<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經存疑卷十二</head> <lb/>
    <p>
<pb n="1a"/>
欽定四庫全書<lb/>
　易經存疑卷十二<lb/>
　　　　　　　　　　　　明　林希元　撰<lb/>
説卦𫝊<lb/>
昔者聖人之作易也幽贊於神明而生蓍<lb/>
　此即中庸致中和位天地育萬物之事聖人之徳配<lb/>
　合神明而有以贊助之其篤恭不顯之妙有非人之<lb/>
　所及知者故曰幽贊此章専言蓍蓋易非蓍不行此<lb/>
<pb n="1b"/>
　言蓍之所由生也<lb/>
參天兩地而倚數<lb/>
　數指七八九六蓋易數不過七八九六實自參天兩<lb/>
　地而起也天數本三故參之而為三地數本二故兩<lb/>
　之而為二參天兩地易數就倚之而起得三者把一<lb/>
　箇三倚之則成六又把一箇三倚之則成九若把一<lb/>
　箇二倚之則成五又把一箇二倚之則成七得二者<lb/>
　把一箇二倚之則成四又把一箇二倚之則成六若<lb/>
<pb n="2a"/>
　把一箇三倚之則成五又把一箇三倚之則成八倚<lb/>
　數當如此看朱子小註可玩<lb/>
觀變於隂陽而立卦𤼵揮於剛柔而生爻<lb/>
　觀變於隂陽而立卦是統觀一卦𤼵揮於剛柔而生<lb/>
　爻是細觀六畫蓋揲蓍求卦不過隂陽之變化爾觀<lb/>
　其變也隂畫幾何陽畫幾何所成者何卦則卦於是<lb/>
　乎立矣如六畫皆陽則為乾上五畫陽下一畫隂則<lb/>
　為姤下五畫陽上一畫隂則為夬如六畫皆隂則為<lb/>
<pb n="2b"/>
　坤上五畫隂下一畫陽則為復下五畫隂上一畫陽<lb/>
　則為剥六十四卦皆然既知所成者何卦然後就六<lb/>
　畫細觀之何者為太剛太柔何者為少剛少柔剛柔<lb/>
　老少凡有幾畫看是何爻當動則爻於是生矣如上<lb/>
　五畫少剛下一畫太剛則動在乾之初九上五畫少<lb/>
　柔下一畫太柔則動在坤之初六乾上四畫少剛下<lb/>
　二畫太剛則動在初二兩爻以上九二一爻占坤上<lb/>
　四畫少柔下二畫太柔則動在初二兩爻以上六二<lb/>
<pb n="3a"/>
　一爻占三百八十四爻皆然<lb/>
　𤼵揮剛柔一句是主當動之爻言不是六爻皆𤼵揮<lb/>
　蓋既説蓍卦便當就取用上説就取用説則當觀當<lb/>
　動之爻象也<lb/>
　𤼵揮如今稱士人會作經義者曰善𤼵揮題意相似<lb/>
　蓋六畫不外乎剛柔於剛柔老少見其動静其當動<lb/>
　之爻又要看中正不中正以至乗承比應亦要通看<lb/>
　過看是善與惡然後爻義可明此便如士人之作經<lb/>
<pb n="3b"/>
　義善𤼵揮題意也<lb/>
　朱子小註第二條却是䝉引非之尚當再詳<lb/>
和順於道徳而理於義窮理盡性以至於命<lb/>
　道者事物當然之理徳者人之所得乎天之理義者<lb/>
　處物之宜道泛説徳方就人心上説理即事物之理<lb/>
　性者人得此理以有生命則理性之所從出也和順<lb/>
　於道徳而理於義分合言之也窮理盡性以至於命<lb/>
　淺深言之也<lb/>
<pb n="4a"/>
　吉凶消長之理進退存亡之道易皆有以模寫之故<lb/>
　曰和順言無所乖逆也其中何者為吉何者為凶何<lb/>
　者為存何者為亡何者為進何者為退隨在各有條<lb/>
　理而不相混是理於義也問吉凶消長進退存亡何<lb/>
　以謂之道徳曰道無定名徳為虚位道有仁不仁徳<lb/>
　有吉有凶然非有二也只據一理而順逆之爾蓋道<lb/>
　一而已順之則仁逆之則不仁順之則吉逆之則凶<lb/>
　進退存亡亦然故曰吉凶者貞勝者也天下之動貞<lb/>
<pb n="4b"/>
　夫一者也時當進則進當退則退亦惟理而已順理<lb/>
　則存逆理則亡是存亡亦以理也<lb/>
　消長是隂陽乃天道也於徳似不貼要亦大概言之<lb/>
　爾無縁得恰恰相貼<lb/>
　窮理盡性至命只就和順道徳理義上見得就一卦<lb/>
　言如何而吉如何而凶如何而消如何而長進退存<lb/>
　亡是如何皆窮究得明白是窮理也由是而行是盡<lb/>
　性也所行脗合乎天道是至命也蒙引曰即一卦言<lb/>
<pb n="5a"/>
　之乾元亨利貞者在乾之理當然也教人如是去做<lb/>
　者盡人物之性也如此則與乾大通至正之本然者<lb/>
　合矣至命也六十四卦三百八十四爻俱當以此法<lb/>
　看<lb/>
　本義此聖人作易之極功自幽贊神明至𤼵揮剛柔<lb/>
　而生爻是聖人作易和順於道徳二句是聖人作易<lb/>
　之極功<lb/>
　　右第一章<lb/>
<pb n="5b"/>
昔者聖人之作易也将以順性命之理是以立天之道<lb/>
曰隂與陽立地之道曰柔與剛立人之道曰仁與義兼<lb/>
三才而兩之故易六畫而成卦分隂分陽迭用柔剛故<lb/>
易六位而成章<lb/>
　順猶小學生順字之順蓋性命之理在天地間聖人<lb/>
　從而順之於易書也只是模寫意立天之道三句是<lb/>
　説性命之理兼三才而兩之以下是説順性命之理<lb/>
　有隂有陽然後天道立如有寒無暑有晝無夜如何<lb/>
<pb n="6a"/>
　成箇天道有剛有柔然後地道立水火土石南北髙<lb/>
　深此剛柔之顯然易見者<lb/>
　有仁有義然後人道立如有慈愛而無斷制有慶賞<lb/>
　而無刑威有静而無動如何成箇人道<lb/>
　天道有隂陽地道有剛柔人道有仁義是三才各有<lb/>
　兩也故聖人作易八卦已具三才矣由是兼舉三才<lb/>
　皆兩其畫所以法三才之兩也蓋兼三才皆兩其畫<lb/>
　不但兩其天而又兩其地不但兩其地而又兩其人<lb/>
<pb n="6b"/>
　是以有六畫而成卦既成箇卦從而細分之初三五<lb/>
　為陽二四六為隂則見其初剛而二柔三剛而四柔<lb/>
　五剛而六柔而剛柔之迭用矣剛柔迭用則隂陽相<lb/>
　間雜而成章夫既六畫而成卦又六位而成章則五<lb/>
　為天之陽六為天之隂五六之位一天道也初為地<lb/>
　之剛二為地之柔初二之位一地道也三為人之仁<lb/>
　四為人之義三四之位一人道也所謂順性命之理<lb/>
　者如此<lb/>
<pb n="7a"/>
　　右第二章<lb/>
天地定位山澤通氣雷風相薄水火不相射八卦相錯<lb/>
　此是解明先天圓圖之意天地定位一節與數往者<lb/>
　順一節平重蓋易不外對待流行二者而已即交易<lb/>
　變易之義也天地定位一節乃對待之體交易也<lb/>
數往者順知來者逆是故易逆數也<lb/>
　此乃流行之用變易也邵子曰乾南坤北離東坎西<lb/>
　震東北兌東南巽西南艮西北自震至乾為順自巽<lb/>
<pb n="7b"/>
　至坤為逆潛室陳氏曰若一依横圖之序則乾坤相<lb/>
　並寒暑不分可見二意俱重<lb/>
　大意謂聖人作易自乾一兑二以至坤八生生之序<lb/>
　如横圖之所畫者是矣今欲以圓圖象渾天之儀若<lb/>
　一依其序則乾坤相並寒暑不分與造化不相似矣<lb/>
　故取横圖規而圓之置乾於南置坤於北置離於東<lb/>
　置坎於西震巽相對於東北西南艮兌相對於東南<lb/>
　西北則見天地定位山澤通氣雷風相薄水火不相<lb/>
<pb n="8a"/>
　射矣此造化之對待者也起震一陽厯離兌之二陽<lb/>
　以至於乾為三陽陽之極矣陽極則隂生由是起巽<lb/>
　之一隂厯坎艮之二隂以至於坤為三隂隂之極矣<lb/>
　隂極則陽生隂極生陽陽極生隂隂陽循環無端小<lb/>
　而晦朔弦望大而分至啟閉以至元會運世皆在其<lb/>
　中矣此造化之流行者也聖人之意不専指一年之<lb/>
　運朱子就一年之運言者欲其意之明也得意忘言<lb/>
　得言忘象斯可矣<lb/>
<pb n="8b"/>
　言伏羲之圓圖既成自其八方之相對而觀之則天<lb/>
　地定位山澤通氣雷風相薄水火不相射矣自其八<lb/>
　面之流行而觀之則自左方之震以至於乾是數已<lb/>
　生之卦也據其見成無勞於推測其事為順故曰數<lb/>
　往者順又自右方之巽以至於坤是數未生之卦也<lb/>
　其卦未成猶待於推測其事為逆故曰知來者逆圖<lb/>
　之左右雖有順逆若原易之所生一於逆爾<lb/>
　易逆數一句是因言圓圖而本於横圖此意不甚重<lb/>
<pb n="9a"/>
　山堂考索曰説卦所言天地山澤雷風水火之象先<lb/>
　天圖之小成也乾純陽為天位乎上故居南坤純隂<lb/>
　為地位乎下故居北離火外陽内隂居東大明生於<lb/>
　東也坎水外隂内陽居西月生魄於西也西北多山<lb/>
　故艮止為山居西北澤萃東南故兌説為澤居東南<lb/>
　雷起東北故震陽動於下為雷居東北風起西南故<lb/>
　巽入於下為風居西南此對待之隂陽也然八卦之<lb/>
　序旋轉無窮八卦之位交相為用對待者未嘗不流<lb/>
<pb n="9b"/>
　行也按山堂考索亦以此條為對待之易<lb/>
　天尊地卑天地固有定位也乾居南坤居北則天地<lb/>
　定位矣　山之氣下注則為澤故兩山之間必有川<lb/>
　焉此山之通氣於澤也澤之氣上升於山山方潤澤<lb/>
　而能生草木此澤之通氣於山也<lb/>
　天下大勢西北多山東南多水艮為山而居西北兌<lb/>
　為澤而居東南故為山澤通氣<lb/>
　雷迅則風烈風烈則雷迅原是相擊之物震為雷而<lb/>
<pb n="10a"/>
　居東北蓋雷𤼵聲於東北之交也巽為風而居西南<lb/>
　蓋風至西南而始盛也水火本相害之物曰不相射<lb/>
　者取其相為用者言也故水火相交為既濟相滅為<lb/>
　革天地之間只是水火二物而已故聖人作易以乾<lb/>
　坤定上下之位以離坎列左右之門明水火二者天<lb/>
　地之用也人身亦然故水火貴乎既濟水火不交則<lb/>
　病因之而生矣<lb/>
　蒙引曰八卦相錯而成六十四者如乾之未交止於<lb/>
<pb n="10b"/>
　乾也交於坤兌則成泰成夬矣交於離震則為大有<lb/>
　大壯矣交於巽艮則為大畜小畜矣<hi>云云</hi>坤之未交<lb/>
　止於坤也交於乾兌則否也萃也交於坎艮則比也<lb/>
　剥也<hi>云云</hi>析而觀之一卦各與一卦相交合而觀之<lb/>
　但見乾坤坎離相為上下震兌巽艮互為錯綜而成<lb/>
　六十四卦之相交爾<lb/>
　朱子曰以横圖觀之有乾一而後有兌二有兌二而<lb/>
　後有離三而震四巽五坎六艮七坤八亦以次而生<lb/>
<pb n="11a"/>
　此易之所以成也而圓圖之左方自震之初為冬至<lb/>
　離兌之中為春分以至於乾之末而交夏至焉皆進<lb/>
　而得其已生之卦猶自今日而逆數昨日也故曰數<lb/>
　往者順其右方自巽之初為夏至坎艮之中為秋分<lb/>
　以至於坤之末而交冬至焉皆進而得其未生之卦<lb/>
　猶自今日而逆計來日也故曰知來者逆然本易之<lb/>
　所以成則其先後始終如横圖及圓圖右方之序而<lb/>
　已故曰易逆數也<lb/>
<pb n="11b"/>
　　右第三章<lb/>
雷以動之風以散之雨以潤之日以晅之艮以止之兌<lb/>
以説之乾以君之坤以藏之<lb/>
　此解伏羲先天方圖也本義云此卦位相對與上章<lb/>
　同蒙引曰謂其卦位之相對同非謂卦之同也蓋震<lb/>
　與巽相對坎與離相對艮與兌相對乾與坤相對與<lb/>
　上章同也既有圓圖又有方圖者圓圖以象天方圖<lb/>
　以象地也圖皆從中起圓圖左方起震至乾右方起<lb/>
<pb n="12a"/>
　巽至坤從中起也方圖震巽居中巽居左而向乎東<lb/>
　南震居右而向乎西北亦從中起也<lb/>
　言方圖震居右而向乎西北震之象為雷是雷以動<lb/>
　乎物而發其生意也巽居左而向乎東南巽之象為<lb/>
　風是風以散乎物而解其鬱滯也次巽者坎坎之象<lb/>
　為雨雨以潤乎物物由是而滋長也次震者離離之<lb/>
　象為日日以烜乎物物由是而宣暢也次乎坎者艮<lb/>
　也艮以止乎物物之生意至是而收斂也次乎離者<lb/>
<pb n="12b"/>
　兌也兌以説乎物使物各得其所而欣説也六子各<lb/>
　有所職而皆統於乾坤故曰乾以君之坤以藏之雷<lb/>
　動風散生物之功也雨潤日晅長物之功也艮止兌<lb/>
　説收物之功也乾君坤藏天地父母萬物之道也<lb/>
　四卦言象艮兌止言卦者造化生長收斂之事山澤<lb/>
　不足以盡之故舍象而言卦乾坤可言象而亦言卦<lb/>
　者艮兌既不言象乾坤與象為一𩔖也<lb/>
　邵子曰此伏羲八卦也伏羲畫八卦即有六十四卦<lb/>
<pb n="13a"/>
　圓者為天方者為地天地之理皆在是也<lb/>
　邵伯温曰乾兌離震在天為陽在地為剛在天則居<lb/>
　東南在地則居西北巽坎艮坤在天為隂在地為柔<lb/>
　在天則居西北在地則居東南隂陽相錯天文也剛<lb/>
　柔相交地理也朱子曰此圖圓布者乾盡午中坤盡<lb/>
　子中離盡夘中坎盡酉中陽生於子中極於午中隂<lb/>
　生於午中極於子中其陽在南其隂在北方布者乾<lb/>
　始於西北坤盡於東南其陽在北其隂在南此二者<lb/>
<pb n="13b"/>
　隂陽對待之數圓於外者為陽方於中者為隂圓者<lb/>
　動而為天方者静而為地者也<lb/>
　邵子曰大𫝊云天地定位山澤通氣雷風相薄水火<lb/>
　不相射八卦相錯數往者順知來者逆是故易逆數<lb/>
　也此一節明伏羲八卦蓋乾南坤北離東坎西震東<lb/>
　北兌東南巽西南艮西北八卦相錯者明交相錯而<lb/>
　為六十四自震至乾為順自巽至坤為逆數往者順<lb/>
　若順天而行是左旋也皆已生之卦也故云數往也<lb/>
<pb n="14a"/>
　知來者逆若逆天而行是右行也皆未生之卦也故<lb/>
　云知來也夫易之數由逆而成矣此一節直解圖意<lb/>
　固嘗推之太極既分兩儀立矣陽上交於隂隂下交<lb/>
　於陽而四象生矣陽交於隂隂交於陽而生天之四<lb/>
　象剛交於柔柔交於剛而生地之四象八卦相錯而<lb/>
　後萬物生焉是即一分為二二分為四四分為八八<lb/>
　分為十六十六分為三十二三十二分為六十四猶<lb/>
　根之有榦榦之有枝愈大則愈小愈細則愈繁是故<lb/>
<pb n="14b"/>
　乾以分之坤以翕之震以長之巽以消之長則分消<lb/>
　則翕也消翕盡而為純坤又非静了便動此又有所<lb/>
　謂太極在一静一動之間一動一静天地人之至妙<lb/>
　一動一静之間天地人之至妙至妙者故又云無極<lb/>
　之前隂含陽也有象之後陽分隂也隂為陽之母陽<lb/>
　為隂之父故母孕長男而為復父生長女而為姤是<lb/>
　以陽始於復而隂起於姤也蓋嘗有詩曰耳目聰明<lb/>
　男子身洪鈞賦予未為貧須探月窟方知物未躡天<lb/>
<pb n="15a"/>
　根豈識人乾遇巽時為月窟地逢雷處見天根天根<lb/>
　月窟還來往三十六宫都是春是以圓圖言也若夫<lb/>
　方圖造化尤妙又嘗有詩曰天地定位否泰反𩔖山<lb/>
　澤通氣損咸見義雷風相薄恒益起意水火相射既<lb/>
　濟未濟四象相交成十六事八卦相盪為六十四合<lb/>
　圓圖方圖而並論圓圖其陽在南其隂在北方圖其<lb/>
　陽在北其隂在南此尤造化之妙處圖雖無言吾終<lb/>
　日言未嘗離乎是蓋天地萬物之理盡在其中矣<lb/>
<pb n="15b"/>
　朱子曰此是説方圖中兩交股底且如西北角乾東<lb/>
　南角坤是天地定位便對東北角泰西南角否次乾<lb/>
　是兌次坤是艮便對次否之咸次泰之損後四卦亦<lb/>
　如是共十六卦又曰方圖自西北之東南便是自乾<lb/>
　以之坤自東北之西南便是由泰以之否其間有咸<lb/>
　恒損益既濟未濟所以又於此八卦見義蓋為是自<lb/>
　兩角尖射上與乾坤相對不知怎生恁地行<lb/>
　又曰圓圖象天一順一逆流行中有對待如震八卦<lb/>
<pb n="16a"/>
　對巽八卦之𩔖方圖象地有逆無順定位中有對待<lb/>
　四角相待如乾八卦對坤八卦之𩔖此則方圓圖之<lb/>
　辨也圓圖象天者天圓而動包乎地外方圖象地者<lb/>
　地方而静囿乎天中圓圖者天道之隂陽方圖者地<lb/>
　道之柔剛震離兌乾為天之陽地之剛巽坎艮坤為<lb/>
　天之隂地之柔地道承天而行以地之柔剛應天之<lb/>
　隂陽同一理也特在天者一逆一順卦氣所以運在<lb/>
　地者惟主乎逆卦畫所以成爾<lb/>
<pb n="16b"/>
　愚按伏羲将八卦規而圓之比方圖似覺費力蓋乾<lb/>
　兌離震置之左方是已生之卦故曰數往者順巽坎<lb/>
　艮坤置之右方是未生之卦故曰知來者逆有左右<lb/>
　更置之勞順逆之異故曰費力方圖則八卦之上各<lb/>
　加八卦只将八卦疊起就成箇圖無左右更置之勞<lb/>
　順逆之異故為省力也但圓圖乾在南坤在北方圖<lb/>
　則坤在南而乾在北圓圖震居東北而雷𤼵於冬春<lb/>
　之交巽在西南而風𤼵於夏秋之交時位皆得方圖<lb/>
<pb n="17a"/>
　震雷居中右而向乎西北巽風居中左而向乎東南<lb/>
　比之圓圖時位俱失其理何也圓圖一順一逆對待<lb/>
　中有流行故雷風雨日皆順乎時位方圖惟逆無順<lb/>
　有對待無流行故雷風雨日不拘乎時位圓圖震之<lb/>
　初為冬至離兌之中為春分至於乾而交夏至巽之<lb/>
　初為夏至坎艮之中為秋分至於坤之末而交冬至<lb/>
　自震至乾是已生之卦為順自巽至坤是未生之卦<lb/>
　為逆此朱子所謂卦氣之運也方圖八卦之上各加<lb/>
<pb n="17b"/>
　八卦以乾一而加八卦乾始加乾則六畫純乾而居<lb/>
　西北角以坤八而加八卦坤終加坤則六畫純坤而<lb/>
　居東南角乾加八卦以乾為主兌以下遞加至坤八<lb/>
　則乾在下坤在上為泰而居東北角坤加八卦以坤<lb/>
　為主上就加乾則乾在上坤在下為否而居西南角<lb/>
　其中震與巽坎與離兌與艮各以八卦加之至得本<lb/>
　卦則為重震重巽重坎重離重兌重艮其位自西北<lb/>
　而東南皆斜角相次而相對此皆出於理勢之自然<lb/>
<pb n="18a"/>
　非人知力之所能為故邵子朱子稱其巧亦是八卦<lb/>
　之上各加八卦就八卦疊起就成箇方圖皆是未生<lb/>
　之卦皆是逆無順初非如圓圖自左而右右而復左<lb/>
　欲象氣序之運故朱子謂卦畫所以成是也<lb/>
　　右第四章<lb/>
帝出乎震齊乎巽相見乎離致役乎坤説言乎兌戰乎<lb/>
乾勞乎坎成言乎艮<lb/>
　此文王後天之卦亦是解剥圖意蓋造化流行之用<lb/>
<pb n="18b"/>
　帝出乎震出者帝出也齊乎巽相見乎離不可謂帝<lb/>
　是萬物齊相見也<lb/>
　坤養萬物乃為物所役坤之所以養萬物者皆帝主<lb/>
　之是帝致役事於坤也八卦何獨坤養萬物土旺四<lb/>
　季而尤旺於夏秋之間故能生秋金又能養萬物也<lb/>
　説者欣歡之意兌之時為正秋萬物至是生意向實<lb/>
　皆油然暢説也如曰物欣欣而向榮萬物静觀皆自<lb/>
　得可見説萬物之意戰乎乾隂陽相戰也一隂生於<lb/>
<pb n="19a"/>
　巽長於離極於兌至是交於乾之三陽隂疑於陽必<lb/>
　戰萬物受氣於隂陽當此之時亦必内有所戰故曰<lb/>
　戰乎乾<lb/>
　勞者慰勞安存之意萬物𤼵生長成及至窮冬閉斂<lb/>
　之時皆舍勞就逸由動入静便有慰勞安存之意<lb/>
　今嵗之生意至艮而終來嵗之生意自艮而始是艮<lb/>
　者萬物之所成終而成始者也故曰成言乎艮<lb/>
萬物出乎震震東方也齊乎巽巽東南也齊也者言萬<lb/>
<pb n="19b"/>
物之潔齊也離也者明也萬物皆相見南方之卦也聖<lb/>
人南面而聴天下嚮明而治蓋取諸此也坤也者地也<lb/>
萬物皆致養焉故曰致役乎坤兌正秋也萬物之所説<lb/>
也故曰説言乎兌戰乎乾乾西北之卦也言隂陽相薄<lb/>
也坎者水也正北方之卦也勞卦也萬物之所歸也故<lb/>
曰勞乎坎艮東北之卦也萬物之所成終而所成始也<lb/>
故曰成言乎艮<lb/>
　此節言萬物隨帝以出入只是明帝出乎震一節意<lb/>
<pb n="20a"/>
　觀本文故曰致役乎坤故曰説言乎兌諸句可見<lb/>
　萬物出乎震蓋震於方為東於時於春故萬物於是<lb/>
　而出也齊乎巽巽於方為東南於時為夏春之交品<lb/>
　物之生至是始齊齊也者言萬物之鮮潔而整齊也<lb/>
　品物齊聚而相見可謂明矣萬物皆相見於離者何<lb/>
　也蓋離南方之卦於時為正夏故萬物皆相見也意<lb/>
　聖人南面而聴天下嚮明而治疑取諸此也此句輕<lb/>
　帶不甚重<lb/>
<pb n="20b"/>
　坤也者地也於時為夏秋之交土氣是時正旺萬物<lb/>
　皆賴是以養之故曰致役乎坤<lb/>
　兌於時為正秋於方為正四萬物至是生意收斂而<lb/>
　向於實皆有欣懽自得之意故曰説言乎兌<lb/>
　戰乎乾乾西北之卦也於時為秋冬之交以兌隂而<lb/>
　遇乾陽隂疑於陽必戰是隂陽相擊搏也故曰戰乎<lb/>
　乾<lb/>
　坎者水也正北方之卦於時為正冬水歸冬旺正萬<lb/>
<pb n="21a"/>
　萬所賴滋養之時故為慰勞安存之卦為萬物所歸<lb/>
　故曰勞乎坎<lb/>
　艮東北方之卦於時為冬春之交今嵗之生物至是<lb/>
　而終來嵗之生物自此而始故曰萬物之所成終而<lb/>
　成始故曰成言乎艮<lb/>
　八卦多言方位不言徳象與時獨離言徳坤坎言象<lb/>
　兌言時者離叨於為治坤之養物坎之勞物皆有資<lb/>
　於象兌之説物非時不見故特言之然不言時者即<lb/>
<pb n="21b"/>
　兌可以互見故各卦皆補入時説<lb/>
　　右第五章<lb/>
神也者妙萬物而為言者也動萬物者莫疾乎雷撓萬<lb/>
物者莫疾乎風燥萬物者莫熯乎火説萬物者莫説乎<lb/>
澤潤萬物者莫潤乎水終萬物始萬物者莫盛乎艮故<lb/>
水火相逮雷風不相悖山澤通氣然後能變化既成萬<lb/>
物也<lb/>
　此章據朱子小註説是文王後天之卦末推本於伏<lb/>
<pb n="22a"/>
　羲之先天今觀其圖震巽相次居正東東南而動撓<lb/>
　乎物離兌相次居正南正西而燥説乎物坎艮相次<lb/>
　居正北東北而潤成乎物其序一如上章出震成艮<lb/>
　而其為用則不同矣蓋上章所言氣序之流行此章<lb/>
　所言造化之作用也<lb/>
　首言神妙萬物下言雷動風撓火燥澤説水潤艮始<lb/>
　終俱不及神字何也神妙萬物一句當就下六句看<lb/>
　出蓋動物者雷神不動物而雷之所以動者神也撓<lb/>
<pb n="22b"/>
　物者風神不撓物而風之所以撓物者神也燥物者<lb/>
　火神不燥物而火之所以燥物者神也説物者澤神<lb/>
　不説物而澤之所以説物者神也潤物者水神不潤<lb/>
　物而水之所以潤物者神也終始萬物者艮神不終<lb/>
　始而艮之所以終始萬物者神也<lb/>
　動者鼔動其生意也撓者撓散也風一過鬱結者皆<lb/>
　為之撓散也此即是風以散之意燥乾也暵即是乾<lb/>
　意故詩曰中谷有摧暵其乾矣澤是江河沚沼之水<lb/>
<pb n="23a"/>
　萬物得之皆有生意而喜説水是天上雨露之水萬<lb/>
　物得之皆有生意而滋潤艮位東北今嵗之生成者<lb/>
　終於是來嵗之生成者始於是故曰莫盛乎艮<lb/>
　故水火相逮雷風不相悖山澤通氣然後能變化既<lb/>
　成萬物者此是因言後天之用而本於先天之體也<lb/>
　蓋雷動風散火燥澤説水潤艮成此後天之用也非<lb/>
　先天之體雷風得偶何以能動撓非水火得偶何以<lb/>
　能燥潤非山澤得偶何以能説成大意不過如此<lb/>
<pb n="24a"/>
　邵子曰至哉文王之作易也其得天地之用乎故乾<lb/>
　坤交而為泰坎離交而為既濟也乾生於子坤生於<lb/>
　午坎終於寅離終於申以應天之時也置乾於西北<lb/>
　退坤於西南長子用事而長女代母坎離得位而兌<lb/>
　艮為耦以應地之方也王者之法其盡於是矣<lb/>
　朱子曰此言文王改易伏羲卦圖之意也蓋自乾南<lb/>
　坤北而交則乾北坤南而為泰矣自離東坎西而交<lb/>
　則離西坎東而為既濟矣乾坤之交者自其所已成<lb/>
<pb n="24b"/>
　而反其所由生也故再變則乾退乎西北坤退乎西<lb/>
　南也坎離之變者東自上而西南自下而東也故乾<lb/>
　坤既退則離得乾位而坎得坤位也震用事者𤼵生<lb/>
　於東方巽代母者長養於東南也<lb/>
　雲峰胡氏曰先天對待後天流行先天變而為後天<lb/>
　流行中又自有對待所以説卦言先天必繼之以後<lb/>
　天而於後天之末又終之以先天也<lb/>
　山堂考索曰按説卦所言震巽離坤兌乾坎艮之序<lb/>
<pb n="25a"/>
　後天圖之小成也乾坤交而付其用於離坎故離得<lb/>
　乾位坎得坤位乾西北坤西南者退處於無為之地<lb/>
　天傾西北而樞紐不動亦在西北故乾居西北土居<lb/>
　中央致養之道在離兌之間故坤居西南震東兌西<lb/>
　者震陽出隂而立春兌隂説陽而立秋也巽東南而<lb/>
　艮東北者巽隂入陽長養萬物艮陽止隂終始萬物<lb/>
　此流行之隂陽也然乾對坤震對兌坎對離艮對巽<lb/>
　則流行者未嘗不對待也故下文水火雷風山澤之<lb/>
<pb n="25b"/>
　相偶又用伏羲卦云<lb/>
　　右第六章<lb/>
乾健也坤順也震動也巽入也坎陷也離麗也艮止也<lb/>
兌説也<lb/>
　八卦性情夫子彖𫝊朱子本義解釋已明此章之説<lb/>
　只依之可也但坎之徳險此云陷離之徳文明此云<lb/>
　麗似難解今細思之陷即險麗者好附麗於人也<lb/>
　胡雲峰曰夫子欲於下文言八卦之象故先言其性<lb/>
<pb n="26a"/>
　情如此<lb/>
　　右第七章<lb/>
乾為馬坤為牛震為龍巽為雞坎為豕離為雉艮為狗<lb/>
兌為羊<lb/>
　平庵項氏曰馬乾象故蹄圓牛坤象故蹄拆今説乾<lb/>
　馬坤牛當兼此臨川吳氏説亦可用<lb/>
　乾之數奇而性健馬之蹄圓而力健似之故乾為馬<lb/>
　坤之數耦而性順牛之蹄拆而性順似之故坤為牛<lb/>
<pb n="26b"/>
　以動奮之身而静息於地勢重隂之下者龍也震以<lb/>
　一陽動於二隂之下似之以入伏之身而出聲於天<lb/>
　氣重陽之内者雞也巽以一隂伏於二陽之下似之<lb/>
　前後皆隂之汚濁而中心剛躁者豕也坎之外柔内<lb/>
　剛似之前後皆陽之文明而中心柔怯者雉也離之<lb/>
　外剛内柔似之外剛而能止物者狗也艮以一陽止<lb/>
　於二隂之上似之外柔説而内剛狠者羊也兌以一<lb/>
　隂説於二陽之外似之<lb/>
<pb n="27a"/>
　此言八卦之象乃逺取諸物者<lb/>
　　右第八章<lb/>
乾為首坤為腹震為足巽為股坎為耳離為目艮為手<lb/>
兌為口<lb/>
　首會諸陽尊而在上乾積陽在上而覆物似之<lb/>
　腹藏諸隂廣而有容坤積隂在下而載物似之<lb/>
　足在下而動震陽動於下似之<lb/>
　股兩垂而下巽隂耦居下似之<lb/>
<pb n="27b"/>
　耳輪内陷陽在内而聰坎陽陷隂中似之<lb/>
　目精外附陽在外而明離隂麗陽中似之<lb/>
　手剛在前而能止物艮以陽止於上手之象也<lb/>
　口開於上而能説物兌以隂析於上口之象也<lb/>
　此言八卦之象乃近取諸身者<lb/>
　　右第九章<lb/>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
<pb n="28a"/>
故謂之中男離再索而得女故謂之中女艮三索而得<lb/>
男故謂之少男兌三索而得女故謂之少女<lb/>
　此是文王後天八卦圖解蓋易卦繫辭中有男下女<lb/>
　二女同居等諸説故明之只依易序附録之説不用<lb/>
　本義蓋本義乃初稿未改入者語𩔖曰揲蓍有不依<lb/>
　這序時便説不通故今不用其説<lb/>
　附録朱子曰坤求於乾得其初九而為震故曰一索<lb/>
　而得男乾求於坤得其初六而為巽故曰一索而得<lb/>
<pb n="28b"/>
　女坤再求而得乾之九二以為坎故曰再索而得男<lb/>
　乾再求而得坤之六二以為離故曰再索而得女坤<lb/>
　三求而得乾之九三以為艮故曰三索而得男乾三<lb/>
　求而得坤之六三以為兌故曰三索而得女又曰乾<lb/>
　索於坤而得女坤索於乾而得男初間畫卦時不是<lb/>
　恁地只是畫卦後便見有此象爾<lb/>
　此即大𫝊乾道成男坤道成女道理<lb/>
　坤求於乾是坤為主宜得女而反得男乾求於坤是<lb/>
<pb n="29a"/>
　乾為主宜得男而反得女何也蓋隂求於陽陽應乎<lb/>
　隂隂開納陽陽入在内而為主故成男陽求於隂隂<lb/>
　應乎陽陽開納隂隂入在内而為主故成女此理褚<lb/>
　氏遺書言之最明予已引之於上繫首章矣學者詳<lb/>
　之<lb/>
　　右第十章<lb/>
乾為天為圜為君為父為玉為金為寒為氷為大赤為<lb/>
良馬為老馬為瘠馬為駁馬為木果<lb/>
<pb n="29b"/>
　純陽而至健者為天乾六畫純陽其性至健故其象<lb/>
　為天<lb/>
　陽之體圜乾純陽之卦故其象為圜<lb/>
　君於萬民無所不統乾統萬物故其象為君<lb/>
　人生於父萬物資始於乾故為父<lb/>
　玉性純粹金性堅剛乾剛健中正純粹精也故為玉<lb/>
　為金<lb/>
　天地嚴凝之氣盛於西北故寒生焉乾位西北為寒<lb/>
<pb n="30a"/>
　又為氷者寒極氷凍而成之<lb/>
　陽之色赤三畫純陽故為大赤<lb/>
　良馬純陽健之最善者也老馬老陽健之最久者也<lb/>
　瘠馬多骨少肉健之最堅强者也駁馬鋸牙食虎豹<lb/>
　健之最威猛者也乾之為卦純陽至健故皆有其象<lb/>
　圓而在上為木果乾體圓而居上似之<lb/>
坤為地為母為布為釜為吝嗇為均為子母牛為大輿<lb/>
為文為衆為柄其於地也為黑<lb/>
<pb n="30b"/>
　積隂在下至順極厚者地也坤純隂而至順故有地<lb/>
　象坤作成物有母道焉故為母<lb/>
　質柔而平廣者布也坤之質柔而平廣故象布<lb/>
　虚而容物者釡也坤隂虚而能容故為釡<lb/>
　隂性吝嗇坤静盒而不施故為吝嗇<lb/>
　均者均勻而不偏多也坤動闢而舒故象之<lb/>
　牛性本順子母牛以母畜子子母相隨而不離則尤<lb/>
　順也坤純隂至順故為子母牛<lb/>
<pb n="31a"/>
　厚而能載物者大輿也坤厚載物故為大輿<lb/>
　獨隂不成文物相雜其文成矣坤三畫皆偶故為文<lb/>
　象<lb/>
　少不成衆多始成衆坤偶畫多故為衆<lb/>
　在下而承物於上者柄也如戈矛刀劍之𩔖莫不有<lb/>
　柄坤在下而承物於上故象之<lb/>
　隂之色黑北方之色也坤純隂之卦故於色為黑<lb/>
震為雷為龍為𤣥黄為旉為大塗為長子為决躁為蒼<lb/>
<pb n="31b"/>
筤竹為萑葦其於馬也為善鳴為馵足為作足為的顙<lb/>
其於稼也為反生其究為健為蕃鮮<lb/>
　雷出地奮震一陽動於二隂之下故其象為雷<lb/>
　以動奮之身而静息於地勢重隂之下者龍也震一<lb/>
　陽動於二隂之下故其象為龍<lb/>
　旉之義施也陽主舒隂主翕震一陽始生於下故其<lb/>
　性主於敷施凡人之流動𤼵達進作皆旉也<lb/>
　大塗四通八達之塗無阻塞也震一奇動於内而二<lb/>
<pb n="32a"/>
　偶開通故為大塗<lb/>
　震一索而得男故為長男<lb/>
　一陽進而决乎隂而其動也躁故為决為躁<lb/>
　蒼者東方之色玉篇筤籃也蒼筤竹謂蒼竹可為籃<lb/>
　也震東北方之卦也竹下本實而上幹虚震之陽下<lb/>
　隂上似之故為蒼筤竹<lb/>
　萑荻也葦蘆竹也皆下本實而上幹虚震之陽下隂<lb/>
　上象之故為萑葦<lb/>
<pb n="32b"/>
　馬陽氣在内開口為鳴震一陽在下二隂上開故其<lb/>
　象為馬之善鳴<lb/>
　馬直伸一足而挈然一足若懸之是為馵足震一陽<lb/>
　動於下若馬之懸足也<lb/>
　作足作起也馬騰躍而起是為作足震陽動於下實<lb/>
　似之<lb/>
　馬之顙在上的者色之白也震二隂在上其色白故<lb/>
　其象為的顙<lb/>
<pb n="33a"/>
　稼者諸穀之𩔖萌芽自下而生而反向上是反生也<lb/>
　震以一陽動於二隂之下似之故曰其於稼也為反<lb/>
　生<lb/>
　陽長必終於乾故其究為健至於乾則三陽開泰之<lb/>
　時草木蕃庶而鮮美矣<lb/>
巽為木為風為長女為繩直為工為白為長為髙為進<lb/>
退為不果為臭其於人也為寡髮為廣顙為多白眼為<lb/>
近利市三倍其究為躁卦<lb/>
<pb n="33b"/>
　物之善入者莫如木氣之善入者莫如風巽以一隂<lb/>
　入於二陽之下故為木為風<lb/>
　巽一索而得女故為長女<lb/>
　糾木之曲而取直者繩也制器者工也巽徳之制故<lb/>
　為繩直為工太隂之色黑巽為少隂故於色為白<lb/>
　風行地上無逺弗到唐詩曰長風千萬里吹度玉門<lb/>
　關其長可見巽為風故為長木下入而上升積小以<lb/>
　髙大巽為木故為髙隂性多疑巽隂也故為進退為<lb/>
<pb n="34a"/>
　不果<lb/>
　物之香臭皆上達巽二陽外達故為臭<lb/>
　髮屬隂隂血不升則髮寡巽隂在下而不上升故為<lb/>
　寡髮<lb/>
　陽氣上升則顙廣巽二陽在上故為廣顙<lb/>
　眼之白者為陽黑者為隂離目上下白而黑者居中<lb/>
　黑白相間而停均巽目上中白而黑者在下上白多<lb/>
　於黑故為多白眼<lb/>
<pb n="34b"/>
　陽主義隂主利巽隂在内而善入故為近利而市三<lb/>
　倍<lb/>
　震為躁卦巽三畫皆變則成震故曰其究為躁卦<lb/>
坎為水為溝瀆為𨼆伏為矯輮為弓輪其於人也為加<lb/>
憂為心病為耳痛為血卦為赤其於馬也為美瘠為亟<lb/>
心為下首為薄蹄為曳其於輿也為多眚為通為月為<lb/>
盜其於木也為堅多心<lb/>
　水内明外暗而能陷天下之至險者也坎陽陷隂中<lb/>
<pb n="35a"/>
　内明外暗故其象為水嘗入水開眼則見其光可見<lb/>
　其内明<lb/>
　蒙引曰水之内明是矣何以見其為外暗曰只以火<lb/>
　對水觀之則火之外明水之外暗昭昭可辨矣愚謂<lb/>
　水内照見人物而外不能照是内明外暗也<lb/>
　溝瀆所以行水水流而不盈故為溝瀆<lb/>
　陽匿隂中故為𨼆㐲如孔子微服而過宋沛公見羽<lb/>
　鴻門託如厠而去是也<lb/>
<pb n="35b"/>
　矯者矯曲而使之直如張良招四皓以存太子狄仁<lb/>
　傑勸武后反周為唐是也<lb/>
　輮者輮直而使之曲如舜之為無後不告而娶也孟<lb/>
　子為嫂溺援之以手是也陽在隂中抑而能制故為<lb/>
　矯輮<lb/>
　弓體彎輪體圓皆矯輮之所成也故為弓輪<lb/>
　陽陷隂中陽失所也則憂患於是生矣故為加憂<lb/>
　心耳皆以虚為體坎中實明則為病為痛<lb/>
<pb n="36a"/>
　血之在人身猶水之在天地間水者天地之血血者<lb/>
　人身之水也坎之象為水故為血卦<lb/>
　陽之色赤乾三畫純陽為大赤坎只一陽故只為赤<lb/>
　瘠與心皆在馬身之中坎陽在中故為美瘠為亟心<lb/>
　亟者性急難御也<lb/>
　馬首在上蹄在下坎上柔則馬首下而不上下柔則<lb/>
　馬蹄薄而不厚曳足亦下柔之象<lb/>
　陽陷隂中阻滯而不得進故於輿為多眚言<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也<lb/>
<pb n="36b"/>
　水周流而無滯故為通月者水之精故又為月<lb/>
　陽匿隂中故為盜<lb/>
　陽剛在中故於木為堅木而且多心也<lb/>
離為火為日為電為中女為甲胄為戈兵其於人也為<lb/>
大腹為乾卦為鼈為蟹為蠃為蚌為龜其於木也為科<lb/>
上稿<lb/>
　内暗而外明者火也離内隂而外陽似之<lb/>
　得陽之精而明無不照者日也離以隂麗於陽其徳<lb/>
<pb n="37a"/>
　為文明故其象為日<lb/>
　雷火之光電也離之徳為文明故亦為電<lb/>
　離再索而得女故為中女<lb/>
　離剛在外故為甲胄為戈兵<lb/>
　中虚故於人為大腹<lb/>
　火性燥故為乾躁之卦<lb/>
　鼈蟹蠃蚌龜皆剛殻在外離内柔而外剛故象之<lb/>
　科木枝内空也木枝内空上必枯稿離中虚故象之<lb/>
<pb n="37b"/>
艮為山為徑路為小石為門闕為果蓏為閽寺為指為<lb/>
狗為䑕為黔喙之屬其於木也為堅多節<lb/>
　一陽止於二隂之上陽自下生極上而止故其象為<lb/>
　山取坤地而隆其上之狀亦止於極而不進之意也<lb/>
　一陽横亘於二隂之上似山徑路横亘於山上也故<lb/>
　為徑路　小石在山之上艮一陽小而剛在坤體之<lb/>
　上故為小石<lb/>
　闕者門之出入處艮上畫陽連亘下隂畫雙開而虚<lb/>
<pb n="38a"/>
　有似於闕故為闕<lb/>
　果者木實蓏者草實而皆在草木之上艮一剛在上<lb/>
　小而實者似之故為果蓏<lb/>
　閽人掌王宫中之禁止物之不應入者寺人掌王宫<lb/>
　之内人及宫女之戒止物之不應出者艮之徳為止<lb/>
　故為閽寺<lb/>
　艮為手而所用以止物者又在於指故為指<lb/>
　外剛而止物者狗也艮内柔外剛故有其象<lb/>
<pb n="38b"/>
　䑕喙最利能嚙物艮陽在上而剛故象之<lb/>
　禽鳥之喙其色皆黔而能止物以其剛也艮一陽在<lb/>
　上而前剛故似之<lb/>
　坎陽在内於木為堅多心艮陽在上於木為堅多節<lb/>
兌為澤為少女為巫為口舌為毁拆為附决其於地也<lb/>
為剛鹵為妾為羊<lb/>
　水流為用瀦為澤兌乃坎水而塞其下流瀦水之澤<lb/>
　也故似之<lb/>
<pb n="39a"/>
　兌三索而得女故為少女<lb/>
　巫口舌之官以口説神者兌上拆口象故為巫為口<lb/>
　舌<lb/>
　金氣肅殺條枯實落毁拆也兌正秋也故為毁拆<lb/>
　柔附於剛剛乃决柔故為附决柔之附於剛也小人<lb/>
　柔媚之態固欲求附於君子剛之决乎柔也君子剛<lb/>
　正之心初不以小人之媚而遂為所溺也<lb/>
　地積鹹水為鹵故俗呼鹹淡水者為酸鹵兌二陽在<lb/>
<pb n="39b"/>
　下為剛一隂在上為鹵鹵必下剛方不滲漏否則滲<lb/>
　漏而乾矣<lb/>
　少女從姐為姊故為妾内狼外説故為羊<lb/>
　　右第十一章<lb/>
序卦𫝊<lb/>
有天地然後萬物生焉盈天地之間者唯萬物故受之<lb/>
以屯屯者盈也屯者物之始生也物生必蒙故受之以<lb/>
蒙蒙者蒙也物之穉也物穉不可不養也故受之以需<lb/>
<pb n="40a"/>
需者飲食之道也飲食必有訟故受之以訟訟必有衆<lb/>
起故受之以師師者衆也衆必有所比故受之以比比<lb/>
者比也比必有所畜故受之以小畜物畜然後有禮故<lb/>
受之以履履而泰然後安故受之以泰泰者通也物不<lb/>
可以終通故受之以否物不可以終否故受之以同人<lb/>
與人同者物必歸焉故受之以大有有大者不可以盈<lb/>
故受之以謙有大而能謙必豫故受之以豫豫必有隨<lb/>
故受之以隨以喜隨人者必有事故受之以蠱蠱者事<lb/>
<pb n="40b"/>
也有事而後可大故受之以臨臨者大也物大然後可<lb/>
觀故受之以觀可觀而後有所合故受之以噬嗑嗑者<lb/>
合也物不可以茍合而已故受之以賁賁者飾也致飾<lb/>
然後亨則盡矣故受之以剥剥者剥也物不可以終盡<lb/>
剥窮上反下故受之以復復則不妄矣故受之以无妄<lb/>
有无妄然後可畜故受之以大畜物畜然後可養故受<lb/>
之以頤頤者養也不養則不可動故受之以大過物不<lb/>
可以終過故受之以坎坎者陷也陷必有所麗故受之<lb/>
<pb n="41a"/>
以離離者麗也<lb/>
　有天地然後萬物生焉故乾坤居首<lb/>
　屯者盈也物之始生也是應盈天地之間者惟萬物<lb/>
　盈天地之間惟萬物屯也此屯所以次乾坤也<lb/>
　以需為飲食是本需卦需于酒食及君子以飲食宴<lb/>
　樂意飲食必争訟者蓋民生有欲有欲必争飲食人<lb/>
　之大欲也故訟由之起獄訟皆因田土其為飲食顯<lb/>
　然矣<lb/>
<pb n="41b"/>
　訟必牽連人多不止一人故曰必有衆起<lb/>
　民非后罔克胥匡以生故曰衆必有所比<lb/>
　衆人比輔於我必須有以養之制田里教樹畜皆養<lb/>
　民之事也故受之以小畜<lb/>
　禮義生於富足故曰物畜然後有禮<lb/>
　人有禮則安無禮則危故曰履而泰然後安泰寛舒<lb/>
　也安安平也必寛舒然後安平<lb/>
　否者上下不交同人者彼此相交也始不相交而終<lb/>
<pb n="42a"/>
　必交故否之後受之以同人<lb/>
　與人同指為人所歸者物必歸之方有人歸之萬物<lb/>
　歸之則所有大矣故受之以大有<lb/>
　盈者滿也滿招損故曰有大者不可以盈<lb/>
　髙而不危所以長守富也滿而不溢所以長守貴也<lb/>
　故有大而能謙必豫<lb/>
　隨生於豫蓋樂則隨不樂則不隨故曰豫必有隨<lb/>
　喜樂隨人者必有所事弟子之從師将以𫝊道解惑<lb/>
<pb n="42b"/>
　也臣子之從君将以行道建功也天下豈有無事而<lb/>
　隨人者哉<lb/>
　臨不訓大今曰大者是引附可大之義然以二陽而<lb/>
　遍臨四隂非小小者所可能是臨亦大也物必巨大<lb/>
　然後可觀若小小事物何足觀哉<lb/>
　物有可觀然後人與之合聞所聞而來見所見而去<lb/>
　是無可觀也<lb/>
　物不可以茍合必有禮以飾之不執贄則不可以成<lb/>
<pb n="43a"/>
　賔主之交不納幣則不可以成男女之交<lb/>
　致飾然後亨則盡者賁極反本之義也南軒張氏曰<lb/>
　賁飾則貴於文文之太過則文滅其質而有所不通<lb/>
　故致飾則亨有所盡言其不通故受之以剥<lb/>
　物不可以終剥物極則反之義也剥之為卦陽窮於<lb/>
　上則反於下故受之以復剥者上之窮也復者下之<lb/>
　反也<lb/>
　既復於善則無復不善之雜矣故曰復則无妄<lb/>
<pb n="43b"/>
　既无偽妄然後可積畜而至於大矣充實而有光輝<lb/>
　之謂大也故曰无妄然後可畜<lb/>
　徳既畜積於己然後可以優游涵泳而充實之矣故<lb/>
　曰物畜然後可養乾文言曰君子學以聚之文以辨<lb/>
　之寛以居之即此理也<lb/>
　不専一則不能直遂不翕聚則不能𤼵散故必有養<lb/>
　然後能動不養則不可以動孟子曰人有不為也而<lb/>
　後可以有為即此理也故受之以大過大過即動也<lb/>
<pb n="44a"/>
　以大過之才當大過之時而行大過之事是之為動<lb/>
　而本於養也<lb/>
　物極則反勢盈則傾故曰不可以終過故受之以坎<lb/>
　坎者陷也過之所必至也<lb/>
　陷必有所麗然後可以扶危拯溺而出於險故受之<lb/>
　以離離者麗也<lb/>
　　右上篇<lb/>
有天地然後有萬物有萬物然後有男女有男女然後<lb/>
<pb n="44b"/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
可以不久也故受之以恒恒者久也物不可以久居其<lb/>
所故受之以遯遯者退也物不可以終遯故受之以大<lb/>
壯物不可以終壯故受之以晉晉者進也進必有所傷<lb/>
故受之以明夷夷者傷也傷於外者必反其家故受之<lb/>
以家人家道窮必乖故受之以睽睽者乖也乖必有難<lb/>
故受之以蹇蹇者難也物不可以終難故受之以解解<lb/>
<pb n="45a"/>
者緩也緩必有所失故受之以損損而不已必益故受<lb/>
之以益益而不已必决故受之以夬夬者决也决必有<lb/>
所遇故受之以姤姤者遇也物相遇而後聚故受之以<lb/>
萃萃者聚也聚而上者謂之升故受之以升升而不已<lb/>
必困故受之以困困乎上者必反下故受之以井井道<lb/>
不可不革故受之以革革物者莫若鼎故受之以鼎主<lb/>
器者莫若長子故受之以震震者動也物不可以終動<lb/>
止之故受之以艮艮者止也物不可以終止故受之以<lb/>
<pb n="45b"/>
漸漸者進也進必有所歸故受之以歸妹得其所歸者<lb/>
必大故受之以豐豐者大也窮大者必失其居故受之<lb/>
以旅旅而无所容故受之以巽巽者入也入而後説之<lb/>
故受之以兌兌者説也説而後散之故受之以渙渙者<lb/>
離也物不可以終離故受之以節節而信之故受之以<lb/>
中孚有其信者必行之故受之以小過有過物者必濟<lb/>
故受之以既濟物不可窮也故受之以未濟終焉<lb/>
　有天地然後有萬物有萬物然後有男女太極圖乾<lb/>
<pb n="46a"/>
　道成男坤道成女二氣交感化生萬物此曰有萬物<lb/>
　然後有男女太極圖先有男女者氣化也有男女而<lb/>
　後生萬物者形化也序卦有天地然後有萬物者氣<lb/>
　化也有男女然後有夫婦父子者形化也有天地則<lb/>
　氣化流行生出萬物萬物之内就有男女故曰有萬<lb/>
　物然後有男女<lb/>
　夫婦配合然後物生生之者父也所生者子也故曰<lb/>
　有夫婦然後有父子不言母者統於父也<lb/>
<pb n="46b"/>
　君尊臣卑固有定分然當初有父子時未有君臣及<lb/>
　至有君臣尊卑從何而起必是先有父子然後父坐<lb/>
　子立有箇尊卑及至有君臣然後依此立箇尊卑等<lb/>
　第使君尊臣卑若父子然故曰有父子然後有君臣<lb/>
　蒙引曰有父子則尊卑之分起此之謂也<lb/>
　上下統言不止君臣自天子至於庶人隨在皆有箇<lb/>
　上下上下既具則拜趨坐立之節形宫室車旗之制<lb/>
　興行之必有禮處之必有義故曰禮義有所錯<lb/>
<pb n="47a"/>
　夫婦相託以終身者故不可不久<lb/>
　物不可久居其所是舍上文夫婦泛論物理范質云<lb/>
　爵位難久居即其理也聖人知進退存亡不失其正<lb/>
　者以此<lb/>
　遯衰退也衰極則盛故受之以大壯<lb/>
　既壯必求進非終於此而已故受之以晉學業既立<lb/>
　必求進於聖賢治道既立必求進於帝王人之處家<lb/>
　處事皆然<lb/>
<pb n="47b"/>
　晉必有所傷此進極必止之理也故受之以明夷明<lb/>
　而見傷也<lb/>
　傷於外必反其家者反之以求安也故受之以家人<lb/>
　家道如何而窮此以時運言之也夫有孚威如終吉<lb/>
　正家久逺之道也不幸遭家不道信有所不孚威有<lb/>
　所不振此則家道之窮也家道既窮則人心乖離父<lb/>
　不父子不子兄不兄弟不弟夫不夫婦不婦而家人<lb/>
　離散矣<lb/>
<pb n="48a"/>
　乖必有難家人乖睽則相戕相賊之禍從此起矣故<lb/>
　受之以蹇<lb/>
　物不可以終難亂極則治之理也解難之散也故受<lb/>
　之以解解者緩也不是遲緩之緩乃是怠緩之緩是<lb/>
　懶散不嚴束整飭意故以緩釋解朱子小註懈怠之<lb/>
　意是也此又是轉一意非復難解之義矣<lb/>
　業精於勤而荒於嬉懈怠不勤其失必矣為學為治<lb/>
　皆然故受之以損損者失也<lb/>
<pb n="48b"/>
　損而必益謙受益之理也謙降之極天地人鬼之所<lb/>
　予福履之攸鐘也故受之以益<lb/>
　益而必决貴不期驕之理也當盛之極必越理而妄<lb/>
　為有似於决隄防也<lb/>
　决必有所遇如孔孟去齊則遇於魯去梁則遇於齊<lb/>
　蘇秦去秦則遇於六國是也此亦語其常爾孔子之<lb/>
　不得志於春秋孟子之不得志於戰國則終身無所<lb/>
　遇也<lb/>
<pb n="49a"/>
　物情必相遇然後聚如伊尹之遇成湯吕尚之遇文<lb/>
　王孔明之遇劉先主故聚孔孟周流無遇安能一日<lb/>
　聚哉<lb/>
　聚而上者謂之升積小以髙大之意物必積聚方能<lb/>
　上升學業治道及立身成家皆然<lb/>
　升而不已必困知進而不知退之故也故受之以困<lb/>
　困乎上者必反下前既不得遂其進勢必退却無所<lb/>
　往之故也井在下之物故取其象此亦扭揑説過非<lb/>
<pb n="49b"/>
　正義也<lb/>
　井久必汚濁不可食必革去其汚濁方可食故曰井<lb/>
　道不可不革變腥為熟易堅為柔以為飲食者鼎也<lb/>
　故繼革以鼎<lb/>
　主器莫若長子震為長子故繼鼎以震<lb/>
　物不可以終動動極則止故繼震以艮<lb/>
　物不可以終止止極則退故繼艮以漸<lb/>
　進必有所歸者川流之進必歸於海學業之進必歸<lb/>
<pb n="50a"/>
　於聖賢行者之進必有歸著之地也<lb/>
　得人之歸則大業可集文王之三分天下有二武王<lb/>
　伐紂諸侯不期而會者八百可謂得所歸矣<lb/>
　富貴之極而驕盈必喪敗而失其所有故曰窮大者<lb/>
　必失其居唐明皇宋徽宗是也<lb/>
　為旅而無所容必謙巽以求容必然之勢也<lb/>
　不深入則不能得其意而致悦故曰入而悦之<lb/>
　人和悦然後胸中鬱結以之而散故曰悦而後散之<lb/>
<pb n="50b"/>
　物終離則離散逺去而不止矣不可也故受之以節<lb/>
　節止也　符節所以示信也故曰節而信之此節字<lb/>
　又是轉一意非復上之節矣<lb/>
　有其信是自恃其信也自恃其信必决行之故為小<lb/>
　過行之决乃過也<lb/>
　有過人之才然後能濟天下之事故受之以既濟物<lb/>
　無終盡之理盡則復生矣故以未濟終焉<lb/>
　　右下篇<lb/>
<pb n="51a"/>
雜卦傳<lb/>
乾剛坤柔比樂師憂<lb/>
　乾剛坤柔乾六畫純陽故剛坤六畫純隂故柔<lb/>
　比為人所親輔故樂師兵衆也兵凶器戰危事故憂<lb/>
臨觀之義或與或求<lb/>
　臨人必有以惠人故與觀人必望於人故求<lb/>
屯見而不失其居蒙雜而著<lb/>
　屯震遇坎震動而著見将以有行也遇坎險則不能<lb/>
<pb n="51b"/>
　行故失其居<lb/>
　蒙坎遇艮坎陽陷隂中不免於雜亂遇艮則篤實而<lb/>
　有輝光故著明<lb/>
震起也艮止也損益盛衰之始也<lb/>
　震一陽動於二隂之下故起艮一陽止於二隂之上<lb/>
　故止<lb/>
　損而不已則衰是損為衰之始益而不已則盛是益<lb/>
　為盛之始<lb/>
<pb n="52a"/>
大畜時也无妄災也<lb/>
　乾非可止而能止之者適然之時无妄不宜有禍而<lb/>
　有禍者意外之災爾此皆非常之事<lb/>
萃聚而升不來也謙輕而豫怠也<lb/>
　聚者聚而不往也升不來者往而不來也<lb/>
　謙者不自尊大而輕身下人豫者妄自尊大而輕慢<lb/>
　於人大學所謂傲惰是也<lb/>
噬嗑食也賁无色也<lb/>
<pb n="52b"/>
　噬嗑頤中有物乃人之飲食也賁本有色而曰无色<lb/>
　乃取上六之義本義又取白受采之義而為色以對<lb/>
　噬嗑之食為反對朱子所謂有不可曉處此𩔖是也<lb/>
　此是以食色反對<lb/>
兌見而巽伏也<lb/>
　兌見巽伏只取隂陽之𨼆顯而言<lb/>
隨无故也蠱則飭也<lb/>
　凡事惟隨於人故无故所謂公等碌碌皆因人成事<lb/>
<pb n="53a"/>
　者近之蠱壊之極亂當復治故當飭治<lb/>
剥爛也復反也<lb/>
　剥陽窮於上故消爛復陽生於下故復反<lb/>
晉晝也明夷誅也<lb/>
　晉明出地上故為晝明夷日入地中故見誅傷<lb/>
井通而困相遇也<lb/>
　井道上行故通剛柔相遇剛為柔所掩則不通矣<lb/>
咸速也恒久也<lb/>
<pb n="53b"/>
　咸非訓速其事速也蓋天下之至速者莫如感通故<lb/>
　以咸為速恒本訓久故與咸反對<lb/>
渙離也節止也解緩也蹇難也睽外也家人内也否泰<lb/>
反其𩔖也<lb/>
　渙離也外去而不止節止也止則止而不去故為反<lb/>
　對<lb/>
　緩者不急也蓋難既解則不急而緩矣紀信謂漢髙<lb/>
　曰事急矣請誑楚可味緩字之義蹇則在難中而事<lb/>
<pb n="54a"/>
　方急也以是為反對蒙引小註説恐未是<lb/>
　睽人情乖離也故為外外者疎也家人一家之親也<lb/>
　故為内内者親也<lb/>
　否大往小來泰小往大來故曰反其𩔖<lb/>
大壯則止遯則退也<lb/>
　大壯則止遯則退兩則字俱含當字意蓋陽壯懼於<lb/>
　鋭進隂長宜於退避也<lb/>
大有衆也同人親也革去故也鼎取新也小過過也中<lb/>
<pb n="54b"/>
孚信也豐多故也親寡旅也<lb/>
　大有衆也言歸附者衆也同人親也言彼此相親厚<lb/>
　衆則寡親所謂愛博而情不専是也同人親則情専<lb/>
　矣故二者反對　革者掃除舊物故曰去故鼎者變<lb/>
　腥為熟易堅為柔故曰取新小過有過也中孚有信<lb/>
　則無過矣只借過字用小字輕　豐明動相資必大<lb/>
　振作故多故旅羈客於外寡徒小侣故親寡<lb/>
離上而坎下也<lb/>
<pb n="55a"/>
　離火性自炎上坎水性自潤下<lb/>
小畜寡也履不處也<lb/>
　小畜以一隂而當衆陽之衝其勢小必不進也履和<lb/>
　悦以躡剛强之後其勢必進不肯處也此以進不進<lb/>
　為反對<lb/>
需不進也訟不親也大過顛也姤遇也柔遇剛也漸女<lb/>
歸待男行也頤養正也既濟定也歸妹女之終也未濟<lb/>
男之窮也夬决也剛决柔也君子道長小人道憂也<lb/>
<pb n="55b"/>
　需卦以剛遇險而不遽進以陷於險故曰不進訟卦<lb/>
　從訟争辯其情不親方進訟而不可已以此對反<lb/>
　大過中强而本末弱故顛<lb/>
　姤遇也是解字義柔遇剛方是言卦體言以一柔而<lb/>
　遇五剛遇之不善是鑽穴隙相窺踰牆相從之𩔖是<lb/>
　也<lb/>
　其進有漸莫如女歸故以漸為女歸待男行者待男<lb/>
　子而後行爾是以姤之柔遇剛者不同也<lb/>
<pb n="56a"/>
　頤之義養也養必以正卦辭貞吉之義也<lb/>
　事既濟則無復事矣故曰定也<lb/>
　未嫁為女歸妹則女道之終婦道於是乎始矣<lb/>
　未濟之卦三陽皆失位故曰男之窮此曰男以配歸<lb/>
　妹之女爾六爻皆失位獨言陽者隂不足言也<lb/>
　本義大過以下卦不反對或疑其錯簡今以韻協之<lb/>
　又似非誤未詳何義雲峰胡氏謂以互體言之覺牽<lb/>
　强依愚見似是錯簡今據理更定於韻亦未嘗未協<lb/>
<pb n="56b"/>
　大過顛也本末顛也本末弱故顛頤養正也正則不<lb/>
　顛矣<lb/>
　漸女歸待男行也歸妹女之終也既濟定也未濟男<lb/>
　之窮也　姤遇也柔遇剛也夬剛决柔也君子道長<lb/>
　小人道憂也<lb/>
　　雜卦𫝊所叙除乾坤坎離大過頤中孚小過八卦<lb/>
　　外其餘皆以二卦反覆成兩卦亦是巧妙之理此<lb/>
　　𫝊之不可少者也自乾坤至困三十卦而雜下經<lb/>
<pb n="57a"/>
　　十二卦於其中自咸至夬三十四卦而雜上經十<lb/>
　　二卦於其中胡雲峰謂之變易以愚見若是偶然<lb/>
　　何上下經恰恰十二卦似乎有意然以之為變易<lb/>
　　之象又似無味今姑缺之爾<lb/>
　　土經三十卦終之柔掩剛下經三十四卦終之剛<lb/>
　　决柔雲峰謂聖人贊化育扶世變之意亦似有理<lb/>
　<lb/>
　<lb/>
<pb n="57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經存疑卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易經存疑卷一</head> <lb/>
    <p>
<pb n="1a"/>
欽定四庫全書<lb/>
　易經存疑卷一<lb/>
　　　　　　　　　　　　明　林希元　撰<lb/>
䷀<hi>乾下乾上</hi>
乾元亨利貞<lb/>
　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>讀竒音<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>讀偶音<lb/>
　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>是一畫<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>是二畫竒偶是<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>之稱呼數是數目<lb/>
　凡物屬乎陽者其質一而實數目便是一箇豈不是<lb/>
<pb n="1b"/>
　竒屬乎隂者其質二而虚數目便是兩箇豈不是偶<lb/>
　如天物之大者其形包乎地之外其氣則行乎地之<lb/>
　中只是渾淪一箇事物可見其竒地雖是一塊事物<lb/>
　然其氣却虛能容受天之氣生出物來分明是兩箇<lb/>
　可見其偶觀人之男女物之牝牡雌雄尤明白可見<lb/>
　凡單則為竒雙則為偶一三五七九皆是單數故亦<lb/>
　為竒二四六八十皆是雙數故亦為偶朱子小註數<lb/>
　是氣之分限節度指一二三四至十之數言不可將<lb/>
<pb n="2a"/>
　來解隂陽有竒偶是集大全時混收在此耳<lb/>
　　以上解隂陽有竒偶之數<lb/>
　如天陽也天文則有晝夜上下晝屬陽夜屬隂晝午<lb/>
　前屬陽午後又屬隂夜子前屬隂子後屬陽午前午<lb/>
　後夜半前後又各分隂陽至一時亦分上下四刻此<lb/>
　可見一隂一陽有各生一隂一陽之象如地隂也地<lb/>
　理則有南北如南髙屬陽北下屬隂南中之南又屬<lb/>
　陽北屬隂北中之北又屬隂南屬陽髙山流水亦分<lb/>
<pb n="2b"/>
　隂陽如今山隂山陽縣以山分隂陽也湖廣有漢隂<lb/>
　漢陽以水分隂陽也亦可見一隂一陽有各生一隂<lb/>
　一陽之象又如男陽女隂然男女各有血氣血隂而<lb/>
　氣陽也而血氣又各自分隂陽此亦可見一隂一陽<lb/>
　有各生一隂一陽之象自人而推之物無不如此不<lb/>
　能盡書<lb/>
　　以上解一隂一陽各生一隂一陽之象<lb/>
　本義見一隂一陽有各生一隂一陽之象此不特兩<lb/>
<pb n="3a"/>
　儀之隂陽兼指四象之隂陽見兩儀之隂陽有各生<lb/>
　一隂一陽之象故一倍而二以畫四象見四象之隂<lb/>
　陽有各生一隂一陽之象故再倍而三以畫八卦<lb/>
　一倍而二初不成事物必再倍而三方成八卦豈非<lb/>
　三才並立方成世界道理耶觀大傳贊易以三才立<lb/>
　説可見<lb/>
　聖人信手畫去自下而上再倍而三則自一至八之<lb/>
　八卦成矣而乾兑離震巽坎艮坤之名則得於觀象<lb/>
<pb n="3b"/>
　之餘也所謂三畫已具八卦已成見陽之性健而成<lb/>
　形之大者為天是也餘倣此<lb/>
　八卦已成而又三倍其畫以成六畫者為其生生之<lb/>
　勢固未已而止於是亦無以盡隂陽之消息萬物之<lb/>
　變化也<lb/>
　蒙引曰三畫已具八卦已成則又三倍其畫以成六<lb/>
　畫而於八卦之上各加八卦者只是以象此隂陽之<lb/>
　生生不已也朱子曰陽氣只是六層只管上去上盡<lb/>
<pb n="4a"/>
　後下面空缺處便是隂愚謂此卦之所以有六畫也<lb/>
　三竒之卦固已名乾而象天矣下文陽之純健之至<lb/>
　故乾之名天之象皆不易焉是就六十四卦看見得<lb/>
　他卦皆竒偶間雜惟此卦六畫皆竒為陽之純他卦<lb/>
　不得上下皆乾其健未至惟此卦上下皆乾為健之<lb/>
　至不然三畫之竒名乾象天已為陽之純健之至豈<lb/>
　待至六畫始純陽至健耶<lb/>
　乾之卦其數純陽其性至健其道則大通而至正故<lb/>
<pb n="4b"/>
　文王繫辭只就此道理發揮<lb/>
　乾徳剛健剛以體言健兼用言剛則有立健則有為<lb/>
　人而有立有為何事幹不得若一舉事則志至氣至<lb/>
　本立道生事无不立功无不成不見艱難无能阻止<lb/>
　如乾旋坤轉如雷厲風行何天之衢殆不足以擬之<lb/>
　是不惟亨而且大亨也夫子之立斯立道斯行綏斯<lb/>
　來動斯和可想見乾道大通氣象<lb/>
　中者不偏不倚正者无過不及體用之分也正大而<lb/>
<pb n="5a"/>
　天地之情可見矣可見乾之中正也乾道大通而至<lb/>
　正在人容有不正者故聖人因以為戒元亨天道之<lb/>
　本然也利貞人事之當然也<lb/>
　既曰元亨而又曰利貞者此聖人以道義配禍福也<lb/>
　蓋乾之力量雖可以元亨若恃吾力能為而妄為終<lb/>
　有不得元亨者矣如漢髙祖豁達大度知人善任使<lb/>
　入關秋毫无所犯除秦苛禁與民約法三章為義帝<lb/>
　發喪率諸侯兵討項羽等事皆是王者之師故能誅<lb/>
<pb n="5b"/>
　秦蹙項而成帝業項羽力拔山氣蓋世喑噁叱咤千<lb/>
　人自廢其勇力豈不逺過漢髙然无帝王之度又不<lb/>
　善用人所過殘㓕如殺卿子冠軍弑義帝坑秦降卒<lb/>
　焚咸陽宫室凡其所為无非失人心之事故終无成<lb/>
　而死於烏江可見乾雖元亨然必利於正然後能亨<lb/>
　使不以正元亨不可得也故本義曰必利在正固然<lb/>
　後可保其終此非謂漢髙可當乾姑即二人所為以<lb/>
　發明乾元亨利貞之㫖耳<lb/>
<pb n="6a"/>
　本義然後可保其終要其終而言也蓋乾有元亨之<lb/>
　理其所為之事就當以正則元亨可得使不以正則<lb/>
　終不能亨如項羽是也故朱子要其終而曰必利在<lb/>
　正固然後可保其終蒙引謂元亨只是許他去做此<lb/>
　事言无所阻礙而已未見有成功處有何可保似謂<lb/>
　元亨都未做事方是許他可做利貞方是教他去做<lb/>
　事一般似是看本義可保其終一句未破而為之説<lb/>
　也依此則易卦只有元亨无利貞如大有者只有吉<lb/>
<pb n="6b"/>
　亨无利貞如泰者亦豈是方許他去做此事耶有不<lb/>
　通者矣愚謂朱子當時只如咸本義感有必通之理<lb/>
　然不以貞則失其亨而所為皆凶恒本義然又必利<lb/>
　於貞乃為得所常久之道而利有所往不著然後可<lb/>
　保其終一句似无病亦不起人疑葢乾有元亨之理然<lb/>
　必以貞然後得元亨與咸不以貞則失其亨恒必利<lb/>
　於貞乃為得所常久之道而利有所往同一㫖也語<lb/>
　録知其大通却守其正以俟之其説不可曉恐記録<lb/>
<pb n="7a"/>
　之誤<lb/>
　本義云元大也亨通也利宜也貞正而固也如此分<lb/>
　解卦辭是為彖𫝊分四徳設<lb/>
　蒙引曰事有未正必欲其正事之既正必守其正此<lb/>
　正固二字之義也<lb/>
　本義筮得此卦而六爻皆不變<hi>云云</hi>蓋六爻不變然<lb/>
　後是箇乾故能得乾之占<lb/>
　蒙引曰乾卦卦辭只是要人如乾様坤卦卦辭只是<lb/>
<pb n="7b"/>
　要人如坤様至如蒙蠱等卦則又須反其象此有隨<lb/>
　時而順之之義有隨時而制之之義愚謂聖人畫卦<lb/>
　繫辭是為人占卜而設其占得卦爻則占卜之人當<lb/>
　之如占得乾卦則占者當乾占得坤卦則占者當坤<lb/>
　若占者之徳不能當得此卦則用不得此卦之辭如<lb/>
　春秋傳云有忠信之徳則可不然必敗是也至如蒙<lb/>
　蠱等卦須反其象或隨時而順之或隨時而制之其<lb/>
　説盡之矣<lb/>
<pb n="8a"/>
初九潛龍勿用<lb/>
　初九者卦下陽爻之名此是諸卦下陽爻之通稱不<lb/>
　専指乾初九也乾初九是陽爻之首故於此發之<lb/>
　龍不止陽物乃陽物之神靈不測者故象乾之六爻<lb/>
　蓋乾卦六爻皆得乾道不比他卦故文言以聖人明<lb/>
　之比之於物則是龍也<lb/>
　初九是乾卦之爻備得乾道故於象為龍其在下而<lb/>
　居初則象龍之潛藏也龍方潛藏未能有及物之功<lb/>
<pb n="8b"/>
　占者遇此不可有為故曰勿用言不可出而施用蒙<lb/>
　引曰此爻在士之未仕者得之則當隠約以待時仕<lb/>
　者得之亦當隠身而退避在庶民得之則不利有所<lb/>
　往在商賈得之則宜深藏而不市若以天子之尊而<lb/>
　得此爻亦或時當主静事當謹宻也<lb/>
　龍就爻徳上取潛就爻位上取䝉引曰聖人繫辭或<lb/>
　取爻徳或取爻位或取本卦之時與本爻時位又或<lb/>
　兼取應爻有取所承所乗之爻有兼取承乗應與時<lb/>
<pb n="9a"/>
　位兼全者有僅取其一二節者又有一爻為衆爻之<lb/>
　主者則兼及衆爻大都不出此數端<lb/>
　伏羲只設六十四卦三百八十四爻不立文字最盡<lb/>
　得天地間事變為只是虚象初不局定是何物隨甚<lb/>
　麽事物都罩得著如乾則如君父如金玉凡廣八卦<lb/>
　所舉者此一卦皆足以象之如初九一爻則如陽氣<lb/>
　之潛伏于地中日月寒暑之屈而未伸在人如王公<lb/>
　貴人下至農工商賈之當隠微謹宻在物如龍蛇之<lb/>
<pb n="9b"/>
　蟄尺蠖之屈騏驥之未遇之類此一畫皆足以象之<lb/>
　故曰最盡得事變者此也至後聖繫辭則未免局定<lb/>
　一事一物其他事物有不能通者矣如乾曰元亨利<lb/>
　貞初九曰潛龍勿用則只是人説得其餘如何説得<lb/>
　左傳所載諸人卜筮與聖人所繫之辭不能盡同可<lb/>
　見聖人繫辭不足以盡之也子作易蒙引序謂易可<lb/>
　象而不可言可言而不可盡者以此<lb/>
　六爻盡事物之變如初九一爻豈止為一潛龍哉而<lb/>
<pb n="10a"/>
　聖人以潛龍象之者可見聖人特假潛龍以顯初九<lb/>
　之義使人以類求之凡天下事物之制於時格於勢<lb/>
　而无其便者皆初九之潛龍也然則今之説易者以<lb/>
　一爻局定一人一事恐非聖人之㫖矣<lb/>
　朱子嫌伊川説易不應局定今之科舉程文往往鑿<lb/>
　定講失易之本義矣往嘗見江外人講易多就象上<lb/>
　發揮於卦爻之義特畧依傍他意思講不坐定作何<lb/>
　事甚有理且如此爻之占自天子以至庶人皆有其<lb/>
<pb n="10b"/>
　用只作士之未遇講如何可通問卦爻明有局定説<lb/>
　者如訟家人歸妹之類則如何曰此在用之有活法<lb/>
　耳大抵卦爻以盡事物之變固未始有定象其間或<lb/>
　有定象者亦不可以定用看易者要須看得洞洞流<lb/>
　轉始得故曰神而明之存乎其人吕仲本殿元將㑹<lb/>
　試筮得夬之六三其辭曰臀无膚其行次且皆謂非<lb/>
　吉兆矣乃中狀頭後始悟得臀无膚乃殿字也豈復<lb/>
　拘其辭哉於是可以見占法矣<lb/>
<pb n="11a"/>
九二見龍在田利見大人<lb/>
　九二龍就爻徳上取見就時位上取蓋九為陽爻以<lb/>
　言其徳則剛健中正於象為龍在初之上則出初之<lb/>
　潛而離其隠於龍為見故曰見龍在田夫大人不出<lb/>
　則已出則澤必及物澤不及物則巳澤既及物物必<lb/>
　利見之此理勢之自然也故占得此爻者利見如是<lb/>
　之大人在訟者見之則獲伸蹇者見之則獲濟困者<lb/>
　見之則獲通升者見之則獲進其利澤足以及人故<lb/>
<pb n="11b"/>
　隨其人之所見皆足以遂其所圖而濟其事功若占<lb/>
　者有見龍之徳則為利見九五在上之大人矣若天<lb/>
　子之尊而得此爻則當見在下之大人如成湯之於<lb/>
　伊尹文王之於吕尚也<lb/>
　蒙引曰以九居二亦非正也但純乾之徳與他卦不<lb/>
　同故朱子獨自主張曰剛健中正剛健從九字取中<lb/>
　正從二字取出潛承潛龍言離隠以出潛之義言<lb/>
　九二之大人亦是得時位者如伊周之儔故能徳施<lb/>
<pb n="12a"/>
　普天下文明其曰雖未得大人之位言未得在上如<lb/>
　九五耳<lb/>
九三君子終日乾乾夕惕若厲无咎<lb/>
　九三以九之陽爻居三之陽位是重剛也不在上下<lb/>
　二體之中是不中也重剛是性質過剛不中則動輒<lb/>
　失當然使不當事任猶未危也不幸而居下卦之上<lb/>
　則是出乎羣臣之上而當國家之重任所謂赫赫師<lb/>
　尹民具爾瞻者以若人而居若位但見為謀一不審<lb/>
<pb n="12b"/>
　而禍亂隨之舉事一不當而傾危立至信乎其為危<lb/>
　地也夫九三之居危地既當存乾乾惕厲之心而性<lb/>
　體剛健又有能乾乾惕厲之象故占九三之君子必<lb/>
　也終一日之間健而又健不少止息至於日入之時<lb/>
　若可少休矣猶惕然敬畏如是則謀無不審動无不<lb/>
　臧所以行之身施之事者皆得其道雖處危地而不<lb/>
　至於傾覆矣故无咎<lb/>
　乾健也乾乾健而又健也是不息意夕惕若是襯帖<lb/>
<pb n="13a"/>
　終日乾乾意只在終日乾乾内至夕猶惕乃為終日<lb/>
　何為健惕然敬畏不為物欲所奪便是健也故曰自<lb/>
　勝者强又曰不以人欲害其天徳之剛則自强而不<lb/>
　息蒙引曰自勝者强可見至健只是能勝其私<lb/>
　惕然敬畏不為物欲所奪只是中庸戒謹恐懼意戒<lb/>
　謹恐懼欲何為只是恐物欲乗間以奪之故總曰戒<lb/>
　懼耳觀中庸章句君子之心常存敬畏雖不見聞亦<lb/>
　不敢忽所以存天理之本然可見<lb/>
<pb n="13b"/>
　依此看則爻詞曰乾乾又曰惕若本義曰憂懼俱可<lb/>
　通矣<lb/>
九四或躍在淵无咎<lb/>
　本義進退未定之時通承上文九陽四隂居上之下<lb/>
　改革之際三句説蓋以爻與位言九陽爻四隂位陽<lb/>
　主進隂主退九陽欲進四隂則又未必於進是進退<lb/>
　未定也以上體言四居上之下居上欲進居上之下<lb/>
　則又未必於進亦進退未定也以上下二體言四初<lb/>
<pb n="14a"/>
　離下體入上體是為改革之際亦進退未定也故總<lb/>
　承之曰進退未定之時<lb/>
　改革之際决當依愚説觀文言曰或躍在淵乾道乃<lb/>
　革可見蓋文言只取改革之際一義故爻本義則兼<lb/>
　取九陽四隂居上之下二意也蒙引以九陽四隂居<lb/>
　上之下為改革之際非是<lb/>
　龍一躍于淵則升于天矣或則遲疑而未必於躍也<lb/>
　故曰或之者疑之也<lb/>
<pb n="14b"/>
　或躍在淵將進而未必於進也未必於進非不進也<lb/>
　審進退之時必時可進然後進也是謂隨時進退故<lb/>
　本義曰占者隨時進退則无咎<lb/>
　人惟進退不隨時故或先時而有為則不免於躁進<lb/>
　或後時而不為又不免於失時皆咎也隨時進退既<lb/>
　不先時有為而至於躁進亦不後時不為而至於失<lb/>
　時何咎之有<lb/>
　隨時進退重在進一邊退字輕其未進便是退<lb/>
<pb n="15a"/>
　蒙引曰龍在淵一躍則升天得水故也若在田則勢<lb/>
　又有難者西北方但可種穀之地皆謂之田不若南<lb/>
　方人指有水種稻者為田然此縱有水亦甚淺<lb/>
九五飛龍在天利見大人<lb/>
　本義剛健就九字取中就五字取正兼九五二字取<lb/>
　九陽爻以體言剛也兼用言健也居上體之中中也<lb/>
　以陽爻居陽位正也有此四徳故其象為龍居五尊<lb/>
　位故為飛龍在天此爻剛健中正以居尊位與他卦<lb/>
<pb n="15b"/>
　九五不同蓋乾是純陽至健之卦九五又得乾道之<lb/>
　純在人則聖人也故本義特曰如以聖人之徳居聖<lb/>
　人之位以别於他卦<lb/>
　飛龍在天則乗風雲神變化雷動八荒霖雨四海此<lb/>
　其時也聖人在天子之位則議禮制度考文行三重<lb/>
　之道使人得以寡過此其時也故為人所利見未仕<lb/>
　者則宜興行道濟時之心用賔于王以備朝廷之任<lb/>
　使已仕者則宜舉朝覲㑹同之典述職于王以受天<lb/>
<pb n="16a"/>
　子之寵命是其見之為利不見則不利若占者有其<lb/>
　位則利見九二在下之大人矣<lb/>
上九亢龍有悔<lb/>
　上九陽極於上時已過矣故為亢龍物極則反勢盈<lb/>
　則傾故動必有悔順時知變可以免災堯老而舜攝<lb/>
　舜亦以命禹伊尹復政厥辟蔡澤歸相印於秦知此<lb/>
　道也<lb/>
用九見羣龍无首吉<lb/>
<pb n="16b"/>
　用九本是百九十二陽爻之通例然於乾卦六爻之<lb/>
　後發之便是指乾卦六爻用九人看差本義把用九<lb/>
　二字做百九十二陽爻故下文見羣龍无首吉勢不<lb/>
　相接中間不免添入乾六爻皆用九一句故蒙引有<lb/>
　氣勢隔絶之疑依愚見就把用九做乾六爻説則見<lb/>
　羣龍无首吉句氣勢不相隔越亦不待添入乾六爻<lb/>
　皆用九一句而百九十二陽爻皆可見矣<lb/>
　本義凡筮得陽爻者皆用九而不用七三句作先發<lb/>
<pb n="17a"/>
　明其意當另托在本文用九二字之上觀本義以此<lb/>
　卦純陽而居首故於此發之而聖人因繫以辭則其<lb/>
　意已明矣周公見得凡筮得陽爻者皆用九而不用<lb/>
　七故乾卦六爻既繫之後總承而闡其例曰陽數九<lb/>
　為老七為少老變而少不變故乾卦六爻皆用九而<lb/>
　不用七焉其例既闡又從而繫其辭曰乾是純陽至<lb/>
　健之卦龍是純陽至健之物乾爻得乾道之純故有<lb/>
　龍象乾象龍六爻則羣龍也用九剛變為柔不純乎<lb/>
<pb n="17b"/>
　剛則羣龍无首矣夫一於剛則太鋭而取禍一於柔<lb/>
　則廢弛而取辱剛而能柔不鋭不弛得中之道也故<lb/>
　往无不利動罔不臧而得吉<lb/>
　因是用九推之凡遇乾六爻皆不變者當觀元亨利<lb/>
　貞之辭遇乾而一爻變者當觀所變之辭遇乾而六<lb/>
　爻皆變者當觀見羣龍无首吉之辭<lb/>
　或疑无首之吉剛而能柔則吉也牝馬之利順而能<lb/>
　健則利也剛而能柔與順而健者性體自是不同无<lb/>
<pb n="18a"/>
　首之吉无所不吉牝馬之利有所不利其得效亦自<lb/>
　有異而春秋傳曰乾變之坤曰見羣龍无首吉葢即<lb/>
　純坤卦辭<hi>云云</hi>何也曰乾變之坤雖為坤之所為然<lb/>
　本自剛來與本是坤者不同坤變之乾雖為乾之所<lb/>
　為然本自柔來與本是乾者不同故乾无首之吉終<lb/>
　不可同於坤牝馬之貞坤永貞之利終不可同於乾<lb/>
　之元亨如此説則坤用六本義自坤而變故不足於<lb/>
　元亨可通聖人不教人即所變之卦以考其占而别<lb/>
<pb n="18b"/>
　著自此至彼之象占者正以其間有不可同耳伏羲<lb/>
　作易只是教人卜筮以知吉凶孔子見得上面有許<lb/>
　多道理因説出道理來教人後人沿之如王輔嗣程<lb/>
　伊川等皆作道理説至朱子始悟得伏羲作易不是<lb/>
　如此始作卜筮説然當時人未之信猶費許多辭説<lb/>
　愚惟以周公繫乾卦用九之辭斷之可見伏羲作易<lb/>
　本是教人卜筮惜當時朱子不曽以是折之<lb/>
彖曰大哉乾元萬物資始乃統天<lb/>
<pb n="19a"/>
　伏羲所畫乾卦其義所該者廣不止天道文王元亨<lb/>
　利貞之繫只是箇占辭原无他意夫子贊易則専以<lb/>
　天道來發明乾義不復及其他又將元亨利貞之辭<lb/>
　分做四徳以發明乾義以天道明乾義他無所見只<lb/>
　在析元亨利貞為四徳上見得本義又字是因卦辭<lb/>
　生此字通指彖𫝊説該到萬國咸寧不専指大哉乾<lb/>
　元一條本義亦自明白<lb/>
　語意謂大哉乾之元乎萬物生天地間必有箇始也<lb/>
<pb n="19b"/>
　而皆取之以為始葢萬物生於造化乾元造化之始<lb/>
　也故乾元一動萬物以之而始矣是物之始者取乾<lb/>
　之元以始也不特始物已也乾之徳有四曰元亨利<lb/>
　貞是元則為之首而貫其終蓋乾元一動由是而亨<lb/>
　而利而貞亨利貞雖不同要皆一元之所貫耳故曰<lb/>
　統天<lb/>
　元亨利貞也有理也有氣萬物資始當兼理氣説葢<lb/>
　不獨始其氣其理亦從此始也看下文各正性命保<lb/>
<pb n="20a"/>
　合太和可見<lb/>
　朱子曰如春之生物夏時是生物之盛秋是生意漸<lb/>
　漸收斂冬是生意閉蔵又曰天只是一元之氣春生<lb/>
　時全見是生到夏時長也只是這底到秋成遂也只<lb/>
　是這底到冬天蔵斂也只是這底此可體認統天意思<lb/>
　蒙引曰非以萬物之始處當元始者物之始也物之<lb/>
　所資以始者元也元自是天徳<lb/>
　本義彖𫝊解及彖象字解蒙引有説初學不可不看<lb/>
<pb n="20b"/>
雲行雨施品物流形<lb/>
　此承上文言乾之亨謂乾之元如此以乾之亨言之<lb/>
　乾道未通之時氣機未至雖有雲雨之功品物亦不<lb/>
　能有發生之盛也逮夫乾道亨通氣機一到但見隂<lb/>
　陽交通雲行雨施諸品之物向之資始於元資生於<lb/>
　坤者今則形質既呈而生生不已貌象既著而出出<lb/>
　不窮旦異而夕不同日異而月不同蓋暢然各流其<lb/>
　形發榮滋長暢茂條達而不可遏矣是乾之亨也<lb/>
<pb n="21a"/>
　品物流形全自乾之亨上來雲行雨施乃造物之功<lb/>
　用耳不然物當閉蔵時非无雲雨然亦不能流形何<lb/>
　也變萬物言品物者植物於雲雨為尤切耳蒙引曰<lb/>
　流字下得最好有生生不已之意品物露出形質便<lb/>
　從此迤邐生去如一枝草既有箇芽便發枝發葉抽<lb/>
　心抽萼自然接續出來故曰流形<lb/>
大明終始六位時成時乘六龍以御天<lb/>
　上言天道之元亨此以聖人配之言天而必及聖人<lb/>
<pb n="21b"/>
　者宇宙間惟天與聖人為最大故聖賢言天必及聖<lb/>
　人乾彖𫝊與咸恒諸卦是也言聖人必及天中庸言<lb/>
　至誠無息之功用而及天地是也乾道運行元而亨<lb/>
　亨而利利而貞貞而復元是終而復始也乾道終始<lb/>
　時焉而已聖人大明乎此因見得卦之六爻潛見惕<lb/>
　躍飛亢亦各以時而成葢時者氣運之所推理勢之<lb/>
　所趨㡬㑹之所值也當其未至不能先當其既至不<lb/>
　能後大哉時乎雖天地人物有不能違者故舉一可<lb/>
<pb n="22a"/>
　知其二明彼即曉乎此聖人大明終始是文理宻察<lb/>
　足以有别表裏精粗无所不到葢必乾即我我即乾<lb/>
　有黙契之妙无彼此之間所謂至誠知天地之化育<lb/>
　者非但聞見之知而已也故能因此識彼而見卦之<lb/>
　六位各以時成<lb/>
　乾之六爻以其所居而言則曰位以人之乗用而言<lb/>
　則曰龍六陽之潛見惕躍飛亢各以其時故聖人亦<lb/>
　隨其時而乘之時潛而潛時見而見時惕而終日以<lb/>
<pb n="22b"/>
　致謹時躍而躍時飛而飛時亢而不與之俱亢聖人<lb/>
　一身駕馭六龍不先不後而適當其可故曰時乗天<lb/>
　道之妙時焉而已時之所在即天道之所在也時乗<lb/>
　六龍就是御天蓋動惟厥時惟天之命隠於萬㡬之<lb/>
　表者自我而運用行當其可上天之載妙於事物之<lb/>
　内者自我而張弛聖人非天聖人之所行即天也故<lb/>
　曰以御天大有彖𫝊曰應天而時行可見時乗六龍<lb/>
　即御天<lb/>
<pb n="23a"/>
　天下事物乾六爻盡之矣試觀天地間事物有出於<lb/>
　潛見惕躍飛亢之外乎故聖人時乘六龍御天就能<lb/>
　致道化大行萬國咸寧<lb/>
　時乘六龍以御天是道化方亨之日萬國咸寧之機<lb/>
　也故為聖人之元亨<lb/>
　蒙引曰乾道不止謂天也凡萬物皆有箇終始其中<lb/>
　便有箇四徳此理天地間皆是故不曰天道而曰乾<lb/>
　道<lb/>
<pb n="23b"/>
　又曰不可以御字當行字御以行之也天道在其所<lb/>
　御也<lb/>
乾道變化各正性命保合太和乃利貞<lb/>
　此言乾之利貞也細分之各正性命是利保合太和<lb/>
　是貞乾道變化是通管若用之元亨亦可言乾道運<lb/>
　行自變而化天下之物無所不利向之資始於元流<lb/>
　形於亨者今則變脆為堅斂華就實各效法象各成<lb/>
　形質而性命於是乎各正既而愈斂愈固實堅實好<lb/>
<pb n="24a"/>
　生意凝蓄而不滲漏化機内藴而不外見則太和於<lb/>
　是保合矣各正性命是時非无太和之氣然未保合<lb/>
　也其性命之理或未全故於時為利保合太和是時<lb/>
　亦有性命之理然其理已全不但如向之各正而已<lb/>
　故於時為貞然聖人於利言性命而不言太和於貞<lb/>
　言太和而不言性命葢從利須言各正字從各正須<lb/>
　用性命字從貞須言保合字從保合須用太和字而<lb/>
　用性命於利用太和於貞亦因之互見爾非利獨有<lb/>
<pb n="24b"/>
　理而无氣貞獨有氣而无理也<lb/>
　蒙引曰或據先儒謂性命以理言而氣在其中太和<lb/>
　以氣言而理在其中遂介言謂各正為得其理保合<lb/>
　為全其氣此於理氣之辨亦疎矣葢實未曉得性命<lb/>
　以理言而氣在其中太和以氣言而理在其中者矣<lb/>
　太抵從各正言須用性命字從保合言須用太和字<lb/>
　而各正必居於保合之先太和必置於性命之後則<lb/>
　確乎其有不可易者矣愚即其意推之曰各正性命<lb/>
<pb n="25a"/>
　雖是以理言然這裏不可謂无氣在但從利上須用<lb/>
　各正字從各正不可曰太和須用性命字雖是説各<lb/>
　正性命然當知這裏有氣在不可謂専是説得其理<lb/>
　也保合太和雖是以氣言然這裏不可謂无理在但<lb/>
　從貞字須説保合字從保合不可説性命須用太和<lb/>
　字雖是説保合太和然當知這裏有理在不可謂専<lb/>
　是説保合其氣也本義曰萬物各得其理以自全葢<lb/>
　有以得其意矣是豈少了太和兩字哉<lb/>
<pb n="25b"/>
　本義云乾道變化无所不利各正性命保合太和皆<lb/>
　乾之所利也此利字即文言美利天下之利<lb/>
　本義曰變者化之漸化者變之成蓋變是潛運黙移<lb/>
　以漸而推行有迹者也化是頓更倏改消冺而不見<lb/>
　无迹者也如一日之間自卯而辰而申至酉以漸而<lb/>
　進這是變到得酉時日入便一日都消冺无迹了這<lb/>
　便是化<lb/>
　性命物所受之理也萬物生天地間各有形色性味<lb/>
<pb n="26a"/>
　如黍粒圓稻粒長柑紅橘緑各自不同此是各物所<lb/>
　受之性命也方其資始流形時纔生枝生葉吐花吐<lb/>
　萼安見黍稻柑橘是如何待到利遂時節都斂華就<lb/>
　實收花結子方見得黍形是如此稻形是如彼柑形<lb/>
　是如此橘形是如彼都是他本來面目此是各得其<lb/>
　所受之理也本義所謂物各得宜不相妨害正是如<lb/>
　此故曰各正性命然曰各正方是得其本然之理未<lb/>
　全也如黍稻柑橘實未飽滿色未紅緑味未香甜其<lb/>
<pb n="26b"/>
　食不美是其理未全也待到愈收斂愈堅實則黍稻<lb/>
　柑橘一箇成一箇實皆飽滿色皆紅緑味皆香甜食<lb/>
　之甘美是其理至是巳全矣太和曰隂陽㑹合沖和<lb/>
　之氣蓋萬物必須隂陽二氣交合始生隂陽交合便<lb/>
　是沖和故曰太和保合是和氣斂蓄韜藏于内保是<lb/>
　如保赤子之保有調養覆䕶意合是聨合合縫之合<lb/>
　有韜藏秘宻意萬物之生方其資始流形之時是氣<lb/>
　方發生流行固未見得保合也至各正之時雖是各<lb/>
<pb n="27a"/>
　成形質然未堅實其氣尚行未結聚亦未見得保合<lb/>
　也待至物成以後黍是箇黍稻是箇稻柑是箇柑橘<lb/>
　是箇橘這時氣不復行皆斂聚歸藏於内始足而保<lb/>
　合生意閉固不滲漏有調養覆䕶意故曰保生意在<lb/>
　内不見於外有韜藏秘宻意故曰合<lb/>
　得於有生之初得其理也全於有生之後全其理也<lb/>
　故曰萬物各得其理以自全不可把全字當保合看<lb/>
　保合以氣言其氣保合其理始全也<lb/>
<pb n="27b"/>
　利貞相去不逺分有生之初之後者利去貞雖不逺<lb/>
　在先一步則為有生之初矣<lb/>
首出庶物萬國咸寧<lb/>
　此言聖人之利貞也謂聖人在上髙出於物時乗六<lb/>
　龍以御天其道化覃敷萬國之民各遂其生各復其<lb/>
　性而咸寧焉此聖人之利貞也萬國咸寧即上文乗<lb/>
　龍御天功效之所成就耳合而言之時乗六龍以御<lb/>
　天萬國咸寧聖人之元亨利貞昭然矣<lb/>
<pb n="28a"/>
　首出庶物從蒙引主位説<lb/>
　元亨利貞本㫖在卦辭者與諸卦一般至吾夫子分<lb/>
　為四徳而後世之言天道者因之此夫子所以為道<lb/>
　徳之宗也又如仁字首見於尚書只作愛人説至夫<lb/>
　子始作心徳説以此立教仁道始行於世<lb/>
　資始是生意方動處流形是生意長進處各正是生<lb/>
　意收斂處保合是生意充滿處<lb/>
　利者生物之遂貞者生物之成遂與成如何分别論<lb/>
<pb n="28b"/>
　語遂事不説註云遂謂事雖未成而勢不能已也則<lb/>
　知遂是方向成之勢而貞則成矣故曰利則向于實<lb/>
　也貞則實之成也<lb/>
象曰天行健君子以自强不息<lb/>
　君子體乾全在不息蓋天行内有不息意君子不息<lb/>
　所以法天行也是何物不息心之天理流行不息中<lb/>
　庸所謂至誠無息是也如何方能不息自强方能不<lb/>
　息如何是自强𫝊曰自勝者强又曰能勝物之謂剛<lb/>
<pb n="29a"/>
　是知所謂自强者能勝物欲而已故本義曰不以人<lb/>
　欲害其天徳之剛則自强而不息不以人欲害其天<lb/>
　徳之剛解自强蓋人心天理本自流行不息惟為私<lb/>
　欲所勝而不能自强則天理遂壅塞而不行矣不行<lb/>
　則止息矣人能勝其人欲之私而自强則天理无所<lb/>
　壅遏常流行而不止息<lb/>
　夫子贊易既釋卦名卦辭而有彖𫝊文言諸作矣見<lb/>
　得易理无窮又合二體之象作𫝊以發明之謂之大<lb/>
<pb n="29b"/>
　象𫝊此首言乾也謂乾之象為天此卦下體乾也重<lb/>
　之又乾其象為天之運行也夫天之運行也一日一<lb/>
　周明日又一周反覆其道代行不息亦惟至健故然<lb/>
　也君子體之謂天惟健故能運行不息人不能健則<lb/>
　天理奪于人欲不能運行不息矣于是克去巳私弗<lb/>
　履非禮挺然自强毅然自健使吾心天理常運行于<lb/>
　日用動靜之間而不止息本然徳性恒周流于人倫<lb/>
　庶物之表而不間斷體仁以長人嘉㑹以合禮利物<lb/>
<pb n="30a"/>
　以和義貞固以幹事皆君子之不息而本于自强也<lb/>
　自强不息此君子所以法天行之健也<lb/>
　味本義非至健不能句是惟至健故能運行不息如<lb/>
　人有力方能舉百鈞牛馬有力方能任重致逺其理<lb/>
　甚明故愚以此明自强不息蓋君子惟自强故能不<lb/>
　息也舊時説者俱云自强又不息蒙引不主極是然<lb/>
　蒙引作一串説謂猶云至公無私健而不息亦未見<lb/>
　明白愚此説與蒙引頗異學者詳之<lb/>
<pb n="30b"/>
　蒙引曰凡大象君子以等皆以見成者言而時文所<lb/>
　謂君子法之當如何哉皆失其㫖愚謂當云果何如<lb/>
　哉則其㫖不失矣<lb/>
潛龍勿用陽在下也<lb/>
　陽以爻言下以位言<lb/>
見龍在田徳施普也<lb/>
　徳施普即本義澤及於物意明為人所利見也施讀<lb/>
　去聲程傳本義俱无音<lb/>
<pb n="31a"/>
終日乾乾反復道也<lb/>
　道字輕言九三終日乾乾只是箇反復底道理反復<lb/>
　者行而復行故曰重復踐行之意即乾乾意愚按本<lb/>
　義條謂健而又健是也<lb/>
或躍在淵進无咎也<lb/>
　曰進无咎許其可進也本義曰可以進而不必進所<lb/>
　以釋進无咎之義也可以進而猶不必進處之可謂<lb/>
　審矣所以進无咎若未可進而不必於進猶是本分<lb/>
<pb n="31b"/>
　事未見詳審處安得无咎<lb/>
飛龍在天大人造也<lb/>
　言大人作起於上故其象為飛龍在天<lb/>
亢龍有悔盈不可久也<lb/>
　盈不可久故有悔物極則變勢盈則傾天地人物其<lb/>
　理皆然<lb/>
用九天徳不可為首也<lb/>
　本義陽剛不可為物先言不可以陽剛去先物也猶<lb/>
<pb n="32a"/>
　云不以賢智先人蒙引曰如與衆人共處而獨任剛<lb/>
　自遂是謂物先意頗欠切<lb/>
　蒙引曰天徳不可為首偏言之天徳也偏言者對柔<lb/>
　順而言只是一邊道理耳故不可為物先<lb/>
文言曰元者善之長也亨者嘉之會也利者義之和也<lb/>
貞者事之幹也<lb/>
　仁義禮智皆善也而仁則為衆善之長仁所以為衆<lb/>
　善之長者以其天地生物之心人得之最先而兼統<lb/>
<pb n="32b"/>
　四者爾何謂得之最先蓋天地以生物為心人之生<lb/>
　因得其心以為心天地生物之心仁也人得此心便<lb/>
　有此生是人之所以生只是箇仁爾所以説得之最<lb/>
　先問上天生人仁義禮智一時都賦了如何仁獨最<lb/>
　先曰此亦就仁道最切處看見得有似於在先爾葢<lb/>
　人之生是得那仁故曰心生道也有是心斯具是形<lb/>
　以生惻隠人之生道也可見仁是生道最切處義禮<lb/>
　智雖一時同賦然比仁為人之生道差緩爾何謂兼<lb/>
<pb n="33a"/>
　統四者義在人為羞惡凡人之見已之不善而愧羞<lb/>
　見人之不善而憎疾者義也禮在人為恭敬辭讓人<lb/>
　之見親賢賔客而恭敬揖讓者禮也智在人為是非<lb/>
　之心人之遇是非美惡而鑑别者知也乃若仁之在<lb/>
　人則是惻隠之心蓋天地生物之心人得之以為心<lb/>
　者惟其得夫天地生物之心以為心是以方寸之中<lb/>
　生意盎然慈祥惻怛莫非天地生物之心義禮智雖<lb/>
　並列為四徳仁則獨専心體而為之總管故夫親親<lb/>
<pb n="33b"/>
　仁民愛物仁也聞過見惡而羞惡亦生生仁愛之心<lb/>
　之激發也見親賢賔客而敬讓亦生生仁愛之心之<lb/>
　致隆也見是非美惡而鑑别亦生生仁愛之心之生<lb/>
　明也夫愛者必敬愛者必明禮知之管於仁是也羞<lb/>
　惡與仁乃相反者謂管於仁何也蓋惡者愛之反乃<lb/>
　不愛也人心有所愛必有所不愛所愛如此不如此<lb/>
　者必所不愛仁者之心慈祥惻怛舉天下民物皆在<lb/>
　其愛育之中其一身自愛不忍一毫置之不潔之地<lb/>
<pb n="34a"/>
　彼見不善之人為民物之害不潔之物為吾身之害<lb/>
　吾方以仁民愛物自好自愛為心見彼之傷人害物<lb/>
　與自傷自害者正傷吾之本心豈不怵然痛絶之哉<lb/>
　故羞惡之心實本於惻隠之所激發自外而觀惡與<lb/>
　愛若相反推本而論惡與愛實相因此義之所以統<lb/>
　管於仁有非强合而紐説也<lb/>
　或問朱子仁兼四端意思理㑹不透朱子曰上蔡見<lb/>
　明道舉史文成誦明道謂其玩物喪志上蔡汗流浹<lb/>
<pb n="34b"/>
　背面發赤色明道言此便見得惻隠之心且道上蔡<lb/>
　聞得過失恁地慚愧自是羞惡之心如何却説道見<lb/>
　得惻隠之心公試思久之曰惟有惻隠方㑹動若无<lb/>
　惻隠之心却不㑹動惟是先動了方始有羞惡方始<lb/>
　有恭敬方始有是非動處便是惻隠問仁者有生意<lb/>
　如何朱子曰只此生意心是活物必有此心乃能知<lb/>
　辭讓必有此心乃能知羞惡必有此心乃能知是非<lb/>
　此心不生又烏能辭讓羞惡是非陳北溪曰仁是心<lb/>
<pb n="35a"/>
　中箇生理常流行生生不息徹終始无間斷苟无這<lb/>
　生理則心便死了其待人接賔恭敬何自而發必无<lb/>
　所謂禮處事之際必不解裁制而无所謂義其於是<lb/>
　非也亦頑然无所知覺而无所謂智朱子又曰程子<lb/>
　謂四徳之元猶五常之仁偏言則一事専言則包四<lb/>
　者須是統看仁如何却包得數者又却分看義禮智<lb/>
　如何亦謂之仁<lb/>
　仁包四徳若以心之天理看尤明白易見葢仁者心<lb/>
<pb n="35b"/>
　之天理義則天理之所宜禮則天理之節文智則天<lb/>
　理之别白豈不明白此理固然但聖賢本意原不如<lb/>
　此乃是指愛言爾<lb/>
　亨之在人即禮也乃天理之節文人事之儀則自一<lb/>
　身達之萬事自朝廷達之天下燦然文物之盛乃衆<lb/>
　美之所聚也故曰嘉之㑹經禮三百曲禮三千可見<lb/>
　嘉之㑹處<lb/>
　利者義之和此句與上下文俱不類葢利即人之義<lb/>
<pb n="36a"/>
　也義之體嚴似嫌於不利故特變例為之説曰利者<lb/>
　非他即義之和也蓋自君臣父子以至萬事萬物必<lb/>
　合於義然後各得其分而相安安斯和矣和則利孰<lb/>
　大焉故所謂利者乃義之和處而義之和即人之利<lb/>
　也<lb/>
　木有軀幹枝葉方有所依以立事必正固其事方有<lb/>
　所依以立故曰貞者事之幹<lb/>
君子體仁足以長人嘉㑹足以合禮利物足以和義貞<lb/>
<pb n="36b"/>
固足以幹事<lb/>
　體仁極難看當把體字作身體看謂身體夫仁蓋不<lb/>
　身體其身體而身體夫仁也身體其身體者以身體<lb/>
　為身體身體夫仁者以仁為身體以身體為身體只<lb/>
　是空一箇身體爾以仁為身體是一箇身體都是仁<lb/>
　也故曰以仁為體<lb/>
　君子克已復禮使仁充乎中而見乎外中之所存无<lb/>
　一念之非仁外之所行无一事之非仁則君子之身<lb/>
<pb n="37a"/>
　渾是一箇仁非體其體而體夫仁也體仁仁之至也<lb/>
　故無一物不在所愛之中而足以長人安土敦仁故<lb/>
　能愛正是如此<lb/>
　體仁與中庸體物不同體物是將鬼神為物之體重<lb/>
　在物上體仁是將仁來為我之體重在君子身上體<lb/>
　仁下面更有長人一節體物下面更無作為其不同<lb/>
　可見張子曰體物體身道之本也身而體道其為人<lb/>
　也大矣體物體身即中庸體物意身而體道乃易體<lb/>
<pb n="37b"/>
　仁意<lb/>
　朱子小註亦有兩説一説體仁如體物相似人在那<lb/>
　仁裏做骨子仁是箇道理須是有這箇人方體得他<lb/>
　做箇骨子一説體仁不是將仁來為我之體我之體<lb/>
　便都是仁曰以仁為體者猶言自家一箇身體元來<lb/>
　都是仁今按前一説不是當以後一説為主曰不是<lb/>
　將仁來為我之體者葢若將仁來為我之體猶與仁<lb/>
　為二我之體便都是仁則我即仁仁與我為一矣畢<lb/>
<pb n="38a"/>
　竟是將仁來為我之體第語意有輕重爾<lb/>
　蒙引我其仁之體仁無體君子其體之説即小註前<lb/>
　説乃中庸體物意不可用<lb/>
　體仁足以長人即此亦可見仁之包四徳處若非包<lb/>
　四徳如何一人便能長人<lb/>
　禮本諸心達諸身施諸萬事自朝廷以及天下國家<lb/>
　無一處無禮其道理至為繁悉其綱目有三千三百<lb/>
　之多故曰亨者嘉之㑹使不嘉其所㑹則有欠缺不<lb/>
<pb n="38b"/>
　備之處不足以合禮必嘉其所會乃於禮無不合蒙<lb/>
　引曰嘉非難嘉其所㑹為難如得其一不得其二非<lb/>
　嘉㑹也得於此不得於彼非嘉㑹也得者千百不得<lb/>
　猶一二非嘉㑹也必自其一動一靜一語一黙之際<lb/>
　以至於邇之事父逺之事君許多嘉美一時輻輳得<lb/>
　來如此乃合乎禮又曰嘉字做著力字務必做恰好<lb/>
　方是嘉<lb/>
　利物足以和義乃是聖人為義字解釋葢義之體嚴<lb/>
<pb n="39a"/>
　嫌於不和故聖人為之解釋曰義主裁制决斷如人<lb/>
　之尊卑内外截然不可犯似若稜角峭厲不和矣不<lb/>
　知義者事物之所宜也其尊卑内外皆分之所當然<lb/>
　是事之宜義之所在也使不以義處物則彼此皆越<lb/>
　其分卑踰尊内犯外互相侵奪互相陵犯其害不可<lb/>
　勝言矣不和孰甚焉惟義以處物使尊尊而卑卑内<lb/>
　内而外外則尊卑内外各止其所各安其位不相侵<lb/>
　奪不相陵犯殆見尊有尊之利卑有卑之利内有内<lb/>
<pb n="39b"/>
　之利外有外之利何害之有哉物物各得其所利則<lb/>
　衆情協順欣歡交通无違拂无乖戾何和如之是義<lb/>
　以方外若嫌於不和然義以利物正所以為和蓋必<lb/>
　分守之嚴明足以處天下之物不使其相瀆然後恩<lb/>
　意之浹洽足以通天下之志不使其相戾是利不生<lb/>
　於和而生於嚴也孰謂義之嫌於不和乎<lb/>
　此處與上文利者義之和當有辨利者義之和是把<lb/>
　義之和與利對利物足以和義是把和與義對利者<lb/>
<pb n="40a"/>
　義之和是把和與義合説利者義之和這裏雖含義<lb/>
　自然和意然為此語時方欲明利之即義未重在義<lb/>
　自然和意也到利物足以和義則言君子行義之徳<lb/>
　始明義之自然和謂義似嫌於不和然使物各得其<lb/>
　所利本自无不和也<lb/>
　聖人以利與義疑於相反也故曰利者義之和明利<lb/>
　即義也又以義疑於不和也故曰利物足以和義明<lb/>
　義本无不和也利者義之和之利乃聖人天然之利<lb/>
<pb n="40b"/>
　利物足以和義之利乃人所以求乎天然之利也義<lb/>
　之和之和乃在人天然之和足以和義之和乃人所<lb/>
　以求乎天然之和也<lb/>
　凡事惟知其正之所在而固守之則其事依以立矣<lb/>
　故曰事之幹蒙引曰朱子曰欲為其事而非此之貞<lb/>
　固便植立不起自然倒了此説最明<lb/>
　貞固是事事貞固如嘉㑹利物都要事事盡理也非<lb/>
　是只一件貞固便事事都了<lb/>
<pb n="41a"/>
君子行此四徳者故曰乾元亨利貞<lb/>
　此章三節自有三段意第一段言人之四徳第二段<lb/>
　言人之行四徳第三段言人之所以行四徳<lb/>
　此條君子字只是上文君子然上文且言行四徳未<lb/>
　重在君子上至此始歸重於君子而提起君子字面<lb/>
　曰君子行此四徳者見惟君子之至健然後能行此<lb/>
　四徳也故引經文以實之言君子體仁以長人嘉㑹<lb/>
　以合禮利物以和義貞固以幹事是惟君子之至健<lb/>
<pb n="41b"/>
　故能行此四徳也所以經文曰乾元亨利貞於元亨<lb/>
　利貞而繫之乾見四徳之行本於君子之至健也<lb/>
　本義非君子之至健无以行此就當貼本文君子行<lb/>
　此四徳者蒙引君子行此四徳下方貼入本義意似<lb/>
　有疊牀架屋之病亦失本文意學者詳之<lb/>
　蒙引曰至健者能勝乎人欲也能勝乎人欲然後能<lb/>
　全乎天理故曰非君子之至健无以行此不然則至<lb/>
　健與行四徳意重疊矣又曰自勝者强可見至健只<lb/>
<pb n="42a"/>
　是能勝其私<lb/>
初九曰潛龍勿用何謂也子曰龍徳而隠者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔潛龍也<lb/>
　不易乎世要見龍徳而隠意不易乎世是髙世之志<lb/>
　不為世變易也漢嚴子陵亦近之不成乎名不出來<lb/>
　立名於當世也遯世是避世之亂而不出不見是是<lb/>
　一事不為人所知遯世不見是不難无悶為難无悶<lb/>
<pb n="42b"/>
　是无些不平意此何等胸懐所以為龍徳也<lb/>
　雖重在憂則違之一邊説時不可太抑揚當畧放平<lb/>
　説常見往時説者多云初九之志豈偏於隠哉使當<lb/>
　樂時則亦行之惟憂則違之此抑揚太過不可用<lb/>
　不可拔只就憂違一邊説不易乎世以下六句俱憂<lb/>
　違也六句作三節看意思一節深似一節<lb/>
九二曰見龍在田利見大人何謂也子曰龍徳而正中<lb/>
者也庸言之信庸行之謹閑邪存其誠善世而不伐徳<lb/>
<pb n="43a"/>
博而化易曰見龍在田利見大人君徳也<lb/>
　庸言是尋常不打𦂳底言語信是言必有實无空言<lb/>
　也庸行是尋常不打𦂳底所行謹是行有常度无輕<lb/>
　忽也如此是細微不忽乃至誠无息處也故曰盛徳<lb/>
　之至信謹誠也不信不謹邪也閑邪存其誠恐猶有<lb/>
　不信不謹者害吾誠故欲閑而存之也庸言信庸行<lb/>
　謹宜无邪之可閑矣而猶閑邪存其誠者此聖人之<lb/>
　心不自滿假處即文王望道如未見之心也故曰无<lb/>
<pb n="43b"/>
　斁亦保之意如此則其善足以蓋世矣然猶不以為<lb/>
　善世而自伐其所信謹而閑邪存誠者猶自若也不<lb/>
　伐不要説得粗徳博是徳之及物者自週遍而廣博<lb/>
　葢其風聲意氣自足以鼓動乎人心即中庸之誠能<lb/>
　動物處也化是物從而化天下被其所動皆革面革<lb/>
　心而從之即中庸之變則化也善世而不伐以上皆<lb/>
　是龍徳意徳博而化一句屬正中不是當正中之時<lb/>
　不能徳博而化凡此皆君徳也故舉爻辭而以是釋<lb/>
<pb n="44a"/>
　之曰易曰見龍在田利見大人者正以九二雖未得<lb/>
　君人之位而已備君人之徳也<lb/>
九三曰君子終日乾乾夕惕若厲无咎何謂也子曰君<lb/>
子進徳修業忠信所以進徳也修辭立其誠所以居業<lb/>
也知至至之可與㡬也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
　忠信是此心真實為善如孝則真實是孝弟則真實<lb/>
<pb n="44b"/>
　是弟大學所謂如惡惡臭如好好色是也實心為善<lb/>
　則善心日以充長善念日以彰著此之謂進徳論語<lb/>
　註人不忠信則事皆無實為惡則易為善則難此不<lb/>
　忠信則徳不進也但彼兼内外説此専主内一邊説<lb/>
　實心為善孝實孝弟實弟乃誠也若辭不修語孝語<lb/>
　弟俱是空言無實事則此誠終於消散不聚集矣何<lb/>
　由立又何績業可居故工夫又在修治言辭上先行<lb/>
　其言而後從之言必有物凡吐口言語皆是實事無<lb/>
<pb n="45a"/>
　一句虚妄乃修辭也修辭則行成孝成箇孝弟成箇<lb/>
　弟吾心之誠集聚而不消散故曰立其誠誠立則業<lb/>
　就修而可居非立誠之外又有居業工夫也<lb/>
　言君子於善心之所發苟誠實而不自欺則善心日<lb/>
　長善念日生其徳進進不已矣故曰忠信所以進徳<lb/>
　忠信存於内者誠矣又從而修治言辭語孝語弟都<lb/>
　是實事無一句虚妄則行成乎外誠之存於内者集<lb/>
　聚而不消散矣故曰立其誠誠立則績業成就而可<lb/>
<pb n="45b"/>
　終身守之矣故曰所以居業<lb/>
　忠信心之誠也徳道之得於心者也修辭身行乎道<lb/>
　也業得於心者著於身也忠信則心誠得於心者日<lb/>
　益進修辭則誠立得於心者著於身而可居徳者業<lb/>
　之基業者徳之著<lb/>
　忠信進徳誠心存而心之所得日以進也修辭則身<lb/>
　體之而有成而言無不實故誠無不立而業自可居<lb/>
　忠信進徳都未有事修辭是方有事而忠信進徳者<lb/>
<pb n="46a"/>
　已見之躬行也<lb/>
　忠信求諸心者也修辭求諸身者也而皆不外乎一<lb/>
　誠求誠於心則徳崇求誠於身則業廣故君子之道<lb/>
　誠而已矣<lb/>
　修辭工夫全在力行到修辭處又不止力行乃行之<lb/>
　成功也故不言力行而曰修辭不然恁得言辭修治<lb/>
　都無一句虛妄忠信方去進徳修辭則業自居故曰<lb/>
　忠信進徳是去底字修辭是住底字<lb/>
<pb n="46b"/>
　常時説忠信俱作求道實心説把徳字作義理之滋<lb/>
　味有得於己依愚見若作求道實心則忠信方是立<lb/>
　心向慕爾初未著道尚是皮膚工夫徳若只是義理<lb/>
　滋味有得於己則亦膚淺何足為終身事業而居之<lb/>
　且正經道理又在何處用工其所謂徳業有何實地<lb/>
　可據予自知學反覆深思其説不可通故特自為之<lb/>
　説然舊説膠於人心雖老師宿儒或有不曉其意者<lb/>
　學者宜深玩不可以愚説為新異而驚駭之也<lb/>
<pb n="47a"/>
　蒙引説忠信謂應一件事俱著箇心為主説修辭謂<lb/>
　於事處置得好是以主事為誠以處置事好為誠立<lb/>
　依此則忠信立誠另有箇事事是事忠信立誠乃是<lb/>
　應事處不知所應之事又將何屬似乎未通葢即常<lb/>
　時求道實心之説也<lb/>
　又謂忠信重在知上又謂徳以心言未説到事上大<lb/>
　抵是從知上來又引朱子小註道理須是實見得之<lb/>
　言謂可見進徳所重在知上愚俱未敢從原來文言<lb/>
<pb n="47b"/>
　説乾卦六爻俱以聖人明之其言學俱除致知工夫<lb/>
　就力行上説起故忠信即大學之誠意是格物致知<lb/>
　後面事謂忠信屬知如何説得且以進徳為知自古<lb/>
　未有此説小註道理須是實見得乃躬行心得之見<lb/>
　非聞見之見也<lb/>
　按忠信進徳在朱子小註原有二説如沈舟破釡甑<lb/>
　示士卒必死無還心一説也以忠信作求道實心説<lb/>
　者實本於此但此朱子未定之見不必從且如孝須<lb/>
<pb n="48a"/>
　實是孝方始孝之徳日進一日悌須實是悌方始悌<lb/>
　之徳日進一日此一説也愚之説實本此人多不察<lb/>
　爾<lb/>
　忠信所以進徳是忠信所以至之也何也凡有所進<lb/>
　將必有所至如人往長安進進不已將必至長安也<lb/>
　人之進徳亦然進進不已固將至之也忠信進徳是<lb/>
　忠信所以至之也知得忠信所以至之即便去忠信<lb/>
　以至之則善心日長神智日開道之壼奥理之𤣥妙<lb/>
<pb n="48b"/>
　為吾所當至者一時雖未能遽至固已先得之矣故<lb/>
　可與㡬先知為㡬可與㡬許其能知㡬也<lb/>
　修辭立其誠所以居業是修辭立誠所以終之也何<lb/>
　也居是居止終是終身居止而不移如人建屋而居<lb/>
　將為子孫百世之計是居之即所以終之也居業亦<lb/>
　然知得修辭立誠所以終之即便去修辭立誠以終<lb/>
　之則踐履篤實持守堅固事理之宜在心為徳在身<lb/>
　為業吾所當守者可與能存之而不失矣義者事理<lb/>
<pb n="49a"/>
　之宜吾所當守者也可與存義許其能守也<lb/>
　進是至之漸至是進之極用至字貼進字居是身之<lb/>
　止終是止之久用終字貼居字必進了方可至至了<lb/>
　方可居葢徳業本一串故其功程亦一串也<lb/>
　朱子小註曰進徳只管進去便是要至之未到那裏<lb/>
　先知得如此所以説可與㡬進字貼著那㡬字至字<lb/>
　又貼著那進字終則止是要守業今日如此明日又<lb/>
　如此所以下箇居字終者只是這裏終居字貼著那<lb/>
<pb n="49b"/>
　存字終字又貼著那居字<lb/>
　可與㡬下當貼徳斯進字可與存義下當貼業斯居<lb/>
　字<lb/>
　常時説知至至之謂知理之所在而心必之焉以是<lb/>
　為知至葢縁本義知至至之進徳之事一句故為此<lb/>
　説認忠信作知者亦縁此爾愚按依此則知終終之<lb/>
　獨不可作忠信説乎其窒碍可見矣<lb/>
　知至知終之知俱輕説是孟子如知其非義之知非<lb/>
<pb n="50a"/>
　大學致知之知通典把知至至之作致知誠意知終<lb/>
　終之作明善誠身此亦好聴耳蓋中庸之明善誠身<lb/>
　即大學之格致誠正修原非二事<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進徳修業欲及時也故无<lb/>
咎<lb/>
　上下无常進退无恒如何為邪離羣大底此處主在<lb/>
　上進一邊是可上進時了可上而不上疑於以隠為<lb/>
<pb n="50b"/>
　髙可進而不進疑於遯世離羣及時之時上進之時<lb/>
　也欲及時是應非為邪離羣句无咎得時也<lb/>
　蒙引曰上下者進退之已成進退者上下之未定<lb/>
　蒙引説為邪離羣作嗜進説愚不然者以本義可以<lb/>
　進而不必進句知之可以進而猶不必進是謹於進<lb/>
　退者豈可以嗜進疑之其待聖人亦淺矣<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
<pb n="51a"/>
覩本乎天者親上本乎地者親下則各從其類也<lb/>
　自同聲相應至萬物覩且泛舉物類相從處逓説到<lb/>
　人從聖人處未及其所以然也本乎天者親上以下<lb/>
　則推物類所以相從處葢物類所以相從者以其類<lb/>
　之同耳本乎天天之類也故親上本乎地地之類也<lb/>
　故親下葢其類之同也由是推之水濕之類也故流<lb/>
　濕火燥之類也故就燥雲龍之類也故從龍風虎之<lb/>
　類也故從虎皆以類之同也各從其類一句承上二<lb/>
<pb n="51b"/>
　句説而包聖作物覩意在其中故本義云聖人人類<lb/>
　之首也故興起於上則人皆見之<lb/>
　同聲相應二句泛言人物同氣相求一句包下文水<lb/>
　流濕四句<lb/>
　同聲相應鶴鳴子和是也同氣相求徳不孤必有隣<lb/>
　是也呉氏取火取水之説太深然亦是氣求之理<lb/>
　水性下濕下地水所濡也故流之火性乾燥乾物火<lb/>
　所利也故就之雲水氣龍水物也故龍興則雲從風<lb/>
<pb n="52a"/>
　隂氣虎隂物也故虎嘯而風生蒙引曰子細尋求乃<lb/>
　是龍感雲水之氣而興虎感隂風之將至而嘯爾龍<lb/>
　興便有雲在故從來以為雲從龍虎嘯而風隨至故<lb/>
　從來以為風從虎也愚按雲從龍風從虎當以此説<lb/>
　為是如蒙引後説恐非正意此亦天將大雨商羊鼔<lb/>
　舞之類爾必以雲為龍之雲風為虎之風亦將以雨<lb/>
　為商羊之雨乎劉季雲氣乃是天子之氣上升勒兵<lb/>
　屋瓦俱震盛言兵威所震非兵有風也渦口暴風乃<lb/>
<pb n="52b"/>
　兵兆也非烏珠有風<lb/>
上九曰亢龍有悔何謂也子曰貴而无位高而无民賢<lb/>
人在下位而无輔是以動而有悔也<lb/>
　此條只據上九居卦之上説道理不主進退盛衰説<lb/>
　无位則无以行其志无民則无以戴於下无輔則无<lb/>
　以匡其不逮是以動而有悔也曰貴曰高皆以居卦<lb/>
　之上言无位不居五也无民由於无位无輔以居高<lb/>
　而亢也<lb/>
<pb n="53a"/>
潛龍勿用下也<lb/>
　蒙引曰文言前節龍徳而隠以下既詳言六爻之義<lb/>
　以申象𫝊之意至此又約其㫖而申之曰初九所謂<lb/>
　潛龍勿用者葢以其位下也其位下故為龍為潛此<lb/>
　與陽在下也陽氣潛蔵槩无異㫖只是反覆申言之<lb/>
　意<lb/>
見龍在田時舍也<lb/>
　舍字讀上聲言暫為時所舍也夫九二有君人之徳<lb/>
<pb n="53b"/>
　宜乎居九五之位君臨天下今見龍在田亦暫為時<lb/>
　所舍爾周公之不有天下猶益之於夏伊尹之於殷<lb/>
　皆若九二之時舍也<lb/>
終日乾乾行事也<lb/>
　事所當為之事也前章之進徳修業是也終日乾乾<lb/>
　日行其當為之事而不止息也<lb/>
或躍在淵自試也<lb/>
　言所謂或躍在淵者未遽有為且自試其可否而未<lb/>
<pb n="54a"/>
　能决也舜避堯之子於南河之南禹避舜之子於陽<lb/>
　城是也<lb/>
飛龍在天上治也<lb/>
　言所謂飛龍在天者是居上位以治下也<lb/>
亢龍有悔窮之災也<lb/>
　言上九之亢龍有悔是居卦之上勢窮而生災也<lb/>
乾元用九天下治也<lb/>
　乾元當君道説用九剛而能柔也君人之道一於剛<lb/>
<pb n="54b"/>
　則威過民不見其可愛秦人之専任刑法是也一於<lb/>
　柔則恩過民不見其可畏漢元帝之優柔不斷是也<lb/>
　故皆有弊而不能治天下君道剛而能柔則恩足以<lb/>
　結天下使民有愛戴之心不忍離散以背其君上威<lb/>
　足以肅天下使民有畏懼之心不敢玩弛以犯其君<lb/>
　上天下之民皆遵道遵路㑹極歸極而无不治矣<lb/>
潛龍勿用陽氣潛蔵<lb/>
　陽氣潛蔵只就爻位上説明其為潛龍也<lb/>
<pb n="55a"/>
見龍在田天下文明<lb/>
　謂天下被其化而文明也周公相成王制禮作樂而<lb/>
　成周有雍熙泰和之治是天下文明也不可以臣位<lb/>
　而少之<lb/>
終日乾乾與時偕行<lb/>
　三處危地時當乾乾而乾乾也故曰與時偕行<lb/>
或躍在淵乾道乃革<lb/>
　此道字輕看猶云陽道隂道九四離下體而入上體<lb/>
<pb n="55b"/>
　是乾道改革之時也故或躍而未果爻下本義改革<lb/>
　之際正是取此人都不察妄為之説<lb/>
飛龍在天乃位乎天徳<lb/>
　蒙引曰乃字似亦有意言九五之位乃是位乎天徳<lb/>
　者非无徳而據尊位者也<lb/>
亢龍有悔與時偕極<lb/>
　此釋有悔意言上九居卦之上已過高亢是時已極<lb/>
　也不能知時引退而與之偕極所以悔也便是後章<lb/>
<pb n="56a"/>
　知進而不知退意<lb/>
乾元用九乃見天則<lb/>
　天之則剛而能柔君道剛而能柔可見聖人之所為<lb/>
　即天也故曰乃見天則<lb/>
　乃見天則言聖人之道即天道也猶云聖人同天爾<lb/>
　不是天之法於聖人之剛而能柔上見得亦不是聖<lb/>
　人之剛而能柔便是那天之法則<lb/>
乾元者始而亨者也利貞者性情也<lb/>
<pb n="56b"/>
　此是即物之生長收蔵以釋四徳與彖𫝊不同言所<lb/>
　謂乾元者何處見得物之始而亨者是也夫凡物在<lb/>
　天地間受隂陽之氣即露其機緘稟造化之和即開<lb/>
　其朕兆是其始也始不徒始始則必亨機緘一露即<lb/>
　暢茂條達朕兆一開即發榮滋長物之始而亨如此<lb/>
　乾之元不可見即物可以知之矣故曰乾元者始而<lb/>
　亨者也所謂利貞者何處見得物之得其性情者是<lb/>
　也夫何萬物之始亨也生意方形形象未立雖有性<lb/>
<pb n="57a"/>
　情而未見逮夫生意收斂形象各成其生理完具而<lb/>
　无虧欠化機伏蔵而不止息物之性情於是始見物<lb/>
　之性情如此乾之利貞不可見即物可以見之矣故<lb/>
　曰利貞者性情也此是於始亨處見乾元性情處見<lb/>
　利貞<lb/>
　蒙引口講一條是一直説下視本題頗差故不用學<lb/>
　者詳之<lb/>
乾始能以美利利天下不言所利大矣哉<lb/>
<pb n="57b"/>
　上既即物之生長收蔵以釋四徳此則歸其功於乾<lb/>
　始而贊其大即彖𫝊統天之説也謂乾雖四徳之流<lb/>
　行要亦一元之所統耳為何乾既始物由是而亨就<lb/>
　能以美利徧利乎天下又收斂神功於内不言其所<lb/>
　利是皆乾始之所為也不其大與不言所利者乾也<lb/>
　乾如何不言天下之物既蒙其利形者形色者色大<lb/>
　成大小成小而神功收斂於内冺然无形可見有似<lb/>
　於不言也蓋萬物歸根復命之時造化生物之功不<lb/>
<pb n="58a"/>
　復可見似不言也韓𤦺詩云須臾慰滿三農望斂却<lb/>
　神功寂若无亦是此意<lb/>
　依愚見乾始另作乾元説美字當亨看亨者嘉之㑹<lb/>
　也美利即亨利利天下通指亨利似有理但本義不<lb/>
　主此説<lb/>
大哉乾乎剛健中正純粹精也<lb/>
　上既分合釋四徳了因就見得四徳之流行即乾之<lb/>
　所為爾其流行之間剛健中正純粹精之徳可見故<lb/>
<pb n="58b"/>
　從而贊之曰大哉乾乎剛健中正純粹精也謂由上<lb/>
　文觀之大矣哉乾之道乎元亨利貞四者運行不可<lb/>
　屈撓无少間斷一何剛也其靜也専其動也直一何<lb/>
　健也四序順行无過不及一何中也各自為徳无所<lb/>
　偏倚一何正也剛健又極其純而不少雜於隂柔中<lb/>
　正又極其粹而不少雜於邪惡而純粹又極其精焉<lb/>
　一言不足又再言之再言不足又再言之贊乾之徳<lb/>
　至是无以加矣非至誠知天地之化育又安能洞契<lb/>
<pb n="59a"/>
　至此哉<lb/>
　剛以體言是體段如此非體用之體蒙引云是他本<lb/>
　質如此與愚説亦同健兼用字則對體用之體説<lb/>
　此條舊説四徳之運實一乾之統不是葢四徳即是<lb/>
　乾此外更无乾也<lb/>
六爻發揮旁通情也<lb/>
　此句舊説六爻備乾道今看不然葢此只是起下文<lb/>
　時乗六龍以御天意縁文言此節申彖𫝊之意彖𫝊<lb/>
<pb n="59b"/>
　説乾四徳以聖人配之此申其意亦言乾四徳以聖<lb/>
　人配之也如何此條又添箇乾卦備乾道意況時乗<lb/>
　六龍以御天句實承此句説舊説之差无疑也若單<lb/>
　出此題仍用舊説葢命題者不主此説也發揮不著<lb/>
　力只是布列爾情是事物之情天下事情潛見惕躍<lb/>
　飛亢盡之矣此卦六爻布列有潛有見有惕有躍有<lb/>
　飛有亢便是盡此情也<lb/>
時乗六龍以御天也雲行雨施天下平也<lb/>
<pb n="60a"/>
　承上文言六爻發揮旁通情則六爻即六龍也聖人<lb/>
　以時而乗六龍以御天道則道化覃敷徳澤廣被如<lb/>
　雲行雨施而天下平寧矣雲行雨施天下平此聖人<lb/>
　之元亨利貞也<lb/>
　此節若搭大哉乾乎一條出當依舊説作一頭兩脚<lb/>
　説<lb/>
君子以成徳為行日可見之行也潛之為言也隠而未<lb/>
見行而未成是以君子弗用也<lb/>
<pb n="60b"/>
　蒙引曰君子之所以為行者以成徳為行也夫既以<lb/>
　成徳為行初九徳已成矣不日之間就可以見之行<lb/>
　也夫既可見之行矣而又何以曰勿用葢初九時乎<lb/>
　潛也潛之為言也隠而未見隠而未見則欲行猶未<lb/>
　成是以君子亦當如之而勿用也<lb/>
　成徳者道徳行者功業也以成徳為行言以道徳為<lb/>
　功業也道徳不見於功業者有之未有功業不本於<lb/>
　道徳也功業不本於道徳管晏之事功君子不貴也<lb/>
<pb n="61a"/>
君子學以聚之問以辨之寛以居之仁以行之易曰見<lb/>
龍在田利見大人君徳也<lb/>
　天下之義理無窮弗聚則孤陋寡聞而無以盡之而<lb/>
　其聚也非學不可師之先覺以求多見多聞學于古<lb/>
　訓以識前言往行皆學也學聚則天下之理無所遺<lb/>
　矣然不詳加辨析則是非得失無以識其歸吾身莫<lb/>
　知其所從而其辨也非問不可上問於師下問於友<lb/>
　詢于卿士詢于芻蕘皆問也問辨則天下之理是非<lb/>
<pb n="61b"/>
　得失識其所歸吾身知所從矣欲此理融㑹浹洽於<lb/>
　心無强探力索之勞有居安資深之妙則非可以急<lb/>
　迫旦夕求也必大著胸襟寛著意思把此理時加體<lb/>
　認玩味勿忘勿助日就月將如杜預所謂優而求之<lb/>
　使自得之厭而飫之使自趨之則此理融㑹於心浹<lb/>
　洽於中有居安資深之妙左右逢原之機矣居安是<lb/>
　理固與心為一矣然知易而行難靜易而動難人多<lb/>
　居常見得道理分分曉曉到得行時又錯了都與理<lb/>
<pb n="62a"/>
　不相干蓋以行之難也正以私欲奪之也故必仁以<lb/>
　行之仁者去其私欲之謂也論語仁不能守之註云<lb/>
　智足以知此理而私欲間之亦無以有諸己可見仁<lb/>
　只是去私欲爾克己復禮懲忿窒欲皆其功也<lb/>
　學聚問辨是知工夫寛居是把義理放在胸中詳玩<lb/>
　深味使透徹貫串乃居安資深時也故亦屬之行<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
<pb n="62b"/>
　上不在天下不在田即爻下本義居下之上意天五<lb/>
　位田二位也在天則其道大行於上為人利見而不<lb/>
　用惕在田則其道大行於下為人利見而不用惕九<lb/>
　三上不在天下不在田所以惕也<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　九四以爻言則九為剛以位言則四為不中<lb/>
　九五飛龍在天則進而居於君位九二見龍在田則未<lb/>
<pb n="63a"/>
　進而安於臣位九三方是吾人進修之地則安於人<lb/>
　位故皆不用疑九四不在天不在田不在人所以可<lb/>
　疑也疑是九四自疑本義隨時而未定言欲隨時進<lb/>
　退而未定也此便是疑<lb/>
夫大人者與天地合其徳與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而況於人乎況於鬼神乎<lb/>
　天地之道無不持載無不覆幬大人博厚所以載物<lb/>
<pb n="63b"/>
　髙明所以覆物是與天地合其徳也日月有明容光<lb/>
　必照大人智周萬物旁燭無疆是與日月合其明也<lb/>
　四時運行各以其序大人徳禮政刑先後緩急各有<lb/>
　次第是與四時合其序也鬼神福善禍淫害盈福謙<lb/>
　大人賞以勸善罰以懲惡恩以彰徳威以防奸是與<lb/>
　鬼神合其吉凶也<lb/>
　凡天地間未有之物如井田城郭宫室舟車弧矢之<lb/>
　類皆天地所未有聖人起而制作之此先天也然為<lb/>
<pb n="64a"/>
　之而可行井田可以養民城郭可以衞民舟車以濟<lb/>
　不通宫室以避風雨弧矢以威天下此天不違也<lb/>
　蒙引曰雖先乎天而實合乎天既合乎天便是行得<lb/>
　去行得去便是天不違天所已為者如天叙有典天<lb/>
　秩有禮天命有徳天討有罪是也故曰時者天理之<lb/>
　當然也<lb/>
　蒙引曰凡聖人之行權處非先王之成法非經綸之<lb/>
　所有而於理無悖者先天事也三重之道建諸天地<lb/>
<pb n="64b"/>
　而不悖亦是先天而天不違之理愚謂天下事物各<lb/>
　有當然之理聖人因物付物隨事處事是後天而奉<lb/>
　天時也禹之行水也行其所無事亦奉行也<lb/>
　況於人乎言人亦不違也況於鬼神乎言鬼神亦不<lb/>
　違也此皆以明利見之意也不可以況於人乎為解<lb/>
　利見之意<lb/>
　況於人乎言而民莫不信行而民莫不説也況於鬼<lb/>
　神乎天地鬼神亦呵䕶之舜之烈風雷雨弗迷漢髙<lb/>
<pb n="65a"/>
　之敗於彭城而以大風免光武之逼於王郎而以氷<lb/>
　堅渡也<lb/>
亢之為言也知進而不知退知存而不知亡知得而不<lb/>
知喪<lb/>
　上九亢龍有悔何也蓋亢之為言也時有進退徒知<lb/>
　進而不知退位有存亡徒知存而不知亡物有得喪<lb/>
　徒知得而不知喪與時俱亢矣此所以動而有悔也<lb/>
其唯聖人乎知進退存亡而不失其正者其唯聖人乎<lb/>
<pb n="65b"/>
　知進極有退之理遂退而不進存極有亡之理遂懼<lb/>
　亡以圖存是為不失其正<lb/>
　文言申彖𫝊雖前後詞語重見疊出而意義各有所<lb/>
　當不為散亂無統蒙引説得好宜詳之<lb/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>者耦也隂之數也已解在乾卦下<lb/>
<pb n="66a"/>
　二畫之耦名坤而象地固隂之純而順之至矣重為<lb/>
　六畫又得三耦無復有陽以雜之亦隂之純而順之<lb/>
　至故其名仍為坤若重之得兊或離則為夬大有諸<lb/>
　卦不得仍為坤矣<lb/>
　坤天下之至順也人能至順則隨其所至而人皆愛<lb/>
　敬隨其所圖而无不成就故元亨言忠信行篤敬雖<lb/>
　蠻貊之邦行矣即此道也<lb/>
　至信可以感豚魚涉險難和説以躡剛强之後則履<lb/>
<pb n="66b"/>
　虎尾不咥人亨故人能至順則温柔巽順之徳雖强<lb/>
　暴難化之人亦有以化之横决難處之事亦有以處<lb/>
　之信乎元亨也<lb/>
　利牝馬之貞戒其順而健也非順外有健也只在固<lb/>
　守其順而不失爾葢牝馬順而健行者故取其象<lb/>
　貞字隨卦而取在坤卦則以順健為貞<lb/>
　曰元亨利牝馬之貞説坤道理已盡矣復有君子有<lb/>
　攸往<hi>云云</hi>者此為條釋其事聞示其例以明牝馬貞<lb/>
<pb n="67a"/>
　之意也既曰先迷後得<hi>云云</hi>復曰安貞吉者此為申<lb/>
　言以致丁寧之意也<lb/>
　陽本居先隂本居後此隂陽之分也乃常道也故曰<lb/>
　地道无成而代有終居先自主事必昏迷而不知所<lb/>
　往葢其力量不足也若退居其後而從人以作事乃<lb/>
　得其常道居後得常其不迷可知矣上只曰先迷不<lb/>
　曰失道下只曰得常不曰不迷聖人之意以互見也<lb/>
　至彖𫝊始備言<lb/>
<pb n="67b"/>
　陽有發越有斷制故主義隂主退蔵主收斂故主利<lb/>
　此隂陽性質不可得而强也故坤之君子所主但在<lb/>
　于利不在于義處家必能生殖而致富節儉而致贏<lb/>
　若夫嚴規範肅紀度以正倫理閑有家非其所長也<lb/>
　在國必能厚生以利用富國而足民若夫處大事建<lb/>
　大功以安社稷利生民非其所長也<lb/>
　西南隂方凡隂類皆往東北陽方隂類則不往往西<lb/>
　南則隂與隂合而得其朋往東北則陽非隂類而喪<lb/>
<pb n="68a"/>
　其朋朋類既得其足以濟事可知朋類既喪而能濟<lb/>
　事無是理也彖𫝊不言欲人自得於言外也<lb/>
　蒙引曰西南東北亦不必拘定假如自今西南之方<lb/>
　無親無故其地有兵荒之變有嫌隙之人是不宜往<lb/>
　也故雖曰西南然亦不可往葢即此便是東北道理<lb/>
　矣若東北方地果平易俗果仁厚又有親舊可依即<lb/>
　是西南道理而吾所宜往者也聖人只是要人所往<lb/>
　得地不可往非其所爾愚謂蒙引此説發前聖未發<lb/>
<pb n="68b"/>
　之㫖<lb/>
　利牝馬之貞是牝馬之貞則利非牝馬之貞則不利<lb/>
　也後得主利西南得朋利也牝馬之貞故也先迷東<lb/>
　北喪朋不主義非牝馬之貞故也安貞吉是結上文<lb/>
　之意如後也利也西南也坤之貞也後則得利則<lb/>
　主西南則得朋此安貞而吉也如先也義也東北也<lb/>
　非其貞也先則迷東北則喪朋而義亦不主是不安<lb/>
　貞則不吉也<lb/>
<pb n="69a"/>
　貞是實字死字兼順健二字意安是虚字活字其所<lb/>
　安者只是順健而已二字虚實死活不同本義乃析<lb/>
　安為順之為貞為健之守者葢為彖𫝊安貞之吉應<lb/>
　地无疆豫設也<lb/>
　安貞之吉該順健二意本義利以順健為正可見也<lb/>
　安字當奚屬只人之順健便是安於正也葢健不出<lb/>
　乎順之外只順得堅固便是健也安不出乎順健之<lb/>
　外只人之順而健便是安也看來安貞二字俱兼順<lb/>
<pb n="69b"/>
　健二意本義曰安順之為貞健之守者姑就安字上<lb/>
　取一順字就貞字上取一健字以配合彖𫝊安貞之<lb/>
　吉應地无疆之㫖爾葢地徳无疆順而健也君子安<lb/>
　於貞安是順之為貞是健之守則君子之安貞亦順<lb/>
　而健故應地之无疆也此本義分釋之意也彖𫝊應<lb/>
　地无疆本義云安而且貞地之徳也就把安貞當順<lb/>
　健正是因此順健雖是兩箇字其實只是一箇字葢<lb/>
　健不出乎順之外只順而不息便是健也除健不道<lb/>
<pb n="70a"/>
　只道箇順字亦得故本義曰安者順之為原非遺了<lb/>
　健字也貞字雖是兼順健兩意然順非難順而能健<lb/>
　為難去其易者只就其難者取亦得故本義曰貞者<lb/>
　健之守亦非遺了順字也<lb/>
　本義安者順之為貞者健之守如愚解似覺明白然<lb/>
　本義此兩句明為彖𫝊安貞之吉應地无疆兩句故<lb/>
　如此分配在彖傳原无此意依愚見不必如此分配<lb/>
　只據本文君子能安于貞便是順而能健于應地无<lb/>
<pb n="70b"/>
　疆一句未嘗不貼如此分配徒覺牽强而多事不知<lb/>
　明者以為何如<lb/>
彖曰至哉坤元萬物資生乃順承天<lb/>
　至哉坤之元乎萬物之生于天地間不能自生也皆<lb/>
　資坤之元以生葢元氣既至萬物皆露其端倪呈其<lb/>
　形質是萬物之生者資坤之元也然坤非能自生也<lb/>
　一順承乎天之施而生之爾葢天氣一至即承之以<lb/>
　發育未至不敢先既至不敢後其所以承天者實至<lb/>
<pb n="71a"/>
　順而无所違忤也<lb/>
　至哉坤元至是到那極處再无去處了譬如人往京<lb/>
　師已至京師再无去處大哉乾元大哉是十分浩大<lb/>
　廣博再无與比並至是就一邊去到盡頭處見其至<lb/>
　大是就四方八面説見其大此至大之别也蒙引以<lb/>
　伯夷栁下恵伊尹孔子分釋亦好本義比大義差緩是<lb/>
　就聖人命辭意思説葢大是極口急急稱揚至則意<lb/>
　思詞語比大又稍寛了故以為差緩爾<lb/>
<pb n="71b"/>
坤厚載物徳合无疆<lb/>
　髙明在上无不覆幬悠久不息此乾之无疆也坤之<lb/>
　廣博深厚萬物无不持載其徳足以配合乎乾之无<lb/>
　疆焉故天覆地載相為對待未嘗委靡而不支古往<lb/>
　今來相為終始未嘗廢弛而不振此可見坤之能配<lb/>
　乾處<lb/>
含𢎞光大品物咸亨<lb/>
　含者生意包於中𢎞是其所包者廣也光者生意達<lb/>
<pb n="72a"/>
　於外大是其所達者逺也萬物生意无所不包可見<lb/>
　其𢎞萬物生意无所不達可見其大含𢎞光大坤之<lb/>
　亨也品物咸亨是物隨坤亨而亨也變萬言品者就<lb/>
　植物言於坤亨尤著與乾雲行雨施品物流形一般<lb/>
　含𢎞光大品物咸亨二句即是坤厚載物蒙引問含<lb/>
　𢎞光大何以謂之厚徳曰含萬物而化光則萬物皆<lb/>
　在吐納之中不謂之厚徳而何<lb/>
牝馬地類行地无疆柔順利貞君子攸行<lb/>
<pb n="72b"/>
　牝馬地類順也行地无疆順而健也故承之曰柔順<lb/>
　利貞言此即坤徳之順健云爾不敢自主承天之施<lb/>
　以生萬物柔順也承天生物直至於有終利貞也彖<lb/>
　𫝊利牝馬之貞本无四徳夫子以四徳解故為之説<lb/>
　如此要利貞兩字既相連接此亦槩説去不必太分<lb/>
　析可也蒙引謂自牝馬地類至此全是言牝馬之貞<lb/>
　殊未見有利字意却未是又以至柔而動剛條本義<lb/>
　云牝馬之貞為證亦不是葢文言後面又有後得主<lb/>
<pb n="73a"/>
　利而有常句把利字另解了故本義只云釋牝馬之<lb/>
　貞若彖𫝊則利字兼解不妨為利貞並言也<lb/>
先迷失道後順得常西南得朋乃與類行東北喪朋乃<lb/>
終有慶<lb/>
　先迷失道是以失道解先迷葢隂本居後今居先是<lb/>
　失道故迷也後順得常是以順解得常葢隂本居後<lb/>
　居先為逆居後為順故得其常道也西南得朋者蓋<lb/>
　西南隂方凡隂之類皆往往西南是與其類俱行故<lb/>
<pb n="73b"/>
　得朋也東北喪朋乃終有慶此彖𫝊外意乃聖人以<lb/>
　義言之與需卦自我致寇敬慎不敗一般言東北雖<lb/>
　喪朋然能反而之西南則終有慶是為占者開遷善<lb/>
　之門也蒙引謂乃終有慶此惟柔順利貞者能然盖因<lb/>
　本義所行如是則其占如下文所云而言也愚未敢<lb/>
　主為何葢先迷失道以下六句乃聖人解釋彖辭又<lb/>
　有好歹兩邊不専是好邊若乃終有慶本於柔順利<lb/>
　貞何縁有先迷喪朋一邊故愚不主也原來本義所<lb/>
<pb n="74a"/>
　行如是則其占如下文所云乃是指下文安貞之吉<lb/>
　應地无疆句非指先迷失道以下六句也言柔順利<lb/>
　貞坤之徳也君子所行如是則其占安貞之吉矣依<lb/>
　愚見朱子當初若不用此句更好<lb/>
安貞之吉應地无疆<lb/>
　後也利也西南也坤之貞也先也義也東北也非其<lb/>
　貞也君子居後而不居先主利而不主義往西南而<lb/>
　不往東北能安於貞焉則有得常之利而无失道之<lb/>
<pb n="74b"/>
　迷有得朋之慶而无喪朋之凶斯其吉也夫至柔而<lb/>
　動剛至靜而徳方此順而且健地徳之无疆也君子<lb/>
　能安於貞安者順之為貞者健之守則君子之安貞<lb/>
　即地徳之順健在坤地非有餘在君子非不足其身<lb/>
　心之理葢與无不持載悠久成物者同一揆是有以<lb/>
　應地之无疆也<lb/>
象曰地勢坤君子以厚徳載物<lb/>
　地勢坤言地勢順也於此就見其厚故君子以厚徳<lb/>
<pb n="75a"/>
　載物蓋坤之象為地重之又得坤焉則是地之形勢<lb/>
　髙下相因愈逺而愈无窮頓伏相仍愈邈而愈无盡<lb/>
　何其順也地勢之順亦惟其厚爾不厚則髙下相因<lb/>
　便傾陷了安得如此之順惟其厚故能无不持載故<lb/>
　君子以之厚徳以承載天下之物夫天下之物多矣<lb/>
　君子以一身任天下之責則天下之民皆取足於我<lb/>
　非但羣黎百姓倚我以為安而凡蠻貊夷狄鳥獸昆<lb/>
　虫草木亦倚我以為命使褊心凉徳其何以濟而天<lb/>
<pb n="75b"/>
　下之望於我者亦孤矣於是擴其心胸𢎞其度量展<lb/>
　其經綸普其利澤舉一世之民躋之仁夀之域知无<lb/>
　不明處无不當政无不敷恩无不洽不但羣黎百姓<lb/>
　咸獲其安必使蠻貊夷狄㒺不率俾鳥獸昆虫草木<lb/>
　罔不咸若然後其仁始浹其責始盡也故曰厚徳載<lb/>
　物則君子亦一坤而與地同用矣<lb/>
　髙下只管相因去都无窮盡方見其順若一望平夷<lb/>
　不見得順本義解地勢坤只是順若厚則於其順見<lb/>
<pb n="76a"/>
　之本義至順極厚當如此看語類曰惟其厚所以髙<lb/>
　下只管相因去若是薄底物髙下只管相因則傾陷<lb/>
　了不能如此之无窮矣可見是因厚故能順<lb/>
初六履霜堅氷至<lb/>
　隂數六老而八少老變而少不變易道占其變故不<lb/>
　用八而用六初六一隂在卦之下隂始生之象也天<lb/>
　下之理无微不著隂始生於下其端雖若甚微而其<lb/>
　勢必至於盛大故其象為履霜而知堅氷之將至也<lb/>
<pb n="76b"/>
　葢霜隂氣所結隂之微者一隂始生之象也氷凍水<lb/>
　而成霜之盛者一隂積至六隂之象也无微不著无<lb/>
　霜不氷占者遇此惟謹於微而已微之不謹而至於<lb/>
　著將无及矣<lb/>
　隂陽者造化之本是不可相无之隂陽於此爻无相<lb/>
　關特言先有此一項爾其類有淑慝之分是不可相<lb/>
　有之隂陽即此爻之義也<lb/>
象曰履霜堅氷隂始凝也馴致其道至堅氷也<lb/>
<pb n="77a"/>
　當從本義作初六履霜隂始凝也方説得去若依本<lb/>
　文作履霜堅氷則隂始凝也意思當趕到下文馴致<lb/>
　其道至堅氷也方止為履霜堅氷内著不得隂始凝<lb/>
　也<lb/>
六二直方大不習无不利<lb/>
　柔以體言順兼用言其意只是承天生物而不主始<lb/>
　爾正柔順之徳不偏也固其正不易也正固是方意<lb/>
　思有内外之分故曰直方大<lb/>
<pb n="77b"/>
　凡物員則動方則靜以其有四面一面著地劄定更<lb/>
　不轉移也故取以言坤徳本義謂賦形有定正是此<lb/>
　意大𫝊曰蓍之徳圓而神卦之徳方以知其義亦可<lb/>
　見<lb/>
　直方裏面便有大了又曰徳合无疆坤之大者用此<lb/>
　以闡大之義爾徳合无疆只是柔順正固賦形有定<lb/>
　之徳合无疆<lb/>
　六二柔順中正爻辭直方大之徳皆自此而取又得<lb/>
<pb n="78a"/>
　坤道之純是合諸爻看見得如此蒙引以此句貼大<lb/>
　字恐未是<lb/>
　本義曰坤之直坤之方明直方之為坤道也六二柔<lb/>
　順中正比諸爻又得坤道之純故其徳在内則心无<lb/>
　私曲而坦乎其直在外則事皆當理而截乎其方且<lb/>
　其直純乎直方純乎方直方之徳光輝盛大又不待<lb/>
　學習而无不利取之左右逢其原坦然由之而无疑<lb/>
　也六二之徳如此若占者平素有直方大不習无不<lb/>
<pb n="78b"/>
　利之徳則今日所占之事亦自然行得直方大不待<lb/>
　習而後利矣<lb/>
象曰六二之動直以方也<lb/>
　此當以方字屬動把直作推原説謂六二之動方矣<lb/>
　然由其存於内者直是以見於外者方也蓋體立用<lb/>
　行之理不専一則不能直遂不靜翕則不能發散天<lb/>
　下道理皆是如此<lb/>
不習无不利地道光也<lb/>
<pb n="79a"/>
　直方大地道也六二具直方大之徳則六二之道即<lb/>
　地之道也地道光只就不習无不利上見葢若待習<lb/>
　而後利尚有勉强矯揉之功未免困苦艱難之弊未<lb/>
　見其為光也不習无不利則不待勉强矯揉之功无<lb/>
　困苦艱難之弊所以為有光也<lb/>
　蒙引把直方俱作六二之動恐未是<lb/>
六三含章可貞或從王事无成有終<lb/>
　陽為章美含章是包含其美於中而未著於外也六<lb/>
<pb n="79b"/>
　隂爻三陽位位本陽却以隂居之是陽而帶隂不純<lb/>
　乎陽也陽帶隂而未純陽雖有章美只是包含之而<lb/>
　已固未能充實光輝而著之外也故取其象曰含章<lb/>
　可貞言可貞固以守未可出而有為也為其才不足<lb/>
　也然非純於不出也固將有待也子使漆雕開仕對<lb/>
　曰吾斯之未能信是欲信而後仕也六三之可貞亦<lb/>
　如是爾故曰含章可貞以時發也所以可貞者以其<lb/>
　有陽之章美爾若无陽之章美則如六四之括囊終<lb/>
<pb n="80a"/>
　不許其出矣<lb/>
　或從王事以位言葢居下之上出潛離隠之時也故<lb/>
　不終含蔵或出而從王事<lb/>
　以三之才固未可以有為而但可貞以守然以三之<lb/>
　位則居下之上不終含蔵又不容於守者雖不容於<lb/>
　守而亦未必能大有為故占者如有含章之徳則可<lb/>
　貞以守或從王之事則始雖不能自成其功而後必<lb/>
　能因人以終其功惟其含陽也故但可貞以守无成<lb/>
<pb n="80b"/>
　而但有終亦惟其含陽也故可貞以守无成而有終<lb/>
　若非含陽并其終亦不能有矣此爻之辭純是占其<lb/>
　象則在占中<lb/>
　无成有終是先迷後得之義不能自成其功而因人<lb/>
　以成其功也本義始後字不必太泥原來兩字從无<lb/>
　成有終來可貞者未從王事之无成有終也无成有<lb/>
　終者已從王事之可貞也<lb/>
象曰含章可貞以時發也<lb/>
<pb n="81a"/>
　以時發之時不可作積滿之時縁象𫝊不就三之才<lb/>
　上説以下之知光大觀之可見<lb/>
或從王事知光大也<lb/>
　此與文言同㫖但就為臣之分上説不就三之才説<lb/>
　識君尊臣卑之分君逸臣勞之理故曰知光大也<lb/>
六四括囊无咎无譽<lb/>
　隂柔才弱既不足以有為而又重隂柔益甚矣不中<lb/>
　則不當時位又不可以有為也故其象為括囊斂身<lb/>
<pb n="81b"/>
　不出可以逺害故无咎然既不出以有為亦无自而<lb/>
　有功故亦无譽<lb/>
象曰括囊无咎慎不害也<lb/>
　慎字解括囊即本義謹宻也<lb/>
六五黄裳元吉<lb/>
　六五居尊明其為君位也六為隂隂性順五又在上<lb/>
　卦之中是居順而得中也中順之徳充於内而見於<lb/>
　外其一言一動无往而非中順中庸九經所謂尊賢<lb/>
<pb n="82a"/>
　親親體羣臣子庶民來百工柔逺人懐諸侯等事皆<lb/>
　備而有之故其象為黄裳占者如之以内則盡己之<lb/>
　道以外則感人之心是不徒吉大善之吉也<lb/>
　中順以順為主順而得中也黄裳以裳為主裳之色<lb/>
　黄也大善之吉言不但其事之吉於理且无虧也<lb/>
象曰黄裳元吉文在中也<lb/>
　黄裳元吉文之在外者也未有外而不本諸内者也<lb/>
　故曰文在中也所謂中順之徳充諸内而見諸外者<lb/>
<pb n="82b"/>
　也<lb/>
上六龍戰于野其血𤣥黄<lb/>
　上六隂盛之極夫隂盛至極其勢必不肯下夫陽陽<lb/>
　之勢雖微然見隂之抗其心必不肯下夫隂隂陽不<lb/>
　相下其勢必然相爭故其象為龍戰于野夫以陽之<lb/>
　至微而與隂之極盛者爭固无能勝之理然隂不循<lb/>
　其道而與陽爭亦豈隂之利哉故二者皆至於敗亡<lb/>
　其象又為其血𤣥黄隂盛於陽故與陽俱稱龍陽衰<lb/>
<pb n="83a"/>
　於隂故與隂俱稱血謂之龍戰則陽固龍而隂亦龍<lb/>
　也謂之𤣥黄則陽固傷而隂亦傷也初六曰履霜堅<lb/>
　氷至以著陵陽之漸於其始上六曰龍戰于野其血<lb/>
　𤣥黄以著陵陽之禍於其終聖人扶陽抑隂之意於<lb/>
　斯見矣<lb/>
象曰龍戰于野其道窮也<lb/>
　道隂道也窮極也隂盛之極所以必與陽爭而有龍<lb/>
　戰于野之象<lb/>
<pb n="83b"/>
用六利永貞<lb/>
　用六言筮得坤之六爻者俱用六而不用八葢隂數<lb/>
　六老而八少老變而少不變用六則隂變為陽矣隂<lb/>
　柔不能固守變而為陽則剛足以濟柔而能固守故<lb/>
　利永貞若能固守則无往不利即乾之元亨也<lb/>
象曰用六永貞以大終也<lb/>
　陽大隂小柔變為剛始隂而終陽故曰以大終始小<lb/>
　不能固守大終則能固守矣<lb/>
<pb n="84a"/>
文言曰坤至柔而動也剛至靜而徳方<lb/>
　此釋牝馬之貞不言利者以下文有釋也自此以下<lb/>
　錯舉亨元不順次序聖人之意毋亦以後得主利難<lb/>
　言四徳欲順序而言則缺一徳故錯舉而言之與<lb/>
　坤承天之施以生物而不主始其徳葢至柔也然其<lb/>
　生物也悠久不息直至結果成就處未嘗委靡而半<lb/>
　塗中止是動則剛也承天生物而不自造作不為繁<lb/>
　擾其徳葢至靜也然其所生之物形體各定不可移<lb/>
<pb n="84b"/>
　易根核者不可為胎卵鱗甲者不可為羽毛是其徳<lb/>
　則方也<lb/>
　至柔坤之徳也動剛亦其柔中之剛爾至靜坤之徳<lb/>
　也徳方亦其靜中之方爾故曰順而健至柔至靜是<lb/>
　坤之本體這裏便有生物了俱就坤本體上見其柔<lb/>
　靜非至柔至靜是未生物至動剛徳方是承乾生物<lb/>
　若依此則是釋坤之元亨非牝馬之貞蒙引柔无為<lb/>
　剛能動本體發用等字與乾之施一至則盡翕受而<lb/>
<pb n="85a"/>
　敷施之其生物之機沛乎莫之遏皆似説坤之元亨<lb/>
　難從<lb/>
後得主而有常<lb/>
　言君子居後則得而主於利乃為有常之道葢坤之<lb/>
　常道也此就人事之占説非釋坤徳又遺了西南得<lb/>
　朋意葢西南得朋東北喪朋即先迷後得之理舉此<lb/>
　則彼可以例推也<lb/>
含萬物而化光<lb/>
<pb n="85b"/>
　此是申彖𫝊含𢎞光大意言含萬物生意於中即發<lb/>
　達於外其功化甚光顯也<lb/>
坤道其順乎承天而時行<lb/>
　此申彖𫝊順承天之義是直説下言坤道其順矣乎<lb/>
　承天之施而以時行之天氣未至不先時而有為天<lb/>
　氣既至不後時而不為時至而即應天運而即從可<lb/>
　謂至順而无所違忤矣<lb/>
積善之家必有餘慶積不善之家必有餘殃臣弑其君<lb/>
<pb n="86a"/>
子弑其父非一朝一夕之故其所由來者漸矣由辨之<lb/>
不早辨也易曰履霜堅氷至蓋言順也<lb/>
　文言之意在一積字其積必自其微而起以見君子<lb/>
　當謹之於微所以明履霜堅氷之義也<lb/>
　言積善之家必有餘剰之慶積不善之家必有餘剰<lb/>
　之殃又以其大者言之臣弑其君子弑其父原非一<lb/>
　朝一夕之故其所由來者漸矣亦莫不由積而成也<lb/>
　由為君父者不能辨之於早故有今日爾夫家之餘<lb/>
<pb n="86b"/>
　慶餘殃國之亂臣賊子皆由於善惡之積其積皆起<lb/>
　於微然則君子惟於微圖之爾易曰履霜堅氷至正<lb/>
　言君子當於微而慎之也<lb/>
直其正也方其義也君子敬以直内義以方外敬義立<lb/>
而徳不孤直方大不習无不利則不疑其所行也<lb/>
　正為本體義為裁制不是以本體當正裁制當義乃<lb/>
　是説本體之正裁制之義也看本義兩箇謂字謂者<lb/>
　言也葢云正是言其心之本體義是言其心之裁制<lb/>
<pb n="87a"/>
　云爾<lb/>
　本體心也善惡未著是非未形而善惡是非之理具<lb/>
　於心无有増益少欠此本體也而六二之直則是本<lb/>
　體之正也裁制亦心也善惡是非一到面前為之分<lb/>
　别區處截然不可移易此裁制也而六二之方則是<lb/>
　裁制之義也<lb/>
　正謂本體是謂其本體之皆正也義謂裁制是謂其<lb/>
　裁制之皆義也<lb/>
<pb n="87b"/>
　文言之意謂六二之直是其心本體之正也六二之<lb/>
　方是其心裁制之義也君子何由而直哉亦曰敬而<lb/>
　已矣夫敬撿束身心之法也人心神明不測出入无<lb/>
　時莫知其鄉使无道以撿束之則奔走放逸无所底<lb/>
　止是非善惡惟欲之從陷於私邪偏曲而内不可直<lb/>
　矣君子有見於是故敬以直之内謹於心術念慮之<lb/>
　微以防其奔馳放逸之患外謹於威儀動靜之著以<lb/>
　禁其放肆怠惰之非終日乾乾罔有間斷一敬純熟<lb/>
<pb n="88a"/>
　則此心常存是非善惡不失其本然之正而内罔不<lb/>
　直矣又何由而方哉亦曰義而已夫義裁量事物之<lb/>
　具也事有萬殊物有萬變而理无定在使不以吾心<lb/>
　為之權度則善惡是非顛倒錯亂而外不可方矣君<lb/>
　子有見於此故義以方之因物付物不使有過不及<lb/>
　之差隨事處事務必合乎大中至正之矩此義既精<lb/>
　則善惡是非皆中其當然之則停停當當无偏无頗<lb/>
　而外罔不方矣不是敬義立徳就不孤是敬義既立<lb/>
<pb n="88b"/>
　由此以至不孤葢敬立則内直内直則内有以養乎<lb/>
　外而外益以方義形則外方外方則外有以養乎内<lb/>
　而内益以直内外交養循環不已由是直純乎直方<lb/>
　純乎方直方之徳光輝盛大至於窮神知化而不自<lb/>
　知矣是不孤也程子曰敬義夾持直上天徳自此始<lb/>
　意正如此<lb/>
　不疑其所行一句是解不習无不利本義疑故習而<lb/>
　後利不疑則何假於習意自明白葢疑是滯碍也如<lb/>
<pb n="89a"/>
　欲直則未能直欲方則未能方心欲而力未能赴之<lb/>
　是滯碍也亦由工夫未到純熟故也所以必待學習<lb/>
　也學習到純熟處則欲直斯直欲方斯方從心所欲<lb/>
　不踰矩而无滯碍矣无滯碍則利矣<lb/>
　不疑其所行正是坦然由之而无疑意<lb/>
　蒙引把内直作動説謂彖𫝊明謂六二之動直以方<lb/>
　故如此説依愚見聖賢論學未有語動而遺靜中庸<lb/>
　喜怒哀樂未發之中太極圖主靜皆是從靜處説起<lb/>
<pb n="89b"/>
　何嘗遺了靜況本義明説正謂本體義謂裁制以直<lb/>
　為動乃是中庸所謂莫見乎隠莫顯乎微周子所謂<lb/>
　㡬是時已屬裁制不得謂之本體矣愚見如此不知<lb/>
　明者以為如何<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也<lb/>
　此與象𫝊同㫖與爻辭不同専以君臣之義言不主<lb/>
　六三才質言隂指六三含是韜晦言六三雖有陽明<lb/>
<pb n="90a"/>
　之美然却含蔵之不自耀其美焉以是含章之道施<lb/>
　之從王事惟代君以終其事不敢自専以成其事為<lb/>
　何此地道也亦妻道也臣道也地之為道至柔至靜<lb/>
　安常處順不敢自専以成其功惟代天以終其功也<lb/>
　地道如此臣道妻道可知矣此六三之所以弗敢成<lb/>
　也<lb/>
天地變化草木蕃天地閉賢人隠易曰括囊无咎无譽<lb/>
葢言謹也<lb/>
<pb n="90b"/>
　言天地變化則草木蕃天地閉塞則賢人隠易曰括<lb/>
　囊无咎无譽蓋言當此之時當謹慎而隠去也<lb/>
　天地變化言草木不言賢人天地閉塞言賢人不言<lb/>
　草木乃互見也<lb/>
君子黄中通理<lb/>
　黄中黄徳在中也黄字當中字中字當内字通理言<lb/>
　中徳通而且理也通言其有觸即應有感即通周流<lb/>
　无滯圓神不倚是箇通達活動底物不是膠固凝滯<lb/>
<pb n="91a"/>
　死殺物也理言其品節分明一體之中有萬殊渾然<lb/>
　之中有燦然不是渾淪籠統无分曉无區别物也孟<lb/>
　子註曰聖人之心至虚至靈隨感而應无有不通可<lb/>
　見其通中庸曰仁足以有容義足以有執禮足以有<lb/>
　敬智足以有别可見其理蒙引曰黄中非通則无以<lb/>
　應乎外通而非理則所以應外者不能皆得其當可<lb/>
　味通理之㫖<lb/>
　人心神明所以具衆理而應萬事君子黄中通理實<lb/>
<pb n="91b"/>
　本於此中者天下之大本可見其通處沖漠无朕之<lb/>
　中萬象森然已具可見其理處<lb/>
　説君子黄中通理後當貼一句云君子之徳如此其<lb/>
　象之為黄者可識矣<lb/>
正位居體<lb/>
　言正乎五位而居下體是居尊而能處下也履帝位<lb/>
　之尊能屈乎臣民之下處皇極之上能執乎謙讓之<lb/>
　道不以崇髙自恃不以富貴自驕此五之正位居體<lb/>
<pb n="92a"/>
　也<lb/>
　説正位居體當貼一句云君子之徳如此其象之為<lb/>
　裳者可識矣蓋此二句雖釋黄裳之義然其意隠然<lb/>
　見於言外若如象𫝊逼真説則不可故須於末著此<lb/>
美在其中而暢於四支發於事業美之至也<lb/>
　天下之徳莫過於中故中天下之美徳也六五君子<lb/>
　學既成於敬義道既積於厥躬則清和純粹之美得<lb/>
　之有生之初者盎然於方寸之間而罔有遺漏道徳<lb/>
<pb n="92b"/>
　仁義之懿稟之賦受之始者浩然於靈扃之内而无<lb/>
　少虧歉无積不施靡誠不著由是而暢於四肢則温<lb/>
　恭遜讓形於威儀動作之間者宛然天道之下濟所<lb/>
　謂充實而有光輝也由是而發於事業則中正信順<lb/>
　見於設施措置之表者允矣坤道之承天所謂情深<lb/>
　而文明也夫積而不發是充積之未至也誠而不形<lb/>
　必積誠之未至也六五美積於中而發於外如此非<lb/>
　美之至不能也故從而贊之曰美之至也文言既分<lb/>
<pb n="93a"/>
　釋黄裳了又恐人認為二物不知歸重處故發美在<lb/>
　其中一條見得其所謂順乃本於中與象𫝊文在中<lb/>
　也及六二之動直以方也意思一般大意謂君子之<lb/>
　徳黄中通理所謂黄者可見矣正位居體所謂裳者<lb/>
　可見矣然二者豈判然不相干哉夫黄中通理人之<lb/>
　美徳也君子惟美在其中是以暢於四肢發於事業<lb/>
　能正位居體矣夫美在其中而至於發越之盛是美<lb/>
　之至也觀此意可見是歸重於中處或曰依此説是<lb/>
<pb n="93b"/>
　在中為中發越為順乎曰中未嘗不順順未嘗不本<lb/>
　於中合言之曰中順之徳充諸中而發於外亦可分<lb/>
　言之曰在中為中發外為順亦可俱不相碍況此中<lb/>
　字本是順徳之中<lb/>
隂疑於陽必戰為其嫌於无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
　隂下於陽本不敢與陽戰也惟隂盛之極其勢與陽<lb/>
　均敵故敢與戰此如唐之藩鎮稱兵以拒王室也隂<lb/>
<pb n="94a"/>
　盛之極至與陽爭此時已无陽聖人謂陽未嘗无亦<lb/>
　不可无也故稱龍以存陽猶唐中宗為武后所廢綱<lb/>
　目毎年猶書帝在房州以存君也隂雖極盛而稱龍<lb/>
　然本是隂體是未離其類也故稱血猶臣雖强而敵<lb/>
　君然臣子之名分猶存尚當安分未可與陽爭也此<lb/>
　有隂折之之意天色𤣥地色黄曰其血𤣥黄見陽傷<lb/>
　而隂亦傷也自古臣子陵君父小人害君子國家既<lb/>
　受其害而身亦不自保如漢王莽唐武三思宋蔡卞<lb/>
<pb n="94b"/>
　章惇賈似道輩與漢唐之宦官歴歴可見也聖人重<lb/>
　致意於坤之上六鑒戒深矣<lb/>
　此以人事言也以造化言之乾於方為西北於時為<lb/>
　秋冬之交五行亦為金自巽至兑皆隂卦而忽與乾<lb/>
　遇故隂疑於陽而必戰也陽氣天地間未嘗頃刻止<lb/>
　息十月純坤已无陽矣然陽盡於十月小雪之亥時<lb/>
　隨生於十一月大雪之子時是陽未嘗无也隂氣雖<lb/>
　極盛而與陽爭然隂之體不能變故曰未離其類<lb/>
<pb n="95a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="95b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易經存疑卷一<lb/>
</p>
<p>
</p>
  </div>
</body>
</text>
</TEI>
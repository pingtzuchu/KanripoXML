<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明本排字九經直音</head>
    <p>
<pb n="1a"/>
欽定四庫全書　　　　經部七<lb/>
　明本排字九經直音　　五經縂義類<lb/>
　　提要<lb/>
　　　　<hi>臣</hi>等謹按明本排字九經直音二卷不著撰人名氏<lb/>
　　　　書中春秋傳素王二字下引宋真宗宣聖賛但稱真<lb/>
　　　　宗不稱宋又稱御製則為宋人所著可知卷首題<lb/>
　　　　曰明本者宋時刋板多舉其地之首一字如建本<lb/>
　　　　杭本之類此盖明州所刋本即今寕波府也<lb/>
<pb n="1b"/>
　　　　末題歳次丁亥梅隱書堂新刋不著年號考<lb/>
　　　　丁亥為元世祖至元二十四年是元初刋本<lb/>
　　　　矣其書不用反切而用直音頗染鄉塾陋習<lb/>
　　　　然所音俱根據經典釋文猶為近古釋文一<lb/>
　　　　字數音者皆並存之如金縢辟字下云孔音<lb/>
　　　　闢法也說文音必鄭音辟大誥賁字下云音<lb/>
　　　　墳王讀為賁卦之賁禮内則接以太牢接字<lb/>
　　　　下云鄭音㨗王杜並以為接待祭法相近於<lb/>
<pb n="2a"/>
　　　　坎壇坎字下云註作禳祈孔叢子以為祖迎<lb/>
　　　　祭義爓字下云徐亷反古音燖周禮太宰圃<lb/>
　　　　字下云布古反音布牧字下云徐音目劉音<lb/>
　　　　茂頒字下云鄭音班徐音墳籩人茒字下云<lb/>
　　　　茒音夘又音栁遺人下云遺音位劉音遂乃<lb/>
　　　　與卷首序遺人音推異如此者不可枚舉固<lb/>
　　　　非後來坊本直音以意屬讀惟趨便捷者比<lb/>
　　　　也惟禮記敖不可長釋文敖依註五報反慢<lb/>
<pb n="2b"/>
　　　　也王肅五高反遨遊也長竹丈反盧植馬融<lb/>
　　　　王肅並直亡反此書云敖王音平則釋文所<lb/>
　　　　云王五高反也而於長字下又註云長張上<lb/>
　　　　又平則又兼用鄭註竹丈反一句之内於鄭<lb/>
　　　　註半從半違遂使敖字長字音義兩不相應<lb/>
　　　　又周禮太宰斿貢下云斿音留燕游也今考<lb/>
　　　　鄭註斿讀如燕游之游此書旣用鄭義則斿<lb/>
　　　　當作以周反其作良周反音留者乃春秋傳<lb/>
<pb n="3a"/>
　　　　鞶厲游纓之游更自相矛盾又月令審端徑<lb/>
　　　　術下云術註作遂方曰徑道之小術道之末<lb/>
　　　　則如字是今考學記術有序注術當為遂水<lb/>
　　　　經註引學記術有序作遂有序春秋文公十<lb/>
　　　　二年秦伯使術來聘公羊傳漢書五行志術<lb/>
　　　　並作遂是古字術遂本通此書反信方氏之<lb/>
　　　　曲説殊為未協又中庸壹戎衣下云書武成<lb/>
　　　　作如字者是註讀為殷者無據今考古依字<lb/>
<pb n="3b"/>
　　　　作㐆从反身殷字从此故讀殷為㐆音與衣<lb/>
　　　　同白虎通曰衣之為言隱也所以隱身也則<lb/>
　　　　衣隱音近楚詞新浴必振衣與汶塵合韻則<lb/>
　　　　衣殷二字音通是書以為無據亦為失考然<lb/>
　　　　核其大致則多能决擇是非如於三禮雖多<lb/>
　　　　守方慤注而於祭法幽宗註讀如禜方慤宗<lb/>
　　　　作如字則兼存鄭義又書武成識字下云陸<lb/>
　　　　無音漢翟酺疏引此作恭則補苴闕遺亦頗<lb/>
<pb n="4a"/>
　　　　能有所考據又檀弓卜人師扶右下云卜讀<lb/>
　　　　為如字者非考鄭註卜當為僕聲之誤也僕<lb/>
　　　　人射人皆平時贊正君服位者若卜人則於<lb/>
　　　　義無取此書不用釋文所載前儒之説最當<lb/>
　　　　又周禮醯人菭字下云音治又音殆今考釋<lb/>
　　　　文云又丈之反未知所出不知説文菭水衣<lb/>
　　　　本作菭以草治聲水衣之菭旣以治為聲則<lb/>
　　　　丈之反乃為菭之古音矣故菭□草名作澄<lb/>
<pb n="4b"/>
　　　　之切可以相證是書用丈之切為本音而以<lb/>
　　　　代為又音較之釋文以丈之切為無出考核<lb/>
　　　　尤精且釋文所載皆唐以前音而此書則兼<lb/>
　　　　取宋儒如於詩中庸論語孟子則多採朱子<lb/>
　　　　於易則兼採程朱於禮則多採方慤其他經<lb/>
　　　　引胡瑗司馬光音讀尤多與陸氏之書尤足<lb/>
　　　　相續在宋人經書音釋中最為妥善若九經<lb/>
　　　　前後失次則當為坊刻之誤旣無闗大㫖固<lb/>
<pb n="5a"/>
　　　　無庸深論矣乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
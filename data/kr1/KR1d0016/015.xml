<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
周禮全經釋原後序<lb/>
聖人之言曰為國以禮盖天髙地下萬物散殊而禮制<lb/>
行矣流而不息合同而化而樂興焉此理之自然也君<lb/>
子循乎此理故其為國自君臣父子之大以至言動威<lb/>
儀之細其多至於三千三百而莫非長育流行之體天<lb/>
地萬物自然之定序也但吾不以私意擾之則天地順<lb/>
序而萬物各得其所顔子克已而復之於一身堯舜安<lb/>
仁而達之於天下其為禮一也故曰天叙有典自我五<lb/>
<pb n="1b"/>
典五惇哉天秩有禮自我五禮有庸哉天命有徳五服五章<lb/>
哉天討有罪五刑五用哉謹之於人心之危道心之㣲<lb/>
而達之於水火金木土穀惟修正徳利用厚生惟和者<lb/>
惟一事而已所謂順此理而不以私意擾之故曰夫何<lb/>
為哉恭已正南面而已矣得此於上堯舜所以有天下<lb/>
而不與也得此於下仲尼所以飯疏食飲水而樂在其<lb/>
中也故曰百官萬務金革百萬之衆飲水曲肱樂在其<lb/>
中萬變皆在人其實無一事由求之徒未達此禮故不<lb/>
<pb n="2a"/>
免規規於事為之末顔子其庶乎故子語之曰行夏之<lb/>
時乘殷之輅服周之冕樂則韶舞嗚呼周公之道其不<lb/>
在兹乎其經之存於今者有儀禮周禮他經言其理二<lb/>
禮見諸用此固古聖人所以脩身齊家治國平天下之<lb/>
實事也佛老見其大而不見其實則騖而為虚名數之<lb/>
家見其細而無見其大則拘而為陋二禮之不明也久<lb/>
矣補而為戴記衍而為箋疏得者什三害者什五漢儒譬之<lb/>
周公守藏吏也名物充陳不問良楛天球河圖兊之弓<lb/>
<pb n="2b"/>
和之矢與夫名材毒藥敗鼓之皮但傳以為先世所遺<lb/>
者皆籍記而封守之惟謹王安石啓漢儒之藏用其毒<lb/>
藥以療人之饑渴遂禍天下世之以是為周禮病則亦<lb/>
過矣紫陽朱夫子見高千古學總羣哲嘗加裁定而天<lb/>
不假年此志不就顧其書雖未成而綱領具在條目粲<lb/>
然足為後聖之所據依昔人所謂固將有待焉者也學者<lb/>
能因其遺書而發明補正之以俟有在上之王者在下<lb/>
之聖者而裁焉固亦朱夫子待後人之心也長樂柯君<lb/>
<pb n="3a"/>
獨能有志而精考力求以知夫禮之所以為大而且切<lb/>
者不泥於名法之拘陋箋疏之駁雜於三代聖人之所<lb/>
以為心而舉而措之天下國家者深為有見其於周禮<lb/>
有全經盖取遂人以下地官之半實冬官也不煩割裂<lb/>
紛亂而全經自復乃集諸儒之説以釋之發所見以原<lb/>
之其間如鄉遂為畿國之本與井田簡易之法賢能職<lb/>
位之辨貢賦中正之則郊禘仁孝之道作樂聲氣之元<lb/>
軍伍儲選之制皆有獨見非先儒所及昨歲遇予雲陽<lb/>
<pb n="3b"/>
一語意合遂辱定交一日盡攜所著過予于草堂而相訂焉<lb/>
且以序屬予愧謝以非所敢而柯君之意堅甚噫柯君<lb/>
之用心固古人之心也其敢終辭因綴言於末簡云柯<lb/>
君之志尚欲修儀禮與周禮並傳然後於古聖人所以<lb/>
修身齊家治國平天下之實事為備其書條理精宻但<lb/>
取周禮聨識以補王朝之禮尚未及成他日當有知柯<lb/>
君而為之表章者兹以周禮故預及之金壇王樵序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮全經釋原卷六</head> <lb/>
    <p>
<pb n="1a"/>
欽定四庫全書<lb/>
　周禮全經釋原卷六<lb/>
　　　　　　　　　　　　明　柯尚遷　撰<lb/>
春官宗伯第三<lb/>
　春官者象春所立之官天覆也地載也非四時之和<lb/>
　則不能成萬物官以春為名者灋春為徳純和之氣<lb/>
　贊乎天地者也宗者主也猶宗族之宗有族則有祀<lb/>
　有祀則有宗而宗典祀者也伯長也禮莫重於祭宗<lb/>
<pb n="1b"/>
　伯掌天神地示人鬼之禮則謂之宗於四時之官為<lb/>
　長則謂之伯<lb/>
惟王建國辨方正位體國經野設官分職以為民極乃<lb/>
立春官宗伯使帥其屬而掌邦禮以佐王和邦國<lb/>
　釋曰邦禮者國家之典禮也其經有五其别三十有<lb/>
　六和邦國者禮達而分定神人之所以定上下之所<lb/>
　以和也和則樂之所由生故宗伯兼司樂者禮樂之<lb/>
　道相須也　司馬温公曰禮之為用大矣用之於身<lb/>
<pb n="2a"/>
　則動靜有法而百行備焉用之於家則尊卑有别而<lb/>
　九族睦焉用之於鄉則長㓜有倫而俗化美焉用之<lb/>
　於國則君臣有叙而政治成焉用之於天下則諸侯<lb/>
　賔服而紀綱正焉豈直几席之上户庭之間得之不<lb/>
　亂哉<lb/>
禮官之屬大宗伯卿一人小宗伯中大夫二人肆師下<lb/>
大夫四人上士八人中士十有六人旅下士三十有二<lb/>
人府六人史十有二人胥十有二人徒百有二十人<lb/>
<pb n="2b"/>
　釋曰大宗伯典禮之長官總掌三十六禮與樂史之<lb/>
　等列小宗伯副貳大宗伯之事而掌其灋守肆猶陳<lb/>
　也肆師佐宗伯陳祭祀之位次及牲器粢盛之品節<lb/>
　上中下士各有職分掌宗伯之庶事者也<lb/>
鬱人下士二人府二人史一人徒八人<hi>鬱於物反</hi>
　釋曰鬱金香草宜以和鬯鬯是秬米酒不和鬱者若<lb/>
　祭宗廟及祼賔客則鬯人以鬯酒入鬱人煑鬱金草以<lb/>
　和之為鬱鬯<lb/>
<pb n="3a"/>
鬯人下士二人府一人史一人徒八人<hi>鬯勅亮反</hi>
　釋曰鬯釀秬米為酒祼則用以和鬱秬如黒黍一稃<lb/>
　二米和氣所生謂之鬯者言芬芳條暢於上下也<lb/>
雞人下士一人史一人徒四人<lb/>
　釋曰雞木畜也為物至微而設官者以其能嘑旦以<lb/>
　嘂百官祭祀賔客之禮為牲莫要焉必預養之而屬<lb/>
　於禮官<lb/>
司尊彞下士二人府四人史二人胥二人徒二十人<lb/>
<pb n="3b"/>
　釋曰尊彛皆盛酒之器尊之為言尊也彛之為言常<lb/>
　也尊用以獻上及天地彛用以祼施於宗廟而已尊<lb/>
　於祭器獨名尊彛於常器均名彛尊以盛鬱鬯彛以<lb/>
　盛齊酒<lb/>
司几筵下士二人府二人史一人徒八人<lb/>
　釋曰几凭器筵席之别名敷席之灋初在地一重即<lb/>
　謂之筵重於上者即謂之席其實一物也詩曰肆筵<lb/>
　設席授几有緝御是也<lb/>
<pb n="4a"/>
　原曰鬱人以下五官職至㣲也而居肆師之下者以<lb/>
　在宗伯官府之内也禮莫先於器器莫要於尊彛几<lb/>
　筵祭莫重於祼鬱鬯所以祼也而鷄之為用莫要焉<lb/>
　故各設官以司之宗伯之所役召也故次於此所謂<lb/>
　籩豆之事則有司存者也<lb/>
天府上士一人中士二人府四人史二人胥二人徒二<lb/>
十人<lb/>
　釋曰藏物謂之府言天者以藏宗廟祖宗之重器故<lb/>
<pb n="4b"/>
　尊之也不屬大府者寳器非貨賄可班也<lb/>
典瑞中士二人府二人史二人胥一人徒十人<lb/>
　釋曰典者典守之義瑞玉瑞節信也玉瑞祭時所執<lb/>
　玉器所以禮神雖餘事以事神為本故次於此也<lb/>
典命中士二人府二人史二人胥一人徒十人<lb/>
　釋曰命謂諸侯羣臣宫室車旗衣服隆殺之等秩典<lb/>
　之使不得踰僣皆禮官至要之職故次典瑞二官修<lb/>
　則貴賤辨民志定立國之本也鄭康成謂命為王遷<lb/>
<pb n="5a"/>
　秩群臣之書盖遷秩羣臣内史䇿命之有書矣此則<lb/>
　據其見在之命而掌其序次之秩禮儀之等使不得<lb/>
　踰越也<lb/>
司服中士二人府二人史一人胥一人徒十人<lb/>
　釋曰司王之吉㐫冕服及羣臣吉㐫衣服服為身之<lb/>
　章等級所存也故次典命之下<lb/>
典祀中士二人下士四人府二人史二人胥四人徒四<lb/>
十人<lb/>
<pb n="5b"/>
　釋曰祀國外之祀也其所兆之塋域典祀守之所以<lb/>
　防䙝慢也<lb/>
守祧奄八人女祧毎廟二人奚四人<lb/>
　釋曰五服親盡謂髙祖以上也天子備禮立祧廟在<lb/>
　二昭二穆之上故曰三昭三穆用奄奚守之不言守<lb/>
　廟而言守祧者自逺而言之也祧廟守則親廟無不<lb/>
　守矣<lb/>
世婦每宫卿二人下大夫四人中士八人女府二人女<lb/>
<pb n="6a"/>
史二人奚十有二人<lb/>
　釋曰世婦女官也以女人而加男爵以有職任也其<lb/>
　職敎六宫后夫人九嬪以下之禮事所謂傅母也設<lb/>
　府於内擇内外宗之有齒徳者為之大抵天子立后<lb/>
　夫人嬪御便有傅母加以卿大夫士之職與内宰相<lb/>
　表裏以女宫内小臣奄豎通之故曰凡内事有達於<lb/>
　外官世婦掌之<lb/>
　原曰天官九嬪世婦女御無爵秩者天子妃嬪序次<lb/>
<pb n="6b"/>
　自定非官職也何爵秩之有春官世婦有卿大夫士<lb/>
　之爵非天子之嬪御乃后夫人以下之傅母有職者<lb/>
　也故加以男爵女府史各二人奚各十二人者其職<lb/>
　簡也然亦可以見其有官府矣若是天子嬪御則府<lb/>
　史奚何為哉故知春官世婦為傅母以敎六宫禮事<lb/>
　者也或曰内宰以隂禮敎六宫九嬪以婦學之灋敎<lb/>
　九御矣春官世婦又詔王后之禮事相王后之<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>事<lb/>
　掌達内事於外官者何也曰此正春官世婦施内宰<lb/>
<pb n="7a"/>
　之教者也内宰之屬皆男子也豈可以入宫中而施<lb/>
　教乎故王内之政雖無不掌而所以教隂禮婦職於<lb/>
　嬪御者亦須世婦詔相之也况所以通傳教令者内<lb/>
　有女宫女奚専屬宫卿之用外有内小臣奄竪専屬<lb/>
　内宰之用乎曰世婦既為傅母今每宫卿二人大夫<lb/>
　四人士八人合六宫則八十四人矣不亦多乎曰不<lb/>
　惟后夫人有傅母嬪御皆有之况内既有官府則内<lb/>
　政亦多矣故曰専掌達内事於外官外官非内宰而<lb/>
<pb n="7b"/>
　何哉曰既非嬪御其人何自取之曰以徳行為本道<lb/>
　藝次之或内外宗之有齒徳者或王族之婦人或卿<lb/>
　大夫士之妻以齒徳為主耳故明乎春官世婦之職<lb/>
　可以無疑於内宰混男女之别可以免奄宦竊柄之<lb/>
　禍矣治亂之原有不係於此乎<lb/>
内宗凡内女之有爵者<lb/>
　釋曰内者王族之内也宗者掌祭祀之名凡者無常<lb/>
　數之詞也女子無爵從其夫之爵今曰内女之有爵<lb/>
<pb n="8a"/>
　者無乃上文世婦宫卿以下大夫士之爵其内外宗<lb/>
　之爵乎既有爵則必有職故曰宗然則世婦則尊而<lb/>
　為卿者爾<lb/>
外宗凡外女之有爵者<lb/>
　釋曰外女王諸姑姊妹之女有爵者居宫職無爵者<lb/>
　各從其夫凡言女者本其所生自其族人言之也雖<lb/>
　老猶然今曰内外女則自王族言也老而有徳者舉<lb/>
　而為傅母則體統尊嚴而詔相敎導可行矣八十四<lb/>
<pb n="8b"/>
　人之多者内外女多分六宫也府史之簡者宫政少<lb/>
　也<lb/>
冢人下大夫二人中士四人府二人史四人胥十有二<lb/>
人徒百有二十人<lb/>
　釋曰封土為冡象丘壠之髙古者族𦵏故天子諸侯<lb/>
　各有兆域設官掌之<lb/>
墓大夫下大夫二人中士八人府二人史四人胥二十<lb/>
人徒二百人<lb/>
<pb n="9a"/>
　釋曰墓者孝子思慕之處冡塋之地此官主邦墓萬<lb/>
　民之所𦵏也冡與墓異名者貴賤之别也<lb/>
職喪上士二人中士四人下士八人府二人史四人胥<lb/>
四人徒四十人<lb/>
　釋曰職主也主諸侯卿大夫士之喪<lb/>
　劉氏曰聖人作五禮以徑畛其民俾趨于中者也而<lb/>
　㐫喪之下達萬民苟無主執以涖其事則有過中而<lb/>
　僭上者有不及中而遺親者何以俾民率禮於㓙喪<lb/>
<pb n="9b"/>
　哉故墓大夫者掌庶民之㓙禮也職喪者掌諸侯卿<lb/>
　大夫士之喪禮也是以五服有制尊卑異儀殯歛虞<lb/>
　袝𦵏祭禭含百禮皆有定灋不可過不可不及也故<lb/>
　曰以國之喪禮涖禁令序其事焉<lb/>
大司樂中大夫二人樂師下大夫四人上士八人下士<lb/>
十有六人府四人史八人胥八人徒八十人<lb/>
　釋曰大司樂掌成均之敎成均太學也胄子國子天<lb/>
　下俊選之士皆入敎之乃大學之總師又為樂官之<lb/>
<pb n="10a"/>
　長古者敎人皆以樂而涵濡之故曰成於樂况入大<lb/>
　學者皆成徳之士故惟以樂成就其徳然後司馬辨<lb/>
　論官材而用之<lb/>
大胥中士四人小胥下士八人府二人史四人徒四十<lb/>
人<lb/>
　釋曰胥有才智之稱大胥掌學士之版序帥國子者<lb/>
　小胥掌徴令撻罰之事者也<lb/>
大師下大夫二人小師上士四人瞽矇上瞽四十人中<lb/>
<pb n="10b"/>
瞽百人下瞽百有六十人眡瞭三百人府四人史八人<lb/>
胥十有一人徒百有二十人<lb/>
　釋曰此専職樂之官亦屬於大司樂謂之師者以其<lb/>
　賢知而知音可以教其屬也無目曰瞽有目而無見<lb/>
　曰矇先王作樂必用瞽者以其善聴而審於音也瞽<lb/>
　有上中下因其藝而等之瞭視之明者瞽矇無見矣<lb/>
　故有瞭三百人扶持輔相之因使掌樂焉<lb/>
典同中士二人府一人史一人胥二人徒二十人<lb/>
<pb n="11a"/>
　釋曰同六律六同也孟子曰不以六律不能正五音<lb/>
　亦謂之十二同凡制必本於此故曰以十二律為之<lb/>
　度數以十二聲為之齊量<lb/>
磬師中士四人下士八人府四人史二人胥四人徒四<lb/>
十人<lb/>
　釋曰磬石磬也此主擊磬亦擊編鐘者編鐘與磬同<lb/>
　律<lb/>
鍾師中士四人下士八人府二人史二人胥六人徒六<lb/>
<pb n="11b"/>
十人<lb/>
　釋曰鐘金屬此官掌金奏九夏者鐘之譜調也<lb/>
笙師中士二人下士四人府二人史二人胥一人徒十<lb/>
人<lb/>
　釋曰笙竹音笙師敎笙者燕禮南陔祟丘由儀白華<lb/>
　華黍皆笙譜也<lb/>
鎛師中士二人下士四人府二人史二人胥二人徒二<lb/>
十人<lb/>
<pb n="12a"/>
　釋曰鎛小鐘也置官司之者多故也國語曰細鈞有<lb/>
　鐘無鎛尚大故也大鈞有鎛無鐘尚小故也<lb/>
韎師下士二人府一人史一人舞者十有六人徒四十<lb/>
人<lb/>
　釋曰韎東夷之樂韎赤韋也作其樂舞因使服其服<lb/>
　從其宜也樂官亦備四夷之樂<lb/>
旄人下士四人舞者衆寡無數府二人史二人胥二人<lb/>
徒二十人<lb/>
<pb n="12b"/>
　釋曰旄牛尾舞者所持以指麾此官専掌舞故凡以<lb/>
　舞仕者屬焉<lb/>
籥師中士四人府二人史二人胥二人徒二十人<lb/>
　釋曰籥舞者所吹春秋萬入去籥王氏曰籥三孔主<lb/>
　中聲而上下之律吕於是乎生焉<lb/>
籥章中士二人下士四人府一人史一人胥二人徒二<lb/>
十人<lb/>
　釋曰籥章吹豳詩盖民間祈報蜡祭之樂官<lb/>
<pb n="13a"/>
鞮鞻氏下士四人府一人史一人胥二人徒二十人<hi>鞮丁奚反鞻九具反</hi>
　釋曰鞮鞻者四夷樂人所履之屨此官掌敎四夷樂<lb/>
　與聲歌故以其屨名官<lb/>
典庸器下士四人史二人胥八人徒八十人<lb/>
　釋曰庸功也有功者鑄名其功於器猶曰勒功於鼎<lb/>
　彛凡銘功之樂器皆此官掌之<lb/>
司干下士二人府二人史二人徒二十人<lb/>
<pb n="13b"/>
　釋曰干舞者持之謂楯也武舞有之此官主授器兼<lb/>
　敎舞<lb/>
　葉氏曰大司樂而下皆樂官也樂師之敎國子小舞<lb/>
　大胥之教諸子合舞合聲小胥之令學士巡舞列籥<lb/>
　師之教國子舞羽吹籥皆樂敎也人皆知周之學政<lb/>
　掌於樂官而不知周之樂官屬於禮官皆有深意存<lb/>
　焉誠以教之以樂徳則可以淑人之心教之以樂語則<lb/>
　可以和人之聲教之以樂舞則可以善人之形其入<lb/>
<pb n="14a"/>
　人也深其化人也易猶虞之胄子教於典樂殷之太<lb/>
　學藏於瞽宗此成均學政所以掌於樂官也然而司<lb/>
　樂為大宗伯之屬盖教人以禮所以養其未發之中<lb/>
　教人以樂所以養其已發之和非中則無以為和故<lb/>
　禮樂之相為用而不可偏廢也亦如王制樂正掌樂<lb/>
　而曰教禮文王世子典樂之學而曰學禮此大司樂<lb/>
　所以属禮官也<lb/>
大卜下大夫二人卜師上士四人卜人中士八人下士<lb/>
<pb n="14b"/>
十有六人府二人史二人胥四人徒四十人<lb/>
　釋曰卜灼龜以占吉凶也卜實兼筮與夢其官之長<lb/>
　只名太卜者筮短龜長而夢又非卜筮之比故總之<lb/>
　於太卜也<lb/>
龜人中士二人府二人史二人工四人胥四人徒四十<lb/>
人<lb/>
　釋曰専掌天下之龜工者所以攻龜<lb/>
菙氏下士二人史一人徒八人<hi>菙時髓反</hi>
<pb n="15a"/>
　釋曰菙荆木也灼龜用荆故名官<lb/>
占人下士八人府一人史二人徒八人<lb/>
　釋曰占人占蓍龜之卦兆吉凶易曰以卜筮者尚其<lb/>
　占葢占事知来以視兆吉凶則謂之占人<lb/>
簭人中士二人府一人史二人徒四人<hi>簭與筮同</hi>
　釋曰揲蓍曰簭簭靈草也史記曰天下平和王道得<lb/>
　而蓍莖長丈叢生滿百莖<lb/>
占夢中士二人史二人徒四人<hi>本又作㝱</hi>
<pb n="15b"/>
　釋曰夢宵所感也人之精神通乎天地故夜之所夢<lb/>
　而禍福妖祥成敗得喪徴焉此占夢之官所以設也<lb/>
眡祲中士二人史二人徒四人<lb/>
　釋曰鄭氏曰祲隂陽相祲漸成祥者魯梓慎云吾見<lb/>
　赤黒之祲王氏曰易曰觀乎天文以察時變又曰<lb/>
　天垂象見吉凶天人同流相應而不相逺先王於天<lb/>
　象必立官以觀妖祥辨吉凶所以和同天地之際使<lb/>
　之無間此眡祲之官所由設也<lb/>
<pb n="16a"/>
　原曰卜筮設官之詳如此聖人精意之所存也盖古<lb/>
　人恭敬不敢自専每有大事必求諸天意而後敢行<lb/>
　事雖出於至公猶恐涉於自擅是以虞庭譲位武周<lb/>
　征伐遷都必稽之卜而後决繫曰聖人是興神物以<lb/>
　前民用禮曰雖有明知之心必進斷其志焉示不敢<lb/>
　専以尊天也卜筮之重如此聖人為此而作經不亦<lb/>
　宜乎至於春秋猶存其法故左氏所載龜筮之繇多<lb/>
　名言後世卜筮之灋流為術數朝廷不設其官萬民<lb/>
<pb n="16b"/>
　左道是信令龜夢之書俱亡漢司馬遷嘗為龜䇿傳<lb/>
　亦亡矣禇氏所補繁蕪可厭夢經無傳焉今惟有易<lb/>
　經賴孔子翼傳而存然亦殽於衆說晦於緯書惟朱<lb/>
　子獨出千載之見以為易本因卜筮而作著筮儀本<lb/>
　義以發其㫖可謂盛矣夫古聖為卜筮而作易孔聖<lb/>
　因其書讚之以明道設敎則今之易用於卜筮者輕<lb/>
　用於設教者重固其所也愚謂易有聖人之道三焉<lb/>
　曰理曰數曰占數者易之體占者易之用理則兼體<lb/>
<pb n="17a"/>
　用者也皆聖人精藴在焉學者曷可偏廢也宋之大<lb/>
　儒程主理卲主數朱主占皆得聖人之意於千載之<lb/>
　上者也學者其可不盡心乎<lb/>
大祝下大夫二人上士四人小祝中士八人下士十有<lb/>
六人府二人史四人胥四人徒四十人<lb/>
　釋曰祝者陳其詞於鬼神又致鬼神之辭於主人之<lb/>
　稱也大祭祀用大祝小祭祀用小祝言祝兼言史者<lb/>
　以其能作六辭也<lb/>
<pb n="17b"/>
　原曰大祝作六辭以通上下遠近親疎曰辭命曰誥<lb/>
　誓曰禱誄皆出於大祝所製者今書經之中半皆其<lb/>
　辭焉盖史有四曰太史曰内史曰外史皆辭命之職<lb/>
　也而祝史亦居其一焉可以見大祝之官為不輕矣<lb/>
　故以下大夫為之也<lb/>
喪祝上士二人中士四人下士八人府二人史二人胥<lb/>
四人徒四十人<lb/>
　釋曰喪祝辨乎喪禮者也别立官者吉凶不可同事<lb/>
<pb n="18a"/>
　也<lb/>
甸祝下士二人府一人史一人徒四人<lb/>
　釋曰甸之言田也田獵之祝官<lb/>
詛祝下士二人府一人史一人徒四人<lb/>
　釋曰大事曰盟小事曰詛誓也<lb/>
司巫中士二人府一人史一人胥一人徒十人<lb/>
　釋曰巫所以降神司巫巫官之長<lb/>
男巫無數女巫無數其師中士四人府二人史四人胥<lb/>
<pb n="18b"/>
四人徒四十人<lb/>
　釋曰國語曰在男曰覡在女曰巫今男女皆謂之巫<lb/>
　者其通稱也王氏曰祝則以辭而通神巫則神所降<lb/>
　而依之故巫所以佐祝<lb/>
　原曰先王之世王道明邪說息安有巫祝詛盟之事<lb/>
　乃建太祝之官以司羣巫而員之廣秩之髙何也曰<lb/>
　此所以為三代之世與古語曰何謂治鬼道微人道<lb/>
　顯何謂亂人道微鬼道顯又曰國将興聴於人國将<lb/>
<pb n="19a"/>
　亡聴於神是鬼神之道無以治之治亂之所由分也<lb/>
　古之時民神雜揉黄帝命南正重司天以屬民北正<lb/>
　黎司地以屬神是以絶地天通鰥寡無盖言至治<lb/>
　之極神人各得其所也後世正道不明民心易惑淫<lb/>
　祠謟凟在在有之是以妖邪行其威福惑亂愚民故<lb/>
　異端左道之術是以騁其計而民生日用遂以為異<lb/>
　端真不可闕者大儒君子莫不病之不知先王所以<lb/>
　理天下之幽者固自有道立大祝之官以下大夫為<lb/>
<pb n="19b"/>
　之司巫之屬王畿邦國在在有之司祈禱以治神祗<lb/>
　又制為禮度辭命以通上下逺近親踈是以邪誕之<lb/>
　說不行而神人各得其所也儒者未通幽明之故一<lb/>
　切鬼神皆目為邪至所以禮神之事又濶畧空踈故<lb/>
　異端得以竊其機而用之所求少效愚民靡然從之<lb/>
　異端之術遂深錮而不可救盖由先王禮教不明祝<lb/>
　史之官不立民心無所執持而然也苟能復先王之<lb/>
　禮教朝野皆立巫祝之官以理天下之鬼神則異端<lb/>
<pb n="20a"/>
　何自而生哉<lb/>
太史下大夫二人上士四人小史中士八人下士十有<lb/>
六人府四人史八人胥四人徒四十人<lb/>
　釋曰太史史官之長掌典灋則以逆朝廷邦國都鄙<lb/>
　之治大事執書讀禮協事掌頒告朔于邦國祭祀卜<lb/>
　日大師抱天時從又藏六官之所登馮相保章皆屬<lb/>
　大史盖其職紀述國事計書禮灋星厯卜祝皆在所<lb/>
　掌矣<lb/>
<pb n="20b"/>
馮相氏中士二人下士四人府二人史四人徒八人<lb/>
　釋曰馮乗也相視也言其世登髙臺以觀天文之次<lb/>
　序<lb/>
保章氏中士二人下士四人府二人史四人徒八人<lb/>
　釋曰保守也章文章天之文也劉氏曰馮相氏考諸<lb/>
　厯數以知天道者也保章占天象以觀時變者也<lb/>
内史中大夫一人下大夫二人上士四人中士八人下<lb/>
士十有六人府四人史八人胥四人徒四十人<lb/>
<pb n="21a"/>
　釋曰黄氏曰内史掌八柄與冡宰同地愈親任愈重<lb/>
　故其爵秩髙置員廣皆先王精意自漢始以尚書總<lb/>
　朝事自後離為中書又離為門下而朝廷日以卑非<lb/>
　成周建官之意　史之官有二太史掌天時與禮者<lb/>
　故以馮相保章為屬内史掌治灋䇿命者故以外史<lb/>
　御史為屬然皆掌書史文字之事故各稱史其實二<lb/>
　官不同<lb/>
外史上士四人中士八人下士十有六人胥二人徒二<lb/>
<pb n="21b"/>
十人<lb/>
　釋曰外史掌書外令并掌經籍四方之志書經書乃<lb/>
　公器也故掌於外史<lb/>
御史中士八人下士十有六人其史百有二十人府四<lb/>
人胥四人徒四十人<lb/>
　釋曰御猶侍也其史百有二十人者掌朝廷贊書用<lb/>
　人多也史冩書其専職也故居府之上　吕氏曰御<lb/>
　史之名見於周禮以中下士為之特小臣之傳命令<lb/>
<pb n="22a"/>
　者耳至於戰國其職益親故獻書多云獻書於大王<lb/>
　御史澠池之㑹各命御史書事淳于髠亦曰御史在<lb/>
　前執灋在後是掌記事糾察之任也至秦其勢益重<lb/>
　遂與丞相分權矣<lb/>
　葉氏曰周之史職有二等太史下大夫為之小史等<lb/>
　官之長也内史中大夫為之外史御史之長也然皆<lb/>
　以史名官則皆史也今觀太史所掌典灋則以逆邦<lb/>
　國官府都鄙之治即太宰之所掌者内史所掌八柄<lb/>
<pb n="22b"/>
　之灋以詔王治亦太宰之所掌者太史内史雖為宗<lb/>
　伯屬官其權則與大臣相峙矣灋則有所辨而不信<lb/>
　者刑之約劑有所藏而不信者誅之太史實得以刑<lb/>
　誅百官矣灋令政事㑹計則攷逆之公侯孤卿大夫<lb/>
　則䇿命之制禄賞罰則贊為之内史實得以禄命百<lb/>
　官矣此史氏之權所以重也語曰古者天子有史官<lb/>
　言則右史書之動則左史書之今太史内史等官曽<lb/>
　無一言及言動之書其所書者内史有王命則書之外<lb/>
<pb n="23a"/>
　史有外令則書之是策命掌之内史外令掌之外史<lb/>
　所書者此二事而已御史一官掌贊書謂凡治者來<lb/>
　受灋於冡宰則贊書之周人制誥詔文出於内外史<lb/>
　非御史也或曰周史掌為制誥而史籍何獨又藏之<lb/>
　史氏乎曰此則史官之所掌也小史掌邦國之志外<lb/>
　史掌四方之志世系昭穆三皇五帝之書皆藏於小<lb/>
　史邦國之盟書太史内史貳之藏之故韓宣子聘魯<lb/>
　觀書于太史氏豈非以書籍為史官所掌乎王國之<lb/>
<pb n="23b"/>
　書侯國之志皆藏之史氏則作史非史官之職而誰<lb/>
　與夷攷周之史職自太史至御史凡七官馮相保章<lb/>
　之掌天文猶星厯也内史外史之書命令猶制誥也<lb/>
　詔王也有言責之寄掌志有書籍之藏雖名為史而<lb/>
　實叢是四者之職于以見史官之為任重矣後世置<lb/>
　史徒知有左右言動之記而已其他則有星臺有秘<lb/>
　閣有諫垣有翰苑之别職分而意不相屬名别而事<lb/>
　不相干成周史館之任不如是之狭也<lb/>
<pb n="24a"/>
巾車下大夫二人上士四人中士八人下士十有六人<lb/>
府四人史八人工百人胥五人徒五十人<lb/>
　釋曰巾車為車官之長巾設飾之物巾車所掌以設<lb/>
　飾為主也　王氏曰有車必有馬有馬必有僕有僕<lb/>
　必有右王之五路其馬六其僕五其右三其職見校<lb/>
　人大馭戎右三官然三官皆屬夏官而五路獨見於<lb/>
　春官者盖春官所以為禮夏官所以為兵車旗之物<lb/>
　屬於禮而馬與僕右屬於兵所以重其事也<lb/>
<pb n="24b"/>
典路中士二人下士四人府二人史二人胥二人徒二<lb/>
十人<lb/>
　釋曰路一作輅巾車兼掌天下車典路則専掌王及<lb/>
　后五路也<lb/>
車僕中士二人下士四人府二人史二人胥二人徒二<lb/>
十人<lb/>
　釋曰僕猶御也掌其副車以備乏用也<lb/>
司常中士二人下士四人府二人史二人胥四人徒四<lb/>
<pb n="25a"/>
十人<lb/>
　釋曰司常主王旌旗者也以常名官者日月為常王<lb/>
　所建也九旗莫尊焉謂之司常主尊者言<lb/>
　葉氏曰車旗所以彰徳而辨等藏禮而正名一毫不<lb/>
　容僣越也巾車掌車司常掌旗二職雖分而實通故<lb/>
　其官相聫巾車曰掌公車之政與其旗物而辨之則<lb/>
　車旗之職通矣盖王后之路有等而孤卿大夫士庶<lb/>
　人之車亦有等王與諸侯之旗有名而卿大夫士師<lb/>
<pb n="25b"/>
　田州里縣鄙之旗亦有名名物之頒等級之叙章其<lb/>
　有徳之别而禮存焉此巾車司常所以屬於禮官也<lb/>
都宗人上士二人中士四人府二人史四人胥四人徒<lb/>
四十人<lb/>
　釋曰都謂王子弟及公卿之采地宗典祀者祭於其<lb/>
　都則有宗人掌其禮盖王子母弟不出封者及王朝<lb/>
　公卿皆身居王朝而立宗廟社稷於其都邑故立宗<lb/>
　人以掌其禮事<lb/>
<pb n="26a"/>
家宗人如都宗人之數凡以神仕者無數以其藝為之<lb/>
貴賤之等<lb/>
　釋曰家謂大夫所食之采邑也祭於家亦有宗人掌<lb/>
　其禮神仕謂明神理而仕者　國語曰能知四時之<lb/>
　生犧牲之物玉帛之類采服之儀彛器之量次主之<lb/>
　度屏攝之位壇場之所上下之神氏姓之出而必率<lb/>
　由舊典者有即入之不為常數其藝髙者為上士次<lb/>
　者為中士又其次者為下士<lb/>
<pb n="26b"/>
　原曰古人治神之法詳矣是故以神仕者以其藝為<lb/>
　貴賤之等其灋以三辰之灋由隂陽之精以推之而<lb/>
　辨其所命之名所色之物則其居可圖所以鬼神之<lb/>
　情状不能隠也國語曰在男曰覡在女曰巫是以所<lb/>
　制神之次主而為之牲器時服今之巫祝既暗其義<lb/>
　何明之見何灋之行正神不降惑於邪厲苟貪食貨<lb/>
　遂誣人神噫此異端之所以害道也必欲闢異端必<lb/>
　先明聖人治神之道以開明俗溺不過禮樂而已禮<lb/>
<pb n="27a"/>
　樂明備神人得所矣<lb/>
　　春官上<lb/>
大宗伯之職掌建邦之天神人鬼地示之禮以佐王建<lb/>
保邦國<hi>示與祗同</hi>
　釋曰建立也三禮立國之本也神一也天曰神人曰<lb/>
　鬼地曰示祭一也天曰祀人曰享地曰祭此三禮雖<lb/>
　屬吉禮然天地祖宗國之本也有天下則可祀之所<lb/>
　以建邦國也祭之則受天下之福所以保邦國也宗<lb/>
<pb n="27b"/>
　伯典其禮與王行之所以佐王也唐氏曰虞書巡守<lb/>
　修五禮臯陶謨言自我五禮舜命官曰有能典朕三<lb/>
　禮盖五禮兼神人三禮則事神之禮也故宗伯先言<lb/>
　建邦天神人鬼地示之禮則三禮也次之以吉凶賔<lb/>
　軍嘉則五禮也成周盖祖述虞舜命官之意為宗伯<lb/>
　之職掌也<lb/>
　原曰三禮五禮之一也宗伯掌禮五禮其實也而首<lb/>
　言建邦専掌三禮何也曰天之胙君實為神主君之<lb/>
<pb n="28a"/>
　受命惟典神天商辛惟不祀上帝神祗遺厥先宗廟<lb/>
　不祀此天所以致罰于商武王所以數罪于受也故<lb/>
　曰天之厯數在爾躬明天位由天所命也安得不以<lb/>
　三禮為本卦或曰五禮非所以治天下乎曰五禮禮之<lb/>
　文也三禮禮之本也故五禮施之於事三禮存之於<lb/>
　心施之事者百官有司能辨之矣存之心者惟王也<lb/>
　故三禮敬而已敬弗至禮弗達也仁孝弗極則鬼神<lb/>
　弗享也惟敬為能盡仁惟敬為能盡孝非仁非孝禮<lb/>
<pb n="28b"/>
　文雖具虚而已矣故曰誦詩三百不足以一獻一獻<lb/>
　之禮不足以大饗大饗之禮不足以大旅大旅具矣<lb/>
　不足以饗帝孔子曰明乎郊社之禮禘嘗之義治國<lb/>
　其如示諸掌乎然則非三禮又何有五禮也<lb/>
以吉禮事邦國之鬼神示以禋祀祀昊天上帝以實柴<lb/>
祀日月星辰以槱燎祀司中司命飌師雨師<hi>飌古風字</hi>
　釋曰祭祀之禮曰吉禮者受福之義也其别十有二<lb/>
　事謂祀之享之祭之也上以神鬼示言上下也此以<lb/>
<pb n="29a"/>
　鬼神示言内外也禋之言禋周人尚臭煙氣之臭聞<lb/>
　者昊天言其總名南郊合祀是也五帝謂之上帝四<lb/>
　郊分祀曰旅上帝是也天以形體言帝以主宰言黃<lb/>
　氏曰國語云精意以享謂之禋盖日月星辰有象者<lb/>
　也山林川澤有形者也有象者以物之聲臭祀之有<lb/>
　形者以物之形體祭之惟天也無形不可薦之以味<lb/>
　無象不可達之以氣惟誠意以動之精意以接之人<lb/>
　之意粗則交於物精則交於神盖其理也有無之間<lb/>
<pb n="29b"/>
　帝之神用在焉故定之以七日之戒齊之以三日之<lb/>
　宿以恭致荘以黙致靜然後思道以致其虚此所以<lb/>
　致精而接於帝也其精意以享之謂與愚謂祀天以<lb/>
　禋祭之禮也精意以享祭之誠也祭天以升禋為本<lb/>
　故下實柴槱燎皆升煙事也實柴謂實牲於柴而燔<lb/>
　之使氣臭上達也星謂五緯之星辰謂日月所㑹十<lb/>
　二次日月星辰有象者故以氣臭達之槱積也燎燔<lb/>
　也謂積柴而燔之不實以牲也司中文昌第五星司<lb/>
<pb n="30a"/>
　命文昌第四星主人間妖祥故祀之也或曰天文虚<lb/>
　宿下有司命星主人之夀夭司中天樞北極天之正<lb/>
　中主天之中氣故祀之若文昌六星自主天子文徳<lb/>
　不當與此混也月離于箕風必揚沙風師箕也月離<lb/>
　于畢俾滂沱矣雨師畢也三祀皆積柴實牲于上或<lb/>
　有玉帛燔燎而升煙所以報陽也陽祀自煙起故於<lb/>
　祀天言之此三者祀天神<lb/>
以血祭祭社稷五祀五嶽以貍沈祭山林川澤以疈辜<lb/>
<pb n="30b"/>
祭四方百物<hi>貍音埋疈宇逼反</hi>
　釋曰血祭者取牲血以祭貴氣臭也地有幽隂之義<lb/>
　故求之以血社即祭地也以土示為義變地言社者<lb/>
　神之也猶天曰昊天稷榖神祭地必以稷配明養人<lb/>
　之功與地並也五祀五行之神有虞以稷并五行為<lb/>
　六府周以稷并於社復立五行之祀故曰五祀月令<lb/>
　以門户井竈中霤為五祀非也或曰五帝之祀正主<lb/>
　五行流行之主宰配以五人神其禮至隆其餘祀典<lb/>
<pb n="31a"/>
　若山林于木川澤于水司爟于火鄉州之社無非五<lb/>
　行之祀故此之五祀當從月令也愚謂五方帝實天<lb/>
　之分山林川澤乃地之分非五行也五行星在於天<lb/>
　運行不息氣行於地變化無窮今日月有祀五行之<lb/>
　氣在地故祭地之下即祭之主於民用為切故也五<lb/>
　嶽東岱南衡西華北恒中嵩也古人之祭天地也以<lb/>
　其濶逺故以人配焉郊則配其祖虞嚳而夏頊殷契<lb/>
　而周稷此配天也共工氏之子曰勾龍能平九州名<lb/>
<pb n="31b"/>
　曰后土以配社厲山氏之子曰農能植百榖以配稷<lb/>
　後更以棄故名稷此配地也五方之神祀於四郊曰<lb/>
　五祀其配也少昊之子重為勾芒食於木司春該為蓐<lb/>
　收食於金司秋修及熈為𤣥㝠食於水司冬顓頊氏<lb/>
　之子曰黎為祝融食於火土司夏及中央五祀亦以<lb/>
　人配也祭山林之牲埋之祭川澤之牲沈之既有五<lb/>
　嶽復有山林川澤之祭者小宗伯曰兆五帝於四郊<lb/>
　四望四類亦如之則五嶽五祀亦在四郊矣曰望者<lb/>
<pb n="32a"/>
　望而祭之又曰兆山川丘陵墳衍各因其方此則貍<lb/>
　沈之祭也　南軒張氏曰古者祭山川以其氣之所<lb/>
　蒸能出雲潤澤萬物故為之壇壝立之祝史設之牲幣<lb/>
　所以致禱祀之實而交孚乎隠顯之際誠之不可掩<lb/>
　如此後世固亦有山川之祠而人其形宇其地則其<lb/>
　失也久矣疈牲胸也肆而磔之謂之疈制而磔之謂<lb/>
　之辜此蜡祭也合聚四方百物而索享之先嗇一也<lb/>
　司嗇二也農三也郵表畷四也猫虎五也坊六也水<lb/>
<pb n="32b"/>
　庸七也昆蟲八也皆於臘月而祭之亦地類　此三<lb/>
　者皆祭地示<lb/>
　胡氏曰成身莫大於禮禮莫大於祭祭祀所以立吾<lb/>
　誠也鬼神之物非他即吾之誠而已王者繼天而為<lb/>
　之子獨主萬化故祭天於郊祭地於社祭名山大川<lb/>
　五祀各於其方後世禮學失傳儒者論祭天地之禮<lb/>
　於天則曰昊天上帝有五方帝有感生帝夫土不可<lb/>
　有二王而天可以有七帝乎於地則或立方丘或立<lb/>
<pb n="33a"/>
　方澤或立北郊與天敵體是猶家有二主也且子事<lb/>
　父母父在為母齊衰期不敢見其父者尊無二上也<lb/>
　王者父事天母事地而可崇地以抗天乎是故夫獨<lb/>
　制義于家而家道正矣君獨出令于國而天下定矣<lb/>
　天獨徤而無息地道順承而無成太極立矣王者父<lb/>
　事天而精一其徳故兆於南郊埽地而祭者昊天上<lb/>
　帝而已天言其氣帝言其性也社祭土所以神地道<lb/>
　也名山大川者寳貨財用之所出而四方之所依據<lb/>
<pb n="33b"/>
　也五祀者榖水火金木也人所日用莫過五材不是<lb/>
　之報而顧報行與門户舉失輕重豈禮也哉<lb/>
以肆獻祼享先王以饋食享先王以祠春享先王以禴<lb/>
夏享先王以嘗秋享先王以烝冬享先王<lb/>
　釋曰肆者進所解牲體謂薦熟也獻者獻醴謂薦血<lb/>
　腥也祼者以鬱鬯之酒灌地降神也饋食言有黍稷<lb/>
　也宗廟有祼鬯禮既祼而獻有薦腥禮既薦而肆有<lb/>
　薦熟禮既肆而饋有薦黍稷饋食禮然禘以祼為重<lb/>
<pb n="34a"/>
　祫以饋食為重四時之享則四禮並用焉故以肆獻<lb/>
　祼言可知是禘也以饋食言可知是祫也故冠於四<lb/>
　時祭之上而四時之祭必用四禮也故各舉祭名言<lb/>
　之春物生未有以享也其享也以熟為主故曰祠夏<lb/>
　則陽盛矣其享也以樂為主故夏曰禴秋則物成而<lb/>
　可嘗矣故曰嘗冬物畢成可進者衆故曰蒸　王氏<lb/>
　曰按司尊彛春祠夏禴秋嘗冬烝皆用祼今以肆獻<lb/>
　祼言者取其歆神之始也天神之祀以禋為歆神之<lb/>
<pb n="34b"/>
　始地示之祭以血為歆神之始人鬼之享以祼為歆<lb/>
　神之始其實天神同於禋地示同於血人鬼同於祼<lb/>
　也　六者皆享人鬼<lb/>
　原曰天子宗廟之禮有禘有祫有四時之祭諸侯有<lb/>
　祫無禘四時之祭廢其一大夫無祫無禘四時之祭<lb/>
　廢其二大傳曰大夫有大事省于君于祫及其髙祖<lb/>
　春秋傳曰大夫三年之祭則曰殷殷以少牢則大夫<lb/>
　亦時有祫亦至始爵之祖而止耳是故禘以祼為重<lb/>
<pb n="35a"/>
　孔子曰禘自既灌而往者吾不欲觀之矣祫以饋食<lb/>
　為重故大夫祭禮名為饋食之禮四時則兼用之故<lb/>
　總名之曰享先王也分而言之天子月祭於禰四時<lb/>
　祭於祖春秋祭於太廟三年大祫祧廟之主於太祖<lb/>
　之廟五年朝諸侯祀始祖所自出於明堂所自出謂<lb/>
　天也既曰始祖矣又何所自出非天而何禘者從示<lb/>
　從帝祀帝於明堂配以父祖故曰不王不禘也周禮<lb/>
　雖未明言宗廟六享必兼禘祫以理推之當如此耳<lb/>
<pb n="35b"/>
以凶禮哀邦國之憂以喪禮哀死亡以荒禮哀凶札以<lb/>
弔禮哀禍烖以禬禮哀圍敗以恤禮哀冦亂<hi>襘户外反</hi>
　釋曰凶禮凡五哀謂救患分烖也喪制為復襲殯歛<lb/>
　之式衰麻哭踊之度賵賻含禭之儀𦵏袝祥禫之節<lb/>
　君卿大夫士庶人各有品式所以哀天下之死亡也<lb/>
　始死則曰死既𦵏則曰亡曲禮曰嵗凶年不登君膳<lb/>
　不祭肺馬不食穀馳道不除祭事不縣大夫不食粱<lb/>
　士飲酒不樂是其禮也司徒有荒政十二是其政也<lb/>
<pb n="36a"/>
　凶謂嵗歉札謂民病弔慰問也禍謂殃咎烖謂水火<lb/>
　若宋大水魯荘公使人弔焉曰天作淫雨害於粢盛<lb/>
　若之何不弔此亦相弔之道也禬者㑹合財物以補<lb/>
　其所喪行人云若國師役則命犒禬之是也圍者國<lb/>
　圍於敵敗者兵衂於外恤憂也兵作於外為冦於内<lb/>
　為亂恤禮則出兵師以救其危也　按凶禮以喪為<lb/>
　重儀禮有士喪禮三篇而天子之禮則闕喪大記推<lb/>
　君大夫士之品節可推以補王朝大喪之闕荒弔禬<lb/>
<pb n="36b"/>
　恤其禮亦簡可以因時行之不用著其儀也<lb/>
以賔禮親邦國春見曰朝夏見曰宗秋見曰覲冬見曰<lb/>
遇時見曰㑹殷見曰同時聘曰問殷覜曰視<hi>頫音眺</hi>
　釋曰賔者賔主相敬之禮其别有八親者使之相親<lb/>
　附也朝猶朝也欲其来之早宗尊也義在尊王也覲<lb/>
　猶勤也欲其勤於王事遇偶也欲其不期而俱至也<lb/>
　　劉氏曰賔禮者天子為主而用是禮以待諸侯之<lb/>
　来見也朝覲宗遇此王畿之外諸侯每服分為四時<lb/>
<pb n="37a"/>
　逓来朝見於天子一嵗而遍者侯服也再嵗而遍者<lb/>
　甸服也三嵗而遍者男服也四嵗而遍者衛服也六<lb/>
　嵗而周者要服也其朝見疏數之節如此時見者言<lb/>
　無常期諸侯有不順服者王将有征討之事則既朝覲<lb/>
　王為壇於國外合諸侯而命事焉春秋傳曰有事而<lb/>
　㑹是也殷猶衆也十二嵗王如不巡狩則六服盡朝<lb/>
　朝禮既畢王亦為壇合諸侯以命政焉謂之同者以<lb/>
　期而来必相同也時聘亦無常期天子有事則諸侯<lb/>
<pb n="37b"/>
　遣卿以問於天子王制曰比年一小聘三年一大聘<lb/>
　殷覜謂殷同之嵗不當朝則遣卿以覜視於天子此<lb/>
　二者諸侯使臣見于天子之禮也　按朝覲宗遇㑹<lb/>
　同各有其禮太史大㑹同執書讀禮而協事今儀禮<lb/>
　無之可知其亡矣獨有覲禮一篇王禮五禮獨此而<lb/>
　已然賔禮其制見於行人其儀掌於司儀其牢禮見<lb/>
　於掌客參而互之六禮備矣問視之禮亦闕獨聘禮<lb/>
　一篇又諸侯相問之禮也<lb/>
<pb n="38a"/>
以軍禮同邦國大師之禮用衆也大均之禮恤衆也大<lb/>
田之禮簡衆也大役之禮任衆也大封之禮合衆也<lb/>
　釋曰軍兵衆之名其禮之别有五同謂齊之以灋使<lb/>
　其和同也征伐之時有師旅卒兩之制有坐作進退<lb/>
　之灋有鼓鐸鐲鐃之節所以用其命令也因地以令<lb/>
　賦因家以起役地有肥磽而賦有輕重家有上下而<lb/>
　役有多寡所以優恤其民也兵事不習則不和車徒<lb/>
　不簡則不精春以教振旅夏以教茇舍秋以教治兵<lb/>
<pb n="38b"/>
　冬以教大閱所以簡其能否也城郭道塗之修宫室<lb/>
　營造之役帥其民而至家無過一人豐年則公旬三<lb/>
　日焉中年二日無年一日焉所以任其力也公旬上<lb/>
　所役作之期旬也正其畿疆使地有定域平土地使<lb/>
　民有定業合聚其衆以成其功也　按軍禮有五惟<lb/>
　大田之禮見於大司馬大役之禮則見於各聫職大<lb/>
　封如山甫營齊召伯營謝之類不過簡稽卒伍之灋<lb/>
　而已惟大師之禮其法則見於大司馬其用則見於<lb/>
<pb n="39a"/>
　九伐其廟算征戰之方師律行陣之灋則闕或曰司<lb/>
　馬灋或是古軍禮田穰苴所作中亦有九伐之說曰<lb/>
　此乃軍禮之傳耳<lb/>
以嘉禮親萬民以飲食之禮親宗族兄弟以婚冠之禮<lb/>
親成男女以賔射之禮親故舊朋友以饗燕之禮親四<lb/>
方之賔客以脤膰之禮親兄弟之國以賀慶之禮親異<lb/>
姓之國<lb/>
　釋曰嘉善也因人心所善而為之禮也親相親睦也<lb/>
<pb n="39b"/>
　不曰親邦國而曰親萬民者以宗族兄弟男女故舊<lb/>
　朋友非邦國事也民者下之義以君臣言之則是宗<lb/>
　族以下皆治之所及故曰萬民人君有與宗族飲食<lb/>
　之禮所謂族食世降一等是也　陳氏曰先王之於<lb/>
　同姓有時燕焉有因祭而燕焉國語曰時燕而不淫<lb/>
　此時燕也詩曰諸父兄弟備言燕私記曰因其酒肉<lb/>
　聚其宗族以教民睦此因祭而燕也其禮之詳雖不<lb/>
　可考要之服皮弁服即事於路寝宰夫為主異姓為<lb/>
<pb n="40a"/>
　賔王與族人燕於堂后帥内宗之屬燕於房其物殽<lb/>
　蒸所以合好也其食世降一等所以辨親踈也昭穆<lb/>
　以序之所以明世次也夜飲以成之所以别異姓也<lb/>
　若夫几席之位升降之儀脫屨而坐立監相禮羞庶<lb/>
　羞以盡愛爵樂無算以盡歡大率與諸侯燕禮不異<lb/>
　諸侯燕族人與父兄齒雖王之尊亦不以至尊廢至<lb/>
　親也婚姻之禮所以親男女之情冠笄之禮所以成<lb/>
　男女之徳儀禮有士冠禮士婚禮而王朝冠婚則闕<lb/>
<pb n="40b"/>
　記曰天子無冠禮而有其婚禮大抵婚冠亦自士禮<lb/>
　而推之於朝廷耳射禮雖王亦立賔主也王之故舊<lb/>
　朋友為世子時共學者天子亦有友諸侯之義此天<lb/>
　子賔射之禮也盖賔禮燕也射禮大射之禮也射以<lb/>
　燕必立主賔故曰賔射饗有體薦所以訓恭儉燕有<lb/>
　折爼所以示慈惠賔客諸侯來朝謂之賔遣臣來聘<lb/>
　謂之客大行人云上公三饗三燕侯伯再饗再燕子<lb/>
　男一饗一燕社稷之胙曰脤宗廟之胙曰膰成肅公<lb/>
<pb n="41a"/>
　受脤于社劉子曰祀有執膰戎有受脤此其驗也兄<lb/>
　弟之國者盖同姓諸侯有共先王者諸侯不敢祖天<lb/>
　子大夫不敢祖諸侯公廟設於私家非禮也故王子<lb/>
　母弟雖出封而廟不敢立於其國未出封則從王而<lb/>
　祭既居國則天子有脤膰之禮天王使石首来歸脤<lb/>
　是已此禮亦只灋例而已不用儀也行人曰賀慶以<lb/>
　賛諸侯之喜遣人賛之曰慶加之以物曰賀異姓之<lb/>
　國則王之婚姻甥舅也嘉禮之行於異姓諸侯者獨<lb/>
<pb n="41b"/>
　賀慶而已親踈之辨也<lb/>
　原曰成周盛時鹿鳴以下治内天保以上治外行葦<lb/>
　之忠厚既醉之太平則知五禮之所以行矣小宗伯<lb/>
　掌五禮之禁令辨其用等六官之中各有聫職以行<lb/>
　五禮之事則五禮者誠治亂之本國家安危所係觀<lb/>
　之變風變雅所作何莫不由五禮之不舉也哉太史<lb/>
　大祭祀朝覲㑹同執書讀禮而協事今儀禮之中獨<lb/>
　闕王朝之禮則太史所掌五禮之書誠亡矣今考之<lb/>
<pb n="42a"/>
　吉禮如郊社之儀宗廟六享誠不可闕者其經則畧<lb/>
　見於聫職其傳則郊特牲等篇頗存其意凶禮大喪<lb/>
　亦畧見之聫職喪大記一篇分君大夫士之禮綱紀<lb/>
　畧具宜取以補之朝覲宗遇㑹同聘問今只有覲禮<lb/>
　一篇而已其餘聫職行人司儀畧為備之軍禮則見<lb/>
　於司馬而大役大均大封可依此推之嘉禮饗燕賔<lb/>
　射則有大射燕禮可推矣族食冠昏脤膰賀慶亦不<lb/>
　必著其儀也由此言之則王朝之五禮亦可推矣後<lb/>
<pb n="42b"/>
　世如不欲興行王道則亦已矣有志復古者其可不<lb/>
　推尋以補其書援據以行其禮哉<lb/>
以九儀之命正邦國之位壹命受職再命受服三命受<lb/>
位四命受器五命賜則六命賜官七命賜國八命作牧<lb/>
九命作伯<lb/>
　釋曰儀即宫室車旗衣服之禮儀命即内史凡命諸<lb/>
　侯卿大夫則䇿命之之命每命異宜貴賤之位乃定<lb/>
　宗伯辨其命數多寡正其位分也公侯伯之士子男<lb/>
<pb n="43a"/>
　之大夫天子之下士皆一命固已受職治事矣子男<lb/>
　之士不命其他所未命者府史皆官長自辟非王官<lb/>
　故無命數子男之卿公侯伯之大夫天子之中士皆<lb/>
　再命受服者謂弁服也卿大夫服爵弁命於君則得<lb/>
　自為也公侯伯之卿王之上士始有列位於朝以論爵<lb/>
　也王之大夫公之孤三命以下祭器不備假而用之<lb/>
　惟四命始有田禄具祭器則八則以治都鄙也王朝<lb/>
　出封之大夫子男之君始得操八則之權以治其邑<lb/>
<pb n="43b"/>
　也王朝之六卿有都得置官屬治其采地如諸侯故<lb/>
　曰賜官王之卿出封加一命或加子男為侯伯盖子<lb/>
　男未成國加至侯伯始得建國立軍侯伯之有功徳<lb/>
　者賜之屬國如五百里四百里三百里之類非其實<lb/>
　封謂之九州長入天子之國曰牧得征伐於其屬國<lb/>
　王之三公八命是上公矣有功徳則加一命為二伯<lb/>
　得征五侯九伯公羊傳曰自陕以東周公主之自陕<lb/>
　以西召公主之是曰東伯西伯也　薛氏圖云凡王<lb/>
<pb n="44a"/>
　之臣命數其三公八命卿六命大夫四命上士三命<lb/>
　中士再命下士一命諸侯之君命數則上公九命侯<lb/>
　伯七命子男五命諸侯之臣命數則上公之孤四命<lb/>
　卿三命大夫再命士一命侯伯之卿三命大夫再命<lb/>
　士一命子男之卿再命大夫一命士不命有定命之<lb/>
　數有加命之數定命之數典命掌之加命之數宗伯<lb/>
　掌之加命非定命故謂之九儀之命而已<lb/>
　原曰大司徒以度教節則民知足易之履君子以辨<lb/>
<pb n="44b"/>
　上下定民志大宗伯掌禮即於五禮之下次以九儀<lb/>
　何也盖人心之欲無窮耳目口鼻之奉品秩名位之<lb/>
　崇雖逓踰分限其心未肯以為足也不有禮度以為<lb/>
　之節民志何由而定乎是以九儀之命以宗伯掌之<lb/>
　典命司之行人又以九儀而辨諸侯之禮小行人又<lb/>
　以九儀而協賔客之位司儀又以九儀而詔賔相之<lb/>
　儀如權衡之懸而銖兩不可損益如繩墨之設而分<lb/>
　毫不可踰越是以賤不踰貴卑不抗尊上不敢陵而<lb/>
<pb n="45a"/>
　下不敢僣周人世守之是以東遷之後威令不逮小<lb/>
　國之諸侯尚能維持四百年之久非周公制禮之功<lb/>
　乎<lb/>
以玉作六瑞以等邦國王執鎮圭公執桓圭侯執信圭<lb/>
伯執躬圭子執穀璧男執蒲璧<hi>信音申</hi>
　釋曰四圭兩璧為六瑞等辨其等級也自王至子男<lb/>
　所執之符信鎮安也鎮圭尺有二寸以山為瑑飾取<lb/>
　其鎮安四方也故王執之雙植為桓桓圭九寸以桓<lb/>
<pb n="45b"/>
　楹為瑑飾取其柱石國家也故公執之信圭七寸以<lb/>
　身形為瑑飾示其直身事上尊而不屈也故侯執之<lb/>
　躬屈也躬圭七寸以躬形為瑑飾示其鞠躬以事上<lb/>
　也故伯執之榖所以養人其璧五寸以榖為瑑飾示<lb/>
　其有養人之象也故子執之蒲所以安人其璧五寸<lb/>
　以蒲為瑑飾示有安人之義故男執之劉氏曰璧有<lb/>
　虚中所以受益也有循環所以勤道也治民之徳未<lb/>
　大成而不可以忘其進則其執璧宜矣　丘氏曰圭<lb/>
<pb n="46a"/>
　制下方上員取象天地内有孔謂之好好有玉謂之<lb/>
　肉肉倍好為璧好倍肉為環圭形直者為信曲者為<lb/>
　躬<lb/>
以禽作六摯以等諸臣孤執皮帛卿執羔大夫執鴈士<lb/>
執雉庶人執鶩工商執鷄<hi>鶩音木</hi>
　釋曰摯之言至也所執以自致瑞摯皆所以等貴賤<lb/>
　尊卑摯必用禽者致其養也孤卿大夫士通天子諸<lb/>
　侯之臣言凡爵名同則其摯同臣於君以摯見者受<lb/>
<pb n="46b"/>
　而膳之所以享臣子之奉也相見交接之始等級以<lb/>
　定明少當事長賤當事貴也孤特立之稱皮虎豹皮<lb/>
　示服猛也帛金璧色繒也盖束帛而加之以皮羔小<lb/>
　羊取其羣而不黨跪乳而有禮欲其恭也詩曰委蛇<lb/>
　委蛇亦羔羊之義也鴈往来順時行列有序大夫以<lb/>
　道進退欲其知時也雉有五彩介而守死士欲其有<lb/>
　文而守節也鶩水鳥取其不能飛遷安其業也鷄知<lb/>
　時而鳴工商執之欲其守時而動也　王氏曰六等<lb/>
<pb n="47a"/>
　之玉謂之瑞六等之禽謂之摯曰瑞曰摯有用飾者<lb/>
　有不用飾者有用享者有不用享者六瑞則有繅籍<lb/>
　之飾皮帛則束帛而以虎豹之皮為飾羔鴈則以繢<lb/>
　布為飾自士執雉以下皆無飾矣以其尊卑不同故<lb/>
　也五等諸侯有摯有享圭璧摯也玉幣享也行人上<lb/>
　云成六瑞下云合六摯圭以馬璋以皮璧以帛琮以<lb/>
　琇璜以黼鄭氏謂五等諸侯享天子用璧享后用琮<lb/>
　皆以庭實若馬與皮是已自六摯以下則不用享以<lb/>
<pb n="47b"/>
　六瑞受而復之三帛二生一死皆受而不復故也<lb/>
以玉作六器以禮天地四方以蒼璧禮天以黄琮禮地<lb/>
以青圭禮東方以赤璋禮南方以白琥禮西方以𤣥璜<lb/>
禮北方皆有牲幣各放其器之色<lb/>
　釋曰劉氏曰玉者純陽之精氣而天地之至寳也将<lb/>
　禮於天地四方而無以歸其誠乃以玉作六器既象<lb/>
　天地四方之色又擬其形以瑑之為柴槱煙燎埋沈<lb/>
　之所用以荅其神之降饗也璧圓中虚以象天之形<lb/>
<pb n="48a"/>
　其色蒼以象天之色此冬至郊玉也琮方八面象地<lb/>
　之形其色黄則象地之色故夏至禮地於大社東方<lb/>
　其帝大皥圭銳其首象出震而生物其色青則以象<lb/>
　木之色此東郊之禮也南方其帝炎帝半圭曰璋明<lb/>
　也象物之相見乎離赤者象火之色此南郊之禮也<lb/>
　西方其帝少皥琥以玉刻伏虎形象威也秋之氣肅<lb/>
　白則金色此西郊之禮也北方其帝顓頊半璧曰璜<lb/>
　黄色也象物藏於黄宫也𤣥則水之色此北郊之禮<lb/>
<pb n="48b"/>
　皆迎氣旅上帝也劉氏曰玉作六器所以放神示之<lb/>
　徳也牲幣又放其器之色欲因其類以荅其饗也故<lb/>
　能建神示於無形而收禮敬於色象必受其福焉　王<lb/>
　氏曰有禮神之玉有祀神之玉以蒼璧禮天至𤣥璜<lb/>
　禮北方則是禮玉始告神時薦於神坐若書所謂植<lb/>
　璧是也四圭無邸以祀天兩圭有邸以祀地則是祀<lb/>
　玉若書云植圭是也<lb/>
以天産作隂徳以中禮防之<lb/>
<pb n="49a"/>
　釋曰天産者日月星辰風雨霜露之類隂徳者地之<lb/>
　徳也地以生物為徳故曰隂徳然非以天産之物烜<lb/>
　之潤之散之濡之則物不能生非以天産作隂徳乎<lb/>
　然物生衆盛羙惡雜居非得聖人裁成輔相則陵亂<lb/>
　無統三才不立矣故制為禮以約之中若種榖去草<lb/>
　穿牛絡馬宫居粒食乃禮之本原以中禮防之者禮<lb/>
　者不過制其過與不及使歸之中而已故謂之中禮<lb/>
　防之者若制生事𦵏祭之禮以明父子之親辨上下<lb/>
<pb n="49b"/>
　等級朝覲聘問之禮以立君臣之義為養老慈幼事<lb/>
　長使衆之禮以序長幼之倫昏姻冠笄以别男女射<lb/>
　鄉食饗以正交接皆所以防之使天地萬物各得其<lb/>
　所也<lb/>
以地産作陽徳以和樂防之<lb/>
　釋曰地産地之所生之物如金石絲竹匏土革木之<lb/>
　類八音之器雖人所制然皆地之隂徳所産也陽徳<lb/>
　者聲音是也聲所以鼓動天地之氣凡聲陽也聲而<lb/>
<pb n="50a"/>
　成音則為徳矣氣觸物而聲出焉雖天籟之自鳴亦<lb/>
　以物觸之而成聲聖人以地産之物吹之鼓之搏之<lb/>
　拊之而成聲非以地産作陽徳乎以和樂防之者聲<lb/>
　音雖為陽之徳然髙下清濁長短疾徐不相為用則<lb/>
　不和矣不和則天地不位萬物不得其平矣聖人作<lb/>
　樂以宣暢其和聲故制為六律六同以齊其聲使清<lb/>
　濁髙下長短疾徐合天地之自然循環不窮以和其<lb/>
　聲然後作為和樂使五聲成文而不亂八音從律而<lb/>
<pb n="50b"/>
　不奸始也審聲以氣終也召氣以聲故鬼神雖幽可<lb/>
　以人道接人情雖戾可以和平感萬物雖逺可以聲<lb/>
　氣召盖以兩間聲氣常相隨故也　按禮本乎天之<lb/>
　自然聖人因自然之道而經制之則為禮故以天産<lb/>
　者天以之樂由人所作聖人因聲音而節制之則為<lb/>
　樂故以地産者人以之天以之者先天也人以之者<lb/>
　後天也故曰禮先而樂後禮典至此乃以制作禮樂<lb/>
　之本言之<lb/>
<pb n="51a"/>
以禮樂合天地之化百物之産以事鬼神以諧萬民以<lb/>
致百物<lb/>
　釋曰天地之化即隂徳陽徳也百物之産即天産地<lb/>
　産也然必禮樂以合之盖禮自隂作樂自陽來一禮<lb/>
　一樂相須並作則天地之化以合百物之産以遂中<lb/>
　和致而天地位萬物育矣由是以事鬼神則六變而<lb/>
　天神降八變而地示出九變而人鬼享禮儀卒度而<lb/>
　神降之福也以諧萬民合父子之親明長幼之序四<lb/>
<pb n="51b"/>
　海之内合敬同愛也以之而致百物則飛潜動植各<lb/>
　若其性鳳凰來儀百獸率舞矣禮樂感應之機何其<lb/>
　深妙若此哉其理見之樂記其制度見之大司樂<lb/>
凡祀大神享大鬼祭大示帥執事而卜日宿眡滌濯涖<lb/>
玉鬯省牲鑊奉玉齍詔大號治其大禮詔相王之大禮<lb/>
若王不與祭祀則攝位凡大祭祀王后不與則攝而薦<lb/>
豆籩徹大賔客則攝而載祼朝覲㑹同則為上相大喪<lb/>
亦如之王哭諸侯亦如之王命諸侯則儐<hi>省息井反鑊户郭反齍音<pb n="52a"/>咨</hi>
　釋曰天神地示人鬼正所典三禮故為至大執事有<lb/>
　職於祭者宿視滌濯謂祭之前夕躬視洗事溉祭器<lb/>
　也玉禮神之玉鬯鬰鬯之酒也郊社有玉而無鬯宗<lb/>
　廟有鬯而無玉始臨視之祭又奉之也鑊釜屬牲鑊<lb/>
　在廟門之外所以省牲備熟獻兼省之焉玉齍即玉<lb/>
　敦盛黍稷器大號所以詔太祝為祝辭治大禮謂紀<lb/>
　綱其大體也其大禮儀則詔相于王使無失禮王若<lb/>
<pb n="52b"/>
　有故不與祭則大宗伯代王行其禮事也大祭祀宗<lb/>
　廟之事也薦徹豆籩王后之事不與亦宗伯攝而代<lb/>
　之載承之以往也言酌鬱鬯載璋瓉往而禮賔君無<lb/>
　酌臣之禮故使宗伯攝酌獻焉王不親為主拜送則<lb/>
　王也相詔王禮也出接賔曰擯入詔禮曰相朝覲㑹<lb/>
　同宗伯為王相而賛王禮大喪宗伯主賛其禮哭諸<lb/>
　侯謂薨於國為位而哭之胡氏曰周制王哭諸侯則<lb/>
　大宗伯為上相司服為王制緦麻宰夫掌邦之弔事<lb/>
<pb n="53a"/>
　戒令與其幣器財用是王所以懐諸侯也儐進之也<lb/>
　鄭氏曰王命諸侯将出命假祖廟立扆前南鄉儐者<lb/>
　進當命者延之命使登内史承王命以䇿命之降再<lb/>
　拜稽首登受䇿以出此其略也封國天子大權非諸<lb/>
　侯所得擅行焉<lb/>
國有大故則旅上帝及四望王大封則先告后土乃頒<lb/>
祀于邦國都家鄉邑<lb/>
　釋曰大故凶災也旅衆也謂各分其類而祭之上帝<lb/>
<pb n="53b"/>
　四郊之五帝也四郊之帝止四時迎氣之時禮之而<lb/>
　已冬至則合祀於南郊若有凶災則隨時各祭所司<lb/>
　權之帝以禳災也旅四望謂五嶽四瀆於其地有祭<lb/>
　夏至望祀合於大社而祭之及有凶災則各隨名山<lb/>
　大川所在而祭之故曰旅上帝及四望鄭康成以旅<lb/>
　為合祭之名合祭只冬夏至有合祭有故則宜分祭<lb/>
　也且旅字豈可以合字訓之哉后土大社也大封則<lb/>
　分人以土必告於社示不敢專也劉氏曰王大封諸<lb/>
<pb n="54a"/>
　侯則先告大社然後割其方之土白茅包而賜之俾<lb/>
　立社於其國又隨其命數頒之祀典頒祀謂頒社稷<lb/>
　之祀典邦國諸侯也諸侯祭其境内名山大川都大<lb/>
　都小都家采地鄙邑立社亦如邦國鄉一鄉也立社<lb/>
　祀一鄉之土榖之神邑自閭里以上皆謂之邑皆有<lb/>
　社祀如州社黨禜族酺是也　天尊而在上其體渾<lb/>
　淪運轉不息不可分也故惟天子得以祭之天子統<lb/>
　天地氣類相感也宗伯頒祀於邦國都家鄉邑則地<lb/>
<pb n="54b"/>
　之祭諸侯卿大夫士庶皆得祭之盖土親也民資生<lb/>
　焉故皆得因其所有而祭之所以報其徳也孔子曰<lb/>
　天子祭天地諸侯祭社稷是也<lb/>
　原曰語云明則有禮樂幽則有鬼神禮樂鬼神其宗<lb/>
　伯之職掌與是故事不離於道而禮樂者道也五官<lb/>
　所掌皆事也治非禮不制教非禮不立刑無禮則淫<lb/>
　事無禮則亂宗伯所掌五禮六瑞九儀本天下之事<lb/>
　而歸於制作禮樂之功所以節其過引其不及而納<lb/>
<pb n="55a"/>
　之於中者也非所以道天下之明者乎然天人之際<lb/>
　幽明之理未嘗不相感通其召變致祥捷於影響人<lb/>
　所難知惟聖人洞於幽明之故制為天神地示人鬼<lb/>
　之三禮以祀以祭以享而感格之作為聲樂以感召<lb/>
　之其始也以人而事天其終也天亦不違乎人至於<lb/>
　天人合一精神流通而三才各得其所矣故五官所<lb/>
　掌皆人也而宗伯之三禮所以理天下之幽者禮樂<lb/>
　鬼神幽明得所此設立宗伯之本意是皆出於天叙<lb/>
<pb n="55b"/>
　天秩感應自然而非出於人為者也<lb/>
小宗伯之職掌建國之神位右社稷左宗廟兆五帝於<lb/>
四郊四望四類亦如之兆山川丘陵墳衍各因其方<lb/>
　釋曰大宗伯曰事鬼神示而已小宗伯則建其神位<lb/>
　即鬼神示之位也位社稷於右右隂也地道之所尊<lb/>
　故地示居之位宗廟於左左陽也人道之所鄉事死<lb/>
　如事生之義也故人鬼居之先言地示人鬼而后及<lb/>
　天神者内外之别也兆為壇之營域也五帝五方之<lb/>
<pb n="56a"/>
　帝兆之各因其方東青帝南赤帝西白帝北黒帝中<lb/>
　央黄帝同位於南火土相生也故五帝曰四郊不言<lb/>
　兆昊天上帝於南郊者四郊則南在其中也四望謂<lb/>
　五嶽四瀆與凡名山大川之在四方者皆望而祭之<lb/>
　四類日月星辰運行無常兆日於東郊兆月與風師<lb/>
　於西郊兆司中司命於南郊兆雨師於北郊盖以氣<lb/>
　類為之位也王氏曰五嶽四瀆在地而成形故祭謂<lb/>
　之望日月星辰在天而成象故祭謂之類凡天下之<lb/>
<pb n="56b"/>
　山川丘陵墳衍能興雲雨出財用也各隨其所在之<lb/>
　方而祭之其兆域不在四望之中也<lb/>
　原曰觀小宗伯之為郊兆則知天地各有分祀合祀<lb/>
　之禮後世南郊北郊之論合祀天地之非可見矣禮<lb/>
　運曰祭帝於郊所以定天位也祀社於國所以列地<lb/>
　利也天尊也地親也天有四時地有四方不有合祭<lb/>
　無以昭統體之全不有分祀無以别司權之令是故<lb/>
　立方澤於雉門之右以祭地合嶽瀆而望祭之社即<lb/>
<pb n="57a"/>
　地也此地之合祭也立圜丘於南郊合日月星辰而<lb/>
　類祀之此天之合祭也故曰冬至祭天於圜丘夏至<lb/>
　祭地於方澤見於大司樂可知矣五嶽河海各於其<lb/>
　地而立兆天子巡守五嶽柴望祭告此地之分祀也<lb/>
　立四郊之兆於四方日月風雨司中司命為壇為坎<lb/>
　而類附焉四時迎氣國有大故則旅上帝及四類此<lb/>
　天之分祀也由是觀之則天地各有分合之祀社即<lb/>
　地也經每言郊社之禮天而曰郊地而曰社所以神<lb/>
<pb n="57b"/>
　之也世言既有昊天與后土合祭矣又有社祭不亦<lb/>
　異乎<lb/>
掌五禮之禁令與其用等辨廟祧之昭穆<lb/>
　釋曰五禮大宗伯司其綱若禁其不當為令其當為<lb/>
　與其所用牲器之等則小宗伯掌之四親之廟曰廟<lb/>
　五世以上宜祧别立二廟以藏祧主曰祧廟故天子<lb/>
　七廟三昭三穆與太祖之廟而七也周以文王武王<lb/>
　親盡不當祧宜與太祖百世不遷故立文世室武世<lb/>
<pb n="58a"/>
　室於祧廟之上故曰九廟昭明也穆深逺也古者廟<lb/>
　制南為堂後為室室東户西牖室西北隅為最尊之<lb/>
　位故太祖東向自如自始祖之後父曰昭坐北而南<lb/>
　向子曰穆坐南而北向故父子不同列而孫附於祖<lb/>
　則無嫌矣而生者亦因其世次以别昭穆焉<lb/>
　原曰辨廟祧之昭穆言廟復言祧者何也曰存廟曰<lb/>
　廟毁廟曰祧祧亦有廟故守廟者名曰守祧或云祧<lb/>
　廟在三昭三穆之外與曰劉歆云天子七廟三昭三<lb/>
<pb n="58b"/>
　穆與太祖之廟而七宗不在數中鄭康成云后稷始<lb/>
　封文武受命而王故三廟不毁與親廟四而七朱子<lb/>
　曰祧廟之主藏於太廟之東西夹室及文武世室既<lb/>
　立為百世不遷三昭三穆之上有祧主則藏於二世<lb/>
　室之夹室故廟數天子三昭三穆諸侯二昭二穆大<lb/>
　夫一昭一穆士一廟然皆以天子六世而祧其主藏<lb/>
　於夹室也竊意三年之喪達乎天子四代之祭通乎<lb/>
　庶人君子之澤五世而斬小人之澤五世而斬廟數<lb/>
<pb n="59a"/>
　雖别而四親則同别以明禮同以稱情也經文有守<lb/>
　祧之職辨廟祧之昭穆者盖北面髙曽之上一昭一<lb/>
　穆為祧廟四親并二祧而數之為三昭三穆也自古<lb/>
　稱髙曽祖考為五服今云天子三昭三穆則五世六<lb/>
　世之祖當何稱乎故四親廟各藏一代之主祧廟則<lb/>
　合凡祧主皆藏之無有五世六世各自立廟而祧主<lb/>
　藏於夹室之禮亦無有止二昭二穆并二世室為七<lb/>
　廟而祧主亦藏於世室之云也故無祧廟而祧主藏<lb/>
<pb n="59b"/>
　於太廟夹室者諸侯之禮也大夫則昭穆二代同廟<lb/>
　士則五代同廟庶人無廟祭四代於寝夫禮有隆殺<lb/>
　情無貴賤天下之大義也父昭子穆有常數者禮也<lb/>
　祖功宗徳百世不毁者義也九廟之制以義起也<lb/>
辨吉凶之五服車旗宫室之禁掌三族之别以辨親踈<lb/>
其正室皆謂之門子掌其政令<lb/>
　釋曰吉之五服衮冕鷩冕毳冕絺冕𤣥冕是也凶之<lb/>
　五服謂斬衰齊衰錫衰緦衰疑衰是也有以辨之則<lb/>
<pb n="60a"/>
　吉服不可下僣上凶服不可重降輕也車旗宫室之<lb/>
　等以九以七以五為節各依品秩上得兼下下不得<lb/>
　僣上也三族父族已族子族也以父親祖以子親孫<lb/>
　以三為五之謂也以祖親曽髙祖以孫親曽𤣥孫以<lb/>
　五為九之謂也上殺下殺旁殺而親疎之義盡矣正<lb/>
　室適室門子適子以其代父當門故謂之門子掌其<lb/>
　政令所以辨嫡庶定繼襲也王氏曰古人重立嫡天<lb/>
　子曰太子諸侯曰世子皆以嫡立也三族之嫡亦皆<lb/>
<pb n="60b"/>
　有嫡子在曲禮曰孤子當室名其嫡也文王世子曰<lb/>
　正室守太廟是以正室名其嫡也此曰正室謂之門<lb/>
　子則其重嫡之意深矣<lb/>
　原曰禮别於五自然之等實存乎其間故其度數等<lb/>
　降之不同特輔其自然者以等之而已用等之不同<lb/>
　有尊卑焉於是辨其廟祧之昭穆有貴賤焉於是辨<lb/>
　其衣服車旗宫室之等有親疎焉於是辨其三族之<lb/>
　别故昭穆辨則尊卑明矣五服辨則情分明矣車旗<lb/>
<pb n="61a"/>
　宫室有禁則貴賤明矣三族之親疎辨則愛敬興而<lb/>
　宗灋立矣天下之治亦曰禮以辨分明於上則道義<lb/>
　之俗興於下矣<lb/>
毛六牲辨其名物而頒之于五官使共奉之辨六齍之<lb/>
名物與其用使六宫之人共奉之辨六彛之名物以待<lb/>
果將辨六尊之名物以待祭祀賔客掌衣服車旗宫室<lb/>
之賞賜掌四時祭祀之序事與其禮若國大貞則奉玉<lb/>
帛以詔號<lb/>
<pb n="61b"/>
　釋曰毛者擇其毛色也辨六牲之名號與其物也頒<lb/>
　之五官者司徒主牛宗伯主鷄司馬主馬及羊司冦<lb/>
　主犬司空主豕太宰賛王牲事不奉牲在器曰齍六<lb/>
　齍黍稷稻粱麥苽也六宫之人世婦云女宫之宿戒<lb/>
　是也王氏曰祭祀之事莫重於犧牲粢盛牲天産也<lb/>
　故屬乎陽粢地産也屬乎隂故王牽牲后薦玉齍牲<lb/>
　必共奉於五官以五官所以續王之事而終以成外<lb/>
　治者粢必共奉於六宫者以六宫之人所以續后之<lb/>
<pb n="62a"/>
　事而終之以成内治者也六彛鷄彛鳥彛<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>彛黄彛<lb/>
　虎彛蜼彛盛鬱鬯也果與祼同将送也名既不同所<lb/>
　用亦異故辨之六尊犧尊象尊壺尊著尊大尊山尊<lb/>
　也王氏曰尊彛皆以用祭祀賔客於彛言果将於尊<lb/>
　言祭祀賔客相備而已言彛祼将則尊酌獻可知也<lb/>
　衣服車旗宫室王以賞賜有功者書曰車服以庸祭<lb/>
　之序事先後所當行之事其禮有隆殺之别大貞以<lb/>
　事之大者而卜以貞之貞以問問以知吉凶若卜立<lb/>
<pb n="62b"/>
　君卜大封及遷都之類奉玉帛所以禮神號神號即<lb/>
　太祝之六號小宗伯詔之<lb/>
大祭祀省牲眡滌濯祭之日逆齍省鑊告時于王告備<lb/>
于王凡祭祀賔客以時将瓉果詔相祭祀之小禮<hi>省所景反瓉才旦反果音貫</hi>
　釋曰充人繫牲執事滌濯祭器小宗伯省之眡之饎<lb/>
　人奉粢盛以入簠簋小宗伯逆之烹人烹牲省之時<lb/>
　謂當祭之時備謂祭物之備小宗伯以告于王瓉天<lb/>
<pb n="63a"/>
　子圭瓉諸侯璋瓉祼謂以圭瓉或鬱鬯而祼之也祭<lb/>
　祀以時而授王賔客以時而授宗伯祭祀小禮未祭<lb/>
　則詔之既祭則相之<lb/>
凡大禮佐大宗伯賜卿大夫士爵則儐小祭祀掌事如<lb/>
大宗伯之禮大賔客受其将弊之齎<lb/>
　釋曰詔相大禮者大宗伯也小宗伯但佐之而已王<lb/>
　命諸侯則大宗伯儐故賜卿大夫爵則小宗伯儐進<lb/>
　之也小祭祀則小宗伯専之齎持送也謂所齎来貢<lb/>
<pb n="63b"/>
　獻之物也諸侯来朝禮畢於廟貢國所有行三享之<lb/>
　禮以玉幣致享既訖其庭實之物小宗伯受之<lb/>
若大師則帥有司而立軍社奉主車若軍将有事則與<lb/>
祭有司将事于四望<hi>與音預</hi>
　釋曰有司太祝也出師立社主曰軍社奉社主以行<lb/>
　曰主車古者大師則先有事于社與廟然後載社主<lb/>
　與遷廟之主以行故書云用命賞于祖不用命戮于<lb/>
　社軍将有事謂與敵合戰也主将有事則小宗伯以<lb/>
<pb n="64a"/>
　當與祭於軍中司馬之官實典焉四望之祭則遣其<lb/>
　所屬之有司往行事焉謂軍祭四望也<lb/>
若大甸則帥有司而饁獸于郊遂頒禽大烖及執事禱<lb/>
祠于上下神示<hi>甸讀曰田饁于輒反</hi>
　釋曰大甸大田獵也有司大司馬之屬官饁饋也謂<lb/>
　以獸而饋四方之神也頒禽謂以予群臣禽雖多擇<lb/>
　取三十焉每等得十為三等其餘以予士大夫習射<lb/>
　于澤宫中而分之既饁獸于神乃頒于人先神後人<lb/>
<pb n="64b"/>
　也獻神用其大故曰獸頒禽用其小故曰禽大災水<lb/>
　火之類執事大祝也求福曰禱報祭曰祠先王靡神不<lb/>
　舉要與民同患而已<lb/>
王崩大肆以秬鬯渳及執事涖大歛小歛帥異族而佐<lb/>
縣衰冠之式于路門之外及執事眡𦵏獻器遂哭之卜<lb/>
𦵏兆甫竁亦如之既𦵏詔相喪祭之禮成𦵏而祭墓為<lb/>
位<hi>渳亡婢反歛力艶反縣音𤣥衰七雷反竁充芮反或讀為穿</hi>
　釋曰大肆陳尸而伸之也渳浴也以秬鬯浴尸也涖<lb/>
<pb n="65a"/>
　臨視也異族佐歛使疏者以相助也縣衰冠之式欲<lb/>
　其制度之齊也及執事視𦵏器者執事梓匠之屬至<lb/>
　将𦵏獻明器之材又獻素獻成皆於殯門外王不親<lb/>
　哭有官代之小宗伯是也卜𦵏兆卜墓之營域也甫<lb/>
　始也竁穿地為壙皆如上哭之既𦵏坎已掩也喪祭<lb/>
　謂虞祔以安之也檀弓曰𦵏日虞弗忍一日離也是<lb/>
　日也以虞易奠卒哭日成事是日也以吉祭易喪祭<lb/>
　明日祔于祖父成𦵏丘已封也天子之冡不一日而<lb/>
<pb n="65b"/>
　畢位壇位也謂祠后土於墓左也以為王體魄托於<lb/>
　此地祀其神以安之也<lb/>
凡王之㑹同軍旅甸役之禱祀肄儀為位國有禍烖則<lb/>
亦如之凡天地之大烖類社稷宗廟則為位凡國之大<lb/>
禮佐大宗伯凡小禮掌事如大宗伯之儀<lb/>
　釋曰肄習也習儀為壇位也大烖如日月食水旱地<lb/>
　震之類合聚其神而禱祀之故曰類數者有事于神<lb/>
　皆小宗伯為位也大禮統於尊則佐之小禮攝于已<lb/>
<pb n="66a"/>
　則専之非王親行曰小禮<lb/>
肆師之職掌立國祀之禮以佐大宗伯立大祀用玉帛<lb/>
牲牷立次祀用牲幣立小祀用牲以嵗時序其祭祀及<lb/>
其祈珥<hi>祈巨既反珥而志反</hi>
　釋曰肆陳也國祀總鬼神示而言也大宗伯言禮之<lb/>
　所用肆師則備陳其物以致其用故曰立佐助也大<lb/>
　祀天地次祀日月星辰小祀司命以下玉取陽精之<lb/>
　純以禮神帛取人功之勤以交神牲取天産之精以<lb/>
<pb n="66b"/>
　事神牷色之純者下只言牲者色不必純也劉氏曰<lb/>
　天神地示人鬼皆國祀也即其祀中有三等之差故<lb/>
　以玉帛牲牷明其大小則祀典立矣每嵗四時祭祀<lb/>
　定其先後之序祈珥舊作璣衈謂成廟而釁血之事<lb/>
　愚謂祈者祈福珥者弭災<lb/>
大祭祀展犠牷繫于牢頒于職人凡祭祀之卜日宿為<lb/>
期詔相其禮眡滌濯亦如之祭之日表齍盛告潔展器<lb/>
陳告備及果築鬻相治小禮誅其怠慢者掌兆中廟中<lb/>
<pb n="67a"/>
之禁令凡祭祀禮成則告事畢<hi>職當為樴之弋反鬻音煑</hi>
　釋曰展閱也牲之牷者謂之犧牲之純者謂之牷牢<lb/>
　閑也所以繫牲職人謂充人及監門人也頒之使養<lb/>
　其牲也卜日卜祭祀之日宿為期先卜祭之夕定其<lb/>
　期及卜之時詔相其禮也粢六榖也在器曰盛謂當<lb/>
　祭之日具其黍稷盛於簠簋以徽識表其名而告潔<lb/>
　也又陳列祭器實之展視之而告備具也築鬱金草<lb/>
　及祼之時煑之以和秬鬯之酒以降神也群臣行禮<lb/>
<pb n="67b"/>
　則相治之執事之人有怠慢者則誅責之兆四郊神<lb/>
　位也廟七廟也掌其禁令平時不得侵犯也禮成告<lb/>
　事畢終其禮也<lb/>
大賔客涖筵几築鬻賛祼将大朝覲佐儐共設匪罋之<lb/>
禮饗食授祭與祝侯禳于畺及郊大喪大渳以鬯則築<lb/>
鬻令外内命婦序哭禁外内命男女之衰不中灋者且<lb/>
授之杖<hi>罋於貢反</hi>
　釋曰大賔客王之兄弟及公侯来朝也涖筵几司几<lb/>
<pb n="68a"/>
　筵設之肆師臨之鬱鬯鬱人共之肆師鬻以和之祼<lb/>
　則小宗伯将之肆師賛之大朝覲宗伯儐肆師為承<lb/>
　儐也匪以實幣罋以實醯醢也其事其物掌客籩人<lb/>
　共之其所設之禮則肆師為之饗以酒飲賔食以食<lb/>
　食賔也授祭授賔以祭食也王祭則膳夫授之賔祭<lb/>
　則肆師授之候者候迎善祥禳者禳去妖氣國之有<lb/>
　候有禳逺或至于五百里之畺近或至於百里之郊<lb/>
　小祝實主其事而肆師與之偕行焉大喪大渳以鬯<lb/>
<pb n="68b"/>
　築香草煑以為鬯以浴尸也序哭使相次序也外命<lb/>
　男六卿以下也内命男朝廷卿大夫士也其妻皆為<lb/>
　外命女内命女王之三夫人以下不中灋違升數與<lb/>
　裁制者授之杖者喪大記曰君之喪三日予夫人杖<lb/>
　五日既殯授大夫世婦杖四制云七日授士杖<lb/>
凡師甸用牲于社宗則為位類造上帝封于大神祭兵<lb/>
于山川亦如之凡師不功則助牽主車凡四時之大甸<lb/>
獵祭表貉則為位<hi>甸音田貉音陌</hi>
<pb n="69a"/>
　釋曰社社之名主宗遷廟之木主軍旅田獵之時用<lb/>
　牲以祭社宗行主則設其神位類造皆祭名聚其神<lb/>
　謂之類往其所謂之造類禮依郊祀而為之封謂累<lb/>
　土為壇也大神社及方岳也兵之所過山川皆有祭<lb/>
　亦如之者用牲皆設神位也助助大司馬也主車石<lb/>
　主木主之車也師無功肆師助牽之恐為敵所得貉<lb/>
　師祭也於所立表之處祭日則設神位焉陳氏曰表<lb/>
　貉之祭其蚩尤也貉之祭盖使有司為之而立表於<lb/>
<pb n="69b"/>
　陣前肆師為位甸祝掌祝號既事然後誓衆而師田<lb/>
　焉禡與貉一也<lb/>
嘗之日涖卜来嵗之芟獮之日涖卜来嵗之戒社之日<lb/>
涖卜来嵗之稼若國有大故則令國人祭嵗時之祭祀<lb/>
亦如之凡卿大夫之喪相其禮凡國之大事治其禮儀以<lb/>
佐宗伯凡國之小事治其禮儀而掌其事如宗伯之禮<lb/>
　釋曰嘗薦新榖也芟除田草也嘗新榖則曰此芟之<lb/>
　功又卜来嵗宜芟否獮秋田也始習兵戒不虞也秋<lb/>
<pb n="70a"/>
　獮之日又卜来嵗有兵冦之警否社祭土神也秋祭<lb/>
　報社之日又卜来嵗稼事之成何如夫於得也不忘<lb/>
　失安也不忘危先王與民同吉凶之患而為之卜焉<lb/>
　欲預知其吉凶而防之也故太卜以八命賛三兆三<lb/>
　易三夢之占以觀國家之吉凶以詔救政救政者因<lb/>
　其事而救之非徒卜之而遂已也大故水旱荒凶也<lb/>
　令祭者社及禜酺也王氏曰嵗時祭祀常禮也國有<lb/>
　大故而祭非常禮也然皆待上令而後祭焉則其祀<lb/>
<pb n="70b"/>
　事亦有節矣記曰禮有其舉之莫敢廢也有其廢之<lb/>
　莫敢舉也謂此矣相其禮相其適子也大夫之喪職<lb/>
　喪掌之肆師則相主喪之禮儀也大事如朝覲㑹同<lb/>
　則從其長小事則肆師専掌其禮所謂小事則専達<lb/>
　也治謂戒令之<lb/>
　原曰禮官之綱不過吉凶賔軍嘉而已其綱則大宗<lb/>
　伯掌之其事則小宗伯治之至於節目之繁儀文之<lb/>
　備而所以綱紀始終乎五禮者非設肆師之職以治<lb/>
<pb n="71a"/>
　其繁則何以周全而無憾哉故曰經禮三百曲禮三<lb/>
　千禮有經曲之分而官有大小之辨觀之宗伯肆師<lb/>
　亦可以見矣<lb/>
鬱人掌祼器凡祭祀賔客之祼事和鬱鬯以實彛而陳<lb/>
之凡祼玉濯之陳之以賛祼事詔祼将之儀與其節凡<lb/>
祼事沃盥大喪之渳共其肆器及𦵏共其祼器遂貍之<lb/>
大祭祀與量人受舉斚之卒爵而飲之<hi>貍與埋同斚古雅反宜作嘏字聲之誤也</hi>
<pb n="71b"/>
　釋曰鬱鬱金香草宜以和鬯立官主之者祭以精意<lb/>
　玉王祼用鬱鬯貴氣臭也故祭有三重獻之屬莫重<lb/>
　於祼以精意尤在於此也祼器謂彛及舟與瓉也天<lb/>
　地至尊不祼而用鬯宗廟社稷山川四方祼賔客亦<lb/>
　有祼者承賔猶敬神尊之至也和鬱鬯者以所煑之<lb/>
　鬱金和秬鬯實於六彛而陳列之祼玉王用圭瓉后<lb/>
　用璋瓉濯之以致潔陳之以備用又因以賛其事焉<lb/>
　詔儀奉玉進祼之威儀節時之早晚也凡王及后宗<lb/>
<pb n="72a"/>
　伯之行祼事皆鬱人沃水以盥手及洗瓉皆所以致<lb/>
　潔敬其事也肆器陳尸之器也君設大槃造氷焉大<lb/>
　夫設夷槃造氷焉士設牀䄠笫有枕此為肆器𦵏之祼<lb/>
　器遣奠之彛與瓉也埋之於祖廟階間明奠終於此<lb/>
　量人制從獻之膰脯王酳尸尸嘏王此其卒爵也與<lb/>
　量人受舉嘏之卒爵而飲之使執事者皆得以蒙福<lb/>
　也<lb/>
鬯人掌共秬鬯而飾之凡祭祀社壝用大罍禜門用瓢<lb/>
<pb n="72b"/>
齎廟用脩凡山川四方用蜃凡祼事用概凡疈事用散<lb/>
大喪之大渳設斗共其釁鬯凡王之齊事共其秬鬯凡<lb/>
王弔臨共其介鬯<lb/>
　釋曰秬如黒黍一稃二米釀為酒使芬香條暢於上<lb/>
　下也不和鬱謂之秬鬯飾之謂設巾社壝委土為壇<lb/>
　所以祭也大罍瓦罍也禜門風雨水旱疫厲之災則<lb/>
　禜祭於國門瓢齎者取甘瓠割去祇以齎為尊脩蜃<lb/>
　概散皆漆尊也脩讀曰卣卣中尊也謂獻象之屬中<lb/>
<pb n="73a"/>
　尊者彛為上罍為下蜃畫為蜃形概尊以朱帶絡腹<lb/>
　無飾曰散是故社用罍以出於土也禜門用瓢齎中<lb/>
　虚而善容取其質也廟享人鬼人道尚文脩則飾以<lb/>
　彩色故用脩山川四方為國阻固扞蔽蜃外堅有阻<lb/>
　固之義故飾以蜃凡祼必和鬱鬯而多少之齊宜適<lb/>
　平焉故罍以概絡腹能平物故也疈則蜡而疈辜以<lb/>
　祭四方百物蜡以息老物物終則無飾矣故用散與<lb/>
　散樂散車同意也大喪大渳設斗斗所以沃尸也釁<lb/>
<pb n="73b"/>
　鬯釁尸以鬯酒使之香美王齊所以致潔以交神故<lb/>
　用鬯以浴所以致其香潔介副也王弔臨諸臣有副<lb/>
　使同行天子無客禮於天下而有摯禮於鬼神天子<lb/>
　以鬯為摯共介鬯則以介致之而已　王氏曰夫秬<lb/>
　一稃二米天地至和之氣所生名曰鬯以言和氣之<lb/>
　條暢也祼之事必以鬱和鬯者以明其徳之馨香也<lb/>
　其色黄則以明其徳之中而著乎外也先王所以承<lb/>
　祭祀而交神明者其徳如此故鬱所和鬯乃用以祼<lb/>
<pb n="74a"/>
　鬯人所共秬鬯不和鬱者用之以陳而已鬱鬯之有<lb/>
　秬黍亦猶五齊三酒之有𤣥酒也亦反本復古不忘<lb/>
　其初之意與<lb/>
雞人掌共雞牲辨其物大祭祀夜嘑旦以<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>百官凡國<lb/>
之大賔客㑹同軍旅喪紀亦如之凡國事為期則告之<lb/>
時凡祭祀面禳釁共其雞牲<hi>嘑火吳反<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>音呌禳如羊反</hi>
　釋曰鷄為物至微而設官者尊祭祀必預養之也宗<lb/>
　伯主鷄故次於此物謂毛色也辨之者陽祀用騂隂<lb/>
<pb n="74b"/>
　祀用黝夜嘑旦夜漏未盡鷄鳴時也呼旦以警起百<lb/>
　官使興也夫鷄其色有文其鳴知時文以事神時以<lb/>
　覺人鷄之徳亦大矣用之重也宜矣四者禮之大也<lb/>
　皆以鷄鳴為度故曰亦如之凡國事不止五事也為<lb/>
　期為行事之時候也告時告主事者行事之時也必<lb/>
　鷄人告之以鷄知時故也凡祭祀宗廟之屬也面禳<lb/>
　四面禳祭去惡祥也釁釁門與夾室也此二者皆以<lb/>
　鷄牲共之也<lb/>
<pb n="75a"/>
司尊彛掌六尊六彛之位詔其酌辨其用與其實春祠<lb/>
夏禴祼用鷄彛鳥彛皆有舟其朝踐用兩獻尊其再獻<lb/>
用兩象尊皆有罍諸臣之所昨也<lb/>
　釋曰尊以盛酒用以獻也彛以盛鬯用以祼也六尊<lb/>
　獻尊以下六彛鷄彛以下位尊彛所陳之位詔告也<lb/>
　告王及后與諸臣所酌為祼獻者不同也用謂四時<lb/>
　祭祀之用實謂鬱鬯以實彛齊酒以實尊皆當辨之<lb/>
　也春祭曰祀夏祭曰禴皆宗廟之祭也鷄刻鷄形鳥<lb/>
<pb n="75b"/>
　刻鳳形於彛也二彛皆實以鬱鬯待祼舟尊下臺若<lb/>
　今承槃王氏曰彛皆有舟為酒戒也蓋舟能載物所<lb/>
　受過量則有沉溺之禍朝踐即朝獻也曰踐者言籩<lb/>
　豆有踐也獻讀為犧犧尊者畫牛於尊腹也象尊畫<lb/>
　象也尊必兩者一實醴齊王酌以為三獻二實緹齊<lb/>
　后酌以為四獻再獻即饋獻也以序言之故曰再獻<lb/>
　象尊亦必以兩者一實盎齊王酌以為五獻一實緹<lb/>
　齊后酌以為六獻王之七獻則犧尊之醴齊后之九<lb/>
<pb n="76a"/>
　獻則象尊之盎齊罍所以副貳其尊也昨與酢同盖<lb/>
　諸臣酌於罍以為九獻也不言獻者遲王后故曰酢<lb/>
　也<lb/>
秋嘗冬烝祼用斚彛黄彛皆有舟其朝獻用兩著尊其<lb/>
饋獻用兩壺尊皆有罍諸臣之所昨也凡四時之間祀<lb/>
追享朝享祼用虎彛蜼彛皆有舟其朝踐用兩大尊其<lb/>
再獻用兩山尊皆有罍諸臣之所昨也<lb/>
　釋曰斚彛畫禾稼於彛秋者禾稼西成之時故用斚<lb/>
<pb n="76b"/>
　彛黄彛畫黄目於彛郊特牲曰黄目者鬱氣之上尊也<lb/>
　黄者中也目者氣之清明也言酌於中而清明於外<lb/>
　冬者萬物歸根復命之時蟄坏其封故用黄黄土色<lb/>
　也曰獻者言其獻齊酒之物也著尊者無足著地也<lb/>
　春耕故用犧尊夏假大故用象尊秋歛華就實故用<lb/>
　著尊冬勞乎坎之時故用酒壺之尊藏以勞之之意<lb/>
　時祭之外親逺為之遷廟主追而祭之謂追享親近<lb/>
　為祖為考每月朔朝於廟謂之廟享虎為義獸蜼為<lb/>
<pb n="77a"/>
　知獸畫其形於彛取其義也大尊大古之瓦尊有反<lb/>
　本復始之義山尊畫為山形致養之義<lb/>
凡六彛六尊之酌鬱齊獻酌醴齊縮酌盎齊涗酌凡酒<lb/>
脩酌大喪存奠彛大旅亦如之<hi>獻酌獻字素何反讀為摩莎之莎字之誤也涗舒銳反脩直歴反讀為滌</hi>
　釋曰凡言酌者謂皆泲之使可酌也祼用鬱齊用之<lb/>
　於始獻故曰獻酌朝踐用醴齊濁用茅泲之故曰縮<lb/>
　酌記曰縮酌用茅明酌也饋獻用盎齊涗新之也以<lb/>
<pb n="77b"/>
　清泲之拭匀而涗之也諸臣自酢用凡酒脩治也凡<lb/>
　酒三酒也滌酌以水和而泲之惟大事于太廟備五<lb/>
　齊三酒存省也謂大遣時奠者朝夕乃徹也旅者大<lb/>
　故之祭也亦存其奠彛則陳之不即徹也<lb/>
司几筵掌五几五席之名物辨其用與其位凡大朝覲<lb/>
大饗射凡封國命諸侯王位設黼依依前南鄉設莞筵<lb/>
紛純加繅席畫純加次席黼純左右玉几祀先王昨席<lb/>
亦如之<hi>黼音斧依於豈反莞音管紛讀為粉純章允反繅讀為藻</hi>
<pb n="78a"/>
　釋曰五几玉彫漆彤素几也五席莞繅次蒲熊席也<lb/>
　名以命之物以色之也用謂所設之席位謂所設之<lb/>
　次也大朝覲非常朝因㑹同而行朝覲之禮也大饗<lb/>
　王與諸侯行饗禮於廟也大射王将祭祀擇士射於<lb/>
　澤宫中也封國以茅包社稷之土於其方而封之也<lb/>
　命諸侯朝而命之列於諸侯也王位天子常位也設<lb/>
　新設也黼状如斧其繡白黒采以絳帛為質也依状<lb/>
　如屏風即扆也以其設於户牅之間謂之依設黼其<lb/>
<pb n="78b"/>
　上也依前設王席南鄉嚮者明之義筵亦席也天子<lb/>
　之席三重初在地者為一重謂之筵以莞為之而縁<lb/>
　以白繡之粉加其上者謂之繅席以五采為之畫雲<lb/>
　氣為縁也再加其上者次席即桃枝席以黼縁也莞<lb/>
　即管也草似蘭繅即藻也削蒲蒻編以五采次以桃<lb/>
　枝竹為席次列成文者紛如綬有文而狭者畫雲氣<lb/>
　黼白果采純縁也五几莫貴於玉設於左右以為慿<lb/>
　優至尊也鄭氏曰昨讀曰酢謂祭祀及王受酢之席<lb/>
<pb n="79a"/>
　尸卒食王酳之卒爵祝受之又酌授尸尸酢王於是席<lb/>
　王於户内后諸臣致爵乃設席是也盖祀先王之席<lb/>
　乃尸酢席皆如上三種也<lb/>
諸侯祭祀席蒲筵繢純加莞席紛純右彫几昨席莞筵<lb/>
紛純加繅席畫純筵國賔于牅前亦如之左彤几甸役<lb/>
則設熊席右漆几<hi>繢胡内反彤徒冬反</hi>
　釋曰諸侯祭祀席用蒲筵以蒲草為筵也繢純畫采<lb/>
　色為縁也右彤几以几之彫刻者設於右莞席紛純<lb/>
<pb n="79b"/>
　天子以為下筵諸侯以為上席貴賤之等也昨席諸<lb/>
　侯酳尸尸酢主君之席摹成物體為盡不言几無几<lb/>
　也國賔諸侯来朝孤卿大夫來聘也亦如之為筵席<lb/>
　與純于牅前亦如上二種席也彤丹色為飾而設於<lb/>
　左天子設几於左右諸侯隂事尚右陽事尚左王田<lb/>
　有司祭表貉所設席熊席以熊皮飾席几用漆几<lb/>
凡喪事設葦席右素几其柏席用萑黼純諸侯則紛純<lb/>
每敦一几凡吉事變几凶事仍几<hi>柏音迫萑音丸敦讀曰燾</hi>
<pb n="80a"/>
　釋曰喪事几奠也葦似芄而麄萑似葦而細拍逼地<lb/>
　之席諸侯則紛純謂諸侯之柏席亦用萑但縁則用<lb/>
　粉也敦讀曰燾覆也每敦一几以其體實不同祭於<lb/>
　廟同几精氣合也變几者王祭宗廟祼於堂饋食於<lb/>
　堂繹於祊每事易几神事尚文示新之也仍因也凶<lb/>
　事謂几奠几朝夕相因喪事尚質也陳氏曰席莫貴<lb/>
　於次席黼純桃枝席也王筵莞而無蒲純有黼而無<lb/>
　繢諸侯筵有蒲與莞席有莞繅而無次純有繢而無<lb/>
<pb n="80b"/>
　黼則害制之義故次<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮全經釋原卷六<lb/>
</p>
<p>
</p>
  </div>
</body>
</text>
</TEI>
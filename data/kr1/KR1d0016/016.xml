<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
刻周禮全經釋原䟦<lb/>
　大忠守廬無狀猥辱部使者西蜀傅公捐金勒周禮<lb/>
　全經釋原檄忠董梓事刻既竣讀而歎曰嗟乎事固<lb/>
　有迷於數千百年者而一旦顯白使洞見聖人之心<lb/>
　如此書者乎周官六典乃周公致太平之具孟子曰<lb/>
　諸侯惡其害已而皆去其籍遂使龎離錯亂僅存五<lb/>
　官漢人用考工記補冬官牽合連綴使後世不見全<lb/>
　書為憾長樂柯君者起斷然以余庭椿氏所謂冬官<lb/>
<pb n="1b"/>
　不亡散見於五官中者為的論黜考工記用遂人以<lb/>
　下地官之半實為冬官乃作釋原作源流叙論作六<lb/>
　官問目作通論挈領循縁使聖人經世大典若掲日<lb/>
　月於層霄之上顧其功豈淺鮮矣哉竊恠今之士人<lb/>
　侈談性命之學馳髙騖逺甚者以吏治為鄙嗟嗟是<lb/>
　遵何見哉締觀兹籍皆周公精神所寄其輔理成化<lb/>
　可以紹往聖憲百王乃其運用經綸不遺纎細雖米<lb/>
　鹽廪舍之屬亦條制而曲防焉俾各歸于至當此顧<lb/>
<pb n="2a"/>
　非聖人之心學歟何嘗外日用為教西蜀公加意兹<lb/>
　書其㫖盖裒然逺矣公被璽書為屯田使者并治馬<lb/>
　政凡令甲所載靡弗察舉其諸所擘畫炳然皆經<lb/>
　國逺猷所謂身有之而身好之者非耶忠叨屬下吏<lb/>
　幸睹成事乃僣為論著如右張大忠䟦<lb/>
</p>
<p>
</p>
  </div>
</body>
</text>
</TEI>
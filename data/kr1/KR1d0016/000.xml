<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮全經釋原卷首</head> <lb/>
    <p>
<pb n="1a"/>
欽定四庫全書　　　　　經部四<lb/>
　周禮全經釋原　　　　　禮類一<hi>周禮之屬</hi>
　　提要<lb/>
　　　　<hi>臣</hi>等謹案周禮全經釋原十四卷明柯尚遷<lb/>
　　　　撰尚遷字喬可長樂人自號陽石山人其書<lb/>
　　　　自天官至冬官凡十二卷又附以周禮通論<lb/>
　　　　周禮通今續論各一卷前列序二篇源流序<lb/>
　　　　論一篇六官目問四篇全經綱領十二條釋<lb/>
<pb n="1b"/>
　　　　原凡例七條書中解詁其稱説者皆依古注<lb/>
　　　　集成其曰原者則推原作經本意也冬官不<lb/>
　　　　亡諸儒紛紛異議俞庭椿等因欲割裂五官<lb/>
　　　　以補其缺致有竄亂古經之譏尚遷謂當以<lb/>
　　　　經證經取遂人以下地官之事分為冬官自<lb/>
　　　　遂人至旅下士正六十人可證序官之同乎<lb/>
　　　　六十不待移易他官以亂聖經其説較諸家<lb/>
　　　　頗為有據故唐順之姜寳皆深是之雖其析<lb/>
<pb n="2a"/>
　　　　大司徒掌建邦土地之圖以下為大司空之<lb/>
　　　　文徑依六典改原文安擾邦國為富邦國又<lb/>
　　　　以吳澄所補惟王建國以下四十字冠於冬<lb/>
　　　　官之首而置考工記不録仍不免師心自用<lb/>
　　　　之失然其立論平實於理較近未嘗不可以<lb/>
　　　　參備一解焉朱彝尊經義考載此書卷目相<lb/>
　　　　合而注其下云内源流敘論一卷通論一卷<lb/>
　　　　案此本通論外尚有續論而源流敘論乃在<lb/>
<pb n="2b"/>
　　　　卷首不列十四卷之數彝尊所紀為誤葢當<lb/>
　　　　時失於考訂也乾隆四十三年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>　陸　費　墀<lb/>
<pb n="3a"/>
周禮全經釋原序<lb/>
先民有言泰和在成周宇宙間至治固不可得而見矣<lb/>
幸存周官灋度六篇其當時為治之迹矣乎因其迹以<lb/>
求其心得其心以推於政故成周之治百世可復作也<lb/>
今全經具存不曰周官而名周禮何哉蓋禮也者道之<lb/>
體也灋也者道之用也心也者道之管也道與心一斯<lb/>
心與政一矣心與政一斯灋與禮一矣灋與禮一然後<lb/>
謂之王制也心與政一然後謂之王道也道與心一然<lb/>
<pb n="3b"/>
後謂之天德也故程子曰有天德斯可與語王道張子<lb/>
曰不聞性與天道而言制作者末矣是以君子格物以<lb/>
誠意慎獨以養心則天德具矣立誠以動物由心以行<lb/>
政順應以平施則王道行矣則地稽天損益因禮變通<lb/>
宜民則制作協乎自然矣故能㑹心政禮灋為一道則<lb/>
成周之治夫豈逺哉周禮晦蝕於戰國毁棄於暴秦漸<lb/>
出於漢氏劉德購之得於李氏惟存五官而補以考工<lb/>
記劉歆傳之杜子春訓之鄭衆鄭𤣥更相發明聖王之<lb/>
<pb n="4a"/>
制復見於後世者固不幸哉自漢以來干餘年矣論之<lb/>
者更幾賢行之者更幾主而卒不明不行何哉其不明<lb/>
也我知之矣簡札淆亂司空錯於地官未之分也封建<lb/>
鄉遂井田格於悖說未之正也其不行也我知之矣心<lb/>
與政離既荒其原不明不行固其所也況於假而用者<lb/>
王莽誤而用之者安石乎漢唐之儒固有以為戰國隂<lb/>
謀之書又有以為漢儒附㑹之說則又均為不明而果<lb/>
於非聖矣獨程朱大儒洞識聖心之淵㣲斷斷以為周<lb/>
<pb n="4b"/>
公遺典而明道横渠又決欲行之以復三代有志不就<lb/>
故㣲辭奥義未及論著君子惜焉夫冬官未嘗亡也何<lb/>
必購以千金又胡為補以考工記後此諸儒訓釋名物<lb/>
不為無功雖大意未見然尚承襲漢本不敢更定至元<lb/>
有俞庭椿氏者始謂冬官不亡散於五官之中作復古<lb/>
編以伸其說永嘉王氏臨川吳氏清源丘氏椒丘何氏<lb/>
咸宗之各於五官之中雜取諸職以補冬官人持所見<lb/>
各自為編則周禮雖存紛紜舛錯幾不可讀矣以遷之<lb/>
<pb n="5a"/>
魯鈍竊志是經體驗探求至形寤寐似窺見其一二者<lb/>
然後知周禮一言一字無非聖人精神心術之所寓當<lb/>
時已施之治迹者也孟子曰諸侯惡其害己而皆去其<lb/>
籍故知周禮者孰如孟子今觀遂人以下地官之半實<lb/>
冬官也不知何人次於掌節之後而大司空之職舉而<lb/>
雜於大司徒之中遂起千古不決之疑無乃戰國諸侯<lb/>
之所亂乎偉哉孟氏爵祿之篇井田征稅之論誠宜補<lb/>
周禮之闕者又約其㫖將自試於齊梁卒不能遂乃曰<lb/>
<pb n="5b"/>
堯舜之道不以仁政不能平治天下為髙必因丘陵為<lb/>
下必因川澤為政不因先王之道可謂智乎何其言之<lb/>
諄諄至此百世之下非無知孟子之心者特以周禮不<lb/>
明無所率由故耳遷不自度乃分遂人以下為冬官而<lb/>
證其序官之同乎六十取地官土地之事為大司空之<lb/>
職則冬官復矣又以鄉遂大夫以下皆無府史胥徒而<lb/>
知其在民之官大端既明則封建井田與夫賢能征稅<lb/>
之屬俱可類見矣乃敢集諸儒之訓以釋之發鄙見以<lb/>
<pb n="6a"/>
原之庶幾聖人作經以開萬世太平者為不亡矣哉嘉<lb/>
靖乙巳二月朔旦柯尚遷序<lb/>
<pb n="7a"/>
欽定四庫全書<lb/>
　周禮全經釋原卷首<lb/>
　　　　　　　　　　　明　柯尚遷　撰<lb/>
源流叙論<lb/>
　按書傳周公一年治亂二年伐商三年踐奄四年建<lb/>
　侯衛五年營成周六年制禮作樂七年致政成王則<lb/>
　是書之作當在攝政六年之後將致政成王之時也<lb/>
　然當是時天下既定法制既立故其書於六官之首<lb/>
<pb n="7b"/>
　每冠之以惟王建國以至民極二十言歟夫周公之<lb/>
　作周禮也非字字創而造之也蓋皆當時朝廷官府<lb/>
　縣象頒布之文臣民遵守之典斟酌於廟廊施措於<lb/>
　天下武周所以監夏商之舊章損益因革立一代之<lb/>
　新政隨而㑹萃成書周公復筆削焉則是書之成當<lb/>
　在成王涖政之日制為一代憲典令萬世遵行亦若<lb/>
　後世㑹要㑹典之書也孔子曰周監於二代郁郁乎<lb/>
　文哉言周禮也孟子曰周公思兼三王以施四事其<lb/>
<pb n="8a"/>
　有不合者仰而思之夜以繼日幸而得之坐以待旦<lb/>
　言周公作周禮其用心如此古語曰周公一飯三吐<lb/>
　其哺一沐三握其髪以來天下之賢士夫天下之士<lb/>
　豈有賢於周公者而周公方居冢宰之尊接之如此<lb/>
　之勤者亦以天下庶事百物知其理於心不若專其<lb/>
　事者得之尤切故也是以其作周禮也規模措置綱<lb/>
　紀畢張不徒於弼亮天地和洽神人而凡百工衆技<lb/>
　無不挈持綱領而可推其細㣲也不徒檢飭君身防<lb/>
<pb n="8b"/>
　絶禍患而盟詛讐伐凡所以待衰世者無不備也不<lb/>
　徒分別賢能在位在職而凡百官萬民一德可稱一<lb/>
　能可使無不俾之各致於用也不徒山川井牧萬生<lb/>
　庶類區處各當而凡禮儀之施牢醴籩豆之數無不<lb/>
　詳也是故以之維持一世則一世之人安維持百世<lb/>
　則百世之人安維持千萬世則千萬世之人安是周<lb/>
　公之心也及至幽厲禮樂之書稍稍廢棄東遷之後<lb/>
　王政不綱諸侯相吞已違周公治諸侯之灋度至孔<lb/>
<pb n="9a"/>
　子時周禮雖在於魯三家專政既與周禮背馳故孔<lb/>
　子曰如有用我者期月而已可也謂思欲舉而復周<lb/>
　公之舊制也其對哀公問政首曰文武之政布在方<lb/>
　䇿則知是時周禮尚完可舉而行爾又曰吾衰也久<lb/>
　矣吾不復夢見周公蓋寤寐不忘周禮故也不幸魯<lb/>
　麟見獲女樂間機天無意於斯民矣東周之志徒發<lb/>
　於公山佛肸之召於是退修春秋以寓周禮故凡征<lb/>
　伐盟㑹邦交聘問之際深致意焉鳯鳥不至河不出<lb/>
<pb n="9b"/>
　圖吾已矣乎知道不行春秋之作扶周禮於既壊使<lb/>
　人知王道不可一日不明於後世也厥後孟子欲以<lb/>
　周禮而施諸戰國之君故其言曰以齊王猶反手也<lb/>
　遂約其㫖欲自試於齊梁及不能用乃曰堯舜之道<lb/>
　不以仁政不能平治天下聖人竭其心思之力繼之<lb/>
　以不忍人之政言周禮也又曰為髙必因丘陵為下<lb/>
　必因川澤為政不因先王之道可謂智乎何其諄諄<lb/>
　至於如此然當是時諸侯惡其害已而皆去其籍去<lb/>
<pb n="10a"/>
　籍者去其害已而錯亂之也今觀周禮冬官之職合<lb/>
　於地官之末大司空之職合於大司徒又地官而闕<lb/>
　司禄之職大司馬小司馬治諸侯之法度皆闕焉此<lb/>
　非諸侯惡害已之所去乎是以孟子班爵班祿之對<lb/>
　井田征稅之論誠欲補周禮之闕者然則孔孟所以<lb/>
　汲汲皇皇欲挽其世為三代者其具蓋在此矣及至<lb/>
　秦一火而燼之漢興岩藏壁隠皆出獨周禮未嘗見<lb/>
　焉髙堂生傳士禮十七篇瑕丘蕭奮以禮至淮陽太<lb/>
<pb n="10b"/>
　守授孟卿后倉傳之二戴即今之儀禮禮記是已周<lb/>
　禮不知何所出賈公彦敘云漢書藝文志周官六篇<lb/>
　傳四篇東漢儒林傳乃謂周官六篇本孔安國所獻<lb/>
　馬融傳云秦孝公以下用商君之法其政酷烈與周<lb/>
　官相反故始皇禁挾書特疾惡欲滅絶之焚燒之獨<lb/>
　悉是以隠藏百年孝惠除挾書之律開獻書之路時<lb/>
　有李氏上周官五篇復入于秘府五家之儒莫得見<lb/>
　焉又隋書經籍志有云漢時有李氏者得周官上於<lb/>
<pb n="11a"/>
　河間獻王獨缺冬官一篇獻王購以千金莫能得遂<lb/>
　以考工記補成六篇奏之孝武時蓋有其書特未與<lb/>
　五經例置博士耳至孝成時劉向子歆校理秘書始<lb/>
　得列敘著于錄畧時衆儒並出共排以為非是惟歆<lb/>
　獨識其年尚幼務在廣覽乃知周公致太平之迹具<lb/>
　在於此其後取以輔王莽更制立度而周禮大壊後<lb/>
　世遂有周禮作於劉歆之說此敘周禮正經存亡顯<lb/>
　晦亦頗明矣然謂冬官獨缺只存五官愚謂冬官實<lb/>
<pb n="11b"/>
　不亡合於地官耳而夏官大司馬亡者半小司馬軍<lb/>
　司馬輿司馬行司馬俱有職掌皆治諸侯與行軍征<lb/>
　伐之法度實亡耳此皆戰國諸侯惡害己之所去人<lb/>
　不知其為缺而曰冬官亡也豈其然哉至於註疏之<lb/>
　家正義又云漢末有河南緱氏杜子春永平之初年<lb/>
　且九十能通其讀頗識其說賈徽及子逵大中大夫<lb/>
　鄭興及子大司農衆往傳其業又以經書記傳轉相<lb/>
　證明為解二鄭明於典籍觕識周官之義存古字發<lb/>
<pb n="12a"/>
　疑正讀鄭𤣥作周禮注多引杜子春及鄭司農之說<lb/>
　以讃而辯之焉周禮遂因康成之注列於九經乃盛<lb/>
　行於後世矣其時亦有林孝存以為武帝知周官末<lb/>
　世濁亂不驗之書作十論七難以排棄之何休亦以<lb/>
　為戰國隂謀之書甚者則謂劉歆附益以佐王莽唯<lb/>
　康成徧覽羣經精于考究故能答林碩之難使其義<lb/>
　得條通焉然則自漢以來註疏之家得失亦可見矣<lb/>
　迨至於魏有蘇綽者邃識其書取以輔宇文周其所<lb/>
<pb n="12b"/>
　更立制度多本之周禮雖大經不明事多杜撰然其<lb/>
　良灋美意亦足開唐家一代制作之懿為后世宗所<lb/>
　謂六官府兵與租庸調是也周禮雖存其義晦矣梁<lb/>
　明威將軍崔靈恩合周禮儀禮二戴之學敷述貫穿<lb/>
　該悉其儀撰義宗一百五十六篇先儒稱其推衍閎<lb/>
　深有名前世三禮乃並立矣太學博士賈公彦作周<lb/>
　禮疏十二卷世稱其發揮鄭學最為詳明孔穎達作<lb/>
　正義以備古今之說訓詁雖詳聖人制作精意未之<lb/>
<pb n="13a"/>
　能明至宋熈寧中王介甫自為周官義十餘萬言其<lb/>
　自序云自周衰至今歴載千數而太平之遺跡掃蕩<lb/>
　殆盡學者所見無復全經于是乃欲訓而發之為難<lb/>
　又立政造事追而復之為尤難也可謂有志於是矣<lb/>
　至其所以自釋其義者未能提綱挈領乃謂其書理<lb/>
　財居半以其所創新法盡傳著之務塞異議之口如<lb/>
　青苗之法證以國服為息之言其他方田保甲市易<lb/>
　之類皆稽焉破壊天下至今藉口惟明道程子十事<lb/>
<pb n="13b"/>
　之奏雖不別言周禮而周禮之精要具焉嘗曰不以<lb/>
　三代之灋治天下終危邦也周禮由孟子而後惟明<lb/>
　道能知之考其所言真復三代手段也考亭朱子乃<lb/>
　謂三禮宜以儀禮為經而以禮記諸書為傳其書以<lb/>
　周禮禮記列為記傳至於王朝之禮之補則又多引<lb/>
　雜書與周禮㕘錯以補諸禮之闕故近儒舒氏譏之<lb/>
　曰東漢而下是書與儀禮戴記並行猶吳魏鼎立漢<lb/>
　賊之義晦矣至於儀禮經傳通解之作則以儀禮為<lb/>
<pb n="14a"/>
　本周禮為末此書僅得與淮南子白虎通偽家語諸<lb/>
　子備引證而已是天王居鄭而狩河陽矣此朱子之<lb/>
　大惑也然愚嘗考其言曰周官徧布周宻乃周公運<lb/>
　用天理熟爛之書又曰比閭族黨之灋正周公建太<lb/>
　平基本如棊盤布定然後棊子方有放處又曰周禮<lb/>
　胡氏父子以為是王莽令劉歆撰出此不然周禮是<lb/>
　周公遺典也又語門人曰禮書異時必有二本其據<lb/>
　周禮分經傳不多取國語雜言迂僻蔓衍之說者吾<lb/>
<pb n="14b"/>
　書也其黜周禮使事無統紀合經傳使無間别多取<lb/>
　國語雜記之書使傳者疑而習者蔽非吾書也則朱<lb/>
　子於周禮尊信如此儀禮經傳之作蓋未成之書亦<lb/>
　非定論故也雖然朱子未嘗表章周禮然古今相傳<lb/>
　漢本猶在不敢移易其時有臨川俞庭椿氏者以為<lb/>
　冬官未嘗亡實雜出於五官之中於是取四十九官<lb/>
　以補冬官之闕又分大司徒之半以為大司空之職<lb/>
　著復古編以伸其說嘉熈間東嘉王次㸃又作周禮<lb/>
<pb n="15a"/>
　訂義以補俞氏之所遺至元泰定間清源邱吉甫又<lb/>
　以序官置各職之首大加更定名以全書而臨川吳<lb/>
　氏又於大司徒補孟子五典於十二教之上并去序<lb/>
　官之文始以遂人入司空至本朝椒邱何氏又復序<lb/>
　官於諸職之前以大司樂為司徒之教而司勲司士<lb/>
　太史之屬皆入天官工作之事皆入冬官則畧倣我<lb/>
　朝之制度矣至於近時有周禮剔偽之作又於諸職<lb/>
　之文逐句刪合分别真偽奪彼與此矣夫周禮聖王<lb/>
<pb n="15b"/>
　經世大典諸職之文諸官之序親出於周公之所裁<lb/>
　定其義足以幽賛神明其數足以㕘天兩地如日星<lb/>
　之明不可掩蔽如四時之序不可變更諸職相通諸<lb/>
　事相濟如錯行代明並行不悖者也豈容一毫意見<lb/>
　移易哉一壊於戰國諸侯害已之惡遂合冬官於地<lb/>
　官使大典淆缺幸而漢儒傳習尚存古本也至宋俞<lb/>
　氏再亂矣王邱吳何雖各自為書然諸職之文則未<lb/>
　嘗更也至有剔偽圖釋之書則逐句逐字皆可去取<lb/>
<pb n="16a"/>
　更易矣是今之周禮雖存不過古人之事料隨人意<lb/>
　見皆可為書也豈先王經世之典哉水心葉氏有言<lb/>
　曰周禮晚出而劉歆遽行之大壊矣蘇綽又壊矣王<lb/>
　安石又壊矣千四百年更三大壊而是書所存無幾<lb/>
　矣詩書春秋皆孔子論定孟軻諸儒相與弼承世不<lb/>
　能知而信其所從井列於逵衆酌飲焉惟其量耳故<lb/>
　治雖不足而書有餘也孔子未嘗言周禮孟子亦以<lb/>
　為不可得而聞一旦驟至如竒方大藥非黄帝神農<lb/>
<pb n="16b"/>
　所名無制使服食之灋而庸夫鄙人妄咀吞之不眩<lb/>
　亂顛錯者幾希故用雖有餘而書不足也然周之道<lb/>
　固莫聚於此書他經其散者也周之籍固莫切於此<lb/>
　書他經其緩者也公卿敬羣有司亷教灋齊備義利<lb/>
　均等固文武周召之實政在是也大哉言乎然冬官<lb/>
　具存六典畢備其大綱大紀固足以成相天地立極<lb/>
　生民其庶物萬事纖悉畢舉節目詳明則書非不足<lb/>
　也孔子曰其人存則其政舉孟子曰有不忍人之心<lb/>
<pb n="17a"/>
　斯有不忍人之政矣苟有君有臣躬行於上惻乎愛<lb/>
　民之實心舉之以運吾心之實政則三壊之腥穢可<lb/>
　洗而成周之至治可復矣苟無其心未見治之有餘<lb/>
　也千載而下惟王通其識周禮乎曰吾視干載而上<lb/>
　聖人在上未有若周公焉其道則一而經制大備後<lb/>
　之為政者有所持循其居家不暫舍周禮曰如有用<lb/>
　我者執此以往唐太宗曰不封建不井田不肉刑而<lb/>
　欲行周公之道不可得也横渠張子嘗曰縱不能之<lb/>
<pb n="17b"/>
　天下猶可驗之一鄉欲買田畫井推周公之遺灋明<lb/>
　當今之可行皆可謂有志矣然仲淹子厚人臣也無<lb/>
　可為之勢發之空言可也太宗人君也有可為之勢<lb/>
　當可為之時猶有不得為之嘆何哉豈非冬官未復<lb/>
　而六典之不辨鄉遂未明而設官之太多井牧不兼<lb/>
　而征稅之難定簡稽不定而軍政之非制賢能不分<lb/>
　而才德不當其位教化不立而善俗不能興制産無<lb/>
　灋而民不得其養則周禮何以能行哉無怪乎三代<lb/>
<pb n="18a"/>
　而下有為之君賢明之佐項背相望以無其具故不<lb/>
　能致三代之治也愚自有知竊有志焉以天地民物<lb/>
　得所之由古今治亂懸隔之故含蓄于心久矣考後<lb/>
　賢未施之論及君臣已行之迹皆不能如王子陽所<lb/>
　謂建萬世之長䇿舉明主於三代之隆之論及得周<lb/>
　禮讀之研精覃思為日既久似有得其要領者然後<lb/>
　知武周之治迹孔孟之作用舉備於此乃敢㑹衆說<lb/>
　而折其中洗千年之晦蝕決諸儒之壅塞是故復遂<lb/>
<pb n="18b"/>
　人以下為冬官而六典備攷鄉遂以下為鄉官而位<lb/>
　職明發在位之職與在職之位而封建定推師保諫<lb/>
　救之教而學校舉表宰夫鄉師遂師肆師士師以下<lb/>
　為六十屬而三百六十之數定取司馬灋以明井牧<lb/>
　之制簡稽之灋而軍制復辨九功非九職之稅而賦<lb/>
　斂之灋明以九比為九等之稽上中下地有三類而<lb/>
　授田征役之施舍審至於辨天地分合祀之非以明<lb/>
　郊社禘嘗之禮則質之胡氏之論推司樂三宫之制<lb/>
<pb n="19a"/>
　為古雲門大韶之樂則聞之師說此皆周禮之大綱<lb/>
　周公之精意所在後世所未明者敢竭鄙見作原以<lb/>
　發明之其他先儒之論有可采如葉氏邱氏李氏鄭<lb/>
　氏之類能推明大義者俱書於所釋之後與鄙原相<lb/>
　錯非敢繁也俾聖經之大㫖敷暢闡明焉耳今古儒<lb/>
　者註述周禮莫可勝紀敬以其表見于世者僣論於<lb/>
　此云柯尚遷喬可書<lb/>
六官目問<lb/>
<pb n="19b"/>
　天官<lb/>
　　太宰　　小宰　　宰夫　　宫正　　宫伯<lb/>
　　膳夫　　庖人　　内饔　　外饔　　亨人<lb/>
　　甸師　　獸人　　䱷人　　龞人　　腊人<lb/>
　　醫師　　食醫　　疾醫　　瘍醫　　獸醫<lb/>
　　酒正　　酒人　　漿人　　凌人<lb/>
　　籩人　　醢人　　醯人　　鹽人　　幂人<lb/>
　　宫人　　掌舍　　幕人　　掌次<lb/>
<pb n="20a"/>
　　大府　　玉府　　内府　　外府<lb/>
　　司㑹　　司書　　職内　　職嵗　　職幣<lb/>
　　司裘　　掌皮<lb/>
　　内宰　　内小臣　閽人　　寺人　　内竪<lb/>
　　九嬪　　世婦　　女御　　女祝　　女史<lb/>
　　典婦功　典絲　　典枲<lb/>
　　内司服　縫人　　染人<lb/>
　　追師　　屨人　　夏采<lb/>
<pb n="20b"/>
　　　目問<lb/>
　冢宰何以掌邦治也曰治之大者則統乎天下自典<lb/>
　灋則而下以及監牧立監設官分職凡所以立國而<lb/>
　宜民者皆其職之所掌故曰邦治然則其掌王宫何<lb/>
　也曰天下之治修身為本未有治國平天下不本於<lb/>
　修身以齊其家者也故冢宰所職雖曰治平之事然<lb/>
　其本務則唯為王經理修齊二事而已故宫正而下<lb/>
　天官所統之職豈出於修齊之外哉小宰雖掌八灋<lb/>
<pb n="21a"/>
　之目然治王宫其本也宰夫雖鉤考治灋然亦修宫<lb/>
　中之職事可以見天官之職齊治而已矣曰以宫正<lb/>
　宫伯為屬之首何也曰以其掌宫禁宿衛士庶子之<lb/>
　治者也王家宜以謹固宫室為先故始之歟曰飲食<lb/>
　細務也必次之以膳夫至腊人十官何也飲食居室<lb/>
　修身之本也曰以醫師五官繼之何也有安養則有<lb/>
　疾病故醫次膳羞也曰所醫者國人而供王則食醫<lb/>
　又不治疾何也曰善理身者未病而調節飲食能謹<lb/>
<pb n="21b"/>
　則病無自來矣故立食醫以奉王而不敢言醫疾所<lb/>
　以致尊養之義也自酒正至幂人九官不次膳夫之<lb/>
　下在醫官之後何也曰酒醴籩豆皆以行禮非以為<lb/>
　食也是故極醇醪之味盡水陸之珍以交神明以洽<lb/>
　賔客耳雖共王舉亦以禮也故不屬於膳夫焉曰自<lb/>
　宫人至掌次四官繼之何也修身之道飲食居處而<lb/>
　已安不忘危舍次必備焉夫天官冢宰以保王躬為<lb/>
　急則所以輔養交修表裏和粹是居處飲食皆關乎<lb/>
<pb n="22a"/>
　心術之㣲而遏其未萌之欲者正大臣以道格君之<lb/>
　事也顧以為緩而不切耶曰大府以下四官在冢宰<lb/>
　何也王制不曰冢宰制國用乎天子以天下為家財<lb/>
　用家之本也故以次修身焉又次之以司㑹五官何<lb/>
　也財不㑹則用無節而國貧矣故立計官次財官之<lb/>
　後也而職幣司裘掌皮次財官何也曰以其財所出<lb/>
　之異不入大府也曰以内宰宫寢之官繼之何也曰<lb/>
　此正王之家事冢宰治其外内宰司其内實天下之<lb/>
<pb n="22b"/>
　大本也以内小臣奄竪次之者役於内宰以通内外<lb/>
　以别男女也曰九嬪世婦女御王之妃嬪矣三夫人<lb/>
　不與者非冢宰所統也曰春官世婦每宫卿二人大<lb/>
　夫四人士八人合六宫則六十四人矣非九嬪之世<lb/>
　婦乎曰宫卿世婦掌禮者也蓋女師之職有齒德者<lb/>
　為之施内宰之教妃嬪以下之傅母也故以女官而<lb/>
　加男爵屬於禮官曰女祝女史在其後者何也曰其<lb/>
　有才藝之女御遂以任之也自典婦功至夏采皆衣<lb/>
<pb n="23a"/>
　服女功之事次之者男服事乎外女服事乎内天下<lb/>
　未有無職事之人故典絲典枲典婦功縫人皆為后<lb/>
　宫女功而立者也以夏采終焉則修身齊家之道盡<lb/>
　矣故天官之職以治天下為末以修身齊家為本此<lb/>
　所以佐王而為首相焉<lb/>
　地官<lb/>
　　大司徒　小司徒　鄉師<lb/>
　　鄉老　　鄉大夫　州長　　黨正　　族師<lb/>
<pb n="23b"/>
　　閭胥　　比長<lb/>
　　封人　　鼓人　　舞師　　牧人　　牛人<lb/>
　　充人<lb/>
　　載師　　閭師　　縣師<lb/>
　　遺人　　均人<lb/>
　　師氏　　保氏　　司諫　　司救<lb/>
　　調人　　媒氏<lb/>
　　司市　　質人　　㕓人　　胥師　　賈師<lb/>
<pb n="24a"/>
　　司虣　　司稽　　胥　　　肆長　　泉府<lb/>
　　司門　　司關　　掌節<lb/>
　　　目問<lb/>
　問曰司徒掌邦教何也曰教者教萬民也冢宰掌朝<lb/>
　廷王宫司徒掌萬民故萬民者君之本也朝廷者萬<lb/>
　民之本也民賴君以治君資民以養天施地生之道<lb/>
　也故二官以天地名焉民以官府而治天官掌官府<lb/>
　故曰治親民治事謂之教司徒專理民事者故謂之<lb/>
<pb n="24b"/>
　教曰自鄉大夫至比長者無府史胥徒何也此鄉官<lb/>
　司教者也萬民之中人品不齊故差其等秩以明其<lb/>
　禮推其德行以職乎教者也此皆賢者之位也曰自<lb/>
　封人至充人六官皆㣲職而次鄉官之後何也曰此<lb/>
　皆掌萬民禮樂之事教之先也封人為社稷而設也<lb/>
　鼓人舞師為祭樂而設也牧人充人牛人為祭禮而<lb/>
　設也為國者先盡禮於神然後致力於民故居此與<lb/>
　曰載師閭師次之何也曰此在職之選也載師任土<lb/>
<pb n="25a"/>
　閭師任力土無遺利人無遺力斯九土可治九職可<lb/>
　分矣此民事之大者故先之焉曰縣師次之何也此<lb/>
　治都鄙之吏也合鄉遂師載師閭師之職兼統於一<lb/>
　官天子使吏治其采邑是也曰遺人均人又次之何<lb/>
　也曰遺人掌委積均人均職役貢賦使食各有其備<lb/>
　使民各得其職故次之曰師氏保氏司王宫之教宜<lb/>
　在天官今在地官何也曰地官掌教雖貴人不與民<lb/>
　同其教灋同也故屬地官司諫司救即萬民之師保<lb/>
<pb n="25b"/>
　也司諫掌勸率之教司救掌糾戒之罰亦猶詔<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>諫<lb/>
　惡之意也故次之曰調人媒氏之繼諫救何也曰既<lb/>
　教於安常之日不能不防於鬭怒之時故調人以平<lb/>
　成之治之於未亂也夫調人司和合之政而男女又<lb/>
　合之本也故設媒氏掌男女之判合以次之所以立<lb/>
　生民之始也曰司市次之何也曰民生衆則庶職備<lb/>
　不可無交易也故設交易之處自質人至肆長皆司<lb/>
　市之所經理也曰泉府居末何也曰此六鄉補助之<lb/>
<pb n="26a"/>
　政也國中賒貸則用泉貨郊野賒貸則用穀粟在國<lb/>
　則泉府主之以出於市也在野則旅師主之以出於<lb/>
　田也皆濟民之善政也曰門關又次之何也曰門關<lb/>
　所以譏察異言異服與貨賄之不由不物者與市官<lb/>
　相聮故次之掌節在地官何也曰節所以通達道路<lb/>
　門關之所譏事相聮屬也故次之而地官終矣故教<lb/>
　者所以教其民之事也故商賈不遺焉豈後世之所<lb/>
　謂教哉<lb/>
<pb n="26b"/>
　春官<lb/>
　　大宗伯　小宗伯　肆師　　鬱人　　鬯人<lb/>
　　雞人　　司尊彝　司几筵<lb/>
　　天府　　典瑞　　典命　　司服<lb/>
　　典祀　　守祧　　世婦　　内宗　　外宗<lb/>
　　冢人　　墓大夫　職喪<lb/>
　　大司樂　樂師　　大胥　　小胥　　大師<lb/>
　　小師　　瞽矇　　眡瞭　　典同　　磬師<lb/>
<pb n="27a"/>
　　鐘師　　笙師　　鎛師　　韎師　　旄人<lb/>
　　籥師　　籥章　　鞮鞻氏　典庸器　司干<lb/>
　　太卜　　卜師　　卜人　　龜人　　菙人<lb/>
　　占人　　簭人　　占夢　　眡祲<lb/>
　　太祝　　小祝　　喪祝　　甸祝　　詛祝<lb/>
　　司巫　　男巫　　女巫<lb/>
　　太史　　小史　　馮相氏　保章氏<lb/>
　　内史　　外史　　御史<lb/>
<pb n="27b"/>
　　巾車　　典路　　車僕　　司常<lb/>
　　都宗人　家宗人<lb/>
　　　目問<lb/>
　問曰宗伯掌邦禮何也曰王者以禮樂治天下天下<lb/>
　有序而和則治矣故命官曰春春者所以生萬民也<lb/>
　曰宗宗者所以為天地人神之主也曰既有三禮又<lb/>
　有五禮何也曰三禮所以位天地五禮兼以齊民物<lb/>
　是使幽明各得其所也其文則具於儀禮其綱紀則<lb/>
<pb n="28a"/>
　列於宗伯是故夫禮大宗伯則掌其經小宗伯則守<lb/>
　其灋肆師則陳其數鬱人鬯人雞人司尊彛司几筵<lb/>
　則司其器斯禮之所由行也或曰天府居禮屬之首<lb/>
　何也以其掌祖廟之重器神明之也典瑞典命司服<lb/>
　次之何也曰禮莫大於分分以辨等為先等級之懸<lb/>
　莫大於天子諸侯大夫士也典瑞則以圭璧節信而<lb/>
　辨之典命則以車旂宫室禮儀而辨之司服則以冕<lb/>
　弁服飾而辨之是故儀章表於上等級明於下天下<lb/>
<pb n="28b"/>
　豈有不安其分者哉此禮官之大灋故次天府也曰<lb/>
　典祀守祧次之何也曰既以正人尤宜事神故典祀<lb/>
　則事外神也守祧則事内神也神人各歸其所斯禮<lb/>
　立矣曰世婦設女官府於六宫乎曰世婦以婦人而<lb/>
　加男爵以治内政蓋王后夫人以下之傅母也内外<lb/>
　宗𣲖出於王族故世婦大抵皆内外宗之有齒德者<lb/>
　為之故次之也曰與天官之世婦同乎曰天官世婦<lb/>
　王之妃嬪也王以禮治天下后以禮治六宫故設世<lb/>
<pb n="29a"/>
　婦女官以掌其禮以掌女宫有員有秩有女府史胥<lb/>
　奚以掌禮也故屬禮官焉曰冢墓職喪次之何也曰<lb/>
　禮有吉凶廟祀吉禮也喪祭凶禮也既有祀祧以典<lb/>
　其吉又有冢墓職喪以典其凶則慎終追逺之道也<lb/>
　或曰大司樂樂官也既掌大學之教宜屬司徒而在<lb/>
　宗伯何也曰古人樂以養德大司樂之教國子乃成<lb/>
　德之教樂以達三才之奥豈獨教人而已乎屬宗伯<lb/>
　者有禮而後有樂禮自隂而統陽樂自陽而居隂禮<lb/>
<pb n="29b"/>
　可兼樂隂宜從陽也若大師以下則專掌樂者也典<lb/>
　同以下十二官則掌樂之器數也曰太卜次司樂何<lb/>
　也曰卜以藏天地之奥樂以通幽明之氣氣以妙其<lb/>
　靈神以通其故故相次焉曰太祝占卜何也曰皆神<lb/>
　道也卜以求其靈祝以通其故卜以求未來祝以明<lb/>
　既往故相次焉曰太史後卜祝何也曰太史總知天<lb/>
　道人神之故者也蓋兼卜祝掌禮灋又以司天故馮<lb/>
　相保章氏皆屬之内史掌内令外史掌外令御史掌<lb/>
<pb n="30a"/>
　賛書皆以賛王及冢宰之治者然不外乎文書之職<lb/>
　焉車旂又禮之辨名分所存也都家宗人掌都家之<lb/>
　祀禮以在外故末之而禮典終矣<lb/>
　夏官<lb/>
　　大司馬　小司馬　軍司馬　輿司馬　行司馬<lb/>
　　司勲　　馬質　　量人　　小子　　羊人<lb/>
　　司爟　　掌固　　司險　　掌疆<lb/>
　　候人　　環人　　挈壺氏　射人　　服不氏<lb/>
<pb n="30b"/>
　　射鳥氏　羅氏　　掌畜<lb/>
　　司士　　諸子<lb/>
　　司右　　虎賁氏　旅賁氏　節服氏　方相氏<lb/>
　　太僕　　小臣　　祭僕　　御僕　　隸僕<lb/>
　　弁師　　司甲　　司兵　　司戈盾　司弓矢<lb/>
　　膳人　　槀人<lb/>
　　戎右　　齊右　　道右<lb/>
　　大馭　　戎僕　　齊僕　　道僕　　田僕<lb/>
<pb n="31a"/>
　　馭夫　　校人　　趣馬　　巫馬　　牧師<lb/>
　　庾人　　圉人<lb/>
　　職方氏　土方氏　懐方氏　合方氏　訓方氏<lb/>
　　形方氏　山師　　川師　　邍師　　匡人<lb/>
　　撢人　　都司馬　家司馬<lb/>
　秋官<lb/>
　　大司冦　小司冦　士師<lb/>
　　鄉士　　遂士　　縣士　　方士　　訝士<lb/>
<pb n="31b"/>
　　朝士　　司民　　司刑　　司刺<lb/>
　　司約　　司盟　　職金　　司厲　　犬人<lb/>
　　司圜　　掌囚　　掌戮　　司隸　　罪隸<lb/>
　　蠻隸　　閩隸　　夷隸　　貉隸<lb/>
　　布憲　　禁殺戮　禁暴氏　野廬氏<lb/>
　　蜡氏　　雍氏　　萍氏　　司寤氏　司烜氏<lb/>
　　條狼氏　修閭氏<lb/>
　　冥氏　　庶氏　　穴氏　　翨氏　　柞氏<lb/>
<pb n="32a"/>
　　薙氏　　硩蔟氏　翦氏　　赤犮氏　蟈氏<lb/>
　　壺涿氏　庭氏<lb/>
　　衘枚氏　伊耆氏<lb/>
　　大行人　小行人　司儀　　行夫　　環人<lb/>
　　象胥　　掌客　　掌訝　掌交<lb/>
　　掌察　　掌貨賄<lb/>
　　朝大夫　都則　　都士　　家士<lb/>
　冬官<lb/>
<pb n="32b"/>
　　大司空　遂人<hi>即小司空</hi>遂師<lb/>
　　遂大夫　縣正　　鄙師　　鄼長　　里宰<lb/>
　　鄰長<lb/>
　　旅師　　稍人　　　　　　委人　　土均<lb/>
　　草人　　稻人　　　　　　土訓　　誦訓<lb/>
　　山虞　　林衡　　川衡　　澤虞<lb/>
　　迹人　　丱人　　角人　　羽人<lb/>
　　掌葛　　掌染草　掌炭　　掌荼　　掌蜃<lb/>
<pb n="33a"/>
　　囿人　　場人<lb/>
　　廪人　　舍人　　倉人<lb/>
　　司祿　　司稼<lb/>
　　舂人　　饎人　　槀人<lb/>
　　　三官目問<lb/>
　問曰夏官屬政秋官屬刑何也曰夏為長物之府秋<lb/>
　為成物之府政者正也使民物各由於正則長養而<lb/>
　不窮矣生長不已必盛而無制使不加以肅殺之威<lb/>
<pb n="33b"/>
　則物不能成刑者成也故物患於不長尤患於不成<lb/>
　也此夏秋二官所以配政刑歟曰事官為冬官何也<lb/>
　曰冬者閉藏之時藏不宻則長不盛物以長盛為極<lb/>
　故閉之於冬所以為夏長之地也曰冬官司田野可<lb/>
　以為閉藏之地乎曰五氣行乎地中發而生乎萬物<lb/>
　萬物出於土而復於土三時本於冬萬物本於地此<lb/>
　冬官所以司田野也曰夏官掌兵兵大刑也秋官又<lb/>
　掌刑何也曰夏官掌平天下使諸侯各遵王法而莫<lb/>
<pb n="34a"/>
　敢不一於正兵固不用也使民物各由於正刑亦可<lb/>
　措也刑設而不犯政行而不窮則天下治矣此二官<lb/>
　所以常相須也曰小司馬既亡矣軍司馬乃屬之首<lb/>
　而闕其職不知所掌何事也曰治諸侯之法度必詳<lb/>
　於小司馬軍司馬乃其攷也有振肅之道焉孔子曰<lb/>
　禮樂征伐自天子出孟子曰天子討而不伐諸侯伐<lb/>
　而不討此天下之大閑司馬之根本也諸侯惡害已<lb/>
　而去籍使司馬之職存則周固不為春秋亦不為戰<lb/>
<pb n="34b"/>
　國矣孔子生於周末悼王道之不昭懼浸淫於戰國<lb/>
　也故作春秋以寓王灋大抵本於司馬之職掌故曰<lb/>
　誅曰殺曰征曰伐曰盟曰㑹孰非執司馬之權以治<lb/>
　天下諸侯乎故考春秋之所書則司馬之職掌存矣<lb/>
　說春秋者不知本於司馬灋而曰孔子以天道而貶<lb/>
　黜諸侯與大夫且當時周未亡也孔子陪臣以天道<lb/>
　自任誅討時王之臣子欲閑僣亂而自為僣亂可乎<lb/>
　況當時刑書亦備諸侯大事存於司馬小事著於刑<lb/>
<pb n="35a"/>
　書今刑書亦亡矣孔子據司馬而討諸侯據刑書而<lb/>
　誅大夫執成周之國灋以行文武之政刑使天理民<lb/>
　彛不可一日泯滅於天下此作春秋之心灋也或曰<lb/>
　小司馬既亡軍司馬為下大夫與五官同輿司馬為<lb/>
　上士行司馬為中士與五官異何也或三司馬原無<lb/>
　職掌但制軍之灋既定及有征伐大小司馬及三司<lb/>
　馬將之以行故闕其職乎曰萬二千五百人為軍大<lb/>
　國三軍軍將皆命卿各有府史胥徒則有將帥有官<lb/>
<pb n="35b"/>
　府可知也而司馬之職乃掌平天下與兵政之本非<lb/>
　將帥之任也輿行司馬亦各有分職如晉之公路公<lb/>
　行品秩有定故特著之必俱有職掌而亡之矣曰五<lb/>
　司馬既有職掌六軍又有將帥官府則兵民分矣曰<lb/>
　考之司徒司空既有職掌而鄉遂大夫又有其職則<lb/>
　司馬必有職掌又有預設之將帥其卒伍之灋皆同<lb/>
　如晉作三軍趙孟將上軍欒書將下軍皆臨時命將<lb/>
　也而兵則寓於農若有征伐則以簡稽之灋起之四<lb/>
<pb n="36a"/>
　分當兵之數籍於司馬發其一分之强以行征伐平<lb/>
　時皆在民伍之中非如後世兵長為兵而坐食民膏<lb/>
　也或曰司冦之職士師為屬首遂士縣士方士在四<lb/>
　郊都鄙其聽職也有期皆受中于士師則王畿士官<lb/>
　固整然明也而大行人之在秋官果可以舉諸侯士<lb/>
　官之職乎曰諸侯六典建官亦有鄉遂鄙邑其設士<lb/>
　官皆同王畿刑罰諸侯自治之行人所掌者諸侯入<lb/>
　貢獻功朝覲會同之品制聘問禮儀之節度皆所以<lb/>
<pb n="36b"/>
　使之慎固封守遵王章而不敢踰越苟有愆違九伐<lb/>
　隨之此刑之大者亦可見治國之與平天下宜繁宜<lb/>
　要之道矣或曰冬官掌邦土其灋行於六鄉都鄙矣<lb/>
　又設稍人一官掌丘乗之令毋乃司馬之屬乎曰稍<lb/>
　人所以屬地官者都鄙之中兵民不分寓兵於農稍<lb/>
　人掌之是故家出一人為正卒見於六鄉司徒主之<lb/>
　甸出車一乗四分當兵之數司空主之若有征伐發<lb/>
　其一分之强則屬司馬合其卒伍選將以行苟不知<lb/>
<pb n="37a"/>
　三番簡稽之灋司徒司空司馬各有所主之兵而言<lb/>
　三代寓兵于農之制皆罔而已曰山林川澤有虞衡<lb/>
　皆屬司空而司市則屬司徒何也曰虞衡出財之地<lb/>
　故屬司空司市聚財之所故屬司徒大抵六官各有<lb/>
　比閭族黨之外之餘民以其類而分屬焉天官之有<lb/>
　士庶子宿衛王宫之人及后宫之衆宗伯之有大司<lb/>
　樂司馬之掌諸侯司冦之有行人與司徒之司市司<lb/>
　空之虞衡皆周公均權之意存乎其間也豈容以意<lb/>
<pb n="37b"/>
　見移易哉或曰夏官之有小子羊人司爟秋官之有<lb/>
　犬人司寤司烜冬官之有舂人饎人槀人皆為祭祀<lb/>
　而設與司徒封人五官宗伯鬯人四官同可矣而秋<lb/>
　官自冥氏至庭氏十數官㣲細非關祭祀行禮之事<lb/>
　也毋乃非周公之意乎曰聖人在上使昆蟲草木鳥<lb/>
　獸無不咸若蜡氏雍氏萍氏冥氏庶氏柞氏薙氏數<lb/>
　官有益民用存之猶可穴氏翨氏硩蔟氏翦氏赤犮<lb/>
　氏蟈氏壺涿氏庭氏所載甚㣲末其文至淺近非聖<lb/>
<pb n="38a"/>
　人所刪定明甚今思之致後人疑周禮者實在乎此<lb/>
　乃戰國時擬為之以混於聖經如考工記四十三工<lb/>
　皆擬周禮官名而作者後人欲以補周禮之闕謬矣<lb/>
　此數官宜出之於考工記之末又恐啓人移易諸官<lb/>
　之弊今姑存之而著其說於此云後學柯尚遷識<lb/>
全經綱領<lb/>
　一周禮所以名全經者豈惟六官得全六經亦由此<lb/>
　　而全也是故分遂人以下為冬官以司徒土地之<lb/>
<pb n="38b"/>
　　事為司空之職則六典畢備脉絡貫通三百六十<lb/>
　　屬猶天運之自然也不謂之全經乎儀禮雖與周<lb/>
　　禮並行然亦以出於周禮而全也何以明之司徒<lb/>
　　曰以祀禮教敬則士祭禮也以隂禮教親則士婚<lb/>
　　禮也士喪禮也以陽禮教讓則士冠禮也士相見<lb/>
　　也鄉射鄉飲也家鄉之禮非司徒之書乎掌交曰<lb/>
　　諭諸侯以九禮之親則食饗燕射邦交聘問皆邦<lb/>
　　國禮也非司馬之書乎王朝之禮則吉凶賔軍嘉<lb/>
<pb n="39a"/>
　　是也太史大祭祀朝覲㑹同執書讀禮而協事此<lb/>
　　即五禮之書聮職所以行之也非宗伯之書乎據<lb/>
　　周禮以補儀禮則經亦全矣豈惟儀禮五經皆出<lb/>
　　於周禮也太卜掌三易之灋非易之所出乎太師<lb/>
　　掌九德六詩之歌曰風賦比興雅頌非詩之所出<lb/>
　　乎外史掌三皇五帝之書内史䇿命孤卿大夫太<lb/>
　　祝作誥誓命以通上下親疎非書之所出乎春秋<lb/>
　　則以司馬之職掌正天下諸侯之違王灋者是四<lb/>
<pb n="39b"/>
　　經皆出於周禮者也邵子曰天之四府者時也隂<lb/>
　　陽升降於其間矣聖人之四府者經也禮樂汚隆<lb/>
　　於其間矣是知周禮儀禮者四經之本也命之曰<lb/>
　　全經夫豈苟哉<lb/>
　一周禮所以合儀禮為六經者何也禮記經解敘六<lb/>
　　經為詩書易春秋禮樂樂無經今配禮為六何也<lb/>
　　記曰樂由陽來禮自隂作蓋禮體雖隂而用則陽<lb/>
　　樂體雖陽而用則隂陽能統隂故禮必兼樂周禮<lb/>
<pb n="40a"/>
　　有大司樂屬於禮官樂之本也樂之用則在儀禮<lb/>
　　故郊廟燕饗鄉射飲酒必用樂樂之聲雖自陽來<lb/>
　　而用則從於禮而為隂無禮則無樂矣故樂不成<lb/>
　　經從於二禮稱六經云<lb/>
　一周禮三百六十屬見於小宰絲毫不可増減也先<lb/>
　　儒以合六官所統為三百六十官故參差不齊移<lb/>
　　易經文之原起於此今以屬首宰夫下大夫四人<lb/>
　　倍至上士八人中士十有六人則二十八人矣加<lb/>
<pb n="40b"/>
　　以旅下士三十有二人則六十人矣他官不稱旅<lb/>
　　也合六官則為全經讀周禮者必先明乎此則六<lb/>
　　官統紀斯正而無疑於㣲細諸職矣<lb/>
　一天官固主天下之平而本職則掌天子修身齊家<lb/>
　　之事也故小宰獨掌宫刑焉宫中設内宰以士人<lb/>
　　為之者以出於德行道藝之選也先儒以為混男<lb/>
　　女之别後世易之以奄宦不知春官世婦有宫卿<lb/>
　　之設以女官而加男爵乃女傅之任也置府於六<lb/>
<pb n="41a"/>
　　宫有女府史胥奚所以施内宰教灋其職則掌女<lb/>
　　宫之宿戒女宫者宫刑之女男去勢而為奄女幽<lb/>
　　閉而為奚宫中用刑男女所以通傳内外命令也<lb/>
　　内宰雖用士人與宫卿官府分為表裏男女之别<lb/>
　　豈不甚嚴而冢宰又總之三代有此故無女寵奄<lb/>
　　人之禍此灋不傳天官之職不明故也<lb/>
　一司徒比閭族黨之職乃賢者在位之選教灋之原<lb/>
　　也六官治事之職乃鄉吏能者在職之人也故曰<lb/>
<pb n="41b"/>
　　使民興賢出使長之使民興能入使治之賢能二<lb/>
　　科實周禮大綱能明乎此治天下猶運之掌耳取<lb/>
　　人不外乎賢能用人不離乎位職教人不出乎三<lb/>
　　物司徒之大本也今六德之書滿天下六行無書<lb/>
　　故人不尚行治不如古乃在乎此宜以古經曲禮<lb/>
　　内則少儀三篇修成完書使天下之人先習此而<lb/>
　　後六經又以是而制為鄉刑則人皆修行風俗淳<lb/>
　　美而天下治矣孔子期月而可孟子齊王反手其<lb/>
<pb n="42a"/>
　　具乃在乎此辨之已詳兹不復著<lb/>
　一先王以禮為國宗伯掌禮所以治神人各安其所<lb/>
　　也使不通之以司徒教灋則禮不達於天下矣司<lb/>
　　徒曰以儀辨等則民不越又曰以度教節則民知<lb/>
　　足蓋人之欲無限雖遞踰分限心猶未足不以禮<lb/>
　　制閑之亂何窮已也故典命司服皆所以辨其宫<lb/>
　　室車旗衣服禮儀使貴賤等級不相踰越則上下<lb/>
　　有體而民志以定費用有節而財計不乏先王所<lb/>
<pb n="42b"/>
　　以能使禮達分定而民易使者其具在此<lb/>
　一春官五禮之書在儀禮今古經闕王朝之禮獨有<lb/>
　　覲禮一篇其餘五禮皆可依周禮補之吉禮則郊<lb/>
　　社宗廟也明堂大饗也藉田親蠶也先帝先師也<lb/>
　　凶禮則大喪也荒禬弔恤也賔禮則朝覲宗遇㑹<lb/>
　　同聘問也軍禮則大師大田大役大均也嘉禮則<lb/>
　　婚冠飲食賔射饗燕脤膰賀慶也太史執書讀禮<lb/>
　　協事今書既亡小宰六聮者聮合衆職以行五禮<lb/>
<pb n="43a"/>
　　之事也若以各職中聮職取而合之使始終條貫<lb/>
　　以補衆禮之闕雖不能畢備紀綱可具見矣愚於<lb/>
　　儀禮家鄉邦國三部既考定集釋成書而於王朝<lb/>
　　之吉凶賔軍嘉敬以聮職為經考諸傳記以補之<lb/>
　　雖不能如太史所執之書明備亦以經補經非無<lb/>
　　稽妄作者使後王制禮有所據依而先王之禮亦<lb/>
　　可存其槩不至廢墜矣<lb/>
　一言禮必及樂樂依乎禮者也古之樂經存于大司<lb/>
<pb n="43b"/>
　　樂其五聲六律八音大師以下備詳其制而六列<lb/>
　　三宫之歌奏則六代之樂咸備焉愚既取漢太史<lb/>
　　之所傳授宋朱蔡之新書及近代明樂之著作詳<lb/>
　　具於大司樂之中矣但樂章不傳則不可得而補<lb/>
　　也若其樂之用則宜列於儀禮各篇之後如天神<lb/>
　　地示人鬼之樂曰六變而天神降八變而地示出<lb/>
　　九變而人鬼享大合樂也以和邦國諧萬民安賔<lb/>
　　客恱逺人作動物其理皆形見於樂則未之能備<lb/>
<pb n="44a"/>
　　但樂之本原既得其理亦可推也欲於儀禮天神<lb/>
　　地示人鬼之禮之後各補以樂將詩經風雅頌之<lb/>
　　中凡可用於儀禮者各以律協之文之以五聲播<lb/>
　　之以八音列於諸禮之後以全聖人禮樂之制病<lb/>
　　未能也聊引其端以竢髙明邃哲君子<lb/>
　一司馬職掌宜不止此而以蒐苗獮狩入之戰國諸<lb/>
　　侯所亂也小司馬既亡軍司馬亦有職掌今大司<lb/>
　　馬所存只有九灋九伐九畿令賦四節而已治諸<lb/>
<pb n="44b"/>
　　侯灋度不如是畧也若以秋官掌交考之則有九<lb/>
　　稅之利九禮之親九牧之維九禁之難皆大司馬<lb/>
　　之目也小司馬職掌宜以孟子班爵班祿補之又<lb/>
　　以逸司馬簡稽之灋三番寓兵與調發之制補之<lb/>
　　則大小司馬可知其槩矣輿行司馬則蒐苗獮狩<lb/>
　　是也司馬之亡孟子患之今推測如此未知是否<lb/>
　一秋官亦有刑書今皆不傳司刑曰墨罪五百劓罪<lb/>
　　五百宫罪五百刖罪五百皆肉刑也殺罪五百孔<lb/>
<pb n="45a"/>
　　子曰五刑之屬三千則周末刑條愈宻矣鄉又有<lb/>
　　八刑乃以禮制刑司徒所謂以刑教中則民不虣<lb/>
　　是也又有嘉石焉有圜土焉此皆未麗於灋者必<lb/>
　　有其書今俱亡之矣後世除肉刑則三千之屬既<lb/>
　　棄而不用鄉刑嘉石圜土皆無書禮刑表裏也刑<lb/>
　　不立則人孰肯由禮存於後世者生刑大輕死刑<lb/>
　　大重不及周官五刑之一刑罰不得其當何以懲<lb/>
　　奸三代之不可復其至要尤在乎此可不思乎<lb/>
<pb n="45b"/>
　一司徒司空雖在六官之中皆以親民自治其鄉遂<lb/>
　　如小司徒職稽國中及四郊都鄙之夫家九比之<lb/>
　　數遂人即小司空也稽人民授田野簡兵器教稼<lb/>
　　又辨其夫家六畜車輦老幼廢疾以頒職作事其<lb/>
　　親民之事如此其詳也諸侯六典建官亦有司徒<lb/>
　　司空自治其民猶王畿也三代之時天子諸侯無<lb/>
　　不親民如此後世天子獨居九重之上雖設六官<lb/>
　　而司徒只司錢穀大府之職也司空只司百工雖<lb/>
<pb n="46a"/>
　　有虞衡水利亦具名而已親民之官獨有州縣而<lb/>
　　已州縣而上有郡守不親民也郡守而上有監司<lb/>
　　不親民也監司而上有牧伯有巡察而又有六卿<lb/>
　　制之皆不親民一羊十牧則州縣雖有愛民之實<lb/>
　　心承奉制使日亦不足矣安能各副其望而自展<lb/>
　　其志乎故欲求三代之治必復司徒司空二職郡<lb/>
　　守親民然後可<lb/>
　一府史胥徒庶人在官之役也司徒頒職有曰學藝<lb/>
<pb n="46b"/>
　　者府史也服事者胥徒也宰夫八職曰府掌官契<lb/>
　　以治藏史掌官書以賛治然則府史與胥徒宜有<lb/>
　　分别府者有謀猷操守亷介之人為之官府之主<lb/>
　　本也史者有文學精敏練達之士為之皆由於庠<lb/>
　　序之所教養有德行道藝者各以其才之所成者<lb/>
　　舉用焉亦試之以事之意也稱職有功則入賔興<lb/>
　　之典孔子嘗為乘田委吏即府史之類也才藝既<lb/>
　　成乃命以職髙者入太學下者為鄉吏治事之職<lb/>
<pb n="47a"/>
　　胥者有才智之稱漢謂之什長掌官叙以治叙則<lb/>
　　堂上為序次幹辦之役也不稱則復之農畆徒掌<lb/>
　　官令以徵令堂下皂役是也漢一胥管十徒四職<lb/>
　　既明則天下弊端絶矣後世則統謂之吏胥吏者<lb/>
　　鄉吏能者在職之選也胥者堂上之役趨走服役<lb/>
　　之人也合而名之非也欲復三代之治府史必庠<lb/>
　　序之中有德行有才藝者為之賢能則入舉選之<lb/>
　　典而命職焉胥徒則役民為之天下不治未之有<lb/>
<pb n="47b"/>
　　也<lb/>
　一周禮古經自惟王建國始今首題曰天官冢宰第<lb/>
　　一地官司徒第二下四官皆然乃後人所加以為<lb/>
　　書之標題今因之然此總名一官也則太宰之職<lb/>
　　之前宜題曰天官上舊本無今補之其天官下與<lb/>
　　五官皆有下則隨卷帙厚薄而別之非有定例也<lb/>
　　故今亦因卷帙而題之不拘舊本也<lb/>
　一周禮序官明言乃立天官乃立地官此設官也序<lb/>
<pb n="48a"/>
　　一官之後乃明言太宰之職司徒之職此分職也<lb/>
　　古本序官在前分職在後與六綱相應後儒解經<lb/>
　　多析序官繫各職之首與綱不合今悉依古本正<lb/>
　　之<lb/>
　一周禮自漢儒訓釋至于今日不下百家其於名物<lb/>
　　器數至詳至悉矣然皆以周禮闕冬官故大義多<lb/>
　　舛逆不通後儒雖有新得者亦以意見移易經文<lb/>
　　為解其名物多依古註集成亦不能辨此釋自何<lb/>
<pb n="48b"/>
　　人始愚今有見於全經所解多出於愚見隨經文<lb/>
　　而發明之條理脉絡固無先儒之擁遏矣但其名<lb/>
　　物器數與非大義所關者亦不能一一出自己見<lb/>
　　為解摘採前人與己說合㑹而成一家之言若有<lb/>
　　要義之處方著某氏曰鄙見則以按字别之<lb/>
　一每篇訓釋之後必作原以發明之蓋周禮之書與<lb/>
　　他經說義理者不同字字有實事實用幽㣲廣逺<lb/>
　　故每篇訓釋之後必作原以發明之謂之曰原者<lb/>
<pb n="49a"/>
　　推原作經本意也猶原道原性之原其有先儒論<lb/>
　　著暢達可采者則直書某氏曰不别作原其文繁<lb/>
　　者節之泛及他章者纂之不純者刪之使簡明易<lb/>
　　見云<lb/>
　一訓釋之中有采先儒之說書曰某氏訓釋之後總<lb/>
　　解有采先儒論著以代作原者亦書某氏曰覽者<lb/>
　　無從考某氏為何先儒間有同姓者敬以自漢以<lb/>
　　來先儒姓氏名字所著書目及地望總列於前使<lb/>
<pb n="49b"/>
　　觀者欲求其人有所考證云<lb/>
　一音釋只考古註擇其要者註於經文之下易知之<lb/>
　　字不須音切者畧之然是經之註初亦雙行節經<lb/>
　　註解原曰乃大書今因雙行之註經文大析及小<lb/>
　　字難看遂併其經以成段數使觀者得全篇㫖趣<lb/>
　　故訓釋亦大書與原曰同依正義加釋曰二字别<lb/>
　　於原曰故名釋原云<lb/>
　一六官正經釋原之後約全書大綱如鄉遂封建之<lb/>
<pb n="50a"/>
　　類作為通論十篇以發聖人經世大灋之意編為<lb/>
　　一卷以附於後矣又思古之天下亦今之天下幸<lb/>
　　逢治教大明之時良灋美意直可繼周矣其間有<lb/>
　　詳於古而畧於今者有詳於今而畧於古者既提<lb/>
　　其要具於綱領矣敬取古今之制宜更改損益通<lb/>
　　變宜民之道著為續論以附於後名曰附錄云<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮全經釋原卷首<lb/>
</p>
<p>
</p>
  </div>
</body>
</text>
</TEI>
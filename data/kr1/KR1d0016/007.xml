<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮全經釋原卷七</head> <lb/>
    <p>
<pb n="1a"/>
欽定四庫全書<lb/>
　周禮全經釋原卷七<lb/>
　　　　　　　　　　　　明　柯尚遷　撰<lb/>
　　春官中<lb/>
天府掌祖廟之守藏與其禁令凡國之玉鎮大寳器藏<lb/>
焉若有大祭大喪則出而陳之旣事藏之凡官府鄉州<lb/>
及都鄙之治中受而藏之以詔王察羣吏之治上春釁<lb/>
寳鎮及寳器凡吉凶之事祖廟之中沃盥執燭季冬陳<lb/>
<pb n="1b"/>
玉以貞來嵗之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡若遷寳則奉之<lb/>
　釋曰祖廟太祖之廟保䕶曰守蓄物曰藏玉鎮如天<lb/>
　球𢎞璧之類可以爲國之鎮者寳器如兊戈和弓之<lb/>
　類歴代傳以爲寳者也大祭陳之以昭先祖之令徳<lb/>
　大喪若顧命之陳寳赤刀大訓𢎞璧琬琰在西序大<lb/>
　玉夷玉天球河圖在東序之類先王所寳傳及其身<lb/>
　能全而歸之可以免矣示其能守也旣事藏之將以<lb/>
　復傳於後也治中謂計治之書如登賢能書民數之<lb/>
<pb n="2a"/>
　類以察羣吏之治所當黜陟者釁殺牲血以塗之寳<lb/>
　物有神司之釁之以祓不祥也吉事四時祭也凶事<lb/>
　后王喪朝于祖廟之奠沃盥使致敬以奉之執燭用<lb/>
　明以省之也上春釁之季冬陳之以其神也故以之<lb/>
　禮神而問來嵗之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡焉王者遷都則奉寳器寳鎮<lb/>
　而從之以其國之重器也<lb/>
若祭天之司民司祿而獻民數榖數則受而藏之<lb/>
　釋曰司民軒轅之角星司祿文昌宫之第六星天之<lb/>
<pb n="2b"/>
　司民所以制民之生死也而民數有登下司祿所以制<lb/>
　榖之凶豐也而榖數有多寡孟冬旣祭二星而後獻其<lb/>
　數于王王拜受之藏于天府所謂天實司之也然則<lb/>
　天府所掌凡以奉承天之所為而已　王氏曰天府<lb/>
　所藏國之寶器也然國之所寶豈止於玉哉官府州<lb/>
　鄉之治中國之寳也民數榖數國之寳也賢能之書<lb/>
　國之寳也是知成周之時以政事為寳以人民為寳<lb/>
　以民食為寳以賢能為寳天府所藏非特寳玉而已<lb/>
<pb n="3a"/>
　林氏曰嵗獻民數榖數最為致太平之要務管子曰<lb/>
　制國以為二十一商之鄉六士鄉十五三分其制而<lb/>
　言之即所謂七民而五農夫二工商也先王所以為<lb/>
　此者非他欲等其民數榖數使之本末相當用為平<lb/>
　嵗之經制故尔至於水旱不虞之治則必有儲畜以<lb/>
　待之三年耕必有一年之蓄三十年之通必有十年<lb/>
　之儲國有十年之儲則謂之太平故曰嵗獻民數榖<lb/>
　數最為致太平之要務嘗攷古之民數實見於九官<lb/>
<pb n="3b"/>
　之所治九功之所歌大禹陳之于朝周公書之于冊<lb/>
　仲尼式其版孟子諷齊梁滕魯之君荅畢戰之問者<lb/>
　率此志也然則自古先民有作其所以經綸圖囘以<lb/>
　富邦國以生萬民者其要實在乎此孰謂可忽而不<lb/>
　思坐視天民之窮哉<lb/>
典瑞掌玉瑞玉器之藏辨其名物與其用事設其服飾<lb/>
王晉大圭執鎮圭繅藉五采五就以朝日公執桓圭侯<lb/>
執信圭伯執躬圭繅皆三采三就子執榖璧男執蒲璧<lb/>
<pb n="4a"/>
繅藉皆二采再就以朝覲宗遇會同于王諸侯相見亦<lb/>
如之瑑圭璋璧琮繅皆二采一就以覜聘<lb/>
　釋曰執於人曰瑞禮於神曰器名以命之若桓信躬<lb/>
　蒲榖之類物以色之如圭璧琮璋之類用事或用之<lb/>
　朝日或用之祀天也服飾織絲為繅以藉玉如人之<lb/>
　有衣服也晉揷於紳帶之間大圭長三尺鎮圭尺有<lb/>
　二寸天子晉大圭猶羣臣之有摯執鎮圭猶羣臣之<lb/>
　有笏五采合成為一就五就五成也五采五就備文<lb/>
<pb n="4b"/>
　德也朝日者春分拜日於東門之外也三采朱白蒼<lb/>
　也三就桓信躬圭之繅藉也二采朱綠也凡二匝此<lb/>
　乃榖璧蒲璧之繅藉也五等諸侯朝王與相見皆用<lb/>
　此等差也瑑刻也圭鋭璧圓半圭曰璋半璧曰琮大<lb/>
　夫衆來曰覜寡來曰聘圭之外加以璋璧之外加以<lb/>
　琮繅藉皆二采一就此臣子所執以覜聘者<lb/>
四圭有邸以祀天旅上帝兩圭有邸以祀地旅四望祼<lb/>
圭有瓚以肆先王以祼賓客圭璧以祀日月星辰璋邸<lb/>
<pb n="5a"/>
射以祀山川以造贈賓客<lb/>
　釋曰邸本也圭本著於璧蓋於中央爲璧圭本著於<lb/>
　四面末四出一玉俱成象天以一氣為四時生萬物<lb/>
　也兩圭有邸謂兩圭亦兩足僢而同邸以象地數二<lb/>
　也旅分祭也祀天則合祀天神於南郊旅上帝謂迎<lb/>
　氣及國有故則各祭五方之帝祀地亦合祭地示於<lb/>
　國中之方澤旅四望亦各分祀望祭於五嶽大宗伯<lb/>
　曰國有大故則旅上帝及四望是也祼圭有瓚者於<lb/>
<pb n="5b"/>
　圭頭為器以挹鬯名之曰瓚肆解牲體以祭因以為<lb/>
　名於始獻酌奠時灌之祼賓客即大行人云上公再<lb/>
　祼諸侯一祼是也惟天地之神無所用祼故祼止於<lb/>
　先王賓客也圭璧圭其邸以為璧取殺於上帝璋邸<lb/>
　射璋其邸而射剡之取殺於四望也日月星辰麗於<lb/>
　天者皆陽類故祀以圭璧山川麗於地皆隂類故祀<lb/>
　以璋邸射璋邸必象射之貫以山川通氣故也致稍<lb/>
　餼於諸侯造館贈之亦以璋邸射蓋山川為國阻固<lb/>
<pb n="6a"/>
　賓客為國扞蔽其用同物宜矣<lb/>
土圭以致四時日月封國則以土地珍圭以徵守以恤<lb/>
㐫荒牙璋以起軍旅以治兵守璧羡以起度駔圭璋璧<lb/>
琮琥璜之渠眉疏璧琮以斂尸榖圭以和難以聘女琬<lb/>
圭以治徳以結好琰圭以易行以除慝<lb/>
　釋曰土圭測景之圭致亦測也土度也以之測天時<lb/>
　則致日月於四時而知其景之長短以之度地域則<lb/>
　建國以封諸侯而知其域之廣狹珍圭即鎮圭王使<lb/>
<pb n="6b"/>
　之瑞節也使人徵諸侯憂㐫荒之國則授之執以往<lb/>
　致王命歸又執以反命牙璋瑑以為牙齒之形兵象<lb/>
　也起軍旅以征伐則以治兵戎使戍守以防冦難則<lb/>
　亦以之璧圓九寸殺其兩旁而羡其上下故髙一尺<lb/>
　横徑八寸長一尺則十寸為尺十尺為丈十丈為引<lb/>
　八寸亦尺也八尺曰尋倍尋曰常以璧九寸而羡之<lb/>
　一縱一横皆可為度也駔當作組兩頭皆有孔為溝<lb/>
　渠於溝之兩旁稍髙瑑為眉以組穿連之疏通也斂<lb/>
<pb n="7a"/>
　尸於大斂加之圭在左璋在首琥在右璜在足璧在<lb/>
　背琮在腹蓋取象方明神之也榖善也如榖璧之文<lb/>
　列國之君相為仇怨王遣臣以和其難則用之男女<lb/>
　之合取其生生不窮之義故亦用之琬圭圜而宛之<lb/>
　無鋒而潤瑩諸侯有徳王命賜之使者執以致命焉<lb/>
　結好諸侯使大夫來聘旣為壇㑹焉大夫執以命事<lb/>
　也琰圭琰而有鋒芒傷害征伐誅討之象諸侯有不<lb/>
　善使執此以責誚之使之改易其行殷頫之時使者<lb/>
<pb n="7b"/>
　執此以除邦國之慝謂誅伐之以正其罪也<lb/>
大祭祀大旅凡賓客之事共其玉器而奉之大喪共飯<lb/>
玉含玉贈玉凡玉器出則共奉之<lb/>
　釋曰大旅上帝及四望也玉器若四圭祼圭之屬大<lb/>
　喪共飯玉碎玉以雜米含於口中含玉柱左右齻及<lb/>
　口中者贈玉璧也贈玉有束帛凡出玉器以用者皆<lb/>
　共其物而奉之非特大祭大旅賓客而已<lb/>
典命掌諸侯之五儀諸臣之五等之命上公九命為伯<lb/>
<pb n="8a"/>
其國家宫室車旗衣服禮儀皆以九為節侯伯七命其<lb/>
國家宫室車旗衣服禮儀皆以七為節子男五命其國<lb/>
家宫室車旗衣服禮儀皆以五為節<lb/>
　釋曰命王命也内史曰凡命諸侯孤卿大夫則策命<lb/>
　之王制祿則贊為之以方出之是之謂命宗伯辨其<lb/>
　命數典命主其禮儀内史掌其簡書有命則有儀儀<lb/>
　視其命數之等也諸侯則言五儀謂公侯伯子男也<lb/>
　諸臣則言五等之命謂孤以下四命三命再命一命<lb/>
<pb n="8b"/>
　與不命也爵異以命㮣之上公已出封之諸侯有徳<lb/>
　者加命為州伯不過九命而已二王後亦為上公<lb/>
　王氏曰名位不同禮亦異數上公九命其國家宫室<lb/>
　車旗皆以九為節則國之城方九里宫之步方九百<lb/>
　貳車九乘建常九斿冕服九章執圭九寸樊纓九就<lb/>
　介九人禮九牢朝位賓主之間九十步凡皆以九為<lb/>
　節也自上公而下降殺以兩故侯伯七命子男五命<lb/>
　其數亦以七五為節蓋禮文之數眡其命而制之也<lb/>
<pb n="9a"/>
王之三公八命其卿六命其大夫四命及其出封皆加<lb/>
一等其國家宫室車旗衣服禮儀亦如之凡諸侯之適<lb/>
子誓於天子攝其君則下其君之禮一等未誓則以皮<lb/>
帛繼子男<lb/>
　釋曰公侯伯子男之命以九以七以五皆陽數人君<lb/>
　之道也賢者之位也王朝之公卿大夫之命以八以<lb/>
　六以四皆隂數者臣道也能者之在職也出封者出<lb/>
　畿内封於八州之中加一等者褒有徳使之為君也<lb/>
<pb n="9b"/>
　三公為上公卿為侯伯大夫為子男蓋近於王則其<lb/>
　勢有所屈而權重遠於王則勢有所伸而權輕矣不<lb/>
　言孤與卿同六命也不言士卑也王之上士三命中<lb/>
　士再命下士一命亦如之者皆以命數為差自三命<lb/>
　以下則卑故雖陽數亦臣也誓猶命也言誓者明天<lb/>
　子既命以為嗣則樹子不易也　王氏曰古者繼世<lb/>
　以立諸侯象賢也則諸侯之適子雖有繼立之義謂<lb/>
　之象賢則非立之也謂其賢足繼世天子乃誓而命<lb/>
<pb n="10a"/>
　之也夫立適者先王所以防僣亂也諸侯適子攝其<lb/>
　君則君或老疾故也誓於天子則已成其為之嗣攝<lb/>
　君行禮則降一等焉避國君之正也未誓則未有為<lb/>
　諸侯之義故以皮帛繼子男同於孤之禮也雖上公<lb/>
　之子未誓亦所以正名分而尊天子之命也<lb/>
公之孤四命以皮帛眡小國之君其卿三命其大夫再<lb/>
命其士一命其宫室車旗衣服禮儀各眡其命之數侯<lb/>
伯之卿大夫士亦如之子男之卿再命其大夫一命其<lb/>
<pb n="10b"/>
士不命其宫室車旗衣服各眡其命之數<lb/>
　釋曰上公至尊得置孤孤所以相也眡小國之君者<lb/>
　列於臣而禮則子男也春秋傳曰列國之卿位當小<lb/>
　國之君王制曰大國三卿皆命於天子次國三卿二<lb/>
　卿命於天子一卿命於君小國二卿皆命於其君王<lb/>
　氏曰上公九命則其臣命之隆者亦不得等其君之<lb/>
　半故孤四命而已侯伯七命故其卿三命子男五命<lb/>
　故其卿再命以次大夫士命數各相降殺焉<lb/>
<pb n="11a"/>
司服掌王之吉㓙衣服辨其名物與其用事王之吉服<lb/>
祀昊天上帝則服大裘而冕祀五帝亦如之享先王則<lb/>
衮冕享先公饗射則鷩冕祀四望山川則毳冕祭社稷<lb/>
五祀則希冕祭羣小祀則𤣥冕<hi>鷩必滅反毳昌鋭反</hi>
　釋曰吉祭服㓙喪服名物冕弁喪服是也用事謂祭<lb/>
　祀朝甸之事裘衮鷩毳希𤣥皆衣也而冕則従其衣<lb/>
　之等而殺焉蓋服飾於下隂也冕飾於上陽也六服<lb/>
　同冕尊首飾也衮冕十二旒鷩冕九旒毳冕七旒絺<lb/>
<pb n="11b"/>
　冕五旒𤣥冕三旒冕之制版廣八寸長倍之前員後<lb/>
　方前俛後仰飾之以布上𤣥象天下纁象地名以冕<lb/>
　者俛仰致恭之意大裘黒羔裘象天之體𤣥也大裘<lb/>
　無章祀天與帝用之尚乎質也陳氏曰記曰郊之日<lb/>
　王被衮以象天戴冕藻十二旒則天數也又曰服之<lb/>
　襲也充美也禮不盛服不充則大裘襲衮可知旣襲<lb/>
　衮則冕十二旒可知故王之祀天内服大裘以因其<lb/>
　自然外襲衮冕以致其文飾昊天上帝圜丘之合祀<lb/>
<pb n="12a"/>
　也五帝四郊之分祀也其服皆同天無二也衮冕九<lb/>
　章一曰龍二曰山三曰華蟲四曰火五曰宗彛皆繢<lb/>
　於衣六曰藻七曰粉米八曰黼九曰黻皆繡於裳王<lb/>
　之衮冕十二章加以日月星辰焉享先王服衮冕享<lb/>
　先公服鷩冕謂鷩而冕九旒其服自華蟲而下衣三<lb/>
　章裳四章蓋祭祀從尸之服先王追王也故服衮先<lb/>
　公上祀也自后稷以下太王之前則服鷩冕不敢服<lb/>
　衮以臨之也饗食賓射亦然禮不盛服不充也祀四<lb/>
<pb n="12b"/>
　望山川則毳衣而冕七旒其服自宗彛而下衣三章<lb/>
　裳二章毳細毛獸也書謂之宗彛祭社稷五祀則希<lb/>
　衣而冕五旒其服自粉米而下衣一章裳二章祭羣<lb/>
　小祀則𤣥衣而冕三旒其衣服無文裳刺黻而已故<lb/>
　大祀用備服小祀用末服自衮衣而下則公卿大夫<lb/>
　士視此以為等天子服兼下之服以禮百神者以天<lb/>
　地萬物為一體也<lb/>
凡兵事韋弁服眡朝則皮弁服凡甸冠弁服凡㐫事服<lb/>
<pb n="13a"/>
弁服凡弔事弁經服凡喪為天王斬衰為王后齊衰王<lb/>
為三公六卿錫衰為諸侯緦衰為大夫疑衰其首飾皆<lb/>
弁絰大札大荒大烖素服<lb/>
　釋曰韋革之熟者弁冠也韋弁韎韋以為弁其制畧<lb/>
　如冕但無旒耳其服亦因赤色之衣詩曰韎韐有奭<lb/>
　以作六師是也眡朝眡内外朝之事也皮弁以鹿皮<lb/>
　為弁也其服内十五升白布衣素積以為裳也王受<lb/>
　諸侯朝則衮冕矣故皮弁常朝服也甸田獵也冠弁<lb/>
<pb n="13b"/>
　委貌也以形言曰委以色言曰𤣥其服緇布衣亦積<lb/>
　素以為裳諸侯以為視朝之服王服此以田王卒食<lb/>
　而居則𤣥端服弁喪冠也其服斬衰齊弁絰者如爵<lb/>
　弁而加環絰服則以素薛氏曰韋弁爵弁也故弁師有<lb/>
　韋弁而無爵弁冠弁服弁皆皮弁也故弁師有皮弁<lb/>
　而無冠弁服弁王氏曰王之吉服其弁三三服不同<lb/>
　同用弁亦尊首飾天子脩男教父道也后脩女順母<lb/>
　道也故為天王斬衰服父母之義也錫麻之滑易也<lb/>
<pb n="14a"/>
　十五升去其半有事其布無事其縷緦亦十五升去<lb/>
　其半有事其縷無事其布疑衰十四升疑於吉也三<lb/>
　者皆君為臣服弔服也大札疫癘也大荒饑饉也大<lb/>
　烖水旱災害也君臣皆素服縞冠哀民也<lb/>
公之服自衮冕而下如王之服侯伯之服自鷩冕而下<lb/>
如公之服子男之服自毳冕而下如侯伯之服孤之服<lb/>
自希冕而下如子男之服卿大夫之服自𤣥冕而下如<lb/>
孤之服其㐫服加以大功小功士之服自皮弁而下如<lb/>
<pb n="14b"/>
大夫之服其㐫服亦如之其齊服有𤣥端素端凡祭祀<lb/>
大賓客共衣服而奉之大喪共其復衣服歛衣服奠衣<lb/>
服廞衣服皆掌其陳序<hi>廞虚今反</hi>
　釋曰凡諸侯之服各眡其命之數上公九命故其服<lb/>
　九章侯伯七命故其服七章子男五命故其服五章<lb/>
　自此已下皆諸侯之孤卿大夫士也其曰如王之服<lb/>
　如公之服言制度皆如上而殺之殺之者降其上一<lb/>
　等也衮冕九章則公服矣天子則加以日月星辰不<lb/>
<pb n="15a"/>
　得而同也鷩冕七章侯伯之服矣如公之制則龍與<lb/>
　山不得而同也下倣此喪服自期以下諸侯絶大夫<lb/>
　降故天子諸侯斬齊而已卿大夫加大功小功士㐫<lb/>
　服亦如之則加以緦也吉齊則𤣥端㐫齊則素端端<lb/>
　言其幅之正也自公而下與士之衣𬒮皆二尺二寸<lb/>
　而屬幅廣衺等也𤣥端則𤣥冠素端則素冠矣奉送<lb/>
　也送於王所復衣服升屋招魂之衣也斂衣服小歛<lb/>
　大歛之衣也奠衣服座上魂衣也廞讀為淫衣服藏<lb/>
<pb n="15b"/>
　於槨中者也陳序所陳之衣服有先後多寡次序也<lb/>
　李氏曰典命而下次以司服而言其宫室車旗衣服<lb/>
　禮儀各眡其命之數先王必為是品式之嚴若權衡<lb/>
　尺度之不可增减移易者何哉凡人耳目之欲雖窮<lb/>
　極壯麗猶未足以厭之也先王因人情而制之以爲<lb/>
　貴賤等級使貴者得以逞賤者無所覦則上下有體<lb/>
　而朝廷以尊費用有節而財力不乏至於庶民亦有<lb/>
　以防之大司徒以本俗安萬民六曰同衣服雖有富<lb/>
<pb n="16a"/>
　者衣服不得獨異也不然則人人可以僣上貴賤無<lb/>
　别則朝廷不尊費用無節財力乃乏亂患所以作禮<lb/>
　讓所以衰也<lb/>
典祀掌外祀之兆守皆有域掌其禁令若以時祭祀則<lb/>
帥其屬而脩除徵役於司𨽻而役之及祭帥其屬而守<lb/>
其厲禁而蹕之<lb/>
　釋曰外祀國外之祀如四郊四望四類與夫丘陵墳<lb/>
　衍各因其方是已兆祀神之壇也域兆表之塋域也<lb/>
<pb n="16b"/>
　守祧之守禁也禁令則守䕶之而已時祭祀謂將祭<lb/>
　之前帥屬帥其胥徒也司𨽻掌五𨽻徵而役之不勞<lb/>
　民也厲則遮列之不使人犯蹕則禁止之不使人行是<lb/>
　故將祭而帥屬脩除所以致其潔及祭而帥屬禁止<lb/>
　所以致其嚴此事神祗之義也<lb/>
守祧掌守先王先公之廟祧其遺衣服藏焉若將祭祀<lb/>
則各以其服授尸其廟則有司脩除之其祧則守祧黝<lb/>
堊之旣祭則藏其隋與其服<hi>黝音幽堊音渥隋音惠</hi>
<pb n="17a"/>
　釋曰親廟曰廟遠廟曰祧不言守廟而曰守祧者尊<lb/>
　親廟也古者天子七廟四親廟二祧廟故曰三昭三<lb/>
　穆與太祖之廟而七也先公之主藏於太祖之廟也<lb/>
　遺衣服大歛之遺也尸當服卒者之上衣以象生時<lb/>
　也廟四親廟也有司宗伯之屬祧祧廟也黝黒堊白<lb/>
　也廟親也其事重故有司脩除用人多也祧遠也且<lb/>
　少也其事簡只令守者飾治之而已隋謂所祭肺脊<lb/>
　黍稷之屬祭畢則埋之兩階之東服則藏於廟也<lb/>
<pb n="17b"/>
世婦掌女宫之宿戒及祭祀比其具詔王后之禮事帥<lb/>
六宫之人共齍盛相外内宗之禮事大賓客之饗食亦<lb/>
如之<hi>比毗志反相去聲</hi>
　釋曰世婦婦人之有德有學者受爵命有職位於宫<lb/>
　中蓋女師也女宫者宫刑之女鄭氏曰刑人給役宫<lb/>
　中者蓋幽閉之女也其法見天官宿戒守宿戒令也<lb/>
　比其具則次序祭祀所具之物若濯漑及粢盛之類<lb/>
　王后祭祀有祼獻薦之節世婦詔禮則引翼詔告蓋<lb/>
<pb n="18a"/>
　受内宰大宗伯之命也男女不親世婦詔之而已六<lb/>
　宫之人王之夫人九嬪世婦女御也内外宗内外女<lb/>
　之有爵者從后行禮世婦相之世婦相内外宗禮則<lb/>
　非王之世婦可見賔客饗食后有亞祼亞獻之禮外<lb/>
　内宗佐之世婦相之<lb/>
大喪比外内命婦之朝莫哭不敬者而苛罰之凡王后<lb/>
有<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>事於婦人則詔相凡内事有達於外官者世婦掌<lb/>
之<lb/>
<pb n="18b"/>
　釋曰比考究之苛譴也拜拜謝也婦人爵命之婦人<lb/>
　王后有拜事於婦人謂受爵命有拜謝王后之禮世<lb/>
　婦詔之世婦有府史奚是設府於内與内宰聯職所<lb/>
　屬有内小臣奄奚通傳命令故内事有達外官者只<lb/>
　告于世婦世婦乃命女奚達於内宰及諸職也文王<lb/>
　后妃自云言告師氏言告言歸豈告於男子耶故内<lb/>
　事達外官掌於世婦則内宰之教六宫亦達於世婦<lb/>
　以施内宰之教可見矣<lb/>
<pb n="19a"/>
内宗掌宗廟之祭祀薦加豆籩及以樂徹則佐傳豆籩<lb/>
賓客之饗食亦如之王后有事則從大喪序哭者哭諸<lb/>
侯亦如之凡卿大夫之喪掌其弔臨<lb/>
　釋曰内宗王同姓之女無外事故掌宗廟祭祀耳薦<lb/>
　加籩豆者尸卒食時后亞獻尸以加豆加籩為此時<lb/>
　薦之也方以其樂徹豆籩后徹之内宗内宗傳之外<lb/>
　宗外宗傳之有司迭相佐助也先王承賓如事神故<lb/>
　饗食賓客惟不入牲其他皆如祭祀則徹豆籩亦如<lb/>
<pb n="19b"/>
　祭祀也王后有事内宗必從者以内女也大喪次序<lb/>
　哭者序内外命婦也若諸侯薨於其國后帥宫人為<lb/>
　位哭之而内宗亦序之卿大夫之喪則内宗之夫有<lb/>
　親屬者宜有弔臨之禮不哭於宫中矣掌其弔臨自<lb/>
　弔臨也<lb/>
外宗掌宗廟之祭祀佐王后薦玉豆眡豆籩及以樂徹<lb/>
亦如之王后以樂羞齍則贊凡王后之獻亦如之王后<lb/>
不與則贊宗伯小祭祀掌事賓客之事亦如之大喪則<lb/>
<pb n="20a"/>
叙外内朝莫哭者哭諸侯亦如之<lb/>
　釋曰外宗王諸姑姊妹之女祭祀亦與執事親親之<lb/>
　義也玉豆以玉飾豆天子之禮也眡豆籩未獻之時<lb/>
　眡其實也薦與眡皆外宗佐之以樂徹豆籩亦佐后<lb/>
　而傳於内宗也羞進也王后進黍稷而奏樂則外宗<lb/>
　贊之也言贊不言徹者后薦之不徹也其徹諸官為<lb/>
　之詩曰諸宰君婦廢徹不遲凡王后之獻諸朝踐朝<lb/>
　獻及酳尸后皆亞王為三獻外宗亦贊之也若宗伯<lb/>
<pb n="20b"/>
　攝后祭祀則贊宗伯亦如贊后之禮小祭宫中小祀<lb/>
　則外宗掌其事賓客饗食亦掌事如小祭祀<lb/>
　原曰觀世婦與内外宗之在春官則知先王所以治<lb/>
　内之政矣夫春官掌禮者也將以禮樂治於天下使<lb/>
　天下臣民無不一於禮矣而况於内宫妃嬪嬙御内<lb/>
　女外女獨不以禮一之乎故立世婦於宫中加以男<lb/>
　爵職列於内而附屬於外有職則宜奉其灋有屬則<lb/>
　宜攷其功奉灋則不敢不謹攷功則不敢不勤舉宫<lb/>
<pb n="21a"/>
　中之人無敢不由於禮者教有其師之效也與后世<lb/>
　幽居九重禮教不立而驕蹇自恣者徑庭矣孰知先<lb/>
　王之治内有内宰以理庶政則以士大夫為之設世<lb/>
　婦於宫中以教禮灋則以婦人有齒徳者為之奄宦<lb/>
　奚豎不過給使令通教令而已又屬之冢宰宗伯則<lb/>
　宫中府中安得不一體其外内男女之辨又凛乎其<lb/>
　嚴矣王正位乎朝廷后正位乎宫壼内外各有其政<lb/>
　是以爲后者惟恐禮教之不脩内職之不盡又何暇<lb/>
<pb n="21b"/>
　侵與外政哉然後知後世所以致后妃與政宦官竊<lb/>
　柄者世婦之職不立故也<lb/>
冡人掌公墓之地辨其兆域而為之圖先王之葬居中<lb/>
以昭穆為左右凡諸侯居左右以前卿大夫士居後各<lb/>
以其族凡死於兵者不入兆域凡有功者居前以爵等<lb/>
為丘封之度與其樹數<lb/>
　釋曰公墓之地王冡也後世謂之陵自天子諸侯大<lb/>
　夫士皆葬於此者以一王之支派也辨其兆域者貴<lb/>
<pb n="22a"/>
　賤尊卑各有常制也為之圖者塋域廣狹各畫界限<lb/>
　也先王居中子孫以昭穆夾處與廟制同也　王氏<lb/>
　曰先王制為合族之禮非特施於生者至於死者皆<lb/>
　使之以類相從此仁厚之至篤於親親民徳由之歸<lb/>
　厚矣子孫各就其所出王以尊卑處其前後序以昭<lb/>
　穆諸侯在王域前居左右卿大夫士亦列處左右而<lb/>
　居後各以其族謂各以親疎附葬也死於兵謂刑戮<lb/>
　或盜賊而死者非正命故别為塋兆有功者居前處<lb/>
<pb n="22b"/>
　昭穆之中也封謂封土為墳諸侯羣臣之葬其墳之<lb/>
　髙卑樹之多寡各有差次别貴賤也天子墳髙三仞<lb/>
　樹以松諸侯半之樹以栢大夫八尺樹以藥草士四<lb/>
　尺樹以槐庶人不封不樹　王氏曰以昭穆為左右<lb/>
　各以其族尚親也死於兵者不入兆域尚徳也有功<lb/>
　者居前尚功也以爵等為丘封之度與樹數尚貴也<lb/>
　先王所以治死者如此吕氏曰周公薨成王葬于畢<lb/>
　者祔于文武從周家之兆域也<lb/>
<pb n="23a"/>
大喪旣有日請度甫竁遂為之尸及竁以度為丘隧共<lb/>
喪之窆器及葬言鸞車象人及窆執斧以涖遂入藏㐫<lb/>
器正墓位蹕墓域守墓禁凡祭墓為尸凡諸侯及諸臣<lb/>
葬於墓者授之兆為之蹕均其禁<hi>竁昌鋭反窆彼驗反</hi>
　釋曰天子七月而葬葬用下旬旣有日葬定日期也<lb/>
　甫始也請量度所始竁之地也始竁時祭以告后土<lb/>
　冡人爲之尸焉隧羡道也度丘與羡道廣袤所至也<lb/>
　共窆器下棺豊碑之屬也鸞車巾車所飾遣車也亦<lb/>
<pb n="23b"/>
　設鸞旗象人以芻為人言猶語也語巾之官將明器<lb/>
　鸞車象人使行至壙也窆下棺也執斧以備用涖臨<lb/>
　也臨視其葬而下棺也㓙器明器也旣以棺藏明器<lb/>
　於壙也墓位丘墳所居前後之位也墓域塋兆所止<lb/>
　大小之域也墓禁不使人物殘毁之也三者皆冡人<lb/>
　正之蹕之守之祭墓禱祈之屬以冡人為尸則非正<lb/>
　祭矣或曰墓之祭以報魄也凡諸侯及諸臣葬於墓<lb/>
　者授之兆所以至之域使之自竁窆均其禁則均其<lb/>
<pb n="24a"/>
　地域之守禁也　南軒張氏曰墓祭非古也體魄則<lb/>
　降知氣在上故立之主以祀以致其精神之極而謹<lb/>
　藏其體魄以竭其深長之思此古之人明於鬼神之<lb/>
　情狀而篤於孝愛之誠者也然攷之周禮有冡人之<lb/>
　官凡祭於墓為尸是則成周盛時固亦有祭於其墓<lb/>
　者雖非祭禮之本經而出於人情之不忍其義不至<lb/>
　甚害則先王亦從而許之其必立之尸者乃亦所以<lb/>
　致其精神而示饗之者非體魄之謂其為義精矣<lb/>
<pb n="24b"/>
墓大夫掌凡邦墓之地域為之圖令國民族葬而掌其<lb/>
禁令正其位掌其度數使皆有私地域凡爭墓地者聴<lb/>
其獄訟帥其屬而巡墓厲居其中之室以守之<lb/>
　釋曰冡髙大之稱墓者孝子思慕之處凡邦墓者百<lb/>
　官萬民所葬之地族葬者各從其親也為之圖則邦<lb/>
　中之墓皆在可攷矣其有墓訟則亦以圖正之也掌<lb/>
　其禁令則各有定處矣正其位序其昭穆也度數丘<lb/>
　封之度與其樹數以爵尊卑而辨之使皆有私地域<lb/>
<pb n="25a"/>
　者古者萬民墓地同處分其地使各有區域得以族<lb/>
　葬後相容也爭墓地謂相爭區域也聽其訟則掌其<lb/>
　禁令之謂此墓大夫之權也屬胥徒也巡墓厲者墓<lb/>
　大夫帥下屬巡行塋限遮列之處使無侵紊毁散也<lb/>
　其中之室立有官舍在叢塋之中時使居守也　劉<lb/>
　氏曰聖人父母其民生則富其衣食而教以仁義死<lb/>
　則為之兆域而守其丘樹則為其子孫者有不忠於<lb/>
　君而不服其教哉周所以歴年獨永於百王者非無<lb/>
<pb n="25b"/>
　自矣<lb/>
職喪掌諸侯之喪及卿大夫士凡有爵者之喪以國之<lb/>
喪禮涖其禁令序其事凡國有司以王命有事焉則詔<lb/>
贊主人凡其喪祭詔其號治其禮凡公有司之所共職<lb/>
喪令之趣其事<lb/>
　釋曰㐫喪之禮有過于中而僣上者有不及中而遺<lb/>
　其親者職喪掌之則五服有制殮殯虞祔含襚賻賵<lb/>
　皆有定灋不可過亦不可不及國之喪禮若士喪禮<lb/>
<pb n="26a"/>
　旣夕士虞喪服之類涖其禁令則不敢越序其事則<lb/>
　不敢亂先王之立灋如此禮安有不行哉國有司猶<lb/>
　言官有司也以王命往有事謂含禭贈賵之屬詔贊<lb/>
　主人職喪官也故詔禮相主人喪祭喪之祭旣夕士<lb/>
　虞禮也號牲號齍號之屬治其禮亦若喪祝有司或<lb/>
　言公或言國者謂㐫喪在鄉則鄉之有司當共其物<lb/>
　在國則國之有司當共其物各有定制不待王命者<lb/>
　則職喪以其制令之趣其喪事戒緩怠也　劉氏曰<lb/>
<pb n="26b"/>
　聖人作五禮以徑畛其民俾趨于中者也而㐫喪之<lb/>
　禮下達萬民苟無主執以涖其事則僣上遺親過與<lb/>
　不及皆然矣何以俾民性其情於㐫喪哉故墓大夫<lb/>
　者庶民之㓙禮也職喪者掌諸侯卿大夫士之喪禮<lb/>
　也是以五服有制尊卑異宜殯殮虞祔葬祭禭含百<lb/>
　禮皆有定灋不可過也不可不及也然後㐫禮行於<lb/>
　萬民而制度不失其中生者得以盡其哀死者得以<lb/>
　盡其禮王道終始無憾者不由於是哉<lb/>
<pb n="27a"/>
大司樂掌成均之灋以治建國之學政而合國之子弟<lb/>
焉凡有道有徳者使教焉死則以爲樂祖祭於瞽宗<lb/>
　釋曰大司樂總司樂教而專掌學政成均者周設五<lb/>
　學備四代之制南曰成均本五帝學名北曰虞庠本<lb/>
　虞學名東曰東序本夏學名西曰瞽宗本殷學名中<lb/>
　曰太學五學以南嚮為尊故總謂之成均猶明堂有<lb/>
　五室總謂之明堂也灋則樂灋教灋也治謂脩之建<lb/>
　謂立之也國之學政總司王朝太學之政事也合聚<lb/>
<pb n="27b"/>
　也國之子弟謂天子之元子衆子公卿大夫元士之<lb/>
　適子及司徒所升天下之俊選皆造者也有道謂通<lb/>
　明天下之理者有徳謂行道而有得於心身者使教<lb/>
　者分以教國子也死為樂祖者成就人材之功深厚<lb/>
　使人不能忘故死亦祭於瞽宗周人祀先聖先師於<lb/>
　西學即瞽宗也故樂祖配食於此蓋太學之教道徳<lb/>
　以率先之詩書禮樂以涵泳鼓舞之故大司樂旣掌<lb/>
　學政又延有道有徳者教焉使國子心思向慕旣在<lb/>
<pb n="28a"/>
　於道徳而涵泳諷誦則在於詩書一言一動又依於<lb/>
　禮大司樂又以樂而動盪鼓舞之則其優游浹洽日<lb/>
　聞所未聞而得所未得材不期成而自成矣教者又<lb/>
　終身從事於此則業不遷而志不移功徳旣深死而<lb/>
　祭於此焉則古人之教可知矣<lb/>
以樂德教國子中和祗庸孝友以樂語教國子興道諷<lb/>
誦言語<hi>興許應反</hi>
　釋曰樂徳者中和粹美之徳以樂涵養而成也教國<lb/>
<pb n="28b"/>
　子者徳未成先以此教之中者不偏不倚和者無乖<lb/>
　戾祗者肅然恭敬庸者流通有常善於父母為孝善<lb/>
　於兄弟為友吕氏曰樂徳非有道有徳者莫能知之<lb/>
　樂以教和兼言中者禮樂不可相離無相奪倫非中<lb/>
　乎中和固是樂之本所謂祗庸孝友就樂中而言其<lb/>
　端亦可見節奏各有條理肅然祗敬祗之端也條暢<lb/>
　流通庸之端也易直子諒之心使人事親從兄之際<lb/>
　油然自生孝友之端也此謂樂徳樂語固是詩之言<lb/>
<pb n="29a"/>
　辭教之者非特審樂音歌詩章凡教導之間以此教<lb/>
　之欲其有得乎樂之語也吕氏曰後世成周之學政<lb/>
　不傳所讀不過章句而已意思蹙迫無有生意為是<lb/>
　以樂之理見於言語之間便有感發人者興者託物<lb/>
　引類感發興起也道者從容和緩以教道之也諷者<lb/>
　詩詞微婉以機動人先儒所謂倍文曰諷也誦者以<lb/>
　聲節之曰誦也直言曰言論難曰語蓋相酬酢謂之語<lb/>
　獨自説謂之言從容和緩優㳺感發所謂樂之語也<lb/>
<pb n="29b"/>
以樂舞教國子舞雲門大卷大咸大㲈大夏大濩大武<lb/>
<hi>卷音權㲈與韶同</hi>
　釋曰舞者樂之盛所以昭徳象功也以舞教國子者<lb/>
　吕氏曰古人自幼舞勺舞象其教非獨善於口耳必<lb/>
　教之以動容周旋屈伸綴兆四肢百體發揚蹈厲無<lb/>
　非至理存焉所以感發之者何如故屈伸俯仰皆入<lb/>
　徳之門先王之舞蓋不徒然雲門大卷黃帝之樂也<lb/>
　大咸堯樂也大㲈舜樂也吕氏春秋曰黄帝命榮猨<lb/>
<pb n="30a"/>
　鑄十二鍾以和五音以仲春之月乙卯之日日在奎<lb/>
　始奏之曰咸池帝顓頊令飛龍效八風之音作樂命之<lb/>
　曰承雲以祭上帝帝嚳命咸黑作為聲歌九招六列<lb/>
　六英因令鳳鳥天翟舞之帝堯立乃命質為樂質效<lb/>
　山林谿谷之音以歌拊石擊石以象上帝玉㲈之音<lb/>
　命之曰大章舜命質脩九招六列六英以明帝徳命<lb/>
　之曰韶蓋樂以六律六同隂陽配合相對為列則謂<lb/>
　之曰六列其音曰六英還宫合奏自一變而至九變<lb/>
<pb n="30b"/>
　復歸黄鍾之宫則樂大成矣故謂之九招是六列六<lb/>
　英九招樂之所必有者也黄帝堯舜因而脩之耳大<lb/>
　夏禹樂言能大中國也大濩湯樂言其徳之布濩大<lb/>
　武武王樂言其勝殷致治也吕氏春秋曰禹命臯陶<lb/>
　作為夏籥九成以昭其功湯命伊尹作為大濩歌晨<lb/>
　露修九招六列以見其善周公作大武為三象以嘉<lb/>
　其徳是六代之樂皆不出乎六成九變樂章音節雖<lb/>
　異而制度同也咸池六英豈始於堯九㲈豈始於舜<lb/>
<pb n="31a"/>
　哉下文乃詳六樂九變之灋　陳氏曰周之時干戚<lb/>
　羽籥在東序絃誦與禮在瞽宗書在上庠以言乎學<lb/>
　者之事始于書立于禮成于樂而舞又樂之成焉記<lb/>
　曰詩言志歌咏聲而終於舞動容此樂徳樂語所以<lb/>
　終于樂舞由上庠之書而進於瞽宗之禮樂由瞽宗<lb/>
　之禮樂而成之於東序之舞則周之教灋可知矣愚<lb/>
　謂樂徳者得於心形於身樂語者發於言形於咏歌<lb/>
　樂舞者動乎四體見於周旋則德成矣<lb/>
<pb n="31b"/>
以六律六同五聲八音六舞大合樂以致鬼神示以和<lb/>
邦國以諧萬民以安賓客以説遠人以作動物<lb/>
　釋曰制樂在大師成樂在司樂此先言合樂謂習之<lb/>
　也後言分樂謂用之也六律六同五聲八音解見大<lb/>
　師六舞見上文黄子曰榮河温洛天地之中也而圖<lb/>
　書出焉天之生數一三五積成陽竒則一函三而為<lb/>
　九乾元之用也地之生數二四積成隂偶則三去一<lb/>
　而為六坤元之用也是律吕三分損益之所從出也<lb/>
<pb n="32a"/>
　凡隂陽各六月而日至期之日分布四氣各為九十<lb/>
　是故九六所以經緯律厯也六為方而兩地故六律<lb/>
　六同以相對為列而其音謂之六英九為圜而參天<lb/>
　故韶以相繼為義而其變謂之九成是故九韶六列<lb/>
　六英樂之所必有者也黄帝始為清角大合鬼神於<lb/>
　泰山之上其地上圜丘之始乎雲門是也故圜鍾為<lb/>
　宫則黄鍾得冬至日之羽聲而生角六變而天神降<lb/>
　矣鑄十二鍾以和五音以施英韶張諸洞庭之野其<lb/>
<pb n="32b"/>
　澤中方丘之始乎咸池是也故函鍾為宫則大蔟得<lb/>
　夏至日之徴聲而制商八變而地示出矣吕氏春秋<lb/>
　所謂帝顓頊脩之為承雲之舞是也而漢服䖍則謂<lb/>
　姑洗南吕以南而歌南風韶音在焉則咸池六英非<lb/>
　始於堯而九韶亦非始於舜矣按大合樂者雲門咸<lb/>
　池合於九韶大夏大濩合於大武觀諸歌奏可徴也<lb/>
　大胥以六樂之㑹正舞位其必分干羽與六列與文<lb/>
　王世子曰凡大合樂必遂養老月令季春之月律中<lb/>
<pb n="33a"/>
　姑洗是月之末擇吉日大合樂天子帥三公九卿諸<lb/>
　侯大夫親往視之即春合舞之謂也夫樂以降天神<lb/>
　出地示假人鬼為成非徒用之郊廟而亦用之燕饗<lb/>
　焉此言大合樂乃言成均教國子習樂之事所謂以<lb/>
　致鬼神示以和邦國云爾者非徒習之而已將以用<lb/>
　之也如下文乃用之之實用樂之時胄子與俊選庶<lb/>
　子郊人旣皆在列而諸侯及絶域之君長奉贄獻而<lb/>
　至者目睹威儀舞蹈之容耳聴清歌雅頌之聲心欣<lb/>
<pb n="33b"/>
　至德又不獨鳳儀獸舞而已也此邦國所以和萬民<lb/>
　所以諧而賓客遠人所以安説也作動物即下一變<lb/>
　至五變而致介物是也樂之為用大矣哉<lb/>
　黄子曰樂者天地之氣也興之者人也始也審聲以<lb/>
　氣終也召氣以聲故雖鬼神可以人道接也今夫璿<lb/>
　璣玉衡特一器耳天之體如彼其遠也而周旋盈握<lb/>
　之規日月星辰莫不準焉而况兩間聲氣常相隨者<lb/>
　乎是故圜鍾奏則房心之氣動而天帝明堂在是矣<lb/>
<pb n="34a"/>
　函鍾奏則未坤之氣動而天社地神在是矣黄鍾奏<lb/>
　則虚危之氣動而宗廟嶽瀆在是矣得其道則上變<lb/>
　光而下動靈不得其道則濫溺作而失其中聲故曰<lb/>
　人不能無樂樂不能無形形而不為道不能無亂天<lb/>
　地訢合隂陽相得煦嫗覆育萬物則樂之道歸焉耳<lb/>
　大司樂聖人所以接三才之奥也所以大合樂者合<lb/>
　天地於君心也雖然吾之心聲形焉三才備矣天以<lb/>
　四氣中正而分隂分陽故倡自黄鍾而協黄鍾於清<lb/>
<pb n="34b"/>
　角所以動天也地以四維交際而迭用柔剛故和以<lb/>
　大蔟而雜商羽於流徵所以察地也人道以宫商為<lb/>
　父子君臣合商於角以象仁義而始終乎宫焉所以<lb/>
　知人也仰以動天俯以察地中以知人絃歌之道大<lb/>
　矣哉<lb/>
乃分樂而序之以祭以享以祀乃奏黄鍾歌大吕舞雲<lb/>
門以祀天神<lb/>
　釋曰上言合樂此言分樂分之之後仍合之焉分之<lb/>
<pb n="35a"/>
　則小德之川流合之則大德之敦化天地之大以聲<lb/>
　召氣其由人心乎黄帝堯舜三代之樂循厯數之先<lb/>
　後也地示次於天神山川次于四望先祖次於先妣<lb/>
　故以六律六同六舞分而序之每奏一律歌一同舞<lb/>
　一樂以饗人鬼以祭地示以祀天神奏者堂下四縣<lb/>
　鐘鼓之屬歌者堂上玉磬琴瑟之音也庭奏者以陽<lb/>
　律為調升歌者以隂吕為聲祀天神樂用六變起聲<lb/>
　在南吕一變姑洗六變至夾鍾得宫故謂之六變黄<lb/>
<pb n="35b"/>
　鍾子律合在丑丑衝在未故歌大吕至無射收宫六<lb/>
　變乃羽七之樂屬水水能生木其氣日升雲門之舞<lb/>
　由俯而仰而其容多仰勢若升天正取其義也是故<lb/>
　奏黄鍾歌大吕者以歌奏之始言之<lb/>
　李氏曰歌奏者奏由律吕順行之序當天地之生數<lb/>
　以應北斗之左旋歌由律吕逆行之序以當天地之<lb/>
　成數以應日躔之右轉故曰用宫逐羽而清角生言<lb/>
　乎其奏也引商刻羽而流徴成言乎其歌也其神之<lb/>
<pb n="36a"/>
　奏六變以黄鍾為羽起聲在夾鍾之宫始羽之羽南<lb/>
　吕也一變在姑洗二變在應鍾三變在㽔賓四變在<lb/>
　大吕五變在夷則六變在夾鍾以六變之位成十奏<lb/>
　之樂為雲門屬陽六變即羽七之謂也數羽之羽而<lb/>
　得之十奏者起羽黄鍾一奏也繼羽以角林鍾二奏<lb/>
　也繼角以變宫太蔟三奏也繼變宫以變徵南吕四<lb/>
　奏也又繼以姑洗五奏也應鍾六奏也㽔賓七奏也<lb/>
　大吕八奏也夷則九奏也夾鍾十奏也六變樂至此<lb/>
<pb n="36b"/>
　收宫羽水生角木而清角生焉水之生木由冬而春<lb/>
　陽之所由生也陽生而後有天故祀天神之樂必先<lb/>
　起羽角以合陽生之義然六變之樂惟夾鍾可以祀<lb/>
　天者以帝出乎震而太微垣在氐房之間正夾鍾所<lb/>
　臨卯位也奏自黄鍾起者夾鍾以黄鍾為羽雲門以<lb/>
　水調為先歌自大吕起者冬至斗指子日躔丑丑與<lb/>
　子合故曰玉衡杓建天之綱也日月初躔星之紀也<lb/>
　天以斗日而運嵗功樂以歌奏而成調起奏在黄鍾<lb/>
<pb n="37a"/>
　收奏在夾鍾起歌在大吕收歌在無射先庭奏而後<lb/>
　升歌凡歌奏起羽收宫謂之用宫逐羽而清角生焉<lb/>
　蓋奏則本宫之羽乃前宫之角歌則本宫之羽乃後<lb/>
　宫之角前後皆羽角之陽故謂之雲門雲者陽之所<lb/>
　由生也<lb/>
乃奏太蔟歌應鍾舞咸池以祭地示<lb/>
　釋曰祭地示樂用八變者林鍾為宫以太蔟起聲八<lb/>
　變至林鍾收宫故謂之八變太蔟寅律合在亥衝在<lb/>
<pb n="37b"/>
　已應鍾已律故歌應鍾至㽔賓收宫八變乃徵九之<lb/>
　樂屬火火先尅金而後生土火乃地二所生咸池地<lb/>
　窟其舞由仰而俯其容多俯盤旋向地取其義也是<lb/>
　故奏太蔟歌應鍾者亦以歌奏之始言之<lb/>
　李氏曰八變者林鍾為宫以太蔟為徵起聲在徵之<lb/>
　羽應鍾也一變在㽔賓二變在大吕三變在夷則四<lb/>
　變在夾鍾五變在無射六變在仲呂七變在黄鍾八<lb/>
　變在林鍾以初歴徵調中之數當八故八變在林鍾<lb/>
<pb n="38a"/>
　數徵之羽而得之也以八變之位成十二奏之樂為<lb/>
　咸池屬隂即徵九之謂也十二奏者起徵大蔟一奏<lb/>
　也繼徵以商南吕二奏也繼商以羽姑洗三奏也繼<lb/>
　羽以角應鍾四奏也繼角以變宫㽔賓五奏也繼變<lb/>
　宫以變徵大吕六奏也繼以夷則七奏也夾鍾八奏<lb/>
　也無射九奏也仲吕十奏也黄鍾十一奏也林鍾十<lb/>
　二奏也八變至此收宫始奏徵商次奏羽角先尅後<lb/>
　生由夏而秋隂之所由生也隂生而後有地故祭示<lb/>
<pb n="38b"/>
　之樂必先起徵商之奏以合隂尅之義蓋造化之機<lb/>
　由尅而入咸池之名以入地為義咸者備也氣週十<lb/>
　二辰為備火能生土金由火煉故八變之樂必起大<lb/>
　蔟寅位火局之首歴十二奏至林鍾收宫合十二支<lb/>
　以屬隂氣用之祭地則地示皆出不亦宜乎然祭地<lb/>
　惟以林鍾者以地社之星居未而後天之坤亦在未<lb/>
　位也歌自應鍾起者起奏在寅寅與亥合故奏大蔟<lb/>
　必歌應鍾起歌在應鍾收歌在㽔賓凡奏皆起徵之<lb/>
<pb n="39a"/>
　羽由羽而宫十聲由宫而商二聲順也自商反歸徵<lb/>
　宫二聲逆也夫商下生羽者順也今不生羽而反徵<lb/>
　是刻羽也刻者尅也不生則為尅矣故曰引商刻羽<lb/>
　而流徵成焉商歸徵火尅金也徵歸宫火生土也金<lb/>
　受火尅則不能傷木土受火生則土徳旺故用以祭<lb/>
　地也造化之序則夏而秋火之尅金逆以入周諱商<lb/>
　聲引商刻羽則商在徴後金得火制不能尅木此周<lb/>
　祚所以綿長也<lb/>
<pb n="39b"/>
乃奏姑洗歌南吕舞大㲈以祀四望<lb/>
　釋曰四望日月星辰也為天神之次故樂均亦用六<lb/>
　變起奏在姑洗六變在林鍾收宫蓋姑洗為林鍾之<lb/>
　羽大吕為姑洗之羽起聲當在大吕周時冬至日躔<lb/>
　牽牛九度是日月星辰皆起於丑大吕丑律宜為祀<lb/>
　四望之始聲反與酉合故歌南吕以合奏起聲在㽔<lb/>
　賓午位收聲在黄鍾子位中於午入於酉而歸於北<lb/>
　取周天星辰之義也所謂歌奏者亦自其始歌始奏<lb/>
<pb n="40a"/>
　而言之<lb/>
　李氏曰六變者林鍾為宫以姑洗為羽起聲在羽之<lb/>
　羽大吕也一變在夷則二變在夾鍾三變在無射四<lb/>
　變在仲吕五變在黄鍾六變在林鍾以初歴羽調中<lb/>
　之數當六故六變在林鍾者數羽之羽而得之也以<lb/>
　六變之位成十奏之樂亦為雲門屬陽十奏者起羽<lb/>
　姑洗一奏也繼羽以角應鍾二奏也繼角以變宫㽔<lb/>
　賓三奏也繼以變徵大吕四奏也夷則五奏也夾鍾<lb/>
<pb n="40b"/>
　六奏也無射七奏也仲吕八奏也繼以黄鍾九奏也<lb/>
　林鍾十奏也六變樂至此收宫其諸取義以配天神<lb/>
　樂同然祀天神之樂宫在夾鍾羽在黄鍾祀四望之<lb/>
　樂宫在林鍾羽在姑洗之不同蓋天者帝之神也子<lb/>
　為帝座而帝始出乎震四望者日月星辰之神也日<lb/>
　月星辰麗乎天而顯於辰方午未天之中姑洗辰之<lb/>
　律帝為天之主宰日月星辰為天妙用故取義同而<lb/>
　位有不同凡歌奏皆用宫逐羽以從天焉<lb/>
<pb n="41a"/>
乃奏㽔賓歌函鍾舞大夏以祭山川<lb/>
　釋曰山川五嶽四鎮五湖四海也為地示之次故歌<lb/>
　奏與祭地同位但祭地歌奏終於未午祭山川歌奏<lb/>
　終於午未原始者推乎山川之所自要終者隨乎坤<lb/>
　之位坤者地也山川者流峙於地之中也大夏者其<lb/>
　義能大中國也故以其舞用之山川<lb/>
　李氏曰八變者應鍾為宫以㽔賓為徵起聲在徵之<lb/>
　羽夾鍾也一變在無射二變在仲吕至八變則在應<lb/>
<pb n="41b"/>
　鍾以初歴徵調中之數當八故八變在應鍾者數徵<lb/>
　之羽而得之也以八變之位成十二奏之樂為大夏<lb/>
　十二奏者起徵㽔賓一奏也繼徴以商大吕二奏也<lb/>
　羽夷則三奏也角夾鍾四奏也變宫無射五奏也變<lb/>
　徵仲吕六奏也黄鍾七奏也林鍾八奏也以至應鍾<lb/>
　十二奏也八變樂至此收宫其諸取義以祭地示樂<lb/>
　同然祭地示之樂宫在林鍾徵在太蔟山川之樂宫<lb/>
　在應鍾徵在㽔賓之不同蓋地者土也土獨旺於未<lb/>
<pb n="42a"/>
　寅為火局之首山川起於西北午為火局之次地得<lb/>
　坤之全體山川起自地中之西北故取義同而位有<lb/>
　不同起奏在午㽔賓起歌在未林鍾蓋午與未合始<lb/>
　奏起聲在卯夾鍾始歌起聲在辰姑洗卯於亥為三<lb/>
　合辰於亥為暗加故山川之祭必於此起聲收奏在<lb/>
　亥應鍾收歌在寅太蔟亥寅乃先天後天艮坤之位<lb/>
　艮坤本山川之氣故於此收聲其歌奏皆引商刻羽<lb/>
　以從地焉<lb/>
<pb n="42b"/>
乃奏夷則歌小吕舞大濩以享先妣<lb/>
　釋曰夷則申之律也申乃坤之方後天之坤退居西<lb/>
　南有妣道焉故奏之以動先妣之氣小吕在己己與<lb/>
　申合歌之以合奏焉先妣之分不得以並先祖故舞<lb/>
　可大濩而不可大武蓋大武乃當代之制雖有夾振<lb/>
　之容在下而不為嫌也先妣姜嫄也<lb/>
　李氏曰享先妣樂亦九變者夷則為宫以仲吕為羽<lb/>
　起聲一變在黃鍾二變在林鍾以至九變在夷則以<lb/>
<pb n="43a"/>
　初歴宫調中之數當九故九變在夷則者數宫之羽<lb/>
　而得之也以九變之位成十三奏之樂亦兼雲門咸<lb/>
　池十三奏者起宫在夷則一奏也繼宫以徴夾鍾二<lb/>
　奏也商無射三奏也羽仲吕四奏也角黄鍾五奏也變<lb/>
　宫林鍾六奏也變徵太蔟七奏也南吕八奏也以至<lb/>
　夷則十三奏也九變樂至此收宫其諸取義與享先<lb/>
　祖同乎人鬼然享先祖之樂宫在無射徴在仲吕享<lb/>
　先妣之樂宫在夷則徴在夾鍾之不同蓋仲吕為無<lb/>
<pb n="43b"/>
　射之妻有妣道焉仲吕之位在已夷則之位在申巳<lb/>
　與申合然不以已而以申蓋已當巽長女之位申當<lb/>
　坤母之位長女至為母而後老故享先妣不以仲吕<lb/>
　而以夷則也<lb/>
乃奏無射歌夾鍾舞大武以享先祖<lb/>
　釋曰無射戍律也戍乾位也後天之乾退居西北有<lb/>
　祖道焉故始奏之以動先祖之氣夾鍾在卯卯與戌<lb/>
　合歌之以合奏焉大武之舞有夾振之容總干山立<lb/>
<pb n="44a"/>
　於下故獨先祖可以受享於上若列祖則不可也<lb/>
　李氏曰享先祖之樂九變者無射為宫以林鍾為起<lb/>
　聲一變在太蔟至九變在無射以初歴宫調中之數<lb/>
　九故九變在無射者數宫之羽而得之也以九變之<lb/>
　位成十三奏之樂亦兼雲門咸池十三奏者起宫在<lb/>
　無射一奏也繼宫以徴仲吕二奏也繼以商黄鍾三<lb/>
　奏也羽林鍾四奏也角太蔟五奏也變宫南吕六奏<lb/>
　也變徴姑洗七奏也十三奏至無射九變樂至此收<lb/>
<pb n="44b"/>
　宫其諸取義以享人鬼樂同然享人鬼之樂宫在黄<lb/>
　鍾徴在林鍾享先祖之樂宫在無射徴在仲吕之不<lb/>
　同蓋黄鍾為諸律之父再生之黄鍾又以無射為父<lb/>
　是無射有祖道焉故取義同而位不同凡陽律之奏<lb/>
　皆用宫逐羽凡隂吕之奏皆引商刻羽<lb/>
凡六樂者文之以五聲播之以八音凡六樂者一變而<lb/>
致羽物及川澤之示再變而致臝物及山林之示三變<lb/>
而致鱗物及丘陵之示四變而致毛物及墳衍之示五<lb/>
<pb n="45a"/>
變而致介物及土示六變而致象物及天神<lb/>
　釋曰六樂初作惟言文以五聲播以八音者翕如之<lb/>
　時也及一變而後始有條理矣其所以致物象神示<lb/>
　者實不出乎聲音相應而生變耳豈真見之哉且一<lb/>
　變而致羽物及六變而致天神亦非有難易之别也<lb/>
　蓋其樂奏之有條理次序特想其所致之神必有疾<lb/>
　徐先後也司空言五地之物生山林曰毛物川澤曰<lb/>
　鱗物丘陵曰羽物墳衍曰介物原隰曰臝物蓋六樂<lb/>
<pb n="45b"/>
　及祗乃㕘錯言之也亦取象其所致之次序而言耳<lb/>
　必至六變而後言致象物及天神此則樂之成和之<lb/>
　至也六變之始所以不言律同之為宫商角徴羽者<lb/>
　其以此與<lb/>
　泰泉黄子曰凡六樂各有舞表為六列施英韶而舞<lb/>
　之皆八佾合三百八十四人此所以必致諸子而後<lb/>
　足也大武以干戈先之與雲門六變而終大夏與咸<lb/>
　池和之八變而終大濩與大韶合為九變故春秋傳<lb/>
<pb n="46a"/>
　謂之韶濩焉六樂旣合韶濩以陽紀應雲門咸夏以<lb/>
　隂紀應大武歌奏雖分實相聯絡一變羽角並起宫<lb/>
　徴相證火合水也二變角與變宫土合木也三變變<lb/>
　宫變徴木合金也四變變徴與商之變宫金合火也<lb/>
　五變商之變宫變徴水合土也六變商之變徴角之<lb/>
　變宫土榖合而象物見也不言七變無射夾鍾大武<lb/>
　畢曲角之變宫變徴正徳以則天明也八變角之變<lb/>
　徴徴之變宫利用以<hi>闕</hi>
<pb n="47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　太蔟乃夾鍾變宫在第二奏為林鍾之徴姑洗在夾<lb/>
　鍾前一位乃黄鍾之角黄鍾乃夾鍾之羽其氣相闗<lb/>
　在第三奏為林鍾之羽則子寅夘辰巳律迭為五音<lb/>
　夫紫微垣在子而角居之大微垣在卯寅而宫徴居<lb/>
　之天市垣在辰而羽居之是五音之氣發動於三垣<lb/>
　之中宜乎天神皆降獨不言商者蓋歌奏起羽遇宫<lb/>
<pb n="48a"/>
　則止自然不見商聲况周以木徳王天下懼商屬金<lb/>
　尅木故諱之縣之曰鼓有柄曰鼗靁為天聲八面鼔<lb/>
　也孤竹竹特生者取陽竒也雲和山名極髙之地冬<lb/>
　至陽生之始圜丘象天之形雲門之舞由俯而仰勢<lb/>
　若升天六變乃羽七之樂屬水水能生木其氣日升<lb/>
　正取雲門之義樂之所以為雲門者正以起奏羽水<lb/>
　生角木至六變收宫羽又當羽七水位自始至終不<lb/>
　離乎水則宫羽相得夫天一生水水乃天根是雲門<lb/>
<pb n="48b"/>
　焉是故六變圜鍾為宫者以奏之終言之<lb/>
　黄子曰黄帝始為清角大合鬼神於泰山之上鼔以<lb/>
　瑟琴合以管籥大容乃制羽翟以舞之著之椌楬以<lb/>
　道其和其地上圜丘之始乎雲門大卷是也象其功<lb/>
　徳如雲之有門出而不窮能類聚之也清角者黄鍾<lb/>
　姑洗夷則相應而夷則用黄鍾清大吕中吕南吕相<lb/>
　應而南吕用大吕清太蔟㽔賓無射相應而無射用<lb/>
　太蔟清夾鍾林鍾應鍾相應而應鍾用夾鍾清十二<lb/>
<pb n="49a"/>
　律吕而益以肆清聲者使臣民不凌君聲也姑洗為<lb/>
　慢角三中吕為清角三倡和清濁參錯成和姑洗從<lb/>
　宫六變而圜鍾為宫則黄鍾得冬至日之羽聲以生<lb/>
　角一陽初復知仁交際而萬化出焉羽調以角則姑<lb/>
　洗以其羽大吕應南吕六變而黄鍾為角角調以徴<lb/>
　則姑洗之徴以其角夾鍾應姑洗之角夷則六變而<lb/>
　太蔟為徴徴調以羽則姑洗之羽以其羽無射應夷<lb/>
　則之羽中吕六變而姑洗為羽矣圜鍾生於房心之<lb/>
<pb n="49b"/>
　氣故圜鍾為天宫而以黄鍾為角太蔟為徴姑洗為<lb/>
　羽三者陽律之相繼也黄鍾必繼之以太蔟而後為<lb/>
　父太蔟必繼以姑洗而後為父王者父事天而相繼<lb/>
　者天之道故以是祀天神也<lb/>
凡樂函鍾為宫太蔟為角姑洗為徴南吕為羽靈鼓靈<lb/>
鼗孫竹之管空桑之琴瑟咸池之舞夏日至於澤中之<lb/>
方丘奏之若樂八變則地示皆出可得而禮矣<lb/>
　釋曰祭地示樂必以林鍾者林鍾未律未乃土氣最<lb/>
<pb n="50a"/>
　旺之方在文王後天卦位屬坤致役乎坤故奏至林<lb/>
　鍾可以祭地示太蔟乃林鍾徴在第九奏為無射之<lb/>
　角火音變而木矣姑洗乃林鍾羽在第二奏為南吕<lb/>
　徴水音變而火矣南吕乃林鍾商在第十一奏為黄<lb/>
　鍾羽金音變而水矣木火金水麗乎土而為四象四<lb/>
　象交而成中土之變化耳木火之音居東得位金水<lb/>
　之音居西得位土音居南方夏季濁旺之中得位五<lb/>
　氣全具土徳居中尊有坤道焉宜乎地示皆出靈皷<lb/>
<pb n="50b"/>
　六面體大聲𢎞以應商隂濁孫竹叢生數偶空桑卑<lb/>
　隰之地屬隂取為琴瑟其聲濁樂以咸池入地為主<lb/>
　其舞由仰而俯盤旋向地廣布東西八變乃徴九之<lb/>
　樂屬火先尅金而後生土自徴聲之羽奏至林鍾其<lb/>
　數九故謂之徴九不言九而言八者起聲在應鍾一<lb/>
　變在㽔賓八變在林鍾得宫故謂之八變樂云八變<lb/>
　所以為咸池樂者正以起奏徴火尅商金主八變收<lb/>
　宫又當徴九火位自始至終不離乎火則流徴歸坤<lb/>
<pb n="51a"/>
　夫地二生火火乃地窟是咸池焉是故函鍾為宫者<lb/>
　以奏之終言之<lb/>
　黄子曰黄帝命伶倫與榮猨鑄十有二鍾以和五音<lb/>
　以施英韶張諸洞庭之野奏之以人徴之以天行之<lb/>
　以禮義建之以太清四時迭起萬物循生其中也變<lb/>
　化不主故常其卒也五官皆備其澤中方丘之始乎<lb/>
　咸池是也象帝徳之暉無所不施如日之洗光天潢<lb/>
　而出照也引商刻羽流徴以生故黄鍾之羽南吕太<lb/>
<pb n="51b"/>
　蔟應之則為徴姑洗之羽大吕㽔賓應之則為徴南<lb/>
　吕之羽㽔賓應鍾應之則為徴大吕之羽無射夾鍾<lb/>
　應之則為徴此所謂變化不主故常者也凡角羽並<lb/>
　起而刻之則為商徴故㽔賓從宫八變而函鍾為宫<lb/>
　則太蔟得夏日至之徴聲以制商一隂初姤禮義交<lb/>
　際而萬化入焉羽調以角則太蔟之商姑洗以其羽<lb/>
　應南吕八變而太蔟為角角調以徴則姑洗之徴應<lb/>
　鍾以其角夾鍾應夷則八變而姑洗為徴徴調以羽<lb/>
<pb n="52a"/>
　則林鍾之羽以其徴應應鍾之羽夷則八變而南吕<lb/>
　為羽矣函鍾生於未坤之氣天社在東方輿鬼之外<lb/>
　地位乎坤故函鍾為地宫而以太蔟為角姑洗為徴<lb/>
　南吕為羽是二者律吕之相生也函鍾必生於太蔟<lb/>
　而後為母南吕必生姑洗而後為母王者母事地而<lb/>
　相生者地之功故以是祭地示也<lb/>
凡樂黄鍾為宫大吕為角大蔟為徴應鍾為羽路皷路<lb/>
鼗隂竹之管龍門之琴瑟九徳之歌九㲈之舞於宗廟<lb/>
<pb n="52b"/>
之中奏之若樂九變則人鬼可得而禮矣<lb/>
　釋曰享宗廟樂必以黄鍾者黄鍾子律子宿虚危有<lb/>
　宗廟之象人生於子復歸於子故起奏於黄鍾收奏<lb/>
　於黄鍾可以享人鬼大吕乃黄鍾六合律在第四奏<lb/>
　為南吕角太蔟乃黄鍾商在第二奏為林鍾徴應鍾<lb/>
　乃黄鍾變宫在第三奏為太蔟羽則亥子丑寅四辰<lb/>
　律皆作五音人鬼之氣在北因音發揚其氣昭著故<lb/>
　奏黄鍾可以享人鬼鼓鼗用路四面之響以合宫羽<lb/>
<pb n="53a"/>
　之聲隂竹生於山北龍門山在西北取管琴瑟於此<lb/>
　所以引北方之氣以發人鬼之靈九德言人鬼之功<lb/>
　業功業者魄之所附也歌之則魂來合魄㲈舞揖遜<lb/>
　蹈厲發揚之儀終不若揖遜之容為善美故以奏宗<lb/>
　廟九變乃宫五之樂五五相守為十屬土用土本宫<lb/>
　起羽清濁之間隂陽之㑹人死而負隂抱陽以生及<lb/>
　其死魂魄交則為神而能享自宫聲之羽奏至黄鍾<lb/>
　本宫其數十故謂之宫五然不言十而言九者起聲<lb/>
<pb n="53b"/>
　南吕一變在姑洗九變至黄鍾得宫故謂之九變樂<lb/>
　云可以禮人鬼者以人死魄歸於土九變乃宫五之<lb/>
　位屬土終始於此奏之則人魄之在土者其靈因音<lb/>
　發動况亥子丑北方幽隂宗廟神靈所藏寅為鬼户<lb/>
　亥有水音丑有木音寅有火音則水化木木化火従<lb/>
　鬼户以出萃於宫五而為神靈之昭假矣豈誣也哉<lb/>
　是故九變以黄鍾為宫者以奏之始終言之<lb/>
　黄子曰唐堯修咸池為大章虞舜紹堯致治修咸池<lb/>
<pb n="54a"/>
　承雲為九徳之歌九韶之舞故奏姑洗歌南吕而黄<lb/>
　鍾大吕應之則羽角以相生太蔟應鍾應之則徴商<lb/>
　以相制羽角相生則知仁交際而萬化出於人聲則<lb/>
　呼動腎與肝自水而木天數也自冬日至而發春是<lb/>
　以謂之陽也黄鍾之羽一變姑洗為中聲六變圜鍾<lb/>
　九變歸于黄鍾之宫南吕之羽一變大吕以應南吕<lb/>
　六變黄鍾為角八變太蔟為角九變而歸於南吕之<lb/>
　角然姑洗角聲之始也自姑洗之羽與其羽無射一<lb/>
<pb n="54b"/>
　變中吕以應夷則六變姑洗為羽九變復歸于姑洗<lb/>
　之羽清角始于大吕亦九變歸于黄鍾之羽雖角也<lb/>
　實亦羽也而黄鍾大吕收聲矣徴商相制則禮義交<lb/>
　際而萬化入於人聲則吸動心與肺自火而金地數<lb/>
　也自夏日至而成秋是故謂之隂也太蔟之羽一變<lb/>
　㽔賓為中聲八變函鍾九變歸于函鍾之徴應鍾之<lb/>
　羽一變夾鍾以應夷則六變太蔟為徴八變姑洗為<lb/>
　徴九變而歸于太蔟之羽然函鍾徴聲之始也自函<lb/>
<pb n="55a"/>
　鍾之羽與其羽大吕一變夷則以應應鍾八變南吕<lb/>
　為羽九變復歸于函鍾之羽流徴始于夾鍾亦九變<lb/>
　歸于太蔟之羽雖羽也實亦徴也而太蔟應鍾收聲<lb/>
　矣雲門倡咸池為九㲈之陽下管孤竹升歌雲和琴<lb/>
　瑟黄鍾為宫南吕為羽咸池承雲為九韶之隂下管<lb/>
　孫竹升歌空桑琴瑟合之姑洗為宫以其商奏㽔賓<lb/>
　羽歌大吕角奏夷則徴歌應鍾變宫變徴則大武之<lb/>
　歌奏也隂陽旣合四序環周廣大清明情文俱備始<lb/>
<pb n="55b"/>
　乎黄鍾以生十一律而終返乎黄鍾之宫所謂宫動<lb/>
　脾而和正聖者也季札謂如天地之無不覆載者信<lb/>
　矣黄鍾生於虛危之氣虚危為宗廟故黄鍾為人宫<lb/>
　而以大吕為角太蔟為徴應鍾為羽是三者律吕之<lb/>
　相合也大吕與黄鍾子丑合也太蔟與應鍾寅亥合<lb/>
　也相合者人之情故以是享人鬼也夫黄帝制聲律<lb/>
　以垂萬世而器數從之帝降而王不相沿樂雖器數<lb/>
　屢有損益然孔子聞韶於齊季札亦聞韶於魯其考<lb/>
<pb n="56a"/>
　擊固非䕫倫也而美善如是者聲均存也然則大合<lb/>
　樂九變以致鬼神示其九韶之遺乎六律六同一時<lb/>
　並作歌奏相命分六樂而序之其六列六英之遺乎<lb/>
　下管合於琴瑟以依磬聲則八音克諧可知矣固后<lb/>
　䕫之往矩也<lb/>
凡樂事大祭祀宿縣遂以聲展之王出入則令奏王夏<lb/>
尸出入則令奏肆夏牲出入則令奏昭夏帥國子而舞<lb/>
大饗不入牲其他皆如祭祀<hi>縣音𤣥</hi>
<pb n="56b"/>
　釋曰宿縣者祭之前夕列樂器于筍簴叩其聲而展<lb/>
　省之以知其和否也九夏皆鐘之音節有聲無詞以<lb/>
　皷應之漢儒以詩當之誤矣凡興舞皆使國之子弟<lb/>
　故大祭祀帥國子而舞大饗大燕來朝之賓客也殺<lb/>
　牲於廟門外不迎牲故不奏昭夏至於王出入賓出<lb/>
　入亦奏王夏肆夏也<lb/>
大射王出入令奏王夏及射令奏騶虞詔諸侯以弓矢<lb/>
舞王大食三宥皆令奏鍾鼓王師大獻則令奏愷樂<lb/>
<pb n="57a"/>
　釋曰騶虞樂章名在召南之卒章王射以騶虞為節<lb/>
　射必執弓挾矢而舞所以為升降之儀詔告也王氏<lb/>
　曰王以六耦射三侯其耦王射者必詔以弓矢舞則<lb/>
　以天子之射其節比於樂而諸侯之舞亦所以應王<lb/>
　故也大司樂詔其升降揖遜之儀儀禮大射命三耦<lb/>
　取弓矢有升降之儀亦以此也膳夫王日一舉則所<lb/>
　食少牢乃常食也玉藻天子朔日大牢則大食者朔<lb/>
　日之食也宥勸也食飲膳羞所以養其氣體宥之以<lb/>
<pb n="57b"/>
　樂所以和平其心充養其氣三宥皆奏鍾皷則樂亦<lb/>
　大矣故特言之大獻出師有功而歸獻捷於祖廟也<lb/>
　愷樂也獻功之樂曰愷樂其樂亦無辭<lb/>
凡日月食四鎮五嶽崩大傀異烖諸侯薨令去樂大札<lb/>
大凶大烖大臣死凡國之大憂令弛縣凡建國禁其淫<lb/>
聲過聲凶聲慢聲大喪涖廞樂器及葬藏樂器亦如<lb/>
之<hi>傀音怪</hi>
　釋曰五嶽東岱南衡西華北恒中嵩也四鎮揚之㑹<lb/>
<pb n="58a"/>
　稽青之沂山幽之醫無閭冀之霍山傀怪也大怪異<lb/>
　烖謂天地竒變去樂藏之而不用以其變之大也札<lb/>
　疫厲凶凶年烖水火也弛縣釋之而不藏以變之小<lb/>
　者始封諸侯之國俗尚之初則禁其淫過凶慢之聲<lb/>
　尚中正也淫聲淫靡之聲易以溺人孔子所謂放鄭<lb/>
　聲者過聲失哀樂之節凶聲凶暴哀怨之聲不祥慢<lb/>
　聲使人驕惰不恭也大司樂皆審而禁之涖臨也廞<lb/>
　收也臨笙師鏄師之屬初喪不暇藏故且收之及葬<lb/>
<pb n="58b"/>
　則涖而藏之故曰亦如之也<lb/>
樂師掌國學之政以教國子小舞凡舞有帗舞有羽舞<lb/>
有皇舞有旄舞有干舞有人舞<hi>帗敷物反</hi>
　釋曰樂師者司樂之貳所教者樂之事亦曰掌國學<lb/>
　之政者以大學之教皆以樂為本故也教小舞者如<lb/>
　舞勺舞象之類隨節而教之小合則成一代之樂一<lb/>
　節之舞大合則成六代之樂然必始於教小舞然後<lb/>
　能合其大舞也帗舞析五采繒為之羽舞析重翟以<lb/>
<pb n="59a"/>
　為之皇舞秉五采之羽以象鳳凰之儀旄舞者持氂<lb/>
　牛之尾以象百獸率舞干舞者執干盾而舞人舞者<lb/>
　無所執舉袖以為威儀　葉氏曰舞之别有六樂師<lb/>
　教之帗舞如地官舞師帥而舞社稷者羽舞如舞師<lb/>
　帥而舞四方者皇舞如舞師帥而舞旱暵者干舞如<lb/>
　舞師帥而舞山川者人舞則用之宗廟旄舞則用之<lb/>
　辟雝此二者舞師所以教鄉遂故不與也夫樂舞先<lb/>
　王用之祭祀以致鬼神也而學校教人必以樂舞者<lb/>
<pb n="59b"/>
　蓋先王之教固所以淑人心於行列綴兆之間亦所<lb/>
　以習人志於名分等級之内自成童入學而知有此<lb/>
　舞以至帥而舞祭祀賓客之時則心志和暢節文習<lb/>
　熟誰敢干名而犯分也哉<lb/>
教樂儀行以肆夏趨以采薺車亦如之環拜以鍾皷為<lb/>
節凡射王以騶虞為節諸侯以貍首為節大夫以采蘋<lb/>
為節士以采蘩為節<hi>薺徐私反貍音離</hi>
　釋曰禮有儀容樂有節奏教樂者以樂之節奏和乎<lb/>
<pb n="60a"/>
　禮之容儀也肆夏采薺皆樂節之名爾雅曰堂上謂<lb/>
　之行門外謂之趨行則緩緩則有直而自遂之義故<lb/>
　奏肆夏趨則疾疾則欲薺而整齊焉故奏采薺車之<lb/>
　疾徐亦以二樂為節環拜賓客環列而拜則鼓以作<lb/>
　之鍾以止之騶虞貍首采蘋采蘩皆詩名在國風惟<lb/>
　貍首不見於經射義曰曽孫侯氏四正具舉大夫君<lb/>
　子凡以庶士小大莫處御于君所以燕以射則燕則<lb/>
　譽先儒曰此貍首篇文檀弓原壤歌曰貍首之班然<lb/>
<pb n="60b"/>
　執女手之卷然見貍首二字皆未知是否也射義曰騶<lb/>
　虞者樂官備也貍首者樂㑹時也采蘋者樂循灋也<lb/>
　采蘩者樂不失職也是故天子以備官為節諸侯以<lb/>
　時㑹為節卿大夫以循灋為節士以不失職為節按<lb/>
　肆夏采薺止為行趨之節則非詩篇又曰環拜以鍾<lb/>
　皷為節拜旣以鍾皷則行趨可知矣二樂皆鍾皷之<lb/>
　調名無疑也<lb/>
凡樂事掌其序事治其樂政凡國之小事用樂者令奏<lb/>
<pb n="61a"/>
鍾鼓凡樂成則告備詔來瞽臯舞及徹帥學士而歌徹<lb/>
令相<lb/>
　釋曰序事次事用樂之事治樂政則整齊衆職小事<lb/>
　用樂止奏鍾鼓而已故環拜以鍾鼓為節也凡樂奏<lb/>
　一終則為一成每成則樂師告備燕禮大師告于樂<lb/>
　正曰正歌備是也詔告也臯之言號也來瞽當作樂<lb/>
　時詔眡瞭扶瞽者來入也當興舞時召舞者使之舞<lb/>
　也及祭祀當徹之時則帥國子歌雍詩以徹令相使<lb/>
<pb n="61b"/>
　眡瞭扶瞽師以退或曰相者助歌也<lb/>
饗食諸侯序其樂事令奏鍾鼓令相如祭之儀燕禮射<lb/>
帥射夫以弓矢舞樂出入令奏鍾鼓凡軍事大獻教愷<lb/>
歌遂倡之凡喪陳樂器則帥樂官及序哭亦如之凡樂<lb/>
官掌其政令聽其治訟食音<hi>嗣</hi>
　釋曰饗以飲為主食以食為主如祭之儀承賓如祭<lb/>
　也燕射先行燕禮後行射禮故曰燕射禮射夫衆耦<lb/>
　也執弓挾矢有舞之儀樂出入笙者歌者舞者出入<lb/>
<pb n="62a"/>
　則令奏鍾鼓以聲其出入警其當執事者以為禮之<lb/>
　大節也愷歌軍樂有詩章凡獻捷者皆歌之樂師教<lb/>
　之遂倡其歌使瞽矇和之也喪陳樂器謂陳而不作<lb/>
　明器也檀弓曰琴瑟張而不平笙竽備而不和是樂<lb/>
　官謂大胥至舞師政令如奏樂令相之類治訟謂治<lb/>
　其紛爭而辨訟也<lb/>
大胥掌學士之版以待致諸子春入學舍采合舞秋頒<lb/>
學合聲<lb/>
<pb n="62b"/>
　釋曰國子有二等成材而尊者曰學士少而教養之<lb/>
　曰諸子槩而言之曰國子版籍也大胥主其籍以知<lb/>
　其出入之數待致謂有事欲致其來則按籍而召之<lb/>
　舍讀為釋采讀為菜禮莫厚於釋奠莫薄於釋菜釋<lb/>
　奠有迎牲有酌獻有授舞者器之禮所以致恭於先<lb/>
　聖釋菜不舞不授器不殺牲但以蘋藻告䖍而已吕<lb/>
　氏曰釋菜之禮其用有三每嵗春合舞則行之月令<lb/>
　仲春命樂正合舞舍采是也始立學則行之文王世<lb/>
<pb n="63a"/>
　子既釁器用幣然後舍采是也始入學則行之學記<lb/>
　大學始教皮弁祭菜示敬道也頒分也以春始入學<lb/>
　未知分藝所宜至秋而可知也於是分授以所學丘<lb/>
　氏曰周建五學其中曰辟雍春令學士始入學所入<lb/>
　者辟雍也總㑹於此以觀其能至於秋則分而處之<lb/>
　宜學禮者處之瞽宗宜學書者處之上庠宜學干戈<lb/>
　者處之東序宜學言語者處之成均春屬木木曰曲<lb/>
　直而主乎貌故合舞以春以順乎陽秋屬金金曰從<lb/>
<pb n="63b"/>
　革而主乎言故合聲以秋以順乎隂蓋舞者等其進<lb/>
　退使應乎節聲者等其曲折使應乎律也<lb/>
以六樂之㑹正舞位以序出入舞者比樂官展樂器凡<lb/>
祭祀之用樂者以皷徴學士序宫中之事<lb/>
　釋曰六樂之㑹謂大合樂也㑹六代之樂而舞之灋<lb/>
　用三百八十四人所以必致諸子而後足大胥正其<lb/>
　舞位也序出入舞者舞有表行列綴兆之不同大胥<lb/>
　序其出入使不失度也校比大師以下掌樂官之功<lb/>
<pb n="64a"/>
　能展省其所用之樂器完否也祭祀用樂舞必取於<lb/>
　成均大胥則擊皷以召之使役樂事也序宫中之事<lb/>
　謂序王宫之中國子之宿衛而學道藝者春秋之所<lb/>
　學各有其事如諸子云春合諸學秋合諸射以考其<lb/>
　藝而進退之宫正云比宫中之衆寡㑹其什伍而教<lb/>
　之道藝斯皆有名籍於太學者大胥則序宫中諸子<lb/>
　之事焉<lb/>
小胥掌學士之徴令而比之觵其不敬者巡舞列而撻<lb/>
<pb n="64b"/>
其怠慢者正樂縣之位王宫縣諸侯軒縣卿大夫判縣<lb/>
士特縣辨其聲凡縣鍾磬半為堵全為肆<lb/>
　釋曰大胥掌學士之版以待致諸子小胥則掌其徴<lb/>
　召命令而校比其多寡之數凡以贊大胥之事而已<lb/>
　觵罰爵也撻則以荆扑不敬則心放故罰爵以愧其<lb/>
　心小辱也怠慢者違期不至容體放縱則撻扑以痛<lb/>
　其形大辱也以合舞人衆故小胥巡舞列而整肅之<lb/>
　樂縣謂鍾磬之屬縣於筍簴者宫縣四面象宫室四<lb/>
<pb n="65a"/>
　面有牆故謂之宫縣王於四方為家故也軒縣三面<lb/>
　其形曲春秋傳曰曲縣繁纓是也蓋闕其南避王南<lb/>
　面故也判縣縣於東西又空北面卿大夫左右王之<lb/>
　象也特縣則一肆或於東或於堦閫而已象士之特<lb/>
　立獨行也縣鍾磬者編縣之編鍾八編磬八共十六<lb/>
　枚同在一簴名謂之堵堵牆之半也十六編鍾為一<lb/>
　簴十六編磬為一簴名謂之肆肆<hi>闕</hi>　　　　其全<lb/>
　也左氏曰歌鍾二肆　按尚書大傳曰古者天子將<lb/>
<pb n="65b"/>
　出撞黄鍾右五鍾皆應黄鍾在陽陽主動君出則以<lb/>
　動告靜而靜者皆和入撞㽔賓左五鍾皆應㽔賓在<lb/>
　隂隂主靜君入則以靜告動而動者皆和然則十二<lb/>
　鍾在縣之制其或如此乎黄鍾居于右特鍾其制十<lb/>
　二均各以其辰之位其餘皆然四隅設建鼓朔鼓應<lb/>
　鼓管與柷敔居中此天子宫縣之制也諸侯卿大夫<lb/>
　辰位與此同而有降殺士則特架一肆而已由此觀<lb/>
　之則知十二律各自為宫當各有其器也<lb/>
<pb n="66a"/>
　原曰周人學政在於樂官後世學政雖在於禮官然<lb/>
　其為教語言誦授讀書作文之外無所事是於禮旣<lb/>
　不相闗語及於樂又以為非所務焉則古人之教亡<lb/>
　矣孔子曰興於詩立於禮成於樂詩樂之章即周人<lb/>
　成均之教也今觀大司樂掌成均之灋以治建國之<lb/>
　學政其所以為教者樂徳樂語之外皆樂事也樂師<lb/>
　掌國學之政教舞而已大胥掌學士之版亦春秋合<lb/>
　舞合聲而已小胥掌學士之徴令惟巡舞列而已堂<lb/>
<pb n="66b"/>
　堂大學豈無所事惟於樂之器數是攻是習此後世<lb/>
　之所不屑為者而周人設官以成就天下之人材治<lb/>
　本所闗也而其為教若此宜乎後世以大司樂為偽<lb/>
　書而非周公之制也今觀之後乎周官孔子固曰成<lb/>
　於樂文之以禮樂乃可以成人則學之成就在樂可<lb/>
　知矣前乎周官舜命䕫典樂教胄子直寛剛簡之外<lb/>
　惟於詩歌聲律八音之務無他事也而夏而商豈獨<lb/>
　不然乎蓋樂之為教所以蕩滌邪穢斟酌飽滿以動<lb/>
<pb n="67a"/>
　盪血脈流通精神所以養其中和之徳而救其氣質<lb/>
　之偏者舎樂則非本務矣蓋古人教人不在於長其<lb/>
　智惟在於習其事是以大司徒比閭族黨之教無非<lb/>
　教之以事者而其終亦曰以禮教中以樂教和而已<lb/>
　則其賓興而進於太學者又專以樂而涵養之是以<lb/>
　志趣悠然自得於言動性情之外則徳不期成而自<lb/>
　成者以樂之為道至妙而入人至深也故成均之師<lb/>
　必使有道有徳者教焉是道徳之人必能得樂之理<lb/>
<pb n="67b"/>
　可知矣况大學羣聚天下賢俊之士與夫世臣習禮<lb/>
　義之胄子皆付之以民社之責者其成徳達材之具<lb/>
　有不在於樂乎此學政所以必屬之樂官而樂官又<lb/>
　屬於禮官也<lb/>
　<lb/>
　<lb/>
　<lb/>
　周禮全經釋原卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮全經釋原卷三</head> <lb/>
    <p>
<pb n="1a"/>
欽定四庫全書<lb/>
　周禮全經釋原卷三<lb/>
　　　　　　　　　　　明　柯尚遷　撰<lb/>
　　天官下<lb/>
膳夫掌王之食飲膳羞以養王及后世子凡王之饋食<lb/>
用六榖膳用六牲飲用六清羞用百有二十品珍用八<lb/>
物醬用百有二十罋<hi>食音嗣</hi>
　釋曰人君以一身為天下萬姓之主宗廟社稷之所<lb/>
<pb n="1b"/>
　關飲食其大本也故膳夫次宫伯食飯也飲酒漿也<lb/>
　膳牲肉也羞有滋味者凡養之具大畧有四者后配<lb/>
　王以治内也世子天下之本也故用其養王者以養<lb/>
　之進食於尊者曰饋此饋之盛者王舉之饌也六榖<lb/>
　稻黍稷粱麥苽六牲馬牛羊豕犬鷄六清水漿醴凉<lb/>
　醬酏也羞出於牲及禽獸以備滋味謂之庶羞也八<lb/>
　珍謂淳熬淳母炮豚炮牂擣珍漬熬肝膋也醬醯醢<lb/>
　也王舉則醢人共醢六十罋以五韲七醢七葅三臡<lb/>
<pb n="2a"/>
　實之醯人共虀葅醢物六十罋<lb/>
王日一舉鼎十有二物皆有爼以樂侑食膳夫授祭品<lb/>
甞食王乃食卒食以樂徹于造王齊日三舉大喪則不<lb/>
舉大荒則不舉大札則不舉天地有烖則不舉邦有大<lb/>
故則不舉<hi>札側八反齊側皆反</hi>
　釋曰殺牲盛饌曰舉王日一舉以朝食也后與王同<lb/>
　庖鼎十有二牢鼎九陪鼎三物謂牢鼎之實亦九爼<lb/>
　侑勸也王之食也以禮其侑食也以樂禮樂所以養<lb/>
<pb n="2b"/>
　之也王將食必祭膳夫授所祭之物品甞食者毎物<lb/>
　皆甞之王乃食故物必祭思報始也品必甞謹於㣲<lb/>
　也膳夫行之就養有方也卒食食畢也徹收也造故<lb/>
　處也徹食必以樂和其終也夫人之養也心志和而<lb/>
　後氣體從焉食飲膳羞所以養氣體也侑徹以樂所<lb/>
　以和平其心而助氣體之養也齊謂散齋致齋也齋<lb/>
　必變食致潔其氣體去酒去葷以致精明之至也齋<lb/>
　時加二舉謂三食皆變常食非殺牲盛饌之謂也大<lb/>
<pb n="3a"/>
　喪死亡也大荒㐫年也大札疫癘也大烖日月晦蝕<lb/>
　為天烖山川崩動為地烖大故㓂戎也凡此皆不舉<lb/>
　以自貶損也所謂憂以天下也<lb/>
王燕食則奉膳贊祭凡王祭祀賓客食則徹王之胙爼<lb/>
凡王之稍事設薦脯醢王燕飲酒則為獻主<hi>胙音祚</hi>
　釋曰燕食謂日中與夕食也奉進也贊助也燕食不<lb/>
　如朝舉之盛故不預整列而膳夫奉之不先授祭物<lb/>
　而膳夫贊之祭餘謂之胙胙爼祭餘之爼也祭祀則<lb/>
<pb n="3b"/>
　有尸酢王之爼賓客則有祭先之爼膳夫既授祭及<lb/>
　卒食又徹胙爼重祭故也稍事小事而飲酒稍則禮<lb/>
　之畧也故設薦脯醢而已脯醢腊人醢人所共者特<lb/>
　設之薦之而已餘則使其屬焉燕謂王燕羣臣嘉賓<lb/>
　也主人當獻賓則膳夫代王為主以君不敵臣也楊<lb/>
　子曰禮受爵於君前則降而再拜燕所以待羣臣嘉<lb/>
　賓也而使之有升降揖遜之勞是以犬馬畜之矣故<lb/>
　以膳夫為主而王不自獻焉此孟子所謂養君子之<lb/>
<pb n="4a"/>
　道也<lb/>
掌后及世子之膳羞凡肉脩之頒賜皆掌之凡祭祀之<lb/>
致福者受而膳之以摯見者亦如之嵗終則㑹唯王及<lb/>
后世子之膳不㑹<lb/>
　釋曰上言奉王之膳羞此言掌后世子之膳羞故膳<lb/>
　夫之於后世子也亦主其饌之數不饋之耳肉加薑<lb/>
　桂鍜治曰脩無薑桂以鹽乾之曰脯王以肉脩頒賜<lb/>
　羣臣亦膳夫掌之也致福者諸臣祭祀致胙於王謂<lb/>
<pb n="4b"/>
　之致福膳夫受以共王膳卿大夫士以羔鴈雉為摯<lb/>
　見者亦受之以給王膳是故養后世子頒賜羣臣膳<lb/>
　夫主其出致胙受摯膳夫主其入膳夫者飲食之概<lb/>
　量也㑹計也謂計度多少也嵗終則㑹者謂頒賜羣<lb/>
　臣燕飲賓客㑹其出致福與摯㑹其入其他皆㑹之<lb/>
　是無所不㑹矣惟王及后世子之膳不㑹者當享天<lb/>
　下之養豈可使有司限制之耶然惟王后世子一身<lb/>
　而已其餘皆㑹也後世不考嵗終則㑹之文而曰凡<lb/>
<pb n="5a"/>
　王后世子之侈用皆不㑹是蕩然無紀也是故觀王<lb/>
　后世子不㑹之文可以見至尊制灋之禮觀嵗終則<lb/>
　㑹之文可以見有司守灋之義<lb/>
庖人掌共六畜六獸六禽辨其名物凡其死生鱻薧之<lb/>
物以共王之膳與其薦羞之物及后世子之膳羞共祭<lb/>
祀之好羞共喪紀之庶羞賓客之禽獻<hi>鱻音鮮薧音稿</hi>
　釋曰庖掌庖厨者六畜即六牲養之曰畜用之曰牲<lb/>
　六獸麋鹿狼麕野豕兎也六禽鴈鶉雉鳩鴿鷃也凡<lb/>
<pb n="5b"/>
　鳥未孕曰禽辨其名物者凡畜禽獸皆有名號物色<lb/>
　故皆辨之凡計數也鱻生肉也薧乾肉也備品物曰<lb/>
　薦薦羞者羞出於牲非常御之物時乎薦進也膳羞<lb/>
　者常羞也好羞非常之物禮器曰四海九州之美物<lb/>
　莫不咸在示盡物也王氏曰若文王之菖蒲曽晢之<lb/>
　羊棗先王先后平生所好者祭祀因而脩之事死如<lb/>
　事生之心也故曰好羞喪紀喪中之祭虞祔之屬庶<lb/>
　衆也賓客禽獻燕饗好賜所用之禽獻謂獻禽於賓<lb/>
<pb n="6a"/>
　客<lb/>
凡令禽獻以灋受之其出入亦如之凡用禽獻春行羔<lb/>
豚膳膏香夏行腒鱐膳膏臊秋行犢麛膳膏腥冬行鱻<lb/>
羽膳膏羶歲終則㑹唯王及后之膳禽不㑹<hi>腒音渠鱐音搜臊音騷麛音迷羶書然反</hi>
　釋曰令令獸人也灋受之必書其所獻之物與其數<lb/>
　也出謂出以授賓入謂入以待用出入有定式依而<lb/>
　授之用禽謂煎和之以獻王行猶用也羔豚羊豕之<lb/>
<pb n="6b"/>
　小者方春而肥牛脂曰膏香腒乾雉鱐乾魚夏物易<lb/>
　腐用乾犬脂曰膏臊犢麛秋肥鷄脂曰膏腥鱻羽飛<lb/>
　潛之物冬肥羊脂曰膏羶如春宜食羔豚則煎之以<lb/>
　牛膏夏宜食腒鱐則煎之以犬膏秋宜食犢麛則和<lb/>
　之以鷄膏冬宜食鱻羽則和之以羊膏王者之養必<lb/>
　順其節煎和之味各有所宜此庖人獻禽之灋也王<lb/>
　氏曰膳夫云王及后世子之膳不㑹庖人只不㑹王<lb/>
　及后是世子之膳禽則㑹矣曰膳常禮也膳禽非常<lb/>
<pb n="7a"/>
　禮也不㑹者所以重其為天下之本㑹者所以正其<lb/>
　為天下之本也唯王及后之服不㑹是世子之服則<lb/>
　㑹也㑹其禽則無禽荒之失㑹其酒則無酒荒之失<lb/>
　㑹其服則無好潔其衣服之失矣周公之待世子所<lb/>
　以杜其奢侈之心如此<lb/>
内饔掌王及后世子膳羞之割亨煎和之事辨體名肉<lb/>
物辨百品味之物王舉則陳其鼎爼以牲體實之選百<lb/>
羞醬物珍物以俟饋共后及世子之膳羞<hi>亨普庚反</hi>
<pb n="7b"/>
　釋曰饔調和熱食也割肆解肉也亨煮也煎和則濟<lb/>
　以五味調和之體名謂脊肩臂臑之屬肉物謂殽胾<lb/>
　燔炙之屬百品味庶羞之屬言百者舉成數也陳設<lb/>
　也取於鑊以實鼎取於鼎以實爼百羞庶羞百二十<lb/>
　也醬物二十罋也珍物八珍也凡此内饔先進食之<lb/>
　時選擇其中御者以俟膳夫之饋王也后世子不言<lb/>
　饋只共之者殺於王也<lb/>
辨腥臊羶香之不可食者牛夜鳴則庮羊泠毛而毳羶<lb/>
<pb n="8a"/>
犬赤股而躁臊鳥皫色而沙鳴貍豕盲眡而交睫腥馬<lb/>
黒脊而般臂螻<hi>庮音由泠音零毳昌銳反皫芳表反貍音鬱睫音接般音班</hi>
　釋曰内饔辨腥臊羶香之物可食者則共之不可食<lb/>
　者則去之凡以謹於奉至尊也則隂陽偏勝之氣不<lb/>
　能干而四體頼以安矣牛之夜鳴者其肉必庮臭羊<lb/>
　之毛本稀泠而毛端毳結者其肉羶氣犬股裏無毛<lb/>
　謂之赤股而狂躁其肉雖臊而不可食皫色變而無<lb/>
　潤澤也沙嘶也鳴聲細而踈散則氣鬱塞而不泄其<lb/>
<pb n="8b"/>
　臭惡矣盲有目而視不明交睫目睫毛交也豕如此<lb/>
　其肉必腥腥讀為星肉中生小息肉如米者也般臂<lb/>
　前脛毛班也螻蛄也馬黒脊而文班旋則其臭如螻<lb/>
　蛄不可食矣此皆腥臊羶香之不可食者故内饔辨<lb/>
　之古人色惡不食臭惡不食所以養其志氣者必以<lb/>
　正也<lb/>
凡宗廟之祭祀掌割亨之事凡燕飲食亦如之凡掌共<lb/>
羞脩刑膴胖骨鱐以待共膳凡王之好賜肉脩則饔人<lb/>
<pb n="9a"/>
共之<hi>膴火姑反胖普半反好去聲</hi>
　釋曰凡宗廟祭祀時祭月祭皆在其中云割亨不言<lb/>
　煎和者煎和所以致味鬼神不貴䙝味故也掌共共<lb/>
　當為具羞庶羞也脩鍜脯也刑鉶羹也膴䐑肉大臠<lb/>
　所以祭也胖半體骨體之連骨者鱐乾魚以待珍膳<lb/>
　好賜王所善而賜之饔人内饔之屬蓋言掌共則内<lb/>
　饔自掌以待共膳饔人共之則别有掌者以待<lb/>
外饔掌外祭祀之割亨共其脯脩刑膴陳其鼎俎實之<lb/>
<pb n="9b"/>
牲體魚腊凡賔客之飱饔饗食之事亦如之邦饗耆老<lb/>
孤子則掌其割亨之事饗士庶子亦如之師役則掌共<lb/>
其獻賜脯肉之事凡小喪紀陳其鼎俎而實之<hi>食音嗣</hi>
　釋曰外祭祀謂天地四望山川社稷外神皆掌其割<lb/>
　亨兼言魚腊以羣小祀不用牲也飱客始至之禮饔<lb/>
　既將幣之禮饗以酒為主食以飯為主行人所謂饗<lb/>
　禮九獻食禮九舉是也皆外饔陳之饗耆老有國老<lb/>
　有庶老禮有三老焉有五更焉天下有無父矣欲為<lb/>
<pb n="10a"/>
　人子不可得也無兄矣欲為人弟不可得也是以父<lb/>
　事三老所以教天下之為人子者也兄事五更所以<lb/>
　教天下之為人弟者也孤子死王事者之子也士庶<lb/>
　子衛王宫者亦皆有饗食之禮師役出師征伐及廵<lb/>
　守田役也獻以飲之賜以予之脯肉以勞之詩有出<lb/>
　車杕杜此勞師役之詞也小喪死王事者及有功者<lb/>
　與大夫以下之喪亦有奠祭於王之禮故外饔陳鼎<lb/>
　俎而實之<lb/>
<pb n="10b"/>
亨人掌共鼎鑊以給水火之齊職外内饔之爨亨煑辨<lb/>
膳羞之物祭祀共太羮鉶羮賓客亦如之<hi>齊才細反</hi>
　釋曰亨人主給水火為外内饔亨煑者鑊所以煑之<lb/>
　鼎所以和之齊水火適均之節膳羞之物亨人辨之<lb/>
　以其職調亨之節也祭祀饗賓皆有太羹鉶羹亨人<lb/>
　共之劉氏曰六牲之肉汁不和以味者謂之太羹牛<lb/>
　則用藿羊用苦豕用薇而用陪鼎調以五味盛於鉶<lb/>
　器謂之鉶羹孝子愛於親以徳不以味也故其祭也<lb/>
<pb n="11a"/>
　始不忘乎古所以追崇其徳也終必備物所以竭其<lb/>
　誠也<lb/>
甸師掌帥其屬而耕耨王藉以時入之以共齍盛<hi>耨乃豆反齍音資</hi>
　釋曰甸師主藉田者以其共野物給薪蒸茅蕭給亨<lb/>
　人之用者故次之其屬府史胥徒也耨耘耔也天子<lb/>
　祭田謂之藉以其借民力治之也王以孟春耕帝藉<lb/>
　天子三推三公五推諸侯九推庶人終於千畆即徒<lb/>
<pb n="11b"/>
　三百人也以時入之者麥則夏熟黍稷秋熟送入地<lb/>
　官神倉六榖曰粢在器曰盛粢稷榖者六榖稷為長<lb/>
　是以名云　劉氏曰聖人貴為天子富有四海非於<lb/>
　祭祀不能備物而必躬耕以共粢盛者事親聖人之<lb/>
　志也道為人之所尊富貴皆外物也豈足以奪其志<lb/>
　哉必躬身為之使天下知所以事其親焉夫志遂於<lb/>
　已而誠及於先者孝子之能事也又况使天下孝於<lb/>
　其親此聖人所以務為百政之先而竭其誠盡其禮<lb/>
<pb n="12a"/>
　者也<lb/>
祭祀共蕭茅共野果蓏之薦喪事代王受𤯝烖王之同<lb/>
姓有辠則死刑焉帥其徒以薪蒸役内外饔之事<lb/>
　釋曰蕭香蒿合黍稷與稻既奠熱之使臭達墻屋茅<lb/>
　用以縮酒束茅立之祭前沃酒其上若神飲之野果<lb/>
　桃李之屬蓏𤓰瓞之屬共茅蕭與果蓏者不使地有<lb/>
　遺利亦所以致誠於祭祀以其地之所出也受𤯝烖<lb/>
　丘氏曰國有大變毋乃粢盛不蠲與鬼神弗享與夫<lb/>
<pb n="12b"/>
　何使至於斯新王在疚欲請命神祗受譴罰不可得<lb/>
　也乃使大祝作禱辭授甸師以禱藉田之神受眚災<lb/>
　弭後殃焉非謂使甸師受𤯝於己也同姓有辠當刑<lb/>
　者斷其獄於甸師氏死與刑為二等重罪則死罄於<lb/>
　甸人輕罪則致刑於甸人必刑於隠不刑於市不與<lb/>
　國人慮兄弟也役給役也木大曰薪細曰蒸耕耨之<lb/>
　暇則帥其徒三百人使之薪蒸果蓏蕭茅以供爨饔<lb/>
　之用焉蓋其徒皆給食公家者故役之如此<lb/>
<pb n="13a"/>
獸人掌罟田獸辨其名物冬獻狼夏獻麋春秋獻獸物<lb/>
時田則守罟及弊田令禽注於虞中凡祭祀䘮紀賔客<lb/>
共其死獸生獸凡獸入于腊人皮毛筋角入于玉府凡<lb/>
田獸者掌其政令<hi>罟音古注之樹反</hi>
　釋曰罟網也以網搏取所田之獸四時田獵春用火<lb/>
　夏用車秋用羅冬用徒四時各以一為主辨名物者<lb/>
　辨百獸之名與其物也冬成物之時狼殘物之尤者<lb/>
　夏田稼之時麋害稼之衆也春秋書冬麋以此各於<lb/>
<pb n="13b"/>
　其尤害物之時罟而獻之獸物朱子詩傳作鹿豕大<lb/>
　抵各獸不可食者莫可紀故總言獸物守罟備獸觸<lb/>
　罟也弊仆也弊而田止田止則虞人致旌旂於田處<lb/>
　之中央注猶聚也獸人則令所田之衆輸其所得獸<lb/>
　聚於旌旂之下大獸公之小獸私之也為用鮮故共<lb/>
　生獸為給常用故共死獸入于腊人乾之以為脯也<lb/>
　其皮毛筋骨入於玉府者將以制器用也獸人司獸<lb/>
　故凡田獵取禽獸者所有政令獸人掌之以其知田<lb/>
<pb n="14a"/>
　獵之法故也夫無事不田曰不敬田不以禮曰暴天<lb/>
　物故田者一為乾豆二為賓客三充君之庖書曰疇<lb/>
　若於上下草木鳥獸禮曰斷一木殺一獸不以其時<lb/>
　非孝也獸人之職宜以是觀之<lb/>
䱷人掌以時䱷為梁春獻王鮪辨魚物為鱻薧以共王<lb/>
膳羞凡祭祀賓客喪紀共其魚之鱻薧凡䱷者掌其政<lb/>
令凡䱷征入于玉府<hi>䱷今作漁</hi>
　釋曰月令季冬命漁師為梁漁師即漁人也季冬即<lb/>
<pb n="14b"/>
　以時也梁堰石障水而空其中以通魚之往來乃以<lb/>
　竹為笱而承梁之孔以取魚也　劉氏曰魚潛於淵<lb/>
　蓋物之善者聖人養之之灋則數罟不入汙池獺祭<lb/>
　魚然後漁人入澤梁然則罟非其制不可設矣取非<lb/>
　其時不可為矣是以罟必四寸梁設以時則凡魚皆<lb/>
　得以遂其性也王鮪鮪之大者鮪出河南至春入西<lb/>
　河上龍門以俟變化周人取之獻所無也鱻鮮也薧<lb/>
　乾也王之膳羞用魚則獻於膳夫凡禮事用魚皆䱷<lb/>
<pb n="15a"/>
　人主給之也取魚受政令於䱷人以其知取之時節<lb/>
　及其灋也漁征漁者之稅也近川澤之民於十月獺<lb/>
　祭魚之後亦得自取魚其中須骨堪飾器物者䱷人<lb/>
　主收之送入玉府以當邦賦<lb/>
　王氏曰周之初沛澤多而禽獸至周人嘗惡其逼矣<lb/>
　唯周公有以勝之然後中國之患除而人更頼其所<lb/>
　獲以共服食器用然則獸人之官脩寧百姓之大者<lb/>
　也魚之為物潛逃㣲𦕈難及以政方周之盛時乃能<lb/>
<pb n="15b"/>
　使之莘其尾而頒其首浮沈大小備得其性則以有<lb/>
　灋度加焉而已然則䱷人之官脩養萬物之悉者也<lb/>
　故二官各入其物於玉府以為王者仁民愛物其施<lb/>
　如是然後可以兼百姓之奉備萬物之養以足其燕<lb/>
　私玩好之欲也<lb/>
鼈人掌取互物以時簎魚鼈龜蜃凡貍物春獻鼈蜃秋<lb/>
獻龜魚祭祀共蠯蠃蚳以授醢人掌凡邦之簎事<hi>互户故反簎勑角反蜃工軫反貍莫皆反蠯薄佳反蠃即戈反蚳直其反</hi>
<pb n="16a"/>
　釋曰互物謂介甲之屬介蟲也簎以义刺泥中搏取<lb/>
　之蜃大蛤也貍藏也自埋藏於泥中非網罟可致者<lb/>
　鼈及龜魚字乳以夏而蜃以夏秋故春獻鼈蜃秋獻<lb/>
　龜魚避其字乳之時而弗獻也惟王不以飲食之養<lb/>
　害仁政之灋度然後能使物盡其性也蠯蜯蛤也蠃<lb/>
　䗂蝓也蚳蛾子也謂蟻之子取其白者為醢故授醢<lb/>
　人王氏曰魯語宣公夏濫於泗淵里革諫曰魚禁鯤<lb/>
　鮞蟲舍蚳蝝古之制也里革以舍蚳蝝為仁此以共<lb/>
<pb n="16b"/>
　蚳蝝為禮何也蓋宣公之夏濫非其時也聖人取物<lb/>
　以時而已　按鳥獸魚鼈咸若皆其徳懋之致自獸<lb/>
　人以下莫不以時取之以共膳夫之用亦所以贊天<lb/>
　地之化育輔萬物之自然非窮口腹之欲以暴殄天<lb/>
　物也<lb/>
腊人掌乾肉凡田獸之脯腊膴胖之事凡祭祀共豆脯<lb/>
薦脯膴胖凡腊物賓客喪紀共其脯腊凡乾肉之事<hi>胖普半反</hi>
<pb n="17a"/>
　釋曰大物解肆乾謂之乾肉薄析曰脯小物全乾為<lb/>
　腊膴全體亦大之義胖半體此皆獸人所共腊人治<lb/>
　之也田獸一為乾豆故祭祀共豆脯鄭氏曰脯非豆<lb/>
　實當為羞羞脯謂庶羞之脯薦脯謂薦獻之脯凡腊<lb/>
　物皆腊人治之以為脯故凡事取具焉<lb/>
　原曰觀膳夫以下之職知王者養身之道矣非獨養身乃<lb/>
　養徳也是故享天下之養者莫大於備物盡飲食之<lb/>
　道者莫先於備禮備物者必致其精備禮者必致其<lb/>
<pb n="17b"/>
　敬精矣敬矣盡愛物之道而得乎裁成輔相之宜者<lb/>
　皆於此乎見之今攷之膳夫所掌之珍羞鼎俎庖人<lb/>
　所掌之獸禽鱻薧内饔之膴胖骨鱐外饔之脯脩魚<lb/>
　腊亨人職煎和甸師供薪蒸獸人䱷人鼈人共鳥獸<lb/>
　魚鼈龜蜃腊人共脯腊夫是之謂備物物備矣豈徒<lb/>
　窮口腹之欲而已耶故膳夫王燕食則奉膳贊祭所<lb/>
　以起其敬授祭品甞食所以謹其㣲侑食卒食皆以<lb/>
　樂所以道其和夫是之謂備禮庖人辨香臊腥羶之<lb/>
<pb n="18a"/>
　膏欲適四時之宜内饔辨庮羶臊貍腥之臭而去六<lb/>
　物之不可食獸人則辨四時獸物之獻則又致其精<lb/>
　慎如此王日一舉齊日三舉一舉常道也三舉者將<lb/>
　交神明必變食潔饌所以致敬也若有喪荒㓙札則<lb/>
　不舉蓋人君以天地萬物為一體一有㓙變必致戚<lb/>
　而不遑安者𤯝自己出也况敢以盛饌自豐耶夫是<lb/>
　之謂致其敬又以甸師以下觀之則知先王於山林<lb/>
　川澤之物取之甚廣而皆有其灋用之甚周而必以<lb/>
<pb n="18b"/>
　其時於耕藉之暇則蕭茅薪蒸之共者徒不空養也<lb/>
　於獵則守罟春秋異獻於魚則時䱷為梁時簎鼈蜃<lb/>
　則庶物皆得以遂其生而成育物之仁至於祭祀賓<lb/>
　客喪紀膳羞得以取之無窮用之不竭而裁成輔相<lb/>
　之力又於是乎寓也非大聖人能以天地為一體萬<lb/>
　物為一身者安能制度之曲盡其道如此乎<lb/>
醫師掌醫之政令聚毒藥以共醫事凡邦之有疾病者<lb/>
疕瘍者造焉則使醫分而治之<lb/>
<pb n="19a"/>
　釋曰醫師總掌衆醫為四醫之長故掌其政令毒謂<lb/>
　五毒攻之之毒藥謂五藥療之之藥二物也聚之所<lb/>
　以共衆醫之用政即聚毒藥以共醫事也令即使醫<lb/>
　分而治之　劉氏曰藥有州土之宜採取之候煉制<lb/>
　之方攻治之灋悉預知之然後可以共醫事也疾輕<lb/>
　而病重疾甚曰病也頭瘡曰疕身瘡曰瘍皆造醫師<lb/>
　而求藥王氏曰凡人以血氣為營衛氣壅遏而不通<lb/>
　則有疾病血凝結而不流則為疕瘍疾病則使疾醫<lb/>
<pb n="19b"/>
　治之疕瘍則使瘍醫治之<lb/>
歲終則稽其醫事以制其食十全為上十失一次之十<lb/>
失二次之十失三次之十失四為下<lb/>
　釋曰每歲之終醫師攷衆醫之事功而制其食禄之<lb/>
　差分為五等十全為上者按其病用其術十無一失<lb/>
　者也程子曰非謂十人皆愈為上若十人不幸皆死<lb/>
　者則奈何但知可治者與不可治者十人皆中則為<lb/>
　上也失一失二失三皆然定為醫按嵗終計之以為<lb/>
<pb n="20a"/>
　禄食之差蓋餼稟必稱事然後能者勸不能者勉<lb/>
食醫掌和王之六食六飲六膳百羞百醬八珍之齊<hi>食音嗣和去聲齊才細反</hi>
　釋曰和調也六食謂六穀六飲謂六清六膳謂六牲<lb/>
　百羞謂羞用百二十品百醬謂醬用百二十罋八珍<lb/>
　謂八物之羞此皆膳夫所掌食醫主調和其齊使適<lb/>
　於節焉夫疾病之起本於氣體之不和不和由於飲<lb/>
　食之弗節故飲食者人之本也本得其養病何自生<lb/>
<pb n="20b"/>
　哉故在民與物則治其疾於已然在君與臣當防其<lb/>
　疾於未然此食醫所以為諸醫之先而屬之醫師也<lb/>
凡食齊眡春時羮齊眡夏時醬齊眡秋時飲齊眡冬時<lb/>
凡和春多酸夏多苦秋多辛冬多鹹調以滑甘<lb/>
　釋曰春為陽中其氣温食齊眡春宜温取其生也夏<lb/>
　為陽盛其氣熱羹齊眡夏宜熱取其化也秋為隂中<lb/>
　其氣凉醬齊眡秋宜凉取其成也冬為隂盛其氣寒<lb/>
　而飲齊眡之宜寒取其清也人一身備四氣之和故<lb/>
<pb n="21a"/>
　味眡四時為凖也春為木而肝屬焉春主發散宜多<lb/>
　酸以收之所以養肝也夏為火而心屬焉夏主解緩<lb/>
　宜多苦以堅之所以養心也秋為金而肺屬焉秋主<lb/>
　揫斂宜多辛以散之所以養肺也冬為水而腎屬焉冬主<lb/>
　堅栗宜多鹹以䎡之所以養腎也脾土分旺四時故皆調<lb/>
　以滑甘以養脾也　黄氏曰滑以調之慮其不通也<lb/>
　甘以調之慮其不和也甘在内則養脾在外則養肉<lb/>
　四行不可無土四味不可無甘此甘所以調歟竅者<lb/>
<pb n="21b"/>
　氣之所由以通也竅不利則氣窮焉此滑之所以調<lb/>
　歟<lb/>
凡㑹膳食之宜牛宜稌羊宜黍豕宜稷犬宜粱鴈宜麥<lb/>
魚宜苽凡君子之食恒放焉<hi>稌音杜苽音孤放甫往反</hi>
　釋曰㑹合也合之以相成也膳食之宜謂畜與穀各<lb/>
　有相宜稌稉也苽彫胡也牛土畜稌土穀羊火畜黍<lb/>
　火穀此二者以同氣為宜豕土畜稷水榖此以土尅<lb/>
　水為宜犬金畜粱土穀此以土生金為宜鴈火畜麥<lb/>
<pb n="22a"/>
　木穀此以木生火為宜魚水畜苽水穀此亦以同氣<lb/>
　為宜君子卿大夫士也食醫本為和王食然君子之<lb/>
　食亦當依倣以為節焉　黄氏曰牛羊豕鴈魚天産<lb/>
　也以為膳所以養人之精稌黍稷粱麥苽地産也以<lb/>
　為食所以養人之形精不足於養則氣衰形不足於<lb/>
　養則氣殆膳食之養不可相廢其宜不可相反所宜<lb/>
　或失焉則所養適足以害之耳楊氏曰先王於食有<lb/>
　醫所以治未病也凡百君子所以自養者亦當放此<lb/>
<pb n="22b"/>
　至於疾而後用醫則末矣故周官疾醫施於萬民而<lb/>
　君子不與焉<lb/>
疾醫掌養萬民之疾病四時皆有癘疾春時有痟首疾<lb/>
夏時有痒疥疾秋時有瘧寒疾冬時有嗽上氣疾<hi>痟音消痒以掌反疥音介嗽西豆反上時掌反</hi>
　釋曰疾醫醫師所使醫萬民之疾病不云療而云養<lb/>
　者治病以調養為本也癘疾氣戾不和而成疾也痟<lb/>
　酸削也首疾頭痛也嗽咳也上氣逆喘也四時之間<lb/>
<pb n="23a"/>
　冬傷於寒春必病温夏傷於暑秋必痎瘧素問云然<lb/>
　也蓋方冬時陽為主於内寒雖入之勢未能動及春<lb/>
　陽出而隂為内主然後寒動而搏陽故有痟首之疾<lb/>
　方夏之時隂為主於内暑雖入之勢未能動及秋隂<lb/>
　出而陽為内主然後暑動而摶隂為瘧寒之疾夏則陽<lb/>
　溢於皮膚冬則陽溢於臟腑疥生於皮膚者也故夏<lb/>
　有痒疥之疾嗽肺病也肺氣屬金而主聲故臟腑受<lb/>
　病則肺動而為嗽上氣之疾矣此四時之癘疾也夫<lb/>
<pb n="23b"/>
　隂陽判而為五行五行運而為四時或為寒暑或為<lb/>
　温凊資其氣以生者孰不為之感動哉善攝生者消<lb/>
　息盈虛與時偕行故邪氣不能以襲之不然客邪輙<lb/>
　蹈其舍則疾病交作此四時所以皆有癘疾者也<lb/>
以五味五穀五藥養其病以五氣五聲五色眡其死生<lb/>
兩之以九竅之變參之以九藏之動<hi>竅苦弔反</hi>
　釋曰養猶治也病由氣勝負而生攻其嬴養其不足<lb/>
　者五味醯酸酒苦飴宻甘姜桂辛鹽鹹之類五穀麻<lb/>
<pb n="24a"/>
　麥黍稻稷也五藥草木蟲石穀也素問曰形不足温<lb/>
　之以氣精不足補之以味味養精也穀養形也藥療<lb/>
　病也養精為本養形為次療病為末下文皆療病之<lb/>
　事五形五臟所出之氣心肝脾肺腎也五聲口所出<lb/>
　之聲由唇舌牙齒喉有宫商角徵羽之辨也五色面<lb/>
　貌所發之色木青火赤金白水黒土黄也此三者有<lb/>
　相生相勝之理有旺相休廢之道醫者望其氣聼其<lb/>
　聲觀其色則死生可以預知矣兩者再也參者三也<lb/>
<pb n="24b"/>
　謂再三重審騐之九竅陽竅七隂竅二變謂通與塞<lb/>
　也五臟心肝脾肺腎為五臟胃為水穀之府小腸為<lb/>
　受盛之府大腸為行道之府膀胱為津液之府是為<lb/>
　九藏三焦為孤府故不入藏之動為脉或曰九竅之<lb/>
　變有通塞之二候故曰兩九脉之動有浮中沈之三<lb/>
　按故曰參可謂精矣<lb/>
凡民之有疾病者分而治之死終則各書其所以而入<lb/>
于醫師<lb/>
<pb n="25a"/>
　釋曰疾醫所以治萬民之疾病所命者中士八人而<lb/>
　已其他為醫之人尚多皆名𨽻於醫師民有病者請<lb/>
　於醫師使治之内外各專其術故使分而治之失治<lb/>
　者曰死應死者曰終書所以死終之故入於醫師而<lb/>
　稽考之以為制食之差等古人醫政詳宻如此故民<lb/>
　無横死與夭札之灾也<lb/>
　原曰疾醫掌養萬民之疾病而不及王后貴人者聖<lb/>
　人疾意之所在也凡疾病有不起於飲食之不謹起<lb/>
<pb n="25b"/>
　居之無節者乎故食醫一官列之於前雖不及藥石<lb/>
　之具而以醫名官是欲其保安於無事之日况醫職<lb/>
　之下又有酒醬等官所以調飲食而迎𨗳和氣者無<lb/>
　所不至矣而宫人舍人掌次之職在在有之所以節<lb/>
　宣其動息起居曷所不至疾病何從而生哉故醫師<lb/>
　之設蓋欲貴者養之於未病之先賤者治之於己病<lb/>
　之後君子觀此則知寡慾以養心謹禮以養形者自<lb/>
　不容已矣<lb/>
<pb n="26a"/>
瘍醫掌腫瘍潰瘍金瘍折瘍之祝藥劀殺之齊凡療瘍<lb/>
以五毒攻之以五氣養之以五藥療之以五味節之<hi>瘍音痒折時設反祝作注劀音刮齊才細反</hi>
　釋曰瘍瘡癰也瘍醫專治外證腫瘍氣聚而不散者<lb/>
　潰瘍血溢而將破者金瘍刀傷而成瘡者折瘍踠跌<lb/>
　而骨折者祝注也以藥附著之或曰如字以氣封瘍<lb/>
　而徒之也劀括去膿血也殺以刀去其腐肌也祝之<lb/>
　不勝然後用藥藥之不去必劀之括之不愈則殺去<lb/>
<pb n="26b"/>
　之止病曰療攻治也五毒五藥之有毒者攻之利法<lb/>
　也五氣五藥之氣也養之補法也五藥以療其瘡於<lb/>
　外五味以節其養於内王氏曰疾醫以治内為主故<lb/>
　先味而後藥瘍醫以治外為主故先藥而後味<lb/>
凡藥以酸養骨以辛養筋以鹹養脉以苦養氣以甘養<lb/>
肉以滑養竅凡有瘍者受其藥焉<lb/>
　釋曰酸者木之味肉以骨為體骨收則强故以酸收<lb/>
　之辛者金之味肉以筋為節筋散而不攣故以辛散<lb/>
<pb n="27a"/>
　之鹹者水之味脉所以行血脉䎡則和故以鹹䎡之<lb/>
　苦者火之味氣所以充體氣堅則完故以苦堅之甘<lb/>
　者土之味肉緩則不壅故以甘緩之竅以骨為體以<lb/>
　肉為包所以通氣也素問曰骨肉滑利可以長久惟<lb/>
　滑則無所凝止故以滑利之盖腎主骨腎水屬也故<lb/>
　欲收肝主筋肝木屬也故欲散心主脉心火屬也故<lb/>
　欲䎡肺主氣肺金屬也故欲堅脾主肉脾土屬也故<lb/>
　欲緩而竅則水屬也故以滑利為主<lb/>
<pb n="27b"/>
獸醫掌療獸病療獸瘍凡療獸病灌而行之以節之以<lb/>
動其氣觀其所發而養之凡療獸瘍灌而劀之以發其<lb/>
惡然後藥之養之食之几獸之有病者有瘍者使療之<lb/>
死則計其數以進退之<hi>食音嗣</hi>
　釋曰療獸病者醫獸内病之症也療獸瘍者醫獸外<lb/>
　症也醫人則内外各自為術醫獸則合為一術貴人<lb/>
　賤物也獸病疾之不可見者獸不能言則病狀難知<lb/>
　必灌之以藥使行焉行之不止則其病劇又從而節<lb/>
<pb n="28a"/>
　止之先動其氣脉因以觀其病之發而養之則獸病<lb/>
　可療矣此醫其内者也瘍結於外而易見必先灌以<lb/>
　藥而攻之以刮去其膿血而發其惡然後藥以療之<lb/>
　養以息之食以肥之此療獸瘍之序也是之謂外症<lb/>
　死則計其多少之數以進退其食如此則醫者有所<lb/>
　憚而獸之有病者可愈此聖人及物之仁也<lb/>
酒正掌酒之政令以式灋授酒材凡為公酒者亦如之<lb/>
　釋曰掌政令者酒官之長也式其給用之式若米麯<lb/>
<pb n="28b"/>
　多寡之數灋其造釀之灋若水火齊量之差酒材則<lb/>
　凡資之以為酒者皆是月令曰秫稻必齊麯蘖必時<lb/>
　湛熾必潔水泉必香陶器必良火齊必得是也授者<lb/>
　授酒人使造之公酒為公事而作酒如饗燕飲射之<lb/>
　類亦以式灋授酒材釀之<lb/>
辨五齊之名一曰泛齊二曰醴齊三曰盎齊四曰緹齊<lb/>
五曰沈齊辨三酒之物一曰事酒二曰昔酒三曰清酒<lb/>
辨四飲之物一曰清二曰醫三曰醬四曰酏掌其厚薄<lb/>
<pb n="29a"/>
之齊以共王之四飲三酒之饌及后世子之飲與其酒<lb/>
<hi>泛方劒反盎烏浪反緹音體醫於已反酏以友反</hi>
　釋曰齊者造作而有節量之名也五齊用以祭祀非<lb/>
　人所飲也不致其味致其義而已故曰辨名以名者<lb/>
　義之所自出也太古以明水為禮其後乃有𤣥酒𤣥<lb/>
　酒一變而有泛齊泛齊者成而滓浮泛泛然泛齊一<lb/>
　變而有醴齊成而汁出渾厚而甜醴齊一變而有盎<lb/>
　齊成而滃滃然葱白色其味得中過此有緹齊其色<lb/>
<pb n="29b"/>
　紅赤味已是酒矣沈者成而渾沈則清矣自醴以上<lb/>
　尤濁縮酌者盎以下差清五者酒之始也三酒所以<lb/>
　飲者務致其實而已故言辨其物事酒酌工事者之<lb/>
　酒味稍薄不可以久者昔酒昔熟而久者也其味厚<lb/>
　故可久清酒者醇酒也酒熟久則醇醇久則清詩或<lb/>
　言祭以清酒或言清酒百壺故酒以極清為極美故<lb/>
　事神接人皆以清酒為尚焉自泛齊以至清酒然後<lb/>
　為極酒之次也清謂泲醴而為之醫謂釀粥而為之<lb/>
<pb n="30a"/>
　漿用米以漿謂之酨漿言米汁相將也酏則稀粥之<lb/>
　清者可飲也陳氏曰酒正四飲清醫漿酏而無水醴<lb/>
　凉漿人六飲水漿醴凉醫酏而無清水凉之味薄非<lb/>
　酒正所辨酒在飲中非用漿人之灋内則無水凉醫<lb/>
　亦以其薄而畧之五齊以下並酒人漿人所作酒正<lb/>
　則辨其厚薄之齊共之於王則陳設之所謂饌也后<lb/>
　世子不言饌飲酒則直共之而已<lb/>
凡祭祀以灋共五齊三酒以實八尊大祭三貳中祭再<lb/>
<pb n="30b"/>
貳小祭一貳皆有酌數唯齊酒不貳皆有器量共賓客<lb/>
之禮酒共后之致飲於賓客之禮醫酏糟皆使其士奉<lb/>
之<lb/>
　釋曰凡祭天地宗廟諸神皆有五齊三酒祭有大小<lb/>
　酒有多少各有常法以共之五齊五尊三酒三尊此<lb/>
　除明水𤣥酒若五齊加明水三酒加𤣥酒為十六尊<lb/>
　不言者舉正尊也大祭王服大裘衮冕所祭也中祭<lb/>
　王服鷩冕毳冕所祭也小祭王服希冕𤣥冕所祭貳<lb/>
<pb n="31a"/>
　副貳也酌所用器注酒尊中者數量之多少也　陳<lb/>
　氏曰濁莫如五齊而其味薄清莫如三酒而其味厚<lb/>
　祭祀有五齊以神事之尚質也有三酒以人養之尚<lb/>
　味也酒正共五齊三酒以實八尊皆陳而弗酌所以<lb/>
　致事養之義也非此八尊所實齊酒皆有貳備乏少<lb/>
　也大祭所酌度用一尊則以三尊貳之中祭二尊小<lb/>
　祭一尊副之皆酌而獻所以致事養之用也禮運曰<lb/>
　𤣥酒在堂醴醆在户粢醍在堂澄酒在下皆設而弗<lb/>
<pb n="31b"/>
　酌者也故有器量而無酌數禮酒王所致酒糟醫酏<lb/>
　不泲者也泲曰清不泲曰糟士其下士也諸侯來為<lb/>
　賓者王致酒后致飲夫婦相成之義也使士奉之不<lb/>
　親獻也<lb/>
凡王之燕飲酒共其計酒正奉之凡饗士庶子饗耆老<lb/>
孤子皆共其酒無酌數掌酒之賜頒皆有灋以行之凡<lb/>
有秩酒者以書契授之<lb/>
　釋曰王燕飲酒謂王燕居而自飲酒或不時與羣臣<lb/>
<pb n="32a"/>
　燕也共其計者計其用酒多少之數以共於王也有<lb/>
　司不可以灋度拘玉故但共其計也惟獻王故酒正<lb/>
　親奉之士庶子宿衛者或賢能者耆老有齒衡之老<lb/>
　孤子死王事之子皆有饗禮示所隆無酌數以醉為<lb/>
　度示恩意之厚也王若以酒匪頒賜羣臣酒正必畫<lb/>
　為一定之式灋令循而行之秩酒謂月給有定數書<lb/>
　之於契以授之使知所得之多少執以取酒也<lb/>
酒正之出日入其成月入其要小宰聼之歲終則㑹唯<lb/>
<pb n="32b"/>
王及后之飲酒不㑹以酒式誅賞<lb/>
　釋曰出謂授酒材及用酒之多少也日入其成旬計<lb/>
　也月入其要月計也入其書於小宰使聼之以其執<lb/>
　九式之貳守出納之正止其不如灋者也嵗終則計<lb/>
　㑹總一歲用酒多寡之數入於太宰以合九式也王<lb/>
　后飲酒不㑹者當享天下之養無過度也然止自飲<lb/>
　而已非匪頒也世子以下皆㑹防荒侈也以酒式誅<lb/>
　賞者酒正於授酒材之初既有給用之式則於造成<lb/>
<pb n="33a"/>
　之後必計其美惡如式者賞不如式者責之或曰凡<lb/>
　用酒各有式酒正掌之受用酒者或過不及違式灋<lb/>
　者酒正誅賞之可以互相備也<lb/>
酒人掌為五齊三酒祭祀則共奉之以役世婦共賓客<lb/>
之禮酒飲酒而奉之凡事共酒而入于酒府凡祭祀共<lb/>
酒以往賓客之陳酒亦如之<lb/>
　釋曰酒人皆婦人曉解作酒者奄人掌之酒正辨其<lb/>
　名物授酒材酒人則受酒式酒材於酒正而造釀之<lb/>
<pb n="33b"/>
　故曰掌為五齊三酒世婦春官之世婦立宫卿女官<lb/>
　府於内以掌女宫之宿戒教王后六宫之禮事故女<lb/>
　酒奄人之屬皆宫卿世婦掌之故曰以役世婦非天<lb/>
　官妃嬪世婦也禮酒饗酒也饗以訓恭儉爵盈而不<lb/>
　飲所以為禮也飲酒燕酒也燕以示慈惠常飲之酒<lb/>
　而已奉之者酒人奉於賓客也凡事王燕飲之事也<lb/>
　酒府酒正之府也王燕飲之酒酒人當奉之故共酒<lb/>
　入於酒府而辨其厚薄之齊也凡祭祀之酒自有人<lb/>
<pb n="34a"/>
　奉之故共酒徃待其令而已賓客之陳酒掌客所謂<lb/>
　壺四十皆陳之類此酒亦自有人陳之故共酒以往<lb/>
漿人掌共王之六飲水漿醴凉醫酏入于酒府共賓客<lb/>
之稍禮共夫人致飲于賓客之禮清醴醫酏糟而奉之<lb/>
凡飲共之<lb/>
　釋曰六飲大槩煑酏而為之以其味薄而淡則謂之<lb/>
　水水為清冷所以和酒凉為寒粥所以佐酒無厚薄<lb/>
　之齊不待辨也漿醴酏見上入於酒府者酒正當奉<lb/>
<pb n="34b"/>
　之也稍禮賓客欲去留間王稍給以六飲之禮非正<lb/>
　饔餼之禮也夫人之賓客卿大夫之妻也夫人有致<lb/>
　飲於賓客之禮猶冡宰之有賜予也蓋上下内外大<lb/>
　小相成焉禮之所以立也清之為醴濁之為醫酏此<lb/>
　四飲漿人奉之不使士凡用飲漿皆共之非必饋食<lb/>
　也<lb/>
凌人掌冰正歲十有二月令斬氷三其凌<lb/>
　釋曰凌氷室也詩云二之日鑿氷冲冲三之日納于<lb/>
<pb n="35a"/>
　凌隂設官以掌之上以灋天時下以防人患也正嵗<lb/>
　者建子月朔云十有二月者周人改嵗於子而不改<lb/>
　夏月故建子十一月謂之正嵗建寅月謂之正月此<lb/>
　云正嵗十二月者改嵗之次月建丑月也詩云二之<lb/>
　日鑿氷是月之日也季冬火星中大寒氷方盛之時<lb/>
　水澤腹堅故令斬氷三其凌三倍其氷納於氷室備<lb/>
　消釋也<lb/>
春始治鑑凡外内饔之膳羞鑑焉凡酒漿之酒醴亦如<lb/>
<pb n="35b"/>
之祭祀共氷鑑賓客共氷大喪共夷槃冰夏頒冰掌事<lb/>
秋刷<hi>刷所劣反</hi>
　釋曰鑑似甀大口以盛冰置食物於中以禦温氣春始<lb/>
　治之為三月將獻羔啓冰也外饔内饔之膳羞酒人<lb/>
　漿人之酒醴見温氣皆失其味故用冰鑑以凉之也<lb/>
　祭祀之物停久故各共冰鑑謂祭物置冰鑑之上也<lb/>
　賓客之膳羞則以冰錯之故不置鑑夷之言尸也尸<lb/>
　之盤曰夷盤廣八尺長丈二深三尺漆赤中實冰于<lb/>
<pb n="36a"/>
　槃中置之尸牀之中欲以寒尸故共夷槃冰也夏四<lb/>
　月暑氣盛王以冰頒賜羣臣則主其事刷清也秋七<lb/>
　月天氣凉不用冰刷除冰室將納新冰<lb/>
　王氏曰藏冰將以備暑而亦所以達陽出冰雖以禦<lb/>
　暑而亦所以助隂夫隂陽之氣流行於天地之間一<lb/>
　氣之不至則閉塞而為災一氣之或過則乖戾而為<lb/>
　疾善防患者或養其弱以抗其强故方隂之盛而陽<lb/>
　之㣲也則鑿冰以達陽或損其有餘以補其不足故<lb/>
<pb n="36b"/>
　方陽之隆而隂之消也則出冰以禦暑如此則無愆<lb/>
　陽無伏隂無閉塞乖戾之患矣先王裁成天地之道<lb/>
　輔相天地之宜以左右民如此<lb/>
籩人掌四籩之實朝事之籩其實䵄蕡白黒形鹽膴鮑<lb/>
魚鱐饋食之籩其實棗㮚桃乾<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>榛實加籩之實蓤芡<lb/>
㮚脯蓤芡㮚脯羞邊之實糗餌粉餈<hi>䵄方弓反蕡符文反鱐所求反㮚力質反<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>音老榛側巾反蓤音陵芡音儉㮚古栗字餌而志反餈作資反</hi>
　釋曰籩竹器如豆其容實皆四升朝事饋食加籩羞<lb/>
<pb n="37a"/>
　籩四籩也籩豆禮之器也器以薦物而致禮各有司<lb/>
　存故非特掌其器併掌其實也朝事祭宗廟薦腥之<lb/>
　事熬麥曰䵄枲實曰蕡熬稻曰白熬黍曰黒築鹽為<lb/>
　虎形曰形鹽膴以魚肉為大臠鮑以魚於楅室中糗<lb/>
　乾之鱐乾魚也鮑出江淮鱐出東海王者備物近者<lb/>
　腥之逺者乾之是為朝事八籩王薦腥后亞獻之後<lb/>
　薦此豆籩也饋食薦熟之事乾<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>乾梅也榛似㮚而<lb/>
　小三物則以乾濕之物足此五物為八籩此王薦熟<lb/>
<pb n="37b"/>
　后亞獻之後薦之蓤芰也芡鷄頭也四物重言之謂<lb/>
　八籩加籩者尸既食后亞獻尸所加之籩糗熬大豆<lb/>
　與米也粉豆豆屑也合蒸曰餌餅之曰餈二物皆粉<lb/>
　稻米黍米所為餌言糗餈言粉互文相足也此羞籩<lb/>
　者王既酳尸后又獻羞籩羞豆各四焉是也<lb/>
凡祭祀共其籩薦羞之實喪事及賓客之事共其薦籩<lb/>
羞籩為王及后世子共其内羞凡籩事掌之<lb/>
　釋曰凡祭祀非止宗廟也薦羞皆進也未食未飲曰<lb/>
<pb n="38a"/>
　薦先薦後獻也若朝踐饋獻時未獻前所薦之籩豆<lb/>
　朝事饋食也既食既飲曰羞若尸食後酳尸訖所進<lb/>
　羞即加豆之實也賓客之事謂燕饗時喪事謂殷奠<lb/>
　時皆共二籩之實也内羞房中之羞凡籩事非一事<lb/>
　也或曰籩人醢人皆不言共王及后世子之内羞而<lb/>
　曰為王及后世子者則此内羞非共王后世子乃后<lb/>
　世子以此内羞共禮事而籩人醢人為之共之也世<lb/>
　婦及祭之日涖陳凡内羞之物則此内羞為共祭明<lb/>
<pb n="38b"/>
　矣<lb/>
醢人掌四豆之實朝事之豆其實韭菹醓醢菖本麋臡<lb/>
菁菹鹿臡茆菹麇臡饋食之豆其實葵菹蠃醢脾析蠯<lb/>
醢蜃蚳醢豚拍魚醢加豆之實芹菹兎醢深蒲醓醢箈<lb/>
菹鴈醢筍菹魚醢羞豆之實酏食糝食<hi>韭音久菹莊魚反醓吐感反臡乃兮反菁作寧反茆音卯䴢京倫反蠃力禾反脾婢支反析星歴反蠯音蜯拍音搏芹音勤箈音台筍即笋字食音嗣糝素感反</hi>
　釋曰醢豆實也不言豆人而曰醢人者為豆實而言<lb/>
<pb n="39a"/>
　也四豆之實亦是薦羞有骨為臡無骨為醢全物為<lb/>
　菹細切為韲凡作醢及臡者必先膞乾其肉乃莝之<lb/>
　雜以粱麯及鹽漬以美酒塗置甀中百日則成矣醓<lb/>
　肉汁也菖本蒲根也菁蔓菁也茆鳬葵也䴢似鹿而<lb/>
　大者也此為朝事八豆之實焉蠃䗂蝓也脾析牛百<lb/>
　葉也蠯蛤也蜃大蛤也蚳蛾子也豚拍脅也此饋食<lb/>
　之八豆芹楚葵也深蒲謂蒲始生水中子醓醢肉醬<lb/>
　也箈箭萌或曰水中魚衣筍竹萌凡菹醢皆以氣味<lb/>
<pb n="39b"/>
　相成兩兩相配為入此加豆之實后設之酏<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>也内<lb/>
　則取稻米舉糔溲之小切狼臅膏以與稻米為<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>糝<lb/>
　取牛羊豕肉三如一小切之與稻二肉一合以為餌<lb/>
　煎之謂之糝食此為羞豆之實二豆也<lb/>
凡祭祀共薦羞之豆實賓客喪紀亦如之為王及后世<lb/>
子共其内羞王舉則共醢六十罋以五齊七醢七菹三<lb/>
臡實之賓客之禮共醢五十罋凡事共醢<hi>齊當為韲</hi>
　釋曰五韲昌本脾析蜃豚拍深蒲也七醢醓蠃蠯蚳<lb/>
<pb n="40a"/>
　魚兎鴈醢七菹韭菁茆葵芹箈筍菹也三臡鹿麋䴢<lb/>
　也凡醯醬所和細切為韲全物若䐑為菹虀菹之稱<lb/>
　肉及菜通賓客之禮致饗餼時也上公醯醢共百二<lb/>
　十罋侯伯百罋子男八十罋此云五十罋百罋之半<lb/>
　舉中以見上下也<lb/>
醯人掌共五齊七菹凡醯物以共祭祀之齊菹凡醯醬<lb/>
之物賓客亦如之王舉則共齊菹醯物六十罋共后及<lb/>
世子之醬齊菹賓客之禮共醯五十罋凡事共醯<hi>醯呼西反</hi>
<pb n="40b"/>
　釋曰醯醢一事也周人分為二職其所實之器在膳<lb/>
　夫則為罋在醯人則為豆罋以備禮數豆則可和齊<lb/>
　菹而共膳醢人雖具齊菹以充豆非醯則齊菹之味<lb/>
　不成故醯醢不嫌二職蓋齊菹有須醬而成者有須<lb/>
　醢而成者故醢人醯人各有五齊七菹也凡醯物則<lb/>
　以醯所成之物凡醯醬之物則以醯所成之醬也王<lb/>
　舉共醯六十罋并醢人六十罋即膳夫醬用百有二<lb/>
　十罋也后世子之醬齊菹用醯以成之者皆共之賓<lb/>
<pb n="41a"/>
　客共醯五十罋並醢人五十罋為百罋侯伯之禮也<lb/>
鹽人掌鹽之政令以共百事之鹽祭祀共其苦鹽散鹽<lb/>
賓客共其形鹽散鹽王之膳羞共飴鹽后及世子亦如<lb/>
之凡齊事䰞盬以待戒令<hi>齊才細反䰞音煮盬音古</hi>
　釋曰鹽所以調和食味故次醯人王氏曰鹽之為物<lb/>
　其用博其利厚必有政令以治之先王之時山澤有<lb/>
　虞衡物為之厲而為守禁至於鹽則有守禁尤嚴以<lb/>
　共百事之鹽者鹽之為用非一人人不可闕也若祭<lb/>
<pb n="41b"/>
　祀賓客及王后世子膳羞其大耳鹽之所産不同有<lb/>
　刮於地而得者其味苦謂之苦鹽有熬其波而出者<lb/>
　其鹽散謂之散鹽有風其水而成者其味甘甜謂之<lb/>
　飴鹽有積於鹵而結者其形似虎謂之形鹽祭祀則<lb/>
　共苦鹽取其成於自然與𤣥酒明水不異也賓客則<lb/>
　共形鹽取其如虎之形示服猛也然皆益以散鹽者<lb/>
　取其治洽四海能致逺物以奉先祖懐諸侯也王及<lb/>
　后世子膳羞皆共飴鹽者取其味之甘甜可甞食也<lb/>
<pb n="42a"/>
　齊事和五味之事䰞為煮盬者鹽之陳而古者其色<lb/>
　黒或化為水也用火以煉治之則潔白如初其味和<lb/>
　矣<lb/>
　原曰鹽民食之和不可一日闕也禹任土作貢而令<lb/>
　青州貢鹽蓋貢其所有以供王用耳周禮鹽人之職<lb/>
　以共百事之鹽蓋亦以鹽之用而共邦事未嘗以鹽<lb/>
　之利而共邦財也其官則以奄二人為之掌其政令<lb/>
　謂共鹽耳待其戒令謂煮盬爾自祭祀賓客膳羞之<lb/>
<pb n="42b"/>
　外未嘗有一毫之取於民是以其利則嘗在民而不<lb/>
　在官也上之人未嘗資其利以富國下之人未嘗謀<lb/>
　其利以富家故周禮一書理財居半鹽獨無賦自管<lb/>
　仲以後寢以為富國之計遂至官與民爭利豈先王<lb/>
　之意哉<lb/>
幂人掌共巾幂祭祀以疏布巾幂八尊以畫布巾幂六<lb/>
彛凡王巾皆黼<hi>黼音甫</hi>
　釋曰以疏布者天地之神尚質也禮器云大路素而<lb/>
<pb n="43a"/>
　越席疏布幂至敬無文者也六彛皆盛鬱鬯以裸宗<lb/>
　廟其巾幂皆畫雲氣尚文也其實天地亦有秬鬯之<lb/>
　彛宗廟亦有八尊則天地皆用疏布宗廟皆用畫布<lb/>
　可知劉氏曰凡王之燕射饗食當巾幂者皆繡為黼<lb/>
　則有形為斧矣繡以設色所以示文章形以為斧所<lb/>
　以示威斷古之道也夫巾幂所以衛潔清而示恭敬<lb/>
　也故設官以掌之其所以事天地宗廟君尊之誠可<lb/>
　知也<lb/>
<pb n="43b"/>
　原曰飲食祭祀燕饗賓客喪紀國之大事也周禮諸<lb/>
　官各有其禮矣而所以備四者之用則自酒正至幂<lb/>
　人九官掌之焉夫所以暢天地之和致事養之用者<lb/>
　莫大乎五齊三酒四飲也而酒正酒人漿人職之極<lb/>
　天地之産盡水陸之珍者莫盛乎五齊七菹七醢三<lb/>
　臡醯醬也而籩人醢人醯人職之節天地之盛氣以<lb/>
　堅衆味莫大乎冰取自然之味以和庶物莫大乎鹽<lb/>
　此二者用若小而關天地燮調之功則大也故特設<lb/>
<pb n="44a"/>
　凌人鹽人以掌之至於巾幂致潔之物也而有天地<lb/>
　宗廟及王之品節焉為是而設官可見先王致詳致<lb/>
　謹於禮義之中莫不有灋式存焉是故於飲食燕饗<lb/>
　也則見先王不以口體而竭四海難得之物焉於祭<lb/>
　祀也則不敢以天下而儉於天地宗廟百神而不盡<lb/>
　誠盡物焉於賓客也則不敢以天下之富而缺上下<lb/>
　之歡與懐柔之道焉至於喪紀則不敢不預其備焉<lb/>
　九官之設實大義所在大禮所關可以萬世循之而<lb/>
<pb n="44b"/>
　不敢苟者此職不明則四禮不盡其義備物致誠之<lb/>
　道㣲矣<lb/>
宫人掌王之六寢之脩為其井匽除其不蠲去其惡臭<lb/>
共王之沐浴凡寢中之事埽除執燭共鑪炭凡勞事四<lb/>
方之舍事亦如之<hi>匽於建反蠲音涓去起吕反</hi>
　釋曰宫人主安息王身者六寢路寢一小寢五路寢<lb/>
　以治事小寢以時燕息諸侯三寢一路寢一燕寢一<lb/>
　側室焉脩埽除也王者外有三朝内有六寢隂陽之<lb/>
<pb n="45a"/>
　義也井以停止水備火燭匽豬也謂霤下之池以受<lb/>
　水潦備洗滌也蠲潔也除不蠲去惡臭謂决匽以洗<lb/>
　滌之所以謂之脩也沐以潔首浴以潔身則膚受之<lb/>
　塵垢無所受也埽除所以潔室執燭所以為明鑪炭<lb/>
　所以致熱凡寢中之事宫人則兼治之凡勞䙝之事<lb/>
　宫人則兼理之王㑹同征伐廵狩之所次舍皆宫人<lb/>
　掌之此宫人所以司王之居處而舍幕次之官所以<lb/>
　屬也<lb/>
<pb n="45b"/>
掌舍掌王之㑹同之舍設梐枑再重設車宫轅門為壇<lb/>
壝宫棘門為帷宫設旌門無宫則共人門凡舍事則掌<lb/>
之<hi>梐歩禮反枑户故反重直隆反壝遺季反</hi>
　釋曰㑹同之舍發政為㑹施政為同王若廵狩則㑹<lb/>
　諸侯於方嶽之下不廵狩則為方明之壇於國門之<lb/>
　外皆為王宫於其下梐枑行馬也内外兩重設之然<lb/>
　後設車宫轅門於内所以營衛至尊也車宫環車以<lb/>
　外向轅門仰轅以為門壇壝築壇於中壝土於外以<lb/>
<pb n="46a"/>
　為宫以棘為門棘荆棘或曰矛㦸也君晝日息暫展<lb/>
　肆焉則張帷以為宫設旌以為門無宫非企息之所<lb/>
　在雖暫駐亦必設備故以衛士為門焉　劉氏曰設<lb/>
　梐枑再重所以衛宫車也設車宫轅門所以衛壇壝<lb/>
　也為壇壝棘門所以衛天子㑹同也為幄宫設旌門<lb/>
　所以待王之休息也無宫則共人門亦以待王之休<lb/>
　息也凡舍事王行所止舍皆掌舍職之也<lb/>
幕人掌帷幕幄帟綬之事凡朝覲㑹同軍旅田役祭祀<lb/>
<pb n="46b"/>
共其帷幕幄帟綬大喪共帷幕帟綬三公及卿大夫之<lb/>
喪共其帟<lb/>
　釋曰在旁曰帷在上曰幕皆布為之四合曰幄帟幄<lb/>
　内之帳綬絛也四物皆以綬連繫之也此即綴衣也<lb/>
　掌舍幕人掌次三職相須而成事上掌帷幕幄帟綬<lb/>
　者王在宫之時則幕人掌其事此朝覲以下言共之<lb/>
　者共之掌次使張之不主其事也大喪用帷者以帷<lb/>
　堂也或與幕張之於庭帟在柩上三公及卿大夫之<lb/>
<pb n="47a"/>
　喪應有帟故共之唯士無帟王有惠賜之檀弓曰君<lb/>
　於士有賜帟是也<lb/>
掌次掌王次之灋以待張事<lb/>
　釋曰舍與次一也舍者久居之辭次者暫止之義故<lb/>
　分為二職待張事者王出宫則幕人以帷與幕送與<lb/>
　掌次張之灋者大小丈尺之差也<lb/>
王大旅上帝則張氊案設皇邸朝日祀五帝則張大次<lb/>
小次設重帟重案合諸侯亦如之師田則張幕設重帟<lb/>
<pb n="47b"/>
重案諸侯朝覲㑹同則張大次小次師田則張幕設案<lb/>
孤卿有邦事則張幕設案<lb/>
　釋曰旅之為言衆也陳也上帝合五帝言之大旅上<lb/>
　帝者合五帝於圜丘以祭也國有故則旅上帝分五<lb/>
　帝而祭也亦曰旅但不曰大旅也氊案張氊於案皇<lb/>
　邸設鳯羽於版以為屏風此王齋宿之所設也朝日<lb/>
　春分拜日於東門之外祀五帝謂四時迎氣於四郊<lb/>
　國有故亦於四郊祀五帝次謂幄也王不宿於外故<lb/>
<pb n="48a"/>
　初徃則設大幄以候息止既接祭則張小幄以候行<lb/>
　禮師田出師田臘張幕不設幄者王臨誓衆或回顧<lb/>
　瞻察也大次亦初往所居小次亦待事之處皆邇方<lb/>
　明之壇為之師田者與諸候從王而師田也只言張<lb/>
　幕設案則不重也敬賓客者也三公九卿將受命出<lb/>
　使於四方亦張幕於庭所以籍弊設案為位王立於<lb/>
　前而授之命焉<lb/>
凡喪王則張帟三重諸侯再重孤卿大夫不重凡祭祀<lb/>
<pb n="48b"/>
張其旅幕張尸次射則張耦次掌凡邦之張事<lb/>
　釋曰凡喪王與諸侯孤卿大夫之喪也帟柩上承塵<lb/>
　也三重再重不重尊卑之等也旅衆也公卿以下即<lb/>
　位所祭祀之門外以待事為之張大幕尸祭祀之尸<lb/>
　則張幄以更衣亦尊之也耦兩人為一耦俱升射者<lb/>
　次在洗東射人云王以六耦張三候皆有次以待之<lb/>
　　丘氏曰先王設掌次之官其意若曰帷幕幄帟所<lb/>
　用非一次用罷徹之而復用其為費亦少矣後世離<lb/>
<pb n="49a"/>
　宫别舘竭萬家生養之資為一日廵幸之備嗚呼無<lb/>
　怪乎生民息肩之無日也<lb/>
　原曰飲食起居養身之大務也王者端拱於穆清之<lb/>
　上享天下之奉求遂欲得矣然過於安養則所以戕<lb/>
　身之具亦甚蕃也不於飲食起居之間而致其謹可<lb/>
　乎故天官於宫伯之下即設食官以保其身體而養<lb/>
　之於無事之日又次以醫官而藥之於無病之時又<lb/>
　次以酒官以和五味之㫖則於飲食之養亦備矣又<lb/>
<pb n="49b"/>
　設宫人以潔六寢使王致謹其起居於内又屬以掌<lb/>
　舍幕人掌次以衛其起居於外則所以保王躬於平<lb/>
　日者至矣後世乃以天官不親細事以食醫宫禁付<lb/>
　之近侍奄竪之手而不屬之論經燮理之大臣則所<lb/>
　以防㣲而杜漸葆和而毓粹者尚何望耶<lb/>
大府掌九貢九賦九功之貳以受其貨賄之入頒其貨<lb/>
于受藏之府頒其賄于受用之府凡官府都鄙之吏及<lb/>
執事者受財用焉<hi>藏財浪反</hi>
<pb n="50a"/>
　釋曰九功即貢賦中之布帛以其出於女功所成故<lb/>
　謂之九功貨則九賦之物與泉賄即九功之布帛也<lb/>
　受藏之府内府也受用之府外府也内府金玉齒革<lb/>
　兵器凡良貨賄入焉以其可久藏故入受藏之府外<lb/>
　府掌邦布之入以共王后世子衣服之用或布帛或<lb/>
　泉均謂之賄故入受用之府官府謂王朝百官之府<lb/>
　都鄙謂治采地之羣吏執事謂府史胥徒乃有公事<lb/>
　之務合用財物皆受之大府焉　此只言二府受財<lb/>
<pb n="50b"/>
　用亦外府之賄也下文有式貢餘財則擇其可寳者<lb/>
　以入玉府乃有三府焉大府則三府之總官而二府<lb/>
　則分中士專主為守藏之吏故大府無中士玉府有<lb/>
　上士者天子内帑專官守之亦統於大府故大府不<lb/>
　自置府也諸侯只一府天子有三府　按鄭𤣥以太<lb/>
　宰無九功之賦遂以九職當之夫稍甸縣都闗市山<lb/>
　澤之賦非出於九職之三農園圃百工商賈虞衡乎<lb/>
　九賦以地言九職以人言人必資於地而後賦可出<lb/>
<pb n="51a"/>
　也獨嬪婦臣妾五職皆有之皆分以宅地者故閭師<lb/>
　無職亦出夫布則九功誠嬪婦之所出謂之布縷之<lb/>
　征焉觀之外府只掌邦布以為衣服財用可知矣此<lb/>
　所以先賦而後功也<lb/>
凡頒財以式灋授之闗市之賦以待王之膳服邦中之<lb/>
賦以待賓客四郊之賦以待稍秣家削之賦以待匪頒<lb/>
邦甸之賦以待工事邦縣之賦以待幣帛邦都之賦以<lb/>
待祭祀山澤之賦以待喪紀幣餘之賦以待賜予<hi>稍九式作<pb n="51b"/>芻</hi>
　釋曰頒財亦於外府而分九藏式灋九式之灋也太<lb/>
　宰定其式大府遵而行之關市以下即太宰之九賦<lb/>
　膳服以下即太宰之九式關市商旅所聚百物珍竒<lb/>
　於此乎在故以待王之膳服王者備天下之養也然<lb/>
　有凶饑則關譏而不征市㕓而不稅王則不舉而素<lb/>
　服此又灋外之深意吕氏曰膳服雖不㑹然不出關<lb/>
　市之賦而已此所以為式也邦中之賦園㕓之所出<lb/>
<pb n="52a"/>
　也諸侯來朝卿大夫來聘致之則有積與饔餼接之則<lb/>
　有饗燕故以邦中之賦待之以國宅之民近而易於<lb/>
　備禮故也四郊逺郊逺郊有牛田牧田其賦取之以<lb/>
　養公牛馬及祭祀之六牲也匪頒者功懋懋賞所以<lb/>
　馭其幸稍地家邑之賦出於諸臣之所奉亦以賞羣<lb/>
　臣也甸地去國稍逺公邑未頒與人者故取其賦以<lb/>
　待百工營造之事以公餘之財給興造之用苟無其<lb/>
　財則營建之役亦可已矣此其式也邦縣小都之田<lb/>
<pb n="52b"/>
　乃王子與公卿之采地也問勞贈賄酬爵侑食皆有<lb/>
　筐實故以邦縣之賦待之畿内諸侯所出以待畿外<lb/>
　諸侯之禮事也邦都畺地王子母弟公孤所受百里<lb/>
　之都其賦多矣國之大事莫重於祭内神外神牲帛<lb/>
　庶品所須實多故以大都所入最多之賦待之夫<lb/>
　小都以接人大都以事神蓋畿内之賦莫多焉神人<lb/>
　之禮莫重焉喪紀九式作喪荒山澤者虞衡所賦也<lb/>
　喪有賻賵含襚吊奠葬祭㐫荒所為預備其用亦多<lb/>
<pb n="53a"/>
　也故以山澤之利待之以天下之餘地餘物為預備<lb/>
　不虞之需也賜予九式作好用義亦同幣餘職幣之<lb/>
　餘財也王有燕好不時頒恩苟不預之倉卒所取九<lb/>
　式亂矣故以幣餘之賦待之以常禮待人以所餘給<lb/>
　非常賜予也王之好用無常不出乎幣餘之賦而已<lb/>
　則有濫用横賜者太宰得以式灋而節之　此言畿<lb/>
　内之賦以配九式之用者然皆外府之物<lb/>
凡邦國之貢以待吊用凡萬民之貢以充府庫凡式貢<lb/>
<pb n="53b"/>
之餘財以共玩好之用凡邦之賦用取具焉嵗終則以<lb/>
貨賄之入出㑹之<lb/>
　釋曰邦國之貢即九貢之貨賄司空所謂食者三之<lb/>
　二一入於王者小行人所謂春入貢是也弔用即外<lb/>
　府所謂共百物而待邦用者也畿内九賦以配九式<lb/>
　矣畿外諸侯之貢貨賄也則入於外府以待邦用焉<lb/>
　大抵畿内畿外之貢賦功皆以入九式皆以入三府<lb/>
　大府分言畿内入九式畿外入三府者以畿内之式<lb/>
<pb n="54a"/>
　先定為大本然後以諸侯之貢益之國用乃得充裕<lb/>
　焉此皆入外府者萬民之貢即王畿侯國賦貢之物<lb/>
　祀也嬪也器也幣也材也貨也服也斿也物也皆民<lb/>
　職之所成也府庫則内府也故内府曰受良兵良器<lb/>
　金玉齒革良貨賄皆賦貢之物而王畿侯國之所歛<lb/>
　者充府庫所以待邦之大用與王好賜焉其他不用<lb/>
　也此言内府也式即九賦待九式之用者貢即邦國<lb/>
　萬民之貢也餘財者王畿邦國之賦貢入於大府之<lb/>
<pb n="54b"/>
　時即擇其竒珍可寳者入於玉府以共玩好王者不<lb/>
　以玩好妨國大用故謂之餘財然亦竒珍可為國寳<lb/>
　非如貨賄之可常用者此言玉府也賦者九貢九賦<lb/>
　九功皆言賦也用者九式及邦之大小用度也賦言<lb/>
　其入用言其出也取具者一出一入皆取於大府也<lb/>
　嵗終則總㑹計一年貨賄出入之數此雖司㑹之職<lb/>
　大府亦自㑹之<lb/>
　原曰成周理財之道大抵於大府一職可以見之故<lb/>
<pb n="55a"/>
　粟米之征則九賦之外也而公卿大夫之受地者取<lb/>
　之為禄矣百官執事之稍食皆取於粟米也則有倉<lb/>
　人廩人舍人以主之矣而大府所職則九貢九賦所<lb/>
　入之貨賄以待邦用焉故財非出於貢賦則大府不<lb/>
　敢入用非出於九式則大府不敢出王后世子不得<lb/>
　而妄用百官不得而妄供以有式灋在也故九式必<lb/>
　用乎九賦九賦必出乎九職侯國之賦亦如王畿但<lb/>
　二為國中之用一入於王為九貢則所以開財之源<lb/>
<pb n="55b"/>
　與節財之流者其本固有在矣是以大府既於外府<lb/>
　置九藏以待九賦之入以預九式之用矣其邦國九<lb/>
　貢之物則又配於三府焉府雖有内外之分然凡貢<lb/>
　賦貨賄庶品之入必因其地擇其物而入之蓋以畿<lb/>
　内九賦九式定其大本然後以邦國之貢充裕國用<lb/>
　焉則賦式一定之中未嘗不通之以三府變易之權<lb/>
　是以有餘不足可以相兼而大故大荒可以移用也<lb/>
　然三府雖有變通之權又有司㑹總其㑹司書總其<lb/>
<pb n="56a"/>
　書職内量入職嵗稽出職幣振餘而大府不得而欺<lb/>
　之則成周理財之法大畧亦可覩矣<lb/>
玉府掌王之金玉玩好兵器凡良貨賄之藏共王之服<lb/>
玉佩玉珠玉王齊則共食玉大喪共含玉復衣裳角枕<lb/>
角柶<lb/>
　釋曰玉府所掌乃式貢之餘財金玉玩好良貨賄物<lb/>
　雖貴而不關於國用故謂之餘財金玉人所寳者玩<lb/>
　好可悅樂竒珍之物兵器如寳弓劒之類良貨賄如<lb/>
<pb n="56b"/>
　文織之類又如獸人㕓人之皮角筋骨澤虞之財物<lb/>
　皆入於玉府是也服玉王所服用之玉如大圭之類<lb/>
　佩玉珩璜衝牙也珠玉琢玉為珠以貫冕弁食玉以<lb/>
　玉為屑齊則食之助精明之養也含玉璧形而小為<lb/>
　死者實口復用生時衣服升屋以招魂也角枕以枕<lb/>
　尸角柶角匕以楔齒者<lb/>
掌王之燕衣服袵席牀笫凡䙝器若合諸侯則共珠槃<lb/>
玉敦凡王之獻金玉兵器文織良貨賄之物受而藏之<lb/>
<pb n="57a"/>
凡王之好賜共其貨賄<hi>敦音對好去聲</hi>
　釋曰燕衣服玉燕私所服袵卧席也席坐席也床笫<lb/>
　牀簀也䙝器私䙝所用之器王燕服燕器皆掌於玉<lb/>
　府者明其貴重也合諸侯謂盟誓也珠槃以珠飾槃<lb/>
　所以盛牛耳玉敦以玉為敦所以盛牛耳血盟㑹所<lb/>
　用也王之獻諸侯來朝所獻也文織帛之有文出於<lb/>
　織成者玉府受於作治之工而藏之以待用焉好賜<lb/>
　謂王有私恩頒賜臣下者玉府則共其物也<lb/>
<pb n="57b"/>
内府掌受九貢九賦九功之貨賄良兵良器以待邦之<lb/>
大用凡四方之幣獻之金玉齒革兵器凡良貨賄入焉<lb/>
凡適四方使者共其所受之物而奉之凡王及冡宰之<lb/>
好賜予則共之<lb/>
　釋曰内府受王畿侯國之貢賦由大府所頒受而藏<lb/>
　之所謂受藏之府也謂之内者蓋積之以備國實所<lb/>
　謂萬民之賦以充府庫是也九賦九功固以王畿為<lb/>
　本亦侯國九貢中分九賦九功之等亦如畿内之賦<lb/>
<pb n="58a"/>
　也待邦大用積之以備非常如遷國出師㐫荒大故<lb/>
　然後用之非如九式之常用也上是所貢之物此是<lb/>
　所獻之物貢則有常獻則無常也幣四方賓客來朝<lb/>
　之幣獻之者金玉齒革諸侯所獻國珍冢宰所謂玉<lb/>
　幣玉獻是也其物亦充内府焉四方之幣獻既入於<lb/>
　内府王遣使於諸侯則共其所受之物此王者所以<lb/>
　遺諸侯也其有報施之禮者則以原所獻者受之即<lb/>
　反幣也冡宰貳王治事故或有所賜予亦得請於王<lb/>
<pb n="58b"/>
　取之内府可見冡宰為首相亦得用内府之物也玉<lb/>
　府只共王之好賜内府并及冡宰好賜則玉府者天<lb/>
　子之内帑内府者天子之公帑也<lb/>
外府掌邦布之入出以共百物而待邦之用凡有灋者<lb/>
　釋曰外府受用之府布泉也布取宣布之意泉取流<lb/>
　行之意其實一物也執此可以權百物而通之故入<lb/>
　外府以共百物而待邦用有灋即九式之灋外府給<lb/>
　之或曰外府之立専掌邦布此布何從而出曰侯國<lb/>
<pb n="59a"/>
　之賦有折泉而入貢者以其道逺而易運也九功之<lb/>
　内有布帛者皆入外府以其可以流行常用故也則<lb/>
　知九賦者或庶物或折泉九功者皆布帛以其共王<lb/>
　后世子衣服之用及幣齎之財用故也所以總言邦<lb/>
　布<lb/>
共王及后世子之衣服之用凡祭祀賓客喪紀㑹同軍<lb/>
旅共其財用之幣齎賜予之財用凡邦之小用皆受焉<lb/>
嵗終則㑹唯王及后之服不㑹<lb/>
<pb n="59b"/>
　釋曰此約九式之事而為文也王后世子之衣服則<lb/>
　關市之賦待之祭祀則邦都之賦賓客則邦中之賦<lb/>
　喪紀則山澤之賦賜予則幣餘之賦幣帛匪頒稍秣<lb/>
　則㑹同軍旅所用者大府總掌其灋外府受其貨賄<lb/>
　大府未嘗自置府也邦之小用細小之用謂以泉布<lb/>
　可以權百物也嵗終則㑹者㑹計一嵗出入之多少<lb/>
　知餘欠備侵盗也王后衣服不㑹者以享天下之奉<lb/>
　不可以有司之灋繩之世子而下則皆㑹矣然不㑹<lb/>
<pb n="60a"/>
　者亦不出關市之賦耳豈蕩而無節也哉<lb/>
　葉氏曰三府所掌見王者富有天下之意也若侯國<lb/>
　只一府而已故大府九賦所入以待九式之用者國<lb/>
　中之財也二府與式貢餘財者天下之財也觀九式<lb/>
　只用九賦而九貢不與焉可知矣玉府掌金玉玩好<lb/>
　玉為重也故謂之玉府内府待邦大用使者適四方<lb/>
　所受之物則奉之王與冡宰之好賜則共之其用固<lb/>
　在外何以謂之内豈非以貨賄之藏在内以備國實<lb/>
<pb n="60b"/>
　而不輕用者乎外府固共百物之用而王后世子之<lb/>
　衣服所共又在内何以謂之外豈非以泉布之在外<lb/>
　流通可給常用者乎大府邦國之貢為侯國所貢邦<lb/>
　布言之也外府之共百物邦之小用非弔用乎萬民<lb/>
　之貢為邦國民職所賦之物言之也内府受九貢九<lb/>
　賦九功之貨賄良兵器非充府庫乎式貢餘財以供<lb/>
　玩好則誠玉府也故三府所掌而統之以大府則三<lb/>
　府不得行其私大府雖總其財而制之以太宰之九<lb/>
<pb n="61a"/>
　式則大府亦不得行其私而况於司㑹司書以稽之<lb/>
　則成周理財之道至精密矣兹所以常有三十年之<lb/>
　通而民無㓙荒水旱之患禮備樂和兵寢刑措而成<lb/>
　泰和之治者豈非制國用之所基乎<lb/>
司㑹掌邦之六典八灋八則之貳以逆邦國都鄙官府<lb/>
之治以九貢之灋致邦國之財用以九賦之灋令田野<lb/>
之財用以九功之灋令民職之財用以九式之灋均節<lb/>
邦之財用<hi>㑹古外反</hi>
<pb n="61b"/>
　釋曰㑹大計也六典八灋八則之貳小宰之所掌也<lb/>
　司㑹亦掌之職在㑹計故迎受而勾考之以計其治<lb/>
　否也九貢九賦九功取民之常灋九式用財之常灋<lb/>
　致者欲其至之謂不至者以㑹而知之令者使之共<lb/>
　之謂不共者以㑹而知之均節者量入為出由㑹而<lb/>
　知均節之灋也九功之賦固出於民職而九賦亦出<lb/>
　於九職也但九賦出於三農園圃虞衡百工商賈斯<lb/>
　皆有其地者故司㑹因大府有郊甸縣都之等故總<lb/>
<pb n="62a"/>
　言田野九功之賦出於嬪婦臣妾民功所成者司㑹<lb/>
　因九職皆有布縷之征故總言民職非既有九賦之<lb/>
　賦又有九職之貢也　唐氏曰先儒謂萬民有九職<lb/>
　之貢又有九賦為口率出泉先王取民以什一貢與<lb/>
　賦不幾二乎古之賦民各因其所有豈以口率出泉<lb/>
　如後世乎蓋其見大府既言九賦又言萬民諸侯之<lb/>
　貢以九職既貢其物不得不以九賦為口率出泉又<lb/>
　見司㑹致邦國之財用令田野之財用令民職之財<lb/>
<pb n="62b"/>
　用亦析為三益信其說曽未深攷之耳大府言九賦<lb/>
　以頒財言非既使之貢又賦之也閭師任民止於國<lb/>
　中四郊而甸稍縣都不與焉縣師徴野之賦貢而國<lb/>
　中四郊不與焉載師任地又有在鄉遂井牧之外者<lb/>
　故司㑹互見以相備於九功言民職於九賦言田野<lb/>
　云耳關市山澤邦中之賦皆有九賦豈田野所能該<lb/>
　而甸稍縣都豈無民職之財用九賦出於九職九職<lb/>
　輸為九賦豈有既賦之而復責之貢哉唐氏之辦貢<lb/>
<pb n="63a"/>
　賦可破千古之惑但九賦之中與邦國之貢亦有以<lb/>
　泉代物者以道逺不可致也况外府専掌邦布之入<lb/>
　豈可全無以泉代賦乎但九功之賦專為嬪婦之職<lb/>
　而言耳故曰令民職之財用也<lb/>
掌國之官府郊野縣都之百物財用凡在書契版圖者<lb/>
之貳以逆羣吏之治而聼其㑹計以參互攷日成以月<lb/>
要攷月成以嵗㑹攷嵗成以周知四國之治以詔王及<lb/>
冡宰廢置<lb/>
<pb n="63b"/>
　釋曰不言邦中而言官府者以官府之在邦中也書<lb/>
　簿書也契最凡也版户籍也圖土地形象廣狹也凡<lb/>
　書契版圖掌於司書司㑹主鈎考故掌其貳諸處百<lb/>
　物皆資財用以成司㑹欲知財用出入之數故掌其<lb/>
　書契欲知夫家山林川澤所入之財數故掌其版圖<lb/>
　逆為有所治政則司㑹按書契版圖以逆之而又聼<lb/>
　羣吏計㑹之書焉諸官府一日所涖之事有數總其<lb/>
　數而計之有目總一旬之數而結之有凡以凡攷目<lb/>
<pb n="64a"/>
　以目攷數是之謂參凡與數相攷數與目相攷是之<lb/>
　謂互日成則旬計也月計曰要嵗計曰㑹積日而月<lb/>
　又以月要攷月成積月而嵗又以嵗㑹攷嵗成詳畧<lb/>
　並施久近兼察則四國之吏治其勤怠不可隠矣詔<lb/>
　王廢置者四國之吏治莫逃乎司㑹則以其勤怠之<lb/>
　績告王及冡宰升有功而黜有罪此司㑹所以為冡<lb/>
　宰之重職也故以中大夫為之焉<lb/>
司書掌邦之六典八灋八則九職九正九事邦中之版<lb/>
<pb n="64b"/>
土地之圖以周知入出百物以叙其財受其幣使入于<lb/>
職幣凡上之用財用必攷于司㑹<hi>正音征</hi>
　釋曰九職即九賦九貢也九正即司空以九等制天<lb/>
　下地征司徒載師掌賦貢之事也九事即九式也邦<lb/>
　中之版城郭園㕓閭族之圖也土地之圖山林川澤<lb/>
　之數入者賦也出者式也已上所掌與司㑹同者以<lb/>
　司書掌書記司㑹掌鈎考二官實相須焉叙比次也<lb/>
　受其幣受財幣之簿書也次叙掌事者之財以知其<lb/>
<pb n="65a"/>
　餘乃以幣餘之簿書受之於官府都鄙入於職幣使<lb/>
　振舉其物也幣餘充九賦之目者也非司書則何所<lb/>
　考然此所入至多非灋度嚴密則皆為吏所欺隠矣<lb/>
　凡關乎國體者皆曰上不專指王也上之用財必紀<lb/>
　録其用財之數抱其書往攷於司㑹防其侈用而妄<lb/>
　費也<lb/>
三嵗則大計羣吏之治以知民之財器械之數以知田<lb/>
野夫家六畜之數以知山林川澤之數以逆羣吏之徵<lb/>
<pb n="65b"/>
令凡稅歛掌事者受灋焉及事成則入要貳焉凡邦治<lb/>
攷焉<lb/>
　釋曰三嵗則以㑹計之書佐太宰以大計羣吏之治<lb/>
　凡民財之有無器械之備乏田野夫家六畜之開墾<lb/>
　衆寡登耗莫不有數存焉至於山林川澤阨塞之處<lb/>
　無不稽焉以逆受而鈎考之則羣吏之徵令多寡當<lb/>
　否遲速舉可知矣司書掌九職九正則稅歛之灋備<lb/>
　於司書掌事者如載師閭師縣師皆於司書處受灋<lb/>
<pb n="66a"/>
　焉取民不得過制也事畢使之入要貳之書則知稅<lb/>
　歛之多寡完否其要將以致諸朝其貳藏之以為勾<lb/>
　攷之證邦治攷之者司書自六典八灋已下無不掌<lb/>
　其書是以邦治於此乎攷也則司㑹一職又大府之<lb/>
　本也<lb/>
職内掌邦之賦入辨其財用之物而執其總以貳官府<lb/>
都鄙之財入之數以逆邦國之賦用凡受財者受其貳<lb/>
令而書之及㑹以逆職嵗與官府財用之出而叙其財<lb/>
<pb n="66b"/>
以待邦之移用<lb/>
　釋曰職内主㑹計邦賦之入其類不同職辨其物而<lb/>
　執其總則邦賦之大數可知矣以其總數副官府都<lb/>
　鄙財入之數則邦國財用多少可以勾攷其得失也<lb/>
　羣吏受財以給公用者職嵗之事貳令者職内為副<lb/>
　令而類書之及嵗終以㑹計以已入財之數鈎考職<lb/>
　嵗出財之數與夫官府所出財用之數參互鈎攷也<lb/>
　然後比次其財如國有大用内府之所共國有小用<lb/>
<pb n="67a"/>
　外府之所待若夫有無多寡豐歉盈虚出於天之所<lb/>
　為非人力所及者必預備於此緩急相資為移用焉<lb/>
職嵗掌邦之賦出以貳官府都鄙之財出賜之數以待<lb/>
㑹計而攷之凡官府都鄙羣吏之出財用受式灋于職<lb/>
嵗凡上之賜予以叙與職幣授之及㑹以式灋贊逆㑹<lb/>
　釋曰職嵗掌邦賦之出者故凡官府都鄙之財或出<lb/>
　以給用或用以賜予皆書其數以貳之備嵗終㑹計<lb/>
　而攷之也蓋有數以計其財有書以貳其數則財用<lb/>
<pb n="67b"/>
　之多寡費出之當否皆可攷而知矣毎嵗羣吏用財<lb/>
　多寡具有成式大府以式灋授之職嵗故凡出財用<lb/>
　者于職嵗受之叙受賜者之尊卑也幣餘之賦以待<lb/>
　賜予職幣所掌也故以叙與職幣授之嵗終之㑹則<lb/>
　以九式之灋贊助司㑹以鈎攷羣吏之計也此與職<lb/>
　内同者凡内外府應於財用皆計於司㑹職内職嵗<lb/>
　又所以贊司㑹也<lb/>
職幣掌式灋以歛官府都鄙與凡用邦財者之幣振掌<lb/>
<pb n="68a"/>
事者之餘財皆辨其物而奠其録以書揭之以詔上之<lb/>
小用賜予嵗終則㑹其出凡邦之㑹事以式灋贊之<lb/>
　釋曰職内職嵗既以稽財用之出入則必有餘財其<lb/>
　數不可亂也故立職幣以收之幣者給公用之餘財<lb/>
　也收之有式灋焉歛官府都鄙與凡用邦財之幣此<lb/>
　㑹計餘財之入也振猶舉也掌事者所用有餘不鈎<lb/>
　考則沈墜矣故舉之以為給賜予之用所以在九賦<lb/>
　之末既歛得幣則當辨其物知類之善惡而奠定其<lb/>
<pb n="68b"/>
　録又書為標目各入一府使知價數多寡然後度其<lb/>
　用之所宜以詔王之小用或賜予焉若大用則各有<lb/>
　式灋者存嵗終㑹計其出入之數所以防冒濫也凡<lb/>
　諸官府㑹計財用之事職幣以式灋贊司㑹而勾考<lb/>
　之知其餘則入於職幣故也　黄氏曰周公設官理<lb/>
　財居半財用之數驗之以書契督之以要成證之以<lb/>
　貳令考之以參互制之以式辨之有類執之有總小<lb/>
　數之則乘大數之則㑹職嵗所叙職幣所振雖餘財<lb/>
<pb n="69a"/>
　然猶加肅焉葉氏曰成周理財大灋在於設司㑹之<lb/>
　官也故官府邦國都鄙山澤郊野其出財也有地九<lb/>
　貢九賦九功其取財也有灋以九式之灋令財用其<lb/>
　用財也有節苟不設司㑹之官以司㑹計則於羣吏<lb/>
　四國之治豐歉盈虚之數書契版籍之稽有所弗考<lb/>
　不立其屬則於出入頒授移用振餘有所不知是以<lb/>
　既立司㑹以執其總又立四官以治其凡則彼此相<lb/>
　稽式灋相維國無聚歛民財不乏官無盗臣而君<lb/>
<pb n="69b"/>
　用不匱成周之世百姓足而君無不足者由設官之<lb/>
　有道也漢髙帝以張蒼為計相此近周之司㑹其後<lb/>
　諸府各自置官以為管計此官遂廢豈知成周立中<lb/>
　大夫以為計官位尊權重則糾察鈎攷之勢得行於<lb/>
　諸府之中有司不能用其奸欺人主不能肆其侈欲<lb/>
　後世主㑹計者或以屬官以屬官而㑹其長勢必有<lb/>
　不行矣讀周禮者知大府之可以統諸府知司㑹之<lb/>
　可以臨大府又知太宰之所以用司㑹則理財之灋<lb/>
<pb n="70a"/>
　庶乎可得而論者<lb/>
司裘掌為大裘以共王祀天之服中秋獻良裘王乃行<lb/>
羽物季秋獻功裘以待頒賜<lb/>
　釋曰裘以獸皮為之大裘黒羔裘冬至祭天於圜丘<lb/>
　服裘被冕而祭天示質也言大尊之也良善也玉藻<lb/>
　所謂黼裘也為八月誓獮田所用仲秋獻之行羽物<lb/>
　鳥獸毛毨之時罻羅可設故以羽鳥賜羣臣以應秋<lb/>
　氣也功裘人功多謂狐青麛裘之屬不如良裘之全<lb/>
<pb n="70b"/>
　卿大夫所服也季秋授衣之節故獻之以待頒賜羣<lb/>
　臣也<lb/>
王大射則共虎侯熊侯豹侯設其鵠諸侯則共熊侯豹<lb/>
侯卿大夫則共麋侯皆設其鵠大喪廞裘飾皮車凡邦<lb/>
之皮事掌之嵗終則㑹唯王之裘與其皮事不㑹<hi>鵠古毒反廞音歛</hi>
　釋曰王大射謂將有郊廟之事以射擇士者也侯以<lb/>
　布為之以皮飾其側鵠棲皮於侯中也虎侯中廣丈<lb/>
<pb n="71a"/>
　八尺鵠方六尺王所自射也熊侯中廣丈四尺六寸<lb/>
　大半寸諸侯所射豹侯中廣一丈鵠方三尺三寸小<lb/>
　半寸卿大夫以下所射此王之大射諸侯與卿大夫<lb/>
　將祀其先祖亦與羣臣射而擇士諸侯之大射熊侯<lb/>
　諸侯所自射豹侯其羣臣所射卿大夫之大射麋侯<lb/>
　君臣共射焉士不大射祭無所擇侯必用虎豹熊麋<lb/>
　之皮示服猛也鵠小鳥難中也廞裘與廞樂器同蓋<lb/>
　陳儀物於庭序也儀物皆徳之所寓故陳之皮車以<lb/>
<pb n="71b"/>
　革鞔遣車邦之皮事謂用皮也掌皮主歛皮司裘主<lb/>
　用皮故曰掌皮事裘則皮之已制者耳<lb/>
掌皮掌秋歛皮冬歛革春獻之遂以式灋頒皮革于百<lb/>
工共其毳毛為氊以待邦事嵗終則會其財齎<lb/>
　釋曰全毛者謂之皮去毛者謂之革鳥獸毛毨之<lb/>
　時其皮善故秋歛之革須練治故冬歛之皮革逾嵗<lb/>
　乾久故春獻之獻其良者於王以入司裘給王之用<lb/>
　也式灋作物所用多少之故事也百工如裘氏韋氏<lb/>
<pb n="72a"/>
　函氏之類毳毛之細褥者以為氊當用則共之邦事<lb/>
　若大旅張氊案之屬財歛本數及餘者見在者齎給<lb/>
　予人以物為資用者<lb/>
　原曰司裘掌皮繼財官之後者皮革取於田狩非九<lb/>
　賦之目故也自此以上為外政自此以下為内政<lb/>
内宰掌書版圖之灋以治王内之政令均其稍食分其<lb/>
人民以居之<lb/>
　釋曰内宰治王内之政對太宰治百官故曰内宰太<lb/>
<pb n="72b"/>
　宰不稱外者統乎内也書者所以教宫人六宫之隂<lb/>
　禮九嬪之婦學九御之婦職閽寺之法禁皆其所以<lb/>
　為書也宫内百職之名氏皆載於其版宫寢内外之<lb/>
　廬寺皆畫於其圖王内后宫也政令施於閽寺者均<lb/>
　平也稍食禄廩也無秩而有職事者謂之人民分之<lb/>
　者使男服事乎外女服事乎内内之官府春官世婦<lb/>
　掌之外之人民内宰掌之閽竪通乎内外之間不廢<lb/>
　其職不違其事此内宰之尊所以兼統内外而令其<lb/>
<pb n="73a"/>
　别於男女之間耳<lb/>
以隂禮教六宫以隂禮教九嬪以婦職之灋教九御使<lb/>
各有屬以作二事正其服禁其竒衺展其功緒<hi>竒紀宜反衺似差反</hi>
　釋曰鄭氏曰隂禮婦人之禮六宫謂后也不敢斥言<lb/>
　若今稱為中宫婦人稱寢曰宫后象王立六寢而居<lb/>
　之亦正寢一燕寢五劉氏曰六宫之主王后也后雖<lb/>
　尊而四徳具備不敢怠於聼學者日新其徳以為六<lb/>
<pb n="73b"/>
　宫之範也故詩稱尊敬師傅言告言歸以為后妃之<lb/>
　美周公所以擇下大夫之賢者為内宰而教王后者<lb/>
　此書其實也愚謂内宰之教六宫豈親教之哉蓋立<lb/>
　世婦宫卿於内以為后夫人以下之傅毋以施内宰<lb/>
　之教灋其官屬於禮官不為内宰之屬者内外相維<lb/>
　之義而奄竪通傳其命令耳言告師氏者豈告於男<lb/>
　子耶　九嬪九人不言夫人世婦者舉中省文其教<lb/>
　同也九御女御也九九而御因以號焉婦職謂織絍<lb/>
<pb n="74a"/>
　組紃縫線之事各有所屬者自夫人下至女御三三<lb/>
　為屬如姪娣之於媵以相親愛俾無妬忌之心也二<lb/>
　事謂絲枲也正其服后六服夫人揄翟闕翟九嬪則鞠<lb/>
　衣世婦則展衣女御則褖衣正之不使踰僣也竒則<lb/>
　怪而不常衺則僻而不正謂越常正以立異用秘計<lb/>
　以求媚者展省之也絲枲女功之本及縫線之事皆<lb/>
　有功緒必省而稽之<lb/>
　張南軒曰古者后妃之貴亦必立師傅以教詔之葛<lb/>
<pb n="74b"/>
　覃言歸必以告師氏而左氏傳亦謂傅母不在宵不<lb/>
　敢下堂則知師傅之職所以朝夕教道之者也法家<lb/>
　佛士非惟人主不可一日無在后妃亦然誠以人心<lb/>
　易動貴驕易溺處其極而無所畏憚則其憂將有不<lb/>
　可勝言者周家歴世相傳其君子則重稼穡之事其<lb/>
　室家則躬織絍之勤相與咨嗟嘆息服習乎艱難咏<lb/>
　歌其勞苦此實王業之本也夫治常生於敬畏而亂<lb/>
　常起於驕肆使為國者毎念乎稼穡之勞而后妃又<lb/>
<pb n="75a"/>
　不忘乎織絍之事則心不存焉者寡矣是心常存則<lb/>
　驕矜放肆何自而生豈非治之所由興也與<lb/>
大祭祀后祼獻則贊瑶爵亦如之正后之服位而詔其<lb/>
禮樂之儀贊九嬪之禮事凡賓客之祼獻瑶爵皆贊致<lb/>
后之賓客之禮凡喪事佐后使治外内命婦正其服位<lb/>
　釋曰大祭祀祭宗廟也祼謂王既祼而出迎牲后乃<lb/>
　從后祼也獻謂王薦熟后亦從後獻也贊詔相其禮<lb/>
　事也瑶爵亦如之者謂尸卒食王既酳尸后亞獻之<lb/>
<pb n="75b"/>
　其爵以瑶為飾此三事内宰皆令春官宫卿詔相其<lb/>
　禮也王后之服如祭先王則禕衣祭先公則當揄翟<lb/>
　羣小祀則闕翟是也正其位房中户内及阼階所立<lb/>
　處也禮樂之儀謂后出入行薦徹之禮進止之節當<lb/>
　與樂相應者詔相之九嬪贊后薦玉齍薦徹豆籩内<lb/>
　宰又令宫卿詔九嬪贊后之事也賓客之禮先王承<lb/>
　賓猶承神也故大饗之禮畧如祭祀賓客王同姓尊<lb/>
　屬及二王後來朝覲為賓者祼之禮亞王而禮賓獻<lb/>
<pb n="76a"/>
　謂饗燕亞王而獻賓也瑶爵所以亞王酬賓也后之<lb/>
　賓客公卿大夫之妻外之命婦也禮若牢醴及醫酏<lb/>
　糟之類此皆内宰令宫卿致之也使后之所使也内<lb/>
　命婦王之嬪御及内外宗有爵者外命婦卿大夫士<lb/>
　之妻也衰麻之服哭泣之位從而正之佐也治也正<lb/>
　也皆内宰掌禮之事也<lb/>
凡建國佐后立市設其次置其叙正其肆陳其貨賄出<lb/>
其度量淳制祭之以隂禮<lb/>
<pb n="76b"/>
　釋曰始建國君立朝后立市隂陽相成之義天子理<lb/>
　陽道后治隂徳朝陽而市隂也次司市之思次介次<lb/>
　也叙謂各於其地之叙肆舖設於市肆也陳列之也<lb/>
　度五度丈尺也量五量斗斛也淳布帛之廣制布帛<lb/>
　之長皆出於后宫之式所以一制度正民心絶詐偽<lb/>
　也隂禮婦人之祭禮<lb/>
　原曰至矣哉王立朝后立市之意乎古者后不預政<lb/>
　非無政也后不主禮非無禮也立市者后之政乎隂<lb/>
<pb n="77a"/>
　禮者后之禮乎朝之政主乎義王與公卿大夫平章<lb/>
　天下者也市者商賈販夫交易之處主乎利后令内<lb/>
　宰立之者也夫市以通貨賄濟民用不可闕也先王<lb/>
　不立於前而置於後政不出於王而出於后此見聖<lb/>
　人先義而後利賤貨而貴徳之意也且立其法曰君<lb/>
　過市則刑人赦謂已親利則無以令乎人也至於夫<lb/>
　人世子命夫命婦過市有罰者以身為君子當論道<lb/>
　義而不當見財利也其賤之也至矣然必使后立之<lb/>
<pb n="77b"/>
　祭之者亦以隂能成陽利能和義財貨成家市肆成<lb/>
　國先後之間治亂之分心術之判也觀之曽孟之所<lb/>
　傳授拳拳於先義後利之戒其亦得於聖王之灋乎<lb/>
中春詔后帥外内命婦始蠶于北郊以為祭服嵗終則<lb/>
㑹内人之稍食稽其功事佐后而受獻功者比其大小<lb/>
與其麤良而賞罰之㑹内宫之財用正嵗均其稍食施<lb/>
其功事憲禁令于王之北宫而紏其守<hi>中音仲</hi>
　釋曰中春建卯之月草木發生之時外内命婦見前<lb/>
<pb n="78a"/>
　北郊正隂之地也郊必有公桑蠶室焉祭義曰蠶事<lb/>
　既畢遂朱緑之𤣥黄之以為祭服后之親蠶非徒以<lb/>
　敬祖宗且以勸天下之女工也内人王宫之内之人<lb/>
　也稍食㑹之於嵗終使無冒濫也稽計也既展其絲<lb/>
　枲之功緒嵗終則稽之以知其勤怠也獻功者女御<lb/>
　以下獻絲枲之功也比校也縷小則良縷大則麤賞<lb/>
　罰之以示懲勸也内宫總六宫之内夫人以下所用<lb/>
　之財皆㑹計之也賞罰於嵗終故均其稍食於嵗始<lb/>
<pb n="78b"/>
　勵功徳也已施其功事於正嵗則稽其功事於嵗終<lb/>
　别勤惰也憲表縣之也北宫王六寢在南后六宫在<lb/>
　北也守宿衛者小宰正嵗以宫刑憲禁於王宫者前<lb/>
　宫也内宰正嵗憲禁令於王之北宫者後宫也内外<lb/>
　各設其禁皆受之於少宰<lb/>
上春詔王后帥六宫之人而生穜稑之種而獻之于王<lb/>
<hi>穜直龍反稑音六</hi>
　釋曰上春建寅之月六宫之人夫人以下分居之而<lb/>
<pb n="79a"/>
　宫卿世婦亦有府在焉先種後熟為穜後種先熟為<lb/>
　稑古者使后宫藏種以其有蕃孳之祥必生而獻之<lb/>
　示育之使不傷敗且以佐王耕事供郊禘也　李氏<lb/>
　曰普天之下蠶者非一女也將以為祭服有不足者<lb/>
　乎而后且親蠶耕者非一男也將以共粢盛有不足<lb/>
　者乎而且佐王親耕以事先舅先姑不敢不用力焉<lb/>
　所以為婦道也王后之尊而親蠶天下之女子有不<lb/>
　遵㣲行求柔桑者乎王后之尊而佐耕天下之女子<lb/>
<pb n="79b"/>
　有不饁南畆喜田畯者乎王后之尊而為婦道天下<lb/>
　之女子有不承先祖以共祭祀者乎明王以孝治天<lb/>
　下此其一助也<lb/>
　鄭鍔曰后之尊與王同體賓客之來則有禮賓之事<lb/>
　祭祀之時則有助祭之事建國則立市供祭服則親<lb/>
　蠶耕藉則獻種是后不為無職也立内宰之官或佐<lb/>
　之或贊之或詔之或正之如是其詳先王之意不止<lb/>
　此耳中宫之貴椒房之寵命下大夫為之宰以掌宫<lb/>
<pb n="80a"/>
　中之政令而制以天下之公灋實所以杜驕侈之原<lb/>
　也<lb/>
内小臣掌王后之命正其服位后出入則前驅若有祭<lb/>
祀賓客喪紀則擯詔后之禮事相九嬪之禮事正内人<lb/>
之禮事徹后之俎后有好事于四方則使往有好令於<lb/>
卿大夫則亦如之掌王之隂事隂令<hi>好去聲</hi>
　釋曰后之内小臣與王之太僕同亦正其服位出入<lb/>
　大命也命謂使令所為也服后之六服位祭祀賓客<lb/>
<pb n="80b"/>
　喪紀宫中之位出入前驅訶禁以肅衆也擯贊也有<lb/>
　禮必有事擯則若執事介賓也詔則告之以言也相<lb/>
　佐助也正正其失次也詔后相擯正内人者異尊卑<lb/>
　也俎謂后受尸之爵飲於房中之俎膳夫徹王胙俎<lb/>
　所以尊王内小臣徹后之俎所以尊后也好事謂恩<lb/>
　好之事四方謂王后族親之在外内者必遣内小臣<lb/>
　以脩其問遺之好所以睦外親也好令謂恩好之令<lb/>
　卿大夫謂族親有位於朝者隂事謂羣妃御見之事<lb/>
<pb n="81a"/>
　隂令則使詔告於北宫之命令也<lb/>
　原曰周禮一書其餘奄皆不命也惟内小臣則有奄<lb/>
　上士四人而已其他未有以爵稱者夫宦官之位天<lb/>
　象所有指其居次則或在帷薄之内論其職掌則或<lb/>
　聞牀笫之言固不可以詘辱俊乂渾淆男女其用奄<lb/>
　人是乃制事之宜矣然古人之奄者皆是有罪刑人<lb/>
　先王不枉其材而用之其間有謹信端厚可受爵者<lb/>
　四人以掌王后命令正服位而已矣如後世所謂着<lb/>
<pb n="81b"/>
　青紫者千人皆無故而自刑者也夫極治之世無他<lb/>
　人主親近端人正士不使刑人在側而已是以成周<lb/>
　盛時内小臣閽人寺人之屬悉統於冡宰其職卑其<lb/>
　數寡人主不得以私意昵内臣不得以非道干故侍御<lb/>
　僕從罔非正人此先王治内之嚴也周衰春秋勃貂<lb/>
　立公子無虧則奄人與廢立矣繆賢薦舍人藺相如<lb/>
　則奄人預薦舉矣恃勢怙寵漢唐之間尚忍言哉<lb/>
閽人掌守王宫之中門之禁喪服凶器不入宫潛服賊<lb/>
<pb n="82a"/>
器不入宫竒服怪民不入宫凡内人公器賓客無帥則<lb/>
譏其出入以時啓閉凡外内命夫命婦出入則為之闢<lb/>
掌掃門庭大祭祀喪紀之事設門燎蹕宫門廟門凡賓<lb/>
客亦如之<hi>帥色類反</hi>
　釋曰閽人刑人亦奄者墨者使守門則外門苑囿也<lb/>
　中門雉門也王有五門外曰臯門二曰庫門外朝在<lb/>
　庫門外羣吏衆庶皆可入也三曰雉門則非臣民所<lb/>
　得妄入故閽人掌其禁四曰應門内則治朝也五曰<lb/>
<pb n="82b"/>
　路門内則燕朝也喪服衰絰也凶器死器也潛服若<lb/>
　𠂻甲者賊器器之可賊人者竒服異常之服怪民左<lb/>
　道惑衆者也凡此皆變異之事故不使入宫所以嚴<lb/>
　禁密之地也先王治内之灋正在乎此則巫蠱之禍<lb/>
　何自興哉内人王内之臣公器王宫應用之器賓客<lb/>
　公卿大夫之妻應得入見者三者出入須有帥道無<lb/>
　帥則閽人譏察之以時以晨昏為啓閉之節也外内<lb/>
　命夫命婦内外宗之夫婦皇族之人皇族之女也故<lb/>
<pb n="83a"/>
　得出入於宫中闢者闢除行人使無干犯也掃門庭<lb/>
　致潔也燎大燭也古者之燭以荆百枚并而束之以<lb/>
　為明也蹕止行人也廟在中門之外燎以致其明蹕<lb/>
　以致其肅<lb/>
寺人掌王之内人及女宫之戒令相道其出入之事而<lb/>
紏之若有喪紀賓客祭祀之事則帥女宫而致於有司<lb/>
佐世婦治禮事掌内人之禁令凡内人弔臨于外則帥<lb/>
而往立于其前而詔相之<lb/>
<pb n="83b"/>
　釋曰寺之言侍也亦奄者為之内人女御也女宫幽<lb/>
　閉之女在宫中者即女奚也戒飭其怠令趨其行相<lb/>
　道其出入為之通内外也糾察也其不循則者寺人<lb/>
　亦得糾察之有司掌禮之官寺人帥女奚以為之役<lb/>
　則女宫乃宫刑之女可知世婦春官宫卿之命婦在<lb/>
　宫中掌祭祀之禮者必用寺人以通内外則男女不<lb/>
　親可見内宰之教令必以寺人通之内人王内之人<lb/>
　有宗姻之喪而行弔臨之禮則詔相之立于其前者<lb/>
<pb n="84a"/>
　寺人賤也詔相者婦人不可無相禮也<lb/>
内竪掌内外之通令凡小事若有祭祀賓客喪紀之事<lb/>
則為内人蹕王后之喪遷于宫中則前蹕及葬執䙝器<lb/>
以從遣車<lb/>
　釋曰竪未冠之稱蓋奄之小者灋亦有宫刑而小也<lb/>
　此專給内外通令之役故曰小事以其出入便疾若<lb/>
　大事則有寺人焉為内人蹕亦女官之行於禁中者<lb/>
　喪遷將葬朝於廟也䙝器振飾頮沐之器將葬而祭<lb/>
<pb n="84b"/>
　曰遣奠既祭乃包牲體載之以車隨柩而行曰遣車<lb/>
　事死如事生之意也<lb/>
　原曰内宰以下四官皆奄竪為之而女宫亦寺人掌<lb/>
　之蓋皆役於内宰用以通傳教令者也可以見内宰<lb/>
　之職掌矣其曰教六宫教九嬪九御紏察禁令豈必<lb/>
　内宰親之無亦司其綱紀而世婦宫卿大夫士行其<lb/>
　灋度教戒歟然内宰宫卿亦不親授受也以奄竪女<lb/>
　宫通之役之所以别男女者嚴矣故寺人職曰有禮<lb/>
<pb n="85a"/>
　事則帥女宫致於有司佐世婦治禮事者豈非幽閉<lb/>
　之女春官之世婦乎後世不知女宫世婦之職故以<lb/>
　内宰為混男女之别不得不用奄人易内宰之職又<lb/>
　合世婦於天官使内官既無士人職掌又無女師教<lb/>
　訓而幽閉之灋不行以致怨女深幽上干隂陽之和<lb/>
　奄人用事竊弄國家威柄何者而非内宰之職不明<lb/>
　所致乎後之人主欲知齊家之道正本清源之灋先<lb/>
　於内宰世婦女宫奄人四者而復周公之舊斯乃致<lb/>
<pb n="85b"/>
　太平之首務也<lb/>
九嬪掌婦學之灋以教九御婦徳婦言婦容婦功各帥<lb/>
其屬而以時御叙于王所凡祭祀贊玉齍贊后薦徹豆<lb/>
籩若有賓客則從后大喪帥叙哭者亦如之<lb/>
　釋曰王立一后三夫人九嬪二十七世婦八十一女<lb/>
　御王之内宫盡於此矣春官世婦自宫卿至大夫士<lb/>
　共六十四人此皆女師有徳學老婦為之施内宰之<lb/>
　教者也豈王妃嬪之等乎然則九嬪掌婦學之灋正<lb/>
<pb n="86a"/>
　春官世婦所執以為教者於九嬪言之者以王九嬪<lb/>
　尊故掌其灋使春官世婦遵而行之婦徳貞順也婦<lb/>
　言詞語也婦容婉娩也婦功絲枲也婦學之灋不過<lb/>
　四者而已各帥其屬者王之内以三三為屬后之屬<lb/>
　有三夫人九嬪各屬三妃二十七世婦各屬九嬪八<lb/>
　十一女御各屬二十七世婦毎三人而屬一人凡王<lb/>
　之内人不過一百二十人為極今不著其數者不必<lb/>
　備無可増也以時御叙於王所者王之燕寢也時御<lb/>
<pb n="86b"/>
　以時進御叙者其進有叙也鄭氏曰羣妃進御之灋<lb/>
　月與后妃其象也卑者宜先尊者宜後女御八十一<lb/>
　人當九夕世婦二十七人當三夕九嬪九人當一夕<lb/>
　三夫人當一夕后當一夕十五日而偏自望後反之<lb/>
　月初卑者為始月望後尊者為先所謂三五而盈三<lb/>
　五而缺也玉齍玉敦盛黍稷之器也薦徹豆籩者后<lb/>
　之事故九嬪贊之賓客謂諸侯來朝后助王燕饗時<lb/>
　九嬪從后往當贊后事也大喪内外命婦皆依尊卑<lb/>
<pb n="87a"/>
　命數后哭衆以次序皆哭<lb/>
世婦掌祭祀賓客喪紀之事帥女宫而濯摡為齍盛及<lb/>
祭之日涖陳女宫之具凡内羞之物掌弔臨于卿大夫<lb/>
之喪<hi>摡古愛反</hi>
　釋曰祭祀祭宗廟也賓客饗食諸侯也喪紀朝廟設<lb/>
　祖奠也帥女宫令女奚給役也摡拭也洗祭器食器<lb/>
　也黍稷曰齍在器曰盛涖臨也春官世婦比女宫之<lb/>
　具而王世婦則尊重親臨視之以肅衆也内羞房中<lb/>
<pb n="87b"/>
　之羞若糗□粉餈之屬籩人醢人共内羞世婦涖陳<lb/>
　之也　劉氏曰王與后之祭祀賓客喪紀外有百執<lb/>
　事各帥其屬夙夜厥職非不可以備其物致其誠也<lb/>
　而必使九嬪世婦躬涖乃事而女御之職又以贊世<lb/>
　婦焉蓋以婦人不事於宗廟賓客喪紀則不知所以<lb/>
　事上之道使之豈獨致已之誠哉亦所以役之艱難<lb/>
　俾盡其敬也則關雎之后妃召南之夫人立教於前<lb/>
　而周官所以帥而習之於後者斯其為教不亦大哉<lb/>
<pb n="88a"/>
　九嬪視卿世婦視大夫故王使掌弔臨卿大夫之喪<lb/>
　蓋王親族同姓者或使人致禮或往弔焉　按世婦<lb/>
　女御掌弔臨卿大夫之喪内宗亦云卿大夫之喪掌<lb/>
　其弔臨則王后有臨諸侯之禮而此三官掌其事也<lb/>
　夫王后於賓客有助王祼獻之事則其弔臨之禮固<lb/>
　所宜有蓋古者君臣其分雖嚴而情則甚親其於天<lb/>
　性之親往來報施之禮亦自不可已者後世君臣勢<lb/>
　隔上下之間情愛漠然此治所以不如古也觀之王<lb/>
<pb n="88b"/>
　后世婦女御内宗俱有弔臨臣下之禮則成周君臣<lb/>
　之間何等氣象今以後世人情而疑聖制甚不可也<lb/>
女御掌御叙于王之燕寢以嵗時獻功事凡祭祀贊世<lb/>
婦大喪掌沐浴后之喪持翣從世婦而弔臨于卿大夫<lb/>
之喪<lb/>
　釋曰御猶進也侍也叙者以九人少長為叙燕寢之<lb/>
　内不使九嬪世婦掌之者位尊則有禮也女御卑直<lb/>
　役之而已且防上之專姤也功事絲枲成功之事嵗<lb/>
<pb n="89a"/>
　時獻之内宰佐后比其麤良而賞罰之則宫御雖貴<lb/>
　職業必脩矣　李氏曰以女御職卑而掌燕寢則不<lb/>
　敢嫉妬而九九之灋行矣九九灋行則内無怨女而<lb/>
　子孫衆多矣夫男女人之大欲一有失時則怨曠七<lb/>
　月女心傷悲東山婦歎於室君子殚於人情周家所<lb/>
　以興也安得聚少艾之色幽於深宫之中而無進御<lb/>
　之路則其性情之所感動何如哉四時何以能和百<lb/>
　神何以降福<hi>闕</hi>　繼社稷之重其有寵者或不宜子<lb/>
<pb n="89b"/>
　非廣其禮將無及也然則聖人之意逺矣祭祀贊世<lb/>
　婦者助其帥涖女宫也沐用潘浴用湯翣障棺飾也<lb/>
　天子八翣后同女御持之左右各四人從世婦者其<lb/>
　數如使者之价云<lb/>
　李氏曰男女之際人所甚重前哲備言之矣然而賢<lb/>
　妃相成之道不世出而亂國亡家者實多也蓋婦人<lb/>
　之性隂昧而柔弱昧不足以自見弱不足以自立與<lb/>
　物而遷鮮克正也堯之試舜觀厥刑於二女以堯之<lb/>
<pb n="90a"/>
　女其淵源非不善尚曰舜能以義理下其心則凡女<lb/>
　子不漸教摩禮不克使之行婦道明矣今人數口之<lb/>
　家猶以婦傾况后妃同體於王其次嬪御亦所愛幸<lb/>
　一舉事足以旋轉天地薄蝕日月其為禍福可勝言<lb/>
　哉貴則為驕富則為侈並寵則妬不荅則怨憎則有<lb/>
　䜛言愛則有私謁府庫或為之空刑賞或為之濫姦<lb/>
　邪或為之昌忠良或為之剥其他患禍可勝言哉成<lb/>
　周内宰之職王宫之中下至女御皆受教皆知禮皆<lb/>
<pb n="90b"/>
　習業徳皆正言皆順無冶容無侈服無衺道則閨門<lb/>
　之内何有不肅溥天之下何有不化關雎之不淫葛<lb/>
　覃之躬儉樛木之無嫉妬螽斯之多子孫於斯見矣<lb/>
　王道安得不成乎<lb/>
女祝掌王后之内祭祀凡内禱祠之事掌以時招梗禬<lb/>
禳之事以除疾殃<hi>梗古猛反禬古外反禳如羊反</hi>
　釋曰女祝之設所以敬鬼神除疾殃也王有大祝小<lb/>
　祝后亦有女祝聖人通天地幽明之故祭必用祝所<lb/>
<pb n="91a"/>
　以交神明疾殃禱祠亦人逼切之至情也故雖王之<lb/>
　后宫亦必設焉内祭祀竈門户也王立七祀三在内<lb/>
　此也禱祈福也祠報福也招招取善祥梗捍患之未<lb/>
　至禬以除災禳以弭變故有疾則禱有應則祠祈祥<lb/>
　則招備虞則梗有災則禬有害則禳此皆欲除去疾<lb/>
　殃之事也故立女祝以主之<lb/>
女史掌王后之禮職掌内治之貳以詔后治内政逆内<lb/>
宫書内令凡后之事以禮從<lb/>
<pb n="91b"/>
　釋曰女史之於后猶太史之於王擇嬪御之賢而有<lb/>
　學有藝者為之令執彤筆在宫中書王后夫人言動<lb/>
　以佐内治嬪御徳之善惡進御之不以其叙皆書之<lb/>
　故后宫皆知懼而修徳后之禮如祭祀則有薦徹賓<lb/>
　客則有祼獻女史掌之内治之貳貳内宰也掌之以<lb/>
　詔后治内宫之政令鈎考六宫之計后有命令則書<lb/>
　之凡后有禮事則執書以從猶太史執書協禮事也<lb/>
典婦功掌婦式之灋以授嬪婦及内人女功之事齎<lb/>
<pb n="92a"/>
凡授嬪婦功及秋獻功辨其苦良比其小大而賈之物<lb/>
書而揭之以共王及后之用頒之于内府<hi>賈音價</hi>
　釋曰婦式之灋絲以為帛枲以為布其制治皆有常<lb/>
　灋其多寡皆有常數也嬪婦九嬪世婦内人女御女<lb/>
　宫以下皆頒授此婦式之灋也女工絲枲之功齎費<lb/>
　用之財也授事者授其所為女功之事授齎者授其<lb/>
　所為女功之財也王之内人自九嬪世婦以下皆治<lb/>
　絲枲皆有婦功故女御曰以嵗時獻功事此周家之<lb/>
<pb n="92b"/>
　灋也及至末世詩人刺之曰婦無公事休其蠶織此<lb/>
　周之所以亡也授嬪婦功不特授之而已及秋皆令<lb/>
　其獻成功於后也内宰佐后受獻功者亦比其大小<lb/>
　苦良而賞罰之典婦功則辨其大小苦良而定其賈<lb/>
　書其賈數與物多少以共王后之用上於内宰王后<lb/>
　監之頒於内府藏以待用然則成周王之内宫無不<lb/>
　蠶績之女其功緒有稽如此則無驕逸之失矣此内<lb/>
　宫之中典婦功所以設也<lb/>
<pb n="93a"/>
典絲掌絲入而辨其物以其賈揭之掌其藏與其出以<lb/>
待興功之時頒絲于外内工皆以物授之凡上之賜予<lb/>
亦如之<lb/>
　釋曰絲入九職之嬪婦所賦分以宅地者所謂里布<lb/>
　也后宫親蠶亦有之辨其物有美惡之不同則以其<lb/>
　所值之賈書而揭之者將以為授功獻功之程也掌<lb/>
　其藏出者未興工之時受而藏之待興功之時出之<lb/>
　以頒於外内工使化治之也外工外嬪婦外宗及諸<lb/>
<pb n="93b"/>
　侯卿大夫之妻内工内宗女御女宫也以物授者若<lb/>
　縑帛授以素絲文繡授以采絲也王之賜予以絲予<lb/>
　人也亦如之皆辨其物以授之也<lb/>
及獻功則受良功而藏之辨其物而書其數以待有司<lb/>
之政令上之賜予凡祭祀共黼畫組就之物喪紀共其<lb/>
絲纊組文之物凡飾邦器者受文織絲組焉嵗終則各<lb/>
以其物㑹之<hi>纊音曠織昌志反㑹古外反</hi>
　釋曰良功絲之縑帛苦功麻之布縷帛視布為美典<lb/>
<pb n="94a"/>
　絲者受之辨其物之美惡書其數之多寡以待有司<lb/>
　若司服弁師之類政令禮物法度之政也上謂王后<lb/>
　或夫人賜予以絲頒賜人也　王介甫曰典絲受良<lb/>
　功而不受苦功典枲受苦功而不受良功則絲之良<lb/>
　麻之良皆典婦功所受也且典絲所共則祭祀黼畫<lb/>
　組就喪紀組文之物是乃王之致孝乎鬼神致美乎<lb/>
　黼冕也其受良功不亦宜乎白與黒間謂黼采色一<lb/>
　成曰就自衮衣九章而下皆畫衣而繡黼於裳則黼<lb/>
<pb n="94b"/>
　畫其服也天子繅斿十有二就以組為冕旒之就曰<lb/>
　組則組就之為冕皆祭祀之用也用絲以為線縷用<lb/>
　纊以充衣縟用組文以為物之飾皆喪紀之用也邦<lb/>
　器茵席屏風之屬文織以文為織華采之繒也絲組<lb/>
　以繫屬也凡此皆典絲共之嵗終則以出入之數計<lb/>
　其所用之多少焉<lb/>
典枲掌布緦縷紵之麻草之物以待時頒功而授齎及<lb/>
獻功受苦功以其賈揭而藏之以待時頒頒衣服授之<lb/>
<pb n="95a"/>
賜予亦如之嵗終則各以其物㑹之<hi>齎古作資</hi>
　釋曰枲麻也布枲之已成者緦縷紵枲之未成者麻<lb/>
　者麻之為枲者草者苧葛之為枲者故曰麻草之物<lb/>
　時興功之時頒之於内外工授齎計其當用則授麻<lb/>
　草使為布緦史氏曰布重而緦輕布視帛為惡故曰<lb/>
　苦功以賈揭之者辨其苦良之賈以待頒賜之時也<lb/>
　上分别其賈揭藏之此則以其物頒授之賜予以布<lb/>
　賜人也嵗終則㑹計其頒與賜之多寡也皆與典絲<lb/>
<pb n="95b"/>
　同<lb/>
<hi>原闕</hi>
<pb n="96a"/>
</p>
<p>
<pb n="97a"/>
　而不畫其色赤此三者皆祭服也從王祭先王則服<lb/>
　禕衣祭先公則服揄翟祭羣小祀則服闕翟鞠衣黄<lb/>
　桑服象桑葉始生月令三月薦鞠衣於上帝告桑事<lb/>
　焉展衣其色白以禮見王及賓客也緣衣其色黒燕<lb/>
　居及御於王之服也六服備矣婦專尚一徳無所兼<lb/>
　連衣裳不異色素沙今之白絹也六服皆以素沙為<lb/>
　裏以示其徳之一也素則取其内之純白也紗則取<lb/>
　其外之䟽通也内命婦服此三等外命婦其夫孤服<lb/>
<pb n="97b"/>
　鞠衣夫卿大夫服展衣夫士服緣衣三夫人三公之<lb/>
　妻其闕翟以下乎侯伯之夫人揄翟子男之夫人闕<lb/>
　翟惟二王之後禕衣亦皆以素紗為裏也后祭祀共<lb/>
　三翟賓客共展衣及九嬪世婦謂助后祭祀賓客之<lb/>
　時凡命婦謂女御與外命婦也外命婦唯王祭祀賓<lb/>
　客以禮佐后得服此上服自於其家則降焉喪衰九<lb/>
　嬪以下於王服斬衰於后服齊衰后喪所共衣服者<lb/>
　謂襲時十二稱小歛十九稱大歛百二十稱内具生<lb/>
<pb n="98a"/>
　時所用紛帨線縷纊鞶之屬也<lb/>
縫人掌王宫之縫線之事以役女御以縫王及后之衣<lb/>
服喪縫棺飾焉衣翣柳之材掌凡内之縫事<hi>翣所甲反</hi>
　釋曰縫線婦人之事故以女御掌之奄以董其工奚<lb/>
　以共其事也女御所以取其制授之脩短者也以役<lb/>
　女御者女工聼女御所役使以王與后尊非女工之<lb/>
　所度量也宫中之縫事則其專為焉棺飾帷帟翣柳<lb/>
　之類衣翣柳之材者翣如方扇持之以蔽棺柳柳車<lb/>
<pb n="98b"/>
　也柳隂木為喪車謂之柳車翣以木為體用彩繒纒<lb/>
　之以為飾也縫線小事也立其官以女御女工為之<lb/>
　可見古人重女工則後宫之女非無事矣<lb/>
染人掌染絲帛凡染春暴練夏纁𤣥秋染夏冬獻功掌<lb/>
凡染事<hi>暴步卜反夏户睢反</hi>
　釋曰染人以下復用士人以其功非女工也染絲者<lb/>
　染而後織染帛者織而後染春陽和故暴曬其練練<lb/>
　其素而暴之謂之暴練春絲始成且天不燥烈也纁<lb/>
<pb n="99a"/>
　黄而兼赤色𤣥赤而兼黒色以其隂陽雜而成文夏<lb/>
　暑熱潤之時以朱湛丹秫易以和釋故染纁𤣥而為<lb/>
　祭服也凡六冕之服皆上𤣥下練染夏者夏五色之<lb/>
　總名夏翟自然而成五色其類有六曰翬曰摇曰□<lb/>
　曰甾曰希曰蹲其毛羽五色皆備成章染者擬以為<lb/>
　深淺之度秋凉之時乃可染備色春暴絲練夏秋染<lb/>
　色至冬織功乃成故獻功也凡染事謂不止絲帛也<lb/>
追師掌王后之首服為副編次追衡笄為九嬪及外内<lb/>
<pb n="99b"/>
命婦之首服以待祭祀賓客喪紀共笄絰亦如之<lb/>
　釋曰追治金玉故名追師冠飾於首故謂首服副之<lb/>
　言覆也所以覆首為飾其遺象若今之歩摇服之以<lb/>
　從王祭祀編編列其髪以為之其遺象若今之假紒<lb/>
　服之以桑也次次第髪長短為之所謂髲髢也服之<lb/>
　以見王記曰夫人副褘以配褘衣首飾之上也婚禮<lb/>
　女次純衣則次配純衣為下也然則編居中配展衣矣<lb/>
　此三翟之首服也追治也王后之衡笄以玉為之唯<lb/>
<pb n="100a"/>
　祭服有衡垂於副之兩旁當耳其下以紞懸瑱笄長<lb/>
　一尺二寸以卷髪而節之使平也外内命婦衣鞠衣<lb/>
　襢衣者服編衣縁衣者服次非王祭祀佐后之禮自於其<lb/>
　家亦降焉纚笄總而已喪紀笄而又加之以絰九嬪<lb/>
　内外命婦之所服亦如之<lb/>
屨人掌王及后之服屨為赤舄黒舄赤繶黄繶青句素<lb/>
屨葛屨辨外内命夫命婦之命屨功屨散屨凡四時之<lb/>
祭祀以宜服之<hi>繶於立反句音渠</hi>
<pb n="100b"/>
　釋曰首服在上貴故弁師追師分掌之屨舄在下賤<lb/>
　故男子婦人同於屨人掌之服屨者服各有屨也重<lb/>
　底者為舄單底者為屨王之吉服赤舄為上冕服之<lb/>
　舄也后之吉服𤣥舄為上禕衣之舄也凡舄之内有<lb/>
　屨屨外又加以舄王赤舄下有白黒二舄后𤣥舄下<lb/>
　有赤青二舄但言黒赤特言其尊者繶者屨頭牙底<lb/>
　相接處綴絛於其中也句當為絇謂屨頭以□為鼻<lb/>
　也素屨祭祀之屨葛屨夏月之屨命夫之屨纁屨也<lb/>
<pb n="101a"/>
　命婦之屨黒黄屨也功屨以人力為之若功裘散屨<lb/>
　無絇喪屨也以宜服之夏則用葛冬則用皮也　上<lb/>
　明王及后尊者舄屨此明臣妻及嬪已下之屨也外<lb/>
　命夫六卿以下也内命夫朝廷卿大夫士也其妻為<lb/>
　外内命婦命夫之命屨纁屨命婦之命屨黄屨以下<lb/>
　功屨次命屨於孤卿大夫則白屨黒屨九嬪内子亦<lb/>
　然世婦命婦以黒屨為功屨女御士妻命屨而已散<lb/>
　屨亦謂去飾祭祀而有素屨以宜服者謂各以尊卑<lb/>
<pb n="101b"/>
　所宜之服服之若散屨惟大祥時所服<lb/>
夏采掌大喪以冕服復于太祖以乗車建綏復于四郊<lb/>
　釋曰謂之夏采者采色所以重生之道也喪則哀素<lb/>
　事死之道也復者所以幸其生故名以采色而置一<lb/>
　官列其事臨時設其職也大喪王喪也復禮行於始<lb/>
　死屬纊絶氣之後以招䰟也古人死則使人以其上<lb/>
　服升屋北面而號曰臯某復遂以其衣三招之乃下<lb/>
　以覆尸冀其復生也於祖於四郊皆其平生所有事<lb/>
<pb n="102a"/>
　之處也復於祖廟以所服之冕服復於四郊以所乘<lb/>
　之車綏冀神魂識之也綏讀為緌以旄牛尾為之綴<lb/>
　於車上之<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>詩所謂孑孑干旄是也<lb/>
　原曰自内司服至夏采皆掌衣服之官脩身之事也<lb/>
　而内司服縫人染人所以掌其服於身者追師所以<lb/>
　掌其服於首者屨人所以掌其服於足者夫服為身<lb/>
　之章不盡其制則等級何以辨不列於内治之末何<lb/>
　以見婦功内宫所不可廢至於夏采為天官之終者<lb/>
<pb n="102b"/>
　以復盡愛之道先王所以愛其親至誠慘怛以至於<lb/>
　此所以為脩身之終事也<lb/>
　<lb/>
　<lb/>
　<lb/>
　<lb/>
　<lb/>
　周禮全經釋原卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮全經釋原卷一</head> <lb/>
    <p>
<pb n="1a"/>
欽定四庫全書<lb/>
　周禮全經釋原卷一<lb/>
　　　　　　　　　　　明　柯尚遷　撰<lb/>
天官冢宰第一<lb/>
　天官以下灋天地四時以建六官周天三百六十度<lb/>
　六官三百六十屬冢宰言天官者總御六官奉承天<lb/>
　道統理萬物者也冢山頂也宰主也制也言所主制<lb/>
　者大非若他官只司一事而已取其象則曰天官立<lb/>
<pb n="1b"/>
　其名則曰冢宰不言司者兼總之義宗伯亦不言司<lb/>
　者祭祀天神非人所主故也<lb/>
惟王建國辨方正位體國經野設官分職以為民極<lb/>
　釋曰王三代君天下之號民所歸往之稱也建立也<lb/>
　國王者之都也辨别也方四方也正位聽治中正之<lb/>
　位與廟社奠置之所也體制國中民居衢路之形如<lb/>
　人之有四體鄉閭是也經經畫郊野邱甸之制如織<lb/>
　之有經緯井牧是也設置也官冢宰以下六官所統<lb/>
<pb n="2a"/>
　是也分别也授也職官所掌之事極者標準之名民<lb/>
　之表則也　今考曲禮曰臨諸侯畛於鬼神曰有天<lb/>
　王某甫君天下曰天子朝諸侯分職授政任功曰予<lb/>
　一人皆王稱也司空曰日至之景尺有五寸謂之地<lb/>
　中天地之所合也四時之所交也風雨之所㑹也隂<lb/>
　陽之所和也百物阜安乃建王國此建國也考工記<lb/>
　曰匠人營國水地以縣置𣙗以縣眡以景為䂓識日<lb/>
　出之景夜考之極星以正朝夕此辨方也又曰國中<lb/>
<pb n="2b"/>
　九經九緯涂九軌左祖右社面朝後市此正位也司<lb/>
　徒令民五家為比五比為閭四閭為族五族為黨五<lb/>
　黨為州五州為鄉此體國也司空井牧其田野九夫<lb/>
　為井四井為邑四邑為丘四丘為甸四甸為縣四縣<lb/>
　為都司馬灋六尺為步步百為畆畆百為夫夫三為<lb/>
　屋屋三為井井十為通通十為成成十為終終十為<lb/>
　同遂人又曰凡治野夫間有遂遂上有徑十夫有溝<lb/>
　溝上有畛百夫有洫洫上有涂千夫有澮澮上有道<lb/>
<pb n="3a"/>
　萬夫有川川上有路合此數法經野備矣乃立天官<lb/>
　冢宰掌邦治地官司徒掌邦教春官宗伯掌邦禮夏<lb/>
　官司馬掌邦政秋官司冦掌邦刑冬官司空掌邦事<lb/>
　宰伯四司設官也治教禮政刑事分職也此數言乃<lb/>
　周禮之綱蓋先王制國必先分封建侯以立民主别<lb/>
　鄉立遂以比民居井牧田野以定民業然後設官分<lb/>
　職以維持之必制定而後建官官定而後分職職定<lb/>
　推行之後乃作是經此蓋約其制作之本於先然後<lb/>
<pb n="3b"/>
　於庶職之中推言其制也故於經中取五者之制畧<lb/>
　具于此<lb/>
　原曰極者何也中之謂也以道化言則曰皇極以灋<lb/>
　度言則曰民極皆所以使民各歸其分以協於中者<lb/>
　也蓋王畿立而後根本定所以為民建此極也體經<lb/>
　行而後國野正所以為民定此極也官職舉而後治<lb/>
　教明所以為民溥此極也故極之所在蓋欲習民於<lb/>
　尊卑等級之中而道之禮樂教化之内使其志慮不<lb/>
<pb n="4a"/>
　易視聽純一易直淳龎以從上令然後入則㑹其有<lb/>
　極出則歸其有極矣先王之為天下以萬物各得其<lb/>
　所為極至故六官各冠之以此歟<lb/>
乃立天官冢宰使帥其屬而掌邦治以佐王均邦國<lb/>
　釋曰冢宰六卿之長也帥總率之也屬其屬六十也<lb/>
　治謂經理之均者平也上下四方均齊方正無不各<lb/>
　得其所也大曰邦小曰國通言王畿侯國也<lb/>
　葉氏曰掌邦治與均邦國其事同也而邦治則自掌<lb/>
<pb n="4b"/>
　之均邦國必以佐王何也蓋宰相之權重則侵天子<lb/>
　也厚集徒黨布列庶位政柄下移非重所致乎輕則<lb/>
　百官侵宰相之權也更進用事惟天子意向是趨大<lb/>
　臣始不得以天下事自任矣故直曰冢宰掌邦治則<lb/>
　天下事無不在已而經世之志得行矣又曰以佐王<lb/>
　則權綱常主於上所謂廢置眡朝必以詔王賛王是<lb/>
　也豈至於大重也哉<lb/>
治官之屬大宰卿一人小宰中大夫二人宰夫下大夫<lb/>
<pb n="5a"/>
四人上士八人中士十有六人旅下士三十有二人<hi>大音泰</hi>
　釋曰大宰即冢宰也變冢言大者對小宰言之也卿<lb/>
　爵也即上大夫冢宰三公之任故命以卿古者三公<lb/>
　無其人則以冢宰兼師保之任六卿有闕亦以三公<lb/>
　領之小宰其佐也故二人中大夫次卿也主治一官<lb/>
　之事惟此三人而已謂之治官宰夫以下其屬也故<lb/>
　四人倍至下士三十二人共六十人小宰曰其屬六<lb/>
　十即此也六官之數皆同宰夫治官之考也故為屬<lb/>
<pb n="5b"/>
　之首旅衆也上士中士各有所分主之事而下士則<lb/>
　卑矣分屬衆事以治其繁故稱旅焉惟六官有之丘<lb/>
　氏曰自下士以上得王之簡命則為王臣下文府史<lb/>
　胥徒官長得自辟召非王臣也<lb/>
　原曰周官三公論道經邦燮理隂陽三孤貳公𢎞化<lb/>
　寅亮天地周禮未見其職惟朝士掌外朝之灋又有<lb/>
　公孤之位何也蓋三公者師道也六卿者相道也禹<lb/>
　以益為相湯以伊尹為相未有公孤之立也惟成王<lb/>
<pb n="6a"/>
　以幼沖踐祚不可無師保之教故設公孤於六卿之<lb/>
　上成王實師之然六卿正職公孤之職也彼所謂論<lb/>
　經𢎞寅者豈但恭黙無事而已耶今觀六卿之職灋<lb/>
　天以立道本道以揆事其成相天地立極生民者靡<lb/>
　不畢舉然未嘗拘拘于法守也六少而下則一一皆<lb/>
　法度之守而不可有絲毫之侵紊矣則知公孤之位<lb/>
　其爵也六卿之長其職也位職相兼治本端矣而冢<lb/>
　宰則六卿之總也故人君惟任一相曰冢宰司徒而<lb/>
<pb n="6b"/>
　下皆分職以聽焉斯君臣道合治出於一矣<lb/>
府六人史十有二人胥十有二人徒百有二十人<lb/>
　釋曰有藏則置府有書則置史有次序幹辦之事則<lb/>
　置胥有號令徵召之事則置徒宰夫云府掌官契以<lb/>
　治藏史掌官書以賛治胥掌官叙以治叙徒掌官令<lb/>
　以徵令此皆庶人在官其長所徵役者不稱則去之<lb/>
　無遷轉之煩無勲勞之考其祿則下士視上農食九<lb/>
　人以此等之則府食七人史食六人胥食五人徒則<lb/>
<pb n="7a"/>
　役之也此庶人在官之祿也其多寡不同則量其職<lb/>
　事之繁簡耳有官府則必設之<lb/>
　原曰古者庶人在官為府史者無非道藝之人賢人<lb/>
　君子或未得志亦往往出於其間所謂委吏乗田是<lb/>
　也夫吏有祿則知自愛善其事則舉而任之不能則<lb/>
　復之農畆司徒頒職所謂學藝服事是也祿足自養<lb/>
　則邪念不生不誘爵祿則無外慕是以官府清平奸<lb/>
　弊不作後世鄉差之灋變為僱役又變為吏胥以胥<lb/>
<pb n="7b"/>
　兼史而府史失職薄其祿而重其任天下事付之無<lb/>
　賴是教之為奸而授之具也不得已又以爵祿誘之<lb/>
　以熟於為奸之人而使之居上臨民是肆其虐於民<lb/>
　也可乎哉<lb/>
宫正上士二人中士四人下士八人府二人史四人胥<lb/>
四人徒四十人<lb/>
　釋曰環衛王宫有兩項一是公卿大夫之子弟為之<lb/>
　分置八隅謂之八次八舍宫伯領之一項在王宫徒<lb/>
<pb n="8a"/>
　役為之分於八次八舍之間周列環衛分置區廬宫<lb/>
　正領之而宫正乃掌王宫宿衛官之長<lb/>
宫伯中士二人下士四人府二人史二人胥二人徒二<lb/>
十人<lb/>
　釋曰伯長也以其為宫官之長故曰宫伯所掌士庶<lb/>
　子凡在版者士庶子乃公卿大夫之庶子國子之倅<lb/>
　諸子所掌是也諸子掌王族宫伯掌宿衛二官蓋相<lb/>
　通歟<lb/>
<pb n="8b"/>
　陳氏曰宫正掌凡宫中官府次舍之衆寡宫伯掌士<lb/>
　庶子授次舍之職事則宫伯所掌皆宿衛之人宫正<lb/>
　所掌乃八次八舍之灋次其宿衛所在也舍其休沐<lb/>
　所在也布於王宫四角四中則逺邇節而檄侯便矣<lb/>
　士庶子非王族則功臣之世賢者之類王以其自近<lb/>
　而衛焉則上下親而内外察矣又宫正稽其功緒糾<lb/>
　其德行㑹其什伍而教之道藝宫伯掌其政令誅賞<lb/>
　使之學問日進職業日修足以備顧問謹侍衛則王<lb/>
<pb n="9a"/>
　宫之左右前後孰非多聞直諒之士乎<lb/>
膳夫上士二人中士四人下士八人府二人史四人胥<lb/>
十有二人徒百有二十人<lb/>
　釋曰膳之言善也今時美物曰珍膳膳夫食官之長<lb/>
　禮記曰若公與族燕則異姓為賔膳宰為主人即此<lb/>
　官也<lb/>
庖人中士四人下士八人府二人史四人賈八人胥四<lb/>
人徒四十人<hi>庖扶交反賈音古</hi>
<pb n="9b"/>
　釋曰庖厨也取烹炰之義必用賈人者以其主市買<lb/>
　知物價也天子之厨亦用市買蓋國畿所貢只備其<lb/>
　數時用之物須用市買<lb/>
内饔中士四人下士八人府二人史四人胥十人徒百<lb/>
人<hi>饔於容反</hi>
　釋曰饔割烹和調之稱内饔所主在内以其掌王及<lb/>
　后世子及宗廟皆是在内之事<lb/>
外饔中士四人下士八人府二人史四人胥十人徒百<lb/>
<pb n="10a"/>
人<lb/>
　釋曰外饔所主在外掌外祭祀及饗耆老孤子割烹<lb/>
　皆是在外之事饔别内外重君身也<lb/>
亨人下士四人府一人史二人胥五人徒五十人<lb/>
　釋曰亨與烹同主給水火以役内外饔<lb/>
　原曰天官之職天子修身齊家之事修身必始於飲<lb/>
　食故宫衛之後必繼以膳饔之職焉<lb/>
甸師下士二人府一人史二人胥三十人徒三百人<lb/>
<pb n="10b"/>
　釋曰王耤千畆甸師主之帥其徒耕耨以共齍盛共<lb/>
　蕭茅共野果所以為祭祀此皆地之所出也又帥其<lb/>
　徒薪蒸以役内外饔之事所以不使地有遺利人有<lb/>
　曠職也公族有罪亦刑于甸師者慮兄弟故不顯示<lb/>
　人也<lb/>
獸人中士四人下士八人府二人史四人胥四人徒四<lb/>
十人<lb/>
　釋曰獸人共野獸以為膳羞亦膳夫之用也<lb/>
<pb n="11a"/>
䱷人中士二人下士四人府二人史四人胥三十人徒<lb/>
三百人<hi>䱷音漁</hi>
　釋曰䱷人掌取魚以為膳羞亦膳夫之用也徒三百<lb/>
　人以池塘囿沼多故也<lb/>
龞人下士四人府二人史二人徒十有六人<lb/>
　釋曰龞人掌取互物亦膳夫之用也<lb/>
腊人下士四人府二人史二人徒二十人<lb/>
　釋曰腊人掌乾肉亦膳夫之用也<lb/>
<pb n="11b"/>
　葉氏曰甸師掌王耤者也何以列於食官蓋先王設<lb/>
　飲食之官雖供王膳羞而實崇祭祀之事甸師而上<lb/>
　有膳庖饔烹之官下有獸䱷龞腊之職皆有祭祀之<lb/>
　事者也先王以禮人之禮事鬼一食而且祭其先而<lb/>
　況粢盛之奉詎可忘其自來耶<lb/>
醫師上士二人下士四人府二人史二十人徒二十人<lb/>
　釋曰醫胗脉察色以療疾者醫師衆醫之長諸醫皆<lb/>
　統於醫師也史二十人者醫案多故也<lb/>
<pb n="12a"/>
食醫中士二人<lb/>
　釋曰王之飲食五味之宜最難和也故設食醫以調<lb/>
　節之　王氏曰易之頥君子以節飲食蓋疾病之起<lb/>
　本於氣體之不和亦始於飲食之不節蓋飲食人之<lb/>
　本也本得其養無物不長本失其養無物不消於無<lb/>
　事之時而順適之有道疾病何自至哉此食醫所以<lb/>
　設也愚謂聖人設醫皆所以治萬民之疾病未嘗立<lb/>
　治王疾病之醫也此可見保王躬者貴於不病和飲<lb/>
<pb n="12b"/>
　食者貴於得宜<lb/>
疾醫中士八人<lb/>
　釋曰疾醫專治内證古經雖不傳後世為其術者亦<lb/>
　精矣<lb/>
瘍醫下士八人<lb/>
　釋曰瘍瘡癰也瘍專治外證今世所謂外科也<lb/>
獸醫下士四人<lb/>
　釋曰獸馬牛也先王愛人及物獸亦置醫官以治之<lb/>
<pb n="13a"/>
　何其仁之至也<lb/>
　原曰醫職固不可廢而食醫獸醫皆屬醫師何也政<lb/>
　必出于一術必世其守也食醫調王之飲食不當兼<lb/>
　治萬民之疾病瘍醫察外證不當兼内證獸醫既已<lb/>
　治病瘍之獸又不可以治人此職之所以不能相兼<lb/>
　也天子調和天地大臣調和隂陽醫師調和身體故<lb/>
　凡調和燮理之事醫師皆掌之<lb/>
酒正中士四人下士八人府二人史八人胥八人徒八<lb/>
<pb n="13b"/>
十人<lb/>
　釋曰酒者祭祀賔客燕饗喪紀之禮無不須焉以酒<lb/>
　名官豈獨掌酒哉酒之所設必有膳羞百物備然後<lb/>
　成禮故酒人以下至於冪人皆酒正之屬也故其官<lb/>
　獨以士人為之此下七官皆以奄人女奚為之而酒<lb/>
　正統焉政出於一也惟凌人以士為之以在外不在<lb/>
　内也其官不統於膳夫者其禮廣也<lb/>
酒人奄十人女酒三十人奚三百人<lb/>
<pb n="14a"/>
　釋曰用女奚為酒故以奄人統之奄去勢者奚幽閉<lb/>
　者不稱士亦府史之類先王重名器不使刑餘列於<lb/>
　士人也女酒女人解作酒者奚給使者有三百人造<lb/>
　酒人多也<lb/>
漿人奄五人女漿十有五人奚百有五十人<lb/>
　釋曰漿人主共王六飲入于酒正女漿女之曉造漿<lb/>
　者以飲與酒為類故次於此<lb/>
凌人下士二人府二人史二人胥八人徒八十人<lb/>
<pb n="14b"/>
　釋曰冰室曰凌春秋傳曰古者日在北陸而藏冰西<lb/>
　陸朝覿而出之深山窮谷固隂沍寒於是乎取之王<lb/>
　之賔食喪祭於是乎用之亦輔相燮調之一事也<lb/>
　丘氏曰周公以此屬於酒漿之末蓋酒所以奉陽冰<lb/>
　之用所以禦陽也一身之血氣常欲周流於天地間<lb/>
　隂陽節宣之不至則未有不致乖戾者豈能與天地<lb/>
　同流哉<lb/>
籩人奄一人女籩十人奚二十人<lb/>
<pb n="15a"/>
　釋曰竹豆曰籩女籩女之曉籩實者蓋四籩之實百<lb/>
　物之産備矣其務至精至細者女人以酒漿為職則<lb/>
　籩豆之實是其所有事者故宜以女為之禮雖無所<lb/>
　不在而曾子則曰籩豆之事則有司存固非君子所<lb/>
　當務觀此亦可見矣<lb/>
醢人奄一人女醢二十人奚四十人<hi>醢音海</hi>
　釋曰醢肉漿也有骨為臡無骨為醢醢人司豆實也<lb/>
　不謂之豆而謂之醢者以豆實皆為醢也四豆之實<lb/>
<pb n="15b"/>
　與籩相錯亦薦羞之事故次於此女醢女之曉醢者<lb/>
醯人奄二人女醯二十人奚四十人<hi>醯呼西反</hi>
　釋曰醯醋也凡五齊七葅須醯乃成而醯醬飲食皆<lb/>
　不可闕故立其官亦以女人為之<lb/>
鹽人奄二人女鹽二十人奚四十人<lb/>
　釋曰鹽之所産有刮於地而得者有風其水而成者<lb/>
　有熬其波出於井而為者有積於鹵而結者此其所<lb/>
　出必於海澤之旁則既有川澤之衡取之矣此其所<lb/>
<pb n="16a"/>
　掌乃鬻鹽之務者也然五味非鹽不和周官不著鹽<lb/>
　政用女為之者亦膳羞之鹽焉耳<lb/>
冪人奄一人女冪十人奚二十人<hi>冪莫歴反</hi>
　釋曰司以巾覆膳羞之物者用此以潔飲食細務也<lb/>
　有品式存焉故立其官以次食後<lb/>
　原曰酒之於人大矣以交神明以洽燕饗不可廢也<lb/>
　故以祭祀言則謂之凡酒以飲食言則謂之飲酒以<lb/>
　陳設言則謂之陳酒以獻酬言則謂之禮酒以祿養<lb/>
<pb n="16b"/>
　言則謂之秩酒五齊則專用於共祭四飲則專用於<lb/>
　致養四籩四豆之實則祭祀燕享所必有也醯醬又<lb/>
　所以和膳羞也水鹽又所以給酒禮之用也是其用<lb/>
　相須而成禮相因而舉然皆謂之酒也故立酒正以<lb/>
　統衆職以士人為之而設府於外其餘皆以刑餘男<lb/>
　女為之故宫中之女雖多而職業則各有所事造飲<lb/>
　食其大本也至於蠶桑織絍縫線之務祝史廟祧之<lb/>
　禮善其事者令其居是職功緒有稽賞罰有糾是以<lb/>
<pb n="17a"/>
　盡心職業無外慕之心非若後世聚千百少艾於深<lb/>
　宫之中妖淫愁怨而致水旱之災也<lb/>
宫人中士四人下士八人府二人史四人胥八人徒八<lb/>
十人<lb/>
　釋曰宫中居舍官之長此下四官皆王之寢處供帳<lb/>
　安息王身之事<lb/>
掌舍下士四人府二人史四人徒四十人<lb/>
　釋曰舍行所解止處王休息之時也<lb/>
<pb n="17b"/>
幕人下士一人府二人史二人徒二十人<lb/>
　釋曰掌帷幕幄帟之事者<lb/>
掌次下士四人府四人史二人徒八十人<lb/>
　釋曰次次舍也幕人共帷幕掌次則張之二職相聮<lb/>
　而後成事<lb/>
　原曰宫人四官所以掌王之居處亦修身之事也飲<lb/>
　食而後居處故次於此<lb/>
大府下大夫二人上士四人下士八人府四人史八人<lb/>
<pb n="18a"/>
賈十有六人胥八人徒八十人<lb/>
　釋曰大府為王治藏官之長有賈者邦國都鄙之賦<lb/>
　有物必有賈人辨之然後知其美惡貴賤也　葉氏<lb/>
　曰周官掌財固非一職而斂散出入之權大府實主<lb/>
　之故受而入之大府也分而頒之大府也凡執事者<lb/>
　受財用受於大府也凡邦之賦用取具焉取於大府<lb/>
　也以大府為府官之長而司貨賄出入之權則利權<lb/>
　不分斂散得宜而出入得以通知矣向使分掌於諸<lb/>
<pb n="18b"/>
　府而不專掌於一司則出財者惟以給辨為能用財<lb/>
　者惟以濟事為功後之不繼不恤也財如何而不虧<lb/>
玉府上士二人中士四人府二人史二人工八人賈八<lb/>
人胥四人徒四十有八人<lb/>
　釋曰此官掌王之金玉玩好兵器凡良貨賄之藏以<lb/>
　玉為主故曰玉府有工者使攻玉也有賈者使辨寶<lb/>
　物也此天子之内帑也　鄭氏曰玉府内府所掌金<lb/>
　玉兵器凡良貨賄一也而分為二官何哉蓋玉府所<lb/>
<pb n="19a"/>
　掌皆式貢餘財之所作及獸人䱷人所入之物專共<lb/>
　王玩好賜予耳邦之大用不與焉内府所掌凡九貢<lb/>
　九功之貨賄及諸侯所獻國珍皆公家之用以供邦<lb/>
　之大用故不得不分為二也<lb/>
内府中士二人府一人史二人徒十人<lb/>
　釋曰内府者受藏之府凡九貢九賦九功之良者皆<lb/>
　入焉以待邦之大用若出師遷國然後出之蓋大府<lb/>
　自有九職以待九式之用矣此則貢賦之良者可以<lb/>
<pb n="19b"/>
　經久故擇而入是府以備國實所謂萬民之貢以充<lb/>
　府庫是也此與玉府畧同但玉府所藏寶玉故惟王<lb/>
　自得用之此所藏凡良貨賄故與冢宰得用之不在<lb/>
　大府九式之内也<lb/>
外府中士二人府一人史二人徒十人<lb/>
　釋曰外府掌邦布以時交易者古者交易惟貝而已<lb/>
　至太公立九府圜灋始用錢代貝或曰泉或曰布布<lb/>
　取宣布之意泉取流行之意其實一也九賦之中亦<lb/>
<pb n="20a"/>
　有以布代者蓋九功多以泉代故也凡布皆入於外<lb/>
　府者以其外府在外布可以流行交易故設此府以<lb/>
　理財備國用也<lb/>
　原曰大府總凡貨賄之入自置諸府以受之以備九<lb/>
　式之用而不敢有一毫之踰越矣其諸侯萬民之貢<lb/>
　與凡式貢之餘則頒其良者於受藏之内府頒其布<lb/>
　於受用之外府又擇其中可寶之物以入於玉府又<lb/>
　以司㑹總其㑹司書總其書職内量入職嵗稽出職<lb/>
<pb n="20b"/>
　幣斂餘與夫司裘掌皮皆隸於冢宰所謂制國用者<lb/>
　不出此矣<lb/>
司㑹中大夫二人下大夫四人上士八人中士十有六<lb/>
人府四人史八人胥五人徒五十人<hi>㑹古外反</hi>
　釋曰㑹大計也司㑹主天下之計為計官之長此官<lb/>
　雖主考天下之治然考財用其要也故次于此<lb/>
　葉氏曰大府為財官長僅有下大夫二人司㑹為計<lb/>
　官長乃有中大夫二人下大夫四人何也蓋分職以<lb/>
<pb n="21a"/>
　受貨賄之出入者其事易持灋以較出入之虚實者<lb/>
　其事難以㑹計之官鉤考掌財用之吏苟權不足以<lb/>
　相制而大府反得以勢臨之又安敢較其得失姦欺<lb/>
　也今臨之以中大夫之尊則糾察鉤考之勢得行於<lb/>
　諸府之中而司㑹又屬之於冢宰則九式節財用嵗<lb/>
　終制國用司㑹又不得而欺之<lb/>
司書上士二人中士四人府二人史四人徒八人<lb/>
　釋曰書簿籍也司書掌記財用之數書之於簿籍實<lb/>
<pb n="21b"/>
　鉤考之本<lb/>
職内上士二人中士四人府四人史四人徒二十人<lb/>
　釋曰職内主㑹計邦賦之入以稽實在之數司㑹分<lb/>
　屬之官也<lb/>
職嵗上士四人中士八人府四人史八人徒二十人<lb/>
　釋曰職嵗㑹計邦賦之出而以職嵗名者以制國用<lb/>
　必於嵗之杪凡財用必㑹之於嵗終也<lb/>
職幣上士二人中士四人府二人史四人賈四人胥二<lb/>
<pb n="22a"/>
人徒二十人<lb/>
　釋曰幣者財帛俱謂之幣職幣主斂官府公用所餘<lb/>
　之財物不足則取具於大府有餘者司㑹計之出入<lb/>
　二官有定數矣有餘者又立職幣以斂之不然寧免<lb/>
　有司之姦欺乎<lb/>
司裘中士二人下士四人府二人史四人徒四十人<lb/>
　釋曰裘以獸皮為之雖出於山虞然不在九賦之中<lb/>
　者以九功是絲麻裘是皮褐皆可禦寒故次職幣之<lb/>
<pb n="22b"/>
　下<lb/>
掌皮下士四人府二人史四人徒四十人<lb/>
　釋曰已製者謂之裘未製者謂之皮皮之用廣不專<lb/>
　為裘也次於司裘以斂財也<lb/>
　原曰司裘掌皮二官列於職幣之後者蓋天下貨賄<lb/>
　至九貢九賦盡矣而九功則布縷之征所以為衣也<lb/>
　皮裘則山虞所賦所以為褐也詩云無衣無褐何以<lb/>
　卒嵗此九功之所未有九賦之所不備故特設官而<lb/>
<pb n="23a"/>
　繼財官之後歟<lb/>
内宰下大夫二人上士四人中士八人府四人史八人<lb/>
胥八人徒八十人<lb/>
　釋曰内宰天子所以治内之事對大宰而言之故曰<lb/>
　内宰后之相也古者男女不親故内小臣奄人之職<lb/>
　皆内宰所用以通傳言語教令者也故内宰施所教<lb/>
　於中猶師保教王子於外也<lb/>
　原曰内宰之設王者所以立教家之灋者也夫治未<lb/>
<pb n="23b"/>
　有無本而成故教家者治之本也士庶之家女子少<lb/>
　時己姆教娩婉聽從至長性行和美自是宜家況以<lb/>
　天子而統四海之大后妃之尊一念邪正之間所繫<lb/>
　匪輕安可不汲汲教之耶文王后妃曰言告師氏言<lb/>
　告言歸師女師也立世婦宫卿於内以為女師屬之<lb/>
　春官而施内宰之教内有女宫女奚外有内小臣奄<lb/>
　寺以通傳教令故内宰以下大夫為之外視大宰而<lb/>
　内施其職又屬於大宰先王所以致重於是官者欲<lb/>
<pb n="24a"/>
　家齊而後國治先其本也後世則以為混男女之别<lb/>
　故以奄人為之殊不知奄人内竪止傳内宰之令於<lb/>
　宫卿者也而宫卿又有女宫皆刑人也以傳令於内<lb/>
　宰又安有混男女之别乎後世以齊家之本付之奄<lb/>
　人又無女宫幽閉之法是以宫府判隔后妃萌預政<lb/>
　之端宦官基竊柄之禍何莫不由此也<lb/>
内小臣奄上士四人史四人徒八人<lb/>
　釋曰内小臣用奄士即繼内宰之後可見奄士即為<lb/>
<pb n="24b"/>
　内宰通傳教令者而寺人内竪何莫而非内宰所用<lb/>
　乎奄位止於上士亦惟四人而止耳<lb/>
閽人王宫毎門四人囿游亦如之<lb/>
　釋曰閽人司晨昏啓閉者也刑人墨者使守門此也<lb/>
　囿苑囿游離宫也<lb/>
寺人王之正内五人<lb/>
　釋曰寺之言侍也寺人披曰豈惟刑人此蓋刑人之<lb/>
　奄者為之也正内路寢也<lb/>
<pb n="25a"/>
内竪倍寺人之數<lb/>
　釋曰竪童子之稱蓋奄之小者主通小事閽寺既嚴<lb/>
　其守然後繼以内竪<lb/>
　原曰秋官掌戮曰墨者使守門劓者使守關宫者使<lb/>
　守宫刖者使守囿髠者使守積先王無絶人之心刑<lb/>
　人未嘗不用也然則閽人寺人其即墨劓與宫者乎<lb/>
　天官之屬除閽人寺人内竪之外用奄者二十九人<lb/>
　皆不命也惟内小臣一職以其掌后服位禮命故擇<lb/>
<pb n="25b"/>
　奄之賢者為之四人而已為其下者不過内竪女奚<lb/>
　為之給役耳其職卑其數寡而又近役於内宰臨之<lb/>
　以冢宰雖有傾覆蠱惑之徒又安得騁技於其間哉<lb/>
九嬪<lb/>
　釋曰嬪婦也昏義曰古者天子后立六宫三夫人九<lb/>
　嬪二十七世婦八十一御妻以聽天下之内治此其<lb/>
　數也不列夫人於周禮者夫人之於后猶三公之於<lb/>
　王坐而論婦禮尊於天官也不言其數曰九嬪則止<lb/>
<pb n="26a"/>
　九人而已<lb/>
世婦<lb/>
　鄭氏曰具其名而不言數君子不苟於色有婦德者<lb/>
　充之無則闕按昏義則二十七人春官亦有世婦則<lb/>
　每宫卿二人下大夫四人中士八人其職又與此不<lb/>
　同者後儒合之則所謂下大夫中士果何人也竊意<lb/>
　天官世婦與九嬪女御為列則誠天子之妃嬪也春<lb/>
　官世婦則專掌后宫之禮者上自王后下至内外宗<lb/>
<pb n="26b"/>
　皆其所教有大夫士之爵者乃女官設府於内有齒<lb/>
　德者為之所謂女傅是也内宰自外而治内世婦自<lb/>
　内而達外必如此灋制乃備也觀其有屬有府史胥<lb/>
　奚而内外宗次之可知矣後儒合之非也<lb/>
女御<lb/>
　釋曰昏義所謂御妻也宜八十一人凡宫中所掌衣<lb/>
　服縫線酒漿籩豆蠶績者恐亦此女御也<lb/>
女祝四人奚八人<lb/>
<pb n="27a"/>
　女祝之善辭令能通神明知禱祠之事者故設之宫<lb/>
　中俾無外求焉夫最易惑人莫如巫祝然亦人心之<lb/>
　不容己者一切廢之則必求之外濁亂宫闈由是始<lb/>
　也故先王立之宫中而設其職則神人兩得其當矣<lb/>
　奚者幽閉之女也男去勢為奄女幽閉為奚幽者隂<lb/>
　也閉者塞也女子去其生本則幽閉矣凡言奚者倣<lb/>
　此<lb/>
女史八人奚十六人<lb/>
<pb n="27b"/>
　釋曰女史掌禮者也猶太史之於王執彤筆以書起<lb/>
　居故後宫懼而修德<lb/>
　李氏曰自九嬪至女史皆屬天官先王之意深矣彼<lb/>
　女子而當至尊幽居九重則驕蹇自恣無所不至是<lb/>
　故使之分職於内而附屬於外有職則當奉其灋有<lb/>
　屬則必考其功奉灋則不敢不謹考功則不敢不勤<lb/>
　舉宫中之人而知所勸勉者官有其長之效也而況<lb/>
　内宰亦用大夫士春官世婦每宫卿二人及大夫士<lb/>
<pb n="28a"/>
　之職皆分命賢者以㕘預内事與婢妾賤人自相使<lb/>
　令而無畏忌者不可同年語矣以天子所御而服官<lb/>
　政從官長則天子既無私人羣臣焉得不公庶務焉<lb/>
　得不平無偏無黨王道蕩蕩此之謂也<lb/>
典婦功中士二人下士四人府二人史四人工四人賈<lb/>
四人徒二十人<lb/>
　釋曰典婦功者主宫嬪絲枲功官之長有賈者欲以<lb/>
　辨絲枲之美惡貴賤有工者欲先治法式以授嬪婦<lb/>
<pb n="28b"/>
　也　典婦功以下三官設府於外悉用士人先儒以<lb/>
　為此人主奢侈之原國家利害所關非士大夫為之<lb/>
　則害國政必矣不得不與内官相關通如女祝女史<lb/>
　内司服縫人則悉可用内人耳<lb/>
典絲下士二人府二人史二人賈四人徒十有四人<lb/>
　釋曰絲出於蠶繭所以為繒帛典之欲以授嬪婦也<lb/>
典枲下士二人府二人史二十人徒二十人<lb/>
　釋曰枲出於種植所以為布典絲枲者授女功而治<lb/>
<pb n="29a"/>
　之典婦功者功既成而獻之皆主婦人之事故在此<lb/>
内司服奄一人女御二人奚八人<lb/>
　釋曰内司服司后服也而九嬪世婦亦必共之焉自<lb/>
　此以下皆掌衣服之官惟内司服與縫人近后故用<lb/>
　奄士為之女御者以衣服進或當於王廣其禮使無<lb/>
　色過也<lb/>
縫人奄工八人女御八人女工八十人奚三十人<lb/>
　釋曰女御統率之而已女工則專為縫線之事故用<lb/>
<pb n="29b"/>
　八十人焉<lb/>
染人下士二人府二人史二人徒二十人<lb/>
追師下士二人府一人史二人工二人徒四人<lb/>
　釋曰追治玉石之名詩曰追琢其章掌為王后之首<lb/>
　服者<lb/>
屨人下士二人府一人史一人工八人徒四人<lb/>
　釋曰掌造王及后之屨者首服在上尊故追師弁師<lb/>
　王與后之服分掌之屨舄在下卑故男子婦人同於<lb/>
<pb n="30a"/>
　屨人掌之<lb/>
夏采下士四人史一人徒四人<lb/>
　釋曰掌服之官不常置以衣服之類故附於末<lb/>
　鄭氏曰天子理陽道后治隂德風化並行故賛治之<lb/>
　官皆曰宰内宰屬大宰者以其治家之道亦多權衡<lb/>
　審訂於大臣格心之所自出歟今攷内宰下大夫二<lb/>
　人命士十二人自内小臣奄宦凡將命洒埽之人自<lb/>
　九嬪至女御祝史凡内官自典婦功織絍衣服凡掌<lb/>
<pb n="30b"/>
　内之事皆屬焉而隸於大宰蓋女寵近習所以移人<lb/>
　主之德者大臣總之無敢踰節皇父作相膳夫内史<lb/>
　皆不得其人巷伯之雅寺人為之雖奄官亦遴其選<lb/>
　晉侯近女感疾醫和以為趙孟之過古人致君二南<lb/>
　之化其道由此<lb/>
　　按周禮首惟王建國至民極二十字六官皆有之<lb/>
　　乃周禮之綱也辨方正位建國事也體國經野鄉<lb/>
　　遂井牧事也自乃立天官至夏采設官事也太宰<lb/>
<pb n="31a"/>
　　之職以下分職事也自不可混後儒析設官之事<lb/>
　　冠於各職之首違大綱矣故依古本正之六官皆<lb/>
　　然<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮全經釋原卷一<lb/>
</p>
<p>
</p>
  </div>
</body>
</text>
</TEI>
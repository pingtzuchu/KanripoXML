<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書經集傳卷四</head>
    <p>
<pb n="1a"/>
欽定四庫全書<lb/>
　書經集傳卷四　　　　　　宋　蔡沈　撰<lb/>
　周書<hi>周文王國號後武王因以為有天下之號書凡三十二篇</hi>
　　　泰誓上<hi>泰大同國語作太武王伐殷史録其誓師之言以其大會孟津編書者因以泰</hi>
　　　<hi>誓名之上篇未渡河作後二篇既渡河作今文無古文有○按伏生二十八篇本無泰誓武帝</hi>
　　　<hi>時偽泰誓出與伏生今文書合為二十九篇孔壁書雖岀而未傳於世故漢儒所引皆用偽泰</hi>
　　　<hi>誓如曰白魚入于王舟有火復于王屋流為烏太史公記周本紀亦載其語然偽泰誓雖知剽</hi>
　　　<hi>竊經傳所引而古書亦不能盡見故後漢馬融得疑其偽謂泰誓按其文若淺露吾又見書傳</hi>
<pb n="1b"/>
　　　<hi>多矣所引泰誓而不在泰誓者甚多至晉孔壁古文書行而偽泰誓始廢○吳氏曰湯武皆以</hi>
　　　<hi>兵受命然湯之辭裕武王之辭迫湯之數桀也恭武之數紂也傲學者不能無憾疑其書之晚</hi>
　　　<hi>出或非盡當時之本文也</hi>
惟十有三年春大會于孟津<hi>十三年者武王即位之十三年也春者孟春建寅之月也孟津見禹貢○按漢孔氏言虞芮質成為文王受命改元之年凡九年而文王崩武王立二年而觀兵三年而伐紂合為十有三年此皆惑於偽書泰誓之文而誤解九年大綂未集與夫觀政于商之語也古者人君即位則稱元年以計其在位之乆近常事也自秦惠文始改十四年為後元年漢文帝亦改十七年為後元年自後説春秋因以改元為重歐陽氏曰果重事歟西伯即位已改元年中閒不宜改元而又改元至武王即位<pb n="2a"/>宜改元而反不改元乃上冒先君之元年并其居喪稱十一年及其滅商而得天下其事大於聽訟逺矣而又不改元由是言之謂文王受命改元武王冒文王之元年者皆妄也歐陽氏之辨極為明著但其曰十一年者亦惑於書序十一年之誤也詳見序篇又按漢孔氏以春為建子之月蓋謂三代改正朔必改月數改月數必以其正為四時之首序言一月戊午既以一月為建子之月而經又係之以春故遂以建子之月為春夫改正朔不改月數於太甲辨之詳矣而四時改易尤為無義冬不可以為春寒不可以為暖固不待辨而明也或曰鄭氏箋詩維暮之春亦言周之季春於夏為孟夏曰此漢儒承襲之誤耳且臣工詩言維暮之春亦又何求如何新畬於皇來牟將受厥明蓋言暮春則當治其新畬矣今如何哉然牟麥將熟可以受上帝之明賜夫牟麥將熟則建辰之月夏正季春審矣鄭氏於詩且不得其義則其考之固不審也不然則商以季冬為春周以仲<pb n="2b"/>冬為春四時反逆皆不得其正豈三代聖人奉天之政乎</hi>王曰嗟我友邦冢君越我<lb/>
御事庶士明聽誓<hi>王曰者史臣追稱之也友邦親之也冡君尊之也越及也御事治事者庶士衆士也告以伐商之意且欲其聽之審也</hi>惟天地萬物父母惟人萬物之<lb/>
靈亶聰明作元后元后作民父母<hi>亶誠實無妄之謂言聰明出於天性然也大哉乾元萬物資始至哉坤元萬物資生天地者萬物之父母也萬物之生惟人得其秀而靈具四端備萬善知覺獨異於物而聖人又得其最秀而最靈者天性聰明無待勉強其知先知其覺先覺首出庶物故能為大君於天下而天下之疲癃殘疾得其生鰥寡孤獨得其養舉萬民之衆無一而不得其所焉則元后者又所以為民之父母也夫天地生物而厚於人天地生人而厚於聖人其所以厚於聖人者亦惟欲其君長乎民而推<pb n="3a"/>天地父母斯民之心而已天之為民如此則任元后之責者可不知所以作民父母之義乎商紂失君民之道故武王發此是雖一時誓師之言而實萬世人君之所當體念也</hi>今商王受弗敬上天<lb/>
降災下民<hi>受紂召也言紂慢天虐民不知所以作民父母也慢天虐民之實即下文所云也</hi>沈<lb/>
湎冒色敢行暴虐罪人以族官人以世惟宫室臺榭陂<lb/>
池侈服以殘害于爾萬姓焚炙忠良刳剔孕婦皇天震<lb/>
怒命我文考肅将天威大勳未集<hi>湎彌兖反陂班縻反刳空胡反○沈湎溺於酒也冒色冐亂女色也族親族也一人有罪刑及親族也世子弟也官使不擇賢才惟因父兄而寵任子弟也土高曰臺有木曰榭澤障曰陂停水曰池侈奢也焚炙炮烙刑之類刳剔割剝也皇甫謐云紂剖比干妻以<pb n="3b"/>視其胎未知何據紂虐害無道如此故皇天震怒命我文王敬將天威以除邪虐大功未集而文王崩愚謂大勳在文王時未嘗有意至紂惡貫盈武王伐之叙文王之辭不得不爾學者當言外得之</hi>肆予小子<lb/>
發以爾友邦冢君觀政于商惟受罔有悛心乃夷居弗<lb/>
事上帝神祗遺厥先宗廟弗祀犧牲粢盛既于凶盜乃<lb/>
曰吾有民有命罔懲其侮<hi>悛且緣反○肆故也觀政猶伊尹所謂萬夫之長可以觀政八百諸侯背商歸周則商政可知先儒以觀政為觀兵誤矣悛改也夷蹲踞也武王言故我小子以爾諸侯之向背觀政之失得於商今諸侯背叛既已如此而紂無有悔悟改過之心夷踞而居廢上帝百神宗廟之祀犧牲粢盛以為祭祀之備者皆盡于凶惡盗賊之人即箕子所謂攘竊神祗之犧牷牲者也受之慢神如此乃<pb n="4a"/>謂我有民社我有天命而無有懲戒其侮慢之意</hi>天佑下民作之君作之師惟<lb/>
其克相上帝寵綏四方有罪無罪予曷敢有越厥志<hi>佑助寵愛也天助下民為之君以長之為之師以敎之君師者惟其能左右上帝以寵安天下則夫有罪之當討無罪之當赦我何敢有過用其心乎言一聽於天而已</hi>同力度徳同徳度義受有臣<lb/>
億萬惟億萬心予有臣三千惟一心<hi>度量度也徳得也行道有得於心也義宜也制事逹時之宜也同力度徳同德度義意古者兵志之詞武王舉以明伐商之必克也林氏曰左傳襄三十一年魯穆叔曰年鈞擇賢義鈞以卜昭二十六年王子朝曰年鈞以徳徳鈞以卜蓋亦舉古人之語文勢正與此同百萬曰億紂雖有億萬臣而有億萬心衆叛親離寡助之至力且不同况徳與義乎</hi>商罪貫<lb/>
<pb n="4b"/>
盈天命誅之予弗順天厥罪惟鈞<hi>貫通盈滿也言紂積惡如此天命誅之今不誅紂是長惡也其罪豈不與紂鈞乎如律故縱者與同罪也</hi>予小子夙夜祗懼受命<lb/>
文考類于上帝宜于冢土以爾有衆底天之罰<hi>底致也冢土大社也祭社曰宜上文言縱紂不誅則罪與紂鈞故此言予小子畏天之威早夜敬懼不敢自寧受命于文王之廟告于天神地祗以爾有衆致天之罰於商也王制曰天子將出類乎上帝宜乎社造乎禰受命文考即造乎禰也王制以神尊卑為序此先言受命文考者以伐紂之舉天本命之文王武王特稟文王之命以卒其伐功而已</hi>天矜于民民之所欲天必從之爾尚弼予一人永清<lb/>
四海時哉弗可失<hi>天矜憐于民民有所欲天必從之今民欲亡紂如此則天意可知爾庶幾<pb n="5a"/>輔我一人除其邪穢永清四海是乃天人合應之時不可失也</hi>
　　　泰誓中<lb/>
惟戊午王次于河朔羣后以師畢會王乃徇師而誓<hi>戊音茂○次止徇循也河朔河北也戊午以武成考之是一月二十八日</hi>曰嗚呼西土有衆咸<lb/>
聽朕言<hi>周都豐鎬其地在西從武王渡河者皆西方諸侯故日西土有衆</hi>我聞吉人為<lb/>
善惟日不足凶人為不善亦惟日不足今商王受力行<lb/>
無度播棄犂老昵比罪人滛酗肆虐臣下化之朋家作<lb/>
仇脅權相滅無辜籲天穢徳彰聞<hi>惟日不足者言終日為之而猶為不足也<pb n="5b"/>將言紂力行無度故以古人語發之無度者無法度之事播放也犂黧通黑而黄也微子所謂耄遜于荒是也老成之臣所當親近者紂乃放棄之罪惡之人所當斥逐者紂乃親比之酗醉怒也肆縱也臣下亦化紂惡各立朋黨相為仇讎脅上權命以相誅滅流毒天下無辜之人呼天告寃腥穢之徳顯聞于上呂氏曰為善至極則至治馨香為惡至極則穢徳彰聞</hi>惟天惠民惟辟奉天有夏桀弗克若<lb/>
天流毒下國天乃佑命成湯降黜夏命<hi>言天恵愛斯民君當奉承天意昔桀不能順天流毒下國故天命成湯降黜夏命</hi>惟受罪浮于桀剝喪元良賊<lb/>
虐諫輔謂已有天命謂敬不足行謂祭無益謂暴無傷<lb/>
厥鑒惟不逺在彼夏王天其以予乂民朕夢恊朕卜襲<lb/>
<pb n="6a"/>
于休祥戎商必克<hi>浮過剝落喪去也古者去國為喪元良微子也諫輔比干也謂已有天命如答祖伊我生不有命在天之類下三句亦紂所嘗言者鑒視也其所鑒視初不在逺有夏多罪天既命湯黜其命矣今紂多罪天其以我乂民乎襲重也言我之夢恊我之卜重有休祥之應知伐商而必勝之也此言天意有必克之理</hi>受有億兆夷人離心離徳予有亂臣十人同心<lb/>
同徳雖有周親不如仁人<hi>夷平也夷人言其智識不相上下也治亂曰亂十人周公旦召公奭太公望畢公榮公太顚閎夭散宜生南宮括其一文母孔子曰有婦人焉九人而已劉侍讀以為子無臣母之義蓋邑姜也九臣治外邑姜治内言紂雖有夷人之多不如周治臣之少而盡忠也周至也紂雖有至親之臣不如周仁人之賢而可恃也此言人事有必克之理</hi>天視自我民視天聽自<lb/>
<pb n="6b"/>
我民聽百姓有過在予一人今朕必往<hi>過廣韻責也武王言天之視聽皆自乎民今民皆有責於我謂我不正商罪以民心而察天意則我之伐商斷必往矣蓋百姓畏紂之虐望周之深而責武王不即拯己於水火也如湯東面而征西夷怨南面而征北狄怨之意</hi>我武惟揚侵<lb/>
于之疆取彼凶殘我伐用張于湯有光<hi>揚舉侵入也凶殘紂也猶孟子謂之殘賊武王弔民伐罪於湯之心為益明白於天下也自世俗觀之武王伐湯之子孫覆湯之宗社謂之湯讎可也然湯放桀武王伐紂皆公天下為心非有私於己者武之事質之湯而無愧湯之心驗之武而益顯是則伐商之舉豈不於湯為有光也哉</hi>勗哉夫子罔或無畏寧執非敵百姓<lb/>
懍懍若崩厥角嗚呼乃一徳一心立定厥功惟克永世<lb/>
<pb n="7a"/>
<hi>勗勉也夫子將士也勉哉將士無或以紂為不足畏寧執心以為非我所敵也商民畏紂之虐懍懍若崩摧其頭角然言人心危懼如此汝當一徳一心立定厥功以克永世也</hi>
　　　泰誓下<lb/>
時厥明王乃大巡六師明誓衆士<hi>厥明戊午之明日也古者天子六軍大國三軍是時武王未備六軍牧誓叙三卿可見此曰六師者史臣之詞也</hi>王曰嗚呼我西土<lb/>
君子天有顯道厥類惟彰今商王受狎侮五常荒怠弗<lb/>
敬自絶于天結怨于民<hi>天有至顯之理其義類甚明至顯之理即典常之理也紂於君臣父子兄弟夫婦典常之道䙝狎侮慢荒棄怠惰無所敬畏上自絶于天下結怨于民結怨者非一之謂下文<pb n="7b"/>自絶結怨之實也</hi>斮朝渉之脛剖賢人之心作威殺戮毒痡四<lb/>
海崇信姦回放黜師保屏棄典刑囚奴正士郊社不修<lb/>
宗廟不享作竒技淫巧以悦婦人上帝弗順祝降時喪<lb/>
爾其孜孜奉予一人恭行天罰<hi>斮側略反痡音鋪○斮斫也孔氏曰冬月見朝渉水者謂其脛耐寒斫而視之史記云比干強諫紂怒曰吾聞聖人心有七竅遂剖比干觀其心痡病也作刑威以殺戮為事毒病四海之人言其禍之所及者逺也回邪也正士箕子也郊所以祭天社所以祭地奇技謂竒異技能淫巧為過度之巧列女傳紂膏銅柱下加炭命有罪者行輒墮炭中妲己乃笑夫欲妲己之笑至為炮烙之刑則其竒技淫巧以悦之者宜無所不至矣祝斷也言紂於姦邪則尊信之師保則放逐之屏棄先王<pb n="8a"/>之法囚奴中正之士輕廢奉祀之禮專意汚䙝之行悖亂天常故天弗順而斷然降是喪亡也爾衆士其勉力不怠奉我一人而敬行天罰乎</hi>古人有言曰撫我則后虐我則讎獨夫<lb/>
受洪惟作威乃汝世讎樹徳務滋除惡務本肆予小子<lb/>
誕以爾衆士殄殲乃讎爾衆士其尚迪果毅以登乃辟<lb/>
功多有厚賞不迪有顯戮<hi>洪大也獨夫言天命已絶人心已去但一獨夫耳孟子曰殘賊之人謂之一夫武王引古人之言謂撫我則我之君也虐我則我之讎也今獨夫受大作威虐以殘害于爾百姓是乃爾之世讎也務專力也植徳則務其滋長去惡則務絶根本兩句意亦古語喻紂為衆惡之本在所當去故我小子大以爾衆士而殄絶殲滅汝之世讎也迪蹈登成也殺敵為果致果為毅爾衆士其庶幾蹈<pb n="8b"/>行果毅以成汝君若功多則有厚賞非特一爵一級而已不迪果毅則有顯戮謂之顯戮則必肆諸市朝以示衆庶</hi>嗚呼惟我文考若日月之照臨光于四方顯于西土<lb/>
惟我有周誕受多方<hi>若日月照臨言其徳之輝光也光于四方言其徳之逺被也顯于西土言其徳尢著于所發之地也文王之地止於百里文王之徳逹于天下多方之受非周其誰受之文王之徳實天命人心之所歸故武王於誓師之末歎息而言之</hi>予克受非予武惟朕文考<lb/>
無罪受克予非朕文考有罪惟予小子無良<hi>無罪猶言無過也無良猶言無善也商周之不敵乆矣武王猶有勝負之慮恐為文王羞者聖人臨事而懼也如此</hi>
　　　牧誓<hi>牧地名在朝歌南即今衞州治之南也武王軍於牧野臨戰誓衆前既有泰誓三篇</hi>
<pb n="9a"/>
　　　<hi>因以地召别之今文古文皆有</hi>
時甲子昧爽王朝至於商郊牧野乃誓王左杖黄鉞右<lb/>
秉白旄以麾曰逖矣西土之人<hi>甲子二月四日也昧冥爽明也昧爽將明未明之時也鉞斧也以黄金為飾王無自用鉞之理左杖以為儀耳旄軍中指麾白則見逺麾非右手不能故右秉白旄也按武成言癸亥陳于商郊則癸亥之日周師已陳牧野矣甲子昧爽武王始至而誓師焉曰者武王之言也逖逺也以其行役之逺而慰勞之也</hi>王曰嗟我友邦冢君御事司徒司<lb/>
馬司空亞旅師氏千夫長百夫長<hi>司徒司馬司空三卿也武王是時尚為諸侯故未備六卿唐孔氏曰司徒主民治徒庶之政令司馬主兵治軍旅之誓戒司空主土治壘壁以營軍亞次<pb n="9b"/>旅衆也大國三卿下大夫五人士二十七人亞者卿之貳大夫是也旅者卿之屬士是也師氏以兵守門者猶周禮師氏王舉則從者也千夫長統千人之帥百夫長統百人之帥也</hi>及庸蜀羌髳微盧<lb/>
彭濮人<hi>羌驅羊反髳莫侯反○左傳庸與百濮伐楚庸濮在江漢之南羌在西蜀髳微在巴蜀盧彭在西北武王伐紂不期會者八百國今誓師獨稱八國者蓋八國近周西都素所服役乃受約束以戰者若上文所言友邦冢君則泛指諸侯而誓者也</hi>稱爾戈比爾干立爾矛予其誓<hi>稱舉戈㦸干楯矛亦㦸之屬長二丈唐孔氏曰戈短人執以舉之故言稱楯則並以扞敵故言比矛長立之於地故言立器械嚴整則士氣精明然後能聽誓命</hi>王曰古人有言曰牝雞無晨牝<lb/>
雞之晨惟家之索<hi>索蕭索也牝雞而晨則陰陽反常是為妖孽而家道索矣將言紂惟婦言<pb n="10a"/>是用故先發此</hi>今商王受惟婦言是用昬棄厥肆祀弗答昬棄<lb/>
厥遺王父母弟不迪乃惟四方之多罪逋逃是崇是長<lb/>
是信是使是以為大夫卿士俾暴虐于百姓以姦宄于<lb/>
商邑<hi>婦房缶反○肆陳答報也婦妲己也列女傳云紂好酒淫樂不離妲己妲己所舉者貴之所憎者誅之惟妲己之言是用故顛倒昬亂祭所以報本也紂以昬亂棄其所當陳之祭祀而不報昆弟先王之𦙍也紂以昬亂棄其王父母弟而不以道遇之廢宗廟之禮無宗族之義乃惟四方多罪逃亡之人尊崇而信使之以為大夫卿士使暴虐于百姓姦宄於商邑蓋紂惑於妲己之嬖背常亂理遂至流毒如此也</hi>今予發<lb/>
惟恭行天之罰今日之事不愆于六歩七歩乃止齊焉<lb/>
<pb n="10b"/>
夫子朂哉<hi>愆過勗勉也歩進趨也齊齊整也今日之戰不過六歩七歩乃止而齊此告之以坐作進退之法所以戒其輕進也</hi>不愆于四伐五伐六伐七伐乃止齊焉勗<lb/>
哉夫子<hi>伐擊刺也少不下四五多不過六七而齊此告之以攻殺擊刺之法所以戒其貪殺也上言夫子勗哉此言勗哉夫子者反覆成文以致丁寧勸勉之意下倣此</hi>尚桓桓如虎如貔如<lb/>
熊如羆于商郊弗迓克奔以役西土勗哉夫子<hi>桓胡官反貔頻脂反○桓桓威武貌貔執夷也虎屬欲將士如四獸之猛而奮擊于商郊也迓迎也能奔來降者勿迎擊之以勞役我西土之人此勉其武勇而戒其殺降也</hi>爾所弗勗其于爾躬有戮<hi>弗勗謂不勉於前三者愚按此篇嚴肅而溫厚與湯誓誥相表裏真聖人之言也泰誓武成一篇之中似非盡出於一人<pb n="11a"/>之口豈獨此為全書乎讀者其味之</hi>
　　　武成<hi>史氏記武王往伐歸獸祀羣神告羣后與其政事共為一書篇中有武成二字遂以</hi>
　　　<hi>名篇今文無古文有</hi>
惟一月壬辰旁死魄越翼日癸巳王朝歩自周于征伐<lb/>
商<hi>一月建寅之月不曰正而曰一者商建丑以十二月為正朔故曰一月也詳見太甲泰誓篇壬辰以泰誓戊午推之當是一月二日死魄朔也二日故日旁死魄翼明也先記壬辰旁死魄然後言癸巳伐商者猶後世言某日必先言某朔也周鎬京也在京兆鄠縣上林即今長安縣昆明池北鎬陂是也</hi>厥四月哉<lb/>
生明王來自商至于豐乃偃武修文歸馬于華山之陽<lb/>
<pb n="11b"/>
放牛于桃林之野示天下弗服<hi>哉始也始生明月三日也豐文王舊都也在京兆鄠縣即今長安縣西北靈臺豐水之上周先王廟在焉山南日陽桃林今華陰縣潼關也樂記曰武王勝商渡河而西馬散之華山之陽而弗復乗牛放之桃林之野而弗復服車甲衅而藏之府庫倒載干戈包以虎皮天下知武王之不復用兵也○此當在萬姓悦服之下</hi>丁未祀于周廟邦甸侯衞<lb/>
駿奔走執豆籩越三日庚戌柴望大告武成<hi>駿爾雅曰速也周廟周祖廟也武王以克啇之事祭告祖廟近而邦甸逺而侯衛皆駿奔走執事以助祭祀豆木豆籩竹豆祭器也既告祖廟燔柴祭天望祀山川以告武功之成由近而逺由親而尊也○此當在百工受命于周之下</hi>既<lb/>
生魄庶邦冢君暨百工受命于周<hi>生魄望後也四方諸侯及百官皆於周受<pb n="12a"/>命蓋武王新即位諸侯百官皆朝見新君所以正始也○此當在示天下弗服之下</hi>王若曰嗚呼<lb/>
羣后惟先王建邦啓土公劉克篤前烈至于大王肇基<lb/>
王迹王季其勤王家我文考文王克成厥勳誕膺天命<lb/>
以撫方夏大邦畏其力小邦懷其徳惟九年大綂未集<lb/>
予小子其承厥志<hi>羣后諸侯也先王后稷武王追尊之也后稷始封於邰故曰建邦啓土公劉后稷之曽孫史記云能修后稷之業大王古公亶父也避狄去邠居岐邠人仁之從之者如歸市詩曰居岐之陽實始翦商大王雖未始有翦商之志然大王始得民心王業之成實基於此王季能勤以繼其業至于文王克成厥功大受天命以撫安方夏大邦畏其威而不敢肆小邦懷其徳而得自立自為西伯專征而威徳益<pb n="12b"/>著於天下凡九年崩大統未集者非文王之徳不足以受天下是時紂之惡未至於亡天下也文王以安天下為心故予小子亦以安天下為心○此當在大告武成之下</hi>底商之罪告于皇天后<lb/>
土所過名山大川曰惟有道曾孫周王發將有大正于<lb/>
商今商王受無道暴殄天物害虐烝民為天下逋逃主<lb/>
萃淵藪予小子既獲仁人敢祗承上帝以遏亂略華夏<lb/>
蠻貊罔不率俾<hi>底至也后土社也勾龍為后土周禮大祝云王過大山川則用事焉孔氏曰名山謂華大川謂河蓋自豐鎬往朝歌必道華渉河也曰者舉武王告神之語有道指其父祖而言周王二字史臣追増之也正即湯誓不敢不正之正萃聚也紂殄物害民為天下逋逃罪人之主如魚之聚淵如獸之聚藪<pb n="13a"/>也仁人孔氏曰太公周召之徒略謀略也俾廣韻曰從也仁人既得則可以敬陳上帝而遏絶亂謀内而華夏外而蠻貊無不率從矣或日太公歸周在文王之世周召周之懿親不可謂之獲此蓋仁人自商而來者愚謂獲者得之云爾即泰誓之所謂仁人非必自外來也不然經傳豈無傳乎○此當在于征伐商之下</hi>恭天<lb/>
成命肆予東征綏厥士女惟其士女篚厥𤣥黄昭我周<lb/>
王天休震動用附我大邑周<hi>成命黜商之定命也篚竹器𤣥黄色幣也敬奉天之定命故我東征安其士女士女喜周之來筐篚盛其𤣥黄之幣明我周王之徳者是蓋天休之所震動故民用歸附我大邑周也或曰𤣥黄天地之色篚厥𤣥黄者明我周王有天地之徳也○此當在其承厥志之下</hi>惟<lb/>
爾有神尚克相予以濟兆民無作神羞既戊午師逾孟<lb/>
<pb n="13b"/>
津癸亥陳于商郊俟天休命甲子昧爽受率其旅若林<lb/>
㑹于牧野罔有敵于我師前徒倒戈攻于後以北血流<lb/>
漂杵一戎衣天下大定乃反商政政由舊釋箕子囚封<lb/>
比干墓式商容閭散鹿臺之財發鉅橋之粟大賚于四<lb/>
海而萬姓悦服<hi>散先諫反○休命勝商之命也武王頓兵商郊雍容不迫以待紂師之至而克之史臣謂之俟天休命可謂善形容者矣若林即詩所謂其㑹如林者紂衆雖有如林之盛然皆無有肯敵我師之志紂之前徒倒戈反攻其在後之衆以走自相屠戮遂至血流漂杵史臣指其實而言之蓋紂衆離心離徳特劫於勢而未敢動耳一旦因武王弔伐之師始乘機投隙奮其怨怒反戈相戮其酷烈遂至如此亦足以<pb n="14a"/>見紂積怨于民若是其甚而武王之兵則蓋不待血刃也此所以一被兵甲而天下遂大定乎乃者繼事之辭反紂之虐政由商先王之舊政也式車前横木有所敬則俯而憑之商容商之賢人閭族居里門也賚予也武王除殘去暴顯忠遂良賑窮賙乏澤及天下天下之人皆心悦而誠服之帝王世紀云殷民言王之於仁人也死者猶封其墓况生者乎王之於賢人也亡者猶表其閭况存者乎王之於財也聚者猶散之况其復籍之乎唐孔氏曰是為悦服之事○此當在罔不率俾之下</hi>列爵惟五分土惟三建官惟<lb/>
賢位事惟能重民五敎惟食喪祭惇信明義崇徳報功<lb/>
垂拱而天下治<hi>列爵惟五公侯伯子男也分土惟三公侯百里伯七十里子男五十里之三等也建官惟賢不肖者不得進位事惟能不才者不得任五敎君臣父子夫婦兄弟長㓜五典之敎也食以養生<pb n="14b"/>喪以送死祭以追逺五敎三事所以立人紀而厚風俗聖人之所甚重焉者惇厚也厚其信明其義信義立而天下無不勵之俗有徳者尊之以官有功者報之以賞官賞行而天下無不勸之善夫分封有法官使有要五敎修而三事舉信義立而官賞行武王於此復何為哉垂衣拱手而天下自治矣史臣述武王政治之本末言約而事博也如此哉○此當在大邑周之下而上猶有缺文按此篇編簡錯亂先後失序今考正其文于後</hi>
　　　今考定武成<lb/>
惟一月壬辰旁死魄越翼日癸巳王朝歩自周于征伐<lb/>
商<hi>一月建寅之月不曰正而日一者商建丑以十二月為正朔故曰一月也詳見太甲泰誓篇壬辰以泰誓戊午推之當是一月二日死魄朔也二日故曰旁死魄翼明也先記壬辰旁死魄然後言癸巳伐商者猶後世<pb n="15a"/>言某日必先言某朔也周鎬京也在京兆鄠縣上林即今長安縣昆明池北鎬陂是也</hi>底商之罪<lb/>
告于皇天后土所過名山大川曰惟有道曾孫周王發<lb/>
將有大正于商今商王受無道暴殄天物害虐烝民為<lb/>
天下逋逃主萃淵藪予小子既獲仁人敢祗承上帝以<lb/>
遏亂略華夏蠻貊罔不率俾<hi>底至也后土社也勾龍為后土用禮大祝云王過大山川則用事焉孔氏曰名山謂華大川謂河蓋自豐鎬徃朝歌必道華渉河也曰者舉武王告神之語有道指其父祖而言周王二字史臣追増之也正即湯誓不敢不正之正萃聚也紂殄物害民為天下逋逃罪人之主如魚之聚淵如獸之聚藪也仁人孔氏曰太公周召之徒略謀略也俾廣韻曰從也仁人既得則可以敬承上<pb n="15b"/>帝而遏絶亂謀内而華夏外而蠻貊無不率從矣或曰太公歸周在文王之世周召周之懿親不可謂之獲此蓋仁人自商而来者愚謂獲者得之云爾即泰誓之所謂仁人非必自外来也不然經傳豈無傳乎○正當在于征伐啇之下也</hi>惟爾有神尚克相予以濟兆民無作神羞既<lb/>
戊午師逾孟津癸亥陳于商郊俟天休命甲子昧爽受<lb/>
率其旅若林會于牧野罔有敵于我師前徒倒戈攻于<lb/>
後以北血流漂杵一戎衣天下大定乃反商政政由舊<lb/>
釋箕子囚封比干墓式商容閭散鹿臺之才發鉅橋之<lb/>
粟大賫于四海而萬姓悦服<hi>散先旰反○休命勝商之命也武王頓兵商郊雍容<pb n="16a"/>不迫以待紂師之至而克之史臣謂之俟天休命可謂善形容者矣若林即詩所謂其會如林者紂衆雖有如林之盛然皆無有肯敵我師之志紂之前徒倒戈反攻其在後之衆以走自相屠戮遂至血流漂杵史臣指其實而言之蓋紂衆離心離徳特劫於勢而未敢動耳一旦因武王弔伐之師始乗機投隙奮其怨怒反戈相戮其酷烈遂至如此亦足以見紂積怨于民若是其甚而武王之兵則蓋不待血刄也此所以一被兵甲而天下遂大定乎乃者繼事之辭反紂之虐政由商先王之舊政也式車前横木有所敬則俯而憑之商容商之賢人閭族居里門也賚予也武王除殘去暴顯忠遂良賑窮賙乏澤及天下天下之人皆心悦而誠服之帝王世紀云殷民言王之於仁人也死者猶封其墓况生者乎王之於賢人也亡者猶表其閭况存者乎王之於財也聚者猶散之况其復籍之乎唐孔氏曰是為悦服之事○正當在罔不率俾之下</hi>厥四月哉生明<lb/>
<pb n="16b"/>
王來自商至于豐乃偃武修文歸馬于華山之陽放牛<lb/>
于桃林之野示天下弗服<hi>哉始也始生明月三日也豐文王舊都也在京兆鄠縣即今長安縣西北靈臺豐水之上周先王廟在焉山南曰陽桃林今華陰縣潼闗也樂記曰武王勝商渡河而西馬㪚之華山之陽而弗復乗牛放之桃林之野而弗復服車甲衅而藏之府庫倒載干戈包以虎皮天下知武王之不復用兵也○正當在萬姓悦服之下</hi>既生魄庶邦冢君暨百工受命<lb/>
于周<hi>生魄望後也四方諸侯及百官皆於周受命蓋武王新即位諸侯百官皆朝見新君所以正始也○正當在示天下弗服之下</hi>丁未祀于周廟邦甸侯衞駿奔走執豆籩<lb/>
越三日庚戌柴望大告武成<hi>駿爾雅曰速也周廟周祖廟也武王以克商之事祭<pb n="17a"/>告祖廟近而邦甸逺而侯衞皆駿奔走執事以助祭祀豆木豆籩竹豆祭器也既告祖廟燔柴祭天望祀山川以告武功之成由近而逺由親而尊也○正當在百工受命于周之下</hi>王若曰嗚呼羣后<lb/>
惟先王建邦啓土公劉克篤前烈至於大王肇基王迹<lb/>
王季其勤王家我文考文王克成厥勳誕膺天命以撫<lb/>
方夏大邦畏其力小邦懷其徳惟九年大綂未集予小<lb/>
子其承厥志<hi>羣后諸侯也先王后稷武王追尊之也后稷始封於邰故曰建邦啓土公劉后稷之曽孫史記云能修后稷之業大王古公亶父也避狄去邠居岐邠人仁之從之者如歸市詩曰居岐之陽實始翦商大王雖未始有翦商之志然大王始得民心王業之成實基於此王季能勤以繼其業至於文王克成厥<pb n="17b"/>功大受天命以撫安方夏大邦畏其威而不敢肆小邦懷其徳而得自立自為西伯專征而威徳益著於天下凡九年崩大綂未集者非文王之徳不足以受天下是時紂之惡未至於亡天下也文王以安天下為心故予小子亦以安天下為心○正當在大告武成之下</hi>恭天成命肆予東征綏厥士<lb/>
女惟其士女篚厥𤣥黄昭我周王天休震動用附我大<lb/>
邑周<hi>成命黜商之定命也篚竹器𤣥黄色幣也敬奉天之定命故我東征安其士女士女喜周之來筐篚盛其𤣥黄之幣明我周王之徳者是盖天休之所震動故民用歸附我大邑周也或曰𤣥黄天地之色篚厥𤣥黄者明我周王有天地之徳也○正當在其承厥志之下</hi>列爵惟五分土惟三建官<lb/>
惟賢位事惟能重民五敎惟食喪祭惇信明義崇徳報<lb/>
<pb n="18a"/>
功垂拱而天下治<hi>列爵惟五公侯伯子男也分土惟三公侯百里伯七十里子男五十里之三等也建官惟賢不肖者不得進位事惟能不才者不得任五敎君臣父子夫婦兄弟長㓜五典之敎也食以養生喪以送死祭以追逺五敎三事所以立人紀而厚風俗聖人之所甚重焉者惇厚也厚其信明其義信義立而天下無不勵之俗有徳者尊之以官有功者報之以賞官賞行而天下無不勸之善夫分封有法官使有要五敎修而三事舉信義立而官賞行武王於此復何為哉垂衣拱手而天下自治矣史臣述武王政治之本末言約而事博也如此哉○正當在大邑周之下而上猶有缺文按此篇編簡錯亂劉氏王氏程子皆有改正次序今參考定如右獨既生魄丁未二節以上文及漢志日辰推之其序當如此耳疑先儒以王若曰宜繫受命于周下故以生魄在丁未之後不知生魄之日諸侯百工雖來請命武王以未祭祖宗未告天地未敢發命<pb n="18b"/>乃以丁未庚戌祀于郊廟大告武成之後始告諸侯上下之交神人之序固如此也讀者詳之</hi>
　　　洪範<hi>漢志曰禹治洪水錫洛書法而陳之洪範是也史記武王克殷訪問箕子以天道箕</hi>
　　　<hi>子以洪範陳之按篇内日而曰汝者箕子告武王之辭意洪範發之於禹箕子推衍増益以成</hi>
　　　<hi>篇歟今文古文皆有</hi>
惟十有三祀王訪于箕子<hi>商日祀周日年此曰祀者因箕子之辭也箕子嘗言商其淪喪我罔為臣僕史記亦載箕子陳洪範之後武王封于朝鮮而不臣也盖箕子不可臣武王亦遂其志而不臣之也訪就而問之也箕國名子爵也○蘇氏曰箕子之不臣周也而曷為為武王陳洪範也天以是道畀之禹傳至於我不可使自我而絶以武王而不傳則天下無可傳者矣故為箕子之道者傳道則可仕則不可</hi>
<pb n="19a"/>
王乃言曰嗚呼箕子惟天陰隲下民相恊厥居我不知<lb/>
其彝倫攸叙<hi>隲職日反相去聲○乃言者難辭重其問也箕子稱舊邑爵者方歸自商未新封爵也隲定恊合彝常倫理也所謂秉彝人倫也武王之問蓋日天於冥冥之中黙有以安定其民輔相保合其居止而我不知其彝倫之所以叙者如何也</hi>箕子乃言曰我聞在昔鯀陻洪水<lb/>
汨陳其五行帝乃震怒不畀洪範九疇彝倫攸斁鯀則<lb/>
殛死禹乃嗣興天乃錫禹洪範九疇彝倫攸叙<hi>陻音殷汨音骨斁音妒○乃言者重其答也陻塞汨亂陳列畀與洪大範法疇類斁敗錫賜也帝以主宰言天以理言也洪範九疇治天下之大法其類有九即下文初一至次九者箕子之答蓋曰洪範九疇原出於天鯀逆水性汨陳五<pb n="19b"/>行故帝震怒不以與之此彝倫之所以敗也禹順水之性地平天成故天出書于洛禹别之以為洪範九疇此彝倫之所以叙也彝倫之叙即九疇之所叙者也○按孔氏曰天與禹神龜負文而出列於背有數至九禹遂因而第之以成九類易言河出圖洛出書聖人則之蓋治水功成洛龜呈瑞如簫韶奏而鳯儀春秋作而麟至亦其理也世傳戴九履一左三右七二四為肩六八為足即洛書之數也</hi>初一曰五行次二<lb/>
曰敬用五事次三曰農用八政次四曰恊用五紀次五<lb/>
曰建用皇極次六曰乂用三徳次七曰明用稽疑次八<lb/>
曰念用庶徵次九曰嚮用五福威用六極<hi>此九疇之綱也在天惟五行在人惟五事以五事參五行天人合矣八政者人之所以因乎天五紀者天之所以示乎人皇極者君之所<pb n="20a"/>以建極也三徳者治之所以應變也稽疑者以人而聽於天也庶徵者推天而徵之人也福極者人感而天應也五事曰敬所以誠身也八政曰農所以厚生也五紀曰恊所以合天也皇極曰建所以立極也三徳曰乂所以治民也稽疑曰明所以辨惑也庶徴曰念所以省驗也五福曰嚮所以勸也六極曰威所以懲也五行不言用無適而非用也皇極不言數非可以數明也本之以五行敬之以五事厚之以八政協之以五紀皇極之所以建也乂之以三徳明之以稽疑驗之以庶徵勸懲之以福極皇極之所以行也人君治天下之法是孰有加於此哉</hi>一五行一曰水二曰火三曰木四曰金五曰土水<lb/>
曰潤下火曰炎上木曰曲直金曰從革土爰稼穡潤下<lb/>
作鹹炎上作苦曲直作酸從革作辛稼穡作甘<hi>此下九疇之目<pb n="20b"/>也水火木金土者五行之生序也天一生水地二生火天三生木地四生金天五生土唐孔氏曰萬物成形以微著為漸五行先後亦以微著為次五行之體水最微為一火漸著為二木形實為三金體固為四土質大為五潤下炎上曲直從革以性言也稼穡以徳言也潤下者潤而又下也炎上者炎而又上也曲直者曲而又直也從革者從而又革也稼穡者稼而又穡也稼穡獨以徳言者土兼五行無正位無成性而其生之徳莫盛於稼穡故以稼穡言也稼穡不可以為性也故不曰曰而曰爰爰於也於是稼穡而已非所以名也作為也鹹苦酸辛甘者五行之味也五行有聲色氣味而獨言味者以其切於民用也</hi>二五事一曰貌二<lb/>
曰言三曰視四曰聽五曰思貌曰恭言曰從視曰明聽<lb/>
曰聰思曰睿恭作肅從作乂明作哲聰作謀睿作聖<hi>睿俞<pb n="21a"/>芮反○貌言視聽思者五事之敘也貌澤水也言揚火也視散木也聽收金也思通土也亦人事發見先後之敘人始生則形色具矣既生則聲音發矣既發而後能視而後能聽而後能思也恭從明聰睿者五事之徳也恭者敬也從者順也明者無不見也聰者無不間也睿者通乎微也肅乂哲謀聖者五徳之用也肅者嚴整也乂者條理也哲者智也謀者度也聖者無不通也</hi>三八政一曰食二曰貨三曰<lb/>
祀四曰司空五曰司徒六曰司宼七曰賔八曰師<hi>食者民之所急貨者民之所資故食為首而貨次之食貨所以飬生也祭祀所以報本也司空掌土所以安其居也司徒掌敎所以成其性也司宼掌禁所以治其姦也賔者禮諸侯逺人所以徃來交際也師者除殘禁暴也兵非聖人之得已故居末也</hi>四五紀一曰嵗二曰月三曰日四曰星辰五<lb/>
<pb n="21b"/>
曰厯數<hi>歳者序四時也月者定晦朔也日者正躔度也星經星緯星也辰日月所㑹十二次也歴數者占歩之法所以紀嵗月日星辰也</hi>五皇極皇建其有極斂時五福用敷<lb/>
錫厥庶民惟時厥庶民于汝極錫汝保極<hi>皇君建立也極猶北極之極至極之義標凖之名中立而四方之所取正焉者也言人君當盡人倫之至語父子則極其親而天下之為父子者於此取則焉語夫婦則極其别而天下之為夫婦者於此取則焉語兄弟則極其愛而天下之為兄弟者於此取則焉以至一事一物之接一言一動之發無不極其義理之當然而無一毫過不及之差則極建矣極者福之本福者極之效極之所建福之所集也人君集福於上非厚其身而已用敷其福以與庶民使人人觀感而化所謂敷錫也當時之民亦皆於君之極與之保守不敢失墜所謂錫保也言皇極君民所以相與者<pb n="22a"/>如此也</hi>凡厥庶民無有滛朋人無有比徳惟皇作極<hi>滛朋邪黨也人有位之人比徳私相比附也言庶民與有位之人而無滛朋比徳者惟君為之極而使之有所取正耳重言君不可以不建極也</hi>凡厥庶民有猷有為有守汝則念之不恊<lb/>
于極不罹于咎皇則受之而康而色曰予攸好徳汝則<lb/>
錫之福時人斯其惟皇之極<hi>此言庶民也有猷有謀慮者有為有施設者有守有操守者是三者君之所當念也念之者不忘之也帝念哉之念不恊于極未合於善也不罹于咎不䧟於惡也未合於善不陷於惡所謂中人也進之則可與為善棄之則流於惡君之所當受也受之者不拒之也歸斯受之之受念之受之隨其才而輕重以成就之也見於外而有安和之色發於中而有好徳之言汝於是則錫之<pb n="22b"/>以福而是人斯其惟皇之極矣福者爵禄之謂或曰錫福即上文斂福錫民之福非自外来也曰禄亦福也上文指福之全體而言此則為福之一端而發苟謂非禄之福則於下文于其無好徳汝雖錫之福其作汝用咎為不通矣</hi>無虐煢獨而畏高明<hi>煢獨庶民之至微者也高明有位之尊顯者也各指其甚者而言庶民之至微者有善則當勸勉之有位之尊顯者有不善則當懲戒之此結上章而起下章之義</hi>人<lb/>
之有能有為使羞其行而邦其昌凡厥正人既富方穀<lb/>
汝弗能使有好于而家時人斯其辜于其無好徳汝雖<lb/>
錫之福其作汝用咎<hi>此言有位者也有能有才智者羞進也使進其行則官使者皆賢才而邦國昌盛矣正人者在官之人如康誥所謂惟厥正人者富禄之也穀善也在官之人有禄可仰然後可責<pb n="23a"/>其為善廩禄不繼衣食不給不能使其和好于而家則是人将陷於罪戾矣于其不好徳之人而與之以禄則為汝用咎惡之人也此言禄以與賢不可及惡徳也必富之而後責其善者聖人設敎欲中人以上皆可能也</hi>
無偏無陂遵王之義無有作好遵王之道無有作惡遵<lb/>
王之路無偏無黨王道蕩蕩無黨無偏王道平平無反<lb/>
無側王道正直會其有極歸其有極<hi>偏不中也陂不平也作好作惡好惡加之意也黨不公也反倍常也側不正也偏陂好惡己私之生於心也偏黨反側己私之見於事也王之義王之道王之路皇極之所由行也蕩蕩廣逺也平平平易也正直不偏邪也皇極正大之體也遵義遵道遵路㑹其極也蕩蕩平平正直歸其極也㑹者合而來也歸者來而至也此章蓋詩之體所以使人吟咏而得其情性<pb n="23b"/>者也夫歌詠以協其音反復以致其意戒之以私而懲創其邪思訓之以極而感發其善性諷詠之閒恍然而悟悠然而得忘其傾斜狹小之念逹乎公平廣大之理人欲消熄天理流行會極歸極有不知其所以然而然者其功用深切與周禮大師敎以六詩者同一機而尤要者也後世此意不傳皇極之道其不明於天下也宜哉</hi>曰皇極之敷言是彝是訓于帝其訓<hi>曰起語辭敷言上文敷衍之言也言人君以極之理而反復推衍為言者是天下之常理是天下之大訓非君之訓也天之訓也蓋理出乎天言純乎天則天之言矣此贊敷言之妙如此</hi>凡厥庶民極之敷言是訓是行<lb/>
以近天子之光曰天子作民父母以為天下王<hi>光者道徳之光華也天子之於庶民性一而已庶民於極之敷言是訓是行則可以近天子道徳之光華也曰者民之辭也謂<pb n="24a"/>之父母者指其恩育而言親之之意謂之王者指其君長而言尊之之意言天子恩育君長乎我者如此其至也言民而不言人者舉小以見大也</hi>六三徳一曰正直二曰剛克三曰柔<lb/>
克平康正直彊弗友剛克燮友柔克沈潛剛克高明柔<lb/>
克<hi>克治友順燮和也正直剛柔三徳也正者無邪直者無曲剛克柔克者威福予奪抑揚進退之用也彊弗友者彊梗弗順者也燮友者和柔委順者也沈潛者沈深潛退不及中者也高明者高亢明爽過乎中者也蓋習俗之偏氣稟之過者也故平康正直無所事乎矯拂無為而治是也彊弗友剛克以剛克剛也燮友柔克以柔克柔也沈潛剛克以剛克柔也高明柔克以柔克剛也正直之用一而剛柔之用四也聖人撫世酬物因時制宜三徳又用陽以舒之陰以斂之執其兩端用其中于民所以納天下民俗於皇極者蓋如此</hi>惟辟<lb/>
<pb n="24b"/>
作福惟辟作威惟辟玉食臣無有作福作威玉食<hi>福威者上之所以御下玉食者下之所以奉上也曰惟辟者戒其權不可下移曰無有者戒其臣不可上僭也</hi>臣之<lb/>
有作福作威玉食其害于而家凶于而國人用側頗僻<lb/>
民用僭忒<hi>忒惕徳反○頗不平也僻不公也僭踰忒過也臣而僭上之權則大夫必害于而家諸侯必凶于而國有位者固側頗僻而不安其分小民者亦僭忒而踰越其常甚言人臣僭上之患如此</hi>七稽<lb/>
疑擇建立卜筮人乃命卜筮<hi>稽考也有所疑則卜筮以考之龜曰卜蓍曰筮蓍龜者至公無私故能紹天之明卜筮者亦必至公無私而後能傳蓍龜之意必擇是人而建立之然後使之卜筮也</hi>曰雨曰霽曰蒙曰驛曰克<hi>此卜兆也雨者如雨其兆為水霽者開霽其兆為火<pb n="25a"/>蒙者蒙昧其兆為木驛者絡繹不屬其兆為金克者交錯有相勝之意其兆為土</hi>曰貞曰悔<hi>此占卦也内卦為貞外卦為悔左傳蠱之貞風其悔山是也又有以遇卦為貞之卦為悔國語貞屯悔豫皆八是也</hi>
凡七卜五占用二衍忒<hi>凡七雨霽蒙驛克貞悔也卜五雨霽蒙驛克也占二貞悔也衍推忒過也所以推人事之過差也</hi>立時人作卜筮三人占則從二人之<lb/>
言<hi>凡卜筮必立三人以相參考舊説卜有玉兆瓦兆原兆筮有連山歸藏周易者非是謂之三人非三卜筮也</hi>汝則有大疑謀及乃心謀及卿士謀及庶人謀及卜<lb/>
筮汝則從龜從筮從卿士從庶民從是之謂大同身其<lb/>
康彊子孫其逢吉汝則從龜從筮從卿士逆庶民逆吉<lb/>
<pb n="25b"/>
卿士從龜從筮從汝則逆庶民逆吉庶民從龜從筮從<lb/>
汝則逆卿士逆吉汝則從龜從筮逆卿士逆庶民逆作<lb/>
内吉作外凶龜筮共違于人用靜吉用作凶<hi>稽疑以龜筮為重人與龜筮皆從是之謂大同固吉也人一從而龜筮不違者亦吉龜從筮逆則可作内不可作外内謂祭祀等事外謂征伐等事龜筮共違則可静不可作静謂守常作謂動作也然有龜從筮逆而無筮從龜逆者龜尤聖人所重也故禮記大事卜小事筮傳謂筮短龜長是也自夫子贊易極著蓍卦之徳蓍重而龜書不傳云</hi>八<lb/>
庶徵曰雨曰暘曰燠曰寒曰風曰時五者来備各以其<lb/>
敘庶草蕃廡<hi>徵驗也廡豐茂所驗者非一故謂之庶徵雨暘燠寒風各以時至故曰時也備者無<pb n="26a"/>缺少也敘者應節侯也五者備而不失其敘庶草且蕃廡矣則其他可知也雨屬水暘屬火燠屬木寒屬金風屬土呉仁傑曰易以坎為水北方之卦也又曰雨以潤之則雨為水矣離為火南方之卦也又曰日以烜之則暘為火矣小明之詩首章云我征徂西二月初吉三章云昔我往矣日月方燠夫以二月為燠則燠之為春為木明矣漢志引狐突金寒之言顔師古謂金行在西故謂之寒則寒之為秋為金明矣又按稽疑以雨屬水以霽屬火霽暘也則庶徵雨之為水暘之為火類例抑又甚明蓋五行乃生數自然之敘五事則本於五行庶徵則本於五事其條理次第相為貫通有秩然而不可紊亂者也</hi>一極備凶一極無凶<hi>極備過多也極無過少也唐孔氏曰雨多則澇雨少則旱是極備亦凶極無亦凶餘准是</hi>曰休徵曰肅<lb/>
時雨若曰乂時暘若曰哲時燠若曰謀時寒若曰聖時<lb/>
<pb n="26b"/>
風若曰咎徵曰狂恒雨若曰僭恒暘若曰豫恒燠若曰<lb/>
急恒寒若曰蒙恒風若<hi>狂妄僭差豫怠急迫蒙昧也在天為五行在人為五事五事修則休徵各以類應之五事失則咎徵各以類應之自然之理也然必曰某事得則某休徵應某事失則某咎徵應則亦膠固不通而不足與語造化之妙矣天人之際未易言也失得之幾應感之㣲非知道者孰能識之哉</hi>
曰王省惟嵗卿士惟月師尹惟日<hi>嵗月日以尊卑為徵也王者之失得其徵以嵗卿士之失得其徵以月師尹之失得其徴以日蓋雨暘燠寒風五者之休咎有係一嵗之利害有係一月之利害有係一日之利害各以其大小言也</hi>嵗月日時無易百榖用成乂用<lb/>
明俊民用章家用平康<hi>嵗月日三者雨暘燠寒風不失其時則其效如此休徵所感也</hi>
<pb n="27a"/>
日月嵗時既易百穀用不成乂用昏不明俊民用微家<lb/>
用不寧<hi>日月嵗三者雨暘燠寒風既失其時則其害如此咎徵所致也休徵言嵗月日者總於大也咎徵言日月歳者著其小也</hi>庶民惟星星有好風星有好雨日月之行<lb/>
則有冬有夏月之從星則以風雨<hi>民之麗乎土猶星之麗乎天也好風者箕星好雨者畢星漢志言軫星亦好雨意者星宿皆有所好也日有中道月有九行中道者黄道也北至東井去極近南至牽牛去極遠東至角西至婁去極中是也九行者黒道二出黄道北赤道二出黄道南白道二出黄道西青道二出黄道東并黄道為九行也日極南至于牽牛則為冬至極北至於東井則為夏至南北中東至角西至婁則為春秋分月立春春分從青道立秋秋分從白道立冬冬至從黑道立夏夏至從赤道所謂日月<pb n="27b"/>之行則有冬有夏也月行東北入于箕則多風月行西南入于畢則多雨所謂月之從星則以風雨也民不言省者庶民之休咎係乎上人之得失故但以月之從星以見所以從民之欲者如何爾夫民生之衆寒者欲衣飢者欲食鰥寡孤獨者之欲得其所此王政之所先而卿士師尹近民者之責也然星雖有好風好雨之異而日月之行則有冬有夏之常以月之常行而從星之異好以卿士師尹之常職而從民之異欲則其從民者非所以徇民矣言日月而不言嵗者有冬有夏所以成嵗功也言月而不言日者從星惟月為可見耳</hi>九五<lb/>
福一曰壽二曰富三曰康寧四曰攸好徳五曰考終命<lb/>
<hi>人有壽而後能享諸福故壽先之富者有廪禄也康寧者無患難也攸好徳者樂其道也考終命者順受其正也以福之急緩為先後</hi>六極一曰凶短折二曰疾三曰憂四曰貧<lb/>
<pb n="28a"/>
五曰惡六曰弱<hi>凶者不得其死也短折者横夭也禍莫大於凶短折故先言之疾者身不安也憂者心不寧也貧者用不足也惡者剛之過也弱者柔之過也以極之重輕為先後五福六極在君則係於極之建不建在民人則由於訓之行不行感應之理微矣</hi>
　　　旅獒<hi>西旅貢獒召公以為非所當受作書以戒武王亦訓體也因以旅獒名篇今文無古</hi>
　　　<hi>文有</hi>
惟克商遂通道于九夷八蠻西旅底貢厥獒太保乃作<lb/>
旅獒用訓于王<hi>獒牛刀反○九夷八蠻多之稱也職方言四夷八蠻爾雅言九夷八蠻但言其非一而已武王克商之後威徳廣被九州之外蠻夷戎狄莫不梯山航海而至曰通道云者蓋蠻夷來王則道<pb n="28b"/>路自通非武王有意於開四夷而斥大境土也西旅西方蠻夷國名犬髙四尺曰獒按説文曰犬知人心可使者公羊傳曰晉靈公欲殺趙盾盾躇階而走靈公呼獒而屬之獒亦躇階而從之則獒能曉解人意猛而善搏人者異於常犬非特以其高大也太保召公奭也史記云與周同姓姬氏此旅獒之本序</hi>曰嗚呼明<lb/>
王愼徳四夷咸賔無有遠邇畢獻方物惟服食器用<hi>謹徳蓋一篇之綱領也方物方土所生之物明王謹徳四夷咸賔其所貢獻惟服食器用而已言無異物也</hi>王<lb/>
乃昭徳之致于異姓之邦無替厥服分寳玉于伯叔之<lb/>
國時庸展親人不易物惟徳其物<hi>昭示也徳之致謂上文所貢方物也昭示方物于異姓之諸侯使之無廢其職分寳玉于同姓之諸侯使之益厚其親如分陳以肅愼氏之矢分魯以夏<pb n="29a"/>后氏之璜之類王者以其徳所致方物分賜諸侯故諸侯亦不敢輕易其物而以徳視其物也</hi>徳盛不<lb/>
狎侮狎侮君子罔以盡人心狎侮小人罔以盡其力<hi>盡子忍反○徳盛則動容周旋皆中禮然後能無狎侮之忌言謹徳不可不極其至也徳而未至則未免有狎侮之心狎侮君子則色斯舉矣彼必高蹈遠引望望然而去安能盡其心狎侮小人雖其微賤畏威易役然至愚而神亦安能盡其力哉</hi>不役耳目百度惟貞<hi>貞正也不役於耳目之所好百為之度惟其正而已</hi>玩人喪徳玩物喪志<hi>玩人即上文狎侮君子之事玩物即上文不役耳目之事徳者己之所得志者心之所之</hi>志以道寧言以道接<hi>道者所當由之理也己之志以道而寧則不至於妄發人之言以道而接則不至於妄受存乎中者所以應乎外制乎外者所以養其中古昔聖賢相受<pb n="29b"/>心法也</hi>不作無益害有益功乃成不貴異物賤用物民乃<lb/>
足犬馬非其土性不畜珍禽竒獸不育于國不寳遠物<lb/>
則遠人格所寶惟賢則邇人安<hi>孔氏曰遊觀為無益竒巧為異物蘇氏曰周穆王得白狼白鹿而荒服因以不至此章凡三節至所寶惟賢則益切至矣</hi>嗚呼夙夜罔或不<lb/>
勤不矜細行終累大徳為山九仞功虧一簣<hi>或猶言萬一也吕氏曰此即謹徳工夫或之一字最有意味一暫止息則非謹徳矣矜矜持之矜八尺曰仞細行一簣指受獒而言也</hi>允迪茲生民保厥居惟乃世王<hi>信能行此則生民保其居而王業可永也蓋人主一身實萬化之原苟於理有毫髮之不盡即遺生民無窮之害而非創業垂統可繼之道矣以武王之<pb n="30a"/>聖召公所以警戒之者如此後之人君可不深思而加念之哉</hi>
　　　金縢<hi>縢徒登反○武王有疾周公以王室未安殷民未服根本易摇故請命三王欲以身</hi>
　　　<hi>代武王之死史録其冊祝之文并叙其事之始末合為一篇以其藏於金縢之匱編書者因以</hi>
　　　<hi>金縢名篇今文古文皆有○唐孔氏曰發首至王季文王史叙將告神之事也史乃冊祝至屏</hi>
　　　<hi>璧與珪記告神之辭也自乃卜至乃瘳記卜吉及王病瘳之事也自武王既喪已下記周公流</hi>
　　　<hi>言居東及成王迎歸之事也</hi>
既克商二年王有疾弗豫<hi>記年見其克商之未乆也弗豫不悦豫也</hi>二公曰<lb/>
我其為王穆卜<hi>二公太公召公也李氏曰穆者敬而有和意穆卜猶言共卜也愚謂古者國有<pb n="30b"/>大事卜則公卿百執事皆在誠一而和同以聽卜筮故名其卜曰穆卜下文成王因風雷之變王與大夫盡并啓金縢之書以卜者是也先儒專以穆為敬而於所謂其勿穆卜則義不通矣</hi>周公曰未可以<lb/>
戚我先王<hi>戚憂惱之意未可以武王之疾而憂惱我先王也蓋郤二公之卜</hi>公乃自以<lb/>
為功為三壇同墠為壇于南方北面周公立焉植璧秉<lb/>
珪乃告太王王季文王<hi>墠上演時戰二反○功事也築土曰壇除地曰墠三壇三王之位皆南向三壇之南别為一壇北向周公所立之地也植置也珪璧所以禮神詩言圭璧既卒周禮祼圭以祀先王周公郤二公之卜而乃自以為功者蓋二公不過卜武王之安否爾而周公愛兄之切危國之至忠誠懇懇於祖父之前如下文所云者有不得盡焉此其所以自以為功也又二公穆卜則必禱於宗廟用朝廷卜筮<pb n="31a"/>之禮如此則上下喧騰而人心搖動故周公不於宗廟而特為壇墠以自禱也</hi>史乃冊祝曰惟<lb/>
爾元孫某遘厲虐疾若爾三王是有丕子之責于天以<lb/>
旦代某之身<hi>遘居候反○史太史也冊祝如今祝版之類元孫某武王也遘遇厲惡虐暴也丕子元子也旦周公名也言武王遇惡暴之疾若爾三王是有元子之責于天盖武王為天元子三王當任其保䕶之責于天不可令其死也如欲其死則請以旦代武王之身于天之下疑有缺文舊説謂天責取武王者非是詳下文予仁若考能事鬼神等語皆主祖父人鬼為言至於乃命帝庭無墜天之降寶命則言天命武王如此之大而三王不可墜天之寶命文意可見又按死生有命周公乃欲以身代武王之死或者疑之蓋方是時天下未安王業未固使武王死則宗社傾危生民塗炭變故有不可勝言者周公忠誠切至欲代其死以輸危急<pb n="31b"/>其精神感動故卒得命於三王今世之匹夫匹婦一念誠孝猶足以感格鬼神顯有應驗而况於周公之元聖乎是固不可謂無此理也</hi>予仁若考能多材多藝能事鬼神乃元孫<lb/>
不若旦多材多藝不能事鬼神<hi>周公言我仁順祖考多材榦多藝能可任役使能事鬼神武王不如旦多材多藝不任役使不能事鬼神材藝但指服事役使而言</hi>乃命于帝庭<lb/>
敷佑四方用能定爾子孫于下地四方之民罔不祗畏<lb/>
嗚呼無墜天之降寶命我先王亦永有依歸<hi>言武王乃受命於上帝之庭布文徳以佑助四方用能定爾子孫于下地使四方之民無不敬畏其任大其責重未可以死故又歎息申言三王不可墜失天降之寳命庶先王之祀亦永有所賴以存也寶命即帝庭之命也謂之寶者重其事<pb n="32a"/>也</hi>今我即命于元龜爾之許我我其以璧與珪歸俟爾<lb/>
命爾不許我我乃屏璧與珪<hi>即就也歸俟爾命俟武王之安也屏藏也屏璧與珪言不得事神也蓋武王喪則周之基業必墜雖欲事神不可得也其稱爾稱我無異人子之在膝下以語其親者此亦終身慕父母與不死其親之意以見公之逹孝也</hi>乃卜三龜一習吉啓籥見<lb/>
書乃并是吉<hi>籥與鑰通○卜筮必立三人以相叅考三龜者三人所卜之龜也習重也謂三龜之兆一同開籥見卜兆之書乃并是吉</hi>公曰體王其罔害予小子新命于三<lb/>
王惟永終是圖兹攸俟能念予一人<hi>體兆之體也言視其卜兆之吉王疾其無所害我新受三王之命而永終是圖矣兹攸俟者即上文所謂歸俟也一人武王也言三王能念我武王<pb n="32b"/>使之安也詳此言新命于三王不言新命于天以見果非謂天責取武王也</hi>公歸乃納冊于<lb/>
金縢之匱中王翼日乃瘳<hi>冊祝冊也匱藏卜書之匱金縢以金緘之也翼日公歸之明日也瘳愈也按金縢之匱乃周家藏卜筮書之物每卜則以告神之辭書於冊既卜則納冊於匱而藏之前後卜皆如此故前周公乃卜三龜一習吉啓籥見書者啓此匱也後成王遇風雷之變欲卜啓金縢者亦啓此匱也蓋卜筮之物先王不敢䙝故金縢其匱而藏之非周公始為此匱藏此冊祝為後來自解計也</hi>武王<lb/>
既喪管叔及其羣弟乃流言於國曰公將不利於孺子<lb/>
<hi>管叔名鮮武王弟周公兄也羣弟蔡叔度霍叔處也流言無根之言如水之流自彼而至此也孺子成王也商人兄死弟立者多武王崩成王幼周公攝政商人固已疑之又管叔於周公為兄尤所覬覦故武庚管蔡流言<pb n="33a"/>於國以危懼成王而動搖周公也史氏言管叔及其羣弟而不及武庚者所以深著三叔之罪也</hi>周公<lb/>
乃告二公曰我之弗辟我無以告我先王<hi>辟讀為避鄭氏詩傳言周公以管蔡流言辟居東都是也漢孔氏以為致辟於管叔之辟謂誅殺之也夫三叔流言以公將不利於成王周公豈容遽興兵以誅之邪且是時王方疑公公将請王而誅之邪將自誅之也請之固未必從不請自誅之亦非所以為周公矣我之弗辟我無以告我先王言我不辟則於義有所不盡無以告先王於地下也公豈自為身計哉亦盡其忠誠而已矣</hi>周公居東二年則罪人斯得<hi>居東居國之東也鄭氏謂避居東都未知何據孔氏以居東為東征非也方流言之起成王未知罪人為誰二年之後王始知流言之為管蔡斯得者遲之之辭也</hi>于後公乃為詩以貽王名之曰鴟鴞王<lb/>
<pb n="33b"/>
亦未敢誚公<hi>鴟鴞惡鳥也以其破巢取卵比武庚之敗管蔡及王室也誚讓也上文言罪人斯得則是時成王之疑十已去其四五矣</hi>秋大熟未穫天大雷電以風禾盡偃<lb/>
大木斯拔邦人大恐王與大夫盡弁以啓金縢之書乃<lb/>
得周公所自以為功代武王之説<hi>穫胡郭反弁皮變反○王與大夫盡弁以發金縢之書將卜天變而偶得周公冊祝請命之説也孔氏謂二公倡王啓之者非是按秋大熟係于二年之後則成王迎周公之歸蓋二年秋也東山之詩言自我不見于今三年則居東之非東征明矣蓋周公居東二年成王因風雷之變既親迎以歸三叔懷流言之罪遂脅武庚以叛成王命周公征之其東征往反首尾又自三年也</hi>二公及王乃問諸史與百執事對曰信噫公命<hi>句</hi>
<pb n="34a"/>
我勿敢言<hi>周公卜武王之疾二公未必不知之周公冊祝之文二公蓋不知也諸史百執事蓋卜筮執事之人成王使卜天變者即前日周公使卜武王疾之人也二公及成王得周公自以為功之説因以問之故皆謂信有此事已而歎息言此實周公之命而我勿敢言爾孔氏謂周公使之勿道者非是</hi>王執書<lb/>
以泣曰其勿穆卜昔公勤勞王家惟予沖人弗及知今<lb/>
天動威以彰周公之徳惟朕小子其新迎我國家禮亦<lb/>
宜之<hi>新當作親成王啟金縢之書欲卜天變既得公冊祝之文遂感悟執書以泣言不必更卜昔周公勤勞王室我幼不及知今天動威以明周公之徳我小子其親迎公以歸於國家禮亦宜也按鄭氏詩傳成王既得金縢之書親迎周公鄭氏學出於伏生而此篇則伏生所傳當以親為正親誤作新正猶大學新誤作親也</hi>
<pb n="34b"/>
王出郊天乃雨反風禾則盡起二公命邦人凡大木所<lb/>
偃盡起而築之嵗則大熟<hi>國外曰郊王出郊者成王自往迎公即上文所謂親迎者也天乃反風感應如此之速洪範庶徵孰謂其不可信哉又按武王疾瘳四年而崩羣叔流言周公居東二年罪人既得成王迎周公以歸凡六年事也編書者附于金縢之末以見請命事之首末金縢書之顯晦也</hi>
　　　大誥<hi>武王克殷以殷餘民封受子武庚命三叔監殷武王崩成王立周公相之三叔流言</hi>
　　　<hi>公将不利於孺子周公避位居東後成王悟迎周公歸三叔懼遂與武庚叛成王命周公東征</hi>
　　　<hi>以討之大誥天下書言武庚而不言管叔者為親者諱也篇首有大誥二字編書者因以名篇</hi>
　　　<hi>今文古文皆有○按此篇誥語多主卜言如曰寧王遺我大寶龜曰朕卜并吉曰予得吉卜曰</hi>
<pb n="35a"/>
　　　<hi>王害不違卜曰寧王惟卜用曰矧亦惟卜用曰予曷其極卜曰矧今卜并吉至於篇終又曰卜</hi>
　　　<hi>陳惟若兹意邦君御事有曰艱大不可征欲王違卜故周公以討叛卜吉之義與天命人事之</hi>
　　　<hi>不可違者反復誥諭之也</hi>
王若曰猷大誥爾多邦越爾御事弗弔天降割于我家<lb/>
不少延洪惟我幼沖人嗣無疆大歷服弗造哲迪民康<lb/>
矧曰其有能格知天命<hi>猷發語辭也猶虞書咨嗟之例按爾雅猷訓最多曰謀曰言曰已曰圖未知此何訓也弔恤也猶詩言不弔昊天之弔言我不為天所恤降害於我周家武王遂喪而不少待也沖人成王也歷歷數也服五服也哲明哲也格格物之格言大思我幼沖之君嗣守無疆之大業弗能造明<pb n="35b"/>哲以導民於安康是人事且有所未至而况言其能格知天命乎</hi>已予惟小子若渉淵<lb/>
水予惟往求朕攸濟敷賁敷前人受命茲不忘大功予<lb/>
不敢閉于天降威用<hi>已承上語辭已而有不能已之意若渉淵水者喻其心之憂懼求朕攸濟者冀其事之必成敷布賁飾也敷賁者修明其典章法度敷前人受命者増益開大前王之基業若此者所以不忘武王安天下之大功也今武庚不靖天固誅之予豈敢閉抑天之威用而不用討乎</hi>寧王遺<lb/>
我大寶龜紹天明即命曰有大艱于西土西土人亦不<lb/>
靜越茲蠢<hi>寧王武王也下文又曰寧考蘇氏曰當時謂武王為寧王以其克殷而安天下也蠢動而無知之貌寧王遺我大寳龜者以其可以紹介天命以定吉凶曩嘗即龜所命而其兆謂將有大艱難之事于<pb n="36a"/>西土西土之人亦不安靜是武庚未叛之時而龜之兆蓋已預告矣及此果蠢蠢然而動其卜可驗如此將言下文伐殷卜吉之事故先發此以見卜之不可違也</hi>殷小腆誕敢紀其敘天降威<lb/>
知我國有疵民不康曰予復反鄙我周邦<hi>腆他典反疵才支反○腆厚誕大敘緒疵病也言武庚以小厚之國乃敢大紀其既亡之緒是雖天降威于殷然亦武庚知我國有三叔疵隙民心不安故敢言我將復殷業而欲反鄙邑我周邦也</hi>今蠢今翼日民獻有十<lb/>
夫予翼以于敉寧武圖功我有大事休朕卜并吉<hi>敉音弭○于往敉撫武繼也謂今武庚蠢動今之明日民之賢者十夫輔我以往撫定商邦而繼嗣武王所圖之功也大事戎事左傳云國之大事在祀與戎休美也言知我有戎事休美者以朕卜三龜而并吉也按上文即命曰有<pb n="36b"/>大艱于西土蓋卜於武王方崩之時此云朕卜并吉乃卜於將伐武庚之日先儒合以為一誤矣</hi>肆予<lb/>
告我友邦君越尹氏庶士御事曰予得吉卜予惟以爾<lb/>
庶邦于伐殷逋播臣<hi>此舉嘗以卜吉之故告邦君御事往伐武庚之辭也肆故也尹氏庶官之正也殷逋播臣者謂武庚及其羣臣本逋亡播遷之臣也</hi>爾庶邦君越庶士御事<lb/>
罔不反曰艱大民不靜亦惟在王宮邦君室越予小子<lb/>
考翼不可征王害不違卜<hi>此舉邦君御事不欲征欲王違卜之言也邦君御事無不反日艱難重大不可輕舉且民不靜雖由武庚然亦在於王之宫邦君之室謂三叔不睦之故實兆釁端不知不自反害曷也越我小子與父老敬事者皆謂不可征王曷不違卜而勿征乎</hi>肆予沖人永思<lb/>
<pb n="37a"/>
艱曰嗚呼允蠢鰥寡哀哉予造天役遺大投艱于朕身<lb/>
越予沖人不卬自恤義爾邦君越爾多士尹氏御事綏<lb/>
予曰無毖于恤不可不成乃寧考圖功<hi>卬五剛反毖音祕○造為卬我也故我沖人亦永思其事之艱大歎息言信四國蠢動害及鰥寡深可哀也然我之所為皆天之所役使今日之事天實以其甚大者遺於我之身以其甚艱者投於我之身於我沖人固不暇自恤矣然以義言之於爾邦君於爾多士及官正治事之臣當安我曰無勞於憂誠不可不成武王所圖之功相與戮力致討可也此章深責邦君御事之避事</hi>已予惟小子不敢替上帝命天休于寧王興<lb/>
我小邦周寧王惟卜用克綏受兹命今天其相民矧亦<lb/>
<pb n="37b"/>
惟卜用嗚呼天明畏弼我丕丕基<hi>卜伐武庚而吉是上帝命伐之也上帝之命其敢廢乎昔天眷武王由百里而有天下亦惟卜用所謂朕夢恊朕卜襲于休祥是也今天相佑斯民避凶趨吉况亦惟卜是用是上而先王下而小民莫不用卜而我獨可廢卜乎故又歎息言天之明命可畏如此是蓋輔成我丕丕基業其可違也天明即上文所謂紹天明者</hi>王曰爾惟舊人爾丕克<lb/>
逺省爾知寧王若勤哉天閟毖我成功所予不敢不極<lb/>
卒寧王圖事肆予大化誘我友邦君天棐忱辭其考我<lb/>
民予曷其不于前寧人圖功攸終天亦惟用勤毖我民<lb/>
若有疾予曷敢不于前寧人攸受休畢<hi>閟音祕○當時邦君御事有武<pb n="38a"/>王之舊臣者亦憚征役上文考翼不可征是也故周公專呼舊臣而告之曰爾惟武王之舊人爾大能逺省前日之事爾豈不知武王若此之勤勞哉閟者否閉而不通毖者艱難而不易言天之所以否閉艱難國家多難者乃我成功之所在我不敢不極卒武王所圖之事也化者化其固滯誘者誘其順從棐輔也寧人武王之大臣當時謂武王為寧王因謂武王之大臣為寧人也民獻十夫以為可伐是天輔以誠信之辭考之民而可見矣我曷其不於前寧人而圖功所終乎勤毖我民若有疾者四國勤毖我民如人有疾必速攻治之我曷其不於前寧人所受休美而畢之乎按此三節謂不可不卒終畢寧王寧人事功休美之意言寧人則舊人之不欲征者亦可愧矣</hi>王曰若昔朕其逝朕言艱日思若考作室既底<lb/>
法厥子乃弗肯堂矧肯構厥父菑厥子乃弗肯播矧肯<lb/>
<pb n="38b"/>
穫厥考翼其肯曰予有後弗棄基肆予曷敢不越卬敉<lb/>
寧王大命<hi>昔前日也猶孟子昔者之昔若昔我之欲往我亦謂其事之難而日思之矣非輕舉也以作室喻之父既底定廣狹高下其子不肯為之堂基况肯為之造屋乎以耕田喻之父既反土而菑矣其子乃不肯為之播種况肯俟其成而刈穫之乎考翼父敬事者也為其子者如此則考翼其肯曰我有後嗣弗棄我之基業乎蓋武王定天下立經陳紀如作室之底法如治田之既菑今三監叛亂不能討平以終武王之業則是不肯堂不肯播况望其肯構肯穫而延綿國祚於無窮乎武王在天之靈亦必不肯自謂其有後嗣而不棄墜其基業矣故我何敢不及我身之存以撫存武王之大命乎按此三節申喻不可不終武功之意</hi>若兄<lb/>
考乃有友伐厥子民養其勸弗救<hi>民養未詳蘇氏曰養厮養也謂人之臣僕<pb n="39a"/>大意言若父兄有友攻伐其子為之臣僕者其可勸其攻伐而不救乎父兄以喻武王友以喻四國子以喻百姓民養以喻邦君御事今王之四國毒害百姓而邦君臣僕乃憚於征役是長其患而不救其可哉此言民被四國之害不可不救援之意</hi>王曰嗚呼肆哉爾庶邦君越爾御事爽<lb/>
邦由哲亦惟十人迪知上帝命越天棐忱爾時罔敢易<lb/>
法矧今天降戾于周邦惟大艱人誕鄰胥伐于厥室爾<lb/>
亦不知天命不易<hi>肆放也欲其舒放而不畏縮也爽明也爽厥師之爽桀昏徳湯伐之故言爽師受昏徳武王伐之故言爽邦言昔武王之明大命於邦皆由明智之士亦惟亂臣十人蹈知天命及天輔武王之誠以克商受爾於是時不敢違越武王法制憚於征役矧今武王死天降禍於周首大難之四國大近<pb n="39b"/>相攻於其室事危勢迫如此爾乃以為不可征爾亦不知天命之不可違越矣此以今昔互言責邦君御事之不知天命按先儒皆以十人為十夫然十夫民之賢者爾恐未可以為迪知帝命未可以為越天棐忱所謂迪知者蹈行真知之詞也越天棐忱天命已歸之詞也非亂臣昭武王以受天命者不足以當之况君奭之書周公歷舉虢叔閎夭之徒亦曰迪知天威於受殷命亦曰若天棐忱詳周公前後所言則十人之為亂臣又何疑哉</hi>予永念曰天惟喪殷若穡夫予曷敢不終朕畆天亦<lb/>
惟休于前寧人<hi>天之喪殷若農夫之去草必絶其根本我何敢不終我之田畆乎我之所以終畆者是天亦惟欲休美於前寧人也</hi>予曷其極卜敢弗于從率寧人有指<lb/>
疆土矧今卜并吉肆朕誕以爾東征天命不僭卜陳惟<lb/>
<pb n="40a"/>
若茲<hi>我何敢盡欲用卜敢不從爾勿征蓋率循寧人之功當有指定先王疆土之理卜而不吉固將伐之况今卜而并吉乎故我大以爾東征天命斷不僭差卜之所陳蓋如此按此篇專主卜言然其上原天命下述得人往推寧王寧人不可不成之功近指成王邦君御事不可不終之責諄諄乎民生之休戚家國之興喪<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    惻切至不能自已而反復終始乎卜之一説以通天下之志以斷天下之疑以定天下之業非聰明睿知神武而不殺者孰能與於此哉</hi>
　　　微子之命<hi>微國名子爵也成王既殺武庚封微子於宋以奉湯祀史録其誥命以為</hi>
　　　<hi>此篇今文無古文有</hi>
王若曰猷殷王元子惟稽古崇徳象賢統承先王修其<lb/>
<pb n="40b"/>
禮物作賔于王家與國咸休永世無窮<hi>元子長子也微子帝乙之長子紂之庶兄也崇徳謂先聖王之有德者則尊崇而奉祀之也象賢謂其後嗣子孫有象先聖王之賢者則命之以主祀也言考古制尊崇成湯之徳以微子象賢而奉其祀也禮典禮物文物也修其典禮文物不使廢壞以備一王之法也孔子曰夏禮吾能言之杞不足徵也殷禮吾能言之宋不足徴也文獻不足故也殷之典禮微子修之至孔子時已不足徵矣故夫子惜之賔以客禮遇之也振鷺言我客戾止左傳謂宋先代之後天子有事膰焉有喪拜焉者也呂氏曰先王之心公平廣大非若後世滅人之國惟恐苗裔之存為子孫害成王命微子方且撫助愛養欲其與國咸休永世無窮公平廣大氣象於此可見</hi>嗚呼乃祖成湯克<lb/>
齊聖廣淵皇天眷佑誕受厥命撫民以寛除其邪虐功<lb/>
<pb n="41a"/>
加于時徳垂後裔<hi>齊肅也齊則無不敬聖則無不通廣言其大淵言其深也誕大也皇天眷佑誕受厥命即伊尹所謂天監厥徳用集大命者撫民以寛除其邪虐即伊尹所謂代虐以寛兆民允懷者功加于時言其所及者衆徳垂後裔言其所傳者逺也後裔即微子也此崇徳之意</hi>爾惟踐修厥<lb/>
猷舊有令聞恪愼克孝肅恭神人予嘉乃徳曰篤不忘<lb/>
上帝時歆下民祗恊庸建爾于上公尹兹東夏<hi>猷道令善聞譽也微子踐履修舉成湯之道舊有善譽非一日也恪敬也恪謹克孝肅恭神人指微子實徳而言抱祭器歸周亦其一也篤厚也我善汝徳曰厚而不忘也歆饗庸用也王者之後稱公故曰上公尹治也宋亳在東故曰東夏此象賢之意</hi>欽哉往敷乃訓愼乃服命率由典常以蕃王室<lb/>
<pb n="41b"/>
𢎞乃烈祖律乃有民永綏厥位毗予一人世世享徳萬<lb/>
邦作式俾我有周無斁<hi>斁音亦○此因戒勉之也服命上公服命也宋王者之後成湯之廟當有天子禮樂慮有僭擬之失故曰謹其服命率由典常以戒之也宏大律範毗輔式法斁厭也即詩言在此無斁之意○林氏曰偪生於僭僭生於疑非疑無僭非僭無偪謹其服命遵守典常安有偪僭之過哉魯實侯爵乃以天子禮樂祀周公亦既不謹矣其後遂用於羣公之廟甚至季氏僭八佾三家僭雍徹其原一開末流無所不至成王於宋謹愼如此必無賜周公以天子禮樂之事豈周室既衰魯竊僭用託為成王之賜伯禽之受乎</hi>嗚呼往哉惟休無替朕命<hi>歎息言汝往之國當休美其政而無廢棄我所命汝之言也</hi>
<pb n="42a"/>
　　　康誥<hi>康叔文王之子武王之弟武王誥命為衛侯今文古文皆有○按書序以康誥為成</hi>
　　　<hi>王之書今詳本篇康叔於成王為叔父成王不應以弟稱之説者謂周公以成王命誥故曰弟</hi>
　　　<hi>然既謂之王若曰則為成王之言周公何遽自以弟稱之也且康誥酒誥梓材三篇言文王者</hi>
　　　<hi>非一而略無一語以及武王何邪説者又謂寡兄勗為稱武王尤為非義寡兄云者自謙之辭</hi>
　　　<hi>寡徳之稱苟語他人猶之可也武王康叔之兄家人相語周公安得以武王為寡兄而告其弟</hi>
　　　<hi>乎或又謂康叔在武王時尚幼故不得封然康叔武王同母弟武王分封之時年已九十安有</hi>
　　　<hi>九十之兄同母弟尚幼不可封乎且康叔文王之子叔虞成王之弟周公東征叔虞已封於唐</hi>
　　　<hi>豈有康叔得封反在叔虞之後必無是理也又按汲冡周書克殷篇言王即位於社南羣臣畢</hi>
<pb n="42b"/>
　　　<hi>從毛叔鄭奉明水衞叔封傳禮召公奭贊采師尚父牽牲史記亦言衛康叔封布茲與汲書大</hi>
　　　<hi>同小異康叔在武王時非幼亦明矣特序書者不知康誥篇首四十八字為洛誥脱簡遂因誤</hi>
　　　<hi>為成王之書是知書序果非孔子所作也康誥酒詰梓材篇次當在金縢之前</hi>
惟三月哉生魄周公初基作新大邑于東國洛四方民<lb/>
大和㑹侯甸男邦采衛百工播民和見士于周周公咸<lb/>
勤乃洪大誥治<hi>三月周公攝政七年之三月也始生魄十六日也百工百官也士説文曰事也詩曰勿士行枚呂氏曰斧斤版築之事亦甚勞矣而民大和㑹悉來赴役即文王作靈臺庶民子來之意蘇氏曰此洛誥之文當在周公拜手稽首之上</hi>王若曰孟侯朕其弟小子封<hi>王武王也<pb n="43a"/>孟長也言為諸侯之長也封康叔名舊説周公以成王命詰康叔者非是</hi>惟乃丕顯考文王<lb/>
克明徳愼罰<hi>左氏曰明徳謹罰文王所以造周也明徳務崇之之謂謹罰務去之之謂明徳謹罰一篇之綱領不敢侮鰥寡以下文王明徳謹罰也汝念哉以下欲康叔明徳也敬明乃罰以下欲康叔謹罰也爽惟民以下欲其以徳行罰也封敬哉以下欲其不用罰而用徳也終則以天命殷民結之</hi>不敢侮<lb/>
鰥寡庸庸祗祗威威顯民用肇造我區夏越我一二邦<lb/>
以修我西土惟時怙冒聞于上帝帝休天乃大命文王<lb/>
殪戎殷誕受厥命越厥邦厥民惟時敘乃寡兄朂肆汝<lb/>
小子封在茲東土<hi>殪壹計反○鰥寡人所易忽也於人易忽者而不忽焉以見聖人無所不<pb n="43b"/>敬畏也即堯不虐無告之意論文王之徳而首發此非聖人不能也庸用也用其所當用敬其所當敬威其所當威言文王用能敬賢討罪一聽於理而已無與焉故徳著於民用始造我區夏及我一二友邦漸以修治至罄西土之人怙之如父冒之如天明徳昭升聞于上帝帝用休美乃大命文王殪滅大殷大受其命萬邦萬民各得其理莫不時敘汝寡徳之兄亦勉力不怠故爾小子封得以在此東土也吳氏曰殪戎殷武王之事也此稱文王者武王不敢以為己之功也○又按東土云者武王克商分紂城朝歌以北為邶南為鄘東為衞意邶鄘為武庚之封而衞即康叔也漢書言周公善康叔不從管蔡之亂似地相比近之辭然不可考矣</hi>王曰<lb/>
嗚呼封汝念哉今民將在祗遹乃文考紹聞衣徳言往<lb/>
敷求于殷先哲王用保乂民汝丕逺惟商耇成人宅心<lb/>
<pb n="44a"/>
知訓别求聞由古先哲王用康保民𢎞于天若徳裕乃<lb/>
身不廢在王命<hi>遹音聿音述○此下明徳也遹述衣服也今治民將在敬述文考之事繼其所聞而服行文王之徳言也往之國也宅心處心也安汝止之意知訓知所以訓民也由行也曰保乂曰知訓曰康保經緯以成文爾武王既欲康叔祗遹文考又欲敷求商先哲王又丕逺惟商耇成人又别聞由古先哲王近述諸今逺稽諸古不一而足以見義理之無盡易曰君子多識前言往行以蓄其徳宏者廓而大之也天者理之所從出也康叔博學以聚之集義以生之真積力乆衆理該通此心之天理之所從出者始恢廓而有餘用矣若是則心廣體胖動無違禮斯能不廢在王之命也○呂氏曰康叔力求聖賢問學至於宏于天徳裕身可謂盛矣止能不廢王命才可免過而已此見人臣職分之難盡若欲為子必須如舜與曽閔方能不廢父命<pb n="44b"/>若欲為臣必須如舜與周公方能不廢君命</hi>王曰嗚呼小子封恫瘝乃身敬<lb/>
哉天畏棐忱民情大可見小人難保往盡乃心無康好<lb/>
逸豫乃其乂民我聞曰怨不在大亦不在小惠不惠懋<lb/>
不懋<hi>恫音通瘝姑還反○恫痛瘝病也視民之不安如疾痛之在乃身不可不敬之也天命不常雖甚可畏然誠則輔之民情好惡雖大可見而小民至為難保汝往之國所以治之者非他惟盡汝心無自安而好逸豫乃其所以治民也古人言怨不在大亦不在小惟在順不順勉不勉耳順者順於理勉者勉於行即上文所謂往盡乃心無康好逸豫者也</hi>已汝惟小子乃服惟𢎞王應保殷民亦<lb/>
惟助王宅天命作新民<hi>服事應和也汝之事惟在廣上徳意和保殷民使之不失其所<pb n="45a"/>以助王安定天命而作新斯民也此言明徳之終也大學言明徳亦舉新民終之</hi>王曰嗚呼封<lb/>
敬明乃罰人有小罪非眚乃惟終自作不典式爾有厥<lb/>
罪小乃不可不殺乃有大罪非終乃惟眚災適爾既道<lb/>
極厥辜時乃不可殺<hi>此下謹罰也式用適偶也人有小罪非過誤乃其固為亂常之事用意如此其罪雖小乃不可不殺即舜典所謂刑故無小也人有大罪非是故犯乃其過誤出於不幸偶爾如此既自稱道盡輸其情不敢隱匿罪雖大時乃不可殺即舜典所謂宥過無大也諸葛孔明治蜀服罪輸情者雖重必釋其既道極厥辜時乃不可殺之意歟</hi>王曰嗚呼封有敘時乃大明服<lb/>
惟民其勑懋和若有疾惟民其畢棄咎若保赤子惟民<lb/>
<pb n="45b"/>
其康乂<hi>有敘者刑罰有次序也明者明其罰服者服其民也左氏曰乃大明服已則不明而殺人以逞不亦難乎勑戒勑也民其戒勑而勉於和順也若有疾者以去疾之心去惡也故民皆棄咎若保赤子者以保子之心保善也故民其安治</hi>非汝封刑人殺人無或刑人殺人非汝<lb/>
封又曰劓刵人無或劓刵人<hi>刑殺者天之所以討有罪非汝封得以刑之殺之也汝無或以已而刑殺之刵截耳也刑殺刑之大者劓刵刑之小者兼舉小大以申戒之也又曰當在無或刑人殺人之下又按刵周官五刑所無呂刑以為苗民所制</hi>王曰外事汝陳時臬司師<lb/>
兹殷罰有倫<hi>外事未詳陳氏曰外事有司之事也臬法也為凖限之義言汝於外事但陳列是法使有司師此殷罰之有倫者用之爾○呂氏曰外事衛國事也史記言康叔為周司㓂司㓂王朝之官職任内<pb n="46a"/>事故以衞國對言為外事今按篇中言往敷求往盡乃心篇終曰往哉封皆令其之國之辭而未見其留王朝之意但詳此篇康叔蓋深於法者異時成王或舉以任司㓂之職而此則未必然也</hi>又曰要囚服<lb/>
念五六日至于旬時丕蔽要囚<hi>要囚獄詞之要者也服念服膺而念之旬十日時三月為囚求生道也蔽斷也</hi>王曰汝陳時臬事罰蔽殷彝用其義刑<lb/>
義殺勿庸以次汝封乃汝盡遜曰時敘惟曰未有遜事<lb/>
<hi>義宜也次次舍之次遜順也申言敷陳是法與事罰斷以殷之常法矣又慮其泥古而不通又謂其刑其殺必察其宜於時者而後用之既又慮其趨時而徇已又謂刑殺不可以就汝封之意既又慮其刑殺雖已當罪而矜喜之心乘之又謂使汝刑殺盡順於義雖曰是有次叙汝當惟謂未有順義之事蓋矜喜之心生乃怠惰之<pb n="46b"/>心起刑殺之所由不中也可不戒哉</hi>已汝惟小子未其有若汝封之心朕<lb/>
心朕徳惟乃知<hi>己者語辭之不能已也小子幼小之稱言年雖少而心獨善也爾心之善固朕知之朕心朕徳亦惟爾知之將言用罰之事故先發其良心焉</hi>凡民自得罪宼攘姦宄<lb/>
殺越人于貨暋不畏死罔弗憝<hi>暋音敏憝徒懟反○越顛越也盤庚云顛越不恭暋強憝惡也自得罪非為人誘陷以得罪也凡民自犯罪為盜賊姦宄殺人顚越人以取財貨强狠亡命者人無不憎惡之也用罰而加是人則人無不服以其出乎人之同惡而非即乎吾之私心也特舉此以明用罰之當罪</hi>王曰封元惡大憝矧惟不孝不友子弗祗服厥父<lb/>
事大傷厥考心于父不能字厥子乃疾厥子于弟弗念<lb/>
<pb n="47a"/>
天顯乃弗克恭厥兄兄亦不念鞠子哀大不友于弟惟<lb/>
弔兹不于我政人得罪天惟與我民彝大泯亂曰乃其<lb/>
速由文王作罰刑兹無赦<hi>弔音的○大憝即上文之罔弗憝言宼攘姦宄固為大惡而大可惡矣况不孝不友之人而尤為可惡者當商之季禮義不明人紀廢壞子不敬事其父大傷父心父不能愛子乃疾惡其子是父子相夷也天顯猶孝經所謂天明尊卑顯然之序也弟不念尊卑之序而不能敬其兄兄亦不念父母鞠養之勞而大不友其弟是兄弟相賦也父子兄弟至於如此苟不於我為政之人而得罪焉則天之與我民彞必大泯滅而紊亂矣曰者言如此則汝其速由文王作罰刑此無赦而懲戒之不可緩也</hi>
不率大戞矧惟外庶子訓人惟厥正人越小臣諸節乃<lb/>
<pb n="47b"/>
别播敷造民大譽弗念弗庸瘝厥君時乃引惡惟朕憝<lb/>
已汝乃其速由兹義率殺<hi>戛訖黠反○戛法也言民之不率敎者固可大寘之法矣况外庶子以訓人為職與庶官之長及小臣之有符節者乃别布條敎違道干譽弗念其君弗用其法以病君上是乃長惡於下我之所深惡也臣之不忠如此刑其可已乎汝其速由此義而率以誅戮之可也○按上言民不孝不友則速由文王作罰刑兹無赦此言外庶子正人小臣背上立私則速由兹義率殺其曰刑曰殺若用法峻急者蓋殷之臣民化紂之惡父子兄弟之無其親君臣上下之無其義非䋲之以法示之以威殷民孰知不孝不義之不可干哉周禮所謂刑亂國用重典者是也然曰速由文王曰速由兹義則其刑其罰亦仁厚而已矣</hi>亦惟君惟長不能厥家人越厥小臣外正惟威惟<lb/>
<pb n="48a"/>
虐大放王命乃非徳用乂<hi>君長指康叔而言也康叔而不能齊其家不能訓其臣惟威惟虐大廢棄天子之命乃欲以非徳用治是康叔且不能用上命矣亦何以責其臣之瘝厥君也哉</hi>汝<lb/>
亦罔不克敬典乃由裕民惟文王之敬忌乃裕民曰我<lb/>
惟有及則予一人以懌<hi>汝罔不能敬守國之常法由是而求裕民之道惟文王之敬忌敬則有所不忽忌則有所不敢期裕其民曰我惟有及於文王則予一人以悦懌矣此言謹罰之終也穆王訓刑亦曰敬忌云</hi>王曰封爽惟民迪吉康我時其惟殷先哲王徳<lb/>
用康乂民作求矧今民罔迪不適不迪則罔政在厥邦<lb/>
<hi>此下欲其以徳用罰也求等也詩曰世徳作求言明思夫民當開導之以吉康我亦時其惟殷先哲王之徳用<pb n="48b"/>以安治其民為等匹於商先王也迪即迪吉康之迪况今民無導之而不從者苟不有以導之則為無政於國矣迪言徳而政言刑也前既嚴之民又嚴之臣又嚴之康叔此則武王之自嚴畏也</hi>王曰封予惟<lb/>
不可不監告汝徳之説于罰之行今惟民不靜未戾厥<lb/>
心迪屢未同爽惟天其罰殛我我其不怨惟厥罪無在<lb/>
大亦無在多矧曰其尚顯聞于天<hi>戾止也又言民不安靜未能止其心之很疾迪之者雖屢而未能使之上同乎治明思天其殛罰我我何最怨乎惟民之罪不在大亦不在多苟為有罪即在朕躬况曰今庶羣腥穢之徳其尚顯聞于天乎</hi>王曰嗚呼封敬哉無作怨勿<lb/>
用非謀非彝蔽時忱丕則敏徳用康乃心顧乃徳遠乃<lb/>
<pb n="49a"/>
猷裕乃以民寧不汝瑕殄<hi>此欲其不用罰而用徳也歎息言汝敬哉毋作可怨之事勿用非善之謀非常之法惟斷以是誠大法古人之敏徳用以安汝之心省汝之徳逺汝之謀寛裕不迫以待民之自安若是則不汝瑕疵而棄絶矣</hi>王曰嗚呼肆汝小子封惟命不于<lb/>
常汝念哉無我殄享明乃服命高乃聽用康乂民<hi>肆未詳惟命不于常善則得之不善則失之汝其念哉母我殄絶所享之國也明汝侯國服命高其聽不可卑忽我言用安治爾民也</hi>王若曰往哉封勿替敬典聽朕告汝乃以殷民<lb/>
世享<hi>勿廢其所敬之常法聽我所命而服行之乃能以殷民而世享其國也世享對上文殄享而言</hi>
　　　酒誥<hi>商受酗酒天下化之妹土商之都邑其染惡尤甚武王以其地封康叔故作書誥敎</hi>
<pb n="49b"/>
　　　<hi>之云今文古文皆有○按吳氏曰酒誥一書本是兩書以其皆為酒而誥故誤合而為一自王</hi>
　　　<hi>若曰明大命于妹邦以下武王告受故都之書也自王曰封我西土棐徂邦君以下武王告康</hi>
　　　<hi>叔之書也書之體為一人而作則首稱其人為衆人而作則首稱其衆為一方而作則首稱一</hi>
　　　<hi>方為天下而作則首稱天下君奭書首稱君奭君陳書首稱君陳為一人而作也甘誓首稱六</hi>
　　　<hi>事之人湯誓首稱格汝衆此為衆人而作也湯誥首稱萬方有衆大誥首稱大誥多邦此為天</hi>
　　　<hi>下而作也多方書為四國而作則首稱四國多士書為多士而作則首稱多士今酒誥為妹邦</hi>
　　　<hi>而作故首言明大命于妹邦其自為一書無疑按吳氏分篇引證固為明甚但既謂專誥毖妹</hi>
　　　<hi>邦不應有乃穆考文王之語意酒誥專為妹邦而作而妹邦在康叔封圻之内則明大命之責</hi>
<pb n="50a"/>
　　　<hi>康叔實任之故篇首專以妹邦為稱至中篇始名康叔以致誥其曰尚克用文王敎者亦申言</hi>
　　　<hi>首章文王誥毖之意其事則主於妹邦其書則付之康叔雖若二篇而實為一書雖若二事而</hi>
　　　<hi>實相首尾反復參究蓋自為書之一體也</hi>
王若曰明大命于妹邦<hi>妹邦即詩所謂沬鄉篇首稱妹邦者誥命專為妹邦發也</hi>乃<lb/>
穆考文王肇國在西土厥誥毖庶邦庶士越少正御事<lb/>
朝夕曰祀茲酒惟天降命肇我民惟元祀<hi>穆敬也詩曰穆穆文王是也上篇言文王明徳則曰顯考此篇言文王誥毖則曰穆考言各有當也或曰文王世次為穆亦通毖戒謹也少正官之副貳也文王朝夕勑戒之曰惟祭祀則用此酒天始令民作酒者為大祭祀而已西土庶邦遠去商<pb n="50b"/>邑文王誥毖亦諄諄以酒為戒則商邑可知矣文王為西伯故得誥毖庶邦云</hi>天降威我民用<lb/>
大亂䘮徳亦罔非酒惟行越小大邦用喪亦罔非酒惟<lb/>
辜<hi>酒之禍人也而以為天降威者禍亂之成是亦天爾箕子言受酗酒亦曰天毒降災正此意也民之喪徳君之喪邦皆由於酒喪徳故言行喪邦故言辜</hi>文王誥敎小子有正有事無彝<lb/>
酒越庶國飲惟祀徳將無醉<hi>小子少子之稱以其血氣未定尤易縱酒喪徳故文王專誥敎之有正有官守者有事有職業者無毋同彞常也毋常於酒其飲惟於祭祀之時然亦必以徳將之無至於醉也</hi>惟曰我民迪小子惟土物愛厥心臧聰聽祖考<lb/>
之彝訓越小大徳小子惟一<hi>文王言我民亦常訓導其子孫惟土物之愛勤稼穡<pb n="51a"/>服田畆無外慕則心之所守者正而善日生為子孫者亦當聰聽其祖父之常訓不可以謹酒為小徳小徳大徳小子惟一視之可也</hi>妹土嗣爾股肱純其藝黍稷奔走事厥考<lb/>
厥長肇牽車牛逺服賈用孝養厥父母厥父母慶自洗<lb/>
腆致用酒<hi>此武王敎妹土之民也嗣續純大肇敏服事也言妹土民當嗣續汝四肢之力無有怠惰大修農功服勞田畆奔走以事其父兄或敏於貿易牽車牛遠事賈以孝養其父母父母喜慶然後可自洗腆致用酒洗以致其潔腆以致其厚也薛氏曰或大修農功或逺服商賈以養父母父母慶則汝可以用酒也</hi>
庶士有正越庶伯君子其爾典聽朕敎爾大克羞耇惟<lb/>
君爾乃飲食醉飽丕惟曰爾克永觀省作稽中徳爾尚<lb/>
<pb n="51b"/>
克羞饋祀爾乃自介用逸兹乃允惟王正事之臣茲亦<lb/>
惟天若元徳永不忘在王家<hi>此武王敎妹土之臣也伯長也曰君子者賢之也典常也羞養也言其大能養老也惟君未詳丕惟曰者大言也介助也用逸者用以宴樂也言爾能常常反觀内省使念慮之發營為之際悉稽乎中正之徳而無過不及之差則徳全於身而可以交於神明矣如是則庶幾能進饋祀爾亦可自副而用宴樂也如此則信為王治事之臣如此亦惟天順元徳而永不忘在王家矣按上文父母慶則可飲酒克羞耇則可飲酒羞饋祀則可飲酒本欲禁絶其飲今乃反開其端者不禁之禁也聖人之教不迫而民從者此也孝養羞耇饋祀皆因其良心之發而利導之人果能盡此三者且為成徳之士矣而何憂其湎酒也哉</hi>王曰封我西土棐徂邦君御事小子尚克用<lb/>
<pb n="52a"/>
文王敎不腆于酒故我至于今克受殷之命<hi>徂往也輔佐文王往日之邦君御事小子也言文王毖酒之敎其大如此</hi>王曰封我聞惟曰在昔殷先<lb/>
哲王迪畏天顯小民經徳秉哲自成湯咸至于帝乙成<lb/>
王畏相惟御事厥棐有恭不敢自暇自逸矧曰其敢崇<lb/>
飲<hi>以商君臣之不暇逸者告康叔也殷先哲王湯也迪畏者畏之而見於行也畏天之明命畏小民之難保經其徳而不變所以處已也秉其哲而不惑所以用人也湯之垂統如此故自湯至于帝乙賢聖之君六七作雖世代不同而皆能成就君徳敬畏輔相故當時御事之臣亦皆盡忠輔翼而有責難之恭自暇自逸猶且不敢况曰其敢尚飲乎</hi>越在外服侯甸男衞邦伯越在内服百僚庶<lb/>
<pb n="52b"/>
尹惟亞惟服宗工越百姓里居罔敢湎于酒不惟不敢<lb/>
亦不暇惟助成王徳顯越尹人祗辟<hi>自御事而下在外服則有侯甸男衞諸侯與其長伯在内服則有百僚庶尹惟亞惟服宗工國中百姓與夫里居者亦皆不敢沈湎于酒不惟不敢亦不暇不敢者有所畏不暇者有所勉惟欲上以助成君徳而使之昭著下以助尹人祗辟而使之益不怠耳成王顧上文成王而言祗辟顧上文有恭而言呂氏曰尹人者百官諸侯之長也指上文御事而言</hi>我聞<lb/>
亦惟曰在今後嗣王酣身厥命罔顯于民祗保越怨不<lb/>
易誕惟厥縱滛泆于非彝用燕喪威儀民罔不衋傷心<lb/>
惟荒腆于酒不惟自息乃逸厥心疾很不克畏死辜在<lb/>
<pb n="53a"/>
商邑越殷國滅無罹弗惟徳馨香祀登聞于天誕惟民<lb/>
怨庶羣自酒腥聞在上故天降喪于殷罔愛于殷惟逸<lb/>
天非虐惟民自速辜<hi>衋乞力反很下墾反罹鄰知反○以商受荒腆于酒者告康叔也後嗣王受也受沈酣其身昏迷於政命令不著於民其所祗保者惟在於作怨之事不肯悛改大惟縱滛泆于非彞泰誓所謂奇技滛巧也燕安也用安逸而喪其威儀史記受為酒池肉林使男女裸而相逐其威儀之喪如此此民所以無不痛傷其心悼國之將亡也而受方且荒怠益厚于酒不思自息其逸力行無度其心疾很雖殺身而不畏也辜在商邑雖滅國而不憂也弗事上帝無馨香之徳以格天大惟民怨惟羣酗腥穢之徳以聞于上故上天降喪于殷無有眷愛之意者亦惟受縱逸故也天豈虐殷惟殷人酗酒自速其辜爾曰民者猶曰<pb n="53b"/>先民君臣之通稱也</hi>王曰封予不惟若茲多誥古人有言曰人無<lb/>
於水監當於民監今惟殷墜厥命我其可不大監撫于<lb/>
時<hi>我不惟如此多言所以言湯言受如此其詳者古人謂人無於水監水能見人之妍醜而已當於民監則其得失可知今殷民自速辜既墜厥命矣我其可不以殷民之失為大監戒以撫安斯時乎</hi>予惟曰<lb/>
汝劼毖殷獻臣侯甸男衞矧太史友内史友越獻臣百<lb/>
宗工矧惟爾事服休服采矧惟若疇圻父薄違農父若<lb/>
保宏父定辟矧汝剛制于酒<hi>劼丘八反圻與畿同○劼用力也汝當用力戒謹殷之賢臣與鄰國之侯甸男衞使之不湎于酒也毖殷獻臣侯甸男衞與文王毖庶邦庶士同義殷之賢臣諸侯<pb n="54a"/>固欲知所謹矣况太史掌六典八法八則内史掌八柄之法汝之所友者及其賢臣百僚大臣可不謹於酒乎太史内史獻臣百宗工固欲知所謹矣况爾之所事服休坐而論道之臣服采起而作事之臣可不謹於酒乎曰友曰事者國君有所友有所事也然盛徳有不可友者故孟子曰古之人曰事之云乎豈曰友之云乎服休服采固欲知所謹矣况爾之疇匹而位三卿者若圻父迫逐違命者乎若農父之順保萬民者乎若宏父之制其經界以定法者乎皆不可不謹于酒也圻父政官司馬也主封圻農父敎官司徒也主農宏父事官司空也主廓地居民謂之父者尊之也先言圻父者制殷人湎酒以政為急也圻父農父宏父固欲知所謹矣况汝之身所以為一國之視效者可不謹於酒乎故曰矧汝剛制于酒剛制亦劼毖之意剛果用力以制之也此章自逺而近自卑而尊等而上之則欲其自康叔之身始以是為治孰能禦之而况毖於酒徳也哉</hi>厥或誥<lb/>
<pb n="54b"/>
曰羣飲汝勿佚盡執拘以歸于周予其殺<hi>羣飲者商民羣聚而飲為姦惡者也佚失也其者未定辭也蘇氏曰予其殺者未必殺也猶今法曰當斬者皆具獄以待命不必死也然必立法者欲人畏而不敢犯也羣飲蓋亦當時之法有羣聚飲酒謀為大姦者其詳不可得而聞矣如今之法有日夜聚曉散者皆死罪蓋聚而為妖逆者也使後世不知其詳而徒間其名凡民夜相過者輒殺之可乎</hi>
又惟殷之迪諸臣惟工乃湎于酒勿庸殺之姑惟敎之<lb/>
<hi>殷受導迪為惡之者臣百工雖湎于酒未能遽革而非羣聚為姦惡者無庸殺之且惟敎之</hi>有斯明<lb/>
享乃不用我敎辭惟我一人弗恤弗蠲乃事時同于殺<lb/>
<hi>有者不忘之也斯此也指敎辭而言享上享下之享言殷諸臣百工不忘敎辭不湎于酒我則明享之其不用<pb n="55a"/>我敎辭惟我一人不恤於汝弗潔汝事時則同汝于羣飲誅殺之罪矣</hi>王曰封汝典聽朕<lb/>
毖勿辯乃司民湎于酒<hi>辯治也乃司有司也即上文諸臣百工之類言康叔不治其諸臣百工之湎酒則民之湎酒者不可禁矣</hi>
　　　梓材<hi>亦武王誥康叔之書諭以治國之理欲其通上下之情寛刑辟之用而篇中有梓材</hi>
　　　<hi>二字比稽田作室為雅故以為簡編之别非有他義也今文古文皆有○按此篇文多不類自</hi>
　　　<hi>今王惟曰以下若人臣進戒之辭以書例推之曰今王惟曰者猶洛誥之今王即命曰也肆王</hi>
　　　<hi>惟徳用者猶召誥之肆惟王其疾敬徳王其徳之用也已若茲監者猶無逸嗣王其監于茲也</hi>
　　　<hi>惟王子子孫孫永保民者猶召誥惟王受命無疆惟休也反覆參考與周公召公進戒之言若</hi>
<pb n="55b"/>
　　　<hi>出一口意者此篇得於簡編斷爛之中文既不全而進戒爛簡有用明徳之語編書者以與罔</hi>
　　　<hi>厲殺人等意合又武王之誥有曰王曰監云者而進戒之書亦有曰王曰監云者遂以為文意</hi>
　　　<hi>相屬編次其後而不知前之所謂王者指先王而言非若今王之為自稱也後之所謂監者乃</hi>
　　　<hi>監視之監而非啓監之監也其非命康叔之書亦明矣讀書者優游涵泳沈潛反覆繹其文義</hi>
　　　<hi>審其語脉一篇之中前則尊諭卑之辭後則臣告君之語蓋有不可得而強合者矣</hi>
王曰封以厥庶民暨厥臣達大家以厥臣逹王惟邦君<lb/>
<hi>大家巨室也孟子曰為政不難不得罪於巨室孔氏曰卿大夫及都家也以厥庶民暨厥臣逹大家則下之情無不通矣以厥臣逹王則上之情無不通矣王言臣而不言民者率土之濱莫非王臣也邦君上有天子下有<pb n="56a"/>大家能通上下之情而使之無閒者惟邦君也</hi>汝若恒越曰我有師師司徒司<lb/>
馬司空尹旅曰予罔厲殺人亦厥君先敬勞肆徂厥敬<lb/>
勞肆往姦宄殺人歷人宥肆亦見厥君事戕敗人宥<hi>恒常也師師以官師為師也尹正官之長旅衆大夫也敬勞恭敬勞來也徂往也歷人者罪人所過律所謂知情藏匿資給也戕敗者毁傷四肢面目漢律所謂疻也此章文多未詳</hi>王啓監厥亂為民曰<lb/>
無胥戕無胥虐至于敬寡至于屬婦合由以容王其效<lb/>
邦君越御事厥命曷以引養引恬自古王若茲監罔攸<lb/>
辟<hi>監三監之監康叔所封亦受畿内之民當時亦謂之監故武王以先王啓監意而告之也言王者所以開<pb n="56b"/>置監國者其治本為民而已其命監之辭蓋曰無相與戕殺其民無相與虐害其民人之寡弱者則哀敬之使不失其所婦之窮獨者則聨屬之使有所歸保合其民率由是而容蓄之也且王所以責效邦君御事者其命何以哉亦惟欲其引掖斯民於生養安全之地而已自古王者之命監若此汝今為監其無所用乎刑辟以戕虐人可也</hi>惟曰若稽田既勤敷菑惟其陳修為厥疆畎若作<lb/>
室家既勤垣墉惟其塗塈茨若作梓材既勤樸斵惟其<lb/>
塗丹雘<hi>塈竒寄反雘屋郭反○稽治也敷菑廣去草棘也疆畔也畎通水渠也塗塈泥飾也茨蓋也梓良材可為器者雘采色之名敷菑以喻除惡垣墉以喻立國樸斲以喻制度武王之所已為也疆畎塈茨丹雘則望康叔以成終云爾</hi>今王惟曰先王既勤用明徳懷為夾庶邦<lb/>
<pb n="57a"/>
享作兄弟方來亦既用明徳后式典集庶邦丕享<hi>夾音恊○先王文王武王也夾近也懷逺為近也兄弟言友愛也泰誓曰友邦冢君方來者方方而來也既盡也先王盡勤用明徳而懷來于上諸侯亦盡用明徳而視效於下也后後王也式用也典舊典也集和輯也此章以後若臣下進戒之辭疑簡脱誤於此</hi>皇天既付中國民越厥疆土于先王<hi>越及也皇天既付中國民及其疆土于先王也</hi>肆王惟徳用和懌先後迷民用懌<lb/>
先王受命<hi>肆今也徳用用明徳也和懌和悦之也先後勞來之也迷民迷惑染惡之民也命天命也用慰悦先王之克受天命者也</hi>已若茲監惟曰欲至于萬年惟王子子<lb/>
孫孫永保民<hi>已語辭監視也此人臣祈君永命之辭也按梓材有自古王若茲監罔攸辟之言而<pb n="57b"/>編書者誤以監為句讀而爛簡適有已若茲監之語以為語意相類合為一篇而不知其句讀之本不同文義之本不類也孔氏依阿其説於篇意無所發明王氏謂成王自言必稱王者以覲禮考之天子以正遏諸侯則稱王亦強釋難通獨吳氏以為誤簡者為得之但謂玉啓監以下即非武王之誥則未必然也</hi>
　<lb/>
　<lb/>
　<lb/>
　<lb/>
　書經集傳卷四<lb/>
</p>
<p>
</p>
  </div>
</body>
</text>
</TEI>
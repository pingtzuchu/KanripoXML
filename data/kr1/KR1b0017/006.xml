<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書經集傳卷六</head>
    <p>
<pb n="1a"/>
欽定四庫全書<lb/>
　書經集傳卷六　　　　　　宋　蔡沈　撰<lb/>
　　　周官<hi>成王訓迪百官史録其言以周官名之亦訓體也今文無古文有○按此篇與今周</hi>
　　　<hi>禮不同如三公三孤周禮皆不載或謂公孤兼官無正職故不載然三公論道經邦三孤貳公</hi>
　　　<hi>𢎞化非職乎職任之大無踰此矣或又謂師氏即太師保氏即太保然以師保之尊而反屬司</hi>
　　　<hi>徒之職亦無是理也又此言六年五服一朝而周禮六服諸侯有一嵗一見者二嵗一見者三</hi>
　　　<hi>嵗一見者亦與此不合是固可疑然周禮非聖人不能作也意周公方條治事之官而未及師</hi>
　　　<hi>保之職所謂未及者鄭重而未及言之也書未成而公亡其間法制有未施用故與此異而冬</hi>
<pb n="1b"/>
　　　<hi>官亦缺要之周禮首木未備周公未成之書也惜哉讀書者參互而考之則周公經制可得而論矣</hi>
惟周王撫萬邦巡侯甸四征弗庭綏厥兆民六服羣辟<lb/>
罔不承德歸于宗周董正治官<hi>此書之本序也庭直也葛氏日弗庭弗来庭者六服侯甸男采衞并畿内為六服也禹貢五服通畿内周制五服在王畿外也周禮又有九服侯甸男采衛蠻夷鎮蕃與此不同宗周鎬京也董督也治官凡治事之官也言成王撫臨萬國巡狩侯甸四方征討不庭之國以安天下之民六服諸侯之君無不奉承周德成王歸于鎬京督正治事之官外根之功舉而益嚴内治之修也唐孔氏曰周制無萬國惟伐淮夷非四征也大言之爾</hi>王曰若昔大猷制治于未<lb/>
亂保邦于未危<hi>治去聲○若昔大道之世制治保邦于未亂未危之前即下文明王立政是也</hi>
<pb n="2a"/>
曰唐虞稽古建官惟百内有百揆四岳外有州牧侯伯<lb/>
庶政惟和萬國咸寧夏商官倍亦克用乂明王立政不<lb/>
惟其官惟其人<hi>倍薄亥反○百揆無所不總者四岳總其方岳者州牧各總其州者侯伯次州牧而總諸侯者也百揆四岳總治于内州牧侯伯總冶于外内外相承體統不紊故庶政惟和而萬國咸安夏商之時世變事繁觀其會通制其繁簡官數加倍亦能用治明王立政不惟其官之多惟其得人而已</hi>今<lb/>
予小子祗勤于德夙夜不逮仰惟前代時若訓廸厥官<lb/>
<hi>逮徒耐反又湯亥大計二反○逮及時是若順也成王祗勤于德早夜若有所不及然蓋修德者任官之本也</hi>
立太師太傅太保兹惟三公論道經邦燮理隂陽官不<lb/>
<pb n="2b"/>
必備惟其人<hi>立始辭也三公非始於此立為周家定制則始於此也賈誼日保者保其身體傅者傳之德義師道之教訓此所謂三公也隂陽以氣言道者隂陽之理恒而不變者也易曰一隂一陽之謂道是也論者講明之謂經者經綸之謂燮理者和調之也非經綸天下之大經參天地之化育者豈足以任此責故官不必備惟其人也</hi>少師少傅少保曰三孤貳公𢎞化寅亮天地<lb/>
弼予一人<hi>少失照反○孤特也三少雖三公之貳而非其屬官故曰孤天地以形言化者天地之用運而無迹者也易曰範圍天地之化是也𢎞者張而大之寅亮者敬而明之也公論道孤𢎞化公燮理隂陽孤寅亮天地公論於前孤弼於後公孤之分如此</hi>冢宰掌邦治統百官均四海<hi>冢大宰治也天官卿治官之長是為冢宰内統百官外均四海葢天子之相也百官異職管攝使歸于一是之謂統<pb n="3a"/>四海異宜調劑使得其平是之謂均</hi>司徒掌邦教敷五典擾兆民<hi>擾馴也地官卿主國教化敷君臣父子夫婦長㓜朋友五者之教以馴擾兆民之不順者而使之順也唐虞司徒之官固已職掌如此</hi>宗伯掌邦禮治神人和上下<hi>春官卿主邦禮治天神地祗人鬼之事和上下尊卑等列春官於四時之序為長故其官謂之宗伯成周合樂於禮官謂之和者葢以樂而言也</hi>司<lb/>
馬掌邦政統六師平邦國<hi>夏官卿主戎馬之事掌國征伐統御六軍平治邦國平謂强不得陵弱衆不得暴寡而人皆得其平也軍政莫急於馬故以司馬名官何莫非政獨戎政謂之政者用以征伐而正彼之不正王政之大者也</hi>司寇掌邦禁詰姦慝刑暴亂<hi>秋官卿主寇賊法禁羣行攻劫曰寇詰姦慝刑强暴作亂者掌刑不曰刑而曰禁者禁於未然也吕氏曰姦慝隱而難知故謂<pb n="3b"/>之詰推鞠窮詰而求其情也暴亂顯而易見直刑之而已</hi>司空掌邦土居四民時地<lb/>
利<hi>冬官卿主國空土以居士農工商四民順天時以興地利按周禮冬官則記考工之事與此不同蓋本闕冬官漢儒以考工記當之也</hi>六卿分職各率其屬以倡九牧阜成兆<lb/>
民<hi>六卿分職各率其屬官以倡九州之牧自内達之於外政治明教化洽兆民之衆莫不阜厚而化成也按周禮毎卿六十屬六卿三百六十屬也吕氏曰冢宰相天子統百官則司徒以下無非冡宰所統乃均列一職而併數之為六者綱在網中也乾坤之與六子並列於八方冢宰之與五卿並列於六職也</hi>六年五<lb/>
服一朝又六年王乃時巡考制度于四岳諸侯各朝于<lb/>
方岳大明黜陟<hi>五服侯甸男采衞也六年一朝會京師十二年王一巡狩時巡者猶舜之四仲<pb n="4a"/>巡狩也考制度者猶舜之協時月正日同律度量衡等事也諸侯各朝方岳者猶舜之肆覲東后也大明黜陟者猶舜之黜陟幽明也疏數異時繁簡異制帝王之治因時損益者可見矣</hi>王曰嗚呼凡我<lb/>
有官君子欽乃攸司慎乃出令令出惟行弗惟反以公<lb/>
滅私民其允懷<hi>建官之體統前章既訓迪之矣此則居守官職者咸在曰凡有官君子者合尊卑小大而同訓之也反者令出不可行而壅逆之謂言敬汝所主之職謹汝所出之令令出欲其行不欲其壅逆而不行也以天下之公理滅一已之私情則令行而民莫不敬信懷服矣</hi>學古入官議事<lb/>
以制政乃不迷其爾典常作之師無以利口亂厥官蓄<lb/>
疑敗謀怠忽荒政不學牆面莅事惟煩<hi>蓄勑六反○學古學前代之法<pb n="4b"/>也制裁度也迷錯謬也典常當代之法也周家典常皆文武周公之所講畫至精至備凡莅官者謹師之而已不可喋喋利口更改而紛亂之也積疑不決必敗其謀怠惰忽略必荒其政人而不學其猶正牆面而立必無所見而舉錯煩擾也○蘇氏曰鄭子産鑄刑書晉叔向譏之曰昔先王議事以制不為刑辟其言葢取諸此先王人法並任而任人為多故律設大法而已其輕重之詳則付之人臨事而議以制其出入故刑簡而政清自唐以前治罪科條止於今律令而已人之所犯日變無窮而律令有限以有限治無窮不聞有所闕豈非人法兼行吏猶得臨事而議乎今律令之外科條數萬而不足於用有司請立新法者日益不已嗚呼任法之弊一至於此哉</hi>戒爾卿士功崇惟志業廣惟勤惟克果斷乃罔後<lb/>
艱<hi>斷都玩反○此下申戒卿士也王氏曰功以志崇業以勤廣斷以勇克此三者天下之達道也吕氏曰功<pb n="5a"/>者業之成也業者功之積也崇其功者存乎志廣其業者存乎勤勤由志而生志待勤而遂雖有二者當幾而不能果斷則志與勤虚用而終蹈後艱矣</hi>位不期驕禄不期侈恭儉惟德無<lb/>
載爾偽作德心逸日休作偽心勞日拙<hi>載作代反○貴不與驕期而驕自至禄不與侈期而侈自至故居是位當知所以恭饗是禄當知所以儉然恭儉豈可以聲音笑貌為哉當有實得於己不可從事於偽作德則中外惟一故心逸而日休休焉作偽則揜護不暇故心勞而日著其拙矣或曰期待也位所以崇德非期於為驕禄所以報功非期於為侈亦通</hi>居寵思危罔不惟畏<lb/>
弗畏入畏<hi>居寵盛則思危辱當無所不致其祗畏苟不知祗畏則入于可畏之中矣後之患失者與思危相似然思危者以寵利為憂患失者以寵利為樂所存大不同也</hi>推賢讓能庶官乃<lb/>
<pb n="5b"/>
和不和政庬舉能其官惟爾之能稱匪其人惟爾不任<lb/>
<hi>推通回切庬莫江切○賢有德者也能有才者也王氏曰道二義利而已推賢讓能所以為義大臣出於義則莫不出於義此庶官所以不爭而和蔽賢害能所以為利大臣出於利則莫不出於利此庶官所以爭而不和庶官不和則政必雜亂而不理矣稱亦舉也所舉之人能修其官是亦爾之所能舉非其人是亦爾不勝任古者大臣以人事君其責如此</hi>王曰嗚呼三事曁大夫敬爾有官亂爾<lb/>
有政以佑乃辟永康兆民萬邦惟無斁<hi>辟必益反斁音亦○三事即立政三事也亂治也篇終歎息上自三事下至大夫而申戒勑之也其不及公孤者公孤德尊位隆非有待於戒勑也</hi>
<pb n="6a"/>
　　　君陳<hi>君陳臣名唐孔氏曰周公遷殷頑民於下都周公親自監之周公既殁成王命君陳</hi>
　　　<hi>代周公此其策命之詞史録其書以君陳名篇今文無古文有</hi>
王若曰君陳惟爾令德孝恭惟孝友于兄弟克施有政<lb/>
命汝尹兹東郊敬哉<hi>言君陳有令德事親孝事上恭惟其孝友於家是以能施政於邦孔子曰居家理故治可移於官陳氏曰天子之國五十里為近郊自王城言之則下都乃東郊之地故君陳畢命皆指下都為東郊</hi>昔周公師保萬民民懷其德往愼乃司兹率<lb/>
厥常懋昭周公之訓惟民其乂<hi>周公之在東郊有師之尊有保之親師教之保安之民懷其德君陳之往但當謹其所司率循其常勉明周公之舊訓則民其治矣葢周公既殁民方思慕周<pb n="6b"/>公之訓君陳能發明而光大之固宜其翕然聽順也</hi>我聞曰至治馨香感于神明<lb/>
黍稷非馨明德惟馨爾尚式時周公之猷訓惟日孜孜<lb/>
無敢逸豫<hi>吕氏曰成王既勉君陳昭周公之訓復舉周公精㣲之訓以告之至治馨香以下四語所謂周公之訓也既言此而揭之以爾尚式時周公之猷訓則是四言為周公之訓明矣物之精華固無二體然形質止而氣臭升止者有方升者無間則馨香者精華之上達者也至治之極馨香發聞感格神明不疾而速凡昭薦黍稷之苾芬是豈黍稷之馨哉所以苾芬者實明德之馨也至治舉其成明德循其本非有二聲香也周公之訓固為精㣲而舉以告君陳尤當其可自殷頑民言之欲其感格非可刑驅而勢迫所謂洞達無間者葢當深省也自周公法度言之典章雖具苟無前人之德則索然萎薾徒為陳迹也故勉之以用是猷訓惟日<pb n="7a"/>孜孜無敢逸豫焉是訓也至精至微非日新不已深致敬篤之功孰能與於斯</hi>凡人未見聖若<lb/>
不克見既見聖亦不克由聖爾其戒哉爾惟風下民惟<lb/>
草<hi>未見聖如不能得見既見聖亦不能由聖人情皆然君陳親見周公故特申戒以此君子之德風也小人之德草也草上之風必偃君陳克由周公之訓則商民亦由君陳之訓矣</hi>圖厥政莫或不艱<lb/>
有廢有興出入自爾師虞庶言同則繹<hi>師衆虞度也言圖謀其政無小無大莫或不致其難有所當廢有所當興必出入反覆與衆共虞度之衆論既同則又紬繹而深思之而後行也葢出入自爾師虞者所以合乎人之同庶言同則繹者所以斷於己之獨孟子曰國人皆曰賢然後察之國人皆曰可殺然後察之庶言同則繹之謂也</hi>爾有嘉謀嘉猷則入告爾后于<lb/>
<pb n="7b"/>
内爾乃順之于外曰斯謀斯猷惟我后之德嗚呼臣人<lb/>
咸若時惟良顯哉<hi>言切於事謂之謀言合於道謂之猷道與事非二也各舉其甚者言之良以德言顯以名言或曰成王舉君陳前日已陳之善而歎息以美之也○葛氏曰成王殆失斯言矣欲其臣善則稱君人臣之細行也然君既有是心至於有過則將使誰執哉禹聞善言則拜湯改過不吝端不為此言矣嗚呼此其所以為成王歟</hi>王曰君陳爾惟𢎞周公丕訓無依勢作威<lb/>
無倚法以削寛而有制從容以和<hi>從七恭反○此篇言周公訓者三曰懋昭曰式時至此則𢎞周公之丕訓欲其益張而大之也君陳何至依勢以為威倚法以侵削者然勢我所有也法我所用也喜怒予奪毫髪不於人而於己是私意也非公理也安能不作威以削乎君陳之世當寛和之時也<pb n="8a"/>然寛不可一於寛必寛而有其制和不可一於和必從容以和之而後可以和厥中也</hi>殷民在辟<lb/>
予曰辟爾惟勿辟予曰宥爾惟勿宥惟厥中<hi>辟毘亦反○上章成王慮君陳之徇已此則慮君陳之徇君也言殷民之在刑辟者不可徇君以為生殺惟當審其輕重之中也</hi>
有弗若于汝政弗化于汝訓辟以止辟乃辟<hi>其有不順于汝之政不化于汝之訓刑之可也然刑期無刑刑而可以止刑者乃刑之此終上章之辟</hi>狃于姦宄敗<lb/>
常亂俗三細不宥<hi>狃女九反○狃習也常典常也俗風俗也狃于姦宄與夫毁敗典常壞亂風俗人犯此三者雖小罪亦不可宥以其所關者大也此終上章之宥</hi>爾無忿疾于頑無<lb/>
求備于一夫<hi>無忿疾人之所未化無求備人之所不能</hi>必有忍其乃有濟有<lb/>
<pb n="8b"/>
容德乃大<hi>孔子曰小不忍則亂大謀必有所忍而後能有所濟然此猶有堅制力蓄之意若洪裕寛綽恢恢乎有餘地者斯乃德之大也忍言事容言德各以深淺言也</hi>簡厥修亦簡其或不<lb/>
修進厥良以率其或不良<hi>王氏曰修謂其職業良謂其行義職業有修與不修當簡而别之則人勸功進行義之良者以率其不良則人勵行</hi>惟民生厚因物有遷違上<lb/>
所命從厥攸好爾克敬典在德時乃罔不變允升于大<lb/>
猷惟予一人膺受多福其爾之休終有辭于永世<hi>言斯民之生其性本厚而所以澆薄者以誘於習俗而為物所遷耳然厚者既可遷而薄則薄者豈不可反而厚乎反薄歸厚特非聲音笑貌之所能為爾民之於上固不從其令而從其好大學言其所令反其所好則民不從亦此<pb n="9a"/>意也敬典者敬其君臣父子兄弟夫婦朋友之常道也在德者得其典常之道而著之於身也葢知敬典而不知在德則典與我猶二也惟敬典而在德焉則所敬之典無非實有諸已實之感人㨗於桴鼓所以時乃罔不變而信升于大猷也如是則君受其福臣成其美而有令名於永世矣</hi>
　　　顧命<hi>顧還視也成王將崩命羣臣立康王史序其事為篇謂之顧命者鄭𤣥云囘首曰顧</hi>
　　　<hi>臨死囘顧而發命也今文古文皆有○吕氏曰成王經三監之變王室幾摇故此正其終始特</hi>
　　　<hi>詳焉顧命成王所以正其終康王之誥康王所以正其始</hi>
惟四月哉生魄王不懌<hi>始生魄十六日王有疾故不悦懌</hi>甲子王乃洮<lb/>
頮水相被冕服憑玉几<hi>洮音桃頮音悔○王發大命臨羣臣必齊戒沐浴今疾病危殆<pb n="9b"/>故但洮盥頮面扶相者被以衮冕憑玉几以發命</hi>乃同召太保奭芮伯彤伯畢<lb/>
公衞侯毛公師氏虎臣百尹御事<hi>召直笑反芮如税反彤音仝○同召六卿下至御治事者太保芮伯彤伯畢公衛侯毛公六卿也冢宰第一召公領之司徒第二芮伯為之宗伯第三彤伯為之司馬第四畢公領之司宼第五衛侯為之司空第六毛公領之太保畢毛三公兼也芮彤畢衛毛皆國名入為天子公卿師氏大夫官虎臣虎賁氏百尹百官之長及諸御治事者平時則召六卿使率其屬此則将發顧命自六卿至御事同以王命召也</hi>王曰嗚呼疾大漸惟幾病日臻既<lb/>
彌留恐不獲誓言嗣兹予審訓命汝<hi>此下成王之顧命也自歎其疾大進惟危殆病日至既彌甚而留連恐遂死不得誓言以嗣續我志此我所以詳審發訓命汝統言曰疾甚言曰病</hi>
<pb n="10a"/>
昔君文王武王宣重光奠麗陳敎則肄肄不違用克達<lb/>
殷集大命<hi>武猶文謂之重光猶舜如堯謂之重華也奠定麗依也言文武宣布重明之德定民所依陳列教條則民習服習而不違天下化之用能達於殷邦而集大命於周也</hi>在後之侗敬迓<lb/>
天威嗣守文武大訓無敢昏逾<hi>侗音同○侗愚也成王自稱言其敬迎上天威命而不敢少忽嗣守文武大訓而無敢昏逾天威天命也大訓述天命者也於天言天威於文武言大訓非有二也</hi>今天降疾殆弗興弗悟爾尚明時朕言用敬保元子<lb/>
釗𢎞濟于艱難<hi>釗音昭○釗康王名成王言今天降疾我身殆將必死弗興弗梧爾庶幾明是我言用敬保元子釗大濟于艱難曰元子者正其統也</hi>柔逺能邇安勸小大庶邦<lb/>
<pb n="10b"/>
<hi>懐來馴擾安寧勸導皆君道所當盡者合逺邇小大而言又以見君德所施公平周溥而不可有所偏滯也</hi>
思夫人自亂于威儀爾無以釗冒貢于非幾<hi>亂治也威者有威可畏儀者有儀可象舉一身之則而言也葢人受天地之中以生是以有動作威儀之則成王思夫人之所以為人者自治於威儀耳自治云者正其身而不假於外求也貢進也成王又言羣臣其無以元子而冒進於不善之幾也葢幾者動之㣲而善惡之所由分也非幾則發於不善而陷於惡矣威儀舉其著於外者而勉之也非幾舉其發於中者而戒之也威儀之治皆本於一念一慮之微可不謹乎孔子所謂知幾子思所謂謹獨周子所謂幾善惡者皆致意於是也成王垂絶之言而拳拳及此其有得於周公者亦深矣○蘇氏曰死生之際聖賢之所甚重也成王将崩之一日被冕服以見百官出經逺保世之言其不死於燕安婦人之手也明矣其致<pb n="11a"/>刑措宜哉</hi>兹既受命還出綴衣于庭越翼日乙丑王崩<hi>還音旋○綴衣幄帳也羣臣既退徹出幄帳於庭喪大記云疾病君徹懸東首於北牖下是也於其明日王崩</hi>太保<lb/>
命仲桓南宫毛俾爰齊侯吕伋以二干戈虎賁百人逆<lb/>
子釗於南門之外延入翼室恤宅宗<hi>桓毛二臣名伋太公望子為天子虎賁氏延引也翼室路寝旁左右翼室也太保以冢宰攝政命桓毛二臣使齊侯吕伋以二干戈虎賁百人逆太子釗於路寝門外引入路寝翼室為憂居宗主也吕氏日發命者冢宰傳命者兩朝臣承命者勲戚顯諸侯體統尊嚴樞機周宻防危慮患之意深矣入自端門萬姓咸覩與天下共之也延入翼室為憂居之宗示天下不可一日無統也唐穆敬文武以降閹寺執國命易主於宫掖而外廷猶不聞然後知周家之制曲盡備豫雖一<pb n="11b"/>條一節亦不可廢也</hi>丁卯命作冊度<hi>命史為冊書法度傳顧命於康王</hi>越七日癸<lb/>
酉伯相命士須材<hi>伯相召公也召公以西伯為相須取也命士取材木以供䘮用</hi>狄設<lb/>
黼扆綴衣<hi>扆隱豈反○狄下士祭統云狄者樂吏之賤者也䘮大記狄人設階葢供䘮役而典設張之事者也黼扆屏風畫為斧文者設黼扆幄帳如成王生存之日也</hi>牖閒南嚮敷重篾席<lb/>
黼純華玉仍几<hi>篾莫結反○此平時見羣臣覲諸侯之坐也敷設重席所謂天子之席三重者也篾席桃竹枝席也黼白黒雜繪純緣也華彩色也華玉以飾几仍因也因生時所設也周禮吉事變几凶事仍几是也</hi>西序東嚮敷重底席綴純文貝仍几<hi>此旦夕聽事之坐也東西廂謂之序底席蒲席也綴雜彩文貝有文之貝以飾几也</hi>東序西嚮敷重豐席畫純<lb/>
<pb n="12a"/>
雕玉仍几<hi>此養國老饗羣臣之坐也豐席筍席也畫彩色雕刻鏤也</hi>西夾南嚮敷重<lb/>
筍席𤣥紛純漆仍几<hi>此親屬私燕之坐也西廂夾室之前筍席竹席也紛雜也以𤣥黒之色雜為之緣漆漆几也牖閒兩序西夾其席有四牖戸之閒謂之扆天子負扆朝諸侯則牖閒南嚮之席坐之正也其三席各隨事以時設也將傳先王顧命知神之在此乎在彼乎故兼設平生之坐也</hi>越玉五<lb/>
重陳寶赤刀大訓𢎞璧琬琰在西序大玉夷玉天球河<lb/>
圖在東序𦙍之舞衣大貝鼖鼓在西房兌之戈和之弓<lb/>
垂之竹矢在東房<hi>於東西序坐北列玉五重及陳先王所寶器物赤刀赤削也大訓三皇五帝之書訓誥亦在焉文武之訓亦日大訓𢎞璧大璧也琬琰圭名夷常也球嗚球也河圖伏羲時龍馬負圖出<pb n="12b"/>於河一六位北二七位南三八位東四九位西五十居中者易大傳所謂河出圖是也𦙍國名𦙍國所制舞衣大貝如車渠鼖鼔長八尺兌和皆古之巧工垂舜時其工舞衣鼖鼔戈弓竹矢皆制作精巧中法度故歴代傳寶之孔氏曰𢎞璧琬琰大玉夷玉天球玉之五重也吕氏日西序所陳不惟赤刀𢎞璧而大訓參之東序所陳不惟太玉夷玉而河圖參之則其所寶者斷可識矣愚謂寳玉器物之陳非徒以為國容觀美意者成王平日之所觀閲手澤在焉陳之以象其生存也楊氏中庸傳曰宗器於祭陳之示能守也於顧命陳之示能傳也</hi>
大輅在賔階面綴輅在阼階面先輅在左塾之前次輅<lb/>
在右塾之前<hi>大輅玉輅也綴輅金輅也先輅木輅也次輅象輅革輅也王之五輅玉輅以祀不以封為最貴金輅以封同姓為次之象輅以封異姓為又次之革輅以封四衛為又次之木輅以封蕃國為最賤<pb n="13a"/>其行也貴者宜自近賤者宜逺也王乘玉輅綴之者金輅也故金輅謂之綴輅最逺者木輅也故卞輅謂之先輅以木輅為先輅則革輅象輅為次輅矣賔階西階也阼階東階也面南嚮也塾門側堂也五輅陳列以象成王之生存也周禮典輅云若有大祭祀則出輅大喪大賔客亦如之是大喪出輅為常禮也又按所陳寶玉器物皆以西為上者成王殯在西序故也</hi>二人雀弁執惠立于畢門之内四<lb/>
人綦弁執戈上刃夾兩階戺一人冕執劉立于東堂一<lb/>
人冕執鉞立于西堂一人冕執戣立于東垂一人冕執<lb/>
瞿立于西垂一人冕執鋭立于側階<hi>戺鉏里反戣音逵○弁士服雀升赤色弁也綦弁以文鹿子皮為之惠三隅矛路寝門一名畢門上刃刃外嚮也堂廉曰戺冕大夫服劉鉞屬戣瞿<pb n="13b"/>皆㦸屬鋭當作鈗説文曰鈗侍臣所執兵從金允聲周書曰一人冕執鈗讀若允東西堂路寝東西廂之前堂也東西垂路寝東西序之階上也側階北陛之階上也○吕氏曰古者執戈㦸以宿衞王宫皆士大夫之職無事而奉燕私則從容養德而有膏澤之潤有事而司禦侮則堅明守義而無腹心之虞下及秦漢陛楯執㦸尚餘一二此制既廢人主接士大夫者僅有視朝數刻而周廬陛楯或環以椎埋嚚悍之徒有志於復古者當深繹也</hi>王麻冕黼裳由賔階隮卿士邦君麻冕蟻裳入即位<lb/>
<hi>隮牋西反○麻冕三十升麻為冕也隮升也康王吉服自西階升堂以受先王之命故由賔階也蟻𤣥色公卿大夫及諸侯皆同服亦廟中之禮不言升階者從王賔階也入即位者各就其位也○吕氏曰麻冕黼裳王祭服也卿士邦君祭服之裳皆纁今蟻裳者盖無事於奠祝不欲純用吉服有位於班列不可純用凶服酌吉凶<pb n="14a"/>之閒示禮之變也</hi>太保太史太宗皆麻冕彤裳太保承介圭上<lb/>
宗奉同瑁由阼階隮太史秉書由賔階隮御王冊命<hi>太宗宗伯也彤纁也太保受遺太史奉冊太宗相禮故皆祭服也介大也大圭天子之守長尺有二寸同爵名祭以酌酒者瑁方四寸邪刻之以冒諸侯之珪璧以齊瑞信也太保宗伯以先王之命奉符寶以傳嗣君有主道焉故升自阼階太史以冊命御王故持書由賔階以升蘇氏曰凡王所臨所服用皆曰御</hi>曰皇后憑<lb/>
玉几道揚末命命汝嗣訓臨君周邦率循大卞燮和天<lb/>
下用答揚文武之光訓<hi>成王顧命之言書之冊矣此太史口陳者也皇大后君也言大君成王力疾親憑玉几道揚臨終之命命汝嗣守文武大訓曰汝者父前子名之義卞法也臨君周邦位之大<pb n="14b"/>也率循大卞法之大也燮和天下和之大也居大位由大法致大和然後可以對揚文武之光訓也</hi>王再<lb/>
拜興答曰眇眇予末小子其能而亂四方以敬忌天威<lb/>
<hi>眇小而如亂治也王拜受顧命起答太史曰眇眇然予微末小子其能如祖父治四方以敬忌天威乎謙辭退託於不能也顧命有敬迓天威嗣守文武大訓之語故太史所告康王所答皆於是致意焉</hi>乃受同<lb/>
瑁王三宿三祭三咤上宗曰饗<hi>咤陟嫁反○王受瑁為主受同以祭宿進爵也祭祭酒也咤奠爵也禮成於三故三宿三祭三咤葛氏曰受上宗同瑁則受太保介圭可知宗伯曰饗者傳神命以饗告也</hi>太保受同降盥以異同秉璋以酢授宗人同拜<lb/>
王答拜<hi>酢疾各反○太保受王所咤之同而下堂盥冼更用他同秉璋以酢酢報祭也祭禮君執圭瓚<pb n="15a"/>祼尸太宗執璋瓚亞祼報祭亦亞祼之類故亦秉璋也以同授宗人而拜尸王答拜者代尸拜也宗人小宗伯之屬相太保酢者也太保供王故宗人供太保</hi>太保受同祭嚌宅授宗人同拜<lb/>
王答拜<hi>嚌才詣反○以酒至齒曰嚌太保復受同以祭飲福至齒宅居也太保退居其所以同授宗人又拜王復答拜太保飲福至齒者方在喪疚歆神之賜而不甘其味也若王則喪之主非徒不甘味雖飲福亦廢也</hi>太保降收諸侯出廟門俟<hi>太保下堂有司收撤器用廟門路寝之門也成王之殯在焉故曰廟言諸侯則卿士以下可知俟者俟見新君也</hi>
　　　康王之誥<hi>今文古文皆有但今文合于顧命</hi>
王出在應門之内太保率西方諸侯入應門左畢公率<lb/>
<pb n="15b"/>
東方諸侯入應門右皆布乘黄朱賔稱奉圭兼幣曰一<lb/>
二臣衞敢執壤奠皆再拜稽首王義嗣德答拜<hi>漢孔氏曰王出畢門立應門内鄭氏曰周禮五門一曰臯門二日雉門三日庫門四曰應門五曰路門路門一曰畢門外朝在路門外則應門之内葢内朝所在也周中分天下諸侯主以二伯自陜以東周公主之自陜以西召公主之召公率西方諸侯葢西伯舊職畢公率東方諸侯則繼周公為東伯矣諸侯入應門列于左右布陳也乘四馬也諸侯皆陳四黄馬而朱其鬛以為庭實或曰黄朱若篚厥𤣥黄之類賔諸侯也稱舉也諸侯舉所奉圭兼幣曰一二臣衛一二見非一也為王蕃衛故曰臣衞敢執壌地所出奠䞇皆再拜首至地以致敬義宜也義嗣德云者史氏之辭也康王宜嗣前人之德故答拜也呉氏日穆公使人弔公子重耳重耳稽顙而不拜穆公曰仁夫公子<pb n="16a"/>稽顙而不拜則未為後也蓋為後者拜不拜故未為後也弔者含者襚者升堂致命主孤拜稽顙成為後者也康王之見諸侯若以為不當拜而不拜則疑未為後也且純乎吉也答拜既正其為後且知其以喪見也</hi>太<lb/>
保暨芮伯咸進相揖皆再拜稽首曰敢敬告天子皇天<lb/>
改大邦殷之命惟周文武誕受羑若克恤西土<hi>冢宰及司徒與羣臣皆進相揖定位又皆再拜稽首陳戒於王曰敢敬告天子示不敢輕告且尊稱之所以重其聽也曰大邦殷者明有天下不足恃也羑若未詳蘇氏曰羑羑里也文王出羑里之囚天命自是始順或曰羑若即下文之厥若也羑厥或字有訛謬西土文武所興之地言文武所以大受命者以其能恤西土之衆也進告不言諸侯以内見外</hi>惟新陟王畢協賞罰戡定厥功用敷遺後人休今<lb/>
<pb n="16b"/>
王敬之哉張皇六師無壞我高祖寡命<hi>陟升遐也成王初崩未葬未諡故曰新陟王畢盡協合也好惡在理不在我故能盡合其賞之所當賞罰之所當罰而克定其功用施及後人之休美今王嗣位其敬勉之哉皇大也張皇六師大戒戎備無廢壞我文武艱難寡得之基命也按召公此言若𨗳王以尚威武者然守成之世多溺宴安而無立志苟不詰爾戎兵奮揚武烈則廢弛怠惰而陵遲之漸見矣成康之時病正在是故周公於立政亦懇懇言之後世墜先王之業忘祖父之讎上下苟安甚至於口不言兵亦異於召公之見矣可勝歎哉</hi>王若曰庶邦侯甸男衞惟予一人釗<lb/>
報誥<hi>報誥而不及羣臣者以外見内康王在䘮故稱名春秋嗣王在䘮亦書名也</hi>昔君文武<lb/>
丕平富不務咎底至齊信用昭明於天下則亦有熊羆<lb/>
<pb n="17a"/>
之士不二心之臣保乂王家用端命于上帝皇天用訓<lb/>
厥道付畀四方<hi>丕平富者溥博均平薄歛富民言文武德之廣也不務咎者不務咎惡輕省刑罰言文武罰之謹也底至者推行而底其至也齊信者兼盡而極其誠也文武務德不務罰之心推行而底其至兼盡而極其誠内外充實故光輝發越用昭明于天下葢誠之至者不可揜也而又有熊羆武勇之士不二心忠實之臣戮力同心保义王室文武用受正命於言天上天用順文武之道而付之以天下之大也康王此者求助羣臣諸侯之意</hi>乃命建侯樹屏在我後之人今予一二伯<lb/>
父尚胥暨顧綏爾先公之臣服于先王雖爾身在外乃<lb/>
心罔不在王室用奉恤厥若無遺鞠子羞<hi>天子稱同姓諸侯曰伯父<pb n="17b"/>康王言文武所以命建侯邦植立蕃屏者意葢在我後之人也今我一二伯父庶幾相與顧綏爾祖考所以臣服于我先王之道雖身守國在外乃心當常在王室用奉上之憂勤其順承之毋遺我稚子之恥也</hi>羣公<lb/>
既皆聽命相揖趨出王釋冕反喪服<hi>始相揖者揖而進也此相揖者揖而退也蘇氏曰成王崩未葬君臣皆冕服禮歟曰非禮也謂之變禮可乎曰不可禮變於不得已嫂非溺終不援也三年之喪既成服釋之而即吉無時而可者曰成王顧命不可以不傳既傳不可以喪服受也曰何為其不可也孔子曰將冠子未及期日而有齊衰大功之喪則因喪服而冠冠吉禮也猶可以喪服行之受顧命見諸侯獨不可以喪服乎太保使太史奉冊授王于次諸侯入哭於路寝而見王於次王喪服受教戒諌哭踊答拜聖人復起不易斯言矣春秋傳曰鄭子皮如晋葬晋平公將以幣行子産曰喪安用幣子皮固請以行既葬諸<pb n="18a"/>侯之大夫欲因見新君叔向辭之曰大夫之事畢矣而又命孤孤斬焉在衰絰之中其以嘉服見則喪禮未畢其以喪服見是重受弔也大夫將若之何皆無辭以退今康主既以嘉服見諸侯而又受乘黄玉帛之幣使周公在必不為此然則孔子何取此書也曰至矣其父子君臣之間教戒深切著明足以為後世法孔子何為不取哉然其失禮則不可不辨</hi>
　　　畢命<hi>康王以成周之衆命畢公保釐此其冊命也今文無古文有○唐孔氏曰漢律歴志</hi>
　　　<hi>云康王畢命豐刑曰惟十有二年六月庚午朏王命作冊書豐刑此偽作者傳聞舊語得其年</hi>
　　　<hi>月不得以下之辭妄言作豐刑耳亦不知豐刑之言何所道也</hi>
惟十有二年六月庚午朏越三日壬申王朝歩自宗周<lb/>
<pb n="18b"/>
至于豐以成周之衆命畢公保釐東郊<hi>康王之十二年也畢公嘗相文王故康王就豐文王廟命之成周下都也保安釐理也保釐即下文旌別淑慝之謂葢一代之治體一篇之宗要也</hi>王若曰嗚呼父師惟文王武王敷大德于天下用克<lb/>
受殷命<hi>畢公代周公為太師也文玉武王布大德于天下用能受殷之命言得之之難也</hi>惟周<lb/>
公左右先王綏定厥家毖殷頑民遷于洛邑密邇王室<lb/>
式化厥訓既歴三紀世變風移四方無虞予一人以寧<lb/>
<hi>十二年曰紀父子日世周公左右文武成王安定國家謹毖頑民遷于洛邑密近王室用化其教既歴三紀世已變而風始移今四方無可虞度之事而予一人以寧言化之之難也</hi>道有升降政由俗<lb/>
<pb n="19a"/>
革不臧厥臧民罔攸勸<hi>有升有降猶言有隆有汚也周公當世道方降之時至君陳畢公之世則將升於大猷矣為政者因俗變革故周公毖殷而謹厥始君陳有容而和厥中皆由俗為政者當今之政旌别淑慝之時也苟不善其善則民無所勸慕矣</hi>惟公懋德克勤小物弼亮<lb/>
四世正色率下罔不祗師言嘉績多于先王予小子垂<lb/>
拱仰成<hi>懋盛大之義予懋乃德之懋小物猶言細行也言畢公既有盛德又能勤於細行輔導四世風采凝峻表儀朝著若大若小罔不祗服師訓休嘉之績葢多於先王之時矣今我小子復何為哉垂衣拱手以仰其成而已康王將付畢公以保釐之寄故叙其德業之盛而歸美之也</hi>王曰嗚呼父師今<lb/>
予祗命公以周公之事往哉<hi>今我敬命公以周公化訓頑民之事公其往哉言非<pb n="19b"/>周公所為不敢屈公以行也</hi>旌别淑慝表厥宅里彰善癉惡樹之風<lb/>
聲弗率訓典殊厥井疆俾克畏慕申畫郊圻慎固封<lb/>
守以康四海<hi>瘅多旱反守舒究反○淑善慝惡癉病也旌善别惡成周今日由俗革之政也表異善人之居里如後世旌表門閭之類顯其為善者而病其為不善者以樹立為善者風聲使顯於當時而傳於後世所謂旌淑也其不率訓典者則殊異其井里疆界使不得與善者雜處禮記曰不變移之郊不變移之遂即其法也使能畏為惡之禍而慕為善之福所謂别慝也圻與畿同郊圻之制昔固規畫矣曰申云者申明之也封域之險昔固有守矣曰謹云者戒嚴之也疆域障塞嵗久則易湮世平則易玩時緝而屢省之乃所以尊嚴王畿王畿安則四海安矣</hi>政貴有恒辭尚體要不惟好異商俗靡<lb/>
<pb n="20a"/>
靡利口惟賢餘風未殄公其念哉<hi>恒胡登反○對暫之謂恒對常之謂異趣完具而已之謂體衆體所會之謂要政事純一辭令簡實深戒作聰明趨浮末好異之事凡論治體者皆然而在商俗則尤為對病之藥也蘇氏曰張釋之諌漢文帝秦任刀筆之吏争以亟疾苛察相高其弊徒文具無惻隱之實以故不聞其過陵夷至於二世天下土崩今以嗇夫口辯而超遷之臣恐天下隨風靡爭口辯無其實凡釋之所論則康王以告畢公者也</hi>我聞曰世禄之家鮮克由禮以蕩陵<lb/>
德實悖天道敝化奢麗萬世同流<hi>鮮上聲悖蒲没反○古人論世禄之家逸樂豢養其能由禮者鮮矣既不由禮則心無所制肆其驕蕩陵蔑有德悖亂天道敝壞風化奢侈美麗萬世同一流也康王將言殷士怙侈滅義之惡故先取古人論世族者發之</hi>兹殷庶士席寵惟舊<lb/>
<pb n="20b"/>
怙侈滅義服美于人驕淫矜侉將由惡終雖收放心閑<lb/>
之惟艱<hi>侉枯瓜反○吕氏曰殷士憑藉光寵助發其私欲者有自來矣私欲公義相為消長故怙侈必至滅義義滅則無復羞惡之端徒以服飾之美侉之於人而身之不美則莫之恥也流而不反驕淫矜侉百邪並見將以惡終矣洛邑之遷式化厥訓雖已收其放心而其所以防閑其邪者猶甚難也</hi>資富能訓<lb/>
惟以永年惟德惟義時乃大訓不由古訓于何其訓<hi>言殷士不可不訓之也資資財也資富而能訓則心不遷于外物而可全其性命之正也然訓非外立教條也惟德惟義而已德者心之理義者理之宜也德義人所同有也惟德義以為訓是乃天下之大訓然訓非可以已私言也當稽古以為之説葢善無證則民不從不由古以為訓于何以為訓乎</hi>王曰嗚呼父師<lb/>
<pb n="21a"/>
邦之安危惟兹殷士不剛不柔厥德允修<hi>是時四方無虞矣蕞爾殷民化訓三紀之餘亦何足慮而康王拳拳以邦之安危惟繫於此其不苟於小成者如此文武周公之澤其深長也宜哉不剛所以保之不柔所以釐之不剛不柔其德信乎其修矣</hi>惟周公克慎厥始<lb/>
惟君陳克和厥中惟公克成厥終三后協心同底于道<lb/>
道洽政治澤潤生民四夷左衽罔不咸頼予小子永膺<lb/>
多福<hi>殊厥井疆非治之成也使商民皆善然後可謂之成此曰成者預期之也三后所治者洛邑而施殳四夷王畿四方之本也呉氏曰道者致冶之道也始之中之終之雖時有先後皆能即其行事觀其用心而有以濟之若出於一時若成於一人謂之協心如此</hi>公其惟時成周建無窮之基<lb/>
<pb n="21b"/>
亦有無窮之聞子孫訓其成式惟乂<hi>聞音問○建立訓順式法也成周指下都而言吕氏曰畢公四世元老豈區區立後世名者而勲德之隆亦豈少此康王所以望之者蓋相期以無窮事業乃尊敬之至也</hi>嗚呼罔曰弗克惟既厥心罔曰民寡惟慎<lb/>
厥事欽若先王成烈以休于前政<hi>蘇氏曰曰弗克者畏其難而不敢為者也曰民寡者易其事以為不足為者也前政周公君陳也</hi>
　　　君牙<hi>君牙臣名穆王命君牙為大司徒此其誥命也今文無古文有</hi>
王若曰嗚呼君牙惟乃祖乃父世篤忠貞服勞王家<lb/>
厥有成績紀于太常<hi>王穆王也康王孫昭王子周禮司勲云凡有功者銘書于王之<pb n="22a"/>太常司常云日月為常畫日月於旌旗也</hi>惟予小子嗣守文武成康遺緒亦<lb/>
惟先王之臣克左右亂四方心之憂危若蹈虎尾渉于<lb/>
春氷<hi>緒統緒也若蹈虎尾畏其噬若渉春氷畏其陷言憂危之至以見求助之切也</hi>今命爾予<lb/>
翼作股肱心膂纘乃舊服無忝祖考<hi>膂脊也舊服忠貞服勞之事忝辱也欲君牙以其祖考事先王者而事我也</hi>𢎞敷五典式和民則爾身克正罔<lb/>
敢弗正民心罔中惟爾之中<hi>𢎞敷者大而布之也式和者敬而和之也則有物有則之則君臣之義父子之仁夫婦之别長㓜之序朋友之信是也典以設教言故曰𢎞敷則以民彛言故曰式和此司徒之教也然教之本則在君牙之身正也中也民則之體而人之所同然也正以身言欲其所處無邪<pb n="22b"/>行也中以心言欲其所存無邪思也孔子曰子率以正孰敢不正周公曰率自中此告君牙以司徒之職也</hi>
夏暑雨小民惟曰怨咨冬祁寒小民亦惟曰怨咨厥惟<lb/>
艱哉思其艱以圖其易民乃寧<hi>祁大也暑雨祁寒小民怨咨自傷其生之艱難也厥惟艱哉者歎小民之誠為艱難也思念其難以圖其易民乃安也艱者饑寒之艱易者衣食之易司徒敷五典擾兆民兼教養之職此又告君牙以養民之難也</hi>嗚呼丕顯哉文王謨丕承<lb/>
哉武王烈啓佑我後人咸以正罔缺爾惟敬明乃訓用<lb/>
奉若于先王對揚文武之光命追配于前人<hi>丕大謨謀烈功也文顯於前武承於後日謨曰烈各指其實而言之咸以正者無一事不出於正咸罔缺者無一事不致其周宻若<pb n="23a"/>順對答配匹也前人君牙祖父</hi>王若曰君牙乃惟由先正舊典時式民之治<lb/>
亂在茲率乃祖考之攸行昭乃辟之有乂<hi>先正君牙祖父也君牙由祖父舊職而是法之民之治亂在此而已法則治否則亂也循汝祖父之所行而顯其君之有乂復申戒其守家法以終之按此篇專以君牙祖父為言曰纘舊服曰由舊典曰無忝曰追配曰由先正舊典曰率祖考攸行然則君牙之祖父嘗任司徒之職而其賢可知矣惜載籍之無傳也陳氏曰康王時芮伯為司徒君牙豈其後邪</hi>
　　　冏命<hi>冏俱永反○穆王命伯冏為太僕正此其誥命也今文無古文有○吕氏曰陪僕暬</hi>
　　　<hi>御之臣後世視為賤品而不之擇者曾不知人主朝夕與居氣體移養常必由之潜消黙奪於</hi>
　　　<hi>冥冥之中而明爭顯諫於昭昭之際抑末矣自周公作立政而歎綴衣虎賁知恤者鮮則君德</hi>
<pb n="23b"/>
　　　<hi>之所繫前此知之者亦罕矣周公表而出之其選始重穆王之用太僕正特作命書至與大司</hi>
　　　<hi>徒略等其知本哉</hi>
王若曰伯冏惟予弗克于德嗣先人宅丕后怵惕惟厲<lb/>
中夜以興思免厥愆<hi>怵勅律反○伯冏臣名穆王言我不能于德繼前人居大君之位恐懼危厲中夜以興思所以免其咎過</hi>昔在文武聰明齊聖小大之臣咸懐<lb/>
忠良其侍御僕從罔匪正人以旦夕承弼厥辟出入起<lb/>
居罔有不欽發號施令罔有不臧下民祗若萬邦咸休<lb/>
<hi>從才用反○侍給侍左右者御車御之官僕從太僕羣僕凡從王者承承順之謂弼正救之謂雖文武之君聰<pb n="24a"/>明齊聖小大之臣咸懷忠良固無待於侍御僕從之承弼者然其左右奔走皆得正人則承順正救亦豈小補哉</hi>惟予一人無良實頼左右前後有位之士匡其不及<lb/>
繩愆糾謬格其非心俾克紹先烈<hi>無良言其質之不善也匡輔助也繩直糾正也非心非僻之心也先烈文武也</hi>今予命汝作大正正于羣僕侍御之<lb/>
臣懋乃后德交修不逮<hi>大正太僕正也周禮太僕下大夫也羣僕謂祭僕𨽻僕戎僕齊僕之類穆王欲伯冏正其羣僕侍御之臣以勉進君德而交修其所不及或曰周禮下大夫不得為正漢孔氏以為太御中大夫葢周禮大御最長下又有羣僕與此所謂正于羣僕者合且與君同車最為親近也</hi>
慎簡乃僚無以巧言令色便辟側媚其惟吉士<hi>便毘連反辟匹<pb n="24b"/>亦反○巧好令善也好其言善其色外飾而無質實者也便者順人之所欲辟者避人之所惡側者姦邪媚者諛説小人也吉士君子也言當謹擇汝之僚佐無任小人而惟用君子也之按此言謹簡乃僚則成周之時凡為官長者皆得自舉其屬不特辟除府史胥徒而已</hi>僕臣正厥后克正僕臣諛厥<lb/>
后自聖后德惟臣不德惟臣<hi>自聖自以為聖也僕臣之賢否係君德之輕重如此吕氏曰自古小人之敗君德為昏為虐為侈為縱曷其有極至於自聖猶若淺之為害穆王獨以是蔽之者葢小人之蠱其君必使之虚美熏心傲然自聖則謂人莫已若而欲予言莫之違然後法家拂士日逺而快意肆情之事亦莫或齟齬其間自聖之證既見而百疾從之昏虐侈縱皆其枝葉而不足論也</hi>爾無昵于<lb/>
憸人充耳目之官迪上以非先王之典<hi>汝無比近小人充我耳目之官<pb n="25a"/>導君上以非先王之典蓋穆王自量其執德未固恐左右以異端進而蕩其心也</hi>非人其吉惟<lb/>
貨其吉若時瘝厥官惟爾大弗克祗厥辟惟予汝辜<hi>戒其以貨賄任羣僕也言不于其人之善而惟以貨賄為善則是曠厥官汝大不能敬其君而我亦汝罪矣</hi>王<lb/>
曰嗚呼欽哉永弼乃后于彝憲<hi>彝憲常法也吕氏曰穆王卒章之命望於伯冏者深且長矣此心不繼造父為御周逰天下將必有車轍馬跡導其侈者果出於僕御之間抑不知伯冏猶在職乎否也穆王豫知所戒憂思深長猶不免躬自蹈之人心操捨之無常可懼哉</hi>
　　　吕刑<hi>吕侯為天子司冦穆王命訓刑以詰四方史録為篇今文古文皆有○按此篇專訓贖刑</hi>
　　　<hi>蓋本舜典金作贖刑之語今詳此書實則不然蓋舜典所謂贖者官府學校之刑爾若五刑則固未</hi>
<pb n="25b"/>
　　　<hi>嘗贖也五刑之寛惟處以流鞭扑之寛方許其贖今穆王贖法雖大辟亦與其贖免矣漢張敞以討</hi>
　　　<hi>羗兵食不繼建為入榖贖罪之法初亦未嘗及夫殺人及盗之罪而蕭望之等猶以為如此則富者</hi>
　　　<hi>得生貧者獨死恐開利路以傷治化曾謂唐虞之世而有是贖法哉穆王巡遊無度財匱民勞至其</hi>
　　　<hi>末年無以為訃乃為此一切權宜之術以斂民財夫子録之蓋亦示戒然其一篇之書哀矜惻怛猶</hi>
　　　<hi>可以想見三代忠厚之遺意云爾又按書傳引此多稱甫刑史記作甫侯言於王作修刑辟吕後為甫歟</hi>
惟吕命王享國百年耄荒度作刑以詰四方<hi>惟吕命與惟説命語意同先此以見訓刑為吕侯之言也耄老而昏亂之稱荒忽也孟子曰從獸無厭謂之荒穆王享國百年車轍馬跡遍于天下故史氏以耄荒二字發之亦以見贖刑為穆王耄荒所訓耳蘇氏曰荒大也大度作刑猶禹曰<pb n="26a"/>予荒度土功荒當屬下句亦通然耄亦貶之之辭也</hi>王曰若古有訓蚩尤惟始作<lb/>
亂延及于平民罔不宼賊鴟義姦宄奪攘矯䖍<hi>蚩充之反鴟處脂反○言鴻荒之世渾厚敦龐蚩尤始開暴亂之端驅扇熏炙延及平民無不為宼為賊鴟義者以鴟張跋扈為義矯䖍者矯詐䖍劉也</hi>苖民弗用靈制以刑惟作五虐之刑曰法<lb/>
殺戮無辜爰始淫為劓刵椓黥越兹麗刑并制罔差有<lb/>
辭<hi>劓牛例反刵而志反椓竹角反黥渠京反○苗民承蚩尤之暴不用善而制以刑惟作五虐之刑名之曰法以殺戮無罪於是始過為劓鼻刵耳㭬竅黥面之法於麗法者必刑之并制無罪不復以西直之辭為差别皆刑之也</hi>民興胥漸泯泯棼棼罔中于信以覆詛盟虐威庶<lb/>
<pb n="26b"/>
戮方告無辜于上上帝監民罔有馨香德刑發聞惟腥<lb/>
<hi>棼敷文反又音紛○泯泯昏也棼棼亂也民相漸染為昏為亂無復誠信相與反覆詛盟而已虐政作威衆被戮者方各告無罪於天天視苖民無有馨香德而刑戮發聞莫非腥穢吕氏曰形於聲嗟窮之反也動於氣臭惡之熟也馨香陽也腥穢隂也故德為馨香而刑發腥穢也</hi>皇帝哀矜庶戮之不辜<lb/>
報虐以威遏絶苖民無世在下<hi>皇帝舜也以書考之治苖民命伯夷禹稷臯陶皆舜之事報苖之虐以我之威絶滅也謂鼠與分比之類遏絶之使無繼世在下國</hi>乃命重黎絶<lb/>
地天通罔有降格羣后之逮在下明明棐常鰥寡無蓋<lb/>
<hi>重少昊之後黎高陽之後重即羲黎即和也吕氏曰治世公道昭明為善得福為惡得禍民曉然知其所由則<pb n="27a"/>不求之眇茫冥昧之間當三苗昏虐民之得罪者莫知其端無所控訴相與聽於神祭非其鬼天地人神之典雜揉瀆亂此妖誕之所以興人心之所以不正也在舜當務之急莫先於正人心首命重黎修明祀典天子然後祭天地諸侯然後祭山川高卑上下各有分限絶地天之通嚴幽明之分焄蒿妊誕之説舉皆屏息羣后及在下之羣臣皆精白一心輔助常道民卒善而得福惡而得祸雖鰥寡之㣲亦無有蓋蔽而不得自伸者也○按國語曰少皥氏之衰九黎亂德民神雜揉家為巫史民瀆齊盟祸災荐臻顓頊受之乃命南正重司天以屬神北正黎司地以屬民使無相侵瀆其後三苗復九黎之德堯復育重黎之後不忘舊者使復典之</hi>皇帝<lb/>
清問下民鰥寡有辭于苖德威惟畏德明惟明<hi>清問虚心而問也有辭聲苗之過也苖以虐為咸以察為明帝反其道以德威而天下無不畏以德明而天下無不明也</hi>乃<lb/>
<pb n="27b"/>
命三后恤功于民伯夷降典折民惟刑禹平水土主名<lb/>
山川稷降播種農殖嘉榖三后成功惟殷于民<hi>恤功致憂民之功也典禮也伯夷降天地人之三禮以折民之邦妄蘇氏曰失禮則入刑禮刑一物也伯夷降典以正民心禹平水土以定民居稷降播種以厚民生三后成功而致民之殷盛富庶也呉氏曰二典不載有兩刑官葢傳聞之謬也愚按臯陶未為刑官之時豈伯夷實兼之歟下文又言伯夷播刑之廸不應如此謬誤</hi>士制百<lb/>
姓于刑之中以教祗德<hi>命臯陶為士制百姓于刑辟之中所以檢其心而教以祗德也○呉氏曰臯陶不與三后之列遂使後世以刑官為輕後漢楊賜拜廷尉自以代非法家言曰三后成功惟殷于民臯陶不與葢吝之也是後世非獨人臣以刑官為輕人君亦以為輕矣觀舜之稱臯陶曰刑期于無刑民<pb n="28a"/>協于中時乃功又曰俾予從欲以治四方風動惟乃之休其所繫乃如此是可輕哉吕氐曰吕刑一篇以刑為主故歴叙本末而歸之於臯陶之刑勢不得與伯夷禹稷雜稱言固有賔主也</hi>穆穆在上明明<lb/>
在下灼于四方罔不惟德之勤故乃明于刑之中率乂<lb/>
于民棐彝<hi>穆穆者和敬之容也明明者精白之容也灼于四方者穆穆明明輝光發越而四達也君臣之德昭明如是故民皆觀感動盪為善而不能自已也如是而猶有未化者故士師明于刑之中使無過不及之差率又于民輔其常性所謂刑罰之精華也</hi>典獄非訖于威惟訖于富敬<lb/>
忌罔有擇言在身惟克天德自作元命配享在下<hi>訖盡也威權勢也富賄賂也當時典獄之官非惟得盡法於權勢之家亦惟得盡法於賄賂之人言不為威屈不為利誘<pb n="28b"/>也敬忌之至無有擇言在身大公至正純乎天德無毫髪不可舉以示人者天德在我則大命自我作而配享在下矣在下者對天之辭葢推典獄用刑之極功而至於與天為一者如此</hi>王曰嗟四方司<lb/>
政典獄非爾惟作天牧今爾何監非時伯夷播刑之迪<lb/>
其今爾何懲惟時苖民匪察于獄之麗罔擇吉人觀于<lb/>
五刑之中惟時庶威奪貨斷制五刑以亂無辜上帝不<lb/>
蠲降咎于苗苗民無辭于罰乃絶厥世<hi>司政典獄漢孔氏曰諸侯也為諸侯主刑獄而言非爾諸侯為天牧養斯民乎為天牧民則今爾何所監懲所當監者非伯夷乎所當懲者非有苗乎伯夷布刑以啓迪斯民捨臯陶而言伯夷者探本之論也麗附也苗民不察於獄辭之所麗又不擇吉<pb n="29a"/>人俾觀于五刑之中惟是貴者以威亂政富者以貨奪法斷制五刑亂虐無罪上帝不蠲貸而降罰于苗苗民無所辭其罰而遂殄滅之也</hi>王曰嗚呼念之哉伯父伯兄仲叔季弟<lb/>
幼子童孫皆聽朕言庶有格命今爾罔不由慰日勤爾<lb/>
罔或戒不勤天齊于民俾我一日非終惟終在人爾尚<lb/>
敬逆天命以奉我一人雖畏勿畏雖休勿休惟敬五刑<lb/>
以成三德一人有慶兆民頼之其寧惟永<hi>此告同姓諸侯也格至也參錯訊鞫極天下之勞者莫若獄苟有毫髪怠心則民有不得其死者矣罔不由慰日勤者爾所用以自慰者無不以日勤故職舉而刑當也爾罔或戒不勤者刑罰之用一成而不可變者也苟頃刻之不勤則刑罰失中<pb n="29b"/>雖深戒之而已施者亦無及矣戒固善心也而用刑豈可以或戒也哉且刑獄非所侍以為治也天以是整齊亂民使我為一日之用而已非終即康誥犬罪非終之謂言過之當宥者惟終即康誥小罪惟終之謂言故之當辟者非終惟終皆非我得輕重惟在夫人所犯耳爾當敬逆天命以承我一人畏威古通用威辟之也休宥之也我雖以為辟爾惟勿辟我雖以為宥爾惟勿宥惟敬乎五刑之用以成剛柔正直之德則君慶於上民賴於下而安寧之福其永乆而不替矣</hi>王曰吁來有邦有土告爾祥刑在今<lb/>
爾安百姓何擇非人何敬非刑何度非及<hi>有民社者皆在所告也夫刑凶器也而謂之祥者刑期無刑民恊于中其祥莫大焉及逮也漢世詔獄所逮有至數萬人者審度其所當逮者而後可逮之也曰何曰非問答以發其意以明三者之決不可不盡心也</hi>兩造具備師聽<lb/>
<pb n="30a"/>
五辭五辭簡孚正于五刑五刑不簡正于五罰五罰不<lb/>
服正于五過<hi>兩造者兩争者皆至也周官以兩造聽民訟具備者詞證皆在也師衆也五辭麗於五刑之辭也簡核其實也孚無可疑也正質也五辭簡核而可信乃質于五刑也不簡者辭與刑參差不應刑之疑者也罰贖也疑于刑則質于罰也不服者辭與罰又不應也罰之疑者也過誤也疑于罰則質于過而宥免之也</hi>五過之疵惟官惟反惟内惟貨惟來其罪惟均其<lb/>
審克之<hi>疵病也官威勢也反報德怨也内女謁也貨賄賂也來干請也惟此五者之病以出入人罪則以人之所犯坐之也審克者察之詳而盡其能也下文屢言以見其丁寧忠厚之至疵於刑罰亦然但言於五過者舉輕以見重也</hi>五刑之疑有赦五罰之疑有赦其審克之簡<lb/>
<pb n="30b"/>
孚有衆惟貌有稽無簡不聽具嚴天威<hi>刑疑有赦正于五罰也罰疑有赦正于五過也簡核情實可信者衆亦惟考察其容貌周禮所謂色聽是也然聽獄以簡核為本苟無情實在所不聽上帝臨汝不敢有毫髪之不盡也</hi>墨辟疑赦其罰百鍰閲實其罪劓<lb/>
辟疑赦其罰惟倍閲實其罪剕辟疑赦其罰倍差閲實<lb/>
其罪宫辟疑赦其罰六百鍰閲實其罪大辟疑赦其罰<lb/>
千鍰閲實其罪墨罰之屬千劓罰之屬千剕罰之屬五<lb/>
百宫罰之屬三百大辟之罰其屬二百五刑之屬三千<lb/>
上下比罪無僭亂辭勿用不行惟察惟法其審克之<hi>鍰胡<pb n="31a"/>關反○墨刻顙而湼之也劓割鼻也剕刖足也宫淫刑也男子割勢婦人幽閉大辟死刑也六兩曰鍰閲視也倍二百鍰也倍差倍而又差五百鍰也屬類也三千總計之也周禮司刑所掌五刑之屬二千五百刑雖増舊然輕罪比舊為多而重罪比舊為減也比附也罪無正律則以上下刑而比附其罪也無僭亂辭勿用不行未詳或曰亂辭辭之不可聽者不行舊有是法而今不行者戒其無差誤於僭亂之辭勿用今所不行之法惟詳明法意而審克之也○今按臯陶所謂罪疑惟輕者降一等而罪之耳今五刑疑赦而直罰之以金是大辟宫剕劓墨皆不復降等用矣蘇氏謂五刑疑各入罰不降當因古制非也舜之贖刑官府學校鞕扑之刑耳夫刑莫輕於鞕扑入於鞭扑之刑而又情法猶有可議者則是無法以治之故使之贖特不欲遽釋之也而穆王之所謂贖雖大辟亦贖也舜豈有是制哉詳見篇題</hi>上刑適輕下服下刑適重上<lb/>
<pb n="31b"/>
服輕重諸罰有權刑罰世輕世重惟齊非齊有倫有要<lb/>
<hi>事在上刑而情適輊則服下刑舜之宥過無大康誥所謂大罪非終者是也事在下刑而情適重則服上刑舜之刑故無小康誥所謂小罪非𤯝者是也若諸罰之輕重亦皆有權焉權者進退推移以求其輕重之宜也刑罰世輕世重者周官刑新國用輕典刑亂國用重典刑平國用中典隨世而為輕重者也輕重諸罰有權者權一人之輕重也刑罰世輕世重者權一世之輕重也惟齊非齊者法之權也有倫有要者法之經也言刑罰雖惟權變是適而齊之以不齊焉至其倫要所在葢有截然而不可紊者矣此兩句總結上意</hi>罰懲非<lb/>
死人極于病非佞折獄惟良折獄罔非在中察辭于<lb/>
差非從惟從哀敬折獄明啓刑書胥占咸庶中正其<lb/>
<pb n="32a"/>
刑其罰其審克之獄成而孚輸而孚其刑上備有并兩<lb/>
刑<hi>罰以懲過雖非致人於死然民重出贖亦甚病矣佞口才也非口才辯給之人可以折獄惟温良長者視民如傷者能折獄而無不在中也此言聽獄者當擇其人也察辭于差者辭非情實終必有差聽獄之要必於其差而察之非從惟從者察辭不可偏主猶曰不然而然所以審輕重而取中也哀敬折獄者惻怛敬畏以求其情也明啓刑書胥占者言詳明法律而與衆占度也咸庶中正者皆庶幾其無過忒也於是刑之罰之又當審克之也此言聽獄者當盡其心也若是則獄成於下而民信之獄輸於上而君信之其刑上備有并兩刑者言上其斷獄之書當備情節一人而犯兩事罪雖從重亦并兩刑而上之也此言讞獄者當備其辭也</hi>王<lb/>
曰嗚呼敬之哉官伯族姓朕言多懼朕敬于刑有德惟<lb/>
<pb n="32b"/>
刑今天相民作配在下明清于單辭民之亂罔不中聽<lb/>
獄之兩辭無或私家于獄之兩辭獄貨非寶惟府辜功<lb/>
報以庶尤永畏惟罰非天不中惟人在命天罰不極庶<lb/>
民罔有令政在于天下<hi>此總告之也官典獄之官也伯諸侯也族同族姓異姓也朕之於刑言且多懼况用之乎朕敬于刑者畏之至也有德惟刑厚之至也今天以刑相治斯民汝實任責作配在下可也明清以下敬刑之事也獄辭有單有兩單辭者無證之辭也聽之為尤難明者無一毫之蔽清者無一點之汚曰明曰清誠敬篤至表裏洞徹無少私曲然後能察其情也亂治也獄貨鬻獄而得貨也府聚也辜功猶云罪狀也報以庶尤者降之百殃也非天不中惟人在命者非天不以中道待人惟人自取其殃禍之命爾<pb n="33a"/>此章文有未詳者姑缺之</hi>王曰嗚呼嗣孫今往何監非德于民之中<lb/>
尚明聽之哉哲人惟刑無疆之辭屬于五極咸中有慶<lb/>
受王嘉師監于兹祥刑<hi>此詔來世也嗣孫嗣世子孫也言今往何所監視非用刑成德而能全民所受之中者乎下文哲人即所當監者五極五刑也明哲之人用刑而有無窮之譽葢由五刑咸得其中所以有慶也嘉善師衆也諸侯受天子良民善衆當監視于此祥刑申言以結之也</hi>
　　　文侯之命<hi>幽王為犬戎所殺晉文侯與鄭武公迎太子宜臼立之是為平王遷於東</hi>
　　　<hi>都平王以文侯為方伯賜以秬鬯弓矢作䇿書命之史録為篇今文古文皆有</hi>
王若曰父義和丕顯文武克慎明德昭升于上敷聞在<lb/>
<pb n="33b"/>
下惟時上帝集厥命于文王亦惟先正克左右昭事厥<lb/>
辟越小大謀猷罔不率從肆先祖懷在位<hi>同姓故稱父文侯名仇義和其字不名者尊之也丕顯者言其德之所成克謹者言其德之所修昭升敷聞言其德之所至也文武之德如此故上帝集厥命于文王亦惟爾祖父能左右昭事其君於小大謀猷無敢背違故先王得安在位</hi>嗚<lb/>
呼閔予小子嗣造天丕愆殄資澤于下民侵戎我國家<lb/>
純即我御事罔或耆壽俊在厥服予則罔克曰惟祖惟<lb/>
父其伊恤朕躬嗚呼有績予一人永綏在位<hi>歎而自痛傷也閔憐也嗣造天丕愆者嗣位之初為天所大譴父死國敗也殄絶純大也絶其資用惠澤于下民本既先撥故戎狄<pb n="34a"/>侵陵為我國家之害甚大今我御事之臣無有老成俊傑在厥官者而我小子又材劣無能其何以濟難又言諸侯在我祖父之列者其誰能恤我乎又歎息言有能致功予一人則可永安厥位矣葢悲國之無人無有如上文先正之昭事而先王得安在位也</hi>父義和汝克昭乃顯祖汝肇刑文<lb/>
武用會紹乃辟追孝于前文人汝多修扞我于艱若汝<lb/>
予嘉<hi>扞侯杆反○顯祖文人皆謂唐叔即上文先正昭事厥辟者也後罔或耆壽俊在厥服則刑文武之道絶矣今刑文武自文侯始故曰肇刑文武㑹者合之而使不離紹者繼之而使不絶前文人猶云前寧人汝多所修完扞衞我于艱難若汝之功我所嘉美也</hi>王曰父義和其歸視爾師寧<lb/>
爾邦用賚爾秬鬯一卣彤弓一彤矢百盧弓一盧矢百<lb/>
<pb n="34b"/>
馬四匹父往哉柔遠能邇惠康小民無荒寧簡恤爾都<lb/>
用成爾顯德<hi>師衆也黒黍曰秬釀以鬯草卣中尊也諸侯受錫命當告其始祖故賜鬯也彤赤盧黒也諸侯有大功賜弓矢然後得專征伐馬供武用四匹日乘侯伯之賜無常以功大小為度也簡者簡閲其士恤者惠侐其民都者國之都鄙也○蘇氏曰予讀文侯篇知東周之不復興也宗周傾覆祸敗極矣平王宜若衞文公越句踐然今其書乃旋旋焉與平康之世無異春秋傳曰厲王之祸諸侯釋位以間王政宣王有志而後効官讀文侯之命知平王之無志也愚按史記幽王娶於申而生太子宜臼後幽王嬖褒姒廢申后去太子申侯怒與繪西夷犬戎攻王而殺之諸侯即申侯而立故太子宜臼是為平王平王以申侯立已為有德而忘其弑父為當誅方將以復讎討賊之衆而為戌申戌許之舉其忘親䏌義得罪于天已甚矣何怪其委靡頽<pb n="35a"/>墮而不自振也哉然則是命也孔子以其猶能言文武之舊而存之歟抑亦以示戒於天下後世而存之歟</hi>
　　　費誓<hi>費地名淮夷徐戎並起為冦魯侯征之於費誓衆故以費誓名篇今文古文皆有○</hi>
　　　<hi>吕氏曰伯禽撫封於魯夷戎妄意其未更事且乘其新造之隙而伯禽應之者甚整暇有序先</hi>
　　　<hi>治戎備次之以除道路又次之以嚴部伍又次之以立期㑹先後之序皆不可紊又按費誓秦</hi>
　　　<hi>誓皆侯國之事而繫於帝王書末者猶詩之録商頌魯頌也</hi>
公曰嗟人無譁聽命徂兹淮夷徐戎並興<hi>漢孔氏曰徐戎淮夷並起宼魯伯禽為方伯帥諸侯之師以征歎而敕之使無喧譁欲其静聽誓命蘇氏曰淮夷叛已久矣及伯禽就國又脅徐戎並起故曰徂兹淮夷徐戎並興徂兹者猶曰往者云</hi>善<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>乃甲胄敿乃干無<lb/>
<pb n="35b"/>
敢不弔備乃弓矢鍜乃戈予礪乃鋒刃無敢不善<hi>
                        <graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>速條反敿舉夭反弔音的鍛都玩反○<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>縫完也縫完其甲胄勿使斷毁敿鄭氏云猶繫也王肅云敿楯當有紛繫持之弔精至也鍜淬礪磨也甲胄所以衞身弓矢戈矛所以克敵先自衞而後攻人亦其序也</hi>今惟淫<lb/>
舍牿牛馬杜乃擭敜乃穽無敢傷牿牿之傷汝則有常<lb/>
刑<hi>牿音谷擭胡化反敜乃結反穽疾郢反○淫大也牿閑牧也擭機檻也敜塞也師既出牛馬所舍之閑牧大布於野當窒塞其擭穽一或不謹而傷閑牧之牛馬則有常刑此令軍在所之居民也舉此例之凡川梁藪澤險阻屏翳有害於師屯者皆在矣此除道路之事</hi>馬牛其風臣妾逋逃無敢越<lb/>
逐祗復之我商賚汝乃越逐不復汝則有常刑無敢宼<lb/>
<pb n="36a"/>
攘踰垣牆竊馬牛誘臣妾汝則有常刑<hi>役人賤者男日臣女日妾馬牛風逸臣妾逋亡不得越軍壘而逐之失主雖不得逐而人得風馬牛逃臣妾者又當敬還之我商度多寡以賞汝如或越逐而失伍不復而攘取皆有常刑有故竊奪踰垣牆竊人牛馬誘人臣妾者亦有常刑此嚴部伍之事</hi>甲戌我惟征徐戎峙乃糗糧無敢不逮汝則有大刑<lb/>
魯人三郊三遂峙乃楨幹甲戌我惟築無敢不供汝則<lb/>
有無餘刑非殺魯人三郊三遂峙乃芻茭無敢不多汝<lb/>
則有大刑<hi>峙丈理反糗去九反楨音貞芻牕俞反茭音交○甲戌用兵之期也峙儲備也糗糧食也不逮若今之乏軍興淮夷徐戎並起今所攻獨徐戎者葢量敵之堅瑕緩急而攻之也國外曰郊郊外曰遂天<pb n="36b"/>子六軍則六鄉六遂大國三軍故魯三郊三遂也楨榦板築之木題曰楨牆端之木也旁曰榦牆兩邊障土者也以是日征是日築者彼方禦我之攻勢不得擾我之築也無餘刑非殺者刑之非一但不至於殺爾芻茭供軍牛馬之用軍以期㑹芻糧為急故皆服大刑楨榦芻茭獨言魯人者地近而致便也</hi>
　　　秦誓<hi>左傳杞子自鄭使告于秦曰鄭人使我掌其北門之管若潛師以来國可得也穆公</hi>
　　　<hi>訪諸蹇叔蹇叔曰不可公辭焉使孟明西乞白乙伐鄭晉襄公帥師敗秦師于殽囚其三帥穆</hi>
　　　<hi>公悔過誓告羣臣史録為篇今文古文皆有</hi>
公曰嗟我士聽無譁予誓告汝羣言之首<hi>首之為言第一義也將舉古人之言故先發此</hi>古人有言曰民訖自若是多盤責人斯無難<lb/>
<pb n="37a"/>
惟受責俾如流是惟艱哉<hi>訖盡盤安也凡人盡自若是多安於狥已其責人無難惟受責於人俾如流水略無扞格是惟難哉穆公悔前日安於自狥而不聽蹇叔之言深有味乎古人之語故舉為誓言之首也</hi>我心之憂日月逾邁若弗云來<hi>已然之過不可追未遷之善猶可及憂歲月之逝若無復有來日也</hi>惟古之謀人則曰未就予忌惟今之<lb/>
謀人姑將以為親雖則云然尚猷詢兹黄髪則罔所愆<lb/>
<hi>忌疾姑且也古之謀人老成之士也今之謀人新進之士也非不知其為老成以其不就已而忌疾之非不知其新進姑樂其順便而親信之前日之過雖已云然然尚謀詢兹黄髪之人則庶罔有所愆葢悔其既往之失而冀其將來之善也</hi>番番良士旅力既愆我尚有之仡仡勇夫射<lb/>
<pb n="37b"/>
御不違我尚不欲惟截截善諞言俾君子易辭我皇多<lb/>
有之<hi>番音波諞毗俾緬二反○番番老貌仡仡勇貌截截辯給貌諞巧也皇遑通旅力既愆之良士前日所詆墓木既拱者我猶庶幾得而有之射御不違之勇夫前日所誇過門超乘者我庶幾不欲用之勇夫我尚不欲則辯給善巧言能使君子變易其辭説者我遑暇多有之哉良士謂蹇叔勇夫謂三帥諞言謂杞子先儒皆謂穆公悔用孟明詳其誓意葢深悔用杞子之言也</hi>昧昧我思之如有一介臣<lb/>
斷斷猗無他技其心休休焉其如有容人之有技若已<lb/>
有之人之彦聖其心好之不啻如自其口出是能容之<lb/>
以保我子孫黎民亦職有利哉<hi>斷都玩反○昧昧而思者深潛而静思也介獨<pb n="38a"/>也大學作个斷斷誠一之貌猗語辭大學作兮休休易直好善之意容有所受也彦美士也聖通明也技才聖德也心之所好甚於口之所言也職主也</hi>人之有技冐疾以惡之人之彦聖<lb/>
而違之俾不達是不能容以不能保我子孫黎民亦曰<lb/>
殆哉<hi>冐大學作媢忌也違背違之也達窮達之達殆危也蘇氏曰至哉穆公之論此二人也前一人似房𤣥齡後一人似李林甫後之人主監此足矣</hi>邦之杌陧曰由一人邦之榮懐<lb/>
亦尚一人之慶<hi>杌陧不安也懐安也言國之危殆繫於所任一人之非國之榮安繫於所任一人之是申繳上二章意</hi>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書經集傳卷六<lb/>
</p>
<p>
</p>
  </div>
</body>
</text>
</TEI>
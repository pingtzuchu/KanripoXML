<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳旁通</head>
    <p>
<pb n="1a"/>
欽定四庫全書　　　　　　經部三<lb/>
　詩傳旁通　　　　　　　　詩類<lb/>
　　提要<lb/>
　　　　<hi>臣</hi>等謹案詩傳旁通十五卷元梁益撰益字友直<lb/>
　　　　號庸齋江隂人自署三山者以其先福州人也嘗舉<lb/>
　　　　江浙鄉試不及仕宦教授鄉里以終事蹟附載元<lb/>
　　　　史儒學傳陸文圭傳内朱子詩傳詳於作詩<lb/>
　　　　之意而名物訓詁僅舉大凡蓋是書仿孔賈<lb/>
<pb n="1b"/>
　　　　註䟽證明註文之例凡集傳所引故實一一<lb/>
　　　　引據出處辨柝源委因杜文瑛先有語孟旁<lb/>
　　　　通體例相似故亦以旁通為名其中如聖人<lb/>
　　　　之耦則引西漢書劉歆論董仲舒語見堯於<lb/>
　　　　羹見舜於牆則引後漢書李固傳以明出典<lb/>
　　　　或朱子所未詳者亦旁引諸說以補之如五<lb/>
　　　　緎五總引陸佃之語三單引鄭箋羡卒孔疏<lb/>
　　　　副丁之類亦間有與朱子之說稍異者如頃<lb/>
<pb n="2a"/>
　　　　筐塈之集傳音許器切大雅民之攸暨集傳<lb/>
　　　　音許既切者從陸徳明經典釋文益則引禮<lb/>
　　　　部韻謂許既切者在未韻音餼注云取也許<lb/>
　　　　器切者在至韻音洎作巨至切朱子之音與<lb/>
　　　　禮部韻不同云云是是非非絶不堅持門户<lb/>
　　　　視胡炳文等之攀附髙名言言附合相去逺<lb/>
　　　　矣卷首為類目末一卷則其叙説内一條論<lb/>
　　　　秦造父封趙因録羅泌國姓紀原之文自謂<lb/>
<pb n="2b"/>
　　　　此於詩傳雖無所繫而宋氏有國其姓亦當<lb/>
　　　　知故通之則冗贅之文汗漫無理可已而不<lb/>
　　　　已者也前有至正四年太平路總管府推官<lb/>
　　　　濱州翟思忠序明朱睦㮮授經圖遂以詩傳<lb/>
　　　　旁通為思忠作殊為踈舛今從朱彛尊經義<lb/>
　　　　考所辨<hi>案彛尊所引乃陸元輔之言</hi>附訂正馬乾隆四十<lb/>
　　　　三年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="3a"/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
詩傳旁通原序<lb/>
夫詩六經中之一經也三百篇一言以蔽之曰思無邪<lb/>
六義以該之曰風賦比興雅頌蓋其言之羙惡勸焉懲<lb/>
焉使人各正其性情也自聖人刪之後分而為四曰齊<lb/>
曰魯曰韓曰毛校之三氏獨毛與經合學者多宗之故<lb/>
曰毛詩由漢而唐諸大名儒有傳有箋有䟽有註異焉<lb/>
同焉各成一家至于有宋文公朱先生為之集傳闡聖<lb/>
人之微言指學者之㨗徑上以正國風下以明人倫豈<lb/>
<pb n="4b"/>
但塲屋之資而已哉三山梁先生友直號庸齋搰搰於<lb/>
此昧必欲聞懵必欲解參諸先正問之老宿遇有所得<lb/>
手纂成帙曰詩傳旁通旁通者引用羣經兼輯諸説不<lb/>
泥不僻如易之六爻發揮旁通周流該貫也用功懋矣<lb/>
淑人多矣嗚呼先生可謂温柔敦厚深於詩之教者與<lb/>
至正四年秋九月十三日承直郎太平路摠管府推官<lb/>
致仕𤣥隠居士濵州翟思忠序<lb/>
</p>
<p>
</p>
  </div>
</body>
</text>
</TEI>
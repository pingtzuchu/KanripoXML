<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳旁通卷十</head>
    <p>
<pb n="1a"/>
欽定四庫全書<lb/>
　詩傳旁通卷十　　　　　　元　梁益　撰<lb/>
　　大雅文王之什<lb/>
　　　文王<lb/>
叔父陟恪<lb/>
　春秋左傳昭公七年秋八月衛襄公卒衛齊惡告喪<lb/>
　於周且請命王使成簡公如衛弔且追命襄公曰叔<lb/>
　父陟恪在我先王之左右以佐事上帝余敢忘髙圉<lb/>
<pb n="1b"/>
　亞圉　王周景王齊惡衛大夫<lb/>
楨榦<lb/>
　楨榦版築之木也題謂之楨墻端之木也旁謂之榦<lb/>
　墻兩邉所以障土者也<lb/>
某士<lb/>
　禮記曲禮列國之大夫入天子之國曰某士<lb/>
鬯<lb/>
　鬯草名陸農師曰先鄭氏小毛公所謂鬯香草也築<lb/>
<pb n="2a"/>
　而煮之芬芳調鬯因謂之鬯記曰鬱合鬯蕭合黍稷<lb/>
　此明築煮在於祭前及灌然後合而成之周官鬱人<lb/>
　掌祼器和鬱鬯以實彛而陳之秬黒黍也秬鬯者秬<lb/>
　為百榖之華鬯為百草之英故先王煮以合鬯劉向<lb/>
　說苑曰鬯者百草之本上暢於天下暢於地無所不<lb/>
　暢故天子以鬯為䞇芬芳調鬯亦作條暢<lb/>
冔<lb/>
　後漢書輿服志爵弁一名冕廣八寸長尺二寸如爵<lb/>
<pb n="2b"/>
　形前小後大繒其上似爵頭色有收持笲所謂夏收<lb/>
　殷冔者也蔡邕獨斷曰殷黒而微白前小而後大夏<lb/>
　純黒亦前小而後大皆以三十六升漆布為之詩曰<lb/>
　常服黼冔禮記註服黼衣而冔冠也陸徳明曰冔大<lb/>
　也夏后氏冠殷曰冔周曰冕<lb/>
升<lb/>
　布八十縷為一升漢食貨志周布幅廣二尺二寸程<lb/>
　子云古尺一尺當今五寸五分毎幅三十六升可見<lb/>
<pb n="3a"/>
　細宻升音登成也<lb/>
統承作賔<lb/>
　書微子之命文作賔如虞賔在位<lb/>
敢告僕夫<lb/>
　左傳襄公四年晉魏絳曰昔周辛甲之為太史也命<lb/>
　百官官箴王闕於虞人之箴曰芒芒禹迹畫為九州<lb/>
　經啓九道民有寝廟獸有茂草各有攸處徳用不擾<lb/>
　在帝夷羿冐于原獸忘其國恤而思其麀牡武不可<lb/>
<pb n="3b"/>
　重用不恢于夏家<hi>叶孤音</hi>獸臣司原敢告僕夫<lb/>
孔子論詩<lb/>
　漢書劉向傳向諫成帝疏曰臣聞易曰安不忘危存<lb/>
　不忘亡是以身安而國家可保也故賢聖之君愽觀<lb/>
　終始窮極事情而是非分明王者必通三統明天命<lb/>
　所授者愽非獨一姓也孔子論詩至於殷士膚敏祼<lb/>
　将于京喟然嘆曰大哉天命善不可不傳于子孫是<lb/>
　以富貴無常不如是則王公其何以戒慎民萌何以<lb/>
<pb n="4a"/>
　勸勉<hi>萌與甿同</hi>蓋傷微子之事周而痛殷之亡也雖有堯<lb/>
　舜之聖不能化丹朱之子雖有禹湯之徳不能訓末<lb/>
　孫之桀紂自古及今未有不亡之國也昔髙皇帝既<lb/>
　滅秦将都雒陽感悟劉敬之言自以徳不及周而賢<lb/>
　於秦遂徙都關中依周之徳因秦之阻世之長短以<lb/>
　徳為効故常戰栗不敢諱亡孔子所謂冨貴無常蓋<lb/>
　謂此也<lb/>
周公所作<lb/>
<pb n="4b"/>
　吕氏春秋仲夏紀周文王處岐諸侯去殷三淫而翼<lb/>
　文王散宜生曰殷可伐也文王弗許周公旦乃作詩<lb/>
　曰文王在上於昭於天周雖舊邦其命惟新以繩文<lb/>
　王之徳髙誘註曰淫過也翼佐也三淫謂剖比干之<lb/>
　心斷材士<hi>勇力之士</hi>之足刳孕婦之胎者故諸侯去之而<lb/>
　佐文王也今按文王在而公旦稱文王吕不韋之言<lb/>
　未可盡信<lb/>
兩君相見之樂<lb/>
<pb n="5a"/>
　國語魯語叔孫穆子聘於晉<hi>叔孫豹</hi>晉悼公饗之樂及<lb/>
　鹿鳴之三而後拜晉侯使行人問焉對曰夫歌文王<lb/>
　大明緜則兩君相見之樂也皆昭令徳以合好也皆<lb/>
　非使臣之所敢聞也臣以為肄業及之故不敢拜<lb/>
　左傳襄公四年叔孫穆叔云文王兩君相見之樂也<lb/>
　　　大明<lb/>
太任<lb/>
　王季之妻文王之母摰國任姓之女尊之曰太任中<lb/>
<pb n="5b"/>
　女也中去聲<lb/>
太姒<lb/>
　文王之妃武王之母張守節曰國語云杞鄫二國姒<lb/>
　姓夏禹之後太姒之家<lb/>
莘<lb/>
　莘兟姺甡㜪□六字同一音姒姓之國文王妃太姒<lb/>
　之母家今同之夏陽漢郃陽也有太姒冢城祠廟唐<lb/>
　十道志在同之河西河西即郃陽郡國志郃陽南二<lb/>
<pb n="6a"/>
　十里古莘國莘亦禹之母家<graphic n="KR1360" url="https://raw.githubusercontent.com/kanripo/KR-Gaiji/master/images/KR1360.png" mimeType="image/png"/>納有㜪氏女生伯禹<lb/>
俔<lb/>
　俔朱傳牽遍切按字書又胡典切音峴毛傳俔磬也<lb/>
　孔疏此俔字韓詩文作磬則俔磬義同也許慎云俔<lb/>
　譬喻也蓋如今俗語比喻物云磬作然也按此皆方<lb/>
　言漢唐人各異耳<lb/>
造舟<lb/>
　孔疏比其舟而渡曰造舟中央左右相維持曰維舟<lb/>
<pb n="6b"/>
　併兩船曰方舟一舟曰特舟　水深不可施梁柱建<lb/>
　橋連鎖其船於水面以渡謂之浮橋<lb/>
牧野<hi>旅若林</hi>
　衛之汲縣故商都牧野之邑<lb/>
　旅若林武成文<lb/>
太公望<lb/>
　史記齊世家太公望吕尚者東海上人蓋嘗窮困年<lb/>
　老矣以漁釣奸<hi>與干同</hi>周西伯西伯将出獵卜之曰所<lb/>
<pb n="7a"/>
　獲非龍非彲<hi>梨</hi>非虎非羆所獲霸王之輔於是周西<lb/>
　伯獵果遇太公於渭之陽與語大恱曰自吾先君太<lb/>
　公曰當有聖人適周周以興子其是耶吾太公望子<lb/>
　乆矣故號之曰太公望載與俱歸立為師　吾先君<lb/>
　太公謂周先君太君組紺世本作太公組紺史記作<lb/>
　公叔祖類<lb/>
師尚父<lb/>
　武王即位師尚父劉向别録曰師之尚之父之故曰<lb/>
<pb n="7b"/>
　師尚父父亦男子之美稱也毛公詩傳曰師太師尚<lb/>
　父可尚可父也<lb/>
凉漢書作亮<lb/>
　前漢書王莽傳詩云時惟鷹揚亮彼武王凉字作亮<lb/>
　註云亮助也<lb/>
　　　緜<lb/>
沮漆<lb/>
　嚴坦叔曰沮漆名稱相亂桑欽水經云沮水出北地<lb/>
<pb n="8a"/>
　郡直路縣東過馮翊祋祤縣北東入于洛此沮水之<lb/>
　源流也<hi>馮音凭翊音亦祋音對祤音許</hi>漢志扶風有漆縣漆水在縣<lb/>
　西東入渭又闞駰十三州記云漆水出漆縣西北至<lb/>
　岐山東入渭此漆水之源也沮出北地入洛漆水出<lb/>
　扶風入渭沮自沮漆自漆孔氏引水經云沮水俗謂<lb/>
　之漆水又謂之漆沮此則名稱相亂矣　樂史寰宇<lb/>
　記曰邠之新平漢漆縣也有漆水屬扶風隗囂攻略<lb/>
　陽上至漆漢之漆今邠治也　鄭漁仲通志畧曰沮<lb/>
<pb n="8b"/>
　水出邠州界經華原縣北入于漆漆水出鳯翔普潤<lb/>
　縣東或云出岐山經華原縣與沮水合南至富平縣<lb/>
　入于渭鳯翔即漢扶風郡<hi>小雅漆沮之從與此不同</hi>
堇烏頭<hi>苦堇</hi>
　堇有二有芨堇之堇有苦堇之堇芨音急一音及爾<lb/>
　雅曰芨堇草郭景純曰即烏頭也鄭漁仲曰堇草初<lb/>
　種之母如芋魁而首似烏鳥之首故名烏頭兩岐如<lb/>
　鳥張口者名烏喙皆取其似鳥頭傍生者為附子附<lb/>
<pb n="9a"/>
　子傍生者為側子烏頭不生附子者為天雄天雄長<lb/>
　大至三寸以上本草云春採為烏頭冬採為附子廣<lb/>
　雅云一嵗為側子二嵗為烏喙三嵗為附子四嵗為<lb/>
　烏頭五嵗為天雄今皆不然<hi>魏人張楫作廣雅</hi>但一嵗下種<lb/>
　即有此五物以冬至種以八月採出於蜀中綿州彰<lb/>
　明縣尤多世以烏頭附子天雄為三建以此三物舊<lb/>
　皆出於建平故也謝靈運郊居賦三建異形而同出<lb/>
　　附子為百藥之長一名奚毒<lb/>
<pb n="9b"/>
　苦堇　爾雅齧苦堇郭璞註堇葵也葉似柳子如米<lb/>
　汋食之滑禮記内則堇荁枌榆按内則之言蓋取其<lb/>
　滑此菜野生俗謂之堇菜<lb/>
楚焞<hi>宗廟為先</hi>　<hi>臯門應門</hi>
　焞吐雷切音推儀禮士喪禮曰卜日既朝哭皆復外<lb/>
　位卜人先奠龜于西塾上南首有席楚焞置于燋在<lb/>
　龜東<hi>燋音雀</hi>孔頴達曰春官華氏掌供燋契以待卜事<lb/>
　註引士喪禮之楚焞即契也所用灼龜者也楚荆也<lb/>
<pb n="10a"/>
　卜者以楚焞之木燒之於燋炬之火既燃執之以灼<lb/>
　龜也華是捶切<lb/>
　宗廟為先廐庫為次居室為後記曲禮文<lb/>
　臯門應門五門三門之說胡庭芳詩纂甚明此不再<lb/>
　𫐠越上一朋友嘗與益言詩傳集成非胡氏書益亦<lb/>
　無以質其真偽一日檢故書中有鄱陽李養吾<hi>謹思</hi>
　送胡庭芳入閩序言庭芳再入閩而詩纂成而序作<lb/>
　於延祐甲寅之前二十餘年則今日之詩傳附録纂<lb/>
<pb n="10b"/>
　疏不可謂非其書也<lb/>
謂之宜<lb/>
　爾雅起大事動大衆必先有事於社而後出謂之宜<lb/>
　禮記王制天子諸侯将出皆宜乎社鄭氏註曰宜祭<lb/>
　名其禮亡<lb/>
虞芮質成<lb/>
　毛傳之說見於孔子家語　家語好生篇孔子曰以<lb/>
　此觀之文王之道其不可加焉不令而從不教而聴<lb/>
<pb n="11a"/>
　至矣哉<lb/>
虞<lb/>
　仲雍之後陜之平陸吳山有虞城虞井虞城在平陸<lb/>
　東北六十里本帝舜之後所謂西虞也羅長源曰西<lb/>
　虞者舜庶子之後也舜之庶子七人皆釐降為齊民<lb/>
　圭胡負遂廬蒲衛甄潘饒畨傳鄒息有何母轅餘姚<lb/>
　上虞濮陽餘虞西虞亡錫巴陵衡山長沙凡十八邑<lb/>
　皆其裔也<lb/>
<pb n="11b"/>
芮<lb/>
　伯爵周同姓國畿内諸侯為王朝卿士大夫者今陜<lb/>
　西芮城西二十里有芮故城酈氏注桑欽水經曰河<lb/>
　水自河北城南東逕芮城有芮君祠<lb/>
閒原<lb/>
　虞芮讓所争田今平陸西六十里閒原者所争田也<lb/>
　東西七里南北十二里<lb/>
　　　棫樸<lb/>
<pb n="12a"/>
圭瓉璋瓉<lb/>
　瓉祼酒之器其形如槃以圭為柄謂之圭瓉以璋為<lb/>
　柄謂之璋瓉以成器而言謂之玉瓉<lb/>
其判在内<hi>祼</hi>
　判分也半也毛傳半圭曰璋是璋為圭之半也考工<lb/>
　記大璋中璋邉璋黄金勺青金外朱中是大中邉三<lb/>
　者璋之等黄金為勺青金為外而朱其中者璋之飾<lb/>
　也璋之為用酌酒祼獻其分判處分一半處皆朝向<lb/>
<pb n="12b"/>
　祼酒之人所謂其判在内也故以喻趨向之意<lb/>
　祼者将祭而未殺牲之時酌鬱之酒灌地以降神降<lb/>
　猶求也<lb/>
六師六軍<lb/>
　毛傳天子六軍孔疏軍之稱師乃是常稱益按文王<lb/>
　未嘗為天子六師之說非所施及攷詩意蓋追稱之<lb/>
　詞則六師亦追言之耳　嚴坦叔曰文王為西伯奉<lb/>
　王命以征伐則六軍與之俱進文王未有六軍以大<lb/>
<pb n="13a"/>
　雅皆述王者之事故言六軍耳<lb/>
文王九十七乃終<lb/>
　文王世子篇文王謂武王曰女<hi>音汝</hi>何夢矣武王對曰<lb/>
　夢帝與我九齡文王曰女以為何也武王曰西方有<lb/>
　九國焉君王其終撫諸文王曰非也古者謂年齡齒<lb/>
　亦齡也我百爾九十吾與爾三焉文王九十七乃終<lb/>
　武王九十三而終　文王未嘗稱王武王曷為稱父<lb/>
　君王此記禮者之誤<lb/>
<pb n="13b"/>
　　　旱麓<lb/>
鬱鬯<hi>鬯</hi>　<hi>鐎/</hi>　<hi>賜秬鬯</hi>
　周禮春官鬱人掌祼器鬯人掌共秬鬯<hi>共供</hi>註云祼器<lb/>
　謂彛及舟與瓉鄭司農衆云鬱草名十葉為貫百二<lb/>
　十貫為築以煮之鐎<hi>子遥切</hi>中停於祭前鬱為草若蘭<lb/>
　禮圖云鬱草十二花状如紅藍羅端良曰秬黒黍也<lb/>
　古者釀以為酒以供祭祀謂之秬鬯亦曰鬱鬯周禮<lb/>
　有鬯人之職鬱人之職鬱者鬱金香草鬯人既釀秬<lb/>
<pb n="14a"/>
　為酒将用則授之鬱人鬱人築鬱金之草以和之芬<lb/>
　芳調暢故謂之鬯築者搗也用則以瓉盛之酒既和<lb/>
　鬱其色正黄在瓉中流動故曰黄流宗廟之祭春祠<lb/>
　夏禴秋嘗冬烝追享朝享以至社壝門禜及山川四<lb/>
　方之祭皆有祼鬯之事然鬱之為物雖香乆則失其<lb/>
　芬芳故用時旋和之取其新潔耳<lb/>
　鬯孫毓云鬯是酒名非草名劉向云鬯者百草之本<lb/>
　陸農師云傳言鬯草生庭皆以為草<lb/>
<pb n="14b"/>
　鐎音焦刁斗温器三足有柄<lb/>
　賜秬鬯孔頴達曰孔叢子曰吾聞諸子夏曰殷王帝<lb/>
　乙之時王季以九命作伯於西受圭瓉秬鬯之賜<lb/>
抱朴子<lb/>
　晉葛洪字稚川丹陽句容人元帝時累召不起止羅<lb/>
　浮山鍊丹著書自號抱朴子因以命書　文獻通考<lb/>
　晁氏曰葛稚川博聞深洽江左絶倫著書甚富晉書<lb/>
　内外篇通有一百一十六篇今世所傳者四十篇而<lb/>
<pb n="15a"/>
　已外篇頗言君臣理國用刑之道故子集附之於雜<lb/>
　家者流焉<lb/>
熂燎<lb/>
　許氏說文曰芟草燒之曰熂放火曰燎熂許氣切音<lb/>
　餼　南史宋孝武帝大明初揚州刺史西陽王子尚<lb/>
　言上山湖之禁雖有舊科民俗相因替而不奉熂山<lb/>
　封水保為家利宋史又云凡是山澤先恒熂爈種竹<lb/>
　木薪果為林爈刀居切皆熂燎之義也因旁通<lb/>
<pb n="15b"/>
　　　思齊<lb/>
太姜<lb/>
　列女傳太姜有台氏女　台駘通太王娶於駘琅邪<lb/>
　之駘國非后稷武功之駘琅邪在今山東<lb/>
百男言其多<lb/>
　史記管蔡世家武王同母兄弟十人母曰太姒文王<lb/>
　正妃也其長子伯邑考次武王發次管叔鮮次周公<lb/>
　旦次蔡叔度次曹叔振鐸次郕叔武次霍叔處次康<lb/>
<pb n="16a"/>
　叔封次𣆀季載𣆀季最少伯邑考前卒　左傳定公<lb/>
　四年衛祝鮀曰武王之母弟八人周公為太宰康叔<lb/>
　為司冦𣆀季為司空五叔無官豈尚年哉　僖公二<lb/>
　十四年富辰曰管蔡郕霍魯衛毛𣆀郜雍曹滕畢原<lb/>
　酆郇文之昭也此皆㮣言文王之子衆多非必真百<lb/>
　男也<lb/>
羑里之囚<lb/>
　紂囚文王於羑里時文王嘗作歌其詞曰殷道溷溷<lb/>
<pb n="16b"/>
　浸濁煩兮朱紫相合不别分兮迷亂聲色信讒言兮<lb/>
　炎炎之雪使我愆兮幽閉牢穽由其言兮遘我四國<lb/>
　憂勤勤兮　天台陳徳翁<hi>仁王</hi>曰羑里歌詞㫖淺露<lb/>
　疑非文王之言不敢質也<lb/>
性與天合<lb/>
　毛傳不聞亦式不諫亦入言性與天合也<lb/>
　　　皇矣<lb/>
扶老<hi>椐樻音</hi>
<pb n="17a"/>
　西漢書孔光傳賜太師靈夀杖孟康曰扶老杖也服<lb/>
　䖍曰靈夀木名顔師古曰木似竹有枝節長不過八<lb/>
　九尺圍三四寸自然有合杖制不須削治東漢書蔡<lb/>
　順傳註扶老藤也　椐音居當云斤於切樻去愧切<lb/>
太伯適吳<lb/>
　太亦作泰太伯古公太王之長子史記周本紀太伯<lb/>
　虞仲知古公欲立季歴以傳昌二人乃亡如荆蠻文<lb/>
　身斷<hi>上音</hi>髪以讓季歴張守節正義曰太伯奔吳所居<lb/>
<pb n="17b"/>
　城在蘇州北五十里常州無錫縣界梅里村其城及<lb/>
　冢見存而云亡如荆蠻者越滅吳吳地屬越楚滅越<lb/>
　其地屬楚秦滅楚其地屬秦秦諱楚改曰荆故通號<lb/>
　吳越之地為荆及北人書史加云蠻勢之然也　文<lb/>
　身斷髪應劭曰常在水中故斷其髪文其身以象龍<lb/>
　子故不見害　漢趙曄吳越春秋古公病二人托名<lb/>
　採藥于衡山遂之荆蠻斷髪文身為夷狄之服示不<lb/>
　可用古公卒太伯仲雍歸赴喪畢還荆蠻國民而君<lb/>
<pb n="18a"/>
　事之自號勾吳　左傳哀公七年子貢曰太伯端委<lb/>
　以治周禮仲雍嗣之斷髪文身臝以為飾豈禮也哉<lb/>
　有由然也石林葉少藴曰以傳考之斷髪文身蓋仲<lb/>
　雍太伯無與<hi>去音</hi>焉<lb/>
勾吳<hi>互吳</hi>　<hi>三吳</hi>
　吳言勾者夷人發聲猶春秋之言於越也<lb/>
　伯爵吳大也即泰伯居勾吴也勾吳故城在無錫梅<lb/>
　里平墟城内有泰伯井及泰伯之墓<lb/>
<pb n="18b"/>
　姑蘇吳興丹陽為三吳<lb/>
貊莫<lb/>
　春秋傳成鱄之言禮記樂記篇引此詩皆作莫其徳<lb/>
　音貊莫通左氏傳云徳正應和曰莫<lb/>
度莫明類順比<lb/>
　心能制義曰度徳正應和曰莫照臨四方曰明勤施<lb/>
　無私曰類教誨不倦曰長賞慶刑威曰君慈和徧服<lb/>
　　曰順擇善而從之曰比經緯天地曰文昭公二十八<lb/>
<pb n="19a"/>
　年晉成鱄對獻子魏舒之言與周公諡法相表裏<lb/>
文王征伐<hi>宻</hi>　<hi>阮/</hi>　<hi>共/</hi>　<hi>崇</hi>
　史記周紀紂赦西伯賜之弓矢斧鉞得征伐明年伐<lb/>
　犬戎明年伐宻須明年敗耆明年伐邘明年伐崇侯<lb/>
　虎而作豐邑自岐下而徙都豐明年西伯崩耆即黎<lb/>
　也邘音余<lb/>
　宻須子爵商侯國世本云商有宻須文王伐之魯有<lb/>
　宻須之鼓杜預左傳註云姞姓之國在安定隂宻<lb/>
<pb n="19b"/>
　元和姓纂云阮地在岐渭之間或云周中葉有阮郷侯<lb/>
　恭共通虞公所奔之共池<lb/>
　<graphic n="KR1360" url="https://raw.githubusercontent.com/kanripo/KR-Gaiji/master/images/KR1360.png" mimeType="image/png"/>國伯爵永興鄠東之故酆宫是也酆與豐同鄠即<lb/>
　扈也故扈一曰崇扈禹之父名<graphic n="KR1360" url="https://raw.githubusercontent.com/kanripo/KR-Gaiji/master/images/KR1360.png" mimeType="image/png"/>音衮<lb/>
程<lb/>
　程者商封吳回之後今咸陽故安陵城周程邑也王<lb/>
　季居之周書王季宅程世紀王季徙于程地志安陵<lb/>
　𨽻扶風地在岐南與畢相接所謂畢程者武王嘗窮<lb/>
<pb n="20a"/>
　於畢程是也河南洛陽亦有程地乃程伯休父之邑<lb/>
方鄉<lb/>
　六章萬邦之方鄭康成曰方猶鄉也言為萬國之所<lb/>
　鄉也鄉音向去聲<lb/>
類禡<lb/>
　孔頴達禮記疏曰釋文云是類是禡師祭也爾雅多<lb/>
　為釋詩然類不皆為師祭但以事類告天如以攝位<lb/>
　事類告天謂之類以廵狩事類告天亦謂之類古尚<lb/>
<pb n="20b"/>
　書說非時告天謂之類肆師註云為師祭造軍法者<lb/>
　禱之氣勢百倍其神蓋蚩尤或曰黄帝也　陳祥道<lb/>
　禮書曰周官言貉詩與禮記爾雅言禡其實一也<hi>貉禡</hi>
　<hi>同</hi>貉之祭蓋使有司為之而立表於陳前肆師為位<lb/>
　甸祝掌祝號既事然後誓衆而師田焉周官所謂表<lb/>
　禡誓民是也古者将射則祭先侯将卜則祭先卜将<lb/>
　用火則祭先爟<hi>音貫</hi>将用馬則祭馬祖然則将師田而<lb/>
　貉祭者不特為禱而已也<lb/>
<pb n="21a"/>
黄帝<lb/>
　史記五帝紀黄帝者少典之子姓公孫名曰軒轅軒<lb/>
　轅之時神農氏世衰諸侯相侵伐暴虐百姓而神農<lb/>
　氏弗能征於是軒轅乃習用干戈以征不享諸侯咸<lb/>
　來賔從而蚩尤最為暴莫能伐炎帝欲侵陵諸侯諸<lb/>
　侯咸歸軒轅軒轅乃修徳振兵以與炎帝戰於阪泉<lb/>
　之野三戰然後得其志　炎帝榆岡亂起黄帝親與<lb/>
　帝榆戰于阪泉羅氏路史曰黄帝有熊氏姓公孫名<lb/>
<pb n="21b"/>
　荼一曰軒軒之字曰𤣥律少典氏之子母吴樞曰符<lb/>
　葆一名附寶祕電繞斗軒而震二十四月而生帝於<lb/>
　夀丘故曰名軒太史公謂名軒轅後世從之非也夀<lb/>
　丘在上邽或云濟南<lb/>
蚩尤<lb/>
　蚩尤阪泉氏姜姓炎帝之裔也炎帝參盧曰榆岡居<lb/>
　空桑命蚩尤居小顥以臨四方蚩尤作亂伐空桑逐<lb/>
　榆岡居涿鹿涿鹿一云濁鹿自以為炎帝之後簒號<lb/>
<pb n="22a"/>
　炎帝參盧遂委命於有熊氏有熊於是暨力牧神皇<lb/>
　率風后鄧伯温之徒及蚩尤戰於涿鹿山執蚩尤于<lb/>
　中冀而誅之身首異處蚩尤封域有鹽池之利今河<lb/>
　東解池是也皇覽冢墓記蚩尤冢在夀張縣闞鄉城<lb/>
　中髙七丈中冀冀州也蚩尤正冢在夀張肩髀冡在<lb/>
　山陽郡鉅野縣故云身首異處<lb/>
　皇覽　皇覽者書籍名也其書皆記古帝王及聖賢<lb/>
　冢墓<lb/>
<pb n="22b"/>
因壘而降<lb/>
　左傳僖公十九年宋人圍曹討不服也子魚言於宋<lb/>
　公曰文王聞崇徳亂而伐之軍三旬而不降退修教<lb/>
　而復伐之因壘而降<lb/>
　　　靈臺<lb/>
靈臺<lb/>
　三輔黄圖周文王靈臺在長安西北四十里文王受<lb/>
　命而作邑于豐立靈臺髙二丈周回百二十歩左傳<lb/>
<pb n="23a"/>
　僖公十五年秦伯獲晉侯以歸舍諸靈臺杜預註云<lb/>
　在京兆鄠縣周之故臺也　孔頴達疏左哀三十五<lb/>
　年衛侯為靈臺於籍圃則是新造其時僣為此名耳<lb/>
栒虡<lb/>
　冬官梓人為筍虡天下之大獸五脂者膏者臝者羽<lb/>
　者鱗者宗廟之事脂者膏者以為牲臝者羽者鱗者<lb/>
　以為筍虡筍周禮作筍詩作栒同息允切虡或作簴<lb/>
　曰許切音巨樂器所縣横曰筍植曰虡縣懸通　孔<lb/>
<pb n="23b"/>
　頴達詩疏懸鐘磬者兩端有植木其上有横木謂直<lb/>
　立者為虡謂横牽者為栒栒上加大版為之飾謂之<lb/>
　業刻版捷業如鋸齒也其懸鐘磬之處又以彩色為<lb/>
　大牙其状隆然謂之崇牙樅即崇牙之貌樅樅然也<lb/>
　樅音從容之從樅樅隆起貌　虡　鐘虡飾以臝屬<lb/>
　磬虡飾以羽屬臝者謂虎豹貔螭為獸淺毛者之屬<lb/>
　羽者謂鳥屬也　栒　鐘磬之筍皆飾以鱗屬鱗者<lb/>
　謂龍蛇之屬也宗廟脂膏以為牲脂者謂牛羊之屬<lb/>
<pb n="24a"/>
　膏者謂豕屬也属屬通<lb/>
論倫<lb/>
　禮記樂記論倫無患樂之情也　恒齋劉氏禮記說<lb/>
　曰論者雅頌之辭倫者律吕之音惟其辭足論而音<lb/>
　有倫極其和而無患害樂之本情也<lb/>
鼉<lb/>
　象龍形長一二丈灰黒色背尾皆有鱗甲身具十二<lb/>
　肖肉蛇肉最後在尾枕瑩浄勝魚枕聲如鼓皮亦中<lb/>
<pb n="24b"/>
　冒鼔故詩言鼉鼔一名土龍字一作鱓亦作<graphic n="KR2396" url="https://raw.githubusercontent.com/kanripo/KR-Gaiji/master/images/KR2396.png" mimeType="image/png"/>汲冢<lb/>
　周書王㑹篇云㑹稽以<graphic n="KR2396" url="https://raw.githubusercontent.com/kanripo/KR-Gaiji/master/images/KR2396.png" mimeType="image/png"/>
　　　下武<lb/>
天子致胙<lb/>
　史記商君傳秦人富强天子致胙於孝公諸侯畢賀<lb/>
　蘇秦傳周天子致文武之胙於秦惠王<lb/>
　五章於萬斯年之於嘆美之辭當音烏<lb/>
　詩傳旁通卷十<lb/>
</p>
<p>
</p>
  </div>
</body>
</text>
</TEI>
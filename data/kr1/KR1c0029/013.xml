<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳旁通卷十三</head>
    <p>
<pb n="1a"/>
欽定四庫全書<lb/>
　詩傳旁通卷十三　　　　　元　梁益　撰<lb/>
　　周頌清廟之什<lb/>
　　　清廟<lb/>
周公成洛邑<lb/>
　史記周本紀武王曰我南望三塗北望嶽鄙顧詹有<lb/>
　河粤瞻雒伊毋逺天室營周居于雒邑而後去成王<lb/>
　在豐使召公復營洛邑如武王之意周公復卜申視<lb/>
<pb n="1b"/>
　卒營築居九鼎焉曰此天下之中四方入貢道里均<lb/>
　　雒洛同　蔡仲黙曰宅洛者武王之志周公成王<lb/>
　成之召公實先經理之<lb/>
烝祭嵗<lb/>
　王在新邑烝祭嵗洛誥篇文嵗者嵗舉之祭<lb/>
書大傳<lb/>
　大傳釋書之文<lb/>
愀<lb/>
<pb n="2a"/>
　愀七小切音悄愀然變色之貌<lb/>
樂記<lb/>
　樂記禮記篇名<lb/>
練朱絃<lb/>
　練朱以為絃絲不練則聲清練之則聲濁<lb/>
䟽越<lb/>
　䟽通也越瑟底之孔也䟽而通之使其聲遲緩也䟽<lb/>
　音踈越如字<lb/>
<pb n="2b"/>
三歎<lb/>
　一倡三歎朱子云一人倡之三人和之或以為三歎<lb/>
　息者非鄭氏明云三人從歎之詳味從字是從而和<lb/>
　之也<lb/>
有遺音<lb/>
　瑟聲濁而遲是質素之音非極聲音之美然其中有<lb/>
　不盡之餘音存焉故曰有遺音者矣<lb/>
乾豆上奏豋歌<lb/>
<pb n="3a"/>
　西漢書禮樂志髙祖時叔孫通因秦樂人制宗廟樂<lb/>
　太祝迎神于廟門奏嘉至<hi>樂名</hi>猶古降神之樂也皇帝<lb/>
　入廟門奏永至<hi>樂名</hi>以為行步之節猶古采齊肆夏也<lb/>
　乾豆上奏豋歌獨上歌不以管絃亂人聲欲在位者<lb/>
　徧聞之猶古清廟之歌也豋歌再終下奏休成之樂<lb/>
　美神明既饗也皇帝就酒東箱坐定奏永成之樂美<lb/>
　禮已成也　采齊逸詩篇名齊才私切或作薋亦作<lb/>
　茨音同乾豆脯羞之屬　休成樂叔孫通所作<lb/>
<pb n="3b"/>
　　　維天之命<lb/>
何以恤我<lb/>
　左傳襄公二十七年君子曰何以恤我我其收之向<lb/>
　戍之謂乎　向戍宋大夫戍雪律切<lb/>
　　　維清<lb/>
典<lb/>
　文王之典毛傳曰典法也<lb/>
　　　烈文<lb/>
<pb n="4a"/>
君子小人<lb/>
　大學註君子謂其後賢後王小人謂後民<lb/>
　　　天作<lb/>
徂<lb/>
　東漢書西南夷莋都夷傳<hi>莋音昨</hi>益州刺史朱輔上䟽<lb/>
　曰臣聞詩云彼徂者岐有夷之行傳曰岐道雖僻而<lb/>
　人不逺詩人誦詠以為符驗　唐章懐太子賢註曰<lb/>
　詩周頌也韓詩薛君傳曰徂往也夷易也行道也彼<lb/>
<pb n="4b"/>
　百姓歸文王者皆曰岐有易道可往歸矣易道謂仁<lb/>
　義之道而易行故岐道阻險而人不難　易並去聲<lb/>
岐<lb/>
　古有岐伯至古公避狄遷岐之陽今鳳翔府岐山縣<lb/>
　西北有岐城故址以山之岐而得名即箭筈嶺也桓<lb/>
　譚琴操云文王初為岐侯　岐亦作<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>一分為二曰<lb/>
　岐　筈古活切音括箭本受絃處曰筈其地有箭筈<lb/>
　闗<lb/>
<pb n="5a"/>
韓子<lb/>
　昌黎韓子退之岐山操彼岐有岨我往獨處莆田方<lb/>
　氏崧卿曰岨與阻同楚辭漢書多用岨字今以平聲<lb/>
　讀之非也<lb/>
　　　昊天有成命<lb/>
叔向引詩<lb/>
　國語周語晉羊舌肸<hi>黒乙切叔向名</hi>聘于周單<hi>音善</hi>靖公享之<lb/>
　語說<hi>音悅</hi>昊天有成命單之老送叔向叔向告之曰異<lb/>
<pb n="5b"/>
　哉吾聞之曰一姓不再興今周其興乎其有單子也<lb/>
　且其說昊天有成命頌之盛徳也其詩曰昊天有成<lb/>
　命二后受之成王不敢康夙夜基命宥宻於緝熙單<lb/>
　厥心肆其靖之是道成王之德也成王能明文昭能<lb/>
　定武烈者也夫道成命者而稱昊天翼其上者也二<lb/>
　后受之讓於德也成王不敢康敬百姓也夙夜恭也<lb/>
　基始也命信也宥寛也宻寕也緝明也熈廣也單厚<lb/>
　也肆固也靖龢也其始也翼上德讓而敬百姓其中<lb/>
<pb n="6a"/>
　也恭儉信寛帥歸于寧其終也廣厚其心以固龢之<lb/>
　單若不興子孫必蕃後世不忘<lb/>
　　　我將<lb/>
文王之典<lb/>
　嚴坦叔曰典毛於維清傳云法也於此傳云常也鄭<lb/>
　氏以為常道法者道之所寓其實一也<lb/>
人本乎祖<lb/>
　禮記郊特牲篇曰萬物本乎天人木乎祖此所以配<lb/>
<pb n="6b"/>
　上帝也<lb/>
圜丘<lb/>
　圜圓通周制冬至日祀天于地上之圓丘以禋祀昊<lb/>
　天上帝精意以享之謂禋玉用蒼璧玉之圓者謂之<lb/>
　璧牲及幣皆蒼色牲用犢幣繒丈八尺王大裘冕無<lb/>
　旒乘玉輅鍚<hi>音羊</hi>繁<hi>音盤</hi>纓十有再就五色備一匝謂之<lb/>
　就連太常十有二旒祀尊薦俎醢器並瓦爵匏片為<lb/>
　之以藁秸及蒲為藉神之席樂圜鍾為宫黄鍾為角<lb/>
<pb n="7a"/>
　太簇為徴姑洗為羽雷鼓雷鼗孤竹之管雲和之琴<lb/>
　瑟雲門之舞若樂六變則天神皆降可得而禮矣<lb/>
　圜鍾夾鍾也周禮春官大司樂此鍾字　太常旗天<lb/>
　神主北辰　雷鼓雷鼗六面有革可擊　孤竹竹之<lb/>
　特生者　雲和山名　祀天於南郊地上之圓丘丘<lb/>
　圓而髙所以象天南郊之壇曰泰壇以之燔柴焉祭<lb/>
　地於北郊澤中之方丘丘方而下所以象地北郊之<lb/>
　壇曰泰折以之瘞埋焉<lb/>
<pb n="7b"/>
方丘<hi>附</hi>
　夏至日禮地祗于澤中之方丘其丘在國之北禮以<lb/>
　黄琮瑞玉八寸形似車釭謂之琮鄭氏云琮八方象<lb/>
　地之形牲以黄犢幣以黄繒王及尸同服大裘樂函<lb/>
　鍾為宫太簇<hi>湊</hi>為角姑洗<hi>蘚</hi>為徴南吕為羽靈鼔靈<lb/>
　鼗絲竹之管空桑之琴瑟咸池之舞若樂八變則地<lb/>
　祗皆出可得而禮矣　祗與示同地祗主崐崘　函<lb/>
　鍾林鍾也　鄭𤣥云雷鼓雷鼗八面靈鼔靈鼗六面<lb/>
<pb n="8a"/>
　與前鄭衆之説異　絲竹竹枝根之末生者　空桑<lb/>
　山名<lb/>
器陶匏牲犢<lb/>
　郊特牲郊之祭也迎長日之至也大報天而主日也<lb/>
　兆於南郊就陽位也掃<hi>去音</hi>地而祭於其質也器用陶<lb/>
　匏以象天地之性也於郊故謂之郊牲用騂尚赤也<lb/>
　用犢貴誠也<lb/>
大饗<lb/>
<pb n="8b"/>
　月令季秋之月是月也大饗帝<hi>句</hi>嘗<hi>句</hi>犧牲告備于<lb/>
　天子　仲夏之月命有司為民祈祀山川百源大雩<lb/>
　帝用盛樂乃命百縣雩祀百辟卿士有益於民者以<lb/>
　祈榖實仲夏之大雩祈也季秋之大饗報也<lb/>
雩<lb/>
　吁也吁嗟其聲以求雨之祭一說雩逺也逺為民祈福也<lb/>
曰天曰帝<lb/>
　朱子曰為壇而祭故為之天祭于屋下而以神祗祭<lb/>
<pb n="9a"/>
　之故為之帝<lb/>
以義起之<lb/>
　禮運篇禮也者義之實也恊諸義而恊則禮雖先王<lb/>
　未之有可以義起也<lb/>
　　　時邁<lb/>
殷國<lb/>
　殷猶衆也周禮秋官大行人之職曰王之所以撫邦<lb/>
　國諸侯者歲徧存三嵗徧覜<hi>他吊切與眺同</hi>五嵗徧省七嵗<lb/>
<pb n="9b"/>
　屬象胥諭言語恊辭命九嵗屬瞽史諭書名聽聲音<lb/>
　十有一嵗達瑞節同度量成牢禮同器數修法則十<lb/>
　有二嵗王巡狩殷國夏官職方氏註云十二嵗王若<lb/>
　不巡狩則六服盡朝　通言語之官曰象胥如今之<lb/>
　通事朝音潮<lb/>
春秋傳<lb/>
　左氏宣公十二年楚子<hi>莊王名旅</hi>曰夫文止戈為武武王<lb/>
　克商作頌曰載戢干戈載櫜弓矢我求懿德肆于時<lb/>
<pb n="10a"/>
　夏允王保之又作武其卒章曰耆定爾功其三曰敷<lb/>
　時繹思我徂維求定其六曰綏萬邦屢豐年夫武禁<lb/>
　暴戢兵保大定功安民和衆豐財者也武有七德我<lb/>
　無一焉<lb/>
外傳<lb/>
　左氏國語謂之春秋外傳魯叔孫穆子<hi>名豹</hi>荅晉行人<lb/>
　之言曰金奏肆夏繁遏渠天子以饗元侯也韋昭註<lb/>
　云金奏以金奏樂也<lb/>
<pb n="10b"/>
九夏<lb/>
　周禮春官鐘師掌金奏凡樂事以鐘鼔奏九夏王夏<lb/>
　肆夏昭夏納夏章夏齊夏族夏祴夏<hi>音陔</hi>驁<hi>熬傲二音</hi>夏鄭<lb/>
　氏註曰金奏擊金以為奏樂之節金謂鐘及鏄以鐘<lb/>
　鼓者先擊鐘次擊鼔以奏九夏夏大也樂之大歌有<lb/>
　九<lb/>
吕叔玉<lb/>
　鄭氏鍾師註國語曰金奏肆夏繁遏渠天子所以享<lb/>
<pb n="11a"/>
　元侯肆夏繁遏渠所謂三夏矣吕叔玉云肆夏繁遏<lb/>
　渠皆周頌也肆夏時邁也繁遏執競也渠思文也<lb/>
　　臣工之什<lb/>
　　　臣工<lb/>
保介<lb/>
　禮記月令孟春之月是月也天子乃以元日祈穀于<lb/>
　上帝乃擇元辰天子親載耒耜措之于參保介之御<lb/>
　間<lb/>
<pb n="11b"/>
　吕氏春秋孟春紀是月也天子乃以元日祈榖于上<lb/>
　帝乃擇元辰天子親載耒耜措之于參保介之御間<lb/>
　　髙誘曰元善也辰十二辰從子至亥也耒耜耕器<lb/>
　也措置也保介副也御致也擇善辰之日載耒耜之<lb/>
　具於籍田致于保介之間施用之也<lb/>
吕覽<lb/>
　史記太史公自序云不韋遷蜀世傳吕覽　吕不韋<lb/>
　春秋十二紀八覽六論十二紀六十一篇八覽八十<lb/>
<pb n="12a"/>
　三篇六論三十六篇總百八十篇秦相吕不韋與門<lb/>
　客同為之謂之吕氏春秋髙誘為之註八覽者有始<lb/>
　覽孝行覽慎大覽先識覽審分覽審應覽離俗覽恃<lb/>
　君覽凡八<lb/>
　　　噫嘻<lb/>
萬夫之地<lb/>
　周禮地官遂人掌邦之野<hi>郊外曰野此野字指甸稍縣都之地稍去聲</hi>五<lb/>
　家為鄰五鄰為里四里為酇<hi>音纂</hi>五酇為鄙五鄙為縣<lb/>
<pb n="12b"/>
　五縣為遂凡治野夫間有遂遂上有徑十夫有溝溝<lb/>
　上有畛<hi>貞軫二音</hi>百夫有洫洫上有涂<hi>洫忽域切涂亦作途</hi>千夫有<lb/>
　澮澮上有道<hi>澮檜</hi>萬夫有川川上有路以達于畿鄭氏<lb/>
　註曰十夫二鄰之田百夫一酇之田千夫二鄙之田<lb/>
　萬夫四縣之田遂溝洫澮皆所以通水於川也徑畛<lb/>
　涂道路皆所以通車徙於國都也徑容牛馬畛容大<lb/>
　車涂容乘車一軌道容二軌路容三軌凡車由軌以<lb/>
　上為軌<hi>音晷</hi>輈車轅也萬夫者方三十三里少半里九<lb/>
<pb n="13a"/>
　而方一同而南畮圗之則遂從溝横洫從澮横九澮<lb/>
　而川周其外焉　從音蹤<lb/>
鄉遂司稼<lb/>
　六鄉六遂　地官司稼掌巡邦野之稼而辨其穜稑<lb/>
　之種周知其名與其所宜地以為法<lb/>
溝洫用貢法<lb/>
　王厚齋曰周禮遂人治野乃鄉遂公邑之制匠人溝<lb/>
　洫乃采地之制鄭康成云周制畿内用夏之貢法稅<lb/>
<pb n="13b"/>
　夫無公田邦國用殷之助法制公田不稅夫朱文公<lb/>
　亦云溝洫以十為數井田以九為數井田溝洫决不<lb/>
　可合<lb/>
　　　振鷺<lb/>
杞<lb/>
　史記陳杞世家杞東樓公者夏后禹之後苗裔也殷<lb/>
　時或封或絶周武王克殷紂求禹之後得東樓公封<lb/>
　之於杞以奉夏后祀傳西樓公題公陸淳曰東樓公<lb/>
<pb n="14a"/>
　封杞今陳留雍丘是九代成公遷縁陵文公居淳于<lb/>
　凡二十一代楚滅之<lb/>
宋<lb/>
　宋子姓公爵其先契為舜司徒而封商契子昭明昭<lb/>
　明子相土春秋之宋古之商丘唐火正遏伯之墟相<lb/>
　土因之漢為睢陽隋為宋城宋南京治縣西南十二<lb/>
　里有㣲子廟五隕石<lb/>
膰拜<lb/>
<pb n="14b"/>
　左傳僖公二十四年皇武子對鄭文公曰宋先代之<lb/>
　後也於周為客天子有事膰焉有喪拜焉豐厚可也<lb/>
　鄭伯從之享宋公有加禮也　膰音煩祭肉也<lb/>
　　　有瞽<lb/>
合乎祖<lb/>
　孔穎達曰周公攝政六年制禮作樂合諸樂器於太<lb/>
　祖之廟奏之經皆言合諸樂器奏之之事也言告于<lb/>
　太祖則特告太祖不因祭祀且不告餘廟以樂初成<lb/>
<pb n="15a"/>
　故於最尊之廟奏之耳此太祖謂文王也毛以為始<lb/>
　作大武之樂<lb/>
<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
　<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>音胤小鼔在大鼔傍<lb/>
柷<lb/>
　柷木椌也柷音充之入聲椌苦江切<lb/>
圉<lb/>
　圉楬也楬苦瞎切<lb/>
<pb n="15b"/>
挏<lb/>
　挏達孔切音動義亦同<lb/>
　　　潛<lb/>
槮<lb/>
　爾雅釋器曰槮謂之涔<hi>古潛字</hi>李廵曰今以木投水中<lb/>
　養魚曰涔孫炎曰積柴養魚曰槮郭璞云今之作槮<lb/>
　者聚積柴木於水中魚得寒入其裏藏隠因以簿圍<lb/>
　取之　槮或從米旁爾雅從木旁音霜甚切<hi>森之上音</hi>亦<lb/>
<pb n="16a"/>
　作罧音䟽簮切<lb/>
　　　雝<lb/>
周人以諱事神<lb/>
　左氏莊公六年魯申繻曰周人以諱事神名終將諱<lb/>
　之　君父之名臣子雖不敢斥言然禮卒哭之後舎<lb/>
　故諱新謂舎親盡之祖而諱新死者故云以諱事神<lb/>
　名者生者之名終則諱之者人死曰終名終曰諱自<lb/>
　髙祖至父皆不敢斥言故云名終將諱之周人諱殷<lb/>
<pb n="16b"/>
　人不諱<lb/>
享右祭祀<lb/>
　周禮春官太祝辨九槮以享右祭祀　右讀為侑侑<lb/>
　勸尸食而拜也槮與拜同九拜者一曰稽首拜頭至<lb/>
　地二曰頓首拜頭叩地三曰空首拜頭至手今謂之<lb/>
　拜手四曰振動動音董謂以兩手相擊五曰吉拜謂<lb/>
　拜而后稽顙六曰㐫拜謂稽顙而后拜七曰竒拜謂<lb/>
　先屈一膝竒音基八曰褒拜褒音報即今之再拜九<lb/>
<pb n="17a"/>
　曰肅拜但俯下手如今之揖也<lb/>
　　　載見<lb/>
穆考<lb/>
　書稱穆考文王見酒誥篇宗廟之位太祖居中左昭<lb/>
　右穆王季為昭文王為穆故稱穆考<lb/>
　　　有客<lb/>
㣲子<lb/>
　㣲國名子爵本扶風之郃陽今岐之郿縣有郿鄉紂<lb/>
<pb n="17b"/>
　徙之畿内則在聊城今故城在潞東北樂史寰宇記<lb/>
　㣲城在潞東北三十里<lb/>
萋且<lb/>
　曹氏曰萋如萋兮斐兮且如籩豆有且言其萋且有<lb/>
　文如曹氏說則且音子余切且多貌<lb/>
　　　武<lb/>
周公作大武<lb/>
　吕氏春秋仲夏紀古樂篇武王即位以六師伐殷六<lb/>
<pb n="18a"/>
　師未至以鋭兵克之於牧野歸乃薦俘馘于京太室<lb/>
　乃命周公為作大武<lb/>
干戚舞大武<lb/>
　禮記明堂位升歌清廟下管象朱干玉戚冕而舞大<lb/>
　武註云朱干赤盾也玉戚玉飾斧柄也著衮冕而執<lb/>
　此干戚以舞武王伐紂之樂<lb/>
　　閔予小子之什<lb/>
　　　閔予小子<lb/>
<pb n="18b"/>
予小子<lb/>
　曹氏曰曲禮天子未除喪曰予小子然洛誥云予小<lb/>
　子其退即辟于周葢成王常以幼冲自處故每稱之<lb/>
　耳<lb/>
煢煢在疚<hi>匡鼎來</hi>
　前漢匡衡傳元帝崩成帝即位衡上䟽曰陛下秉至<lb/>
　孝哀傷思慕不絶於心未有游虞<hi>娱同</hi>弋射之宴誠隆<lb/>
　於慎終追逺無窮已也竊願陛下雖聖性得之猶復<lb/>
<pb n="19a"/>
　加聖心焉詩云煢煢在疚言成王喪畢思慕意氣未<lb/>
　能平也葢所以就文武之業崇大化之本也<lb/>
　附首卷鼎來之義　無說詩匡鼎來鼎當也方也<lb/>
羮墻<lb/>
　後漢李固傳昔堯殂之後舜仰慕三年坐則見堯於<lb/>
　墻食則見堯於羮斯所謂聿追來孝不失臣節者<lb/>
　梁冀之黨作飛章以誣搆李固之罪故為此言<lb/>
登降堂只<lb/>
<pb n="19b"/>
　楚辭大招三公穆穆登降堂只諸侯畢極位九卿只<lb/>
　朱子楚辭後語曰周頌陟降庭止傳注訓庭為直而<lb/>
　說之云文王之進退其臣皆由直道諸儒祖之無敢<lb/>
　違者而顔監於匡衡傳所引獨釋之曰言若有神明<lb/>
　臨其朝廷也葢匡衡時未行毛說顔監又精於史學<lb/>
　而不梏於專經之陋故其言獨能如此無所阿隨而<lb/>
　得經之本指也余舊讀詩而愛顔說然尚疑其無据<lb/>
　及讀此大招詞乃有登降堂只之文於是益信陟降<lb/>
<pb n="20a"/>
　庭止之為古語其義審如顔說而無疑也<lb/>
　　　小毖<lb/>
鷦鷯生鵰<lb/>
　桃蟲鷦也今鷦鷯也一名鷦<graphic n="KR1775" url="https://raw.githubusercontent.com/kanripo/KR-Gaiji/master/images/KR1775.png" mimeType="image/png"/>
                    <hi>亡消切音苗</hi>許慎曰鷦<graphic n="KR1775" url="https://raw.githubusercontent.com/kanripo/KR-Gaiji/master/images/KR1775.png" mimeType="image/png"/>
　桃蟲也陸璣曰㣲小於黄雀其雛化而為雕故俗語<lb/>
　云鷦鷯生雕郭璞曰鷦<graphic n="KR1775" url="https://raw.githubusercontent.com/kanripo/KR-Gaiji/master/images/KR1775.png" mimeType="image/png"/>桃雀也俗呼為巧婦鷦鷯<lb/>
　小鳥而生鵰鶚者也愚益謂鷦鷯生鵰之說物之變<lb/>
　化容有此理世有鳥名鵻禮者俗謂之鴉舅<hi>鵻音隹朱惟切</hi>
<pb n="20b"/>
　郭璞註爾雅所謂烏䳎者是也爾雅釋烏謂之鷑鳩<lb/>
　<hi>鷑音及</hi>此烏䳎巢中或時産鷹葢其生乳衆雛亦或為<lb/>
　鷹然亦理之不可詰者也<lb/>
　　　載芟<lb/>
柞氏<lb/>
　周禮秋官柞氏掌攻草木及林麓夏日至令刋陽木<lb/>
　而火之冬日至令剥陰木而水之若欲其化也<hi>化猶生也</hi>
　則春秋變其水火凡攻木者掌其政令註云柞除木<lb/>
<pb n="21a"/>
　之名除木者必先校剥之柞側百切校古飽切<lb/>
彊予任甿<lb/>
　地官遂人註彊予謂民有餘力復予之田若餘夫然<lb/>
　　予與同一夫受田百畆有弟為餘夫<lb/>
閒民<lb/>
　天官太宰之職以九職任萬民九曰閒民無常職轉<lb/>
　移執事　司農鄭衆曰閒民謂無事業者轉移為人<lb/>
　執事若今時雇力然閒音閑<lb/>
<pb n="21b"/>
函<lb/>
　函户南切良耜篇同函含音同其音咸者音義與户<lb/>
　南切者不同<lb/>
飶<lb/>
　飶蒲節切又蒲必切嚴坦叔音離别之别<lb/>
且<lb/>
　且七也切<lb/>
　　　良耜<lb/>
<pb n="22a"/>
荼蓼<lb/>
　蓼一名薔一名虞蓼見於爾雅釋草毛傳於此云蓼水<lb/>
　草也孫炎云虞蓼澤之所生故為水草<lb/>
刺<lb/>
　毛傳趙刺也鄭箋以田器刺地薅去荼蓼之事刺七<lb/>
　迹切<lb/>
　　　絲衣<lb/>
視壺濯<lb/>
<pb n="22b"/>
　周禮太宰小宗伯皆言眡滌濯鄭康成曰滌濯謂溉<lb/>
　祭器及甑甗之屬眡與視同甗音彦又上聲　孔穎<lb/>
　達曰正祭則小宗伯省牲眡滌濯逆齍省鑊告時于<lb/>
　王告備于王此繹祭輕故使士葢亦宗伯之屬齍音<lb/>
　咨黍稷在器也<lb/>
基<lb/>
　爾雅釋宫門側之堂謂之塾陳少南曰廟門之外有<lb/>
　塾焉所以繹尸也<lb/>
<pb n="23a"/>
告充<lb/>
　鄭氏箋又視牲<hi>句</hi>從羊之牛反<hi>句/</hi>告充<hi>句</hi>
　　　酌<lb/>
武宿夜<lb/>
　禮記祭統夫祭有三重焉獻之屬莫重於祼聲莫重<lb/>
　於升歌舞莫重於武宿夜孔穎達䟽曰武王至商郊<lb/>
　停止宿夜士卒皆歡樂歌舞以待旦故名焉<lb/>
勺<lb/>
<pb n="23b"/>
　酌即勺也張横渠曰勺是周公制禮樂時有所増添<lb/>
　毛傳朱傳分句　古註本實維爾公<hi>句</hi>允師<hi>句</hi>一章<lb/>
　九句今通為一句故一章八句<lb/>
　　　桓<lb/>
軍後㐫年<lb/>
　老子道德經儉武篇以道佐人主者不以兵强天下<lb/>
　其事好還師之所處荆棘生焉大軍之後必有㐫年<lb/>
　　好去聲<lb/>
<pb n="24a"/>
克殷年豐<lb/>
　左傳僖公十九年秋衛人伐邢以報莬圃之役於是<lb/>
　衛大旱卜有事於山川不吉甯莊子曰昔周饑克殷<lb/>
　而年豐今邢方無道諸侯無伯天其或者欲使衛討<lb/>
　邢乎從之師興而雨　伯音霸謂諸侯霸主如字亦<lb/>
　通謂方伯也<lb/>
間<lb/>
　間代也　間代之間去聲音澗與魚麗之間同<lb/>
<pb n="24b"/>
　　　賚<lb/>
於<lb/>
　於繹思之於毛傳如字今音烏<lb/>
　　　般<lb/>
般<lb/>
　般薄寒切蘇氏曰遊般也曹氏曰般旋也取般旋之<lb/>
　義<lb/>
嶞<lb/>
<pb n="25a"/>
　嶞古註吐果切从山不從土<lb/>
河<lb/>
　爾雅九河曰徒駭曰太史曰馬頰曰覆鬴曰胡蘇曰<lb/>
　簡曰潔曰鉤盤曰鬲津凡九蔡仲黙云其一河之經<lb/>
　流先儒不知遂分簡潔為二古今言河者夾漈鄭漁<lb/>
　仲最詳今攷其通志地里略　河水自西域來其大<lb/>
　源有三正源出崐崘山東北陬而東行一源出天竺<lb/>
　葱嶺一源出于闐南山北行與葱嶺河合而東入於<lb/>
<pb n="25b"/>
　崐崘河或云張騫窮河源至葱嶺河爾故西域傳云<lb/>
　河有兩源一出葱嶺一出于闐而没其正源也三河<lb/>
　合而東過蒲昌或云入蒲昌海而復東出於理不然<lb/>
　乃東至積石山下有石門河水冒以西南流是為中<lb/>
　國河積石山屬鄯州禹之所道自此始故其詳得聞<lb/>
　焉遂過西平即鄯州又東南過枹敷罕河州也有洮<lb/>
　水從西來入焉又東過臨洮洮州也有離水從西來<lb/>
　入焉又東過金城允吾縣<hi>允音㳂吾音衙</hi>湟水從西來入焉<lb/>
<pb n="26a"/>
　金城蘭州也遂轉而北過武威涼州也又北至朔方<lb/>
　故夏州也遂轉而東南又南過上郡白土縣圜水從<lb/>
　西來入焉上郡綏州也又南過隰州大寧縣壺口山<lb/>
　又南過北屈今慈州吉鄉也而為採桑津又南過龍<lb/>
　門有汾水從東來入焉龍門縣今隸河中又南過夏<lb/>
　陽梁山之東又南過汾陰縣西郃陽縣東又南蒲阪<lb/>
　縣雷首山西蒲阪今河東也有涑<hi>音速</hi>水從東北來入<lb/>
　焉又南過華陰縣潼闗渭水從西來入焉遂轉而東<lb/>
<pb n="26b"/>
　過河北縣今陜州平陸也又東過陜縣底柱山山在<lb/>
　河中心水分流包山而過湍急多覆溺舟船又東崤<lb/>
　水從右入焉是謂崤津亦謂之茅津又東左過絳州<lb/>
　垣曲縣湛水從北來入焉又東而為孟津又東過河<lb/>
　陽縣南洛陽縣北又東過温縣沮水從西北來入焉<lb/>
　又東右過鞏縣洛水從西南來入焉左過成皋縣北<lb/>
　沇<hi>音兖</hi>水從北來入焉成皋今孟州汜<hi>音似</hi>水縣東過大<lb/>
　伾山下又東汜水從南來入焉又東過滎陽縣西北<lb/>
<pb n="27a"/>
　而為棘津又東過滎縣鴻溝出焉鴻溝一名官渡水<lb/>
　一名<graphic n="KR1668" url="https://raw.githubusercontent.com/kanripo/KR-Gaiji/master/images/KR1668.png" mimeType="image/png"/>蕩渠今謂之汴河大禹塞滎澤開之以引河<lb/>
　水東南通淮泗<graphic n="KR1668" url="https://raw.githubusercontent.com/kanripo/KR-Gaiji/master/images/KR1668.png" mimeType="image/png"/>蕩渠據桑欽所說即此也而班固<lb/>
　又云<graphic n="KR1668" url="https://raw.githubusercontent.com/kanripo/KR-Gaiji/master/images/KR1668.png" mimeType="image/png"/>蕩渠受濟<hi>上聲</hi>水至陳入潁未詳其實又東北<lb/>
　過懐州武涉泌水入焉又東過酸棗縣西濮水東出<lb/>
　焉或云漢文帝時河决酸棗東潰金隄發卒塞之其<lb/>
　水遂絶又東北而為延津又東北左過黎陽大伾山<lb/>
　黎陽今通利軍治也<hi>宋通利軍今河北境</hi>有淇水從西來入焉<lb/>
<pb n="27b"/>
　淇水即降水也又東北過濮陽縣别出為瓠子河漢<lb/>
　武帝時河决瓠子水注鉅野通于淮泗發卒塞之又<lb/>
　東北過東武陽今大名朝城也而為漯<hi>託合切</hi>河又東<lb/>
　北過大名舘陶縣别出為屯氏河又東北過清河靈<lb/>
　縣别出而為鳴犢河靈縣隋省入博平今𨽻博州鳴<lb/>
　犢河至瀛州蓚<hi>它笛切</hi>縣與屯氏河通三河今皆絶矣<lb/>
　又北過德州平原又東北過棣州厭次又東北過濵<lb/>
　州渤海又東北過青州千乘又東北過甲下邑别出<lb/>
<pb n="28a"/>
　一枝入濟又東北入於海舊說禹導河至頓丘分為<lb/>
　二渠一曰漯川出武陽至千乘入渤海一曰北瀆出<lb/>
　貝丘至大陸北播為九河同為逆河入于海舊云大<lb/>
　陸在鉅鹿北乃故大陸縣唐改為昭慶開寶中改為<lb/>
　隆平近省為鎮入趙州臨城然禹貢大陸當只是汲<lb/>
　郡吴澤非趙州大陸縣也漢成帝時河隄都尉許商<lb/>
　上言古記九河之名有徒駭胡蘇鬲津今見在成平<lb/>
　東光鬲縣界中自鬲津以北至徒駭其間相去二百<lb/>
<pb n="28b"/>
　里是九河所在徒駭最北鬲津最南徒駭在成平胡<lb/>
　蘇在東光鬲津在鬲縣又知其六河以次推之曰太<lb/>
　史曰馬頰曰覆釡在東光之北成平之南曰簡曰㓗<lb/>
　曰鈎盤在東光之南鬲縣之北今按圖志瀛州有成<lb/>
　平故城又有徒駭河永静軍有光縣<hi>大元東光縣屬景州</hi>東連<lb/>
　滄州有胡蘇亭葢因河命名而滄州復有鬲津鈎盤<lb/>
　太史河之名鬲縣故城在德州與滄比境鄭氏云九<lb/>
　河齊桓公塞之而北瀆至王莽時亦絶故世謂王莽<lb/>
<pb n="29a"/>
　河在今永静軍然臣樵每疑禹之所導無二河按禹<lb/>
　貢又東過洛汭至於大伾北過降水至於大陸又北<lb/>
　播為九河同為逆河入于海又按武帝元光三年春<lb/>
　河水徙從頓丘東南流入渤海是為朝城之漯河也<lb/>
　然則今河之入海者入渤海爾禹貢所謂入於海者<lb/>
　由碣石之海碣石今在平州北瀆者乃禹所導之河<lb/>
　其後河犇漯川入於渤海故瀆遂絶九河不復通葢<lb/>
　故瀆在北漯川在東河決而東勢則然也恐非齊桓<lb/>
<pb n="29b"/>
　公所塞自河决漯川之後北瀆遂㣲九河皆絶但王<lb/>
　莽河上承北瀆下入逆河為一河微通奈北勢高故<lb/>
　後亦絶但由漯川爾大抵河自西戎入塞經秦隴陜<lb/>
　洛夾山而行故少有决徙之患自河陽以下東至海<lb/>
　千里平田虛壤故多奔决而無定流也　漢書溝洫<lb/>
　志四瀆河為宗　愚按今黄河入海在淮安安東境<lb/>
　内安東宋漣水軍<lb/>
海<lb/>
<pb n="30a"/>
　海晦也納百川之水包九州之廣暗晦難知也東海<lb/>
　曰滄海曰渤海曰渤澥南海曰漲海西海曰青海北<lb/>
　海曰瀚海大抵西海絶逺不可至東南之海水多傾<lb/>
　泄就下所謂地不滿東南者謂皆水也大瀛海環九<lb/>
　州者是九州之外復有九州則近誕而不經矣又今<lb/>
　北方有小水輒謂之海子按史記註塞内得水為河<lb/>
　塞外得水為海其小水海子之稱自古已然因併記<lb/>
　之<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傅旁通卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳旁通卷二</head>
    <p>
<pb n="1a"/>
欽定四庫全書<lb/>
　詩傳旁通卷二　　　　　　元　梁益　撰<lb/>
　　國風<lb/>
　　　邶<lb/>
邶鄘不詳始封<lb/>
　史記本紀武王封商紂子禄父殷之餘民武王為殷<lb/>
　初定未集乃使其弟管叔鮮蔡叔度相禄父治殷張<lb/>
　守節正義曰漢地理志云河内殷之舊都周既滅殷<lb/>
<pb n="1b"/>
　分其畿内為三國詩邶鄘衛是也邶以封紂子武庚<lb/>
　鄘管叔尹之衛蔡叔尹之曰三監<hi>平監</hi>帝王世紀云自<lb/>
　殷都以東為衛管叔監之殷都以西為鄘蔡叔監之<lb/>
　殷都以北為邶霍叔監之是為三監未詳孰是羅長<lb/>
　源路史曰邶霍叔尹之鄘管叔尹之衛蔡叔尹之見<lb/>
　於詩譜謂之三監孔氏以管蔡商為三監霍叔不與<lb/>
　班固從之非也武庚不得為監以蔡仲之命攷之鄭<lb/>
　譜為是武庚之封乃紂之都在邶境也<lb/>
<pb n="2a"/>
殷墟<lb/>
　朝歌北冡皆殷墟朝歌在衛之黎陽黎陽唐為衛縣<lb/>
　宋為通利軍今為濬州衛縣西二十二里有朝歌故<lb/>
　城史記項羽傳洹<hi>音袁</hi>水南殷墟有殷城亦曰北殷<lb/>
　　　柏舟<lb/>
列女傳以為婦人詩<lb/>
　劉向列女傳衛宣夫人者齊侯之女也嫁於衛至城<lb/>
　門而衛君死保母曰可以還矣女不聽遂入持三年<lb/>
<pb n="2b"/>
　䘮作詩曰我心匪石不可轉也我心匪席不可卷也<lb/>
　君子美其貞一故舉而列之於詩韓嬰氏以為衛宣<lb/>
　姜自誓<lb/>
　孔叢子載孔子讀柏舟見匹夫執志之不可易華谷<lb/>
　嚴氏取其說朱子不取以孔叢子偽書耳孔鲋字子<lb/>
　魚孔子八世孫魏相孔斌子順之子仕陳勝張楚為<lb/>
　博士不見用退而論集其先孔子仲尼孔伋子思孔<lb/>
　白子上孔穿子髙孔斌子順之言及己身行事為書<lb/>
<pb n="3a"/>
　七卷凡二十一篇名曰孔叢子叢之為言雜也孔子<lb/>
　卒於哀公十六年至子思見穆公時已七八十年書<lb/>
　中有孔子子思問答可見其偽姑纂之以見非不取<lb/>
　匹夫執志之言<lb/>
　　　緑衣<lb/>
正色閒色<lb/>
　記玉藻衣正色裳閒色鄭康成註謂冕服𤣥上纁下<lb/>
　纁淺絳色爾雅三染謂之纁青赤黄白黑五方木火<lb/>
<pb n="3b"/>
　土金水之正色也以木克土則青黄合而成緑以金<lb/>
　克木則白青合而成碧以火克金則赤白合而為紅<lb/>
　以水克火則黒赤合而為紫以土克水則黄黑合而<lb/>
　為駵此五方之閒色也<hi>纁音熏閒去聲駵音留</hi>
荘姜<lb/>
　春秋隱公三年傳衛荘公娶于齊東宫得臣之妹曰<lb/>
　荘姜美而無子衛人所為賦碩人也<lb/>
　　　燕燕<lb/>
<pb n="4a"/>
戴媯州吁<lb/>
　荘公又娶于陳曰厲媯生孝伯早死其娣戴媯生桓<lb/>
　公荘姜以為己子公子州吁嬖人之子也有寵而好<lb/>
　兵公弗禁荘姜惡之四年春衛州吁弑桓公而立秋<lb/>
　州吁如陳陳人執之九月殺州吁于濮衛人逆公子<lb/>
　晉于邢是為宣公齊女姜姓陳女媯姓<hi>桓公名完</hi>
陳在衛南<lb/>
　衛在河北陳在河南<lb/>
<pb n="4b"/>
任<lb/>
　以恩相信見周公諡法<lb/>
　　　終風<lb/>
雨土<lb/>
　孫炎曰霾大風揚塵土從上而下也夾漈鄭氏通志<lb/>
　畧漢昭帝始元年中雨土晝昏後魏景明四年凉州<lb/>
　雨土如霧周大象元年雨土隋開皇二年京師雨土<lb/>
　雨于付切<lb/>
<pb n="5a"/>
鼽嚏<lb/>
　月令人多鼽嚏鼽音求嚏音帝<lb/>
　　　擊鼓<lb/>
漕<lb/>
　西征記今白馬城衛之漕邑今滑州白馬縣<lb/>
刺<lb/>
　擊刺之刺音七亦切音在樂記駟伐註<lb/>
伐鄭<lb/>
<pb n="5b"/>
　春秋隱公四年春戊申衛州吁弑其君完夏宋公陳<lb/>
　侯蔡人衛人伐鄭秋翬帥師㑹宋公陳侯蔡人衛人<lb/>
　伐鄭九月衛人殺州吁于濮冬十有二月衛人立晉<lb/>
　　　凱風<lb/>
浚<lb/>
　浚都陳留曰浚儀<lb/>
幾諫<lb/>
　事父母幾諫幾微也内則篇父母有過下氣怡色柔<lb/>
<pb n="6a"/>
　聲以諫也<lb/>
　　　匏有苦葉<lb/>
厲<lb/>
　爾雅以衣渉水為厲註衣為褌又曰繇膝以下為掲<lb/>
　繇膝以上為渉繇帶以上為厲註繇自也邢昺䟽言<lb/>
　水深至於褌以上者為渉度之名厲<lb/>
軌<lb/>
　軌龜美切謂車轊頭也轊音衛車軸端也依傳意軌<lb/>
<pb n="6b"/>
　宜音犯按說文軌車轍也從車九聲音龜美切軌車<lb/>
　軾前也從車凢聲音犯字又作<graphic n="KR1270" url="https://raw.githubusercontent.com/kanripo/KR-Gaiji/master/images/KR1270.png" mimeType="image/png"/>九經古註車轊頭<lb/>
　所謂軹也軹字音止轂末也車輪所穿為道也<lb/>
昏禮用鴈<lb/>
　程子曰鴈取其不再偶<lb/>
納采請期<lb/>
　昏禮有納采問名納吉納徵請期親迎六禮<hi>迎去聲</hi>納<lb/>
　采者納其采擇之禮即今世俗言定也<lb/>
<pb n="7a"/>
　　　谷風<lb/>
畿<lb/>
　畿門内也韓退之詩白石為門畿門閾也<lb/>
荼見載芟<lb/>
　周頌良耜以薅荼蓼<lb/>
荼<hi>苦菜</hi>　<hi>委葉/</hi>　<hi>英荼/</hi>　<hi>萑苕</hi>
　荼一曰苦菜一曰委葉一曰英荼一曰萑苕四名而<lb/>
　為三物<hi>萑胡官切音丸</hi>此詩之誰謂荼苦傳曰荼苦菜也大<lb/>
<pb n="7b"/>
　雅綿之堇荼如飴唐采苓之采苦采苦皆苦菜也鄭<lb/>
　出其東門有女如荼傳曰荼英荼也豳鴟鴞予所捋<lb/>
　荼傳曰荼萑苕也周頌良耜以薅荼蓼孔氏䟽曰委<lb/>
　葉也<lb/>
　苦菜爾雅釋草荼苦菜郭璞註誰謂荼苦苦菜可食<lb/>
　邢昺䟽此味苦可食之菜也一名荼一名苦本草一<lb/>
　名荼草一名選一名游冬易緯通卦驗𤣥圖云苦菜<lb/>
　生於寒秋經冬歴春乃成月令孟夏苦菜秀是也葉<lb/>
<pb n="8a"/>
　似苦苣而細斷之有白汁花黄似菊堪食但苦耳<lb/>
　委葉爾雅釋草荼委葉郭璞註詩云以茠蒤蓼茠與<lb/>
　薅同蒤與荼同邢昺䟽穢草也王肅曰荼陸穢謂陸<lb/>
　地蕪穢之草也舍人註爾雅曰荼一名委葉<lb/>
　英荼孔氏䟽鄭康成於周禮地官掌荼及既夕註與<lb/>
　出其東門有女如荼箋皆云荼茅秀然則茅草秀出<lb/>
　之穗也言荼英荼者六月詩白斾英英是白貌茅之<lb/>
　秀者其穂色白言女䘮服色如荼然吳語說吳王夫<lb/>
<pb n="8b"/>
　差<hi>國語中呉語也夫音扶差音釵</hi>於黄池之㑹陳兵以脅晉萬人為<lb/>
　方陣皆白常白旗素甲白羽之矰望之如荼韋昭云<lb/>
　荼茅秀亦以白色為如荼與此詩傳意同女見棄所<lb/>
　以䘮服者王肅云見棄又遭兵革之禍故皆䘮服也<lb/>
　萑苕孔氏䟽謂薍之秀穗也毛公八月萑葦傳薍為<lb/>
　萑葭為葦予所捋荼傳荼萑苕也然則萑苕之與茅<lb/>
　秀其物相類故皆名荼也薍五患切音頑之去聲江<lb/>
　東呼為烏蓲<hi>音丘</hi>
<pb n="9a"/>
涇<lb/>
　涇水出安定涇陽縣西开頭山宋為鎮戎軍古之安<lb/>
　定朝那縣也开苦見切又音牽一名笄頭山一名都<lb/>
　盧山一名崆峒山<hi>笄音雞</hi>
渭<lb/>
　渭水出隴西郡首陽縣渭首亭南鳥䑕山首陽唐省<lb/>
　入渭源隷渭州宋隷熈州在州之東其水東過隴州<lb/>
　汧源縣汧水從西北來入焉又東過鳯翔府郿縣斜<lb/>
<pb n="9b"/>
　水從南來入焉<hi>汧音牽斜音耶</hi>又東過槐里縣南澇水入焉<lb/>
　槐里今永興軍興平縣<hi>澇音勞</hi>又東北過咸陽縣澧水<lb/>
　入焉又東北過髙陵涇水入焉又東北過富平縣漆<lb/>
　水入焉又東則同州之洛水入焉又東過臨潼縣㶚<lb/>
　水入焉又東至京兆船司空縣入河船司空縣後省<lb/>
　入華州之華隂<lb/>
　　　式微<lb/>
黎<lb/>
<pb n="10a"/>
　黎民故國或云黎山氏國子姓侯爵即西伯所戡者<lb/>
　與紂都接今潞城東十八里有故黎侯城有黎亭字<lb/>
　亦作□□<lb/>
　　　旄丘<lb/>
與國<lb/>
　和好相與之國許氏說文曰與黨與也<lb/>
黎在衛西<lb/>
　潞城即上黨班氏志上黨壺闗東北有黎亭隋九域<lb/>
<pb n="10b"/>
　志亭在黎山嶺上今濬州黎陽漢之黎縣有黎陽山<lb/>
　皆在衛西<lb/>
　　　簡兮<lb/>
伶官<lb/>
　黄帝命伶倫取嶰谷之竹截筩吹律伶倫樂師世掌<lb/>
　樂官故後世號樂官為伶官晉景公見漢囚鍾儀南<lb/>
　冠而縶使脫之問其族對曰泠人也公曰能樂乎對<lb/>
　曰先父之職官也與之琴操南音泠與伶同伶者弄<lb/>
<pb n="11a"/>
　也<lb/>
輕世肆志<lb/>
　魯仲連曰吾與其富貴而詘於人寧貧賤而輕世肆<lb/>
　志焉玩世不恭玩者戯也弄也東方朔依隱玩世栁<lb/>
　下惠不恭<lb/>
獻工之禮<lb/>
　儀禮燕禮樂賔升歌獻工曰工歌鹿鳴四牡皇皇者<lb/>
　華卒歌主人洗升獻工工不興左瑟一人拜受爵主<lb/>
<pb n="11b"/>
　人西階上拜送爵薦脯醢使人相祭卒爵不拜主人受<lb/>
　爵衆工不拜受爵坐祭遂卒爵辯有脯醢<hi>辯音遍義同</hi>不<lb/>
　祭主人受爵降奠于篚<lb/>
美人目君<lb/>
　文公楚辭註美人謂美好之婦人葢託詞而寄意於<lb/>
　君也離騷經恐美人之遲暮<lb/>
東方朔<lb/>
　朔字曼倩平原厭次人<hi>厭一渉切又一琰切</hi>班固漢書賛朔名<lb/>
<pb n="12a"/>
　過實者以其恢逹多端不名一行應諧似優不窮似<lb/>
　智正諫似直穏德似隱非夷齊而是栁下惠戒其子<lb/>
　以上容<hi>容身避害</hi>首陽為拙柱下為工飽食安歩以仕易<lb/>
　農依隱玩世詭時不逢其滑稽之雄乎滑音骨滑稽<lb/>
　談笑諧謔也侏儒短人俳優雜戯<lb/>
　　　泉水<lb/>
淇<hi>千言</hi>　<hi>須</hi>
　淇水一名鄭水鄭𤣥云即降水出衛州共城縣北山<lb/>
<pb n="12b"/>
　或云出林慮東至湯陰又東至黎陽入河林慮即漢<lb/>
　河内隆慮縣改今隷相州共音恭慮音閭<lb/>
　干言厚齋紀聞曰隋書志邢州内丘縣有千言山李<lb/>
　公緒紀云柏人縣有千山言山柏人縣邢州堯山縣也<lb/>
　邢州今順德路<lb/>
　湏漢地里志東郡有須昌縣故須句<hi>劬</hi>國今東平之<lb/>
　須城縣<lb/>
祖道之祭<lb/>
<pb n="13a"/>
　周禮大馭夏官屬掌馭玉路以祀及犯軷王自左馭<lb/>
　馭下祝登受轡犯軷遂驅之<hi>軷蒲末切音䟦</hi>註行山曰軷犯<lb/>
　之者封土為山象以菩<hi>負倍二音</hi>芻棘柏為神主既祭之<lb/>
　後以車轢之而去喻無險難也王由左馭禁制馬使<lb/>
　不行也詩云載謀載惟取蕭祭脂取羝以軷詩家說<lb/>
　曰将出祖道犯軷之祭也聘禮曰及舍軷<hi>舍音釋</hi>飲酒<lb/>
　于其側禮家説謂之祖祭左傳祖而舎軷飲酒于其<lb/>
　側曰餞重有事於其行也漢臨江王傳黄帝之子纍<lb/>
<pb n="13b"/>
　祖好逺遊而死於道故後世祭以為行神祖祭因饗<lb/>
　飲也荀彧傳以為共工氏曰修好逺遊祀以為祖神<lb/>
　漢以午曰祖轢音歴<lb/>
　　　静女<lb/>
彤管<lb/>
　毛傳云女史彤管之法鄭箋云筆赤管皆以后夫人<lb/>
　言耳歐陽氏曰古者鍼筆皆有管樂器亦有管不知<lb/>
　此管是何物但彤是色之美者<lb/>
<pb n="14a"/>
牧<lb/>
　邑外謂之郊郊外謂之牧牧外謂之野野外謂之林<lb/>
　林外謂之坰爾雅註邑國都也假令百里之國五十<lb/>
　里之界界名十里也<lb/>
　　　新臺<lb/>
籧篨<lb/>
　揚雄别國方言曰宋魏之間謂之笙或謂之籧曲自<lb/>
　關而西謂之簟或謂之䇽<hi>之厲切音制</hi>其粗者謂之籧篨<lb/>
<pb n="14b"/>
　葢竹席簟也國語晉語曰籧篨不可使俯戚施不可<lb/>
　使仰<lb/>
　　　二子乘舟<lb/>
太史公<lb/>
　漢司馬遷字子長父談皆為漢太史官<hi>尊談為太史公</hi>
弟夀爭死相讓<lb/>
　左桓十六年衛宣姜與公子朔構急子<hi>急伋同</hi>公使<hi>去聲</hi>
　諸齊使盗待諸莘将殺之夀子告之使行不可曰棄<lb/>
<pb n="15a"/>
　父之命惡<hi>烏</hi>用子矣有無父之國則可也及行飲<hi>去聲</hi>
　以酒壽子載其旌以先盗殺之急子至曰我之求也<lb/>
　此何罪請殺我乎又殺之<lb/>
申生惡傷父志<lb/>
　左僖四年晉獻公驪姬謂太子曰君夢齊姜必速祭<lb/>
　之<hi>齊姜太子申生之母</hi>太子祭於曲沃歸胙子公公田姬寘諸<lb/>
　宫六日公至毒而獻之公祭之地地墳<hi>上聲</hi>與犬犬斃<lb/>
　與小臣小臣亦斃姬泣曰賊由太子太子奔新城或<lb/>
<pb n="15b"/>
　謂太子辭太子曰君非姬氏居不安食不飽我辭姬<lb/>
　必有罪君老矣吾又不樂曰子其行乎太子曰君實<lb/>
　不察其罪被此名也以出人誰納我縊于新城樂音<lb/>
　洛<lb/>
　　　鄘<lb/>
鄘<lb/>
　楚丘城是也今衛之汲縣東北三十里有故鄘城新<lb/>
　鄉鎮之西南或云楚丘城也有鄘水出宜蘇山<lb/>
<pb n="16a"/>
　　　柏舟<lb/>
共伯共姜<lb/>
　孔頴逹詩正義曰共<hi>音恭</hi>伯衛僖侯世子名餘共謚伯<lb/>
　字共姜共伯之妻婦人從夫謚姜姓<lb/>
　東萊吕氏讀詩記曰史記載釐<hi>與僖同</hi>侯已葬武公襲<lb/>
　攻共伯共伯入釐侯羡自殺<hi>羡墓道也音延又延靣切</hi>按武公在<lb/>
　位五十五年國語稱武公年九十有五猶箴警于國<lb/>
　計其初即位其齒已四十餘矣使果弑共伯而簒立<lb/>
<pb n="16b"/>
　則共伯見弑之時其齒又長於武公安得謂之蚤死<lb/>
　乎是共伯未嘗見弑武公未嘗簒弑也唐司馬貞史<lb/>
　記索隱謂史遷之説非是<lb/>
翦髪夾囟<lb/>
　禮記内則子生三月之末擇日翦髪為鬌<hi>徒果切音朶</hi>
　男角女覊否則男左女右鄭氏註鬌所遺髪也<hi>所存</hi>
　<hi>留不剪者</hi>夾囟曰角兩髻也<hi>囟一作顖音信又思忍切</hi>囟逹曰覊三<lb/>
　髻也<lb/>
<pb n="17a"/>
　縱横曰旁午午逹之午猶旁午之午謂一直也陳氏<lb/>
　澔曰夾囟兩旁當角之處留髪不翦者謂之角留頂<lb/>
　者縱横各一相交通逹者謂之覊<lb/>
　　　牆有茨<lb/>
中冓<lb/>
　西漢書梁共王傳<hi>恭王名立</hi>谷永䟽曰帝王不聼中冓之<lb/>
　言春秋為親者諱<hi>為去聲</hi>應劭曰中冓材構在堂之中<lb/>
　也顔師古曰謂舍之交積材木也<lb/>
<pb n="17b"/>
　　　君子偕老<lb/>
未亡人<lb/>
　左傳楚文王夫人聞令尹子元振萬於宫側泣曰先<lb/>
　君以是舞也習戎備也今令尹不尋諸仇讎而於未<lb/>
　亡人之側不亦異乎成公九年季文子如宋致女復<lb/>
　命公享之賦韓奕之五章穆姜出于房再拜曰大夫<lb/>
　勤辱不忘先君以及嗣君施及未亡人先君猶有望<lb/>
　也敢拜大夫之重勤<lb/>
<pb n="18a"/>
副　<hi>副</hi>　<hi>編/</hi>　<hi>次</hi>
　周禮天官追師掌王后之首服為副編次追衡笄<hi>追都</hi>
　<hi>囘切音堆編音匾又如字</hi>
　副　副之言覆<hi>去聲</hi>所以覆首為之飾其遺象若今之<lb/>
　歩揺矣服之以從王祭祀<hi>歩揺亦作歩繇</hi>
　編　編列髪為之其遺象若今假紒<hi>與髻同</hi>矣服之以<lb/>
　告桑也<hi>告桑重蠶事也</hi>
　次　次第髪長短為之所謂髲髢<hi>亦作鬄並音弟</hi>服之以見<lb/>
<pb n="18b"/>
　王　言編若今假紒者編列他髪為之假作紒形加<lb/>
　於首上次者亦鬄他髪與已髪相合為紒是編次所<lb/>
　以異也<lb/>
笄<lb/>
　笄衡笄也鄭氏註曰王后之衡笄皆以玉為之唯祭<lb/>
　服有衡垂于副之兩旁當耳具下以紞懸瑱<hi>紞耽之上瑱顛</hi>
　<hi>之去</hi>䟽曰唯祭服之副有衡笄編次則無衡笄　華谷<lb/>
　嚴氏<hi>粲</hi>垣叔詩緝曰内則言女子之笄者簮也所以<lb/>
<pb n="19a"/>
　卷髪者也唯副之笄謂之衡笄毛傳以笄即衡笄一<lb/>
　物也追師云追衡笄鄭註云王后之衡笄皆以玉為<lb/>
　之是鄭以衡與笄為二物也其下文云唯祭服有衡<lb/>
　釋衡為一物又云笄卷髪者釋笄為一物故鄭於此<lb/>
　箋言笄而不言衡笄也䟽混毛鄭為一說又引追師<lb/>
　註云唯祭服有衡笄彼文無笄字䟽葢誤也今從毛<lb/>
　義<hi>追音堆</hi>
六珈<lb/>
<pb n="19b"/>
　毛傳曰珈笄飾之最盛者所以别尊卑也鄭箋曰珈<lb/>
　之為言加也副既笄而加飾如今歩揺上飾古之制<lb/>
　有所未聞孔䟽曰必飾之有六但所施不可知據此<lb/>
　言六珈則侯伯夫人為六王后多少無文此副與珈<lb/>
　飾唯后夫人有之卿大夫以下則無<lb/>
揥<lb/>
　揥所以摘髪以象骨為之魏葛屨佩其象揥文言搔<lb/>
　頭俗言篦兒摘字讀作剔他歴切<lb/>
<pb n="20a"/>
展衣<lb/>
　天官内司服掌王后之六服褘衣<hi>褘音暉</hi>揄狄<hi>揄音遥狄與翟</hi>
　<hi>同翟雉也</hi>闕狄<hi>刻繒為翟/形而不畫</hi>鞠衣<hi>鞠菊/同</hi>展衣<hi>展亦作䄠並陟扇切</hi>縁衣<lb/>
　<hi>縁音彖亦作褖</hi>陸農師曰鄭氏解周官以為王后六服翬狄<lb/>
　𤣥<hi>翬雉名音暉禕衣畫翬</hi>揄狄青闕狄赤鞠衣黄展衣白褖衣<lb/>
　黑若所謂翬狄𤣥揄狄青菊衣黄其說是矣所謂闕<lb/>
　狄赤展衣白褖衣黒非也按毛詩傅言展衣以丹縠<lb/>
　為之則展衣赤矣赤則宣布著盡有誠信之道焉故<lb/>
<pb n="20b"/>
　謂之展又或謂之䄠禮記曰内則以䄠衣亦通帛為<lb/>
　旜<hi>與旃通用</hi>
                    <graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>絳帛也與此同義鞠衣黄展衣赤則褖衣<lb/>
　白矣難者曰褖衣吉服純白非婦人吉服所宜曰葢<lb/>
　不知褖衣之有纁袡也<hi>難者設為問難也去聲</hi>袡時占切衣縁<lb/>
　也<hi>縁俞絹切</hi>纁淺絳色三染謂之纁<lb/>
　　　桑中<lb/>
沬衛邑<lb/>
　書酒誥注妹邦紂所都朝歌即沬邑羅泌路史曰今<lb/>
<pb n="21a"/>
　滑之白馬縣有鄁水即妹之邦紂所城也鄁與邶同<lb/>
　一作㔨殷武丁遷都于此<lb/>
桑間濮上<lb/>
　禮記樂記注濮水之上地有桑間者亡國之音於此<lb/>
　水出桑間在濮陽南東濮郡國志東郡濮陽古昆吾<lb/>
　國桑中在其中史記樂書衛靈公将之晉至於濮水<lb/>
　之上夜聞鼓琴聲命師涓聼而寫之去之晉見晉平<lb/>
　公置酒施惠之臺<hi>即虒祁之宫虒音斯</hi>師涓奏新聲鼔之未終<lb/>
<pb n="21b"/>
　師曠止之曰此亡國之聲也不可聽平公曰何道出<lb/>
　師曠曰師延所作也與紂為靡靡之樂武王伐紂師<lb/>
　延東走自投濮水之中故聞此聲必於濮水之上先<lb/>
　聞此聲者國削平公曰寡人所好者音也遂願聞之<lb/>
　師涓鼔而終之<lb/>
　　　鶉之奔奔<lb/>
經筵不講<lb/>
　紹興問王庭秀磨衲集中詆訾程子之學以荆舒章<lb/>
<pb n="22a"/>
　蔡為賢王厚齋曰自荆舒之學行為之徒者請禁讀<lb/>
　史書其後經筵不讀國風而湯誓秦誓亦不進講人<lb/>
　君不知危亡之事其效可見矣<lb/>
　　　定之方中<lb/>
樹八尺臬<lb/>
　樹立也臬法也周禮地官大司徒以土圭之法測土<lb/>
　深<hi>去聲</hi>正日景以求地中日至之景尺有五寸謂之地<lb/>
　中<hi>景居影切</hi>鄭司農曰土圭之長尺有五寸以夏至之日<lb/>
<pb n="22b"/>
　立八尺之表其景適與土圭等謂之地中<lb/>
測景正方靣<lb/>
　公劉既景廼岡即司徒正日中景景者光也明也<lb/>
景山名<lb/>
　殷武陟彼景山景為山名商之所都<lb/>
楚丘<lb/>
　孔氏詩正義曰楚丘在濟河間疑在今東都界衛本<lb/>
　河北至懿公為狄所滅乃東徙渡河野處漕邑則在<lb/>
<pb n="23a"/>
　河南矣楚丘與漕不甚相逺亦河南明矣杜預云楚<lb/>
　丘濟隂成武縣西南羅氏路史曰郡國志成武有楚<lb/>
　丘亭城冡記齊桓公築衛文公居僖二年所城今澶<lb/>
　之衛南西北四里楚丘城也戎伐凢伯于楚丘執之<lb/>
　以歸今楚丘即戎州之邑漕在今之滑楚丘在今之<lb/>
　澶不出衛之邦内非拱州之楚丘拱州楚丘乃張守<lb/>
　節史記正義所謂楚丘故城在宋州者然今楚丘縣<lb/>
　有景山京山殆後人附㑹也<lb/>
<pb n="23b"/>
騋<lb/>
　周禮庾人六尺以上為馬七尺以上為騋八尺以上<lb/>
　為龍凢馬之用宗廟用龍田事用騋田事田獵之事<lb/>
　也謂之龍者馬髙八尺以上擬於龍<lb/>
記<lb/>
　禮記曲禮數馬畜以言其富者不敢斥言也<lb/>
春秋傳<lb/>
　魯僖公之二年齊桓公城楚丘而封衛<lb/>
<pb n="24a"/>
　　　蝃蝀<lb/>
周禮十煇<lb/>
　春官眡祲掌十煇之法以觀妖祥辨吉㓙<hi>眡與視同祲音浸煇</hi>
　<hi>音運</hi>一曰祲<hi>隂陽氣/相侵</hi>二曰象<hi>如赤/烏</hi>三曰䥴<hi>子全切旁氣四靣反饗如</hi>
　<hi>煇收</hi>四曰監<hi>雲氣監/臨於日</hi>五曰闇<hi>日月/食</hi>六曰瞢<hi>母亘切日月瞢瞢無光</hi>
　七曰彌<hi>白虹彌天</hi>八曰叙<hi>雲有次序如/山在日之上</hi>九曰隮<hi>虹也虹音洪又音絳</hi>
　<hi>霓雌虹音鶂倪歴切</hi>十曰想<hi>雜氣有形可形想也</hi>掌安宅叙降正嵗則行<lb/>
　事嵗終則弊<hi>必𬒮切</hi>其事弊斷也<lb/>
<pb n="24b"/>
　　　載馳<lb/>
岸善崩<lb/>
　漢書溝洫志孝武時嚴熊言臨晉民願穿洛以溉重<lb/>
　泉以東萬餘頃故惡地穿渠自徴<hi>音懲即澄城</hi>引洛水至<lb/>
　商顔下岸善崩乃鑿井深者四十餘丈井下相通行<lb/>
　水井渠自此始穿得龍骨故名龍骨渠<lb/>
因魏荘子<lb/>
　左襄四年無終子嘉父使孟樂如晉因魏荘子納虎<lb/>
<pb n="25a"/>
　豹之皮以請和諸戎無終山戎國名子爵而名嘉父<lb/>
　荘子晉大夫魏絳<lb/>
見春秋傳<lb/>
　閔二年許穆夫人賦載馳<lb/>
叔孫豹<lb/>
　襄十九年穆叔<hi>即叔孫豹</hi>見叔向<hi>晉羊舌盻</hi>賦載馳之四章文<lb/>
　十三年鄭子家賦載馳皆取控于大邦意<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳旁通卷二<lb/>
</p>
<p>
</p>
  </div>
</body>
</text>
</TEI>
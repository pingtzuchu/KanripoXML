<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳旁通卷十四</head>
    <p>
<pb n="1a"/>
欽定四庫全書<lb/>
　詩傳旁通卷十四　　　　　元　梁益　撰<lb/>
　　魯頌<lb/>
賜天子禮樂<lb/>
　衞正叔<hi>湜</hi>禮記集說曰伊川程氏曰成王之賜伯禽<lb/>
　之受俱非也以愚觀之成王未必賜伯禽未必受葢<lb/>
　魯人僣用天子禮樂爾　陳用之<hi>祥道</hi>禮書曰天子之<lb/>
　樂而魯有之康周公故也世衰禮廢魯不特用於周<lb/>
<pb n="1b"/>
　公之廟而羣廟亦用焉故子家駒譏之不特用於魯<lb/>
　之羣廟而諸侯之廟亦用焉故郊特牲譏之以至八<lb/>
　佾作於季氏之庭舞振於文夫人之側則先王之樂<lb/>
　掃地而可知矣位嚴坦叔<hi>粲</hi>詩緝曰曹氏曰明堂位<lb/>
　云成王命魯公世世祀周公以天子之禮樂祀帝于<lb/>
　郊配以后稷天子之禮也若魯公果受成王之命<lb/>
　則當自伯禽以後踵而行之矣由伯禽至僖公凡<lb/>
　十有八世考諸春秋史記皆未嘗行郊禮而惟僖公<lb/>
<pb n="2a"/>
　行之豈成王之命獨豫加於僖公歟故知其僣自僖<lb/>
　公始也夫以諸侯而僣天子之禮天子雖不能討<lb/>
　而天亦吐之矣是以僖三十一年四卜郊不從乃<lb/>
　免牲宣三年春郊牛之口傷改卜牛牛死乃不郊<lb/>
　成七年春鼷鼠食郊牛角牛死皆改卜牛然則天<lb/>
　之不歆其祀亦可見矣夫祭天天子之大事<lb/>
　大禮也猶敢僣而行之焉則其僣而作頌抑其次<lb/>
　也<lb/>
<pb n="2b"/>
請命作頌<lb/>
　黄東發<hi>震</hi>日抄曰愚按行父文公六年如陳如晉至<lb/>
　襄公五年卒其見於經者凡五十四年使行父夀踰<lb/>
　七十計其在文公時年方弱冠僖公者文公之父也<lb/>
　行父安得迨事僖公而為之請命于周若史克又後<lb/>
　行父十年方見於經恐亦未必迨事僖公也且序之<lb/>
　為此說者以魯有頌為僣而行父魯名臣也謂其嘗<lb/>
　請命于周則魯非僣耳然魯之僣莫大于郊矣明堂<lb/>
<pb n="3a"/>
　位言成王賜伯禽以天子禮樂使世世以祀周公審<lb/>
　如此說亦未必使之郊天行天子之事也况吕覽明<lb/>
　言魯惠公請郊禮于平王而史角徃魯吕覽作於秦<lb/>
　明堂位作於漢是成王賜天子禮樂之事未必有之<lb/>
　故自伯禽至莊公十七世未聞有郊天者僖公三十<lb/>
　一年始卜郊而卜不從繼此若宣若成若定欲郊則<lb/>
　牛輒傷禮之不可僣神之不歆其祀如此魯人曾不<lb/>
　知愧反以郊為盛事而張皇之序者尚欲避頌之為<lb/>
<pb n="3b"/>
　僣何異放飯流歠而問無齒决耶且魯頌非商周郊<lb/>
　廟之頌也臣子祈願其君而後世序詩者加頌之名<lb/>
　以代列國之風所謂美耳郊僣也乃以為僣詩非用之<lb/>
　郊者反以為僣而請之乎且此詩作于誰而請之也<lb/>
　謂作于僖公僖公不應自頌其美謂作于臣子臣子<lb/>
　不應專達於朝然則序詩者特未可知也劉元城嘗<lb/>
　言我藝祖不事虚文至太宗朝方用兵河東羣臣已<lb/>
　作歌詩淮夷固魯積患也僖公僅嘗從齊桓公㑹諸<lb/>
<pb n="4a"/>
　侯於淮反因此見止於齊明年乃得歸可羞之甚者<lb/>
　也魯人反作詩歌以誇其大功雖曰祈願之辭然此<lb/>
　亦魯之所以不競也歟右請命作頌雖序說亦所當<lb/>
　知<lb/>
季子<lb/>
　左傳襄公二十九年吴公子札來聘請觀于周樂使<lb/>
　工為之徧歌之札吴王夀夢之第四子故云季子<lb/>
　延州來季子　州來古國也吴取之以封季子地志<lb/>
<pb n="4b"/>
　云吳封季札州來而居延陵故曰延州來按延陵有<lb/>
　五一在代郡一在綏州一在丹徙皆非季子之居一<lb/>
　在金陵然亦非古之延陵在今常州晉陵縣北七十<lb/>
　里江陰之西三十五里地曰申蒲札退耕在是有札<lb/>
　之墓孔聖書其碣云嗚呼有吴延陵君子之墓凡十<lb/>
　字羅長源路史曰江陰芙蓉湖西馬鞍山札耕處<lb/>
　　　駉<lb/>
驎<lb/>
<pb n="5a"/>
　青驪驎良忍切<lb/>
魚<lb/>
　或引爾雅作䁩<lb/>
思無邪斷章<lb/>
　左襄二十八年盧蒲癸曰賦詩斷章　斷音短言賦<lb/>
　詩者但取其一章為義斷取其一章也<lb/>
　　　泮水<lb/>
受成訊馘<lb/>
<pb n="5b"/>
　禮記王制曰受命於祖受成於學出征執有罪反釋<lb/>
　奠于學以訊馘告鄭康成註受命于祖告祖也受命<lb/>
　于學定兵謀也釋菜奠幣禮先師也孔穎達䟽訊言<lb/>
　也是生而可言問者也馘截耳也是死而截其左耳<lb/>
　也<lb/>
五十矢為束<lb/>
　孔穎達曰古者一弓百矢毛以五十矢為束荀卿論<lb/>
　兵云負矢五十箇荀毛之師故從其言耳穎達又曰<lb/>
<pb n="6a"/>
　束矢當百箇而在軍之禮重弓以備折壊或以分百<lb/>
　矢為兩束<lb/>
荀毛之師<lb/>
　初孔子以詩授卜商商以授曽申申授李克克授孟<lb/>
　仲子仲子授根牟子牟子授荀卿卿授毛亨亨授毛<lb/>
　萇亨大毛公萇小毛公萇授貫長卿長卿授觧延年<lb/>
　延年授徐敖荀卿名况趙人<lb/>
　　　閟宫<lb/>
<pb n="6b"/>
先種曰穉<lb/>
　毛傳本云先種曰稙後種曰穉按穉稙非谷名乃生<lb/>
　熟早晚之稱<lb/>
白牡騂剛<lb/>
　禮記明堂位云殷白牡周騂剛公羊文十三年傳云<lb/>
　魯祭周公何以為牲周公用白牡魯公用騂犅何休<lb/>
　註公羊云白牡殷牲也周公死有王禮謙不敢與文<lb/>
　武同也不以夏黑牲者謙改周之文當以夏避嫌也<lb/>
<pb n="7a"/>
　騂犅赤脊周牲也魯公伯禽以諸侯不嫌故從周制<lb/>
　以脊為差<lb/>
楅衡<lb/>
　楅音逼以木束角也楅設於角衡施於鼻皆所以止<lb/>
　觸<lb/>
常<lb/>
　魯邦是常之常鄭氏箋云守也載甞之載傳以為則<lb/>
　箋以為始<lb/>
<pb n="7b"/>
三夀<lb/>
　王伯厚困學紀聞曰晉姜鼎銘保其孫子三夀是利<lb/>
　魯頌三夀作朋葢古語也<lb/>
夀母<lb/>
　成風莊公之妾僖公之母成諡也風姓也須句國之<lb/>
　女風姓<hi>句音劬</hi>僖立時年長故稱成風為夀母<lb/>
魯朝宿之邑<lb/>
　左桓元年鄭伯以璧假許田杜元凱云成王營王城<lb/>
<pb n="8a"/>
　有遷都志故賜周公許田以為魯國朝宿之邑其地<lb/>
　近鄭故鄭易之按朝宿之邑者朝覲往來所宿之邑<lb/>
　也此詩居常與許許即許田其地近鄭常一作甞在<lb/>
　薛之旁莊三十一年築臺于薛薛魯地後屬齊為孟<lb/>
　嘗君食邑毛傳常許魯南鄙西鄙孔䟽常為南鄙許<lb/>
　為西鄙<lb/>
徂徠新甫<lb/>
　王伯厚曰後漢書注兖州博城縣有徂徠山亦名尤<lb/>
<pb n="8b"/>
　來後魏志魯郡汶陽縣有新甫山<lb/>
　　商頌<lb/>
　　　正考父校商之名頌以那為首<lb/>
　朱子曰太史公云宋襄脩仁行義欲為盟主其大夫<lb/>
　正考父美之故追道契湯髙宗之所以興作商頌葢<lb/>
　本韓詩之說諸儒多惑之者今考此頌皆天子之事<lb/>
　非宋所有且其辭古奥亦不類周世之文而國語閔<lb/>
　馬父之言亦與今序合韓詩太史公之說非也<lb/>
<pb n="9a"/>
　張子曰魯頌之辭夸商頌之辭粹<lb/>
殷商<lb/>
　鄭漁仲曰契之封商本上洛後世遷于亳故京兆杜<lb/>
　縣亳亭是也司馬遷云禹興西羌湯起亳俱在西也<lb/>
　及湯有天下始居于商丘復命以亳梁之谷熟是也<lb/>
　本帝嚳之都故曰湯始居亳從先王居自契至成湯<lb/>
　凡八遷亳都有溵水在焉故亦謂之殷後世遷于嚻<lb/>
　遷于相遷于耿遷于朝歌而殷商之名未始偏廢以<lb/>
<pb n="9b"/>
　開國命受之祖所以命也<lb/>
商　商丘<lb/>
　契封商子昭明居砥石復遷商昭明子相土居商丘<lb/>
　帝嚳四后次妃有娀女曰簡狄簡亦作柬狄亦作翟<lb/>
　感乙致胎疈而生契乙者燕也疈者胸剖而生也疈<lb/>
　音平之入聲契字亦作<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>亦作卨亦作偰四字同音<lb/>
　堯命契為司徒使布五教至虞不廢是以受商賜姓<lb/>
　子氏商人謂之𤣥王契所封之商在商州上洛縣華<lb/>
<pb n="10a"/>
　陰鄭縣有巒都城及故潘邑世本云契居蕃闞駰云<lb/>
　蕃在鄭西今之巒城地有商山巒亦作欒並盧官切<lb/>
　潘與蕃同音翻商丘乃唐火正之官閼伯所封之故<lb/>
　墟相土因而居之其地在漢為雎陽在唐為宋州<lb/>
　在宋為南京應天府在亡金為歸徳府自契以下十<lb/>
　有二世而湯遂興　商之商洛古義均國舜子義均<lb/>
　封於商故曰商均在漢為商縣盛𢎞之荆州記云武<lb/>
　闗西北百二十里商城是也<lb/>
<pb n="10b"/>
亳<lb/>
　亳之名則一其為地則五而譙郡之亳弗與焉成湯<lb/>
　都南亳在糓熟縣古髙辛所都之地與葛為鄰糓熟<lb/>
　在宋為南京屬縣葛則寧陵之葛鄉也一在長安杜<lb/>
　縣南商先世居之有亳亭亭有溵水一在河南偃師<lb/>
　謂之西亳或以此為湯都然去葛七八百里非可使<lb/>
　亳衆往為耕者一在考城謂之北亳亦曰景亳有景<lb/>
　山亳城湯亭古亳城在考城東北五十三里有湯塟處<lb/>
<pb n="11a"/>
　亦有溵水考城於今為歸德睢州之屬縣一在鄭地<lb/>
　左襄十一年盟於亳城北鄭地也亳縣本濟陰故亳<lb/>
　今亳州譙郡近於榖熟之南亳又有南北亳亦皆曰<lb/>
　商乃後代之襲名或以考城為南亳安陽為北亳安<lb/>
　陽即相州外城孔穎達亦不能辨又有南西北亳為<lb/>
　三亳阪尹者羅長源曰按三阪東城皋南轘轅西降<lb/>
　谷分亳民于三所爾<lb/>
　亳王　周穆王桓王之時别有一湯亦號亳王為秦<lb/>
<pb n="11b"/>
　所滅乃西戎之君𦵏於亳地者非成湯也<lb/>
戴公<lb/>
　成王殺武庚封㣲子啟於宋代武庚為殷後至戴公<lb/>
　凡十君戴公當周宣王之時<lb/>
　　　那<lb/>
商人尚聲<lb/>
　禮記郊特牲殷人尚聲臭味未成滌蕩其聲樂三闋<lb/>
　然後出迎牲聲音之號所以詔告于天地之間也註<lb/>
<pb n="12a"/>
　云臭味未成牲未殺也滌蕩宣播也迎牲迎於廟門<lb/>
　之外也<lb/>
齋之日祭之日<lb/>
　禮記祭義註見所為齋者思之熟也所嗜素所欲飲<lb/>
　食者也周還出户謂薦設時也無尸者闔户若食間<lb/>
　則又出户而聽之疏曰先思其粗漸思其精故居處<lb/>
　在前樂嗜在後　僾音愛㣲見貌還音旋平聲愾開<lb/>
　代切<lb/>
<pb n="12b"/>
容聲<lb/>
　東滙澤陳雲住<hi>澔</hi>曰舉動容止之聲也<lb/>
嘉客<lb/>
　客謂先代之後如益稷書之虞賔在位謂堯子丹朱<lb/>
　為賔於虞　丹朱　堯子朱封於丹淵<lb/>
閔馬父<lb/>
　閔馬父魯人襄公傳書閔子馬昭公傳書閔馬父一<lb/>
　人而異其書若子馬父者然<lb/>
<pb n="13a"/>
正考父<lb/>
　宋緡公生弗父何弗父何生宋父宋父生正考父正<lb/>
　考父為孔子七世祖<lb/>
名頌<lb/>
　韋昭註國語云名頌頌之美者<lb/>
其輯之亂<lb/>
　韋昭曰輯成也凡作篇章義既成撮其大要以為亂<lb/>
　辭詩者歌也所以節舞者也如今三節舞矣曲終乃<lb/>
<pb n="13b"/>
　更變章亂節故謂之亂也<lb/>
　　　烈祖<lb/>
羮定<lb/>
　定丁磬切音訂又如字禮器云納牲詔於庭血毛詔<lb/>
　於室羮定詔於堂三詔皆不同位葢道求而未之得<lb/>
　也註云羮肉汁也定肉熟也煮之既熟將迎尸入室<lb/>
　乃先以俎盛羮及定而告神於堂此是薦熟未食之<lb/>
　前也鄭康成曰羮定謂割牲時也羮以其味之和而<lb/>
<pb n="14a"/>
　羮成定以其體之熟而無變儀禮云肉謂之羮定猶<lb/>
　熟也<lb/>
　　　𤣥鳥<lb/>
有娀<lb/>
　淮南子有娀在不周之北張守節史記正義按記云<lb/>
　桀敗有娀之墟有娀當在蒲州羅長源云葢在陜虢<lb/>
　之間娀訛為嵩故有娀氏嵩氏<lb/>
九有<lb/>
<pb n="14b"/>
　鄭氏箋九有履有九州為之主也<lb/>
武王<lb/>
　史記殷本紀湯曰吾甚武號曰武王湯名履亦曰天<lb/>
　乙或曰字也或曰夏殷之王皆以名為號按諡法除<lb/>
　虐去殘曰湯然諡法至周乃有之<lb/>
維河<lb/>
　朱子初解河商所都如盤庚民不肯涉河以遷即此<lb/>
　河也景貟維河則以諸侯輻凑而至于河也員音圎<lb/>
<pb n="15a"/>
　鄭氏音云下篇長發輻隕既長之隕亦音圓朱傳音<lb/>
　員徐邈音于貧切<lb/>
景亳之命<lb/>
　左昭四年楚子合諸侯于申椒舉言於楚靈王曰夏<lb/>
　啟有鈞臺之享商湯有景亳之命周武有孟津之㑹<lb/>
　鈞臺在河南陽翟縣啟享諸侯于此河南鞏縣西南<lb/>
　有湯亭或言亳即偃師湯㑹諸侯于此<lb/>
　　　長發<lb/>
<pb n="15b"/>
𤣥王<lb/>
　國語周語𤣥王勤商十四世而興魯語自𤣥王以及<lb/>
　主癸莫若湯韋昭曰𤣥王契也歐陽文忠公曰書稱<lb/>
　格王寧王葢古人往往以美稱加王爾𤣥者深㣲之<lb/>
　謂也<lb/>
中葉<lb/>
　契興於唐虞大禹之際功業著於百姓百姓以平封<lb/>
　于商賜姓子氏禮緯云祖以𤣥鳥生子也契子昭明<lb/>
<pb n="16a"/>
　昭明子相土相土子昌若昌若子曹圉曹圉子㝠㝠<lb/>
　子振振子㣲㣲子報丁報丁子報乙報乙子報丙報<lb/>
　丙子主壬主壬子主癸主癸子天乙是為成湯司馬<lb/>
　貞史記索隠云相土佐夏功著於商詩頌相土烈烈<lb/>
　是也<lb/>
日躋<lb/>
　孔子家語弟子行篇成湯恭而以恕是以日躋<lb/>
旒縿<lb/>
<pb n="16b"/>
　詩詁曰旂所垂為旒衆旒所著為縿縿者旌旗之正<lb/>
　幅也著者綴也縿音衫著直略切<lb/>
係屬<lb/>
　公羊傳君若綴旒然註云綴繫屬也繫屬之與係屬<lb/>
　音義並同　屬音燭　漢書五行志君若綴斿不得<lb/>
　舉手應劭曰斿旌旗之旒隨風動摇顔師古籕曰言<lb/>
　為下所執隨人東西斿音由<lb/>
駿厖<lb/>
<pb n="17a"/>
　荀子榮辱篇作駿蒙蒙之讀如厖齊詩作駿駹駿駹<lb/>
　謂馬也按隋書以為齊詩魏代已亡今舉其說葢雜<lb/>
　見於傳註者耳<lb/>
韋<lb/>
　大彭豕韋者顓頊孫陸終之子曰籛籛之字曰鏗封<lb/>
　于彭是為大彭彭祖以雉斟養性事放勲夏之中興<lb/>
　别封其孫元哲于韋是為豕韋迭為夏伯元哲一作<lb/>
　元喆哲喆音同羅長源曰國都記豕韋氏彭氏之國<lb/>
<pb n="17b"/>
　劉累更封之故世本謂豕韋防姓杜預云東郡白馬<lb/>
　縣東南有韋城隋為韋城縣今滑州白馬縣南韋鄉<lb/>
　也有豢龍井<lb/>
顧<lb/>
　顧已姓子爵髙陽之氏後有顧有温夏諸侯之國濮<lb/>
　州范縣東南二十八里有古顧城古今人表以為鼓<lb/>
　顔師古曰鼓即顧也顧為商所滅温為狄所滅<lb/>
昆吾<lb/>
<pb n="18a"/>
　昆吾已姓國帝顓頊妻勝奔氏曰娽生伯偁卷章季<lb/>
　禺卷章娶□水氏曰嬌生犂及回犂為祝融回食邑<lb/>
　于吳曰吳回吴回生陸終陸終娶鬼方氏曰嬇孕三<lb/>
　年生子六人曰樊曰惠連曰籛曰求言曰晏安曰季<lb/>
　連以六月六日坼左而生三人剖右而生三人所謂<lb/>
　㝈生坼疈者㝈力兖切音臠雙生也樊為己姓封昆<lb/>
　吾昆吾為夏伯主其後裔與桀同滅此見羅氏路史<lb/>
　東漢郡國志云東郡濮陽古昆吾國<lb/>
<pb n="18b"/>
阿衡<lb/>
　唐河内馬貞史記索隠曰孫子兵書云伊尹名摯<lb/>
　孔安國云伊摯然解者以阿衡為官名阿倚也衡平<lb/>
　也言依倚而取平也書曰惟嗣王弗惠于阿衡亦曰<lb/>
　保衡皆伊尹之官號非名也　皇甫謐曰伊尹力牧<lb/>
　之後生于空桑吕氏春秋曰有侁氏採得嬰兒于空<lb/>
　桑後居伊水命曰伊尹尹正也湯使之正天下<lb/>
禘祫<lb/>
<pb n="19a"/>
　朱子于長發題下傳云大禘不及羣廟之主此疑為<lb/>
　祫祭之詩經無明文不可攷也李格非禮記觧曰夏<lb/>
　道忠故大祭有祫而無禘殷人質故大祭有禘而無<lb/>
　祫周則五年而兼用之謂殷無祫祭則長發之祫何<lb/>
　為而然　禘祫無定說　唐陸氏淳春秋纂例曰趙<lb/>
　子曰禘者帝王立始祖之廟猶謂未盡其追逺尊先<lb/>
　之義故又推尋始祖所出之帝而追逺之以其祖配<lb/>
　之者謂於始祖廟祭之而便以始祖配祭也此祭不<lb/>
<pb n="19b"/>
　兼羣廟之主為其踈逺不敢䙝狎故也其年數或每<lb/>
　年或數年未可知也或問曰禘非時祭之名則禮記<lb/>
　諸篇所說其故何也趙子曰禮記諸篇或孔門之後<lb/>
　末流弟子所撰或是漢初諸儒私撰之以求購金皆<lb/>
　約春秋為之見春秋禘于莊公遂以為時祭之名見<lb/>
　春秋惟兩度書禘一春一夏所以或謂之春祭或謂<lb/>
　之夏祭各自著書不相符㑹理可見也鄭𤣥不相尋<lb/>
　討本原但隨文求義解此禘禮輒有四種其註祭法<lb/>
<pb n="20a"/>
　及小記則云禘是祭天註毛詩頌則云禘是宗廟之<lb/>
　祭小於祫註郊特牲則云禘當為初註祭統王制則<lb/>
　云禘是夏殷之時祭名殊可怪也　趙子趙匡字伯<lb/>
　循唐天水郡人　横渠張子子厚曰欲知禘之說當<lb/>
　如趙伯循斷然立義　信齊楊氏<hi>復</hi>曰祫祭有二曾<lb/>
　子問曰祫祭於祖則祝迎四廟之主王制云天子祫<lb/>
　甞祫烝諸侯甞祫烝祫此時祭之祫也公羊傳曰毁<lb/>
　廟之主陳于太祖未毁廟之主皆升合食于太祖此<lb/>
<pb n="20b"/>
　大祫毁廟未毁廟之主而祭之也祫猶合也祫祭惟<lb/>
　此二條此外無餘禮漢儒之論又混禘祫而并言之<lb/>
　何其紛紛多端耶　三山林氏少穎<hi>之竒</hi>曰禘祫之<lb/>
　說諸儒聚訟久矣論年之先後則鄭康成髙堂隆謂<lb/>
　先三而後二徐邈謂先二而後三辨祭之大小則鄭<lb/>
　康成謂祫大於禘王肅謂禘大于祫賈逵劉歆謂一<lb/>
　祭而二名禮無差降又或謂禘以夏不以春祫以冬<lb/>
　不以秋矛盾相攻卒無定論此皆置而勿辨其可深<lb/>
<pb n="21a"/>
　責者始為私見陋說召諸儒之紛紛者其鄭氏之失<lb/>
　歟鄭氏之說曰魯禮三年喪畢而祫于太祖明年禘<lb/>
　于羣廟自爾以後五年而再殷祭一禘一祫周禮廢<lb/>
　絶久矣鄭氏何據而云為之說者周禮盡在魯鄭氏<lb/>
　所據春秋魯禮則周禮可知矣鄭氏不知春秋固妄<lb/>
　為此說後學又不察因為所惑也求之聖經禘祫之<lb/>
　文不詳所可知者禘尊而祫卑矣何者禘者以始祖<lb/>
　之廟未足以盡追逺尊先之義故推尊祖所自出之<lb/>
<pb n="21b"/>
　君而追祀之則謂之禘此天子祭名諸侯無禘禮若<lb/>
　祫則毁廟未毁廟之主皆合食于太祖非惟天子有<lb/>
　祫諸侯亦得祫也詳二祭之名則禘尊祫卑可謂明<lb/>
　矣考之經籍禘祫之文可知者此爾至於年數之久<lb/>
　近祭時之先後則經無所據學者當闕其疑不可據<lb/>
　漢儒臆說也<lb/>
　　　殷武<lb/>
荆楚<lb/>
<pb n="22a"/>
　楚芊姓子爵<hi>芊音弭</hi>顓頊之子卷章卷章之子吴回吴<lb/>
　回之子陸終陸終之第六子曰季連季連姓芊氏曰<lb/>
　季芊居荆州生子曰附叙伯禹定荆州即季芊所居<lb/>
　之地而封之於熊故其子為穴熊夏有楚狐父其後<lb/>
　鬻熊子者師臣周西伯成王時復封其子熊繹于荆<lb/>
　居丹陽是為楚荆楚本一木名曰荆楚者言荆州之<lb/>
　楚也荆州葢以荆楚之木為其州之名云　許叔重<lb/>
　曰堯以楚伯受命今之唐州故湖陽縣有西唐山<lb/>
<pb n="22b"/>
　益按周成王封熊繹于楚居丹陽今之秭歸縣也本<lb/>
　曰西楚楚武王僣稱王徙枝江亦曰丹陽枝江縣隷<lb/>
　荆南是為南楚秦之鄣郡漢元封二年為丹陽郡西<lb/>
　丹陽縣乃潤州之境蕪湖縣東二十里有石城山或<lb/>
　以為楚始封之地楚文王徙郢在江之南是為南郢<lb/>
　昭王徙鄀今宜城也是為北郢惠王遷鄢頃襄王遷<lb/>
　陳號曰西楚葢惠王滅陳頃襄王自郢徙都之今㶏<lb/>
　水西三里有章華臺考烈王徙夀春亦曰郢懷王都<lb/>
<pb n="23a"/>
　于彭城其後以海州為東楚廣陵為南楚陳及彭城<lb/>
　為西楚因併紀之且附荆舒之說鄀若鄢偃頃傾<lb/>
　荆舒　魯頌閟宫荆舒是懲傳謂荆者楚之别號舒<lb/>
　其與國也按舒之字或作□亦作郃羣舒皆子爵地<lb/>
　近荆楚謂之荆舒春秋僖公三年徐人取舒其後多<lb/>
　為楚所滅羣舒者舒庸舒鳩舒蓼舒龍舒鮑蓼字或<lb/>
　作鄝鄝舒龍亦云龍舒又有舒龔在兖州之龔丘與<lb/>
　荆之羣舒異<lb/>
<pb n="23b"/>
鬼方<lb/>
　集傳云盤庚没而殷道衰楚人叛之髙宗伐其國平<lb/>
　其地易曰髙宗伐鬼方三年克之葢謂此歟愚益按<lb/>
　朱子此傳以鬼方為荆楚南方之地也史記黄帝紀<lb/>
　北逐葷粥葷音熏粥音育司馬貞云葷粥匈奴别名<lb/>
　唐虞已上曰山戎亦曰薰粥夏曰淳維殷曰鬼方周<lb/>
　曰玁狁漢曰匈奴司馬貞史記索隠此說以鬼方為<lb/>
　北方之地也朱子雖不取索隠之言然鬼方實指北<lb/>
<pb n="24a"/>
　而非南耳<lb/>
世見曰王<lb/>
　周禮九州之外謂之藩國世一見各以其所貴寳為<lb/>
　贄　一世一見於王謂其父死子繼及嗣王即位乃<lb/>
　來朝謂之世見朝音潮見音現<lb/>
髙宗享國<lb/>
　書無逸篇肆髙宗之享國五十有九年<lb/>
百世不遷<lb/>
<pb n="24b"/>
　宗廟之制太祖之廟百世不遷自餘則六世之後每<lb/>
　一易世而一遷王者祖有功宗有德髙宗武丁中興<lb/>
　故特為百世不遷之廟公羊春秋文公二年傳何休<lb/>
　註太祖東鄉<hi>音向</hi>昭南鄉穆北鄉父曰昭子曰穆昭取<lb/>
　南面鄉明<lb/>
　<lb/>
　<lb/>
　詩傳旁通卷十四<lb/>
</p>
<p>
</p>
  </div>
</body>
</text>
</TEI>
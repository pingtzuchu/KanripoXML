<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳旁通卷十五</head>
    <p>
<pb n="1a"/>
欽定四庫全書<lb/>
　詩傳旁通卷十五　　　　元　梁益　撰<lb/>
　　叙<lb/>
　恭惟先正大儒文公朱子後宋淳熙四年丁酉冬十<lb/>
　月詩集傳成自以為無復遺恨且曰後世若有揚子<lb/>
　雲必好之矣南塘趙公汝談於晦庵諸書尤服詩傳<lb/>
　號稱簡明斯言信允末學梁益伏讀朱傳昧焉多所<lb/>
　未解如見堯於羮見堯於墻猶曰聖人之耦之類罔<lb/>
<pb n="1b"/>
　知攸出問之老師宿儒間有補助得之耳聞目見輒<lb/>
　自筆録久之浸繁用纂成帙倣緱山杜文玉<hi>瑛</hi>語孟<lb/>
　旁通之例目之曰詩傳旁通僣踰之罪諒無所逃妄<lb/>
　誕之譏亦未能免髙明過人者薄此何以為初學如<lb/>
　益者或可資檢閲自視其中未能通者尚多倘未溘<lb/>
　先朝露行當續而補之君子或憫其膚淺有肯相成<lb/>
　誠所願幸惟是竊伏紬繹朱子傳詩之㫖大節目大<lb/>
　議論多於序說見之愚益未能發明其詳今姑纂輯<lb/>
<pb n="2a"/>
　其略<lb/>
　辨詩序之作引後漢書儒林傳以為衛宏作毛詩序<lb/>
　今傳于世則序乃宏作明矣按漢書初謝曼卿善毛<lb/>
　詩乃為其訓宏從曼卿受學因作毛詩序善得風雅<lb/>
　之㫖朱子序乃宏作之言葢實其說也<lb/>
　小序先自合為一編後乃各引以超冠篇端今復并<lb/>
　為一編綴於經後以還其舊因以論其得失此朱子<lb/>
　去序言詩之本意也去序言詩雪山王氏質夾漈鄭<lb/>
<pb n="2b"/>
　氏樵已有其法朱子葢取之<lb/>
　謹按詩之一經有傳有箋有䟽䟽一名正義出于毛<lb/>
　萇氏者謂之傳出于鄭𤣥氏者謂之箋傳之為言訓<lb/>
　也訓釋其書也凡書非正經者謂之傳箋之為言薦<lb/>
　也主于薦成毛傳之意也毛萇趙人為河間太守為<lb/>
　北海相所訓傳者曰毛詩流傳北海鄭𤣥字康成北<lb/>
　海人取毛氏詁訓所不盡及異同者箋之當時學者<lb/>
　尊信康成故毛傳得鄭箋而盛行自康成之後魏王<lb/>
<pb n="3a"/>
　肅字子雍有毛詩註有毛詩義駁司空王基毛詩駁<lb/>
　太子文學劉楨字公幹毛詩義問吴陸璣字元恪草<lb/>
　木鳥獸魚蟲䟽晉孫毓毛詩異同評梁武帝毛詩大<lb/>
　義梁桂州刺史崔靈恩毛詩集註舒援沈重劉瓛張<lb/>
　氏隋祕書學士魯世達等之毛詩義䟽至唐孔穎達<lb/>
　氏取毛傳鄭箋而䟽之謂之正義詩之制度名物於<lb/>
　是大備然其訓説皆不敢背乎小序未有舎序而自<lb/>
　為之說者惟宋歐陽公王荆公諸先生出卓然有見<lb/>
<pb n="3b"/>
　髙視千古之上舎序舎傳而研究經㫖理明義精犂<lb/>
　然允當如唐之啖助趙匡陸淳舎傳言春秋非尋常<lb/>
　識見所及夾漈鄭樵氏漁仲之言曰風土之音曰風<lb/>
　朝廷之音曰雅宗廟之音曰頌且為作詩辨妄六卷<lb/>
　詩經之㫖大明迨晦庵朱子而大定矣益謂去古未<lb/>
　逺有古書可攷莫若漢儒之毛氏傳鄭氏箋制度述<lb/>
　作物性名件莫若唐孔氏之䟽義讀此經者所當徧<lb/>
　知而不可偏觀也<lb/>
<pb n="4a"/>
　詩之音則後魏太常劉芳有毛詩音證梁徐邈等有<lb/>
　毛詩音後徐氏音亡而陸德明之音所引多本於徐<lb/>
　氏德明名元朗以字行德明吴人故多吴音<lb/>
　孔穎達唐書孔穎達字仲達兾州人歐陽文忠公集<lb/>
　古録䟦尾云孔穎達碑于志寧撰傳云字仲達碑云<lb/>
　字仲逺穎達撰毛詩正義　繚戾碎破繚音了戾力<lb/>
　結切繚戾乖戾不順之貌<lb/>
　周南闗雎　后妃文王未嘗稱王太姒亦未嘗稱后<lb/>
<pb n="4b"/>
　序乃後人所作不害為追稱之辭　身脩故國家天<lb/>
　下治取南豐曾氏說曾氏名鞏字子固南豐人諡文<lb/>
　定南渡後改諡文清　有闗雎麟趾之意然後可以<lb/>
　行周官之法度此程伯子明道先生之語闗雎麟趾<lb/>
　仁厚之意周官法度周公六典太平之書　闗雎為<lb/>
　二南正風之首文王盛時之詩也論語曰闗雎之亂<lb/>
　洋洋乎盈耳哉亂謂卒章也正考甫校商之名頌十<lb/>
　二篇於周太師以那為首其輯之亂曰自古在昔先<lb/>
<pb n="5a"/>
　民有作温恭朝夕執事有恪韋昭曰輯成也凡作篇<lb/>
　章義既成撮其大要以為亂辭詩者歌也所以節舞<lb/>
　者也如今三節舞矣曲終乃更變章亂節故謂之亂<lb/>
　也史記曰闗雎之亂以為風始鹿鳴為小雅始文王<lb/>
　為大雅始清廟為頌始大序所謂是謂四始詩之至<lb/>
　也為毛氏之學者宗之而齊后蒼為齊詩魯申公為<lb/>
　魯詩燕韓嬰為韓詩此三家者皆以闗雎為康王政<lb/>
　衰之刺詩故有本諸祍席而闗雎作之說揚雄謂周<lb/>
<pb n="5b"/>
　康之時闗雎作習治也習治則傷始亂也杜欽傳曰<lb/>
　佩玉宴鳴闗雎嘆之臣瓚曰此魯詩說也後漢明帝<lb/>
　詔曰昔應門失守闗雎刺世薛漢韓詩章句曰今内<lb/>
　傾于色故詠闗雎記淑女以刺時魯韓之說大抵皆<lb/>
　然或者以序有哀而不傷之文疑其容有此理朱子<lb/>
　斥之而以儀禮正之是以儀禮鄉樂鄉飲酒之樂房<lb/>
　中之樂后夫人房中諷誦以事其君子之樂　漢廣<lb/>
　　蘇氏例取首句而去其下文蘇氏謂眉山二蘇東<lb/>
<pb n="6a"/>
　坡穎濵兄弟兄軾子瞻文忠公弟轍子由文定公蘇<lb/>
　黄門有詩傳東坡有說蘇傳之例如云漢廣德廣所<lb/>
　及也例取序之首句宋朝有丘鑄者著周詩集解亦<lb/>
　取小序首一句以為子夏作下文則削之因附見于<lb/>
　此<lb/>
　召南鵲巢　諸侯䝉化成德其道亦始於家人即周<lb/>
　南闗雎身脩而國家治之意　何彼穠矣　車乘厭<lb/>
　翟勒面繢緫服則䄖翟翟車貝面組總有握按周禮<lb/>
<pb n="6b"/>
　春官巾車掌王后五路重翟厭翟安車翟車輦車凡<lb/>
　五重翟后從王祭祀所乘之車厭翟后從王賔饗諸<lb/>
　侯所乘之車婦人車皆坐乘有容蓋容謂幢容葢謂<lb/>
　蔽葢幢容即衛風氓詩之帷裳蔽蓋即衞風碩人之<lb/>
　翟茀翟音狄雉也字亦狄皆訓為雉凡雉具五色者<lb/>
　謂之翟禹貢羽畎夏翟爾雅伊雒而南素質五色皆<lb/>
　備曰翬江淮而南青質五色皆備曰繇繇音遥鄭康<lb/>
　成周禮内司服註作摇周禮禮記或作揄或作榆並<lb/>
<pb n="7a"/>
　音遥而訓雉與翟狄訓雉義同重平聲直龍切重翟<lb/>
　謂重翟雉之羽厭入聲於涉切厭翟謂次其羽使相<lb/>
　廹厭翟勒回繢總者厭次翟羽使相迫蹙以為車之<lb/>
　蔽茀又以如玉龍勒之韋為馬之當面飾謂之勒面<lb/>
　皮之熟者為韋馬之當面飾者為錫錫音洋飾在馬<lb/>
　額亦謂之當盧重翟有錫厭翟次于重翟故云勒面<lb/>
　繢畫文也總以繒為之著于馬勒直兩耳與兩鑣馬<lb/>
　䘖外鐵為鑣亦謂之扇汗亦謂之排沬以畫繒為總<lb/>
<pb n="7b"/>
　故云繢總著直略切五路之四曰翟車則王后乘以<lb/>
　出喪之車也巾車云翟車貝面組總有握鄭氏註云<lb/>
　翟車不重不厭以翟飾車之側爾貝面貝飾勒之當<lb/>
　面也有握則無葢矣如今軿車是也軿薄經切今謂鄭<lb/>
　氏東漢時也有握之握馬融作帷幄之幄　服則䄖<lb/>
　翟周禮天官内司服掌王后之六服禕衣揄狄闕狄<lb/>
　鞠衣展衣縁衣狄翟同禕音揮禕衣畫翬雉揄音摇<lb/>
　揄翟畫摇雉闕翟刻而不畫展與檀同音戰縁與禄<lb/>
<pb n="8a"/>
　同音彖后從王祭先王則服禕衣從祭先公則服揄<lb/>
　翟從祭羣小祀則服闕翟三者皆王后之祭服刻繒<lb/>
　為翟之形或畫或不畫綴於衣以為文章也禕衣為<lb/>
　盛揄翟次之重翟為上厭翟次之厭翟之車揄翟之<lb/>
　服此其為下王后一等而為雖則王姬亦下嫁于諸<lb/>
　侯之車服也　騶虞　汲冢周書王會篇云騶虞白<lb/>
　虎黑文西方之獸歐陽公詩本義引賈太傅之說騶<lb/>
　為文王之囿固未可据然虞為司獸不為無理書傳<lb/>
<pb n="8b"/>
　言虞多為掌山澤之官伯益作虞逺自舜世周禮分<lb/>
　為虞衡屬之夏官司馬至如今時京師有仁虞監取<lb/>
　正詩序之義而掌畋獵之事焉陳鵬舉少南氏引禮<lb/>
　記騶虞為節樂官備按周禮夏官射人王以六耦射<lb/>
　三侯樂以騶虞九節鄭司農衆謂析羽九重鄭康成<lb/>
　𤣥謂奏樂以為射節之羞康成說是禮記射義天子<lb/>
　以騶虞為節騶虞者樂官備也謂歌騶虞之詩以為<lb/>
　射之節度古者射必四矢歌用四節如騶虞九節則<lb/>
<pb n="9a"/>
　先歌五節以聽後歌四節以射歌一節則發一矢必<lb/>
　發乘矢而後卒矢射齊風猗嗟之四矢反兮大雅行<lb/>
　韋之既挾四鍭是也騶亦官名騶官虞官皆有人故<lb/>
　云官備射義又曰天子以備官為節<lb/>
　邶　頃公賂王請命　衞康叔之後武王同母弟康<lb/>
　叔名封受封之國傳康伯考伯嗣伯康伯靖伯貞伯<lb/>
　頃侯凡八君頃侯者貞伯之子也厚賂周夷王夷王<lb/>
　命衞為侯康音㨗頃侯子釐侯釐亦作僖釐侯太子<lb/>
<pb n="9b"/>
　共伯餘餘蚤死弟共伯和立是為衞武公　温柔敦<lb/>
　厚之教　禮記經解篇孔子曰入其國其教可知也<lb/>
　温柔敦厚詩教也故詩之失愚温柔敦厚而不愚則<lb/>
　深於詩者也益聞諸説者云温柔而敦厚姿質淳厚<lb/>
　之人也淳厚者未必深察情偽故有愚之失　莊姜<lb/>
　戴媯　衞莊公名揚娶齊女曰莊姜無子陳女厲媯<lb/>
　之娣戴媯生子完是為桓公齊女姜姓陳女媯姓婦<lb/>
　人從夫諡故因莊公而為莊姜厲與戴亦皆諡　桓<lb/>
<pb n="10a"/>
　公州吁　嬖妾之子州吁弑桓公完而自立石碏之<lb/>
　子厚與州吁游從州吁朝陳將使陳侯請于天王石<lb/>
　碏使告于陳曰衞國𥚹小老夫耄矣無能為也此二<lb/>
　人者實弑寡君敢即圗之陳人執之而請涖于衞遂<lb/>
　殺州吁石厚衞人立桓公之弟晉是為宣公左氏曰<lb/>
　石碏純臣也惡州吁而厚與焉大義滅親其是之謂<lb/>
　乎簒弑之賊必討不宥入春秋之初石碏其知大義<lb/>
　矣孔子之春秋為誅亂賊而作是故春秋成而亂臣<lb/>
<pb n="10b"/>
　賊子懼　奪黎氏地　赤狄潞氏奪黎氏地見春秋<lb/>
　宣公十五年左氏言潞子嬰兒之夫人晉景公之姊<lb/>
　酆舒為政而殺之晉伐狄數<hi>上音</hi>狄五罪奪黎氏地亦<lb/>
　其一晉殺酆舒略狄土立黎侯而還　衛宣公　上<lb/>
　淫曰烝衞宣公上淫于庶母夷姜而生急子急亦作<lb/>
　伋為<hi>去音</hi>伋娶齊女而自取之是為宣姜生夀及朔宣<lb/>
　姜寵而夷姜縊及新臺二子乘舟之詩作風大變矣<lb/>
　二南正家之本身脩故國家可治變而至於如是人<lb/>
<pb n="11a"/>
　道或幾乎滅息悲夫<lb/>
　鄘　譙　譙讓質責譙才笑切與誚同以言辭相責<lb/>
　也　中聲　荀卿子曰詩者中聲之所止也註云詩<lb/>
　謂樂章所以節音主乎中而止不使流淫春秋傳曰<lb/>
　中聲以降五降之後不復殫矣<lb/>
　衞　從王伐鄭　春秋桓公五年蔡人衞人陳人從<lb/>
　王伐鄭王周天子桓王也天子之兵有征無戰鄭祝<lb/>
　𥅆射王中肩鄭莊公使祭<hi>音債</hi>足勞<hi>去音</hi>王且問左右敢<lb/>
<pb n="11b"/>
　抗王師恭而無禮鄭莊之罪有不容誅寔為厲階之<lb/>
　首人紀殆絶重可悲夫經書蔡人衞人陳人從王正<lb/>
　君臣名分之辭也　十曰多昬　周禮地官大司徒<lb/>
　以荒政十有二聚萬民一曰散利二曰薄征三曰緩<lb/>
　刑四曰弛力五曰舎禁六曰去幾七曰眚禮八曰殺<lb/>
　哀九曰蕃樂十曰多昬十有一曰索鬼神十有二曰<lb/>
　除盗賊散利謂貸種食弛力謂息淫役舎禁謂公無<lb/>
　禁利去幾謂闗市不譏𤯝禮謂殺吉禮殺哀謂省㐫<lb/>
<pb n="12a"/>
　禮蕃樂謂閉藏樂器而不作多昏謂不備禮而取婚<lb/>
　者多也按㐫荒之嵗每言多婚葢欲使之相依為命<lb/>
　耳<lb/>
　王　王周天王　平王名宜臼幽王宫湼之子桓王<lb/>
　名林平王之孫莊王名佗桓王之子皆東遷後之主<lb/>
　鄭父子司徒　鄭桓公名友周厲王胡之子宣王<lb/>
　静之母弟為幽王司徒其子武公名掘突為平王司<lb/>
　徒　莆田鄭氏　鄭漁仲名樵其居夾漈水自號夾漈<lb/>
<pb n="12b"/>
　道德髙邵學博而雅大儒也宋髙宗時人　公子素<lb/>
　　孔穎達曰文公㨗厲公子春秋閔公二年冬十二<lb/>
　月狄入衞鄭棄其師衞在河北鄭在河南恐其渡河<lb/>
　侵鄭故使髙克將兵于河上禦之公子素作詩以刺<lb/>
　之　子皮子産　鄭穆公七子謂之七穆公子喜字<lb/>
　子罕七穆之一也子罕之子子展子展之子子皮以<lb/>
　王父之字為罕氏公子發字子國亦七穆之一也子<lb/>
　國之子子産子産之子國參以王父字為國氏子皮<lb/>
<pb n="13a"/>
　子産鄭大夫之賢者　帥師　帥師之帥作入聲讀<lb/>
　入聲者如字將帥之帥圈去聲　公子五争鄭昭公<lb/>
　名忽鄭厲公名突孔穎達曰魯桓十一年祭仲立突<lb/>
　而忽奔衞一争也十五年突使祭仲壻雍糾殺祭仲<lb/>
　仲知之殺雍糾突出奔蔡忽復歸鄭二争也十七年<lb/>
　髙渠彌殺忽而立公子亹三争也十八年齊人殺子<lb/>
　亹髙渠彌祭仲逆子儀于陳而立之四争也魯莊十<lb/>
　四年傳瑕殺子儀而納突五争也<lb/>
<pb n="13b"/>
　講師　漢儒尚専門之學各講授其師之說故有講<lb/>
　師之名人各異師師各異說經之本㫖反因之而亡<lb/>
　吕伯恭氏所謂從而附益之此講詩講經之弊也然<lb/>
　亦有互相發明者不可一槩而論故近世李性學先<lb/>
　輩有繼序之說大序小序之下以經生講師所述者<lb/>
　為繼序性學著詩統一編有自序詩統有曰詩者聖<lb/>
　人傳心之正印而五經之靈樞也士欲學道必自詩<lb/>
　入經燬于秦惟詩以詠免漢裂而四魯固齊陋韓厖<lb/>
<pb n="14a"/>
　惟毛以爾雅傳又曰至隋而王文中氏始窺其門至<lb/>
　宋而歐陽氏蘇氏始撤其藩覩其堂室明道氏伊川<lb/>
　氏横渠氏發其蔀啟其鑰詩之真隠而復豁紫陽氏<lb/>
　觿其結解其紛而詩之靈明公大中正純粹之天乃<lb/>
　昭昭　李先輩之自序此其大畧然詩統每篇之首<lb/>
　各有小序葢雪山王氏夾漈鄭氏子朱子之外言詩<lb/>
　者率以序言非愚益所敢妄議也<lb/>
　唐　不謂之晉而謂之唐初不為此　叔虞封唐侯<lb/>
<pb n="14b"/>
　其子燮以晉水所出改為晉晉之為國葢以水得名<lb/>
　　晉武公　史記晉世家晉侯緡立二十八年曲沃<lb/>
　武公伐晉滅之盡以其寶器賂周僖王春秋左傳王<lb/>
　使虢公命曲沃伯以一軍立為晉侯實魯莊公之十<lb/>
　六年也武公弑君簒國大逆不道乃王法之所必誅<lb/>
　而不赦者朱子自附於春秋之義以正人心以誅亂<lb/>
　賊於小序深辨之辭嚴義正武公之罪暴不可揜愚<lb/>
　所謂大節目者於是乎在矣其後六卿分晉併歸于<lb/>
<pb n="15a"/>
　三而威烈王命魏斯韓䖍趙籍為諸侯簒奪强僣之<lb/>
　臣天誅不加而寵秩命之王綱於是而自紊政柄以<lb/>
　是而下移正人紀立人極者不可復言矣嗚呼悲夫<lb/>
　　晉獻公　名佹諸武公之子<lb/>
　秦　非子事周孝王養馬於汧渭之間孝王封為附<lb/>
　庸而邑之秦此嬴氏有國之始也非子封秦造父封<lb/>
　趙因附見羅長源趙氏國姓紀原之說羅長源泌曰<lb/>
　氏族之興所繇來逺矣自一姓以上推而至于有國<lb/>
<pb n="15b"/>
　有家者均不可不原其所自來也太史公作堯舜本<lb/>
　紀謂其源皆出於黄帝後世目為良史唐史臣作世<lb/>
　系表先宗室而後宰相後世指為全書恭惟國家列<lb/>
　聖相承太祖太宗以英睿定大業真宗仁宗以忠厚<lb/>
　守成憲髙宗孝宗以謨斷成中興之功而趙氏得姓<lb/>
　之因厯諸儒討論猶莫之核議者徒見史記所載程<lb/>
　嬰杵臼之事遂以為趙氏得姓之始於此而不知其<lb/>
　不止此徒見左氏所記趙朔趙武之事遂以為趙氏<lb/>
<pb n="16a"/>
　得姓或繇於是而不知其不止是徒見史傳所謂造<lb/>
　父以徐方功封於趙城為趙氏及張說氏族對以韓<lb/>
　陳魯衞許鄭若魏與趙氏並無遂又以為趙氏得姓<lb/>
　以國而不知其亦不止於國也嗟乎處劉漢之朝而<lb/>
　不知劉氏之為堯後居李唐之世而不知李氏之為<lb/>
　少昊裔者考訂有所未到趙氏得姓之繇例推援為<lb/>
　造父之後抑不知夏氏之季已有諱梁字者見於正<lb/>
　史則趙氏得姓其不止于造父也明矣商氏之初有<lb/>
<pb n="16b"/>
　諱隠字者官為牧師則趙氏得姓其不止于造父也<lb/>
　審矣百家諜風俗傳易緯書氏族譜俱言張王李趙<lb/>
　皆黄帝之所賜姓抑又知趙氏得姓其不止于造父<lb/>
　也亦較然矣按此于詩傳雖無所繫宋氏有國其姓<lb/>
　亦當知故通之　穆康　秦穆公名任好康公名罃<lb/>
　陳　陳佗以亂賊被討見書于春秋　魯隠公六年<lb/>
　傳書五父五父陳公子佗也父音甫桓公五年陳侯<lb/>
　鮑卒陳亂文公子佗殺子免而代之免音問六年蔡<lb/>
<pb n="17a"/>
　人殺陳佗魯莊公二十二年傳云陳厲公蔡出也故<lb/>
　蔡人殺五父而立之桓公名鮑厲公名躍史記以佗<lb/>
　為陳厲公躍為陳利公陳杞世家云桓公鮑卒桓公<lb/>
　弟佗其母蔡女故蔡人為佗殺五父及桓公太子免<lb/>
　而立佗與春秋傳異<lb/>
　曹　昭公名班僖公名夷子共公名襄昭公之子<lb/>
　豳　金縢　金縢之匱藏卜書之匱以金縢緘之<lb/>
　奄　奄商奄二國名商奄之君附紂子禄父周公踐<lb/>
<pb n="17b"/>
　祚伐之又有魯奄之奄然與禄父所封相逺<lb/>
　謹按周南召南邶鄘衛王鄭齊魏唐秦陳鄶曹豳十<lb/>
　五國地周南則河南洛陽之境其地屬汴梁河南省<lb/>
　周天子之王城陳鄭檜之三國皆河南省地召南則<lb/>
　上接京兆陜西省境江漢則河南及武昌湖廣省境<lb/>
　也其邶鄘衛曹皆在河北唐在河東則上𨽻中書都<lb/>
　省齊魯山東之地亦𨽻都省豳秦則陜西省之地也<lb/>
　玁狁之境則和林城嶺北省之地西戎則甘州甘肅<lb/>
<pb n="18a"/>
　省之地東海則髙麗鎮東省之地醫無閭山則懿州<lb/>
　遼陽省之地江之發源則成都四川省之地荆楚羣<lb/>
　舒則湖廣河南及隆興江西省之地太伯適吳則杭<lb/>
　州浙江省之地也中慶雲南省漢以前不與中國通<lb/>
　其地蓋西南夷耳以九州言之直𨽻都省河北東魯<lb/>
　皆冀州兖州之地齊為青州之地河南省之地為徐<lb/>
　為荆為豫湖廣江西江浙之地為揚陜西之地為梁<lb/>
　為雍河東則并州之地遼陽則營州之地開平大興<lb/>
<pb n="18b"/>
　和林省則幽州之地甘肅雲南時皆荒逺髙麗箕子<lb/>
　朝鮮之域與遼陽壤地相接然此亦槩言之地形如<lb/>
　犬牙相入故不截然整齊也以星土言之大梁之次<lb/>
　州曰冀夀星之次州曰兖𤣥枵之次州曰青降婁之<lb/>
　次州曰徐星紀之次州曰揚鶉尾之次州曰荆大火<lb/>
　之次州曰豫實沈之次州曰益益州與梁州同分野<lb/>
　沈音審或云與沉同鶉首之次州曰雍析木之次州<lb/>
　曰幽娵訾之次州曰并以分野之星言九州者如此<lb/>
<pb n="19a"/>
　詩之十五國風之地古九州内之地也而其地形皆<lb/>
　陿隘今自都省行省所轄各道各路郡縣處所有古<lb/>
　所未有之幅員不可與十五國同論然以輿地形勢<lb/>
　觀之今天下即古天下今山川即古山川但有通未<lb/>
　通闢未闢之分初無古今之異愚因以贅兹說<lb/>
　小雅　鹿鳴　賔　序詩者言羣臣嘉賔忠臣嘉賔<lb/>
　必君為主臣為賔孔穎達引燕禮客為賔宰夫為主<lb/>
　之說又云君設酒肴羣臣皆在君為主羣臣為賔當<lb/>
<pb n="19b"/>
　以後說為是　棠棣　國語春秋傳皆左丘明作謂<lb/>
　國語為春秋外傳丘明姓左名丘明與論語左丘明<lb/>
　不同　富辰畿内諸侯為王朝卿士富其采邑也<lb/>
　周文公即公旦召穆公名虎宣王時人　天保　與<lb/>
　鹿鳴相似蓋謂序得詩意但未盡其用耳　南陔<lb/>
　笙詩　笙中吹其詩故有聲無辭如俗中以簫笛吹<lb/>
　歌曲得一曲之譜則此曲之類皆此聲不必求其歌<lb/>
　曲之辭　六月　鄭譜　鄭康成詩譜分别時世必<lb/>
<pb n="20a"/>
　以某詩為當某王之世　此下不出詩篇名　世本<lb/>
　　世本紀氏族譜系之類宋𠂻為之註釋　譙周<lb/>
　周蜀漢人　脫簡　古者以韋編汗青之竹為簡用<lb/>
　以寫書嵗久而所編之韋皮斷爛故有錯簡脫簡之<lb/>
　謬誤　漢魏樂府　漢武帝云歡樂極兮哀情多少<lb/>
　壯幾時兮奈老何魏武帝云對酒當歌人生幾何譬<lb/>
　如朝露去日苦多<lb/>
　大雅　文王　歐陽文忠公論曰書泰誓十有一年<lb/>
<pb n="20b"/>
　說者因以謂自文王受命九年及武王居喪二年并<lb/>
　數之爾是以西伯聽虞苪之訟謂之受命以為元年<lb/>
　此妄說也古者人君即位必稱元年常事耳不以為<lb/>
　重也後世曲學之士說春秋始以改元為重事然則<lb/>
　果常事歟固不足道也果重事歟西伯即位已改元<lb/>
　矣中間不宜改元而又改元至武王即位宜改元而<lb/>
　反不改元乃上冒先君之元年并其居喪稱十一年<lb/>
　及其滅商而得天下其事大於聽訟逺矣又不改元<lb/>
<pb n="21a"/>
　由是言之謂西伯以受命之年為元年者妄說也後<lb/>
　之學者知西伯生不稱王而中間不再改元則詩書<lb/>
　所載文武之事粲然明白而不誣矣　東坡蘇文忠<lb/>
　公曰昔漢髙祖擊滅項籍統一四海諸侯大臣相率<lb/>
　而帝之終且辭以不德惟彼陳勝吴廣乃囂囂乎急<lb/>
　於自王而謂文王亦且為之耶武王伐商師渡孟津<lb/>
　會于牧野其所以稱君之命命于諸侯者蓋猶曰文<lb/>
　考而已至於武成既以柴望告天百工奔走受命于<lb/>
<pb n="21b"/>
　周而後稱曰我文考文王克成厥勲由是觀之則是<lb/>
　武王不敢一日妄尊其先君而况于文王自王乎<lb/>
　廣平游氏定夫曰武王於泰誓三篇稱文王為文考<lb/>
　至武成而柴望然後稱文考為文王游氏又曰禮記<lb/>
　大傳載牧野之文追王太王亶父王季厯文王昌亦<lb/>
　據武成之書以明追王之意出於武王也世之說者<lb/>
　因中庸無追王文王之文遂以為文王自稱王豈未<lb/>
　嘗攷泰誓武成之書乎君臣之分猶天尊地卑紂未<lb/>
<pb n="22a"/>
　可去而文王稱王是二天子也當六國之時辛垣衍<lb/>
　欲帝秦魯仲連以片言折之不敢復出口蓋名分之<lb/>
　嚴如此曾謂至德如文王者反盜虛名而拂天理乎<lb/>
　　赤雀丹書此䜟緯之說不足取信如云有火自上<lb/>
　復于下至于王屋流為烏其色赤之類是也漢儒解<lb/>
　經多惑讖緯既已近誣而靈臺一詩乃追述文王之<lb/>
　事遂以為天子之制其誣甚矣<lb/>
　周頌北郊集議　宋元祐八年禮部尚書蘇軾言古<lb/>
<pb n="22b"/>
　者合祭天地以為祀上帝則并祭地祗厯舉漢魏及<lb/>
　唐合祭之說其弟轍亦同其議諸家皆言南郊圓丘<lb/>
　冬至祭天北郊方丘夏至祭地此蘇氏北郊集議之<lb/>
　説也詩序未終姑綴于此者望來者云<lb/>
　<lb/>
　<lb/>
　<lb/>
　詩傳旁通卷十五<lb/>
</p>
<p>
</p>
  </div>
</body>
</text>
</TEI>
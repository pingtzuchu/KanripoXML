<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩傳旁通卷六</head>
    <p>
<pb n="1a"/>
欽定四庫全書<lb/>
　詩傳旁通卷六　　　　　　元　梁益　撰<lb/>
　　小雅鹿鳴之什<lb/>
受釐<lb/>
　釐與禧同福也漢文帝受釐宣室殿漢儀注曰祭天<lb/>
　地二畤皇帝不自行祠還致福釐受釐者受所祭之<lb/>
　福也<lb/>
　　　鹿鳴<lb/>
<pb n="1b"/>
於旅也語<lb/>
　禮記鄉射義古者於旅也語鄭氏注曰禮成樂備乃<lb/>
　可言語<lb/>
私惠不歸徳<lb/>
　禮記緇衣子曰私惠不歸徳君子不自留焉鄭氏註<lb/>
　曰私惠謂不以公禮相慶賀時以小物相問遺<hi>去</hi>也<lb/>
　言其物不可以爲徳則君子不以身留此人也相惠<lb/>
　以褻<hi>音薛</hi>瀆邪僻之物是謂不歸於徳<lb/>
<pb n="2a"/>
燕禮鄉飲酒禮<lb/>
　儀禮燕禮篇曰工歌鹿鳴四牡皇皇者華<hi>句</hi>卒歌<hi>句</hi>
　主人洗升獻工<hi>句</hi>工不興<hi>句/</hi>左瑟一人拜受爵<hi>句</hi>主<lb/>
　人西階上拜送爵　鄉飲酒禮篇白樂正先洗<hi>句</hi>立<lb/>
　于西階東<hi>句</hi>工入<hi>句/</hi>升自西階<hi>句/</hi>北面坐<hi>句</hi>相者東<lb/>
　面坐<hi>句</hi>遂授瑟<hi>句/</hi>乃降<hi>句</hi>工歌鹿鳴四牡皇皇者華<lb/>
　<hi>句</hi>遂卒歌<hi>句/</hi>主人獻工<hi>句/</hi>工左瑟一人不拜<hi>句</hi>不興<lb/>
　爵<hi>句</hi>主人阼階上拜送爵<lb/>
<pb n="2b"/>
宵雅肄三<lb/>
　宵小也禮記樂記曰大學始教皮弁祭菜示敬道也<lb/>
　宵雅肄三官其始也鄭氏註曰當祭菜之時使歌小<lb/>
　雅中鹿鳴四牡皇皇者華之三篇而肄習之此三詩<lb/>
　皆君臣燕樂相勞苦之辭蓋以居官受任之美誘喻<lb/>
　其初志故曰官其始也<lb/>
　　　四牡<lb/>
靡盬<lb/>
<pb n="3a"/>
　盬亦鹽也出於池者爲盬凡鹽之出於海與井者皆<lb/>
　須煎煮而成亦經久難壞出於河東之解池者不須<lb/>
　煎水注鹽池自結成鹽不經久而易壞故訓不堅固<lb/>
　者爲鹽也古者蚩尤之封域有鹽池之利今河東路<lb/>
　解州之池是也池方百二十里鹵色正赤俗呼解池<lb/>
　爲蚩尤血池中有一甘泉得之則鹵乃成泉北一水<lb/>
　曰巫咸河其水入澤則鹵不復結<lb/>
傳曰<lb/>
<pb n="3b"/>
　凡詩之傳註毛氏謂之傳鄭氏曰謂之箋此云傳曰<lb/>
　者雜引康成之箋而總謂之傳耳不以家事辭王事<lb/>
　見公羊哀公三年傳<lb/>
杞枸檵<lb/>
　杞有杞柳之杞有枸檵之杞枸音苟檵音計鄭風將<lb/>
　仲子無折我樹杞朱傳曰杞栁屬也生水旁樹如栁<lb/>
　葉麤而白色理微赤小雅四牡此篇集于苞杞朱傳<lb/>
　曰杞枸檵爾雅釋木之文也邢昺爾雅䟽曰杞一名<lb/>
<pb n="4a"/>
　枸檵郭璞云今枸杞也陸璣云一名苦杞一名地骨<lb/>
　春生子秋熟正赤莖葉及子服之輕身益氣本草一<lb/>
　名仙人杖一名西王母杖根爲地骨莖幹三五尺作<lb/>
　藂按朱子集傳將仲子樹杞湛露杞棘皆杞柳也此<lb/>
　篇苞杞杕杜采杞四月杞桋南山有臺之有杞皆枸<lb/>
　檵也南山傳云杞樹如樗　樗　樗散不材之木惟<lb/>
　供爲薪爾雅於栲曰山樗郭璞注曰栲似樗色小白<lb/>
　生山中因名山樗亦類漆樹故俗語曰櫄樗栲漆相<lb/>
<pb n="4b"/>
　似如一陸璣草木疏曰山樗與下田樗略無異葉似<lb/>
　差狹耳樗亦作櫟之類而柞棫栩櫟四者皆橡櫟之<lb/>
　通名惟樗惡木也山與下田未知何别秦風終南有<lb/>
　條有梅條山楸也陸璣亦云今山楸亦如下田楸耳<lb/>
夫不<lb/>
　夫不亦作鳺鴀上方扶切下方浮切音並同<lb/>
序言勞使臣春秋傳亦云<lb/>
　左襄四年穆叔如晉報知武子之聘也晉侯享之金<lb/>
<pb n="5a"/>
　奏肆夏之三不拜工歌文王之三又不拜歌鹿鳴之<lb/>
　三三拜韓獻子使行人子貟問之曰子以君命辱於<lb/>
　敝邑先君之禮藉之以樂以辱吾子吾子舍其大而<lb/>
　重拜其細敢問何禮也對曰三夏天子所以享元侯<lb/>
　也使臣弗敢與聞文王兩君相見之樂也臣不敢及<lb/>
　鹿鳴君所以嘉寡君也敢不拜嘉四牡君所以勞使<lb/>
　臣也敢不重拜皇皇者華君教使臣曰必諮於周臣<lb/>
　聞之訪問於善爲咨咨親爲詢咨禮爲度咨事爲諏<lb/>
<pb n="5b"/>
　咨難爲謀臣獲五善敢不重拜與國語相表裏穆<lb/>
　叔魯叔孫豹武子晉知罃獻子晉韓厥<lb/>
外傳章使臣<lb/>
　國語謂之春秋外傳謂魯語曰叔孫穆子聘於晉晉<lb/>
　悼公饗之樂及鹿鳴之三而後拜晉侯使行人問焉<lb/>
　對曰伶簫詠歌及鹿鳴之三君之所以貺使臣臣敢<lb/>
　不拜貺夫鹿鳴君所以嘉先君之好也敢不拜嘉四<lb/>
　牡君所以章使臣之勤也敢不拜章皇皇者華君教<lb/>
<pb n="6a"/>
　使臣曰每懷靡及諏謀度詢必咨於周敢不拜教臣<lb/>
　聞之和<hi>韋昭曰當作私</hi>爲永懷咨才爲諏咨事爲謀咨義爲<lb/>
　度咨親爲詢忠信爲周君貺使臣以大禮重之以六<lb/>
　德敢不重拜<lb/>
　　　皇皇者華<lb/>
調忍<hi>隂</hi>
　調忍之忍去聲音認<lb/>
　隂　爾雅釋馬隂白雜毛曰駰郭注隂淺黒色今之<lb/>
<pb n="6b"/>
　泥騘<lb/>
　儀禮亦見鹿鳴言燕禮鄉飲酒禮皆見鹿鳴篇<lb/>
　　　常棣<lb/>
常棣唐棣<lb/>
　常棣棣也唐棣栘也郭璞爾雅註曰山中有棣樹子<lb/>
　如櫻桃可食舍人曰常棣一名棣陸璣曰許慎云白<lb/>
　棣似李而小如櫻桃今官園種之又有赤棣樹亦似<lb/>
　白棣葉如刺榆而微圓子正赤如郁李而小五月始<lb/>
<pb n="7a"/>
　熟自闗西天水隴西多有之陸農師曰常棣如李而<lb/>
　小子如櫻桃正白華萼上承下覆甚相親爾采薇彼<lb/>
　爾維何維常之華朱子曰爾華盛貌可以見常棣之<lb/>
　華盛　栘音移爾雅註舍人曰唐棣一名栘郭璞曰<lb/>
　今白栘也似白楊江東呼夫移陸璣草木疏曰奥李<lb/>
　也奥音郁一名雀梅亦曰車下李所在山皆有其花<lb/>
　或白或赤六月中熟大如李可食崔豹古今註曰一<lb/>
　名栘梅又曰栘柳又曰蒲栘羅端良爾雅翼曰栘皮<lb/>
<pb n="7b"/>
　焚爲灰置酒中令味正經時不敗而枳棋木爲屋柱<lb/>
　則屋中酒味皆薄物之相反有如此者常棣唐棣二<lb/>
　木不同無可疑者而或有誤音常爲棠音者故并纂<lb/>
　之<lb/>
富辰<lb/>
　左傳僖公二十四年富辰曰昔周公弔二叔之不咸<lb/>
　故封建親戚以藩屏周召穆公思周德之不類故紏<lb/>
　合宗族于成周而作詩如是兄弟雖有小忿不廢懿<lb/>
<pb n="8a"/>
　親富辰周大夫富畿内邑名辰之采邑召穆公名虎<lb/>
　周厲王時卿士三山梅溪林氏唐翁曰棠棣詩乃周<lb/>
　公閔管蔡失道而作今富辰以爲召穆公所作者蓋<lb/>
　樂章久廢召穆公始作周公樂歌也<lb/>
　　　伐木<lb/>
邪許<lb/>
　淮南子道應訓曰惠子爲魏惠王爲<hi>如字</hi>國法翟翦曰<lb/>
　今夫舉大木者前呼邪許後亦應之此舉重勸力之<lb/>
<pb n="8b"/>
　歌也豈無鄭衛激楚之音哉治國有禮不在文辨<lb/>
　輿謣邪謣附見謣羽俱切　吕氏春秋審應覽曰惠<lb/>
　子爲魏惠王爲法爲法已成㠯示諸民人民人皆善<lb/>
　之獻之惠王惠王善之㠯示翟翦翟翦曰善也惠王<lb/>
　曰可行耶翟翦曰不可惠王曰善而不可行何故翟<lb/>
　翦對曰今舉大木者前呼輿謣後亦應之此其於舉<lb/>
　大木者善矣豈無鄭衛之音哉然不若此其宜也夫<lb/>
　國亦木之大者也髙誘注曰輿謣或作邪謣前人倡<lb/>
<pb n="9a"/>
　後人和舉重勸力之歌聲也<lb/>
縮酌用茅<lb/>
　禮記郊特牲縮酌用茅明酌也鄭氏註曰謂泲醴齊<lb/>
　以明酌也周禮曰醴齊縮酌五齊醴尤濁和之以明<lb/>
　酌泲之以茅縮去滓也明酌者事酒之上也名曰明<lb/>
　者事酒今之醴酒皆新成也春秋傳曰爾貢包茅不<lb/>
　入王祭不共無以縮酒酌酒斟也酒已泲則斟之以<lb/>
　實尊彛泲音子禮切齊音劑滓壯士切醳音亦共音<lb/>
<pb n="9b"/>
　恭<lb/>
諸父諸舅<lb/>
　毛傳曰天子謂同姓諸侯諸侯謂同姓大夫皆曰父<lb/>
　異姓則稱舅國君友其賢臣大夫士友其宗族之仁<lb/>
　者　乾餱　餱食也食之乾者<lb/>
　　　天保<lb/>
爾指君<hi>除</hi>
　歐陽文忠公詩本義曰詩人爾其君者蓋稱天以爲<lb/>
<pb n="10a"/>
　言耳<lb/>
　除　吳伯豐問何福不除朱子曰如除戎器之除易<lb/>
　萃卦大象君子以除戎器程子傳除謂簡治也朱子<lb/>
　本義除者修而聚之新安胡廷芳曰按此録雖不同<lb/>
　集傳而義爲勝<lb/>
　昭受上帝　書益稷文蔡氏傳曰以是昭受于天天<lb/>
　豈不重命而用休美乎<lb/>
宗廟之祭<lb/>
<pb n="10b"/>
　周禮春官大宗伯以祠春享先王以禴夏享先王以<lb/>
　嘗秋享先王以烝冬享先王公羊春秋桓八年傳春<lb/>
　曰祠夏曰礿秋曰嘗冬曰烝禮記王制篇曰天子諸<lb/>
　侯宗廟之祭春曰礿夏曰禘秋曰嘗冬曰烝鄭氏註<lb/>
　曰此蓋夏殷之祭名周則改之春曰祠夏曰礿以禘<lb/>
　爲殷祭詩小雅礿祠烝嘗于公先王此周祭宗廟之<lb/>
　名也礿與禴同並音藥薄也説者曰夏物未成其祭<lb/>
　尚薄也尚薄者以薄爲尚也或曰新菜可汋也嘗謂<lb/>
<pb n="11a"/>
　嘗新榖烝謂進品物烝之爲言進也説祠者曰物品<lb/>
　少而文詞多之謂祠<lb/>
尸傳神意<lb/>
　儀禮少牢饋食禮之篇祝酌授尸以嘏于主人曰皇<lb/>
　尸命工祝承致多福無疆于汝孝孫來汝孝孫使汝<lb/>
　受禄于天宜稼于田眉夀萬年勿替引之此所謂尸<lb/>
　傳神意以嘏主人之辭也嘏福也主人主祭之人也<lb/>
　古者祭祀必有尸尸主也筮擇一人使坐以象神謂<lb/>
<pb n="11b"/>
　之尸若始死之難奠及祭殤擇奠則無尸<lb/>
公叔祖類<lb/>
　史記索隐曰世本云太公組紺諸盩三代世表稱叔<lb/>
　類凡四名皇甫謐云公祖一名組紺諸盩字叔類號<lb/>
　曰太公也羅氏路史曰祖類即公叔組紺世表云叔<lb/>
　類而古今人表曰公祖是爲祖戾亦曰公叔祖類祖<lb/>
　紺也鄭𤣥云先公組紺以上詩小戎圖乃云髙圉侯<lb/>
　亞圉侯乂以公叔祖類諸盩爲三人繆矣<lb/>
<pb n="12a"/>
后稷至公叔祖類<lb/>
　金氏通鑑前編曰按世本自不窋鞠公劉至季厯已<lb/>
　十七世史記拘於十五王文始平之之數遂謂后稷<lb/>
　之子爲不窋曽孫爲公劉前既缺代又自公劉已後<lb/>
　缺四世不書皇甫氏不得其説遂以四世爲字而組<lb/>
　紺又自有四名獨索隠覺其非而不明辨路史已明<lb/>
　辨而不斷十五王之説今按公劉之世云周道之興<lb/>
　自此而始京師之名亦始此國語十五王之説自公<lb/>
<pb n="12b"/>
　劉數至文王爾然又安知非祖功宗德之云周世世<lb/>
　修德者賢聖之君十五作而至文王乎　羅氏路史<lb/>
　發揮曰禹爲夏契之後爲商而稷之後爲周夏十七<lb/>
　世商三十世蓋四十有七世而下有周文王禹及稷<lb/>
　契皆當唐堯之時稽之史載契十四世而至成湯厥<lb/>
　次僅是然其叙棄后稷十五世而至文王中間乃閲<lb/>
　夏商二代所較者三十餘世踈脱甚矣夫繇堯舜至<lb/>
　周文王千一百有餘載而其世止十五豈人情也哉<lb/>
<pb n="13a"/>
　嘗竊攷之信書不窋實非后稷之子而公劉乃商世<lb/>
　之諸侯蓋當商家十葉之間故左氏云文武不先不<lb/>
　窋而外傳乃謂夏氏之衰不窋始失官守婁敬亦言<lb/>
　周自后稷封邰積德累善十有餘世而公劉避桀是<lb/>
　公劉之去后稷已十餘世還當君桀之時蓋所謂夏<lb/>
　之衰尤不當出乎履癸之前然而説者每不謂太康<lb/>
　之世曷不諦之如是耶匈奴傳云夏道衰公劉失其<lb/>
　稷官變于西戎顔師古以爲稷之曾孫而鄭康成謂<lb/>
<pb n="13b"/>
　與太康並世妄矣傳云太王亶父去公劉三百餘歳<lb/>
　則其去文王纔四百年蓋當仲丁外壬之時云爰復<lb/>
　詳之夏氏之書記帝王之世云帝俊生稷稷生台蠒<lb/>
　台蠒生叔均叔均爲田祖夫帝俊者帝嚳之名而台<lb/>
　即邰也后稷封邰故其後有台蠒有叔均既有台蠒<lb/>
　叔均則知稷之後世多矣不窋不得爲稷子明矣第<lb/>
　恨其間世次久逺有不得盡見者雖然單穆公言后<lb/>
　稷勤周十五世而興是則世本史記所爲信者夫亦<lb/>
<pb n="14a"/>
　知夫所謂興者有非文王而不正爲公劉也耶即稽<lb/>
　世本不窋而下至於季厯猶一十有七世矣一十五<lb/>
　世而遽得爲盡之哉甚矣系牒之難理也羅長源周<lb/>
　世系攷之説如此今分紀於周南后稷十三世孫古<lb/>
　公亶甫及豳之不窋及此合而觀之可也<lb/>
文王時未曰先王<lb/>
　禮記大傳所謂武王追王太王王季文王不以卑臨<lb/>
　尊也太王初曰古公王季初曰公季文王亦止曰西<lb/>
<pb n="14b"/>
　伯耳<lb/>
黔首<lb/>
　史記秦皇帝更名民曰黔首黔黒也謂其黒頭無知<lb/>
　也禮記祭義曰明命鬼神以爲黔首則按古無黔首<lb/>
　之稱而云爲黔首則此漢儒竄入之說無疑非禮記<lb/>
　舊文黔音鉗其亷切<lb/>
　　　采薇<lb/>
敵愾<hi>防秋</hi>　<hi>腓</hi>
<pb n="15a"/>
　愾口溉切音慨怒也即寗武子所謂敵王所愾者<lb/>
　防秋　秋髙馬肥軍卒戍邊謂之防秋<lb/>
　腓　咸六二咸其腓程子曰腓足肚行則先動<lb/>
魚<lb/>
　魚獸名陸璣疏曰魚獸似豬東海有之其皮背上班<lb/>
　文腹下純青今以爲弓鞬步义者也其皮雖朝燥爲<lb/>
　弓鞬矢服經年海水潮及天將雨其毛皆起水潮還<lb/>
　及天晴則毛復如故雖在數千里外可以知海外之<lb/>
<pb n="15b"/>
　潮自然相感也<lb/>
日<hi>人栗切</hi>
　豈不日戒古註本日作曰音越言也又人栗切<lb/>
　　　出車<lb/>
郊牧<lb/>
　國外百里爲郊五十里爲近郊百里爲逺郊郊在牧<lb/>
　内爾雅邑外謂之郊郊外謂之牧　邑國都也<lb/>
旟旐<lb/>
<pb n="16a"/>
　春官司常掌九旗之物名各有屬以待國事日月爲<lb/>
　常交龍爲旂通帛爲旜雜白爲物熊虎爲旗鳥隼爲<lb/>
　旟龜蛇爲旐全羽爲旞<hi>遂</hi>析羽爲旌<lb/>
注旄<lb/>
　注旄於旗干之首謂注旄牛之尾於旗干之首也夾<lb/>
　漈鄭氏漁仲名爾雅犣牛郭璞云即旄牛髀膝及尾<lb/>
　皆有長毛此牛角向前毛白如雪其長毛今人用爲<lb/>
　拂子出荆夔間犣音獵<lb/>
<pb n="16b"/>
朱雀𤣥武<hi>怳</hi>
　曲禮曰行前朱雀而後𤣥武左青龍而右白虎招摇<lb/>
　在上急繕其怒註者曰以此四獸爲軍陣象天也急<lb/>
　猶堅也繕讀曰勁<lb/>
　怳　詡往切怳惚敞怳之怳與况字不同<lb/>
䘮禮泣涕<lb/>
　老子偃武篇吉事尚左凶事尚右偏將軍居左上將<lb/>
　軍居右言以䘮禮處之殺人之衆以悲哀泣之戰勝<lb/>
<pb n="17a"/>
　以喪禮處之孫子九地篇令發之日士卒坐者涕霑<lb/>
　襟偃卧者涕交頥投之無所往諸劌之勇也魏武帝<lb/>
　曹操注孫子曰皆持必死之計也諸謂專諸劌謂曹<lb/>
　劌<lb/>
　臨事而懼好謀而成黄勉齋謂行軍八字法洪水懷<lb/>
　山襄陵襄謂駕出其上<lb/>
　　　枤杜<lb/>
匪載<lb/>
<pb n="17b"/>
　匪載匪來之載訓裝音宜作在昨代切<lb/>
　繇　合言於繇繇者卦兆之占辭音宙<lb/>
　賜君子小人不同攷<lb/>
　　　南陔<lb/>
笙詩<lb/>
　公是劉原父<hi>敞</hi>曰南陔以下六篇有聲無詩故云笙<lb/>
　不云歌有其義亡其辭非亡失之亡乃本無也夾漈<lb/>
　鄭漁仲<hi>樵</hi>曰古者歌鹿鳴必歌四牡皇皇者華三詩<lb/>
<pb n="18a"/>
　同節故曰工歌鹿鳴之三而用南陔白華華黍三笙<lb/>
　以贊之然後首尾相承節奏有屬夾漈又曰古者絲<lb/>
　竹與歌相和故有譜無辭所以六詩在三百篇中但<lb/>
　存名耳漢儒不知謂爲六亡詩非也<lb/>
　南陔爲笙詩白華爲次什之首朱子次序並依儀禮<lb/>
　見燕禮鄉飲酒禮篇<lb/>
　　白華之什<lb/>
　　　華黍<lb/>
<pb n="18b"/>
魯鼓薛鼓<lb/>
　禮記投壺篇末有魯鼓薛鼓方圓之節嚴陵方性夫<lb/>
　曰魯薛之鼓既異而傳之者又異是以記者兩存之<lb/>
　　　魚麗<lb/>
樂畢皆問<lb/>
　禮記鄉飲酒義曰工入升歌三終主人獻之笙入三<lb/>
　終主人獻之間歌三終工告樂備遂出一人揚觶乃<lb/>
　立司正焉知其能和樂而不流也　東滙澤陳澔曰<lb/>
<pb n="19a"/>
　間者代也笙與歌皆畢則堂上與堂下更代而作間<lb/>
　音澗古莧切<lb/>
　　　南有嘉魚<lb/>
丙穴<lb/>
　左太冲蜀都賦嘉魚出於丙穴良木攢於褒谷李善<lb/>
　文選註丙穴在漢中沔陽縣北有魚穴二所常以三<lb/>
　月取之丙地名也陸農師埤雅曰嘉魚鯉質鱒鱗肌<lb/>
　肉甚美食乳泉出於丙穴穴口向丙故曰丙也舊言<lb/>
<pb n="19b"/>
　尾象篆文丙字故曰丙穴蓋爾雅魚枕謂之丁魚腸<lb/>
　謂之乙魚尾謂之丙則魚尾皆象丙豈特嘉魚而已<lb/>
　鱒音慈損切今人謂之赤眼鱒石湖范至能桂海虞<lb/>
　衡志曰嘉魚狀如小鰣魚多脂味極腴美出梧州火<lb/>
　山春末尤多彼人爲鮓以餉逺蜀道丙穴出嘉魚火<lb/>
　山之名疑與同意一説丙穴出達州明通縣井峽中<lb/>
　穴凡十産嘉魚春社前魚出秋社歸穴達州即通川<lb/>
　也集傳云鯉質鱒鯽肌埤雅云鯉質鱒鱗陸似近是<lb/>
<pb n="20a"/>
　赤眼鱒者鱒似鯉而鱗細眼赤云<lb/>
篧樔<lb/>
　篧字亦作籗食角切音浞　樔　汕樔也鄭康成曰<lb/>
　樔今之撩罟也樔音嘲撩音聊又音料<lb/>
　　　南山有臺<lb/>
臺<lb/>
　臺一名夫須夫音扶陸璣云夫須莎草也可以爲蓑<lb/>
　笠禹治水稱畚築賦蓑蘧程土石夏時已有之春秋<lb/>
<pb n="20b"/>
　外傳齊語曰首戴茅蒲身衣襏襫韋昭註襏襫蓑薜<lb/>
　音百<lb/>
萊<hi>檍</hi>
　北山有萊傳草也孔頴達以萊爲草之緫名非有别<lb/>
　草名之爲萊如十月之交田卒汙萊周禮萊五十畆<lb/>
　皆非草名然詩人對南山有臺言之臺爲夫須草萊<lb/>
　亦當是草名故劉芳義疏云萊藜也陸璣疏萊草名<lb/>
　其葉可食兖州人蒸以爲茹謂之菜蒸山海經秦山<lb/>
<pb n="21a"/>
　有草名曰藜可以爲菹藜之莖葉皆似王芻　王芻<lb/>
　　爾雅釋草菉王芻郭氏云菉蓐也今呼鴟脚莎王<lb/>
　芻即終朝采緑之緑古人用以染黄本草謂之藎草<lb/>
　俗中呼淡竹葉者是也<lb/>
　檍　檍材可爲弓弩幹於力切音憶<lb/>
　　　蓼蕭<lb/>
晉詛公子<lb/>
　晉獻公卒國亂左傳宣公二年初驪姬之亂詛無畜<lb/>
<pb n="21b"/>
　羣公子自是晉無公族<lb/>
秦鍼懼選<lb/>
　左傳昭公元年秦后子有寵於桓如二君於景其母<lb/>
　曰弗去懼選癸卯鍼適晉其車千乘春秋書曰秦伯<lb/>
　之弟鍼出奔晉罪秦伯也后子見趙孟趙孟曰吾子<lb/>
　其曷歸對曰鍼懼選於寡君是以在此將待嗣君晉<lb/>
　封鍼於裴中曰裴君　選數也恐景公數其罪而加<lb/>
　戮鍼音鉗數上聲<lb/>
<pb n="22a"/>
鞗革<lb/>
　毛傳曰鞗轡也革轡首也冲冲垂飾貌孔疏曰釋器<lb/>
　云轡首謂之革郭氏曰轡靶也然則馬轡所靶之外<lb/>
　有餘而垂者謂之革鞗皮爲之故云鞗革<lb/>
和鸞<lb/>
　在軾曰和軾車中面前横木可慿者在鑣曰鸞鑣馬<lb/>
　勒傍鐡馬口兩旁者也周禮注曰和鸞皆以金爲鈴<lb/>
　升車則馬動馬動則鸞鳴鸞鳴則和應舒則不鳴疾<lb/>
<pb n="22b"/>
　則失音鈴謂之鸞者象鸞鳥之音鑾鑾然<lb/>
　　　湛露<lb/>
設燭<hi>宗室路寢</hi>
　儀禮燕禮曰宵則庶子執燭於阼階上司宫執燭於<lb/>
　西階上甸人執大燭於庭閽人爲大燭於門外<lb/>
　宗室路寢　公羊傳路寢者何正寢也何休註曰公<lb/>
　之正居也路者大也寢者居也<lb/>
朝正<lb/>
<pb n="23a"/>
　左氏文公四年傳衛寗武子來聘公與之宴爲賦湛<lb/>
　露及彤弓不辭又不荅賦使行人私焉對曰臣以爲<lb/>
　肄業及之也昔諸侯朝正於王王宴樂之於是乎賦<lb/>
　湛露則天子當陽諸侯用命也諸侯敵王所愾而獻<lb/>
　其功王於是乎賜之彤弓一彤矢百玈弓矢千以覺<lb/>
　報宴今陪臣來繼舊好君辱貺之其敢干大禮以自<lb/>
　取戾玈音盧亦作盧黒也<lb/>
過三爵<hi>德將</hi>
<pb n="23b"/>
　記玉藻曰君子之飲酒也<hi>句</hi>受一爵而色洒如也<hi>句</hi>
　二爵而言言斯<hi>句</hi>禮已三爵而由由<hi>句/</hi>以退<hi>句</hi>洒如<lb/>
　肅敬也言言和也油油悦敬也　左傳宣公二年晉<lb/>
　侯飲趙盾酒伏甲將攻之其右提彌明知之趨登<lb/>
　曰臣侍君宴過三爵非禮也遂扶以下晉侯晉靈公<lb/>
　其右車右也<lb/>
　德將　書酒誥文王誥教小子德將無醉<lb/>
不繼以淫<lb/>
<pb n="24a"/>
　左傳莊公二十二年陳公子完奔齊爲工正飲桓公<lb/>
　酒樂公曰以火繼之辭曰臣卜其晝未卜其夜不敢<lb/>
　君子曰酒以成禮不繼以淫義也以君成禮弗納於<lb/>
　淫仁也<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳旁通卷六<lb/>
</p>
<p>
</p>
  </div>
</body>
</text>
</TEI>
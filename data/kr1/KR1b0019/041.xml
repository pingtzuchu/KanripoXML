<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷四十一</head> <lb/>
    <p>
<pb n="1a"/>
欽定四庫全書<lb/>
　尚書詳解卷四十一<lb/>
　　　　　　　　　　　　　宋　陳經　撰<lb/>
君陳<hi>周書</hi>
　以聖人而繼聖人則其治為易以賢人而繼聖人則<lb/>
　其治為難東郊成周之頑民周公在則周公治之周<lb/>
　公既殁而以君陳繼其後此以賢而繼聖者也作聰<lb/>
　明者易以紛更而變前人之法度不知自勉者易以<lb/>
<pb n="1b"/>
　怠弛而壊前人之法度成王擇其令徳孝恭之人有<lb/>
　如君陳者代之則其人必慈祥愷悌也必不至于作<lb/>
　聰明以變法矣然賢人之于聖人其所到必有淺深<lb/>
　苟不知自勉于為徳則前聖之法度不能以自明所<lb/>
　謂守法者又非特循常襲故之謂也故此篇大抵欲<lb/>
　君陳懋昭周公之訓式時周公之猷訓惟日孜孜又<lb/>
　曰𢎞周公之丕訓而孜孜繼之以爾克敬典在徳能<lb/>
　懋昭能式能𢎞能孜孜能敬典則周公之訓在我運<lb/>
<pb n="2a"/>
　用酧酬而不為區區陳迹而已<lb/>
周公既殁命君陳分正東郊成周作君陳<lb/>
　成周之時分民社之寄者固多矣曾未有見于此經<lb/>
　者而東郊之任命君陳特作一篇蓋重周公之所營<lb/>
　也重周公之所營者重商民也分正者分其善惡而<lb/>
　正之如畢命所謂旌别淑慝也善惡既分使為善者<lb/>
　日以加勉而人知所慕為惡者日益愧耻而人知所<lb/>
　畏如此書簡厥修進厥良者皆分正之意也東郊成<lb/>
<pb n="2b"/>
　周即洛邑也成周之邑為周之東郊也<lb/>
王若曰君陳惟爾令徳孝恭惟孝友于兄弟克施有政<lb/>
命汝尹兹東郊敬哉昔周公師保萬民民懐其徳往愼<lb/>
乃司兹率厥常懋昭周公之訓惟民其乂<lb/>
　令善之徳即孝恭也事父母以孝行已以恭敬令徳<lb/>
　之大者也惟孝友于兄弟孝于父母必友于兄弟兄<lb/>
　弟者同氣之親同出于父母也不愛兄弟亦不孝于<lb/>
　父母矣克施有政者推此孝友之心見于政事之間<lb/>
<pb n="3a"/>
　慈祥愷悌温良愛敬足以感人悟物也夫以東郊之<lb/>
　任其責非輕曾不聞成王擇有才術政事者命之今<lb/>
　乃以命孝友之君陳特曰惟孝友于兄弟何也蓋一<lb/>
　身者天下之本也一家者天下之則也孟子曰為政<lb/>
　不難不得罪于巨室而夫子亦曰居家理故治可移<lb/>
　于官未有身不修而能齊其家者亦未有家不齊而<lb/>
　能治其國者古人之觀人設施措置大抵先觀一家<lb/>
　之治否蓋其近者莫如家而踐履之實不可誣者也<lb/>
<pb n="3b"/>
　然閭巷之人亦有能孝于親友于兄弟而不達為政<lb/>
　之理何也曰習之而不察行之而不著由之而不知<lb/>
　其道也令君陳以其孝友之心擴而充之以施于政<lb/>
　豈非習之察行之著由之而知其道乎尹兹東郊之<lb/>
　任舎君陳未見其人也又勉之曰敬哉敬則此心常<lb/>
　存不敬則雖有孝友之令徳亦將罔念而作狂矣君<lb/>
　陳既有孝友是其化民之根本既立成王得而勉勵<lb/>
　之培植之使以周公為凖則昔周公師保萬民師以<lb/>
<pb n="4a"/>
　教之保以安之民至于懐歸周公之徳皆其師保之<lb/>
　效也其條目品式紀綱法度莫不一一具在爾君陳<lb/>
　往此東郊謹其所司謂不出其位也兹率厥常謂循<lb/>
　其常理無妄意以生事也懋昭周公之訓謂勉而明<lb/>
　之也記曰文武之政布在方策其人存則其政舉其<lb/>
　人亡則其政息周公之訓雖具存茍不得其人以勉<lb/>
　明之則周公之訓亦虚器爾明則其心通意曉惟吾<lb/>
　所用不拘陳迹也政如此則民其有不治乎<lb/>
<pb n="4b"/>
我聞曰至治馨香感于神明黍稷非馨明徳惟馨爾尚<lb/>
式時周公之猷訓惟日孜孜無敢逸豫凡人未見聖若<lb/>
不克見既見聖亦不克由聖爾其戒哉爾惟風下民惟<lb/>
草<lb/>
　我聞之古人有言至治之世其芬芳之氣至于感格<lb/>
　神明蓋物之精華𤼵越于外者為聲色臭味有至治<lb/>
　則自然有馨香其形見不可掩遏幽猶足以感神而<lb/>
　況于人乎況于頑民乎成王既言至治馨香之效矣<lb/>
<pb n="5a"/>
　則又極本窮源而論之所謂至治之馨香者非以黍<lb/>
　稷也以明徳也有其徳有其物則假物以薦其徳之<lb/>
　馨香而非専在于物也有其物無其徳則物為徒物<lb/>
　故曰黍稷非馨明徳惟馨成王論馨香之效至于格<lb/>
　神明而極其所以馨香之本則又根諸明徳有是徳<lb/>
　則有是治有是治則有是馨香有是馨香則有是感<lb/>
　應使君陳之治未至于感神而徳未足以致治則安<lb/>
　得為馨香乎又安足以化商民乎成王所以責望君<lb/>
<pb n="5b"/>
　陳亦重矣然而君陳將欲為明徳以何為明徳無如<lb/>
　式時周公之猷訓惟日孜孜無敢逸豫也猷道也訓<lb/>
　教也式敬也周公之所以教民者皆周公之道也爾<lb/>
　其式敬之惟日孜孜以致其勤不敢萌一毫逸豫之<lb/>
　心人之用心茍有須臾之間斷作輟之不一則是此<lb/>
　心有所分已與周公猷訓相戾矣安在其為明徳乎<lb/>
　惟孜孜惟無逸豫則心無所適心無所適則湛然而<lb/>
　明周公之猷謀即此心也凡人未見聖若不克見既<lb/>
<pb n="6a"/>
　見聖亦不克由聖此引常人之情以為戒也常人之<lb/>
　情其未見聖也則企慕之心動于中如不克見然及<lb/>
　其既見聖之後志不勝其氣道不勝其欲其心日以<lb/>
　玩而不能用聖人之道矣凡人之情如此爾君陳可<lb/>
　不以此為戒周公之猷訓爾之所親見既見之後便<lb/>
　當孜孜汲汲期於由聖而後已爾惟風下民惟草化<lb/>
　民之本在君身草上之風必偃未有君行于上而民<lb/>
　不從于下君陳之臨民也有君道焉隂驅潛率之者<lb/>
<pb n="6b"/>
　當在汝之身行于上而民不從者行之不篤耳至誠<lb/>
　而不動者未之有也<lb/>
圖厥政莫或不艱有廢有興出入自爾師虞庶言同則<lb/>
繹爾有嘉謀嘉猷則入告爾后于内爾乃順之于外曰<lb/>
斯謀斯猷惟我后之徳嗚呼臣人咸若時惟良顯哉<lb/>
　周公以聖人而為政則其設施之方措置之宜因時<lb/>
　適變不用以衆人謀度而此理自灼然于心君陳以<lb/>
　賢繼聖苟不㕘人已以商議其可否則必至于失事<lb/>
<pb n="7a"/>
　故戒之曰圖厥政莫或不艱凡有所謀之政事不當<lb/>
　以輕心乘之須致其難可也惟不敢輕于舉事故有<lb/>
　害焉之可廢利焉之可興有當出焉而從輕有當入<lb/>
　焉而從重其疑未辨可否未決則當與師衆虞度之<lb/>
　是㕘之以人謀也及其庶言皆同以為當興當廢當<lb/>
　出當入矣則必思繹之于心以審察之是決之已見<lb/>
　也人與已並用而不偏廢庶乎是非可否無所失也<lb/>
　爾有嘉謀嘉猷則入告爾后于内是又稱美君陳能<lb/>
<pb n="7b"/>
　如此也嘉謀謀之善者也嘉猷道之善者也爾有善<lb/>
　則入而告其君無有懐疑情而不吐者爾又能順行<lb/>
　此謀猷于外稱揚以告人曰斯謀斯猷皆吾君之徳<lb/>
　蓋人臣以進言為能事人君以聴言為能事當其言<lb/>
　之進也是其善之在臣也及其君聴之君從之是其<lb/>
　善非君之善而何天下之善無一而非君之善所謂<lb/>
　乾知大始坤作成物其曰斯謀斯猷惟我后之徳信<lb/>
　乎其為我后之徳也夫民之難化患在乎君民之情<lb/>
<pb n="8a"/>
　不通君有善而民不知則上之徳意志慮不達乎下<lb/>
　若君民之情既孚君有善而臣能稱揚之民信之則<lb/>
　民豈有不從化乎成王稱美君陳之能如此故曰臣<lb/>
　人咸若時惟良顯哉使為人臣者皆能順是則臣為<lb/>
　良臣亦顯名於世矣<lb/>
王曰君陳爾惟𢎞周公丕訓無依勢作威無倚法以削<lb/>
寛而有制從容以和殷民在辟予曰辟爾惟勿辟予曰<lb/>
宥爾惟勿宥惟厥中<lb/>
<pb n="8b"/>
　惟君陳不及周公之聖故成王之意欲君陳守周公<lb/>
　之法當如曹參守蕭何之法故又曰爾惟𢎞周公丕<lb/>
　訓𢎞與人能𢎞道之𢎞同推而廣之以被于民者𢎞<lb/>
　周公之丕訓也然則周公之丕訓安在下文所謂寛<lb/>
　而有制從容以和以至曰忍曰容曰簡厥修進厥良<lb/>
　者皆周公之訓也君陳居分正東郊之任是有其勢<lb/>
　也法令具存是有其法也乘其勢位之尊以作威虐<lb/>
　于民是依勢也借三尺以行己之私意侵削其民是<lb/>
<pb n="9a"/>
　倚法也君陳當以至公存心茍有所依有所倚是此<lb/>
　心之有所偏也偏則私矣既不依勢又不倚法惟務<lb/>
　寛而有制可也政太寛則弛弛則縱縱則民玩政太<lb/>
　猛則殘殘則虐虐則民無所措手足本之以寛而寛<lb/>
　之中有隄防之意存焉則從容不迫之間自有和矣<lb/>
　謂之和則不失之縱亦不失之怠若禹之行水焉當<lb/>
　順則順之當治則治之然後水由地中行無有壅遏<lb/>
　奔突之患矣商民在辟予曰辟爾惟勿辟予曰宥爾<lb/>
<pb n="9b"/>
　惟勿宥惟厥中此戒君陳之用法不可徇君意之輕<lb/>
　重惟當其理之輕重也殷民在辟者殷民之犯法也<lb/>
　予以為當加之法汝不可以我之故遂加之法也予<lb/>
　以為當在所赦宥汝不可以我之故遂從而宥之也<lb/>
　君之喜怒無常情而法之輕重有常理舎其循君者<lb/>
　而以循乎理之中可也惟君陳知有理之中則人君<lb/>
　之意苟是則從君可也非從君也乃從理也人君之<lb/>
　言茍不當則從理可也從乎理乃所以從君矣古之<lb/>
<pb n="10a"/>
　有司得以與天子相可否如莫尊于人君莫重于主<lb/>
　勢而其言有未當理有未順則人臣得以為之春秋<lb/>
　之法雖重天王之命若非制命以義則君命有所不<lb/>
　行首止之盟以王世子出會諸侯以列國上與王世<lb/>
　子會此例之變也而春秋許之鄭伯奉承王命不與<lb/>
　是盟此理之常也而春秋逃之所以然者王以愛易<lb/>
　儲貳而齊威公仗正道以翼世子也此是變而之正<lb/>
　以大義為主而崇高之勢不與焉此春秋所以大居<lb/>
<pb n="10b"/>
　正也後之人主不知此義往往以為生殺在我予奪<lb/>
　在我惟其言而莫予違此後之所不逮古也雖然君<lb/>
　陳令徳君子也安有依勢倚法之事成王守成賢君<lb/>
　也安有任意之喜怒以生殺夫人此皆成王于踐履<lb/>
　之中深見私情之易勝而公理之難保既以之戒君<lb/>
　陳而又且不敢自恃此成王所以為賢君歟<lb/>
有弗若于汝政弗化于汝訓辟以止辟乃辟狃于姦宄<lb/>
敗常亂俗三細不宥<lb/>
<pb n="11a"/>
　此戒君陳謹於用刑也用刑雖非君子之本心亦不<lb/>
　可不用焉惟當謹而不妄用可也其有不順于汝之<lb/>
　政不肯化于汝之教者此則法之所當加然必審察<lb/>
　思慮用法于斯人而可以止其法于不用者用法可<lb/>
　也何者刑一人而千萬人知所懼此辟以止辟也古<lb/>
　人于刑教之中無非仁心之所寓亦猶孫子曰殺人<lb/>
　安人殺之可也舜刑四凶而天下咸服民自不犯于<lb/>
　有司豈非辟以止辟乎秦皇漢武嚴刑酷法以繩其<lb/>
<pb n="11b"/>
　下而盜賊布滿天下終不可禁此其為辟也適以召<lb/>
　天下之犯法而非以止法也若所謂當加之法者如<lb/>
　狃于姦宄敗常亂俗之人是也狃習也習于為奸為<lb/>
　宄而不肯變也與乎敗壊典常之教者亂其風俗者<lb/>
　此皆創亂之人犯之而至於再猶可恕也犯之而至<lb/>
　于三則雖細罪亦當不宥之以其情之不可恕者也<lb/>
　舜典所謂怙終賊刑是也于汝當用法之人惟此等<lb/>
　人一加之法是絶其禍亂之原而人知所懼辟以止<lb/>
<pb n="12a"/>
　辟在此而已苟外此而好用刑則不可<lb/>
爾無忿疾于頑無求備于一夫必有忍其乃有濟有容<lb/>
徳乃大簡厥修亦簡其或不修進厥良以率其或不良<lb/>
　此戒君陳知所以愛民又當知所以化民知所以愛<lb/>
　之則不可以不容知所以化民亦不可以不察心不<lb/>
　懐徳義之頑民汝不可以忿怒疾惡之其有能率教<lb/>
　之民則進奬拔用之不可以求全責偹下文又分而<lb/>
　言之曰必有忍其乃有濟有容徳乃大此即無忿疾<lb/>
<pb n="12b"/>
　于頑之意也忍亦容也忍則出于制其心容則出于<lb/>
　無心矣人必有以制其心使無所忿疾如此則事其<lb/>
　有成矣有容則其量之寛大又非忍之可言也故有<lb/>
　含蓄而徳日以大徳之大則不止于有濟也由忍而<lb/>
　至于容由其乃有濟而至于徳乃大如山海之藏疾<lb/>
　如山澤之納汙寛乎其有容也綽乎其有裕也此豈<lb/>
非愛民之心不可以不容乎簡厥修亦簡其或不修進<lb/>
　厥良以率其或不良此即無求備于一夫之意也一<lb/>
<pb n="13a"/>
　意于含容而不知所以分别善惡則是雜揉而民無<lb/>
　所激勵矣故使人也器之隨其才而舉之其有知所<lb/>
　以自修而恥于為惡者吾則簡而别之簡别其自修<lb/>
　者則不知自修之人亦有所簡别愧于中曰吾奚為<lb/>
而不與厥修者簡也亦將改而為修矣其有賢良之人<lb/>
　其徳行可用者吾則進而顯之顯進其賢良者則不<lb/>
　為賢良者亦知所勉勵自愧於中曰吾奚為而不與<lb/>
　厥良者進也亦將化為良矣此豈非化民之心不可<lb/>
<pb n="13b"/>
　不察乎有以愛之又有以化之分正東郊之任其在<lb/>
　此歟<lb/>
惟民生厚因物有遷違上所命從厥攸好爾克敬典在<lb/>
徳時乃罔不變允升于大猷惟予一人膺受多福其爾<lb/>
之休終有辭于永世<lb/>
　成王所以欲君陳無忿疾于頑無求備于一夫者蓋<lb/>
　自心之同然者觀之以民本厚也故孟子當戰國崎<lb/>
　嶇險詐薄俗之中而每道性善蓋自其初而觀之民<lb/>
<pb n="14a"/>
　生具五常之性知愛其親敬其兄豈非厚而不薄乎<lb/>
　其所以為薄俗而不知敦厚者以其因物而遷變猶<lb/>
　禮記所謂人生而靜天之性也感于物而動性之欲<lb/>
　也欲熾而滅其性則向之厚者薄矣向之厚者化而<lb/>
　為薄而所謂厚者未嘗不存在上之人所以率之者<lb/>
　如何耳動民以行不以言以身教者從以言教者訟<lb/>
　違上所命者民不從君之令而從其所好也謂以身<lb/>
　教之也汝君陳之化當自汝身始敬典在徳者率之<lb/>
<pb n="14b"/>
　以身也汝能敬其典常之道篤于父子兄弟之愛又<lb/>
　能在徳愛敬出于中心之誠然而非矯飾以行之則<lb/>
　汝之躬行者至矣汝之躬行既至則人將化上之徳<lb/>
　皆變其舊染之習而升進于大道蓋民必知所變而<lb/>
　後進于道舊俗猶存其能進于道乎至于大猷則化<lb/>
　頑成仁化簿成厚父子兄弟之愛篤返天理之自然<lb/>
　矣由此觀之民性豈不善乎民生豈不厚乎此革之<lb/>
　上六所謂君子豹變小人革面之時也民生至于變<lb/>
<pb n="15a"/>
　而升于大猷則福在其君矣而予一人膺受多福矣<lb/>
　名在其君而汝君陳亦有美名于永世矣人君之福<lb/>
　不可以他求民得其安則君得其安是君因民以為<lb/>
　福也人臣之名亦不可以他求民享其休則臣亦享<lb/>
　其休是臣因民以為名也外此以求福是邀福也外<lb/>
　此以為名是干譽也頑民雖微而所係于君臣者如<lb/>
　此其大君陳其可忽哉<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷四十一<lb/>
</p>
<p>
</p>
  </div>
</body>
</text>
</TEI>
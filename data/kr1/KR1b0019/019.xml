<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷十九</head> <lb/>
    <p>
<pb n="1a"/>
欽定四庫全書<lb/>
　尚書詳解卷十九<lb/>
　　　　　　　　　　　　　宋　陳經　撰<lb/>
西伯戡黎<hi>商書</hi>
　此篇乃商家之亡周家之興皆自此而始西伯即武<lb/>
　王非文王也文王三分天下有其二以服事商有君<lb/>
　民之大徳有事君之小心必無戡黎之事至武王時<lb/>
　人心去商久矣孟子曰取之而燕民悦則取之武王<lb/>
<pb n="1b"/>
　是也黎乃近王圻之國黎侯必與紂同惡相濟者武王<lb/>
　繼文王之後為方伯得以專征諸侯黎與紂同惡是以<lb/>
　不得不伐以其迫近王圻之故故祖伊所以恐知周之<lb/>
　必興商必亡也雖然武王豈有利商之心哉黎之惡雖<lb/>
　在所當討而亦因此以警紂使紂因之以改過反前日<lb/>
　之不善為今日之善則武王退就臣子之位戡黎之舉<lb/>
　特方伯之稱職爾豈非武王之本心哉惜乎祖伊之<lb/>
　言雖切而紂乃責命于天此孟津之師所由以興也<lb/>
<pb n="2a"/>
殷始咎周周人乘黎祖伊恐奔告于受作西伯戡黎<lb/>
　咎惡也始咎周者商人之惡周自今日始前此商人<lb/>
　安于周而有未疑之心至是周人之徳日著而商人<lb/>
　之惡日長所以見疑而惡之也周人乘黎孔子序書<lb/>
　不曰周人乘黎商始咎周而曰殷始咎周周人乘黎可見乘<lb/>
　黎在于咎周之後不是因乘黎而始于咎周也既惡周而疑<lb/>
　之矣復有乘黎之舉加兵于王圻之近國此祖伊所<lb/>
　以徬徨警懼奔告于王庶㡬王之改過求所以圖全<lb/>
<pb n="2b"/>
　之計也作書者謂之戡黎序書者加以乘字此乃春<lb/>
　秋之法也戡者以兵致討之謂乘者以力勝之之謂<lb/>
　武王乘黎未為過舉然君臣之分如天冠地履之不<lb/>
　可易移伐王圻之近國以警于王豈臣子之所樂為<lb/>
　哉武王于此安得不為法受惡加一乘字然後君臣<lb/>
　之分正而千萬世之論定此序書者之本㫖也<lb/>
西伯既戡黎祖伊恐奔告于王曰天子天既訖我殷命<lb/>
格人元龜罔敢知吉非先王不相我後人惟王淫戲用<lb/>
<pb n="3a"/>
自絶故天棄我不有康食不虞天性不迪率典今我民<lb/>
罔弗欲喪曰天曷不降威大命不摯今王其如台<lb/>
　祖伊乃商之賢臣也因西伯戡黎之故知天命人心<lb/>
　將歸周故恐懼而告于王曰天子天既訖我商命天<lb/>
　人初無二致人事所在即天理也觀商之惡如此日<lb/>
　甚周人之徳如此日著豈非天命將在周而絶商乎<lb/>
　訖者絶也格人者至人以人事觀之元龜者以神靈<lb/>
　考之此皆無所知其吉者言必凶也常人見其形而<lb/>
<pb n="3b"/>
　君子見其理格人元龜亦知其理必至于亡也非先<lb/>
　王不相我後人惟王淫戲用自絶先王在天之靈豈<lb/>
　不欲佑助子孫俾之長乆享天命王既荒淫戲怠自<lb/>
　絶于天先王亦莫如之何矣王以淫戲自絶故天于<lb/>
　是從而棄絶之何以見天之棄我哉即人事以觀之<lb/>
　可見天下之民苦于暴虐而不得以安其食淪于惡<lb/>
　徳而不知虞度其天性之善父子兄弟無以相養而<lb/>
　不知蹈循其典常此即天之棄我也今我民罔不欲喪<lb/>
<pb n="4a"/>
　者民本自有愛君敬上之心今至于民無不欲亡以<lb/>
　謂天何不降畏威于紂受天之大命以伐商者何為<lb/>
　不至乎此乃人各有心而孟子謂之獨夫者也桀之<lb/>
　惡至于民之為時日曷喪紂之惡至于民罔弗欲喪<lb/>
　此湯武之舉動所以順乎人也今王其如台言自今<lb/>
　以後王當如我所言恐懼改悔而後可<lb/>
王曰嗚呼我生不有命在天祖伊反曰嗚呼乃罪多參<lb/>
在上乃能責命于天殷之即喪指乃功不無戮于爾邦<lb/>
<pb n="4b"/>
　孟子曰不仁者可與言哉安其危而利其菑樂其所<lb/>
　以亡者不仁者而可與言則何亡國敗家之有觀紂<lb/>
　此言以為我生不有命在天是安其危利其菑者也<lb/>
　祖伊又從而反報之曰乃罪之多既以參列在天矣<lb/>
　而復責命于天可乎此與夏王有罪矯誣上天何異<lb/>
　古之賢主以命在我而不以命在天故經之所言者<lb/>
　惟曰勅天之命而已迓續乃命而已祈天永命而已<lb/>
　何嘗不在己至于無道之君則嘗責命于天唐徳宗<lb/>
<pb n="5a"/>
　奉天之變乃歸之命惟李泌能知此意故曰君不言<lb/>
　命使人君而言命則是廢人事而委之天若桀紂是<lb/>
　也商之即喪言喪亡不待其久也指乃功者言指汝<lb/>
　之功事皆喪亡之兆也善有善之功惡亦有惡之功<lb/>
　葢其惡之成也指乃功事以為喪亡之兆則其亡者<lb/>
　乃其自取之也何與于天哉不無戮于爾邦商既喪<lb/>
　亡則爾邦豈無戮辱乎其為戮者亦其自取而非與<lb/>
　乎天也孔子序書以為商始咎周而祖伊言者初無<lb/>
<pb n="5b"/>
　咎周之辭以此見戡黎者非文王之過故祖伊言于<lb/>
　紂者但自反己而已于人何怨之有其初乃以天子<lb/>
　稱之者猶有望改過于紂也紂乃責命于天祖伊知<lb/>
　其商必喪周必興于此時乃曰爾則非尊君親上之<lb/>
　義<lb/>
　<lb/>
　<lb/>
　尚書詳解卷十九<lb/>
</p>
<p>
</p>
  </div>
</body>
</text>
</TEI>
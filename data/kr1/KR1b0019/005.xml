<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷五</head> <lb/>
    <p>
<pb n="1a"/>
欽定四庫全書<lb/>
　尚書詳解卷五<lb/>
　　　　　　　　　　　　　宋　陳經　撰<lb/>
益稷<hi>虞書</hi>
　古書以益稷合于皐陶謨觀此篇之文大槩與皐陶<lb/>
　相連續如皐陶曰予未有知思日賛賛襄哉帝曰來<lb/>
　禹汝亦昌言此文意相接其後乃分為益稷篇因禹<lb/>
　有暨稷之事故以名篇<lb/>
<pb n="1b"/>
帝曰來禹汝亦昌言禹拜日都帝予何言予思日孜孜<lb/>
皐陶曰吁如何<lb/>
　帝呼禹而來謂汝亦當陳盛徳之言皐陶已陳知人<lb/>
　安民之謀謨於先矣舜于此求善無厭故樂聞其言<lb/>
　而不已孟子曰大舜有大焉樂取人以為善禹拜曰<lb/>
　都帝予何言予思日孜孜舜方求其言而禹且自以<lb/>
　為無事于言葢禹之意在于躬行而不徒言也予尚<lb/>
　奚言之有予之所思者日以孜孜為念謂其不怠也<lb/>
<pb n="2a"/>
　古者言之不出恥躬之不逮也古人以躬行為言而<lb/>
　未嘗以言為言舜之求言之意非不善也第恐求言<lb/>
　則有餘躬行則不足適以為無益而已故禹以孜孜<lb/>
　為事因以感吾帝舜皐陶見禹孜孜之言遂疑而問<lb/>
　之葢皐陶亦欲禹陳謨不以己之知人安民而遂自<lb/>
　足也禹乃不以言自任皐陶豈能無所疑于心哉君<lb/>
　臣有常分舜以汝命禹禹以予自稱若敵者然于<lb/>
　此亦可見誠意之交孚不可以常分論也<lb/>
<pb n="2b"/>
禹曰洪水滔天浩浩懐山襄陵下民昬墊予乗四載隨<lb/>
山刋木暨益奏庶鮮食予决九川距四海濬畎澮距川<lb/>
暨稷播奏庶艱食鮮食懋遷有無化居蒸民乃粒萬邦<lb/>
作乂皐陶曰俞師汝昌言<lb/>
　禹因皐陶如何之問遂歴陳當時所以治水之功洪<lb/>
　水滔天浩浩然言水之大也懐山襄陵民有昬墊之<lb/>
害昬瞀墊溺困于水也如此予于此時乘四載即先儒<lb/>
　所謂水乘舟陸乘車泥乗輴山乘□是也隨九州之<lb/>
<pb n="3a"/>
　山刋除其蔽障之木以通水道害去則利可興暨益<lb/>
　奏進庶鮮食于民益是時為山澤之官所進鮮食即<lb/>
　鳥獸之新殺者予决九州之川而至四海則大水有<lb/>
　所歸濬通畎澮之水而至于川則小水有所入自水<lb/>
　之未通達也九川横流畎澮無受川既决而之海則<lb/>
　畎澮可濬而之川矣水退而平土可耕乃暨稷播種<lb/>
　而進庶艱食于民謂民阻飢之際則五穀之食為艱<lb/>
　食又以鮮食魚鱉之新殺者兼之茍可以利民者無<lb/>
<pb n="3b"/>
　不為也可見此章大禹治水之規模次序莫不先定<lb/>
　于胷中惟其規模先定是以簡要而不繁初不見九<lb/>
　州之為大洪水之為難也使禹于此見其大見其艱<lb/>
　則將退縮而不敢為紛亂于中而不能為矣先刋木<lb/>
　而後决川决川而後濬畎澮自有次第如此此所以<lb/>
　為行其所無事也懋遷有無化居洪水方退民之日<lb/>
　用飲食者未均其利必使有者遷之于無化其所居<lb/>
　積則民可以均其利若魚鹽則徙之于山林材木則<lb/>
<pb n="4a"/>
　徙之于川澤是也然民情未能遽然從上必勉之謂<lb/>
　敦勸使之遷有無化居也如此則交相生養而民力<lb/>
　自裕故蒸民乃粒倉廩既實而民知禮節故萬邦作<lb/>
　乂此禹之功見于孜孜力行者如此而已然大禹有<lb/>
　功號為不矜不伐者也夫何皐陶之問而乃自言其<lb/>
　功畧無謙遜之意何也曰禹非矜功也自言其成功<lb/>
　之艱難所以使君臣之際常以憂勤為念則艱難之<lb/>
　功可保也皐陶曰俞師汝昌言禹以為予何言矣而<lb/>
<pb n="4b"/>
　皐陶復曰師汝昌言葢他人以言為言而禹以躬行<lb/>
　為言故其言為可法皐陶以矢謨名于世宜若無羡<lb/>
　于禹之言也而猶問之于先師之于後皐陶曷嘗矜<lb/>
　已忌人如後世之士名欲已歸遂至于抑人而揚己<lb/>
　哉<lb/>
禹曰都帝慎乃在位帝曰俞禹曰安汝止惟㡬惟康其<lb/>
弼直惟動丕應徯志以昭受上帝天其申命用休帝曰<lb/>
吁臣哉隣哉隣哉臣哉禹曰俞<lb/>
<pb n="5a"/>
　禹戒舜以謹乃在位先美之而後言憂勤之中必有<lb/>
　至樂存謹乃在位人君之位常致其謹情欲之易肆<lb/>
　治安之不可保一不謹則失人君之道矣帝曰俞禹<lb/>
　于是又有安汝止㡬康弼直之戒所以推廣慎乃在<lb/>
　位之意也止者心之所安也心之所止者苟不得其<lb/>
　安則出其位而不能止其所者多矣然安汝止之道<lb/>
　又在于㡬康弼直惟㡬以慮天下之微則𦕈忽之際<lb/>
　尤當加察惟康以圖天下之安則治平之日常若禍<lb/>
<pb n="5b"/>
　亂之迫其後此養之于内也輔弼之臣盡正直之意<lb/>
　將順其美匡救其惡此養之于外也内外交相養而<lb/>
　所止者安人君處無過之地自然下合民心而惟動<lb/>
　丕應徯志上合天心而申命用休民心從上君所已<lb/>
　為而民應之此惟動丕應也君所欲為而民待之此<lb/>
　徯志也昭受上帝者顯其足以受上天之實也申命<lb/>
　用休天應之以無窮之休也舜豈有求于民有覬于<lb/>
　天哉天人之理一而已矣盡之于已則無有不應之<lb/>
<pb n="6a"/>
　于彼既曰帝又曰天以形體言則謂之天以主宰言<lb/>
　則謂之帝其實一也帝曰吁舜疑而未敢以為然<lb/>
　者葢其任甚重若禹之言非我一人所能當必有藉<lb/>
　臣鄰之助而後可臣者大臣也鄰者近也人臣之情<lb/>
　葢與人君相親近而無間者也故曰臣哉隣哉又言<lb/>
　鄰哉臣哉所以相親而無間者豈非在于臣乎此舜<lb/>
　責望大臣相須一體之意故禹于是而然其言禹之<lb/>
　言專責其君舜之言則責望其臣然則君臣之間皆<lb/>
<pb n="6b"/>
　當盡其力可也<lb/>
帝曰臣作朕股肱耳目予欲左右有民汝翼予欲宣力<lb/>
四方汝為予欲觀古人之象日月星辰山龍華蟲作㑹<lb/>
宗彛藻火粉米黼黻絺繡以五采彰施于五色作服汝<lb/>
明予欲聞六律五聲八音在治忽以出納五言汝聽<lb/>
　此章深見帝舜得為君之道君臣之際相須如一體<lb/>
　臣作朕股肱耳目則君為元首可知元首無為股肱<lb/>
　耳目則有為也後世之君至于有齋居决事者兼行<lb/>
<pb n="7a"/>
　將相者以人主而下行有司之事一人之聰明安足<lb/>
　以周知天下事哉此皆不知為君之體下文翼為明<lb/>
　聽者皆股肱耳目之職也予欲左右有民扶持而助<lb/>
　之使歸于善賴汝以輔翼予欲宣力四方為民興利<lb/>
　除害廣其惠澤賴汝以有為觀者示也古人之象謂<lb/>
　古人作服所以取象之意如日月而下皆取象也黄<lb/>
　帝堯舜垂衣裳而天下治則自黄帝時已有衣裳之<lb/>
　制矣日也月也星辰也山也龍也華蟲也此六章繪<lb/>
<pb n="7b"/>
　之于衣㑹畫也宗彛也藻也火也粉米也黼也黻也<lb/>
　此六章絺繡之于裳絺葛之精者也此十二章各有<lb/>
　取象日月星辰各取其明山取其静龍取其變華蟲<lb/>
　取其文此以象人君之見于己者故㑹之于衣而在<lb/>
　上宗彛取其孝藻取其㓗火取其能照粉米即白米<lb/>
　取其能養人黼斧形取其能斷黻兩已相背取其辨<lb/>
　所以象君之徳見于用者故繡之裳而在下十二章<lb/>
　之服所以有取于此數者葢人主一身備天地萬物<lb/>
<pb n="8a"/>
　之理吾身皆有所取則焉誠使人君之明與其静其<lb/>
　變其文其孝其㓗能養人能斷能辨皆無愧于此數<lb/>
　者則君道備矣使于此數者有一之或闕焉則人君<lb/>
　當内觀諸已外省諸物可也此古人取象之意焉予<lb/>
　欲觀古人制作之象于天下以五彩彰明施之五色<lb/>
　以作服必頼汝臣以明之以質言之則曰采以所施<lb/>
　者言之則曰色汝明者明其制度之有尊卑則若王<lb/>
　之服自日月而下諸侯之服自龍衮而下士服藻火<lb/>
<pb n="8b"/>
　大夫加粉米上得兼下下不得僭上是也明其君徳<lb/>
　之有得失則合于此象而無愧者人臣則當將順其<lb/>
　美不合于此象而有闕者人臣則當正救其過此汝<lb/>
　明之意也成周時登三辰于旂而以九章作服其禮<lb/>
　制雖有增損而其意則一左氏傳臧孫諫納郜鼎有<lb/>
　及于三辰火龍黼黻以謂人君者昭徳塞違以臨照<lb/>
　百官文物以紀之聲名以𤼵之誠知聖人作服之本<lb/>
　㫖矣六律即黄鍾以下五聲即宫商而下八音即金<lb/>
<pb n="9a"/>
　石而下以律和五聲而播之于八音以為樂所以察<lb/>
　治忽忽不治也聲音之道與政通治世之音安以樂<lb/>
　其政和亂世之音怨以怒其政乖以出納五言五言<lb/>
　者又作樂之本也樂雖可以察治忽而其所以作樂<lb/>
　者在于五言五言即詩之合于五聲者經曰詩言志<lb/>
　歌永言是也納五言者以民之歌謡諷詠納之于上<lb/>
　出五言者以君之賡歌而達之于下以此五言而見<lb/>
　于六律五聲八音之間治忽不可逃矣如季札觀樂<lb/>
<pb n="9b"/>
　以列國之詩而知其興衰汝聽者賴汝臣以聽之則<lb/>
　審其治忽之機者爾臣之責也凡此翼為明聽即股<lb/>
　肱耳目之所司欲者在君而所以翼為明聽者則在<lb/>
　臣此又當知乾始萬物地道無成而代有終之意翼<lb/>
　為明聽者雖在臣使是四者而不出于君所欲則臣<lb/>
　雖翼為明聽不可得也舜之言前後亦有次第先左<lb/>
　右有民宣力四方者然後言禮樂葢王者制作皆在<lb/>
　功成治定之餘也<lb/>
<pb n="10a"/>
予違汝弼汝無面從退有後言欽四隣庶頑䜛説若不<lb/>
在時侯以明之撻以記之書用識哉欲並生哉工以納<lb/>
言時而颺之格則承之庸之否則威之<lb/>
　舜于上文四者以所欲常在是則是無所違失也所<lb/>
　欲一不在是斯為違失予之所違汝當弼正之不可<lb/>
　面從其君而背議其君主𫝑萬鈞其尊神也其威雷<lb/>
　霆也人之不敢觸神侮雷霆多矣舜于此啓人以犯<lb/>
　顔敢諫之路必使有過得以正言而無𨼆情也欽四<lb/>
<pb n="10b"/>
　隣左右前後隣近之臣當知所敬謂弼違糾過無敢<lb/>
　或忽可也夫舜之所欲者既有臣以翼為明聴之其<lb/>
　有過者又有臣以弼之誰謂五帝神聖其臣莫能及<lb/>
　親事法宫者哉庶頑䜛説自此而下皆舜所以成就<lb/>
　人才之意天下不能皆善而有惡焉不能皆君子而<lb/>
　有小人焉聖人于此遂以為惡為小人而棄之逐之<lb/>
　殺戮之則人之自棄者多矣聖人如天地也天地無<lb/>
　棄物故雨露之恩霜雪之慘皆所以生物聖人無棄<lb/>
<pb n="11a"/>
　人故爵賞之所施刑威之所加皆所以愛人庶頑䜛<lb/>
　説者謂君之違不能規正而退言是心不則徳義與<lb/>
　乎巧言以生䜛謗者雖唐虞之世不可謂無此等人<lb/>
　在舜所以處之如何耳若不在時謂不在于是而為<lb/>
　非者則侯以明之謂設射侯之禮以明其善惡古人<lb/>
　之射所以觀徳志正體直其容體比于禮其節奏比<lb/>
　于樂故可以觀人之賢否撻以記之謂笞撻其不從<lb/>
　者使之自記其過所以困辱之也書用識哉謂書之<lb/>
<pb n="11b"/>
　簡牘以識其為非如左氏所謂茍焚丹書我殺督戎<lb/>
　是也明之記之識哉所以多方如此者葢激昂之折<lb/>
辱之使之困心衡慮知所以悔過而改欲與之並入于<lb/>
　生生之域也生者謂善心自萌芽而擴充之無有窒<lb/>
　礙者生之理也苟或善端窒礙人欲横流為小人為<lb/>
　愚為不肖形存而生理已亡矣孟子曰生于憂患而<lb/>
死于逸樂此並生之意工以納言舜慮其侯明撻記書<lb/>
　識之不足以使之改過也又以樂而感𤼵之工樂官<lb/>
<pb n="12a"/>
　也納言採下謳歌之言颺道也葢詩言志皆其誠心<lb/>
　之所𤼵而為言播之于樂則為正聲正聲感人則易<lb/>
　直子諒之心油然而生矣既感𤼵之如此其至于是<lb/>
　觀其格而從化者隨其才之大小而承之以為師賔<lb/>
　用之以為百僚否不格者威之以刑葢至于此而頑<lb/>
　不可化矣聖人樂與人為善所以扶持成就天下之<lb/>
　才者何其委曲如是哉此章與洪範五皇極同意作<lb/>
　樂之事舜典既命之夔矣而此又責之禹庶頑䜛説<lb/>
<pb n="12b"/>
　舜典既命之龍矣而此又責之禹于此亦可見道揆<lb/>
　法守截然不可亂禹大臣也明道揆者也故無所不<lb/>
　統夔龍有司之事法守者也故各主其一周官冡宰<lb/>
　行六卿之事亦此意也<lb/>
禹曰俞哉帝光天之下至于海隅蒼生萬邦黎獻共惟<lb/>
帝臣惟帝時舉敷納以言明庶以功車服以庸誰敢不<lb/>
讓敢不敬應帝不時敷同日奏罔功無若丹朱傲惟慢<lb/>
逰是好傲虐是作罔書夜頟頟罔水行舟朋淫于家用<lb/>
<pb n="13a"/>
殄厥世<lb/>
　詳味此一章足見君子和而不同舜禹之君臣更相<lb/>
　勸勉更相可否未始雷同所謂和如和羮同如濟水<lb/>
　設使人主有言臣下無所可否謟䛕成俗則亦何賴<lb/>
　于羣臣之助哉舜言庶頑䜛説侯明撻記極而至于<lb/>
　否則威之可謂盡矣禹之意猶不以為然舜之所言<lb/>
　者大率知所以責人而責己則未也禹之所言則欲<lb/>
　舜反求諸己而已俞哉俞其言而有所未必然之辭<lb/>
<pb n="13b"/>
　也帝光天之下至于海隅蒼生言舜之徳光被于天<lb/>
　下而至于海隅蒼蒼而生之草木則其所及者亦逺<lb/>
　矣舜有此徳則賢者各從其𩔖雲龍風虎理之自然<lb/>
　故萬邦黎獻皆其為帝者之臣非有以召之而自來<lb/>
　也惟帝于是舉而用之敷納其言明考衆人之有功<lb/>
　者因言以考功謂某人言能治兵則明其治兵之有<lb/>
功者某人言能治財則明其治財之有功者既有其功<lb/>
　則當以車服旌表其可用之實帝光天之下是其躬<lb/>
<pb n="14a"/>
　行之化有以率之于其先敷納明庶是其責實之政<lb/>
　又有以儆之于後若然則誰敢不遜于善又誰敢不<lb/>
　以敬而應上之命哉至于是則庶頑䜛説有不必威<lb/>
　之而自服從者矣舜典言敷奏明試此言敷納明庶<lb/>
　舜典所言者諸侯之功已著者也諸侯在位既久其<lb/>
　功已著故舜特使之奏其言而試其功以驗其已然<lb/>
　之效者也故曰奏曰試益稷所言者黎獻之功未著<lb/>
　者也黎獻之始進其功未顯故舜受其所言而于衆<lb/>
<pb n="14b"/>
　人之中分别其功而責其將然之效也故曰納曰庶<lb/>
　要之聖人責實之政則一而已帝不時敷同日奏罔<lb/>
　功帝若不如是則布同天下皆日進于無功之地既<lb/>
　無以率之于其先又無以警之于後賢愚無别是非<lb/>
　不分其曰奏罔功理之宜也無若丹朱傲惟慢逰是<lb/>
　好丹朱堯子也其始特傲佷好為慢逰而已及其傲<lb/>
　慢之極也遂至于傲虐是作傲而虐則殺人不忌矣<lb/>
　罔晝夜頟頟言為惡不已無有晝夜頟頟言其不休<lb/>
<pb n="15a"/>
　息也罔水而行舟言逆天理也朋淫于家言男女無<lb/>
　别也其所為如此所以絶其世而不得有天下然則<lb/>
　舜可以不反求諸己也哉慢傲之事舜豈有是而禹<lb/>
　言之葢聖狂之分生于一念禹欲其君常在憂勤警<lb/>
　戒之地則不得不以是為言也雖然惟聖君然後受<lb/>
　盡言離婁之明人謂之瞽不諱傲慢之事舜之所<lb/>
　無故舜不以之為諱若人主實有此過而人臣直指<lb/>
　其過其君未必不諱矣人臣事有過之主則當婉其<lb/>
<pb n="15b"/>
　辭而不為是直指以為訐也<lb/>
予創若時娶于塗山辛壬癸甲啓呱呱而泣予弗子惟<lb/>
荒度土功弼成五服至于五千州十有二師外薄四海<lb/>
咸建五長各迪有功苗頑弗即工帝其念哉<lb/>
　創懲也丹朱之用殄厥世者實基于傲慢禹懲創朱<lb/>
　之所為當其娶塗山氏之女辛壬癸甲方四日而徃<lb/>
　治水孟子稱其八年于外三過其門而不入啓禹之<lb/>
　子也呱呱而泣禹曽不暇顧其子其心公爾忘私惟<lb/>
<pb n="16a"/>
　在于荒治謀度土功之事弼成五服即侯甸綏要荒<lb/>
　也堯時已有五服洪水之後五服之制寖壊矣禹從<lb/>
　而輔成之五服每服五百里四方相距為五千里王<lb/>
　肅云五千里者直方之數每服之内為其小數定其<lb/>
　差品各有所掌是禹輔成之也此其疆理天下之大<lb/>
　槩也疆界已定必當經理之以故每州置十二人為<lb/>
　諸侯師以佐州牧外薄四海咸建五長謂九州之外<lb/>
　迫于四海每方建五人以為之長自甸至綏服方三<lb/>
<pb n="16b"/>
　千里在九州之内故每州置十二諸侯以為之師要<lb/>
　荒之服二千里在九州之外每方建五人為長内外<lb/>
　之辨詳畧之所由以異也内之師外之長而各蹈行<lb/>
　而有功惟有苗之頑不得以就其官謂分北三苗以<lb/>
　其有罪故不得就諸侯國君之官也帝其念哉帝當<lb/>
　念丹朱之所以用殄厥世者特其慢心之積禹之所<lb/>
　以能使諸侯各迪有功亦敬心之所形舜安可不以<lb/>
　此為念然天下諸侯各迪有功而弗即工者特一有<lb/>
<pb n="17a"/>
　苗若不足慮也不必加意也在聖人之心以為一物<lb/>
　之不得其所者則常有不能忘之之意<lb/>
帝曰迪朕徳時乃功惟敘皐陶方祗厥敘方施象刑惟<lb/>
明<lb/>
　舜聞禹之言知其所以各迪有功者皆大禹荒度土<lb/>
　功之效故美禹之功曰天下之所以蹈行朕之徳無<lb/>
　有違戾者皆汝平水土之功有次序水土未平疆理<lb/>
　之政未施則天下何從而迪舜之徳然成其功者禹<lb/>
<pb n="17b"/>
　也所以保是功者皐陶也故皐陶方且敬禹功之敘<lb/>
　而不敢少忽于是施象刑而明之象刑即象以典刑<lb/>
　也明以示人使人知所畏警則向者已成之功可保<lb/>
　而無虧矣皐陶非有意于用刑也特隄防之具不得<lb/>
不如是爾舜言禹之功而併及皋陶以禹之不可無皋陶<lb/>
　猶皐陶之不可無禹也非特舜不自居其功歸美其<lb/>
　功如此又以見皐陶同功一體非他人臣所能及故<lb/>
　孟子曰舜以不得禹皐陶為己憂<lb/>
<pb n="18a"/>
夔曰戛擊鳴球搏拊琴瑟以詠祖考來格虞賔在位羣<lb/>
后徳讓下管鼗鼓合止柷敔笙鏞以間鳥獸蹌蹌簫韶<lb/>
九成鳯凰來儀夔曰於予擊石拊石百獸率舞庶尹允<lb/>
諧<lb/>
　此篇大槩文意脈絡相貫然夔言作樂乃别是一段<lb/>
　作史者取而繼先段以見治功至此而成非必連上<lb/>
　文也戛擊鳴球搏拊琴瑟以詠此堂上之樂也堂上<lb/>
　之樂以歌詠為主下管鼗鼓合止柷敔笙鏞以間此<lb/>
<pb n="18b"/>
　堂下之樂也堂下之樂以管聲為主記曰歌者在上<lb/>
　匏竹在下孔安國以戛擊為柷敔所以作止樂搏拊<lb/>
　以韋為之實之以糠所以節樂或者以孔之説無所<lb/>
　證據又疑堂上堂下之樂節奏作止相合而成堂下<lb/>
　既有柷敔則戛擊不得為柷敔搏拊亦不可以韋為<lb/>
　之其説曰鳴球非可以為戛且擊和之至詠之不足<lb/>
　有時而至于戛且擊琴瑟非可以為搏且拊和之至<lb/>
　詠之不足有時而至于搏且拊所謂手舞足蹈是也<lb/>
<pb n="19a"/>
　樂之作升歌于堂上則取其聲之清輕者與人聲相<lb/>
　比故曰以詠鳴球即玉磬也樂音之和感格幽明故<lb/>
　祖考來格此樂作于宗廟之中者聖王先成民而後<lb/>
　致力于神人説其化神歆其祀禮備樂和祖考來至<lb/>
　明矣虞賔丹朱也與微子在周作賔王家同故謂之<lb/>
　虞賔丹朱傲慢今也亦在臣之位而與羣諸侯以徳<lb/>
　相讓遜謂年爵之同推先有徳也朱之不肖堯不能<lb/>
　化而此言有徳者暫能如此也樂之感人至此如周<lb/>
<pb n="19b"/>
　詩濟濟多士秉文之徳下管鼗鼓此言下所以别上<lb/>
　文之為堂上樂也吹竹管擊鼗鼓柷以合樂敔以止<lb/>
　樂樂之初也以柷合之而後衆聲皆作樂之將末以<lb/>
　敔止之而後衆聲皆止笙以匏為之列管于中鏞大<lb/>
　鐘也間迭也吹笙擊鏞以次迭作鳥獸至微之物亦<lb/>
　皆蹌蹌然而率舞矣簫韶九成鳯凰來儀韶舜樂名<lb/>
　簫者細器之備作樂之時小大之器皆備九成九奏<lb/>
　也成猶終也毎曲一終必變更象舜之治九功惟敘<lb/>
<pb n="20a"/>
　九敘惟歌故以九為節也樂至九奏備矣至靈之鳥<lb/>
　如鳯凰者亦來儀謂有容儀之可觀也鳥獸易來鳯<lb/>
　凰難致言九成而鳯凰來則鳥獸蹌蹌不待九成矣<lb/>
　樂之作也依上下而迭奏神物之來上下共致非堂<lb/>
　上堂下别有所感祖考尊神故配堂上之樂鳥獸微<lb/>
　物故配堂下之樂總上下之樂言九成而致鳯凰尊<lb/>
　靈異瑞故别言耳非堂上之樂獨致神來堂下之樂<lb/>
　偏能舞獸也夔曰於予擊石拊石百獸率舞庶尹允<lb/>
<pb n="20b"/>
　諧八音之中石為難和石磬也磬音之清者磬必擊<lb/>
　以鳴之故曰擊曰拊拊亦擊也擊有大小擊大擊之<lb/>
　也拊小擊之也音聲濁者粗清者精精則難和舉其<lb/>
　清者和則其餘可知詩曰依我磬聲是言磬聲清諸<lb/>
　音來依之百獸率舞即蹌蹌也百獸舞則鳯凰可知<lb/>
　庶尹諧則神人可知尹正也衆正官之長也此篇言<lb/>
　舜之治始于任賢功成以樂所以見其致太平也延<lb/>
　陵札觀周樂見舞簫韶者曰徳至矣盡矣大抵天下<lb/>
<pb n="21a"/>
　至和之理一而已矣惟舜有此徳先盡吾心之至和<lb/>
　故能播之樂之至和所以能感神人萬物之至和故<lb/>
　樂者特其器數耳所以道達吾心之和者也使舜之<lb/>
　徳有所未至無以感人心則雖聲樂之器數徒為文<lb/>
　具安足以感神人和萬物哉子在齊聞韶則齊固常<lb/>
　有此樂矣季札請觀樂則魯亦常有此樂矣然田氏<lb/>
　簒齊三家專魯卒之無益于齊魯者是知有舜之徳<lb/>
　有舜之治則可無舜之徳舜之治樂豈可恃乎<lb/>
<pb n="21b"/>
帝庸作歌曰勑天之命惟時惟㡬乃歌曰股肱喜哉元<lb/>
首起哉百工熙哉皐陶拜手稽首颺言曰念哉率作興<lb/>
事慎乃憲欽哉屢省乃成欽哉乃賡載歌曰元首明哉<lb/>
股肱良哉庶事康哉又歌曰元首叢脞哉股肱惰哉萬<lb/>
事墮哉帝拜曰俞徃欽哉<lb/>
　庸用也舜用夔言樂功成治定之意而寓之歌所以<lb/>
　保其治功也勑天之命惟時惟㡬舜之保治在于勑<lb/>
　天而勑之要又在于時㡬人皆知求天于天聖人求<lb/>
<pb n="22a"/>
　天于己謂人之盡即天也非人事之外有所謂天舜<lb/>
　當此治定功成之日孰非天命茍于此有怠忽之心<lb/>
　則天命不可保矣故天不可恃所可恃者在已有以<lb/>
　勑之勑之為言整也正也嘗存警戒之意即勑天矣<lb/>
　惟時者不可失時以廢事惟㡬者不可忽于細微既<lb/>
　不失其時又事㡬之來至微所在能謹之則天命可<lb/>
　保永久乃歌曰股肱喜哉元首起哉百工熙哉吾欲<lb/>
　勑天以謹時㡬必賴羣臣之助股肱喜樂于盡忠則<lb/>
<pb n="22b"/>
　元首之治功斯起而百官之事莫不熙廣矣舜之歌<lb/>
　專欲責望其臣也皋陶拜手稽首颺言于廣衆之中<lb/>
　曰率作興事人君先率臣下以作興事業當謹乃憲<lb/>
　法而致其敬凡事莫不有法度茍失其法度則事必<lb/>
　有闕屢省乃成欽哉事之始作也當敬其法度之既<lb/>
　成也又當頻頻省察之惟恐其有少虧缺則他日之<lb/>
　患必基于思慮之所不及又當致其敬是此心始終<lb/>
　乎敬也乃賡載歌曰元首明哉股肱良哉庶事康哉<lb/>
<pb n="23a"/>
　其意謂欲謹其憲于事之始省其成于事之終必在<lb/>
　人君之明元首茍明于上一心無蔽賢愚不能惑是<lb/>
　非不能亂則股肱有功而見知誰或不竭其良哉股<lb/>
　肱既良則庶事自得其安而無有紊亂者矣皐陶之<lb/>
　歌專責望于君所以足舜之意君臣之間各相警戒<lb/>
　各盡其責則治功可保矣又從而申戒之曰元首叢<lb/>
　脞哉股肱惰哉萬事墮哉叢脞繁碎也惰怠也墮壊<lb/>
　也此即明良與康之反也歌之不足而又歌之以見<lb/>
<pb n="23b"/>
　其不能自已之意也帝拜曰俞徃欽哉帝然其言以<lb/>
　謂在廷之臣皆當致其敬觀典謨五篇之書其君之<lb/>
　出治保治其臣之獻可替否辭雖異而㫖則同一言<lb/>
　以蔽之曰敬而已矣<lb/>
　<lb/>
　<lb/>
　<lb/>
　尚書詳解卷五<lb/>
</p>
<p>
</p>
  </div>
</body>
</text>
</TEI>
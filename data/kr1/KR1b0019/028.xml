<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷二十八</head> <lb/>
    <p>
<pb n="1a"/>
欽定四庫全書<lb/>
　尚書詳解卷二十八<lb/>
　　　　　　　　　　　　　宋　陳經　撰<lb/>
微子之命<hi>周書</hi>
　觀此篇之書有以見三代聖人寛大公平之氣象非<lb/>
　後世之所能及且前代之子孫與己為仇敵人情之<lb/>
　所忌也處叛亂之後又人情之所易疑也微子以商<lb/>
　王元子適在武庚為亂之後身處疑忌之後况商之<lb/>
<pb n="1b"/>
　餘民未盡服周家思商之徳澤久矣以微子之賢又<lb/>
　當餘民思商之日成王周公豈不為後日慮而乃封<lb/>
　微子之宋且告之以洪乃烈祖萬邦作式此其用心<lb/>
　寛大公平豈後世所能及哉聖人之意惟在于崇徳<lb/>
　象賢使前代帝王正朔服色常存而不廢豈以叛亂<lb/>
　之故而逆詐億不信哉茍為不然以武庚之叛遂深<lb/>
　加懲創絶微子之封使商先王禮物不復見是私一<lb/>
　己也是以噎而遂廢食也食不可廢則崇徳象賢之<lb/>
<pb n="2a"/>
　義豈可廢歟<lb/>
成王既黜殷命殺武庚命微子啟代商後作微子之命<lb/>
　黜殷命者絶其爵也殺武庚者誅其身也微子啟紂<lb/>
　之庶兄也當周公誅三監之時成王尚疑周公而未<lb/>
　釋則黜商命微子代商後者是亦出于周公之謀孔<lb/>
　子序此書不曰周公相成王而特曰成王者此乃夫<lb/>
　子直書周公之本也大誥言周公相成王既足見成<lb/>
　王之疑周公之心此言成王而不言周公亦足以見<lb/>
<pb n="2b"/>
　周公之所行者無非奉成王之命而非敢自專也賞<lb/>
　罰人主之柄臣無有作福作威則黜商命者以成王<lb/>
　之命黜之而非周公黜之也命微子者以成王之命<lb/>
　命之而非周公命之也君臣之分于是乎正矣誰謂<lb/>
　周公攝政行天下之事乎<lb/>
王若曰猷殷王元子惟稽古崇徳象賢統承先王修其<lb/>
禮物作賓于王家與國咸休永世無窮嗚呼乃祖成湯<lb/>
克齊聖廣淵皇天眷佑誕受厥命撫民以寛除其邪虐<lb/>
<pb n="3a"/>
功加于時徳垂後裔<lb/>
　成王之意若曰猷以道告之也殷王元子者微子乃<lb/>
　帝乙之長子也紂之母生微子尚為妾已而為妻後<lb/>
　生紂帝乙欲立啟為太子太史據法而爭曰有妻之<lb/>
　子不可立妾之子故紂為後此見微子乃紂之庶兄<lb/>
　實帝乙之元子也惟稽古崇徳象賢統承先王修其<lb/>
　禮物作賔于王家與國咸休永世無窮此数句乃一<lb/>
　篇之綱領也考之古典有崇徳象賢之義則知二王<lb/>
<pb n="3b"/>
　之後自周以前皆有之不特成周封微子也崇徳者<lb/>
　尊崇前代先王之徳徳厚者流光豈可使前代先王<lb/>
　之徳至于子孫而遂失其傳乎象賢者雖然崇先王<lb/>
　之徳又當以先王子孫之中特有其徳可以象先王<lb/>
　之賢者庶幾有遺風餘俗典型之可觀所以崇徳象<lb/>
　賢者正欲使之繼承先王之統緒修先王之禮物正<lb/>
　朔服色車旗制度皆如其舊成王之意不以周家之<lb/>
　禮物為盡善必欲存二王之後使夏商之禮為猶存<lb/>
<pb n="4a"/>
　不特尊前代之帝王如此又欲使周家之子孫以前<lb/>
　代之禮有所損益惜乎春秋之末世杞宋子孫微弱<lb/>
　孔子能言其禮而文獻已不足徴矣作賓于王家二<lb/>
　王之後有不能臣之義左氏傳曰宋先代之後于周<lb/>
　為客如書所謂虞賓在位詩所謂有客是也與我周<lb/>
　家咸致其美永世無有窮盡相期於久逺也嗚呼乃<lb/>
　祖成湯而下此崇徳之意也汝祖成湯能有齊聖廣<lb/>
　淵之徳齊有純一之意聖者大而化廣是寛洪淵是<lb/>
<pb n="4b"/>
　深潜成湯只有一徳安得有四以其至大而不可以<lb/>
　一端名之故曰齊聖廣淵如堯之欽明文思如孔子<lb/>
　之温良恭儉讓是也惟湯有此徳故皇天眷顧佑助<lb/>
　之而俾之大受天命撫民以寛此正當時湯之所以<lb/>
　得天下之大要也紂以虐而失民心故湯以寛而得<lb/>
　民心如漢髙祖入闗之意大抵寛之一字乃人君之<lb/>
　大徳不特成湯如此古之帝王臨下者莫不如此惟<lb/>
　成湯有齊聖廣淵之徳故𤼵而為撫民之寛不惟當<lb/>
<pb n="5a"/>
　時被其功而免于桀之塗炭又且徳垂于後而垂裕<lb/>
　後昆功在當時徳在後世此是成湯之盛徳用之而<lb/>
　不窮若徒有其功而徳不及後是亦霸者之勲業而<lb/>
　已奚足觀哉<lb/>
爾惟踐修厥猷舊有令聞恪慎克孝肅恭神人予嘉乃<lb/>
徳曰篤不忘上帝時歆下民祗協庸建爾于上公尹兹<lb/>
東夏<lb/>
　自此以下言象賢也猷道也成湯之所為無一不合<lb/>
<pb n="5b"/>
　于道爾微子平日踐履能修其猷亦若湯然惟其踐<lb/>
　履之至自有令名𤼵越不可揜舊有令聞則其名之<lb/>
　著也久矣恪慎克孝肅恭神人皆其踐履之實也惟<lb/>
　其恪慎是以能孝其平時暗室屋漏之中用功者多<lb/>
　矣若此之孝豈徒養口體而已哉自其謹恪之心推<lb/>
　之則凡事君不忠交朋友不信戰陳無勇身䧟于不<lb/>
　義皆非所以為孝惟其肅是以能恭肅者敬之在心<lb/>
　恭者敬之見于貎肅恭神人幽明一理也以此心事<lb/>
<pb n="6a"/>
　神亦以此心接人也予嘉乃徳曰篤不忘曰者𤼵語<lb/>
　之辭我成王美汝之徳謂其徳之篤厚而不能忘篤<lb/>
　厚而不能忘者以見其心之誠無有間斷也上帝時<lb/>
　歆下民祗協天人無異心以孝恭之徳而祭祀則神<lb/>
　歆享之是心與天合也以孝恭之徳而治人則下民<lb/>
　祗敬和協之是心與人合者也微子之徳如此所以<lb/>
　用建立爾以上公之位尹兹東夏鎬京在西故以宋<lb/>
　國為東夏<lb/>
<pb n="6b"/>
欽哉往敷乃訓慎乃服命率由典常以蕃王室𢎞乃烈<lb/>
祖律乃有民永綏厥位毗予一人世世享徳萬邦作式<lb/>
俾我有周無斁嗚呼往哉惟休無替朕命<lb/>
　微子任諸侯之責任大責重故成王前既稱美之此<lb/>
　又戒之美之者所以勉其善戒之者又使之勿自恃<lb/>
　其善也欽哉敬也自今以往當布其教以示民慎乃<lb/>
　服命服命即上公九命之服謂諸侯之職也率由典<lb/>
　常典如五典常如官常循典常而行之則無亂法越<lb/>
<pb n="7a"/>
　理之事越典常則好異生事矣敷乃訓也謹服命也<lb/>
　由典常也皆當致敬以藩輔我王室爾既能如此則<lb/>
　無施而不可推而上之可以恢𢎞乃烈祖之所為而<lb/>
　乃祖之徳有光矣推而下之可以使爾民皆由法律<lb/>
　而行無一人之不向善也在汝之身則能永安其位<lb/>
髙而不危滿而不溢長守富貴在汝之為君則能毗予<lb/>
　一人謹守侯度國無異政家無殊俗在汝之子孫可<lb/>
　以世世享汝之徳為萬邦之法我周家長無厭斁之<lb/>
<pb n="7b"/>
　心謂不忘在王家也凡此皆是戒微子能致其敬則<lb/>
　其為利如此之廣嗚呼往哉惟休無替朕命言汝今<lb/>
　往東夏當致其休無替我之所命凡上文之言皆朕<lb/>
　命也以微子之賢猶告戒若此况其下者乎<lb/>
唐叔得禾異畝同穎獻諸天子王命唐叔歸周公于東<lb/>
作歸禾周公既得命禾旅天子之命作嘉禾<lb/>
　唐叔于食邑之内得禾異畝同頴者禾各生其壟而<lb/>
　合為一穗此天地之和氣所以彰成王周公君臣之<lb/>
<pb n="8a"/>
　際始疑終信之意也君臣之際異體而同心故天地<lb/>
　之應嘉禾異畝同頴唐叔得之不以為已之私有獻<lb/>
　諸天子王命唐叔歸于周公于東成王始者疑周公<lb/>
　及其感悟之後知此禾乃周公之徳所致成王不敢<lb/>
　私于是命唐叔以歸美周公以此禾歸之周公周公<lb/>
　是時東征未還也作歸禾之書意其此書中必稱述<lb/>
　周公之美徳焉周公既得天子所命之禾遂陳天子<lb/>
　之命而作嘉禾之書意其此書之中必歸美成王善<lb/>
<pb n="8b"/>
　則稱君為臣不敢居其美也成王之于周公始疑而<lb/>
　終信之觀此二篇書叙宛然有虞廷賡歌之意三代<lb/>
　之時祥瑞者亦多矣而孔子叙此書者其意以為周<lb/>
　公之徳其感于天如此當成王之疑也而禾為之偃<lb/>
　及其啟金縢之書也禾為之起及其君臣之心既已<lb/>
　相得也禾又為之合穗一禾而三致意焉周公之誠<lb/>
　葢與天通有以見天人之果無二理也不然聖人豈<lb/>
　好為祥瑞之說如後世之紛紛也哉<lb/>
</p>
<p>
</p>
  </div>
</body>
</text>
</TEI>
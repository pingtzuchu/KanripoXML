<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷四</head> <lb/>
    <p>
<pb n="1a"/>
欽定四庫全書<lb/>
　尚書詳解卷四<lb/>
　　　　　　　　　　　　　宋　陳經　撰<lb/>
皐陶謨<lb/>
　此篇其初乃因禹之問答其後皆皐陶之所陳謀之<lb/>
　一定可以為萬世帝王之法故名之以皐陶謨其大<lb/>
　要則以知人安民為主而知人安民之本又在惠迪<lb/>
　厥徳葢徳之不迪則必不能知人安民知人而人不<lb/>
<pb n="1b"/>
　盡知安民而民不盡安者皆基于迪徳之未至合表<lb/>
　裏内外而言之也自亦行有九徳而下至天工人其<lb/>
　代之即知人之理也自天敘有典而下至敬哉有土<lb/>
　即安民之理也其言相連屬其意相貫通學者自流<lb/>
　而遡其源斯得之矣<lb/>
曰若稽古皐陶曰允迪厥徳謨明弼諧<lb/>
　作此書者以允迪厥徳謨明弼諧名狀皐陶之所得<lb/>
　也禹與皐陶皆若稽古見其與堯舜同徳益稷而次<lb/>
<pb n="2a"/>
　皆無與焉允信也迪蹈也信能蹈行其徳也信蹈其<lb/>
　徳者如之何曰十目十手之指視此徳也暗室屋漏<lb/>
　亦此徳也不以𨼆顯二其心朝夕行之此徳也終身<lb/>
　行之亦此徳也不以久近渝其誠達而富貴此徳也<lb/>
　死生患難亦此徳也不以險夷易其節其為允迪如<lb/>
　此其至則天下之有是非得失成敗利害皆灼然于<lb/>
　吾之胸中其謀也豈有不明誠足以感人如春風和<lb/>
　氣之于萬物不言而使人化其弼也豈有不諧然則<lb/>
<pb n="2b"/>
　皐陶之允迪厥徳者第于謀事之明與夫弼人之諧<lb/>
　者觀之若曰吾能允迪厥徳矣謀事而暗于事機昧<lb/>
　于安危成敗之理弼人而有忿心厲色違忤而不相<lb/>
　順齟齬而不相合則無乃允迪之未至乎異端之學<lb/>
　自謂窮神知化而不足以開物成務知周乎萬物而<lb/>
　道不足以濟天下者皆此𩔖也<lb/>
禹曰俞如何皐陶曰都慎厥身修思永惇敘九族庶明<lb/>
勵翼邇可逺在兹禹拜昌言曰俞<lb/>
<pb n="3a"/>
　禹曰俞如何上必有闕文皐陶曰都皐陶因禹有如<lb/>
　何之問先美之而後言慎厥身修思永其意畧與堯<lb/>
　典以親九族平章百姓意同葢皐陶之所得者在于<lb/>
　允迪厥徳故言惇敘九族庶明勵翼皆本于身修能<lb/>
　修其身者徳之所以允迪也謹其身之所修必思為<lb/>
　長久之道異端之學亦非不修身也然致逺則泥故<lb/>
　君子思其所以長久者欲其參之天地質之鬼神百<lb/>
　世俟聖人而不惑不悖不疑不惑者如此則修身之<lb/>
<pb n="3b"/>
　道盡矣身修而家齊國治故能惇九族而厚其恩愛<lb/>
　敘九族而次第其倫理衆賢明者莫不勉勵而輔己<lb/>
　焉故惇敘九族庶明勵翼者皆修身之驗也自邇而<lb/>
　可以逺者在此而已自其身與九族與朝廷言之則<lb/>
　其身為近朝廷為逺今焉身修于此而庶明勵翼自<lb/>
　應于彼又自朝廷而推之以達于天下亦此理也豈<lb/>
　非所守約而施博哉禹聞皐陶修身之言逺近兼舉<lb/>
　其簡如此故拜其善言而俞之也禹皐同列之際或<lb/>
<pb n="4a"/>
　都或俞或吁或咈無非真情實意之法不可以常情<lb/>
　窺之也惟其好善之心出于真情故言有合于其心<lb/>
　則俞之有疑于其心則吁之問之善之在人猶在己<lb/>
　也故聞言而拜不以為謟善之在己猶在人也故自<lb/>
　言而先曰都不以為矜後世孔門學者知之為知之<lb/>
　不知為不知如三子言志無有𨼆情正名曰迂短喪<lb/>
曰安皆是真情所在與虞舜之廷禹皐陶同列都俞之氣<lb/>
　象亦有相似<lb/>
<pb n="4b"/>
皐陶曰都在知人在安民禹曰吁咸若時惟帝其難之<lb/>
知人則哲能官人安民則惠黎民懐之能哲而惠何憂<lb/>
乎驩兠何遷乎有苗何畏乎巧言令色孔壬<lb/>
　皐陶既言身修思永之道推而至于邇可逺在兹則<lb/>
　亦包括無餘矣及禹拜昌言之後皐陶又就其中舉<lb/>
　其至要者言之曰知人安民是也舉此二者以為人<lb/>
　君立治之大端故先美之而後言曰在知人在安民<lb/>
　謂身修思永惇敘九族庶明勵翼者不在乎他而惟<lb/>
<pb n="5a"/>
　在知人安民禹平日所學者在于克艱一聞知人安<lb/>
　民之説遂疑于心而見其所以難故曰吁咸若時惟<lb/>
　帝其難之咸皆也若順也知人之與安民皆順是二<lb/>
　者而行之雖堯尚且以為難何以言之善知人則為<lb/>
　哲必于官人者見之官人者謂能官使人材隨材而<lb/>
　授之職也吾自謂知人矣而官人之際小大長短不<lb/>
　適其宜則何以為知人此知人之所以難也安民則<lb/>
　為惠必于黎民懐見之黎民懐者謂不令而自從不<lb/>
<pb n="5b"/>
　約而自至推之不能去逃之不能免者也吾自謂能<lb/>
　安民而黎民不懐心之不同如其面焉則何以為能<lb/>
　安民此安民之所以難也使帝堯于哲惠之徳無所<lb/>
　不能則黨惡如驩兠不必憂之可也頑如三苗不遷<lb/>
　之可也巧言令色静言庸違如共工不必畏之可也<lb/>
　帝堯猶且憂之遷之畏之恐其為知人安民之累則<lb/>
　帝于此二者何嘗不以此為難然則帝堯之所以難<lb/>
　者果不能乎曰帝堯固無所不能也帝堯自以為能<lb/>
<pb n="6a"/>
　而有易心焉則不足以為帝堯矣惟夫子知此故曰<lb/>
　堯舜其猶病諸堯舜以為天下不能皆賢而猶有不<lb/>
　肖者焉天下不能皆君子而猶有小人焉知人之心<lb/>
　安得不以為病五十者衣帛而少年不得衣帛七十<lb/>
　者食肉五十者未得食肉安民之心安得不以為<lb/>
　病雖然就知人安民而論之知人可以兼安民使賢<lb/>
　者在位能者在職天下之事不勞而治民其有不安<lb/>
　乎孟子曰堯舜之仁不徧愛人急親賢之為務故皐<lb/>
<pb n="6b"/>
　陶謨亦以知人為先<lb/>
皐陶曰都亦行有九徳亦言其人有徳乃言曰載采采<lb/>
禹曰何皐陶曰寛而栗柔而立愿而恭亂而敬擾而毅<lb/>
直而溫簡而廉剛而塞彊而義彰厥有常吉哉<lb/>
　皐陶見禹以知人安民為難事遂有亦行有九徳之<lb/>
　説其意以為知人雖難然亦有可以用其力處謂躬<lb/>
　行是也亦行有九徳即允迪厥徳也九徳自寛而栗<lb/>
　至于彊而義其品有九在已者有九徳然後足以知<lb/>
<pb n="7a"/>
　人之九徳無諸己何以知夫人故知之要莫先于自<lb/>
　知堯有俊徳故能明俊徳文王克宅厥心故能克知<lb/>
　三有宅心孔子曰不知言無以知人也孟子曰我知<lb/>
　言我善養吾浩然之氣故欲知人者在于自知自知<lb/>
　之道莫如亦行有九徳也在己者既行九徳必知人<lb/>
　之徳能知人之有徳斯可以論人之有徳謂某人有<lb/>
　某徳也既能論某人有某徳也徳不可以虛名觀人<lb/>
　不可以虛取故乃言曰載采采載行也采事也必言<lb/>
<pb n="7b"/>
　是人之有某徳是徳之有某事則知人之道可無餘<lb/>
　蘊矣禹曰何者問九徳之品也皐陶于是言徳之品<lb/>
　有九葢人之全材備道者為難其氣稟有得一節而<lb/>
　以學問成之者亦足以成徳自寛而至于强此其氣<lb/>
　質之自然也自栗而至于義此其學問以成之者也<lb/>
　性之寛易失之縱惟寛而能莊栗則斯可以為寛之<lb/>
　徳性之柔易失之懦惟柔而能立事則斯可以為柔<lb/>
　之徳謹愿之人或不能責難惟愿之中有恭則不至<lb/>
<pb n="8a"/>
　于弱有治亂之才或不能致敬惟亂之中有敬則不<lb/>
　至于輕忽擾順者或不能果敢正直者或不能溫和<lb/>
　簡畧者或不能廉隅剛斷者或不能塞實强壯者或<lb/>
　不能合宜擾而毅則有决而不至于從順直而溫則<lb/>
　能和而不至于直情徑行簡而廉則有以表見而不<lb/>
　至于忽畧慢易剛而塞則能誠實而不至于多慾强<lb/>
　而義則有以適宜而不至于太躁如此者九徳之品<lb/>
　也有上之九者而無下之九者則不可以謂之徳彰<lb/>
<pb n="8b"/>
　厥有常吉哉常者徳之所安者也人固有勉强矯拂<lb/>
　亦足以欺人者能矯拂于暫不能矯拂于久能勉强<lb/>
　于一時不能勉强于嵗月惟其安而非有所勉强矯<lb/>
　拂者乃徳之常也至于常則不變矣朝夕如此窮達<lb/>
　如此變故如此而其徳曽不少變人主得如斯人者<lb/>
　而彰顯之國之福也周公作立政亦曰克用常人葢<lb/>
　常人者初無新竒可喜而不至于邀功生事若桑麻<lb/>
　穀粟之可以養生者也故皐陶言九徳之後必繼之<lb/>
<pb n="9a"/>
　以彰厥有常吉哉<lb/>
日宣三徳夙夜浚明有家日嚴祗敬六徳亮采有邦翕<lb/>
受敷施九徳咸事俊乂在官百僚師師百工惟時撫于<lb/>
五辰庶績其凝<lb/>
　人才之難全也久矣為卿大夫而有一家者苟能于<lb/>
　九徳之中得其三徳之人日日宣達之使之得以自<lb/>
　達其情無所揜蔽則三徳之人必能夙夜之際深明<lb/>
　有家之事無一之不詳究也為諸侯而有一國者茍<lb/>
<pb n="9b"/>
　能于九徳之中得其六徳之人日日嚴之祗之敬之<lb/>
　禮貌之隆畏憚之至使之得以安其心而無所顧忌<lb/>
　則六徳之人必能明其事于有邦為之顯設治具也<lb/>
　諸侯有一國比諸大夫所治者為詳故必得六徳之<lb/>
　人謂之日嚴日宣見其誠之不已也茍須㬰而有怠<lb/>
　心則誠有不至而賢者不為吾用矣至于天子有天<lb/>
　下比諸侯之國又為詳故必得九徳之人非謂一人<lb/>
　而備此九徳也合衆人所長而受之然後敷布而施<lb/>
<pb n="10a"/>
　之謂某人掌禮樂某人掌兵刑之𩔖如此則九徳之<lb/>
　人咸趨于事有徳而謂之俊有才而謂之又者皆在<lb/>
　官矣雖然人才之盛如此或相忌而至于争者有之<lb/>
　雷同而相為朋黨者有之則人才之盛不足以為用<lb/>
　而反足以為累惟上之人有以使之和而聨事合治<lb/>
　謂之僚者皆有相師之風相師則集其所長去其所<lb/>
短趨事赴功百工皆有惟時之志惟時則勤而不失其<lb/>
　時也師師惟時者激昂奮𤼵之意故能收得人之效<lb/>
<pb n="10b"/>
　上足以定天時而五辰得其順下足以治人事而庶<lb/>
　績得其凝五辰即五行之在天者寅卯為木之辰春<lb/>
　之盛徳己午為火之辰夏之盛徳亥子為水之辰冬<lb/>
　之盛徳土包五行而旺于四季則辰戌丑未之辰也<lb/>
　撫五辰則四時無愆陽無伏隂無凄風無苦雨是也<lb/>
　地有廣狹事有詳畧用人亦有衆寡為大夫者必得<lb/>
　三徳諸侯必得六徳天子必得九徳苟賢才不足于<lb/>
　用則一國一家與天下之治必有廢而不舉者矣然<lb/>
<pb n="11a"/>
　則大夫者必限之以三徳諸侯必限之以六徳乎曰<lb/>
　為大夫之家茍得夫六徳之人為諸侯之國茍得夫<lb/>
　九徳之人亦奚不可然則人才之難得不可以求其<lb/>
　備孔子曰天子有争臣七人諸侯五大夫三使諸侯<lb/>
　而得七人大夫而得五人安可謂之僭乎觀書者當<lb/>
　求其意<lb/>
無教逸欲有邦兢兢業業一日二日萬㡬無曠庶官天<lb/>
工人其代之<lb/>
<pb n="11b"/>
　有邦即諸侯也人君亦何嘗教諸侯之逸欲哉葢人<lb/>
　君者天下之諸侯之所取法也苟一念不謹怠忽之<lb/>
　心或萌于此則諸侯視效于彼皆為逸欲之事矣故<lb/>
　無教逸欲有邦常謹其在己者兢兢業業戒謹危懼<lb/>
　而不已也以一日二日之間而有萬事之繁安危治<lb/>
　亂之機常存于細微之際天下之事如此其不窮則<lb/>
　人君之心豈可以少忽哉雖然一人之聰明安足以<lb/>
　周知天下之事必得其人焉以任之故庶官無曠則<lb/>
<pb n="12a"/>
　天工必有人以代之矣天下之事無一而非天之事<lb/>
　葢非人之所能為者皆天理也事皆天之事則用之<lb/>
　際不可以私意用之矣自無教逸欲而下則慮天下<lb/>
　之事當以己自無曠庶官而下則任天下之事不以<lb/>
　己此本末具舉人己兼言之也皐陶陳知人之謨大<lb/>
　槩先行九徳然後能言人之九徳取人以身其理當<lb/>
　如此至此又申前説使人君兢業之念不存而至忘<lb/>
　天下之事則任官之際必以私意間之曠而不舉者<lb/>
<pb n="12b"/>
　多矣勿以不正之人而居庶官則無曠也<lb/>
天敘有典勑我五典五惇哉天秩有禮自我五禮有庸<lb/>
哉同寅協㳟和衷哉天命有徳五服五彰哉天討有罪<lb/>
五刑五用哉政事懋哉懋哉天聰明自我民聰明天明<lb/>
畏自我民明威達于上下敬哉有土<lb/>
　典者君臣父子兄弟夫婦朋友也禮者吉凶軍賔嘉<lb/>
　也君臣有自然之敬父子有自然之恩兄弟有自然<lb/>
　之愛夫婦有自然之别朋友有自然之信吉凶軍賔<lb/>
<pb n="13a"/>
　嘉亦莫不有自然之理此皆天之所敘天之所秩而<lb/>
　不可以人為加焉者也為之君者果何為哉因其天<lb/>
　敘之典勑正而惇厚之因其天秩之禮躬行而用<lb/>
　之以此率天下使之同其寅協其恭和其衷則典禮<lb/>
　行矣典禮之在人心本自寅敬衷善恭而不侮今也<lb/>
　同之協之和之無一之不寅無一之不恭亦無一之<lb/>
　不衷豈非典禮之效達于天下哉五服自衮冕而下<lb/>
　五刑自墨劓而下徳者天命吾從而彰之以五服刑<lb/>
<pb n="13b"/>
　者天討吾從而用之以五刑以此懲勸天下使于政<lb/>
　事之間懋勉而不已則賞刑行矣葢人心無所懲勸<lb/>
　則日以自怠今焉勉于事者有天命之服不勉于事<lb/>
　者有天討之刑又安敢不勉哉嘗觀孔子之稱舜以<lb/>
　為無為而治者其舜也與夫何為哉恭己正南面而<lb/>
　已矣典禮徳既一本于天理則舜所為者皆奉天也<lb/>
　舜曷嘗有為謂之無為可也典禮謂之我徳刑不謂<lb/>
　之我者葢非天子不議禮典禮之行自上率之故曰<lb/>
<pb n="14a"/>
　勑我自我至于徳刑則皆純乎天而不容己所以見<lb/>
　爵人與士共刑人與衆棄而非人君之所私有也其<lb/>
　㫖微矣天聰明自我民聰明天明畏自我民明威皐<lb/>
　陶既言天人相因之理如此又恐姦人得以肆其邪<lb/>
　説動欲引天以神其事故皐陶指其所可證驗處同<lb/>
　寅協恭和衷即典禮之驗政事懋哉懋哉即徳刑之<lb/>
　驗又從而申之曰天聰明本因民以為聰明民之聞<lb/>
　見即天之聞見天明畏本因民之明威民之好惡即<lb/>
<pb n="14b"/>
　天之好惡也人主不必求之天但考之本心以卜天<lb/>
　意矣古之聖人皆以人而占天如成湯以民之徯后<lb/>
　而知天意武王以孟津諸侯卜天意成王周公以民<lb/>
　獻十夫卜天意惟以人心觀天意則不可誣矣達于<lb/>
　上下謂此理上達于天下達于民天與民初無二理<lb/>
　也有土之君豈可不敬惟知敬則不忽乎民自乃不<lb/>
　忽乎天不知敬則徒以天為可畏而以民為易虐若<lb/>
　然則天之與民為有二理也耶此皐陶安民之謨必<lb/>
<pb n="15a"/>
　推而至于合天也<lb/>
皐陶曰朕言惠可底行禹曰俞乃言底可績皐陶曰予<lb/>
未有知思日賛賛襄哉<lb/>
　皐陶既陳知人安民之謨恐人之未必信己故曰我<lb/>
　之言順于理可以致而行之禹曰俞然其言以謂汝<lb/>
　之言可以致其功不但可行而已也古人相與不事<lb/>
　形迹言其所當言皐陶不以為誇禹亦不以為忌皐<lb/>
　陶既見禹之然其言則又謙以自處曰予未有知吾<lb/>
<pb n="15b"/>
　不以所知而自足也更以思日進于賛襄而已賛進<lb/>
　也襄止也進進不已之意此實皐陶之本心向之所<lb/>
　言者特欲禹信之而已故言未信于同列則皐陶不<lb/>
　敢有所𨼆言已信于同列則皐陶不敢有所恃故觀<lb/>
　禹皐之相與豈若後世之矜功伐能者哉<lb/>
　<lb/>
　<lb/>
　尚書詳解卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷二十一</head> <lb/>
    <p>
<pb n="1a"/>
欽定四庫全書<lb/>
　尚書詳解卷二十一<lb/>
　　　　　　　　　　　　　　　宋　陳經　撰<lb/>
泰誓<hi>周書</hi>
　<hi>闕</hi>
　<lb/>
　<lb/>
　<lb/>
<pb n="1b"/>
　　　　　子以為至徳豈有紂在上而文王自擅稱王乎縱<lb/>
　文王自稱王豈有十餘年之間紂之君臣亦坐視其稱王<lb/>
　而不誅其叛背之罪乎如春秋時周室尚存而楚以王者<lb/>
　稱亦罕有葢亦萬世之一二也學者舍諸家之小説而信經<lb/>
　可也孔子序書惟十有一年武王伐商不言其為文王十一年<lb/>
　作書者于泰誓上篇只言文考肅將天威下篇又言惟我文<lb/>
　考若日月之照臨未嘗言文王也至武成之書武王既受<lb/>
　命以朝諸侯始追封為文王故稱曰我文考文王自是<lb/>
<pb n="2a"/>
　而下磊磊相聨屬而文王之名不絶其事迹甚明白<lb/>
　揚子雲曰萬物紛錯垂諸天衆言淆亂折諸聖烏覩<lb/>
　聖而折諸曰在則人亡則書其統一也<lb/>
惟十有一年武王伐殷一月戊午師渡孟津作泰誓三<lb/>
篇<lb/>
　此十一年乃武王即位之十一年也古者諸侯即位<lb/>
　皆稱元年如春秋所書是也若以為文王則豈有文<lb/>
　王即位之初既改元至中間又改元乎决無此理司<lb/>
<pb n="2b"/>
　馬遷作本紀謂武王即位九年祭于文王之墓然後<lb/>
　治兵于孟津其説是也意者當九年祭文王治兵孟<lb/>
　津之時乃觀政于商至十一年而紂不改過然後大<lb/>
　舉以伐紂也乃若戡黎之時竊意正當治兵孟津之<lb/>
　時亦未嘗審乎是否也一月戊午者即十二年之正<lb/>
　月戊午日也不言正月者商之正朔已終周之正朔<lb/>
　未立故不言正師渡孟津此豈武王之得已哉三篇<lb/>
　之書上篇者謂于孟津而誓中篇次于河朔而誓下<lb/>
<pb n="3a"/>
　篇將戰而誓操凶器而臨危事不敢輕舉故必誓衆<lb/>
　重其事也泰者先儒以為大㑹以誓衆<lb/>
惟十有三年春大㑹于孟津王曰嗟我友邦冡君越我<lb/>
御事庶士明聴誓惟天地萬物父母惟人萬物之靈亶<lb/>
聰明作元后元后作民父母<lb/>
　惟十有三年春三字必是差錯何以知之中篇惟戊<lb/>
　午王次于河朔即書序所謂一月戊午也豈十有一<lb/>
　年用戊午日渡孟津至十三年又用戊午日以次河<lb/>
<pb n="3b"/>
　朔也即萬一史臣聞見之悮前後傳寫之訛或遭秦<lb/>
　皇烈熖之後補綴拾遺葢未可知也大㑹言諸侯之<lb/>
　師與戎狄皆在也王曰嗟我友邦冢君越我御事庶<lb/>
　士明聴誓嗟者有憫惻之意友邦者武王為西伯與<lb/>
　國之諸侯皆友邦也冢君即諸侯尊之也御事者即<lb/>
　諸侯之卿治事者庶士者將卒而下也孟津之㑹不<lb/>
　期而㑹者八百國此皆誥語之所能及哉觀人心之<lb/>
　所向則天意可知使武王此舉為不義則雖一國猶<lb/>
<pb n="4a"/>
　且不得而强從况八百國乎明聴我之誓言惟天地<lb/>
　萬物父母惟人萬物之靈亶聰明作元后元后作民<lb/>
　父母此人君之職天人之至理也非武王不能為此<lb/>
　言葢以其大哉乾元萬物資始觀之人與萬物同此<lb/>
　禀受然氣質之性自有偏全人者萬物之一也物得<lb/>
　其偏惟人得其全故人獨靈于物葢其出孝入悌蹈<lb/>
　仁履義與萬物不同者此其性之靈善者也然人雖<lb/>
　有此靈亦有不能保此靈者必得聖人為之君以愛<lb/>
<pb n="4b"/>
　養之父母之然後斯民得以各遂其善亶者誠信也<lb/>
　言實有此聰明之徳也聰明亦靈也非于靈之外别<lb/>
　有聰明聖人先得我心之所同然故其徳所以獨髙<lb/>
　乎天下觀人與物殊則天地之愛人可謂厚矣觀聖<lb/>
　人與人殊則天地之愛聖人又何如哉今也紂失其<lb/>
　聰明是為君者不能保其靈矣何以化天下之人而<lb/>
　使之保其靈哉武王以君道自任者也<lb/>
今商王受弗敬上天降災下民沉湎冒色敢行暴虐罪<lb/>
<pb n="5a"/>
人以族官人以世惟宫室臺榭陂池侈服以殘害于爾<lb/>
萬姓焚炙忠良刳剔孕婦皇天震怒命我文考肅將天<lb/>
威大勲未集肆予小子發以爾友邦冡君觀政于商惟<lb/>
受罔有悛心乃夷居弗事上帝神祇遺厥先宗廟弗祀<lb/>
犧牲粢盛既于凶盗乃曰吾有民有命罔懲其侮<lb/>
　自此以下皆數紂之惡也今商王受弗敬上天人之<lb/>
　善莫大于敬自敬心而充之善將無所不至矣人之<lb/>
　不善莫大于不敬自不敬之心而推之惡亦無所不<lb/>
<pb n="5b"/>
　至矣人主居至尊之位無可以為畏者惟當畏天今<lb/>
　既弗敬上天則不敬畏天矣故降災下民冒色而暴<lb/>
　虐也罪人以族官人以世以至于焚炙忠良刳剔孕<lb/>
　婦皆自夫不敬之發也惟人為萬物之靈在所當愛<lb/>
　而反降害之一己之欲不可肆也沉湎于酒貪冒于<lb/>
　色則縱欲而無厭敢行暴虐惟仁為能有不忍人之<lb/>
　心不仁者則有忍心故敢以為暴虐而無忌憚惡惡<lb/>
　止于其身可也罪其人而併與其父母妻子兄弟而<lb/>
<pb n="6a"/>
　及之賞延于世有功而使之世禄可也官人不問其<lb/>
　賢才而使之居上位賞而僣則所賞者皆與紂同惡<lb/>
　者也罰而濫則所罰者乃不與同其惡者也安得至<lb/>
　公之理哉宫室之是修臺榭之是作陂池之是築侈<lb/>
　服之是奉無非竭民力以自奉故所以殘害于爾萬<lb/>
　姓焚炙忠良紂作炮烙之刑忠良如比干諫死之𩔖<lb/>
　也孕婦説者謂比干之妻懐孕則刳剔以視其殘忍<lb/>
　暴虐之狀一至于此則已極矣皇天震怒豈自外來<lb/>
<pb n="6b"/>
　也哉天之震怒者即紂之惡已極處是也文王之徳<lb/>
　日彰紂之惡日極决無兩立之理故命我文考肅敬<lb/>
　以行天威所謂天威者亦無自外至即文王之肅將<lb/>
　處便為天威此天人所以為一理也大勲未集者文<lb/>
　王豈于此有利商之心哉文王之所謂大勲者其道<lb/>
　得以達之天下而使之得其所者即大勲也如使商<lb/>
　紂能恐懼修省反前日之不善為今日之善則文王<lb/>
　就臣子之位可以無憾天下之民亦得其所安豈非<lb/>
<pb n="7a"/>
　文王之大勲乎惟其不然所以為大勲未集言其未<lb/>
　能遂文王之志望道未之見之時也肆予小子發以<lb/>
　爾友邦冢君觀政于商我小子遂與爾友邦之大君<lb/>
　治兵于孟津以觀商之政視其能改與否于此可見<lb/>
　武王不得已之心使武王有利商之心則遂大舉而<lb/>
　取之矣安用觀政此葢天惟五年須暇之意紂若因<lb/>
　此悔過則武王退而守臣子之位武王之本心亦遂<lb/>
　矣柰何紂無有悛改之心乃夷居者肆然在上恬不<lb/>
<pb n="7b"/>
　知戒上帝神祇不知敬先宗廟祭祀之事愈不知修<lb/>
　犧牲粢盛者所以事上帝神祇與先宗廟祭祀之具<lb/>
　是也既盡為凶人所盗而紂曾莫之知此則罪之大<lb/>
　者亦如成湯責葛伯只言其不祀也紂之惡如此乃<lb/>
　反以為吾有民之可托有命之足恃夫人君之所托<lb/>
　者民也而紂之民則離心徳矣烏可托人君之所恃<lb/>
　者命也而紂則取怨于天矣烏可恃罔懲其侮者言<lb/>
　侮慢日甚未始有懲創之心是紂終不改過矣孟津<lb/>
<pb n="8a"/>
　之㑹武王其能自已哉<lb/>
天佑下民作之君作之師惟其克相上帝寵綏四方有<lb/>
罪無罪予曷敢有越厥志同力度徳同徳度義受有臣<lb/>
億萬惟億萬心予有臣三千惟一心商罪貫盈天命誅<lb/>
之予弗順天厥罪惟鈞<lb/>
　上文既數紂之惡此則武王之自任之辭天之意欲<lb/>
　以佑助下民必立之君師以治之教之為之君師者<lb/>
　當相上帝以寵綏四方寵愛綏安也天之所以望于<lb/>
<pb n="8b"/>
　君與君之所以答乎天無非為民而已紂之惡如此<lb/>
　既不能當君師之任則當君師之任者獨不在武王<lb/>
　乎武王既以君師任諸已是以有必往之志以我為<lb/>
　有罪者謂不當以臣伐君以我為無罪者謂其當拯<lb/>
　民于塗炭予皆不暇問惟知不越乎我之志葢武王<lb/>
　之志在于順天救民而已此志一定有進而無退有<lb/>
　出而無入同力度徳同徳度義聖人不計較人之勝<lb/>
　負而論其理之曲直力同則度其徳之如何徳同則<lb/>
<pb n="9a"/>
　度其義之如何徳之有是非則義有可否能度義則<lb/>
　不失其時宜矣受有臣億萬惟億萬心予有臣三千<lb/>
　惟一心心只有一心安得而億萬天下之理惟公與<lb/>
　私公則至一私則萬殊紂不能使天下趨向歸一人<lb/>
　各有心者以其私也武王所以能統攝人心皆歸于<lb/>
　一者以其公也商罪貫盈天命誅之以言其理之所<lb/>
　不容也予弗順天厥罪惟鈞二句見得武王之知天<lb/>
　天道渺茫聖人何自而知之以其理而知之天以君<lb/>
<pb n="9b"/>
　師之任畀之紂紂不能任其責故天誅之而以君師<lb/>
　之任卑之武王武王于此設若謙退不居而辭其責<lb/>
　則是逆天意也天必以其所以誅紂者而誅武王矣<lb/>
　宜乎武王以此必往而無疑葢其力與徳與義皆天<lb/>
　理之所宜也非于徳義之外别有天也<lb/>
予小子夙夜祇懼受命文考𩔖于上帝宜于冢土以爾<lb/>
有衆底天之罰天矜于民民之所欲天必從之爾尚弼<lb/>
予一人永清四海時哉弗可失<lb/>
<pb n="10a"/>
　夙夜祇懼所以見武王之心即敬心也紂之惡在于<lb/>
　弗敬上天文王之徳在于肅將天威武王之徳在于<lb/>
　夙夜祇懼敬與不敬而聖愚分焉使武王于此知天<lb/>
　命人心之歸已而遂泰然自足豈所以為武王哉惟<lb/>
　祇懼之心有加無已故受命文考者受代商之命也<lb/>
　𩔖上帝宜冢土者告于天神與社之神而後行參之<lb/>
　天地而不悖質之鬼神而無疑者𩔖與宜皆祭之名<lb/>
　以爾有衆致天之罰則非武王之私意觀三篇之書<lb/>
<pb n="10b"/>
　大率以天為言且以武王之聖紂之不肖不待較而<lb/>
　天淵矣民之歸周而叛商不待誥諭而影響矣今也<lb/>
　天之一辭叮嚀告戒置之于口舌牙頰有所不言言<lb/>
　之而天不能釋武王非過慮者歟余于此可見武王<lb/>
　之心雖去之千百載即其言而黙思之其齋嚴肅敬<lb/>
　温清淳和謂之夙夜祇懼詎不信然天矜于民民之<lb/>
　所欲天必從之天道髙逺難測武王言之如是其曉<lb/>
　然者後世以天人為二理故以天自天民自民聖人<lb/>
<pb n="11a"/>
　以天人為一致惟以民情之好惡見天意之從違民<lb/>
　之所欲即天之所從也孟津之㑹八百諸侯此豈人<lb/>
　力也哉爾尚弼輔我一人永清四海葢君者源也民<lb/>
　者流也源清則流必清源濁則流必濁今若去紂之<lb/>
　惡是清其源而天皆清矣故曰永清有禮義亷恥之<lb/>
　風清也無盗竊濫僣之風非清乎有推辭揖遜之心<lb/>
　清也無貪奸鬭奪之心非清乎故聞伯夷之風者頑<lb/>
　夫亷懦夫有立志是亦伯夷之清聞其風者亦莫不<lb/>
<pb n="11b"/>
清也時哉不可失聖人不能違時亦不可失時時者當<lb/>
　其可之謂也武王此舉亦惟時措之宜而已此即度<lb/>
　義也甚矣時之難知也惟聖人為能知之使武王而<lb/>
　居文王之世則當服事商葢服事商者時也使武王<lb/>
　當堯舜之世則當揖遜揖遜者亦時也今武王之伐<lb/>
　商以謂時哉不可失豈非伐商者乃武王之所謂時<lb/>
　者乎故曰先聖後聖其揆一也<lb/>
泰誓中<lb/>
<pb n="12a"/>
惟戊午王次于河朔羣后以師畢㑹王乃徇師而誓曰<lb/>
嗚呼西土有衆咸聴朕言我聞吉人為善惟日不足凶<lb/>
人為不善亦惟日不足今商王受力行無度播棄黎老昵<lb/>
比罪人淫酗肆虐臣下化之朋家作仇脅權相滅無辜<lb/>
籲天穢徳彰聞<lb/>
　師以戊午日渡孟津亦以戊午日而次河朔次止之<lb/>
　見武王有不忍之意春秋伐以書次而次為善易師<lb/>
　之卦曰左次无咎是也羣后即諸侯也以師而㑹武<lb/>
<pb n="12b"/>
　王于是循其衆而告之曰嗚呼西土有衆咸聴朕言<lb/>
　上篇所誓者友邦冢君告諸侯也此篇所誓者西土<lb/>
　有衆武王有衆也武王治西土故曰西土有衆友邦<lb/>
　冢君者武王之援兵西土有衆者武王腹心之兵既<lb/>
　是武王腹心之兵則告之言尤詳咸聴朕言使之皆<lb/>
　聴己之言天子自稱曰朕王當誓師之際商之未勝<lb/>
　也周之未王也得失成敗並未可知王乃于此有天<lb/>
　子之稱何哉葢朕者我之稱也予之稱也吾之稱也<lb/>
<pb n="13a"/>
　古人本以朕為我為吾為予後世因古聖人有朕之<lb/>
　稱因以為天子所稱不然則人臣如伊尹如伯禹如<lb/>
　周公何以復稱朕哉我聞吉人為善何以獨繼以我<lb/>
　而不復曰朕聞哉乃若成湯之伐夏有朕不食言之<lb/>
　辭未㡬而繼之以予孥戮汝之説由是觀之則朕之<lb/>
　稱未可以議武王也我聞吉人為善惟日不足凶人<lb/>
　為不善亦惟日不足此四句古人有言矣故曰我聞<lb/>
　吉人為善惟日不足勇于為善也凶人為不善亦惟日<lb/>
<pb n="13b"/>
　不足勇于為不善者也其為勇則同其所以為善為不善<lb/>
　則異惡機已熟則其用功自有不同猶孟子所謂雞鳴而<lb/>
　起孜孜為善雞鳴而起孜孜為利之意一也孜孜則<lb/>
　同而舜跖則異雞鳴而起則同而利善則異惜乎其<lb/>
　用力如此不能轉其所以為不善者而移之于為善<lb/>
　也今商王受力行無度無法度之事力而行之是亦<lb/>
　惡機已熟凶人惟日不足者也紂惡既成則凡黎老<lb/>
　黄髪之人不與己為無度者播而棄之罪人之大姦<lb/>
<pb n="14a"/>
　劇惡同乎已之無度者昵視而比近之黎老者非紂<lb/>
　所謂黎老之人也乃武王所謂黎老之人使紂而果<lb/>
　以為黎老則紂有知人之明矣堯舜之聖方且難之<lb/>
　豈以獨夫之紂而獨易之歟罪人者非紂所謂罪人<lb/>
　也乃武王所謂罪人也使紂而果以為罪人則紂有<lb/>
　辨邪之知矣為國之要率莫大是豈以獨夫之紂而<lb/>
　獨得其要歟紂之所謂黎老罪人者吾知之矣同惡<lb/>
　相濟如飛亷惡來之徒未必紂不黎老之也微子比<lb/>
<pb n="14b"/>
　干之輩紂未必不罪之也設若紂之所謂黎老而播<lb/>
　棄之所謂罪人而能昵比之天下終不為周之歸武<lb/>
　王終不為周之主惟其不能然方且酗而淫虐是肆<lb/>
　是其無度之形見于外也故臣下皆化而與上為一<lb/>
　為朋黨而至于相仇讐脅上之權𫝑而至于相滅是<lb/>
　其無度之流派見于相殘滅也故無辜罪者呼天而<lb/>
　訴其寃凡若此者豈非穢徳乎彰著而聞于天地此<lb/>
　乃臭惡之著也為善而著則為堯之光宅光被為成<lb/>
<pb n="15a"/>
　王之馨香感神為惡而著則為紂之穢徳彰聞腥聞<lb/>
　在上為三苗之刑發聞惟腥皆所以為彰著也<lb/>
惟天恵民惟辟奉天有夏桀弗克若天流毒下國天乃<lb/>
佑命成湯降黜夏命惟受罪浮于桀剥喪元良賊虐諫<lb/>
輔謂已有天命謂敬不足行謂祭無益謂暴無傷厥監<lb/>
惟不遠在彼夏王<lb/>
　天亦有天之職君亦有君之職天之職在于愛民君<lb/>
　之職在于奉天以愛民人主欲奉天初不在于犧牲<lb/>
<pb n="15b"/>
　玉帛繁文之未節惟知愛民則奉天之道得矣使天<lb/>
　而不恵民天失其職使君而不愛民亦失君之職有<lb/>
　夏桀不能順天以至流其害于下國此皆桀失其職<lb/>
　也天乃佑命成湯黜有夏之命湯豈私意哉亦奉天<lb/>
　以愛民而已成湯口實之憂亦幸而濟伐夏之事乃<lb/>
　若後世姦臣賊子其不以成湯為憾乎惟受罪浮于<lb/>
　桀况商受之罪復有過于桀者乎哉觀商王作湯誓<lb/>
　之篇惟曰率遏衆力率割夏邑而已今紂王之罪至<lb/>
<pb n="16a"/>
　于剖賢人之心刳剔孕婦之腹如泰誓三篇所言則<lb/>
　桀所未嘗為而紂無不為矣桀既為湯所放則受豈<lb/>
　可免乎成湯之誓不過曰夏王仲虺之誥乃有桀之<lb/>
　名是亦仲虺所言而非湯名也今也武王以今商王<lb/>
　受名言之豈非罪浮于桀歟元良一國之賢若微子<lb/>
　是也微子為帝乙之元子紂之兄也乃使之抱祭器<lb/>
　適周剥落而喪失之諫輔即比干也以忠諌見殺賊<lb/>
　虐而害之也紂之心與元良諌輔者相反而不相近<lb/>
<pb n="16b"/>
此所以剥喪之賊虐之謂已有天命謂敬不足行謂祭<lb/>
　無益謂暴無傷天命即天理也己者己私也理與己<lb/>
　不並立知天之理則忘乎已知有己私則滅天理矣<lb/>
　天命豈己有哉謂已有則不知天之理矣如曰我生<lb/>
　不有命在天是也夫人惟知天命則知敬知祭知暴<lb/>
　虐不可為何者敬者即天理之流行祭者即天命之<lb/>
　形于報本反始以敬非人之所能而祭祀亦非人之<lb/>
　所能為非人能為處即天也暴者天理之反也暴即<lb/>
<pb n="17a"/>
　人欲之私既為人欲之私則安有天命紂之惡其原<lb/>
　皆在于有已故所以為敬不足行以祭為無益以暴<lb/>
　為無傷是皆逞一己之意謂者取形之于言語孔子<lb/>
　曰其言之不作則為之也難紂于四者形之于言語<lb/>
　自謂如此是言之不知愧怍也厥監惟不逺在彼夏<lb/>
　王有夏而商以黜之商今有罪矣周黜之亦有商之<lb/>
　黜夏也武王所以使人無疑<lb/>
天其以予乂民朕夢協朕卜襲于休祥戎商必克受有<lb/>
<pb n="17b"/>
億兆夷人離心離徳予有亂臣十人同心同徳雖有周<lb/>
親不如仁人天視自我民視天聴自我民聴百姓有過<lb/>
在予一人<lb/>
　天其以予乂民此武王以天下之責而自任天命既<lb/>
　去紂則必有所屬矣朕夢協朕卜襲于休祥清明在<lb/>
　躬志氣如神嗜欲將至有開必先天命既命武王故<lb/>
　形之于夢卜形見于休祥皆有吉兆休祥漢儒所謂<lb/>
　白魚入王舟之𩔖端有此理然則夢也卜也休祥也<lb/>
<pb n="18a"/>
　果足信乎葢聖人之心先天而天弗違後天而奉天<lb/>
　時此言心已與神明合故夢卜休祥特以為此心之<lb/>
　證爾若夫此心有愧于神明有慊于天地理有所不<lb/>
　當而為之者方且强求合于夢卜休祥又安足信哉<lb/>
　如此而謂之夢者特其精神散亂之所致而卜與休<lb/>
　祥適所以為妖怪爾戎商必克者言伐商有必勝之<lb/>
　理武王益自信而亦以此信諸人也受有億兆夷人<lb/>
　離心離徳予有亂臣十人同心同徳武王猶欲卜商<lb/>
<pb n="18b"/>
　之興亡但就人心上觀之人心之離則必亡之理人<lb/>
　心之合則必興之理夷人者凡人也朝之賢皆已逺<lb/>
　去故但言其凡人雖有凡人之億兆而心徳俱離心<lb/>
　者體也徳者用也心徳既離則君非其君矣大凡人<lb/>
　主所以能統天下者以其人心所聚故君民可使為<lb/>
　一體人主所以不能統天下者以人之心無搃攝皆<lb/>
　以渙散則君臣之義絶君臣之義既絶則紂乃一匹<lb/>
　夫武王所殺者但見其一匹夫不見其為君也予有<lb/>
<pb n="19a"/>
　亂臣者治亂之臣十人有如太公望周召二公之徒<lb/>
　皆同其心徳一心以奉上言夷人尚離則賢者不言<lb/>
　可知亂臣尚同心則夷人之同心可知孟子曰多助<lb/>
　之至天下順之寡助之至親戚畔之周至也雖有至<lb/>
　親而不若得仁人葢人主舉措動合天理則仁人君<lb/>
　子皆歸之如二老聞文王則盍歸乎來是也苟得仁<lb/>
　人之心則舉天下之至踈者亦親况其親者乎苟人<lb/>
　主舉措動違天理則仁人君子皆去之矣如二老避<lb/>
<pb n="19b"/>
　紂而處海濱是也既不得仁人之心則凡在己骨肉<lb/>
　宗族亦皆踈矣况其踈者乎人主不必恃賴至親以<lb/>
　為己助但看仁人之心如何耳如微子本紂之兄也<lb/>
　今也舍紂而歸武王以此見得雖至親不如仁人也<lb/>
　天視自我民視天聴自我民聴天道不在髙逺惟于<lb/>
　近者觀之民之視聴即天之視聴此武王見天理之<lb/>
　親切莫親切于民民之視聴本至公而無私故可以<lb/>
　見天之視聴此即臯陶所謂天聰明自我民聰明之<lb/>
<pb n="20a"/>
　意百姓有過在予一人武王以天下為一體疾痛疴<lb/>
　痒皆切于身百姓在紂湯火之中其過甚矣豈非我<lb/>
　之責乎成湯伐桀之後亦有此心如爾萬方有罪在<lb/>
　予一人一人有罪無以萬方<lb/>
今朕必往我武惟揚侵于之疆取彼凶殘我伐用張于<lb/>
湯有光朂哉夫子罔或無畏寧執非敵百姓懍懍若崩<lb/>
厥角嗚呼乃一徳一心立定厥功惟克永世<lb/>
　學者觀今朕必往一句見聖賢勇于為義自反而縮<lb/>
<pb n="20b"/>
　雖千萬人吾往矣凡義所當為者勇决而為之更無<lb/>
　遲緩之意揚我之武以侵彼之疆界取其凶殘而已<lb/>
　凶殘如紂如飛亷惡來之徒聖人所謂武者除暴禁<lb/>
　亂而已我伐用張者凶殘既取則我之所以征伐者<lb/>
　亦于是乎張謂之惟揚謂之用張者皆是武王心無<lb/>
　所慊處與成湯布昭同義于湯有光紂既黜則湯之<lb/>
　道為有光矣以人情論紂乃湯之子孫也誅人之子<lb/>
　孫滅人之社稷而于祖有光可乎聖人惟以理而論<lb/>
<pb n="21a"/>
　湯之心只在于奉天愛民不幸而紂為之子孫奉天<lb/>
　愛民之志不獲伸苟有能奉天愛民者處之民得其<lb/>
　所以安豈非湯之幸乎此于湯有光之意也朂哉夫<lb/>
　子罔或無畏寧執非敵武王雖曰必往曰惟揚曰用<lb/>
　張其心無慊如此亦未嘗無儆戒之心若不儆戒則<lb/>
　是輕敵而驕取敗之道也故告諸將士以為當致其<lb/>
　勉罔敢有不畏之心言當畏也寧可執非敵若己非<lb/>
　敵以當彼然此臨事而懼者也百姓懍懍若崩厥角<lb/>
<pb n="21b"/>
　民于此時罹紂之虐政懍懍危懼如崩摧其角無所<lb/>
　容頭然此見得民心之不安我不可不往也嗚呼乃<lb/>
　一徳一心立定厥功惟克永世于是誓衆畢又重復<lb/>
　而儆之須當一其徳心人無異志立其功以為無窮<lb/>
　之計今日一失則他日必有後悔武王之衆既是同<lb/>
　心同徳矣既是臣三千惟一心矣宜若無事以告戒<lb/>
武王如此恐人力易怠又從而申言之庶㡬以我之一<lb/>
可以攻彼之不一以我之同可以攻彼之不同也此是<lb/>
<pb n="22a"/>
　收聚人心摠攝衆志渙亨王假有廟之理也<lb/>
泰誓下<lb/>
時厥明王乃大巡六師明誓衆士王曰嗚呼我西土君<lb/>
子天有顯道厥𩔖惟彰<lb/>
　讀此三篇書有以見聖人臨事而懼不敢輕舉雖武<lb/>
　王無慊于心然師出以律猶不敢廢三令五申之意<lb/>
　所以師渡孟津而誓次于河朔而誓戊午之明日又<lb/>
　誓時厥明即戊午之次日也王乃大巡六師天子六<lb/>
<pb n="22b"/>
　軍大國三軍小國一軍謂之六師則武王已有六卿<lb/>
　矣明誓衆士欲使衆士顯然知紂之可伐知武王不<lb/>
　得不伐其辭切而明當乎人心泠泠乎人耳故史官<lb/>
　因之而書明之一字觀此篇之誓亦畢萃于一字而<lb/>
　止耳此史官一字之法所以為得其當也軍事以氣<lb/>
　為主故也然而禹征有苖非無誓也數言而已湯之<lb/>
　代桀非無誓也一篇而已湯比禹為已詳至武王三<lb/>
　篇比湯為尤甚此可以見風俗之變簡古而詳複聖<lb/>
<pb n="23a"/>
　人之用心則一所以不同者因其時而已王曰鳴呼<lb/>
　我西土君子當時從武王者亦多矣武王之誓中下<lb/>
　二篇只及于西土葢腹心之衆不得不詳又有一説<lb/>
　焉當時之諸侯皆已明知紂虐政而更不待再三言<lb/>
　之矣至如西土之衆海涵春育于文王明徳之中不<lb/>
　知有紂之湯大想此舉未必不以武王為勞民<lb/>
　如湯之民以為我后不恤我衆之意故武王不得不<lb/>
　惓惓西土之人天有顯道厥𩔖惟彰謂上天有昭然<lb/>
<pb n="23b"/>
　不可掩之理常于人事中見之為善者應之以福為<lb/>
　不善者應之以禍此即人事之易見也天之禍福豈<lb/>
　自外來也哉善者福之類惡者禍之𩔖善惡禍福各<lb/>
　以其𩔖而應豈非天道之顯乎常人求天于天不知<lb/>
　求天于已求天于天者是以髙逺視之邈乎其不切<lb/>
　于已者也求天于已者即己之善惡為天之禍福非<lb/>
　人事之外别有天也紂之惡如此至極則天之禍所<lb/>
　必及矣<lb/>
<pb n="24a"/>
今商王受狎侮五常荒怠弗敬自絶于天結怨于民斮<lb/>
朝涉之脛剖賢人之心作威殺戮毒痡四海崇信姦回<lb/>
放黜師保屏棄典刑囚奴正士郊社不修宗廟不享作<lb/>
奇技淫巧以悦婦人上帝弗順祝降時喪爾其孜孜奉<lb/>
予一人恭行天罰<lb/>
　上文既言天之顯道各以𩔖應故此章言紂之惡不<lb/>
　為人之所赦五常者仁義禮智信達之于君臣父子<lb/>
　夫婦兄弟朋友此人道之常天下所共由而不可須<lb/>
<pb n="24b"/>
　臾離也由乎此者謂之人不由乎此者雖謂之人葢<lb/>
　形存而性亡矣今也紂于人道之常則狎翫而侮慢<lb/>
　之故為荒為怠為不敬皆自夫狎侮之心生文王之<lb/>
　所以為聖者以其不敢侮紂之所以為惡者以其狎<lb/>
　侮也人苟有狎侮之心則是無忌憚矣亦何所不至<lb/>
　哉上則自絶于天以天者即五常之理也下則結怨<lb/>
　于民以民者即五常之理也朝涉理所當恤賢人理<lb/>
　所當敬斮其脛剖其心則是反常矣威者有徳之威<lb/>
<pb n="25a"/>
　則人不言而自畏以殺戮而作威是逞其暴虐故其<lb/>
　毒為四海之病此亦反乎常理其害之廣至于四海<lb/>
　也姦詐囬邪之人不知有五常者也自然而與紂相<lb/>
　合故尊崇之信任之師保者以五常之道而教其君<lb/>
　者也典刑者五常之道寓于法則制度之中截然有<lb/>
　不可踰者也正士者以五常之道自謹勅其身而不<lb/>
　為不善也自然與紂不相合故放黜之屏棄之囚奴<lb/>
　之郊社以事天地此人之常理也則不修宗廟以祀<lb/>
<pb n="25b"/>
　其先此人之常理也則不享奇技淫巧悦婦人以為<lb/>
　卑褻汚穢之行非人理之常也則作意而為之凡此<lb/>
　皆基于狎侮五常不以常理而為之乃反常悖理而<lb/>
　為之則是人道不立形存性亡矣上帝不順其所為<lb/>
　祝斷也降下也斷絶降下之而使之喪亡豈非天有<lb/>
　顯道乎爾其孜孜奉予一人恭行天罰罰之者天也<lb/>
　奉天者人也爾西土君子當如孜孜黽勉奉我以敬<lb/>
　天罰苟不知孜孜與恭行之理則反蹈于侮狎之機<lb/>
<pb n="26a"/>
　矣惟孜孜恭行可以見天理<lb/>
古人有言曰撫我則后虐我則讐獨夫受洪惟作威乃<lb/>
汝世讐樹徳務滋除惡務本肆予小子誕以爾衆士殄<lb/>
殱乃讐爾衆士其尚迪果毅以登乃辟功多有厚賞不<lb/>
迪有顯戮<lb/>
　此章専以讐視紂而不以君視紂葢以君視紂則君臣之<lb/>
　分天尊地卑而不敢伐以讐視紂則但見武王伐讐敵之<lb/>
　人理所不容恕亦如孟子稱湯非富天下也為匹夫匹婦<lb/>
<pb n="26b"/>
　復讐也同意然則紂雖不道其位則君也武王雖有<lb/>
　道其位則臣也紂何嘗以犬馬待武王而武王乃以<lb/>
　寇讐視紂也耶非惟理勢有所不順而紂武王謂之<lb/>
　讐亦可乎葢古人常有言曰撫之者即君以其君之<lb/>
　職在于撫民也虐之則讐以失其君之職則在于虐<lb/>
　民也貴為天子富有四海乃天下之人共推尊仰戴<lb/>
　之冀其安我也豈以富貴而為虐民之具哉武王舉<lb/>
　古人之言則見非武王之私意如此獨夫受洪惟作<lb/>
<pb n="27a"/>
　威乃汝世讐所貴乎君者以其善羣也所以謂之王<lb/>
　者以其為天下之歸往也紂不能善羣不能為天下<lb/>
　所歸往則是一匹之夫與凡人等也豈有天位神器<lb/>
　而使一匹之凡夫據其上哉惟人主為天下所歸往<lb/>
　則生殺予奪誰敢以為怨人心離散既為獨夫矣惟<lb/>
　大作威虐其誰不以為讐哉謂之讐即己之敵也此<lb/>
　則不以尊卑論而以曲直論矣樹徳務滋除惡務本<lb/>
　善則欲使蔓延惡則芟夷藴崇絶其本根勿使長植<lb/>
<pb n="27b"/>
　紂乃天下為惡之根本也惡之本不去則武王之善<lb/>
　無自而滋蔓于天下肆子小子誕以爾衆士殄殱乃<lb/>
　讐爾衆士其尚迪果毅武王以天下為一身天下之<lb/>
　讐即武王之讐也故我小子以爾衆士殄絶殱除爾<lb/>
　之讐即正明夷卦九三之義也殺敵為果致果為毅<lb/>
　天下之事惟有兩端不進則退不退則進今日之事<lb/>
　有進無退矣苟不能果敢强决何以成爾君之功哉<lb/>
　迪進也登成也進于果毅則斯能成爾君之功矣多<lb/>
<pb n="28a"/>
　者則有厚賞其不進者則有顯戮軍事以嚴終則示<lb/>
　之以賞罰與甘誓之用命賞于祖不用命戮于社與<lb/>
　湯誓予其大賚汝罔有攸赦同此誓衆之法也<lb/>
嗚呼惟我文考若日月之照臨光于四方顯于西土惟<lb/>
我有周誕受多方予克受非予武惟朕文考無罪受克<lb/>
予非朕文考有罪惟予小子無良<lb/>
　末章専言文考先儒以為稱父以感衆葢西土之人<lb/>
　被文王之化深則信文王也亦深武王稱文考以誓<lb/>
<pb n="28b"/>
　衆庶㡬有以聳動之也又况武王此舉亦非其私意<lb/>
　廣文王之聲而卒其伐功也然則文王果有心于得<lb/>
　天下乎非也文王之心在于救民武王能終其事救<lb/>
　民于水火之中此即文王之志也惟我文考如日月<lb/>
　照臨于中天無所不被也光于四方顯于西土亦光<lb/>
　也此光為尤著四方至逺者也故以光言西土近文<lb/>
　王之都故以顯言聖人之心一視同仁安有逺近之<lb/>
　間然地理有逺近亦不能無辭詩曰恵此中國以綏<lb/>
<pb n="29a"/>
　四方中國言恵四方言綏亦猶西土言顯四方言光<lb/>
　也此品節之法也惟我有周誕受多方之衆昔文王<lb/>
　受命作周三分天下有其二之時也予克受非予武<lb/>
　武王不敢以武功自居而推其美于文王我之所以<lb/>
　勝紂者非我之武能如此惟朕文考上不得罪于天<lb/>
　下不得罪于民所以我有功也受克予非朕文考有<lb/>
　罪武王以過歸已而不致婦咎于父以謂受若勝我<lb/>
　則我無良善之徳自取其敗豈文考之有罪哉然則<lb/>
<pb n="29b"/>
　武王以至仁伐至不仁有不戰戰必勝矣而復以為<lb/>
　受克予者此有以見聖人有不敢必之心此章當與<lb/>
　今朕必往一句對觀之今朕必往者義所當為可必<lb/>
　者在已也此章乃不敢以勝自必葢其不可必者在<lb/>
彼故也學者知聖人之謂必又知聖人之有所不可必<lb/>
　可與讀聖經矣<lb/>
　<lb/>
　尚書詳解卷二十一<lb/>
</p>
<p>
</p>
  </div>
</body>
</text>
</TEI>
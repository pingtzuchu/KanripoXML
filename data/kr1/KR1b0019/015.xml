<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷十五</head> <lb/>
    <p>
<pb n="1a"/>
欽定四庫全書<lb/>
　尚書詳解卷十五<lb/>
　　　　　　　　　　　　　宋　陳經　撰<lb/>
咸有一徳<hi>商書</hi>
　孟子曰人不足與適也政不足與間也惟大人為能<lb/>
　格君心之非君仁莫不仁君義莫不義伊尹示太甲<lb/>
　以傳心之要故咸有一徳之書作焉太甲克終允徳<lb/>
　則其徳固一矣然人心無常苟一念之差則前日之<lb/>
<pb n="1b"/>
　允徳安能保其不變告歸之際猶以是為慮一徳亦<lb/>
　大矣在堯舜謂之執中在武王謂之皇極在夫子謂<lb/>
　之忠恕一貫在子思謂之中庸在孟子謂之浩然之<lb/>
　氣實一物也明乎一徳之理則推而至于用人已一<lb/>
　也君民一也幽明一也古今一也始終一也將無適<lb/>
　而非一若人與已君與民幽與明今與古終與始猶<lb/>
　有毫釐之未合是猶有二者存而非一也故此篇言<lb/>
　一徳必極于天人之合古今人己之合葢徳之體自<lb/>
<pb n="2a"/>
　當如此亦如中庸之誠其用甚大其所推者甚廣然<lb/>
　必謂之咸有一徳者以君臣之際皆有此一徳也有<lb/>
　堯舜為之君必有禹臯為之臣若有一徳之君而無<lb/>
　一徳之臣皆不足以共治然一徳之臣亦在乎有是<lb/>
　君足以知之任之而已<lb/>
伊尹作咸有一徳<lb/>
伊尹既復政厥辟將告歸乃陳戒于徳<lb/>
　咸有一徳之書作史者既言伊尹復政厥辟將告歸<lb/>
<pb n="2b"/>
　乃陳戒于徳其事已顯矣故夫子直叙之曰咸有一<lb/>
　徳嗚呼人臣進退之節未有如伊尹之兩全者也世<lb/>
　固有功成而身不退威權震主而卒受赤族之誅者<lb/>
　亦有功成身退飄然長往不復為國家逺慮者觀伊<lb/>
　尹相湯伐桀出生民于塗炭保衡之寄輔導太甲卒<lb/>
　為賢主人臣之功至此極美矣而乃復政告歸前日<lb/>
　之功一毫不有陳戒其君以一徳愛君之誠惓惓不<lb/>
　忘此其于人臣之節所以為兩全歟<lb/>
<pb n="3a"/>
曰嗚呼天難諶命靡常常厥徳保厥位厥徳靡常九有<lb/>
以亡夏王弗克庸徳慢神虐民皇天弗保監于萬方啟<lb/>
迪有命眷求一徳俾作神主<lb/>
　伊尹將言一徳之戒必先以天為言所以啟人主之<lb/>
　敬心天之所以難信者以其命之無常有從違向背<lb/>
　于其間也自其從違向背者觀之謂之靡常可也自<lb/>
　人事觀之常其徳則位可保孰謂天之無常乎常徳<lb/>
　者即一徳也不一則安能常厥徳匪常則九有以亡<lb/>
<pb n="3b"/>
　若夏王是也夏王不能常其徳則是失其本心矣失<lb/>
　徳之一者即神也即民也即天也此其理之至一者<lb/>
　也桀既不能常其徳則是不與神為一矣故慢神不<lb/>
　與民為一矣故虐民不與天為一矣故天弗保此亦<lb/>
　理之必然者也天既不與桀則必求夫一徳而與之<lb/>
　監觀萬方有開𨗳之命眷求一徳之人而俾之為神<lb/>
　主此所以假手于我成湯以伐桀也<lb/>
惟尹躬暨湯咸有一徳克享天心受天明命以有九有<lb/>
<pb n="4a"/>
之師爰革夏正非天私我有商惟天佑于一徳非商求<lb/>
于下民惟民歸于一徳<lb/>
　此言湯與伊尹君臣之間皆一徳者也夫徳之一者<lb/>
　何也其理則根諸心其用則與天地萬物無間至一<lb/>
　而無二至誠而無偽至精而不雜者是也茍有一毫<lb/>
　之偽與雜則是二而非一矣所謂天地一元古今一<lb/>
　時人物一理逺近一貫之一也惟尹湯君臣有此一<lb/>
　徳則感而遂通天人為一而遂能克享天心受天明<lb/>
<pb n="4b"/>
　命君民為一而遂能有九有之師以革夏正葢天下<lb/>
　只有一理初無兩様古之聖人齋心服形于屋漏之<lb/>
　中而日月所照霜露所墜凡有血氣者莫不在此惟<lb/>
　其至一而已易之所謂至神不疾而速不行而至者<lb/>
　此理也非天私我有商以其所佑者在徳非商求于<lb/>
　夏民以其所歸者在徳當其一徳時天之心在此民<lb/>
　之心亦在此其本同也天有心于私之商有心于求<lb/>
　之不惟不足以得天人之心而一徳之體亦有虧矣<lb/>
<pb n="5a"/>
　尹有一徳而自言暨湯先已後君者其不失之誇伐<lb/>
　歟曰尹當太甲未明之時斯言未出也尹當太甲既<lb/>
　明之後斯言未出也今其告歸之際其心切于為君<lb/>
　故直言無隱諱無藏匿必欲太甲效法成湯可也時<lb/>
　湯既沒太甲何以見知是必先已而後湯俾太甲即<lb/>
　以知湯之一徳也聖賢以公天下為心不事於形迹<lb/>
　之意如此<lb/>
徳惟一動罔不吉徳二三動罔不凶惟吉凶不僣在人<lb/>
<pb n="5b"/>
惟天降災祥在徳<lb/>
　徳惟一動罔不吉當其徳惟一之時粹然無瑕如明月<lb/>
　之珠如夜光之璧舉動無適而不得其宜此即吉也<lb/>
　徳二三動罔不凶當其徳二三之時心勞日拙動輒<lb/>
　窒礙此即凶也然則徳止有一徳奚從而二三也自<lb/>
　人為之私言之則有二三自天理之公言之即一徳<lb/>
　也吉凶之所以不差者皆在乎人非于人之外别有<lb/>
　吉凶天之降災祥者即在乎徳非于徳之外别有災<lb/>
<pb n="6a"/>
　祥六經之所言吉凶禍福者皆自其己求之而非自<lb/>
　外來也使吉凶禍福而自外至則禍可以禳而去福<lb/>
　可以祈而得伊尹豈教太甲以倖福而苟免其禍者<lb/>
　哉則知此言吉凶災祥者就徳而言不誣矣<lb/>
今嗣王新服厥命惟新厥徳終始惟一時乃日新任官<lb/>
惟賢才左右惟其人臣為上為徳為下為民其難其慎<lb/>
惟和惟一<lb/>
　此伊尹指示太甲以一徳之要至為親切者也今嗣<lb/>
<pb n="6b"/>
　王新服厥命謂即政之始服此天命矣當維新厥徳<lb/>
　可也新者對舊而言之舊則有委靡因循而不振之<lb/>
　意新則純一不已日進無疆也伊尹又慮太甲不知<lb/>
　所以新厥徳而徒以紛更改為者謂之新故又曰終<lb/>
　始惟一時乃日新所以謂之新非其紛更改為者之<lb/>
　謂也終始惟一之中自有新之理存焉盖體常盡變<lb/>
　之理自當如此終始惟一者誠而不變者也時乃日<lb/>
　新者其變愈出而其應愈不匱也雖日新之功千變<lb/>
<pb n="7a"/>
　萬狀而吾之至一者未嘗分明乎此則所存者神而<lb/>
　所過者化實未始有也寂然不動感而遂通實未始<lb/>
　為也至是則徳之盛矣非躬行之至者不足以盡此<lb/>
　非理明義精者不足以知此惟人君既有此一徳則<lb/>
　人臣之有一徳者自然能知之知而必能任之故任<lb/>
　庶官者必惟賢才選左右之大臣者必謹擇其人則<lb/>
　人臣之有一徳者皆為我用矣然則人臣之所以貴<lb/>
　乎一徳者盖其任甚重其責匪輕豈可以非徳而居<lb/>
<pb n="7b"/>
　之臣之所以為上者以其為君之徳期于致君者也<lb/>
　臣之所以為下者以其為民期以澤乎民也君民之<lb/>
　責聚于人臣之身則君之擇人難于未用之先不可<lb/>
　以為易而妄進之也謹之于己用之後不可以為忽<lb/>
　而使小人或間之也既盡其難與謹則所與者必君<lb/>
　子矣所與者皆君子則自然君臣之間可否相濟而<lb/>
　為和道同志合而為一此一篇大抵言有一徳之君<lb/>
　者斯能用一徳之臣也<lb/>
<pb n="8a"/>
徳無常師主善為師善無常主協于克一俾萬姓咸曰<lb/>
大哉王言又曰一哉王心克綏先王之禄永底烝民之<lb/>
生<lb/>
　上章既言一徳之見于用人矣猶以為未也此章又<lb/>
　言一徳之見于擇善猶以為未也又言一徳之效騐<lb/>
　見于萬姓咸曰大哉一哉人君不可以任官賢才左<lb/>
　右惟其人而遂自止也必當廣而求之惟善是從審<lb/>
　而擇之惟一是合徳亦何常師之有茍主于善吾從<lb/>
<pb n="8b"/>
　而師之人莫不各有所長能其一不能其二工于此<lb/>
　或拙于彼惟主于善則寸長者皆在所師其求善者<lb/>
　無有不廣矣善無常主善有似仁而不為仁似義而<lb/>
　不為義似忠信而非忠信者自其近似者觀之亦謂<lb/>
　之善非善之正也必當詳擇而審之以求合于純一<lb/>
　不變然後可以為善之至其擇善者無有不精矣擇<lb/>
　善而至于恊于克一自非在已者先有一徳安能如<lb/>
　是俾萬姓咸曰大哉王言又曰一哉王心此言一徳<lb/>
<pb n="9a"/>
　之效騐也君與民同此一也吾有一徳則民安得不<lb/>
　稱頌之大哉王言以王言之出皆公天下為心則如<lb/>
　之何而不大一哉王心因其言以探其心所言在是<lb/>
　而所行亦在是終始不變如之何而不一咸曰以見<lb/>
　同然之心又曰以見不已之情使人君自謂有一徳<lb/>
　而百姓不稱頌之百姓雖稱頌之而未至于咸稱頌<lb/>
　之百姓咸稱頌之而未至于又稱頌之皆未足以言<lb/>
　一徳之至也克綏先王之禄永底烝民之生先王之<lb/>
<pb n="9b"/>
　禄如之何而綏安之斯民之生如之何而底致之當<lb/>
　其一徳之時先王之禄與烝民之生皆在其中矣宗<lb/>
　廟享之子孫保之而先王之禄自吾一徳而安各安<lb/>
　其居各樂其業而斯民之生自吾一徳而致一徳之<lb/>
　效顧不大哉<lb/>
嗚呼七世之廟可以觀徳萬夫之長可以觀政后非民<lb/>
罔使民非后罔事無自廣以狹人匹夫匹婦不獲自盡<lb/>
民主罔與成厥功<lb/>
<pb n="10a"/>
　純一不已而已者非純至誠無息而息者非誠一徳<lb/>
　者純誠之徳也茍有自怠自足之意則不足為一徳<lb/>
　矣求之于七世之廟又當求之于萬夫之長又當下<lb/>
　至于庶民匹夫匹婦之微無不各使之盡其情此則<lb/>
　不已不息者也七世之廟謂三昭三穆與太祖之廟<lb/>
　有徳之主則為祖宗其廟不毁故曰可以觀徳是古<lb/>
　今為一者也萬夫之長謂居民之上為諸侯智足以<lb/>
　整齊萬夫者故曰可以觀政是人與已為一者也君<lb/>
<pb n="10b"/>
　得民以使民得君以事君民之勢其相須如此之切<lb/>
　其可不使人盡其情若以己為廣若以人為狹自謂<lb/>
　有餘而他人莫己若則訑訑聲音拒人千里匹夫匹<lb/>
　婦苟有寸長者安得自盡乎匹夫匹婦既不得盡其<lb/>
　情則人主孤立寡聞誰與共成其功乎是君與民又<lb/>
　故其為一者也此章所言豈以人主既有一徳必須<lb/>
　觀徳于七廟觀政于萬夫之長求善于匹夫匹婦哉<lb/>
　葢一徳之體無往而非一古今人己君民猶有二者<lb/>
<pb n="11a"/>
　存焉則不足以為一徳之至矣此伊尹因太甲悔過<lb/>
　之後可與言而言之與堯舜授受執中箕子為武王<lb/>
　陳洪範一意也<lb/>
沃丁既葬伊尹于亳咎單遂訓伊尹事作沃丁伊陟相<lb/>
太戊亳有祥桑穀共生于朝伊陟贊于巫咸作咸乂四<lb/>
篇太戊贊于伊陟作伊陟原命仲丁遷于囂作仲丁河<lb/>
亶甲居相作河亶甲祖乙圯于耿作祖乙<lb/>
　此數篇皆逸其書其書亡而其序存沃丁太甲之子<lb/>
<pb n="11b"/>
　也伊尹既歿則沃丁以三公之禮葬之其臣咎單遂<lb/>
　訓述伊尹平生之事守之弗失如曹參守蕭何故事<lb/>
　然咎單作明居盖司空之官也唐虞以司空宅百揆<lb/>
　意者商朝亦然則咎單者繼伊尹而相者也伊陟伊<lb/>
　尹之子也為太戊之相亳有妖祥桑穀之木共生于<lb/>
　朝朝非木之所生此妖也君臣之間謀所以恐懼修<lb/>
　省以銷天變故伊陟贊告巫咸謀之于同列而咸乂<lb/>
　四篇之書作咸乂者以巫咸能作乂王家也太戊贊<lb/>
<pb n="12a"/>
　告于伊陟謀之于臣而伊陟原命之書作原命者原<lb/>
　臣名既以告伊陟又以告原也惟其君臣恐懼更相<lb/>
　告戒如此此所以能銷大變而太戊伊陟巫咸卒為<lb/>
　商之賢君賢臣也仲丁遷于囂河亶甲居相祖乙圯<lb/>
　于耿歴世未乆而累遷都盖所居近河世有河患則<lb/>
　其遷也亦視民利而遷不獲已者也<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷十五<lb/>
</p>
<p>
</p>
  </div>
</body>
</text>
</TEI>
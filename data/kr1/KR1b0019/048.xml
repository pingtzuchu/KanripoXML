<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷四十八</head> <lb/>
    <p>
<pb n="1a"/>
欽定四庫全書<lb/>
　尚書詳解卷四十八<lb/>
　　　　　　　　　　　　　宋　陳經　撰<lb/>
文侯之命<hi>周書</hi>
幽王為犬戎所殺平王東遷之後不能自强周家遂不<lb/>
　復興皆自平王始也孔子定書曷為有取於此篇蓋<lb/>
　此篇之書乃平王東遷之始也文武之遺風餘澤尚<lb/>
　存如人之病元氣猶在調以藥劑則病可以立起考<lb/>
<pb n="1b"/>
　之此篇可以見矣晉侯捍王于艱則諸侯猶藩屏王<lb/>
　室秬鬯彤弓則禮樂征伐猶出於天子王曰其歸視<lb/>
　爾師則諸侯猶來朝義和之薨謚為文侯則列國猶<lb/>
　有請使平王能自此强于政治則文武自可復見惟<lb/>
　其在位日久略無興復之意棄其九族葛藟有終逺<lb/>
　兄弟之刺不撫其民周人有束薪蒲楚之譏其甚也<lb/>
　以天子之尊下賵諸侯寵妾降尊貶重自儕于列國<lb/>
　所以王者迹息而王澤已竭黍離降為國風則不得<lb/>
<pb n="2a"/>
　以嗣文武成康之後矣夫夫子以至公為心稱物均<lb/>
　施當其東遷之初王政尚存也豈可不敘之于文武<lb/>
　成康之後及其末年王政已亡則黍離已降雖欲敘<lb/>
　之文武成康之後何得而敘之哉<lb/>
平王錫晉文侯秬鬯圭瓚作文侯之命<lb/>
　觀此書有以見先王封建諸侯之為有功于藩屏也<lb/>
　秦王孤立故一夫作難而七廟隳西漢末年内外單<lb/>
　微王莽豎子起而乘之周自成康以後變故多矣左<lb/>
<pb n="2b"/>
　氏𫝊昭公二十六年王子朝在楚使告於諸侯曰武<lb/>
　王克商成王靖四方康王息民並建母弟以蕃屏周<lb/>
　且為後人之迷敗傾覆而溺入于難則振救之夷王<lb/>
　愆於厥身諸侯並走其望厲王居彘諸侯失位以間<lb/>
　王政幽王愆位攜王奸命諸侯乃共建王嗣恵襄辟<lb/>
　難越去王都則晉鄭咸黜不端由此觀之諸侯之有<lb/>
　功於王室也如此平王東遷之初則有晉鄭焉依不<lb/>
　然犬戎之禍非小變也平王以晉文侯有大功之故<lb/>
<pb n="3a"/>
　於是錫之以秬鬯圭瓚使之得以祭祀秬黑黍也鬯<lb/>
　鬱金之器也以鬱金釀秬黍為酒圭瓚者以玉為勺<lb/>
　柄所以酌鬱鬯祼以求神也此諸侯之盛禮也非有<lb/>
　大功則不足以當此之賜<lb/>
王若曰父義和丕顯文武克愼明徳昭升于上敷聞在<lb/>
下惟時上帝集厥命于文王亦惟先正克左右昭事厥<lb/>
辟越小大謀猷罔不率從肆先祖懐在位<lb/>
　王若曰而下皆冊命之詞也父者天子稱同姓諸侯<lb/>
<pb n="3b"/>
　曰伯父叔父異姓諸侯曰伯舅叔舅所以見天子之<lb/>
　親諸侯也義和者文侯之字所以尊之也丕顯文武<lb/>
　克愼明徳文武所以能如此大明者皆本之克慎明<lb/>
　徳明徳乃聦明自然之徳惟其克慎所以能持守此<lb/>
　德慎即敬也文武敬此徳于身上與天合故昭然升<lb/>
　達于天下與民合故布散而聞于下惟時上帝所以<lb/>
　集大命于文王之身雖然文武有明徳亦賴先正大<lb/>
　臣之助能左右昭事其君至或小或大之謀猷凡有<lb/>
<pb n="4a"/>
　善謀嘉畫文武無不率從之肆我之先祖自成康以<lb/>
　下安然在位者文武與先正之是賴平王之意欲求<lb/>
　助于臣下故舉文武之所以資先正者言之觀此章<lb/>
　亦見得故家遺俗尚存平王常念于文武周家豈有<lb/>
　不復興者<lb/>
嗚呼閔予小子嗣造天丕愆殄資澤于下民侵戎我國<lb/>
家純即我御事罔或耆壽俊在厥服予則罔克曰惟祖<lb/>
惟父其伊恤朕躬嗚呼有績予一人永綏在位父義和<lb/>
<pb n="4b"/>
汝克昭乃顯祖汝肇刑文武用㑹紹乃辟追孝于前文<lb/>
人汝多修捍我于艱若汝予嘉<lb/>
　嗚呼歎而自傷也我小子之繼嗣適遭天降大咎之<lb/>
　時謂幽王有犬戎之禍也殄資澤于下民謂其資用<lb/>
　恵澤已絶而不及下民所以夷狄得以侵伐王國如<lb/>
　此之大純大也即我御事罔或耆壽俊在厥服即今<lb/>
　御事之臣無有老成更事之君子與夫俊而有才徳<lb/>
　者在其服位予一人又無能不足以勝其任宣王之<lb/>
<pb n="5a"/>
　中興也惟其申甫召公虎之徒今則耆舊皆無人而<lb/>
　平王之身又不勝其任此所以如是之衰微不振曰<lb/>
　惟祖惟父其伊恤朕躬嗚呼有績予一人永綏在位<lb/>
　諸侯有功于我一人可長安在位不然則我奚賴焉<lb/>
　父義和汝克昭明汝顯祖唐叔之訓汝之身始能刑<lb/>
　法文武之道用能合乃辟之心以繼乃君之心追孝<lb/>
　于前文徳之人乃辟平王自謂也前文人即文侯之<lb/>
　祖也平王自謂乃辟之心雖欲有為無有能合能繼<lb/>
<pb n="5b"/>
　續之者汝能合之續之者善述人之事汝祖有文徳<lb/>
　矣汝又能追孝之以述其事汝多修捍我于艱我當<lb/>
　艱難多事之際惟汝多所修治以捍衞我此予所以<lb/>
　嘉善汝之功也觀此章見平王無興復之意雖求助<lb/>
　于諸侯而平王殊不能自立雖御事之臣無有耆俊<lb/>
　而平王不能求賢以圖事所以國家大仇終不能報<lb/>
　然則為平王者宜如衞文公燕昭王越勾踐奮然有<lb/>
　必為之志則可矣謙之六五曰利用侵伐當平王之<lb/>
<pb n="6a"/>
　時正當侵伐收攬威權之時而謙以自處曰予則罔<lb/>
　克此周所以不復興也<lb/>
玉曰父義和其歸視爾師寧爾邦用賚爾秬鬯一卣彤<lb/>
弓一彤矢百盧弓一盧矢百馬四匹父往哉柔逺能邇<lb/>
惠康小民無荒寧簡恤爾都用成爾顯徳<lb/>
　此晉侯來朝禮畢王遣之還其國也其歸晉國視爾<lb/>
　之衆寧爾之邦用賚予爾以秬鬯一卣中尊也賜爾<lb/>
　以秬鬯一卣使之得以祭祀其祖蓋非常之賜則諸<lb/>
<pb n="6b"/>
　侯不敢當此禮彤赤色盧黑色彤弓一彤矢百盧弓<lb/>
　一盧矢百諸侯彤弓盧弓之賜始得以專征伐此蓋<lb/>
　命之以侯伯之任馬四匹為一乘凡此所賜皆是有<lb/>
　大功者始可以當此父往哉自今以往柔逺能邇欲<lb/>
　懐柔逺人當自能邇始惠安小民可不荒忽自安簡<lb/>
　閲其士惠恤其民于爾都之中則爾之明徳自此成<lb/>
　矣觀此數句亦見平王之無志柔逺能邇惠康小民<lb/>
　豈非善言然在堯舜文武之時為此言則可在平王<lb/>
<pb n="7a"/>
　時為此言則不可如滿招損謙受益在舜征苗時為<lb/>
　此言則宜成王伐三監淮夷考翼不可征適以為無<lb/>
　志害事平王於此不知明變當東遷之初夷狄强盛<lb/>
　王綱不振國家遷移之時而反為平安無事之語既<lb/>
　不能奮然自立而所以命文侯者又皆寛閒自得之<lb/>
　言此蘇東坡所謂讀文侯篇知東周之不復興<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷四十七</head> <lb/>
    <p>
<pb n="1a"/>
欽定四庫全書<lb/>
　尚書詳解卷四十七<lb/>
　　　　　　　　　　　　　宋　陳經　撰<lb/>
吕刑<hi>周書</hi>
　吕刑之書雖為訓刑而作其實輕刑也何以知之即<lb/>
　周官而知之周官載五刑之屬二千五百是大辟與<lb/>
　宮皆五百也至穆王時其屬三千大辟之罰至于二<lb/>
　百而墨劓之罰三千是輕刑則增其條目重刑則減<lb/>
<pb n="1b"/>
　損也然則周公之制非歟曰民習于重而未敢以驟<lb/>
　去也夏有亂政而作禹刑商有亂政而作湯刑蓋自<lb/>
　唐虞而後徳漸衰俗漸降刑漸重至於成周之民耳<lb/>
　目習見夫刑之重也而驟然去之則適以啟民之奸<lb/>
　心無乃召亂乎至於穆王之時雖是世降徳衰不及<lb/>
　文武之盛時然而承成康刑措之後民之犯輕刑者<lb/>
　有之而無有犯死刑者穆王于此始減其死刑而增<lb/>
　其輕刑為之贖法以遵唐虞之舊觀天下之勢惟是<lb/>
<pb n="2a"/>
　風俗還淳反樸方可以輕刑故在唐虞之時則輕刑<lb/>
　如舜所載象以典刑流宥五刑鞭作官刑扑作教刑<lb/>
　金作贖刑是也在穆王之時則可以輕刑如此篇訓<lb/>
　夏贖刑是也所以此篇近不取夏商周之法而逺述<lb/>
　唐虞之舊蓋唐虞之化專以徳不以刑唐虞之所謂<lb/>
　刑者特以防民使歸於德而已嗚呼穆王之用心仁<lb/>
　矣哉<lb/>
吕命穆王訓夏贖刑作吕刑<lb/>
<pb n="2b"/>
惟吕命王享國百年耄荒度作刑以詰四方<lb/>
　吕命者齊侯見命為天子司冦既命吕侯為司冦則<lb/>
　所告者特吕侯爾而孔子序書特曰穆王訓夏贖刑<lb/>
　蓋此書雖命吕侯而其意則實以此而訓諸夏若所<lb/>
　謂四方司政典獄與夫伯父伯兄仲叔季弟幼子童<lb/>
　孫是因吕侯而併告天下之為典獄者也贖刑者即<lb/>
　唐虞金作贖刑之法也此篇其罰千鍰百鍰是也吕<lb/>
　刑不止於罰以罰之鍰數為刑輕重之率故夫子序<lb/>
<pb n="3a"/>
　之曰訓夏贖刑作吕刑吕刑曰惟吕命王享國百年<lb/>
　耄期荒忽之年方且詳度時宜為之增損輕重作刑<lb/>
　以詰治四方史官書此亦有意存焉人惟歴年之久<lb/>
　者其更事必多其諳究人情必熟至於垂老之年則<lb/>
　其少年剛果之血氣消除殆盡仁愛之心至此時始<lb/>
　𤼵見想當盛年之時尚留意車轍馬跡之間其計慮<lb/>
　必未及此<lb/>
王曰若古有訓蚩尤惟始作亂延及于平民罔不冦賊<lb/>
<pb n="3b"/>
䲭義姦宄奪攘矯䖍苗民弗用靈制以刑惟作五虐之<lb/>
刑曰法殺戮無辜爰始淫為劓刵㭬黥越茲麗刑并制<lb/>
罔差有辭民興胥漸泯泯棼棼罔中于信以覆詛盟虐<lb/>
威庶戮方告無辜于上上帝監民罔有馨香徳刑𤼵聞<lb/>
惟腥<lb/>
　此乃堯舜以前三皇時事孔子序書斷自唐虞以下<lb/>
　三皇時事無所考據略見此篇此穆王略說堯舜以<lb/>
　徳化民先說制刑之縁由蓋自蚩尤苗民始若古有<lb/>
<pb n="4a"/>
　訓即古人之大訓載三皇時事也蚩尤九黎之君也<lb/>
　即與黃帝戰于阪泉者也上古之時風氣未開淳樸<lb/>
　未散民知耕食鑿飲而已安知所謂亂惟蚩尤創為<lb/>
　不義之事民皆從而化之於是為亂之始所以延及<lb/>
　平民無不習于蚩尤之惡為冦以盜民財者為賊以<lb/>
　害人事者以鴟為義如鴟梟搏擊者為惡于内為惡<lb/>
　于外而為奸為宄者奪攘以刼掠人者矯䖍以詐取<lb/>
　而至于䖍劉殺戮者凡此數者皆是平民始初為惡<lb/>
<pb n="4b"/>
　出自蚩尤苗民即三苗之君先儒以為蚩尤之後此<lb/>
　未可知民既冦賊鴟義奸宄奪攘矯䖍則其制之者<lb/>
　不免於用刑靈善也以善制之刑而用之使民知去<lb/>
　不善而為善則亦無惡可用刑也今也苗民却不用<lb/>
　靈制之刑惟作五虐之刑即墨劓剕宫大辟不以善<lb/>
　用之而以虐用之則其慘酷殘忍可知方且自以為<lb/>
　法當如此不惟有罪者殺戮之至于無辜之民亦被<lb/>
　其殺戮爰始淫為劓刵㭬黥劓去鼻也刵截耳也㭬<lb/>
<pb n="5a"/>
　去勢也黥刻額也此四者以淫過而用之自苗民始<lb/>
　也觀此二始字見蚩尤為作亂之始而苗民為淫刑<lb/>
　之始後世用肉刑皆本於此皋陶之五刑是也雖然<lb/>
　春秋之義用賢治不肖不以亂易亂苗民為劓刵㭬<lb/>
　黥此苗民之過也堯舜在上既治苗民之罪則曷為<lb/>
　用此肉刑以效苗民之尤乎仔細考之民既為冦賊<lb/>
　鴟義奸宄奪攘矯䖍則治之不可不以刑苗民既創<lb/>
　為劓刵㭬黥之刑則此刑豈可廢廢其刑適以長民<lb/>
<pb n="5b"/>
之奸而召天下之亂但堯舜之刑與苗民同而所以用<lb/>
　刑者與苗民異苗民之刑乃所用之刑而堯舜之刑<lb/>
　乃不用之刑苗民之刑乃淫虐之刑而堯舜之刑乃<lb/>
　防為惡驅民為善之刑苗民之刑乃殺戮無辜之刑<lb/>
　而堯舜之刑乃原情定罪輕重各有差等之刑聖人<lb/>
　非不欲去此刑也其勢欲去之而不可爾漢文帝既<lb/>
　除肉刑之後議者不深究聖人所以不得已用肉刑<lb/>
　之意而區區欲復肉刑之法以此為復古嗚呼先王<lb/>
<pb n="6a"/>
　井田封建良法美意所望於後人遵守不替者至也<lb/>
　泯沒無餘乃於先王所不得已而用者區區欲邀復<lb/>
　古之名豈不失古人之意哉穆王此章欲述堯舜之<lb/>
　事先自始初處說出麗刑者民之陷於刑也三苗既<lb/>
　淫為劓㭬黥故凡民之麗于刑者合并而為一法不<lb/>
　分輕重等差也有辭者謂無罪者也有罪者無辭無<lb/>
　罪者有辭自有差等今有苗于有辭者更無差等民<lb/>
　起而相漸染泯泯棼棼言其昏亂之甚民生本來自<lb/>
<pb n="6b"/>
　有信亦與渺茫荒忽之說無相干惟有苗以淫虐殺<lb/>
　戮無辜斯民不知罪之所因善者亦得罪不善者亦<lb/>
　得罪所以生民至此皆無信心信不由中則盟詛于<lb/>
　鬼神而又自覆之以見其無信之甚庶戮者衆被罪<lb/>
　之人為有苗之所虐威者方且並告無罪于上帝言<lb/>
　其疾痛則呼天上帝監視下民見苗民無有馨香之<lb/>
　徳刑所𤼵聞者惟腥臭之刑爾刑本非美事而謂之<lb/>
　馨香者以徳用之則為馨香不以徳用而以虐用則<lb/>
<pb n="7a"/>
　為腥穢穆王言用刑起初皆本有苗非聖人本心如<lb/>
　此<lb/>
皇帝哀矜庶戮之不辜報虐以威遏絶苗民無世在下<lb/>
乃命重黎絶地天通罔有降格羣后之逮在下明明棐<lb/>
常鰥寡無蓋皇帝清問下民鰥寡有辭于苗徳威惟畏<lb/>
徳明惟明<lb/>
　此章見帝堯所施自有次第先遏絶苗民以除其害<lb/>
　民者于是命重黎之官以辨神人之分其次命羣后<lb/>
<pb n="7b"/>
　以經常之教示民其次方始皇帝屈己下問于民皇<lb/>
　帝即堯也視庶戮不辜之人陷有苗之虐堯獨哀矜<lb/>
　之遂以威而報苗民之虐堯之所謂威者下文所言<lb/>
　是也遏絶之使不得長世以在下國此即威也所以<lb/>
　報虐也堯知教化之本原斯民惑于𣺌茫荒誕之說<lb/>
　者以其善惡不明禍福不測故求之于神使當時為<lb/>
　善者得福為惡者得罪民知正理自當如此何用求<lb/>
　之于神堯既遏絶苗民乃使重黎主天地之官絶地<lb/>
<pb n="8a"/>
　天通使神之在天者不降于地而人之在地者無與<lb/>
　于天人神既不相雜擾罔有降格則民知有人事不<lb/>
　知有惑之說矣楚語曰古者民神不雜少昊氏之衰<lb/>
　也九黎亂徳家為巫史民神同位禍災薦臻顓帝受<lb/>
　之乃命南正重司天北正黎司地重以屬神黎以屬<lb/>
　民使服舊常無相侵漬是之謂絶地天通由是觀之<lb/>
　帝堯與顓帝皆有命重黎之事民雖知神人有定分<lb/>
　而未知有常經之教也羣后虚心以逮下明其顯然<lb/>
<pb n="8b"/>
　之明理以棐輔斯民之常性使之入有父子出有君<lb/>
　臣耕鑿有飲食如此則人理明而人心自正鰥寡之<lb/>
　情安有掩蓋者乎向者鰥寡之情不得以通乎上以<lb/>
　人神雜揉詛盟共興皇惑于邪說有罪無所告訴今<lb/>
　也人理既明斯民皆得披心腹告訴于上皇帝因民<lb/>
　之情無所蔽也又屈己清問于民謂之清則堯之心<lb/>
　亦洞然清明無有一毫之私意是誠之下接乎民鰥<lb/>
　寡有辭于苗方始明言有苗之罪惡堯雖知苗之罪<lb/>
<pb n="9a"/>
　惡亦未嘗有忿疾之心但以吾之徳為威其威非虐<lb/>
　也而苗民將自畏矣以吾之徳為明其明非察也而<lb/>
　苗民將自開明矣堯之治不責于苗民而先反求諸<lb/>
　己蓋在己者既盡則天下豈有難化之俗哉<lb/>
乃命三后恤功于民伯夷降典折民惟刑禹平水土主<lb/>
名山川稷降播種農殖嘉穀三后成功惟殷于民士制<lb/>
百姓于刑之中以教祇徳<lb/>
　三后下文所稱是也恤憂也致憂民之功若伯夷降<lb/>
<pb n="9b"/>
　典以為憂民之功禹平水土稷降播種以為憂民之<lb/>
　功典即禮也伯夷所掌者秩宗之職天地人之三禮<lb/>
　折民惟刑使知所畏則自知禮之可愛掌禮而及于<lb/>
　刑蓋禮與刑一事而非二也出禮則入刑出刑則入<lb/>
　禮折民以刑者正使之入于禮耳當時契敷五教以<lb/>
　教民今也不言契而言伯夷蓋伯夷典三禮可以起<lb/>
　斯民尊敬之心當時之民惑于詛盟鬼神誕慢之說<lb/>
　不知尊敬天地人之常理故伯夷首以降典以正人<lb/>
<pb n="10a"/>
　心人心不正則雖有平土不可居雖有嘉穀不可食<lb/>
　聖人命官自有輕重先後故伯夷所以居禹稷之先<lb/>
　惟是人心既正故禹平水土主名山川而人始得安<lb/>
　其居山川各有主名如淮海惟揚荆河惟豫是也稷<lb/>
　降播衆農殖嘉穀而人始得備其養降播種者教之<lb/>
　以播種之事使農之所殖者惟嘉穀若生民之詩所<lb/>
　載是也三后成功惟殷于民三后之職雖不同而同<lb/>
　於殷民之功而已殷富盛也孔安國曰禮教備衣食<lb/>
<pb n="10b"/>
　足是也士制百姓于刑之中以教祇徳乃自命重黎<lb/>
　而下堯經歴數節次而後至于士制百姓于刑之中<lb/>
　則知聖人當初制刑本非欲恃此以整齊其民先有<lb/>
　以教之養之然後有以防之刑者特隄防之具耳制<lb/>
　有隄防撿押之意以刑之中者而防制百姓則不失<lb/>
　之重而過亦不失之輕而不及凡此教民祇敬其徳<lb/>
　而已觀此須見古人治民自有次第又須見古人之<lb/>
　刑與徳本非二事典非刑也而曰降典折民惟刑則<lb/>
<pb n="11a"/>
　刑與教為一刑非徳也而曰制百姓於刑之中以教<lb/>
　祇徳則刑與徳為一後世以刑與德與典為二事故<lb/>
　教民者不知所以隄防之意而掌刑者始專事殺戮<lb/>
　矣後世以皋陶為士不與三后之列吝之也非也堯<lb/>
　豈薄夫用刑之官哉特以教養未備則刑非所先耳<lb/>
穆穆在上明明在下灼于四方罔不惟徳之勤故乃明<lb/>
于刑之中率乂于民棐彛<lb/>
　此又合而言之大抵徒善不足以為政徒法不能以<lb/>
<pb n="11b"/>
　自行前面所命三后皆政事也此一段乃徳化也君<lb/>
　臣之間雖有政事如此又當以徳化隂驅潜率之穆<lb/>
　穆敬也明明徳之著見也君以穆穆居上臣以明明<lb/>
　居下君臣皆以徳率其民所以照灼四方四方之民<lb/>
　皆化上之徳又知惟徳之勤故乃明于刑之中率乂<lb/>
　于民棐彛者君臣雖以徳率民而不敢忘夫隄防之<lb/>
　具天下不能皆君子而有小人焉天下不能皆從上<lb/>
　而有違戾焉所以明其刑之中率治其民以輔其常<lb/>
<pb n="12a"/>
　教刑謂之中者即刑之當理也中之理隨寓而在當<lb/>
　其重也重有中之理存焉當其輕也輕亦有中之理<lb/>
　存焉非謂于輕重之間執其一以為中也刑既當理<lb/>
　則彛常之教自行曰敬祇徳曰降典曰棐彛聖人用<lb/>
　刑之意其大略可見矣<lb/>
典獄非訖于威惟訖于富敬忌罔有擇言在身惟克天<lb/>
徳自作元命配享在下<lb/>
　惟帝堯之君臣有不忍用刑之意故當時之為典獄<lb/>
<pb n="12b"/>
　者皆重其事而不敢以輕視之威者倚法以為虐也<lb/>
　富者依勢以取貨者也此二者皆私心也當之典獄<lb/>
　若非絶止其威則絶止其富二者皆不可有一既絶<lb/>
　其威又絶其富則用心果安在惟敬惟忌而已敬則<lb/>
　有所謹重而不敢輕忽忌則有所畏而不敢慢凡人<lb/>
　言語有可擇則必其是非之不純者也言至于無擇<lb/>
　則其徳之純一可見此即天徳也天徳無私是也威<lb/>
　富之念絶于其外而敬忌之誠存于其中此非無私<lb/>
<pb n="13a"/>
　之天徳何死生壽夭之命乃上天以是而制斯人者<lb/>
　也今也典獄之臣徳與天為一則所以制生人之大<lb/>
　命者不在天而在我矣豈非在下而與上天為配合<lb/>
　乎天能制人之大命而典獄者亦能制人之大命是<lb/>
　之謂自作元命配享在下嗚呼敬忌罔有擇言在身<lb/>
　惟克天徳此盛徳事也曾謂一典獄之有司而足以<lb/>
　盡之乎蓋獄重事也古人以動天地感鬼神者莫不<lb/>
　在此自非徳與天為一者不可以居此之任吾觀皋<lb/>
<pb n="13b"/>
　陶之刑至於四方風動惟乃之休蘇公之刑式敬由<lb/>
　獄以長我王國穆王之刑至於一人有慶兆民賴之<lb/>
則天下之所感化者在刑王國之所長久者在刑人君<lb/>
　之所以享福者在刑則豈特制生人之命而已哉自<lb/>
　非惟克天徳之士安足以語此哉後世惟以刑為慘<lb/>
　酷殺戮之具故舉而付之庸常之人其視古人有間<lb/>
　矣<lb/>
王曰嗟四方司政典獄非爾惟作天牧今爾何監非時<lb/>
<pb n="14a"/>
伯夷播刑之迪其今爾何懲惟時苗民匪察于獄之麗<lb/>
罔擇吉人觀于五刑之中惟時庶威奪貨斷制五刑以<lb/>
亂無辜上帝不蠲降咎于苗苗民無辭于罰乃絶厥世<lb/>
　自此以前既言帝堯之君臣矣自此以後穆王徧告<lb/>
　當時之司政典獄者天牧者代天以牧養民者也爾<lb/>
　政典獄之任獨非天牧乎天下之事無非天之事典<lb/>
　天敘也禮天秩也刑天罰也爾惟知職為天牧則所<lb/>
　以用刑者當知所取舎矣伯夷之刑不可不監而有<lb/>
<pb n="14b"/>
　苗之刑不可不以是深為懲戒也曰何監曰何懲不<lb/>
　直致其辭而𤼵其問端以示之庶幾聴者之專今亦<lb/>
　何所監得非在伯夷播刑之道乎而教民以典禮如<lb/>
　前所云是也知伯夷之播刑則民知有愧耻之心而<lb/>
　自趨於典禮之善矣今爾何所懲戒得非在有苗所<lb/>
　以用刑者乎苗之刑上文既詳言之矣此又再述之<lb/>
　惟時苗民所用之刑不察於獄之所麗人之麗於獄<lb/>
　者有當重者有當輕者有有罪而犯者有無罪而受<lb/>
<pb n="15a"/>
　誣者匪察於獄之麗則是輕重不分有罪無罪無所<lb/>
　分别也惟吉人乃良善之人為能知五刑之有中理<lb/>
　至於庶威奪貨者其心在於貨賄則以威迫脅其民<lb/>
　而奪之安知有五刑之中哉今也苗民不惟吉人之<lb/>
　是擇而惟庶威奪貨者是用謂之庶威則見其威奪<lb/>
　者非止一人也風俗之敝古今一也正道盛行之時<lb/>
　安有好賄之人惟風俗敗壊則自有此等人故在苗<lb/>
　民則有奪貨者在盤庚商道始衰則有緫于貨寶者<lb/>
<pb n="15b"/>
　在穆王周道始衰方有惟貨其吉若冏命所戒惟貨<lb/>
　惟來若吕刑之所言者下至春秋之末世諸侯卿大<lb/>
　夫惟賄賂是求至刑獄之事如羊舌鮒之鬻獄如梗<lb/>
　陽人以女樂賂魏獻子皆世道之衰故如此獄者人<lb/>
　之大命死生存焉豈可以賄賂為輕重乎此堯之典<lb/>
　獄訖于威富所以異於苗民之典獄庶威奪禍者也<lb/>
　斷制五刑者是虐用其刑以斷制其民也以亂無辜<lb/>
　是無罪者無所分别於有罪者也上帝不蠲潔其所<lb/>
<pb n="16a"/>
　為所以降咎于苗雖有苗亦不得以辭其罪卒至于<lb/>
　絶其世而不得以有國豈非汝常戒乎夫遏絶苗民<lb/>
　者堯也而皆上帝弗蠲何哉天討有罪五刑五用堯<lb/>
　即天也此與洪範舜之殛鯀不曰舜而曰帝乃震怒<lb/>
　是也<lb/>
王曰嗚呼念之哉伯父伯兄仲叔季弟幼子童孫皆聴<lb/>
朕言庶有格命今爾罔不由慰日勤爾罔或戒不勤天<lb/>
齊于民俾我一日非終惟終在人爾尚敬逆天命以奉<lb/>
<pb n="16b"/>
我一人雖畏勿畏雖休勿休惟敬五刑以成三徳一人<lb/>
有慶兆民賴之其寧惟永<lb/>
　念者即上文伯夷之當監有苗之當懲也伯父伯兄<lb/>
　仲叔季弟皆同姓諸侯之在父兄叔弟之列者幼子<lb/>
　童孫諸侯之子孫者皆聴朕言庶有格命徧告之也<lb/>
　能聴我言庶幾至於天命即前所謂自作元命也今<lb/>
　爾罔不由慰曰勤爾罔或戒不勤爾當以勤為安以<lb/>
　不勤為戒意豈不善纔至于戒不勤則心有作輟勤<lb/>
<pb n="17a"/>
　之時少不勤時多以其出於勉强非安行於勤者也<lb/>
　故告之曰爾當自安日勤則此心不以勤為勞而以<lb/>
　勤為當然刑者人命所係勤茍不出于自然而至於<lb/>
　戒則是不勤之為害也已多矣刑者是天以此整齊<lb/>
　其民使民趨於善而不趨於惡然天之愛民其心無<lb/>
　窮使我兢兢業業不可以一日遂終其事而相與以<lb/>
　無窮者猶有望於人則敬刑之心始有所托是此心<lb/>
　無窮已處即天意也爾當敬逆上天之命以奉我一<lb/>
<pb n="17b"/>
　人用刑之際人雖我畏而我猶以為未足畏人雖稱<lb/>
　美于我而我猶以為未足美若然則此心常無己方<lb/>
　能順人君愛民無窮之心方能合得上天愛民無窮<lb/>
　之心方能盡在己愛民無窮之心此豈非安于勤者<lb/>
　之所能為哉惟敬五刑敬即此之不已也即勤也敬<lb/>
　五刑則剛柔正直之徳自成時乎用中典則正直之<lb/>
　徳成時乎用重典則剛之徳成時乎用輕典則柔之<lb/>
　徳成如此則其利甚大人君因之以享其福斯民因<lb/>
<pb n="18a"/>
　之以得其賴後世因之以得其寧刑之為利如此豈<lb/>
　可以輕心用之而不知所以勤哉<lb/>
王曰吁來有邦有土告爾祥刑在今爾安百姓何擇非<lb/>
人何敬非刑何度非及兩造具備師聴五辭五辭簡孚<lb/>
正于五刑五刑不簡正于五罰五罰不服正于五過五<lb/>
過之疵惟官惟反惟内惟貨惟來其罪惟均其審克之<lb/>
五刑之疑有赦五罰之疑有赦其審克之<lb/>
　刑者殘民之具也而謂之祥刑何哉蓋刑本以率民<lb/>
<pb n="18b"/>
　為善而用刑者當以善用之以善用刑則慈祥愷悌<lb/>
　之意勝而慘毒酷烈之心衰矣有邦有土之諸侯不<lb/>
　可不知此意在今爾安百姓何所擇得非在于人者<lb/>
　乎能擇吉人以用刑而庶威奪貨者勿用可也何所<lb/>
　敬得非在于刑者乎敬在刑則能合乎天徳而不以<lb/>
　刑為己之私何所度得非在于罪相連及者乎能詳<lb/>
　審而揣度之則有罪者囚係而不得併及于無罪矣<lb/>
　此三句又當以擇人為先惟得人則能敬能度此以<lb/>
<pb n="19a"/>
　其次序言也兩造具備此教之以聴刑之法造至也<lb/>
　兩辭皆至具備則無一辭不備然後合衆人而聴其<lb/>
　入五刑之辭其辭麗于五刑者也故曰五辭一人之<lb/>
　智不足以盡之必叅于衆人之智若王制所謂疑獄<lb/>
　與衆共之衆疑赦之是也簡者獄之要辭也五辭既<lb/>
　得其要而可信矣方可正之以五刑其辭與其法適<lb/>
　相當也茍五刑不簡謂正之以五刑而不應夫獄之<lb/>
　要辭是其辭與法不相當也正之以五罰出金以贖<lb/>
<pb n="19b"/>
　罪可也五罰不服謂其情之輕出于過誤雖罰之金<lb/>
　亦有不相當者則正之以五過從釋之先王委曲之<lb/>
　意至此惟恐不當人之罪故如此之詳有此三等曰<lb/>
　五刑曰五罰曰五過在聴獄者原情以為輕重雖然<lb/>
　先王固為是贖刑之法以輕刑然亦未嘗失之姑息<lb/>
　以縱釋有罪苟有罪而縱釋之亦與無罪而受戮者<lb/>
　均為不中也穆王至此又防聴獄者易至于過入過<lb/>
　出五過之疵病者惟官謂以官吏請托也惟反謂報<lb/>
<pb n="20a"/>
　復恩怨也惟内謂妻妾請求也惟貨謂賄賂鬻獄也<lb/>
　惟來謂私相往來也此五者皆五過之病先王之設<lb/>
　為過也正以待其無辜而陷于刑戮者爾若有罪而<lb/>
　以官吏請託之故報復恩怨之故與夫妻妾請求賄<lb/>
　賂鬻獄私相往來之故而遂赦之則豈不為五過之<lb/>
　病于此五者而有一焉則其罪與犯者同坐惟當審<lb/>
　之以致其詳克之以去其私則罪不出于故出矣雖<lb/>
　然故出人罪不可故入人罪亦不可五刑之疑者從<lb/>
<pb n="20b"/>
　赦而為罰五罰之疑者從赦而為免既曰疑則是輕<lb/>
　重皆不得其實聖賢寧過于厚無過于薄所謂罪疑<lb/>
　惟輕不可以入人之罪亦當㕘以致其詳克以去其<lb/>
　私則斯不至于故入矣詳味穆王之言惟欲當乎人<lb/>
　情合乎中理不可容一毫私意于其間也<lb/>
簡孚有衆惟貌有稽無簡不聴具嚴天威<lb/>
　此言以獄之要辭書之于簡者當以人之貌而㕘之<lb/>
　也獄辭既與衆共聴之衆人以為信矣又當稽之于<lb/>
<pb n="21a"/>
　貌蓋理直者其顔色自如而有愧於中者必有赧然<lb/>
　於色周官所謂辭聴色聴氣聴是也惟貌既有稽又<lb/>
　當㕘之于簡蓋巧者能飾其容怯者或適然而合則<lb/>
貌又不可專恃無簡者又不當聴之所以然者正欲具<lb/>
　嚴天威而已刑者天討有罪至公而無私具者皆也<lb/>
　無所不致其嚴故也在我有一毫之未至在獄有一<lb/>
　毫之不得其情則為有愧于天豈所以嚴天威哉<lb/>
墨辟疑赦其罰百鍰閱實其罪劓辟疑赦其罰唯倍閱<lb/>
<pb n="21b"/>
實其罪剕辟疑赦其罰倍差閱實其罪宫辟疑赦其罰<lb/>
六百鍰閱實其罪大辟疑赦其罰千鍰閱實其罪<lb/>
　此即刑之疑者赦而從罰也六兩曰鍰百鍰六百兩<lb/>
　也鍰黃鐵也五刑之中惟墨為輕故罰則百鍰劓重<lb/>
　于墨也故其罰惟倍二百鍰也剕重于劓者也故其<lb/>
　罰倍差既倍二百則為四百矣又差以一百共為五<lb/>
百鍰宫重于剕者也故其罰六百鍰大辟死刑五刑之<lb/>
　至重者也其罰千鍰五刑之中雖有輕重不等重者<lb/>
<pb n="22a"/>
　至于大辟輕者至于墨然皆當閱視審實使其罪與<lb/>
　其罰相當聖人愛民之心無有窮已也五刑之罪既<lb/>
　不斷其肢體傷其肌膚赦而從罰則其仁至矣而罰<lb/>
　人之金聖人亦恐傷民財苟罰與罪不相當亦非所<lb/>
　以仁民之意<lb/>
墨罰之屬千劓罰之屬千剕罰之屬五百宫罰之屬三<lb/>
百大辟之罰其屬二百五刑之屬三千上下比罪無僭<lb/>
亂辭勿用不行惟察惟法其審克之上刑適輕下服下<lb/>
<pb n="22b"/>
刑適重上服輕重諸罰有權刑罰世輕世重惟齊非齊<lb/>
有倫有要<lb/>
　屬者類也凡五刑五罰皆有其屬類周禮司刑掌五<lb/>
　刑之書即此是也周官二千五百至穆王時于周官<lb/>
　之重刑則減之于周官之輕刑則增之共為三千聖<lb/>
　賢觀時會通之宜以立法不拘一定也孔安國曰别<lb/>
　言罰屬合言刑屬明刑罰同屬互見其義以相備上<lb/>
　下比罪無僭亂辭勿用不行上文言五刑之屬三千<lb/>
<pb n="23a"/>
　者已定之法載之刑書者也然天下之情無窮而刑<lb/>
　書之所載者有限不可以有限之法而求盡無窮之<lb/>
　情則又在夫用法者斟酌損益之蓋古者任人而不<lb/>
　任法如唐虞之時條目未多惟有五刑有服五服三<lb/>
　就五流有宅五宅三居皆在明刑者隨宜而處之也<lb/>
　至周穆王之時時變已異于古其條目至有三千其<lb/>
　法漸煩矣然猶人與法並行法之所載者則以其罪<lb/>
　而斷之法之所不載者則以其罪而㕘之以人若上<lb/>
<pb n="23b"/>
　下比罪是也比附也以其罪而附之上刑而見其為<lb/>
　重以其罪而附之下刑而見其為輕則于輕重之間<lb/>
　而裁酌之然亦以其辭為主蓋罪人之情皆見乎辭<lb/>
　僭差也亂紛也若辭至于差而亂其辭其情與其罪<lb/>
　皆不相合是不可行刑者也聴獄者當無用其不可<lb/>
　行之法惟當有以察其情又當求之以法二者合而<lb/>
　後允當乎人情法意是乃可行者也其在詳審而克<lb/>
　去其私意則有以得之上刑適輕下服謂所犯者上<lb/>
<pb n="24a"/>
　刑而情適輕則當下服宥過無大是也下刑適重上<lb/>
　服謂所犯者下刑而情適重則當上服刑故無小是<lb/>
　也不特刑之用也原情以為輕重而罰之用也亦必<lb/>
　有輕重之權此法之原人情者也刑罰世輕世重如<lb/>
　刑平國用中典亂國用重典新國用輕典此法之因<lb/>
　乎時者也惟齊非齊吾欲其齊者乃非所以為齊謂<lb/>
　如上罪服上刑下罪服下刑前世刑輕吾亦從輕前<lb/>
　世刑重吾亦從重此惟齊也殊不知情有輕重時有<lb/>
<pb n="24b"/>
　治亂安得而一之吾欲齊之乃所以為不齊則不若<lb/>
　歸之于倫要而已倫理也要者理之要會也天下之<lb/>
　情與天下之時皆無一定惟是理則無有不定者知<lb/>
　所謂倫要則知所謂理知所謂理則知所謂權變矣<lb/>
罰懲非死人極于病非佞折獄惟良折獄罔非在中察<lb/>
辭于差非從惟從哀敬折獄明啟刑書胥占咸庶中正<lb/>
其刑其罰其審克之<lb/>
　此欲用刑者哀矜惻怛以求其情曾子曰上失其道<lb/>
<pb n="25a"/>
　民散久矣如得其情則哀矜而勿喜既曰一成而不<lb/>
　可變故君子盡心焉且罰人之金特所以懲戒之而<lb/>
　未至于死然人之出財也已極于困病罰且如此而<lb/>
　況刑乎典獄之君子當以此存之心惻怛之念動于<lb/>
　中謂傷民之財且不可而況于傷民之體則以惟良<lb/>
　折獄可也佞折獄不可也佞口才也良者慈祥愷悌<lb/>
　之心也自常情觀之必以口才之人其詞鋒捷出足<lb/>
以折人之罪而慈祥愷悌者以遲鈍不快人意殊不知<lb/>
<pb n="25b"/>
　獄者惟要盡人之情實以口辨而折人使犯罪者無<lb/>
　所容其辭是吾有求勝之心矣何以得其實惟良善<lb/>
　人有哀矜惻怛之意惟務誠實所以得人之情易于<lb/>
　賁卦無敢折獄者獄欲得其實用明之道則惟有賁<lb/>
　飭而已非其實也故君子戒之罔非在中折獄既不<lb/>
　以佞而以良則心誠求之雖不中不逺矣自然合于<lb/>
　中理不至于過察辭于差蓋欲得人之情實者惟于<lb/>
　辭之差互處察之則有不能逃者矣事之眞者不謀<lb/>
<pb n="26a"/>
　而同而其不實者則今日之辭如此而明日之辭乃<lb/>
　不如此明日之辭如此而後日之辭又不如此在斷<lb/>
　獄者于其差而詰之則無不得其情非從惟從謂不<lb/>
　從其偽辭者乃所以從其本心也人之辭或有詐偽<lb/>
　者能文飾其辭或有苦于囹圄之囚刻木之吏而姑<lb/>
　為之辭若便以其辭而從之則失其本心之實矣非<lb/>
　從惟從者是不從其口而從其心也此在典獄者以<lb/>
　哀敬之心折之哀敬則得其情而勿喜也在己者既<lb/>
<pb n="26b"/>
　盡其哀敬惻怛又明啟刑書與衆人同共占度之如<lb/>
　此咸皆也則五刑五罰皆庶幾乎中正矣刑罰之要<lb/>
　惟其中正而中正之理茍在己者皆哀敬之心與乎<lb/>
　刑書而不知所以胥占則中正奚自而見不曰咸中<lb/>
　正而曰咸庶中正則見中正之為難典獄者不當自<lb/>
　足以為己得其中正雖畏勿畏雖休勿休亦此意也<lb/>
　再丁寧而言曰其刑其罰皆當審克之以刑則傷民<lb/>
　之肌膚罰則傷民之財斷獄者不可以不加哀矜惻<lb/>
<pb n="27a"/>
　怛之意而審克也言閲實至于五言審克至于四此<lb/>
　皆丁寧諄復之意重其事故詳其戒也<lb/>
獄成而孚輸而孚其刑上備有并兩刑<lb/>
　記曰正以獄之成告于大司冦大司冦以獄之成告<lb/>
　于王是獄之已成者未有不以告于君獄成而孚者<lb/>
　是在我者既得其實而有所信矣則必以其信于己<lb/>
　者而輸之于君使其君亦有所信然而告于王之時<lb/>
　又當無一不致其詳其刑上備者上之于君而其辭<lb/>
<pb n="27b"/>
　備具有并兩刑者亦具上之如此則人君知其犯之<lb/>
　因所謂有并兩刑者如今律云二罪俱𤼵從重者論<lb/>
　是也<lb/>
王曰嗚呼敬之哉官伯族姓朕言多懼朕敬于刑有徳<lb/>
惟刑今天相民作配在下明清于單辭民之亂罔不中<lb/>
聴獄之兩辭無或私家于獄之兩辭獄貨非寶惟府辜<lb/>
功報以庶尤永畏惟罰非天不中惟人在命天罰不極<lb/>
庶民罔有令政在于天下<lb/>
<pb n="28a"/>
　穆王以敬而戒其臣曰官伯即庶官之長族者王之<lb/>
　同姓姓者王之異姓也朕言多懼此穆王仁愛恤刑<lb/>
　之本心也吾之所以告汝者皆出于憂懼蓋刑乃人<lb/>
　命所係死者不復生斷者不復續安得不懼穆王之<lb/>
　所謂多懼即虞舜欽恤之意也典獄宜有以體此心<lb/>
　朕敬于刑有徳惟刑朕之所敬者在刑故不敢輕以<lb/>
　付人惟有徳者方可使之為明刑之官穆王實見得<lb/>
　刑乃天之討罪今天相下民而愛之故以刑整齊其<lb/>
<pb n="28b"/>
　民使善者有所恃惡者無所肆此豈非天之愛民乎<lb/>
　天有愛民之心而司政典獄者實代天以養民故曰<lb/>
　作配在下既為天之配合當有以察其難察之情可<lb/>
　也情之難察莫如單辭謂之辭之偏而非有兩造也<lb/>
　在典獄者明此心如火之照物然無所不見清此心<lb/>
　如水然無一毫之累如此然後可以聴單詞茍不明<lb/>
　不清是在己之心未免有私蔽之不足以為天之配<lb/>
　矣既曰單辭矣又言其兩辭天下之民所以得其治<lb/>
<pb n="29a"/>
　者無不在夫典獄者能以中道而聴夫獄之兩辭訟<lb/>
　者之辭有直則必有曲有是則必有非直其所直而<lb/>
　不直其所曲是其所是而不是其所非非則曲而非<lb/>
　者不敢怨是則直而是者無所寃民安得不治乎如<lb/>
　其不然則是非曲直不當民奚賴焉無或私家于獄<lb/>
　之兩辭茍或容私其間則兩辭必不得其正直者未<lb/>
　必有曲曲者反得直矣貨玉非寶惟府辜功報以庶<lb/>
　尤此深言鬻獄之禍以獄而得人之貨賄者不足以<lb/>
<pb n="29b"/>
　為寶適以聚其罪之功爾一時之間得利則人情皆<lb/>
　以為益而不知其實有禍害其報應也必以庶尤言<lb/>
　百殃俱至也永畏惟罰天道福善禍淫之罰可畏當<lb/>
　永畏之不可暫畏之而暫止也非矢不中惟人在命<lb/>
　天之于人何嘗不中哉人自取之所謂自貽伊慼也<lb/>
　天不惟有福善之命亦有禍淫之命惟人在命是自<lb/>
　取其禍淫之命也天罰不極庶民罔有令政在于天<lb/>
　下庶民之為不中惟司典獄者為能令之正也司政<lb/>
<pb n="30a"/>
　典獄者以私心聴獄民至于有寃不得伸則極之<lb/>
　民人不罰之而天罰之至于此則安有令政在天下<lb/>
　乎此章言天罰之可畏用刑者當去其私心以合天<lb/>
　之心<lb/>
王曰嗚呼嗣孫今往何監非徳于民之中尚明聴之哉<lb/>
哲人惟刑無疆之辭屬于五極咸中有慶受王嘉師監<lb/>
于茲祥刑<lb/>
　嗣孫者諸侯嗣世之子孫也穆王之戒不特及于官<lb/>
<pb n="30b"/>
　伯族姓又有及于嗣世之子孫不惟有望于今日而<lb/>
　猶有望於來世庶幾皆知穆王此心之恤刑今往何<lb/>
　監謂自今以往奚所法哉得非在于以徳而𤼵民之<lb/>
　中乎民受天地之中以生皆有此中惟化民者有徳<lb/>
　足以啟迪之尚明聴我之言哲人惟刑無疆之辭哲<lb/>
　智之人為能用刑蓋其所見者明所察者審不至妄<lb/>
　用則自然有無窮之美名所以然者蓋刑之中自有<lb/>
　慶之理存惟使刑皆屬于極則五刑無一而不中斯<lb/>
<pb n="31a"/>
　有慶矣所謂慶者即上文所言自作元命無疆之辭<lb/>
　皆慶也受王嘉師監于茲祥刑刑之可以獲福如此<lb/>
　則民未可以不善而遽納之刑未可以殺戮之事而<lb/>
　輕視之也何者民心本善豈非嘉師刑本所以使民<lb/>
　為善豈非祥刑曰無疆之辭曰有慶曰喜曰祥皆以<lb/>
　至美之言而勸勉之使典獄知夫用刑之不當則其<lb/>
　罰不可逃如上文所謂庶尤也罔有政令也皆所以<lb/>
　為罰也知夫用刑之得其當則其福亦不可辭知慶<lb/>
<pb n="31b"/>
　也嘉也祥也皆所以為福皋陶之刑至于四方風動<lb/>
　惟乃之休而後世于定國為廷尉且謂吾治獄多隂<lb/>
　徳子孫必有興者則禍福之說豈誣也哉詳考吕刑<lb/>
　之書有以見先王仁心之所寓蓋深恩厚澤醲賞慶<lb/>
　賜未足以見人君之仁惟于慘酷殺戮之事與夫甲<lb/>
　兵爭戰之事方有以見人君之仁蓋于不得已之中<lb/>
　而有慈祥愷悌之意則聖人之心見矣大夏長育未<lb/>
　足以盡天地之大而窮冬霜雪之餘一陽之復有以<lb/>
<pb n="32a"/>
　見天地之心天地之大徳曰生而聖人之徳亦惟好<lb/>
　生而已<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷三十四</head> <lb/>
    <p>
<pb n="1a"/>
欽定四庫全書<lb/>
　尚書詳解卷三十四<lb/>
　　　　　　　　　　　　　宋　陳經　撰<lb/>
多士<hi>周書</hi>
　此篇乃洛邑既成周公遷頑民於此使之密邇王室<lb/>
　式化厥訓故作此書以誘掖之昔者周公初基作新<lb/>
　邑之時四方民大和會而庶商亦常與乃役之事周<lb/>
　公亦嘗作書以命商庶矣豈有頑民未服周而能供<lb/>
<pb n="1b"/>
　力役之事哉周公知其心未純於向周而舊染之俗<lb/>
　未盡除也故於多士之篇而開之以至公無私之見<lb/>
　蓋商民之所未盡服者正以未知天命之所在徒以<lb/>
　私情之故念商家之舊人惟有一心不在於此則在<lb/>
　於彼商民既念商則自然不知有周商民既溺於私<lb/>
　情則自然不知有廢興之公理多士之篇多言天者<lb/>
　蓋示之以廢興之公理而恢商民之心使之不溺於<lb/>
　淺狹之私也<lb/>
<pb n="2a"/>
成周既成遷殷頑民周公以王命告作多士<lb/>
　成周即洛陽下都也前此庶商丕作于營洛之日其<lb/>
　室家未遷周公於復辟之明年即遷民于洛邑蓋商<lb/>
　民居商之故地染商之餘俗故念念在商周公遷于<lb/>
　洛變易商民之觀聴使之密邇王室之教化庶幾可<lb/>
　以轉移其習俗周公以王命告想當時周公導達王<lb/>
　之徳意志慮使商民知成王寛恩如此則君臣上下<lb/>
　之情相通無間矣然謂之多士而序書謂頑民何也<lb/>
<pb n="2b"/>
　蓋書謂多士見周家之忠厚不以頑待商序書謂頑<lb/>
　民乃孔子直書商人之心既不知天命廢興之理懐<lb/>
　疑而不服豈非頑乎<lb/>
惟三月周公初于新邑洛用告商王士王若曰爾殷遺多<lb/>
士弗弔旻天大降喪於殷我有周佑命將天明威致王<lb/>
罰勅殷命終于帝肆爾多士非我小國敢弋殷命惟天<lb/>
不卑允罔固亂弼我我其敢求位惟帝不卑惟我下民<lb/>
秉為惟天明畏<lb/>
<pb n="3a"/>
　作史者記其時惟周公復政之明年三月遂于新洛<lb/>
　邑以告商王之多士周公之營此洛邑正為商民設<lb/>
　也復政之明日曾不踰時而遂遷殷民蓋莫急於此<lb/>
　也王若曰周公稱上命以告之也爾商家遺之多士<lb/>
　弗弔者言不為天所憫弔成王慰撫勞來之辭旻者<lb/>
　憫也旻天大降下此喪亡之禍於汝商家故我有周<lb/>
　受上天眷佑之命將奉上天之明威致王者之罰罰<lb/>
　謂之王罰威謂之天威者皆是賞善罰惡無私者也<lb/>
<pb n="3b"/>
　王罰即天威也我周家何嘗容心於其間哉將之而<lb/>
　已致之而已惟將天威致王罰故勅正商家之命而<lb/>
　黜之以終上帝之事上帝雖有此心奉行而終其事<lb/>
　者人主也肆爾多士再呼多士而告弋取也如射者<lb/>
　之弋有意乎取之者弋也我周家何嘗用心要取商<lb/>
　命小國謙辭也周為諸侯時百里之地故曰小國惟<lb/>
　天不與商家信無有保固其亂者紂既為暴亂天道<lb/>
　自有福善禍淫之命豈有保固其暴亂之理天既不<lb/>
<pb n="4a"/>
　固紂之亂則必有以弼若非天之弼我何敢求天位<lb/>
　哉惟帝不卑天以形體言帝以主宰言帝不卑商非<lb/>
我有心以求之也惟我下民秉為惟天明畏惟周家為<lb/>
　下民之所秉為秉心以為上也民既秉心以為上豈<lb/>
　非天之明畏有以佑我周家乎周公深見天命無私<lb/>
　之理故以此釋商民之疑情然則天命高逺周公奚<lb/>
　自而知之即人心而知之紂之惡至於失人心即天<lb/>
　命之所去周之徳至于下民求為即天命之所與商<lb/>
<pb n="4b"/>
　民不知將謂周家故意取商之命故周公大率以天<lb/>
　意告之<lb/>
我聞曰上帝引逸有夏不適逸則惟帝降格嚮于時夏<lb/>
弗克庸帝大淫泆有辭惟時天罔念聞厥惟廢元命降<lb/>
致罰乃命爾先祖成湯革夏俊民甸四方自成湯至於<lb/>
帝乙罔不明徳恤祀亦惟天丕建保乂有殷殷王亦罔<lb/>
敢失帝罔不配天其澤<lb/>
　此又舉夏商之興亡事之已驗者告之我聞曰上帝<lb/>
<pb n="5a"/>
　之于有夏也未嘗不開導之使之趨於安逸之地人<lb/>
　主得民心得天心則天命長享子孫長保豈非逸乎<lb/>
　上天雖以逸導之而有夏之君不能適逸適之也不<lb/>
　於安逸之地而乃自為危亡之行則惟帝降格降<lb/>
　格者下災異以譴告之使之知所悔悟也天心仁愛<lb/>
　人君故出災異以警之此天有意於嚮之也天意雖<lb/>
　嚮有夏而有夏之君如桀者不能用帝之命大為淫<lb/>
　過佚失惡聲之著至有辭以聞於世則天於是無所<lb/>
<pb n="5b"/>
　念無所聞罔念聞者棄絶之也天既廢絶之而不念<lb/>
　聞之則廢其大命而降致罰於桀矣乃命爾先祖成<lb/>
　湯革夏之命天命何嘗之有夏既不用天命則天命<lb/>
　移而在成湯俊民者賢人也甸治也湯用賢人以治<lb/>
　四方者乃所以順天也天佑生賢佐籲俊所以尊上<lb/>
　帝自成湯以至帝乙賢聖之君無不以明徳恤祀為<lb/>
　主心道利明明者君徳之大也惟其明徳故祭祀之<lb/>
禮常致其憂念敬心無時而不存也亦惟天大立其保<lb/>
<pb n="6a"/>
　乂於有商商之治安者皆天建也天建保乂於商而<lb/>
　商王又能不敢失天之心無不配天其徳澤之達於<lb/>
　民者與天同其大此見天人交相與也即夏商之興<lb/>
　亡以觀之商亡而周興奚獨不然<lb/>
在今後嗣王誕罔顯于天矧曰其有聽念于先王勤家<lb/>
誕淫厥佚罔顧于天顯民祇惟時上帝不保降若茲大<lb/>
喪惟天不畀不明厥徳凡四方小大邦喪罔非有辭于<lb/>
罰<lb/>
<pb n="6b"/>
　嗣王指紂也後嗣王不明于天道言其顛倒迷謬之<lb/>
　甚也于天之理既不能明況能知先世勤勞王家而<lb/>
　聴念之乎不聴念之則是忘其先王之功棄商家積<lb/>
　累之王業也為佚失之事更不知有天之顯道與民<lb/>
　之可敬也人主知天顯民祇則不敢有過舉既淫厥<lb/>
　佚則是與天顯民祇者相反矣奚暇顧之哉惟時上<lb/>
　帝見紂之所為若此不安于紂遂降此喪亡蓋不明<lb/>
　厥徳天之所不與也豈特于商紂為然而天理人事<lb/>
<pb n="7a"/>
　推之莫不皆然凡四方小邦大邦至於喪亡為天所<lb/>
　罰者皆有惡辭也<lb/>
王若曰爾殷多士今惟我周王丕靈承帝事有命曰割<lb/>
殷告勅于帝惟我事不貳適惟爾王家我適予其曰惟<lb/>
爾洪無度我不爾動自乃邑予亦念天即于殷大戾肆<lb/>
不正<lb/>
　商王之不明厥徳如彼故周王起而繼之我周王大<lb/>
　能善承上帝之事為人君者在于承天意以從事我<lb/>
<pb n="7b"/>
　文武善承上帝故上帝有命以命我曰割絶殷命以<lb/>
　勅正殷之事而告于帝言終帝之事也惟我周家之<lb/>
　事也惟我周家之事更無他往一心以順天也爾殷<lb/>
　之王家惟我適一心以從周也人惟有一心于其所<lb/>
　當然者不能從則是有二心也我周家不順天命商<lb/>
　之王家不從周皆是二適也爾王家既我適矣而管<lb/>
　蔡商奄之變爾商人猶有不服從我周家我其曰惟<lb/>
　爾大為無法度之事亦何曾生事好變動必欲黜商<lb/>
<pb n="8a"/>
　皆自爾都邑先為之其過皆爾之自取而非干於我<lb/>
　也予亦惟念天意就其大戾者誅之若首惡渠魁若<lb/>
　管蔡武庚是也正者繩治也既誅其首惡則其餘者<lb/>
　不盡治之商民未盡知成王之意將謂成王忿其不<lb/>
　服之故必行誅戮於己故周公直告之以安反仄之<lb/>
　情誅其首惡而赦其餘此聖人忠厚之意也亦天之<lb/>
　意也我之所以割商者非我也天也我之所以赦汝<lb/>
　者非我也亦天也聖人之心動與天合故無往而非<lb/>
<pb n="8b"/>
　天之心也<lb/>
王曰猷告爾多士予惟時其遷居西爾非我一人奉徳<lb/>
不康寧時惟天命無違朕不敢有後無我怨惟爾知惟<lb/>
殷先人有册有典殷革夏命今爾又曰夏迪簡在王庭<lb/>
有服在百僚予一人惟聴用徳肆予敢求爾于天邑商<lb/>
予惟率肆矜爾非予罪時惟天命<lb/>
　周公再以天命開商人之心猷道也以道告爾多士<lb/>
　我于此時遷居爾于西西即洛邑也自商邦而來洛<lb/>
<pb n="9a"/>
　土在西故曰西商民安土重遷寧不謂成王有以勞<lb/>
　苦之此特未知天意爾天之意欲爾商民化惡為善<lb/>
　故不使居舊染之地非我一人奉行其徳者好為此<lb/>
　變動不務康寧也實天命如此爾不可違朕不敢有<lb/>
　後言天命既如此我周即當承天意豈敢後時而不<lb/>
　從天爾商之多士倘知天命則當無怨我惟爾知惟<lb/>
　商先人有册有典此又即商家故事告之商家之故<lb/>
　事載之典册者惟爾知之商之所以革夏者何異于<lb/>
<pb n="9b"/>
　我周之革商也今爾又有言曰夏之多士有蹈於道<lb/>
　者商王簡拔其大者置之王庭之上其小者服事于<lb/>
　百僚之列雖是汝有此言然我周當聴用徳而已爾<lb/>
　若有徳我何敢不用爾若無徳我何敢强用大抵啇<lb/>
　士所言者皆是私情周公所言者皆是天理我一人<lb/>
　惟徳是用則何敢不求爾于天邑商於此可以見周<lb/>
　公雖是勞來商民有不忍之意亦未嘗有姑息之政<lb/>
　茍徒知商民之可懐而至於姑息不擇其賢不肖其<lb/>
<pb n="10a"/>
　皆録用之則有害於公理矣予惟率肆矜爾我惟率<lb/>
　循周家之故事行之矜憐汝故有以教汝非我之罪<lb/>
　也天命也夫以人主之尊其與下民勢甚遼絶雖以<lb/>
　不善行之民誰敢以為怨誰敢歸罪于上而況善行<lb/>
　之則其不敢怨不敢歸咎者亦理之常也周公必相<lb/>
　與言曰無我怨曰非予罪其至誠惻怛之意不務以<lb/>
　勢臨其民而惟務有以感其心此周家之所以為忠<lb/>
　厚也<lb/>
<pb n="10b"/>
王曰多士昔朕來自奄予大降爾四國民命我乃明致<lb/>
天罰移爾遐逖比事臣我宗多遜<lb/>
　此又言我所以遷汝者正所以教汝也昔我來自奄<lb/>
　謂誅三監滅淮夷之時也奄最後伐故曰來自奄民<lb/>
　之命在乎君黜爾管蔡商奄之君是降四國民命也<lb/>
　降四國民命者非我私意也天罰也我特顯明而致<lb/>
　行之爾移爾遐逖遐逖逺也移爾于洛邑正欲使爾<lb/>
　逺去惡習轉頑為善親比于我服事于我宗師于我<lb/>
<pb n="11a"/>
　周家多遜之風周之民濟濟相遜遷汝于此使爾漸<lb/>
　染亦為多遜也<lb/>
王曰告爾殷多士今予惟不爾殺予惟時命有申今朕<lb/>
作大邑于茲洛予惟四方罔攸賓亦惟爾多士攸服奔<lb/>
走臣我多遜爾乃尚有爾土爾乃尚寧幹止爾克敬天<lb/>
惟畀矜爾爾不克敬爾不啻不有爾土予亦致天之罰<lb/>
于爾躬今爾惟時宅爾邑繼爾居爾厥有幹有年于兹<lb/>
洛爾小子乃興從爾遷王曰又曰時予乃或言爾攸居<lb/>
<pb n="11b"/>
　此章尤見周公開心見誠示人以生生之路使知所<lb/>
　慕知所畏汝商民自武庚變亂之後嘗疑我周家有<lb/>
　殺汝之心周公曉然告之曰今予惟不爾殺既不汝<lb/>
　殺所以命令至于再三申重以告汝時命有申與隨<lb/>
　風巽之意同拳拳不已之意見於命令如此今我所<lb/>
　以作此大邑于洛者其說有二一則謂四方之朝聘<lb/>
　貢獻者無以賓待之故遷于洛所以取其逺近道里<lb/>
　之均一則惟爾多士服事奔走以臣我為多遜之風<lb/>
<pb n="12a"/>
　汝之意勿以為疑也爾于此洛邑庶幾有土者分之<lb/>
　以土田也庶幾安寧其事安寧其居止幹事也相與<lb/>
　為子孫無窮之計爾克敬天惟畀矜爾洛邑之遷乃<lb/>
　天命也爾能敬奉天命是順天者也天必畀汝矜憐<lb/>
　而佑爾爾不能敬則是違天者也違天則不特不能<lb/>
　有其土而已予亦致天之罰于爾之身必有以戮殺<lb/>
　汝敬則天畀矜之不敬則予治天罰君即天也周公<lb/>
　至此既示之以所慕又示之以所畏今爾惟時宅爾<lb/>
<pb n="12b"/>
　邑則安其心于此繼爾居則常其居于此爾其有所<lb/>
　事于此有年長久于此至于爾之子孫興起而振作<lb/>
　亦惟從爾遷居之故則遷之利非一端而足可以為<lb/>
　終身之計可以為子孫無窮之計爾何為而不遷哉<lb/>
　周公所以勸勉之詞至此極矣王曰又曰者不能已<lb/>
　之辭也時予者爾當是我之言乃或言爾攸居我所<lb/>
　以有言者非為他人皆為爾安居之故此篇乃商民<lb/>
　始遷之日周公恐其有道途之苦跋涉之勞舊土之<lb/>
<pb n="13a"/>
　思不能無動念故其言尤詳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷二十三</head> <lb/>
    <p>
<pb n="1a"/>
欽定四庫全書<lb/>
　尚書詳解卷二十三<lb/>
　　　　　　　　　　　　　宋　陳經　撰<lb/>
武成<hi>周書</hi>
　讀此篇可以見聖人安天下之規模謂之武成者武<lb/>
　功既成則無事于用武矣武功曷為而能成也葢聖<lb/>
　人之武不用于殘民虐衆而用之于禁亂止暴故凡<lb/>
　兵之用皆起于人而不起于我所以起武王之兵者<lb/>
<pb n="1b"/>
　紂也非武王也武王之兵為紂而起則紂既黜矣奚<lb/>
　以武為故武功于此乎成而歸馬放牛不復用矣亦<lb/>
　與辟以止辟刑期無刑同意此聖人之所以善用武<lb/>
　溥博淵泉而時出之秦漢以後有天下者不識此意<lb/>
　漢髙祖雖以五年之間成帝業而功臣相繼叛上髙<lb/>
　祖竟有流矢之禍唐太宗既得天下而末年猶逞意<lb/>
于遼東之役此皆是兵起于我而不起于人甚者為好<lb/>
　戰為窮兵為黷武為貪功皆不識聖人之所謂武也<lb/>
<pb n="2a"/>
武王伐殷往伐歸獸識其政事作武成<lb/>
　序書者以此三句包括一篇之義如底商之罪即往<lb/>
伐也歸馬放牛即歸獸也列爵分土即政事也武王之<lb/>
　伐商也于其往伐之後即歸其獸而不用牛馬養之<lb/>
　則為畜放之則為獸遂記商家之政事以反其舊焉<lb/>
　蓋紂之所以亡者以其不能用先王之政事武王既<lb/>
　誅紂則凡百政事施設紀綱法度盡復先王之舊以<lb/>
　為創業垂統之規此雷雨作解之義當天下患難未<lb/>
<pb n="2b"/>
　解散則未暇及于政事及患難既除當思所以反前<lb/>
　世之善政所謂其來復吉者此也秦漢以來茍得天<lb/>
　下則遂安意肆志殊無逺謀所謂創業規模者亦但<lb/>
　随時維持而已安知武王所以識其政事之意哉<lb/>
惟一月壬辰旁死魄越翼日癸巳王朝歩自周于征伐<lb/>
商厥四月哉生明王來自商至于豐<lb/>
　此歴序伐紂往返祀廟告天時日説武功成之事也<lb/>
　一月周之正月即今之十一月也伐紂之年周正月<lb/>
<pb n="3a"/>
　辛卯朔其二日壬辰翼日癸巳即正月之初三日發<lb/>
　鎬京始東行也其月二十八日戊午渡河即泰誓上<lb/>
　篇一月戊午師渡孟津與中篇戊午次河朔也二月<lb/>
　辛酉朔甲子殺紂牧誓云甲子昩爽是也其年閏二<lb/>
　月庚寅朔三月甲申朔四月己丑朔厥四月哉生明<lb/>
　王來自商至于豐即四月初三日其日即辛卯也丁<lb/>
　未祀周廟即四月十九日也越三日庚戌柴望即四<lb/>
　月二十二日也正月往伐四月成功史序其成功之<lb/>
<pb n="3b"/>
　次也漢律厯志引武成月日與此經不同孔頴達謂<lb/>
　焚書之後有人偽為之漢世謂之逸書其後又亡其<lb/>
　篇鄭康成云武成逸書建武之世亡謂彼偽武成也<lb/>
　朔為死魄望為生魄魄者月之輪郭無光之處也朔<lb/>
　後明生而魄死望後明死而魄生故一日為始死魄<lb/>
　初二日為旁死魄旁近也初三日為生明十六日為<lb/>
　始生魄壬辰未有事先書旁死魄者記月之生死使<lb/>
　千載之日後世可考厯法以月起故書多記生死朏<lb/>
<pb n="4a"/>
　望先事而書所以正厯堯之史官紀時以星武王史<lb/>
　官紀時以月紀時以星如日中星鳥日永星火之𩔖<lb/>
　紀時以月如此書旁死魄哉生明之𩔖所以必用星<lb/>
　與月者以星者天象之著明月者亦天象之著明人<lb/>
　所易見千載之後厯法有差無所考證則必考證于<lb/>
　星與月也武王自正月初三日伐商至四月初三日<lb/>
　自商歸豐其成功何如是之速也與漢髙祖五年成<lb/>
　帝業唐太宗歴百餘戰而成帝業異矣<lb/>
<pb n="4b"/>
乃偃武修文婦馬于華山之陽放牛于桃林之野示天<lb/>
下弗服<lb/>
　樂記曰武王克商濟河而西車甲衅而蔵之府庫倒<lb/>
　載干戈包以虎皮天下知武王之不復用兵也此即<lb/>
　偃武修文之意也武既偃而不用則凡禮樂政教無<lb/>
　非文也華山之南與夫桃林之野皆至險之所婦馬<lb/>
　放牛于此則待其自生自死示天下弗乘服之矣然<lb/>
　則武王豈盡放其牛馬乎此所謂歸馬放牛者當時<lb/>
<pb n="5a"/>
　征戰所用之牛馬也若夫天子所有十二閑則在官<lb/>
　有常制豈得而盡歸之放之哉聖人于無事之時亦<lb/>
　未嘗不為有事之備晉武帝平吴之後滅去州郡武<lb/>
　備卒至盗賊竊發唐穆宗聴蕭俛銷兵之議復失兩<lb/>
　河此不知為預備之䇿也<lb/>
丁未祀于周廟邦甸侯衛駿奔走執豆籩越三日庚戌<lb/>
柴望大告武成既生魄庶邦冡君暨百工受命于周<lb/>
　丁未即四月十九日也武功既成歸于豐邑遂告周<lb/>
<pb n="5b"/>
　廟意者歸功于祖宗而不自居其功也周廟即后稷<lb/>
　以下文王以上也邦國諸侯如甸服侯服衛服皆來<lb/>
　助祭也駿大也大奔走以供祭祀之事若詩云駿奔<lb/>
　走在廟是也周有六服諸侯武主代紂八百諸侯不<lb/>
　期而㑹此正言侯甸衛三服者以其近于王畿之服<lb/>
　也四時祭祀皆在焉夫諸侯向也與武王比肩而事<lb/>
　紂矣今也為周家之臣子儻非武王此舉有以公天<lb/>
　下之心其誰肯服武王哉越三日庚戌即四月一十<lb/>
<pb n="6a"/>
　二日也柴望大告武成燔柴祭天望祀山川之神大<lb/>
　告天地以武功之成先祖而後郊以其自近始也又<lb/>
　有以見古人之祭天地皆須先有以養其誠意三日<lb/>
　之前既祀祖宗則誠意已至矣故柴望以祀天地既<lb/>
　生魄即十六日也武王以四月初三日至豐故十五<lb/>
　日以後諸侯百工皆受命則知此受命當在丁未祀<lb/>
　廟之前不應諸侯未受命而先助祭祀也史官將述<lb/>
　武王所以告諸侯之辭故以生魄繼大告武成之後<lb/>
<pb n="6b"/>
　觀此一段見武王伐商初非一己之私意即祖宗之<lb/>
　心也即天地之心也即諸侯百官之心也武王合祖<lb/>
　宗天地諸侯百官之心以為心故祀周廟柴望告武<lb/>
　成諸侯百官皆受命而無有歉然之意<lb/>
王若曰鳴呼羣后惟先王建邦啟土公劉克篤前烈至<lb/>
于太王肇基王迹王季其勤王家我文考文王克成厥勲<lb/>
誕膺天命以撫方夏大邦畏其力小邦懐其徳惟九年<lb/>
大統未集子小子其承厥志<lb/>
<pb n="7a"/>
　此章乃武王言其家世積累以告諸侯羣后者指當<lb/>
　時庶邦冡君之受命者告之先王即后稷也葢始封<lb/>
　于邰以農開國故曰建邦啓土公劉后稷之曽孫也<lb/>
　能厚先王之業百姓多歸之如周詩所言篤公劉之<lb/>
　事可見至太王肇基王迹肇始也始造王者之迹孟<lb/>
　子之言可考去邠邑于岐山之下是也王季其勤王<lb/>
　家能纘太王之業勤于王家如周詩所稱克長克君<lb/>
　𩔖可見我文考文王克成厥勲能成其王者之功如<lb/>
<pb n="7b"/>
　當時伐崇伐莒一怒安天下皆其勲也誕膺天命以<lb/>
　撫方夏謂三分天下有二大邦畏其力小邦懐其徳<lb/>
　聖人之于天下未嘗有威愛之殊天下之服聖人自<lb/>
　有威愛之辨葢大邦素以力服人者也遇文王而無<lb/>
　所施則是文王有不可犯非畏其力而何小邦素以<lb/>
　徳望人者也遇文王而有以適所願則是文王有以<lb/>
　撫綏之非懐其徳而何文王初無心于力徳也而大<lb/>
　邦小邦自見其力之可畏與徳之可懐也惟九年大<lb/>
<pb n="8a"/>
　統未集自武王言也文王既沒之後武王繼文王九<lb/>
　年之間未能合天下于一統故予小子今日之事將<lb/>
　以繼文王之志也文王之徳所謂大統者欲天下純<lb/>
　被其化脱於紂之塗炭而已若夫必于取天下則非<lb/>
　武王之心也此章必欲叙其家世積累之勞如此所<lb/>
　以示其今日之有天下皆其所當得所以隂消羣諸<lb/>
　侯不服之心然則羣諸侯既服武王矣而曰隂消其<lb/>
　不服之心者葢自武王勝商後商民猶有四十餘年<lb/>
<pb n="8b"/>
　不服周者安知其中無有不服者哉然則道其先祖<lb/>
　父之勤與其所當得天下之意自湯之時猶未至此<lb/>
　武王之時則又非湯之時矣故曰聖人因風俗之變<lb/>
　而用其權<lb/>
底商之罪告于皇天后土所過名山大川曰惟有道曽<lb/>
孫周王發將有大正于商今商王受無道暴殄天物害<lb/>
虐烝民為天下逋逃主萃淵藪予小子既獲仁人敢祗<lb/>
承上帝以遏亂畧華夏蠻貊罔不率俾恭天成命肆予<lb/>
<pb n="9a"/>
東征綏厥士女惟其士女篚厥𤣥黄昭我周王天休震<lb/>
動用附我大邑周惟爾有神尚克相予以濟兆民無作<lb/>
神羞<lb/>
　此章乃將伐紂之時告于天地山川鬼神也名山如<lb/>
　華岳也大川河也乃所經歴之山川武王致商紂之<lb/>
　罪以告皇天后土與所過之山川其辭曰惟有道曽<lb/>
　孫言有道者之孫見武王不自居其功歸功于祖宗<lb/>
　也將有大正于商以兵正商之罪今商王受無道則<lb/>
<pb n="9b"/>
　所為皆不順理故也武王以有道正商之無道謂其<lb/>
　暴殄天物害虐烝民故也惟天地萬物之父母人又<lb/>
為萬物之靈紂不能承天之卑付以養萬物愛斯民方<lb/>
　以暴虐而殄絶其天所生之物為害以虐斯民人主<lb/>
　乃天地萬物之主人主道亂于上則禽獸草木皆不<lb/>
　得其生即暴殄也人亦物也以其為物之靈故又言<lb/>
　生民為天下逋走逃亡有罪者之主如淵之聚魚藪<lb/>
　之聚鳥獸然君子惡居下流天下之惡皆歸焉故也<lb/>
<pb n="10a"/>
　予小子既獲仁人敢祇承上帝上帝髙逺不可得而<lb/>
　見仁人即上帝也葢賢者之心與天同大誥以十夫<lb/>
　迪知上立政以籲俊尊上帝則仁人既獲豈非祇承<lb/>
　上帝在此而不在彼乎仁人謂當時閎散太公之徒<lb/>
　也以遏亂畧者正姦人之邪謀也華夏中國也蠻貊<lb/>
　戎狄也罔不相率為我之使如八百諸侯與庸蜀羌<lb/>
　髳是也恭天成命即人心之皆歸以敬奉上天之成<lb/>
　命成命者一定而不可易决于伐紂也武王于此二<lb/>
<pb n="10b"/>
　處卜天理其一即獲仁人其一即得民心使仁人不<lb/>
　來歸民心離散方且自以為承上帝恭成命可乎學<lb/>
　者欲觀聖人之得天亦于此二者觀之<lb/>
既戊午師逾孟津癸亥陳于商郊俟天休命甲子昧爽<lb/>
受率其旅若林㑹于牧野罔有敵于我師前徒倒戈攻<lb/>
于後以北<lb/>
　自此以下乃作史者述武王與紂戰之事既戊午即<lb/>
　泰誓一月戊午之日也師逾孟津過孟津之渡次于<lb/>
<pb n="11a"/>
　河朔之時也癸亥即二月初二日也正月二十八日<lb/>
　渡河初二日陳于商郊凡五日而至俟天休命先儒<lb/>
　謂其夜有雨俟天休命待有雨至也雨者天地神人<lb/>
　和同之應也甲子昧爽即次日也于昧爽之時受率<lb/>
　其衆如林之盛㑹于牧野以與武王戰罔有敵于我<lb/>
　師仁人無敵于天下以至仁伐至不仁則武王父母<lb/>
　也彼之民猶子弟也率其子弟以攻父母安有此理<lb/>
　哉彼之民方歡迎武王之來安敢與我為敵既不敢<lb/>
<pb n="11b"/>
　與武王為敵則武王之兵皆為之不動所以殺人之<lb/>
　多血流漂杵者皆彼之前徒自倒戈以攻其後以北<lb/>
　所以倒戈自攻其後者必其中有與紂為惡之人民<lb/>
　怨之入于骨髓故因此反攻之殺人之多理所宜然<lb/>
　非武王殺之也武王在西紂在東故曰東征王者之<lb/>
　事興兵弔民而討有罪所過秋毫不擾凡以安彼士<lb/>
　民而已惟其士女筐篚實其𤣥黄之幣帛以昭明我<lb/>
　周王能為之除害即簞食壺漿迎王師之意也天休<lb/>
<pb n="12a"/>
　震動用附我大邑周天之美命何自而見蓋其震動<lb/>
　民心使士女來迎以歸附我者即天休也惟爾山川<lb/>
　之神庶㡬助我以康兆民勿為神之羞而已言此舉<lb/>
　茍不能成功豈特為我之羞亦為神之羞神人本一<lb/>
　理也觀此章武王所以告神之言初非矯舉以祭媚<lb/>
　神以邀福即其實事而言之謂既𫉬仁人如此既得<lb/>
　華夏蠻貊與夫士女之心如此人不能違則天不能<lb/>
　違天不能違鬼神其能違乎鬼神即理也武王有此<lb/>
<pb n="12b"/>
　理天有此理仁人有此理民心亦有此理初無二理<lb/>
　故也<lb/>
血流漂杵一戎衣天下大定<lb/>
　孔子定書而取之孟子取二三䇿何哉聖賢之意各<lb/>
　有在也夫子取之也記其實也孟子不取者所以救<lb/>
　戰國用兵之禍也一戎衣而天下大定戎衣一著而<lb/>
　天下遂大定不勞再舉葢人心和同成功之易如此<lb/>
乃反商政政由舊釋箕子囚封比干墓式商容閭散鹿<lb/>
<pb n="13a"/>
臺之財發鉅橋之粟大賚于四海而萬姓悦服列爵惟<lb/>
五分土惟三建官惟賢位事惟能重民五教惟食喪祭<lb/>
惇信明義崇徳報功垂拱而天下治<lb/>
　武王創業垂統之規模盡見于此章反商之政而復<lb/>
　還先王之舊政葢紂之政即虐政非先王之舊也武<lb/>
　王于此豈容以私智創為新法以聳天下哉亦由舊<lb/>
　而已秦人破壊三代之政而別立秦人之政漢承秦<lb/>
　後亦當還復三代之政可也又更立漢家之政此不<lb/>
<pb n="13b"/>
　知由舊之意也箕子為紂所囚至此則釋之比干為<lb/>
　紂所殺至此則封其墓商容為紂所貶退至此則式<lb/>
　其閭式敬也紂聚財于鹿臺藏粟于鉅橋且天下貢<lb/>
　賦自有常制安得有餘茍有餘于上必有所不足于<lb/>
　下鹿臺鉅橋乃紂于常賦外掊取以縱欲者也至此<lb/>
　則散之發之于民萬姓悦服豈不宜然所謂爵賞不<lb/>
　必徧加乎天下而天下自服者也以賢者民之望也<lb/>
　財與粟者民之所以為生者也紂棄絶乎民之望奪<lb/>
<pb n="14a"/>
　其民之所以為生民安得而服武王因民之望而釋<lb/>
　之封之式之即其民之所以為生者散之發之民安<lb/>
　得而不服武王即舉直錯枉理之所當然者也説者<lb/>
　謂武王以此收天下之心武王何用收天下之心哉<lb/>
　理所當然吾不得不然若有意于收天下之心則非<lb/>
　武王矣列爵惟五分土惟三建官惟賢位事惟能自<lb/>
　釋箕子囚以下乃入商紂之都所行之政也列爵惟<lb/>
　五以下乃歸自商至于豐所行之政也列爵分土所<lb/>
<pb n="14b"/>
　以封建于外建官位事所以正百官于内五等之爵<lb/>
　公侯伯子男分土惟三即公侯百里伯七十里子男<lb/>
　五十里爵以五而土以三者輕與人以利重與人以<lb/>
　名也王制所載與孟子所言皆與此經合至于周禮<lb/>
　則云諸公之地方五百里諸侯之地方四百里先儒<lb/>
　求其説而不得則以為周公斥大九州不若以經與<lb/>
　王制孟子之言為正周禮非聖人之全書故也建官<lb/>
　如三公三孤之任則當取其賢而有徳者不専取其<lb/>
<pb n="15a"/>
　才也位事則若百執事之列則當取其才之所長隨<lb/>
　才受任謂某人長于治兵某人長于治財也賢者未<lb/>
　必無其能葢建官則以賢為主能者未必不賢位事<lb/>
　則以能為主内而正百官外而封建法制既備舉矣<lb/>
　于是有教化行焉所重者在乎民也五教也食也喪<lb/>
　也祭也民者天地之心五教者人道之常食者民之<lb/>
　天喪者所以篤于孝祭者所以報本反始凡此皆在<lb/>
　所重謂之重則皆在所不敢忽也天下之有衆信者<lb/>
<pb n="15b"/>
　從而加厚之凡天下之有義士從而顯明之有徳者<lb/>
　崇而尊之有功者禄而報之使天下之人皆知信義<lb/>
　之可尚徳與功之可慕則教化于是乎行矣法度既<lb/>
　舉教化既行武王創業垂統盡在是矣夫何為哉垂<lb/>
　衣拱手而天下自治然則自其初而觀之釋囚封墓<lb/>
　式商容閭散財發粟至于列爵分土建官位事與夫<lb/>
　重民也五教也食也喪也祭也惇信明義崇徳報功<lb/>
　亦多事矣何以謂之垂拱而天下治知聖人之所<lb/>
<pb n="16a"/>
　有為者又當知聖人之所不為者聖人循乎天理之<lb/>
　當然者應之則雖有為也實未嘗為也與舜恭已同<lb/>
　意<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷二十三<lb/>
</p>
<p>
</p>
  </div>
</body>
</text>
</TEI>
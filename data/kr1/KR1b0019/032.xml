<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷三十二</head> <lb/>
    <p>
<pb n="1a"/>
欽定四庫全書<lb/>
　尚書詳解卷三十二<lb/>
　　　　　　　　　　　　　　宋　陳經　撰<lb/>
召誥<hi>周書</hi>
　此篇乃成王欲宅洛使召公相宅因而作誥以進戒<lb/>
　成王也昔武王克商遷九鼎於洛邑是時欲都于洛<lb/>
　而卒不果遷至成王乃成武王之意建都於洛邑蓋<lb/>
　取其天下之中四方朝貢道里均焉亦因是以遷商<lb/>
<pb n="1b"/>
　民於此然則洛邑既成成王果都于此乎曰成王實<lb/>
　都鎬京特來往朝諸侯于此祀清廟于此則鎬京為<lb/>
　正都洛邑為東都詩魚藻刺幽王曰王在在鎬至幽<lb/>
　王時猶都鎬京則成王實都鎬可知矣宣王車攻之<lb/>
　詩曰復會諸侯于東都宣王以此會諸侯則成王亦<lb/>
　于此會諸侯可知及幽王為犬戎所殺平王東遷乃<lb/>
都洛東都之成實始于成王也周公攝政七年復辟于成<lb/>
　王蓋在于營洛之後召公欲成王知所以謹其始故<lb/>
<pb n="2a"/>
　　此篇先述作洛之由後述進戒敬徳之說使成王因<lb/>
　　營洛有所感悟召公太保之官王公之職古之所<lb/>
　　謂論道經邦於此可見<lb/>
成王在豐欲宅洛邑使召公先相宅作召誥<lb/>
　　文王都豐武王都鎬豐鎬相去二十五里文王之廟<lb/>
　　在豐成王以宅洛之事告於文王故成王在豐欲宅<lb/>
　　洛邑是建都於此而終不果遷也使召公先相宅是<lb/>
　　時周公攝政故召公先周公而往相宅者相其高下<lb/>
<pb n="2b"/>
　　厚薄燥濕之宜與其宗廟社稷之位召公以成王即<lb/>
　　政之始故因而進戒而召誥之所以作也<lb/>
惟二月既望越六日乙未王朝步自周則至于豐惟太保先周公相宅<lb/>
越若來三月惟丙午朏越三日戊申太保朝至于洛卜宅厥既得卜則<lb/>
經營越三日庚戌太保乃以庻殷攻位于洛汭越五日甲寅位成<lb/>
　此作史者敘述作洛之由紀其日月厯法以月起故<lb/>
　　紀其朔望或先事而書朔或先事而書望使後世<lb/>
　　之厯有所考也惟二月既望即周公攝政七年二月<lb/>
<pb n="3a"/>
　十五日也洛誥是攝政七年之事周公曰子惟乙卯<lb/>
　朝至于洛師與此篇乙卯周公朝至于洛實同此一<lb/>
　日也于既望後之六日乙未王朝步自周則至于豐<lb/>
　周即鎬京也天下所尊謂之宗周成王自鎬行至于<lb/>
　豐以宅洛之事告文王之廟既畢則命太保先周公<lb/>
　而來相宅周公後往也越若來召公於是順成王之<lb/>
　命而來三月惟丙午朏朏者明生之日即三月初三<lb/>
　日也又于朏後三日戊申之日太保始至太保以三<lb/>
<pb n="3b"/>
月初六日自鎬京來經十四日而後至洛既至則卜宅<lb/>
　卜之于鬼神遷都國之大事當謀之鬼神不敢以己<lb/>
　意也厥既得吉卜方始經營其成定其左宗廟右社<lb/>
　稷前朝後市之位又于經營之三日庚戌太保乃以<lb/>
　庶商之頑民攻治其位于洛水之北既于戊申經營<lb/>
　曷為至三日後始攻治其位以此見古人之處事必<lb/>
　深思熟計不輕𤼵待其規模既定而後為之言庶殷<lb/>
　者周人服其教化巳久其趨事赴功不待言矣惟庶<lb/>
<pb n="4a"/>
　殷于此亦樂於從事可以見聖賢隂有以感悟其心<lb/>
　故下文亦言周公命殷庶庶殷丕作越五日甲寅位<lb/>
　成于攻位之後五日甲寅其宗廟社稷朝市之位皆<lb/>
　成其規模自太保卜宅至于甲寅纔七日爾而其位<lb/>
　已成何古人成其事如此之速也觀文王之為臺沼<lb/>
　也經始勿亟庶民子來經之營之不日成之則召公<lb/>
　之營洛也豈非四方之民大和㑹故其成之易歟<lb/>
若翼日乙卯周公朝至于洛則達觀于新邑營越三日<lb/>
<pb n="4b"/>
丁巳用牲于郊牛二越翼日戊午乃社于新邑牛一羊<lb/>
一豕一<lb/>
　于甲寅之明日乙卯周公朝至于洛達觀者徧歴觀<lb/>
　之也周徧而觀新邑之所營夫召公先相宅不待周<lb/>
　公之至而已定其位周公既至不改召公之規模而<lb/>
　遂達觀何二人之謀如此之合也以此知周召二人<lb/>
　其心同故其為謀亦不約而同越三日丁巳用牲于<lb/>
　郊用牲以告天立郊位于此也牛二者帝牛稷牛也<lb/>
<pb n="5a"/>
　祭天用特牲而后稷配天故復用一牛曰牛二越翼<lb/>
　日戊午之日乃祭社告其立社稷之位也郊不曰新<lb/>
　邑郊在國外社在國内故也社稷用太牢故牛羊豕<lb/>
　各一言郊則祭地可知言社則祭稷可知社者五土<lb/>
　之神勾龍能平水土祀以為社稷者五穀之神后稷<lb/>
　能植百穀故祀以為稷先王之禮有當用少者有當<lb/>
　用多者天神至尊故以特牲社稷人事故牛羊豕皆<lb/>
　備此所以别天神與人神有多寡隆殺之異也既祭<lb/>
<pb n="5b"/>
　天地社稷而不祭宗廟者蓋成王在豐則告于文武<lb/>
　之廟已畢至十二月戊辰烝祭嵗則亦未始不祭宗<lb/>
　廟也<lb/>
越七日甲子周公乃朝用書命庶殷侯甸男邦伯厥既<lb/>
命殷庶庶殷丕作太保乃以庶邦冢君出取幣乃復入<lb/>
錫周公曰拜手稽首旅王若公誥告庶殷越自乃御事<lb/>
　周公于祭社稷後七日之久始以書命庶殷侯甸男<lb/>
　邦伯亦是周公計慮之深不欲驟𤼵也書當如左氏<lb/>
<pb n="6a"/>
　傳士彌牟營成周書以授帥之書同所以載其高卑<lb/>
　厚薄財用餱糧之數也夫以營築工役之細事而周<lb/>
　公無不知其纎悉曲折如此以是知古人之學不務<lb/>
　為空言凡微細工役之賤皆是學也觀周公所以命<lb/>
　庶殷之書意其必曰度用工若干用財若干某日而<lb/>
　成不愆于素於此可見不然旋用焉而旋經畫之豈<lb/>
　周公所以處事者哉庶殷即頑民也侯服甸服男服<lb/>
　之邦伯即諸侯之長也周公以其書授之邦伯諸侯<lb/>
<pb n="6b"/>
　之長又以督其下也厥既命殷庶庶殷于是丕作即<lb/>
　康誥所謂百工播民和見士干周是也獨言庶殷丕<lb/>
　作而不言侯甸諸侯者蓋仇民既服從則友民可知<lb/>
　以商之頑民不服周家之化而一旦能如此自非聖<lb/>
　人綏斯來動斯和之效何以能然太保于庶殷丕作<lb/>
　之後乃以庶邦之冢君出而取其幣帛蓋諸侯之來<lb/>
也必有幣帛以為贄出者取所奠幣帛以入獻當周公<lb/>
　在洛時召公與諸侯入而見周公與之商度其事<lb/>
<pb n="7a"/>
　既出則取幣以復入也當是時周公欲歸鎬京召公<lb/>
　因營洛而作誥以戒成王故取諸侯所獻之幣入而<lb/>
　與周公使周公達之于王因以召公所以作誥之意<lb/>
　併達之王也拜手稽首召公致恭盡禮旅陳也以其<lb/>
　誠意陳于成王與周公之前言所以誥告庶殷與其<lb/>
　誥御事之臣之意當時諸侯皆在而獨曰御事之臣<lb/>
　託之于御事也論召公之本意一篇之中皆是告成<lb/>
　王之事而此言告庶殷御事者蓋其意則併告庶殷<lb/>
<pb n="7b"/>
　御事而其事則皆成王之事言庶殷御事則成王可<lb/>
　知矣先儒言成王實在洛邑而經文但言成王在豐<lb/>
　太保相宅而已又洛誥篇曰伻來以圖及獻卜則成<lb/>
　王實不在洛邑戊辰王在新邑乃是十二月烝祭之<lb/>
　時也當以經文為正<lb/>
嗚呼皇天上帝改厥元子兹大國殷之命惟王受命無<lb/>
疆惟休亦無疆惟恤嗚呼曷其奈何弗敬<lb/>
　此以下皆召公作誥之辭也人臣將進戒于君不以<lb/>
<pb n="8a"/>
　祖宗必以天蓋君之尊莫與為敵茍非以其尊且畏<lb/>
　者聳動之則何以感悟人主之聴故召公于此言皇<lb/>
　天上帝天以形體言帝以主宰言改厥元子人主代<lb/>
　天作子是為天下之長子也前言元子之責在紂故<lb/>
　其命在紂今已改其元子兹大國殷之命則命不在<lb/>
　商而在周惟王受命無疆惟休言成王所受之命正<lb/>
　此元子之任也知其有無窮之美者必當有無窮之<lb/>
　憂能憂畏則是美可保不知憂畏泰然以是美自居<lb/>
<pb n="8b"/>
　則是美不可保矣然則所謂無疆之恤安在哉亦曰<lb/>
　敬而已矣曷其奈何弗敬言敬不可以不行此篇之<lb/>
　大意只欲成王敬徳而已戒謹不睹恐懼不聞不敢<lb/>
　縱乎逸樂常持不息之誠者是乃所以為敬也<lb/>
天既遐終大邦殷之命兹殷多先哲王在天越厥後王<lb/>
後民兹服厥命厥終智藏瘝在夫知保抱擕持厥婦子<lb/>
以哀籲天徂厥亡出執嗚呼天亦哀于四方民其眷命<lb/>
用懋王其疾敬徳<lb/>
<pb n="9a"/>
　此言祖宗之憑藉扶持者不可恃也遐逺也終久<lb/>
　也天之所以久逺其商之命者以商家多先哲王精<lb/>
　神在天有以助祐其子孫故其後代之王自湯而後<lb/>
　如大戊武丁是也後民後代之賢如伊陟巫咸之流<lb/>
　是也然則能服其天命而不替服如服事之服所以<lb/>
　事天也然則商家祖宗在天之靈如此又豈知其終<lb/>
　也如紂之世賢智之士𨼆藏不出瘝病之人顯而在<lb/>
　位而遂至于失其天命乎賢者𨼆而不肖者自然皆<lb/>
<pb n="9b"/>
　虐政而無善政夫人皆知保抱其子擕持其婦以哀<lb/>
　而呼天愬其無辜于上天矣當此之時紂不知因民<lb/>
　心之怨而自反諸己方且往其逃亡謂有逃亡者必<lb/>
　窮極于其所往也出必見執謂執而殺之使不得出<lb/>
　也其逃亡者既窮其所往其欲亡而出者又執之使<lb/>
　無所容其身民以其哀而告天故天亦以其哀而矜<lb/>
　恤民天之所以眷顧祐命者必求四方之能勉于徳<lb/>
　者故棄商而命周也孰謂商家祖宗之憑藉扶持者<lb/>
<pb n="10a"/>
　有足恃乎今成王即政之初是雖周自后稷至文王<lb/>
　積功累仁成王亦不得恃此當求之已可也求之已<lb/>
　則疾敬徳可也徳者在己之徳疾敬之則興起敏速<lb/>
　而為之𤼵之以勇而可以悠久也<lb/>
相古先民有夏天迪從子保面稽天若今時既墜厥命<lb/>
今相有殷天迪格保面稽天若今時既墜厥命今沖子嗣<lb/>
則無遺壽耉曰其稽我古人之徳矧曰其有能稽謀自<lb/>
天<lb/>
<pb n="10b"/>
　此言天命之眷佑者不可以恃也相視古之先民<lb/>
　有夏先民者古昔之稱也天迪從子保者言天之眷<lb/>
　禹也迪者開導之從者順從之子愛之保安之皆天<lb/>
　之所以為命禹如此禹不以天之命巳也為巳足又<lb/>
　能面稽考其天所順凡天意所順者禹則向之而不<lb/>
　背稽之而不敢違及其後也桀棄禹之所為則天於<lb/>
　是墜其命又相視有商之朝天迪格保言天之眷湯<lb/>
　也既迪之及格之又保之格者極至也皆天所以命<lb/>
<pb n="11a"/>
　湯如此湯不以天之命巳為巳足又能面稽其天意<lb/>
　之所順及其後也紂棄湯之所為則天于是墜其命<lb/>
　曰天迪從子保曰天迪格保者是皆天所以愛君之<lb/>
　意有加無巳之辭天之愛君者無所不盡其至而君<lb/>
　之奉天者不敢自恃其至後世子孫猶且不能守誰<lb/>
　謂天命于此而可恃乎今成王即政不可恃在天之<lb/>
　命亦求諸巳可也求之巳則莫若無遺壽耉者壽耉<lb/>
　老成人所更者已詳所厯者已熟召公恐成王有自<lb/>
<pb n="11b"/>
　尊自大之心易至于輕忽老成人則必曰無遺棄其<lb/>
　壽耉王能如此我方敢言其能稽古人之徳矣又何<lb/>
　況其能稽謀自天乎古人之徳亦不過用老成之人<lb/>
　與之共政而已成王而無遺壽耉豈非有稽考于古<lb/>
　人之徳乎天之謀亦不過與老成之人同是謀而已<lb/>
　蓋天祐生賢佐賢者能知天命成王無遺壽耉豈非<lb/>
　能稽謀自天乎成王不敢自用一用老成之人而遂<lb/>
　能合古人之心合天之心然則壽耉其可遺之哉遺<lb/>
<pb n="12a"/>
　之是違古人也是違天也<lb/>
嗚呼有王雖小元子哉其丕能諴于小民今休王不敢<lb/>
後用顧畏於民碞王來紹上帝自服于土中旦曰其作<lb/>
大邑其自時配皇天毖祀于上下其自時中乂王厥有<lb/>
成命治民今休<lb/>
　召公之意謂豈特祖宗之不可以自恃天命之不可<lb/>
　以自恃而民情之向背亦不可恃有王雖小雖在幼<lb/>
　冲之年其實居元子之責此一句與周公立政孺子<lb/>
<pb n="12b"/>
　王矣同意大能以至誠之道而和其民則有今日之<lb/>
　休美言民之感化如此之速雖然民固易化亦有至<lb/>
　難而可畏者焉豈可恃哉碞險也撫之則后虐之則<lb/>
　仇水能載舟亦能覆舟其險如此王不可以後言不<lb/>
　可緩也即疾敬徳之意也所以不敢後者用顧畏于<lb/>
　民碞爾顧者反觀自省畏也戒謹恐懼惟恐失民之<lb/>
　心也王之所以顧畏民碞如此者以王來此洛邑乃<lb/>
　繼紹上帝代天以愛民則當躬行于此土中故也旦<lb/>
<pb n="13a"/>
　曰其作大邑此又舉周公之言以戒成王君前臣名<lb/>
　故曰旦周公之意所以責望成王者甚重以謂作此<lb/>
　洛邑故使成王于此而配皇天于此而毖祀上下于<lb/>
　此而致治配皇天者言其君之徳與天同其大也毖<lb/>
　祀于上下者有天下者祭百神上天下地祀之大者<lb/>
　毖謹也謹其祀則幽無愧于鬼神矣其自此土中致<lb/>
　其乂則明不愧于人矣惟其有以格幽明之心則必<lb/>
　有感幽明之應故為天為鬼神所祐而其命可以有<lb/>
<pb n="13b"/>
　成而無愧為民之所歸則治民而立致休美之效此<lb/>
　皆周公所以期于成王如此也使成王之心有以感<lb/>
　乎人而無以感乎幽亦不可也惟其合幽明為一致<lb/>
　通顯微為一理則洛邑之治成王始無所負矣<lb/>
王先服殷御事比介于我有周御事節性惟日其邁王<lb/>
敬作所不可不敬徳<lb/>
　召公上文既述周公之言此又以己意戒之王當先<lb/>
　治其有商御事之臣使之比附而助我有周御事之<lb/>
<pb n="14a"/>
　臣周之臣已能奉法者也聖人當使内外無間一視<lb/>
　同仁而後可若周之臣恃功以陵商人商之臣失勢<lb/>
　而忌周人則不能和同為一必使商御事比介周御<lb/>
　事無所疑忌猜嫌于其間節性惟日其邁商民之性<lb/>
　既流蕩而不知反欲節抑商人之性使之日進于逺<lb/>
　大之地然亦不可不以身率之敬為其所不可不敬<lb/>
　之徳是亦率之以身矣不可不敬者敬所當敬為所<lb/>
　當為凡人主一身之事言動語默孰非當敬孰非當<lb/>
<pb n="14b"/>
　為哉召公使成王化民以身而不以空言化民以實<lb/>
　而不以文具其身正則不令而行矣<lb/>
我不可不監于有夏亦不可不監于有殷我不敢知曰<lb/>
有夏服天命惟有歴年我不敢知曰不其延惟不敬厥<lb/>
徳乃早墜厥命我不敢和曰有殷受天命惟有歴年我<lb/>
不敢知曰不其延惟不敬厥徳乃早墜厥命今王嗣受<lb/>
厥命我亦惟兹二國命嗣若功<lb/>
　召公再舉夏商歴年長短俾我成王知所監戒我不<lb/>
<pb n="15a"/>
　可不監視有夏之朝亦不可不監視有商之朝我不<lb/>
　敢知曰有夏服天命惟有歴年蓋有夏所以享國之<lb/>
　長吾所不知也我不敢知曰不其延蓋有夏所以享<lb/>
　國之短亦吾所不知也其長短吾所不知則吾之所<lb/>
　知者惟有不敬徳則早墜命爾其監視有商亦然商<lb/>
　家享國歴年之長與乎不其延而短祚皆吾所不敢<lb/>
　知則吾之所知者亦不敬徳則早墜命爾召公于夏<lb/>
　商之短長皆以不敢知言者何哉天難諶命靡常在<lb/>
<pb n="15b"/>
　彼者不可必而可必者在我也在天者不可知而可<lb/>
　知者在人也人主不能必其所可必而求必其所難<lb/>
　必不能知其所可知而求知其所不可知則治巳者<lb/>
　必略而求于天者必詳人事之當為者忽焉不加意<lb/>
　而意外非望之福必萌僥倖之心故召公曰不敢知<lb/>
　意欲成王專求在巳之敬徳而巳不敬徳者墜其命<lb/>
　則敬徳者必有歴年可知是敬徳處即歴年而不敬<lb/>
　徳即墜命也求天于巳可也求天于天不可也今王<lb/>
<pb n="16a"/>
　嗣繼夏商之後而受其命我亦當思惟此二國所以<lb/>
　受命長短之由若順也繼而順其有功者蓋夏商之<lb/>
　賢王所以行之有功效者成王繼而順行之可矣<lb/>
王乃初服嗚呼若生子罔不在厥初生自貽哲命今天<lb/>
其命哲命吉凶命歴年知今我初服宅新邑肆惟王其<lb/>
疾敬徳王其徳之用祈天永命<lb/>
　此章戒成王當謹之於其始也王乃初服即政之始<lb/>
　初服行其教化也嗚呼若生子罔不在初生譬如人<lb/>
<pb n="16b"/>
　子之初生焉其良心善性未嘗不全于禀賦之初自<lb/>
　其初而保養之習為善則善矣自其初而不能保養<lb/>
　之習為惡則流而為惡矣自其習為善者觀之豈非<lb/>
　哲智之命乃以自貽矣貽子也自者求之在我與孟<lb/>
　子自求多福之意同也人子之初生者習善則可以<lb/>
　為善況人主于即政之初乎自其初而能敬徳則可<lb/>
　以有歴年之久矣今天其命哲命吉凶命歴年此三<lb/>
　者雖天所命其實修之者在人人能自為哲智則天<lb/>
<pb n="17a"/>
　必命之以哲命之以吉命之以歴年之長矣人不能<lb/>
自為哲智則天必命之以愚命之以凶命之以歴年之<lb/>
　短矣吉凶禍福何常之有修之在人則應之在天天<lb/>
　非自為哲為吉凶為歴年也然此三者實以哲為主<lb/>
　能哲則自有吉與歴年長之理不能哲則自有凶與<lb/>
　不長之理既有吉有凶相對則哲對愚歴年對不永<lb/>
　可知矣知今我初服宅新邑肆惟王其疾敬徳天已<lb/>
　知成王初服政居此新邑凡事當謹之于其初正是<lb/>
<pb n="17b"/>
　天命哲命吉凶命歴年之際也王當疾敬其徳不可<lb/>
　緩也及其敬徳之至𤼵而見于用者皆徳則祈天永<lb/>
　命者在此而不在彼矣甚矣性命之難言也孟子曰<lb/>
　莫之為而為者天也莫之致而致者命也是不可以<lb/>
　人為損益之聴其自至者命也今召公言天命可祈<lb/>
　則是有以致之而至無乃與孟子之言相戾乎蓋常<lb/>
　思而得之孟子曰莫非命也順受其正則凡盡人事<lb/>
　者受正命也祈天永命者亦受其正而巳記曰大徳<lb/>
<pb n="18a"/>
　必受命是也然亦有仲尼周公之聖而不有天下者<lb/>
　亦有顔子而夭伯牛而有疾者兹豈非莫之致而致<lb/>
　乎聖人以人合天而不專于天以義安命而不專于<lb/>
　命此召公之祈天永命必先之以敬徳也<lb/>
其惟王勿以小民淫用非彞亦敢殄戮用乂民若有功<lb/>
其惟王位在徳元小民乃惟刑用于天下越王顯<lb/>
　此亦敬徳之意也召公戒之曰王勿以小民過用非<lb/>
　常之故遂敢以殄戮刑殺而治民蓋小民其初心無<lb/>
<pb n="18b"/>
　有不善一過于為非常理之事情在可恕未可便以<lb/>
　刑戮為治也其惟順理而行之可以有功以刑戮為<lb/>
　治者皆非理也王之位在徳元者當以徳倡先天下<lb/>
　是為徳之首也君以徳倡之則小民知所自畏而人<lb/>
　君之刑自用于天下矣夫以刑加人者可以使人必<lb/>
　畏而未能使人自畏以徳率人者不使人之必畏而<lb/>
　能使人之自畏民知徳且不敢犯于非義而自畏民<lb/>
　自畏則人君之刑用于天下矣此之所謂刑者非眞<lb/>
<pb n="19a"/>
　有刑也徳之可畏也至于此則王之徳始顯著于天<lb/>
　下其與殄戮乂民者豈可同日語哉<lb/>
上下勤恤其曰我受天命丕若有夏歴年式勿替有殷<lb/>
歴年欲王以小民受天永命拜手稽首曰予小臣敢以<lb/>
王之讐民百君子越友民保受王威命明徳王末有成<lb/>
命王亦顯我非敢勤惟恭奉幣用供王能祈天永命<lb/>
　上下勤恤謂君臣之間皆當憂勤也其曰我周家受<lb/>
　命大如有夏歴年之久又當不廢有商之歴年者君<lb/>
<pb n="19b"/>
　臣之間當以此為念欲兼夏商享國之年也欲王以<lb/>
　小民受天永命成王當以民心為天心民心即天命<lb/>
　非于民心之外别有天命也民心苟失則天命不可<lb/>
　保矣然必以小民為言者蓋小民人所易忽澤及小<lb/>
　民則無所不及矣如堯舜之不虐無告文王𤼵政先<lb/>
　鰥寡孤獨是也拜手稽首召公于作誥之終篇必致<lb/>
　敬盡禮以入其言欲成王之專聴也予小臣謙辭也<lb/>
　召公自稱也仇民商民也百君子商周之賢者也友<lb/>
<pb n="20a"/>
　民我周之友民也予小臣敢率其仇民與乎百君子<lb/>
　與乎友民者安受成王之威徳奉行之此我人臣之<lb/>
　職也臣下奉行君之威徳則王末有成命享其天命<lb/>
　無虧也王亦顯則其命令不可掩也雖然成王既有<lb/>
　成命矣不可如是而遽止也當求其所以永命焉成<lb/>
　命在今日而永命在子孫保受成王之威徳者臣下<lb/>
　之所能至于祈天永命則非人臣所能在乎人君之<lb/>
　敬徳以祈天耳我非敢勤者召公不敢自以為功也<lb/>
<pb n="20b"/>
　至此則責望于成王之身者愈重恐成王專以恃臣<lb/>
　下也然臣下固當盡臣下之職為君者亦當盡為君<lb/>
　之職我但能恭敬奉幣帛以供王慶其王之能祈天<lb/>
　永命而已則祈天永命者在成王而不在召公矣此<lb/>
　上下勤恤之意也<lb/>
　<lb/>
　<lb/>
　尚書詳解卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷四十四</head> <lb/>
    <p>
<pb n="1a"/>
欽定四庫全書<lb/>
　尚書詳解卷四十四<lb/>
　　　　　　　　　　　　　宋　陳經　撰<lb/>
畢命<hi>周書</hi>
　此篇當知商之餘民三紀之後世變風移與周公君<lb/>
　陳之時大異畢公之化尤難于其終蓋當是時為善<lb/>
　者衆易以勸也為惡者寡易以懲也故康王所以命<lb/>
　畢公者歴數其薄惡之俗防閑之道宜以嚴終此聖<lb/>
<pb n="1b"/>
　賢因時制變之道也康王知成終之難非有元老大<lb/>
　臣雅負重望者不足以膺此任故畢公以師父之尊<lb/>
　而保釐東郊然則畢命之篇其治與君陳相因畢命<lb/>
　言命君陳不言命何也君陳之命因于周公皆成王<lb/>
　一時之事非若更王而命畢公也故不言命君牙之<lb/>
　命因於祖父皆子孫繼述之事非若伯冏之為太僕<lb/>
　也故不言命顧此二書若君陳之書尤詳言周公之<lb/>
　訓而其序曰周公既沒命君陳若君牙之篇尤詳言<lb/>
<pb n="2a"/>
　祖考之績而其言曰率乃祖考之攸行則二書不言<lb/>
　命其意可知<lb/>
康王命作册畢分居里成周郊作畢命<lb/>
　命作册畢者作册書以命畢公也此經惟命周公後<lb/>
　封伯禽于魯有作册逸誥與畢公之命言册其他皆<lb/>
　不言册豈以伯禽畢公皆命之于廟是以有册歟抑<lb/>
　亦其他皆有册特舉其一以見其餘歟分居里成周<lb/>
　郊成周之郊即洛邑也分别民之里居使為善者不<lb/>
<pb n="2b"/>
　雜于惡而為惡者不雜于善如下文旌别淑慝表厥<lb/>
　宅里是也周公之治商民其時民染舊惡未知所向<lb/>
　故周公特含容之告諭之未嘗有所分别至君陳之<lb/>
　時則漸化矣故君陳謂之分正有修者之可簡有良<lb/>
　者之可進猶未敢明言分别之也至畢公之時其俗<lb/>
　大變為善者多而為惡者寡不因此時旌别之則善<lb/>
　者無所恃惡者無所懼聖賢因時適變茍于周公君<lb/>
　陳之時而遂行分居里之策豈不激之而生變歟因<lb/>
<pb n="3a"/>
　此亦可以見古人之教化不惟于民如此而教養人<lb/>
　材亦有分别焉虞書曰侯以明之撻以記之書用識<lb/>
　哉王制曰命國之右鄉簡不帥教者移之左國之左<lb/>
　鄉簡不帥教者移之右是亦分居之意也<lb/>
惟十有二年六月庚午朏越三日壬申王朝步自宗周<lb/>
至于豐以成周之衆命畢公保釐東郊<lb/>
　此史官敘述所以命畢公之意也惟十有二年即康<lb/>
　王即位之十二年六月庚午之日月出之光朏然乃<lb/>
<pb n="3b"/>
　六月之初三日自庚午之後三日壬申王朝步自宗<lb/>
　周至于豐自鎬京徐行至文王之廟也古者封侯命<lb/>
　有徳賞有功皆于祖廟示不敢專也觀古人之意如<lb/>
　此豈可以賞非其人禄非其徳者乎在文王之廟以<lb/>
　成周之衆命畢公使之保釐東郊衞武公以諸侯入<lb/>
　而為王卿士此即後世更出迭入之意也<lb/>
王若曰嗚呼父師惟文王武王敷大徳于天下用克受<lb/>
殷命惟周公左右先王綏定厥家毖殷頑民遷于洛邑<lb/>
<pb n="4a"/>
密邇王室式化厥訓既歴三紀世變風移四方無虞予<lb/>
一人以寧道有升降政由俗革不臧厥臧民罔攸勸<lb/>
　嗚呼先嘆而後言畢公為太師謂之父師者尊之也<lb/>
　夫君前臣名禮之大者也康王不名畢公而稱之曰<lb/>
　父師古者人君禮貌大臣如此畢公乃四朝元老受<lb/>
　顧命以輔康王而康王尊禮之則當其在王之左右<lb/>
　也知無不言言無不盡可知矣惟文王武王敷大徳<lb/>
　于天下此言國家所以致化之由必先推文王周公<lb/>
<pb n="4b"/>
　我文王之所以能受商命者以其敷大徳而得之非<lb/>
　無故而得之也以文王之聖又有周公輔贊左右先<lb/>
　王安定其家自武王既喪四國流言三監挾淮夷叛<lb/>
　當此之時不有周公周家王業其殆哉毖商頑民遷<lb/>
　于洛邑周公知商俗不可以不變而又不可以驟變<lb/>
　也於是有謹厚之意焉其所以謹毖之意觀多士多<lb/>
　方之書可見遷于洛邑者非以勸勞遷徒之也使之<lb/>
　離舊土之惡習以新其觀聴使日見周家之徳日聞<lb/>
<pb n="5a"/>
　周家之教日親近周家之賢士大夫日睹聞周家之<lb/>
　聲明文物庶幾用化其教焉既歴三紀十二年為一<lb/>
　紀三紀已三十六年矣其世既變其風既移故四方<lb/>
　得以無虞商民特東都一邑爾而曰四方無虞者京<lb/>
　師天下之根本東郊之民無虞則四方無虞觀下文<lb/>
　所謂邦之安危惟兹殷士可見君民一體也民得其<lb/>
　安即君之安也故予一人以寧康王推本言之今日<lb/>
　之所以無虞以寧者皆文武周公習以基之雖然有<lb/>
<pb n="5b"/>
　以基之于前無以繼其後知其化之所已至而未知<lb/>
　其化之所未至則他日之事亦不可保道有升降者<lb/>
　康王知消息盈虚之理有升必有降有治必有亂有<lb/>
　安必有危其不可恃也如此惟當有以革其俗則可<lb/>
　長其安蓋其俗茍未盡革則一時之安雖若可喜而<lb/>
　他日之變殆未可知此康王所以欲畢公分别善惡<lb/>
　以盡革其俗也上文既言世變風移而曰俗猶未革<lb/>
　何也蓋世變風移者舉其大槩而餘風未殄則民亦<lb/>
<pb n="6a"/>
　未純乎為善也臧善也有以善其善則善者顯而不<lb/>
　善者懼此民所以知勸孔子曰舉善而教不能則勸<lb/>
　亦此意也<lb/>
惟公懋徳克勤小物弼亮四世正色率下罔不祇師言<lb/>
嘉績多于先王予小子垂拱仰成<lb/>
　比則稱道畢公之徳也雖是稱舉畢公之徳而康王<lb/>
　之徳亦於此可見蓋知人者必先自知儻非康王平<lb/>
　時徳盛仁純闇室屋漏之中無有愧怍安能知畢公<lb/>
<pb n="6b"/>
　之徳如此其詳惟公懋徳懋勉也人皆有此徳而勉<lb/>
　之者鮮所謂勉者何即克勤小物處可以見之惟其<lb/>
　知所勉是以孜孜汲汲常有不自足之心至于小物<lb/>
　而猶知克勤常人之情莫不以大節為可尚而小者<lb/>
　易于忽略聖賢之小節處不忽略則其大節亦可知<lb/>
　此小物之勤所為難乾卦九二聖人之徳也易曰庸<lb/>
　行之信庸言之謹庸言庸行即小物也孔子稱顏淵<lb/>
　之賢惟于簞食瓢飲觀之貶微生高直惟于乞醯之<lb/>
<pb n="7a"/>
　事見之後世如漢武帝號為知人識霍光于行步不<lb/>
　失尺寸處識日磾于不轉盼處是亦此理也弼亮四<lb/>
　世即輔佐文武成康也正色率下謂正其顔色尊其<lb/>
　瞻視儼然人望而畏也聲色之化民末矣然形于外<lb/>
　者皆其中之所存曾子所謂正顏色斯近信矣以此<lb/>
　率下人皆有所觀感聳動誰不祇敬師法畢公之言<lb/>
　乎惟其平時畢公所以正身者如此故四世皆賴其<lb/>
　功嘉績之在先王為多其遺休足以沾丏後人予小<lb/>
<pb n="7b"/>
　子今日所以垂拱而仰其治之成皆畢公之力也觀<lb/>
　康王稱道畢公之徳如此想見其簡黙靜重嚴毅可<lb/>
　敬可法以斯人膺保釐之寄康王其亦不輕于用人<lb/>
　哉<lb/>
王曰嗚呼父師今予祇命公以周公之事往哉旌别淑<lb/>
慝表厥宅里彰善癉惡樹之風聲弗率訓典殊厥井疆<lb/>
俾克畏慕申畫郊圻愼固封守以康四海<lb/>
　前既美畢公之徳此則命之以事今予祗敬命公以<lb/>
<pb n="8a"/>
　周公之事是以周公而待畢公亦猶成王命君陳以<lb/>
　式周公之猷訓也往哉自今以往東郊當旌别淑慝<lb/>
　明辨其善惡使不相雜揉表厥宅里謂表異其所居<lb/>
　之里若後世孝子順孫旌表門閭之類彰其善而使<lb/>
　為善者有所顯癉其惡而使為惡者有所病樹之風<lb/>
　聲樹立其善風與其善聲也堯之化及于後世猶曰<lb/>
　堯之遺風禹之教及于朔南猶曰朔南暨聲教蓋惟<lb/>
　風聲能聳動人使人聞之而思奮感之自有所興起<lb/>
<pb n="8b"/>
　也豈必家至而户曉哉弗率訓典殊厥井疆表厥宅<lb/>
　里樹之風聲者所以表其為善雖有所别于惡而未<lb/>
　表其為惡也兹猶有率循其教訓之常者于是又表<lb/>
　其為而殊其井居田里使之不齒于鄉里不得預乎<lb/>
　鄉田同井出入相友之中凡若此者皆所以俾之知<lb/>
　所畏知所慕也表宅里樹風聲而後人知善之可慕<lb/>
　殊厥井疆而後人知惡之可畏是非羞惡之心誰獨<lb/>
　無之其所以安于惡而自棄于善者正以無所畏慕<lb/>
<pb n="9a"/>
　而然也今焉善惡如此之分别有以誘之于其前而<lb/>
　有以沮之於其後民安得不舍其舊而新是圖哉惟<lb/>
　康王之世然後可以用此蓋民有愧恥故也以用之<lb/>
　于周公君陳之時則非矣申畫郊圻愼固封守天子<lb/>
　王城之外有四郊一圻之地昔已畫為界久而不能<lb/>
　無遷移也故使重而畫之封疆守禦昔已有人久而<lb/>
　不能無懈弛也故使謹而固之然則四方無虞予一<lb/>
　人以寧而猶不忘郊圻之畫以辨其境界封疆之守<lb/>
<pb n="9b"/>
　以固其防備者蓋居泰之世治泰之道當如此不然<lb/>
　則既治而忘亂既安而忘其危矣先王之時所以法<lb/>
　度詳密無有倉卒不虞之變者蓋其蚤正素治有如<lb/>
　此者也京師天下之根本也東郊安則四海安何疑<lb/>
　之有<lb/>
政貴有恒辭尚體要不惟好異商俗靡靡利口惟賢餘<lb/>
風未殄公其念哉我聞曰世禄之家鮮克由禮以蕩陵<lb/>
徳實悖天道敝化奢麗萬世同流兹殷庶士席寵惟舊怙<lb/>
<pb n="10a"/>
侈滅義服美于人驕淫矜侉將由惡終雖收放心閑之<lb/>
惟艱資富能訓惟以永年惟徳惟義時乃大訓不由古<lb/>
訓于何其訓<lb/>
　畢公之於東郊也豈無政事以正其民而政之所貴<lb/>
　者在于有常而非拂人情以為奇也豈無政令以告<lb/>
　其民而辭之所尚者在于體要而非違乎理以為薄<lb/>
　也不惟好異而已好異則政不常辭不體要上之人<lb/>
　示人以偷薄民安得不滋其偽哉靡靡相隨順之意<lb/>
<pb n="10b"/>
　紂拒諫飾非惡聞其過惟以靡靡相隨順利口捷給<lb/>
　者以之為賢說者謂商人之俗有類乎秦人之俗且<lb/>
　引嗇夫之事為証是也雖更世變之後餘風尚存公<lb/>
　安得不以此為念乎為政之道惟務變革其俗勿以<lb/>
　為風已移而遽忘之也我聞曰世禄之家鮮克由禮<lb/>
　此古人之言也世禄之家貴不期驕富不期侈鮮克<lb/>
　由禮者其習使之然也徳者人所固有今以其放蕩<lb/>
　之行而陵之者忽之之謂也人欲熾而天理滅此所<lb/>
<pb n="11a"/>
　以悖亂其天道也敝化奢麗萬世同流敝化者不善<lb/>
　之化也以奢侈華麗相尚雖相去萬世而同一流蓋<lb/>
　敝化之末流古今所同也茲殷庶士怙侈滅義服美<lb/>
　于人驕淫矜侉此言商俗之敝鮮克由禮者也當時<lb/>
　所遷頑民于洛者皆貴顯之家席居也所以居其寵<lb/>
　禄日已久矣惟恃其侈以滅其合宜之義古人衣服<lb/>
　之間辨貴賤之等次而商士則以衣服之美務求勝<lb/>
　於人此其心安在哉為驕恣為淫過為矜伐誇大將<lb/>
<pb n="11b"/>
　由惡以終而不變改此非言畢公之時如此蓋述其<lb/>
　前日之惡周公君陳之化既有以收其已放之心而<lb/>
　隄防以閑之者實在畢公之世蓋人之心莫難于已<lb/>
　放之時而尤莫難於既改之後茍其根尚在雖一時<lb/>
　知所收斂將觸事而𤼵此閑之所以為難也此篇之<lb/>
　書言商民之惡與君陳篇不同蓋當俗之未化也有<lb/>
　見於善無見于惡故曰惟民生厚因物有遷是見其<lb/>
　善也茍為不然則將有忿疾之心矣俗之既化也有<lb/>
<pb n="12a"/>
　見於惡無見於善故曰商俗靡靡怙侈滅義是見其<lb/>
　惡也茍為不然則將有苟安自足之心矣古之治天<lb/>
　下者不敢忘乎民之惡俗以啟吾茍安自足之心蓋<lb/>
　重教化以之為大務也以舜之世比屋可封而猶以<lb/>
　冦賊奸宄五品不遜為慮後世如賈誼號為通達國<lb/>
　體當文帝富庶禮義之餘猶太息于秦俗之未去謂<lb/>
　知教化者也畢公之政難于防閑之術而所以閑之<lb/>
　者豈嚴刑酷法之謂哉曰教而已禮義生于富足惟<lb/>
<pb n="12b"/>
　資富者為能知教化既富有以養其身又知訓以養<lb/>
　其心則不犯非禮動與理合和氣生而鄙夭不作故<lb/>
　可以永其天年蓋惟全天下之正性者為能順天下<lb/>
　之正命也所謂能訓者是豈外人心而别有所謂訓<lb/>
　哉惟徳惟義是大訓也徳者人心之所得而義者人<lb/>
　心之所宜根于人心之所同然此之謂大訓上焉雖<lb/>
　善無徵無徵不信不信民不從古訓者即人心之所<lb/>
　同然而驗之于古之已然也古訓之所載者亦惟徳<lb/>
<pb n="13a"/>
　義而已非徳義之外有古訓也畢公之化民也本諸<lb/>
　同然而民易從㕘諸己然而民易信閑之之道孰有<lb/>
　過此者君陳一篇猶及於辟以止辟之說三細不宥<lb/>
　之說未免乎刑也此篇雖數商民之薄惡務旌别之<lb/>
　以生其愧恥之心無一言及于刑焉又足見世變風<lb/>
　移刑可措而不用矣<lb/>
王曰嗚呼父師邦之安危惟茲殷士不剛不柔厥徳允<lb/>
修惟周公克愼厥始惟君陳克和厥中惟公克成厥終<lb/>
<pb n="13b"/>
三后協心同底于道道洽政治澤潤生民四夷左衽罔<lb/>
不咸賴予小子永膺多福公其惟時成周建無窮之基<lb/>
亦有無窮之聞子孫訓其成式惟乂<lb/>
　此章又言商民係天下之利害畢公之任當有以成<lb/>
　周公君陳之化至此已世變風移安有反側之變如<lb/>
　三監時而康王以為邦之安危在此殷士常若變故<lb/>
　之迫乎其後此維時保惜居安慮危之意然邦之安<lb/>
　危雖在商士而化商士者在畢公之徳不剛不柔中<lb/>
<pb n="14a"/>
　之徳也謂寛猛相濟不急迫縱弛之謂也惟合于中<lb/>
則其德信乎修矣周公之謹厥始者此徳也君陳之和<lb/>
　厥中者此徳也畢公之成厥終者此徳也克謹者毖<lb/>
　商頑民是也謂之謹則多為之訓誨誘掖惟恐其為<lb/>
　變而未可以刑罰繩之也至和厥中則異于始矣和<lb/>
　者寛而有制從容以和是也謂之和則有相濟之義<lb/>
　意辟以止辟三細不宥而稍可繩之以法也至于畢<lb/>
　公之世則又異于中矣惟當有以防閑之使前日之<lb/>
<pb n="14b"/>
　功不壊天下之事莫難于成終少有怠弛則周公君<lb/>
　陳之化皆為之不終三后協心同底于道道者同于<lb/>
　化民也心者同于欲民之化也道出于心心合則道<lb/>
　同聖賢之政雖有始中終之異聖賢之心與道則無<lb/>
　始中終之異惟其三后相繼歴年浸久其化滋深故<lb/>
　道則浹洽而政自然治其澤則潤于生民謂之洽謂<lb/>
　之潤則其漸漬積累豈一日之功遽能如此哉由内<lb/>
　而外則京師既安而四夷左衽亦無不咸賴矣自下<lb/>
<pb n="15a"/>
　而上則生民既安而一人之尊亦膺受多福矣人君<lb/>
　以天下為一體内外上下無二體也不特四夷咸賴<lb/>
　君得其安在爾畢公之身亦能為成周建立無窮之<lb/>
　本亦有無窮之令名矣畢公豈好名要譽之人哉而<lb/>
　康王云爾者蓋為善必有令名令名善之彰著也非<lb/>
為名而為善也畢公能為成周立其無窮根本則自然<lb/>
　有此令名亦猶君陳篇曰其爾之休終有辭於永世<lb/>
　也不特畢公之身如此雖畢公之子孫亦順爾之成<lb/>
<pb n="15b"/>
　法以為治矣甚矣商民所係甚重以蕞爾之微逺而<lb/>
　四夷尊而人主近而畢公之身久而畢公之子孫皆<lb/>
於此乎有賴可見周自周公以來以商民為重衆人之<lb/>
　常情多忽略于垂成之際故康王之戒尤嚴<lb/>
嗚呼罔曰弗克惟既厥心罔曰民寡惟愼厥事欽若先<lb/>
王成烈以休于前政<lb/>
　此末章結上文之意畢公弗以難而弗能勝其任也<lb/>
　惟當盡其心而已心有毫釐之未盡則不可謂之既<lb/>
<pb n="16a"/>
　厥心亦勿以為易而民之寡少不足治也惟當謹其<lb/>
　事而已事有毫釐之忽略則不得謂之謹能若是則<lb/>
　可以敬順文武之烈而前人如周公君陳之政亦于<lb/>
　此而休美不然則為山九仞一簣而虧豈不有壞先<lb/>
　王之烈與前人之政乎<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷四十四<lb/>
</p>
<p>
</p>
  </div>
</body>
</text>
</TEI>
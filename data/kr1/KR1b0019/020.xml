<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷二十</head> <lb/>
    <p>
<pb n="1a"/>
欽定四庫全書<lb/>
　尚書詳解卷二十<lb/>
　　　　　　　　　　　　　　宋　陳經　撰<lb/>
微子<hi>商書</hi>
　此篇乃微子傷國家之將亡退而與箕子比干私相謀<lb/>
　議求所以無愧怍于先王而後已大率賢人君子忠孝<lb/>
　之心不見于安平無事之際毎見于悲傷惻怛之時使<lb/>
　三人之于紂言聴諫從則忠孝之心自與君臣相安冺然<lb/>
<pb n="1b"/>
　無迹之可窺矣惟其不然故以其憤鬱不平之氣發而<lb/>
　為言憂而不困怨而不亂則忠孝之心可因是而見矣<lb/>
殷既錯天命㣲子作誥父師少師<lb/>
　錯有亂之意天之命在人君順之則可今也紂以淫<lb/>
　湎暴虐化其上民亦習其惡於下也天所以命君之<lb/>
　意為之顛倒錯亂此㣲子所以憂也故作誥以告父<lb/>
　師少師二人父師太師即箕子也少師孤卿即比干也<lb/>
　㣲者圻内國名子爵入為王卿士者也在朝之臣亦<lb/>
<pb n="2a"/>
　衆矣微子獨告父師少師者當是時如飛亷惡來者<lb/>
　既道王以為不善不可告矣如伯夷太公者又處海<lb/>
　濱而避去以潔其身此三人者乃商家之宗臣與國<lb/>
　家社稷為存亡者也義不得與他臣同此其所以獨<lb/>
　告于父師少師<lb/>
㣲子若曰父師少師殷其弗或亂正四方我祖底遂陳<lb/>
于上我用沉酗于酒用亂敗厥徳于下殷罔不小大好<lb/>
草竊姦宄卿士師師非度凡有辜罪乃罔恒獲小民方<lb/>
<pb n="2b"/>
興相為敵讐今殷其淪喪若渉大水其無津涯殷遂喪<lb/>
越至于今曰父師少師我其發出狂吾家耄遜于荒今<lb/>
爾無指告于顛隮若之何其<lb/>
　微子之意若曰商家已不有治正四方之事言不復<lb/>
　興矣微子乃帝乙之元子紂之庶兄故謂我祖先王<lb/>
　致遂其功陳列于上可以慿藉扶持之具如彼今乃<lb/>
　以沉酗于酒之故用亂敗其徳于下如此是與我祖<lb/>
　相反也欲觀其表觀其影欲觀其源觀其流以其所<lb/>
<pb n="3a"/>
　形見考之則商民無小大皆為草野㓂盗與乎為惡<lb/>
　于内外而為姦宄之事為卿士在位者皆以非法度<lb/>
　之事而相師師者相師也與百僚師師之意同但百<lb/>
　僚師師者以善相師此之師師者以惡相師也惟其<lb/>
　卿士既以非度相師故為罪人之淵藪凡有辜罪皆<lb/>
　為有勢力者之所藏匿無有常得之者言不得而治<lb/>
　以法也小民方且起而相為讐敵則其所謂相友相<lb/>
　助相扶持者不復見矣今商其淪喪若涉大水觀其<lb/>
<pb n="3b"/>
　卿士如此小民如此氣象已有亡國之兆故曰商其<lb/>
　淪胥喪亡矣如涉大水無有涯際之可依殷遂喪越<lb/>
　至于今以言其喪亡不待于久只在于今父師少師<lb/>
　我其發出狂上既言商家之必亡故又言我所以憤<lb/>
　閔之意我其發病生狂吾處于家又且將耄亂欲遜<lb/>
　遯于荒野矣此其情之不能堪處者今亦無指意以<lb/>
　告我我待其顛隮隕墜之日又將何以處之此章之<lb/>
　義寫出胸中不平之言使當時紂若肯從諫則斯言<lb/>
<pb n="4a"/>
　當發于上不發于下矣當直情無𨼆于朝廷而不肯<lb/>
　退而私語于家矣為國者使賢人君子議論不發于<lb/>
　朝廷而發于私議亦豈有國者之福哉<lb/>
父師若曰王子天毒降災荒殷邦方興沉酗于酒乃罔<lb/>
畏畏咈其耉長舊有位人今殷民乃攘竊神祇之犧牷<lb/>
牲用以容將食無災降監殷民用乂讐斂召敵讐不怠<lb/>
罪合于一多瘠罔詔商今其有災我興受其敗商其淪<lb/>
喪我罔為臣僕詔王子出迪我舊云刻子王子弗出我<lb/>
<pb n="4b"/>
乃顛隮自靖人自獻于先王我不顧行遯<lb/>
　㣲子作誥以告二人今此篇惟父師箕子有言而比<lb/>
　干獨不以言見先儒以為明心同葢三人者之在當時<lb/>
　只有去就二節微子欲去而比干箕子皆欲就雖諫<lb/>
　而死與徉狂為奴其欲遂就之意一也故父師箕子<lb/>
　之言即比干之意父師之意若曰王子指微子也天<lb/>
　毒降災荒殷邦箕子不敢斥紂故但歸之天以為天<lb/>
　降災害荒亂于我邦天下化之方且興起為沉酗之<lb/>
<pb n="5a"/>
　事人之所以不為亂者以其知所畏也乃今不畏其<lb/>
　所當畏充此心以往何所不至雖有耉老成人與舊<lb/>
　在位而有年髙徳邵者皆咈逆之而不顧矣孔安國<lb/>
　曰色純曰犧體完曰牷牛羊豕曰牲器實曰用犧牷<lb/>
　牲用乃祭祀之物今商民乃攘竊而取之則為下者<lb/>
　既不知敬神矣祀有常典國有常刑今乃容其將食<lb/>
　而無災罰以及之是為上者亦縱其為不敬也此特<lb/>
　舉其祭祀國之大事于至重者如此其他可知降監<lb/>
<pb n="5b"/>
　殷民用乂讐歛召敵讐不怠商家之臣所以下視商<lb/>
　民用以為治者皆讐歛之道也言横賦重歛與民為<lb/>
　讐也在上者以讐視其民故民亦以讐視其上上下<lb/>
　交相為讐故曰召敵讐不怠者謂凶人為不善亦惟<lb/>
　日不足也人主乃天下之本其本處既濁亂故末流<lb/>
　亦濁亂是民之罪與上無異是乃合于一也瘠病疾<lb/>
　也民之多病無可以告語者以其有寃而不得伸也<lb/>
　商今其有灾觀上文所云皆是亡形立見即今日有<lb/>
<pb n="6a"/>
　灾我興起而受其敗矣商家既淪沒喪亡我豈可為<lb/>
　他人之臣僕此箕子之意與國存亡義不肯去詔王<lb/>
　子出迪我之教汝王子出則合于道是以去者教㣲<lb/>
　子而以不去者自期何况我舊時所云者過以為子<lb/>
　之所刻害葢微子為帝乙之元子箕子言于帝乙欲<lb/>
　立微子帝乙不從而立紂紂未必不疑忌吾二人今<lb/>
　王子若出去則我尚可以維持諫諍紂庶㡬知改悔<lb/>
　王子若不出紂終疑此二人雖欲諫之必不能入是<lb/>
<pb n="6b"/>
　致于顛隮矣忠臣之于國明知其大無道明知其天<lb/>
　命將絶亦未嘗不勉强而扶持之以求其百一千一<lb/>
　萬一之幸葢未有安坐而視其將亡者自靖人自獻<lb/>
　于先王我不顧行遯靖謀也人各自為謀以自獻于<lb/>
　先王思昔先王所望于我者惟忠孝而已行事不必<lb/>
　其皆同但處心無愧于一己無愧于公議無愧于先<lb/>
　王足矣微子出而存商祀則自獻以其孝比干箕子<lb/>
　一則以諫諍死一以困辱為奴以諫諍紂則自獻其<lb/>
<pb n="7a"/>
　忠我不顧其行遯是箕子比干决在于就而不肯去<lb/>
　國也讀此篇之意可見臣子心在乎天下國家而不<lb/>
　在其身共求天理之安而已其死非沽名其困辱者<lb/>
　非忍恥其去也非求生也各全乎忠孝故孔子知之<lb/>
　以為商有三仁者焉行雖不同而皆所以為天理之<lb/>
　安也<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷四十</head> <lb/>
    <p>
<pb n="1a"/>
欽定四庫全書<lb/>
　尚書詳解卷四十<lb/>
　　　　　　　　　　　　　宋　陳經　撰<lb/>
周官<hi>周書</hi>
　周官之書乃立政之效也二篇大率相為表裏傅說<lb/>
　之告高宗曰知之非艱行之惟艱周公作立政以戒<lb/>
　成王成王不但知之而已又且推而見于躬行茍成<lb/>
　王不能躬行周公之訓則言為徒言知為徒知而已<lb/>
<pb n="1b"/>
　考此篇之書如撫萬邦巡侯甸四征弗庭即立政詰<lb/>
　爾戎兵方行天下之意也如立太師太傅太保而下<lb/>
　即常伯常任凖人之意也如戒百官君子其爾典常<lb/>
　作之師即其惟克用常人之意也尊其所聞則高明<lb/>
　矣行其所知則光大矣成王所以能進於高明光大<lb/>
　之地者其惟能尊周公而行其所言者歟不然自非<lb/>
　踐履之深者必不能為此書也<lb/>
成王既黜殷命滅淮夷還歸在豐作周官<lb/>
<pb n="2a"/>
　據大誥之書微子之命之書知黜商在周公東征之<lb/>
　時據成王立政之序與多方之敘知滅淮夷在即政<lb/>
　之後其事非同時以其相因故連言之還歸在豐謂<lb/>
　既滅淮夷之後歸于宗周之都天下無事始作周官<lb/>
　夫黜商滅淮夷而繼以還歸在豐作周官何也天下<lb/>
　既定然後可以修太平之盛典當其外侮未除外患<lb/>
　未去君臣之間不得一日寧天下猶有梗吾治者成<lb/>
　王雖欲訓迪厥官其可得哉于此又有以見先後緩<lb/>
<pb n="2b"/>
　急各有其序而商之命不可以不黜淮夷之不可以<lb/>
　不滅也<lb/>
惟周王撫萬邦巡侯甸四征弗庭綏厥兆民六服羣辟<lb/>
罔不承徳歸于宗周董正治官<lb/>
　此史官敘述其所以作周官之由惟成王即位之初<lb/>
　鎭撫萬邦時巡侯甸之服侯甸近王畿者也四征弗<lb/>
　庭四方征討其諸侯之不服者以綏定其兆民此皆<lb/>
　成王所以振勵奮𤼵以聳動天下使諸侯不敢懐欺<lb/>
<pb n="3a"/>
　以玩其上亦所以示其禮樂征伐自天子出者也六<lb/>
　服羣辟罔不承徳禹時有五服成周則有六服通王<lb/>
　畿而為一服與侯甸男邦采衞而言之也聖人既有<lb/>
　以威天下而後有以懐天下惟其四征弗庭綏厥兆<lb/>
　民故六服諸侯因聖人之威自然有以懐其徳莫不<lb/>
　精白一心以奉承其上歸于宗周董正治官天下之<lb/>
　諸侯既皆承徳則四方無虞矣當國家閒暇必于是<lb/>
　時明其政刑迨天之未隂雨必綢繆其牖户此歸于<lb/>
<pb n="3b"/>
　宗周之日所以董督而正其治謂之百官不敢後也<lb/>
　讀此一章有以知人主守成之道在易之泰上下交<lb/>
　其志同之時也九三以陽剛之才聖人于此爻𤼵明<lb/>
　治泰之道曰包荒用憑河不遐遺朋亡得上于中行<lb/>
　治安之世人情溺于久安安于守常怠于因循憚于<lb/>
　改作又況人情于此易于玩法易于廢弛蠧弊自此<lb/>
　而生非有剛斷之才憑河之勇則不足以治泰天下<lb/>
　既平無事可慮則必不能為深思久逺之計故事之<lb/>
<pb n="4a"/>
　隠微者人材之在下僚者未必加之意非有不遐遺<lb/>
　之智則亦不能以治泰觀周王巡侯甸以征弗庭歸<lb/>
　于宗周董正治官其得泰卦用憑河不遐遺之意乎<lb/>
王曰若昔大猷制治于未亂保邦于未危曰唐虞稽古<lb/>
建官惟百内有百揆四岳外有州牧侯伯庶政惟和萬<lb/>
國咸寧夏商官倍亦克用乂明王立政不惟其官惟其<lb/>
人<lb/>
　若順也大猷大道也順古之大道而行之自制治于<lb/>
<pb n="4b"/>
　未亂保邦于未危而下皆古之大道也當未亂未危<lb/>
　之時常致其所以為亂為危之慮故制其治而使政<lb/>
　教之無缺保其邦而使上下之無虞此成王深見治<lb/>
　道有無窮之憂不以目前茍安而自治也古今之變<lb/>
　不齊治不長治者皆自人主怠忽之心生以治視治<lb/>
　而不以亂視治以安視安而不以危視安也曰唐虞<lb/>
　稽古建官惟百皆古人所以制治保邦之具也唐虞<lb/>
　考古以建官其數止干百蓋其民淳事簡故也在内<lb/>
<pb n="5a"/>
　則有百揆宰相之任四岳以分掌諸侯在外則有十<lb/>
　二州之牧與乎諸侯之長皆方伯連帥之職也既曰<lb/>
　建官惟百矣而在内則特舉百揆四岳在外則特舉<lb/>
　州牧侯伯何也唐虞之世執要以御詳故上下相維<lb/>
　内外相制莫不有法此亦王省惟嵗之意也内舉百<lb/>
　揆四岳之大臣而朝廷百僚之政無不舉矣外舉州<lb/>
　牧侯伯而邦國都鄙之政無不舉矣為治之綱領莫<lb/>
　有過于此者所以庶政得其和而政教禮刑無不理<lb/>
<pb n="5b"/>
　萬國得其寧而逺近内外無不安此唐虞建官其治<lb/>
　效所以若此也至于夏商與唐虞時異事異矣故廷<lb/>
　官之數則倍于唐虞唐虞官百夏商二百聖人觀時<lb/>
　之會通以行典禮以唐虞之官而治夏商則廢事以<lb/>
　夏商之官而治唐虞則空官時之不得不然也故亦<lb/>
　克用乂也要之聖人建官雖多寡各因時而不同然<lb/>
　其致治之意則一而已雖然記禮者之言與書不合<lb/>
　何也禮曰唐虞之官五十夏氏官百商二百周三百<lb/>
<pb n="6a"/>
　蓋禮記出于漢儒所記當以周官為正也明王立政<lb/>
　不惟其官惟其人立政之要不在于官之多惟在于<lb/>
　得其人蓋為人擇官者惟取其具官而已為官擇人<lb/>
　者必欲其得人焉茍不得其人徒取其具官謂之曠<lb/>
　官可也自非王者有明徳足以灼知治亂安危之本<lb/>
　與乎邪正賢否之辨安能如此故曰明王立政<lb/>
今予小子祇勤于徳夙夜不逮仰惟前代時若訓迪厥<lb/>
官立太師太傅太保兹惟三公論道經邦燮理隂陽官<lb/>
<pb n="6b"/>
不必備惟其人少師少傅少保曰三孤貳公𢎞化寅亮<lb/>
天地弼予一人<lb/>
　今我小子深見治道無窮故祇敬而勤勉于為徳夙<lb/>
　夜之間常如有所不及然此三句乃訓迪厥官之本<lb/>
　也惟其人主不自以為能故不自用而用人所以立<lb/>
　三公三孤六卿無不得其人也茍人主自以為能是<lb/>
　自用而不用人也三公三孤六卿豈知所以擇人哉<lb/>
　仰惟前代唐虞夏商所以迪官之意而順訓之若亦<lb/>
<pb n="7a"/>
　順也迪蹈也即前人所以建官之法順訓而迪蹈之<lb/>
　然則唐虞官百夏商二百周三百六十安在其能訓<lb/>
　迪厥官哉蓋惟識時變者斯足以行古人之法不識<lb/>
　時變惟區區陳迹之泥守雖則法古適所以為變古<lb/>
　則知成王所謂前代時若訓迪厥官者得其意而不<lb/>
　泥其迹也立太師太傅太保謂之三公先儒釋之曰<lb/>
　師天子所師法傅傅相天子保保安天子文王世子<lb/>
　曰師也者教諸以事而諭之徳保也者謹其身而輔<lb/>
<pb n="7b"/>
　翼之使歸諸道三公之官其職果安在乎曰論道經<lb/>
　邦燮理隂陽者三公之職也坐而論道謂之三公為<lb/>
　國者以道為經而以政事緯之是三公之官與天子<lb/>
　論道上以格其君之心初不斷獄聴訟簿書期會之<lb/>
　末也人主之心既正則百姓安于下而人得其和則<lb/>
　天地之和應之所以燮理之責者在此而已豈復如<lb/>
　後世災異之說與縱閉之術用求之于渺茫不可測<lb/>
　之間而後謂之燮理乎三公之職如此其大故官不<lb/>
<pb n="8a"/>
　必備惟其得人有人則居其位無人則闕之不可以<lb/>
　非其人而居此位也古人所以重其官如此重其官<lb/>
　所以重其責也必能論道經邦必能燮理隂陽者然<lb/>
　後可以處此若夫自以為能論道經邦能燮理隂陽<lb/>
　至于人主之心不格百姓不得其和日月薄蝕五星<lb/>
　失次水旱相仍妖孽並作此豈可誣也哉成王于此<lb/>
　篇舉三公之職至于周禮則有六卿而無三公何也<lb/>
　曰此古人之深意也三公萬化之本原故無定員不<lb/>
<pb n="8b"/>
　可以職事言三公而有職事則事一有司而已古人<lb/>
　之意不立員者所以見有司之職皆由三公而出而<lb/>
　三公非有司之職也論道經邦燮理隂陽特其大者<lb/>
　而言之耳至若太保率東方諸侯畢公率西方諸侯<lb/>
　自陜以東周公主之自陜以西召公主之是三公亦<lb/>
　統諸侯也至若鄉老二卿則公一人鄭康成謂三公<lb/>
　内與王論道中㕘六官之事外與六鄉之教是三公<lb/>
　以教乎民也以其無所不統而不可以一職拘之故<lb/>
<pb n="9a"/>
　周禮不立三公之職雖然周之六卿乃三公兼之也<lb/>
　顧命之書曰乃同召太保奭芮伯彤伯畢公衞侯毛<lb/>
　公是召公領冢宰畢公領司馬毛公領司空矣惟周<lb/>
　公位冢宰正百官是以公兼卿也春秋有宰周公是<lb/>
　以卿而兼公也自是而後不知古人建官之深意漢<lb/>
　以太尉為三公太尉武官也何以得與三公又其後<lb/>
　以司徒司馬司空為三公司徒司馬司空古之卿也<lb/>
　何以為三公之官名既不正故三公皆存其名而其<lb/>
<pb n="9b"/>
　實不舉矣雖漢人竊其燮理隂陽之意而以災異策<lb/>
　免三公似矣殊不知三公而遇災異自知其失職而<lb/>
　去可也人主以災異而策勉之不惟人主無畏天之<lb/>
　誠反移過臣下而所以待大臣之禮意亦已薄矣少<lb/>
　師少傅少保曰三孤孤特也言卑于公尊于卿也特<lb/>
　置此三者所以贊貳三公而𢎞大三公之化也何以<lb/>
　知之文王世子曰太傅審父子君臣之道以示之少<lb/>
　傅奉世子以觀太傅之徳行而審諭之可見三孤贊<lb/>
<pb n="10a"/>
　貳三公而𢎞大其化也寅敬也亮明也敬明其天地<lb/>
　之道以輔一人使人主知所以畏天也公孤之位不<lb/>
　同故其人才亦亞于公者也三公則燮理隂陽是隂<lb/>
　陽之權皆在三公也孤則特敬明天地是以一人而<lb/>
　奉天之意也三公不言弼一人三孤言弼一人是三<lb/>
　公者人主之師不敢以弼一人待之也此公孤之所<lb/>
　以異也<lb/>
冢宰掌邦治統百官均四海司空掌邦教敷五典擾兆<lb/>
<pb n="10b"/>
民宗伯掌邦禮治神人和上下司馬掌邦政統六師平<lb/>
邦國司寇掌邦禁詰姦慝刑暴亂司空掌邦土居四民<lb/>
時地利六卿分職各率其属以倡九牧阜成兆民<lb/>
　此章其詳見于周禮其目則總于周官冢宰即周禮<lb/>
　太宰之職也掌建邦之六典是治教禮政刑事皆兼<lb/>
　領之天官之職與他官不同他官掌一官之事天官<lb/>
　掌六官之事此宰相之職也故曰掌邦治謂之治則<lb/>
　合禮教刑政言之也統百官據天官其属六十安有<lb/>
<pb n="11a"/>
　百官以其兼掌六典故總謂之百官均四海均平也<lb/>
　使四海各得其平賢者居上不肖者居下則賢不肖<lb/>
　得其平貴不陵賤賤不犯貴則貴賤得其平推此以<lb/>
　往無適不平古之宰相如謂之阿衡謂之平章皆取<lb/>
　均平之義也司徒地官之卿也掌邦教以教民自堯<lb/>
　舜以來有之使契為司徒教以人倫是也敷五典即<lb/>
　君臣父子兄弟夫婦朋友五者常行之道敷布其條<lb/>
　教以教之擾馴也教之以漸而待之以雍容不迫匪<lb/>
<pb n="11b"/>
　亟匪緩之謂也宗伯春官之卿也掌邦之禮宗廟祭<lb/>
　祀之事天地神祇人鬼也謂之治神人者使神人之<lb/>
　祀皆得其理而不亂也和上下者宗伯所掌不特祭<lb/>
　祀之事如吉凶軍賓嘉之禮亦掌之而和其上下使<lb/>
　尊卑有别先後有等舉皆和而無乖爭也聖人之治<lb/>
　既有教以教之禮以和之其有不順禮教者于是大<lb/>
　則有兵小則有刑司馬掌兵戎之事也故謂之政政<lb/>
　者正天下之不正也故統六師以平邦國凡四方諸<lb/>
<pb n="12a"/>
　侯有負固不服有内外亂鳥獸行者皆司馬討伐之<lb/>
　司冦掌刑禁之事也故曰掌邦禁詰窮治之也姦邪<lb/>
　慝惡隠而難見則窮治之暴亂惡之已著者則刑之<lb/>
　司空冬官掌邦土所以繼之司冦之後者既有教與<lb/>
　禮以導之又有兵與刑以禁之則民始得以安其居<lb/>
　故司空掌邦土度地以居民使士農工商各不相雜<lb/>
　順天時以分地利授之以土也六卿分職凡此六卿<lb/>
　各分其職謂掌禮者不㕘之以刑掌教者不㕘之以<lb/>
<pb n="12b"/>
　事各率其属謂六官各有属六十六卿為之長以率<lb/>
　之使為九牧之倡同于大成其民而已内外之官雖<lb/>
　其職有不同而成民之意則一此又有以見古人之<lb/>
　治上下相維内外相制絲牽繩聮未始間斷舉郡國<lb/>
　之事總之州牧侯伯之事統之六卿舉六卿之事總<lb/>
　之天子猶身之使臂臂之使指也猶心之于五臟五<lb/>
　臟之于四肢百體也<lb/>
六年五服一朝又六年王乃時巡考制度于四岳諸侯<lb/>
<pb n="13a"/>
各朝于方岳大明黜陟<lb/>
　上文言六卿之率属在内之官也自六年五服一朝<lb/>
　而下在外之官也六年之中五服各一朝至六年而<lb/>
　始遍周禮行人之職侯服歳一見甸服二歳一見<lb/>
　男服三嵗一見采服四嵗一見衞服五嵗一見要服<lb/>
　六嵗一見周官上文六服羣辟罔不承徳而六年一<lb/>
　朝則曰五服何也蓋要近于蠻夷之地不必其來之<lb/>
　意也禮法之所治者有詳略而徳化之所施者無逺<lb/>
<pb n="13b"/>
　近要服之難制已久先王特為制朝貢之禮而不必<lb/>
　其來故武成序諸侯之助祭洛誥稱諸侯之和會康<lb/>
　誥陳諸侯之聴從皆止言侯甸男采衞之君而要服<lb/>
　不與焉此詳内略外之意也又六年王乃時巡又六<lb/>
　年則十二年之間五服諸侯經二次來朝矣故天子<lb/>
　出而巡狩以省方觀民時巡者如舜典春東夏南秋<lb/>
　西冬北也考制度于四岳天子巡狩至于方岳之下<lb/>
　者考其制度恐國有異政家有殊俗侯邦之正朔侯<lb/>
<pb n="14a"/>
　邦之禮樂與王政之正朔禮樂同乎異乎舜典所謂<lb/>
　協時月正日同律度量衡之意同也諸侯來朝于方<lb/>
　岳之下大明黜陟之法有功者加地進爵無功者貶<lb/>
　地黜爵也十二年之中人情久而易玩玩則變法易<lb/>
　令由此而起故古者天子巡狩皆所以檢察之然而<lb/>
　唐虞之制五載一巡狩羣后四朝而成王則六年五<lb/>
　服一朝十二年而一巡狩唐虞之制九載朝績而成<lb/>
　王則三嵗計羣吏之治此皆聖人識時知變時有古<lb/>
<pb n="14b"/>
　今事有繁簡則其法亦不得而同也<lb/>
王曰嗚呼凡我有官君子欽乃攸司愼乃出令令出惟<lb/>
行弗惟反以公滅私民其允懐<lb/>
　自大明黜陟而上皆法制也自凡我有官君子而下<lb/>
　皆戒勅之辭也先王之待官吏本末無不詳盡使吾<lb/>
　専以法制待之而官吏有出于法制之外則如之何<lb/>
　先王于法制之外又有諄諄告教使誠浹洽于士大<lb/>
　夫之心然後法不為徒設矣凡我有官君子大夫以<lb/>
<pb n="15a"/>
　上也欽乃攸司各謹汝之所司使為冢宰而不能統<lb/>
　百官均四海則冢宰失其職司使為司徒而不能敷<lb/>
　五典擾兆民則司徒失其職司以至于宗伯也司冦<lb/>
　也外而諸侯也莫不皆然謹乃出令當其令未出之<lb/>
　前致其審可也及其令之既出則有行而無反矣令<lb/>
　如反汗則民疑而不信矣然則令之出而利于民則<lb/>
　不反可也令出而不便于民豈可不反乎曰愼乃出<lb/>
　令于令未出之時致其謹則審其利害必其利民而<lb/>
<pb n="15b"/>
　無害者也凡人之情不知謹于未令之時徒知反于<lb/>
　既出之後則何以示信天下乎以公滅私民其允懐<lb/>
　民心既知有至公之理所謂公則恱是也公則一私<lb/>
　則萬殊惟其公則己之心自有以合民之心豈有不<lb/>
　一惟其私則所見各不同豈有不萬殊以公滅私則<lb/>
　所謂欽攸司慎出令者無往而非公矣<lb/>
學古入官議事以制政乃不迷其爾典常作之師無以<lb/>
利口亂厥官蓄疑敗謀怠忽荒政不學墻面莅事惟煩<lb/>
<pb n="16a"/>
　成王知有官君子其本原處皆在于學古然後可以<lb/>
　入官謂其能多識前言往行能致知窮理則見事自<lb/>
　明所以能議事以制所以能典常作之師昔子產鑄<lb/>
　刑書叔向非之曰昔者先王議事以制不為刑辟則<lb/>
　議事以制者謂其不拘于法因時之宜商議其可否<lb/>
　而制之也能達乎時之宜則處事無不當其有迷<lb/>
　惑乎典常者載之于典册可以共守者也以典常為<lb/>
　師法是循乎古也既達乎今之宜又循乎古之法自<lb/>
<pb n="16b"/>
　非學古者其能如是哉成王既示之以學古之為得<lb/>
　則又戒之以不學之為失凡以利口而亂厥官也蓄<lb/>
　疑敗謀也怠忽荒政也皆其不學墻面之故也利口<lb/>
　者辯佞之人作聰明以亂舊章者凡人知典常之可<lb/>
　法則其人必厚重必寛大不知典常之可法出新意<lb/>
　以變法亂政者必利口故曰無以利口亂厥官也蓄<lb/>
　疑者必敗謀蓋人心務要公正明白若夫懐疑猜于<lb/>
　中則其心必昏闇以之謀事必不善故曰敗謀舜之<lb/>
<pb n="17a"/>
　所以百志惟熈者以其疑謀勿成也唐徳宗之所以<lb/>
　用邪而不用君子者以其多疑故也怠忽荒政民生<lb/>
　在勤勤則在敬茍萌一毫怠忽之心則今日廢一事<lb/>
　明日廢一事事之不舉者多矣豈非荒政乎凡此數<lb/>
　者利口蓄疑怠忽皆根于不學學則有所見必不利<lb/>
　口不蓄疑不怠忽人而至於不學則如面墻然無所<lb/>
　見也無所見則安得不利口蓄疑怠忽哉以不學之<lb/>
　人而臨事則胸中膠膠擾擾事之千變萬賾紛亂於<lb/>
<pb n="17b"/>
　吾心此其所以煩也以明理之人處事投之紛擾而<lb/>
　不亂處之以至難而不懼蓋其理素定於胷中也然<lb/>
　則學其可已乎成王之所得者自其學有緝熈於光<lb/>
　明敬止故如此<lb/>
戒爾卿士功崇惟志業廣惟勤惟克果斷乃罔後艱位<lb/>
不期驕禄不期侈恭儉惟徳無載爾偽作徳心逸日休<lb/>
作偽心勞日拙居寵思危罔不惟畏弗畏入畏<lb/>
　前言凡爾有官君子則并卿大夫而告之此言戒爾<lb/>
<pb n="18a"/>
　卿士則又専指六卿而告之六卿其職為尊其所掌<lb/>
　為甚重者也功之崇也惟在于立志業之廣也惟在<lb/>
　于勤勞蓋爾卿士所當為者上而尊主下而庇民孰<lb/>
　非功業乎自其已成者言之謂之功自其始修者言<lb/>
　之謂之業志者其所向在此也所期者大則功必大<lb/>
　如伊尹居莘之野欲堯舜其君民之志也勤者勉力<lb/>
　而修之無有作輟也所勤者不怠則其業必廣如周<lb/>
　公仰而思之夜以繼日此勤也勤所以成此志非勤<lb/>
<pb n="18b"/>
　之外别有功也然而志也勤也其要則在於果斷蓋<lb/>
　蓄疑所以敗謀而猶豫者不足以成事志非果斷則<lb/>
　不立勤非果斷則易倦斷在必為而不見其有艱難<lb/>
　辛苦之後患則功業無有不崇而廣也乃罔後艱者<lb/>
　不見其為難也雖然知有志有勤者果斷矣然而處<lb/>
　富貴之地苟非獨立有見者鮮有不移於驕侈蓋人<lb/>
　只有一心不如此則如彼于此有所重必於彼有所<lb/>
　輕故又戒之以驕侈位不期于驕而驕自生禄不期<lb/>
<pb n="19a"/>
　于侈而侈自至此世俗之常情也不為驕侈之所移<lb/>
　者君子之特立也欲其不驕則莫如恭欲其不侈則<lb/>
　莫如儉然恭儉豈可以聲音笑貌為哉恭儉而以聲<lb/>
　音笑貌為則作意於為善以取名而非由内心以生<lb/>
　也徳者得於已也恭儉得于已則是善出於所性豈<lb/>
　容有所行偽者哉徳之與偽雖恭儉則同而所以恭<lb/>
　儉則異卿士當致其辨善根于性之自然而非可作<lb/>
　意以為之也恭儉出于徳者則其心綽然有裕心廣<lb/>
<pb n="19b"/>
　體胖心逸日休如此其廣大也恭儉而出于偽者則<lb/>
　其心焦然而不寧戚然而不安心勞日拙如此其褊<lb/>
　隘也夫人始者作偽以為善本以取名邀譽也而不<lb/>
　知有心勞日拙者存焉其不用意于為善而善根所<lb/>
　性本無求于心逸日休而自有心逸日休之理君子<lb/>
　于此當有所決擇矣居寵思危謂徳勝于禄雖高<lb/>
　而不危雖滿而不溢禄勝于徳則必有危之理當居<lb/>
　寵之時常思其所以危則戰兢自持而無不畏矣惟<lb/>
<pb n="20a"/>
　知畏者而終可以無所畏不知畏則禍患將不旋踵<lb/>
　而至豈非入畏哉成王之戒卿士也開其向善之端<lb/>
　復有以斷其為不善之路當時之聞其訓者知所以<lb/>
　洗心滌慮矣<lb/>
推賢讓能庶官乃和不和政厖舉能其官惟爾之能稱<lb/>
匪其人惟爾不任<lb/>
　此又戒之以相遜凡人所能遜者以其有樂善之心<lb/>
　人之所以不能遜者以其有忌賢嫉能之心人而有<lb/>
<pb n="20b"/>
　忌嫉之心則人亦將忌我而嫉我矣彼此相忌相嫉<lb/>
　安有和乎人而有推賢讓能之心則人亦將遜我矣<lb/>
　如禹稷臯陶更相汲引不為比周如晉范宣子讓其<lb/>
　下皆讓安有不和乎至于不和則在官無善政而政<lb/>
　多雜矣天下之事善惡無不在已使卿士所舉之人<lb/>
　而能其官則爾卿士亦有能焉所舉之非其人是爾<lb/>
　之不任其責也善不善所舉也在人而舉之者在我<lb/>
　是亦已之善不善也為卿士者豈可不謹于舉人乎<lb/>
<pb n="21a"/>
王曰嗚呼三事暨大夫敬爾有官亂爾有政以佑乃辟<lb/>
永康兆民萬邦惟無斁<lb/>
　周官之篇成王戒有官君子戒卿士者其辭不一而<lb/>
　其本末無不詳具矣至此又總而告之曰嗚呼三事<lb/>
　即乃事乃凖乃牧暨大夫次于卿者敬爾所居之官<lb/>
　治爾所掌之政佑助乎爾之君以安兆民使萬邦無<lb/>
　厭斁于我周家成王之意謂上文所以告汝者其大<lb/>
　要則在此而已為君者以安民為要為臣者以佑君<lb/>
<pb n="21b"/>
　安民為要使天下之民無一夫不被其澤則爾有官<lb/>
　君子卿士為稱職<lb/>
成王既伐東夷肅愼來賀俾榮伯作賄肅愼之命<lb/>
　東夷即淮夷也伐東夷何與于肅愼而肅愼之來賀<lb/>
　蓋畏威而懐徳也使成王之伐東夷也逞心于兵戎<lb/>
　之間以邀功為心則肅愼氏豈肯懐之哉至于此又<lb/>
　有以見詰爾戎兵以陟禹之迹方行天下至于海表<lb/>
　罔有不服其效如此王俾榮伯作肅愼之命榮伯畿<lb/>
<pb n="22a"/>
　内諸侯入為王卿士周之同姓也成王賄之以幣帛<lb/>
　所以嘉其逺來之意而慰撫其慕義之誠故有肅愼<lb/>
　之命而榮伯實作書此書已亡矣肅愼氏即東之夷<lb/>
　也<lb/>
周公在豐將殁欲葬成周公薨成王葬于畢告周公作<lb/>
亳姑<lb/>
　周公既退老不歸于魯而在豐者周公雖退而其心<lb/>
　猶在周使成王于政事之間有所謀度咨問焉非謂<lb/>
<pb n="22b"/>
　既退老遂忘成王也將殁欲葬成周成周即頑民所<lb/>
　遷之地洛邑也商民服周公之化已久師保萬民民<lb/>
　懐其徳故於垂殁之際欲葬成周者所以係商民之<lb/>
　心也大臣於進退死生之際如此其不茍也于既退<lb/>
　之日而不忘其君于將死之後而不忘乎民是周公<lb/>
　之心始終乎周家也公薨成王葬于畢畢者文武墓<lb/>
　之所在也成王不敢臣周公故葬之于文武之墓其<lb/>
　亦有以見成王尊徳樂道之意矣既葬之後致告周<lb/>
<pb n="23a"/>
　公以葬畢之事與乎遷奄之事而作亳姑之篇亳姑<lb/>
　即蒲姑也周公前此欲遷奄君於蒲姑至此告其已<lb/>
　遷矣夫子序書數言之間而周公進退死生之義得<lb/>
　其正成王尊徳樂道之意為有加可謂辭約而理盡<lb/>
　矣亳姑之書亦已亡<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷四十<lb/>
</p>
<p>
</p>
  </div>
</body>
</text>
</TEI>
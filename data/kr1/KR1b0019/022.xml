<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷二十二</head> <lb/>
    <p>
<pb n="1a"/>
欽定四庫全書<lb/>
　尚書詳解卷二十二<lb/>
　　　　　　　　　　　　　　宋　陳經　撰<lb/>
牧誓<hi>周書</hi>
　此篇至牧而誓故謂之牧誓泰誓三篇未已也又有牧誓<lb/>
　之篇聖人之重于用兵也如此誠以冐白刃涉鋒鏑驅民<lb/>
　于萬死一生之地其器則凶其事則危聖人豈敢輕乎牧<lb/>
　誓乃臨敵之時也讀典謨之書如鼓春風雍容于揖遜之<lb/>
<pb n="1b"/>
　中而有不自知者讀湯誓泰誓牧誓之篇如覩秋風之肅<lb/>
　殺使人有戰慄而不已者春與秋氣象雖不侔刑賞雖不<lb/>
均而天之所以生物則一聖人之心亦豈有二致時焉而已<lb/>
武王戎車三百兩虎賁三百人與受戰于牧野作牧誓<lb/>
　戎車兵車也百夫之長一人而乘一車虎賁即百夫<lb/>
　長也故車有三百兩虎賁亦三百人虎賁言其猛如<lb/>
　虎然一車謂之一輛車有兩輪故也古者井田之賦<lb/>
　六十四井為甸計有五百七十六夫共出長轂一乘<lb/>
<pb n="2a"/>
　甲士三人步卒七十二人三百乘當有三萬一千六<lb/>
　百人一車既有七十二人而此云一車百夫長所載<lb/>
　何也葢七十二人者計元科兵之數至于臨敵對戰<lb/>
　則依六卿軍法五人為伍五伍為兩四兩為卒五卒<lb/>
　為旅五旅為師五師為軍其車雖在其人分散武王<lb/>
　與受戰諸侯之師八百國而止云戎車三百輛虎賁<lb/>
　三百人以武王腹心之兵故也<lb/>
時甲子昧爽王朝至于商郊牧野乃誓王左杖黄鉞右<lb/>
<pb n="2b"/>
秉白旄以麾曰逖矣西土之人王曰嗟我友邦冢君御<lb/>
事司徒司馬司空亞旅師氏千夫長百夫長及庸蜀羌<lb/>
髳㣲盧彭濮人稱爾戈比而干立爾矛予其誓<lb/>
　甲子昧爽時克紂之月甲子日也春秋主書紀事編<lb/>
　次為文于法日月時年皆具其有不具史闕耳尚書<lb/>
　惟記言語直指設言之日上篇戊午次河朔洛誥戊<lb/>
　辰王在新邑與此甲子皆有日無月史意不為編次<lb/>
　也昧㝠也爽明也將明未明之時王朝至于商郊牧<lb/>
<pb n="3a"/>
　野紂近郊三十里地名牧癸亥既陳甲子之朝臨戰<lb/>
　時復誓王左杖黄鉞右秉白旄以麾鉞斧也飾之以<lb/>
　金曰黄鉞白旄者旗之名白色使逺處可望右秉白<lb/>
　旄便以指麾曰逖矣西土之人西土乃武王心腹之<lb/>
　衆故先舉西土逖逺也言西土之人來此路逺得無<lb/>
　跋涉之勞乎所以勞來慰撫之言此見聖人至誠之<lb/>
　意浹洽于下王曰嗟我友邦冢君泰誓上篇及友邦<lb/>
　君中下篇只及西土至此又合友邦君而告之御事<lb/>
<pb n="3b"/>
　司徒司馬司空此即諸侯治事之三卿也亞旅者衆<lb/>
　大夫次于卿者也師氏大夫以兵守門者也千夫之<lb/>
　長師帥也百夫之長卒帥也及庸蜀羌髳㣲盧彭濮<lb/>
　人八國乃西南夷與江漢之夷也文王為西伯化行<lb/>
　乎江漢自北而南故八國皆來助武王伐紂舉其逺<lb/>
　則其近之諸侯不言可知矣夫以八國諸侯與夫蠻<lb/>
　夷之國不期而自至則武王所感格亦可見矣紂之<lb/>
　暴虐不得人心亦可見矣稱爾戈比爾干立爾矛予<lb/>
<pb n="4a"/>
　其誓戈即㦸也干即楯也亦兵器也戈則人執以舉<lb/>
　之謂之稱干則並以捍敵故曰比矛長立于地故曰<lb/>
　立凡此皆是軍中之器械各以預備然後聴我一人<lb/>
　之誓使之人心齊一也<lb/>
王曰古人有言曰牝雞無晨牝雞之晨惟家之索今商<lb/>
王受惟婦言是用昏棄厥肆祀弗答昏棄厥遺王父母<lb/>
弟不迪乃惟四方之多罪逋逃是崇是長是信是使是<lb/>
以為大夫卿士俾暴虐于百姓以姦宄于商邑今予發<lb/>
<pb n="4b"/>
惟恭行天之罰<lb/>
　此章言紂所為皆是君臣夫婦兄弟天理倒置所貴<lb/>
　乎人倫者以其男正乎外女正乎内親其親長其長<lb/>
　君子在位小人在野如此則為各止其所各當其分<lb/>
　也今也紂之所為一切相反使婦人預政事以婦人<lb/>
　之喜怒為賞罰是則牝雞而司晨者也此豈男女夫<lb/>
　婦之正理乎肆陳也所陳之祭祀謂宗廟之祀也以<lb/>
　昏亂而棄其所陳之祭祀而不能享鬼神是不知有<lb/>
<pb n="5a"/>
　親王父者祖之昆弟也母弟者同母之弟也遺棄也<lb/>
　迪道也以昏棄而遺其祖之昆弟與同母之弟而不<lb/>
　以道接之是不知有長此豈親親長長之理乎四方<lb/>
　之多罪而逋走逃亡者紂之資質與此等人合故崇<lb/>
　之長之信之使之又以大夫卿士之官而用之使此<lb/>
　等人肆暴虐于百姓為姦為宄于商之都邑是小人<lb/>
　在位君子在野此豈君臣之理乎凡人理之常一切<lb/>
　更變倒置至此則天罰之所必加也故予小子發得<lb/>
<pb n="5b"/>
　以恭敬而行上天之罰<lb/>
今日之事不愆于六步七步乃止齊焉夫子朂哉不愆<lb/>
于四伐五伐六伐七伐乃止齊焉朂哉夫子尚桓桓如<lb/>
虎如貔如熊如羆于商郊弗迓克奔以役西土朂哉<lb/>
夫子爾所弗朂其于爾躬有戮<lb/>
　此章可以見武王仁義之師而坐作進退莫不有法<lb/>
　度今日戰陣之事不過于六步七步必止而齊整其<lb/>
　衆此步伍之有法也夫子指將士也朂勉也伐者擊<lb/>
<pb n="6a"/>
　刺也少則四五伐多至六七伐亦必止而齊整其衆<lb/>
　此擊刺而有其法也武王問兵法于太公凡纎悉曲<lb/>
　折處無有不知兵法莫難于用衆善用衆者使三軍<lb/>
　為一軍千萬人為一人故不見其為多武王以三百<lb/>
　輛之兵車兼八百國之諸侯與蠻夷之衆可謂多矣<lb/>
　若無法度則多適以為累不見其益也朂哉夫子尚<lb/>
　桓桓者勇壯之貌也虎貔熊羆四獸皆勇猛也于商<lb/>
　郊各致其勇力如四獸然于之一字如詩所謂我出<lb/>
<pb n="6b"/>
　我車于彼郊矣之于同其于字訓往也乃若君子于<lb/>
　役亦是于也弗迓克奔以役西土不殺已降也其有<lb/>
　能訓以歸我者不可迎擊之當収用之以為西土之<lb/>
　役朂哉夫子爾其有不能致勉者爾躬必有戮觀此<lb/>
　一句又見聖人仁心能變夏商之俗啓誓于甘則曰<lb/>
　孥戮湯之誓亦曰孥戮此乃聖人立此重罰以警衆<lb/>
　至武王之誓則曰爾躬有戮是以其世變風移與夏<lb/>
　商又不同矣<lb/>
<pb n="7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷二十二<lb/>
</p>
<p>
</p>
  </div>
</body>
</text>
</TEI>
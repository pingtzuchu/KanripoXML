<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷三十九</head> <lb/>
    <p>
<pb n="1a"/>
欽定四庫全書<lb/>
　尚書詳解卷三十九<lb/>
　　　　　　　　　　　　　宋　陳經　撰<lb/>
立政<hi>周書</hi>
　立政之篇無非戒以用人之事也不曰用人而曰立<lb/>
　政何也昜曰制而用之謂之法推而行之存乎人記<lb/>
曰文武之政布在方策其人存則其政舉人主雖有法<lb/>
　度紀綱纎悉委曲無不詳盡苟不得其人而用之則<lb/>
<pb n="1b"/>
　法度豈能自行哉是亦為虚具而已矣故戒其君以<lb/>
　用人而以立政名篇蓋得人則政自立成王幼冲之<lb/>
　日因流言之變不免置疑于周公則知人之明成王<lb/>
　或者猶未之盡既不能知人安能用人此人主之切<lb/>
　要周公所以拳拳於此篇之書也<lb/>
周公作立政<lb/>
　孔子序此書亦與周公作無逸同直書之而其意自<lb/>
　顯也古者大臣之戒君本末無不兼舉無逸之書乃<lb/>
<pb n="2a"/>
人主治身之本原而立政一書乃人主出治之大要二<lb/>
　者亦未始不相為用蓋專於逸樂者遊心于多慾其<lb/>
　志與小人合不知君子之可親能用人以立政自非<lb/>
　憂勤于治心原昭晰者不能也周公以無逸戒其前<lb/>
　又以立政繼其後而人主所以自治出治之大端盡<lb/>
　矣召公得周公作無逸之意而公劉之詩專戒以民<lb/>
事得周公立政之書而卷阿之詩專戒以求賢所以同<lb/>
　心輔政者其在兹歟<lb/>
<pb n="2b"/>
周公若曰拜手稽首告嗣天子王矣用咸戒于王曰王<lb/>
左右常伯常任凖人綴衣虎賁周公曰嗚呼休兹知恤<lb/>
鮮哉<lb/>
　周公拜手稽首致敬盡禮所以起成王之敬心欲其<lb/>
　聴之專也告嗣天子王矣子曰嗣指成王也嗣天子<lb/>
　今己為王矣與前幼冲之時不同居王者之位必有<lb/>
　以盡王者之責王者之責莫重於任人故周公盡舉<lb/>
　以告之謂之咸戒無有不盡之意也既言其大者又<lb/>
<pb n="3a"/>
　言其小者曰在王之左右日與之親近者其大則有<lb/>
　常伯牧民之長者常任乃任事之公卿也凖人乃守<lb/>
　法之有司也其小則有綴衣掌王衣服者虎賁以武<lb/>
　力事王者周公又從而嘆之曰休兹用人之道實乃<lb/>
　為政之至美者也能知以此為憂者亦鮮矣惟其知<lb/>
　恤則不敢輕于用人此數句乃立政一篇之綱領也<lb/>
　雖然常伯常任凖人三宅之大臣周公奚為舉此以<lb/>
　戒成王哉三宅之大臣成王出而臨朝與之講論治<lb/>
<pb n="3b"/>
　道者也其見之時特少綴衣虎賁之臣成王退朝與<lb/>
　之䙝近者也其見之時多茍惟大臣之是擇而忽略<lb/>
　於䙝近之小臣則讒諂面諛便嬖側媚之臣間于其<lb/>
　間人主日與不正人居則其氣味之所薰染亦將流<lb/>
　於不正矣穆王命伯冏為太僕正必及于文武之時<lb/>
　小大之臣咸懐忠良侍御僕從罔非正人此先王所<lb/>
　以養成君徳者在此而已漢世猶有古意禁闥之中<lb/>
　大抵皆以士人居之如吾丘壽王司馬相如之徒嵗<lb/>
<pb n="4a"/>
　時宿衞亦擇其士民之良者自是而後此意寖薄人<lb/>
　主日與宦官女子武夫姦人相處其視周官之戒亦<lb/>
　已戾矣<lb/>
古之人迪惟有夏乃有室大競籲俊尊上帝迪知忱恂<lb/>
于九徳之行乃敢告教厥后曰拜手稽首后矣曰宅乃<lb/>
事宅乃牧宅乃凖兹惟后矣謀面用丕訓徳則乃宅人<lb/>
兹乃三宅無義民桀徳惟乃弗作往任是惟暴徳罔後<lb/>
　周公既言知此為憂者鮮則又言古之人惟有夏之<lb/>
<pb n="4b"/>
　君能蹈行之有室之所以競强而至于大治者皆自<lb/>
　籲俊尊上帝也籲招呼也籲俊奚與于尊上帝蓋天<lb/>
　下之事無一而非天之事位天位也職天職也禄天<lb/>
　禄也事天工也茍得其賢者布于百執事之列則事<lb/>
　得其敘民得其理物得其和豈非尊上帝者在此歟<lb/>
　或者不知此意賢有徳則棄而不用小人則用之使<lb/>
　天職天工天位天禄皆紊亂而穢徳自彰聞矣方且<lb/>
　飾玉帛粢盛曰吾以事天也不知事天者果在于<lb/>
<pb n="5a"/>
　實乎抑在虚文乎然籲俊尊上帝則賢者既至矣又<lb/>
　當知之愈深信之愈篤九徳即臯陶所陳之九徳也<lb/>
　迪知者迪已之所踐履而知之如臯陶所謂亦行有<lb/>
　九徳亦言其人有徳是也忱恂者虚心至誠以待之<lb/>
　如伯益所謂任賢勿貳是也如知之深信之篤則九<lb/>
　徳之人其剛其柔其正直無不一一知其情性有夏<lb/>
　之君既能如此故有夏之臣方敢進用人之戒人君<lb/>
　必有用人之誠則人臣進用人之戒君未有此誠則<lb/>
<pb n="5b"/>
　人臣豈敢諫雖諫而無益矣曰拜手稽首后矣亦與<lb/>
　周公拜手稽首告嗣天子王矣同意人君用人之道<lb/>
　無有窮已不可謂迪知忱恂于九徳之行如是而足<lb/>
　矣又須能官使人材使位與徳稱而可宅居也安也<lb/>
　有常任之才者然後可以宅乃事之職有常伯之才<lb/>
　者然後可以宅乃牧之職有凖人之才者然後可以<lb/>
　宅乃凖之職禹曰知人則哲能官人棫樸之詩曰文<lb/>
　王能官人能知人而不能官人則用非其所能能非<lb/>
<pb n="6a"/>
　所用故曰宅乃事宅乃牧宅乃凖兹惟后矣三宅各<lb/>
　當其位各得其人為君之道盡于此矣此所以宅人<lb/>
　之要則又在乎謀面丕訓徳也大順徳之人謀之人<lb/>
　以為未足又面之以已詢之左右詢之大夫詢之國<lb/>
　人此謀之也觀其言辭觀其容止觀其行事此面之<lb/>
也人與已相參以此用丕訓徳之人則以之宅人無不<lb/>
　各安其位矣是皆有夏之君臣如此自其子孫如桀<lb/>
　者不能法乃祖之所以用人故三宅之中無有義民<lb/>
<pb n="6b"/>
　義民者知義理之人謂賢者也三宅之所以無義民<lb/>
　以桀徳不能如往昔所以任人之道既不能如往昔<lb/>
　任人之道則所任者皆暴徳之人謂凶徳也用非其<lb/>
　人所以無後而用殄厥世此治亂得失之明驗也<lb/>
亦越成湯陟丕釐上帝之耿命乃用三有宅克即宅曰<lb/>
三有俊克即俊嚴惟丕式克用三宅三俊其在商邑用<lb/>
協于厥邑其在四方用丕式見徳<lb/>
　陟升也對黜而言之桀則升湯矣桀不作往任而無<lb/>
<pb n="7a"/>
　後於是成湯升為天子耿明也釐理也上帝之明命<lb/>
　至桀而不得其理湯之升也丕釐上帝之耿命則有<lb/>
　作新之意所謂上帝之明命安在哉即求諸吾心可<lb/>
　也吾之心昭然瑩徹無一毫之累則賢俊之心在是<lb/>
　則上帝之心亦在是籲俊尊上帝者即此而尊之也<lb/>
　乃用三有宅謂宅乃事宅乃牧宅乃凖用三宅之人<lb/>
　而能即宅是徳與位稱者也曰三有俊謂稱其人之<lb/>
　有乃事乃牧乃凖之才而能即俊是才與名孚也已<lb/>
<pb n="7b"/>
　用之三宅既各當其位未用之三俊又各當其才豈<lb/>
　非丕釐上帝之耿命端在於此乎既有以得賢者之<lb/>
　用又有以安賢者之心豈為高爵厚禄而來上以正<lb/>
　其君下以澤其民是賢者之心也茍人主無尊徳樂<lb/>
道之意不能敬其所言法其所為則賢者不能一朝居<lb/>
　故成湯能嚴敬之以禮貌思之於心無非所以大法<lb/>
　賢者之所為如湯學於伊尹是也如成王畏相是也<lb/>
　如此則能用三宅三俊矣人主之徳見于用賢者如<lb/>
<pb n="8a"/>
　此則大明麗天無幽不燭其在商邑之近也則協於<lb/>
　厥邑和而無乖其在四方之逺也則大法上天之所<lb/>
　為而見湯之徳聖人之徳初無逺近之殊而天下之<lb/>
　感聖人之徳者自有逺近之異協於厥邑其視丕式<lb/>
　見徳則深矣<lb/>
嗚呼其在受徳暋惟羞刑暴徳之人同於厥邦乃惟庶<lb/>
習逸徳之人同于厥政帝欽罰之乃伻我有夏式商受<lb/>
命奄甸萬姓<lb/>
<pb n="8b"/>
　暋者强也亦曰昏也受不能如湯之丕釐上帝耿命<lb/>
　乃自强于昏徳紂之徳既昏則與君子不合而三宅<lb/>
　三俊之賢皆逺去與小人合羞刑暴徳者與夫庶習<lb/>
　逸徳者則進用之羞進也惟進用刑與暴徳人以同<lb/>
　厥邦又惟庶習逸徳放逸之徳習者非一與斯人而<lb/>
　同厥政帝欽罰之受之徳在於不敬處不敬非天也<lb/>
　故天以敬罰之以敬罰不敬即春秋用賢治不肖不<lb/>
　以亂易亂之意也乃俾我有夏使我周家有華夏之<lb/>
<pb n="9a"/>
　國式法成湯當時所以受天命而奄治萬姓文武之<lb/>
　心與湯同紂之意與桀同故文武之伐紂亦猶成湯<lb/>
　之伐桀故曰式商受命<lb/>
亦越文王武王克知三有宅心灼見三有俊心以敬事<lb/>
上帝立民長伯<lb/>
　文王武王之興也能知三有宅之心又能灼見三有<lb/>
　俊之心然則紂曷為不能克知灼見而文武為能克<lb/>
　知灼見蓋文武克知己之心故能克知三宅之心文<lb/>
<pb n="9b"/>
　武灼見己之心故能灼見三俊之心臯陶所謂亦行<lb/>
　有九徳禮記所謂取人以身文武不能自知自見己<lb/>
　之心則一心之間毫釐有間形于事物之際是非易<lb/>
位矣安能知人乎有堯之聰明文思必能知舜有舜之<lb/>
濬哲文明必能知禹皋陶有文武則必能克知灼見三<lb/>
　宅三俊此知人之道先于自知者也上帝高逺奚自<lb/>
　而敬事之下民之衆奚自而治之文武即其克知三<lb/>
　宅灼見三俊者而敬事上帝是此心與天合也文武<lb/>
<pb n="10a"/>
　即其克灼者而立民長伯封建諸侯是此心與人合<lb/>
　也天人之勢雖不同而其實則根於文武之心嗚呼<lb/>
　天下未嘗無賢才也有夏弗作往任而三宅無義民<lb/>
　成湯興而克即宅克即俊紂之所用者暴徳逸徳之<lb/>
　人而文武興則克知灼見三宅三俊皆為用是豈宅<lb/>
　俊隠于桀紂之世而獨興于文武之時乎易曰水流<lb/>
　濕火就燥雲從龍風從虎聖人作而萬物覩本乎天<lb/>
　者親上本乎地者親下則各從其類也聖賢之會遇<lb/>
<pb n="10b"/>
　各以氣類相感自然之理也<lb/>
立政任人凖夫牧作三事虎賁綴衣趣馬小尹左右攜<lb/>
僕百司庶府大都小伯藝人表臣百司太史尹伯庶常<lb/>
吉士司徒司馬司空亞旅夷微盧烝三亳阪尹<lb/>
　此周公詳言文武所以得人凡小大逺近内外無不<lb/>
　各得其人也謂文武之所以立政者初不在於紀綱<lb/>
　制度之間而皆惟得人之為要任人即常任也凖夫<lb/>
　即凖人也牧即常伯也三宅之人所任之事作書者<lb/>
<pb n="11a"/>
　互文耳作三事謂三宅之事此王朝之大臣也虎賁<lb/>
　以武力衞王者也綴衣掌王衣服者也趣馬掌馬者<lb/>
　小尹小官之長也左右攜僕執持器物之臣百司庶<lb/>
府府庫藏吏在内之百司也大都小伯治大都小都之<lb/>
　長也藝人執技藝以事上者表臣為表幹者百司在<lb/>
　外之百官有司也太史下大夫掌六典之貳尹伯長<lb/>
　官若周禮每官各有長庶常吉士自綴衣而下無非<lb/>
　常久有吉徳之士君子則用心有常而為吉小人則<lb/>
<pb n="11b"/>
　用心不常而為凶臯陶曰彰厥有常吉哉亦此意也<lb/>
　司徒司馬司空又舉文武當時所以擇人為諸侯之<lb/>
　三卿者與夫為亞大夫者為旅士者夷微盧烝四國<lb/>
　也三亳商之故地分而為三也與夫阪險之地皆立<lb/>
　官以長之故曰尹言夷微盧烝也三亳也阪險之地<lb/>
　也皆有尹無不得人以此見文武之時不特内而王<lb/>
　朝小大之臣皆得其人外而諸侯之國逺近之臣亦<lb/>
　無不得人今取周禮而讀之下至于醯人醢人與夫<lb/>
<pb n="12a"/>
　邦國都鄙建其長立其屬可以見成周内外小大逺<lb/>
　近無不得人也雖然文武以一人之聦明豈能周知<lb/>
　逺近内外小大之臣哉蓋聖人之治自有體統人主<lb/>
　之職論一相一相之職統百官想夫王朝之上如三<lb/>
　宅之臣人主之所親擇而其下之小大之臣則又合<lb/>
　委之三宅者也不然何以高宗戒傅說曰惟暨乃僚<lb/>
　罔不同心穆王命伯冏曰慎簡乃僚無以巧言令色<lb/>
　哉觀文武之時亦可謂盛矣不特文武為然而周人<lb/>
<pb n="12b"/>
　之治亦莫不然君奭之書曰矧咸奔走惟兹惟徳稱<lb/>
　古人所以為天下者上自公卿下至執事之職無非<lb/>
　賢者孟子曰在王所者長幼卑尊皆薛居州王誰與<lb/>
　為不善故曰一薛居州獨如宋王何<lb/>
文王惟克厥宅心乃克立兹常事司牧人以克俊有徳<lb/>
文王罔攸兼子庶言庶獄庶愼惟有司之牧夫是訓用<lb/>
違庶獄庶愼文王罔敢知于兹<lb/>
　前既合文武而言之此又分言之蓋逺之可監不若<lb/>
<pb n="13a"/>
　近之尤詳舉夏商之事則略言之夏商逺者也舉文<lb/>
　武之事則詳言之文武近者也周公言文武當時所<lb/>
　以得人之多自三宅而下内外小大無不得人者豈<lb/>
　有他術哉蓋自吾之一心求之而已文武不求之于<lb/>
　心而一一求之于人則得於此必有失於彼者矣惟<lb/>
　文武能宅其心于湛然無營無為之地故人之賢<lb/>
　否邪正無不克知灼見故能立兹常事之官謂任事<lb/>
　之臣若前所為常任是也立兹司牧人即養民之官<lb/>
<pb n="13b"/>
　若前所謂常伯是也常事司牧人皆是俊而有徳<lb/>
　者言常伯常任而不及凖人者舉其大槩則凖人亦<lb/>
　在其中矣文王克厥宅心立兹常事司牧人皆俊有<lb/>
　徳此則知人之明矣知人者既得人而稱其任則用<lb/>
　人者必當委諸人以專其任庶言者謂謨謀議論之<lb/>
　臣也庶獄者聴斷獄訟之事也庶愼者機密慎重之<lb/>
　事也庶言庶獄庶愼文王一委之于人而無所兼人<lb/>
　主自有人主之責臣下自有臣下之責人主之責在<lb/>
<pb n="14a"/>
　宅心以知人也臣下之責在分職以治其庶言庶獄<lb/>
　庶愼也若人主而侵臣之職兼人臣之事則不惟一<lb/>
　人之聦明有限而臣下亦無所任其責矣文王既得<lb/>
　其人則一以委之而已無與焉惟有司之牧夫在朝<lb/>
　而有司存與乎在外而養民者凡事之所當用而從<lb/>
　者與其不當用而違者文王一順其所為庶獄庶愼<lb/>
　文王皆不敢知于兹不特不敢兼之而已而亦不敢<lb/>
　知之焉此人主用人貴乎專也蓋所謂無為而治者<lb/>
<pb n="14b"/>
　在此而已後世不知此意若太宗兼行將相事甚者<lb/>
　如隋文帝衞士傳餐而食則臣下豈得以任其責哉<lb/>
亦越武王率惟敉功不敢替厥義徳率惟謀從容徳以<lb/>
並受此丕丕基<lb/>
　此言武王之心即文王之心也文王當時敉寧之功<lb/>
　則有義徳焉如所謂爰整其旅以遏徂莒所以裁正<lb/>
　天下之不正者也武王則率惟其敉功不敢替文王<lb/>
　之義徳武王之義徳即文王之義徳也文王當時逺<lb/>
<pb n="15a"/>
　大之謀則有容徳焉如所謂即康功田功懐保小民<lb/>
　所以安天下之不安者也武王則率惟其謀以從文<lb/>
　王之容徳即文王之容徳也率者循其事也惟者思<lb/>
　之於心也武王之見于率其伐功與夫偃武修文皆<lb/>
　義徳容徳之循乎文王者也文武之心合而為一故<lb/>
　能並受丕丕莫大之業然義徳謂之功容徳謂之謀<lb/>
　義徳謂之不敢替容徳謂從可以見征伐之功聖人<lb/>
　之不得已安民之謀乃聖人之本心也立政之書大<lb/>
<pb n="15b"/>
　率言用人之事上文言文王宅心以用人至于武王<lb/>
　則曰不敢替義徳從容徳何也周公之言體用兼舉<lb/>
　有文王之宅心乃能用人武王之不敢替義徳從容<lb/>
　徳正為用人地也故宅心以用人者所以為武王之<lb/>
　本于文王言其本于武王言其用本末之互見也<lb/>
嗚呼孺子王矣繼自今我其立政立事凖人牧夫我其<lb/>
克灼知厥若丕乃俾亂相我受民和我庶獄庶愼時則<lb/>
勿有間之自一話一言我則末惟成徳之彦以乂我受<lb/>
<pb n="16a"/>
民<lb/>
　周公之言何其有敘也既言有夏之籲俊成湯之乃<lb/>
　用三宅文武之克知灼見矣故此又望成王之宅厥<lb/>
　心先嘆而後言曰孺子今已為王矣與前日幼冲之<lb/>
　時不同矣繼自今謂自今以始至于後日我其立政<lb/>
　謂政必由已而出也立事凖人牧夫我其克灼知厥<lb/>
　若謂人必由已而用也政不由已而出則禮樂征伐<lb/>
　之柄至于下移矣人不由已而用則進退予奪不在<lb/>
<pb n="16b"/>
　我矣自古柔弱之主權柄下移則雖有人才亦不得<lb/>
　而用之今告成王以我其立政則凡國之政令皆必<lb/>
　自己出政既自己出政之大者莫大於用人故人亦<lb/>
　必由已而用立事者常任也凖人者乃凖也牧夫者<lb/>
　常伯也此三宅之臣必自我灼知其所順灼知厥若<lb/>
　與夫子察其所安同意夫羽可積而沈也石可載而<lb/>
　浮也此非其所順者也而所以順者則羽終于浮石<lb/>
　終于沈而已君子而不仁者有之而其所順則終為<lb/>
<pb n="17a"/>
　君子而已小人於暫時之間亦能勉强終為小人而<lb/>
　已此其所順者也既自我而知其人才之所順然後<lb/>
　大乃使之為治相助我所受之民和諧我庶獄庶愼<lb/>
　之事民謂之受民者人主之有民皆受之天受之祖<lb/>
　宗也時則勿有間之是不以已間之即罔攸兼罔敢<lb/>
知之意也我其立政我其灼見厥若此聖人之所以立<lb/>
己者時則勿有間之此聖人之所以忘己者也自一話<lb/>
　一言我則末惟成徳之彦以乂我受民此無時而不<lb/>
<pb n="17b"/>
　在賢也雖一話言之頃終思夫成徳之彦者用之以<lb/>
　治我受之民則用賢之心豈復有須臾毫髪之間斷<lb/>
　哉末終也惟思也成徳之彦老成之人有徳之美者<lb/>
　也<lb/>
嗚呼予旦已受人之徽言咸告孺子王矣繼自今文子<lb/>
文孫其勿誤于庶獄庶愼惟正是乂之<lb/>
　周公又更端而嘆曰予旦之言皆美者也我之美言<lb/>
　皆有所受于人而非己之私言也成王不可以周公<lb/>
<pb n="18a"/>
　之私言而倦于聴周公平日所以得于師友得于傳<lb/>
　聞者今已盡告孺子使孺子知為王之重矣言受諸<lb/>
　己而已無所私言盡于君而已無所隠成王聴之當<lb/>
　如何哉自今以往不特孺子為王當以是為戒自成<lb/>
　王而後凡為文王之子孫者皆當以是為戒庶獄乃<lb/>
　人命所係庶愼乃機密所係不可以輕委諸其人輕<lb/>
　委諸其人是誤于庶獄庶愼也惟得其正者是者而<lb/>
　後治之正對邪而言也是對非而言也凡天下之<lb/>
<pb n="18b"/>
　君子所為無不正所見無不是凡天下之小人則反<lb/>
　正而為邪變是而為非為天下而得正是者乂之安<lb/>
　有庶獄庶愼之誤哉周公言謂之繼自今謂之文子<lb/>
　文孫則周公豈特為一時言哉蓋為千萬世而言之<lb/>
　也其思之已深而慮之亦已逺矣<lb/>
自古商人亦越我周文王立政立事牧夫凖人則克宅<lb/>
之克由繹之兹乃俾乂國則罔有立政用憸人不訓于<lb/>
徳是罔顯在厥世繼自今立政其勿以憸人其惟吉士<lb/>
<pb n="19a"/>
用勱相我國家<lb/>
　周公歴舉夏商文武所以用人之道矣至此舉商周<lb/>
　而不及夏則又取其至近者言之蓋周視商為近視<lb/>
　夏為逺矣世有逺近之不同而用人之道未嘗不一<lb/>
　自古商人亦越我周文王所以立者以其任立事牧<lb/>
　夫凖人之官即三宅之臣也則克宅之謂其人居其<lb/>
　位而安之也有乃事之才而居乃事之位者然後為<lb/>
　安非其人而居此位則有所不安矣乃牧乃凖亦然<lb/>
<pb n="19b"/>
既得其人以居此位茍不能由繹之於心則無以盡其<lb/>
　人之才所謂由繹者不以一人譽之而信亦不以一<lb/>
　人毁之而疑使吾之心無間於賢者之心使賢者之<lb/>
　心有以深信乎吾之心則可以使之展布四體而為<lb/>
　治矣蓋惟知之深者然後有以盡人之才也國則罔<lb/>
　有立政者不能監商人文武之用賢則國無政矣易<lb/>
　曰上下不交而天下無邦此國則罔有立政者也其<lb/>
　所以任有立政者以其用憸佞之人不順于徳者憸<lb/>
<pb n="20a"/>
　佞不順徳之人世之所謂小人也用此人以置之周<lb/>
　行百執之列則人主安有顯名于世哉繼自今以往<lb/>
　不特成王也凡所立政者勿以憸人之不可用則當<lb/>
　知有吉人之可用憸人乃傾覆不常讒諂面諛之人<lb/>
　吉士則温良忠厚常徳之士也用吉士則吉士必能<lb/>
　勉力相輔我之國家矣周公深見治亂之本原在于<lb/>
　憸人吉士用與不用之間故言之為尤切<lb/>
今文子文孫孺子王矣其勿誤于庶獄惟有司之牧夫<lb/>
<pb n="20b"/>
其克詰爾戎兵以陟禹之迹方行天下至于海表罔有<lb/>
不服以覲文王之耿光以揚武王之大烈<lb/>
　周公併告文王之子孫今孺子成王今已為王矣其<lb/>
　不可以誤于庶獄人命所係常謹擇其有司牧夫主<lb/>
　于養民者而委任之刑所以愛民而非毒民之具也<lb/>
　茍用之不得其人則必輕于用刑不以愛民而以毒<lb/>
　民矣周公始者言文王罔攸兼于三者列而言之是<lb/>
　三者皆在所重也既而又曰其勿誤于庶獄而庶慎<lb/>
<pb n="21a"/>
　不與焉則庶獄又重于庶慎矣周公曷為而以庶獄<lb/>
　為重也刑獄之事死者不可復生刑者不可復贖聖<lb/>
　人之仁心于此而寓焉孟子曰三代之得天下也以<lb/>
　仁觀庶獄之重于庶言庶慎則三代之仁可見矣周<lb/>
　公既言刑之不可輕用併與兵而言之兵者亦刑之<lb/>
大者也惟知所以重于刑必知所以重于兵兵刑無二<lb/>
　理也曹劌之諫莊公曰小大之獄雖不能察必以情<lb/>
　曹劌曰忠之屬也可以一戰是兵之與刑正相闗也<lb/>
<pb n="21b"/>
　知刑之重則用刑者不可忽知兵之重則用兵者不<lb/>
　可忘周公非教成王以窮兵黷武也天下雖安忘戰<lb/>
　必危當成王守成太平之世茍習于久安無事而忘<lb/>
　其用武則四方將有窺伺之心而人主威權將委靡<lb/>
　不振矣故周公戒以詰爾戎兵治爾戎兵之事也陟<lb/>
　禹之迹乃五服也陟升也升禹之舊迹方行天下使<lb/>
　兵威所及至于四海之廣海外之表無有不服惟此<lb/>
　可以覲文王之耿光揚武王之大烈盖有文王之耿<lb/>
<pb n="22a"/>
　光武王之大烈為之子孫者茍委靡不振威權不足<lb/>
　以御其下則雖有耿光何自而能見雖有大烈何自<lb/>
　而能揚哉此守成之世人情易于玩弛故周公以兵<lb/>
　為戒其後成王得周公之意撫萬邦巡侯甸四征弗<lb/>
　庭綏厥兆民康王得成王周公之意故康王之誥曰<lb/>
　張皇六師無壞我高祖寡命平王東遷以後不知此<lb/>
　意以至征伐自諸侯出而其弊下陵上替葢以此也<lb/>
　説者以為立政之書專言用人而不及兵刑則遂疑<lb/>
<pb n="22b"/>
　此非此篇之文脱簡於此非也周公之言本末兼舉<lb/>
　不可專就一事以觀之孰非政也而兵刑為大則用<lb/>
　人以之立政何害其言兵刑哉亦猶無逸之書戒以<lb/>
　無逸而已而末章又及于聽言亦此類也<lb/>
嗚呼繼自今後王立政其惟克用常人<lb/>
　周公至此總前章而申之曰繼自今後王自成王而<lb/>
　後也凡立政之道無如用常人孔子曰人而無恒不<lb/>
　可以作巫醫善夫不恒其徳或承之羞立政之所謂<lb/>
<pb n="23a"/>
　常亦猶伊尹之所謂一也有常而不變者世之人主<lb/>
　則以常人為迂闊而不足用必求其所謂新奇者而<lb/>
　用之好戰者以言兵進好利者以言財進慘酷者以<lb/>
　刑法進此新奇可喜者也人主用此等人豈不敗事<lb/>
　哉若夫常人者聴其言若迂闊視其功效若遲鈍觀<lb/>
　其忠若不勇決而要其終則有成效大驗焉譬之桑<lb/>
　麻無異用五穀無異味參苓蓍术無異品而養生者<lb/>
　不能以外此此常人之所以為貴也此篇之中言常<lb/>
<pb n="23b"/>
　者亦多矣曰常伯曰常任曰庶常吉士曰乃克立茲<lb/>
　常事至此又曰其惟克用常人知此則人主之用人<lb/>
　當知所以決擇矣<lb/>
周公若曰太史司寇蘇公式敬爾由獄以長我王國茲<lb/>
式有慎以列用中罰<lb/>
　周公呼太史使書其事以為後世法也司寇蘇公即<lb/>
　蘇忿生也當時為武王司寇能以式法而敬其所用<lb/>
　之獄以長我王國使王國享其長久而受國家無窮<lb/>
<pb n="24a"/>
　之福者皆由夫蘇公用刑之得其當後世所當用之<lb/>
　為式謹而行之列皆也列用中罰言其刑罰咸得其<lb/>
　中不失之輕亦不失之重周公舉此者使太史書其<lb/>
　事以詔後世擇典獄之人而用之當如司寇蘇公可<lb/>
　也周公終篇之意猶惓惓于用刑<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷三十九<lb/>
</p>
<p>
</p>
  </div>
</body>
</text>
</TEI>
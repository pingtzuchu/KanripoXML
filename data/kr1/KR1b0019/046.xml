<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷四十六</head> <lb/>
    <p>
<pb n="1a"/>
欽定四庫全書<lb/>
　尚書詳解卷四十六<lb/>
　　　　　　　　　　　　　宋　陳經　撰<lb/>
冏命<hi>周書</hi>
　讀此篇之書有以見文武周公之遺風餘澤尚存而<lb/>
　穆王所以命伯冏之意端有所自來也周公作立政<lb/>
　之書言常伯常任凖人不及于綴衣虎賁者親近人<lb/>
　主之臣常情多謹擇其大而忽略其細故公卿大臣<lb/>
<pb n="1b"/>
　每加之意而䙝近私昵之小臣則忽之殊不知古人<lb/>
　所以成養君徳至于無缺者多此等人是賴周公舉<lb/>
　此以戒成王而家法之傳至於穆王命伯冏一篇其<lb/>
　原蓋出于此下逮春秋之世此意尚存若悼公之在<lb/>
　晉弁糾御戎校正屬焉使訓諸御荀賓為右司士屬<lb/>
焉使訓勇力之士程鄭為乘馬御六騶屬焉使訓羣騶彼<lb/>
　諸御之與羣騶平時所職特在鞍馬之問爾悼公必<lb/>
　命其官之長以訓之豈非穆王命伯冏正於羣僕侍<lb/>
<pb n="2a"/>
　御者哉往者穆王騁心於車轍馬跡之間未必知此<lb/>
　自非文武周公家法所傳習熟於穆王之所見其安<lb/>
　能如此<lb/>
穆王命伯冏為周太僕正作冏命<lb/>
王若曰伯冏惟予弗克于徳嗣先人宅丕后怵惕惟厲<lb/>
中夜以興思免厥愆<lb/>
　太僕正者太僕之長也太御中大夫也按周禮太御<lb/>
　中大夫而下有戎僕齊僕道僕田僕太御為僕之長<lb/>
<pb n="2b"/>
　太御掌御玉輅與君同車至為親密左傳隨侯寵少<lb/>
　師以為車右是也王若曰而下數語皆穆王自見為<lb/>
　君之難如此所以戰兢自持思至於無過之地則不<lb/>
　得不惟左右親近之臣是賴孟子曰人恒過然後能<lb/>
　改穆王自非懲創初年之事悔過之深則安知為君<lb/>
　之果難也哉<lb/>
昔在文武聦明齊聖小大之臣咸懷忠良其侍御僕從<lb/>
罔匪正人以旦夕承弼厥辟出入起居罔有不欽𤼵號<lb/>
<pb n="3a"/>
施令罔有不臧下民祇若萬邦咸休<lb/>
　此章有以見文武之聖徳猶且有頼于小大之臣聦<lb/>
　足以聴微明足以視逺齊者純一也聖者無不通其<lb/>
　實一徳而所以稱名之則四也文武雖有此聖徳尚<lb/>
　且小大之臣咸懐忠良以至于侍御僕從者無非正<lb/>
　人為之古人言用人大率小大逺近兼舉不遺如説<lb/>
　命言任官惟賢才必言左右之惟其人如君奭稱商<lb/>
　家王人罔不秉徳矧咸奔走惟兹惟德稱立政言凖<lb/>
<pb n="3b"/>
　人牧夫必言趣馬小尹左右擕僕古人所以如此者<lb/>
　深見昵近之臣氣類易以漸染言語易以乘間而入<lb/>
　以正人居之則朝夕必有開導誘掖之功必有薰陶<lb/>
　漸漬之善設若以不正人居之則讒諂面諛日至人<lb/>
　主習于為不善殆有不自覺者矣孟子曰在王所者<lb/>
　長幼卑尊皆薛居州王誰與為不善惟是小臣大臣<lb/>
　至于咸懐忠良侍御僕從無一而非正則朝夕承弼<lb/>
　其君者自然能格其君之心出入起居罔有不欽而<lb/>
<pb n="4a"/>
　身無擇行𤼵號施令罔有不臧而口無擇言矣夫十<lb/>
　目十手之地易敬也至於不睹不聞之際而加敬始<lb/>
　謂之罔有不欽矣作意而言易善也至于非作意而<lb/>
　言者亦歸於善始謂之罔有不臧矣自非盛德之至<lb/>
　表裏若一顯微無間何以至是人主之身患未至于<lb/>
　欽與臧則在己有絲毫之未盡行于天下者必不能<lb/>
　强人之己從也吾身苟至于無不欽無不臧則感應<lb/>
　之機自有不容禦者吾不求于民之祇若而自爾敬<lb/>
<pb n="4b"/>
　順也吾不求萬邦之休而自有美化也自源徂流其<lb/>
　理如此<lb/>
惟予一人無良實賴左右前後有位之士匡其不及繩<lb/>
愆糾謬格其非心俾克紹先烈今予命汝作大正正于<lb/>
羣僕侍御之臣懋乃后徳交脩不逮<lb/>
　穆王之意謂文武之聖猶賴小大之臣況我一人無<lb/>
　良善之徳去文武不啻倍蓰十百則當如之何哉左<lb/>
　右前後之士當有以正其君之不及可也繩君之愆<lb/>
<pb n="5a"/>
　糾君之謬格君之非可也曰匡曰繩曰糾曰格無非<lb/>
　所以救過于未形規諫于未萌庶幾君徳不至于失<lb/>
　而文武之功業可以繼紹矣此我所以命汝作大正<lb/>
　為羣僕之長使汝正于羣僕侍御之臣俾無一邪人<lb/>
間乎其間然後勉爾君之徳交修其君之所不逮交修<lb/>
　則羣臣中皆知所以進諫無一人而不脩也古者無<lb/>
　親疎逺近之臣皆得以進諌于上且太僕之官特掌<lb/>
　王御車之事而穆王責之以繩愆糾謬以其一事推<lb/>
<pb n="5b"/>
　之其他事皆然則孰非繩愆糾謬者乎昔者先王命<lb/>
　遒人以木鐸徇于路曰工執藝事以諫故茫茫禹跡<lb/>
　虞人得以獻箴春秋之世若師曠樂官也得以諫晉<lb/>
　侯伶州鳩樂官也得以言王心之失醫和醫人也得<lb/>
　以正趙文子屠蒯膳宰得以正平公宴樂之事若此<lb/>
　類者豈非先王之遺風乎夫惟合小大逺近無一而<lb/>
　不進諫故人主之徳所以無失後世諌有常員越職<lb/>
　而言者有罪則亦異于古矣<lb/>
<pb n="6a"/>
愼簡乃僚無以巧言令色便辟側媚其惟吉士僕臣正<lb/>
厥后克正僕臣諛厥后自聖后徳惟臣不徳惟臣<lb/>
　伯冏為太僕之長則自太僕而下道僕田僕之類皆<lb/>
　其僚也皆伯冏之所得簡拔也古人用人之制自有<lb/>
　要而不煩者存焉若以一人之聦明而盡心百執事<lb/>
　之選擇則安能盡察其人之賢否惟委之其長焉使<lb/>
　其長皆得以自辟舉其屬則人主不過擇數人之為<lb/>
　官長者耳周禮為官三百六十而官各有長如宫正<lb/>
<pb n="6b"/>
　為在宫者之長酒正為掌酒者之長其賢否功勞殿<lb/>
　最皆責任其長焉不若後世以天下之官而皆萃于<lb/>
　銓曹一人之智而欲周知衆人之賢否亦難矣此一<lb/>
　章深見古人為治之體巧言令色便辟側媚皆不正<lb/>
之人以辭色而取媚于上此等人乃庸主之所喜而明<lb/>
　主之所惡故堯必畏巧言令色孔壬孔子必惡利口<lb/>
　逺佞人豈容有此等人厠于羣僕之列哉其惟吉士<lb/>
　可也吉人之辭寡必無巧言令色便辟側媚者也所<lb/>
<pb n="7a"/>
　以然者以其僕臣之正不正而后徳之所係故僕臣<lb/>
　之正者厥后無有不正僕臣工諛說之言稱頌君徳<lb/>
　之不暇而君必自為聖流入于不善而不之悟矣故<lb/>
　曰后徳惟臣不徳惟臣則羣僕之職豈可槩以為車<lb/>
　輅之任而不之選擇哉<lb/>
爾無昵于憸人充耳目之官迪上以非先王之典非人<lb/>
其吉惟貨其吉若時瘝厥官惟爾大弗克祇厥辟惟予<lb/>
汝辜王曰嗚呼欽哉永弼乃后于彛憲<lb/>
<pb n="7b"/>
　穆王至此丁寧懇切不厭其言之重複既曰無以巧<lb/>
　言令色矣故曰無昵于憸人憸利之人即巧言令色<lb/>
　之人也以憸人而在耳目之官為王侍從則是為充<lb/>
　官充官者備員而已耳目之官所係非輕豈可以憸<lb/>
　人備數塞職若使憸人為之其以非先王之典啟迪<lb/>
　其上無疑矣若不以人為吉而惟以貨財為吉使貨<lb/>
　賂公行惟納賄者得進居羣僕之列是瘝病其官而<lb/>
　職為之不舉矣惟貨其吉此乃衰世之事何為穆王<lb/>
<pb n="8a"/>
　之時有此蓋此等風俗不在于教化盛行之曰而每<lb/>
　見于王道衰微之際蓋教化盛行人心知有清議之<lb/>
　可畏安有舎義而趨利惟王道衰微之際人不畏清<lb/>
　議故好利之心得以奪其好義之心觀穆王于此篇<lb/>
　與乎吕刑篇言貨亦足以見其風俗之漸衰矣惟爾<lb/>
　大弗克祇厥辟古之所謂敬君者惟以仁義與王言<lb/>
　惟知陳善閉邪後之所謂敬君者惟能伺候君之顔<lb/>
　色迎逢君之指意汝伯冏若以憸人充官以惟貨而<lb/>
<pb n="8b"/>
　瘝官則汝之不敬君孰甚焉惟予汝辜我亦以不敬<lb/>
　君之罪罪汝矣嗚呼欽哉惟當以敬為主常輔汝君<lb/>
　使由常憲之中不出常憲之外則汝之職盡矣詳復<lb/>
　此篇之書如左右前後之臣皆得繩糾愆謬如太僕<lb/>
　長得以選其僚屬如惟貨其吉以利進身古人制度<lb/>
　詳密與乎風俗之厚簿皆于此乎有考<lb/>
　<lb/>
　尚書詳解卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷二十六</head> <lb/>
    <p>
<pb n="1a"/>
欽定四庫全書<lb/>
　尚書詳解卷二十六<lb/>
　　　　　　　　　　　　　宋　陳經　撰<lb/>
金縢<hi>周書</hi>
　此篇所載非一時之事乃作書者叙述周公之始終<lb/>
　自既克商二年而下乃告太王王季文王言將告神<lb/>
　之事也史乃冊祝以至秉璧與珪告神之辭也自乃<lb/>
　卜至王翼日乃瘳言卜吉而武王愈也自武王既喪<lb/>
<pb n="1b"/>
　而下至王亦未敢誚公言周公被流言東征之事也<lb/>
　自秋大熟而下至歳大熟言成王之疑成王之信而<lb/>
　天皆有以應之也此篇叙事甚多皆所以言周公之<lb/>
　忠誠處事之變而非事之常也讀之者當合豳風伐<lb/>
　柯狼䟦破斧等詩同看當武王之疾而以身代死此<lb/>
　豈常事哉當武王之喪逺則四國流言近則王不知<lb/>
　此豈常事哉自人情觀之當成王疑周公之時引前<lb/>
　日金縢之事以自明其誰以為不宜又不然則引身<lb/>
<pb n="2a"/>
　而退避嫌疑匿名迹而誰不以為當周公于此不惟不<lb/>
　肯引金縢之事以自解且又征討四國犯天下之嫌疑<lb/>
　周公之所以如此者葢其心在于為公而不為私在于<lb/>
　為國家而不在于為一己故雖處進退危疑之地人情<lb/>
　反側之時而公孫碩膚赤舄几几從容暇豫不失其所<lb/>
　以聖焉水流而不盈行險而不失其性惟剛中者能之<lb/>
　君子于此有以見周公始終乎周家無徃而非誠也雖<lb/>
　然周公豈蘄乎人之知也哉死生固有常理而精誠之<lb/>
<pb n="2b"/>
　至者可以易死而為生成王之疑信無與乎天威也而<lb/>
　精誠之至者能使天大反風于瞬息之頃世儒以天人<lb/>
　為二理而不知聖人之學可以轉移造化日與天相接<lb/>
　其謂之天人二理者以己之偽而遂不信古人之有是<lb/>
　事也觀金縢之書則當知周公所以與天為一<lb/>
武王有疾周公作金縢<lb/>
　金縢為請命之書藏之于匱緘之以金不欲人開之<lb/>
　也占書皆論天道不及人事故先王秘而藏之不以<lb/>
<pb n="3a"/>
　示人周公𤼵匱而取其占書并藏其冊于匱是為占<lb/>
　卜故事非有意而藏之也此書非周公所作而謂之<lb/>
　周公作金縢者其册文乃周公所作故也孔子特以<lb/>
　二句叙此書者以見金縢之作也起扵武王之有疾<lb/>
　金縢之啟也在扵成王之疑周公周公終始之心皆<lb/>
　于金縢而有考焉故曰武王有疾周公作金縢<lb/>
既克商二年王有疾弗豫二公曰我其為王穆卜周公<lb/>
曰未可以戚我先王公乃自以為功為三壇同墠為壇<lb/>
<pb n="3b"/>
于南方北面周公立焉植璧秉珪乃告太王王季文王<lb/>
　克商之明年王有疾而弗恱言疾之危篤也二公召<lb/>
　公太公也愴惶失措謀所以為王敬卜其生死周公<lb/>
　之意則以為武王方克商商家臣子尚有未安之<lb/>
　志忽有不測之變成王方幼冲則宗廟社稷之計將<lb/>
　如之何未可以憂我先王知武王之疾將死不能無<lb/>
　憂周公為此辭者所以拒二公而欲以請命代死為<lb/>
　己之事也然則拒二公穆卜之謀而以請命為己之<lb/>
<pb n="4a"/>
　事則無乃攘人之功以為已有乎不然則請命之事<lb/>
　周公無乃謂己可以當之而二公未可以當之乎周<lb/>
　公之意葢不如此以為二公之卜乃朝廷之常禮既<lb/>
　有常禮則在朝必與聞焉卜而吉可也不吉則人情<lb/>
　危疑大位姦之窺也危病邪之伺也不若周公私己<lb/>
　自為之勿使人與之觀其雷電之變王與大夫盡弁<lb/>
　以啓金縢之書乃得周公所自以為功代武王之說<lb/>
　二公及王乃問諸史與百執事對曰信噫公命我勿<lb/>
<pb n="4b"/>
　敢言則見周公之卜當時如二公者皆不之知惟祝<lb/>
　史者知之築土為壇築地為墠惟周公自以為功而<lb/>
　他人不知故不禱之宗廟而為之壇墠為三壇而同<lb/>
　于一墠三壇三王之神位也又為一壇于南方而北<lb/>
　面所以對三壇之神位而周公自立其上焉璧所以<lb/>
　禮神植璧者置之于神位之前也圭所以自執秉圭<lb/>
　者周公執之乃告太王王季文王欲仗三王以請命<lb/>
　于天代武王之死也<lb/>
<pb n="5a"/>
史乃冊祝曰惟爾元孫某遘厲虐疾若爾三王是有丕<lb/>
子之責于天以旦代某之身予仁若考能多材多藝能<lb/>
事鬼神乃元孫不若旦多材多藝不能事鬼神乃命于<lb/>
帝庭敷祐四方用能定爾子孫于下地四方之民罔不<lb/>
祗畏嗚呼無墜天之降寳命我先王亦永有依歸今我<lb/>
即命于元龜爾之許我我其以璧與珪歸俟爾命爾不<lb/>
許我我乃屏璧與珪<lb/>
　此乃史為冊書以祝神之辭也元孫即武王也惟爾<lb/>
<pb n="5b"/>
　元孫某即武王名也先儒以成王讀金縢之冊至𤼵<lb/>
　字而稱某故史因記之周人以諱事神于此可見遘<lb/>
　遇也厲危也虐暴也元孫武王適遇危暴之疾君爾<lb/>
　三王是有太子之責于天言天意必欲取責于武王<lb/>
　使周家之長子必死爾三王在天之靈當請于天以<lb/>
　旦代武王之死死生夀夭自有常理而周公以為可<lb/>
　代葢其至誠可以感天故也予仁若考周公自言我<lb/>
　之仁能順曽祖考皇考王考指三王也又多材多藝<lb/>
<pb n="6a"/>
　可以事鬼神乃元孫武王其多材多藝不若我周公<lb/>
　又不能事鬼神則武王之所能者獨能敷佑四方爾<lb/>
　元孫受命于天庭俾之敷布徳教以乂四方用能安<lb/>
　定爾三王之孫子于下地上天對下地而言四方之<lb/>
　民無不畏而敬之言周公之死可以事鬼神武王不<lb/>
　可死留之以安天下也嗚呼無墜天之降寳命我先<lb/>
　王亦永有依歸天既降寳命于武王矣今而遽死然<lb/>
　則天之寳命自此墜而先王之宗廟將不得血食矣<lb/>
<pb n="6b"/>
　葢武王既死則武庚必有變商將復興故周公之禱<lb/>
　乃為祖宗為生民為天下而禱非為武王之身而禱<lb/>
　也武王不死則寳命不墜而先王亦有所依矣今我<lb/>
　就受三王之命于元龜卜者所以謀鬼神也爾之許<lb/>
我卜而吉武王之疾有瘳則我其以事神之璧與自執<lb/>
　之珪歸而待命言周公死而武王生也爾不許我卜<lb/>
　而不吉武王之疾不瘳我乃屏藏其璧與珪是我之<lb/>
　無徳不能代武王之死不可以事鬼神也此周公精<lb/>
<pb n="7a"/>
　誠之至以死生之說與鬼神確謀議其從違可否也<lb/>
乃卜三龜一習吉啟籥見書乃并是吉公曰體王其罔<lb/>
害予小子新命于三王惟永終是圖兹攸俟能念予一<lb/>
人公歸乃納冊于金縢之匱中王翼日乃瘳<lb/>
　周公既以冊文告神畢于是卜以三龜即周官三兆<lb/>
　之法七稽疑三人占是也卜三龜而一習吉習因也<lb/>
　言三者相因而吉此特見其兆之吉而未見其書也<lb/>
　又開籥見金縢卜筮之書而書亦吉焉故曰乃并是<lb/>
<pb n="7b"/>
　吉公曰體周官占人几占筮君占體據此占兆之體<lb/>
　王其無害疾必瘳也予小子周公自稱也新受命于<lb/>
　三王言其得吉卜也惟永終是圖武王既不死則天<lb/>
　下可安而將圖永久之計矣兹所以待其三王能<lb/>
　念我武王言俟其疾愈也公歸自壇墠而歸納冊于<lb/>
　金縢匱中以為周家卜筮之故事王翼日乃瘳觀此<lb/>
　章見周公聖徳與鬼神合其吉凶先天而天弗違者<lb/>
　如此誠之至也夀夭吉凶皆在已而不在天故凡委<lb/>
<pb n="8a"/>
　之天道不修人事者皆不足以語此<lb/>
武王既喪管叔及其羣弟乃流言于國曰公將不利于<lb/>
孺子周公乃告二公曰我之弗辟我無以告我先王周<lb/>
公居東二年則罪人斯得于後公乃為詩以貽王名之<lb/>
曰鴟鴞王亦未敢誚公<lb/>
　此書非一時之事作書者叙述周公之始終故併而<lb/>
　言之當武王之喪也成王幼弱周公居攝權在周公<lb/>
　以兄弟之至情且有疑忌之心管叔兄也霍叔蔡叔<lb/>
<pb n="8b"/>
　弟也管叔及羣弟當時周公使之監殷周公謂之三<lb/>
　監至此則反與商人謀叛周流放其言于國以謂周<lb/>
　公將不利于孺子必奪成王之位葢聖人之事雖賢<lb/>
　人有所不能知賢人之事衆人有所不能知管叔流<lb/>
　言于國政以周公聖人之事凢人所不能知且又周<lb/>
　公之所為不合乎管蔡之意故也以賢人且不能知<lb/>
　而况于凡人去聖人不知其幾千萬而謂之足以知<lb/>
　周公也哉四凶之于舜叔孫武叔之于仲尼大率皆<lb/>
<pb n="9a"/>
　此𩔖也周公乃告二公曰我之勿辟我無以告我先<lb/>
　王二公即太公召公也周公謀之于太公召公以謂<lb/>
　我若不能用法于此管蔡則其心有愧于先王矣先<lb/>
　王之心無他亦惟至公無私而已我若以兄弟之故<lb/>
　曲赦其罪則是私意也非先王意也然則兄弟手足<lb/>
　懿親縱使曲在管蔡周公獨無親愛之心乎何為遽<lb/>
　傷同氣之義至于如此無乃與舜之待象者有異乎<lb/>
　象日以殺舜為事舜為天子封之有痺而周公于管<lb/>
<pb n="9b"/>
　蔡則誅之何也曰此舜與周公所以為同其心也皆<lb/>
　所以為親愛也象之所殺者特舜之一身而已而管<lb/>
　蔡流言叛周則其害及于天下周公以大義以王法<lb/>
　誅管蔡而非周公誅之也在舜則為至仁在周公則<lb/>
　為至義故曰舜與周公其心一也周公居東二年則<lb/>
　罪人斯得即詩東山周公東征也三年而歸勞歸士<lb/>
　詩曰三年併初去之年而数之書曰二年特指在東<lb/>
　二年而言之罪人斯得二年之後始得管叔之罪即<lb/>
<pb n="10a"/>
　致辟管叔于商囚蔡叔降霍叔也文王之征伐也豈<lb/>
　敢定居一月三捷如此其速至周公之伐管蔡則二<lb/>
　年之久罪人始得何也葢其征之甚急而取之甚緩<lb/>
　也挾武庚淮夷以叛人情為之不安故周公東征也<lb/>
　義不反顧則甚急矣然而未嘗急於攻戰哀我人斯<lb/>
　亦孔之將則恐其勞民製彼裳衣勿事行枚則不嚴<lb/>
　于兵革所以取之如此其緩也與文王伐孔熾之虜<lb/>
　則又異矣于後公乃為詩以貽王名之曰鴟鴞王亦<lb/>
<pb n="10b"/>
　未敢誚公周公既得罪人矣宜歸未敢歸恐成王之<lb/>
　疑未解于是久留東山乃為詩以與王名曰鴟鴞言<lb/>
　三叔不可不誅之意鴟鴞鴟鴞既取我子無毁我室<lb/>
　恩斯勤斯鬻子之閔斯言王室創造艱難如此愛吾<lb/>
　民其恩其勤如此豈容管蔡遂毁壊之哉王亦未敢<lb/>
　誚公以見成王至此猶疑周公未解但欲誚責公而<lb/>
　未敢爾謂之未敢者以權在周公而有所畏惟其疑<lb/>
　公是以畏公嗚呼周公所以為忠聖如此管蔡四國<lb/>
<pb n="11a"/>
　流言于其下而人主疑畏于其上自人情處此其奚<lb/>
　以堪此聖人處事之變人道之不幸也<lb/>
秋大熟未穫天大雷電以風禾盡偃大木斯㧞邦人大<lb/>
恐王與大夫盡弁以啟金縢之書乃得周公所自以為<lb/>
功代武王之說二公及王乃問諸史與百執事對曰信<lb/>
噫公命我勿敢言王執書以泣曰其勿穆卜昔公勤勞<lb/>
王家惟予冲人勿及知今天動威以彰周公之徳惟朕<lb/>
小子其新逆我國家禮亦宜之王出郊天乃雨反風禾<lb/>
<pb n="11b"/>
則盡起二公命邦人凡大木所偃盡起而築之歳則大<lb/>
熟<lb/>
　此章皆述天所以彰周公之徳是秋大熟而未收歛<lb/>
　也天乃雷電以風其威動可畏如此禾皆為風所僵<lb/>
　仆而木之大者皆為風所折此天變之非常也故邦<lb/>
　人為之大恐王與大夫盡為皮弁之服葢應天以質<lb/>
　素故也啟金縢以觀占書視其休祥如何謀所以應<lb/>
　天變乃得周公前日所自以為功以身代武王之死<lb/>
<pb n="12a"/>
　冊書具存召公太公及王偏問諸史與百執事諸史<lb/>
　乃前日從周公冊祝者百執事乃前日從周公奔走<lb/>
　從事者夫以周公遭變至此諸史百執事皆知周公<lb/>
　前日代武王之死矣至此何為不出一言以申雪周<lb/>
　公之寃耶召公太公雖不知代武王之説其與周公<lb/>
　同列久矣豈不知周公所為盡忠于國家亦無一言<lb/>
　以申雪周公之寃何耶諸史百執事不可言也二公<lb/>
　而不言二公亦有負于周公矣曰不然二公之心知<lb/>
<pb n="12b"/>
　周公之心久矣不待啟金縢之書也所以不言者正<lb/>
　以成王之疑方深而非口舌所能爭必待成王之自<lb/>
　信然後可茍非成王之自信徒有以強其必信則二<lb/>
　公與周公同功一體之人也得無有朋黨之嫌而重<lb/>
　成王之疑歟况事久論定成王未有久而不信者今<lb/>
　日因金縢之啟成王之疑欲解矣不言王及二公而<lb/>
　曰二公及王則見二公于此時知王心欲解故首倡<lb/>
　王以偏問諸史與百執事庶幾諸史與百執事能陳<lb/>
<pb n="13a"/>
　周公當日之事以解成王之疑則成王至此始自信<lb/>
　矣諸史與百執事皆對曰信實有此事也噫者恨辭<lb/>
　也周公當時命我勿敢言矣而我今言之豈不失信<lb/>
　以負周公乎此所以嘆恨不滿之意矣夫以周公遭<lb/>
　謗如此諸史與百執事寧視周公之死而不敢漏當<lb/>
　時所以丁寧之言則在朝祝史之微奔走之賤其重<lb/>
　然諾守信義不可移奪如此王執書以泣曰其勿穆<lb/>
卜昔公勤勞王家惟予冲人不及知執金縢之書而泣<lb/>
<pb n="13b"/>
　曰其勿敬卜矣言無可疑矣言天之威祇為周公設<lb/>
　也周公前日勤勞王家如此而我㓜冲未之知故天<lb/>
　所以動威而彰周公之徳夫天之與人其𫝑雖逺而<lb/>
　感應之理未嘗不昭昭世之有忠臣孝子貞夫順婦<lb/>
　所為茍合理則天不旋踵應之東海枉殺孝婦天為<lb/>
　亢旱三年豈有周公之聖如此而為讒言所傷若天<lb/>
　威之不動是無天理也惟朕小子成王自稱也自今<lb/>
　以往當改過自新遣使以迎周公于東逆迎也此葢<lb/>
<pb n="14a"/>
　始疑終信遇雨之吉羣疑已亡之時我國家褒崇有<lb/>
　徳之禮亦宜行之所謂籩豆有踐衮衣繡裳皆以寵<lb/>
　周公而迎之以歸也王出郊所以謝天也天乃雨下<lb/>
　而反其前日之風向者所偃之禾皆盡起矣向者大<lb/>
　木為風所拔者二公又命邦人起而築之是歳大熟<lb/>
　以風反風特在疑信之間洪範五事庶徵當不誣矣<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷二十六<lb/>
</p>
<p>
</p>
  </div>
</body>
</text>
</TEI>
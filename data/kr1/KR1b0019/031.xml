<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷三十一</head> <lb/>
    <p>
<pb n="1a"/>
欽定四庫全書<lb/>
　尚書詳解卷三十一<lb/>
　　　　　　　　　　　　　宋　陳經　撰<lb/>
梓材<hi>周書</hi>
　成王周公之命康叔也既以明徳愼罰之事作康誥<lb/>
　一篇矣又以禁酒一事作酒誥一篇然治道必至于<lb/>
　粉飾潤色之然後可以悠久故梓材一篇專言教化<lb/>
　譬之梓人治材既勤樸斲必須加之丹雘則其器用<lb/>
<pb n="1b"/>
　文質相副康叔之治衞亦然文武之積累艱難既成<lb/>
　其功業矣若不得後人維持涵養之則前人之功俱<lb/>
　廢又況衞國商民經武庚再變之後人情反側不安<lb/>
　康叔之治正當容忍寛大撫摩矜恤之使之教化行<lb/>
　習俗美則文武之功可得而保矣<lb/>
王曰封以厥庶民暨厥臣達大家以厥臣達王惟邦君<lb/>
汝若恒越曰我有師師<lb/>
　此篇雖戒康叔以撫摩新造之邦貴乎含忍寛大然<lb/>
<pb n="2a"/>
　大要先須通上下之情為邦家君者下焉有大家强<lb/>
　族其情為難通上焉有君之尊其情為難通蓋大家<lb/>
　强族平時專制一國習為驕奢其心未必不致疑于<lb/>
　康叔以為康叔之所以待己者未必不疾惡已沮抑<lb/>
　已而待臣民者未必不私愛其臣民也如此則大家<lb/>
　之情不通矣天子以至尊居上門庭萬里之逺逺近<lb/>
　異勢内外異情亦未必不致疑於康叔以為康叔之<lb/>
　所以治衞國其奉命任事之臣其果禀天子之正朔<lb/>
<pb n="2b"/>
　乎抑猶有國異政家殊俗乎其果遵王室之法度乎<lb/>
　抑猶有禮樂征伐自諸侯出乎如此則天子之情不<lb/>
　通矣為國君者下而見疑于大家上而見疑于天子<lb/>
　上下之情不通如此奚以為國成王必使之通上下<lb/>
　之情為一以其待庶民與其待小臣之情而通之于<lb/>
　大家使大家無疑以其侯國之大臣相聘貢獻通之<lb/>
　於天子使王室無疑則邦君之職盡于此矣凡此上<lb/>
　下之情所以貴乎通者亦常理當如此也若汝順其<lb/>
<pb n="3a"/>
　常理而行之於是曰我有師師師者法也師師也我<lb/>
　有典常之師可師法而非出於己之私意也成王惟<lb/>
　恐康叔出己之私意激而生事故使之順常道以為<lb/>
　法<lb/>
司徒司馬司空尹旅曰予罔厲殺人亦厥君先敬勞肆<lb/>
徂厥敬勞肆往姦宄殺人歴人宥肆亦見厥君事戕敗<lb/>
人宥<lb/>
　司徒司馬司空此大國之大卿尹者衆官之長也旅<lb/>
<pb n="3b"/>
　者衆士也諸侯之國上自三卿次而衆官之長又次<lb/>
　而衆士其𤼵言曰予無以厲虐殺人為心此其持心<lb/>
　之忠厚也然則彼之持心忠厚不以殺人為事曷為<lb/>
其能然哉亦以厥君先敬勞爾厥君指康叔也敬者敬<lb/>
　其民使民如承大祭也勞者慰撫其民勞之來之也<lb/>
　國君以敬勞率先其臣故其臣往而治民亦以敬勞<lb/>
　治民為惡於内而姦者為惡于外而宄者無故而殺<lb/>
　人者罪人所經歴知情而藏匿者此等人尋常皆在<lb/>
<pb n="4a"/>
　所不赦今衞國遭變亂之後亦當且含忍之司徒司<lb/>
　馬司空尹旅之臣往而治民于此等姦宄殺人歴人<lb/>
　者皆宥赦之亦見其國君之事于戕敗者皆宥之故<lb/>
　能如此戕賊而敗人者罪之小也惟國君於其罪之<lb/>
　小者而宥之故人臣于其罪之大者亦宥之大抵成<lb/>
　王周公戒康叔治衞國只欲其安慰商民行憫恤之<lb/>
　政不欲其大察迫急凡前非昔過一切不問使之改<lb/>
　過更新如此庶幾反側之情可安<lb/>
<pb n="4b"/>
王啟監厥亂為民曰無胥戕無胥虐至于敬寡至于屬<lb/>
婦合由以容王其效邦君越御事厥命曷以引養引恬<lb/>
自古王若兹監罔攸辟<lb/>
　至此成王又提其意之切要者告之謂王者所以開<lb/>
　置其監者豈有他哉其治本為民而已監如三監之<lb/>
　監同諸侯之長王者使之監諸侯之國也戒之之意<lb/>
曰汝諸侯之長其治專在為民則不可使民至于相戕賊相<lb/>
虐殺上以仁愛撫民則民自然生親愛之心至于相友相助<lb/>
<pb n="5a"/>
　相扶持安有戕虐哉惟上以刑急迫其民民無所訴<lb/>
　遂至於胥為戕虐矣至於敬寡至于屬婦寡者人之<lb/>
　所易陵寡者猶敬則衆者可知婦者人之所易忽婦<lb/>
　者猶連屬之使有所依則為夫者可知合由以容汝<lb/>
　康叔當合而由之不可分别涵之如海養之如春俾<lb/>
　一國之中若貴若賤若善若惡若上若下若衆若寡<lb/>
　若夫若婦一切含容之王其效邦君越御事厥命曷<lb/>
　以成王告之之言既多恐康叔聴之泛而難從也又<lb/>
<pb n="5b"/>
　曰王之所以責效邦君御事所以命之者曷以哉要<lb/>
　使康叔專於聴曰引養引恬此王之所以責效于邦<lb/>
　君御事也養者有以富之而養其身也恬者有以教<lb/>
　之而安其心也引有徐之之意治亂民猶亂繩急目<lb/>
　前之效而欲速利者皆非所以養民安民也自古王<lb/>
　若兹監罔攸辟我之所以告爾者豈特今日為然自<lb/>
　古王者所以制監之意亦此而已安用辟為哉<lb/>
惟曰若稽田既勤敷菑惟其陳脩為厥疆畎若作室家<lb/>
<pb n="6a"/>
既勤垣墉惟其塗塈茨若作梓材既勤樸斲惟其塗丹<lb/>
雘<lb/>
　成王設此三事以諭康叔其大意則一而已言之不<lb/>
　能巳惟恐康叔之未悟故以一物喻之為未足又以<lb/>
　一物喻之譬之稽考田畝然既勤勞敷布而菑治之<lb/>
　矣茍不能陳力以脩之為之疆界畝壠則有水潦之<lb/>
　害而稽田之功不能終譬之作室家然既勤于為垣<lb/>
　為墉築墻于外以防冦盜如此則謹密矣茍不能塗<lb/>
<pb n="6b"/>
　塈以飾之茨以蓋覆之則震風凌雨為害而作室之<lb/>
　功不能終又譬之作梓材然梓人治材既勤於為樸<lb/>
　斲而彫刻之成其器矣苟不能丹雘以飾之則久而<lb/>
　易壊梓材之功亦不能終凡此皆是有以治之于其<lb/>
　始必須有以成之于其終衞國之民前日文武艱難<lb/>
　積累開此土宇以致之若今康叔不能成終無教化<lb/>
　以調和其民潤飾其治以為他日無窮之計使衞國<lb/>
　之民再為亂則前日之事皆為之壞此是成王周公<lb/>
<pb n="7a"/>
　深謀逺慮不但為茍且偷安之計而已<lb/>
今王惟曰先王既勤用明徳懐為夾庶邦享作兄弟方<lb/>
來亦既用明徳后式典集庶邦丕享皇天既付中國民<lb/>
越厥疆土于先王肆王惟徳用和懌先後迷民用懌先<lb/>
王受命巳若兹監惟曰欲至于萬年惟王子子孫孫永<lb/>
保民<lb/>
　今王惟曰又更端告之先王指文武也文王武王勤<lb/>
　用民徳懷來諸侯以為夾輔所謂文武以明徳懷諸<lb/>
<pb n="7b"/>
　侯者聰明齊聖之徳照臨于其上四方諸侯有所觀<lb/>
　感故庶邦之享上作兄弟方來多率其鄰國諸侯如<lb/>
　兄弟之義方方而來亦既用明徳以享上書曰享多<lb/>
　儀儀不及物惟曰不享亦既用明徳者見當時諸侯<lb/>
　精白一心以承休徳所享之物皆其誠心所寓徳之<lb/>
所寓也文武以明徳懷諸侯諸侯亦以明徳而享天子君<lb/>
　臣上下一皆以明徳為主豈有他哉后者後之為君者<lb/>
指繼體而言也後之為君亦當法前人之意式用也用先<lb/>
<pb n="8a"/>
　　王之常法以集庶邦庶邦亦皆以丕大來享上<lb/>
　如諸侯之享文武亦既用明徳也成王之意欲<lb/>
　康叔之治衞能撫安新造之邦涵養斯民則享<lb/>
上之明徳亦莫過于此矣皇天既以中國之民而付<lb/>
　我先王又以疆土之大而畀我先王肆大也天生<lb/>
　民而立之君以司牧之所以將中國之民與疆土<lb/>
　之大而畀之先王必有望于我先王也今成王能<lb/>
　用是徳不以刑為用蓋徳者君民之所同得也成<lb/>
<pb n="8b"/>
　王用徳以和懌其民而先之後之左右輔翼之<lb/>
　使之順其常性而趨於和懌之地民既懌則先王<lb/>
　所受命于天者亦可以少慰矣葢先王所有之民<lb/>
　皆其受命于天者後之人君能以徳懌其民則亦<lb/>
　可以懌其先王不以徳懌其民則先王之心何如<lb/>
　哉亦為之不滿矣已矣乎若茲監汝康叔監于侯<lb/>
　國亦若此而已言當體成王用徳之心可也惟<lb/>
　曰欲至于萬年惟王子子孫永保民成王與之<lb/>
<pb n="9a"/>
　相期於長久以為我非止為一時計也為萬世子孫<lb/>
　保民之計商民之安危實係周家之利害商民安則<lb/>
　周家之業可以久我之所以望於康叔者如此其無<lb/>
　窮則康叔之治衞亦當有以副商民之望也昔者三<lb/>
　代之王君臣常欲為子孫無窮之計若曰惟乃世王<lb/>
　若曰公其以予萬億年以至鼎銘之𩔖皆欲為子孫<lb/>
　永世之寶宜若其用心之私也而其實則公也吾子<lb/>
　孫長享百世則百世之民安享千世則千世之民安<lb/>
<pb n="9b"/>
　安吾之子孫者所以安吾民也此其心之所以公也<lb/>
　秦皇欲自一世二世至于萬世雖與三代之王所願<lb/>
　欲者亦無以異殊不知三代之王以其身為天下之<lb/>
　公而秦以天下為一己之私此其所以異也讀康誥<lb/>
　酒誥梓材三篇之書足以見周家之忠厚所以治亂<lb/>
　民如此其不茍也卒之康叔遺化及于衞國柏舟之<lb/>
　仁人凱風之孝子干旄之好善後世有歌衞風而知<lb/>
　康叔之徳者則知康叔之治衞其遺風餘俗猶見於<lb/>
<pb n="10a"/>
　春秋之世況在當時者乎學者欲知衞國之風當知<lb/>
　根本於此三篇之書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷八</head> <lb/>
    <p>
<pb n="1a"/>
欽定四庫全書<lb/>
　尚書詳解卷八<lb/>
　　　　　　　　　　　　　宋　陳經　撰<lb/>
五子之歌<hi>夏書</hi>
　讀此篇之書有以見當時之民思禹之徳然則禹視<lb/>
　天下之溺猶己之溺胼胝手足以為民如此及再傳<lb/>
　太康一為逰畋之樂而民遂咸貳至使有窮后羿得<lb/>
　以簒國民之思禹果安在哉曰民之貳太康也乃所<lb/>
<pb n="1b"/>
　以思禹也先王之愛民一舉動而不敢忘乎民民于<lb/>
　此時猶嬰兒之得慈母不知有飢寒凍餒惟慈母之<lb/>
　是賴一旦太康嗣位遂專意逰畋不恤民事猶嬰兒<lb/>
　之失慈母啼號而無所依此民之所以貳太康也是<lb/>
　雖后羿能因民不忍奪之于一時而終不能禁民心<lb/>
　之思禹所以少康一成之田一旅之衆而卒以祀夏<lb/>
　不失其舊物也謂非民之思禹而何又當㸔此一篇<lb/>
　書乃三百篇之體詳味其言有思無邪之意然則何<lb/>
<pb n="2a"/>
　以怨乎孟子曰親之過大而不怨是愈疏也五子之<lb/>
　怨親親也關雎之哀而不傷小雅之怨而不亂皆其<lb/>
　𤼵乎情止乎禮義也誰謂詩書果有異㫖哉自此心<lb/>
　而形之詠歌因心而語不越乎常理者詩也自此心<lb/>
　而𤼵之于政事足以經國愛民感物動人者書也此<lb/>
　詩書所以異經而同旨也<lb/>
太康失邦昆弟五人須于洛汭作五子之歌<lb/>
太康尸位以逸豫滅厥徳黎民咸貳乃盤逰無度畋于<lb/>
<pb n="2b"/>
有洛之表十旬弗反有窮后羿因民弗忍距于河厥弟<lb/>
五人御其母以從徯于洛之汭五子咸怨述大禹之戒<lb/>
以作歌<lb/>
　太康以逸豫而滅厥徳所以致于失邦夫子敘書直<lb/>
云太康失邦而其意自著昆弟五人須待太康于洛水<lb/>
　之北此所以見五子咸怨之由故曰作五子之歌<lb/>
自太康尸位以逸豫而下至于述大禹之戒以作歌史<lb/>
　家述其所由如毛詩之有序序作歌之意也人君之<lb/>
<pb n="3a"/>
　位乃憂勤者所居舜命禹曰汝惟不怠總朕師此豈<lb/>
　逸豫之具哉惟太康資稟凡下徒見人君之位至尊<lb/>
　以為予無樂乎為君也故尸主其位而縱為逸豫滅<lb/>
厥徳黎民咸貳民心無常視徳為向背徳既滅矣民無<lb/>
　所依故咸貳民既貳矣又不知悔乃盤逰無度畋于<lb/>
　有洛之表至一百日而猶不反豈非安其危利其災<lb/>
　而樂其所以亡者乎有窮國之君名羿者因民心之<lb/>
　弗忍遂距太康于河使不得反其國自古姦人無世<lb/>
<pb n="3b"/>
　無之雖堯舜之世不可謂無此等人但聖明在上如<lb/>
　太陽當天而蚊䖟無所厠迹及國家小有釁隙故姦<lb/>
　人得以乘之禹之傳子也豈不知後世之極弊至此<lb/>
　乎曰禹亦安能保其子孫無此也禹之慮天下後世<lb/>
　葢有甚于此者傳之子雖有大惡而先王之遺澤未<lb/>
冺尚可以復興傳之人而不得大聖天下争亂無日矣<lb/>
　禹豈私其子孫而為此哉私其子孫者乃所以公天<lb/>
　下也厥弟五人御其母以從太康之弟五人者侍其<lb/>
<pb n="4a"/>
　母而從太康以畋然則五子曷為于未逰畋之時不<lb/>
　能諫止其兄而且從之畋乎曰觀五子作歌之言想<lb/>
　見其賢明必其當時諫其兄而不從兄弟天倫無有<lb/>
　去之之理不得已而從之徯待于洛水之北及百日<lb/>
　而不反也是故五子怨憤之氣鬱于中而𤼵之于外<lb/>
　述大禹之戒以作歌其五章之歌皆五子為之其言<lb/>
　皆本之皇祖之訓予讀此章有以見先王之愛其子<lb/>
　孫不獨有其綱紀可以守法度可維持而又有訓戒<lb/>
<pb n="4b"/>
　以遺其子孫使子孫世守者五子述大禹之戒若伊<lb/>
　尹述成湯之訓是也惜乎遺言在耳而太康之不克<lb/>
　遵也<lb/>
其一曰皇祖有訓民可近不可下民惟邦本本固邦寧<lb/>
予視天下愚夫愚婦一能勝予一人三失怨豈在明不<lb/>
見是圖予臨兆民凜乎若朽索之馭六馬為人上者奈<lb/>
何不敬<lb/>
　此章皆禹之訓也禹深見得為君親切處在于得民<lb/>
<pb n="5a"/>
　心與失民心故五子述其訓以為首章之歌以見太<lb/>
　康之失邦其大要在于失民心也民之可以親近而<lb/>
　不可卑下者以其為邦本故也孟子曰民為貴社稷<lb/>
　次之君為輕得民則得國故本固則邦寧天下愚夫<lb/>
愚婦至賤也天子至尊至貴也愚夫愚婦豈能勝予哉殊<lb/>
　不知一人之心即千萬人之心失一愚夫愚婦之心<lb/>
　即失天下之心也失一人之心而遂至于失千萬人<lb/>
　之心則人心去而君之勢日孤豈不勝予乎一人三<lb/>
<pb n="5b"/>
　失者失而至於三積之多而不知改悔者也怨豈在<lb/>
　明者言天下懐怨憤之心豈敢明言之特蓄忿于中<lb/>
　爾故有天下者當于㡬微之際有以謀之無使蓄忿<lb/>
　于中則可矣秦人之禍可以為鍳予臨兆民凜凜然<lb/>
　如朽索馭六馬然朽索以喻君六馬以喻民六馬之<lb/>
　奔突豈朽索之所能馭人主常持不足之念以為民<lb/>
　之難安豈予一人所能任其責哉惟以此為心則無<lb/>
　時而不敬也故曰奈何不敬此章大意謂國以民為<lb/>
<pb n="6a"/>
　本而欲安民者又當以敬為本<lb/>
其二曰訓有之内作色荒外作禽荒甘酒嗜音峻宇雕<lb/>
牆有一于此未或不亡<lb/>
　此章亦是大禹之戒天下之事雖其至纎至微者莫<lb/>
　不有準則得其準則者天理也失其準則者人欲也<lb/>
　人欲熾而天理滅則未有不亡者妻妾之奉逰畋之<lb/>
　樂酒以奉祭祀樂以崇徳宇也牆也古之聖人亦豈<lb/>
　能廢此哉第有其準則而不失之過爾若夫色荒禽<lb/>
<pb n="6b"/>
　荒甘而嗜峻而雕皆失其則也此滅亡之道也而况<lb/>
　于兼是數者乎<lb/>
其三曰惟彼陶唐有此冀方今失厥道亂其紀綱乃底<lb/>
滅亡<lb/>
　堯自唐侯為天子故國號陶唐堯都平陽舜都蒲坂<lb/>
　禹都安邑皆冀州也自陶唐以來有此冀方享國長<lb/>
　久者豈無其道哉何道也即紀綱是也一國一家與<lb/>
　天下莫不有紀綱今者失其道而亂其紀綱安有不<lb/>
<pb n="7a"/>
　亡者<lb/>
其四曰明明我祖萬邦之君有典有則貽厥子孫關石<lb/>
和鈞王府則有荒墜厥緒覆宗絶祀<lb/>
　此章推廣一章二章之意我祖即禹也有明明之徳<lb/>
　以為萬邦之君有典常法則以貽其子孫如上文皇<lb/>
　祖之訓是也豈特有典則而已至于鈞石亦無所不<lb/>
有三十斤為鈞四鈞為石孔子曰謹權量審法度葢權<lb/>
　量者法度之所自出禹以聲為律身為度可見法度<lb/>
<pb n="7b"/>
　至禹而定關者通也和者平也使天下如一無有異<lb/>
　政殊俗也此章之意只言我祖之典則法度所以貽<lb/>
　其子孫而責望亦厚矣豈謂今日之子孫荒墜其業<lb/>
　遂至于覆宗絶祀哉<lb/>
其五曰嗚呼曷歸予懐之悲萬姓仇予予將疇依鬱陶<lb/>
乎予心顔厚有忸怩弗慎厥徳雖悔可追<lb/>
　此見得兄弟之情事同一體萬姓非仇五子也而以<lb/>
　為仇予將何所歸乎予懐思而至于悲萬姓以我為<lb/>
<pb n="8a"/>
　怨予將誰依鬱陶言哀思也顔厚言色之愧也忸怩<lb/>
　言心之慙也此皆具述其所以憂愁無聊之態徳之<lb/>
　弗能謹而至于此雖悔何及哉觀五子之歌一章切<lb/>
　于一章至末章為尤切此古人賡倡之體雖出于五<lb/>
　子而實若出于一人之意其言優㳺而不迫婉而有<lb/>
　序觀此者可以知風雅之所自來<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷八<lb/>
</p>
<p>
</p>
  </div>
</body>
</text>
</TEI>
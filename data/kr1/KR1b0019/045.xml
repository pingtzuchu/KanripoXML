<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷四十五</head> <lb/>
    <p>
<pb n="1a"/>
欽定四庫全書<lb/>
　尚書詳解卷四十五<lb/>
　　　　　　　　　　　　　宋　陳經　撰<lb/>
君牙<hi>周書</hi>
　觀史之所載穆王車轍馬跡徧于天下則穆王乃無<lb/>
　道之主也此經所載三篇之書皆穆所作夫子定之<lb/>
　以為後世之法意者三篇之書殆出末年悔過之後<lb/>
　因祭公謀父作祈招之詩以收王心而王於此知所<lb/>
<pb n="1b"/>
　改悔故三篇之書有文武成康之遺風康王之子是<lb/>
　為昭王昭王之子是為穆王昭王南征而不返至齊<lb/>
　桓伐楚始問其罪穆王即位之初不知討賊專事八<lb/>
　駿之遊觀此篇小民咨怨之言知其為世降俗薄不<lb/>
　及成康之世矣文武之謨烈子孫猶得以世守之而<lb/>
　無闕然不足之處然後知先王創業之規模愈久而<lb/>
　愈無弊者以其出於正故也故曰誦其詩讀其書不<lb/>
　知其人可乎是以論其世也<lb/>
<pb n="2a"/>
穆王命君牙為周大司徒作君牙<lb/>
　大司徒之官掌邦教也芮伯在康王時嘗為司徒而<lb/>
　此有纘乃舊服無忝祖考說者以君牙為芮伯之後<lb/>
　史無所據亦未可知必世臣之子孫也虞夏商周以<lb/>
　來以忠厚待其臣故功臣之後必録用其子孫之賢<lb/>
　者虞書曰賞延於世商書曰世選爾勞伊陟象賢復<lb/>
　相太戊丁公世美入掌兵權下及春秋成季之勲宣<lb/>
　孟之忠而趙武之立不敢緩其亦有先王之遺風歟<lb/>
<pb n="2b"/>
王若曰嗚呼君牙惟乃祖乃父世篤忠貞服勞王家厥<lb/>
有成績紀于太常惟予小子嗣守文武成康遺緒亦惟<lb/>
先王之臣克左右亂四方心之夏危若蹈虎尾涉于春<lb/>
氷<lb/>
　穆王之命君牙不稱其徳而稱其先祖父之勤勞正<lb/>
　欲君牙知所企慕當以祖父為凖的想其故家遺俗<lb/>
　典刑尚在君牙得于傳聞目擊者亦熟矣乃祖父世<lb/>
　篤厚其忠貞服事勤勞于王家其成功紀于太常之<lb/>
<pb n="3a"/>
　上日月為常王之旂也祭祀則用之紀臣功則用之<lb/>
　功臣紀其名于太常當日月爭光垂名不朽蓋人臣<lb/>
　有不可忘之功故人君示不能忘之報或紀之太常<lb/>
　或祭諸大烝盤庚曰茲予大享于先王爾祖其從與<lb/>
　享之洛誥曰記功宗以功作元祀皆古人報功之意<lb/>
　也以此示子孫其誰不知所儀刑哉魏徴之後乃有<lb/>
　魏謩而祖風以振盧懷愼之後乃有盧杞而祖風以<lb/>
　墜嗚呼若謩者可謂能世其家而盧杞亦何面目見<lb/>
<pb n="3b"/>
　其祖父于地下乎惟予小子穆王自謂也繼守文武<lb/>
　成康之遺緒所用者亦惟先王之臣為之左右輔佐<lb/>
　以治四方謂之先王之臣則君牙亦嘗歴事先昭王<lb/>
　之臣矣心之憂危若蹈虎尾涉于春氷蹈虎尾恐其<lb/>
　反噬也涉春氷恐其陷溺也皆憂危之甚也自非穆<lb/>
　王因悔過之後其安能兢兢恐懼如此哉<lb/>
今命爾予翼作股肱心膂纘乃舊服無忝祖考𢎞敷五<lb/>
典式和民則爾身克正罔敢弗正民心罔中惟爾之中<lb/>
<pb n="4a"/>
夏暑雨小民惟曰怨咨冬祁寒小民亦惟曰怨咨厥惟<lb/>
艱哉思其艱以圖其易民乃寧<lb/>
　穆王知天下重任已不能勝憂危如此是以有賴其<lb/>
　臣故命爾為予之翼作股肱心膂以同體之義待其<lb/>
　臣亦猶舜所謂臣作朕股肱耳目是也上下之分雖<lb/>
　不同而相與之情無間異體爾君牙今繼其事蓋爾<lb/>
　之祖父亦嘗為司徒也爾當無辱爾之祖考𢎞敷五<lb/>
　典而下乃司徒之職當如此也五典即君臣父子之<lb/>
<pb n="4b"/>
　類司徒之所以教民者在此也而當大布五典用是<lb/>
　以和民之則天生烝民有物有則則者即五典自有<lb/>
　凖則不可踰越之理也施之君臣者不可施之兄弟<lb/>
　施之父子者不可施之朋友豈非則乎而民不能盡<lb/>
　其則者則在掌教者和之而已和之之道莫如以已<lb/>
　率之爾身克正其民有所觀化蓋其容貌聲色之間<lb/>
　有以儀刑之也民心無中惟于爾而取中則民有所<lb/>
　感而化蓋其暗室屋漏之微有以隂驅而濳率之也<lb/>
<pb n="5a"/>
　古之教民者自其身始故身正而後民從之教民者<lb/>
　取必於民而不取必於己安能使其民之從化哉中<lb/>
　者不偏之謂正者無邪之謂中正一理也中可以兼<lb/>
　正正不可以兼中夏暑雨小民惟曰怨咨冬祁寒小<lb/>
　民亦惟曰怨咨暑也雨也大寒也此冬夏天時之常<lb/>
　也而民不免怨咨其上此心失其中正也民心一失<lb/>
　中正而暑雨祁寒不免怨咨則治民者不亦難乎中<lb/>
　有至易者存若專以為難而不圖其所以易則難者<lb/>
<pb n="5b"/>
　終於難矣所謂易者亦在吾身之正吾心之中云爾<lb/>
　以吾之中正則民乃寧而怨咨不作矣堯舜三代之<lb/>
　世不患乎民之怨咨而惟患其民情之不得以上達<lb/>
　堯之洪水下民其咨太康一為遊畋之舉而黎民咸<lb/>
　貳盤庚一為遷都之舉而小民胥怨蓋平時矜憐奄<lb/>
　撫之者至一失其所欲則怨咨形焉而上之人亦無<lb/>
　有不知則亦深體乎民情者也觀小雅之詩民公然<lb/>
　怨刺其上而天下終于不亂蓋情之得以達也秦人<lb/>
<pb n="6a"/>
　設監謗之法民不敢言而敢怨上之人愈不知而下<lb/>
　之人益以離矣<lb/>
嗚呼丕顯哉文王謨丕承哉武王烈啟佑我後人咸以<lb/>
正罔缺爾惟敬明乃訓用奉若于先王對揚文武之光<lb/>
命追配于前人<lb/>
　文王造周之謀顯然而大明也武王繼伐之功其美<lb/>
　為可繼承也文謨武烈豈止為一時計哉開道佑助<lb/>
　我後之人粹然一出于正而無虧缺天下之理惟其<lb/>
<pb n="6b"/>
開端者正則其𫝊必逺不逺者必其始之不正也安有大<lb/>
　中至正之道不能久其傳哉穆王之時歴世已久矣<lb/>
　而文王之謨武王之烈在人者未泯豈非正乎爾君<lb/>
　牙當以敬存心明其我之所以訓汝者用奉順于先<lb/>
　王不墜其所為謨烈穆王揚文武光命于上而君牙<lb/>
　揚文武光命於下謂之對揚君臣之間皆以守祖宗<lb/>
　之家法為心追配于前人即先王之臣也古者創業<lb/>
　垂統之君其規模一出于正則雖衰世僻王猶可以<lb/>
<pb n="7a"/>
　遵守故夏之祖有典有則則其子孫于失邦之後亦<lb/>
　能述之為戒商之祖制官刑儆于有位則其子孫雖<lb/>
　既立不明而其臣猶舉之以為法無他以其正也漢<lb/>
　高祖有戚夫人之醜治宫室之壯麗唐太宗閨門之<lb/>
　内父子君臣夫婦兄弟無法則其規模亦淺宜乎後<lb/>
　世子孫得竊之以藉口也源之不清而責其流之濁<lb/>
　天下安有此理哉<lb/>
王若曰君牙乃惟由先正舊典時式民之治亂在茲率<lb/>
<pb n="7b"/>
乃祖考之攸行昭乃辟之有乂<lb/>
末章復申前意先正即前人也述祖考即纘舊也先正之<lb/>
　臣已有故事載之典籍可用之以為法民之治亂在<lb/>
　茲能守此法則民治否則亂既曰時式又曰率乃祖<lb/>
　考之攸行無非皆以前人為法也能如此則足以昭<lb/>
　明汝君之治矣有賢臣則君之治益顯矣穆王雖無<lb/>
　道之主而悔悟之後命其臣專守祖宗成法不敢作<lb/>
　聦明亂舊章其亦賢乎哉<lb/>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷三十七</head> <lb/>
    <p>
<pb n="1a"/>
欽定四庫全書<lb/>
　尚書詳解卷三十七<lb/>
　　　　　　　　　　　　　宋　陳經　撰<lb/>
蔡仲之命<hi>周書</hi>
　仲乃蔡叔之子也蔡叔流言于國周公既囚之于郭<lb/>
　鄰矣何為而復用其子也曰仁人之于弟也不藏怒<lb/>
　焉不宿怨焉親愛之而已矣使蔡叔之謀害及周公<lb/>
　而不及王室則周公必將恕其罪惟其與三監淮夷<lb/>
<pb n="1b"/>
　武庚協謀以叛周周公身為冢宰將以正王法則不<lb/>
　得私其兄弟焉是周公之不得已也雖然周公豈一<lb/>
　日而忘兄弟之恩哉無一日而忘兄弟則夫叔之子<lb/>
　有仲能克庸祇徳以蓋前人之愆豈非周公之所深<lb/>
　幸歟又況父子兄弟罪不相及前日之事公不以恩<lb/>
　而損義今日之事公不以義而掩恩觀此篇之書當<lb/>
　有以知周公親親之情故其所以告戒之言皆家庭<lb/>
　訓誨之語而非可以常情論也<lb/>
<pb n="2a"/>
蔡叔既沒王命蔡仲踐諸侯位作蔡仲之命<lb/>
　蔡叔既得罪于王家何以得稱沒蓋仲之賢久矣周<lb/>
　公既以其子為卿士則不可以囚其父蓋赦其罪矣<lb/>
　又况命蔡仲踐諸侯位不廢其舊國則叔為始封之<lb/>
　君既赦其罪則得以稱沒先儒謂若父有大罪罪當<lb/>
　絶滅正可别封他國不得仍取蔡名以蔡叔為始祖<lb/>
　也其說是矣<lb/>
惟周公位冢宰正百工羣叔流言乃致辟管叔于商囚<lb/>
<pb n="2b"/>
蔡叔于郭鄰以車七乘降霍叔于庶人三年不齒蔡仲<lb/>
克庸祇徳周公以為卿士叔卒乃命諸王邦之蔡<lb/>
　此武王崩成王幼周公居攝之時周公為太師三公<lb/>
　也冢宰六卿之長也以太師兼冢宰是為公以兼卿<lb/>
　正百工之事當是百官總已以聽冢宰也三叔流<lb/>
　言即管叔蔡叔霍叔流言于國曰公將不利于孺子<lb/>
　也變起于家庭禍生于骨肉周公將何以處此哉大<lb/>
　義滅親不得以兄弟之故而屈于王法使周公而如<lb/>
<pb n="3a"/>
　舜三叔如象則封之可也象之謀害舜也止及其身<lb/>
　三叔之謗周公也害及于天下又況周公位冢宰正<lb/>
　百工則法在周公權在周公安得以如舜哉致辟管<lb/>
　叔于商者就商地而誅殺之也其罪重故也囚蔡叔<lb/>
　于郭鄰郭鄰者中國之外地名囚者制其出入也其<lb/>
　罪輕於管叔也降霍叔于庶人三年不齒廢為庶人<lb/>
　三年之間不得與兄弟叙齒列三年之外則齒之也<lb/>
　其罪又輕于蔡叔也三叔皆有罪管叔霍叔之子無<lb/>
<pb n="3b"/>
　聞焉惟蔡叔之子蔡仲能用其敬徳故周公用之以<lb/>
　為巳之卿士焉周禮畿内之諸侯立卿兩人周公為<lb/>
　畿内諸侯故以仲為卿士及叔之卒也乃命諸王邦<lb/>
　之蔡孔氏曰叔之所封畿内之蔡仲之所封淮汝之<lb/>
　間畿内之蔡名已滅故取其名以名新國然仲之命<lb/>
　也不于叔未卒之前而乃于叔卒之後何也蔡叔未<lb/>
　卒則仲無君國之禮蒯瞶在而立輒衞是以亂故周<lb/>
　公之封仲也必于叔卒之後此又聖人所以正父子<lb/>
<pb n="4a"/>
　之名也此一章非周公命仲之辭乃史官敘述其事<lb/>
　其言簡而有法觀周公之位冢宰也曷嘗容私于兄<lb/>
　弟之間哉其致辟管叔也乃管叔自取其辟而非周<lb/>
　公辟之也其囚蔡叔降霍叔也乃管蔡自取其囚與<lb/>
　降而非周公囚之降之也其封蔡仲也亦蔡仲自取<lb/>
　其封而非周公封之也賞善罰惡在人而不在已周<lb/>
　公何容心哉此之謂天討有罪天命有徳<lb/>
王若曰小子胡惟爾率徳改行克愼厥猷肆予命爾侯<lb/>
<pb n="4b"/>
于東土往即乃封敬哉爾尚蓋前人之愆惟忠惟孝爾<lb/>
乃邁迹自身克勤無怠以垂憲乃後率乃祖文王之彞<lb/>
訓無若爾考之違王命<lb/>
　王若曰周公以王命告之也小子胡亦與小子封同<lb/>
　意胡仲之名也小子者以其年齒尚少未有所知當<lb/>
　受教誨也惟爾率徳改行克愼厥猷將以命之必有<lb/>
　以美之汝能率循文武之徳能改蔡叔之行亦在于<lb/>
　謹其道爾謹其道者不敢違道則必知所決擇徳則<lb/>
<pb n="5a"/>
　循而為之父行則改而不為肆我所以命汝為諸侯<lb/>
　于東土之地往即乃封敬哉汝今往就此封爵尤當<lb/>
　敬其事勿謂其巳能率徳改行克愼厥猷而不加勉<lb/>
　也爾尚蓋前人之愆惟忠惟孝周公篤於親親之情<lb/>
　故戒之之辭尤切爾庶幾掩蓋前人之過者惟在忠<lb/>
　于事君孝于事親忠孝可以立身可以揚名可以顯<lb/>
　父母不遺父母惡名如東晉沈勁恥其父有凶逆之<lb/>
　行欲死以滌之變凶逆而為忠孝者此可謂能為子<lb/>
<pb n="5b"/>
　矣爾乃邁迹自身克勤無怠以垂憲乃後邁行也迹<lb/>
　善迹也汝當行善自汝身始勤而終不怠以示乃子<lb/>
　孫之法蓋祖父有善行則舍汝之身使汝之子孫取<lb/>
　法於祖父可也為祖父者既有過則爾子孫將何所<lb/>
　法乎自汝身而不能行善不能克勤爾之子孫無取<lb/>
　法則爾父之惡名日彰矣此乃周公深有望于蔡仲<lb/>
　砥礪植立湔雪前人之恥以自新其門户也率乃祖<lb/>
　文王之彞訓無乃爾考之違王命此則周公示之以<lb/>
<pb n="6a"/>
　知所取舎也爾將何以垂憲乃後乎文王之彞訓可<lb/>
　循則循之爾考之違王命可改則改之蔡仲既能率<lb/>
　徳改行則能率彞訓不違王命矣周公又就其能<lb/>
　者而申警之<lb/>
皇天無親惟徳是輔民心無常惟惠之懐為善不同同<lb/>
歸于治為惡不同同歸于亂爾其戒哉愼厥初惟厥終<lb/>
終以不困不惟厥終終以困窮<lb/>
　此又以天人至公之理示蔡仲天無私親惟有徳者<lb/>
<pb n="6b"/>
　輔之此天有至公之理也民無常懐惟惠者懐之此<lb/>
　民有至公之情也爾勿謂汝父有罪天不輔汝民不<lb/>
　懐汝自汝之身茍有徳以感乎天有恩以感乎民則<lb/>
　天人將不汝棄天下之善亦多端矣而要其同歸則<lb/>
　歸於治天下之惡亦多端矣要其同歸則歸于亂治<lb/>
　與亂者善惡之應也故夫人之為善惡者不在治亂<lb/>
　效驗之日而常在于是非一念之初爾其戒哉當以<lb/>
　同歸于治同歸于亂者為戒謹其初而思其終可也<lb/>
<pb n="7a"/>
　謹其初者乃是非之一念也思其終者治亂之效驗<lb/>
　也始然之火至於燎原滴溜之泉可以滔天安可不謹<lb/>
　其初而思其終之可以常行乎君子言必稽其所終<lb/>
　行必稽其所敝者是自初而為終之慮也茍惟決擇<lb/>
　之初不能謹審學仁而至于兼愛為無父學義而至<lb/>
　于為我為無君無父無君遂至于為禽獸其端甚微<lb/>
　而治亂甚大故謹厥初惟厥終者至于其終可以不<lb/>
　困不困則歸于治矣不惟厥終者終于困窮困窮則<lb/>
<pb n="7b"/>
　歸于亂矣人情孰不欲好善惡惡亦誰肯舎善而從<lb/>
　惡惟其決擇趨舎之不審以惡者為善反以善者為<lb/>
　惡及其機已熟則治亂形焉蔡仲為蔡叔之子是雖<lb/>
其心以父之惡為懲戒安知不矯枉之過遂流于惡而不<lb/>
　自知乎故周公以為善不同為惡不同者示之以其<lb/>
　所歸又以謹厥初者示之使知所辨惟恐蔡仲矯乃<lb/>
　父之失懲乃父之罪過于用心雖不蹈父之惡而惡<lb/>
　亦多端不可以一概言也<lb/>
<pb n="8a"/>
懋乃攸績睦乃四鄰以蕃王室以和兄弟<lb/>
　此言為諸侯之綱目也為爾之職者得非在于勉乃<lb/>
　功乎凡諸侯所當為之職者皆在所勉也得非在于<lb/>
　睦四鄰乎凡朝聘會同鄉校之禮在所當講也惟其<lb/>
　懋勉汝之功則蕃屏王室者在此矣内為天子牧養<lb/>
　小民而外為天子禦侮敵愾王所則乃績之勉是乃<lb/>
　所以蕃王室也惟睦汝之四鄰則和兄弟者在此矣<lb/>
　五年再相朝以修王命行玉帛之往來則四鄰之睦<lb/>
<pb n="8b"/>
　是乃所以和兄弟也<lb/>
康濟小民率自中無作聦明亂舊章詳乃視聴罔以側<lb/>
言改厥度則予一人汝嘉王曰嗚呼小子胡汝往哉無<lb/>
荒棄朕命<lb/>
　康安也濟成也安民之居成民之業當循大中之道<lb/>
　而行之尋自堯舜禹湯文武所以相傳之要不出中<lb/>
　之一字所謂中任理而不任意任公而不任私是也<lb/>
　若夫作聦明以亂舊章視聴之不審以側言而改厥<lb/>
<pb n="9a"/>
　度者皆任意也非理也皆任私也非公也舊章皆中<lb/>
　之所存法度者亦中之所寓惟作聰明者必至於<lb/>
　喜功生事好奇立異而舊章于是乎亂矣惟視聴之<lb/>
　不審者必至於聴無稽之言用弗詢之謀窮兵黷武<lb/>
　橫賦厚斂而厥度于是乎改矣度即舊章也曰舊章<lb/>
　則有已然之則曰度則有當然之制無非中也周公<lb/>
　慮蔡仲懲創乃父之愆用意過當反以生事為奇也<lb/>
　故有此戒天下有自然之中理初不在乎作意為之<lb/>
<pb n="9b"/>
　能如此則予一人將汝嘉美而不汝棄矣王曰嗚呼<lb/>
　申言以訓之曰小子胡自今以往無荒忽以棄我之<lb/>
　言欲其終身以奉行之也此篇大意惟在率徳改行<lb/>
　一句蓋前人之愆是改行也至于徳則謂之率乃祖<lb/>
　文王之彞訓謂之舊章無非循其自然之理不在于<lb/>
　矯揉而為之也<lb/>
成王東伐淮夷遂踐奄作成王政<lb/>
　奄之為惡亦已久矣孟子曰周公相武王誅紂伐奄<lb/>
<pb n="10a"/>
　三年討其君則在武王時常不服矣及武王崩周公<lb/>
　攝政三監及淮夷叛則周公攝政時又叛矣此言成<lb/>
　王東伐淮夷則周公歸政之初成王即政之初又叛<lb/>
　洛誥成王即位封伯禽於魯費誓云魯侯伯禽宅曲<lb/>
　阜徐淮並興東郊不開魯侯征之彼言徐淮並興此<lb/>
　言伐淮夷則知成王伐淮夷魯侯伐徐戎正同時也<lb/>
　蕞爾奄國自武王至成王即政初年凡三叛故多方<lb/>
　之書曰我惟時其戰要囚之至于再至于三知此伐<lb/>
<pb n="10b"/>
　淮夷者乃第三次也反覆背叛不常如此故成王既<lb/>
　伐之則遂從而滅之踐滅也滅其君而徙之也作誥<lb/>
　命言徙奄平淮之政令史叙其事作成王政之篇成<lb/>
　平也平淮夷以為王者政令也其書已亡<lb/>
成王既踐奄將遷其君于蒲姑周公告召公作將蒲姑<lb/>
　王者之兵無滅國之理成王既滅奄矣又將遷其君<lb/>
　於蒲姑則知踐奄者滅其背叛之君謀於奄衆别置<lb/>
　其君則其社稷不滅也蒲姑齊地也成王以其叛服<lb/>
<pb n="11a"/>
　不常去中國逺故徙其君於蒲姑近齊之地使之邇<lb/>
　王室之化周公以此告召公先儒謂告召公使為此<lb/>
　策書告令之其書已亡未知其必然也此三篇之書<lb/>
　皆有其序而已<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷三十七<lb/>
</p>
<p>
</p>
  </div>
</body>
</text>
</TEI>
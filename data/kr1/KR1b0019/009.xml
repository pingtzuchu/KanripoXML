<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷九</head> <lb/>
    <p>
<pb n="1a"/>
欽定四庫全書<lb/>
　尚書詳解卷九<lb/>
　　　　　　　　　　　　　宋　陳經　撰<lb/>
𦙍征<hi>夏書</hi>
　此篇乃夏之始衰然古人之教化制度尚有可見東<lb/>
　坡考案史記左傳之説以為仲康即位時乃羿之秉<lb/>
　政其權皆出于羿𦙍侯即羿之黨羲和乃夏之忠臣<lb/>
　𦙍侯承王命以征意者如後世挾天子令天下之事<lb/>
<pb n="1b"/>
　其所見甚髙明非常人所及後之君子未敢以其説<lb/>
　為正者葢其書已定于夫子之手序之者第云羲和<lb/>
湎淫廢時亂日𦙍侯往征之初無異説觀此篇可見古<lb/>
　人以天時為重以酒為禁羲和掌天地四時之官堯<lb/>
　典一篇首舉命羲和之事至此日食不知而遂至于<lb/>
　六師討之又况禹惡㫖酒自周以來羣飲則殺深見<lb/>
　古人之禁酒甚嚴羲和廢時亂日之罪原于沉湎之<lb/>
　故其犯此禁也亦重矣故王朝九伐之法不得而赦<lb/>
<pb n="2a"/>
羲和湎淫廢時亂日𦙍侯往征之作𦙍征<lb/>
惟仲康肇位四海𦙍侯命掌六師羲和廢厥職酒荒于<lb/>
厥邑𦙍侯承王命徂征<lb/>
　湎淫者為酒所困也惟其困于酒所以廢厥職時之<lb/>
　春夏秋冬與日之甲乙皆懵然不知此𦙍國之君所<lb/>
　以征之正其罪也惟仲康肇位四海乃作史之辭仲<lb/>
　康太康之弟也羿廢太康而立仲康至其子相立國<lb/>
　遂為后羿所篡以五子之歌觀之仲康其一也必其<lb/>
<pb n="2b"/>
　賢明有過于太康者但强臣擅命欲振作而不能爾<lb/>
　𦙍侯命掌六師者𦙍國之侯為王朝大司馬古者王<lb/>
　朝六卿大夫皆同列之君為之如羲和酒荒于厥邑<lb/>
　亦各有食邑入而為天子卿士也羲和廢厥職酒荒<lb/>
　于厥邑堯時羲和四人至夏朝合而為一官官制之<lb/>
　沿革于此亦可見矣𦙍后承王命徂征夏朝雖衰而<lb/>
　征伐之權猶自天子出<lb/>
告于衆曰嗟予有衆聖有謨訓明徴定保先王克謹天<lb/>
<pb n="3a"/>
戒臣人克有常憲百官修輔厥后惟明明<lb/>
　此以下乃𦙍侯舉先王之謨訓以告衆人折羲和之<lb/>
　罪也嗟嘆辭也嗟我有衆之士聖有謨訓謂其謀之<lb/>
　已定可以垂訓將來者也明徵以其昭然可驗定保<lb/>
　者謂其可以定國而安民先王克謹天戒即此謨訓<lb/>
　也人主無所畏惟當畏天故凡有災異皆天所以譴<lb/>
　戒人主先王能謹懼知畏為之臣人者則當有以常<lb/>
　憲常憲者常法也謹法守所在常有之而弗失不出<lb/>
<pb n="3b"/>
　其位也百官各修其職以輔其君之闕政則人君之<lb/>
　徳明而又明矣今羲和以湎淫廢其所司之職日食<lb/>
　不知是使君不得以警天戒也是為臣而不克有常<lb/>
　憲不能修輔也<lb/>
毎嵗孟春遒人以木鐸徇于路官師相規工執藝事以<lb/>
諫其或不恭邦有常刑<lb/>
　先王之時毎嵗之首孟春之月遒人宣令之官振木<lb/>
　鐸以徇朝路曰官師相規謂百官之衆皆當相規正<lb/>
<pb n="4a"/>
　其失不可為雷同詭隨人苦不自覺爾既不自知其<lb/>
　過不得他人以正之則諂諛成俗皐陶謨所謂師師<lb/>
　是也不特相規而已工執藝事以諫又于百工之中<lb/>
　各以其藝而諫上如矇瞽獻詩虞人獻箴之𩔖人人<lb/>
　能如此則掌禮者以禮諫其君掌樂者以樂諫其君<lb/>
　天下不過數事而人主之身可以事事無過舉矣其<lb/>
　或不恭謂不能相規而執藝以諫者邦有常刑先王<lb/>
　之意惟恐夫人怠心易生戒心易忘于嵗之初而警<lb/>
<pb n="4b"/>
　之如此其嚴君臣之際常在警戒之中矣天下何憂<lb/>
　不治今羲和掌天地之官而日食之變不知在先王<lb/>
　之常刑不容赦也余讀此章有以見從諫為帝王之<lb/>
　盛徳古者有三公朝夕納誨無所不諫其下至于百<lb/>
　工之賤皆得以官言事猶以為未足也又且使庶人<lb/>
　謗商旅議采之芻蕘詢之衢室猶懼其怠于職而不<lb/>
　諫也且設為之刑以驅之諫若邦有常刑臣下不匡<lb/>
　其刑墨是也夫惟如是而後君臣上下無有𨼆情而<lb/>
<pb n="5a"/>
　人主以一身立于無蔽之地後世去古既逺一切反<lb/>
　先王之政不諫者有刑而後世諫者反刑之甚者設<lb/>
　為監謗至有天下以言為諱者臨川王公作諫官論<lb/>
　且謂今之諫官乃天子之所謂士其責則天子之三<lb/>
　公上聴之而改故士得以制命其上嗚呼此豈先王<lb/>
　本意哉<lb/>
惟時羲和顛覆厥徳沉亂于酒畔官離次俶擾天紀遐<lb/>
棄厥司乃季秋月朔辰弗集于房瞽奏鼓嗇夫馳庶人<lb/>
<pb n="5b"/>
走羲和尸厥官罔聞知昏迷于天象以干先王之誅<lb/>
　上文言先王之法如彼此章言羲和之所以戾于先<lb/>
　王之法者如此人莫不有徳而羲和顛覆之徒以沉<lb/>
　亂于酒之故所以畔其所居之官離其所守之次始<lb/>
　擾亂其在天之紀逺棄其所司之事酒之為害也如<lb/>
　此季秋月朔日月相㑹謂之辰辰當集于房星今也<lb/>
　不集于房參差而不合日食可知矣日食之大變也<lb/>
　羲和掌天地之官而不預知其倉卒之際瞽者樂官<lb/>
<pb n="6a"/>
　進鼓天子伐鼓于社嗇夫主幣之官馳取幣以禮天<lb/>
　神庶人凡衆人奔走以供救日之役羲和于此時尸<lb/>
　其官若無所聞若無所知是其昏迷于天象如此宜<lb/>
　其犯先王之誅欲赦之而不可赦也然則羲和以沉<lb/>
　亂于酒之故自後世視之若細事也至于六師討之<lb/>
　周人羣飲罪至于殺是何古人之刑反重于後世乎<lb/>
　曰古人之刑古人之教化也後所謂刑者無非與民<lb/>
　争利而已此古人之刑非後世之所及也<lb/>
<pb n="6b"/>
政典曰先時者殺無赦不及時者殺無赦今予以爾有<lb/>
衆奉將天罰爾衆士同力王室尚弼予欽承天子威命<lb/>
火炎崑岡玉石俱焚天吏逸徳烈于猛火殱厥渠魁脅<lb/>
從罔治舊染汙俗咸與惟新嗚呼威克厥愛允濟愛克<lb/>
厥威允罔功其爾衆士懋戒哉<lb/>
　自此以下乃告衆士之辭也遂舉政典之書政典者<lb/>
　如司馬法之𩔖司馬掌邦政其書言用師之事也先<lb/>
　時後時謂師行不以紀律皆殺之無赦今我以爾有<lb/>
<pb n="7a"/>
　衆奉將天之罰謂討有罪也爾衆士當同力以助王<lb/>
　家庶㡬輔弼我以敬奉天子之命觀此篇之書其始<lb/>
　也舉先聖之謨訓次舉政典次言天罰又言王室與<lb/>
　天子之威命可見征伐之重皆考之先王質之天<lb/>
　意承之其君非有一毫之私意也火炎崑岡玉石俱<lb/>
　焚謂火之炎于崑山之岡不擇玉石而皆焚之况于<lb/>
　天吏有過逸之徳尤酷烈于猛火乎天吏為天所使<lb/>
　行天罰者是也此言兵威所過殺傷易至于枉濫今<lb/>
<pb n="7b"/>
　當擇其罪之魁者治之其脅從者勿問庶㡬無有玉<lb/>
　石俱焚之患舊染之俗與羲和同惡者皆與之更始<lb/>
　此王者之兵也嗚呼威克厥愛允濟愛克厥威允罔<lb/>
　功大抵軍事以嚴終當以威為主威非慘酷之謂即<lb/>
　嚴毅也愛非仁愛之謂即姑息也當用兵行師之際<lb/>
　不以嚴為主而反拘于姑息之愛則其所傷者必衆<lb/>
　則反失其愛也如宋襄公不擒二毛不鼓不列卒敗<lb/>
　于泓是也威愛各施于其所當用而已若泥于言而<lb/>
<pb n="8a"/>
　不明古人之意則威克厥愛豈非流于慘酷者歟其<lb/>
　爾衆士懋戒哉當勉之而致其戒庶乎其有成功也<lb/>
自契至于成湯八遷湯始居亳從先王居作帝告釐沃<lb/>
湯征諸侯葛伯不祀湯始征之作湯征伊尹去亳適夏<lb/>
既醜有夏復歸于亳入自北門乃遇汝鳩汝方作汝鳩<lb/>
汝方<lb/>
　此數篇皆逸書有其義而亡其辭自契至于成湯十<lb/>
　四世而八遷都至湯始居亳邑從先王之居先王即<lb/>
<pb n="8b"/>
　帝嚳契之父也帝嚳居亳至湯復徙居焉作帝告釐<lb/>
　沃二篇之書所言皆湯始居亳之事也釐治沃土也<lb/>
湯征諸侯葛伯不祀湯始征之湯是時為夏方伯賜之<lb/>
　弓矢然後得以專征伐故曰湯征諸侯葛伯以不祀<lb/>
　之故而湯始征之古人以祀事為重既不祀則是不<lb/>
　有宗廟神祇矣故湯始征之湯之征伐自葛而始觀<lb/>
　孟子所載遺之牛羊使亳衆徃為之耕湯之所以待<lb/>
　葛伯者紓遲不忍如此及葛伯殺其童子而罪不可<lb/>
<pb n="9a"/>
　赦于是乃征之則湯之于諸侯豈有意乎取之哉作<lb/>
　湯征伊尹去亳適夏既醜有夏復歸于亳湯之得伊<lb/>
　尹也進之于桀其意若曰桀雖不道使其一旦改過<lb/>
　聽伊尹之言則功遂可以及天下豈非湯與伊尹之<lb/>
　本心哉伊尹徃來兩國之間就湯者五既而去之就<lb/>
　桀者五聖賢不夏商其心而天下其心如此曷常有<lb/>
　意于利而取之及其醜夏歸亳伊尹决知其不可救<lb/>
　矣故為是相湯伐桀之謀入自北門遇鳩方二臣意<lb/>
<pb n="9b"/>
　其所言者必醜夏之事夏既不可救則不得已而相<lb/>
　湯以救生民于塗炭惜乎此二篇之書亡不得以見<lb/>
　伊尹與鳩方所言之事也<lb/>
　<lb/>
　<lb/>
　<lb/>
　<lb/>
　尚書詳解卷九<lb/>
</p>
<p>
</p>
  </div>
</body>
</text>
</TEI>
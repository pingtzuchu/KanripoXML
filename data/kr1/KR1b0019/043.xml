<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷四十三</head> <lb/>
    <p>
<pb n="1a"/>
欽定四庫全書<lb/>
　尚書詳解卷四十三<lb/>
　　　　　　　　　　　　　宋　陳經　撰<lb/>
康王之誥<hi>周書</hi>
　此篇與顧命之書相連伏生之書以康王之誥合顧<lb/>
　命後人分之為二篇然天子之居喪也百官緫已以<lb/>
　聴冢宰啜粥面深墨寢苫枕塊之時何暇以冕服朝<lb/>
　羣臣何暇出誥命若高宗亮陰三年不言滕公小國<lb/>
<pb n="1b"/>
　之君耳一聞孟子性善之論滕定公薨五月居廬未<lb/>
　有命戒百官族人可謂曰知未聞以言語誥臣下也<lb/>
　雖太甲即位之初既葬成湯之後伊尹奉嗣王祇見<lb/>
　厥祖伊尹明言烈祖之成徳作伊訓肆命徂后亦未<lb/>
　聞太甲以冕服朝羣臣出命令也然則康王賢主也<lb/>
　召畢之徒又皆元老大臣曷為其如此哉說者曰禮<lb/>
　有正有變喪服正禮也冕服變禮也然嫂溺援之以<lb/>
　手者皆其不得已而後有變非有不得已則何用變<lb/>
<pb n="2a"/>
　哉東坡引左傳子皮如晉之事考據甚詳然其書既<lb/>
　定於孔子之手為後世之法謂之非禮有不可也姑<lb/>
　存厥疑以待能辨之者<lb/>
康王既尸天子遂誥諸侯作康王之誥<lb/>
　讀顧命之書當知春秋書公薨路寢之法讀康王之<lb/>
　誥之書當知春秋書公即位之事即位而謹始本不<lb/>
　可以不正為子受之父為諸侯受之王此大本也咸<lb/>
　無焉則不書魯昭公之薨于乾侯也不得正其終故<lb/>
<pb n="2b"/>
　定公制于權臣不得以正其始春秋元年必書正月<lb/>
　而定公獨無正月魯于是乎曠年無君也康王既受<lb/>
　成王之顧命則是得以正其始矣夫子序書直曰康<lb/>
　王既尸天子遂誥諸侯奔赴王喪因新君即位而相<lb/>
　見故康王因此報誥之此康王之誥所以作也<lb/>
王出在應門之内太保率西方諸侯入應門左畢公率<lb/>
東方諸侯入應門右皆布乘黃朱賓稱奉圭兼幣曰一<lb/>
二臣衞敢執壤奠皆再拜稽首王義嗣徳答拜<lb/>
<pb n="3a"/>
　畢門之外為應門畢門及路寢殯宫在焉故王出應<lb/>
　門内太保為西伯率西方諸侯而入在應門之左畢<lb/>
　公為東伯率東方諸侯而入在應門之右北面而立<lb/>
　布乘黃朱布陳也乘四匹馬也黃馬之色朱者其尾<lb/>
　鬛也諸侯朝見天子畢獻國之所有以表忠敬之心<lb/>
　所謂享多儀是也故諸侯皆陳四馬黃朱鬛以為廷<lb/>
　實詩曰駜彼乘黃則黃者出于自然左氏傳曰宋公<lb/>
　子有白馬公取而朱其尾鬛則朱出于人為諸侯所<lb/>
<pb n="3b"/>
　獻之馬必用黃而以朱飾者蓋黃有中順之色象臣<lb/>
　道朱者君之服象君道諸侯體臣道以從君令故黃<lb/>
　而朱之賓者諸侯有賓客之義稱舉也舉奉圭兼幣<lb/>
　之辭周禮小行人合六幣曰圭以馬璋以皮璧以帛<lb/>
　琮以錦琥以繡璜以黼是圭以馬為幣說者謂六幣<lb/>
　所以享也此特享禮之一蓋因喪禮而行朝故簡享<lb/>
　禮之數賓稱奉圭兼幣之辭而進曰一二臣言諸侯<lb/>
　非一人也衞為王之藩衞也敢執壤奠言執土所出<lb/>
<pb n="4a"/>
　之物以奠于王皆稱再拜稽首拜送幣而手至地以<lb/>
　盡禮也康王義在于繼前人之徳則為諸侯之主受<lb/>
　其幣故荅拜王無荅拜禮以即位初謙退如此<lb/>
太保暨芮伯咸進相揖皆再拜稽首曰敢敬告天子皇<lb/>
天改大邦殷之命惟周文武誕受羑若克恤西土惟新<lb/>
陟王畢協賞罰戡定厥功用敷遺後人休今王敬之哉<lb/>
張皇六師無壊我高祖寡命<lb/>
　太保為冢宰第一芮伯為司徒第二咸進相揖率羣<lb/>
<pb n="4b"/>
　臣諸侯皆進戒也不言諸侯者以内而言外也再拜<lb/>
　稽首而後戒王曰敢敬以告天子以敬而告欲王聴<lb/>
　之專皇天改大國殷家之命而歸周惟文武誕受羑<lb/>
　若蓋自出羑里之囚天命始順用能憂恤西土之民<lb/>
　文武興邦自西土始也太保所言羑若者蓋康王生<lb/>
　長於深宫富貴之中不知祖宗之得天命皆自艱難<lb/>
　之中得之故舉此以為戒惟新陟王升遐曰陟指成<lb/>
　王也畢協賞罰言或賞或罰無不當理如記功宗以<lb/>
<pb n="5a"/>
　功作元祀賞也如踐奄伐淮夷罰也戡定厥功能勝<lb/>
　天下之强定天下之業所以有此休美敷布以遺之<lb/>
　子孫今王敬之哉文武成王所以有天下者亦惟敬<lb/>
　而已今王當以敬為主張大六師之衆俾國威振而<lb/>
　天下服無使我高祖之徳寡有之命至于隳壊然而<lb/>
　當康王即位之始羣臣進陳不聞有盛徳之言惟曰<lb/>
　張皇六師成王之所以持盈守承者盛徳之事非一<lb/>
　端而第及于賞罰無乃羣臣教康王以好大窮兵嚴<lb/>
<pb n="5b"/>
　刑酷法歟非也人臣之進言也必因其君之資而為<lb/>
　之言賈誼進權勢法制之說于寛仁之主君子以為<lb/>
　通達貢禹進恭儉于優游不斷之主君子以為不切<lb/>
　蓋康王賢主其仁愛出於天性所患者惟恐失之過<lb/>
　謙況守成之世易以廢弛故謙之六五必曰利用侵<lb/>
　伐大有于六五亦曰厥孚交如威如正此意也<lb/>
王若曰庶邦侯甸男衞惟予一人釗報誥昔君文武丕<lb/>
平富不務咎底至齊信用昭明于天下則亦有熊羆之<lb/>
<pb n="6a"/>
士不二心之臣保乂王家用端命於上帝皇天用訓厥<lb/>
道付畀四方乃命建侯樹屏在我後之人今予一二伯<lb/>
父尚胥暨顧綏爾先公之臣服于先王雖爾身在外乃<lb/>
心罔不在王室用奉恤厥若無遺鞠子羞<lb/>
　羣臣既進戒康王故康王報之以誥曰庶邦侯甸男<lb/>
　衞不言羣臣者言外以見内也天子自稱曰予一人<lb/>
　惟予一人釗報誥昔君文武大平天下使人莫不得<lb/>
　其均大富天下使人無有不足文武之為君惟務平<lb/>
<pb n="6b"/>
　富不務害人其徳如此故所至之地凡日月所照霜<lb/>
　露所墜天運所及皆齊信齊一其心以信上之徳文<lb/>
　武之徳所以昭明於天下四方萬里無不昭灼文武<lb/>
　之徳既達于天下又有其臣以宣布心力于天下熊<lb/>
　羆之士有力也不二心之臣言一心也文武所得有<lb/>
　心力之臣保安乂治王家所以能受天之正命皇天<lb/>
　訓之以道所謂式教用休也付畀之以四方之衆文<lb/>
　武之心猶以為未足也又建置侯國樹立藩屏以輔<lb/>
<pb n="7a"/>
　贊我後之人康王之意謂文武之徳尚賴人臣之助<lb/>
　況當時建侯樹屏亦欲得人以遺其子孫今我其賴<lb/>
　爾諸侯羣臣協心以事上亦猶熊羆之士不二心之<lb/>
　臣所以為文武也今予一二伯父天子稱同姓諸侯<lb/>
　曰伯父舉同姓之大者言之則異姓可知矣爾先公<lb/>
　之臣即諸侯祖父也爾諸侯之祖父也所以臣服我<lb/>
　先王之法度如何汝當循守之以安爾先公之臣蓋<lb/>
　爾能循爾先公之臣所以服我先王之法則爾祖父<lb/>
<pb n="7b"/>
　亦得其安雖爾身在外乃心罔不在王室身有彼此<lb/>
　逺近之異心無彼此逺近之異身雖居外土而心之<lb/>
　所向當常在王家用奉憂其臣道之所當順者敬爾<lb/>
　侯度心在王室孰非臣道之所順則臣道盡矣不可<lb/>
　遺我稚子之羞辱汝諸侯不能盡臣職豈不為我之<lb/>
　羞乎此見君臣同體也古者天子之于諸侯其言辭<lb/>
　責望慰撫之意思下達如此汝諸侯安得不以一心<lb/>
　奉上哉<lb/>
<pb n="8a"/>
羣公既皆聴命相揖趨出王釋冕反喪服<lb/>
　羣公自太保而下也聴命既畢皆相揖而趨出諸侯<lb/>
　各歸其國朝臣各就其位王釋冕反喪服則羣臣諸<lb/>
　侯亦皆釋冕反喪服可知臣子之情一也禮臣為君<lb/>
　諸侯為天子皆服斬衰若夫考據古今以証其非禮<lb/>
　則東坡之說為詳<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷四十三<lb/>
</p>
<p>
</p>
  </div>
</body>
</text>
</TEI>
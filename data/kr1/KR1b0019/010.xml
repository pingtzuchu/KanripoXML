<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷十</head> <lb/>
    <p>
<pb n="1a"/>
欽定四庫全書<lb/>
　尚書詳解卷十<lb/>
　　　　　　　　　　　　　宋　陳經　撰<lb/>
湯誓<hi>商書</hi>
　讀此篇有以見聖人處君臣之變時中之義葢不可<lb/>
　以常理論也有天地男女父子而後有君臣名分葢<lb/>
　不可踰越見路馬者必式齒君之路馬者有誅其嚴<lb/>
　如此不如是則亂臣賊子皆有覬覦窺伺之心三綱<lb/>
<pb n="1b"/>
　淪九法斁而人紀不立矣雖然天生民而立之君者<lb/>
　正為司牧吾民設也乃有恃富貴之權謂天下莫吾<lb/>
　敵借是而肆其惡于民使生民塗炭無所告訴則人<lb/>
　紀之不立抑又甚矣由前之説則君為重若春秋之<lb/>
　法君將不言帥師是也由後之説則民為重若孟子<lb/>
　謂民為貴社稷次之君為輕是也天下之理有常有<lb/>
　變中智以下當安其常盡其變而能不失其常者惟<lb/>
　聖人能之故曰可與立未可與權有伊尹之志則可<lb/>
<pb n="2a"/>
　無伊尹之志則簒也此篇之意大槩以順天而舉事<lb/>
　無所利于其間桀之罪天所棄也湯之徳天所命也<lb/>
　天棄桀而湯不有以伐其罪天命湯而湯不有以承<lb/>
　其休則湯之罪殆與桀等惟聖人於此深見天命之<lb/>
　去就天人本一理聖人把作一事㸔後世徃徃分天<lb/>
　人作兩件事皆其誠意有未盡處設使天命在桀猶<lb/>
　有眷之之意則湯當退而就臣子之位湯之本心也<lb/>
　惟其不然所以不得已而為稱亂之舉雖然天道聖<lb/>
<pb n="2b"/>
　人何從而卜之曰以人事卜之湯之所以卜天意者<lb/>
　以賢者之心斯民之心天心即賢者之心即斯民之<lb/>
　心也自伊尹醜夏歸亳攸徂之民室家相慶觀之則<lb/>
　天意可見矣不然妄為託天以神其事則莽卓曹操<lb/>
　司馬懿之流亦皆借天以為辭矣何足以為湯<lb/>
伊尹相湯伐桀升自陑遂與桀戰于鳴條之野作湯誓<lb/>
　伊尹相湯伐桀可見君臣無異謀聿求元聖與之戮<lb/>
　力説者謂孔子序書先言伊尹以伐桀之謀出于伊<lb/>
<pb n="3a"/>
　尹而不出于湯果若是則伊尹教湯為稱亂之事湯<lb/>
　獨無所任其責乎不必如此泥升自陑遂與桀戰于<lb/>
　鳴條之野桀都安邑鳴條在安邑之西先儒以為出<lb/>
　其不意恐未必然升道從陑葢用兵行師自然取其<lb/>
　地利故也<lb/>
王曰格爾衆庶悉聽朕言非台小子敢行稱亂有夏多<lb/>
罪天命殛之今爾有衆汝曰我后不恤我衆舍我穡事<lb/>
而割正夏予惟聞汝衆言夏氏有罪予畏上帝不敢不<lb/>
<pb n="3b"/>
正今汝其曰夏罪其如台<lb/>
　湯稱王則比桀于一夫湯已受命于天君臣之義已<lb/>
　絶矣格爾衆庶即亳邑之衆也非我小子敢行舉亂<lb/>
　之事自堯舜揖遜禹傳之子曽未聞有征伐之事至<lb/>
　于湯之身而為之湯豈無不足之意有夏多罪為天<lb/>
　命所殛予不可不順天也今爾有衆反以為怨曰我<lb/>
　后指湯也不恤我亳衆舍我稼穡之事而割伐正夏<lb/>
　觀此可見湯之徳澤及民也深而教化之在民心也<lb/>
<pb n="4a"/>
　素明何以知之桀之暴虐桀之民誓不與俱生至于<lb/>
　湯之民則恬然如在袵席之上更不知桀之為虐成<lb/>
　湯為應天順人之舉亳之民尚以夏為正以夏為正<lb/>
　則湯之所行非正矣此湯民所見如此予聞于衆人<lb/>
　之言但夏桀之罪上通于天予畏上帝不敢不正茍<lb/>
　拘于一時之名分而為姑息則違天矣今汝其曰夏<lb/>
　罪其如台汝衆反以為夏王之罪其如我何雖夏桀<lb/>
　之虐不及亳衆獨不念桀之民受其害乎<lb/>
<pb n="4b"/>
夏王率遏衆力率割夏邑有衆率怠弗協曰時日曷喪<lb/>
予及汝偕亡夏徳若兹今朕必徃爾尚輔予一人致天<lb/>
之罰予其大賚汝爾無不信朕不食言爾不從誓言予<lb/>
則孥戮汝罔有攸赦<lb/>
　前既言亳衆之不欲徃此乃言夏桀之罪如此我不<lb/>
　可不徃夏王與其臣同惡相率而遏絶衆人之力謂<lb/>
　役民以為臺榭宫室也又相率而割剥夏邑之賦税<lb/>
　謂横斂以傷民財也既竭民力又竭民財于是有衆<lb/>
<pb n="5a"/>
　相率而怠弗協其上怠惰而無意以與上和合也且<lb/>
　曰時日曷喪日君也是君何不喪亡予及汝皆亡有<lb/>
　生不如無生夏之惡徳如此今朕必徃無疑爾庶㡬<lb/>
　輔我一人以致天之罰功成事畢當有以賚賜汝爾<lb/>
　無有不信我言者我不食其言謂非空言無實也爾<lb/>
　不從誓言則有孥戮之刑罔有攸赦觀此足以知風<lb/>
　俗之變愈薄啓之誓師也曰賞于祖戮于社誘之以<lb/>
　賞威之以刑則既薄于唐虞時矣至湯不徒曰賚之<lb/>
<pb n="5b"/>
　戮之而已且曰爾無不信朕不食言恐恐然懼夫人<lb/>
　之不已信則又薄于夏時矣于此大道既𨼆天下為<lb/>
　家小康之事也歟<lb/>
湯既勝夏欲遷其社不可作夏社疑至臣扈夏師敗績<lb/>
湯遂從之遂伐三朡俘厥寳玉誼伯仲伯作典寳<lb/>
孔安國云湯承禪代之後逆取順守猶有慙徳故改正<lb/>
　易服變置社稷後世無及句龍者故不可而止唐孔<lb/>
　氏釋其意按左傳昭公十九年共工氏有子曰句龍<lb/>
<pb n="6a"/>
　為后土后土為社有烈山氏之子曰柱為稷自夏以<lb/>
　上祀之周棄亦為稷自商以來祀之祭法云厲山氏<lb/>
　之有天下也其子曰農能植百穀夏之衰也周棄繼<lb/>
　之故祀以為稷共工氏之霸九州也其子曰后土能<lb/>
　平九州故祀以為社是言變置之事也湯初時社稷<lb/>
　俱欲改之周棄功居多于柱即令廢柱祀棄而上世<lb/>
　治水土之人其功無及句龍者故不可遷而止漢世<lb/>
　儒者説社稷有二左傳説社稷句龍者稷祭柱棄惟<lb/>
<pb n="6b"/>
　祭人神而巳孝經説社為土神稷為穀神句龍柱棄<lb/>
　是配食者也據先儒所説第言配食之神按經文欲<lb/>
　遷其社不可有以見成湯忠厚不忍之心不欲遽廢<lb/>
　夏之社屋之使不受天陽喪國之社如此若天子之<lb/>
　大社必受風雨霜露以達天地之氣作夏社疑至臣<lb/>
　扈疑至臣扈二臣名三篇之書大率言遷社不可之<lb/>
　意夏師既敗績湯遂從之從之者任其所徃不迫之<lb/>
　也遂伐三朡俘厥寳王者桀當敗亡之餘猶不知悔<lb/>
<pb n="7a"/>
　且伐三朡之國取其寳玉以行誼伯仲伯作典寳之<lb/>
　書意其所言者必云國有常寳當以民為貴若孟子<lb/>
　所謂諸侯之寳三土地人民政事寳珠玉者殃必及<lb/>
　身與此同意也其書亡矣不可得而强通<lb/>
　<lb/>
　<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷十六</head> <lb/>
    <p>
<pb n="1a"/>
欽定四庫全書<lb/>
　尚書詳解卷十六<lb/>
　　　　　　　　　　　　　宋　陳經　撰<lb/>
盤庚上<hi>商書</hi>
　堯舜未施信于民而民信之治水之役征苖之役盖<lb/>
　有先意承志奔走惟恐後者其君固未嘗有言而民<lb/>
　亦不待言而自從也商徳之衰盤庚欲為遷都之舉<lb/>
　而民敢出怨言以怨其上其君又從而諄復告語之<lb/>
<pb n="1b"/>
　示之以禍福陳之以利害上篇所以告之于未遷之<lb/>
　時中篇所以告之于將遷之際而已遷之後又為下<lb/>
　篇之書以安慰之亦足以見其號令之繁而風俗之<lb/>
　薄矣然則盤庚不得為商之賢君歟嗚呼讀盤庚三<lb/>
　篇之書者可以見三代之君民矣天下之患莫患于<lb/>
　勢隔而情不通勢隔而情不通者民有所爭于心𨼆忍<lb/>
　而不敢言則亦蓄憤含怒而已斯民蓄憤含怒于下<lb/>
　而君尊如天以勢臨之則關節脉理始不相通今也<lb/>
<pb n="2a"/>
　盤庚之民有懐輒吐有言輒發而為之君者又從而<lb/>
　撫摩開導之俾之心平氣和有相安而無相賊此豈<lb/>
　非其真情者乎孟子曰天下歸殷久矣乆則難變也<lb/>
　商民歴文武成康四十餘年而不服周家此豈無自<lb/>
　而然哉<lb/>
盤庚五遷将治亳殷民咨胥怨作盤庚三篇<lb/>
　盤庚自殷而遷亳特一遷耳安有五遷此盖為民之<lb/>
　胥怨而言之也遷都大事也自成湯遷亳仲丁遷囂<lb/>
<pb n="2b"/>
　河亶甲居相祖乙居耿盤庚又遷于亳自湯至盤庚<lb/>
　已五遷矣將治亳殷未治也民于是咨嗟相與岀怨<lb/>
　言盖其懐土重遷好安惡危之情固爾也盤庚于是<lb/>
　作三篇之書以告戒之而以口舌代斧鉞則盤庚亦<lb/>
　忠厚矣余有以見聖人亦有違衆而自用者矣夫善<lb/>
　鈞從衆聖人與衆同所欲也人情之所順則事舉而<lb/>
　易成人情之所咈則事作而多敗聖人安用違衆哉<lb/>
　聖人所謂違衆者從夫天下之公理而已人情在是<lb/>
<pb n="3a"/>
　而理亦在是徇人情可也人情在是而理不在是則<lb/>
　是理在吾心矣吾將屈于理而徇人乎抑亦屈于人<lb/>
　而徇理哉吾惟屈于人而徇理則大公所在事乆論<lb/>
　定向之怨者將為今之安矣則聖人之所謂違衆者<lb/>
　是乃從衆也<lb/>
盤庚遷于殷民不適有居率籲衆慼出矢言曰我王來<lb/>
既爰宅于兹重我民無盡劉不能胥匡以生卜稽曰其<lb/>
如台<lb/>
<pb n="3b"/>
　盤庚欲遷殷而民不往從其所欲居盤庚于是乎率<lb/>
　呼衆憂之人而出直言以告之我王祖乙之來此耿<lb/>
　邑則既居于此矣亦惟愛重我民而不忍盡殺害之<lb/>
　所以去害就利而遷于耿豈意耿邑復有河患汝民<lb/>
　復不能相正以趨生生之理予既考之于卜亦如我<lb/>
　之謀則人謀鬼謀皆相契合我之遷可以無疑矣商<lb/>
　俗尚神三復聱牙之書大率以鬼神為言上篇曰卜<lb/>
　稽中篇之説尤詳下篇曰肆上帝將復我髙祖之徳<lb/>
<pb n="4a"/>
　其本一也<lb/>
先王有服恪謹天命兹猶不常寧不常厥邑于今五邦<lb/>
今不承于古罔知天之斷命矧曰其克從先王之烈若<lb/>
顛木之有由蘖天其永我命于兹新邑紹復先王之大<lb/>
業底綏四方<lb/>
　先王有所服行無非恪謹天命天命即天理謂順天<lb/>
　理而行當遷即遷也先王之慎天理如此猶不常安<lb/>
　寧不常其邑居至于今已五邦矣今若不能承繼古<lb/>
<pb n="4b"/>
　先王所以恪謹天命之意而徒懐安不肯遷則天㫁<lb/>
　絶汝命于此耿地而爾不知之矣何况能從先王之<lb/>
　功乎木已顛仆尚有萌蘖可以再生之理若今耿邑<lb/>
　已是圯壊能遷徙于新邑則可以再復天之意將永<lb/>
　我之命庶㡬自此可以紹復先王之業而繼承不已<lb/>
　自此可以底綏萬方而民各安生業利害在此甚明<lb/>
　爾其可不從我以遷乎夫命既在天而曰恪天命罔<lb/>
　知斷命天其永命何也大抵古人以當然之理為命<lb/>
<pb n="5a"/>
　而不以或然之數為命勅天之命祈天永命皆自己<lb/>
　而言之也若在己者不能盡其當然之理立乎巖墻<lb/>
　之下與䧟于桎梏而死語人曰此命也而可乎如使<lb/>
　盤庚不遷都而耿邑有河患民不聊生國將滅亡而<lb/>
　歸之命可乎循乎理之當然則得其命之正者也<lb/>
盤庚斆于民由乃在位以常舊服正法度曰無或敢伏<lb/>
小人之攸箴王命衆悉至于庭<lb/>
　君至尊民至卑在位之臣則處乎尊卑之間達上之<lb/>
<pb n="5b"/>
　情于下而達下之情于上者也盤庚知小民有怨咨<lb/>
　之言惟恐君民有隔絶窒塞欲使之血脉貫通故教<lb/>
　于民而君情之未易達也必由乃在位之臣宣其徳<lb/>
　意志慮以告之又慮夫民情之不得以達于上也于<lb/>
　是戒在位之臣以常行舊事而正其法度在于無伏<lb/>
　小人之攸箴而已盖小人箴規之言自昔先王之世<lb/>
　使之畢達于上而未嘗抑塞之則所謂舊事者莫先<lb/>
　于此也能如此則君民相與一體無間命衆悉至于<lb/>
<pb n="6a"/>
　庭謂羣臣以下皆至于庭告以君之意使之達于民<lb/>
　者也<lb/>
王若曰格汝衆予告汝訓汝猷黜乃心無傲從康古我<lb/>
先王亦惟圖任舊人共政王播告之修不匿厥指王用<lb/>
丕欽罔有逸言民用丕變今汝聒聒起信險膚予弗知<lb/>
乃所訟非予自荒兹徳惟汝含徳不惕予一人予若觀<lb/>
火予亦拙謀作乃逸若網在綱有條而不紊若農服田<lb/>
力穡乃亦有秋<lb/>
<pb n="6b"/>
　來汝衆人告汝以教誨之言汝當謀去所以傲上從<lb/>
　康之心傲者以違君之命而不肯從也從康者以其<lb/>
　懐一時之安而不為後日慮也當時羣臣所以不遷<lb/>
　其病在此二字盤庚直指病而告之古我先王亦惟<lb/>
　圖任舊人共政舊人者歴年多更事熟見利害甚明<lb/>
　者也故先王必惟舊人是任而新進少年不用之亦<lb/>
　足以見盤庚之時所欲遷者皆老成之人而不欲遷<lb/>
　者皆新進少年者也惟先王圖任舊人與之共政故<lb/>
<pb n="7a"/>
　先王有號令播告于下斯民見上之徳意無所𨼆匿<lb/>
　所以導達徳意者豈非舊人是賴我先王盖不徒以<lb/>
　言語聳動人也而行之以身又致其敬而無有過言<lb/>
　斯民因王之意而信王之徳則自然丕變翕然惟上<lb/>
　之從也豈聞有傲上從康也哉先王所用之舊人如<lb/>
　彼而汝之所為者如此聒聒然無知徒以險膚之言<lb/>
　起人之信險則易動膚則易入皆非真實之言也予<lb/>
　不知汝之所爭者抑將何謂盤庚至此灼然有所見<lb/>
<pb n="7b"/>
　不惑于羣議若非我之自荒大其徳以為必遷若從<lb/>
　汝之言惟汝含容以為徳則使汝終不畏我一人猶<lb/>
　之觀火燎原坐視不救則我以拙謀成汝之過矣若<lb/>
　網在綱有條而不紊若農服田力穡乃亦有秋此亦<lb/>
　指其傲上從康之心而告之也君唱而臣從先難而<lb/>
　後獲此自然之理也今我欲遷而爾臣反傲上而不<lb/>
　從曷不觀之于網乎網之有綱猶臣之有君舉綱則<lb/>
　網自有條豈有君欲為而臣不欲者乎今我欲圖為<lb/>
<pb n="8a"/>
　乆之計而爾臣反從康而憚勞曷不觀之農乎農之<lb/>
　于田猶人之于事服田力穡則必有秋成之望豈有<lb/>
　懐安怠情而欲有所成乎此又盤庚托物以明理使<lb/>
　之因物而有所悟也<lb/>
汝克黜乃心施實徳于民至于婚友丕乃敢大言汝有<lb/>
積徳<lb/>
　黜退也當黜其傲上從康之心而從其本心則真實<lb/>
　之徳見矣當傲上從康之時本心既失以險膚之言<lb/>
<pb n="8b"/>
　恐動衆人安其危利其菑夫豈有實徳及民乎汝茍<lb/>
　能黜乃心而使實徳及民以至于爾之婚姻朋友他<lb/>
　日享其生之樂則生民與婚姻皆受汝之實恵我于<lb/>
　此時方敢丕大其言以稱揚汝之善謂汝有積徳其<lb/>
　徳之積自先世以至于今非一日也當時在朝之臣<lb/>
　皆世臣巨室之子孫也<lb/>
乃不畏戎毒于逺邇惰農自安不昬作勞不服田畝越<lb/>
其罔有黍稷汝不和吉言于百姓惟汝自生毒乃敗禍<lb/>
<pb n="9a"/>
姦宄以自災于厥身乃既先惡于民乃奉其恫汝悔身<lb/>
何及<lb/>
　盤庚于此分析利害甚為明白上章言有條不紊乃<lb/>
　亦有秋施實徳于民汝有積徳是皆以其利者告之<lb/>
　此章又言罔有黍稷自生毒自災厥身乃奉其恫是<lb/>
　皆以其害者告之曰如此則有利如此則有害汝當<lb/>
　知所决擇也爾若不知所畏懼大為害于逺近之民<lb/>
　如惰農偷一時之安不知勉强以作勞不服事于畎<lb/>
<pb n="9b"/>
　畝則終無有黍稷之獲饑寒将至矣汝不知以善言<lb/>
　而告諭百姓他日民不安居則是汝自生其害以至<lb/>
　于敗禍姦宄之惡皆叢聚于爾身以自取其災矣汝<lb/>
　羣臣乃民所視效不導民于善而反以惡先為之唱<lb/>
　則是汝自奉其恫猶自取其灾也痛既自奉于其身<lb/>
　則他日雖有悔亦無及矣凡此皆極言其害處以告<lb/>
　之謂之自毒自灾自奉其恫以見禍福無不自己求<lb/>
　之也<lb/>
<pb n="10a"/>
相時憸民猶胥顧于箴言其發有逸口矧予制乃短長<lb/>
之命汝曷弗告朕而胥動以浮言恐沈于衆若火之燎<lb/>
于原不可嚮邇其猶可撲滅則惟爾衆自作弗靖非予<lb/>
有咎<lb/>
　盤庚既分析利害以告之至又示之以一己之權以<lb/>
　為刑罰特我不忍用之也而汝不可以我為不能用<lb/>
　刑也相視小民尚且知顧箴之言恐其言之發有口<lb/>
　舌之患曽謂士大夫之所為不若小人哉况我制汝<lb/>
<pb n="10b"/>
　短長之命生殺自我予奪自我汝苟有所見何不直<lb/>
　告我而乃胥動以浮虚不實之言恐動沉溺衆人乃<lb/>
　是汝無所忌憚不若憸人之顧箴言也火之燎原人<lb/>
　不得而近之其勢亦熖矣尚可撲而滅之縱汝羣臣<lb/>
　肆浮言于下我豈不能用刑以撲滅之乎至于用刑<lb/>
　撲滅則是汝衆自為不安非我之咎也盤庚豈真用<lb/>
　刑哉特以是而警之爾于此可見古人之刑亦不茍<lb/>
　用必三令五申水洊至習坎重巽申命迨其乆也而<lb/>
<pb n="11a"/>
　猶有不率則法施于不得不用刑加乎自犯之罪聖<lb/>
　人何嘗用心于其間哉<lb/>
遲任有言曰人惟求舊器非求舊惟新古我先王暨乃<lb/>
祖乃父胥及逸動予敢動用非罰世選爾勞予不掩爾<lb/>
善兹予大享于先王爾祖其從與享之作福作災予亦<lb/>
不敢動用非徳<lb/>
　遲任古之賢人也人求舊則其所見也審器求舊則<lb/>
　其為用也利借器以明人反而觀之則器不可以同<lb/>
<pb n="11b"/>
　乎人者也盤庚之意以謂人當求舊則老成之言在<lb/>
　所當聴而世臣之子孫亦所當念當時在朝之臣皆<lb/>
　先正之子孫古我先王暨汝之祖父安與之同其安<lb/>
　勞與之同其勞豈以今日不念其子孫敢以非禮之<lb/>
　罰加之乎汝之祖父既勤于王家則為之子孫者在<lb/>
　我當世世選汝之功勞不敢掩汝之善兹我有烝嘗<lb/>
　之祭大享先王則爾祖亦與享之盖功臣得以配享<lb/>
　于廟我念爾之祖父則亦必念其子孫作福作災皆<lb/>
<pb n="12a"/>
　爾之自取予亦豈敢以非徳而賞汝乎此章見得盤<lb/>
　庚賞罰並用既不敢用非理之罰又不敢用非徳之<lb/>
　賞盤庚之心惟有大公至正而已古之有大功于王<lb/>
　室者其獲報如此之厚先王忠厚記人之功不敢忘<lb/>
　人之勞盖至于後世子孫而猶不忘伊陟象賢復相<lb/>
　大戊丁公世美入掌兵權皆賢者之子孫也然則春<lb/>
　秋何以譏世官曰念先正之功而録其子孫之賢此<lb/>
　先王之公心也不擇賢愚而世授以大柄此後王之<lb/>
<pb n="12b"/>
　私意也<lb/>
予告汝于難若射之有志汝無侮老成人無弱孤有㓜<lb/>
各長于厥居勉出乃力聴予一人之作猷無有逺邇用<lb/>
罪伐厥死用徳彰厥善邦之臧惟汝衆邦之不臧惟予<lb/>
一人有佚罰凡爾衆其惟致告自今至于後日各恭爾<lb/>
事齊乃位度乃口罰及爾身弗可悔<lb/>
　今我告教汝以行事之難言事不可輕易當如射之<lb/>
　志于的然射之志于的必詳審而後發苟以為輕易<lb/>
<pb n="13a"/>
　則發之必不中矣汝羣臣于遷都之舉不知深圖熟<lb/>
　慮言語輕發遂以為不可遷豈不失之太輕易乎老<lb/>
　成慮事深逺反不從其言是侮之也孤有㓜本未有<lb/>
　所知汝今苟不遷而他日孤有㓜者罹其害是弱之<lb/>
　也各思長乆其所居不可為目前一時之計勉出汝<lb/>
　之心力以聴我一人之謀一人之謀本為長厥居之<lb/>
　計也無有逺而踈近而親我但公其心以為賞罰汝<lb/>
　之用罪者吾必有罰以伐汝趨死之路汝之用徳者<lb/>
<pb n="13b"/>
　吾必有賞以彰汝向善之心禍福皆汝之自取也邦<lb/>
　之臧善去害趨利舍危就安皆汝衆之謀非我一人<lb/>
　之所專若其既遷之後而茍有不善焉則我一人有<lb/>
　過失之罰善則稱人過則歸已之意也凡爾衆其惟<lb/>
　致告謂爾衆當以吾言徧告其下盖時臣下之聴命<lb/>
　亦有未及聴者盤庚慮其如是故為此言使人人皆<lb/>
　知余心自今至于後日汝當舍其舊而新是圖前日<lb/>
　之聒聒險膚置之弗論矣自今而後各恭爾之職事<lb/>
<pb n="14a"/>
　言當遷都也齊汝之位分言臣當從君也度汝之口<lb/>
　言汝之所言者當合法度無如前日之動浮言也罰<lb/>
　及爾身弗可悔我本無用刑之心爾若違命不從事<lb/>
　者不恭位者不齊口而不度至于用刑罰則我亦不<lb/>
　得已而用汝亦無可悔矣末之二句嚴以刑罰盤庚<lb/>
　之心欲使臣民之從之者為何如耶此篇乃盤庚直<lb/>
　情以告臣下皆其心腹之言若父兄之所以訓子弟<lb/>
　涵泳其言者可以黙識矣<lb/>
<pb n="14b"/>
盤庚中<lb/>
盤庚作惟涉河以民遷乃話民之弗率誕告用亶其有<lb/>
衆咸造勿䙝在王庭<lb/>
　此數句史文也中篇乃其將遷之詞合臣民而告之<lb/>
　也上篇未遷之時其人心咨怨故盤庚之言不得不<lb/>
　嚴切中篇將遷則人心已畧信矣猶未全信之也故<lb/>
　告之之辭稍緩下篇已遷則其辭尤緩作史者述其<lb/>
　意謂盤庚作者率民而起涉河而南以遷也當此之<lb/>
<pb n="15a"/>
　時道路之間跋履之勞人情得無懐舊土之安乎又<lb/>
　况于此時信者半疑者亦半不得不以善言而訓其<lb/>
　不率者誕大也大告以言而誠信用孚于衆人之心<lb/>
　彼臣民咸至于王庭亦皆以誠信而應上之命無敢<lb/>
　有䙝狎者此有以見君民之交孚也雖然天下至大<lb/>
　也萬民至衆也其所以服役聴命者豈無人哉于是<lb/>
　乎有聖人出焉為之統制為之整理凡所以云為注<lb/>
　措則風起聲随雲合影應焉慮其有不從者今而盤<lb/>
<pb n="15b"/>
　庚遷都之謀以口舌代斧鉞囬曲宛轉旁譬方喻又<lb/>
　從而以至誠聴神之説以警悟之斯民于此宜其變<lb/>
　前日不從之心為今日樂從之意可也又且優游不<lb/>
　進咨嗟出怨言豈盤庚不善于化民歟抑民不肯從<lb/>
　盤庚歟曰遷都之大事也盤庚之率民民非不從盖<lb/>
　自湯而至于今凡五遷都民之困于是役為已乆矣<lb/>
　力罷氣乏憔悴勞苦何况盤庚至此復遷則其咨嗟<lb/>
　不進非民之罪也是亦當然之理耳余故表而出之<lb/>
<pb n="16a"/>
盤庚乃登進厥民曰明聴朕言無荒失朕命嗚呼古我<lb/>
前后罔不惟民之承保后胥慼鮮以不浮于天時殷降<lb/>
大虐先王不懐厥攸作視民利用遷<lb/>
　君甚貴而民甚賤君至尊而民至卑盤庚升其民而<lb/>
　進之君不以貴且尊者臨其民而民自忘其卑且賤<lb/>
　此三代所以與其民不薄也曰明聴朕言足矣又曰<lb/>
　無荒失朕命此丁寧重復之意欲使聴者之専也古<lb/>
　我前后以商家先王之故事告之也我前后一舉措<lb/>
<pb n="16b"/>
　動作無不惟民之是順故民以安其君之政而與君<lb/>
　相與以同其憂孟子謂憂民之憂者民亦憂其憂是<lb/>
　也君惟民之承而民與君同其憂是君與民一心也<lb/>
　豈有所行之事而不順天時者浮者順從之謂也殷<lb/>
　降大虐謂囂與相皆為水患是也先王所以不安其<lb/>
　居有所作為者無非視民之所利而遷此商家之故<lb/>
　事也<lb/>
汝曷弗念我古后之聞承汝俾汝惟喜康共非汝有咎<lb/>
<pb n="17a"/>
比于罰予若籲懐兹新邑亦惟汝故以丕從厥志今予<lb/>
將試以汝遷安定厥邦<lb/>
　我古后之事聞于後世者如此汝何以是為念乎我<lb/>
　之所以遷者亦猶先王之遷也承順汝民使汝惟喜<lb/>
　樂康安之是共豈以汝有罪戾之故逐遷勞頓使汝<lb/>
　比近于罰乎汝民切勿有他疑也我之若順呼籲爾<lb/>
　民使懐安于此新邑者皆惟汝之故欲以大從汝之<lb/>
　志願也民之所志者在于好安惡危好利惡害而已<lb/>
<pb n="17b"/>
　吾之遷者正欲以安利之是從汝之本志也今予將<lb/>
　用汝以遷安定厥邦舍前日之害而趨今日之利則<lb/>
　汝之志得矣<lb/>
汝不憂朕心之攸困乃咸大不宣乃心欽念以忱動予<lb/>
一人爾惟自鞠自苦若乘舟汝弗濟臭厥載爾忱不屬<lb/>
惟胥以沈不其或稽自怒曷瘳汝不謀長以思乃災汝<lb/>
誕勸憂今其有今罔後汝何生在上今予命汝一無起<lb/>
穢以自臭恐人倚乃身迂乃心予迓續乃命于天予豈<lb/>
<pb n="18a"/>
汝威用奉畜汝衆<lb/>
　昔我先王憂民之憂而民亦憂君之憂我今則亦憂<lb/>
　民之憂如先王而爾乃不能憂君之事如先王之<lb/>
　民朕心之所困者在于欲遷而民弗從也汝曽不以<lb/>
　此為憂乃皆大不宣布汝之心敬念其誠信以感動<lb/>
　我一人方且背後扇為浮言以惑衆不以利害之真<lb/>
　實者而告其上是汝心之不展布而敬念以誠者未<lb/>
　有盡也爾所以如此者特自取其窮苦而已豈有利<lb/>
<pb n="18b"/>
　于汝哉譬之乘舟然必濟而後可不濟則舟中所載<lb/>
　之物必臭敗矣新邑之安當决意以遷則可若猶豫<lb/>
　遲囬而不進則無有生生之理矣爾忱不屬惟胥以<lb/>
　沈我觀爾之誠信不相聨屬進而聞我言則惟我之<lb/>
　信退而聞衆人之論則皇惑心無定見一可一否一<lb/>
　進一退此其誠之不屬也終必歸于沉溺而已爾何<lb/>
　不試稽考其是非利害之所在凡人于是非之不明<lb/>
　而利害之不審者失于不知稽考而已汝試稽考之<lb/>
<pb n="19a"/>
　則是非利害自灼然于心苟其不然則他日罹其禍<lb/>
　害雖自怒何所瘳乎猶言悔之無及也汝不謀為長<lb/>
　乆之計以思其灾害則是汝大相勸勉而從憂患也<lb/>
　勸憂者若孟子所謂安其危而利其灾也今雖有今<lb/>
　日之安而後日無乆長之利汝安得生生之理長在<lb/>
　于人之上乎今我命汝以純一其心當一心聴我言<lb/>
　無有遲疑進退之意起穢惡以自臭敗恐人倚乃身<lb/>
　迂乃心盤庚明言告之恐奸人好生事者倚汝之身<lb/>
<pb n="19b"/>
　以迂曲汝之心唱浮言以鼓動人心遂文飾其説以謂<lb/>
　衆人之情如此盤庚懼其有此等人汝民不可輕信<lb/>
　也我之意但為迎迓接續汝命于天而已遲囬于此<lb/>
　舊邑則汝無生生之理是命已絶矣今而共遷新邑<lb/>
　去危就安豈非迓續乃命乎予豈汝威哉特奉承畜<lb/>
　養汝衆人而已此篇專以告民併及其臣故其言詳<lb/>
　緩優游比上篇不同<lb/>
予念我先神后之勞爾先予丕克羞爾用懐爾然失于<lb/>
<pb n="20a"/>
政陳于兹髙后丕乃崇降罪疾曰曷虐朕民<lb/>
　在朝之臣其祖父昔嘗為先神后之臣我先神后既<lb/>
　勞爾之先故我以羞進爾用懐安爾亦念我先神后<lb/>
　之故汝豈可不知此意當遷而不遷則失于政也不<lb/>
　當遲乆而乆是陳于兹也我髙后之神靈對越在天<lb/>
　重降罪疾于我且曰何故虐我之民而不遷乎此盤<lb/>
　庚罪已之意既言髙后之罪罰及已然後言及于民<lb/>
　及于臣又及于其具乃貝玉者質之鬼神以為誓者<lb/>
<pb n="20b"/>
　也<lb/>
汝萬民乃不生生暨予一人猷同心先后丕降與汝罪<lb/>
疾曰曷不暨朕㓜孫有比故有爽徳自上其罰汝汝罔<lb/>
能迪<lb/>
　盤庚既言我不遷則鬼神之罰及我又言汝民不遷<lb/>
　則鬼神之罰必及爾民汝萬民不能趨生生之理及<lb/>
　我一人謀所以同心遷都故先后大降與汝以罪疾<lb/>
　其説曰何不及我㓜孫盤庚比同其心乎先后有爽<lb/>
<pb n="21a"/>
　明之徳自上而罰汝汝将何道以辭其責乎<lb/>
古我先后既勞乃祖乃父汝共作我畜民汝有戕則在<lb/>
乃心我先后綏乃祖乃父乃祖乃父乃㫁棄汝不救乃<lb/>
死<lb/>
　盤庚既言民不遷則鬼神之罰及民矣又言臣不遷<lb/>
　則鬼神之罰又将及臣古我先后既勤勞爾臣之祖<lb/>
　父我亦念爾先祖之勞而用汝俾汝共我畜養其民<lb/>
　汝反有戕則在其心傳曰毁則為賊則者有物有則<lb/>
<pb n="21b"/>
　之則同凡事莫不有法度有準則汝則戕賊其則我<lb/>
　先后安爾之祖父言爾祖父與我先王君臣之際相<lb/>
　安而無有不足之處汝有戕則在心則汝之祖父既<lb/>
　不安而我先王亦不安故乃祖乃父必㫁棄汝而不<lb/>
　救汝之死言㝠㝠之中必有譴責也<lb/>
兹予有亂政同位具乃貝玉乃祖乃父丕乃告我髙后<lb/>
曰作丕刑于朕孫迪髙后丕乃崇降弗祥<lb/>
　盤庚先言臣之不遷則鬼神之責將及爾臣又言爾<lb/>
<pb n="22a"/>
　臣之中有貪鄙在位取人之財貨無恥者則鬼神之<lb/>
　責亦必及之亂治也兹我有治政之臣汝之共天位<lb/>
　者或有黷貨無厭道塗之間遷徙之時民有寳貨暴<lb/>
　露乃具而有之則乃祖乃父丕大告我髙后曰作大<lb/>
　刑于我之孫遂開導我髙后重降弗祥之事于汝身<lb/>
　而不汝救鬼神之徳無私豈私其子孫而不罰之哉<lb/>
　凡此四段皆是盤庚質之鬼神先言已次言民又次<lb/>
　言臣之貪貨者區區以鬼神之説告之無乃失之誣<lb/>
<pb n="22b"/>
　乎然臣民端不可誣也説者謂商人之俗尚鬼盤庚<lb/>
　懼己徳之不足以感民遂借鬼神之説以警動其心<lb/>
　俾知所畏殊不知幽明一理神人一致人之理即神<lb/>
　之理也合于理者必合衆人之心必合鬼神之心不<lb/>
　合于理者必不合衆人之心必不合鬼神之心自後<lb/>
　世觀之誠心既不足遂以鬼神為渺茫荒忽之事岐<lb/>
　幽明為二致矣盤庚遷都之舉正所謂質諸鬼神而<lb/>
　無疑者也豈誣也哉<lb/>
<pb n="23a"/>
嗚呼今予告汝不易永敬大恤無胥絶逺汝分猷念以<lb/>
相從各設中于乃心乃有不吉不迪顛越不恭暫遇姦<lb/>
宄我乃劓殄滅之無遺育無俾易種于兹新邑往哉生<lb/>
生今予將試以汝遷永建乃家<lb/>
　今我告汝之心已一定而不可易矣汝當長敬我言<lb/>
　不可既敬之而又輟也汝當大憂念我之言而行之<lb/>
　不可計小害而不從也能永敬大恤則君民相通無<lb/>
　有所棄絶相逺矣汝又當分其謀分其念各人自為<lb/>
<pb n="23b"/>
　謀念以相從于我不可同為一謀合為一辭以為不<lb/>
　可遷若如此只是一偏之私情但知此之利害而不<lb/>
　知彼之利害安得有公正之理乎汝但人各自為謀<lb/>
　不可合為一説則中正之理自設于汝之心矣中者<lb/>
　只是人同然之理人皆有之何待設正恐羣臣徇于<lb/>
　私情之一偏則中正之理亡故必設中于汝心此二<lb/>
　句只是謀欲其異則理終歸于同也又懼夫道塗跋<lb/>
　履之際有姦人乗間而發不得不先有以警之如有<lb/>
<pb n="24a"/>
　不善之人不道之人顛倒而踰越則不順理之人與<lb/>
　乎不恭敬者暫遇人而暫為刼奪者為惡于内外也<lb/>
　如有此等人我當小者劓其鼻大者殄滅而絶之不<lb/>
　惟及其身而併及其家使無有遺育無使移其種𩔖<lb/>
　于此新邑雖未有此事而不得不先為之慮也觀盤<lb/>
　庚于首篇之末章曰罰及爾身弗可悔而終篇又為<lb/>
　是言非古人重于刑罰也首篇而使之必從中篇則<lb/>
　懲其姦宄亦使之必從盤庚之用心可知矣往哉自<lb/>
<pb n="24b"/>
　今以往長趨生生之理今予用以汝遷則永建爾之<lb/>
　家汝當共為無窮之計也前言安定厥邦邦既安定<lb/>
　則家可以永建詩曰適彼樂土樂土樂土爰得我所<lb/>
　者如語所謂居其所之所同葢有土後得所先邦而<lb/>
　後家理也亦勢也<lb/>
盤庚下<lb/>
盤庚既遷奠厥攸居乃正厥位綏爰有衆曰無戯怠懋<lb/>
建大命<lb/>
<pb n="25a"/>
　下篇乃盤庚巳遷之後事既定矣則以腹心之事直<lb/>
　説示人所以慰安撫摩之不比上中二篇懼其不已<lb/>
　從則鋪陳禍福利害至此則無用示以禍福利害矣<lb/>
　然自綏爰有衆下至于用宏兹賁此一章乃是慰安<lb/>
　人情使之不疑自邦伯師長百執事之人尚皆𨼆哉<lb/>
　而下至終篇此一章乃是戒羣臣一心以敬民不可<lb/>
　以營私為念此其一篇之大義也既遷之後奠定其<lb/>
　民之所居乃正其宗廟社稷朝市之位雖然如是當<lb/>
<pb n="25b"/>
　人情乍離舊都而至新邑情有未安事有未便豈無<lb/>
　動念又况前此不從其君以遷安知今日事定之後<lb/>
　其君得無按舊過以誅戮乎此其情又不能無疑盤<lb/>
　庚所告有衆而必先安之正所以絶他人之動念而<lb/>
　示之以無疑也無戯怠懋建大命今則既遷于此長<lb/>
　為生生之計是爾之大命于此乎立民生在勤勤則<lb/>
　不匱汝不可以一時遷徙跋涉之勞而遂為戲狎以<lb/>
　度日遂為怠惰以偷安當勉立汝之大命可也<lb/>
<pb n="26a"/>
今予其敷心腹腎腸歴告爾百姓于朕志罔罪爾衆爾<lb/>
無共怒協比讒言予一人古我先王將多于前功適于<lb/>
山用降我凶徳嘉績于朕邦今我民用蕩析離居罔有<lb/>
定極爾謂朕曷震動萬民以遷<lb/>
　天下之亂常生于斯人之有疑心漢光武拔邯鄲吏<lb/>
　得民毁謗之書㑹諸將而燒之曰令反側子自安此<lb/>
　正是絶人之疑心也盤庚恐人情有惑疑其上故以<lb/>
　心腹腎腸開心見誠而直告以朕志之所向言我今<lb/>
<pb n="26b"/>
　以舍其舊而新是圖汝前不從我遷都之罪今亦置<lb/>
　之不復論矣爾不可相與共為忿怒相協比為讒言<lb/>
　以謗我又告之以當遷之意古我先王謂仲丁河亶<lb/>
　甲祖乙是也我先王將欲多大前人之功故遷都而適<lb/>
　于山依山以為固庶㡬其無水患以降下其㐫徳求<lb/>
　其嘉羙之功于朕邦而已豈有他哉不意今我民猶<lb/>
　未免夫水患蕩析離居無有定止事勢既如此安得<lb/>
　坐視舊邑之害乎此所以不得不遷耳民不知我之<lb/>
<pb n="27a"/>
　本心将謂何為復震動萬邦之民以遷乎<lb/>
肆上帝将復我髙祖之徳亂越我家朕及篤敬恭承民<lb/>
命用永地于新邑肆予冲人非廢厥謀弔由靈各非敢<lb/>
違卜用宏兹賁<lb/>
　髙祖成湯也湯興王業在于亳邑天之意将興復我<lb/>
　髙祖之徳故使我居亳以從髙祖之舊天道幽難測<lb/>
　何自而見之耿邑之不安其居則天之意固有在矣<lb/>
　天意復我髙祖之徳而治于我家余豈能違天乎朕<lb/>
<pb n="27b"/>
　于是及篤厚欽敬之臣恭承民之命以永地于此新<lb/>
　邑葢賢者之見亦與天同也盤庚之時其不從以遷<lb/>
　者雖羣臣唱為浮言以動衆而當時之賢者亦未嘗<lb/>
　以不遷為利也若曰無侮老成人若曰朕及篤敬則<lb/>
　臣下之賢者已與盤庚之志合矣盤庚安能違賢者<lb/>
　之謀而徇衆人乎亦猶伐商之役扑君御事皆不從<lb/>
　而周公之所深信者十人之知帝命而已肆予冲人<lb/>
　自謙辭也弗廢其謀汝衆人之所謀以為不當遷者<lb/>
<pb n="28a"/>
　非我敢廢爾之謀而不用也極其至則在于用善而<lb/>
　已天之意也篤敬之臣也此皆謀之至善者也各非<lb/>
　敢違卜又况人謀鬼謀之皆合有如卜之鬼神而卜<lb/>
　以為吉則又其可違乎以是知盤庚非違衆而自用<lb/>
　以天之意賢者之意鬼神之意合是數者之謀而用<lb/>
　之所以能宏大其賁飾也我之所以遷都者正為賁<lb/>
　飾其前人之業與今日之治也得天人幽明之意而<lb/>
　無間則所賁者可以鋪張而宏大之矣此章所以破<lb/>
<pb n="28b"/>
　羣臣之疑情也<lb/>
嗚呼邦伯師長百執事之人尚皆𨼆哉予其懋簡相爾<lb/>
念敬我衆朕不肩好貨敢恭生生鞠人謀人之保居叙<lb/>
欽今我既羞告爾于朕志若否罔有弗欽無總于貨寳<lb/>
生生自庸式敷民徳永肩一心<lb/>
　此章深戒羣臣革去前日之舊習而為他日之逺圖<lb/>
　所以為他日之逺圖者莫若専一其心以敬民也合<lb/>
　内外大小之臣而告之曰凡爾外而為邦伯者諸侯<lb/>
<pb n="29a"/>
　之長也内而為師長者公卿之列也百執事之人布<lb/>
　于列位者庶㡬皆當以惻𨼆為心惻𨼆者愛人之心<lb/>
　也人誰無此心但恐其為利慾所蔽則知有一己之<lb/>
　私而不知有民之可愛予其懋簡相爾我所以勉爾<lb/>
　簡擇爾使爾為我之輔相者亦賴汝敬念我之衆民<lb/>
　念之不忘敬之不忽也好貨之人朕所不任葢心在<lb/>
　于貨財則一意營私豈知有民如此等人我之所惡<lb/>
　也惟是以生生長乆為慮者鞠養人者與乎謀人之<lb/>
<pb n="29b"/>
　保居者如此等人皆是一心為民生生者思欲民之<lb/>
　得其生鞠人者思欲民之得其養謀人保居者思欲<lb/>
　民之得其安吾安得不叙其才而用之加其禮貌而<lb/>
　敬之乎今我既羞進爾告爾以朕志之所順與朕志<lb/>
　之所否若上文所謂不肩好貨叙欽恭生生鞠人謀<lb/>
　人保居是也朕志之所否既以告汝汝當無有不致<lb/>
　其敬切不得以總聚寳貨為心雖曰利己然有害于<lb/>
　民則己安能獨享其利惟以生生為心則敬民之生<lb/>
<pb n="30a"/>
　而已之生亦在其中矣式敷民徳永肩一心天生烝<lb/>
　民有物有則民之秉彛好是懿徳汝之徳即民之徳<lb/>
　無有二致式用也用布其徳以及民永任一心言當<lb/>
　純一其心此心苟不純一則貨寳之心必奪之己有<lb/>
　害于民徳安能敷民徳哉觀中篇下篇之書所告者<lb/>
　及于具乃貝玉與夫好貨寳之辭可見商俗之薄其<lb/>
　不遷者亦以富家巨室謀利于彼故也人臣茍懷一<lb/>
　利心必無為民之心盤庚乃是洗舊習明示好惡而<lb/>
<pb n="30b"/>
　一新之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷七</head> <lb/>
    <p>
<pb n="1a"/>
欽定四庫全書<lb/>
　尚書詳解卷七<lb/>
　　　　　　　　　　　　　宋　陳經　撰<lb/>
甘誓<hi>夏書</hi>
　此篇其一當㸔世變愈下其二當㸔啓賢能繼禹之<lb/>
　道深知用兵曲折其三當㸔古人軍政素備臨事簡<lb/>
　而不煩自堯舜禹三聖皆以揖遜而治至啓而行征<lb/>
　伐舜征有苗特曰汝徂征而已至此而有扈諸侯敢<lb/>
<pb n="1b"/>
　以抗天子禹乃㑹羣后誓于師數言而止耳至此而<lb/>
　作一篇之誓又且及于賞罰之嚴風俗之變啓之時<lb/>
　自與堯舜之時不同矣聖人觀㑹通行典禮則亦不<lb/>
　得不隨時制宜又見得禹之所以教其子與啓之所<lb/>
　以繼其父者家法相傳識體用本末之學雖㣲而征<lb/>
　戰之事行陣之間無不一一周知後世俗儒以文武<lb/>
　為兩途遂竊聖人短於軍旅之事以藉口又當㸔古<lb/>
　人軍政素備觀其與有扈大戰于甘六卿皆召六軍<lb/>
<pb n="2a"/>
　皆行合七萬五千人亦非細事也糧食器械不戒約<lb/>
　而自備所誓之言特及于行伍之整齊若非平時預<lb/>
　備有素倉卒之際豈不失措合此三者以觀則一篇<lb/>
　之義無餘藴矣<lb/>
啓與有扈戰于甘之野作甘誓<lb/>
大戰于甘乃召六卿<lb/>
　有扈氏夏之同姓之國堯舜𫝊賢至禹𫝊子故有扈氏以為<lb/>
　我亦夏之同姓不得有天下而啓得有天下不能無不平之<lb/>
<pb n="2b"/>
　心因此而拒王命王者有征無戰天子討而不伐豈聞諸侯<lb/>
　敢與天子戰乎夫子敘此書直言啟與有扈戰于甘之野則<lb/>
　知有扈氏有無王之心視天子如儕匹以一國之微<lb/>
　敢與天子抗則其隂謀為叛逆之事已非一日之積<lb/>
　矣甘乃有扈之郊至甘而誓故曰甘誓誓者所以戒<lb/>
　衆人使之重其事而整齊其心力也大戰于甘乃召<lb/>
　六卿古者命將皆公卿之列六卿者六鄉之衆無事<lb/>
　則為比閭族黨州鄉有事則為伍兩卒旅軍師古者<lb/>
<pb n="3a"/>
　文武一道其將皆公卿其卒皆農民知有禮義知有<lb/>
　君臣上下其民易使漢世有此意三公可將九卿可<lb/>
　將郡守可將不若後世文武分為兩途能用兵者數<lb/>
　人而止將臣所以多跋扈其卒既非農民此兵所以<lb/>
　多叛逆<lb/>
王曰嗟六事之人予誓告汝有扈氏威侮五行怠棄三<lb/>
正天用𠞰絶其命今予惟恭行天之罰左不攻于左汝<lb/>
不恭命右不攻于右汝不恭命御非其馬之正汝不恭<lb/>
<pb n="3b"/>
命用命賞于祖不用命戮于社予則孥戮汝<lb/>
　六卿各有軍政謂之六事六卿皆指軍師而言之六<lb/>
　事則并與其伍兩卒旅而言之予誓告汝以有扈氏<lb/>
　之罪天有五行聚于人之身而散則萬物皆此五行<lb/>
　也三正天地人之正理也今有扈氏恃威而侮五行<lb/>
　以怠慢而棄三正則其悖理傷道殘民害物甚矣天<lb/>
　用𠞰絶其命天即理也順理者天之所與逆理者天<lb/>
　之所絶今予惟恭行天之罰則其討有罪也天討之<lb/>
<pb n="4a"/>
　而已豈予一人好為是征戰哉古者車戰一車之出<lb/>
　左右及御共三人左以射為職右以擊刺為職御居<lb/>
　中以正馬為職攻治也左者治其左之事則在于射<lb/>
　右者治其右之事則在于擊刺御正其馬茍或不攻<lb/>
　于左不攻于右御非其馬之正皆為不恭命不恭命<lb/>
　者失其律也易曰師出以律否臧凶三代皆用車戰<lb/>
　至春秋時車戰漸壊如諸侯敗鄭徒兵則鄭始多用<lb/>
　徒矣中行穆子始毁車崇卒如楚有左右廣先王車<lb/>
<pb n="4b"/>
　戰之法至此始壊原其所以然葢先王之兵皆是不<lb/>
　可敗之兵未嘗要利也後世求以勝人亟于趨利此<lb/>
　先王軍制所以壊用命賞于祖不用命戮于社古者<lb/>
　軍行必載遷廟之主又載社主以明其賞罰不敢自<lb/>
　專也用命則有賞賞于祖者祖有親之義所以示恩<lb/>
　不用命則有罰罰則戮于社者社主隂所以示殺罰<lb/>
　之嚴也予則孥戮汝軍事以嚴終故于是又有孥戮<lb/>
　之言戮辱也罰汝不止于辱其身亦將為爾妻孥辱<lb/>
<pb n="5a"/>
　也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷七<lb/>
</p>
<p>
</p>
  </div>
</body>
</text>
</TEI>
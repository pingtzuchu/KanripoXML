<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷十三</head> <lb/>
    <p>
<pb n="1a"/>
欽定四庫全書<lb/>
　尚書詳解卷十三<lb/>
　　　　　　　　　　　　　宋　陳經　撰<lb/>
伊訓<hi>商書</hi>
　此篇乃太甲即位之初年伊尹首陳伊訓之書可以<lb/>
　觀古人之事君尤必謹其初也成湯以太甲屬之伊<lb/>
　尹乃受遺託孤之臣宗廟社稷之安危輕重係焉與<lb/>
　在朝百官事體不同若周公之于成王霍光之于昭<lb/>
<pb n="1b"/>
　帝諸葛孔明之于後主一也矧太甲以中材庸主伊<lb/>
　尹知之熟矣惟其縱欲未萌非心未動之初先有以<lb/>
　警之則他日雖有縱欲然其初心善端亦終不能忘<lb/>
　也易曰蒙以養正聖功也書曰若生子罔不在厥初<lb/>
　生記曰禁于未𤼵之謂豫葢養之于本然之初則易<lb/>
　為力防之于已然之後則難為功此伊訓一篇之本<lb/>
　㫖也故其間有抑揚開闔一予一奪一勸一懲如言<lb/>
　夏先后之有徳則必言其子孫之弗率言成湯之所<lb/>
<pb n="2a"/>
　以修人紀必言湯之所以制官刑言上帝之福善必<lb/>
　言上帝之禍不善言萬邦之所以慶必言所以墜厥<lb/>
　宗之由其開之也所以誘其為善之路其闔之也所<lb/>
　以絶其為惡之萌愛君之意深矣<lb/>
成湯既沒太甲元年伊尹作伊訓肆命徂后<lb/>
惟元祀十有二月乙丑伊尹祠于先王奉嗣王祇見厥<lb/>
祖侯甸羣后咸在百官總已以聽冡宰伊尹乃明言烈<lb/>
祖之成徳以訓于王<lb/>
<pb n="2b"/>
　孔子序書曰成湯既沒太甲元年伊尹作伊訓肆命<lb/>
　徂后觀此數句即春秋正始之法乾元萬物資始之<lb/>
　意也太甲太丁之子也太丁未立而卒故太甲以孫<lb/>
　而繼祖孟子曰湯崩太丁未立外丙二年仲壬四年<lb/>
　葢太丁未立而卒外丙方年二嵗仲壬方年四嵗㓜<lb/>
　主不可立則不得不以太甲繼湯太史公反以外丙<lb/>
　立二年仲壬立四年則是湯崩之後更六年而太甲<lb/>
　始立與經不合也惟元祀十有二月乙丑伊尹祠于<lb/>
<pb n="3a"/>
　先王商人以年為祀敘書者孔子也周人故曰年作<lb/>
　書者商人故曰祀元祀即踰年改元也十有二月即<lb/>
　元祀之正月也商人以建丑為正故用十二月曷為<lb/>
　不言正月葢商周雖用子丑之正而亦不廢夏時葢<lb/>
　夏時得四時之正孔子語顔淵曰行夏之時漢班固<lb/>
　知此意故書漢元年冬十月人君嗣位踰年必改元<lb/>
　此重事也當國大臣必以其事告于廟秉筆史官必<lb/>
　以其事書于䇿録始終之意一年不二君故不改于<lb/>
<pb n="3b"/>
　柩前定位之初縁臣民之心不可曠年無君故不得<lb/>
　于三年䘮畢之後此常理也先儒或謂十二月即湯<lb/>
　崩之踰月甚失禮典之意伊尹以當國大臣主祀事<lb/>
　故祀先王奉嗣王以祇見于祖侯甸之服近王畿者<lb/>
　也諸侯咸在百官總于天子以聽冡宰之命伊尹于<lb/>
　此時知太甲非心未萌恭敬誠恪之心未分于是明<lb/>
　言烈祖之成徳以聳動太甲使知未即位之始不可<lb/>
　不謹而乃祖之徳不敢忘也烈祖乃成湯<lb/>
<pb n="4a"/>
曰嗚呼古有夏先后方懋厥徳罔有天災山川鬼神亦<lb/>
莫不寧暨鳥獸魚鼈咸若于其子孫弗率皇天降災假<lb/>
手于我有命造攻自鳴條朕載自亳惟我商王布昭聖<lb/>
武代虐以寛兆民允懐今王嗣厥徳罔不在初立愛惟<lb/>
親立敬惟長始于家邦終于四海<lb/>
　伊尹言烈祖之徳而上及于有夏原其所自來也有<lb/>
　夏先后禹以下少康以上方懋其徳而應感之速上<lb/>
　至于天下至于地幽及鬼神微及萬物無不各得其<lb/>
<pb n="4b"/>
　所何者人君者為天地萬物鬼神之主主得其人則<lb/>
　舉天地鬼神萬物無不在我徳之中主不得其人則<lb/>
　乖氣感召上而天變日月薄蝕下而山崩川竭鬼神<lb/>
　不饗其祀鳥獸魚鼈不安其生則皆以此徳之不懋<lb/>
　也夏之先后如此而其子孫弗率則如彼故皇天降<lb/>
　災于夏假手于我有命是天命湯以伐桀而非湯之<lb/>
　自伐桀也造攻自鳴條朕載自亳造與載皆始也造<lb/>
　攻自鳴條之役即前湯誓與桀戰于鳴條之野是也<lb/>
<pb n="5a"/>
　桀于此而始廢朕載自亳則湯于此而始興觀伊尹<lb/>
　以我朕二字自稱則知伊尹任天下之衆商家無非<lb/>
　伊尹分内之物也惟我商王布昭聖武聖武即神武<lb/>
　不殺之謂言其除暴止亂而非事于殺戮也布昭有<lb/>
　顯然示人之意代虐以寛以寛而代夏之虐斯民釋<lb/>
　有夏之虐政而見成湯之寛恩其懐歸之也信乎其<lb/>
　出于中心悦而誠服也今王嗣厥徳罔不在初葢徳<lb/>
　一也有夏先后能懋之其得福如彼而子孫不能<lb/>
<pb n="5b"/>
　率之其得禍又如彼我商王能布昭之其得福又如<lb/>
　此今則此徳之修在太甲之身矣太甲之嗣此徳也<lb/>
　宜如之何令其為有夏之子孫弗率歟則禍不旋踵<lb/>
　矣故當自其初而謹之天下善惡無不原于其始開<lb/>
　端為善則終無不善矣謹初之要莫先于愛敬孩提<lb/>
　之童知愛其親及其長也知敬其兄愛敬之心夫人<lb/>
　所同但能立之者鮮立者謂常存之而勿棄也立愛<lb/>
　自親始立敬自長始能愛其親敬其長推此心以不<lb/>
<pb n="6a"/>
　敢惡于人慢于人則愛敬之道達于天下如火之始<lb/>
　然泉之始達其謂之始于家邦終于四海由近及逺<lb/>
　由微至著之謂也<lb/>
嗚呼先王肇修人紀從諫弗咈先民時若居上克明為<lb/>
下克忠與人不求備檢身若不及以至于有萬邦兹惟<lb/>
艱哉敷求哲人俾輔于爾後嗣<lb/>
　此又再推廣先王之成徳人紀者即君臣父子夫婦<lb/>
　長幼朋友日用常行之道也此道葢未嘗亡然必得<lb/>
<pb n="6b"/>
　聖人出而主持之則人道于是始立桀既壊其人紀<lb/>
　則肇修之者湯之責也成湯以肇修人紀為一身之<lb/>
　任茍吾身有絲毫之不盡則于人紀必有一毫之虧<lb/>
　于是不自足其足必從諫而不敢咈求之今未已也<lb/>
　又嘗求之古人在昔先民有言不可不順之惟其成<lb/>
　湯不以已之善自足常欲兼天下之善如此則宜其<lb/>
　無一之不盡也以之居上則能盡其明以之為下則<lb/>
　能盡其忠以之與人則盡與人之道而不求備以之<lb/>
<pb n="7a"/>
　檢身則盡其檢身之道而若不及然明者分别善惡<lb/>
忠者有事桀之小心不求備者恕以待人雖寸長必録<lb/>
　若不及者忠以處巳雖小過不自恕由諸侯而為天<lb/>
　子以有萬邦其積累亦艱難矣然則湯之積累艱難<lb/>
　也豈是利于得天下哉修人紀之道不得不然惟其<lb/>
　得天下也甚難故其慮天下甚逺恐後世子孫未必<lb/>
　盡如已也廣求哲智之人如伊尹之𩔖俾之輔爾後<lb/>
　嗣則先王之望後人誠切至意矣子孫其可以不副<lb/>
<pb n="7b"/>
　先王之望乎<lb/>
制官刑儆于有位曰敢有恒舞于宫酣歌于室時謂巫<lb/>
風敢有徇于貨色恒于逰畋時謂淫風敢有侮聖言逆<lb/>
忠直逺耆徳比頑童時謂亂風惟兹三風十愆卿士有<lb/>
一于身家必喪邦君有一于身國必亡臣下不匡其刑<lb/>
墨具訓于蒙士<lb/>
　湯不惟敷求哲人以輔後嗣而已又制為在官之刑<lb/>
　以儆在位人心無常雖未必皆然而先王不得不預<lb/>
<pb n="8a"/>
　為之慮風者風俗謂足以使人動化也舞歌者謂之<lb/>
　巫風徇貨色恒逰畋者謂之淫風侮聖言逆忠直逺<lb/>
　耆徳比頑童者謂之亂風前六者皆基于後之四者<lb/>
　聖言茍有不敬之心則謂之侮矣忠直茍有不順之<lb/>
　心則謂之逆矣耆徳者當親近而反逺之頑童者當<lb/>
　逺去而反親比之有此四者則舞歌貨色逰畋何憚<lb/>
　而不為惟此三風十愆卿士有一則其家必喪邦君<lb/>
　有一則國必亡茍有一于此則是其心有所倚而失<lb/>
<pb n="8b"/>
　其正矣有其一則數者皆具臣下謂卿士諸侯各有<lb/>
　臣其君有一于此而臣下視之怡然不加恤者有墨<lb/>
　刑貪以敗官曰墨臣下不能正其君而反居其位是<lb/>
　貪墨之人也具訓于蒙士自其童蒙之時而先以此<lb/>
　意訓諭之使知人臣事君之義在于諫正此可以見<lb/>
　古人之教常在于少小之時記曰幼子常視無誑能<lb/>
　言學唯能食尚右手酒誥亦曰文王教誥小子有正<lb/>
　有事自其童蒙之中而教已行矣雖然湯制官刑以<lb/>
<pb n="9a"/>
　儆有位獨曰臣下不匡其刑墨而卿大夫邦君獨無<lb/>
　刑何也曰卿士有一而喪其家諸侯之有國者有一<lb/>
　而喪其國刑孰甚焉伊尹引此以戒太甲意謂大夫<lb/>
　諸侯且如此則天子有天下者可知矣其諫諍之法<lb/>
　不亦婉乎<lb/>
嗚呼嗣王祇厥身念哉聖謨洋洋嘉言孔彰惟上帝不<lb/>
常作善降之百祥作不善降之百殃爾惟徳罔小萬邦<lb/>
惟慶爾惟不徳罔大墜厥宗<lb/>
<pb n="9b"/>
　嗣王太甲豈可不敬其身念先王之訓乎聖謨洋洋<lb/>
　嘉言孔彰謨即言也洋洋即孔彰也自其謨之于心<lb/>
　則洋洋廣大見其憂深而思逺故也自其𤼵之于言<lb/>
　則甚彰明而見其善惡有證也即上文三風十愆之<lb/>
　戒是也伊尹戒嗣王于初即位之時不以已意强之<lb/>
　而以先王之訓洋洋孔彰者感之人誰獨無是尊祖<lb/>
　愛親之心哉此又因其孝敬而發之也惟上帝不常<lb/>
　既戒之以祖宗又戒之以天以見人主無所畏惟畏<lb/>
<pb n="10a"/>
　祖宗與畏天上帝之命何常之有善者降之祥不善<lb/>
　者降之殃皆其自取之耳爾惟徳罔小萬邦惟慶爾<lb/>
　惟不徳罔大墜厥宗即申上文之意勿以小善而不<lb/>
　為及其至則萬邦為之胥慶勿以惡小而為之極其<lb/>
　至則墜其宗嗣王當謹于善<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷十三<lb/>
</p>
<p>
</p>
  </div>
</body>
</text>
</TEI>
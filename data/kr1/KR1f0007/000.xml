<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孝經大義</head> <lb/>
    <p>
<pb n="1a"/>
欽定四庫全書　　　　　經部六<lb/>
　孝經大義序　　　　　　孝經類<lb/>
孔門之學惟曽氏得其宗曽氏之書有二曰大學曰孝<lb/>
經經傳章句頗亦相似學以大學為本行以孝經為先<lb/>
自天子至庶人一也堯典一篇大學孝經之準也自克<lb/>
明峻徳以至親睦九族極而百姓之昭明萬邦之於變<lb/>
大學之序也孝之為道葢已具於親睦九族之中矣何<lb/>
也一本故也自是舜以克孝而徽五典禹以致孝而叙<lb/>
<pb n="1b"/>
彝倫伊尹述成湯之徳一則曰立愛惟親二則曰奉先<lb/>
思孝人紀之修孰大乎是文武周公帥是而行備見於<lb/>
記禮所載上而宗廟之享下而子孫之保其為孝蔑有<lb/>
加焉功化之盛至使四海之内人人親其親長其長一<lb/>
鱗毛一芽甲之㣲無不得所嗚呼二帝三王之教可謂<lb/>
大矣孝經一書即其遺法也世入春秋皇綱解紐孔子<lb/>
傷之三復昔者明王孝治之言思之深望之切矣誠使<lb/>
天子公卿躬行於上凡禮樂刑政之具壹是以孝為本<lb/>
<pb n="2a"/>
則斯道也固天性之自然人心之固有一轉移間王道<lb/>
顧不易易乎惜也徒託之空言而僅見於門人記録之<lb/>
書也書存而道可舉雖不能行之一時猶可詔之來世<lb/>
今此經之可考者不過漢藝文志而已而其篇次則顔<lb/>
注古文二十二章孔壁所藏本也今文一十八章河間<lb/>
王所得顔芝本而劉向之所參較者也要之出於諸儒<lb/>
傅㑹皆非曽氏門人所記舊文矣唐𤣥宗開元勅議意<lb/>
非不美而司馬貞淺學陋識并以閨門一章去之卒啟<lb/>
<pb n="2b"/>
𤣥宗無禮無度之禍而其所製序文至以禮為外飾之<lb/>
所資仁義為後來之漸有不知所謂因心之孝者果何<lb/>
所因而又何自而萌乎學之不講徳之不修一至於此<lb/>
我徽國文公特起南夏平生精力用工易四書為多至<lb/>
此書則僅成刋誤一編注釋大義猶有所未及噫人子<lb/>
不可斯須忘孝則此經為天子至庶人一日不可無之<lb/>
書章句已明而文義猶闕顧非一大欠事乎葢嘗有志<lb/>
彚集諸家傳注以明一經而未果一日余友胡庭芳挈<lb/>
<pb n="3a"/>
其高弟董真卿訪予雲谷山中手攜孝經大義一書取<lb/>
而閲之則其家君深山先生董君季亨父所輯也其書<lb/>
為初學設故其詞皆明白而切實熟玩之則義味精深<lb/>
又有非淺見謏聞所能窺者族兄明仲敬為刋之書塾<lb/>
以廣其傳此豈惟學者修身齊家之要而有國有天下<lb/>
者亦豈能外是而他有化民成俗之道哉噫滕五十里<lb/>
國耳其君一用之至於四方草偃風動一時行事猶班<lb/>
班有三代之風學問之功用固如此晉武魏文亦天資<lb/>
<pb n="3b"/>
之美者惜諸臣無識不能有以啓道而克大之悠悠葢<lb/>
壤此經之廢葢千五百餘年人心秉彜極天罔墜豈無<lb/>
有能講而行之者誠有以二帝三王之心為心則必以<lb/>
二帝三王之教為教矣仁人心也學所以求仁而孝則<lb/>
行仁之本也語曰如有王者必世而後仁愚何幸身親<lb/>
見之歲在乙巳陽復之月前進士武夷熊禾序旹大徳<lb/>
之九年也<lb/>
<pb n="4a"/>
欽定四庫全書<lb/>
　孝經大義<lb/>
　　提要<lb/>
　　　　<hi>臣</hi>等謹按孝經大義一卷宋董鼎撰鼎有尚書輯<lb/>
　　　　録纂註己著録初朱子作孝經刋誤但為釐定經<lb/>
　　　　傳刪削字句而未及為之訓釋鼎乃因朱子改本<lb/>
　　　　為之詮解凡改本圈記之字悉為芟除改本<lb/>
　　　　辨正之語仍存于各章之末所謂右傳之幾<lb/>
<pb n="4b"/>
　　　　章釋某義者一一順文衍説無所出入第十<lb/>
　　　　三章十四章所謂不解經而别𤼵一義者亦<lb/>
　　　　即以經外之義説之無所辨詰惟増註今文<lb/>
　　　　異同為鼎所加耳其註稍參以方言如云今<lb/>
　　　　有一箇道理又云至此方言出一孝字之類<lb/>
　　　　畧如語録之例其敷衍語氣則全為口義之<lb/>
　　　　體雖遣詞未免稍冗而𤼵揮明暢頗能反覆<lb/>
　　　　以盡其意于初學亦不為無益也前有熊禾<lb/>
<pb n="5a"/>
　　　　序盖大徳九年鼎子真卿從胡一桂訪禾于<lb/>
　　　　雲谷山中以此書質禾禾因屬其族兄熊敬<lb/>
　　　　刋行而自序其首序稱朱子為桓桓文公案<lb/>
　　　　書曰朂哉夫子尚桓桓孔傳曰桓桓武貌爾<lb/>
　　　　雅曰桓桓烈烈威也均與著書明道無關頗<lb/>
　　　　為杜撰又文公字跳行示敬而孔子曽子字<lb/>
　　　　乃均不跳行亦殊顛倒以原本所有姑仍其<lb/>
　　　　舊録之焉乾隆四十年五月恭校上<lb/>
<pb n="5b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
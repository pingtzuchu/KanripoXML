<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷八</head> <lb/>
    <p>
<pb n="1a"/>
欽定四庫全書<lb/>
　周易總義卷八<lb/>
　　　　　　　　　　　　　宋　易祓　撰<lb/>
　上經<lb/>
无妄<lb/>
　　　　乾　上　　震　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　眚　疾　<hi>可貞</hi>　災　<hi>利/徃</hi>　<hi>徃吉</hi>
<pb n="1b"/>
　　无妄者實理自然之謂也其成卦震下乾上六爻<lb/>
　　皆為无妄固有无妄而吉者亦有无妄而凶者吉<lb/>
　　固其所當得理之常者凶固非其所當得理之不<lb/>
　　常者也初言无妄徃吉二言利有攸徃四言可征<lb/>
　　无咎謂在我有致吉之道而得其所當得者也三<lb/>
　　言无妄之災五言无妄之疾上言无妄行有災眚<lb/>
　　謂在我無致凶之道而得其非所當得者也惟君<lb/>
　　子不以吉凶累乎已而常盡其所以處乎吉凶之<lb/>
<pb n="2a"/>
　　道安行乎實理之際而無所有期望乎其間葢自<lb/>
　　然而然此乃无妄之謂歟<lb/>
无妄元亨利貞其匪正有眚不利有攸往<lb/>
彖曰无妄剛自外來而為主于内動而健剛中而應大<lb/>
亨以正天之命也其匪正有眚不利有攸徃无妄之往<lb/>
何之矣天命不祐行矣哉<lb/>
　　朱文公易本傳曰史記作无望謂无所期望而有<lb/>
　　得焉者其義亦通<lb/>
<pb n="2b"/>
　　无妄遁之變也九自三來下居于初初在内而為<lb/>
　　卦之主合卦之二體震動而乾健九五爻以乾之<lb/>
　　剛中而位乎上六二爻以震之柔中而應于下彖<lb/>
　　言大亨以正者所以釋元亨利貞之義葢乾言四<lb/>
　　徳純一不雜无妄言四徳而繼之以匪正有眚則<lb/>
　　參之以人事而不能純乎乾之徳大亨以正天之<lb/>
　　命而已然而命者理也順理而動之是為无妄之<lb/>
　　正初二四五爻正也正則以徃為利三上爻匪正<lb/>
<pb n="3a"/>
　　也匪正則以徃為有眚是以不利有攸徃在將安<lb/>
　　之乎君子攸行其動以健而𫉬自天之祐然後可<lb/>
　　以言无妄之正也行可妄乎哉<lb/>
象曰天下雷行物與无妄先王以茂對時育萬物<lb/>
　　天下雷行而物與之者无妄也惟其時而已得其<lb/>
　　時則蟄藏者啓湮鬱者奮雖無所容心于萬物而<lb/>
　　萬物莫不與之焉是以先王體之當萬物暢茂之<lb/>
　　時對時育物而萬物莫不各遂其正性亦即物與<lb/>
<pb n="3b"/>
　　之之无妄也<lb/>
初九无妄徃吉<lb/>
　象曰无妄之徃得志也<lb/>
　　无妄卦之全體皆以正為利初爻之陽剛在内居<lb/>
　　得其正又以動體為一卦之主上無係應以正而<lb/>
　　動初無一毫人為之累自然以徃而𫉬吉是謂志<lb/>
　　無心之吉也<lb/>
六二不耕穫不菑畬則利有攸往<lb/>
<pb n="4a"/>
　象曰不耕穫未富也<lb/>
　　二爻震體也居中得正而上應乾體之九五乾健<lb/>
　　震動其動于天者故無一毫人為參乎其間大凡<lb/>
　　世之所謂耕穫菑畬者皆人為也人為有致富之<lb/>
　　理而六二之象言未富者不求乎富也二豈容心<lb/>
　　于此哉不求于九五而九五自應焉不耕穫不菑<lb/>
　　畬之象也如是而徃也是謂无妄之徃矣宜其无<lb/>
　　所徃而不為利者也<lb/>
<pb n="4b"/>
六三无妄之災或繫之牛行人之得邑人之災<lb/>
　象曰行人得牛邑人災也<lb/>
　　卦之六爻皆无妄者也六三不中不正故設為此<lb/>
　　義謂或者繫牛于此而行人得之行人莫知其所從<lb/>
　　來而乃責牛于邑人此邑人所以罹无妄之災葢<lb/>
　　三爻互巽為繩直繫牛之象三爻居動體之上不<lb/>
　　利有攸徃邑人之象二爻以中正而動利有攸徃<lb/>
　　行人之象二爻以應而徃三爻以無應而止是謂<lb/>
<pb n="5a"/>
　　行人得牛邑人之災也此雖无妄之災亦卦辭所<lb/>
　　謂其匪正有眚者也<lb/>
九四可貞无咎<lb/>
　象曰可貞无咎固有之也<lb/>
　　四爻出震體之上居乾體之下而下無係應其可<lb/>
　　果于有為者哉守吾乾剛固有之物故言可貞夫<lb/>
　　可貞則不累于有為而後可以大有為是雖無期<lb/>
　　望之心而不至于有无妄之災矣此其所以為无<lb/>
<pb n="5b"/>
　　咎者也亦正之利耳<lb/>
九五无妄之疾勿藥有喜<lb/>
　象曰无妄之藥不可試也<lb/>
　　易以乗剛為疾若豫之六五柔居尊位為剛所制<lb/>
　　自取之也非无妄也夫无妄之九五剛中而應宜<lb/>
　　若無疾然以其乗承皆剛或以疾言非所自取乃<lb/>
　　无妄之疾也人之于疾惟藥可以巳之无妄之疾<lb/>
　　則不然疾自外來何取乎藥治疾反以増疾故象<lb/>
<pb n="6a"/>
　　以為不可試惟陽剛守正不試以无妄之藥是謂<lb/>
　　勿藥有喜无妄之至者也<lb/>
上九无妄行有眚无攸利<lb/>
　象曰无妄之行窮之災也<lb/>
　　卦辭言有眚在乎匪正上九以陽居隂位不特匪<lb/>
　　正而已乾健至上本亢極之地也窮而无所之矣<lb/>
　　是謂无妄行有眚无攸利而象則以窮之災釋之<lb/>
　　者何也葢在天曰災在人曰眚以眚為災者人事<lb/>
<pb n="6b"/>
　　即天理之應者也<lb/>
大畜<lb/>
　　　　艮　上　　乾　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>尚賢</hi>　<hi>畜/賢</hi>　<hi>畜/賢</hi>　<hi>上合/志</hi>　<hi>受/畜</hi>　<hi>受畜</hi>
　　大畜之成卦艮在上而畜乾于下大者畜也凡乾<lb/>
　　在重卦之下體者皆取象于君子故易以大畜為<lb/>
　　畜賢之卦然賢者難進而易退若之何可以畜之<lb/>
<pb n="7a"/>
　　哉古之聖人必以尚賢為先畜賢為後初爻之利<lb/>
　　已二爻之輿説輹雖不輕于進而受畜于正應四<lb/>
　　爻言童牛之牿五爻言豶豕之牙雖無求勝之心<lb/>
　　而能應剛于下是固可以畜言也若三爻言良馬<lb/>
　　逐上爻言何天之衢亨則賢路無徃而不通尚何<lb/>
　　待于畜之云乎哉然上之陽爻曰亨而四五之隂<lb/>
　　爻曰喜曰慶曰吉曰元吉者隂柔雖貴乎能畜而<lb/>
　　陽剛有自亨之理此畜道之所以異也<lb/>
<pb n="7b"/>
大畜利貞不家食吉利渉大川<lb/>
彖曰大畜剛健篤實輝光日新其徳剛上而尚賢能止<lb/>
健大正也不家食吉養賢也利涉大川應乎天也<lb/>
　　卦之辭言利貞者以上三爻言之葢上三爻所以<lb/>
　　畜賢下三爻乃賢者之畜徳剛健篤實者乃乾之<lb/>
　　徳也輝光日新者乃乾徳之發見于外者也葢賢<lb/>
　　者畜徳初不輕于進在乎以正用之而已惟上九<lb/>
　　自大壯九四而變故言剛上且與九三合徳而陽<lb/>
<pb n="8a"/>
　　剛得以上進故言尚賢三引同類並升而四五以<lb/>
　　艮體畜之故言止健止健者正也尚賢者尤正也<lb/>
　　是謂大正然賢者亦不可以徒尚也尚賢而不與<lb/>
　　之共天位治天職食天禄是以犬馬畜伋也非養<lb/>
　　賢也養之有其道而賢者不使之家食吉孰大焉<lb/>
　　二爻至四爻互兑澤為大川所以成利涉之功利<lb/>
　　涉大川者非天也而謂之應乎天者乾之陽剛上<lb/>
　　行而上或行之四五或止之曰止曰行天道之自<lb/>
<pb n="8b"/>
　　然應乎天而行此尚賢而止健大畜之道也<lb/>
象曰天在山中大畜君子以多識前言徃行以畜其徳<lb/>
　　天在山中非謂山之可以畜天也所以發明大畜<lb/>
　　之義君子以多識前言徃行以畜其徳者互兑體<lb/>
　　為口為説言也互震體為足為動行也艮止于上<lb/>
　　有成終之義前言徃行也以此畜乾之徳所以貴<lb/>
　　乎識之多君子多乎哉不多也一以貫之而已<lb/>
初九有厲利已<lb/>
<pb n="9a"/>
　象曰有厲利已不犯災也<lb/>
　　大畜六爻之義最為易曉下三爻則明賢者難進<lb/>
　　之義上三爻則明人君與大臣進賢之義乾之三<lb/>
　　陽在下賢也初又在其下而上應六四若他卦則<lb/>
　　以正應為相得在大畜則相應乃所以相止四居<lb/>
　　艮體以艮止乾為災與无妄之六三近比于乾而<lb/>
　　為災者同非四為已災陽剛上行有犯災之道賢<lb/>
　　者處此有厲利已已者止也所以為初之利也<lb/>
<pb n="9b"/>
九二輿説輹<lb/>
　象曰輿説輹中无尤也<lb/>
　　九二為六五所畜者也六五亦以正應止二又二<lb/>
　　互兑為毁折止而不進有輿説輹之象惟能以中<lb/>
　　道自處得賢者不苟進之義雖説輹而无尤若小<lb/>
　　畜之九三亦説輹不行而夫妻遂至于反目何也<lb/>
　　夫九三進而尤于四此九二不進而四无從尤于<lb/>
　　我所畜之異故也<lb/>
<pb n="10a"/>
九三良馬逐利艱貞曰閑輿衛利有攸往<lb/>
　象曰利有攸往上合志也<lb/>
　　鄭本曰作日人實反閑習也<lb/>
　　三居乾體之極上居艮體之極極則變變則通又<lb/>
　　上與三皆陽爻在他卦則以陽遇陽為敵應在大<lb/>
　　畜則以敵應為合志故不相畜而與之同于上進<lb/>
　　也葢乾為良馬以剛遇乾體之上而合上九之志<lb/>
　　則為良馬逐然陽極則過于剛惟利于艱貞日習<lb/>
<pb n="10b"/>
　　吾之輿衛以防泛軼之患所以利有攸徃且三之<lb/>
　　閑輿衛與二之輿説輹何以異曰二之説輹者非<lb/>
　　不進也不亟進也乃所以為三之進也戒謹而進<lb/>
　　之則亦無所徃而不利矣<lb/>
六四童牛之牿元吉<lb/>
　象曰六四元吉有喜也<lb/>
　　四畜初者也初之陽剛在下何以受畜于四四近<lb/>
　　君位乃大臣之任固在于畜賢然大畜之時以柔<lb/>
<pb n="11a"/>
　　處柔難以力勝故曰童牛之牿童牛未有角者初<lb/>
　　之象也未角而加以牿者畜初之象也牿加于未<lb/>
　　角之先則調伏其剛而使之不自知也以此畜賢<lb/>
　　而上輔乎五是謂元吉象曰有喜者喜于應初而<lb/>
　　得所畜是以大善而吉也<lb/>
六五豶豕之牙吉<lb/>
　象曰六五之吉有慶也<lb/>
　　五畜二者也二之陽剛得位何以受畜于五五為<lb/>
<pb n="11b"/>
　　君位正畜賢之主然以柔用剛其力若有所以勝<lb/>
　　惟其得中在上所以能畜有豶豕之象葢豕之猛<lb/>
　　者以牙為利二之象也牙而豶之則剛而不暴畜<lb/>
　　二之象也惟其豶于巳牙之後則二雖剛剛而樂<lb/>
　　為吾用是謂吉而有慶謂人君以得賢為慶而能<lb/>
　　均慶于天下吉之至者也<lb/>
上九何天之衢亨<lb/>
　象曰何天之衢道大行也<lb/>
<pb n="12a"/>
　　大畜上九即卦辭所謂剛上而尚賢能止健大正<lb/>
　　者也上卦全體皆止健而尚賢獨歸于上九何耶<lb/>
　　上之同徳在三而三引衆陽與其同類上行是謂<lb/>
　　尚賢所謂尚陽剛之賢而與之上達于五至上九<lb/>
　　而後可以驗畜道之成其道大行賢路亨通與天<lb/>
　　無間天衢之象也天衢在上本陽剛所履之位今<lb/>
　　上以艮之陽剛而履其所履是以乾陽在下為良<lb/>
　　馬逐不待天衢而自能進乎上故曰何天之衢亨<lb/>
<pb n="12b"/>
　　嗚呼兹尚賢所以為畜道之大者乎<lb/>
頤<lb/>
　　　　艮　上　　震　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>由頤</hi>　<hi>拂/經</hi>　<hi>顛/頤</hi>　<hi>拂/頤</hi>　<hi>顛/頤</hi>　<hi>孕頤</hi>
　　頤之成卦震下艮上上下二陽中含四陰外實而<lb/>
　　中虚上止而下動為頤之象也頤者養也大凡物<lb/>
　　之得所養者以靜止自養為吉以妄動求養為戒<lb/>
<pb n="13a"/>
　　觀上下之二體可以概見之也初爻以孕頥為不<lb/>
　　足貴二爻以顛頤為行失類三爻以拂頤為道大<lb/>
　　悖此下卦震體動而求養于外所以三爻皆言凶<lb/>
　　也四爻以顛頤為上施光五爻以居貞為從上順<lb/>
　　上爻以由頥為吉大有慶此上卦艮體止而自得<lb/>
　　其養所以三爻皆言吉也夫知自養之為吉而即<lb/>
　　知求養于外之為凶吉凶不佔在人亦盡其在我<lb/>
　　者而已葢頥之為義豈養口體者哉<lb/>
<pb n="13b"/>
頤貞吉觀頤自求口實<lb/>
彖曰頥貞吉養正則吉也觀頤觀其所養也自求口實<lb/>
觀其自養也天地養萬物聖人養賢以及萬民頤之時<lb/>
大矣哉<lb/>
　　頥之言貞吉者謂以正而養則吉也養有二義觀<lb/>
　　其所養者養人者也觀其自養者養已者也養人<lb/>
　　而不得其正則如犬馬畜伋之類是也養已而不<lb/>
　　得其正則如餔啜從驩之類是也是二者何取乎<lb/>
<pb n="14a"/>
　　頥惟所養者君子之人自養者君子之道然後可<lb/>
　　以言頤之正彖復以天地聖人之所養者而推原<lb/>
　　時之所以大則自養之末節所養之小惠豈足以<lb/>
　　盡頥道之貞吉者哉<lb/>
象曰山下有雷頤君子以慎言語節飲食<lb/>
　　震下艮上為頥之象言語自内而出飲食自外而<lb/>
　　入震動于下之義也言語出而欲其謹飲食入而<lb/>
　　欲其節艮止于上之義也非求養于人乃自養之<lb/>
<pb n="14b"/>
　　正也君子以之<lb/>
初九舍爾靈龜觀我朶頥凶<lb/>
　象曰觀我朶頤亦不足貴也<lb/>
　　主爻稱我義見觀之六三<lb/>
　　説者謂初九為爾四為我此泥于爻應之説者也<lb/>
　　葢頤之二體不論應比而惟取陽養陰為義六四<lb/>
　　重隂也資陽以為養烏能養初乎初上爻皆陽剛<lb/>
　　上為一卦之主天下由之而養故以主爻稱我而<lb/>
<pb n="15a"/>
　　謂初為爾若初之在下不能致養于物亦當如靈<lb/>
　　龜之自養乃以震動之體不安于下而求養焉以<lb/>
　　卦象推之外實中虚下動上止亦龜之象龜能咽<lb/>
　　息不求養于外初乃舍靈龜之義而朶頥于上九<lb/>
　　之養豈知所養之正者哉是謂飲食之人人皆賤<lb/>
　　之宜其不足貴也直曰凶而已<lb/>
六二顛頥拂經于丘頤征凶<lb/>
　象曰六二征凶行失類也<lb/>
<pb n="15b"/>
　　六二重隂不富資陽以為養者也初陽在下近而<lb/>
　　相比求養于初其義為顛是為顛頥頤道雖顛亦<lb/>
　　求養之常然初之舍爾靈龜觀我朶頥則自養猶<lb/>
　　不足安能致養于二于是拂其常經而求養于上<lb/>
　　九故曰于丘頥謂上卦艮體之山不言山而言丘<lb/>
　　者致養之道有所不足而上非正應其行亦為失<lb/>
　　𩔖矣此征凶之道也<lb/>
六三拂頤貞凶十年勿用无攸利<lb/>
<pb n="16a"/>
　象曰十年勿用道大悖也<lb/>
　　三與上為正應以應求上得所養之正而凶莫甚<lb/>
　　于三者何也凢上之養下與下之養于上其義皆<lb/>
　　貴乎正故頥之卦徳曰頤貞吉三既不正汲汲求<lb/>
　　養于上上以艮體居止之極三以震體居動之極<lb/>
　　二者相違是謂拂頥之貞所以取凶三爻互坤為<lb/>
　　十數之成故曰十年勿用道大悖也悖亦拂頥貞<lb/>
　　之甚者何所徃而利<lb/>
<pb n="16b"/>
六四顛頥吉虎視眈眈其欲逐逐无咎<lb/>
　象曰顛頥之吉上施光也<lb/>
　　四應于初二比于初皆曰顛頥而吉凶相反何也<lb/>
　　二以震體而動所養失其正乃取凶之道四以艮<lb/>
　　體而止所養得其正乃致吉之道惟四以止為吉<lb/>
　　是以不求乎初之養而有得于上之施其道光矣<lb/>
　　然上以陽剛居艮體之極艮居寅位在天文為虎<lb/>
　　其視眈眈者所以嚴乎外其欲逐逐者所以充乎<lb/>
<pb n="17a"/>
　　内今四乃越五以求養宜若有咎惟得正而知所<lb/>
　　止是以无咎而能保其吉者也<lb/>
六五拂經居貞吉不可涉大川<lb/>
　象曰居貞之吉順以從上也<lb/>
　　五之拂經與二同二則不正五則善用其正葢五<lb/>
　　居尊位以君道惠養天下頥之經也今以柔順不<lb/>
　　足乃順以從上而反資于上九之養拂頥之經矣<lb/>
　　惟居中在上有上九之賢以輔之是謂養賢以及<lb/>
<pb n="17b"/>
　　萬民且在艮體之中以居貞而吉所謂不可涉大<lb/>
　　川者震木動于下艮山止于上以柔順處之固不<lb/>
　　可以成利涉之功必資上九之陽剛而後可以利<lb/>
　　涉亦即六五之功也<lb/>
上九由頥厲吉利涉大川<lb/>
　象曰由頥厲吉大有慶也<lb/>
　　一卦二陽而初九在下自養不足不能致養今陽<lb/>
　　剛在上自六五以下皆由我以養故曰由頥然上<lb/>
<pb n="18a"/>
　　九居頥之終爻因憂其亢極而畏惕祇懼可謂厲<lb/>
　　矣上九之厲而吉亦猶六五之居貞而吉六五貞<lb/>
　　吉而不可以涉大川者以柔順之君可以守成上<lb/>
　　九厲吉而利于涉大川者以陽剛之臣可以濟難<lb/>
　　君臣相得而後天下皆得其養所以謂之大有慶<lb/>
　　此養賢以及萬民之效于一卦之終而見之也<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易總義卷八<lb/>
</p>
<p>
</p>
  </div>
</body>
</text>
</TEI>
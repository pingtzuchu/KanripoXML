<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷十五</head> <lb/>
    <p>
<pb n="1a"/>
欽定四庫全書<lb/>
　周易總義卷十五<lb/>
　　　　　　　　　　　　宋　易祓　撰<lb/>
　下經<lb/>
漸<lb/>
　　　　巽　上　　艮　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　陸　陵　木　陸　磐　干<lb/>
<pb n="1b"/>
　　漸之成卦艮下巽上上順下止其進以漸漸者進<lb/>
　　也卦以女歸為義而爻以鴻漸為說以象君子之<lb/>
　　進不苟于進安恬怡愉常有難進易退之風以爻<lb/>
　　義推之初六爻言鴻漸于干六二爻言鴻漸于磐<lb/>
　　九三爻則下體之極故言鴻漸于陸此三爻艮體<lb/>
　　以止為進者也六四爻言鴻漸于木九五爻言鴻<lb/>
　　漸于陵上九爻則上體之極故亦言鴻漸于陸此<lb/>
　　三爻巽體以順為進者也廣平曰陸人之所徃來<lb/>
<pb n="2a"/>
　　者也有在磐之上者九三之爻是已有在陵之上<lb/>
　　者上九之爻是已盖處上與下兩體之髙而皆擇<lb/>
　　廣平之地此君子之進所以不苟于進者也其進<lb/>
　　乃為有序者也漸之為用大矣哉<lb/>
漸女歸吉利貞<lb/>
彖曰漸之進也女歸吉也進得位徃有功也進以正可<lb/>
以正邦也其位剛得中也止而巽動不窮也<lb/>
　　漸卦之為義進也凢人之進於徳進於事進於位<lb/>
<pb n="2b"/>
　　其進皆以漸而女歸為先女子謂嫁曰歸以巽之<lb/>
　　女歸艮之男男在下卦而得其所止女在上卦而<lb/>
　　知其所順以漸為進故曰女歸吉所謂利貞者貞<lb/>
　　之為言正也盖以卦變釋之自渙卦而來九二進<lb/>
　　居九三爻自旅卦而來九四進居九五爻皆為得<lb/>
　　位故曰進得位徃有功也又得位而正故曰進以<lb/>
　　正可以正邦也以至卦中之諸爻皆正而九五爻<lb/>
　　之得位以剛而中故能總衆正以成漸之功以卦<lb/>
<pb n="3a"/>
　　之上下二體言之内艮止則居之而安外巽順則<lb/>
　　行之而不迫以此而動動乃不窮也<lb/>
象曰山上有木漸君子以居賢徳善俗<lb/>
　　山上有木艮止而巽順也君子自居賢徳先得其<lb/>
　　所止而後優柔巽入以善其俗非一朝一夕所能<lb/>
　　成亦漸進之義<lb/>
初六鴻漸于干小子厲有言无咎<lb/>
　象曰小子之厲義无咎也<lb/>
<pb n="3b"/>
　　鴻者隨陽之鳥也出必居水初六爻始離水故曰<lb/>
　　鴻漸于干干者水之湄也艮屬少男為小子以柔<lb/>
　　在下即隨卦係小子之義小子細人也以干在互<lb/>
　　坎之下乃窮迫之地未免厲而有言然在漸之初<lb/>
　　當柔順以待時寧止于此而不可速于進則于義<lb/>
　　乃可以免無咎也<lb/>
六二鴻漸于磐飲食衎衎吉<lb/>
　象曰飲食衎衎不素飽也<lb/>
<pb n="4a"/>
　　六二爻自干而磐磐者大石也漸逺于水安且固<lb/>
　　矣六二爻之柔順中正上應九五爻之君當漸之<lb/>
　　時而進于安且固之地故言飲食衎衎二爻至四<lb/>
　　爻為互坎體易于凡卦之坎體皆有飲食之象食<lb/>
　　君之禄可飽飲食而已乎彼君子兮不素餐兮即<lb/>
　　不素飽之義也上應九五爻而中正之道可行于<lb/>
　　天下矣所以為吉也<lb/>
九三鴻漸于陸夫征不復婦孕不育㓙利禦寇<lb/>
<pb n="4b"/>
　象曰夫征不復離羣醜也婦孕不育失其道也利用<lb/>
　禦寇順相保也<lb/>
　　九三爻自磐而陸陸雖廣平而安然九三之才剛<lb/>
　　而不中上無應援且在互坎中位止山上有水之<lb/>
　　象進則難犯故言鴻漸于陸正所以為過剛不中<lb/>
　　之戒盖三爻以陽剛為夫而居艮之上有夫征不<lb/>
　　復之象四爻以陰柔為婦而居巽之下有婦孕不<lb/>
　　育之象夫征不復則舎初二爻之同體而急于欲<lb/>
<pb n="5a"/>
　　進離羣醜也婦孕不育則比昵于四爻而不由于<lb/>
　　正矣失其道也若是者無㓙得乎然以一陽爻乗<lb/>
　　二陰之爻惟可用以禦寇而初六爻六二爻亦以<lb/>
　　順而相保所以為利以是而漸于陸得以止為進<lb/>
　　之義也<lb/>
六四鴻漸于木或得其桷无咎<lb/>
　象曰或得其桷順以巽也<lb/>
　　六四爻已離艮體而進居巽體巽為木而居艮山<lb/>
<pb n="5b"/>
　　之上故言鴻漸于木或得其桷桷者即榱椽之𩔖<lb/>
　　木之方而正者也鴻之為物聮趾而不能握何以<lb/>
　　木棲故或之或之者謂或得方且正之木則可以<lb/>
　　為棲止之地耳盖君子之所以進者正而已進而<lb/>
　　處近君之地惟正而後可以安其位今四爻乃巽<lb/>
　　之體以六居之為順順而且巽有或得其桷之象<lb/>
　　謂自得安寧之道故曰無咎<lb/>
九五鴻漸于陵婦三嵗不孕終莫之勝吉<lb/>
<pb n="6a"/>
　象曰終莫之勝吉得所願也<lb/>
　　九五爻以陽剛居正鴻之漸于髙陵者也六二爻<lb/>
　　正應也于五爻為婦而上比于三四之爻昵于所<lb/>
　　比其交必隔歴三爻而後應是為三嵗不孕也然昵<lb/>
　　于三四爻者柔邪之道耳但邪不可以勝正惟二<lb/>
　　五相應不正者豈能間之是謂終莫之勝君臣道<lb/>
　　同得其所願所以吉也<lb/>
上九鴻漸于陸其羽可用為儀吉<lb/>
<pb n="6b"/>
　象曰其羽可用為儀吉不可亂也<lb/>
　　上九爻與九三爻各居兩卦之極而皆言鴻漸于<lb/>
　　陸者何也九三爻之陸則在磐之上上九爻之陸<lb/>
　　則在陵之上皆廣平之地各安其所處而已盖君<lb/>
　　子進退之際有道存焉上九處巽體之極而復進<lb/>
　　焉將安之乎進至上九爻乃復處于陵上之陸盖<lb/>
　　陵上磐上其陸亦各有義夫磐上之陸以順相保<lb/>
　　僅足以禦寇陵上之陸人所聸仰羽儀不亂此君<lb/>
<pb n="7a"/>
　　子在上位而其徳足以儀刑衆庻所以吉也<lb/>
歸妹<lb/>
　　　　震　上　　兊　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>无攸帝乙利  歸妹</hi>　<hi>愆/期</hi>　須　<hi>幽人</hi>　娣<lb/>
　　歸妹之成卦兊下震上取少女歸長男之象王輔<lb/>
　　嗣以妹為娣非也娣謂之媵不謂之歸歸非其嫡<lb/>
　　者乎以下三爻兊體言之初九爻言歸妹以娣則<lb/>
<pb n="7b"/>
　　女之以娣從嫡者九二爻不言娣與歸而言幽人<lb/>
　　則女之當為嫡而未歸者六三爻言歸妹以須反<lb/>
　　歸以娣則女之有所待而後從嫡者此以兊說之<lb/>
　　體而為言也至上三爻震之體而後發明女歸之<lb/>
　　義九四爻言遲歸有時則有所待而後行六五爻<lb/>
　　言君之袂不如娣袂之良則以得中為吉上六爻<lb/>
　　言無攸利則以不中為戒此以震動之體而為言<lb/>
　　也然歸妹卦者乃漸卦之反者也漸卦則正其始<lb/>
<pb n="8a"/>
　　歸妹卦則戒其終人道可不謹也哉<lb/>
歸妹征㓙无攸利<lb/>
彖曰歸妹天地之大義也天地不交而萬物不興歸妹<lb/>
人之終始也說以動所歸妹也征㓙位不當也無攸利<lb/>
柔乗剛也<lb/>
　　歸妹卦與家人卦彖皆言天地之大義家人卦言<lb/>
　　大義則男女得其正所以為之勸也歸妹言大義<lb/>
　　則男女失其正所以為之戒也男女夫婦非天地<lb/>
<pb n="8b"/>
　　之大義乎天地不交而萬物不興此歸妹所以為<lb/>
　　人道終始之義闗睢樂得淑女盖以徳選為主也<lb/>
　　今男上女下以說而動則歸妹盖有不以徳選者<lb/>
　　矣故自二爻至五爻皆不當位初爻上爻雖得位<lb/>
　　而陰反在外陽反在内亦不當者也位既不當所<lb/>
　　以征㓙又六三之爻六五之爻皆以柔乗剛是男<lb/>
　　牽于欲而失其剛女狃于說而忘其順男女凟亂<lb/>
　　所以無攸利然女歸不正之弊僅見于上六之爻<lb/>
<pb n="9a"/>
　　而前之五爻皆為正禮何也盖正者天地之大義<lb/>
　　不正者人倫之大戒于不正之中而欲反之于正<lb/>
　　此聖人所以發明正家之道甚嚴矣哉<lb/>
象曰澤上有雷歸妹君子以永終知敝<lb/>
　　歸妹者以女從男偕老永終夫婦之常安得有敝<lb/>
　　所謂敝者不正而已以正而行是謂永終君子欲<lb/>
　　永其終則當知其敝彖辭所謂歸妹者人之終始<lb/>
　　此之謂也<lb/>
<pb n="9b"/>
初九歸妹以娣跛能履征吉<lb/>
　象曰歸妹以娣以恒也跛能履吉相承也<lb/>
　　歸妹卦以兊之少女為主初九爻之陽剛得正在<lb/>
　　少女則為堅貞之徳惟在下無位上無正應自無<lb/>
　　所歸而上從乎嫡故言歸妹以娣娣雖非正亦人<lb/>
　　道之常也以從嫡為常而已然初爻謂之跛者兊<lb/>
　　之體毁折而在震足之下又居下卦之下正有是<lb/>
　　象也從陽而動故跛而能履上從乎嫡而有吉相<lb/>
<pb n="10a"/>
　　承之義也故曰征吉<lb/>
九二眇能視利幽人之貞<lb/>
　象曰利幽人之貞未變常也<lb/>
　　九二爻亦兊體之毁折者也互離體為目其象為<lb/>
　　眇陽居中位眇而能視與初爻之跛能履同初九<lb/>
　　爻雖陽剛之才在下無位從陽而動故先言歸妹<lb/>
　　以娣而後繼之以跛能履征吉不言娣與歸者少<lb/>
　　女在下卦之中位而上又有正應而女之正者惟<lb/>
<pb n="10b"/>
　　獨此一爻得非女之當為嫡而未歸者乎未歸則<lb/>
　　未變少女之常惟其乗陽未動此所以先言眇能<lb/>
　　視而後言利幽人之貞也<lb/>
六三歸妹以須反歸以娣<lb/>
　象曰歸妹以須未當也<lb/>
　　六三爻與初九爻皆言娣二爻皆從嫡者也初九<lb/>
　　爻乃兊體在下少女得位故以從嫡為正六三爻<lb/>
　　在兊體之上正一索而得少女之畫女少則其年<lb/>
<pb n="11a"/>
　　尚幼若遽從嫡其位未當姑少須之故曰歸妹以<lb/>
　　須須者待也又曰反歸以娣春秋𨼆分二年書伯<lb/>
　　姬歸于紀七年又書叔姬歸于紀釋者謂待年于<lb/>
　　父母之國不與嫡俱行者盖已許其從嫡而留于<lb/>
　　其國故言反反于國而須其長然後以娣而從所<lb/>
　　歸者也此爻正所以發明少女之意<lb/>
九四歸妹愆期遲歸有時<lb/>
　象曰愆期之志有待而行也<lb/>
<pb n="11b"/>
　　歸妹卦之下三爻兊體為少女上三爻震體則女<lb/>
　　歸之時也九四爻以震體居兊體之上夫兊正秋<lb/>
　　也而婚姻為愆期盖婚姻之期當在中春中春者<lb/>
　　震也而九四爻猶在震體之下未及中春之正遲<lb/>
　　歸有時則其禮有所待而行凡進非其時無以遇<lb/>
　　合行其志此歸妹所以貴乎時也<lb/>
六五帝乙歸妹其君之袂不如其娣之袂良月㡬望吉<lb/>
　象曰帝乙歸妹不如其娣之袂良也其位在中以貴<lb/>
<pb n="12a"/>
　行也<lb/>
　　五爻君位也以六居之在歸妹之時是為小君取<lb/>
　　帝女下嫁之義故曰帝乙歸妹也盖歸妹卦自泰<lb/>
　　卦變升降者三爻四爻兩爻而已泰卦之六五言<lb/>
　　帝乙歸妹則與歸妹卦之六五同辭其袂不如娣<lb/>
　　袂之良豈娣之求勝于嫡者哉夫貴女之歸以徳<lb/>
　　為飾而不以服之飾為美衣之褏曰袂美其服飾<lb/>
　　而進御于君者娣也六五爻在中位有進賢之徳<lb/>
<pb n="12b"/>
　　無忌妬之心謙以下人以相夫子得在中以貴行<lb/>
　　之義故曰月㡬望月望者則陰之盛也而敵乎陽<lb/>
　　矣㡬望者則月猶為未盈耳盖婦道戒乎盈而貴<lb/>
　　乎謙五之髙貴不至于盈故曰月㡬望吉<lb/>
上六女承筐无實士刲羊无血无攸利<lb/>
　象曰上六无實承虚筐也<lb/>
　　上六爻歸妹卦之終者也善終者必戒乎始故不<lb/>
　　言夫婦而言士女女未嫁者也士未娶者也說者<lb/>
<pb n="13a"/>
　　謂承筐刲羊為奉祭祀未娶未嫁之時則未有奉<lb/>
　　祭祀之義左氏載晋伯姬之筮嫁其叙承筐刲羊<lb/>
　　為甚明盖婦見舅姑有棗栗之贄即女承筐也夫<lb/>
　　婦合卺有同牢之禮即士刲羊也歸妹之上卦為<lb/>
　　震體有筐之象六三爻以互離承之為無實歸妹<lb/>
　　之下卦為兊體有羊之象九四爻以互坎承之為<lb/>
　　無血上六爻與三四爻不相比應無實無血也無<lb/>
　　實無血何以謹始士女不戒其始則夫婦為不終<lb/>
<pb n="13b"/>
　　何所利哉此君子所以貴乎永終知敝<lb/>
豐<lb/>
　　　　震　上　　離　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　屋　<hi>來章</hi>　<hi>遇夷/主</hi>沛　蔀　<hi>遇配主</hi>
　　豐之成卦離在下震在上以明向動為豐之象也<lb/>
　　盖天下無常豐之理明極必晦威極必褻于震離<lb/>
　　二卦可以推之初九爻為離明之方來以遇配主<lb/>
<pb n="14a"/>
　　而有尚六二爻則離明之中正以有孚發若而吉<lb/>
　　九三爻則離明之已極以折其右肱而無咎此明<lb/>
　　極必晦之義也九四爻則震動之方至以遇夷主<lb/>
　　而吉六五爻則震動之中正以來章有慶譽而吉<lb/>
　　上六爻則震動之已極以三嵗不覿而㓙此威極<lb/>
　　必䙝之義也明晦威䙝即卦彖所謂盈虚消息之<lb/>
　　理聖人盡保豐之道豐之所以亨也歟<lb/>
豐亨王假之勿憂冝日中<lb/>
<pb n="14b"/>
彖曰豐大也明以動故豐王假之尚大也勿憂冝日中<lb/>
冝照天下也日中則昃月盈則食天地盈虛與時消息<lb/>
而况於人乎况于鬼神乎<lb/>
　　豐之所以亨者大也離明而震動所以極乎大卦<lb/>
　　自泰變以二爻易四爻則泰之無平不陂無徃不<lb/>
　　復所以見天下無常豐之理能無憂乎故言王假<lb/>
　　之假至也惟六五爻足以當此極其所至所尚者<lb/>
　　大是以勿憂盖震下之離為日之未中日未中則<lb/>
<pb n="15a"/>
　　有正中之理此所以冝日中冝照天下然日之中<lb/>
　　與昃月之盈與食乃天地盈虚與時消息之常故<lb/>
　　以天地神人言之夫天地神人猶戒乎盈則知聖<lb/>
　　人保豐之道不可忽者也<lb/>
象曰雷電皆至豐君子以折獄致刑<lb/>
　　豐卦與噬嗑卦皆以雷電為象噬嗑卦言雷電而<lb/>
　　豐卦言雷電皆至何耶當豐之時固貴乎明威之<lb/>
　　並行茍以為皆至而不復思其所未至則明極必<lb/>
<pb n="15b"/>
　　晦而折獄或至于枉威極必䙝而致刑或至于濫<lb/>
　　于是有戒之之辭知其易晦易䙝而盡心焉然後<lb/>
　　折獄致刑可以言雷電皆至之義噬嗑謹其始而<lb/>
　　豐戒之於後其用一也<lb/>
初九遇其配主雖旬無咎徃有尚<lb/>
　象曰雖旬无咎過旬災也<lb/>
　　鄭本以旬為均晁古易按旬古文均字<lb/>
　　初九爻與九四爻本非正應而謂九四爻為配主<lb/>
<pb n="16a"/>
　　者同徳相求之故也豐者大也二陽爻俱大為同<lb/>
　　徳不期而㑹為遇故曰遇其配主九四爻為配主<lb/>
　　亦猶初九爻為夷主夷者等也配者偶也遇上為<lb/>
　　配遇下為夷上下二爻明與動相須莫適為尊卑<lb/>
　　故皆以主為言雖旬無咎旬即均字不可過于均<lb/>
　　爾均則明動相等是謂雷電皆至若明過于動其<lb/>
　　夫也苛寧非災乎是以君子處之勢均則與配主<lb/>
　　共濟是謂無咎徃有尚也<lb/>
<pb n="16b"/>
六二豐其蔀日中見斗徃得疑疾有孚發若吉<lb/>
　象曰有孚發若吉信以發志也<lb/>
　　六二爻居中得正為明之主而六五爻不相應明<lb/>
　　無所用故指五爻為蔀蔀者障蔽之物又言日中<lb/>
　　見斗斗亦五之君位日中豈有見斗之理乎見斗<lb/>
　　則日失其明不可徃而從之徃則疑而致疾惟古<lb/>
　　之君子若不得其君則以至誠感發其心六五爻<lb/>
　　以虚中受人而六二爻亦以中正相孚為信信以<lb/>
<pb n="17a"/>
　　發志斯有孚而吉者矣<lb/>
九三豐其沛日中見沬折其右肱无咎<lb/>
　象曰豐其沛不可大事也折其右肱終不可用也<lb/>
　　釋文沛作斾幡幔之類沬昧小星之類<lb/>
　　九三爻以陽剛居離體之上明之極也上六爻雖<lb/>
　　正應而柔闇居震之極動極必止是以九三爻當<lb/>
　　豐而見斾當晝而見沬所明者烏可大事哉以互<lb/>
　　體之艮與兊言之是為折其右肱人之一身有右<lb/>
<pb n="17b"/>
　　有左左不如右之力折右肱而終不可用其過皆<lb/>
　　在上爻非三之咎也<lb/>
九四豐其蔀日中見斗遇其夷主吉<lb/>
　象曰豐其蔀位不當也日中見斗幽不明也遇其夷<lb/>
　主吉行也<lb/>
　　九四爻言豐其蔀日中見斗與六二爻同象六二<lb/>
　　爻以重陰無應而得中居正故有孚發若而吉九<lb/>
　　四爻不中不正本無致吉之理惟遇初九爻為夷<lb/>
<pb n="18a"/>
　　主初九爻亦遇九四爻為配主二者均為陽剛而<lb/>
　　九四爻之下行從初九爻甚得明動相須之義所<lb/>
　　以亦能致吉者耳<lb/>
六五來章有慶譽吉<lb/>
　象曰六五之吉有慶也<lb/>
　　六五爻以陰柔在上而足以致豐何也居豐之世<lb/>
　　得中而動足以得衆賢之助初爻二爻三爻四爻<lb/>
　　皆為邪闇所蔽故有貴乎來章章者謂章而顯之<lb/>
<pb n="18b"/>
　　也又自上而下曰來六五爻能屈己而來杜羣賢<lb/>
　　之蔽以章衆賢之善于是有得賢之譽有任賢之<lb/>
　　慶冝其有吉者也<lb/>
上六豐其屋蔀其家闚其户闃其無人三嵗不覿㓙<lb/>
　象曰豐其屋天際翔也闚其户闃其無人自藏也<lb/>
　　上六爻以陰柔居豐之極而不知止有豐其屋天<lb/>
　　際翔之象其欲無厭又將蔀其家以為障蔽之私<lb/>
　　自為計則是矣然而天下之理必反雖欲自厚何<lb/>
<pb n="19a"/>
　　以能乆要其終必至于闚其户闃其無人乃始退<lb/>
　　藏是以三嵗不覿而㓙也正序卦所言窮大者必<lb/>
　　失其居其豐終之戒乎<lb/>
旅<lb/>
　　　　離　上　　艮　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>焚巢</hi>　<hi>射/雉</hi>　<hi>于/處</hi>　<hi>焚/次</hi>　<hi>即/次</hi>　<hi>瑣瑣</hi>
　　旅之成卦艮體居下離體居上止而麗乎外為旅<lb/>
<pb n="19b"/>
　　之象旅非古也其殆起于三代之衰國君公子之<lb/>
　　徒失國失位而羇寓于外者以卦之六爻推之則<lb/>
　　旅之名為不一初六爻言旅瑣瑣窮而在下之旅<lb/>
　　者也六二爻言旅即次九三爻言旅焚其次九四<lb/>
　　爻言旅于處逹而在上之旅者也若六五爻為君<lb/>
　　象言射雉一矢亡不可以旅而名然則上九爻何<lb/>
　　以獨言旅人盖甚之焉旅而不歸旅人而已春秋<lb/>
　　書天王出居于鄭是以言出而不言旅其他國君<lb/>
<pb n="20a"/>
　　公子在内曰孫在外曰奔有是非順逆存焉知春<lb/>
　　秋一字之嚴則易之書旅為尤嚴也<lb/>
旅小亨旅貞吉<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也旅之時義大矣哉<lb/>
　　旅卦與睽卦同義睽之柔進而上行得中而應乎<lb/>
　　剛是以說而麗乎明所以言小事吉旅亦得中乎<lb/>
　　外雖與剛非應而能順剛于外是以止而麗乎明<lb/>
<pb n="20b"/>
　　亦所以小亨既曰旅小亨矣又曰旅貞吉者旅以<lb/>
　　陰柔用事必貴乎貞貞則柔順可以亨而未足以<lb/>
　　盡貞之道旅貞吉而已然而旅復言時義之為大<lb/>
　　者盈虚消息不可常也旅卦者豐卦之反也日中<lb/>
　　則昃月盈則食豐既足以致旅日徃月來終始不<lb/>
　　窮旅亦足以致豐盡貞吉之道則不特于小旅之<lb/>
　　時義所以為大也旅亦所以難處也<lb/>
象曰山上有火旅君子以明慎用刑而不留獄<lb/>
<pb n="21a"/>
　　旅卦之為象火明而山止也君子觀其象明以象<lb/>
　　離之火慎以象艮之山山非火之所留是以明慎<lb/>
　　用刑而不留獄<lb/>
初六旅瑣瑣斯其所取災<lb/>
　象曰旅瑣瑣志窮災也<lb/>
　　初六爻以陰柔失位而在下困于旅者也寛和暇<lb/>
　　豫人情始順今乃屑屑惟細故是計如慶封奔吳<lb/>
　　而致富息夫躬寄丘亭而祝盗故曰旅瑣瑣也正<lb/>
<pb n="21b"/>
　　應在九四爻四爻在離之下為災災自外來乃所<lb/>
　　自取志窮災也<lb/>
六二旅即次懷其資得童僕貞<lb/>
　象曰得童僕貞終无尤也<lb/>
　　六二爻即公侯大臣之顯而在旅者也以六居二<lb/>
　　曰即次二爻得其中曰懷其資初六爻在下而比<lb/>
　　之曰得童僕昔晋文公之奔也至齊焉至楚焉至<lb/>
　　秦焉即次而安者也齊妻之焉楚饗之焉秦納之<lb/>
<pb n="22a"/>
　　焉懷其資而裕者也言腹心則子犯之徒言股肱<lb/>
　　則魏犨之徒言紀綱則秦之三千人得其童僕以<lb/>
　　為用者也有是三者處旅不困而象以得童僕為<lb/>
　　重而六二爻以中正處之斯謂之貞其終無尤也<lb/>
　　處旅之善者也旅而亨者也<lb/>
九三旅焚其次䘮其童僕貞厲<lb/>
　象白旅焚其次亦以傷矣以旅與下其義喪也<lb/>
　　九三爻亦分侯大臣之顯而在旅者也居下卦之<lb/>
<pb n="22b"/>
　　上重剛而不中有多上人之心且近離體之火為<lb/>
　　焚旅焚其次亦已傷矣乃以旅與下童僕下也其<lb/>
　　義為䘮魯昭公之在乾侯也季孫欲與之歸國而<lb/>
　　公不見魯人歸焉而公執之非䘮其童僕乎夫童<lb/>
　　僕乃旅之所依我以旅與之彼亦以旅而視我冝<lb/>
　　乎䘮其童僕雖貞而厲也<lb/>
九四旅于處得其資斧我心不快<lb/>
　象曰旅于處未得位也得其資斧心未快也<lb/>
<pb n="23a"/>
　　九四爻在下卦之上亦公侯大夫之顯而在旅者<lb/>
　　也以其近君之位而旅于内得所處之地故曰旅<lb/>
　　于處其鄭厲公在櫟衛獻公在夷儀之時乎以九<lb/>
　　三爻証之九三以剛處剛而不能全其剛故䘮九<lb/>
　　四爻以剛處柔而得其順故得離戈兵為斧以剛<lb/>
　　利為用而上無陽剛之助下無陰柔之應雖得其<lb/>
　　資斧我心不快也象言心未快則終可得志此所<lb/>
　　以優于三爻而劣于二爻也<lb/>
<pb n="23b"/>
六五射雉一矢亡終以譽命<lb/>
　象曰終以譽命上逮也<lb/>
　　六五爻君位也旅卦之諸爻皆言旅而六五爻獨<lb/>
　　不言旅者君位不當有旅君位果無旅乎盖戛之<lb/>
　　少康周之宣王則六五爻之在旅者故曰射雉一<lb/>
　　矢亡盖罔罟以田乃取諸離又離體之文明為雉<lb/>
　　有射雉一矢亡之象也夫亡所以為旅一矢亡而<lb/>
　　所䘮甚少是以終有譽命譽在人者也命在天者<lb/>
<pb n="24a"/>
　　也天人之應在我而已五在上而逮乎下也二在<lb/>
　　下以誠心相與故言上逮<lb/>
上六鳥焚其巢旅人先笑後號咷喪牛于易㓙<lb/>
　象曰以旅在上其義焚也䘮牛于易終莫之聞也<lb/>
　　凢宅危以為安者鳥之巢也旅冝在下而巽順今<lb/>
　　上九爻以剛居上而失其所處矣則有所處無所<lb/>
　　止也又在離體之上故有鳥焚其巢之象焉夫離<lb/>
　　為雉為火于木為科上槁皆俱是象始焉宅危以<lb/>
<pb n="24b"/>
　　為安則先笑終焉在上而失其所處則後號咷矣<lb/>
　　盖旅卦之諸爻不言旅人而上九爻獨言旅人者<lb/>
　　則有終身旅人之理乃夏之太康周之厲王是已<lb/>
　　故又言䘮牛于易夫牛者順物也在離之體為牝<lb/>
　　牛處上之窮䘮牛于易謂忽易以失其順也且至<lb/>
　　終莫之聞其㓙可知也使自覺知則不至于極而<lb/>
　　號咷矣<lb/>
　周易總義卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷十四</head> <lb/>
    <p>
<pb n="1a"/>
欽定四庫全書<lb/>
　周易總義卷十四<lb/>
　　　　　　　　　　　　宋　易祓　撰<lb/>
　下經<lb/>
革<lb/>
　　　　兑　上　　離　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>豹變</hi>　<hi>虎/變</hi>　<hi>改/命</hi>　<hi>三/就</hi>　<hi>已日鞏用乃革黄牛</hi>
<pb n="1b"/>
　　革之成卦離在下兊在上澤火相變為革之象革<lb/>
　　者變也黄帝堯舜氏以来變通不窮皆革之義而<lb/>
　　彖言湯武革命乃革道之大者初爻不可以有為<lb/>
　　故言鞏用黄牛伊尹耕莘大公釣渭之時也二爻<lb/>
　　中正得君可以有為故言已日乃革之伊尹就商<lb/>
　　太公歸周之時也三爻言三就則升陑孟津之役<lb/>
　　四爻言改命則南巢牧野之舉五爻言虎變則革<lb/>
　　夏反商之事爻辭皆言有孚者革而當者也上爻<lb/>
<pb n="2a"/>
　　言貞凶居貞吉則都亳都鎬之後濟其革之過者<lb/>
　　也其他如不相襲禮不相沿樂以至改正朔易服<lb/>
　　色之類无非通變之道革之貴乎時義者如此<lb/>
革已日乃孚元亨利貞悔亡<lb/>
彖曰革水火相息二女同居其志不相得曰革已日乃<lb/>
孚革而信之文明以説大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
<pb n="2b"/>
　　革卦之上體兊為澤非水也而彖言水火者火不<lb/>
　　宜居澤水之下取水火相息之義而已亦兊離二<lb/>
　　女同居而志不相得之意盖離火至正秋之兊則<lb/>
　　為澤水所變故曰革然聖人之有所革于天下不<lb/>
　　能使人之遽信俟其已日乃孚非革而信者乎以<lb/>
　　卦彖言之文明以説所以釋革卦上下二體之義<lb/>
　　也大亨以正所以釋革卦元亨利貞之義也是以<lb/>
　　宜革而當其悔乃可亡也彖復以天地之成四時<lb/>
<pb n="3a"/>
　　湯武之順天應人以推明革之時義知時義之大<lb/>
　　則知革卦之所以為大者也<lb/>
象曰澤中有火革君子以治厯明時<lb/>
　　澤中有火者天地革之義也治厯何取乎革日行<lb/>
　　之度每歳有差堯命羲和厯象日月星辰昴中之<lb/>
　　時日躔于虛至周已躔于牽牛其後躔于南斗嵗<lb/>
　　差有法革之而後當所以推明天地革而四時成<lb/>
　　之大義者也<lb/>
<pb n="3b"/>
初九鞏用黄牛之革<lb/>
　象曰鞏用黄牛不可以有為也<lb/>
　　革卦之初九爻陽剛未中乃不可以有為之時故<lb/>
　　戒之以鞏用黄牛之革此皮革也借用其義鞏者<lb/>
　　固也黄者中色也牛者順物也中順者六二爻之<lb/>
　　徳何以言于初九爻初九用六二之徳而不敢以<lb/>
　　自用故曰鞏鞏則自外而来于内與遁卦之六二<lb/>
　　爻同辭遁言于下卦之中而革言于下卦之初初<lb/>
<pb n="4a"/>
　　則尤不可以有為者也<lb/>
六二已日乃革之征吉无咎<lb/>
　象曰已日革之行有嘉也<lb/>
　　六二爻柔順中正臣道之善者也上應九五爻剛<lb/>
　　柔相濟于是乎可以言革矣然臣道不可先乎君<lb/>
　　先乎君則咎所由生故已日乃革之言革之已日<lb/>
　　者九五爻以正應在上待其巳事之日而徃應焉<lb/>
　　是以行則有嘉盖君與臣相得徃吉自可无咎尤<lb/>
<pb n="4b"/>
　　革卦之道至為善者也<lb/>
九三征凶貞厲革言三就有孚<lb/>
　象曰革言三就又何之矣<lb/>
　　九三爻以隂居陽位過中妄動其征必凶其道為<lb/>
　　至危守以貞固亦為貞厲然離之體在下初爻不<lb/>
　　可以有為二爻于已日乃革之三爻則革之而就<lb/>
　　稽之于衆亦云可革故曰革言三就三陽数之老<lb/>
　　者也上六爻為正應有孚也有孚則革之而當又<lb/>
<pb n="5a"/>
　　何之焉言其不可舎是而他有所之已上三爻皆<lb/>
　　以互乾卦之體為有孚<lb/>
九四悔亡有孚改命吉<lb/>
　象曰改命之吉信志也<lb/>
　　革卦六爻之中惟九四爻不當位宜有悔也而居<lb/>
　　澤火革之際其動也革而當悔亡矣是以下與初<lb/>
　　六爻相應上與九五爻相比上下交信為有孚其<lb/>
　　志既孚于人而後可以言改命改命即革命之義<lb/>
<pb n="5b"/>
　　也易之取義不一故不言革而言改九四爻互巽<lb/>
　　卦之體為命當革卦上下之變則為改命之象也<lb/>
　　改命于有孚之後上與下信其志所以為吉也<lb/>
九五大人虎變未占有孚<lb/>
　象曰大人虎變其文炳也<lb/>
　　革卦九五爻言大人亦猶乾卦九五爻之言大人<lb/>
　　也乾卦于五爻有飛龍之象革卦于五爻有虎變<lb/>
　　之象均是大人也而象則異亦各因其時而已盖<lb/>
<pb n="6a"/>
　　革之上卦兊體兊西方為虎變下與六二爻為應<lb/>
　　六二居離體之中柔順而文明其文炳然惟革之<lb/>
　　大人足以當之當革之時固不待占而已為有孚<lb/>
　　與二爻四爻之有孚異矣<lb/>
上六君子豹變小人革面征凶居貞吉<lb/>
　象曰君子豹變其文蔚也小人革面順以從君也<lb/>
　　上六爻革道之成者也革至于五爻大人虎變其<lb/>
　　文巳炳然至于上爻則人心從化在君子則下大<lb/>
<pb n="6b"/>
　　人一等謂之豹變其文茂宻故曰蔚小人則回心<lb/>
　　向道以正王面故曰面面取乎所向而已君子本<lb/>
　　與君同向為成文之美小人本與君不同向亦為<lb/>
　　順從之義當是時也何革為哉若復紛更是謂征<lb/>
　　凶矣惟能與天下相安而歸乎常所以居貞而吉<lb/>
　　此持盈守成之爻也哉<lb/>
鼎<lb/>
　　　　離　上　巽　下<lb/>
<pb n="7a"/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>玉鉉</hi>　<hi>黄/耳</hi>　<hi>折/足</hi>　<hi>耳/革</hi>　<hi>有/實</hi>　<hi>顛趾</hi>
　　鼎之成卦巽居下離居上取象于鼎者也易之諸<lb/>
　　卦皆言象近取諸物以為象者鼎與井而已井卦<lb/>
　　以木巽水鼎卦以木巽火二卦皆以飬人為義故<lb/>
　　皆實象明之今鼎卦之六爻初爻言鼎顛趾則以<lb/>
　　隂柔在下為足二爻在下卦之中位為鼎有實三<lb/>
　　爻在下卦之上為鼎耳革四爻應乎下卦之初爻<lb/>
<pb n="7b"/>
　　為鼎折足三者皆以陽剛在中為腹五爻言鼎黄<lb/>
　　耳則以柔居中為耳上爻言鼎玉鉉則以剛柔相<lb/>
　　節為鉉全體皆具而後足成鼎之用也盖鼎卦之<lb/>
　　與井卦其用在五爻而成功皆在上爻井之卦至<lb/>
　　上六爻而後為元吉鼎之卦至上九爻而後為大<lb/>
　　吉皆所以全飬人之道以溥利者也<lb/>
鼎元吉亨<lb/>
彖曰鼎象也以木巽火亨飪也聖人亨以享上帝而大<lb/>
<pb n="8a"/>
亨以飬聖賢巽而耳目聰明柔進而上行得中而應乎<lb/>
剛是以元亨<lb/>
　　鼎卦繼于革卦之後故初爻利出否否道既革鼎<lb/>
　　而新之斯謂之元必元吉而後可以言亨物之不<lb/>
　　亨不知元吉之道者也彖為之推廣其象巽木居<lb/>
　　離火之下以木巽火也巽下也以木下于火亨飪<lb/>
　　之象也惟聖人為能極其用亨以享上帝則天道<lb/>
　　貴乎質故其禮為亨大亨以飬聖賢則人事貴乎<lb/>
<pb n="8b"/>
　　文故備其禮而為大亨又上卦離為目五爻為耳<lb/>
　　下巽巽也自下而上故言巽而耳目聰明盖卦自<lb/>
　　巽来柔進而上行于五爻五爻以柔得中而進乎<lb/>
　　九二爻之剛中君臣以中道相孚而成革故鼎新<lb/>
　　之功至是而後言元亨則吉亦在其中矣<lb/>
象曰木上有火鼎君子以正位凝命<lb/>
　　木上有火離與巽成體乃鼎之象也禹之貢金九<lb/>
　　牧鑄鼎象物三代傳之以為有國者之大寶鎮離<lb/>
<pb n="9a"/>
　　體在上位也必有大寶而後可以正離明之位巽<lb/>
　　體在下命也必有大寳而後可以凝巽申之命至<lb/>
　　于武王乃遷鼎于雒邑周公遂定鼎于郟鄏皆正<lb/>
　　位凝命之大㫖也<lb/>
初六鼎顛趾利出否得妾以其子无咎<lb/>
　象曰鼎顛趾未悖也利出否以從貴也<lb/>
　　初六爻居卦之下為鼎趾仰而從四爻之正應則<lb/>
　　趾反居上顛趾之象趾顛則鼎覆咎也于義為悖<lb/>
<pb n="9b"/>
　　今象言未悖者何也盖鼎當致用之始欲取其㓗<lb/>
　　新者必去其穢故者否者故穢之物也利出否以<lb/>
　　從貴則雖顛趾而末悖易以陽為貴隂為賤初爻<lb/>
　　之應四爻以賤從貴者也巽在互兊之下為妾三<lb/>
　　陽爻在前為子長子主噐正鼎之象亦子貴賤妾<lb/>
　　之義又初爻之隂柔妾也顛趾而未悖者也上從<lb/>
　　四爻之正應子也出否從貴者也是以无咎<lb/>
九二鼎有實我仇有疾不我能即吉<lb/>
<pb n="10a"/>
　象曰鼎有實慎所之也我仇有疾終无尤也<lb/>
　　九二爻鼎之腹也正應在六五爻易以陽為實隂<lb/>
　　為虛六五爻隂柔而虛其中九二以陽剛應之則<lb/>
　　虛者實矣故曰鼎有實然二爻五爻雖正應而二<lb/>
　　去五尚逺其間必有梗其進者春秋傳曰嘉耦曰<lb/>
　　妃怨耦曰仇以六五爻言之二爻其嘉耦而三四<lb/>
　　爻其怨耦歟三四爻以陽剛不中之才見阻于上<lb/>
　　下交際之間二爻將柰之何哉惟謹其所之不容<lb/>
<pb n="10b"/>
　　恱以詭随亦不輕躁而冒進二爻亦乗剛在上互<lb/>
　　兊體為毁折是謂我仇有疾不我能即矣其終至<lb/>
　　於九二爻六五爻自然相應亦無所取于我也乃<lb/>
　　君臣相得斯謂之吉者歟<lb/>
九三鼎耳革其行塞雉膏不食方雨虧悔終吉<lb/>
　象曰鼎耳革失其義也<lb/>
　　九三爻亦鼎之腹宜有實者也而曰鼎耳革者耳<lb/>
　　謂六五爻正所謂運鉉而逹其腹之所容者惟上<lb/>
<pb n="11a"/>
　　无正應失隂陽相濟之義則鉉塞不行而五之耳<lb/>
　　無所用力子其間實在其中美如雉膏誰得而享<lb/>
　　之耶上卦離明為雉膏互兊口在下為不食不食<lb/>
　　則烏能无悔然君子䖏已之道要使美實備于我<lb/>
　　而不計其行之通與塞及其終三爻與二爻以同<lb/>
　　體順乎五爻隂陽相濟有至和將雨之道此所以<lb/>
　　虧其始之悔而終以𫉬吉也<lb/>
九四鼎折足覆公餗其形渥凶<lb/>
<pb n="11b"/>
　象曰覆公餗信如何也<lb/>
　　九家京荀虞以形為刑以渥為剭重刑也音屋薛<lb/>
　　云古文作渥<lb/>
　　九四爻亦鼎之腹宜有實者也其實在二陽之上<lb/>
　　已過于溢而乃以陽剛之才求應于初爻初爻趾<lb/>
　　已顛而四爻互兊為毁折故曰鼎折足覆公餗盖<lb/>
　　四爻近君位為公之象也公為上所委任信如何<lb/>
　　也而可以覆餗敗事也宜乎刑之至于渥則其凶<lb/>
<pb n="12a"/>
　　可知矣折足可乎哉<lb/>
六五鼎黄耳金鉉利貞<lb/>
　象曰鼎黄耳中以為實也<lb/>
　　六五爻為鼎黄耳黄取中色所以虛中受實為鼎<lb/>
　　之主然在鼎之上受鉉以舉鼎者乃耳也在鼎之<lb/>
　　外貫耳以舉鼎者乃鉉也上九爻以剛陽為金鉉<lb/>
　　而言于六五爻者謂六五爻以中䖏居無為之地<lb/>
　　而来上九爻剛實之助也以貞為利君臣相正之<lb/>
<pb n="12b"/>
　　義得矣<lb/>
上九鼎玉鉉大吉无不利<lb/>
　象曰玉鉉在上剛柔節也<lb/>
　　上九爻居鼎之極而在趾腹耳之外乃鉉也鉉在<lb/>
　　鼎之外勇于從五以成運動之功六五以柔中而<lb/>
　　資上九之陽剛故曰金鉉金鉉者取其剛而已未<lb/>
　　足以語其徳之全也至上爻處一卦之外以剛履<lb/>
　　柔如玉之剛柔有節故曰玉鉉鉉之為用一而已<lb/>
<pb n="13a"/>
　　在上爻為鉉在五爻為金鉉至是而後見其佐五<lb/>
　　爻以成運動之功然功成矣而不居其功所以大<lb/>
　　吉而亦無所不利者也<lb/>
震<lb/>
　　　　震　上　　震　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>索索</hi>　<hi>徃來遂/厲  泥</hi>　<hi>蘇/蘇</hi>　<hi>來/厲</hi>　<hi>虩虩</hi>
　　震者動也一陽動乎二隂之下為雷之象合卦之<lb/>
<pb n="13b"/>
　　二體則為洊雷震初九爻前震也前震人所駭懼<lb/>
　　故虩虩九四爻後震也後震人所暇豫故啞啞此<lb/>
　　前懼後喜之義也六二爻言震来謂前震之来也<lb/>
　　六五爻言震徃謂前震徃矣後震復来也二近乎<lb/>
　　初之震五近乎四之震最近則最危故皆以利言<lb/>
　　之然二之震言来厲震来虩虩也故喪貝五之震<lb/>
　　徃来厲笑言啞啞也故无喪此先喪後得之義也<lb/>
　　六三爻去震為逺故言震蘓蘓而无眚上六爻去<lb/>
<pb n="14a"/>
　　震亦逺故言震索索而无咎此又玩則招禍恐則<lb/>
　　致福之義也卦中六爻之義取象洊雷則是恐懼于<lb/>
　　先而修省于後其用震之道者歟<lb/>
震亨震来虩虩笑言啞啞震驚百里不喪匕鬯<lb/>
彖曰震亨震来虩虩恐致福也笑言啞啞後有則也<lb/>
震驚百里驚逺而懼邇也出可以守宗廟社稷以為祭<lb/>
主也<lb/>
　　王昭素按徐氏云出字上脱不喪匕鬯四字<lb/>
<pb n="14b"/>
　　震卦之所以言亨者初爻與四爻也二爻三爻五<lb/>
　　爻上爻所震也虩虩者顧慮不安之貌啞啞者笑<lb/>
　　聲不𤼵之貌震之方来而顧慮不安者乃所以為<lb/>
　　致福之理此以前震論初爻也震之徃来而笑聲<lb/>
　　莫知所自可以為後之則此以後震論四爻也然<lb/>
　　四爻之遂泥不如初爻之吉者坤一索于初而後<lb/>
　　震謂之長男其象為雷雷乃𤼵聲之時初爻有震<lb/>
　　驚百里之威所以言吉四爻之遂泥者亦初爻之<lb/>
<pb n="15a"/>
　　餘威而已驚逺者謂五爻也懼邇者謂二爻也匕<lb/>
　　鬯謂秬鬯鬱鬯灌地以求神之出皆長子主噐之<lb/>
　　象二爻居中正之位惟以恐懼致福所以喪貝五<lb/>
　　爻得中而䖏尊位惟其後之有則所以无喪此不<lb/>
　　喪匕鬯出則可以守宗廟社稷乃所以𤼵明震亨<lb/>
　　之義也<lb/>
象曰洊雷震君子以恐懼修省<lb/>
　　洊者如水洊至習坎之義重也重云者上下皆震<lb/>
<pb n="15b"/>
　　故曰洊雷震初爻為前震恐致福也所以貴乎恐<lb/>
　　懼耳四爻為後震後有則也所以貴乎修省耳然<lb/>
　　必有取乎洊震者欲君子之恐懼修省不敢一日<lb/>
　　間斷以自已也<lb/>
初九震来虩虩後笑言啞啞吉<lb/>
　象曰震来虩虩恐致福也笑言啞啞後有則也<lb/>
　　震者長男之卦也以初爻為主故初爻與卦皆言<lb/>
　　震来虩虩笑言啞啞其詞雖同而其時不同盖卦<lb/>
<pb n="16a"/>
　　以全體言故喜懼同時爻以各體言故前懼後喜<lb/>
　　以初爻本無啞啞之象于笑言字上獨加後之一<lb/>
　　字則知後字乃上卦之九四爻特舉九四之啞啞<lb/>
　　為初爻之虩虩發義自二爻至上爻皆不言吉而<lb/>
　　初爻之獨以吉稱國本所闗以恐懼致福而後遂<lb/>
　　有則故于初爻𤼵明吉之義也<lb/>
六二震来厲億喪貝躋于九陵勿逐七日得<lb/>
　象曰震来厲乗剛也<lb/>
<pb n="16b"/>
　　二爻次于初爻乗初爻之剛故言震来厲震方来<lb/>
　　厲未免喪其所有耳古者寶龜而貨貝貝之為貨<lb/>
　　人所資者也今喪貝及十萬之數且極其髙逺躋<lb/>
　　于九陵所喪何其多耶惟二之長男柔順中正能<lb/>
　　以恐懼自守雖有所喪初不必逐七日可得矣七<lb/>
　　日者卦中之六爻周而復始故言七日可得以其<lb/>
　　當于所位故焉耳<lb/>
六三震蘓蘓震行无眚<lb/>
<pb n="17a"/>
　象曰震蘓蘓位不當也<lb/>
　　三爻逺于初爻者也不若二爻之最近而最恐然<lb/>
　　二爻以長男居正得中以厲存心喪貝必得三爻<lb/>
　　不當位故曰蘓蘓言神氣緩散而不伸也當前震<lb/>
　　之来行以避之僅以旡眚乃怠慢之所自取也<lb/>
九四震遂泥<lb/>
　象曰震遂泥未光也<lb/>
　　九四爻後震也陽剛失位與前震為不同初爻之<lb/>
<pb n="17b"/>
　　一陽方来震所以亨今一陽間于上下四隂爻之<lb/>
　　間且互坎卦為未光其震遂泥而不釋故曰震遂<lb/>
　　泥泥讀為致逺恐泥之泥以其威極必䙝不若初<lb/>
　　之恐懼致吉也<lb/>
六五震徃来厲億无喪有事<lb/>
　象曰震徃来厲危行也其事在中大无喪也<lb/>
　　以六居五爻正長子主噐之時也五爻與二爻皆<lb/>
　　震之最近者其得喪亦在乎所䖏之位而巳二爻<lb/>
<pb n="18a"/>
　　以震厲有喪有得五爻徃来皆厲何以有得无喪<lb/>
　　且成天下大有之事盖居得尊位正所以𤼵明不<lb/>
　　喪匕鬯出則可以守宗廟社稷以為祭主之義爻<lb/>
　　言億无喪象言大无喪皆衆多之事此出而主噐<lb/>
　　所以尤貴乎恐懼修省也<lb/>
上六震索索視矍矍征凶震不于其躬于其鄰无咎婚<lb/>
媾有言<lb/>
　象曰震索索中未得也雖凶无咎畏鄰戒也<lb/>
<pb n="18b"/>
　　上六爻隂柔居震體之極雖比于六五爻之中而<lb/>
　　志不相得故曰中未得也索索者氣衰而不振之<lb/>
　　貌矍矍者目動而不安之貌將安之乎所以征凶<lb/>
　　也然尚逺于四爻非若五爻之鄰于四爻也九四<lb/>
　　爻之威僅足以及我之鄰而不能及我之躬故曰<lb/>
　　震不于其躬于其鄰畏鄰戒而恐懼以臨之是以<lb/>
　　雖凶而无咎然而九四之爻乃陽之爻也上六之<lb/>
　　爻乃隂之爻也隂與陽兩相配合婚媾之義不能<lb/>
<pb n="19a"/>
　　恐懼于震来之始迨乎迫之始知所畏宜其婚媾<lb/>
　　有言此亦必不能免之者矣<lb/>
艮<lb/>
　　　　艮　上　　艮　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>敦艮</hi>　輔　身　限　腓　趾<lb/>
　　艮卦以兼山為止不徒止也止有行之理惟其時<lb/>
　　而已知時之説則知行與止之說聖人觀象設卦<lb/>
<pb n="19b"/>
　　而艮以背為主寧非專于止者哉盖人之身惟背<lb/>
　　為止專于止則止其所未足以明艮止之義故諸<lb/>
　　爻皆以動體為象初六爻言艮其止六二爻言艮<lb/>
　　其腓九三爻言艮其限六四爻言艮其身六五爻<lb/>
　　言艮其輔至上九爻則言以厚終由爻義推之固<lb/>
　　以動體為言動而不適乎時則各囿于一偏非艮<lb/>
　　體之全亦為止其所止惟聖人得乎時止時行之<lb/>
　　道是以卦中六爻之動隨所感而應之也故曰動<lb/>
<pb n="20a"/>
　　靜不失其時其道光明行于其所當行止于其所<lb/>
　　可止行止皆當乃盡艮之道者也<lb/>
艮其背不𫉬其身行其庭不見其人无咎<lb/>
彖曰艮止也時止則止時行則行動靜不失其時其道<lb/>
光明艮其止止其所也上下敵應不相與也是以不𫉬<lb/>
其身行其庭不見其人无咎也<lb/>
　　晁古易按艮其止只依卦辭作艮其背<lb/>
　　艮卦以止為義卦之定體也卦辭不過曰无咎而<lb/>
<pb n="20b"/>
　　已未足以言聖人之止彖辭始𤼵明艮之之一字<lb/>
　　謂卦以艮名者時止也盖天下之理凡可止而不<lb/>
　　止與夫不當止而止者皆非聖人之時以舜之安<lb/>
　　汝止言之宜若淡然而無所事者及惟動丕應傒<lb/>
　　志則出而酬酢萬物之變是為時止則止時行則<lb/>
　　行動靜不失其時其道光明此行止以時乃聖人<lb/>
　　之事若言艮其止止其所也上下六位之爻皆敵<lb/>
　　應而不相與故曰艮其背背者以相背為義如兩<lb/>
<pb n="21a"/>
　　人背行則在我不𫉬其身至于在人則行其庭不<lb/>
　　見其人此止其所止之義非聖人時止時行之道<lb/>
　　者也是以不能隨所感而應之惟能有以補其不<lb/>
　　相與之過使之情通此无咎之謂也<lb/>
象曰兼山艮君子以思不出其位<lb/>
　　重艮為體兼山之象山以靜為義是以君子思不<lb/>
　　出其位夫所謂位者凡我所當為而不可過于有<lb/>
　　所為者皆位也天下之理初非甚髙難行不過君<lb/>
<pb n="21b"/>
　　止于仁臣止于敬父子止于慈與孝其諸君子思<lb/>
　　不出其位者乎然必以思言之思乃出于心憧憧<lb/>
　　徃来何有紀極惟能思不出其位則盡我所當為<lb/>
　　之理是得其所止者也<lb/>
初六艮其趾无咎利永貞<lb/>
　象曰艮其趾未失正也<lb/>
　　初六爻居卦之下乃足趾之象凡人之行也必先<lb/>
　　舉趾趾貴乎動而艮止之下動必失正正之于初<lb/>
<pb n="22a"/>
　　則不果于有行于正為未失何咎之有也然初六<lb/>
　　爻柔順未必能固守其正故利在永于貞盖貞則<lb/>
　　正固而有常矣是謂得其所止之理此所以致戒<lb/>
　　于艮之初六爻也<lb/>
六二艮其腓不拯其隨其心不快<lb/>
　象曰不拯其隨未退聽也<lb/>
　　六二爻居艮止之上其象為腓矣腓者足之腹也<lb/>
　　上與股相依股動則腓隨非能自動者也隨乎三<lb/>
<pb n="22b"/>
　　而已何以知其所隨在三爻盖咸卦之九三爻言<lb/>
　　執其隨謂股也股居下卦之上剛而不中六二爻<lb/>
　　能以中正拯之則剛而不病于剛今六二爻以隂<lb/>
　　柔不能拯三而惟志于隨九三爻亦過剛不中不<lb/>
　　能退聽于二是以其心不快凡在下位而上無應<lb/>
　　援乃柔而不立艮其腓之謂也<lb/>
九三艮其限列其夤厲薰心<lb/>
　象曰艮其限危薰心也<lb/>
<pb n="23a"/>
　　九三上九爻皆成艮之主也上九居一卦之極而<lb/>
　　無所累于止以敦艮而止三爻下卦之上上下之<lb/>
　　際皆接于我而乃能固止其所是謂艮其限列其<lb/>
　　夤限與夤在人身皆為上下之交列而絶之能無<lb/>
　　厲乎厲既薰心而象辭復謂之危盖人心之天未<lb/>
　　始或忘心既不安其危特甚此三之言危薰心尤<lb/>
　　有甚于二之心不快也<lb/>
六四艮其身无咎<lb/>
<pb n="23b"/>
　象曰艮其身止諸躬也<lb/>
　　六四爻巳出下之體而進于上之體在人則為身<lb/>
　　之象爻言艮其身而象釋之以止諸躬何也躬即<lb/>
　　身之傴者也亦艮其背之義不言背而言躬躬猶<lb/>
　　足以見其身與不𫉬其身者為不同然自其身之<lb/>
　　傴者言之則見其背而不見其面故象于諸爻之<lb/>
　　下不言止而于此爻獨言止者亦止諸躬而已豈<lb/>
　　僅免于咎故曰无咎也<lb/>
<pb n="24a"/>
六五艮其輔言有序悔亡<lb/>
　象曰艮其輔以中正也<lb/>
　　六五爻居尊位而在衆體之上其位為輔輔頰車<lb/>
　　也言之所自出也夫君子出其言善則千里之外<lb/>
　　應之出其言不善則千里之外違之從違之間榮<lb/>
　　辱係焉能无悔乎五爻惟位乎中正觀其輔之所<lb/>
　　止而知其出乎言乃有序是以命令皆得其正當<lb/>
　　此悔所以能亡者也<lb/>
<pb n="24b"/>
上九敦艮吉<lb/>
　象曰敦艮之吉以厚終也<lb/>
　　上九爻居一卦之極全兼山之體夫山者厚也故<lb/>
　　曰敦艮盖敦至上九之爻乃成卦之主艮之終者<lb/>
　　也天下惟善終者為難耳晚節不移惟厚徳者始<lb/>
　　能之此君子之行其所止非厚徳不能以有立也<lb/>
　　夫人之止難于久終故節或移于晚守或失於終<lb/>
　　事或廢于久人之所同患也上九能敦厚于終止<lb/>
<pb n="25a"/>
　　道之至善所以吉也艮卦之六爻惟此為吉者以<lb/>
　　其善于守終者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易總義卷十四<lb/>
</p>
<p>
</p>
  </div>
</body>
</text>
</TEI>
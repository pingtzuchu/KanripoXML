<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷十九</head> <lb/>
    <p>
<pb n="1a"/>
欽定四庫全書<lb/>
　周易總義卷十九<lb/>
　　　　　　　　　　　　宋　易祓　撰<lb/>
繫辭下<lb/>
八卦成列象在其中矣因而重之爻在其中矣<lb/>
剛柔相推變在其中矣繋辭焉而命之動在其中矣<lb/>
吉㓙悔吝者生乎動者也<lb/>
剛柔者立本者也變通者趣時者也<hi>趣七樹反</hi>
<pb n="1b"/>
吉㓙者貞勝者也<lb/>
天地之道貞觀者也日月之道貞明者也天下之動貞<lb/>
夫一者也<lb/>
夫乾確然示人易矣夫坤隤然示人簡矣<lb/>
爻也者效此者也象也者像此者也<lb/>
爻象動乎内吉凶見乎外功業見乎變聖人之情見乎<lb/>
辭<lb/>
　　易之為道以不動為體簡易示人而已自八卦成<lb/>
<pb n="2a"/>
　　列而八物之象已在八卦之中因而重之而九六<lb/>
　　二爻又在六十四卦之中九為老陽六為老隂剛<lb/>
　　柔相推而其變又在三百八十四爻之中至聖人<lb/>
　　繋之以辭命之于人如是而為吉凶悔吝則有所<lb/>
　　謂動一動之際為吉者一為凶悔吝者三可不謹<lb/>
　　乎聖人有以處之以剛柔立其本于先以變通推<lb/>
　　其時于後故不言悔吝而言吉凶之動欲一天下<lb/>
　　之動非貞不足以勝之貞則正固有常而吉凶之<lb/>
<pb n="2b"/>
　　動乎外者皆不能累乎我是故天地之道生物不<lb/>
　　息而上下之位不易故曰貞觀日月之道周天不<lb/>
　　已而晝夜之序不差故曰貞明孰謂正固有常而<lb/>
　　不足以一天下之動者乎于是聖人復以乾坤之<lb/>
　　簡易示人者言之效此而為爻像此而為象則爻<lb/>
　　象動乎蓍卦之内吉凶變乎蓍卦之外變即動乎<lb/>
　　内之變所以言功業辭即見乎外之辭所以言聖<lb/>
　　人之情此無他以不動為動而已<lb/>
<pb n="3a"/>
天地之大徳曰生聖人之大寶曰位何以守位曰仁何<lb/>
以聚人曰財理財正辭禁民為非曰義<lb/>
　　天地之徳所以謂之大者春生而夏長秋斂而冬<lb/>
　　藏藏而復生聖人賛之曰生而已自此以下皆聖<lb/>
　　人推廣生生之理聖人以位為主而後能贊天地<lb/>
　　之化育故其位謂之大寶何以守位曰仁必有道<lb/>
　　濟天下之仁而後可以全吾民之生何以聚人曰<lb/>
　　財萬物以飬民無非民生日用之本然不知理財<lb/>
<pb n="3b"/>
　　則無以定經制不知正辭則無以明教化不知禁<lb/>
　　民為非則相靡相刃無有終極于是有義存焉亦<lb/>
　　所以贊天地生物之功是生固所以為生也長之<lb/>
　　斂之藏之亦所以為生也仁固所以為仁也理之<lb/>
　　正之禁之而謂之義者亦所以為仁也聖人之仁<lb/>
　　天地之徳也哉<lb/>
古者包犧氏之王天下也仰則觀象於天俯則觀法於<lb/>
地觀鳥獸之文與地之冝近取諸身逺取諸物於是始<lb/>
<pb n="4a"/>
作八卦以通神明之徳以類萬物之情<lb/>
作結繩而為網罟以佃以漁蓋取諸離<lb/>
　　包犧氏之始畫八卦也取象不一作結䋲而為網<lb/>
　　罟特一端而已在八卦乃離之象離為目罔罟則<lb/>
　　目目相麗以佃則獸麗于網以漁則魚麗于罟亦<lb/>
　　網罟之義至于造書契以代結繩之政皆包犧氏<lb/>
　　之事此又見其取象畫卦而備乎十三卦之終始<lb/>
　　也<lb/>
<pb n="4b"/>
包犧氏没神農氏作斵木為耜揉木為耒耒耨之利以<lb/>
教天下蓋取諸益<lb/>
日中為市致天下之民聚天下之貨交易而退各得其<lb/>
所蓋取諸噬嗑<lb/>
　　包犧氏之後神農氏始以食貨為本取諸益者震<lb/>
　　在下而之巽以動而入耒耨之象也取諸噬嗑者<lb/>
　　震在下而之離以動而明日中為市之象也后稷<lb/>
　　氏之懋遷有無化居烝民乃粒實本于此<lb/>
<pb n="5a"/>
神農氏没黄帝堯舜氏作通其變使民不倦神而化之<lb/>
使民冝之易窮則變變則通通則久是以自天祐之吉<lb/>
无不利黄帝堯舜垂衣裳而天下治蓋取諸乾坤<lb/>
　　神農氏之世古矣黄帝堯舜氏作使民不倦使民<lb/>
　　冝之聖人何容心哉無非大易變通之理而自然<lb/>
　　獲天祐之吉然必言垂衣裳而治取諸乾坤者或<lb/>
　　謂乾上坤下為上衣下裳之制不知垂衣裳而治<lb/>
　　者法乾坤之簡易取其變通不窮而已陽窮于乾<lb/>
<pb n="5b"/>
　　之上九隂窮于坤之上六唯能通其變是以用九<lb/>
　　在無首剛變而從柔用六永貞柔變而從剛及其<lb/>
　　成功則長子代父而乾退居于西北長女代母而<lb/>
　　坤退居于西南夫何為哉髙拱無為而操其成功<lb/>
　　黄帝堯舜氏以之<lb/>
刳木為舟剡木為楫舟楫之利以濟不通致逺以利天<lb/>
下蓋取諸渙<lb/>
服牛乗馬引重致遠以利天下蓋取諸隨<lb/>
<pb n="6a"/>
重門撃柝以待暴客蓋取諸豫<lb/>
斷木為杵掘地為臼臼杵之利萬民以濟蓋取諸小過<lb/>
弦木為弧剡木為矢弧矢之利以威天下蓋取諸睽<lb/>
　　此五者繼于垂衣裳之後亦黄帝堯舜之事渙之<lb/>
　　成卦坎水而巽木木行水上舟楫之象也隨之成<lb/>
　　卦震動而兊說說隨以動牛馬之象也豫之成卦<lb/>
　　震為雷為木坤為闔户内靜而外動重門撃柝以<lb/>
　　待暴客之象也小過之成卦艮為土而克之以震<lb/>
<pb n="6b"/>
　　木上動而下止斷木掘地以為杵臼之象也睽之<lb/>
　　成卦離為科上槁之木而兊為金金木相交弦木<lb/>
　　剡木以為弧矢之象也黄帝堯舜氏之變通不窮<lb/>
　　者槩見于此矣<lb/>
上古穴居而野處後世聖人易之以宫室上棟下宇以<lb/>
待風雨蓋取諸大壯<lb/>
古之葬者厚衣之以薪葬之中野不封不樹䘮期无數<lb/>
後世聖人易之以棺槨蓋取諸大過<lb/>
<pb n="7a"/>
上古結繩而治後世聖人易之以書契百官以治萬民<lb/>
以察蓋取諸夬<lb/>
　　此三者作于上古之後或黄帝堯舜氏之前不可<lb/>
　　指名故以後世聖人該言之宫室取諸大壯者大<lb/>
　　壯外卦為震風雨飄摇之象四陽累于下所以固<lb/>
　　其基也棺槨取諸大過者大過外卦為巽殯葬入<lb/>
　　土之象四陽置于内所以堅其實也書契取諸夬<lb/>
　　者夬之外卦為兊小人欺偽之象五陽並進所以<lb/>
<pb n="7b"/>
　　决欺偽也以上凢十三卦與爻義多不類變而通<lb/>
　　之之義歟<lb/>
是故易者象也象也者像也<lb/>
彖者材也<lb/>
爻也者效天下之動者也<lb/>
是故吉㓙生而悔吝著也<lb/>
　　此申言爻象之義姑以屯蒙明之屯為物之始生<lb/>
　　蒙為物之童稚故曰易者象也屯之雲在雷上欝<lb/>
<pb n="8a"/>
　　結而未雨蒙之泉在山下盈科而後進故曰象也<lb/>
　　者像也聖人于是作彖以明像屯言利建侯蒙言<lb/>
　　匪我求童蒙故曰彖者材也又以爻而效天下之<lb/>
　　動屯以初之居貞為主蒙以二之包蒙為主其它<lb/>
　　爻則有得有失故曰吉㓙生而悔吝著也六十四<lb/>
　　卦之義可推矣<lb/>
陽卦多陰陰卦多陽<lb/>
其故何也陽卦竒陰卦耦<lb/>
<pb n="8b"/>
其徳行何也陽一君而二民君子之道也陰二君而一<lb/>
民小人之道也<lb/>
　　陽卦以一竒為主而二陰從之多陰也陰卦以一<lb/>
　　耦為主而二陽從之多陽也見于徳行則陽者君<lb/>
　　也陰者民也陽卦非皆君子也一君而二民則陽<lb/>
　　耑于上陰分于下君子之道也陰卦非皆小人也<lb/>
　　二君而一民則陽分于上陰耑于下小人之道也<lb/>
易曰憧憧徃來朋從爾思子曰天下何思何慮天下同<lb/>
<pb n="9a"/>
歸而殊塗一致而百慮天下何思何慮<lb/>
日徃則月來月徃則日來日月相推而明生焉寒徃則<lb/>
暑來暑徃則寒來寒暑相推而嵗成焉徃者屈也來者<lb/>
信也屈信相感而利生焉<lb/>
尺蠖之屈以求信也龍蛇之蟄以存身也精義入神以<lb/>
致用也利用安身以崇徳也<lb/>
過此以徃未之或知也窮神知化徳之盛也<lb/>
　　此釋咸九四爻義咸感也四與上下二陽為朋當<lb/>
<pb n="9b"/>
　　二陽體徃來之間乃憧憧然勞思以應之一思動<lb/>
　　而百思從殆將有不勝應之憂夫子從而曉之曰<lb/>
　　天下何思何慮又曰天下何思何慮知萬物同歸<lb/>
　　一致之理則日月寒暑即徃來相感之機尺蠖龍<lb/>
　　蛇亦屈信相感之機如是則精義入神之妙乃所<lb/>
　　以為出而致用之本利用安身之美乃所以為入<lb/>
　　而崇徳之本過此以徃莫知所自存神知化為徳<lb/>
　　之盛相感之至者也<lb/>
<pb n="10a"/>
易曰困於石據于蒺藜入于其宫不見其妻㓙子曰非<lb/>
所困而困焉名必辱非所據而據焉身必危既辱且危<lb/>
死期將至妻其可得見邪<lb/>
　　此釋困六三爻義六三小人也位不中正處隂極<lb/>
　　之地困之甚者犯二陽于外如石之堅而不可入<lb/>
　　故曰名必辱外不可徃又欲内據乎二而二亦陽<lb/>
　　剛尚徃如蒺藜之藉刺于下故曰身必危二者皆<lb/>
　　失所依乃入其宫而不見其妻宫指三謂本位之<lb/>
<pb n="10b"/>
　　剛妻指六謂本體之柔不見其妻㓙小人之致困<lb/>
　　冝也<lb/>
易曰公用射隼于髙墉之上獲之无不利子曰隼者禽<lb/>
也弓矢者噐也射之者人也君子藏噐於身待時而動<lb/>
何不利之有動而不括是以出而有獲語成器而動者<lb/>
也<lb/>
　　此釋解上六爻義解以陽剛出險至上六而解悖<lb/>
　　隼鷙禽也險難之象也弓矢㓙器也射隼之象也<lb/>
<pb n="11a"/>
　　射之者人也公用射隼之象也公居髙墉之上于<lb/>
　　勢為便于器為成于時為冝君子藏噐于身待時<lb/>
　　而動動而不括言無所阻碍而獲之無不利解悖<lb/>
　　之終也<lb/>
子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校滅趾无咎此之謂<lb/>
也<lb/>
　　此釋噬嗑初九爻義初與上以陽爻除間而謂之<lb/>
<pb n="11b"/>
　　小人者據被刑者言之也上之被刑者惡積罪大<lb/>
　　初則惡未積而罪未大故言屨校滅趾趾足也滅<lb/>
　　没也刑之輕者也小懲大誡小人之福故曰无咎<lb/>
善不積不足以成名惡不積不足以滅身小人以小善<lb/>
為无益而弗為也以小惡為无傷而弗去也故惡積而<lb/>
不可掩罪大而不可解易曰何校滅耳㓙<lb/>
　　此釋噬嗑上九爻義上與初皆言被刑之人初之<lb/>
　　罪惡方形其刑甚輕上則惡積罪大何校至于滅<lb/>
<pb n="12a"/>
　　耳㓙孰甚焉舜之怙終賊刑此之謂也<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繫于苞桑<lb/>
　　此釋否九五爻義否至上九有致泰之理唯九五<lb/>
　　陽剛中正恐懼于中其亡其亡繫於苞桑凛乎不<lb/>
　　能以一朝居安不忘危存不忘亡治不忘亂是以<lb/>
　　身安而國家可保與泰之安于泰而反于否者異<lb/>
<pb n="12b"/>
　　矣<lb/>
子曰徳薄而位尊知小而謀大力小而任重鮮不及矣<lb/>
易曰鼎折足覆公餗其形渥㓙言不勝其任也<lb/>
　　此釋鼎九四爻義四之陽剛無應折足之象不過<lb/>
　　覆公餗而已猶未足以為㓙唯其徳薄而位尊知<lb/>
　　小而謀大力小而任重泰欲處之而不知刀鋸之<lb/>
　　臨乎後渥剭刑也其㓙為甚所以言不勝其任也<lb/>
子曰知㡬其神乎君子上交不諂下交不瀆其知㡬乎<lb/>
<pb n="13a"/>
㡬者動之微吉之先見者也君子見㡬而作不俟終日<lb/>
易曰介于石不終日貞吉介如石焉寧用終日斷可識<lb/>
矣君子知微知彰知柔知剛萬夫之望<lb/>
　　此釋豫六二爻義二知㡬者也豫之六五在上柔<lb/>
　　陰不立受制于陽剛之四而初乃自鳴以求豫三<lb/>
　　乃盱視以求豫二則上交不諂謂不諂于五也下<lb/>
　　交不瀆謂不瀆于初也靡然衰世而有先見之㡬<lb/>
　　自微而彰自柔而剛介如石之不可移及其終也<lb/>
<pb n="13b"/>
　　九四雖為由豫之主而其位終不越乎四六五雖<lb/>
　　以乗剛為疾而其位終不失乎五使其君臣之分<lb/>
　　斷斷乎如天地之不可易萬夫之望其知㡬而至<lb/>
　　于神者乎<lb/>
子曰顔氏之子其殆庶㡬乎有不善未甞不知知之未<lb/>
甞復行也易曰不逺復无祗悔元吉<lb/>
　　此釋復初九爻義不遠復者復于過失未形之始<lb/>
　　乃顔子之事其殆庶㡬于聖人者乎聖人自誠而<lb/>
<pb n="14a"/>
　　明無待于復顔子亞聖語稱其不貳過中庸言其<lb/>
　　得一善則拳拳服膺而勿失冝乎有不善未嘗不<lb/>
　　知知之未嘗復行也至夫子告之以克己復禮則<lb/>
　　所復皆天理之正故曰不逺復无祗悔元吉<lb/>
天地絪緼萬物化醇男女構精萬物化生易曰三人行<lb/>
則損一人一人行則得其友言致一也<lb/>
　　此釋損六三爻義其詳已見本卦至此復詳言之<lb/>
　　天地之交合萬物而同生故曰化醇萬物之交各<lb/>
<pb n="14b"/>
　　以其類生故曰化生致一者何一陰一陽坱然升<lb/>
　　降即三人損一而得其反之義也<lb/>
子曰君子安其身而後動易其心而後語定其交而後<lb/>
求君子脩此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心勿恒㓙<lb/>
　　此釋益上九爻義上非行益于人也曰動曰語曰<lb/>
　　求君子脩之貴乎能全今陽過乎剛求益不已危<lb/>
<pb n="15a"/>
　　以動而民不與懼以語而民不應无交而求而民<lb/>
　　不與其求故象以為偏辭偏而不全已與人為二<lb/>
　　不特人莫吾益又有自外而擊之者立心勿恒之<lb/>
　　所以㓙也<lb/>
子曰乾坤其易之門邪乾陽物也坤隂物也隂陽合徳<lb/>
而剛柔有體以體天地之撰以通神明之徳<lb/>
其稱名也雜而不越於稽其類其衰世之意邪<lb/>
夫易彰徃而察來而微顯闡幽開而當名辨物正言斷<lb/>
<pb n="15b"/>
辭則備矣<lb/>
其稱名也小其取類也大其旨逺其辭文其言曲而中<lb/>
其事肆而隠因貳以濟民行以明失得之報<lb/>
　　易以乾坤為門者乾陽物也坤隂物也合隂陽之<lb/>
　　徳是以有剛柔之體體天地之撰通神明之徳則<lb/>
　　諸卦之稱名也雖雜然不齊而皆不越乎隂陽之<lb/>
　　兩端此諸卦自乾坤而出所謂門者如此於稽其<lb/>
　　類其衰世之意者易本以憂患而作稽其類則可<lb/>
<pb n="16a"/>
　　以知之類者何卦之自内而外者徃也自外而内<lb/>
　　者來也彰徃故微顯察來故闡幽顯莫如既徃而<lb/>
　　有至微者存幽莫如方來而有至顯者存開謂其<lb/>
　　開義以示人則卦所以當其名象所以辨其物爻<lb/>
　　所以正其言而繫辭焉以為之斷易之為用于是<lb/>
　　始備其稱名取類以至曰辭曰㫖曰言曰事其用<lb/>
　　不一而皆足也該天下之得失于是因得失以濟<lb/>
　　民行故曰貳貳者疑也得則報以吉失則報以㓙<lb/>
<pb n="16b"/>
　　吉㓙兩端皆陰陽闔闢之機此又推乾坤之理而<lb/>
　　示人以入易之門也<lb/>
易之興也其於中古乎作易者其有憂患乎<lb/>
是故履徳之基也謙徳之柄也復徳之本也恒徳之固<lb/>
也損徳之修也益徳之裕也困徳之辨也井徳之地也<lb/>
巽徳之制也<lb/>
履和而至謙尊而光復小而辨於物恒雜而不厭損先<lb/>
難而後易益長裕而不設因窮而通井居其所而遷巽<lb/>
<pb n="17a"/>
稱而隠<lb/>
履以和行謙以制禮復以自知恒以一徳損以逺害益<lb/>
以興利困以寡怨井以辨義巽以行權<lb/>
　　易興于中古而獨列九卦者取其切于憂患者言<lb/>
　　之履以行禮為基謙以守位為柄復反其本恒守<lb/>
　　以固復則所修者進益則所積者裕困以辨而<lb/>
　　堅其守井以地而得所飬巽以制而處事之變此<lb/>
　　所以明九卦之體也履之能應則曰和而至謙之<lb/>
<pb n="17b"/>
　　自牧則曰尊而光復以一陽上行則曰小而辨于<lb/>
　　物恒以變化能乆則曰雜而不厭損則與時偕行<lb/>
　　則曰先難而後易益之日進無疆則曰長豫而不<lb/>
　　設困不失其所亨則曰窮而通井飬而不窮則曰<lb/>
　　居其所而遷巽中正而志行則曰稱而隠此所以<lb/>
　　明九卦之徳也履以和行而立已謙以制禮而明<lb/>
　　分復以自知而無失恒以一徳而不厭變損以逺<lb/>
　　害而不累于物益以興利而足以濟人困以寡怨<lb/>
<pb n="18a"/>
　　而無尤于時井以辨義而自盡其性巽以行權而<lb/>
　　不違乎義此所以明九卦之用也聖人出而與民<lb/>
　　同患皆不越此冝夫子之所以再三言之與<lb/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適<lb/>
其出入以度外内使知懼<lb/>
又明於憂患與故无有師保如臨父母<lb/>
初率其辭而揆其方既有典常苟非其人道不虚行<lb/>
<pb n="18b"/>
　　易者變也六虚者爻位之虚也上天下地五南二<lb/>
　　北三東四西故以六虚名之唯其六虚是以九六<lb/>
　　之變或自上而降或自下而升是謂上下無常剛<lb/>
　　徃而柔來柔徃而剛來是謂剛柔相易至于不可<lb/>
　　為典要唯變所適則六爻自内之外者出也自外<lb/>
　　而之内者入也處其出入而不失内外之度又明<lb/>
　　于己之憂患與夫致憂患之故凛凛然恐懼于心<lb/>
　　雖無師保之處乎前常若父母之臨乎上造次顛<lb/>
<pb n="19a"/>
　　沛不違乎易其初也率循乎易之辭揆度乎道之<lb/>
　　方于變動之中而得典常之道君子善用易之變<lb/>
　　者也<lb/>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終<lb/>
若夫雜物撰徳辨是與非則非其中爻不備<lb/>
噫亦要存忘吉㓙則居可知矣知者觀其彖辭則思過<lb/>
半矣<lb/>
<pb n="19b"/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也<lb/>
三與五同功而異位三多㓙五多功貴賤之等也其柔<lb/>
危其剛勝邪<lb/>
　　易之為書也先觀一卦全體故言原始要終以為<lb/>
　　質質體也六爻相雜則非體所能盡唯其時與物<lb/>
　　而已時者冝也物者實也卦有本末本者事之始禍<lb/>
　　福未定以辭擬之故其初為難知末者事之終禍<lb/>
<pb n="20a"/>
　　福已分其辭卒成之故其上為易知若夫雜揉剛<lb/>
　　柔之物撰成一卦之徳而辨其徳與位之當否又<lb/>
　　非初與上之所能備其唯中爻乎以六爻通言之<lb/>
　　二三四五皆中爻要中爻之存亡吉㓙固已知其<lb/>
　　得失之所居何必中爻哉卦之彖辭亦可得其大<lb/>
　　半而後可以推中爻之義二四皆隂位則以逺近<lb/>
　　而分三五皆陽位則以貴賤而分陰位宜以柔居<lb/>
　　之而四多懼者近君也二雖不利逺而多譽者柔<lb/>
<pb n="20b"/>
　　中故也陽位冝以剛居之而三多㓙者賤而失中<lb/>
　　也五則柔危而剛勝者貴而得中也多譽多懼多<lb/>
　　功多㓙未必盡然舉其多者言之耳<lb/>
易之為書也廣大悉備有天道焉有地道焉有人道焉<lb/>
兼三才而兩之故六六者非他也三才之道也<lb/>
道有變動故曰爻爻有等故曰物物相雜故曰文文不<lb/>
當故吉㓙生焉<lb/>
　　易之經卦三畫而已下為地中為人上為天是謂<lb/>
<pb n="21a"/>
　　三才兼三才而兩之則為六爻六者非他天之隂<lb/>
　　陽地之柔剛人之仁義其道自各有兩而六者亦<lb/>
　　三才之道道有變動以爻而見爻之上下有等故<lb/>
　　曰物物之隂陽相雜故曰文文不當則以陽居陰<lb/>
　　以陰居陽而吉㓙生焉廣大悉備之義<lb/>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
<pb n="21b"/>
　　上文言易興于中古作于患憂其㫖微矣至此方<lb/>
　　明言文王及殷紂之事殷紂之世文王不以吾所<lb/>
　　遭之憂患而忘天下後世之憂患于是演易六爻<lb/>
　　其辭多危而天下後世之人危其危則至于平易<lb/>
　　其危則至于傾以至其道甚大百物不廢大槩懼<lb/>
　　以終始歸于無咎此夫子申其說所以明演易之<lb/>
　　意也<lb/>
夫乾天下之至健也徳行恒易以知險夫坤天下之至<lb/>
<pb n="22a"/>
順也徳行恒簡以知阻<lb/>
能說諸心能研諸侯之慮定天下之吉㓙成天下之亹<lb/>
亹者<lb/>
是故變化云為吉事有祥象事知器占事知來<lb/>
天地設位聖人成能人謀鬼謀百姓與能<lb/>
　　此文以知與能二字而發明聖人體乾坤健順之<lb/>
　　理乾唯至健故德行常易以知險坤唯至順故德<lb/>
　　行常簡以知阻所知如此故能說心研慮以至定<lb/>
<pb n="22b"/>
　　吉凶而亹亹無非變化云為之所發見是以聖人<lb/>
　　體此見祥斯知其吉見象斯知其器見占斯知其<lb/>
　　來豈無所自而能知者哉天地設位乎两間而聖<lb/>
　　人有以成天地之能謀之于人而得失無所惑謀<lb/>
　　之于鬼而吉凶無所隠百姓皆曰此聖人之能而<lb/>
　　與之無異辭此無他聖人之體乾坤其知能一而<lb/>
　　已<lb/>
　　侯之二字衍<lb/>
<pb n="23a"/>
八卦以象告爻彖以情言剛柔雜居而吉凶可見矣<lb/>
變動以利言吉凶以情遷是故愛惡相攻而吉凶生逺<lb/>
近相取而悔吝生情偽相感而利害生凡易之情近而<lb/>
不相得則㓙或害之悔且吝<lb/>
　　以卦象爻彖而論吉㓙者吉㓙之不變者也變動<lb/>
　　以利言吉㓙以情遷者吉㓙之變而不窮者也吉<lb/>
　　㓙豈自外至者哉愛惡相攻逺近相取情偽相感<lb/>
　　則言其變動者曰㓙曰吉曰悔與吝曰利與害則<lb/>
<pb n="23b"/>
　　言其情遷者至其終也于其情之近而不相得者<lb/>
　　言凶悔吝而不言吉是知吉不可恃而凶悔吝之<lb/>
　　為可畏也<lb/>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　　六辭若無與乎易也而夫子詳言于大傳之終者<lb/>
　　易不外乎人之心而已吾心不正六辭莫辨何足<lb/>
　　以玩易孟子以知言為飬氣之要乃大易性命之<lb/>
<pb n="24a"/>
　　理所以不言易而深于易者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易總義卷十九<lb/>
</p>
<p>
</p>
  </div>
</body>
</text>
</TEI>
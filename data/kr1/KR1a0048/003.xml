<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷三</head> <lb/>
    <p>
<pb n="1a"/>
欽定四庫全書<lb/>
　周易總義卷三<lb/>
　　　　　　　　　　　　　宋　易祓　撰<lb/>
需<lb/>
　　　　坎　上　　乾　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>入于酒出自穴  食穴</hi>泥　沙　郊<lb/>
　　需之成卦坎居乾上乾之三陽在下欲進于上而<lb/>
<pb n="1b"/>
　　二隂間之所以為需也然所需不在二隂而在坎<lb/>
　　中之一陽九五陽剛以中正居尊天下之大利歸<lb/>
　　焉故係以酒食之象盖其坎體為水三陽以逺近<lb/>
　　于水而取義初需于郊則逺于水者也水有逺近<lb/>
　　而二隂居其上是以有凶有吉惟九五與之同德<lb/>
　　故言需于酒食酒食之利同德所需是以三陽上<lb/>
　　行不隔于二隂而二隂敬順與三陽同麗于五上<lb/>
　　下皆順需道之成者也<lb/>
<pb n="2a"/>
需有孚光亨貞吉利渉大川<lb/>
彖曰需須也險在前也剛健而不陷其義不困窮矣需<lb/>
有孚光亨貞吉位乎天位以正中也利渉大川徃有功<lb/>
也<lb/>
　　需之為言須也乾之三陽在下為君子之象前遇<lb/>
　　坎險必有所需而後進坎之所以為險者二隂也<lb/>
　　二隂者小人之象也隂險在上為三陽之害若不<lb/>
　　可以進矣惟三陽與五同徳是以二隂不能陷而<lb/>
<pb n="2b"/>
　　無困窮之義葢坎體中實三陽待之而孚故曰有<lb/>
　　孚坎險在前而剛不揜焉故曰光亨剛以健行而<lb/>
　　守以正固故曰貞吉備是三德是以位乎天位居<lb/>
　　中履正而獨得進退君子小人之權三陽並進而<lb/>
　　君子得以用其剛二隂遜避而小人無以施其險<lb/>
　　以此而徃何向不濟此所以利渉大川而徃有功<lb/>
　　也<lb/>
象曰雲上于天需君子以飲食宴樂<lb/>
<pb n="3a"/>
　　雲上于天需之象也何與于飲食宴樂乎夫宴樂<lb/>
　　與憂患為對而九五自為險體二隂居其上下未<lb/>
　　免渉憂患之域雖有飲食其能安乎惟剛健得中<lb/>
　　衆陽俱進共與之濟險則所需得其道此飲食所<lb/>
　　以為宴樂也<lb/>
初九需于郊利用恆无咎<lb/>
　象曰需于郊不犯難行也利用恒无咎未失常也<lb/>
　　需以乾之三陽上行而坎體在前姑少須之初去<lb/>
<pb n="3b"/>
　　險尚逺有需于郊之象曠逺之地上有二陽為援<lb/>
　　初隨之而進又與四為正應而小人無害君子之<lb/>
　　意不犯險難而行者也以乾陽之性不犯險難則<lb/>
　　勇于必進變常者多矣顧乃以安靜處之未失乎<lb/>
　　常雖進不遽待時而已以此渉世何咎之有<lb/>
九二需于沙小有言終吉<lb/>
　象曰需于沙衍在中也雖小有言以吉終也<lb/>
　　沙去險為漸近未之溺也故二言需于沙沙以衍<lb/>
<pb n="4a"/>
　　而在中何憚而不進然前有六四之險未免于小<lb/>
　　有言君子處之豈直與相交為敵者哉惟其得中<lb/>
　　平其心以待之小人自不得以用其險此所以爻<lb/>
　　謂之終吉而象謂之吉終也<lb/>
九三需于泥致寇至<lb/>
　象曰需于泥災在外也自我致寇敬慎不敗也<lb/>
　　泥之于水最近而逼又其性善陷非若沙之不陷<lb/>
　　而逺于水也二之需于沙已不免小有言至三則<lb/>
<pb n="4b"/>
　　重剛不中乃君子過于用剛而四以小人阻之隂<lb/>
　　險在前故言需于泥泥則陷于坎險之中坎體為<lb/>
　　盗寇也災也了齋陳氏曰災在外則非我自我致<lb/>
　　寇則非人非我者无妄之災非人則敬慎在我况<lb/>
　　九五以同徳相濟之雖勇于進而不敗也此九三<lb/>
　　之所以不病于剛也<lb/>
六四需于血出自穴<lb/>
　象曰需于血順以聽也<lb/>
<pb n="5a"/>
　　六四坎體之小人也方五之一陽陷于險中三陽<lb/>
　　上行同德濟險乃君子道長之漸而四以隂柔在<lb/>
　　上獨與之抗當是時也坎為血言需于血則隂𩔖<lb/>
　　之傷也坎以陷為穴言出自穴則隂出而避之也方其<lb/>
　　未出也所謂四者為險為難為災為寇及三陽上<lb/>
　　應于五而四亦與初為應君子亦非輕絶乎小人<lb/>
　　也需其自委順而聽命云爾<lb/>
九五需于酒食貞吉<lb/>
<pb n="5b"/>
　象曰酒食貞吉以中正也<lb/>
　　坎體多言酒食如困于酒食之𩔖以九居二養之<lb/>
　　失其道則為困以九居五養之得其道則為需五<lb/>
　　其需之主歟大象言雲上于天需君子以飲食宴<lb/>
　　樂宴樂與憂患為對若周之文武猶未免渉憂患<lb/>
　　之域至成康而后可以言宴樂所需至此得矣然<lb/>
　　玩所樂而忘所戒則宴安之鴆其毒尤慘惟五以<lb/>
　　陽剛得中則酒食雖宴樂之時而常以正守之故<lb/>
<pb n="6a"/>
　　曰貞吉<lb/>
上六入于穴有不速之客三人來敬之終吉<lb/>
　象曰不速之客來敬之終吉雖不當位未大失也<lb/>
　　上不言需者需至于上無所復需也故言入于穴<lb/>
　　穴一而已上入于穴則得所安四出于穴則有所<lb/>
　　傷何也四當三陽之衝必有所傷然後出自穴以<lb/>
　　避之而三陽與五為應上居九三相應之地必有<lb/>
　　所安然後入于穴而與三陽同比于五三人三陽<lb/>
<pb n="6b"/>
　　也客者乾西北之位也速遽也不速之客三人來<lb/>
　　者謂君子上進而小人遜順至上六而𫉬見盖上<lb/>
　　六與九三相應九三以敬而不敗故上六亦以敬<lb/>
　　而𫉬吉若初與二雖不當相應之位敬其一不敬<lb/>
　　其二則必失其陽剛之𩔖三陽皆敬同比于五未<lb/>
　　為大失是以上六得所安而終吉固異乎六四之<lb/>
　　有所傷而後順也<lb/>
訟<lb/>
<pb n="7a"/>
　　　　乾　上　　坎　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>終凶</hi>　<hi>元/吉</hi>　<hi>不克食舊不克不永訟  徳  訟  所事</hi>
　　訟之成卦乾以健而在上坎以險而在下險而健<lb/>
　　訟之象也盖天下惟剛而險者為能訟亦必剛而<lb/>
　　健可以主其訟也九五剛健中正其為訟之主歟<lb/>
　　然訟之六爻有剛有柔初與三柔居陽位雖可以<lb/>
　　訟而不至于訟二與四之隂位而居之以剛徳故<lb/>
<pb n="7b"/>
　　已訟而不克訟惟上九處訟之極剛而不反决于<lb/>
　　求勝是以終凶也盖必九五以中正主之如虞舜<lb/>
　　之訟獄皆歸文王之虞芮質成是不特可以息天<lb/>
　　下之訟亦可以使無訟也<lb/>
訟有孚窒惕中吉終凶利見大人<lb/>
彖曰訟上剛下險險而健訟訟有孚窒惕中吉剛來而<lb/>
得中也終凶訟不可成也利見大人尚中正也不利渉<lb/>
大川入于淵也<lb/>
<pb n="8a"/>
　　訟之所主者孚也乾以剛臨下坎以險遇上險而<lb/>
　　健所以為訟也何以言有孚卦自遁來以九三之<lb/>
　　剛易六二之柔而居下卦之中其中剛實為有孚<lb/>
　　然上下二隂陷之未免窒而不通坎為加憂為心<lb/>
　　病所以惕而知懼中吉者九二剛來有得中之義<lb/>
　　終凶者上九過剛而有不可成之義利見大人者<lb/>
　　以九五陽剛得位而尚乎中正不利渉大川者以<lb/>
　　三陽乗坎險極而益深然訟之與需皆因坎而生<lb/>
<pb n="8b"/>
　　故皆言渉大川而需卦則利訟卦不利者需以健<lb/>
　　徃而出于險訟以健來而陷于險此吉凶之所由<lb/>
　　以異亦所以見訟之不可長也<lb/>
象曰天與水違行訟君子以作事謀始<lb/>
　　天之與水其始未嘗違行也記于仲冬之月言水<lb/>
　　泉動盖坎為陽水一陽之氣濳行于萬物之表髙<lb/>
　　下升降脉絡無間見于地行者水之餘耳是以水<lb/>
　　在天下相違而為訟君子知違行者為訟則當求<lb/>
<pb n="9a"/>
　　其始之不違行者事親敬長待人接物皆有本然<lb/>
　　之天理順理而動謀始之謂也<lb/>
初六不永所事小有言終吉<lb/>
　象曰不永所事訟不可長也雖小有言其辯明也<lb/>
　　初在下體之下去乾剛為尚逺入坎險為未深以<lb/>
　　隂柔處之不能為訟故爻辭不言訟而言不永所<lb/>
　　事永長也言其訟不可長也雖初與四相應失位<lb/>
　　故小有言四體互離雖小有言而其辯明因其始<lb/>
<pb n="9b"/>
　　而知其終故曰終吉<lb/>
九二不克訟歸而逋其邑人三百户无眚<lb/>
　象曰不克訟歸逋竄也自下訟上患至掇也<lb/>
　　周禮大司馬註眚字曰猶人眚瘦也王霸記曰四<lb/>
　　面削其地<lb/>
　　訟之二五君臣之位也臣無訟君之理惟五與二<lb/>
　　两剛不相應故謂之訟使其不知自反則自下訟<lb/>
　　上其患自取如手取物之掇乃患之所必至者惟<lb/>
<pb n="10a"/>
　　得中處柔是以彖曰剛來而得中雖訟而不克訟<lb/>
　　歸而逋可也其邑人三百户无眚者二正居臣位<lb/>
　　有食采之邑以周室班爵禄推之大國之君其禄<lb/>
　　為三百二十夫次國之君其禄為二百四十夫又<lb/>
　　天子之卿受地視侯大夫受地視伯舉其成數則<lb/>
　　曰三百戸方其歸而退聽也曰逋曰竄皆有自省<lb/>
　　知懼之意是以无眚言不削奪其邑而可以長保<lb/>
　　其富也至此則知象所謂患至掇者非九二得中<lb/>
<pb n="10b"/>
　　之事葢所以為两剛不相應之戒特因九二以發<lb/>
　　其義當于其不克訟之㫖而深思焉<lb/>
六三食舊徳貞厲終吉或從王事无成<lb/>
　象曰食舊徳從上吉也<lb/>
　　三不言訟無訟也隂居陽位宜食于舊徳而已㳺<lb/>
　　氏謂舊徳為世禄以二之邑戸推之則世禄為可<lb/>
　　知禄不可私稱徳而授食其舊徳何訟之有然坎<lb/>
　　險之極乗承皆剛所處不安雖貞而厲惟以正應<lb/>
<pb n="11a"/>
　　從上所以終吉或從王事无成者三從上之王事<lb/>
　　而上九好訟三不敢成其事惟相應而同比于五<lb/>
　　亦終吉之義也耳<lb/>
九四不克訟復即命渝安貞吉<lb/>
　象曰復即命渝安貞不失也<lb/>
　　即就也渝變也命者天理之正也訟上為方命則<lb/>
　　從應為即命方命為逆則即命為復四與二皆以<lb/>
　　剛居柔位故皆言不克訟然二五两剛不相應惟<lb/>
<pb n="11b"/>
　　能窒惕中吉是以无眚此與初雖相應而失位固<lb/>
　　不免于小有言四為辨明知其不義而復即正理<lb/>
　　變其不正而安于守正言不失者即命而變不失<lb/>
　　正理所以貞吉也<lb/>
九五訟元吉<lb/>
　象曰訟元吉以中正也<lb/>
　　九五非為訟者也而爻言訟者謂九五以中正主<lb/>
　　天下之訟而已合諸爻而論初三以隂居陽位皆<lb/>
<pb n="12a"/>
　　不為訟二四以陽居隂位皆不克訟上九好訟或<lb/>
　　至三禠之惟九五以中正主其訟懲惡勸善悉歸<lb/>
　　中正所以為元吉也<lb/>
上九或錫之鞶帶終朝三褫之<lb/>
　象曰以訟受服亦不足敬也<lb/>
　　鞶大帶也命服之錫也服以徳授則天下莫不敬<lb/>
　　其徳敬由内心以生者也上九陽剛太過居訟之<lb/>
　　終是謂終凶何有于徳而至于以訟受服乎以内<lb/>
<pb n="12b"/>
　　卦邑戸食舊徳推之必無位而爭爵邑者上居外<lb/>
　　卦之外貴而無位争爵為可知如忽突以兄弟而<lb/>
　　争蒯瞶輒以父子而争訟而或勝以至受服初非<lb/>
　　徳授何足敬也况未必勝乎故或之或者未必勝<lb/>
　　之辭縱使勝之必有終朝三褫之辱信乎訟之不<lb/>
　　可終也<lb/>
師<lb/>
　　　　坤　上　坎　下<lb/>
<pb n="13a"/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>君命</hi>　<hi>三/錫</hi>　<hi>左/次</hi>　<hi>弟/子</hi>　<hi>長/子</hi>　<hi>師出</hi>
　　師之成卦坤在上為衆坎在下為律以律制衆師<lb/>
　　之象也師以九二為主陽剛在下卦之中其主將<lb/>
　　之任乎是以初之以律出師見可而進者也四之<lb/>
　　左次无咎知難而退者也上之承家開國皆九二<lb/>
　　之事所以言在師中吉若夫柔居陽位輕進敗事<lb/>
　　者六三而已必有六五中順之君為之進退取舍<lb/>
<pb n="13b"/>
　　焉長子如九二則命之弟子如六三則舍之夫善<lb/>
　　將兵者固王將之事而善將將者實大君之事也<lb/>
師貞丈人吉无咎<lb/>
彖曰師衆也貞正也能以衆正可以王矣剛中而應行<lb/>
險而順以此毒天下而民從之吉又何咎矣<lb/>
　　彖論丈人之義曰師衆也貞正也王者之道本乎<lb/>
　　正能以正用衆而後可以當丈人之事也丈無他<lb/>
　　義盖取乎分寸尺丈之丈五度至于丈則分寸尺<lb/>
<pb n="14a"/>
　　之所積其數為始定盖下卦坎體爾雅曰坎律銓<lb/>
　　也兵法也生度此法度之所取正者惟九二以丈<lb/>
　　人主此法度是以剛中而應行險而順乃王者仁<lb/>
　　義之師而九二以法度用之非能以衆正者乎如<lb/>
　　攻疾然雖曰毒之乃所以生之也民説而從為王<lb/>
　　孰禦之此吉且无咎之義也<lb/>
象曰地中有水師君子以容民畜衆<lb/>
　　地中有水㐲而不見遇險即出乃寓兵于農之象<lb/>
<pb n="14b"/>
　　農民也兵衆也坤為衆之象坎以二隂為民之象<lb/>
　　容民而後畜衆古者兵農之政盖見于此<lb/>
初六師出以律否臧凶<lb/>
　象曰師出以律失律凶也<lb/>
　　晁古易曰否字先儒多作不<lb/>
　　初六師之始也古者用師之道師出以律而戒乎<lb/>
　　失律如楚之亂次齊之散亂呉之争舍晋之争舟<lb/>
　　皆失律之師失律為不臧不臧所以為凶出師之<lb/>
<pb n="15a"/>
　　初即以凶為戒則知王者不輕于用師如此也<lb/>
九二在師中吉无咎王三錫命<lb/>
　象曰在師中吉承天寵也王三錫命懐萬邦也<lb/>
　　二爻之正位也以九居之而後可以任閫外之權<lb/>
　　上應六五之君則奉君而出師非承天寵而何五<lb/>
　　二皆得其中故言在師中吉无咎曰王三錫命懐<lb/>
　　萬邦者觀上六小人必亂邦之戒則知二之懐萬<lb/>
　　邦者必非小人僥倖以求勝之舉惟九二以長子<lb/>
<pb n="15b"/>
　　帥師則以懐萬邦為主此有征無戰王者之師也<lb/>
六三師或輿尸凶<lb/>
　象曰師或輿尸大无功也<lb/>
　　三以隂居陽位志剛而體柔本不可以帥師故或<lb/>
　　之言人君或委而任焉則貪進敗事輿尸之象也<lb/>
　　徂徠石氏謂尸為主輿然經之言輿者如小畜之<lb/>
　　輿説輹大畜之閑輿衛剝言君子得輿之𩔖皆不<lb/>
　　以衆取義朱文公曰師徒敗撓輿尸而歸故三之<lb/>
<pb n="16a"/>
　　大无功視二之在師中吉為有間爻辭又於五六<lb/>
　　發其義曰長子帥師弟子輿尸二者正安危存亡<lb/>
　　之機不可不謹所擇此二之所以為吉三之所以<lb/>
　　為凶也<lb/>
六四師左次无咎<lb/>
　象曰左次无咎未失常也<lb/>
　　六四重隂也居坤體之下坤隂以静退為主故曰<lb/>
　　師左次傳以師宿為次次則止而不進是已軍事<lb/>
<pb n="16b"/>
　　進則尚右退則尚左夫二以中道行師左之右之<lb/>
　　皆進退之常至四之時知其不可進而量敵慮勝<lb/>
　　為之左次以退為進何失常之有此其義所以為<lb/>
　　无咎也<lb/>
六五田有禽利執言无咎長子帥師弟子輿尸貞凶<lb/>
　象曰長子帥師以中行也弟子輿尸使不當也<lb/>
　　六五用將之主也柔順得中不為兵端不得已而<lb/>
　　應之田有禽之象禽之害稼去其害而已用師之<lb/>
<pb n="17a"/>
　　道執其罪而聲言于衆故曰利執言无咎然柔順<lb/>
　　之主用師固主于不暴任將或疑于不决曰長子<lb/>
　　帥師以中行者謂九二之剛中也弟子輿尸使不<lb/>
　　當者謂六三之失位也蓋二互三四震體震以初<lb/>
　　爻為長子則次爻為弟子長子受任弟子失位亦<lb/>
　　在乎五之所擇然弟子輿尸而下復繼之以貞凶<lb/>
　　者師貞以丈人為吉丈人專主法度使小人参之<lb/>
　　雖貞亦凶矣聖人申六三之爻辭而一再言之所<lb/>
<pb n="17b"/>
　　望于用將者甚切也<lb/>
上六大君有命開國承家小人勿用<lb/>
　象曰大君有命以正功也小人勿用以亂邦也<lb/>
　　上六師之成也凡用師之道師出則嚴其律於始<lb/>
　　師休則正其功於終小人無自而入焉小人之所<lb/>
　　由以入者常自不以律始惟不以律始故小人行<lb/>
　　險僥倖以求勝師休之日將録其一勝之功命之<lb/>
　　開國承家則亂自此階非王者保治之道論功行賞<lb/>
<pb n="18a"/>
　　而獨以小人必亂邦為言必之一辭致戒于小人<lb/>
　　尤切也<lb/>
比<lb/>
　　　　坎　上　　坤　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>无首</hi>　<hi>顯/比</hi>　<hi>外/比</hi>　<hi>匪/人</hi>　<hi>比自有内  孚</hi>
　　比之成卦坤上坎下卦以九五一陽為比之主而<lb/>
　　五爻皆隂𩔖不論其應否而專以比五為主故五<lb/>
<pb n="18b"/>
　　之得位陽剛中正有下臨諸侯之象至餘爻分位<lb/>
　　如五等列爵有上朝天子之象二之藴徳于内以<lb/>
　　正應比五初之誠信質實自他而比五四之親賢<lb/>
　　從上以近而比五皆有𫉬吉之道至若三之隂柔<lb/>
　　不正所比匪人未免有傷也上之无終後而不比<lb/>
　　其凶為尤甚耳惟九五得所比之道至於上下皆<lb/>
　　得其應此比道之善者也<lb/>
比吉原筮元永貞无咎不寧方來後夫凶<lb/>
<pb n="19a"/>
彖曰比吉也比輔也下順從也原筮元永貞无咎以剛<lb/>
中也不寧方來上下應也後夫凶其道窮也<lb/>
　　比之言吉者盖一陽為五隂所比比者輔也先王<lb/>
　　封建萬國如輔車之𫝑得下之順以從而已筮者<lb/>
　　决也原者再也九五在上再筮以自審其徳元有<lb/>
　　善之意永有乆之意貞有固而不變之意能有此<lb/>
　　三者然後為比之主可以无咎矣而五居尊位猶<lb/>
　　在坎險不敢以自安故言不寧方來不寧與建侯<lb/>
<pb n="19b"/>
　　不寧之義方來與朱紱方來之文相同其心不寧<lb/>
　　方且來比于下而後在下者無不比乎上夫上六<lb/>
　　居比之極乃獨後乎五有凶而窮之道凡易言窮<lb/>
　　者窮則能變所以卦言比吉也<lb/>
象曰地上有水比先王以建萬國親諸侯<lb/>
　　地上有水宻比無間五王也餘爻諸侯也坤在下<lb/>
　　國也晉畢萬卜事遇屯之比則曰坤土動于下是<lb/>
　　為有國今坎水在上為衆乃衆建其國之象建萬<lb/>
<pb n="20a"/>
　　國則有以比乎國親諸侯則有以比乎王建之而後<lb/>
　　親之宻比無間之道也<lb/>
初六有孚比之无咎有孚盈缶終來有他吉<lb/>
　象曰比之初六有他吉也<lb/>
　　居比之初未與物交有誠信之道焉故言有孚比<lb/>
　　之无咎然去五最遠未易遽比故再言有孚盈缶<lb/>
　　缶者質也盈者實也質而且實則誠信素積于中<lb/>
　　可以上比于五五亦自上比下故曰來非所應而<lb/>
<pb n="20b"/>
　　應焉故曰有他吉<lb/>
六二比之自内貞吉<lb/>
　象曰比之自内不自失也<lb/>
　　比之為道皆以衆隂比陽為貴如初之有他吉四<lb/>
　　之外比貞吉皆以求比而後濟其有不求而自比<lb/>
　　者惟六二得中應五比之自内初未嘗躁求于外<lb/>
　　而知所謂不自失之道以正而比所以貞吉也豈<lb/>
　　他比之可同哉<lb/>
<pb n="21a"/>
六三比之匪人<lb/>
　象曰比之匪人不亦傷乎<lb/>
　　三隂柔不正去五甚遠而上比于四下比于二介<lb/>
　　乎隂柔之間故曰比之匪人且二比五于内四比<lb/>
　　五于外皆有貞吉之道何以謂之匪人以二四言<lb/>
　　之固以比五為貞以三之一爻言之則上下隂柔<lb/>
　　非所比之正誠可傷也已<lb/>
六四外比之貞吉<lb/>
<pb n="21b"/>
　象曰外比于賢以從上也<lb/>
　　易以上卦為外下卦為内而二體亦各有内外四<lb/>
　　與五同體而言外比亦所以比五也五以陽剛中<lb/>
　　正為比之主以德則賢也以位則上也四之比賢<lb/>
　　從上于義為正盖四與二同義皆柔順得位故二<lb/>
　　言比之自内四言外比而皆謂貞吉<lb/>
九五顯比王用三驅失前禽邑人不誡吉<lb/>
　象曰顯比之吉位正中也舍逆取順失前禽也邑人<lb/>
<pb n="22a"/>
　不誠上使中也<lb/>
　　五比之主也一陽居中正之位顯比道于天下豈<lb/>
　　有心于求比者哉譬之從禽設驅逆之車逐禽于<lb/>
　　圍乃田獵之常今王田不合圍三面而驅順而來<lb/>
　　則取之初不強其來逆而去則舍之亦不遏其去<lb/>
　　雖失前禽不顧也盡吾之比而已故以邑人言之<lb/>
　　邑人從王而田乃已之私屬不待告誡而舍逆取<lb/>
　　順自然有相比之理以此比天下不特順者來比<lb/>
<pb n="22b"/>
　　而逆者亦以不比比之吉孰大焉此無他使之以<lb/>
　　中而已<lb/>
上六比之无首凶<lb/>
　象曰比之无首无所終也<lb/>
　　乾比既濟未濟皆以上為首<lb/>
　　比以九五陽剛為主而羣隂皆比上居一卦之極<lb/>
　　而不能比无首也无首者无所終也以上下言之<lb/>
　　則為无首以始終言之則為无所終此即卦辭所<lb/>
<pb n="23a"/>
　　謂後夫凶深所以為不能比乎陽剛者之戒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易總義卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷五</head> <lb/>
    <p>
<pb n="1a"/>
欽定四庫全書<lb/>
　周易總義卷五<lb/>
　　　　　　　　　　　　宋　易祓　撰<lb/>
　上經<lb/>
同人<lb/>
　　　　乾　上　　離　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>同于大師乗郊  克  墉</hi>　<hi>伏/戎</hi>　<hi>同于同于宗  門</hi>
<pb n="1b"/>
　　同人成卦離下乾上乾天也離火也天道下濟火<lb/>
　　性炎上豈苟同耶卦以二五相應為同而初上無<lb/>
　　位不相係屬三四介乎上下而反有以為吾之間<lb/>
　　是以二雖以柔順為一卦之主同于宗而吝則其<lb/>
　　同益狹五雖以剛健為用二之主大師克相遇則<lb/>
　　同非自然之素暱于係應固未能大同于物惟其<lb/>
　　中正得位物莫能違是以三雖伏戎而不興四雖<lb/>
　　乘墉而弗克攻初上亦同于無所適莫之地此𩔖<lb/>
<pb n="2a"/>
　　族辨物而非苟同于我者同人之道也<lb/>
同人于野亨利渉大川利君子貞<lb/>
彖曰同人柔得位得中而應乎乾曰同人同人曰同人<lb/>
于野亨利涉大川乾行也文明以健中正而應君子正<lb/>
也唯君子為能通天下之志<lb/>
　　同人者親也六二以一隂得位得中而應乎乾以<lb/>
　　乾徳同乎人故命其卦曰同人至于同人之義則<lb/>
　　曰同人于野亨利涉大川利君子貞夫同人于野<lb/>
<pb n="2b"/>
　　亨者曠逺之地所同者廣而亨也利涉大川者二<lb/>
　　互巽有乗木之象以濟難為利所以為乾行也利<lb/>
　　君子之貞者乾體在外離體在内是謂文明以健<lb/>
　　二五得位剛柔相濟是謂中正而應然五應二而<lb/>
　　三四間之未免有偏係之私以正處之乃君子大<lb/>
　　同之道故曰惟君子為能通天下之志蓋志出于<lb/>
　　正自然有以親乎人也而不必人之親乎我志同<lb/>
　　而道一此在人所以無不同也<lb/>
<pb n="3a"/>
象曰天與火同人君子以𩔖族辨物<lb/>
　　天與火非同也而謂之同人者𩔖也凡天下之物<lb/>
　　紛然萬族以𩔖求之不苟于同而已韓退之論仁<lb/>
　　謂夷狄禽獸皆人烏可比而同之哉惟不以待禽<lb/>
　　獸者待人不以待夷狄者待中國繼之以篤近舉<lb/>
　　逺而後能盡一視同人之道此君子𩔖族辨物所<lb/>
　　以為不同之同者也<lb/>
初九同人于門无咎<lb/>
<pb n="3b"/>
　象曰出門同人又誰咎也<lb/>
　　初以陽剛在下體之下而二以隂柔在上為門陽<lb/>
　　剛可以上行故爻言同人于門而象言出門同人<lb/>
　　出門而未離于門其同雖狹自是而徃上無係應<lb/>
　　不私所主是以无咎<lb/>
六二同人于宗吝<lb/>
　象曰同人于宗吝道也<lb/>
　　二為卦主而言同人于宗何也謂係于所應而已<lb/>
<pb n="4a"/>
　　以一隂為衆陽所歸而乃暱于係應之私惟同乎<lb/>
　　五五與二中正而應固有同人之道然克敵而後<lb/>
　　相遇則未能大同于物亦吝道也<lb/>
九三伏戎于莽升其髙陵三嵗不興<lb/>
　象曰伏戎于莽敵剛也三嵗不興安行也<lb/>
　　三之敵剛者敵五也五與二中正相應而三以陽<lb/>
　　剛為間乗時竊發以求人之同已故言伏戎于莽<lb/>
　　葢三互巽為莽離為戈兵在乾下為伏戎近乾為<lb/>
<pb n="4b"/>
　　髙陵以其象言之若足以敵五而阻二之應五然<lb/>
　　求同非義雖剛易撓安可行于世也三為乾數所<lb/>
　　以言三嵗不興也<lb/>
九四乗其墉弗克攻吉<lb/>
　象曰乗其墉義弗克也其吉則困而反則也<lb/>
　　四以三為墉者保内而捍外也三有墉象而四乘<lb/>
　　于上亦欲據二以攻五然五與二中正相應其義<lb/>
　　甚直四豈能以非義干之哉故言弗克攻且四與<lb/>
<pb n="5a"/>
　　三皆陽剛之才而三以剛居剛故自憊而不能興<lb/>
　　四以剛居柔故困而自反以循于則所以吉也<lb/>
九五同人先號咷而後笑大師克相遇<lb/>
　象曰同人之先以中直也大師相遇言相克也<lb/>
　　五與二中正而應其心本同也三四以陽剛介乎<lb/>
　　其間伏戎乘墉以害我之同而二五始睽然同人<lb/>
　　之先五自以其中直理勝義壯不得不鋭于克敵<lb/>
　　以下通乎二故言先號咷而後笑大師克相遇葢<lb/>
<pb n="5b"/>
　　二離體為戈兵五以乾剛用之為大師傳曰如二<lb/>
　　君故曰克方五與二之未相遇而至于用師未免<lb/>
　　號咷及大師克之而五與二相遇斯謂之笑若是<lb/>
　　者暱于係應其同固狹而夫子論其義則曰二人<lb/>
　　同心其利斷金謂能克去二陽之剛而後為同雖<lb/>
　　非大同于物亦同人之義也<lb/>
上九同人于郊无悔<lb/>
　象曰同人于郊志未得也<lb/>
<pb n="6a"/>
　　上九言同人于郊者郊在野内卦言同于野則亨<lb/>
　　爻言同于郊而象乃以為志未得者郊不如野之<lb/>
　　曠逺乃荒僻無與之地以此求同是以志未得行<lb/>
　　然而趨乎憂患之外所以无悔<lb/>
大有<lb/>
　　　　離　上　　乾　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>天祐</hi>　孚　<hi>匪其/彭</hi>公　<hi>大/車</hi>　<hi>无交</hi>
<pb n="6b"/>
　　大有之成卦乾下離上卦以五陽用事而一隂為<lb/>
　　之主是謂大有矣夫一隂何以有衆陽之大哉大<lb/>
　　有之時上下之情必貴乎交初九在下無應雖以<lb/>
　　无交匪咎若九二言大車以載則大臣有以任天<lb/>
　　下之重九三言用亨于天子則牧伯有以承天子<lb/>
　　之寵九四言匪其彭則近臣有以知盛多之戒内<lb/>
　　外逺近交相修輔是以六五之主柔順在上自然<lb/>
　　有交如威如之吉至上九𫉬天人之祐助而後足<lb/>
<pb n="7a"/>
　　以騐交道之至此曰吉曰利曰无咎曰有攸往而<lb/>
　　六爻皆無悔吝之辭信乎上下應之所以為大有<lb/>
　　也<lb/>
大有元亨<lb/>
彖曰大有柔得尊位大中而上下應之曰大有其徳剛<lb/>
健而文明應乎天而時行是以元亨<lb/>
　　大有有其大者也六十四卦之中惟蠱卦升卦鼎<lb/>
　　卦大有則繫之曰元亨鼎有吉之辭升有勿恤南<lb/>
<pb n="7b"/>
　　征之辭蠱有先甲三日後甲三日之辭而大有則<lb/>
　　無他辭獨以元亨繫之彖為之釋其義曰柔得尊<lb/>
　　位大中而上下應之曰大有然蠱升鼎之三卦亦<lb/>
　　以柔得尊位大中為主何以不獨言元亨之徳三<lb/>
　　卦下體皆巽無剛健之義故聖人各因卦義而示<lb/>
　　其戒惟大有二體乾以剛健在下離以文明在上<lb/>
　　而六五柔中之主得衆陽為之用至于上下皆以<lb/>
　　陽剛相應之是知剛不能用剛而以柔用剛者乃<lb/>
<pb n="8a"/>
　　天道之常應乎天而時行是以元亨其諸異乎蠱<lb/>
　　升鼎三卦之元亨而獨能有其大者歟<lb/>
象曰火在天上大有君子以遏惡揚善順天休命<lb/>
　　夫天上有火者日也君子則體日無私照之義則<lb/>
　　當彰好惡以順天命故曰天命有徳天討有罪今<lb/>
　　不言討而言命者遏其惡則使之不至于罪揚其<lb/>
　　善則使之益進于徳也此所以為天之休命而君<lb/>
　　子必順之也耳<lb/>
<pb n="8b"/>
初九无交害匪咎艱則无咎<lb/>
　象曰大有初九无交害也<lb/>
　　蓋衆陽歸五而初居一卦之下去五為最逺而上<lb/>
　　無正應是无交也在他卦之初爻无交猶可以有<lb/>
　　為而大有則不然五言厥孚交如而初獨无交故<lb/>
　　象曰大有初九无交害也然所居之位如此初非<lb/>
　　其咎苟自以為无咎而有慢易自恕之心則其害<lb/>
　　有甚于无交豈不艱哉思其艱而敬畏以持之是<lb/>
<pb n="9a"/>
　　以无咎也兩咎字異意<lb/>
九二大車以載有攸往无咎<lb/>
　象曰大車以載積中不敗也<lb/>
　　夫二之于五正應也當大有富盛之世六二以一<lb/>
　　隂為之主正書之所謂遺大投艱于朕身者是也<lb/>
　　于是時也非大臣任重則何以有濟九二者乾體<lb/>
　　也居得中位有衆陽為之用故曰大車以載車非<lb/>
　　乾之象也而乾則為圜者日運不息有輪之象也<lb/>
<pb n="9b"/>
　　下承陽為動上承陽為實得中為安其積在中則<lb/>
　　安而不敗也以是而徃无所不利何咎之有此伊<lb/>
　　尹所以任天下之重者也<lb/>
九三公用亨于天子小人弗克<lb/>
　象曰公用亨于天子小人害也<lb/>
　　左氏傳卜偃以亨為享陸氏釋文及諸家皆作享<lb/>
　　獻之義朱文公曰古者亨通之享享獻之享烹餁<lb/>
　　之烹皆作亨此當讀作享<lb/>
<pb n="10a"/>
　　三居下卦之上當大有之世九命為伯之上公也<lb/>
　　權重勢盛而陽剛不中豈君子之常者哉惟上應<lb/>
　　六五之厥孚交如是以用享于天子而足以當此<lb/>
　　廟享之禮若小人恃其陽剛之過反以為害是以<lb/>
　　弗克易以大有諸爻不言凶咎而猶著小人之戒<lb/>
　　抑小人者所以愛君子也<lb/>
九四匪其彭无咎<lb/>
　象曰匪其彭无咎明辨晳也<lb/>
<pb n="10b"/>
　　四近君位非九三比三之陽剛或過不能無小人<lb/>
　　害之戒四隂位以九居之而陽不至過于剛故言<lb/>
　　匪其彭詩言出車彭彭駟騵彭彭百兩彭彭行人<lb/>
　　彭彭皆盛多之貌也匪其彭則不以盛多自滿而<lb/>
　　象言明辨晳者晳白也四本離明之體互兑口為<lb/>
　　辨即明且辨而灼見盛衰消長之理曉然甚白此<lb/>
　　所以為无咎者此也<lb/>
六五厥孚交如威如吉<lb/>
<pb n="11a"/>
　象曰厥孚交如信以發志也威如之吉易而无備也<lb/>
　　孚信也五以至信發上下之志故曰厥孚交如然<lb/>
　　以一隂統五陽何以謂之威家人言威如亦以有<lb/>
　　孚而吉苟無交孚之素而區區焉設闗鍵以為之<lb/>
　　備則亦不勝其備矣惟六五柔順在上虚中待人<lb/>
　　上下五陽厥孚交如是以君道尊嚴自有徳威惟<lb/>
　　畏之理易而无備所以言威如之吉也<lb/>
上九自天祐之吉无不利<lb/>
<pb n="11b"/>
　象曰大有上吉自天祐也<lb/>
　　上九初不言所以致吉之道而夫子于大傳發明<lb/>
　　之曰祐者助也天之所助者順也人之所助者信<lb/>
　　也履信思乎順又以尚賢也説者其失在于泥爻<lb/>
　　求義故以此三者歸之上九詳味其㫖實指六五<lb/>
　　葢五以柔承上則為天之所助之順以虚受下則<lb/>
　　為人之所助之信應九二而陽剛上行則為尚賢<lb/>
　　備是三者此六五所以能有其大矣然不係之六<lb/>
<pb n="12a"/>
　　五何也五為成卦之主上其終也吉无不利必于<lb/>
　　終而後騐故曰大有上吉<lb/>
謙<lb/>
　　　　坤　上　　艮　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>征邑侵國  伐</hi>　<hi>撝/謙</hi>　<hi>勞/謙</hi>　<hi>鳴/謙</hi>　<hi>謙謙</hi>
　　謙之成卦艮下坤上以二體論之實主九三一爻<lb/>
　　爻言君子勞謙雖不専主用師而五上皆以用師<lb/>
<pb n="12b"/>
　　成功故聖人假用師有勞之説以發明君子處謙<lb/>
　　之道下三爻艮體艮以止為義止而不用所以皆<lb/>
　　言吉也上三爻坤體坤以順為義順而后用所以<lb/>
　　皆言利也然自撝謙而至于用侵伐征邑國豈上<lb/>
　　卦之隂柔所能濟者哉惟九三以勞謙處之而五<lb/>
　　隂皆從亦猶師之五隂一陽而二有在師中吉之<lb/>
　　義用師猶以謙為利則君子處謙之道宜乎其終<lb/>
　　吉之理也<lb/>
<pb n="13a"/>
謙亨君子有終<lb/>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
而好謙謙尊而光卑而不可踰君子之終也<lb/>
　　謙亨者有亨之道也卦本剥體上九降三則為天<lb/>
　　道下濟而光明六三升上則為地道卑而上行天<lb/>
　　地以謙而上下皆通是以天地神人莫不皆以謙<lb/>
　　為亨以盈為戒也其曰虧曰益曰變曰流曰害曰<lb/>
<pb n="13b"/>
　　福曰惡曰好八者相反而不相為用君子其何以<lb/>
　　保其終哉蓋君子有終則于此有决擇焉知天道<lb/>
　　下濟而光明是以謙尊而光知地道卑而上行是<lb/>
　　以卑而不可踰君子安處乎謙如天地常久而不<lb/>
　　變此君子所以為有終也<lb/>
象曰地中有山謙君子以裒多益寡稱物平施<lb/>
　　地中有山而山附于地以謙裁物之義也君子體<lb/>
　　此裒其多者則如虧惡之𩔖益其寡者則如益好<lb/>
<pb n="14a"/>
　　之𩔖非謂奪彼以予此也稱物而施惟其平而已<lb/>
　　此君子之謙也<lb/>
初九謙謙君子用涉大川吉<lb/>
　象曰謙謙君子卑以自牧也<lb/>
　　三謙之主者也二下之而初又下之且居艮止之<lb/>
　　下謙而又謙者故于初爻曰謙謙君子卑以自牧<lb/>
　　者牧養也君子惟能自卑以養其徳是以勇于自<lb/>
　　勝而不勇于勝物不動則已動則無難之不可濟<lb/>
<pb n="14b"/>
　　故曰用涉大川三爻互坎坎為大川而初居其前<lb/>
　　故用涉焉易中皆言利涉而此獨言用涉者卑以<lb/>
　　自養是以不用為用而終至于不可勝用所以吉<lb/>
　　也<lb/>
六二鳴謙貞吉<lb/>
　象曰鳴謙貞吉中心得也<lb/>
　　易中以隂求陽而相與倡和者皆寄之于鳴在豫<lb/>
　　之時四不正而初求之故以先鳴為凶在謙之時<lb/>
<pb n="15a"/>
　　三有終而二求之故以先鳴為吉然二與上之鳴<lb/>
　　謙一也上已謙之極與三雖正應而未能遂其謙<lb/>
　　之志故曰志未得也二居謙之下與三雖非正應<lb/>
　　而能遂其謙之志故曰中心得也所謂中心得者<lb/>
　　與三之陽剛相比而相得于中心之正所以貞吉<lb/>
九三勞謙君子有終吉<lb/>
　象曰勞謙君子萬民服也<lb/>
　　謙以三為卦主陽剛得位而五隂從之如師之五<lb/>
<pb n="15b"/>
　　隂一陽而九二在坎體之中有在師中吉之義三<lb/>
　　亦互坎之中位坎者勞卦也艮止之性不伐其勞<lb/>
　　故曰勞謙古之人惟伊吕足以當之也後世如韓<lb/>
　　彭且不免焉勞而能謙實難其人象以為萬民服<lb/>
　　者六五以陰柔居尊位而人有不服者未免用侵<lb/>
　　伐而九三實任征不服之責惟九三之勞謙君子<lb/>
　　以已下人而人亦下已不待侵伐而萬民自服所<lb/>
　　以終六五之事故言有終卦言君子有終而爻言<lb/>
<pb n="16a"/>
　　君子有終吉盡保終之道者也<lb/>
六四无不利撝謙<lb/>
　象曰无不利撝謙不違則也<lb/>
　　四當謙之世任時之責者也何以知之三為勞謙<lb/>
　　之臣五為謙順之君而四周旋乎其間適當其用<lb/>
　　乃大臣之位故有撝象撝有指撝之義使其接三<lb/>
　　不用其謙則必有防攻之私使其承五不用其謙<lb/>
　　則必有逼上之嫌惟四以撝謙為用是以上下左<lb/>
<pb n="16b"/>
　　右惟我所鄉而不違乎則則古之人有行之者周<lb/>
　　公是也以卑巽處勞臣之上以恭畏處近君之地<lb/>
　　有所不用用則无不利盛徳之至也<lb/>
六五不富以其隣利用侵伐无不利<lb/>
　象曰利用侵伐征不服也<lb/>
　　謙卦之六爻惟五獨不言謙者謙非征伐之事也<lb/>
　　五以隂柔居尊位天下或有未服者不得已而用<lb/>
　　侵伐焉故言不富以其隣或謂隣為四與上然四<lb/>
<pb n="17a"/>
　　上坤體隂柔非富何取乎隣之義是必九三任行<lb/>
　　師之責所以利用侵伐蓋侵伐之事隂柔不富者<lb/>
　　不克以有濟耳必資陽剛以用之惟三之陽剛勞<lb/>
　　而能謙素有以服乎人以此征不服則天下无不<lb/>
　　服是以用之无不利非謂謙之利侵伐也用于侵<lb/>
　　伐无不利則其他可知也<lb/>
上六鳴謙利用行師征邑國<lb/>
　象曰鳴謙志未得也可用行師征邑國也<lb/>
<pb n="17b"/>
　　上與二皆有求于三者也故皆曰鳴謙夫二以鳴<lb/>
　　而得中中心得也上雖鳴而不以行師為得志志<lb/>
　　未得也蓋五之侵伐非謙者之事至上六則曰利<lb/>
　　用行師征邑國是乃已之私屬先以自治而已凢<lb/>
　　天下惟自治而後可以治人舜之命禹征苗固利<lb/>
　　于行師矣至益贊禹乃曰滿招損謙受益謙與滿<lb/>
　　為對苟以行師為得志則即為自滿而害謙之體<lb/>
　　舜為之誕敷文徳即征邑國之義利用者以三之<lb/>
<pb n="18a"/>
　　勞而不伐故利于用之也<lb/>
豫<lb/>
　　　　震　上　　坤　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>冥豫</hi>　<hi>貞/疾</hi>　<hi>由/豫</hi>　<hi>盱/豫</hi>　<hi>貞/吉</hi>　<hi>鳴豫</hi>
　　豫之成卦震以動而在上坤以順而在下以順而<lb/>
　　動故卦彖極言其義至爻辭則六二貞吉之外諸<lb/>
　　爻皆不言吉者何也葢豫以九四為卦主而四以<lb/>
<pb n="18b"/>
　　陽剛之臣事六五柔弱之君至誠不孚或至于不<lb/>
　　正蓋初為鳴豫三為盱豫上為㝠豫皆不足以語<lb/>
　　君臣之義也惟六二柔中得位介然自守上比于<lb/>
　　三而其交不諂下比于初而其交不瀆堅守至正<lb/>
　　毅然不撓是以五雖隂柔而其位終不失乎五四<lb/>
　　雖陽剛而其位終不越乎四至此而後知君臣大<lb/>
　　分截截乎如天地之不可易夫聖人于豫之順動<lb/>
　　所以扶持人極者至嚴至切也矣<lb/>
<pb n="19a"/>
豫利建侯行師<lb/>
彖曰豫剛應而志行順以動豫豫順以動故天地如之<lb/>
而況建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
　　豫與屯二卦皆以建侯為利者何也夫屯難之世<lb/>
　　撥亂而反之正故言利建侯若豫之順動而天下<lb/>
　　從之不特利建侯又利行師古之人惟湯武為然<lb/>
　　也故卦彖發明之謂剛應而志行順以動豫豫順<lb/>
<pb n="19b"/>
　　以動若専指九四然天地以順動故日月不過而<lb/>
　　四時不忒聖人以順動則刑罰清而民服兹豈九<lb/>
　　四之事哉是以卦彖之辭與爻象相反者謂不知<lb/>
　　其大義而妄襲湯武之迹者大亂之道也至所謂<lb/>
　　時義之大惟天吏則可以行之宜乎六爻及象之<lb/>
　　辭所以諄諄然嚴為之戒也<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
<pb n="20a"/>
　　樂者雷之象也雷在地中復則一陽濳動以起黄<lb/>
　　鐘之律至雷出地奮豫而後樂生焉豫之建侯行<lb/>
　　師以征伐成功至功成作樂則不言功而言徳矣<lb/>
　　殷者盛也先王以作樂崇徳殷薦之上帝以配祖<lb/>
　　考所以美盛徳之形容以告其成功于神明者也<lb/>
初六鳴豫凶<lb/>
　象曰初六鳴豫志窮凶也<lb/>
　　豫之初六與九四為正應鳴而相感固其宜也而<lb/>
<pb n="20b"/>
　　爻辭言凶者四以一陽居震體之下其象為雷為<lb/>
　　鳴欲以大鳴于時乃不中不正剛以陵上而初應<lb/>
　　之于下初亦隂柔失位跼蹐不伸至于自鳴其志<lb/>
　　既窮適以自禍故爻辭斥言其為初六鳴豫者甚<lb/>
　　惡其以志窮而取凶也<lb/>
六二介于石不終日貞吉<lb/>
　象曰不終日貞吉以中正也<lb/>
　　六二豫之君子也四以陽剛陵上諸爻皆不知為<lb/>
<pb n="21a"/>
　　臣大義而初與三為尤甚獨此爻居中得正雖與<lb/>
　　五不相應而屹然在下有介石之象二互三四艮<lb/>
　　體為石介于石者言其堅不可撓定而能應不俟<lb/>
　　終日而灼見萬事之幾微大傳云知幾其神乎復<lb/>
　　以上交不諂下交不瀆繼之上交謂三下交謂初<lb/>
　　初與三皆不可與之交能以守貞而吉此節義所<lb/>
　　以為天下之大閑也<lb/>
六三盱豫悔遲有悔<lb/>
<pb n="21b"/>
　象曰盱豫有悔位不當也<lb/>
　　六三與初爻同志而異位者也初以隂柔在下求<lb/>
　　豫于四而其位不能以自達故至于狂妄自鳴三<lb/>
　　亦隂柔上此于四位非中正是謂不當而乃上視<lb/>
　　以求豫故曰盱豫旴者上視之貌也盱視致悔悔<lb/>
　　猶可趨于善以速改為貴若遲而不决乃終有悔<lb/>
　　三之悔固異乎初之凶然小人之情果于從亂直<lb/>
　　五十步與百步者耳<lb/>
<pb n="22a"/>
九四由豫大有得勿疑朋盍簪<lb/>
　象曰由豫大有得志大行也<lb/>
　　九四居大臣之位以一陽主五隂者也而他爻不<lb/>
　　能分其權天下之豫由之故曰由豫觀六五之貞<lb/>
　　疾則九四實以陽剛陵其上而爻辭無所貶者戒<lb/>
　　之之切故望之之深也蓋四當多懼之地上承柔<lb/>
　　弱之主爻以為大有得而象以為志大行豈非其<lb/>
　　志之足以有為者乎當是之時惟天下之至誠為<lb/>
<pb n="22b"/>
　　能通故曰勿疑朋盍簪夫簪者所以聚髮之物也<lb/>
　　盍簪者所以得衆朋之助也五隂非朋也而謂之<lb/>
　　朋者至誠無間則五隂之從陽者亦以朋而至周<lb/>
　　公當四國流言之後赤舄几几百官總已以聼民<lb/>
　　獻十夫予翼正勿疑朋盍簪之証不然則齊桓晉<lb/>
　　文已為三王之罪人況其下焉者乎是以聖人有<lb/>
　　憂焉故于諸爻之辭則戒之于九四爻之辭則望<lb/>
　　之所以發明君臣之大分猶惓惓然也<lb/>
<pb n="23a"/>
六五貞疾恒不死<lb/>
　象曰六五貞疾乘剛也恒不死中未亡也<lb/>
　　五以隂柔居尊位貞也乘剛于下為四所制疾也<lb/>
　　四以剛陵上則五雖貞而不克以自振故曰貞疾<lb/>
　　五互坎為心疾故有是象當豫之時四雖剛而其<lb/>
　　位終不越乎四五雖柔而其位終不失乎五蓋五<lb/>
　　以守中其中未亡是以貞疾恒不死也君臣大分<lb/>
　　斷斷乎其不可亂者矣<lb/>
<pb n="23b"/>
上九㝠豫成有渝无咎<lb/>
　象曰㝠豫在上何可長也<lb/>
　　上當豫之極而昏于君臣之大分㝠行而莫知所<lb/>
　　向者也故曰㝠豫其㝠已成何可長乎是當速渝<lb/>
　　焉渝者變也既成㝠豫能變為善雖不能如二之<lb/>
　　貞吉亦不至初之凶與三之悔故言无咎无咎者<lb/>
　　言其善補過也<lb/>
　周易總義卷五<lb/>
</p>
<p>
</p>
  </div>
</body>
</text>
</TEI>
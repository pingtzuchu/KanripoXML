<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷十二</head> <lb/>
    <p>
<pb n="1a"/>
欽定四庫全書<lb/>
　周易總義卷十二<lb/>
　　　　　　　　　　　　　宋　易祓　撰<lb/>
　下經<lb/>
損<lb/>
　　　　艮　上　　兑　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>受三受之益益</hi>　<hi>受/益</hi>　<hi>損以/益上</hi>　<hi>弗/損</hi>　<hi>酌損</hi>
<pb n="1b"/>
　　損之成卦兊體居下艮體居上自泰卦而變三上<lb/>
　　相易其益在上以損下為義故曰損其六爻之義<lb/>
　　初九爻應四爻而謂之酌損九二爻應五爻而謂<lb/>
　　之弗損是陽爻不待損而四五爻有自然之益也<lb/>
　　六四爻隂位未免損其疾而有喜六五爻陽位乃<lb/>
　　至益之而為元吉是隂爻有自然之益而無待于<lb/>
　　初二爻之損也惟損三爻之陽以益上爻之隂則<lb/>
　　上爻得益而三爻受損即以損名卦之義然則聖<lb/>
<pb n="2a"/>
　　人何取于損至上九而言吉則損者益之地亦猶<lb/>
　　否極而為泰此求益于損君子善用損者歟<lb/>
損有孚元吉无咎可貞利有攸徃曷之用二簋可用享<lb/>
彖曰損損下益上其道上行損而有孚元吉无咎可貞<lb/>
利有攸徃曷之用二簋可用享二簋應有時損剛益柔<lb/>
有時損益盈虚與時偕行<lb/>
　　損卦之為義也在乎損三爻之陽益上爻之隂是<lb/>
　　謂其道上行聖人體之于人情素有以相孚而酌<lb/>
<pb n="2b"/>
　　以天下之義理當損而損皆有是元吉無咎之善<lb/>
　　猶可以自守而後無所徃而不利又曰曷之用言<lb/>
　　何者可以為用也二簋二陽也以損之道言之三<lb/>
　　人行損一人則二簋猶可用享可者僅辭也僅可<lb/>
　　而已未可以為常也曰二簋應有時者亦有時而<lb/>
　　未可耶天下凡非所當損而損之與夫當損而莫<lb/>
　　知所損之是二者皆非所謂時也知損剛益柔有<lb/>
　　時則知損益盈虚與時偕行盖一章之中凡三言<lb/>
<pb n="3a"/>
　　時字謂當損而後可以言損若非其時則一毫不<lb/>
　　可廢也是損之時用有如此哉<lb/>
象曰山下有澤損君子以懲忿窒欲<lb/>
　　損卦之言損者三爻而已卦本泰變而成方其未<lb/>
　　損之時三爻為乾體之極陽居陽之位剛已過乎<lb/>
　　暴矣在于人則為忿為欲惟三上兩爻相易上爻<lb/>
　　得益而三爻受損是謂懲忿窒欲矣懲者謂兊之<lb/>
　　毁折窒者謂艮之止皆損之義也此大傳所以言<lb/>
<pb n="3b"/>
　　損者徳之修也<lb/>
初九已事遄徃无咎酌損之<lb/>
　象曰已事遄徃尚合志也<lb/>
　　尚上也初九爻上應于四爻與之合志四亦資初<lb/>
　　之損以為益所謂已事者在初為已事在四為未<lb/>
　　事益其未事速徃无咎若損已太甚亦至失中又<lb/>
　　從而酌損之酌之為言參訂可否之事而歸于義<lb/>
　　理之至當者也<lb/>
<pb n="4a"/>
九二利貞征凶弗損益之<lb/>
　象曰九二利貞中以為志也<lb/>
　　損下益上將以求中也二爻與五爻既得中位五<lb/>
　　爻何所益而二爻何所損哉此所以謂之中二能<lb/>
　　守中故言利貞也徃則違貞故言征凶也然以損<lb/>
　　之時九二爻以剛在下而當損六五爻以柔在上<lb/>
　　而當益剛柔相應豈區區自損以為益者哉盖自<lb/>
　　損益人其為益也猶小弗損而自益其為益也乃<lb/>
<pb n="4b"/>
　　大五六爻與九二爻皆以中為志弗損益之孰大<lb/>
　　於是故曰弗損益之也<lb/>
六三三人行則損一人一人行則得其友<lb/>
　象曰一人行三則疑也<lb/>
　　損自泰来者也泰之下三爻為陽故言三人至損<lb/>
　　之時損三以益上三人行則損一人者也陽上而<lb/>
　　為上九隂下而為六三至損之時六三獨與上九<lb/>
　　交一人行則得其友者也三人損一則下體之乾<lb/>
<pb n="5a"/>
　　成兊一人得友則上體之坤成艮少男少女隂陽配<lb/>
　　合乃天地交感之理象乃言一人行三則疑者損<lb/>
　　之成卦本盛極必損之道故耑在于損三以益上<lb/>
　　而四五有自然之益不待乎初二之損或初二與<lb/>
　　三同損則非陽盛而極未免陽疑于隂疑則不行<lb/>
　　惟盛極而損之時六三獨與上交是謂一人之行<lb/>
　　其行不疑此大傳所以有致一之説也<lb/>
六四損其疾使遄有喜无咎<lb/>
<pb n="5b"/>
　象曰損其疾亦可喜也<lb/>
　　六四爻以隂居隂乗承皆柔疾也四資初九爻之<lb/>
　　益而初爻以陽剛相應有藥石攻疾之象故曰損<lb/>
　　其疾也然初體在下未能遽進而治疾之道宜速<lb/>
　　不宜緩故初爻以遄徃為无咎而四爻亦以遄而<lb/>
　　有喜為无咎之道雖未至于大有所益然隂陽相<lb/>
　　得亦有可喜者也<lb/>
六五或益之十朋之龜弗克違元吉<lb/>
<pb n="6a"/>
　象曰六五元吉自上祐也<lb/>
　　六五柔得尊位而下從九二之正應九二弗損而<lb/>
　　六五受益莫知所從来故或之或之則得于無所<lb/>
　　容心天下莫不與焉故曰十朋之龜龜智也十朋<lb/>
　　衆也五来天下之善而衆智不能違故也所以益<lb/>
　　自上祐謂之元吉也<lb/>
上九弗損益之无咎貞吉利有攸徃得臣无家<lb/>
　象曰弗損益之大得志也<lb/>
<pb n="6b"/>
　　上九爻與六三爻為正應損三益上則上九爻乃<lb/>
　　受益之地其益多矣寧容復損惟弗損而益乎<lb/>
　　下是以大得其志且无咎貞吉利有攸徃得臣无<lb/>
　　家盖上爻以三為无家之臣三在下為得其友友<lb/>
　　者上所任之道臣者下所任之事上下各得其任<lb/>
　　則變損而益于上爻見之<lb/>
益<lb/>
　　　　巽　上　　震　下<lb/>
<pb n="7a"/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>益三</hi>　<hi>益/二</hi>　<hi>損以/益初</hi>　<hi>受/益</hi>　<hi>受/益</hi>　<hi>受四之益</hi>
　　益之成卦震體居下巽體居上卦自否變初四兩<lb/>
　　爻相易其損在以益下為義也故謂之益耳其六<lb/>
　　爻之義上九爻應六三爻而謂之莫益九五爻應<lb/>
　　六二爻而謂之有孚惠心是陽爻不待損而三四<lb/>
　　有自然之益也六三爻失位而用凶事亦可无咎<lb/>
　　六二爻得位乃至或益而求貞是隂爻有自然之<lb/>
<pb n="7b"/>
　　益而無待于五上之損也惟益初而損四之陽則<lb/>
　　四損而初得益即以益名卦之義然聖人何取于<lb/>
　　益益至上九而言凶則益者損之階亦猶泰極而<lb/>
　　為否此以損為益其君子之善保益者歟<lb/>
益利有攸徃利渉大川<lb/>
彖曰益損上益下民説无疆自上下下其道大光利有<lb/>
攸徃中正有慶利渉大川木道乃行益動而巽日進无<lb/>
疆天施地生其益无方凡益之道與時偕行<lb/>
<pb n="8a"/>
　　益與損相反而實相為用損則自下而上益則自<lb/>
　　上而下益之言損上益下者則乾之九四爻以益<lb/>
　　坤之初六爻坤為衆而初爻在下有民説无疆之<lb/>
　　義所謂自上下下者陽下居坤之初爻隂上居乾<lb/>
　　之四爻由乾下坤而其道有大光之美自是而徃<lb/>
　　何所不利九五爻以剛居上六二爻以柔居下其<lb/>
　　位皆有中正之慶故言利渉大川木道乃行是益<lb/>
　　卦之震巽二體皆為木道聖人推木道乃行之義<lb/>
<pb n="8b"/>
　　謂巽在上而動于下動而不已日進无疆雖大而<lb/>
　　天地之施生亦此无方之益此益之道所以與時<lb/>
　　偕行然損言損益盈虛則并損益而言之益言凡<lb/>
　　益之事則无事于損此損益二卦所以異也<lb/>
象曰風雷益君子以見善則遷有過則改<lb/>
　　益之言益者初爻而已盖卦本否變方其未益初<lb/>
　　爻以坤體在下過乎柔順在人則為有過然隂居<lb/>
　　陽位剛柔相濟則善端未嘗不存惟初爻自四爻<lb/>
<pb n="9a"/>
　　之来損四爻之剛益初爻之柔是謂見善則遷有<lb/>
　　過則改遷謂巽之順改謂震之懼此大傳所以言<lb/>
　　益者為徳之裕也<lb/>
初九利用為大作元吉无咎<lb/>
　象曰元吉无咎下不厚事也<lb/>
　　益卦之初九爻與損卦之上九爻相為終始者也<lb/>
　　損卦之上九爻利有攸徃故益卦之初九爻利用<lb/>
　　為大作大作者初為震體震乃東作之卦當為大<lb/>
<pb n="9b"/>
　　作之事大傳言益以利興是已然初爻在卦之下<lb/>
　　非厚事之地本不可以任重惟剛明之徳上應于巽<lb/>
　　順之四爻四爻既損已以益下不可以非厚事之<lb/>
　　地而憚于有所作而不為必相與竭力以圖其事<lb/>
　　此損之上九言益之无咎必戒之以貞吉而後可<lb/>
　　以利有攸徃至此則利用為大作自然元吉无咎<lb/>
　　也<lb/>
六二或益之十朋之龜弗克違永貞吉王用享于帝吉<lb/>
<pb n="10a"/>
　象曰或益之自外来也<lb/>
　　初爻受四爻之益則二爻宜不受五爻之益矣今<lb/>
　　五爻以益自外来而二不知所從来故或之或之<lb/>
　　則得于無所容心故又曰十朋之龜弗克違與巽<lb/>
　　卦之六五爻同辭何也盖二卦反對其義則一耳<lb/>
　　損卦之六五爻為君位𫉬十朋之龜以自益所以<lb/>
　　元吉益卦之六二爻為臣位𫉬十朋之龜以益乎<lb/>
　　上必永貞而後吉夫吉一也而復言王用享於帝<lb/>
<pb n="10b"/>
　　者君子相與无愧于天是以天且弗違而况于人<lb/>
　　乎兩言之而不為贅所以見其益之者不一而足<lb/>
　　也<lb/>
六三益之用凶事无咎有孚中行告公用圭<lb/>
　象曰益用凶事固有之也<lb/>
　　六三爻在益之世乃上公之為牧伯者也震動之<lb/>
　　極過于求益者故曰益之當是之時惟可以用凶<lb/>
　　事凶事者非常艱危之事用之濟難可以无咎惟<lb/>
<pb n="11a"/>
　　其爻非中正故必有孚于行以泰九二爻觀之中<lb/>
　　行其九五之君乎君臣相孚且至策命于上於上<lb/>
　　宣布有位告公以用圭之寵象言固有之者謂凶<lb/>
　　事見于三多凶之地而用之无不當者也<lb/>
六四中行告公從利用為依遷國<lb/>
　象曰告公從以益志也<lb/>
　　四爻與三爻皆非中也在人臣皆公位三爻居剛<lb/>
　　為不正故用凶事而後有中行之告四爻居柔為<lb/>
<pb n="11b"/>
　　得正故中行告公而後利用為依遷國損乾之九<lb/>
　　四為坤之初六坤為土為衆以上易下遷國之象<lb/>
　　也有所依而後立東周之依晉鄭者是已四爻比<lb/>
　　五爻為依必九五之君制命于中以中行告公從<lb/>
　　而行其益其下之志此所以利用為依遷國雖不<lb/>
　　言告其視用凶事而无咎者固有間也<lb/>
九五有孚惠心勿問元吉有孚惠我徳<lb/>
　象曰有孚恵心勿問之矣惠我徳大得志也<lb/>
<pb n="12a"/>
　　九五爻與六二爻為正應有孚者也有孚則心被<lb/>
　　其惠勿問而知其為元吉矣盖問而知者粗也心<lb/>
　　之精㣲詎可問而知乎此有孚惠心不特六二爻<lb/>
　　矣舉天下之人莫不歸惠于上之徳象以為大得志<lb/>
　　者益道之盛也<lb/>
上九莫益之或撃之立心勿恒凶<lb/>
　象曰莫益之偏辭也或撃之自外来也<lb/>
　　益卦之上爻與損卦之上爻皆剛也損至上爻而<lb/>
<pb n="12b"/>
　　剛極故弗損而自益益至上爻而剛極故過益而<lb/>
　　招損惟其過益故言莫益之惟其招損故言或撃<lb/>
　　之莫益之偏辭者偏于益已人莫我益也或撃之<lb/>
　　自外来者非已之類皆莫我益也故或之此無他<lb/>
　　君子言動與求皆主于心立心勿恒矣剛極而過<lb/>
　　求益不已凶之道也<lb/>
夬<lb/>
　　　兑　上　　乾　下<lb/>
<pb n="13a"/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>終凶</hi>　<hi>中/行</hi>　<hi>悔/亡</hi>　<hi>夬/夬</hi>　<hi>惕/號</hi>　<hi>前趾</hi>
　　夬之成卦乾在下兊在上以五陽爻决一隂爻其<lb/>
　　象為决去小人故謂之夬夬者决也待小人之道<lb/>
　　惟泰為得其正大壯四陽在下已戒乎用壯况夬<lb/>
　　之五陽上行其果于用决者乎此聖人所以深致<lb/>
　　其戒初爻言壯于前趾則以用壯為不勝二爻言<lb/>
　　惕號得中則能備為勿恤三爻言若濡有温則以<lb/>
<pb n="13b"/>
　　潛晦委曲為无咎四爻言其行次且則以退遜相<lb/>
　　先為悔亡至于五爻以莧陸夬夬為未光上爻以<lb/>
　　无號之凶為不可長聖人之于小人曷嘗必欲一<lb/>
　　决而去之哉與僥倖于一勝不若全善勝之道此<lb/>
　　夬之貴乎健而説决而和者也<lb/>
夬揚于王庭孚號有厲告自邑不利即戎利有攸徃<lb/>
彖曰夬决也剛决柔也健而説决而和揚于王庭柔乗<lb/>
五剛也孚號有厲其危乃光也告自邑不利即戎所尚<lb/>
<pb n="14a"/>
乃窮也利有攸徃剛長乃終也<lb/>
　　夬之為言决也以五剛爻决去一柔爻也有乾之<lb/>
　　健所以能决有兊之説所以能和决而能和惟舜<lb/>
　　為然以征有苗言之揚于王庭者謂柔乗五剛以<lb/>
　　衆君子而决一小人奉王命以正其罪舜之咨禹<lb/>
　　徂征是也孚號有厲者謂以大號警戒于衆使之<lb/>
　　知有厲而不敢以自安雖危而實光禹之㑹羣后<lb/>
　　誓師是也告自邑不利即戎者謂不以兵威為利<lb/>
<pb n="14b"/>
　　而告命行于自邑不犯所尚乃窮之戒益之贊禹<lb/>
　　班師帝乃誕敷文徳是也利有攸徃者五陽尚徃<lb/>
　　而陽長隂消是能决去小人而善其終舜之舞干<lb/>
　　羽于兩階而七旬有苗格是也其終至于四罪而<lb/>
　　天下咸服則向之所謂説者乃所以為健向之所<lb/>
　　謂和者乃所以為夬夬之義可推矣<lb/>
象曰澤上于天夬君子以施祿及下居徳則忌<lb/>
　　澤上于天夬如天之澤物小大无間君子以之施<lb/>
<pb n="15a"/>
　　祿及下初不待决而小人皆為君子之歸茍君子<lb/>
　　以剛徳自居屏絶小人而為小人所忌馴致兆釁<lb/>
　　非善用决者也<lb/>
初九壯于前趾徃不勝為咎<lb/>
　象曰不勝而徃咎也<lb/>
　　夬卦與大壯卦皆過乎陽者也二卦下三爻皆乾<lb/>
　　體其爻辭大畧相似大壯四陽爻在下初爻言壯<lb/>
　　于趾趾随足而動足未動而壯于前趾則不能慮<lb/>
<pb n="15b"/>
　　勝决矣尚徃尤有甚于趾此大壯所以征凶而夬<lb/>
　　則以徃不勝為有咎也<lb/>
九二惕號莫夜有戎勿恤<lb/>
　象曰有戎勿恤得中道也<lb/>
　　夬卦之九二爻與大壯卦之九二爻一也大壯二<lb/>
　　五爻為應所以貞吉夬之二五爻不相應剛果於<lb/>
　　决未免惕號惕者懼也號者警也有戎者謂上六<lb/>
　　爻之小人也九二爻得中道故莫夜有戎者可以<lb/>
<pb n="16a"/>
　　勿恤何者恃吾之警懼而使不能為吾之害也<lb/>
九三壯于頄有凶君子夬夬獨行遇雨若濡有愠无咎<lb/>
　象曰君子夬夬終无咎也<lb/>
　　夬卦與大壯卦下三爻相類故初爻與三爻皆言<lb/>
　　壯壯于頄者頄顴骨也剛之見于顔面者也徳未<lb/>
　　能勝而機已先露矣使小人見疑而為害其視大<lb/>
　　壯卦之三爻尤為有凶况以九居三正君子夬夬<lb/>
　　之象夬夬者二體皆夬太剛也而不病于太剛者<lb/>
<pb n="16b"/>
　　重剛居三之上下而三獨與上六一隂爻為應上<lb/>
　　六亦以兊説之澤而應于我隂陽和而雨者也獨<lb/>
　　行遇雨能無濡乎謂為小人所濡宜為君子所愠<lb/>
　　然終能决去小人而无咎此平勃所以定諸吕之<lb/>
　　變狄仁傑所以去二張之亂也<lb/>
九四臀无膚其行次且牽羊悔亡聞言不信<lb/>
　象曰其行次且位不當也聞言不信聰不明也<lb/>
　　九四爻亦五陽之一也至此與大壯卦為少異大<lb/>
<pb n="17a"/>
　　壯卦以四陽爻為壯又震體為動進則成决至夬卦<lb/>
　　之九四爻以兊體而說乎上之一隂當四陽並進<lb/>
　　之時𫝑不能安故曰臀无膚其行次且寧无悔乎<lb/>
　　兊體為羊與諸陽爻相聮為牽若能聮衆陽而前<lb/>
　　亦可同于大壯之悔亡然四爻之位既不當且兊<lb/>
　　體而説非能决者雖聞此言而不信象以為聰不<lb/>
　　明者言聰明為利欲所蔽故也<lb/>
九五莧陸夬夬中行无咎<lb/>
<pb n="17b"/>
　象曰中行无咎中未光也<lb/>
　　五爻夬之主也而何以言莧陸董遇曰莧為人莧<lb/>
　　陸為商陸二者澤草皆易决之物上六之象盖以<lb/>
　　六居上乃成卦中之小人而九五爻與衆陽爻决<lb/>
　　之又與九三爻同為重剛故亦同謂之夬夬然同<lb/>
　　三爻為臣位夬夬固所宜也五爻君位也當揚于<lb/>
　　王庭以正其罪顧乃過于用剛僅能决去一小人<lb/>
　　雖得尊位大中而于中為未光豈知其危乃光之<lb/>
<pb n="18a"/>
　　義在夬之道无咎而已矣<lb/>
上六无號終有凶<lb/>
　象曰无號之凶終不可長也<lb/>
　　上六爻隂居隂位以一柔乗五剛剛長乃終何待<lb/>
　　告令故曰无號凡决柔之道不能忘乎警戒曰孚<lb/>
　　號曰惕號皆告令之意至此爻則无號而自决是<lb/>
　　謂之終也終凶不可長則小人為君子之歸而君<lb/>
　　子之道長焉矣<lb/>
<pb n="18b"/>
姤<lb/>
　　　　乾　上　　巽　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　角　<hi>以杞包无臀无包有繫于包瓜魚  膚  魚  金柅</hi>
　　姤之成卦巽居下乾居上五陽爻在上而一隂爻<lb/>
　　遇于下故謂之姤姤者遇也卦言女壯而初爻以<lb/>
　　一隂為小人之道所以遇其戒然遇之義為不一<lb/>
　　初爻以民為象則諸爻皆以逺近于民而取義二<lb/>
<pb n="19a"/>
　　爻言包有魚則以近民為无咎四爻言包无魚則<lb/>
　　以逺民為起㓙五爻雖逺民而能資二爻以包之<lb/>
　　是謂以杞包瓜三爻與上爻則以逺民為厲且吝<lb/>
　　又所以𤼵明遇不遇之理若夫小人之道則初爻<lb/>
　　與四爻以正應相遇而凶諸爻皆非所自取焉故<lb/>
　　皆得无咎此姤之所以時義也<lb/>
姤女壯勿用取女<lb/>
彖曰姤遇也柔遇剛也勿用取女不可與長也天地相<lb/>
<pb n="19b"/>
遇品物咸章也剛遇中正天下大行也姤之時義大矣<lb/>
哉<lb/>
　　姤卦以一隂爻遇于下乃柔遇剛也下卦巽為長<lb/>
　　女女隂也所謂壯者盖姤與復二卦為反體復者<lb/>
　　君子之道必四陽而後為壯姤者小人之道一隂<lb/>
　　爻在下其勢雖未盛而已謂之女壯故言勿用取<lb/>
　　女不可與長也何以復言相遇之道所謂天地相<lb/>
　　遇品物咸章者謂建午之月萬物相見于文明之<lb/>
<pb n="20a"/>
　　地也所謂剛遇中正天下大行者謂九二爻剛中<lb/>
　　而與九五爻相遇于陽剛中正之地也兩女字若<lb/>
　　與勿用取女相反然小人方盛言取女則匹嫡並<lb/>
　　后耦國貳政所以階亂若至于遇則以禮接之如<lb/>
　　君之遇民臣之遇君歡然有恩以相接而分未嘗<lb/>
　　廢此柔剛之大時義之所以為大也<lb/>
象曰天下有風姤后以施命誥四方<lb/>
　　姤卦之下體為巽巽為風為申命之象后以施命<lb/>
<pb n="20b"/>
　　誥四方亦猶風之行周天乎薄海内外而無一物<lb/>
　　不遇者也<lb/>
初六繋于金柅貞吉有攸徃見凶羸豕孚躑躅<lb/>
　象曰繋于金柅柔道牽也<lb/>
　　初六爻之一隂方進即遇九二爻以陽剛止之柔<lb/>
　　道既牽有繋于金柅之象柅所以止車輪者金者<lb/>
　　剛也謂以剛而繋初爻也然初六爻與九四爻為<lb/>
　　正應四爻言包无魚二爻言包有魚則是舎正應<lb/>
<pb n="21a"/>
　　而近與二爻相比專以從二爻以貞而吉若欲徃<lb/>
　　而從四爻之正應則是四爻為凶然小人隂柔妄<lb/>
　　行終不可止故又戒之以羸豕孚躑躅豕者隂類<lb/>
　　也羸其角之羸謂四爻以正應在上必欲遂其孚<lb/>
　　而不安于所遇是以躑躅而不可制此四爻之所<lb/>
　　以起凶而初爻之所以見凶也<lb/>
九二包有魚无咎不利賔<lb/>
　象曰包有魚義不及賔也<lb/>
<pb n="21b"/>
　　包者以陽而包隂也故姤卦之二爻四爻五爻皆<lb/>
　　言包四爻无應于初爻以遇為先故四爻之于初<lb/>
　　爻則言包无魚二爻之于初爻則言包有魚魚者<lb/>
　　隂類也專指卦之初六爻初六爻以為姤之主諸<lb/>
　　陽爻皆與之遇九二爻上無應援比而包之以中<lb/>
　　行得民何咎之有然而不利賔者何也或以賔為<lb/>
　　九五爻九五爻中正何言不利所謂賔者實指九<lb/>
　　四爻也盖九四在外為乾體乾居西北為賔之位<lb/>
<pb n="22a"/>
　　九二爻在内為巽體巽居東南為主人之位初爻<lb/>
　　之民為二爻所包豈四爻之利哉以義言之盖一<lb/>
　　民不可以事二君初既主二則義不及四故四爻<lb/>
　　言包无魚而二爻言不利賔也<lb/>
九三臀无膚其行次且厲无大咎<lb/>
　象曰其行次且行未牽也<lb/>
　　夬卦姤爻之反也夬以上夬為决而四阻于五姤<lb/>
　　以初爻為遇而三阻于二以反對觀之故皆言臀<lb/>
<pb n="22b"/>
　　无膚其行次且三爻將何之乎以三爻之重剛又<lb/>
　　乗承皆以剛居柔未得相牽以行乃欲求遇于初<lb/>
　　爻安得无咎惟厲而知懼足以无咎矣而未免于<lb/>
　　咎故曰无大咎也<lb/>
九四包无魚起凶<lb/>
　象曰无魚之凶逺民也<lb/>
　　四爻與初爻為正應宜足以得初何以言包无魚<lb/>
　　魚者民之象也係乎逺與近而已近民者民亦近<lb/>
<pb n="23a"/>
　　之逺民者民亦逺之九二爻下比于初爻以中道<lb/>
　　得民而初為二所包一民不可以事二君何有于<lb/>
　　逺民者哉故二言有魚而四言无魚无魚者失其<lb/>
　　民也失其民失其心也民無常心撫后虐仇四以<lb/>
　　剛居柔不得乎中而自逺乎民是以宜有而不有<lb/>
　　失民無與難將作矣所以起凶<lb/>
九五以杞包𤓰含章有隕自天<lb/>
　象曰九五含章中正也有隕自天志不舎命也<lb/>
<pb n="23b"/>
　　九五爻居尊位天下莫不欲與之遇者也初六爻<lb/>
　　一隂也正應在四爻當姤之世不取其應而惟視<lb/>
　　其相遇之逺近初爻不應四爻而遇于二爻九五<lb/>
　　爻亦資二爻以包之是謂以杞包𤓰即巽木之義<lb/>
　　推之二爻以剛居中為杞之象初爻以柔居下為<lb/>
　　𤓰之象𤓰為蔓生之物附于杞則攀縁而升矣以<lb/>
　　二爻包初爻兹其義乎二五爻隂陽相得為章五<lb/>
　　爻居中守正不自衒其徳而寄之于二爻固所以<lb/>
<pb n="24a"/>
　　為含章之美而復曰有隕自天何耶五爻能含章<lb/>
　　而不汲汲焉求遇于初爻而二爻非正應乃能包<lb/>
　　初爻以應五爻是謂莫之致而至者若有隕自天<lb/>
　　而得所遇也盖在天曰命在人曰志篤吾之志而<lb/>
　　不舎天之命致命遂志故言不舎及其終也天人<lb/>
　　交相與而自有必遇之理遇之至者也<lb/>
上九姤其角无咎<lb/>
　象曰姤其角上窮吝也<lb/>
<pb n="24b"/>
　　姤其角者乾體為首在首之上則為角矣如角之<lb/>
　　上窮則弗遇也上九爻剛過于亢至是窮矣能無<lb/>
　　吝乎然而无咎者則居柔位喪健自保逺于初六<lb/>
　　爻不與物競雖窮而不為咎也<lb/>
　<lb/>
　<lb/>
　<lb/>
　周易總義卷十二<lb/>
</p>
<p>
</p>
  </div>
</body>
</text>
</TEI>
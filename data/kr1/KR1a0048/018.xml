<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷十八</head> <lb/>
    <p>
<pb n="1a"/>
欽定四庫全書<lb/>
　周易總義卷十八<lb/>
　　　　　　　　　　　　宋　易祓　撰<lb/>
　下經<lb/>
繫辭上<lb/>
天尊地卑乾坤定矣卑髙以陳貴賤位矣動靜有常剛柔<lb/>
斷矣方以類聚物以羣分吉㓙生矣在天成象在地成<lb/>
形變化見矣<lb/>
<pb n="1b"/>
是故剛柔相摩八卦相盪<lb/>
鼓之以雷霆潤之以風雨日月運行一寒一暑<lb/>
乾道成男坤道成女<lb/>
　　昔者聖人之作易也明天地之道而已天尊地卑<lb/>
　　而乾坤定所以著其設卦之始分為八卦重而為<lb/>
　　六十四卦則凢卦皆有天地卑髙之位先言卑而<lb/>
　　後言髙者凢卦之畫先下而後上也卑者陳于下<lb/>
　　而其位為賤髙者陳于上而其位為貴卦中六爻<lb/>
<pb n="2a"/>
　　之位也貴賤既列分陰分陽動者陽之常靜者陰<lb/>
　　之常而剛柔為可斷所以别卦爻之義也卦爻既<lb/>
　　别八方之位以類而聚八物之情以羣而分于是<lb/>
　　吉凶生焉自吉凶推之成象于天成形于地者無<lb/>
　　非變化之所發見是以剛柔相摩而為八卦八卦<lb/>
　　相盪而為六十四卦凡雷霆風雨日月寒暑則變<lb/>
　　化之成象者乾道成男坤道成女則變化之成形<lb/>
　　者此大易不窮之用也<lb/>
<pb n="2b"/>
乾知大始坤作成物<lb/>
乾以易知坤以簡能<lb/>
易則易知簡則易從易知則有親易從則有功有親則<lb/>
可乆有功則可大可乆則賢人之德可大則賢人之業<lb/>
易簡而天下之理得矣天下之理得而成位乎其中矣<lb/>
　　乾坤之道易簡而已知猶主也主萬物于始者也<lb/>
　　作猶生也生萬物而成之者也唯始物不貳故乾<lb/>
　　以易知唯生物不煩故坤以簡能以人事言之易<lb/>
<pb n="3a"/>
　　則易知與之同心者多是以有親有親則可久而<lb/>
　　為賢人之徳簡則易從與之協力者多是以有功<lb/>
　　有功則可大而為賢人之業言德業而歸之賢人<lb/>
　　者以賢人有進修之實是能充其徳業而至于乾<lb/>
　　坤之簡易故也<lb/>
聖人設卦觀象繫辭焉而明吉㓙<lb/>
剛柔相推而生變化<lb/>
是故吉㓙者得失之象也悔吝者憂虞之象也<lb/>
<pb n="3b"/>
變化者進退之象也剛柔者晝夜之象也六爻之動三<lb/>
極之道也<lb/>
　　卦之始設觀象自得而已初無所謂辭後有聖人<lb/>
　　繫之辭焉所以明立象之意盖失得之理㣲而吉<lb/>
　　㓙之騐著此吉㓙所以為得失之象憂虞存于人<lb/>
　　心而悔吝見于行事此悔吝所以為憂虞之象陽<lb/>
　　進則陰退陰進則陽退而變化形焉此變化所以<lb/>
　　為進退之象陽明則為晝陰晦則為夜而剛柔辨<lb/>
<pb n="4a"/>
　　焉此剛柔所以為晝夜之象是皆散見于六爻其<lb/>
　　動有不可掩焉以繫辭推之則極之道亦以觀象<lb/>
　　而後見也<lb/>
是故君子所居而安者易之序也所樂而玩者爻之辭<lb/>
也<lb/>
是故君子居則觀其象而玩其辭動則觀其變而玩其<lb/>
占是以自天祐之吉无不利<lb/>
　　君子者體易之君子也所安所玩皆純乎易是以<lb/>
<pb n="4b"/>
　　平居無事變隠于象占隠于辭居則觀其象而玩<lb/>
　　其辭及其有事而動象形于變辭形于占動則觀<lb/>
　　其變而玩其占唯君子能吉其㓙所以不言㓙而<lb/>
　　言吉<lb/>
彖者言乎象者也爻者言乎變者也<lb/>
吉㓙者言乎其失得也悔吝者言乎其小疵也无咎者<lb/>
善補過也<lb/>
是故列貴賤者存乎位齊小大者存乎卦辯吉㓙者存<lb/>
<pb n="5a"/>
乎辭<lb/>
憂悔吝者存乎介震无咎者存乎悔<lb/>
是故卦有小大辭有險易辭也者各指其所之<lb/>
　　彖者一卦之象也爻者毎爻之變也凢吉㓙悔吝<lb/>
　　无咎數者皆不外乎卦彖爻變爻之為位上貴而<lb/>
　　下賤故曰列貴賤者存乎位所以發明爻變之義<lb/>
　　也卦之為徳陽大而陰小故曰齊小大者存乎卦<lb/>
　　所以發明彖象之義也繫辭焉以明吉㓙故曰辯<lb/>
<pb n="5b"/>
　　吉㓙者存乎辭所以發明失得之義也悔吝介于<lb/>
　　吉㓙之間故曰憂悔吝者存乎介所以發明小疵<lb/>
　　之義也吝必至于㓙悔猶趨于吉故曰震无咎者<lb/>
　　存乎悔所以發明補過之義也卦有小大辭有險<lb/>
　　易辭也者各指其所之者何指其險易而使人知<lb/>
　　所避就也<lb/>
易與天地凖故能彌綸天地之道<lb/>
仰以觀於天文俯以察於地理是故知幽明之故原始<lb/>
<pb n="6a"/>
反終故知死生之說精氣為物游魂為變是故知鬼神<lb/>
之情狀<lb/>
與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛<lb/>
範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
　　易與天地凖故能彌綸天地之道乃一章總義于<lb/>
　　下文見之仰觀乎在天成象之文俯察乎在地成<lb/>
<pb n="6b"/>
　　形之理可以知幽明之故在人則原乎形氣之始<lb/>
　　反乎形氣之終可以知死生之說萬物出于天地<lb/>
　　聚則精氣為物散則游魂為變可以知鬼神之情<lb/>
　　狀此三者易之與天地凖者也與天地相似故不<lb/>
　　違乎易知周萬物而道濟天下故不過乎易旁行<lb/>
　　而不流則守乎易之正樂天知命故不憂則循乎<lb/>
　　易之常安土敦乎仁故能愛則推行乎易之藴範<lb/>
　　圍天地之化而不過髙逺曲成萬物而不遺㣲小<lb/>
<pb n="7a"/>
　　通乎晝夜之道而知變通之用此七者易之彌綸<lb/>
　　天地之道者也至于神無方而易無體易之道即<lb/>
　　天地之道矣<lb/>
一陰一陽之謂道<lb/>
繼之者善也成之者性也<lb/>
仁者見之謂之仁知者見之謂之知百姓日用而不知<lb/>
故君子之道鮮矣<lb/>
　　一陰一陽之謂道即乾坤二彖所言一嵗之功用<lb/>
<pb n="7b"/>
　　是已周子通書以人事釋之故言元亨誠之通利<lb/>
　　貞誠之復誠即易之所謂道也通即元亨之為善<lb/>
　　者也復即利貞之為性者也善所以闡是道故曰<lb/>
　　繼性所以全是善故曰成唯聖人足以盡之若仁<lb/>
　　者則見其善之發見而謂之仁知者則見其性之<lb/>
　　斂藏而謂之知百姓日用則由于仁知而莫知其<lb/>
　　所自此君子之道所以謂之鮮也一陰一陽豈有<lb/>
　　終息之機哉<lb/>
<pb n="8a"/>
顯諸仁藏諸用鼓萬物而不與聖人同憂盛徳大業至<lb/>
矣哉<lb/>
富有之謂大業日新之謂盛徳<lb/>
　　仁謂造化之體顯于外者徳之發也用謂造化之<lb/>
　　用藏于内者業之本也造化之理自然而然何容<lb/>
　　心哉故言鼓萬物而不與聖人同憂聖人有憂天<lb/>
　　下之心是以充賢人可久可大之徳而為盛徳大<lb/>
　　業之至所謂至者與造化無間而極于顯仁藏用<lb/>
<pb n="8b"/>
　　之妙此所以業言大而謂之富有徳言盛而謂之<lb/>
　　日新也<lb/>
生生之謂易<lb/>
成象之謂乾效法之謂坤<lb/>
極數知來之謂占通變之謂事隂陽不測之謂神<lb/>
　　生生者易之道也皆造化自然之理自成象之謂<lb/>
　　乾效法之謂坤極數知來之謂占則造化之顯諸<lb/>
　　仁者至于通變之謂事陰陽不測之謂神則造化<lb/>
<pb n="9a"/>
　　之藏諸用者此易之為道所以生生不窮也<lb/>
夫易廣矣大矣以言乎逺則不禦以言乎邇則靜而正<lb/>
以言乎天地之間則備矣<lb/>
夫乾其靜也專其動也直是以大生焉夫坤其靜也翕<lb/>
其動也闢是以廣生焉<lb/>
廣大配天地變通配四時陰陽之義配日月易簡之善<lb/>
配至徳<lb/>
　　易之為道言其廣則坤也言其大則乾也曰逺曰<lb/>
<pb n="9b"/>
　　邇曰備亦不外乎乾坤而已乾純乎陽者也方其<lb/>
　　靜則乾陽用九常主嵗功故專及其動則九變為<lb/>
　　六倚坤而立故直大之所由生也坤純乎陰者也<lb/>
　　方其靜則坤陰用六承天而順故翕及其動則六<lb/>
　　變為九從乾而出故闢廣之所由生也自其廣大<lb/>
　　推之不特配天地而已凢變通為四時之配陰陽<lb/>
　　之義為日月之配易簡之善為至徳之配皆乾坤<lb/>
　　廣大不窮之用也<lb/>
<pb n="10a"/>
子曰易其至矣乎夫易聖人所以崇徳而廣業也知崇<lb/>
禮卑崇效天卑法地<lb/>
天地設位而易行乎其中矣成性存存道義之門<lb/>
　　崇徳廣業易之至也徳非知不立故知欲其崇業<lb/>
　　非禮不成故禮欲其卑知崇則上極乎髙明所以<lb/>
　　效天禮卑則下極乎巽順所以法地盖易行于天<lb/>
　　地設位之始成之在人則為性人能即此性而充<lb/>
　　之存而又存是為道義之門盖道之察㣲者為知<lb/>
<pb n="10b"/>
　　義之節文者為禮由禮知而徳業自然之理也<lb/>
聖人有以見天下之賾而擬諸其形容象其物冝是故<lb/>
謂之象<lb/>
聖人有以見天下之動而觀其㑹通以行其典禮繫辭<lb/>
焉以斷其吉㓙是故謂之爻<lb/>
言天下之至賾而不可惡也言天下之至動而不可亂<lb/>
也擬之而後言議之而後動擬議以成其變化<lb/>
　　此所以推明爻象之意凢天下之紛然殽亂者賾<lb/>
<pb n="11a"/>
　　也徃來相代者動也聖人有以見天下之賾如睽<lb/>
　　之疑惑无妄之災眚固欲擬諸形容而莫能究其<lb/>
　　說于是象其物冝而取諸載鬼繫牛之類所以謂<lb/>
　　之象聖人有以見天下之動如泰之九二觀之九<lb/>
　　四固宜觀㑹通以行其典禮而泰否相反觀剥相<lb/>
　　仍于是繫辭以斷其吉㓙所以謂之爻卦雖賾而<lb/>
　　不可惡爻雖動而不可亂此擬議變化之要也<lb/>
鳴鶴在陰其子和之我有好爵吾與爾靡之子曰君子<lb/>
<pb n="11b"/>
居其室出其言善則千里之外應之况其邇者乎居其<lb/>
室出其言不善則千里之外違之况其邇者乎言出乎<lb/>
身加乎民行發乎邇見乎逺言行君子之樞機樞機之<lb/>
發榮辱之主也言行君子之所以動天地也可不慎乎<lb/>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭<lb/>
初六藉用白茅无咎子曰苟錯諸地而可矣藉之用茅<lb/>
何咎之有慎之至也夫茅之為物薄而用可重也慎斯<lb/>
<pb n="12a"/>
術也以徃其無所失矣<lb/>
勞謙君子有終吉子曰勞而不伐有功而不徳厚之至<lb/>
也語以其功下人者也徳言盛禮言恭謙也者致恭以<lb/>
存其位者也<lb/>
亢龍有悔子曰貴而无位髙而无民賢人在下位而无<lb/>
輔是以動而有悔也<lb/>
不出戸庭无咎子曰亂之所生也則言語以為階君不<lb/>
密則失臣臣不密則失身㡬事不密則害成是以君子<lb/>
<pb n="12b"/>
慎密而不出也<lb/>
子曰作易者其知盜乎易曰負且乗致寇至負也者小<lb/>
人之事也乗也者君子之器也小人而乗君子之器盜<lb/>
思奪之矣上慢下暴盜思伐之矣慢藏誨盜冶容誨淫<lb/>
易曰負且乗致寇至盜之招也<lb/>
　　此舉易中七爻以證君子之言動中孚二與五相<lb/>
　　應而曰樞機榮辱之主同人五與二相應而曰同<lb/>
　　心斷金之利所以述君子之言行也大過初六以<lb/>
<pb n="13a"/>
　　柔藉剛為慎謙之九三以剛下柔為厚所以述君<lb/>
　　子之言行貴乎謙而謹也若乾之上九戒乎亢節<lb/>
　　之初九戒乎出觧之六三戒乎宼又所以述其不<lb/>
　　能謙謹而為言行之累皆所以擬議言動以成其<lb/>
　　變化者也<lb/>
天一地二天三地四天五地六天七地八天九地十<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
<pb n="13b"/>
神也<lb/>
　　此本二章散列于後與上下文相類朱文公併以<lb/>
　　寘大衍之首<lb/>
　　天地生成之數一六為水二七為火三八為木四<lb/>
　　九為金五十為土一三五七九為天之竒數故曰<lb/>
　　天數五二四六八十為地之耦數故曰地數五五<lb/>
　　位相得而各以竒耦相合故天數二十有五地數<lb/>
　　三十成變化而行鬼神天地生成之功用也<lb/>
<pb n="14a"/>
大衍之數五十其用四十有九<lb/>
　　大衍八卦之衍數也每卦各六爻以六八推之為<lb/>
　　四十有八衍其二則為五十之成數所謂衍者實<lb/>
　　天地自然之理既曰大衍之數五十矣何以必去<lb/>
　　其一又曰其用四十有九矣何以復掛其一盖去<lb/>
　　一者非數之數掛一者數之所始二者之外然後<lb/>
　　用四十八以推天下不窮之數使易而專以數取<lb/>
　　則不過歩占之學而已是必有以統其數焉其大<lb/>
<pb n="14b"/>
　　衍之謂乎以周子之說考之五十去一者无極是<lb/>
　　已四十有九而卦一者太極是己掛一而用四十<lb/>
　　有八者生陰生陽是己以四十有八之數而宗本<lb/>
　　于一數以一數而摠攝于非數之數其㫖深矣詳<lb/>
　　見舉隅<lb/>
分而為二以象兩掛一以象三揲之以四以象四時<lb/>
歸竒於扐以象閏五嵗再閏故再扐而後掛<lb/>
　　筮法用四十九算而中分之寘兩手間以象兩儀<lb/>
<pb n="15a"/>
　　又取右手之一算而掛于左手小指間以象三才<lb/>
　　然後左右皆四揲之以象四時竒者左手既以餘<lb/>
　　數扐于第二指又以右手餘數歸之于扐所以象<lb/>
　　閏是謂一變一變之後第二第三揲皆用餘算中<lb/>
　　分不掛是謂再扐故曰五嵗再閏再扐而後掛詳<lb/>
　　見舉隅<lb/>
乾之䇿二百一十有六坤之䇿百四十有四凡三百有<lb/>
六十當期之日<lb/>
<pb n="15b"/>
二篇之䇿萬有一千五百二十當萬物之數也<lb/>
　　乾之䇿二百一十有六以老陽之數三十六乗六<lb/>
　　爻之數而得之也坤之䇿百四十有四者以老隂<lb/>
　　之數二十四乗六爻之數而得之也凡三百有六<lb/>
　　十以當期之日二篇者上下經也陽爻百九十二<lb/>
　　以老陽之數三十六乗之積六千九百一十有二<lb/>
　　隂爻百九十二以老陰之數二十四乗之積四千<lb/>
　　六百有八凡萬一千五百二十以當萬物之數詳<lb/>
<pb n="16a"/>
　　見舉隅<lb/>
是故四營而成易十有八變而成卦<lb/>
八卦而小成<lb/>
引而伸之觸類而長之天下之能事畢矣<lb/>
顯道神徳行是故可與酬酢可與祐神矣<lb/>
子曰知變化之道者其知神之所為乎<lb/>
　　此總結大衍一章之文也四營者分二掛一揲四<lb/>
　　歸竒也成易者謂四營成變三變成爻三爻為八<lb/>
<pb n="16b"/>
　　卦之一六爻為六十四卦之一以六十四卦之一<lb/>
　　為成卦則八卦之一為小成引而伸之觸類而長<lb/>
　　之謂之能事畢者天道雖隱可顯之以成物人事<lb/>
　　雖顯可神徳行以成已至于可與酬酢可與祐神<lb/>
　　唯知變化者知之此又聖人之極致非徒云筮法<lb/>
　　而已也<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
<pb n="17a"/>
是以君子將有為也將有行也問焉而以言其受命也<lb/>
如嚮无有逺近幽深遂知來物非天下之至精其孰能<lb/>
與於此<lb/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
易无思也无為也寂然不動感而遂通天下之故非天<lb/>
下之至神其孰能與於此<lb/>
夫易聖人之所以極深而研㡬也<lb/>
<pb n="17b"/>
唯深也故能通天下之志唯㡬也故能成天下之務唯<lb/>
神也故不疾而速不行而至<lb/>
子曰易有聖人之道四焉者此之謂也<lb/>
　　易有聖人之道四曰辭曰變曰象曰占自問焉如<lb/>
　　嚮言之則曰天下之至精自參伍錯綜言之則曰<lb/>
　　天下之至變至于寂然不動感而遂通天下之故<lb/>
　　則曰天下之至神神雖无方亦出于至精至變則<lb/>
　　又曰夫易聖人所以極深而研㡬也唯至精則能<lb/>
<pb n="18a"/>
　　極深以通天下之志唯至變則能研㡬以成天下<lb/>
　　之務是以不疾而速不行而至非神而何復以四<lb/>
　　者之道終焉參伍錯綜詳見舉隅<lb/>
子曰夫易何為者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
斷天下之疑<lb/>
是故蓍之徳圓而神卦之徳方以知六爻之動易以貢<lb/>
聖人以此洗心退藏於密吉㓙與民同患神以知來知<lb/>
<pb n="18b"/>
以藏徃其孰能與於此哉古之聰明睿知神武而不殺<lb/>
者夫<lb/>
是以明於天之道而察於民之故是興神物以前民用<lb/>
聖人以此齋戒以神明其徳夫<lb/>
　　易之為道開物于㡬㣲之先者神也成務于變通<lb/>
　　之後者知也以此冒天下則足以通天下之志定<lb/>
　　天下之業斷天下之疑盖蓍以七七四十九為竒<lb/>
　　其徳圓而神蓍以八八六十四為耦其徳方以知<lb/>
<pb n="19a"/>
　　六爻之在蓍卦具方圓神知之體故其義易以貢<lb/>
　　貢告也于是聖人以此洗心而退藏于密即易之<lb/>
　　所謂寂然不動者及其吉㓙與民同患則又易之<lb/>
　　所謂感而遂通天下之故者非吾心之神知乎吉<lb/>
　　㓙隱于未形則神以知來吉㓙顯于己著則知以<lb/>
　　藏徃若古之聰明睿知神武而不殺者是以明于<lb/>
　　天之道察于民之故是興神物以前民用又以此<lb/>
　　齋戒以神明其徳言唯聖人而後能全神知之用<lb/>
<pb n="19b"/>
　　也<lb/>
是故闔戸謂之坤闢戸謂之乾一闔一闢謂之變徃來<lb/>
不窮謂之通見乃謂之象形乃謂之器制而用之謂之<lb/>
法利用出入民咸用之謂之神<lb/>
　　乾坤之相代者陰與陽也陰生于午至酉為閉萬<lb/>
　　物隨之而入焉故曰闔戸謂之坤陽生于子至邜<lb/>
　　為啟萬物隨之而出焉故曰闢戸謂之乾坤闔則<lb/>
　　為陰乾闢則為陽故曰一闔一闢謂之變坤以闔<lb/>
<pb n="20a"/>
　　為徃乾以闢為來故曰徃來不窮謂之通措之天<lb/>
　　下則見者為象形者為器用之于粗則為法用之<lb/>
　　于精則為神神其陰陽不測者乎<lb/>
是故易有太極是生兩儀兩儀生四象四象生八卦<lb/>
八卦定吉㓙吉㓙生大業<lb/>
　　易者道也周子謂之无極无極而太極乃易道之<lb/>
　　形于一而未判者故合而言之曰易有太極自太<lb/>
　　極而下始有生數故分一為二而成一竒一耦者<lb/>
<pb n="20b"/>
　　為兩儀之畫兩儀之畫各加一竒一耦而為二畫<lb/>
　　者四此兩儀所以生四象又兩四象之畫各加一<lb/>
　　竒一耦而為三畫者八此四象所以生八卦八卦<lb/>
　　既列凢天地之消長古今之治亂人事之得失皆<lb/>
　　不逃乎吉㓙所定此吉㓙所以生大業也<lb/>
是故法象莫大乎天地變通莫大乎四時縣象著明莫<lb/>
大乎日月崇髙莫大乎富貴備物致用立成器以為天<lb/>
下利莫大乎聖人探賾索隱鉤深致逺以定天下之吉<lb/>
<pb n="21a"/>
㓙成天下之亹亹者莫大乎蓍龜<lb/>
是故天生神物聖人則之天地變化聖人效之天垂象<lb/>
見吉㓙聖人象之河出圖洛出書聖人則之<lb/>
易有四象所以示也繫辭焉所以告也定之以吉㓙所<lb/>
以斷也<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
<pb n="21b"/>
　　前章言吉㓙生大業何也夫子發明此理繼之以<lb/>
　　六莫大之說曰天地曰日月曰四時曰富貴曰聖<lb/>
　　人曰蓍龜而易實行乎六者之中又于六者之中<lb/>
　　必得備物致用之聖人履崇髙富貴之位然後能<lb/>
　　以二者之大用四者之大曰天生神物聖人則之<lb/>
　　是聖人有得乎蓍龜之大者也曰天地變化聖人<lb/>
　　效之是聖人有得乎四時變通之大者也曰天垂<lb/>
　　象見吉㓙聖人象之是聖人有得乎日月著明之<lb/>
<pb n="22a"/>
　　大者也曰河出圖洛出書聖人則之是聖人有得<lb/>
　　乎天地法象之大者也由是四象所以示繫辭所<lb/>
　　以告吉㓙所以斷唯聖人知盡吉㓙之理故證之<lb/>
　　大有吉无不利之說其釋已見上九爻義非所謂<lb/>
　　吉㓙生大業者乎<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利鼓之舞之以盡神<lb/>
<pb n="22b"/>
　　世之論易者知有書與言而已未足以見聖人之<lb/>
　　意于是因立象設卦繫辭而極言變通鼓舞之用<lb/>
　　此得象所以忘言得意所以忘象也<lb/>
乾坤其易之緼邪乾坤成列而易立乎其中矣乾坤毁<lb/>
則无以見易易不可見則乾坤或幾乎息矣<lb/>
　　緼畜也乾坤本不可以言成毁言成毁者書而已<lb/>
　　易不可見則乾坤或㡬乎息此易之所以不可不<lb/>
　　作也<lb/>
<pb n="23a"/>
是故形而上者謂之道形而下者謂之器化而裁之謂<lb/>
之變推而行之謂之通舉而措之天下之民謂之事業<lb/>
　　形而上者易之道也分陰分陽而下皆形而下者<lb/>
　　之器曰變通曰事業此道之所以无在而无乎不<lb/>
　　在也<lb/>
是故夫象聖人有以見天下之賾而擬諸其形容象其<lb/>
物冝是故謂之象聖人有以見天下之動而觀其㑹通<lb/>
以行其典禮繫辭焉以斷其吉凶是故謂之爻<lb/>
<pb n="23b"/>
極天下之賾者存乎卦鼔天下之動者存乎辭<lb/>
化而裁之存乎變推而行之存乎通神而明之存乎其<lb/>
人黙而成之不言而信存乎徳行<lb/>
　　上數語重出以起下文先言夫象者象不易見于<lb/>
　　是設卦觀象以窮夫賾爻不易知于是效其象而<lb/>
　　繫之以辭所以明夫動前言化而裁之謂之變推<lb/>
　　而行之謂之通以道之在易者言也此言化而裁<lb/>
　　之存乎變推而行之存乎通以易之在人者言也<lb/>
<pb n="24a"/>
　　神而明之存乎人不言而信存乎徳行吾心所以<lb/>
　　純乎易也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易總義卷十八<lb/>
</p>
<p>
</p>
  </div>
</body>
</text>
</TEI>
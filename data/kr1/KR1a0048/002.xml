<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷二</head> <lb/>
    <p>
<pb n="1a"/>
欽定四庫全書<lb/>
　周易總義卷二<lb/>
　　　　　　　　　　　　宋　易祓　撰<lb/>
　上經<lb/>
坤<lb/>
　　　　坤　上　　坤　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
                    <hi>坤亥建</hi>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
                    <hi>剥戌/建</hi>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
                    <hi>觀酉/建</hi>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
                    <hi>否申/建</hi>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
                    <hi>遯未/建</hi>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
                    <hi>姤午建</hi>
　　　<hi>龍戰</hi>　<hi>黄/裳</hi>　<hi>括/囊</hi>　含　<hi>直/方</hi>　<hi>履霜</hi>
<pb n="1b"/>
　　坤柔也不徒柔而已考之説卦其象不一故六爻<lb/>
　　之義聖人皆以臣道推之臣道主乎柔中而惡乎<lb/>
　　不中故初戒為履霜四戒乎括囊以其在各卦之<lb/>
　　下而未得其中者也三戒乎含章上戒乎龍戰以<lb/>
　　其在各卦之上而已過乎中者也惟二為直方五<lb/>
　　為黄裳雖位有上下不同以其在各卦之中而皆<lb/>
　　柔中之位所以為臣道之善然臣道貴乎中不可<lb/>
　　過於柔變通不窮此用六所以為坤之利也<lb/>
<pb n="2a"/>
坤元亨利牝馬之貞君子有攸徃先迷後得主利西南<lb/>
得朋東北喪朋安貞吉<lb/>
　　坤之元亨利貞與乾之元亨利貞同而貞之上加<lb/>
　　牝馬二字者坤以順為正也順乎乾而健行者也<lb/>
　　説卦乾為馬坤為牛惟其順而健行故卦辭不取<lb/>
　　坤之牛而取乾之馬然其體健而至順故不得同<lb/>
　　乎乾之馬而謂之牝馬也彖言柔順利貞而以牝<lb/>
　　馬地𩔖居其先利牝馬之貞者也此不言所利惟<lb/>
<pb n="2b"/>
　　乾而已餘皆見彖義<lb/>
彖曰至哉坤元萬物資生乃順承天坤厚載物德合无<lb/>
疆含𢎞光大品物咸亨牝馬地𩔖行地无疆柔順利貞<lb/>
君子攸行先迷失道後順得常西南得朋乃與𩔖行東<lb/>
北喪朋乃終有慶安貞之吉應地无疆<lb/>
　　坤以地而言亦猶乾以天而言也天以積氣始乎<lb/>
　　物氣則無方之可擬故謂之大地以積形生乎物<lb/>
　　形則有方之可擬故謂之至至哉坤元萬物資生<lb/>
<pb n="3a"/>
　　者乃乾元資始之所發見順承乎天而已矣是以<lb/>
　　厚德載物與天之无疆合徳而後有含𢎞光大之<lb/>
　　美蓋含以𢎞言光以大言則乾之品物流形至此<lb/>
　　而亨此坤以元亨而佐乾以六陽之月者也若六<lb/>
　　隂之月亦乾道變化而後坤隂得以用事故曰牝<lb/>
　　馬地類行地无疆柔順利貞言利貞則乾陽實行<lb/>
　　乎其間已夫陽者君子之道故以君子有攸徃發<lb/>
　　明下句利貞之義曰先迷後得主利言利在得主<lb/>
<pb n="3b"/>
　　而不利為主為主者先乎陽則迷而失道得主者<lb/>
　　後乎陽則順而得常此以從乾為主所以利也曰<lb/>
　　西南得朋東北喪朋安貞之吉言當貞于隂方不<lb/>
　　當貞于陽方貞于隂方則西南得朋同𩔖是從貞<lb/>
　　于陽方則東北喪朋乃為有終以從陽為慶安貞<lb/>
　　之吉應地无疆者也三无疆字異意夫具天地人<lb/>
　　之功用生生不窮坤元之至者哉<lb/>
象曰地勢坤君子以厚徳載物<lb/>
<pb n="4a"/>
　　坤地也地一而已故不取重象而言地勢君子厚<lb/>
　　徳載物亦以法地勢之厚所謂勢者雖非重象而<lb/>
　　已有重意乃所以見坤徳之為無所不載也<lb/>
初六履霜堅氷至<lb/>
　象曰履霜堅氷隂始凝也馴致其道至堅氷也<lb/>
　　魏志韓芝表易傳曰初六履霜隂始凝也又郭京<lb/>
　　舉正今本象曰履霜下多堅氷二字<lb/>
　　六老隂也八少隂也老變而少不變易以變為用<lb/>
<pb n="4b"/>
　　故隂爻不用八而用六六居卦下為姤建午之月<lb/>
　　一隂始生斯謂之初初雖未至于氷霜及乎履霜<lb/>
　　而為氷有消陽之漸正所以寓扶陽抑隂之意夫<lb/>
　　隂陽天地之道也為晝夜為寒暑皆消息徃來之<lb/>
　　常而聖人亦何所容心于抑揚哉蓋易于君子小<lb/>
　　人未嘗不深其辨陽者君子之道隂者小人之道<lb/>
　　小人易進如氷霜有馴致之理宜聖人所以惓惓<lb/>
　　致戒于坤之初六也<lb/>
<pb n="5a"/>
六二直方大不習無不利<lb/>
　象曰六二之動直以方也不習无不利地道光也<lb/>
　　禮記深衣直方下无大字鄭厚存古亦曰大字疑<lb/>
　　衍文六爻自履霜至𤣥黄皆叶音象文言皆無此<lb/>
　　字或曰大字别自為句<lb/>
　　坤以六二為中正亦猶乾以九五為中正君徳備<lb/>
　　于乾之九五故先言大而後至于聖臣徳備于坤<lb/>
　　之六二故先言直方而後至于大大者陽也何以<lb/>
<pb n="5b"/>
　　言于坤之六二坤隂物也六二純乎隂也隂極而<lb/>
　　變故象不言大而言動惟其動也從陽而大何待<lb/>
　　於習夫積習温習服習皆非自然之義自然而大<lb/>
　　故曰不習无不利地道光也光亦大之發見如此<lb/>
六三含章可貞或從王事无成有終<lb/>
　象曰含章可貞以時發也或從王事知光大也<lb/>
　　三以隂居陽而謂之章亦猶五以隂居陽而謂之<lb/>
　　文皆隂陽相比而為之者然六五中位故有文在<lb/>
<pb n="6a"/>
　　其中之美六三位不中正非任時之責故欲其含<lb/>
　　章不露可以守貞而已待時而發則其知之光大<lb/>
　　固足以從王事惟其體猶在下未可必進故或之<lb/>
　　也或之者居下承上從事可也代君而不敢成事<lb/>
　　故曰無成成功而不敢自居故曰有終<lb/>
六四括囊无咎无譽<lb/>
　象曰括囊无咎慎不害也<lb/>
　　以六居四在坤體正大臣之任而隂柔不中又在<lb/>
<pb n="6b"/>
　　重隂之間將安所為乎以人事言之象為括囊耳<lb/>
　　夫囊者所以盛物之具今乃括結其囊口以喻人<lb/>
　　之緘黙非特无咎也亦且无譽譽者咎之招也无<lb/>
　　咎所以无譽也至无咎无譽豈大臣之事乎行之<lb/>
　　以謹能不害而已也<lb/>
六五黄裳元吉<lb/>
　象曰黄裳元吉文在中也<lb/>
　　坤之六爻以臣道五與二一也黄者地之正色裳<lb/>
<pb n="7a"/>
　　者服之下飾以臣道而言惟二足以當之若言于<lb/>
　　六五則中而非正矣上而非下矣何取黄裳之象<lb/>
　　乎蓋隂居陽位隂陽相比而成文古之人臣如伊<lb/>
　　尹周公文在其中美暢于外雖居坤位之六五而<lb/>
　　不外乎六二之德是以二為臣位之正則所處為<lb/>
　　甚易五為臣位之極所處為甚難贊六五以黄裳<lb/>
　　則於甚難之中而能盡為臣之道所以大善而吉<lb/>
　　也<lb/>
<pb n="7b"/>
上六龍戰于野其血𤣥黄<lb/>
　象曰龍戰于野其道窮也<lb/>
　　上六坤隂之極也夏之十月六隂為坤正屬上六<lb/>
　　一爻何以有龍之象乎蓋八卦分屬十二月每卦<lb/>
　　各得四十五日有竒乾西北之方乃戍亥之交以<lb/>
　　卦位言之則十月為乾以卦義言之則十月為坤<lb/>
　　是十月之初坤方臨亥而乾已位乎西北隂陽相<lb/>
　　薄以乾為主是謂龍戰夫龍戰于野者謂坤土在<lb/>
<pb n="8a"/>
　　外為野其血𤣥黄者謂天地色雜為𤣥黄當是之<lb/>
　　時隂陽俱受傷係之以龍則陽道常伸説卦言戰<lb/>
　　乎乾勞乎坎則知坤隂不得以用事剥窮則繼之<lb/>
　　以復者此隂極陽生之理也<lb/>
用六利永貞<lb/>
　象曰用六永貞以大終也<lb/>
　　六者老隂也老極必變故六爻之外繼之以用六<lb/>
　　其義與乾之用同故利永貞永貞者變而從陽則<lb/>
<pb n="8b"/>
　　貞歸于元象言以大終者終以從陽而大此永貞<lb/>
　　所以利也<lb/>
文言曰坤至柔而動也剛至靜而德方後得主而有常<lb/>
含萬物而化光坤道其順乎承天而時行<lb/>
　　朱文公易本義曰剛方釋牝馬之貞<lb/>
　　此坤之四德以逆承順者也坤體至柔何以言剛<lb/>
　　動則從乎陽是以剛生焉靜則純乎隂是以方立<lb/>
　　焉方以剛而行非卦所謂牝馬之貞歟後得主而<lb/>
<pb n="9a"/>
　　有常非彖所謂後順得常之利歟含萬物而化光<lb/>
　　非彖所謂含𢎞光大之亨歟坤道其順乎承天而<lb/>
　　時行非𧰼所謂順承于天之元歟乾言四德則自<lb/>
　　元而至于貞坤言四德則自貞而復于元如六律<lb/>
　　六同陽道常饒故其律則順而左旋隂道常乏故<lb/>
　　其同則逆而右轉不特律同而已凡天下之言隂<lb/>
　　陽者无非以逆承亦順承之義也<lb/>
積善之家必有餘慶積不善之家必有餘殃臣弑其君<lb/>
<pb n="9b"/>
子弑其父非一朝一夕之故其所由來者漸矣由辯之<lb/>
不早辯也易曰履霜氷堅至蓋言順也<lb/>
　　積漸也坤初在下一隂之始其漸不戒履霜必至<lb/>
　　于堅氷如不善之家以漸積之其極遂至于稔成<lb/>
　　臣子之大惡文言釋之以順者順亦積習之漸使<lb/>
　　為惡者辨之于早所以易防順以處之所以難辨<lb/>
　　察其𫝑之漸而不至於積小人之福也<lb/>
直其正也方其義也君子敬以直内義以方外敬義立<lb/>
<pb n="10a"/>
而徳不孤直方大不習无不利則不疑其所行也<lb/>
　　六二之德曰直曰方曰大此不言大者大本六二<lb/>
　　之動故文言不列大於直方之下惟以正釋直以<lb/>
　　敬釋正以義釋方至于直方行于敬義之中敬義<lb/>
　　立而德不孤則知不孤乃所以為大蓋易以陽為<lb/>
　　大隂為小小則孤立而不通大則通行而不孤凢<lb/>
　　隂柔之疑于有行者以其孤而不大也今六二之<lb/>
　　動從陽而大則見于所行者不習无不利何疑之<lb/>
<pb n="10b"/>
　　有<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也<lb/>
　　六三非任時之責隂雖有美含之而已或從王事<lb/>
　　則不敢有其成及其成功則臣任其勞而王者得<lb/>
　　以優游無為亨其成于上亦猶地道無成而代天<lb/>
　　終物也地道也妻道也臣道也不言子之道者臣<lb/>
　　與子一而已矣<lb/>
<pb n="11a"/>
天地變化草木蕃天地閉賢人𨼆易曰括囊无咎无譽<lb/>
盖言謹也<lb/>
　　六四重隂也重隂居二體交際之地為天地閉塞<lb/>
　　上下不通之象賢者處此當潔身而退故曰𨼆四<lb/>
　　可𨼆而不能退乃在髙位以括囊為身計雖无咎<lb/>
　　无譽不過緘黙自守持禄保位苟容免過而已謂<lb/>
　　之謹可也非所以為賢也<lb/>
君子黄中通理正位居體美在其中而暢于四肢發於<lb/>
<pb n="11b"/>
事業美之至也<lb/>
　　乾坤定體純一不雜非他卦六爻之比乾之六爻<lb/>
　　皆君道也而二亦君也坤之六爻皆臣道也而五<lb/>
　　亦臣也或謂以六居五為臣則僭君以爻義推之<lb/>
　　守地道之中謂之黄中得守中之理謂之通理安<lb/>
　　乎臣位而不敢越謂之正位循乎臣職而不失其<lb/>
　　在下之體謂之居體四者人臣之大美烏有僭君<lb/>
　　之事哉盖古之臣事君不特如伊尹周公如三年<lb/>
<pb n="12a"/>
　　不言之時百官總已以聽皆坤之六五居臣位之<lb/>
　　極而盡為臣之道美之至者也<lb/>
隂疑于陽必戰為其嫌於无陽也故稱龍焉猶未離其<lb/>
𩔖也故稱血焉夫𤣥黄者天地之雜也天𤣥而地黄<lb/>
　　上亥建亥之月也坤隂雖極而乾陽已先位乎西<lb/>
　　北相疑不相得其勢必至于戰聖人作易嫌乎爻<lb/>
　　位之無陽故特係之以龍龍出而戰隂猶未離其<lb/>
　　𩔖故復係之以血其血𤣥黄者𤣥本天之正色黄<lb/>
<pb n="12b"/>
　　本地之正色戰而至於雜則隂陽俱傷以龍戰言<lb/>
　　之則陽常足以勝隂隂憊于上而陽復于下此天<lb/>
　　地所以無終息之機也<lb/>
屯<lb/>
　　　　坎　上　　震　下<lb/>
　　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　　<hi>泣血</hi>　<hi>屯其徃/膏  吉</hi>　<hi>即/鹿</hi>　<hi>女子利建貞  侯</hi>
　　屯之成卦坎在震上動而遇險為屯之象卦之言<lb/>
<pb n="13a"/>
　　利建侯者實主乎初以漢証之方髙帝在蜀漢之<lb/>
　　時乃初九盤桓利居貞之意二以柔順中正為女<lb/>
　　子貞不字十年乃字四皓之徒也三無應而即鹿<lb/>
　　知㡬而舍則為陳平韓信徃吝而窮者范增也四<lb/>
　　與初為應求婚媾而徃吉无不利此張良蕭何之<lb/>
　　所以為明也五本建侯之位其膏既屯所施未光<lb/>
　　與西楚交争之時也上六無應泣血待斃田横之<lb/>
　　徒而已知擅楚擅漢之説而後可以盡一卦之義<lb/>
<pb n="13b"/>
　　惟初以建侯為利濟險以動動乎險中此屯之所<lb/>
　　以亨歟<lb/>
屯元亨利貞勿用有攸徃利建侯<lb/>
彖曰屯剛柔始交而難生動乎險中大亨貞雷雨之動<lb/>
滿盈天造草昧宜建侯而不寧<lb/>
　　屯之剛柔始交謂震也難生謂坎也動乎險中者<lb/>
　　兼二體而言也大亨貞者釋元亨利貞之義也乾言<lb/>
　　四德純一不雜屯言四德而繼之以勿用有攸徃<lb/>
<pb n="14a"/>
　　則不能純乎乾之德大亨貞而已勿用有攸徃利<lb/>
　　建侯者侯君也此專以初爻為主所以亨屯雷雨<lb/>
　　之動滿盈乃天造草昧之時造謂造始草謂荒穢<lb/>
　　昧謂昏冥當是時也坎險在上震動于下有建侯<lb/>
　　不寧之象亨屯者其可遽進乎進則動而陷于險<lb/>
　　中故勿用有攸徃非終不徃也可徃而徃徃必有<lb/>
　　濟此初九所以專言建侯之利也<lb/>
象曰雲雷屯君子以經綸<lb/>
<pb n="14b"/>
　　彖言雷雨而象言雲雷何也盖坎水上升其象為<lb/>
　　雲雲在上而雷在下隂氣鬱結欲雨未雨之時所<lb/>
　　以為屯也君子以之經綸有解屯之理至雷雨之<lb/>
　　動則屯亨矣<lb/>
初九盤桓利居貞利建侯<lb/>
　象曰雖盤桓志行正也以貴下賤大得民也<lb/>
　　初卦之主也當屯難建侯之世以天德在下而盤<lb/>
　　桓難進即卦辭所謂勿用有攸徃者惟不輕于徃<lb/>
<pb n="15a"/>
　　故以居貞為利居貞者志在于行正而已此即仁<lb/>
　　義之舉漢之髙帝亦得是道入闗之始約法三章<lb/>
　　民始知其仁為義帝發喪與天下除殘賊民始知<lb/>
　　其義所以為得民之本然以位言之則下為賤而<lb/>
　　上為貴以德言之則隂為賤而陽為貴初以陽剛<lb/>
　　在三隂之下故曰以貴下賤又三隂在上互坤為<lb/>
　　衆以陽剛下之故曰大得民此卦辭及初爻所以<lb/>
　　專主利建侯也<lb/>
<pb n="15b"/>
六二屯如邅如乗馬班如匪寇婚媾女子貞不字十年<lb/>
乃字<lb/>
　象曰六二之難乗剛也十年乃字反常也<lb/>
　　屯難之世六二以乗初九之剛為寇遲囬不進有<lb/>
　　屯如邅如乗馬班如之象初其果寇難者乎當是<lb/>
　　之時使其大明當天以正應而從何適不可惟天<lb/>
　　造草昧上非其應莫適所主顧乃守常不變以小<lb/>
　　諒為正女子之貞而已記曰女子許嫁笄而字貞<lb/>
<pb n="16a"/>
　　而不字則非初之所能得然初之亨屯是謂建侯<lb/>
　　烏可以寇難視之哉難久必通天地復反其常五<lb/>
　　位既正然後知其匪寇而為婚媾十者互坤之成<lb/>
　　數故言十年乃字四皓之所以歸漢也<lb/>
六三即鹿无虞惟入于林中君子㡬不如舍徃吝<lb/>
　象曰即鹿无虞以從禽也君子舎之徃吝窮也<lb/>
　　三震體之極隂居陽位躁而妄動即鹿之象即鹿<lb/>
　　所以從禽也無應于上又遠于初是謂无虞以震<lb/>
<pb n="16b"/>
　　木乗互艮之山是謂入于林中將安之乎君子知<lb/>
　　㡬不如舍之舍亦互艮之止徃而不舍前遇坎險<lb/>
　　吝而窮之道也陳平韓信范增之所以異歟<lb/>
六四乗馬班如求婚媾徃吉无不利<lb/>
　象曰求而徃明也<lb/>
　　四應初者也二比初者也二爻皆以隂居隂位遲<lb/>
　　囬不進亦有乗馬班如之象二疑其寇而不字四<lb/>
　　以求婚媾而徃比與應不同而已當屯之世四從<lb/>
<pb n="17a"/>
　　正應固足以同濟屯難惟其柔順得正不肯枉道<lb/>
　　以伸已必待初之求婚媾而後徃焉所以謂之明<lb/>
　　明則深識乎時用之宜不徃則已徃必有濟所以<lb/>
　　言吉无不利子房蕭何其人也<lb/>
九五屯其膏小貞吉大貞凶<lb/>
　象曰屯其膏施未光也<lb/>
　　五本建侯之位有坎體潤澤之象而爻言屯其膏<lb/>
　　何也世方屯難自陷於險其膏既屯豈大明當天<lb/>
<pb n="17b"/>
　　之時哉雷雨之動滿盈天造草昧而初以天徳在<lb/>
　　下羣雄競逐如項氏改宰侯王當是時也處以柔<lb/>
　　順小貞之吉决以剛果大貞之凶惟初之桓盤居<lb/>
　　貞故象以施未光言之施光則屯難已解五位始<lb/>
　　正乃所以發明建侯不寧之意也<lb/>
上六乗馬班如泣血漣如<lb/>
　象曰泣血漣如何可長也<lb/>
　　上與二四皆隂居隂位隂柔不能以獨濟故皆有<lb/>
<pb n="18a"/>
　　乗馬班如之象方初之興也四以求而徃二以反<lb/>
　　常而字皆克有立惟上居屯之極而求以濟難勢<lb/>
　　窮力困無所得志正似田横之事何可長也泣血<lb/>
　　漣如而已<lb/>
蒙<lb/>
　　　　艮　上　　坎　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>擊蒙</hi>　<hi>童/蒙</hi>　<hi>困/蒙</hi>　<hi>勿用包/取女蒙</hi>　<hi>發蒙</hi>
<pb n="18b"/>
　　蒙之成卦艮在坎上見險而能止為䝉之象卦之<lb/>
　　四隂為蒙而二陽為訓蒙以周公証之乃訓蒙之<lb/>
　　義初與五則蒙之可訓者抗世子法於伯禽則初<lb/>
　　六發蒙之事教成王以父子君臣長㓜之道則九<lb/>
　　五童蒙之事此皆九二之所謂包蒙者也三與四<lb/>
　　則蒙之不可訓者殷之頑民弗率則六三不有躬<lb/>
　　之事四國不靖之變則六四困蒙吝之事此皆上<lb/>
　　九之所謂擊蒙者也考周公之始終而後足以盡<lb/>
<pb n="19a"/>
　　一卦之㫖然彖辭乃專主九二之剛中者是知包<lb/>
　　蒙固所以為包而擊蒙亦所以為包此時中所以<lb/>
　　為蒙之亨歟<lb/>
蒙亨匪我求童蒙童蒙求我初筮告再三瀆瀆則不告<lb/>
利貞<lb/>
彖曰山下有險險而止蒙蒙亨以亨行時中也匪我求<lb/>
童蒙童蒙求我志應也初筮告以剛中也再三瀆瀆則<lb/>
不告瀆蒙也蒙以養正聖功也<lb/>
<pb n="19b"/>
　　蒙之為義山下有險内險而外止也止有行之理<lb/>
　　險有亨之理以亨道而行是謂時中惟二五得中<lb/>
　　其志既應匪我求童蒙則二以道自任而不求乎<lb/>
　　五童蒙求我則五不能以勢自居而有求于二各<lb/>
　　盡其時中之道而已筮决也初筮告以剛中者謂<lb/>
　　二以剛中之道决于初也人生之初聰明未開是<lb/>
　　謂赤子之心非蒙歟老子曰含德之厚比于赤子<lb/>
　　則其淳樸未散去聖不遠特未有以發之耳于是<lb/>
<pb n="20a"/>
　　假初爻為發明之義葢發明于初其心未分告之<lb/>
　　足以决其疑者若至于再三而告之則其心已分<lb/>
　　適所以為瀆是以貴乎利貞利貞者以至正之道<lb/>
　　而内養其純全之德則蒙非蒙也蒙以養正聖功<lb/>
　　也<lb/>
象曰山下出泉蒙君子以果行育德<lb/>
　　象不言山下有泉而言山下出泉者泉出于山猶<lb/>
　　德之禀于天藴而未發蒙之象也孟子所謂原泉<lb/>
<pb n="20b"/>
　　者德也混混者蒙也不舍晝夜盈科而後進放乎<lb/>
　　四海果行也君子以果行育徳即蒙以養正之義<lb/>
初六發蒙利用刑人用説桎梏以徃吝<lb/>
　象曰利用刑人以正法也<lb/>
　　隂柔在坎險之下蒙之初也卦言初筮告者假初<lb/>
　　爻以明發蒙之義發蒙者奚取于利用刑人哉如<lb/>
　　刑于二女之刑本非刑威之刑象曰正法亦非用<lb/>
　　法之法使之取法于九二剛中之理用説其昏蒙<lb/>
<pb n="21a"/>
　　之桎梏而已過此以徃則為吝道是謂再三瀆瀆<lb/>
　　則不告此發蒙所以貴乎初也<lb/>
九二包蒙吉納婦吉子克家<lb/>
　象曰子克家剛柔接也<lb/>
　　包也者無所不包之謂也初與五為蒙之可訓者<lb/>
　　九二所以包之于始三與四為蒙之不可訓者上<lb/>
　　九所以擊之于終凡上九之擊蒙無非九二之所<lb/>
　　包故曰包蒙吉然二以初三四之隂柔為婦道納<lb/>
<pb n="21b"/>
　　婦吉也五以九二之陽剛為子道子克家也克家<lb/>
　　繼于两吉字之後則其吉莫大焉此爻惟周公盡<lb/>
　　之<lb/>
六三勿用取女見金夫不有躬无攸利<lb/>
　象曰勿用取女行不順也<lb/>
　　三與上為正應從上順也何以言勿用取女上體<lb/>
　　為艮艮止于上無下女之義三以坎體為水水陷<lb/>
　　而趨下比于同體之九二二之陽剛則金也於羣<lb/>
<pb n="22a"/>
　　隂則夫道也二在内卦之内而三反在外是謂見<lb/>
　　金夫不有躬烏用是取此不正之女哉以不順而<lb/>
　　行無得于二又失于上故曰无攸利<lb/>
六四困蒙吝<lb/>
　象曰困蒙之吝獨遠實也<lb/>
　　蒙之衆隂皆蒙也初與五比陽于上三則比陽于<lb/>
　　下六四隂柔不中介于二隂之間蒙之尤困者象<lb/>
　　言獨遠實者實陽也陽以長為實隂以消為虚卦<lb/>
<pb n="22b"/>
　　之衆隂皆比于陽而四獨逺焉欲從二之陽則下<lb/>
　　隔于六三欲從上之陽而上隔于六五與衆隂暱<lb/>
　　比而固守其蒙之困所以吝也<lb/>
六五童蒙吉<lb/>
　象曰童蒙之吉順以巽也<lb/>
　　五以柔居尊位而艮體為少男故曰童蒙非蒙也<lb/>
　　淳樸未散去聖不逺惟童蒙求我而後足以盡蒙<lb/>
　　以養正之義昔者成王之嗣位也拜手稽首惟周<lb/>
<pb n="23a"/>
　　公之訓亦不過順以巽而已考之爻義五互坤為<lb/>
　　順動而交二為巽順以巽待二而二以包蒙應五<lb/>
　　養之以正謂之聖功此五于羣隂之中所以獨言<lb/>
　　吉也<lb/>
上九撃蒙不利為寇利禦寇<lb/>
　象曰利用禦寇上下順也<lb/>
　　蒙至上九謂之擊者何也擊去其外邪而已九五<lb/>
　　童蒙之主發蒙于初以養正為聖功若是而撃之<lb/>
<pb n="23b"/>
　　是為寇也理不順也三之隂柔不中如女子之不<lb/>
　　有其躬四亦隂柔不中不正獨遠于陽剛之實此<lb/>
　　蒙之甚者殆非發蒙之所能及至是而言撃是禦<lb/>
　　寇也理之順也所謂上下順者以順為撃而三四<lb/>
　　皆歸于順革其邪而歸于正夫豈容心于撃者哉<lb/>
　<lb/>
　<lb/>
　周易總義卷二<lb/>
</p>
<p>
</p>
  </div>
</body>
</text>
</TEI>
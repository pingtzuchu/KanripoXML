<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷七</head> <lb/>
    <p>
<pb n="1a"/>
欽定四庫全書<lb/>
　周易總義卷七<lb/>
　　　　　　　　　　　　　宋　易祓　撰<lb/>
　上經<lb/>
噬嗑<lb/>
　　　　離　上　　震　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>何校</hi>　<hi>噬乾噬乾噬腊噬/肉  胏  肉  膚</hi>　<hi>履校</hi>
<pb n="1b"/>
　　噬嗑之成卦震雷在下離火在上卦本頤體一陽<lb/>
　　在四之位為頤中之間有噬嗑之象嗑者合也方<lb/>
　　其未合必貴乎噬考六爻之義有言噬者有不言<lb/>
　　噬者初爻言履校滅趾則除間之始未至于噬上<lb/>
　　爻言何校滅耳則除間之終噬有所不足言惟二<lb/>
　　爻之柔而得中則以噬膚之道噬之三爻之柔而<lb/>
　　不中則以噬腊肉之道噬之至四爻言噬乾胏則<lb/>
　　臣道貴乎剛决五爻言噬乾肉則君道貴乎柔恕<lb/>
<pb n="2a"/>
　　此二三四五在頤中則言噬初上爻在頤之上下<lb/>
　　則不言噬而言校六爻之義雖剛柔異體而皆能<lb/>
　　得所噬之道噬嗑而亨之義也<lb/>
噬嗑亨利用獄<lb/>
彖曰頤中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
　　頤中有物噬而後嗑所以言亨葢卦自否來五以<lb/>
　　陽剛分而之初初以陰柔分而之五于是成震離<lb/>
<pb n="2b"/>
　　之體有動而明之義為雷與電之象電者離也離<lb/>
　　為火為日為電不取諸火與日而取諸電者電與<lb/>
　　雷合故也言雷電則向之分者合而章以其卦義<lb/>
　　推之五爻以柔得中而上行雖不當位利于用獄<lb/>
　　也然用獄本于治頤中之間上下皆噬者而彖辭<lb/>
　　獨歸于九五者葢噬嗑之世噬物或過則其剛易<lb/>
　　于撓惟五以一隂居尊位而二陽居其上與下則<lb/>
　　剛柔相濟正柔中上行之義也葢其位雖不當而<lb/>
<pb n="3a"/>
　　利于用獄此噬嗑之所以亨也<lb/>
象曰雷電噬嗑先王以明罰勑法<lb/>
　　石經作電雷噬嗑<lb/>
　　噬嗑者所以除頤中之間刑獄者所以除天下之<lb/>
　　間卦辭言利用獄夫獄者豈常用之具哉蓋罰者<lb/>
　　刑之輕也法者刑之先也明罰勑法欲使之不犯<lb/>
　　于刑而已聖人體離之照而明其罰體震之威而<lb/>
　　勑其法者耳<lb/>
<pb n="3b"/>
初九履校滅趾无咎<lb/>
　象曰履校滅趾不行也<lb/>
　　初九與上九二爻皆曰校校一也上則言何初則<lb/>
　　言履以履為校也説者皆言校而不及履尚書大<lb/>
　　傳曰中刑雜履即傳所謂藨蒯之刑之𩔖是也履<lb/>
　　者治世之中刑而後世則刑之最輕者何以謂之<lb/>
　　履校滅趾滅者没也震體為足在初為趾履校至<lb/>
　　于滅趾使之不得行而已大傳以小懲大誡為小<lb/>
<pb n="4a"/>
　　人之福所以謂之无咎也<lb/>
六二噬膚滅鼻无咎<lb/>
　象曰噬膚滅鼻乘剛也<lb/>
　　以六爻言之五乃除間之主也四乃大臣之除間<lb/>
　　者也初二三上羣臣之除間者也頤中為間之物<lb/>
　　四言乾胏者是也六二柔體乃以噬膚之道噬之<lb/>
　　固未足以得其情惟其乘初爻之剛以初爻之滅<lb/>
　　趾為不悛又轉而為滅鼻二互三四得艮體為鼻<lb/>
<pb n="4b"/>
　　使之褫氣屏息而不得喘是深其刑以治之乃所<lb/>
　　以懲之也故无咎<lb/>
六三噬腊肉遇毒小吝无咎<lb/>
　象曰遇毒位不當也<lb/>
　　三亦柔體隂居陽位位既不當无乘剛之助當順<lb/>
　　中有物之時乃以噬腊肉之道噬之腊為小物全<lb/>
　　乾而不虞胏骨之見傷遂為所毒未免小吝然志<lb/>
　　在去間噬而必合亦无咎也<lb/>
<pb n="5a"/>
九四噬乾胏得金矢利艱貞吉<lb/>
　象曰利艱貞吉未光也<lb/>
　　此爻本為間者也一卦全體本頤之象陽剛居四<lb/>
　　為頤中有物爻言乾胏是已先儒釋乾胏為脯之<lb/>
　　有骨者其物至剛而難噬二三柔體僅得无咎惟<lb/>
　　四近君位其體為剛能以噬乾胏之道噬之故言<lb/>
　　得金矢周官大司宼以東矢聽民之訟以鉤金聴<lb/>
　　民之獄金堅矢直固足以得其情矣爻言利艱貞<lb/>
<pb n="5b"/>
　　而象以為未光者乾胏本至剛之物而又噬之以<lb/>
　　噬乾胏之道以剛敵剛豈以是為用獄者之光哉<lb/>
　　處以艱貞是以君子盡心焉諸爻言无咎而四獨<lb/>
　　言吉者以其同為間之位而終能除其間者也<lb/>
六五噬乾肉得黄金貞厲无咎<lb/>
　象曰貞厲无咎得當也<lb/>
　　六五君位也即彖辭所謂柔得中而上行者是已<lb/>
　　方其用獄有司既得其情矣以獄之成者告于六<lb/>
<pb n="6a"/>
　　五而六五惟柔中故以噬乾肉之道噬之是謂得<lb/>
　　黄金金者堅而不變也黄者中色也得中不變固<lb/>
　　可去間何以復言貞厲以六居五其位不當惟先<lb/>
　　貞後厲是以位雖不當而義得其當此正聖人明<lb/>
　　謹恤刑之意然言无咎而不言其吉天下未有得<lb/>
　　當而不吉者葢用獄之道必噬之而後合此九四<lb/>
　　爻之吉至此而後為无咎也<lb/>
上九何校滅耳凶<lb/>
<pb n="6b"/>
　象曰何校滅耳聰不明也<lb/>
　　小人之惡積罪大至上而極何校滅耳謂之耳不<lb/>
　　聰可也象以為聰不明者明何與于聰哉盖耳以<lb/>
　　聴物為聰聴以察為明惟用獄者以之若被罪之<lb/>
　　人以明用聰則詭計幸免是非貿亂足以惑人之<lb/>
　　聴惟蔽其聰而使之不明其情既專服其罪而後<lb/>
　　已此何校滅耳小人凶也<lb/>
賁<lb/>
<pb n="7a"/>
　　　　艮　上　　離　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>白賁</hi>　<hi>束/帛</hi>　<hi>皤/如</hi>　<hi>濡如</hi>　須　趾<lb/>
　　賁之成卦離為下艮為上以六爻比應剛柔相文<lb/>
　　而已考其爻之義初爻以陽剛應四則言賁其趾<lb/>
　　不以不義而行也二爻之柔隂比乎上下二陽而<lb/>
　　五不應焉則言賁其須必有所待而行也三爻雖<lb/>
　　陽剛无應而比乎上下之二隂故言賁如濡如言<lb/>
<pb n="7b"/>
　　必以正而後行也此下三爻離體皆有不進之義<lb/>
　　矣至上三爻艮體則全以止為義四爻應初比三<lb/>
　　言賁如皤如則白而不受飾也五爻無正應而比<lb/>
　　于上言束帛戔戔則白而不過于飾也上爻無正<lb/>
　　應而比于五言白賁无咎則白而終歸于无所飾<lb/>
　　也然豈飾哉始則因天下之質而飾之以文終則<lb/>
　　反天下之文而歸之于質離明艮止之義云耳<lb/>
賁亨小利有攸往<lb/>
<pb n="8a"/>
彖曰賁亨柔來而文剛故亨分剛上而文柔故小利有<lb/>
攸往天文也文明以止人文也觀乎天文以察時變觀<lb/>
乎人文以化成天下<lb/>
　　賁之為義離在下為文之盛艮在上為文之節卦<lb/>
　　本泰體上二爻相易為艮離離之上下二剛得一<lb/>
　　柔以文其中故曰柔來而文剛艮之二柔在下得<lb/>
　　一剛以文其上故曰分剛上而文柔則是外卦之<lb/>
　　上為艮之止故小利有攸往葢剛柔相錯所以為<lb/>
<pb n="8b"/>
　　天文也離明艮止亦所以為人文也奉天理人而<lb/>
　　任斯文之責者又在乎觀文之主而已惟能觀天<lb/>
　　文以察四時之變斯能觀人文以成天下之化由<lb/>
　　是君臣上下之間禮樂教化之際莫不燦然有文<lb/>
　　以相接豈徒文而遂已哉<lb/>
象曰山下有火賁君子以明庶政无敢折獄<lb/>
　　山下有火明不及逺所可明者庶政而已是以明<lb/>
　　其小而不及乎大夫獄者民命所係大政也書言<lb/>
<pb n="9a"/>
　　非佞折獄惟良折獄之事庸可忽乎哉是以君子<lb/>
　　盡心焉則无敢折獄懼其明不及逺而過于察此<lb/>
　　君子用賁之道也<lb/>
初九賁其趾舍車而徒<lb/>
　象曰舍車而徒義弗乗也<lb/>
　　初在卦之下未交乎上自賁而已故言賁其趾趾<lb/>
　　者所以行也二三四爻互坎體為車車在前而初<lb/>
　　載之固足以賁其行則以車為榮剥之上九爻君<lb/>
<pb n="9b"/>
　　子得輿是也不可車而車則以車為辱解之六三<lb/>
　　爻負且乘致宼至是也初比二而應四應四正也<lb/>
　　從二非正也舍二之易而從四之難義弗克乘則<lb/>
　　寧舍車而徒自賁在下亦惟其義而已<lb/>
六二賁其須<lb/>
　象曰賁其須與上興也<lb/>
　　下卦離體離之言麗者正在六二葢二以一柔退<lb/>
　　處二陽之中有待于上而後行故言賁其須易之<lb/>
<pb n="10a"/>
　　言須者皆須待之義也葢九三之陽剛在上有相<lb/>
　　賁相濡之象故曰與上興也與上興則剛柔相濟<lb/>
　　不輕于所麗庸可忽乎<lb/>
九三賁如濡如永貞吉<lb/>
　象曰永貞之吉終莫之陵也<lb/>
　　三以一陽居二隂之間隂陽相文謂之賁如然以<lb/>
　　陽居陽乂離體炎上為災必待上下二陰而後濟<lb/>
　　葢互坎為水有濡如之象然陽剛不中惟待二隂<lb/>
<pb n="10b"/>
　　相濡則其勢易以陵象以為終莫之陵者九三剛<lb/>
　　之正者也六二六四柔之正者也剛柔相比永守<lb/>
　　其正故曰永貞之吉<lb/>
六四賁如皤如白馬翰如匪宼婚媾<lb/>
　象曰六四當位疑也匪宼婚媾終无尤也<lb/>
　　皤白也六四隂居隂位未𫉬為賁且艮體為止故<lb/>
　　言白四互三五爻震體為動在下為左之馬足在<lb/>
　　上為白顚之的顙白馬也正應在初果于有行是<lb/>
<pb n="11a"/>
　　謂白馬翰如九三以互坎阻之故以宼言能無疑<lb/>
　　乎然九三亦以陽剛上行與初同徳與四相比非<lb/>
　　謂宼而害我乃為婚媾而親我其終比應相賁上<lb/>
　　承乎六五而无尤于我賁道之善者也<lb/>
六五賁于丘園束帛戔戔吝終吉<lb/>
　象曰六五之吉有喜也<lb/>
　　朱文公易本傳曰戔戔淺小之意今按字義水之<lb/>
　　小者曰淺貝之小者曰賤賤錢綫俴諓皆小貌<lb/>
<pb n="11b"/>
　　六五賁之主也宜若人文大備為賁今丘園為野<lb/>
　　外束帛乃素質戔戔非盛禮則所賁亦小矣何以<lb/>
　　為六五之象盖五以柔中在上隂道常乏加以艮<lb/>
　　體為止用儉為賁其徳固以吝而吉象以六五之<lb/>
　　吉為有喜者隂陽相得為喜六五比六四而六四<lb/>
　　與離體之九三爻相順而上承乎六五雖吝而能<lb/>
　　賁此終吉之道也<lb/>
上九白賁无咎<lb/>
<pb n="12a"/>
　象曰白賁无咎上得志也<lb/>
　　上九分剛而上以離明居止之極葢飾終反素謂<lb/>
　　之白賁雜卦言賁无色者是也葢下三爻言賁四<lb/>
　　與五則言賁與白至上九則先言白而後言賁則<lb/>
　　反文而歸之于無色淡汨在上自得其志而超出<lb/>
　　乎憂患之外是以无咎<lb/>
剥<lb/>
　　　　艮　上　　坤　下<lb/>
<pb n="12b"/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
　　　<hi>碩果</hi>　<hi>貫/魚</hi>　<hi>剥/膚</hi>　剥　<hi>剥/辨</hi>　<hi>剥足</hi>
　　剥之成卦坤在下艮在上一陽而為五隂所剥者<lb/>
　　也夏至一隂為始歴遁否觀至十月建亥而後五<lb/>
　　隂成剥將有消陽之漸一陽至此其𫝑甚危然天<lb/>
　　地無終息之機是豈終剥矣乎以六爻考之五陰<lb/>
　　自下而上初爻言剥以足者隂方來也二爻言剥<lb/>
　　牀以辨者隂浸長也三爻介乎二四爻之間而止<lb/>
<pb n="13a"/>
　　言剥者應乎上九爻之陽也四爻言剥牀以膚者<lb/>
　　隂之盛將以剥其身也五爻為君位而不言剥者<lb/>
　　下貫羣隂而比乎上爻也上以一陽居艮止之極<lb/>
　　而有所不能剥者建戌之月兑氣既終已交西北<lb/>
　　之乾至十月純坤隂陽相薄是謂龍戰龍戰而勝<lb/>
　　坤隂不得以用事而剥之上九爻即為復之初九<lb/>
　　爻五隂之不能剥一陽者其道如此也<lb/>
剥不利有攸往<lb/>
<pb n="13b"/>
彖曰剥剥也柔變剛也不利有攸往小人長也順而止<lb/>
之觀象也君子尚消息盈虚天行也<lb/>
　　葢剥之言剥者上剥字釋卦體也下剥字釋五隂<lb/>
　　剥陽之義也故曰剥剥也柔變剛也其義則下所<lb/>
　　以剥上邪所以剥正小人所以剥君子小人道長<lb/>
　　君子道消也何所徃而有利哉所以不利有攸往<lb/>
　　君子觀象順而止之而已坤順艮止即君子待小<lb/>
　　人之道也反足則與小人為敵東漢之黨錮是已<lb/>
<pb n="14a"/>
　　夫寒暑徃來之變其行有序天且不能驟為之而<lb/>
　　況于人乎夫有息必有消有盈必有虚乃天行之<lb/>
　　之常君子循乎天行而知消息盈虚之理此一陽<lb/>
　　雖徃而五隂不能剥君子之善用剥者也<lb/>
象曰山附于地剥上以厚下安宅<lb/>
　　山附于地者言其得所附而不可以終剥也以六<lb/>
　　爻言之五隂固所以剥一陽論卦之全體則坤為<lb/>
　　下為厚艮為宅為安下厚則上安上之一陽豈五<lb/>
<pb n="14b"/>
　　隂所能剥者哉象辭言上者正謂上九之君子故<lb/>
　　曰以厚下<lb/>
初六剥牀以足蔑貞凶<lb/>
　象曰剥牀以足以滅下也<lb/>
　　剥者自下而上者六爻皆乾體乾之初爻為姤以<lb/>
　　成内卦之巽巽為木其象為牀夫牀者身之所安<lb/>
　　亦君子之所處小人之害君子先去其所處之位<lb/>
　　初爻之一陽剥于下故言剥牀以足牀足在下則<lb/>
<pb n="15a"/>
　　為害尚未深以貞處之猶足以有行惟蔑貞則凶<lb/>
　　易于剥之初爻葢其戒之為甚切也<lb/>
六二剥牀以辨蔑貞凶<lb/>
　象曰剥牀以辨未有與也<lb/>
　　剥至于二與三四亦成巽體故言剥牀以辨辨者<lb/>
　　牀之幹也比牀之足則隂進而上矣如使二之見<lb/>
　　與于九五而後可以言進惟其未有與也是以剥<lb/>
　　牀之害已離于足而及于辨然二雖下體亦居中<lb/>
<pb n="15b"/>
　　得正其剥未深苟以貞處之亦足以有行惟蔑貞<lb/>
　　則凶此爻致戒與初同也<lb/>
六三剥之无咎<lb/>
　象曰剥之无咎失上下也<lb/>
　　剥至于三與四五亦成巽體然而不言剥牀者以<lb/>
　　有上九爻之正應也葢五爻皆為隂所剥惟上九<lb/>
　　未至于剥以一陽處羣隂之上而六三爻在羣隂<lb/>
　　之中失其上與下之隂類而獨與上九爻為正應<lb/>
<pb n="16a"/>
　　故易于此爻不言剥牀之象而獨舉其卦名一字<lb/>
　　謂在剥之道可以无咎葢咎者過也聖人未嘗絶<lb/>
　　人以君子之道三爻本羣隂之同𩔖而獨能應乎<lb/>
　　上爻能補過之君子也<lb/>
六四剥牀以膚凶<lb/>
　象曰剥牀以膚切近災也<lb/>
　　剥至于四正為巽體又離于牀之足與牀之辨而<lb/>
　　上及牀之膚矣夫至膚則切近于災與足辨不同<lb/>
<pb n="16b"/>
　　足辨之患未深惟蔑貞則凶猶有責望之意四則<lb/>
　　坐以待剥正臨所言八月有凶者無貞可蔑直謂<lb/>
　　之凶而已幸而六五之君居尊得中不為所剥故<lb/>
　　象言切近于災而已<lb/>
六五貫魚以宫人寵无不利<lb/>
　象曰以宫人寵終无尤也<lb/>
　　六五獨不言剥者五君位也不當待以剥君子之<lb/>
　　道而有下制羣隂之義羣隂不可以力勝順而止<lb/>
<pb n="17a"/>
　　之而已故曰貫魚以宫人寵宫人隂𩔖也魚亦隂<lb/>
　　物也以喻小人衆多當剥之時小人駢首而來五<lb/>
　　能用上九一陽以貫之若貫魚然而皆寵以宫人<lb/>
　　之寵其待人若過于厚然待之以厚而無與乎威<lb/>
　　福之柄正順而止之之道此小人安于下而无所<lb/>
　　尤于君子如是而徃无所徃而不利者也<lb/>
上九碩果不食君子得輿小人剥廬<lb/>
　象曰君子得輿民所載也小人剥廬終不可用也<lb/>
<pb n="17b"/>
　　剥上之陽即復初之陽也一陽未復猶在剥上剥<lb/>
　　極則坤也碩果不食不食則生生則不窮是豈可<lb/>
　　以終剥也哉以人事言之乃小人道消君子道長<lb/>
　　之時葢羣隂為民而下卦坤體為輿上以一陽乘<lb/>
　　之乃君子得輿之象得輿而為民所載矣則小人<lb/>
　　亦自剥其廬矣向所謂剥牀之凶者至此而終不<lb/>
　　可用是知人事無終窮之理即天地無終息之機<lb/>
　　陽長則隂消造化之自然也<lb/>
<pb n="18a"/>
復<lb/>
　　　　坤　上　　震　下<lb/>
　　　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
　　　<hi>迷復</hi>　<hi>敦/復</hi>　<hi>獨/復</hi>　<hi>頻/復</hi>　<hi>休/復</hi>　<hi>不逺復</hi>
　　復之成卦震下坤上自剥而復乎乾之初也乾至<lb/>
　　于剥窮上反下一陽生焉所以為天地生物之心<lb/>
　　在人則為本心幾息而復見之端故六爻皆以人<lb/>
　　事言之初之不逺復所以為成卦之主二之休復<lb/>
<pb n="18b"/>
　　而言下仁者比乎初之仁以求復也三逺于初而<lb/>
　　言頻復者得補過之道則于義可以无咎也四之<lb/>
　　獨復而言從道者應乎初之道以求復也五逺于<lb/>
　　初而言敦復者得坤厚之體則于中可以自考也<lb/>
　　上居卦極而迷不知復所以為凶是知諸爻皆係<lb/>
　　乎初故夫子稱顔子以不逺復之辭又告以克已<lb/>
　　復禮之仁仁果何為哉草木之實謂之仁而生意<lb/>
　　寓焉復之所以生生不窮者其道葢如此<lb/>
<pb n="19a"/>
復亨出入无疾朋來无咎反復其道七日來復利有攸<lb/>
徃<lb/>
彖曰復亨剛反動而以順行是以出入无疾朋來无咎<lb/>
反復其道七日來復天行也利有攸徃剛長也復其見<lb/>
天地之心乎<lb/>
　　朱文公易本義剛反為句<lb/>
　　復之所以言亨者陽剛自剥之上九而反于下者<lb/>
　　也合卦之二體震動而坤順順者在上動者在下<lb/>
<pb n="19b"/>
　　則陽剛可以上行而未可以遽行故言无疾而繼<lb/>
　　于出入之後入者謂自剥為復出者謂自復而臨<lb/>
　　于泰惟其有順動之道是以出入无疾而五隂皆<lb/>
　　順至于臨與泰則衆陽類進故言朋來无咎朋來<lb/>
　　至泰則陽道盛矣又自大壯而至于乾六乾終焉<lb/>
　　一隂始生在姤為姤歴遁否觀而至剥則一陽在<lb/>
　　上反下而為復故曰反復其道凡歴六爻而後為<lb/>
　　復之初九故又曰七日來復此天行之常君子因<lb/>
<pb n="20a"/>
　　剛長之時而順以行之是以无所徃而不利且君<lb/>
　　子小人之進退與隂陽之消長一也然一隂謂之<lb/>
　　姤者以其來于外而有適然相遇之勢一陽謂之<lb/>
　　復者以其生于内而為本然自有之物即是而推<lb/>
　　之陽常主生足以見天地生物之心者矣<lb/>
象曰雷在地中復先王以至日閉闗商旅不行后不省<lb/>
方<lb/>
　　雷在地中則有動而未行之象先王不先時而動<lb/>
<pb n="20b"/>
　　故至日閉闗商旅不行后不省方靜以待之而已<lb/>
　　至于朋來无咎則動而順者也<lb/>
初九不逺復无祗悔元吉<lb/>
　象曰不逺之復以修身也<lb/>
　　荀爽九家本以祗為㩼音支廣雅云㩼多也晁古<lb/>
　　易按祗古文多字<lb/>
　　初之一陽動于下復其失者也惟其在下其失未<lb/>
　　逺故曰不逺復如人之失道跬歩而復未至甚失<lb/>
<pb n="21a"/>
　　是以君子貴乎修身人之一身苟有未善而能修<lb/>
　　身以復乎善故无祗悔祗多也言无多悔而已惟<lb/>
　　无多悔進徳不已所以大善而吉也<lb/>
六二休復吉<lb/>
　象曰休復之吉以下仁也<lb/>
　　休止也二本震體隂居隂位守柔不動止乎中正<lb/>
　　故曰休復非無事于復也初之修身在下得克己<lb/>
　　復禮為仁之道而二比之當復之時二能以已下<lb/>
<pb n="21b"/>
　　仁雖止乎中正不求復而自有不容止之理是以<lb/>
　　休復而𫉬吉也<lb/>
六三頻復厲无咎<lb/>
　象曰頻復之厲義无咎也<lb/>
　　三以隂居陽不中不正居動之極頻動頻失頻失<lb/>
　　頻復知復<hi>闕</hi>　　　　　　　　　　者也天下<lb/>
　　之道二善與不善<hi>闕</hi>　　　　　　　是以復而<lb/>
　　乂其道甚危使其不能<hi>闕</hi>　　　　其咎何時而<lb/>
<pb n="22a"/>
　　已耶聖人開小人遷善之門<hi>闕</hi>
　　　　　不能改過知所自厲則頻復猶<hi>闕</hi>
　　　　　　　　善補過者也<lb/>
六四中行獨復<lb/>
　象曰中行獨復以從道也<lb/>
　　<hi>闕</hi>　　　　　　　　　　　行乎上下四隂之<lb/>
　　中而獨能<hi>闕</hi>　　　　　　　　　復之六四即<lb/>
　　剥之六三也<hi>闕</hi>
<pb n="22b"/>
　　隂而獨應乎<hi>闕</hi>
　　　　　之中而獨應乎<hi>闕</hi>
　　　　　　　　六爻之義惟初以陽<hi>闕</hi>
　　　　　　　　　　　　道中行獨復而已<lb/>
六五敦復无悔<lb/>
　象曰敦復无悔中以自考也<lb/>
　　<hi>闕</hi>　　　　　　　　　　　人皆以坤體而逺<lb/>
　　乎陽上逺乎<hi>闕</hi>　　　　　　　故曰敦臨五逺<lb/>
<pb n="23a"/>
　　乎陽而能復故曰敦復敦<hi>闕</hi>
　　之象而六五中位實坤厚之徳中以<hi>闕</hi>
　　　　　仁從道而有間不仁從道則資諸人者<hi>闕</hi>
　　　　　　　　　則得諸已者五以柔中居尊位<lb/>
　　故能<hi>闕</hi>　　　　　　　　自復乎善然去初陽<lb/>
　　為甚逺未足致<hi>闕</hi>
上六迷復凶有災眚用行師終有大敗以其國君凶至<lb/>
于十年不克征<lb/>
<pb n="23b"/>
　象曰迷復之凶反君道也<lb/>
　　上居復之極去陽為最逺迷復也葢復以初之一<lb/>
　　陽為主五雖去陽為逺中以自考得君之道亦可<lb/>
　　无悔至上六則極而不反是謂反君之道災眚凶<lb/>
　　敗固已並至又君道在上惟其迷復則常為小人<lb/>
　　所以以其國君凶其禍何如哉十為坤數之成至<lb/>
　　于十年而不克征非能復者也<lb/>
　周易總義卷七<lb/>
</p>
<p>
</p>
  </div>
</body>
</text>
</TEI>
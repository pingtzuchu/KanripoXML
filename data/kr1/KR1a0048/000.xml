<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易總義</head>
    <p>
<pb n="1a"/>
御題易祓周易總義八韻<lb/>
長沙撰總義觀象玩辭符總貫諸家解義通十翼扶人<lb/>
心即天地易理示規模多辯原成躁求精反涉麤彼非<lb/>
謂此是喜合率攻殊畧覽廿卷有頗嘉各弊無發明尚<lb/>
平正流布未𢎞敷設曰不言好安能槩置乎<lb/>
<pb n="2a"/>
欽定四庫全書　　　　經部一<lb/>
　周易總義　　　　　　易類<lb/>
　　提要<lb/>
　　　　<hi>臣</hi>等謹案周易總義二十卷宋易祓撰南宋<lb/>
　　　　館閣續録載祓字彦章潭州寧鄉人淳熈十<lb/>
　　　　一年上舍釋褐出身慶元六年八月除著作<lb/>
　　　　郎九月知江州周密齊東野語則載其諂事<lb/>
　　　　蘇師旦由司業躐擢左司諫師旦敗後貶死<lb/>
<pb n="2b"/>
　　　　葢館閣續録但記其入院出院之事宻所記<lb/>
　　　　則其究竟也祓人不足重其書世亦不甚傳<lb/>
　　　　故朱彞尊經義考注曰未見然其説易兼通<lb/>
　　　　理數折衷衆説每卦先括為總論復於六爻<lb/>
　　　　之下各為詮解於經義實多所發明與耿南<lb/>
　　　　仲之新講義均未可以人廢言也前有祓門<lb/>
　　　　人陳章序稱祓侍經筵日嘗以是經進講又<lb/>
　　　　稱祓别有易學舉隅四卷裒象與數為之圖<lb/>
<pb n="3a"/>
　　　　説與此書可以㕘考今未見傳本惟所撰周<lb/>
　　　　禮總義尚散見永樂大典中耳樂雷發有謁<lb/>
　　　　山齋詩曰淳熈人物到嘉熈聴説山齋亦白<lb/>
　　　　髭細嚼梅花讀總義只應姬老是相知葢指<lb/>
　　　　此二書山齋祓别號也則當時亦頗重其書<lb/>
　　　　矣乾隆四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
周易總義序<lb/>
易以總義名者總卦爻之義而為之説也昔者聖人作<lb/>
易得於仰觀俯察者八卦之畫而已後有聖人者作重<lb/>
之以爻係之以辭貫天理于人事之中而後知有顯必<lb/>
有㣲有體必有用惟能識義理之總㑹然後卦爻之指<lb/>
歸可得而明也山齋易公先生蚤嵗讀易講明是理久<lb/>
矣嘗舉大綱以示學者曰大易者元氣之管轄也聖人<lb/>
者大易之權衡也先生之學其梗概見於乾坤葢一隂<lb/>
<pb n="4b"/>
一陽之謂道乾則自元而至於貞坤則自元而反於元<lb/>
此天道所以流行而不息先生於二卦首發是理然則<lb/>
濂溪周子所謂元亨誠之通利貞誠之復者先生固已<lb/>
黙㑹之矣元亨利貞至理無妄五性于是乎始萬善于<lb/>
是乎出天下之事于是乎標凖易之六十四卦皆是物<lb/>
也先生侍經筵日嘗以是經進講燕居之暇復取是而<lb/>
研究之閲二十餘年優柔厭飫渙然氷釋于是畧訓詁<lb/>
明大義合諸家之異而歸之于一每卦各列爻義總為<lb/>
<pb n="5a"/>
一説標于卦首欲其倫類貫通而學者有所攷明焉既<lb/>
又為舉隅四卷裒象與數為之圖説葢與此書可以參<lb/>
攷云紹定戊子夏四月旦門人陳章謹序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易總義卷一</head> <lb/>
    <p>
<pb n="1a"/>
欽定四庫全書<lb/>
　周易總義卷一<lb/>
　　　　　　　　　　　　宋　易祓　撰<lb/>
　上經<lb/>
乾<lb/>
　　　　乾　上　　乾　下<lb/>
　　　<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <hi>乾已建</hi>
                    <graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <hi>夬辰/建</hi>
                    <graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <hi>大壯/建卯</hi>
                    <graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <hi>泰寅/建</hi>
                    <graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <hi>臨丑/建</hi>
                    <graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <hi>復子建</hi>
　　　亢　飛　躍　<hi>乾乾</hi>　見　潛<lb/>
<pb n="1b"/>
　　此伏羲所畫八卦重之為六十四周易以乾為首<lb/>
　　乾剛也不徒剛而已考之説卦其象不一故六爻<lb/>
　　之義皆以君道推之君道主乎剛中而以不中為<lb/>
　　戒初欲其勿用四疑其或躍以其在卦下而未得<lb/>
　　乎中三欲其惕厲上憂其亢悔以其在卦上而已<lb/>
　　過乎中惟二為見龍五為飛龍雖位有上下不同<lb/>
　　以其在卦中而皆剛中之位所以為君道之善然<lb/>
　　君道貴乎中不可過於剛變通不窮此用九所以<lb/>
<pb n="2a"/>
　　為乾之吉也<lb/>
乾元亨利貞<lb/>
　　此卦辭也舊説文王所作自坤以下諸卦同<lb/>
　　乾純乎四徳者也坤言四徳而列牝馬於元亨利<lb/>
　　貞之間以順承乾已非乾徳之純而聖人設卦乃<lb/>
　　復係之于屯隨臨革无妄五卦者蓋四徳無所不<lb/>
　　寓而其用散見於萬物程子易傳曰元者萬物之<lb/>
　　始亨者萬物之長利者萬物之遂貞者萬物之成<lb/>
<pb n="2b"/>
　　即是理而推之五卦之辭固與乾同然乾言四徳<lb/>
　　純一不雜五卦雖係以徳而下皆有戒之之辭夫<lb/>
　　子釋之謂諸卦之才不足以言元故以大訓之或<lb/>
　　云大亨貞或云大亨以正而皆不能純乎乾之徳<lb/>
　　此乾之所以為大而無侔也<lb/>
初九濳龍勿用<lb/>
　　此以下爻辭也舊説周公所作自坤以下諸卦同<lb/>
　　九老陽也七少陽也少常老變易以變為用故乾<lb/>
<pb n="3a"/>
　　爻不用七而用九以九為龍者龍陽物也乾純乎<lb/>
　　陽者也凢爻在卦下者皆謂之初今初之一陽起<lb/>
　　自黄鍾之宫乃雷在地中復之時陽氣至㣲象為<lb/>
　　濳龍以人事言之故曰勿用勿用者非不可用含<lb/>
　　蓄未試以養其全徳者也<lb/>
九二見龍在田利見大人<lb/>
　　二居地位之上已出于濳其象為見龍在田在田<lb/>
　　之時君徳未顯而爻言利見大人者乾爻不取臣<lb/>
<pb n="3b"/>
　　位二與五皆為君徳必至於五而後大人之徳備<lb/>
　　則二之大人亦龍徳之正中宜為天下之所利見<lb/>
　　者也<lb/>
九三君子終日乾乾夕惕若厲无咎<lb/>
　　九三六龍之一其不言龍何也三過乎二之中以<lb/>
　　九居之為重剛重剛不中乃至危之地一或不謹<lb/>
　　咎必隨至聖人作易謂三為人位之正故以人事<lb/>
　　為戒所以易龍之戒而係之以乾以其在上乾下<lb/>
<pb n="4a"/>
　　乾之間是謂終日乾乾終日朝而夕也猶且惕若<lb/>
　　所以言厲厲者知危而懼是以无咎大傳曰无咎<lb/>
　　者善補過也九三有之<lb/>
九四或躍在淵无咎<lb/>
　　九四已離下體故謂之躍猶在上體之下故謂之<lb/>
　　在淵淵卑于田二言在田則四當躍而上行今反<lb/>
　　謂之在淵者淵乃龍之所宅非在田之比在田不<lb/>
　　能變而在淵有可變之道故或之或之者疑而未<lb/>
<pb n="4b"/>
　　定之辭文言謂之進徳修業欲及時時可以進則<lb/>
　　在淵有或躍之理進无咎也<lb/>
九五飛龍在天利見大人<lb/>
　　九五乾之主也以天徳居中正之位是謂飛龍在<lb/>
　　天與二之見龍在田其位不同而皆言利見大人<lb/>
　　何邪或謂以二見五以五見二非也文言所謂善<lb/>
　　世而不伐則天下利見乎二又謂聖人作而萬物<lb/>
　　睹則天下利見乎五五與二果何以異觀乎在二<lb/>
<pb n="5a"/>
　　則中而未正謂之大在五則中正居上謂之大而<lb/>
　　能化所處不同故也<lb/>
上九亢龍有悔<lb/>
　　乾之一陽始於子卦氣為復自子至已正屬上九<lb/>
　　卦氣為乾乾之六陽至上而極其義為亢故曰亢<lb/>
　　龍龍何有于亢哉時或亢而徳不窮故稱龍焉龍<lb/>
　　為陽物極則能變必無致亢之理爻辭不言吝而<lb/>
　　言有悔者大傳於悔吝皆稱小疵然吝必至于凶<lb/>
<pb n="5b"/>
　　悔猶可以趨于吉此乾之所以貴于用九也<lb/>
用九見羣龍无首吉<lb/>
　　首上也用者不宜用者也易本以乾之上九剛過<lb/>
　　為亢亢則必變故六爻之外繼以用九取譬龍无<lb/>
　　首為義而春秋傳載乾之坤亦曰見羣龍无首是<lb/>
　　知陽爻之變皆用九而于乾之羣龍无首發其例<lb/>
　　然則説卦何以言為首曰為首者乾剛之本體也<lb/>
　　无首者剛變而從柔也此用九所以吉<lb/>
<pb n="6a"/>
彖曰大哉乾元萬物資始乃統天雲行雨施品物流形<lb/>
大明終始六位時成時乗六龍以御天乾道變化各正<lb/>
性命保合太和乃利貞首出庶物萬國咸寧<lb/>
　　此夫子所作之彖辭與卦下之辭通謂之彖自乾<lb/>
　　以下諸卦同<lb/>
　　大哉乾元者乾陽物也易以陽為大故曰大哉先<lb/>
　　以大哉歎美乾之元然後發明四者之徳萬物資<lb/>
　　始乃統天者所以釋乾之元也雲行雨施品物流<lb/>
<pb n="6b"/>
　　形者所以釋乾之亨也今考四時之序元者一陽<lb/>
　　生於建子之月卦氣為復故謂之始亨者六陽成<lb/>
　　于建已之月卦氣為乾故謂之終由始而終其間<lb/>
　　歴臨泰大壯夬皆六陽之位陽以大為體明為用<lb/>
　　大明終始則六陽之位以時而成當是之時乾乗<lb/>
　　六龍以御天所以成元亨之功用至一隂生于建<lb/>
　　午之月變乾之初爻為姤是為乾道之變化歴遯<lb/>
　　否觀剥是謂變而能化變有利之理化有貞之理<lb/>
<pb n="7a"/>
　　此皆功用斂藏之實是以曲成萬物各正性命保<lb/>
　　合太和故總而名之曰為利貞曰利曰貞固屬乎<lb/>
　　六隂之月而必言乾道變化者乾陽用事常主嵗<lb/>
　　功隂則時出而佐之是以五隂剥陽之時卦位之<lb/>
　　乾已先臨乎西北又至建亥之月遇坤而戰戰乎<lb/>
　　乾而勞乎坎則一陽復生而為元萬物隨元而出<lb/>
　　焉是為四徳之首首出庶物萬國咸寧者言域中<lb/>
　　之大事事物物各得其所此乾元所以始終而不<lb/>
<pb n="7b"/>
　　窮也<lb/>
象曰天行健君子以自強不息<lb/>
　　此夫子所作卦下之象也自坤以下諸卦同<lb/>
　　乾天也凢重卦皆取重義而此獨言天者天一而<lb/>
　　已周天三百六十有五度四分度之一天道左旋<lb/>
　　一日一周有至健者存君子自強不息所以法天<lb/>
　　行之健所謂健者雖非重象而有重意乃所以見<lb/>
　　乾徳之運行而不已也<lb/>
<pb n="8a"/>
濳龍勿用陽在下也見龍在田徳施普也終日乾乾反<lb/>
復道也或躍在淵進无咎也飛龍在天大人造也亢龍<lb/>
有悔盈不可久也用九天徳不可為首也<lb/>
　　此夫子所作爻下之象也自坤以下諸卦同<lb/>
　　卦之六畫三才之位也初二為地三四為人五上<lb/>
　　為天以乾六爻考之初之陽在下者陽氣濳㐲于<lb/>
　　下而未出于地二之徳施普者陽氣著見于地而<lb/>
　　普及于物此二爻地道也三之反復道者始渉人<lb/>
<pb n="8b"/>
　　位而反欲復乎二之中四之進无咎者已出人位<lb/>
　　而徃欲進乎五之中此二爻人道也五之大人造<lb/>
　　者正居天位而有興造之義上之盈不可久者動<lb/>
　　循天理而有持盈之戒此二爻天道也天徳不可<lb/>
　　為首者又指乾剛之變者言之變則通通則久乃<lb/>
　　天道不窮之用此用九所以繼于六爻之後也<lb/>
文言曰元者善之長也亨者嘉之會也利者義之和也<lb/>
貞者事之幹也君子體仁足以長人嘉會足以合禮利<lb/>
<pb n="9a"/>
物足以和義貞固足以幹事君子行此四徳者故曰乾<lb/>
元亨利貞<lb/>
　　此夫子所作釋卦辭之文言也并以下釋爻辭凢<lb/>
　　七坤同<lb/>
　　文言者因卦彖之所未言而重之以文也彖辭所<lb/>
　　釋元亨利貞則造化之功用文言所釋元亨利貞<lb/>
　　則君子體易之功用蓋天下之理元者始也亦謂<lb/>
　　之善物之止乎艮而出乎震善之長也亨者通也<lb/>
<pb n="9b"/>
　　亦謂之嘉物之齊乎巽而見乎離嘉之會也利者<lb/>
　　順而遂者也必以義而後濟物之役乎坤而悦乎<lb/>
　　兌義之和也貞者正而固者也必以事而後著物<lb/>
　　之戰乎乾而勞乎坎事之幹也是以在乾為元在<lb/>
　　君子則為仁仁者萬物所宗故體仁足以長人在<lb/>
　　乾為亨在君子為禮禮者百嘉所會故嘉會足以<lb/>
　　合禮在乾為利而君子以義處之義之得其宜而<lb/>
　　利存焉故利物足以和義在乾為貞而君子以事<lb/>
<pb n="10a"/>
　　處之事雖沓至而有貞夫一者存焉故貞固足以<lb/>
　　幹事行此四徳者君子之徳推本而論則乾之徳<lb/>
　　也故曰乾元亨利貞<lb/>
初九曰濳龍勿用何謂也子曰龍徳而𨼆者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔濳龍也<lb/>
　　濳龍勿用是謂龍徳而𨼆者也不易乎世則所守<lb/>
　　在我不隨世而變也故遁世无悶不成乎名則不<lb/>
<pb n="10b"/>
　　求聞于時雖舉世非之而不加損也故不見是而<lb/>
　　无悶蓋其憂之樂之在道而所行所違之正確乎<lb/>
　　自信是以勿用也<lb/>
九二曰見龍在田利見大人何謂也子曰龍徳而正中<lb/>
者也庸言之信庸行之謹閑邪存其誠善世而不伐<lb/>
徳博而化易曰見龍在田利見大人君徳也<lb/>
　　以九居二中而未正非五之比五中正之位也而<lb/>
　　二言龍徳正中者有正中之徳而已故曰庸言之<lb/>
<pb n="11a"/>
　　信庸行之謹閑邪存其誠所以釋在田善世而不<lb/>
　　伐德博而化所以釋利見蓋二在内卦之中為君<lb/>
　　德五在外卦之中為君位居正中之位者必有正<lb/>
　　中之德此文言于九二所以兩言君徳也<lb/>
九三曰君子終日乾乾夕惕若厲无咎何謂也子曰君<lb/>
子進徳修業忠信所以進徳也修辭立其誠所以居業<lb/>
也知至至之可與㡬也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
<pb n="11b"/>
无咎矣<lb/>
　　三居人位重剛而不中其道至危者也知危而惕<lb/>
　　厲者惟進徳修業而已蓋徳以心而言業以事而<lb/>
　　言忠信者則真實其本然之心所以進徳也修辭<lb/>
　　立其誠者則推廣其真實之理所以居業也知至<lb/>
　　而至之進徳之事也先知其有可至之道故可與<lb/>
　　㡬知終而終之居業之事也能知其有保終之道<lb/>
　　故可與存義此居上與在下皆得其道矣所以乾<lb/>
<pb n="12a"/>
　　乾惕厲雖危而无咎也<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進德修業欲及時也故无<lb/>
咎<lb/>
　　三與四皆人位也三居下卦之上乃惕厲之地故<lb/>
　　以進德修業戒其進四居上卦之下有或躍之理<lb/>
　　故以進德修業勉其進若四則乾道始革何常之<lb/>
　　有上下以位論謂離乎下體而入乎上體非為邪<lb/>
<pb n="12b"/>
　　也進退以爻論謂下退則三而上進則五非離羣<lb/>
　　也君子進德修業欲及乎時而已也此三之與四<lb/>
　　所以皆言无咎者也<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
睹本乎天者親上本乎地者親下則各從其𩔖也<lb/>
　　九五之利見大人與九二之利見大人相同二非<lb/>
　　君位而有君德者也物已利見其大人五以天德<lb/>
<pb n="13a"/>
　　居天位者也所謂大人者尤天下之所利見凢天<lb/>
　　下之同聲相應同氣相求其𩔖固不一水潤下而<lb/>
　　流濕火炎上而就燥龍翔于淵而雲滃虎嘯于山<lb/>
　　而風烈以至本乎天者親上本乎地者親下非有<lb/>
　　以使之而然而自有不能不然者故各從其𩔖而<lb/>
　　已人為聖人之𩔖聖人該天地萬物之理其所以<lb/>
　　利見者尤大也大而化之則聖矣故言聖人作而<lb/>
　　萬物睹聖與大非有異用在乎化與未化而已未<lb/>
<pb n="13b"/>
　　化者九二之德即所謂充實光輝之大已化者九<lb/>
　　五之德即所謂大而化之之謂聖也<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　　上之所以為亢者何也九五以陽剛居中正之位<lb/>
　　而上過乎五故曰貴而无位初在下為民而上遠<lb/>
　　于初故曰髙而无民二以在下得中為賢而上非<lb/>
　　二之應故曰賢人在下位而无輔當是時也不動<lb/>
<pb n="14a"/>
　　則已動則有悔悔而能變則知所以處亢矣<lb/>
濳龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　　此文言釋爻辭之二也<lb/>
　　上文言乾之德此則推明乾德之用也下者濳伏<lb/>
　　于地而勿用也時舍者出居于地而尚未用也行<lb/>
　　事者見諸人事而宜于用也自試者葢反求諸已<lb/>
<pb n="14b"/>
　　不輕于用也上治者居上治下而大其所用也窮<lb/>
　　之災者亢則有悔而不可過于用也用九而言天<lb/>
　　下治者得變通之用故以乾元言之元其始終不<lb/>
　　窮者歟<lb/>
濳龍勿用陽氣濳藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天德亢<lb/>
龍有悔與時偕極乾元用九乃見天則<lb/>
　　此文言釋爻辭之三也<lb/>
<pb n="15a"/>
　　上文言乾德之用此復言所用之時初在下者為<lb/>
　　陽氣濳藏二居中者為天下文明三欲進乎上者<lb/>
　　為與時偕行四已離乎下者為乾道乃革五中正<lb/>
　　在上者為位乎天徳上以陽過乎剛者為與時偕<lb/>
　　極至于用九而言乃見天則者剛而能柔天則之<lb/>
　　自然所以貴乎時用也<lb/>
乾元者始而亨者也利貞者性情也乾始能以美利利<lb/>
天下不言所利大矣哉<lb/>
<pb n="15b"/>
　　此文言再釋卦辭也<lb/>
　　乾德之所以為大者一理而四名也上文析而為<lb/>
　　四所以詳釋卦辭之義而未足以見其全體至此<lb/>
　　則比而為二葢萬物萌蘖之始其中已有發生長<lb/>
　　養之意故曰乾元者始而亨者也性以順為利情<lb/>
　　以正為貞皆收斂歸藏之時故曰利貞者性情也<lb/>
　　繼此又混而為一曰乾始能以美利利天下不言<lb/>
　　所利始者元也美者亨而嘉也不言所利者不可<lb/>
<pb n="16a"/>
　　以定所指名之也有利則有貞而貞亦寓于不言<lb/>
　　之中以全體論之信乎四德之所以大也<lb/>
大哉乾乎剛健中正純粹精也六爻發揮旁通情也時<lb/>
乗六龍以御天也雲行雨施天下平也<lb/>
　　此文言推廣卦辭也<lb/>
　　大矣哉之後復賛乾之全體謂乾道之大此七者<lb/>
　　是也自其當位者言之惟九五為然九為陽剛五<lb/>
　　為用健以九居五則其中而正九五位乎天德則<lb/>
<pb n="16b"/>
　　其體純粹而為至精之極然則何以謂之六爻發<lb/>
　　揮旁通其情以爻言之則五爻為旁通而九五得<lb/>
　　其正以卦言之則卦之全體得其正而六爻皆旁<lb/>
　　通也是以自初至上皆為龍德所以為剛健自濳<lb/>
　　至亢皆為龍徳之用所以為中正龍徳至于用九<lb/>
　　而變通不窮所以為純粹而精非全體之所發見<lb/>
　　者乎全體之中七者之功用行焉所謂大者無以<lb/>
　　加于此<lb/>
<pb n="17a"/>
君子以成德為行日可見之行也濳之為言也𨼆而未<lb/>
見行而未成是以君子勿用也<lb/>
　　此以下文言釋爻辭之四也<lb/>
　　初之濳龍勿用者未至于見也所謂成德為行日<lb/>
　　可見之行者乃見龍之義也若夫濳則𨼆而未見<lb/>
　　行而未成在君子豈可以遽用此所以反復發明<lb/>
　　濳龍之義耳<lb/>
君子學以聚之問以辨之寛以居之仁以行之易曰見<lb/>
<pb n="17b"/>
龍在田利見大人君德也<lb/>
　　二之見即初之濳也濳則德之未成者見則德之<lb/>
　　已成者學聚問辨固成徳之階寛居仁行乃日可<lb/>
　　見之行此以見龍在田利見大人為君德者所以<lb/>
　　别乎濳龍之未見未成者也<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　　九三乗承皆陽又陽居陽位重剛也已過乎二而<lb/>
<pb n="18a"/>
　　未及乎五故言不中上不在天謂非五也下不在<lb/>
　　田謂非二也以三為人位之正故以人事言之重<lb/>
　　剛不中危亦甚矣所以再三發明惕厲无咎之意<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　　四非重剛也以九居之乗承皆陽故亦言重剛且<lb/>
　　四之與三皆言上不在天下不在田而四獨言中<lb/>
　　不在人者上卦之下乾道乃革謂之躍則可以離<lb/>
<pb n="18b"/>
　　人而進乎天惟以其陽而居隂猶言在淵則未免<lb/>
　　疑或之或之者未定之辭四之疑固異乎三之危<lb/>
　　然而皆言无咎者知所戒懼故也<lb/>
夫大人者與天地合其德與日月合其眀與四時合其序<lb/>
與鬼神合其吉㓙先天而天弗違後天而奉天時天且<lb/>
弗違而况於人乎况於鬼神乎<lb/>
　　夫大人者九五也位乎天徳乃大而化之之聖也<lb/>
　　故上之文言曰聖人作而萬物睹至此則德合乎<lb/>
<pb n="19a"/>
　　天地明合乎日月序合乎四時吉㓙合乎鬼神先<lb/>
　　天而行天不能違乎聖人後天而行聖人有以奉<lb/>
　　乎天之時天與人與鬼神皆不能違則又極于聖<lb/>
　　而不可知之之神矣<lb/>
亢之為言也知進而不知退知存而不知亡知得而不<lb/>
知喪其惟聖人乎知進退存亡而不失其正者其惟聖<lb/>
人乎<lb/>
　　易之為道進有退之理存有亡之理得有喪之理<lb/>
<pb n="19b"/>
　　此上九所以為亢聖人處亢則何以不言得喪而<lb/>
　　言進退存亡之故蓋進退存亡則在我者也得喪<lb/>
　　則效之見于彼者也聖人以天徳處亢則得喪有<lb/>
　　所不足論此所以為進退存亡之不失其正即其<lb/>
　　惟聖人而两言之嘆美之不足而又嘆美之也<lb/>
　<lb/>
　<lb/>
　周易總義卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋胡傳考誤</head>
    <p>
<pb n="1a"/>欽定四庫全書　　　　　經部五<lb/>
　春秋胡傳考誤　　　　　春秋類<lb/>
　　提要<lb/>
　　　　<hi>臣</hi>等謹案春秋胡傳考誤一卷明袁仁撰仁<lb/>
　　　　有尚書砭蔡編已著録是書前有自序謂宋<lb/>
　　　　胡安國憤王氏之不立春秋承君命而作傳<lb/>
　　　　志在匡時多借經以申其説其意則忠而於<lb/>
　　　　經未必盡合其説良是至謂安國之傳非全<lb/>
<pb n="1b"/>　　　　書則不盡然安國是編自紹興乙夘奉勅纂<lb/>
　　　　修至紹興庚申而後繕本進御豈有未完之<lb/>
　　　　理哉然其抉摘安國之失如周月非冠夏時<lb/>
　　　　盟宿非宿君與盟宰渠伯糾宰非冡宰伯非<lb/>
　　　　伯爵夏五非舊史闕文齊仲孫來之非貶召<lb/>
　　　　陵之役齊桓不得為王徳管仲不得為王佐<lb/>
　　　　首止序王世子於末非以示謙晉卓子立已<lb/>
　　　　踰年非獨里克奉之為君季姬之遇鄫子非<lb/>
<pb n="2a"/>　　　　愛女使自擇壻鼷鼠食牛角非三桓之應正<lb/>
　　　　月書襄公在楚非以存魯君之名吳子使札<lb/>
　　　　非罪其讓國左傳莒展輿事以攻當為已攻<lb/>
　　　　齊豹非求名不得歸鄆讙龜隂非聖人自書<lb/>
　　　　其功獲麟而誇以簫韶河洛為傳者之陋皆<lb/>
　　　　深有理解他若㑹防一條義不係於胡傳蔡<lb/>
　　　　桓侯一條謂塟以侯禮亦以意為之别無顯<lb/>
　　　　証石之紛如本非大夫不應與孔父仇牧一<lb/>
<pb n="2b"/>　　　　例見經仁一概排之則吹求太甚矣乾隆四<lb/>
　　　　十六年九月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>原序<lb/>
左氏公羊氏穀梁氏皆傳春秋者也傳未必盡合乎經<lb/>
故昔人詩云春秋三傳束高閣獨抱遺經究終始卓哉<lb/>
宋胡安國憤王氏之不立春秋也承君命而作傳志在<lb/>
匡時多借經以申其說其意則忠矣於經未必盡合也<lb/>
况自昭定而後疎闕尤多嵗中不啻十餘事止一傳或<lb/>
二傳焉其間公如晉公如齊公㑹吳于鄫之類皆匪細<lb/>
事皆棄而不傳則非全書也明矣近世業春秋者所尊<lb/>
<pb n="3b"/>惟胡余懼其沿派而失源也作春秋胡傳考誤知我罪<lb/>
我亦任之而已袁仁撰<lb/>
</p>

  </div>
            <div>
<head>春秋胡傳考誤</head> <lb/>
    <p>
<pb n="1a"/>欽定四庫全書<lb/>
　春秋胡傳考誤<lb/>
　　　　　　　　　　　　　明　袁仁　撰<lb/>
春王正月<hi>隠公元年</hi>
　謂正月為建子之月是也謂春為夏時非也四時一<lb/>
　氣也氣有四始天之氣始於子地之氣始於丑人之<lb/>
　氣始於寅物之氣始於卯物不可以為始而天地人<lb/>
　則可以更建故周正建子朔用半夜春從子始得天<lb/>
<pb n="1b"/>　統也商正建丑朔用鷄鳴春從丑始得地統也夏正<lb/>
　建寅朔用平旦春從寅始得人統也故春王正月左<lb/>
　氏謂周正月是巳不然夫子雖聖豈敢擅改正朔乎<lb/>
　且謂夏時冠周月經當書冬王正月葢周之春廼夏<lb/>
　之冬也今書春王正月固周時周月矣又何疑乎而<lb/>
　又何從而附㑹之乎<lb/>
九月及宋人盟于宿<lb/>
　傳曰内稱及外稱人皆㣲者其地以國宿亦與焉微<lb/>
<pb n="2a"/>　者盟㑹不志于春秋此其志者有宿國之君也按宿<lb/>
　邑名也見穀梁今謂宿君與盟則謬矣八年宿男卒<lb/>
　榖梁傳云未能同盟以男卒也宿非同盟信矣夫元<lb/>
　年九月及宋人盟于宿不稱公則及而盟者魯臣也<lb/>
　十年夏翬帥師㑹齊人鄭人伐宋則㑹而伐者亦魯<lb/>
　臣倐而盟倐而伐皆聽其臣為之而公若無與焉春<lb/>
　秋微㫖也故此盟惟重宋而已若謂有宿君而後志<lb/>
　豈不悞哉<lb/>
<pb n="2b"/>冬公㑹齊侯于防<hi>隱九年</hi>
　傳㑹于防謀伐宋也按防當作祊字悞耳不然防乃<lb/>
　宋邑下文辛巳取防是也豈有謀伐宋而即㑹于宋<lb/>
　邑者哉防公羊作邴故知為祊也<lb/>
夏天王使宰渠伯糾來聘<hi>桓四年</hi>
　隱元年天王使宰咺來歸恵公仲子之賵公羊云宰<lb/>
　者何官也曷為以官氏宰士也葢宰不獨冢宰凡少<lb/>
　宰亦宰也宰夫亦宰也胡皆以為冢宰則悞矣周之<lb/>
<pb n="3a"/>　制冢宰總百官豈可一日離朝廷者而乃逺使列國<lb/>
　乎以伯為爵亦悞<lb/>
九月丁卯子同生<hi>桓六年</hi>
　傳曰唐虞禪夏后殷周繼春秋兼帝王之道賢可禪<lb/>
　則以天下為公而不拘於世及之禮子可繼則以天<lb/>
　下為家而不必於讓國之義此臆説也春秋王者之<lb/>
　書也王者繼而不禪故定嫡庶正名分春秋以王者<lb/>
　之道繩天下足矣何必禪哉書曰子同生所以謹世<lb/>
<pb n="3b"/>　及之禮也<lb/>
夏五<hi>桓十四年</hi>
　公榖皆以為傳疑胡氏因之遂謂疑而不益見聖人<lb/>
　之慎也夫傳疑者謂事之可疑者也事可疑則闕之<lb/>
　禮也五下漏月字有何疑而不益哉儒者泥文昧理<lb/>
　往往見悞書則悞説之三豕渡河蔽也久矣<lb/>
癸巳葬蔡桓侯<hi>桓十七年</hi>
　春秋諸侯凡葬皆稱公此獨稱侯啖助以蔡季之賢<lb/>
<pb n="4a"/>　知請諡也胡傳因之愚聞孔子曰死葬之以禮春秋<lb/>
　諸侯犯名僭上雖伯子男皆用公禮葬則書公者明<lb/>
　其僭禮也惟蔡季賢葬不僭禮故侯之豈獨以請諡<lb/>
　之故哉<lb/>
冬十有一月癸未齊無知弑其君諸兒<hi>莊八年</hi>
　徒人費遇賊于門先入伏公出而鬭死石之紛如死于<lb/>
　階下皆死節之臣然非孔父仇牧荀息之比父牧息<lb/>
　之存亡皆有關乎其君者故書之若費與紛如則微<lb/>
<pb n="4b"/>　者故不書耳今謂費等為逢君之惡為致亂之臣雖<lb/>
　死于難與自經于溝瀆而莫之知者猶不逮焉則過<lb/>
　矣若果為致亂之臣則春秋誅意之典安得不書以<lb/>
　懲天下惟其無關於治亂故畧之耳<lb/>
春王正月公敗齊師于長勺<lb/>
夏六月齊師宋師次于郎公敗宋師于乘丘<hi>皆莊十年</hi>
　按九年及齊師戰于乾時我師敗績胡傳云内不言<lb/>
　敗此言敗者為與讎戰雖敗亦榮也及十年齊人侵<lb/>
<pb n="5a"/>　我而敗之于長勺齊摟宋伐我而敗宋于乘丘胡一<lb/>
　則曰責魯一則曰交譏之悞矣齊人殺桓公是我不<lb/>
　共戴天之讎也彼不來攻猶将伐之况入我境而敗<lb/>
　之何譏乎胡特泥于詐戰曰敗之一言耳春秋事美<lb/>
　惡不嫌同詞有以敗而示與者有以敗而示奪者不<lb/>
　以文害詞可也况書我師敗績敗尚為榮今書敗齊<lb/>
　師豈為辱乎<lb/>
秋宋大水<hi>莊十一年</hi>
<pb n="5b"/>　胡傳凡外災告則書悞也春秋非諸侯之事乃天子<lb/>
　之事也故不獨紀一國之災而紀天下之災按經文<lb/>
　云夏五月戊寅公敗宋師于鄑秋宋大水我方敗宋<lb/>
　師則宋魯敵國也其不告可知矣梁山崩公羊謂為<lb/>
　天下紀異是也如謂外災告而後書則昭九年夏四<lb/>
　月陳災是時陳巳亡矣孰告而孰書之耶<lb/>
冬齊仲孫來<hi>閔元年</hi>
　胡傳云不稱使而曰來者見桓公使臣不以禮仲孫<lb/>
<pb n="6a"/>　事君不以忠也以桓公不能討賊為使臣不以禮仲<lb/>
　孫不能勸君討賊為事君不以忠此皆過刻之論非<lb/>
　春秋本㫖<lb/>
冬齊髙子來盟<hi>閔二年</hi>
　傳云齊桓公使将南陽之甲至魯而謀其國其命髙<lb/>
　子必曰魯可取則兼其國以廣地魯可存則平其亂<lb/>
　以善隣此誣之也既曰來盟則必主于平亂矣故公<lb/>
　榖皆以為善之若桓公有取魯之心當在髙子未來<lb/>
<pb n="6b"/>　之先不當在髙子受命之日矣<lb/>
夏六月邢遷于夷儀齊師宋師曹師城邢<hi>僖元年</hi>
　傳謂美齊桓有救患之功是也又謂以王命興師者<lb/>
　正能救而與之者權則悞矣葢權不離正非正外有<lb/>
　權也世至春秋王綱不振征伐㑹盟諸侯莫禀命焉<lb/>
　此夫子所隠也於其中有能攘夷狄尊中國而救災<lb/>
　恤患者則亟與之與之所以尊王也皆正也非權也<lb/>
冬十月不雨<hi>僖二年</hi>
<pb n="7a"/>春王正月不雨夏四月不雨<hi>僖三年</hi>
自十有二月不雨至于秋七月<hi>文二年</hi>
自正月不雨至于秋七月<hi>文十年</hi>
　傳據榖梁謂每時而一書憫雨也憫雨者有志乎民<lb/>
　者也厯時而總書不憂雨也不憂雨者無志乎民者<lb/>
　也以僖公之賢文公之怠而例觀之是則有然矣然<lb/>
　僖公之時書十月不雨則十一月十二月未必不雨<lb/>
　也書正月不雨其二月三月未必不雨也其書法自<lb/>
<pb n="7b"/>　應每時而一書文公之時十有二月不雨使正月至<lb/>
　六月其間或有雨焉則不得書自十有二月不雨至<lb/>
　于秋七月矣既厯時而不雨自應厯時而總書據事<lb/>
　紀實故謂之實録強生意義非讀春秋之法也<lb/>
冬十有二月公孫兹帥師㑹齊人宋人衞人鄭人許人<lb/>
曹人侵陳<hi>僖四年</hi>
　傳稱桓公致勤于鄭振中夏之威㑹于陽榖惇逺國<lb/>
　之信按兵于陘修文告之辭退舍召陵結㑹盟之禮<lb/>
<pb n="8a"/>　存此心以進善則桓有王徳而管氏為王佐矣此悞<lb/>
　也按救鄭㑹陽榖伐楚次陘屈完來盟桓公霸迹偉<lb/>
　矣然而皆所謂假之者也皆仲尼之徒所羞稱者也<lb/>
　如存此心以進善雖善亦粗功在王室業滿寰區適<lb/>
　足以濟其私而已矣故改此心以修徳則可存此心<lb/>
　以進善則不可<lb/>
公及齊侯宋公陳侯衞侯鄭伯許男曹伯㑹王世子于<lb/>
首止<hi>僖五年</hi>
<pb n="8b"/>　傳云書及以㑹者若曰王世子在是諸侯咸往㑹焉<lb/>
　示不可得而抗也此論甚正既而云後世論其班位<lb/>
　有次于三公宰臣之下亦有序乎其上者則将奚正<lb/>
　自天王而言欲屈逺其子使次乎其下示謙徳也自<lb/>
　臣下而言欲尊敬王世子則序乎其上正分義也此臆<lb/>
　説不可為訓名分之嚴一毫不可假一日不可廢奈<lb/>
　何屈逺其子以示謙哉春秋之法王人雖微必序于<lb/>
　諸侯之上此序王世子于其下者尊王世子也胡傳<lb/>
<pb n="9a"/>　前説是已非謙也<lb/>
晉里克弑其君卓<hi>僖十年</hi>
　傳云國人不君奚齊卓子而曰里克弑其君卓何也<lb/>
　是里克君之也此説謬也里克弑奚齊而曰殺其君<lb/>
　之子奚齊奚齊葢未踰年之君也卓則踰年改元矣<lb/>
　故書法如是若曰里克君之則宋督弑其君與夷宋<lb/>
　萬弑其君捷豈皆國人不君而督萬君之者耶<lb/>
夏六月季姬及鄫子遇于防使鄫子來朝<hi>僖十四年</hi>
<pb n="9b"/>　按左傳鄫季姬未寧公怒止之以鄫子之不朝也夏<lb/>
　遇于防而使來朝此所謂案也胡傳乃謂魯公鍾愛<lb/>
　其女使自擇配故得與鄫子遇于防而遂以季姬歸<lb/>
　之其意以季姬書名而未繫諸國為女而非婦故背<lb/>
　左氏而以意立説然豈有未嫁之女而與諸侯相㑹<lb/>
　者哉其誣罔甚矣春秋之法有宜稱字而不稱有不<lb/>
　宜稱字而稱者有宜繫國而不繫有不宜繫國而繫<lb/>
　者皆其與奪之微機也今執其稱字不繫國而疑其<lb/>
<pb n="10a"/>　為未適人之女則其讀春秋也亦固矣况如逆婦姜<lb/>
　于齊以夫人婦姜至自齊皆未婚而稱婦者也齊人<lb/>
　執子叔姬齊人來歸子叔姬皆既嫁稱字而不繫國<lb/>
　者也豈未之考耶<lb/>
齊人侵我西鄙公追齊師至酅弗及<hi>僖二十六年</hi>
　榖梁云人微者也其侵也稱人其追也稱師以公之<lb/>
　弗及大之也此論是也胡云少則稱人衆則稱師前<lb/>
　書齊人是見其弱以誘魯也後書齊師是伏其衆以<lb/>
<pb n="10b"/>　邀魯也此論未必然若伏其衆以邀魯何為追至酅<lb/>
　而弗及也哉既云弗及則齊人無伏可知矣下及楚<lb/>
　人戰于城濮楚師敗績亦先稱人後稱師先稱人微<lb/>
　子玉也後稱師大文之功也非先寡後衆之謂<lb/>
春王二月甲子晉侯及秦師戰于彭衙秦師敗績<hi>文二年</hi>
　傳曰敵加于巳而已有罪焉引咎責躬服其罪則可<lb/>
　矣已則無罪而不義見加諭之以辭命猶不得免焉<lb/>
　亦告于天子方伯可也若遽然興師而與戰是謂以<lb/>
<pb n="11a"/>　桀攻桀何愈乎愚謂敵人以不義來侵諭之辭命可<lb/>
　也告于天子方伯可也如謂不當興師則迂矣冦兵<lb/>
　壓境宗社安危所係不興師則坐而待之耳况前既<lb/>
　曰敵加于巳不得巳而起者謂之應兵言出于爾而<lb/>
　忘之邪然則晋果無罪乎曰有罪罪不在興師應敵<lb/>
　也秦師之來為報殽之役則所以致今日之戰者在<lb/>
　晉不在秦以晉為主而書及孰曰不當<lb/>
楚子入陳<hi>宣十一年</hi>
<pb n="11b"/>楚子圍鄭<hi>宣十二年</hi>
　按公羊傳例戰不言伐圍不言戰入不言圍滅不言<lb/>
　入書其重者楚子縣陳葢滅之矣而經止書入其于<lb/>
　鄭也入自皇門至于逵道葢即其國都矣而經止書<lb/>
　圍曷為悉從輕典胡傳以為臣弑君子弑父諸夏不<lb/>
　能討而夷狄能討之春秋取大節畧小過故從末減<lb/>
　此論未為全謬然知其一不知其二也按楚子雖縣<lb/>
　陳然卒從申叔時之言而復封陳則不言滅而言入<lb/>
<pb n="12a"/>　者葢實録也楚子雖入鄭卒退三十里而許之平則<lb/>
　不言入而言圍者亦實録也若謂討弑逆而從輕典<lb/>
　於陳猶合於鄭則非何以知其非也十一年楚子陳<lb/>
　侯鄭伯盟于辰陵則楚固恕其罪矣方盟而忽伐之<lb/>
　中或怒其不服焉耳隨武子所謂楚子討鄭怒其貳<lb/>
　而哀其卑叛而伐之服而舍之是也豈正其弑逆之<lb/>
　謂哉<lb/>
夏五月宋人及楚人平<hi>宣十五年</hi>
<pb n="12b"/>　傳謂宋華元楚子反自以情實私相告語取必于上<lb/>
　以成平國之功而其君不預知焉故不稱卿而稱人<lb/>
　此説非也按楚築室反耕者宋人懼使華元夜入楚<lb/>
　師登子反之牀而起之曰寡君使元以病告則華元<lb/>
　之出承君命也非其君不預知也華元以情告曰敝<lb/>
　邑易子而食析骸以爨子反亦告曰吾軍亦有七日<lb/>
　之糧子反以告莊王莊王怒子反曰以區區之宋猶<lb/>
　有不欺人之臣可以楚而無乎莊王曰諾舍而止亦<lb/>
<pb n="13a"/>　非其君不預知也觀楚子欲處而子反欲去則取必<lb/>
　于上或有之謂其君不預知則過矣聖人不以信易<lb/>
　食者寧使國人咸餓以死而卒不可懐詐以相與也<lb/>
　春秋之世猶有華元子反王道之在人心葢未盡冺<lb/>
　哉然則曷為人之其臣謀之而其君聼之獨書其君<lb/>
　則遺臣獨書其臣則遺君故書曰宋人及楚人平主其<lb/>
　臣而亦不遺君也曷不書宋及楚平而必曰人哉人<lb/>
　者主華元子反也事起于華元子反而後其君從之<lb/>
<pb n="13b"/>　故曰人又起于華元而子反從之故曰及<lb/>
春王正月鼷鼠食郊牛角改卜牛鼷鼠又食其角乃免<lb/>
牛<hi>成七年</hi>
　傳引許翰曰小害大下賊上食而又食三桓子孫相<lb/>
　繼之象也此未必然愚謂魯之郊禘非禮也故春秋<lb/>
　僖三十一年四月四卜郊不從宣三年正月牛傷乃<lb/>
　不郊成十年四月五卜郊襄七年四月三卜郊十一<lb/>
　年四月四卜郊定十五年正月牛傷哀元年正月牛<lb/>
<pb n="14a"/>　傷聖人皆謹而書之見祀非其分天地鬼神皆不相<lb/>
　佑其㫖微矣若以鼷鼠食牛角為小害大下賊上則<lb/>
　魯侯僭天子禮樂之明騐也諸侯僭天子然後大夫<lb/>
　僭諸侯於三桓乎何誅<lb/>
三月乙巳仲嬰齊卒<hi>成十五年</hi>
　嬰齊者公子遂之子公孫歸父之弟也公羊謂歸父<lb/>
　出奔齊魯人徐傷其無後也使嬰齊後之故書曰仲<lb/>
　嬰齊胡氏因之非也歸父弑君之賊其無後也何傷<lb/>
<pb n="14b"/>　且以弟後兄聖人因而不革非化工之筆矣宜主榖<lb/>
　梁之説穀梁云此公孫也其曰仲何也子由父疏之<lb/>
　也盖孫以王父字為氏正也子以父字為氏變也曰<lb/>
　疏之者隔而逺之也世近則親逺則疎子而字父推<lb/>
　而逺之云爾<lb/>
九月辛丑用郊<hi>成十七年</hi>
　公榖皆云用者不宜用也胡傳既因之矣又引或曰<lb/>
　葢以人饗叩其鼻血以薦也甚謬削之可也後書曰<lb/>
<pb n="15a"/>　始用人于社則前乃末之用矣<lb/>
冬仲孫蔑㑹晉荀罃齊崔杼宋華元衞孫林父曹人邾<lb/>
人滕人薛人小邾人于戚遂城虎牢<hi>襄二年</hi>
　中國為鄭之不服故城虎牢葢以威鄭非為鄭守也<lb/>
　非為鄭守安得而繫諸鄭乎傳稱據地設險可貴有<lb/>
　是險而不能守故不繫於鄭非也<lb/>
楚公子貞帥師圍陳十有二月公㑹晉侯宋公陳侯衞<lb/>
侯曹伯莒子邾子于鄬鄭伯髠頑如㑹未見諸侯丙戌<lb/>
<pb n="15b"/>卒于鄵<hi>襄七年</hi>
　世衰道微臣或弑其君子或弑其父故孔子懼而作<lb/>
　春秋春秋大義為誅亂臣賊子也然有不弑而書弑<lb/>
　者如趙盾以不越境書許世子以不嘗藥書鄭歸生<lb/>
　以憚勞懼讒書楚公子比以不能效死書齊陳乞以<lb/>
　廢長立㓜書之也有弑而不書弑者如衞桓則以嫡<lb/>
　母宋殤則以亟戰疲民齊襄則以行同鳥獸鄭夷則<lb/>
　以侮慢大臣蔡固則以淫而不父陳平國則以殺諫<lb/>
<pb n="16a"/>　臣而通于夏氏楚䖍則以多行無禮呉餘祭則以輕<lb/>
　近刑人晉州蒲則欲盡去羣大夫而立其左右是也<lb/>
　葢畫工能像萬物之形而化工則併其神而鑄之像<lb/>
　形者得其似鑄神者得其真春秋者化工之筆非畫<lb/>
　工之筆也故凡不弑而書弑者非以大逆誣臣子也<lb/>
　迹不弑而心弑聖人誅其心而懼之也弑而不書弑<lb/>
　者非縱之也殘賊之人謂之匹夫誅匹夫不可謂弑<lb/>
　君也按左氏鄭僖公為太子時適晉不禮子罕適楚<lb/>
<pb n="16b"/>　不禮子豐及将㑹鄬子駟相文不禮焉傳者諫不聽<lb/>
　又諫弑之則殘賊之人與鄭夷陳平國等耳書曰卒<lb/>
　于鄵其㫖微矣胡傳從公榖謂僖公欲從中國其大<lb/>
　夫欲從楚而弑之豈不悞哉審如是則鄭僖乃賢君<lb/>
　矣孔子安得而不正其大夫之罪哉胡氏此傳葢曲<lb/>
　説也<lb/>
十有二月甲寅天王崩乙未楚子昭卒<hi>襄二十八年</hi>
　按夏厯十二月無甲寅非無乙未也左氏謂王人來<lb/>
<pb n="17a"/>　告䘮問崩日以甲寅告故書之懲過也其説是巳胡<lb/>
　謂閏月之騐非也<lb/>
春王正月公在楚<hi>襄二十九年</hi>
　傳云嵗之首月公在他國者有矣此獨書公在楚者<lb/>
　外為夷狄所制以俟其葬而不得歸内為強臣所逼<lb/>
　欲擅其國而不敢入故特書所在以存君也愚謂上<lb/>
　書十有二月甲寅天王崩乙未楚子昭卒下書春王<lb/>
　正月公在楚不奔天子之䘮而奔楚人之䘮據事直<lb/>
<pb n="17b"/>　書而罪見矣故嵗首之月公在他國不書而此獨書<lb/>
　所以正名分也豈獨以夷狄所制強臣所逼而巳哉<lb/>
呉子使札來聘<hi>襄二十九年</hi>
　按左氏備載季札之事葢賢者也公羊云呉無君無<lb/>
　大夫此何以有君有大夫賢季子也榖梁云呉其稱<lb/>
　子何也善使延陵季子故進之也胡氏謂季札辭國<lb/>
　而生亂故不稱公子以貶之春秋之時僭亂多而遜<lb/>
　讓少夫子嘗曰能以禮讓為國乎何有而於夷齊泰<lb/>
<pb n="18a"/>　伯實亟稱焉葢重讓也於延陵季子而復譏之其責<lb/>
　人不太甚乎上書晉侯使士鞅來聘下書呉子使札<lb/>
　來聘君皆書爵臣皆書名而又書使實以使之得人<lb/>
　也公榖之説是矣<lb/>
十有一月莒人弑其君宻州<hi>襄三十一年</hi>
　左氏稱莒子生去疾及展輿既立展輿又廢之莒子<lb/>
　虐國人患焉展輿因國人以攻莒子弑之乃立信斯<lb/>
　言也則子弑其父也而春秋有不書者乎此安國先<lb/>
<pb n="18b"/>　生所心疑而未解也故引趙匡謂以字乃之字𫝊寫<lb/>
　悞耳展輿因國人之攻莒子弑之乃立其意是也其<lb/>
　説非也按以作㠯㠯已古共一字正則為巳倒則為<lb/>
　㠯也其義則舊説象气之出而收止也又用也葢一<lb/>
　字而兩義也今執用之義則誠如胡氏所疑若通以<lb/>
　收止之義則展輿因國人巳攻莒子弑之乃立乃字<lb/>
　與以字正相應國人弑莒子于先而展輿立于後則<lb/>
　書莒人弑其君宻州正實録耳<lb/>
<pb n="19a"/>冬十有一月己酉楚子麇卒<hi>眧元年</hi>
　楚令尹圍将聘于鄭未出境聞王有疾而還入問王<lb/>
　疾縊而弑之并其二子而自立是弑也今書卒者何<lb/>
　胡氏以為中國不能致討他年又得大㑹諸侯于申<lb/>
　若正以弑君将恐天下後世以簒逆之賊非獨不必<lb/>
　致討又可從之以主㑹盟而無惡矣此説非也厯考<lb/>
　春秋所書弑君而後與㑹盟者衆矣何所不書而彼<lb/>
　書大率弑而不書者皆所謂匹夫也弑者不足責矣<lb/>
<pb n="19b"/>　見弑者有罪則沒其弑而不書此孔子自謂竊取之<lb/>
　義非史官之舊文也况圍之弑逆薳罷之聘穆叔知<lb/>
　其将有大事矣虢之㑹蒲宫執戈諸國之大夫皆知<lb/>
　其情矣黑肱伯州犂之出鄭子産又知其将行大事<lb/>
　矣郟敖為君獨不察焉則養成弑逆之罪者誰乎卒<lb/>
　而不弑非過也且下書公子比奔晉則其實亦不可<lb/>
　掩矣<lb/>
夏五月戊辰許世子止弑其君買<hi>昭十九年</hi>
<pb n="20a"/>　按左氏夏許悼公瘧五月戊辰飲太子止之藥卒太<lb/>
　子奔晉夫曰瘧則非必死之症戊辰飲太子止之藥<lb/>
　卒以是日飲藥即以是日卒則其卒也藥故也懼而<lb/>
　奔晉則太子亦自知其父之由我而卒矣書之曰弑<lb/>
　雖世子且心服也孰曰不宜胡氏乃曰止不嘗藥也<lb/>
　又引醫不三世不服其藥及夫子未逹不敢嘗之事<lb/>
　以為疾之當慎然則世子止之䝉弑者豈徒以不慎<lb/>
　之故哉愚謂世子非不嘗藥也實有無君之心也觀<lb/>
<pb n="20b"/>　止之自責曰我與夫弑者則其為弑也其心有不容<lb/>
　自昧者矣哭泣歠飦粥嗌不容粒未踰年而死其責<lb/>
　之深悔之切則必負罪之重有他人所不知而巳獨<lb/>
　知者以一念之不正而負終天之大惡世嘗有是也<lb/>
　雖痛悔何及乎<lb/>
夏曹公孫㑹自鄸出奔宋<hi>昭二十年</hi>
　公羊云奔未有言自者此其言自何畔也畔則曷為<lb/>
　不言其畔為公子喜時之後諱也榖梁云自鄸者専<lb/>
<pb n="21a"/>　乎鄸也曹無大夫其曰公孫何也言其以貴取之而<lb/>
　不以畔也榖梁近是胡主劉敞之説以為待放也古<lb/>
　者大夫有待放于其境三年君賜之環則復賜之玦<lb/>
　則去按十八年三月曹伯須卒至是則踰禫矣豈㑹<lb/>
　得罪于嗣君故因平公之卒而待放因䘮畢而出奔<lb/>
　歟是未可知也夫臣之出奔前此誠未有言自者後<lb/>
　此則有言之者矣昭二十二年春宋華亥向寧華定<lb/>
　自宋南里出奔楚是也二十一年先書宋華亥向寧<lb/>
<pb n="21b"/>　華定自陳入于宋南里以叛則後書自南里者叛也<lb/>
　此公羊之所據也然畔則不應稱公孫矣以為子臧<lb/>
　之後賢之者求其説而不得又從而為之辭也季札<lb/>
　者附子臧之節者也于季札則貶之于其身論子臧<lb/>
　則賢之于孫何其説之迂乎<lb/>
秋盜殺衞侯之兄縶<hi>昭二十年</hi>
　齊豹殺縶豹為司冦而書曰盜所謂求名而不得者<lb/>
　也胡氏歸罪于宗魯謂宗魯孟縶之驂乘也於法應<lb/>
<pb n="22a"/>　書曰盜非求名而不得者也天下豈有欲求險危大<lb/>
　人之惡名而聖人又靳此名而不與者哉此説謬矣<lb/>
　書名則罪輕言盜則罪重靳豹之名而目之為盜豈<lb/>
　不愈見其危險之惡乎初齊豹見宗魯于公孟為驂<lb/>
　乗将作亂而謂之曰公孟之不善子所知也勿與乗<lb/>
　吾将殺之對曰吾由子事公孟子假吾名焉故不吾<lb/>
　逺也雖其不善吾亦知之抑以利故不能去是吾過<lb/>
　也今聞難而逃是僣子也子行事乎吾将死矣以周<lb/>
<pb n="22b"/>　事子而歸死于公孟其可也及豹殺公孟宗魯死之<lb/>
　琴張欲弔仲尼曰齊豹之盜而孟縶之賊女何弔焉<lb/>
　君子不食姦不受亂不為利疚于回不以回待人不<lb/>
　葢不義不犯非禮夫宗魯不逃公孟之難而又不背<lb/>
　齊豹之薦巳良亦難矣但縶姦而食之豹亂而受之<lb/>
　則不得為君子耳故仲尼以成齊豹之盜而速孟縶<lb/>
　之賊責之非謂宗魯為盜也<lb/>
齊人來歸鄆讙龜隂田<hi>定十年</hi>
<pb n="23a"/>　傳云齊人前此嘗歸濟西田矣後此嘗歸讙及闡矣<lb/>
　而此獨書來歸何也曰歸者魯請而得之也曰來歸<lb/>
　者齊人心服而歸之也因以此為夫子自序其績夫<lb/>
　唐虞事業自堯舜視之特太虚浮雲耳鄆讙龜隂之<lb/>
　田瑣末細事也聖人豈自以為功乎如以來歸為序<lb/>
　績則鄭伯使宛來歸祊及齊人來歸衛俘豈亦有績<lb/>
　可序耶<lb/>
季孫斯仲孫何忌帥師堕費<lb/>
<pb n="23b"/>十有二月公圍成公至自圍成<hi>俱定十二年</hi>
　三家初築三都以抗魯君其後家臣復據之以抗大<lb/>
　夫按正義昭十三年南蒯以費叛連年伐而不克定<lb/>
　十年侯犯以郈叛一年再圍而不克由其城險固故<lb/>
　也仲由為季氏宰進計季孫防其後患令堕三都慮<lb/>
　其拒之故帥師而往乃子路自立此謀公羊云孔子<lb/>
　行乎季孫三月不違曰家不蔵甲邑無百雉之城何<lb/>
　休註云郈叔孫氏所食邑費季孫氏所食邑二大夫<lb/>
<pb n="24a"/>　以宰吏數叛患之問孔子孔子曰陪臣執國命采長<lb/>
　數畔者坐邑有城池之固家有甲兵之蔵也季氏說<lb/>
　其言而堕之又傳稱費人襲魯而仲尼在焉是仲尼<lb/>
　知其事以堕之為是故不禁也然則是役也問則仲<lb/>
　尼言之非仲尼主謀也既而仲尼適在則預知之非<lb/>
　仲尼終事也胡傳專以此謀歸之仲尼於堕費則曰<lb/>
　是謂為國以禮可以為之兆也於圍成則曰時仲尼<lb/>
　雖用事未能專魯國之政也克則稱夫子成事之功<lb/>
<pb n="24b"/>　不克則言魯君不任之過非所以訓也且聖人臨事<lb/>
　而懼好謀而成今堕成不克是輕試而漫為之矣當<lb/>
　主正義為子路主謀為是<lb/>
薛弑其君比<hi>定十三年</hi>
　傳云稱國以弑當國大臣之罪也孫復以為舉國之<lb/>
　衆皆可誅非矣三晉有國半天下若皆可誅刀鋸不<lb/>
　亦濫乎潁川常秩曰孫復之於春秋動輒有罪葢商<lb/>
　鞅之法耳棄灰於道者有誅步過六尺者有罰其不<lb/>
<pb n="25a"/>　即人心逺矣其議復則善其謂當國大臣之罪則未<lb/>
　安按弑君有數例有稱盜者有稱名者有稱國者有<lb/>
　稱人者凡稱國及稱人者皆君無道為通國之所欲<lb/>
　弑者也弑君者惡不可以稱盜専不可以稱名㣲不<lb/>
　可以稱人則稱國以弑亦其義之必不可易者也<lb/>
秋公伐邾八月己酉入邾以邾子益來<hi>哀七年</hi>
夏齊人取讙及闡歸邾子益于邾<hi>哀八年</hi>
　傳云春秋隠君之惡此何以備書于冊而不諱乎聖<lb/>
<pb n="25b"/>　人道隆而徳大人之有惡務去之而不積也則不念<lb/>
　其惡而進之矣以邾子益來惡也歸邾子益于邾是<lb/>
　知其為惡能去之而不積也故書以邾子來而不諱<lb/>
　者欲見後書歸邾子之為能去其惡而與之也此迂<lb/>
　曲之論也春秋惟隠君之惡故滅邾不書滅而書入<lb/>
　處其宫晝夜掠執其君獻于亳社囚于負瑕此惡之<lb/>
　極也不書執其君而書以邾子益來所謂婉以成章<lb/>
　而不失其實者也按邾子益齊出也齊人為是取讙<lb/>
<pb n="26a"/>　及闡而復使如吴請師将以伐我乃歸邾子是為有<lb/>
　所畏而歸之乎抑果仗義而歸之乎以為能去其惡<lb/>
　而與之謬矣属詞比事春秋教也上書齊人取讙及<lb/>
　闡而下書歸邾子益于邾比事以觀而魯人畏强凌<lb/>
　弱之罪見矣<lb/>
冬楚公子結帥師伐陳吴救陳<hi>哀十年</hi>
　傳云凡書救者未有不善之者也救在王室則罪諸<lb/>
　侯子突救衛是也救在逺國則罪四鄰晉陽處父救<lb/>
<pb n="26b"/>　江是也救在夷狄則罪中國楚公子貞救鄭狄救齊<lb/>
　吴救陳是也此論是矣復云吴雖蠻夷之國來㑹于<lb/>
　戚則進而書人矣使季札聘則又進而書子矣救而<lb/>
　果善曷為獨以號舉而不進之也其以號舉而不進<lb/>
　之者深著楚罪而傷中國之衰也以吳不稱人為深<lb/>
　著楚罪則過矣陳僅存之國楚人憑陵伐信有罪矣<lb/>
　呉能救之信可嘉矣呉楚之君不務徳而力争諸侯<lb/>
　吴之救陳彼善于此則有之非義師也故書楚公子<lb/>
<pb n="27a"/>　結帥師伐陳據事直書而罪自見書吴救陳獨以號<lb/>
　舉㣲示抑之意云爾按左傳楚子期伐陳吴延州來<lb/>
　季子救陳謂子期曰二君不務徳而力争諸侯民何<lb/>
　罪焉我請退以為子名務徳而安民乃還季子救陳<lb/>
　不遽退故削而不書書吳所以愧魯也二君不務徳<lb/>
　季子猶知之則吳之不得為義戰信矣<lb/>
春西狩獲麟<hi>哀十四年</hi>
　傳云河出圗洛出書而八卦畫簫韶作春秋成而鳳<lb/>
<pb n="27b"/>　麟至事應雖殊其理一也舜孔子先天者也先天而<lb/>
　天弗違志壹之動氣也伏羲氏後天者也後天而奉<lb/>
　天時氣壹之動志也有見于此者則曰文成而麟至<lb/>
　無見于此者以為妖妄而近誣文成麟至理或有之<lb/>
　然有麟不足以為春秋重也夫子刪詩書定禮樂賛<lb/>
　周易而無瑞無之不足為聖人輕也比之河洛簫韶<lb/>
　而誇大之則陋矣<lb/>
　春秋胡傳考誤<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷六</head>
    <p>
<pb n="1a"/>
欽定四庫全書<lb/>
　用易詳解卷六　　　　　宋　李把　撰<lb/>
上經六<hi>无妄至離</hi>
䷘<hi>震下乾上</hi>
无妄元亨利貞其匪正有眚不利有攸往<lb/>
彖曰无妄剛自外來而為主于内動而健剛中而應大<lb/>
亨以正天之命也其匪正有眚不利有攸往无妄之往<lb/>
何之矣天命不祐行矣哉<lb/>
<pb n="1b"/>
象曰天下雷行物與无妄先王以茂對時育萬物<lb/>
初九无妄往吉<lb/>
象曰无妄之往得志也<lb/>
六二不耕穫不菑畬則利有攸往<lb/>
象曰不耕穫未富也<lb/>
六三无妄之災或繫之牛行人之得邑人之災<lb/>
象曰行人得牛邑人災也<lb/>
九四可貞无咎<lb/>
<pb n="2a"/>
象曰可貞无咎固有之也<lb/>
九五无妄之疾勿藥有喜<lb/>
象曰无妄之藥不可試也<lb/>
上九无妄行有𤯝无攸利<lb/>
象曰无妄之行窮之災也<lb/>
䷙<hi>乾下艮上</hi>
大畜利貞不家食吉利涉大川<lb/>
　大畜者以君畜臣之卦也賢人之於天下抱道懐德<lb/>
<pb n="2b"/>
　其胷中所負挾者甚大是豈可以輕畜之哉人君待<lb/>
　之以正則彼將樂為用一不如禮則望望然去之矣<lb/>
　故以君畜臣必利乎貞利乎貞是以賢者不家食也<lb/>
　夫大亨以養聖賢則雖百官牛羊倉廪備以事舜於<lb/>
　畎畆之中而不以為泰茍其禮之不足則雖亟問亟<lb/>
　饋而子思猶以為犬馬畜之也然則人君養賢之道<lb/>
　其可不以正為先哉君能以正養賢而賢者樂為之<lb/>
　用則雖以之濟大難成大功无有不可為者故利涉<lb/>
<pb n="3a"/>
　大川<lb/>
彖曰大畜剛健篤實輝光日新其德剛上而尚賢能止<lb/>
健大正也不家食吉養賢也利涉大川應乎天也<lb/>
　以君畜臣不可以徒畜之也必先自畜其德而後可<lb/>
　以畜人在我者徳有所未充則誰肯受其畜哉故大<lb/>
　畜之君必以剛健篤實輝光日新而畜其徳剛健則<lb/>
　不息篤實則不偽輝光則无蔽日新則无窮自有諸<lb/>
　已之信積而為充實之美充實而有輝光之大聖徳<lb/>
<pb n="3b"/>
　益新積之于中者无有不盡則以此而尚賢雖天下<lb/>
　之賢才至健而不屈亦未有不止而為吾之用者矣<lb/>
　何者葢人君大正之徳有以畜之也人君以正養賢<lb/>
　與之共天位食天禄治天職養之得其道則可以成<lb/>
　濟難之功髙宗之命傅説曰若濟巨川用汝作舟楫<lb/>
　若傅説者真有濟難之才者哉故曰惟后非賢不乂<lb/>
　惟賢非后不食<lb/>
象曰天在山中大畜君子以多識前言往行以畜其徳<lb/>
<pb n="4a"/>
　彖言剛健篤實輝光日新其徳尊徳性也象言多識<lb/>
　前言往行以畜其德道問學也尊德性以畜之于内<lb/>
　道問學以畜之于外畜之于内者天學也畜之于外<lb/>
　者人學也内外俱進天人相融而徳于是為不可及<lb/>
　矣<lb/>
初九有厲利己<lb/>
象曰有厲利己不犯災也<lb/>
　木畏金而能使木成材者金之用也金畏火而能使<lb/>
<pb n="4b"/>
　金成噐者火之功也人畏憂患而能使人成徳者憂<lb/>
　患之力也初九之剛欲進于上而四止之其亦危矣<lb/>
　然四之止我也豈所以害我哉凡以利之爾使我不<lb/>
　敢輕進而終身不近乎災者是今日之厲乃所以為<lb/>
　異時之福也孟子曰舜發于畎畆之中傅説舉于版<lb/>
　築之間膠鬲舉于魚鹽之中管夷吾舉于士孫叔敖<lb/>
　舉于海百里奚舉于市故天將降大任于是人也必<lb/>
　先苦其心志勞其筋骨餓其體膚空乏其身行拂亂<lb/>
<pb n="5a"/>
　其所為所以動心忍性増益其所不能其是之謂耶<lb/>
九二輿説輹<lb/>
象曰輿説輹中无尤也<lb/>
　小畜以臣畜君故輿説輹而有反目之傷大畜以君<lb/>
　畜臣故輿説輹而无怨尤之悔葢以臣畜君其事逆<lb/>
　以君畜臣其理順此其所以異也九二之為臣亦健<lb/>
　矣而六五之君以中正之道止之故二説其輹止而<lb/>
　為之用以其畜之有道也而尚何尤之有文王善養<lb/>
<pb n="5b"/>
　老而太公歸之立談之間駕而與俱説輹之義也不然<lb/>
　有臣无君則仲尼之轍環天下孰能止之哉<lb/>
九三良馬逐利艱貞日閑輿衞利有攸往<lb/>
象曰利有攸往上合志也<lb/>
　馬之良者必无奔軼之患謂之良馬而又逐焉是必<lb/>
　未調習者也故利在于艱難以守其正使之閑習于<lb/>
　輿衛之儀然後周旋中規折旋中矩而无奔車覆轍<lb/>
　之憂如是而後有所往則可以合乎上志之所欲矣<lb/>
<pb n="6a"/>
　九三之馬馬之良者也不患其不能行而患其有輕<lb/>
　進之失故以是戒之古之人臣負不世之才懷敢為<lb/>
　之志而卒以輕用其才而至于敗者多矣漢之李廣<lb/>
　賈誼其才非不美其志非不大而二子者皆以輕躁<lb/>
　暴露而卒无所成此不閑輿衛之過也<lb/>
六四童牛之牿元吉<lb/>
象曰六四元吉有喜也<lb/>
　四之所畜者初也初九之陽在下卦之下未至于健<lb/>
<pb n="6b"/>
　者也故為童牛童牛者言其易制爾于其易制而加<lb/>
　之以牿葢自其童而牿之則其壯也可以无觸物之<lb/>
　傷是以元吉而有喜也天下之事制之在始始不能<lb/>
　制後将有不可勝制者矣古之人君駕馭其臣惟其<lb/>
　不能防閑于易制之初是以狃之而有難制之患如<lb/>
　漢髙祖之于韓彭使其早為之裁節則安得有異日<lb/>
　葅醢之變此不知童牛之牿之義也<lb/>
六五豶豕之牙吉<lb/>
<pb n="7a"/>
象曰六五之吉有慶也<lb/>
　豕剛躁之物而又有牙焉其為難制亦可知矣六五<lb/>
　以柔居尊位而下乎九二之剛九二之剛豕之有牙<lb/>
　者也而六五能豶而去之豶去其牙而後可以无蹢<lb/>
　躅之患矣人君畜臣之道用人之智去其詐用人之<lb/>
　勇去其怒去其一取其一彼雖剛暴其有不為吾用<lb/>
　者哉有慶與有喜不同有喜者喜在一已有慶者慶<lb/>
　在天下<lb/>
<pb n="7b"/>
上九何天之衢亨<lb/>
象曰何天之衢道大行也<lb/>
　毛詩何天之休何天之寵皆音負荷之荷今所謂何<lb/>
　天之衢亦此類也天衢者坦平四達之途上通于天<lb/>
　者也至治之世公道盛行人君廣招賢之路而賢者<lb/>
　得以自通天衢坦夷可以平步而進畜道至此可謂<lb/>
　極其成矣其為亨也豈不宜哉舜闢四門以來天下<lb/>
　之賢周開明堂以受諸侯之至何天之衢此之謂也<lb/>
<pb n="8a"/>
䷚<hi>震下艮上</hi>
頤貞吉觀頤自求口實<lb/>
彖曰頤貞吉養正則吉也觀頤觀其所養也自求口實<lb/>
觀其自養也天地養萬物聖人養賢以及萬民頤之時大<lb/>
矣哉<lb/>
　頤養也養之義大矣自天子至于庶人自聖賢以至<lb/>
　于庸愚未有无待乎養者以人而養我以我而養人<lb/>
　皆養也然養之道貴乎正茍不得其正則忘己以狥<lb/>
<pb n="8b"/>
　物養其一指而失其肩背養其小以喪其大豈不反<lb/>
　為口腹之累哉故頤以養正為吉養正者即蒙養聖<lb/>
　功之義而孟子養其大體之意也夫養有二有所養<lb/>
　者有自養者二者雖不同而其實則一所養者養之<lb/>
　資乎外者也自養者養之資乎内者也牛羊倉廪以<lb/>
　養舜鼎肉以養子思謂之所養庖丁善刀而得養生<lb/>
　之理紀渻子養雞而造全徳之妙謂之自養口實者<lb/>
　非獨飲食之物也仁義道徳充足于其中理義之悦<lb/>
<pb n="9a"/>
　我心猶芻豢之悦我口此最口實之大者也魯有單<lb/>
　豹者巖居而水飲行年七十猶有嬰兒之色不幸遇<lb/>
　餓虎虎殺而食之有張毅者髙門縣簿无不走也行<lb/>
　年四十而有内熱之病以死豹養其内而虎食其外<lb/>
　是不能觀其所養者也毅養其外而病攻其内是不<lb/>
　能觀其自養者也是皆不鞭其後之過也善養者既<lb/>
　觀乎人之所養又觀乎我之自養盡己之性以盡人<lb/>
　之性合内外之道而其養无不正矣雖然此特獨善<lb/>
<pb n="9b"/>
　其身者之事也若夫充此以兼善天下以吾之自養<lb/>
　而推以養人則雖天地之于萬物聖人之于萬民莫<lb/>
　不皆然而又豈獨所養自養之間乎天地之養萬物<lb/>
　不自養也付成功于六子而萬物各遂其生化之宜<lb/>
　聖人之養萬民亦不人人而養之也必先養賢而後<lb/>
　及之賢者得其養則萬民莫不被其澤堯舜之仁不<lb/>
　徧愛人急親賢之為務此則頤養之極功也然獨善<lb/>
　其身與兼善天下二者各惟其時時乎可以獨善則觀<lb/>
<pb n="10a"/>
　頤自求口實而養之道止于一身之中時乎可以兼<lb/>
　善則養賢以及萬民而養之道及乎天下之大故曰<lb/>
　頤之時大矣哉<lb/>
象曰山下有雷頤君子以慎言語節飲食<lb/>
　慎言語所以養其徳節飲食所以養其體二者皆養<lb/>
　之切于身者也言語不慎則一言之失慘于矛㦸飲<lb/>
　食不節則一飽之累愈于鴆毒故慎之者所以審樞<lb/>
　機之發而節之者所以戒口腹之求二者盡而養道<lb/>
<pb n="10b"/>
　得其正矣禹惡㫖酒好善言故拜昌言而不以為屈<lb/>
　菲飲食而不以為過其知慎與節之義哉<lb/>
初九舍爾靈龜觀我朶頤凶<lb/>
象曰觀我朶頤亦不足貴也<lb/>
　足乎已者无慕乎其外慕乎外者未有不喪其所守<lb/>
　者也初九之剛本有以自養如靈龜之息不待乎食<lb/>
　而初不能自守其靈龜之貴乃欲求觀乎四之朶頤<lb/>
　忘己以狥物舍其内以觀其外是以凶也夫仁義之<lb/>
<pb n="11a"/>
　飽孰與膏粱之味口腹之害孰如心志之害君子于<lb/>
　此權其輕重則伯夷叔齊寧飢而死而義不食周人<lb/>
　之粟茍不能權而差之毫釐則樂正子之從子敖未<lb/>
　免有餔餟之羞視齊人墦間之乞何異其所求于人<lb/>
　者重而所以自任者輕其極必至于此哉簞食豆羔<lb/>
　見于色飲食之人則人皆賤之尚何足貴哉<lb/>
六二顛頤拂經于丘頤征凶<lb/>
象曰六二征凶行失類也<lb/>
<pb n="11b"/>
　經常也自上養下養之常也丘土之髙者謂上九也<lb/>
　二欲求養于初則顛倒而拂其常理若欲求養於上<lb/>
　則往而必凶進退上下无一而可其道窮矣夫初與<lb/>
　上非我之類也以二之中正本有以自養而乃求非<lb/>
　其類舎己狥人以至于凶是豈知觀其所養之義哉<lb/>
六三拂頤貞凶十年勿用无攸利<lb/>
象曰十年勿用道大悖也<lb/>
　三與二均也求養于初則為拂求養于上則為貞然<lb/>
<pb n="12a"/>
　謂之貞則宜若可矣而亦未免于凶且十年勿用而<lb/>
　至于无攸利何也二居中得正猶有以自養而三則<lb/>
　不中不正專待人以為養者也待人以為養已无所<lb/>
　有而惟他人之狥其道大悖雖貞亦凶而況于不貞<lb/>
　者乎十年言其乆也十年勿用與十年乃字不同乃<lb/>
　字者猶有可字之理勿用則終无所用矣<lb/>
六四顛頤吉虎視眈眈其欲逐逐无咎<lb/>
象曰顛頤之吉上施光也<lb/>
<pb n="12b"/>
　顛頤一也在二為凶在四為吉何也二以上而求養<lb/>
　于下而四則以上而養下也以上養下得養之正所<lb/>
　以吉也夫四之所養者豈非初乎初九之剛如虎然<lb/>
　其視眈眈求養于我而四能足其所欲使之逐逐然<lb/>
　无不足之意四之所施可謂光且大矣莊子曰養虎<lb/>
　者不敢以生物與之謂其殺之之怒也不敢以全物<lb/>
　與之謂其決之之怒也虎之與人異類而媚養已者<lb/>
　順也古之聖人駕馭英雄譬之養虎豈非以其欲之<lb/>
<pb n="13a"/>
　難足也哉<lb/>
六五拂經居貞吉不可涉大川<lb/>
象曰居貞之吉順以從上也<lb/>
　養人者君道之常也五以柔居尊位不能養人而反<lb/>
　頼乎上九之臣以為之養是拂其常者也夫任養民<lb/>
　之責而養民之權乃歸于其臣故以之居貞則可而<lb/>
　以之濟難則不可葢濟難者必先得人之心而吾不<lb/>
　能養人則未能得其心也此所以不利涉大川也然<lb/>
<pb n="13b"/>
　六五雖拂乎養賢之常而能順從乎上九之賢委任<lb/>
　而責成之則上九之養是亦我之養矣其成王信任<lb/>
　周公之事乎酌祖道以養天下本周公之所為也而<lb/>
　歸功于成王吾是以知臣之所養即君之養也此君<lb/>
　臣一體之義也<lb/>
上九由頤厲吉利涉大川<lb/>
象曰由頤厲吉大有慶也<lb/>
　豫之九四曰由豫頤之上九曰由頤由豫者萬物由之<lb/>
<pb n="14a"/>
　以豫由頤者天下由之以養皆一卦之主也上九以<lb/>
　人臣而執天下由頤之權也嫌勢迫故厲而後吉厲<lb/>
　而後吉者以其有濟難之功也夫人君委任大臣其<lb/>
　養民也雖人臣之功而要其成則實人君之福故曰<lb/>
　邦之榮懐亦尚一人之慶象之所謂大有慶者為六<lb/>
　五言之也其周公之事乎周公相成王酌祖道以養<lb/>
　天下既醉之醉酒飽徳行葦之養老乞言菁莪之育<lb/>
　人材湛露之燕諸侯蓼蕭之澤及四海天下由之以<lb/>
<pb n="14b"/>
　養亦可謂廣矣而周公身貴而愈恭方且今日東征<lb/>
　明日伐奄以盡其濟難之功是以成王頼之而享无<lb/>
　窮之休茲非大有慶也哉<lb/>
䷛<hi>巽下兊上</hi>
大過棟橈利有攸往亨<lb/>
彖曰大過大者過也棟橈本末弱也剛過而中巽而説<lb/>
行利有攸往乃亨大過之時大矣哉<lb/>
　大過者過乎剛者也四陽居中而二隂在外故者棟<lb/>
<pb n="15a"/>
　橈之象棟橈者謂其本末俱弱也本末謂初上也夫<lb/>
　棟之所寄者柱也而陽之所託者隂也本末俱弱則<lb/>
　柱无以為棟之寄初上俱弱則隂无以為陽之託是<lb/>
　其所以過也剛過而中為二五言之也巽而說行為<lb/>
　二體言之也當大過之世而為大過之事是豈庸常<lb/>
　之所能也哉葢履事之常者易而遭時之變者難當<lb/>
　天下之大變而猶規規以曲謹小亷為事未有能濟<lb/>
　者也故曰非常之原黎民懼焉謂夫事之至于過非<lb/>
<pb n="15b"/>
　衆人之所可能也剛雖過而不失其中巽以行權而<lb/>
　人皆説之非妙于涉變者孰能為之乎大過之世本<lb/>
　末俱弱則有不勝其任之憂是人之所共畏者也而<lb/>
　君子于此豈可憚耶故利有攸往以犯天下之謗議<lb/>
　而不之䘏以成其大過之功卒之事已謗息前日之<lb/>
　過乃所以為中此其所以亨也湯武伊周莫不有大<lb/>
　過之行湯武之征伐伊周之放攝過乎其事而不過<lb/>
　乎其心非數聖人得已而為之也時之變不得不爾<lb/>
<pb n="16a"/>
　也時雖變而聖人不失其中時中之義不亦大矣哉<lb/>
象曰澤滅木大過君子以獨立不懼遯世无悶<lb/>
　澤所以生木而至于滅木是亦棟橈之象也君子居<lb/>
　大過之世當其可以有為則獨立而不懼及其可以<lb/>
　不為則遯世无悶獨立不懼則足以見其勇遯世无<lb/>
　悶則足以見其樂因天下之變而君子无所憂養可<lb/>
　知矣<lb/>
初六藉用白茅无咎<lb/>
<pb n="16b"/>
象曰藉用白茅柔在下也<lb/>
　繫辭曰茍措諸地而可矣藉之用茅何咎之有慎之<lb/>
　至也夫茅之為物薄而可用重也慎斯術也以往其<lb/>
　无所失矣初六之過過乎慎者也以隂承陽不敢輕<lb/>
　措諸地而藉之以潔白茅之物其為謹畏如此以此<lb/>
　行世雖當大過之時而兢兢自處尚何咎之有哉張<lb/>
　安世居霍光擁昭立宣之際而能以忠信謹厚固宻<lb/>
　自著此藉用白茅之象也<lb/>
<pb n="17a"/>
九二枯楊生稊老夫得其女妻无不利<lb/>
象曰老夫女妻過以相與也<lb/>
　稊者楊之根也大過之世天下衰微而君子大有為<lb/>
　之時也九二以陽剛之徳居中正之位當大有為之<lb/>
　時而能成興衰撥亂之功故如枯楊生稊老夫得其<lb/>
　女妻是有生育之理也枯者復生而老者復壯是在<lb/>
　天下國家則變亡而為存反衰而為盛去危而為安<lb/>
　成天下之大功濟天下之大難尚何往而不利哉雖<lb/>
<pb n="17b"/>
　然君子之所為非過也中也大過之世隂陽相勝而<lb/>
　至于過而今也老夫得其女妻則陽不至于亢而隂<lb/>
　不至于弱是過以相與而已此所謂時中之權也盤<lb/>
　庚遷都而商道復興故其言曰其克從先王之烈若<lb/>
　顛木之有由蘖其枯楊生稊之謂乎<lb/>
九三棟橈凶<lb/>
象曰棟橈之凶不可以有輔也<lb/>
　三在下卦之上巽為木而迫于兊澤棟橈之象也君<lb/>
<pb n="18a"/>
　子當大過之世必有任重之材而後可以成拯溺救<lb/>
　危之功今在我之棟既已傾橈而不能自立則危而<lb/>
　不持顛而不扶尚何以勝其輔相之責哉張禹孔光<lb/>
　胡廣趙戒之徒雖居宰相之位而无補于漢之亂亡<lb/>
　棟橈凶之謂也<lb/>
九四棟隆吉有它吝<lb/>
象曰棟隆之吉不橈乎下也<lb/>
　四居近君之地大臣之象也有陽剛之德以勝天下<lb/>
<pb n="18b"/>
　之重任故能卓然自立以支大厦之傾四之為棟可<lb/>
　謂隆矣然必專力一心而後可茍不能專一而有他<lb/>
　志則未免乎吝也葢柱石之臣出而任扶危持顛之<lb/>
　責惟能確然不為浮議之所摇是以所為而无不成<lb/>
　若屈橈于下則其不能以自固而尚何以有立也哉<lb/>
　周公之于成王其負荷亦重矣作室肯堂之任梓材<lb/>
　樸斵之勤皆周公以身任之是棟隆之吉者也而周<lb/>
　公之心欲天下之一乎周是以終身不之魯焉夫豈<lb/>
<pb n="19a"/>
　為流言之變而有所橈哉嗚呼大臣若周公可謂能<lb/>
　任重矣<lb/>
九五枯楊生華老婦得其士夫无咎无譽<lb/>
象曰枯楊生華何可乆也老婦士夫亦可醜也<lb/>
　枯楊生華不如枯楊生稊之可以復盛也老婦士夫<lb/>
　不如老夫女妻之可以相與也九五居至尊之位而<lb/>
　當大過之世正宜任天下之賢材以共成濟世之功<lb/>
　而下无繫應乃上從乎上六之隂故不能為責實之<lb/>
<pb n="19b"/>
　舉而徒有浮靡之事不能用棟隆之臣而徒為隂柔<lb/>
　之應是雖无咎无譽若不計利害者然華而不實則<lb/>
　何以能乆以老婦為配祗益其醜而已尚何以有為<lb/>
　哉<lb/>
上六過涉滅頂凶无咎<lb/>
象曰過涉之凶不可咎也<lb/>
　孔頴達以此爻為龍逢比干之事是矣處大過之終<lb/>
　天下衰亂之極之世也當天下亂極之世仁人君子<lb/>
<pb n="20a"/>
　不忍斯民之溺起而救之惟其力之不足是以過涉<lb/>
　而至于滅頂凶亦甚矣然君子殺身以成仁吾惟知<lb/>
　志在救時而已涉險大過而至于凶是豈吾之咎哉<lb/>
䷜<hi>坎下坎上</hi>
習坎有孚維心亨行有尚<lb/>
彖曰習坎重險也水流而不盈行險而不失其信維心<lb/>
亨乃以剛中也行有尚往有功也天險不可升也地險<lb/>
山川丘陵也王公設險以守其國險之時用大矣哉<lb/>
<pb n="20b"/>
　所謂險者不獨水也而天地與人三才皆用之凢髙<lb/>
　而不可升者天之險也山川丘陵者地之險也而王<lb/>
　公設險以守其國則豈必形勢之謂哉仁義道徳固<lb/>
　足以域斯民之心而嚴敵國之伺葢以道為險而不<lb/>
　以勢為險者也以勢為險苖民之洞庭彭蠡楚人之<lb/>
　漢水方城非不固矣而有所不足恃君子恥言之故<lb/>
　曰在德不在險<lb/>
象曰水洊至習坎君子以常德行習教事<lb/>
<pb n="21a"/>
　兵形象水坎之險不可以不習亦猶兵之不可以不<lb/>
　習也以不教民戰是謂棄之故君子觀坎之象而以<lb/>
　常徳行習教事習教事如大閲之類是也宣王中興<lb/>
　修車馬備器械而序詩者以為有常徳以立武事其<lb/>
　亦有得于坎之象耶<lb/>
初六習坎入于坎窞凶<lb/>
象曰習坎入坎失道凶也<lb/>
　坎之貴乎習也而習之不可以非其道習之非其道<lb/>
<pb n="21b"/>
　未有不陷者也初六在重險之下徒有出險之志而<lb/>
　不知水道之曲折冐而習之以入于坎窞之中欲出<lb/>
　險而反陷于險是以凶也鯀之治水也惟其失水之<lb/>
　道故將以治之而反以湮之羽山之殛其凶也宜哉<lb/>
九二坎有險求小得<lb/>
象曰求小得未出中也<lb/>
　九二陷于二隂之中坎之有險者也以陽剛之徳居<lb/>
　中正之位雖有可為之才而未出乎險无可為之時<lb/>
<pb n="22a"/>
　是以其所求者僅能小得而已君子之于世必先置<lb/>
　身于无難之地而後可以大有所建立險難在前自<lb/>
　保且不足而何以及人今九二未能出坎險之中求<lb/>
　而小得亦已幸矣而尚安能成天下之大功也哉<lb/>
六三來之坎坎險且枕入于坎窞勿用<lb/>
象曰來之坎坎終无功也<lb/>
　六三居二體之中進則有九五之險以限其前退則<lb/>
　有九二之險以迫于後往來皆遇坎者也欲來耶為<lb/>
<pb n="22b"/>
　九二之險所抗而不能安欲往耶而入乎九五之坎<lb/>
　窞而不能出進退前却无一而可故戒之以勿用勿<lb/>
　用者謂其終无成功不若安以待之也春秋之世鄭<lb/>
　介于晉楚之間北則有晉人之師南則有楚人之冦<lb/>
　今日南轅明日北斾區區小國而困于二大國之侵<lb/>
　凌鄭可謂不幸矣來之坎坎鄭實似之<lb/>
六四樽酒簋貳用缶納約自牖終无咎<lb/>
象曰樽酒簋貳剛柔際也<lb/>
<pb n="23a"/>
　坎之世二五皆險不能相應而四以隂柔居近君之<lb/>
　地乃能上從于五四之從五是五之所喜也當險難<lb/>
　之世而君臣有剛柔相濟之德則其為合也甚易而<lb/>
　无難故雖以樽酒貳簋之薄瓦缶之陋而亦足以納<lb/>
　約自牖而得其君之信焉是以禮雖簡約而終无咎<lb/>
　也夫人君之心雖有所蔽于外而亦必有開明之處<lb/>
　洞然于其中惟其為物所遷是以迷而不自覺然其<lb/>
　至明之處則未始與之俱晦也善諌其君者必先自<lb/>
<pb n="23b"/>
　其明處入之則諌无不從故納約自牖牖者開明之<lb/>
　地也漢武帝惑于江充之譛唐武后溺于三思之愛<lb/>
　是其蔽也然其天屬父子之親其明處實未嘗與之<lb/>
　俱窒故車千秋狄仁傑俱自其明處動之而二君釋然<lb/>
　感悟兹非納約自牖之義耶<lb/>
九五坎不盈祗既乎无咎<lb/>
象曰坎不盈中未大也<lb/>
　五居上體險將出矣險難既出則以盈滿為懼而九<lb/>
<pb n="24a"/>
　五剛中之徳有以持之故不至于盈而適所以既平<lb/>
　而已夫九五之所以不盈者以其未有自大之志也<lb/>
　葢天下之理好大者不能為大而居成功者不能保<lb/>
　其功故滿則必溢盈則必虧成王當三監淮奄平定<lb/>
　之後而能持盈守成以成太平之休葢取諸此<lb/>
上六係用徽纆寘于叢棘三嵗不得凶<lb/>
象曰上六失道凶三歲也<lb/>
　徽纆叢棘皆用刑之具也坎為法律故有用刑之象<lb/>
<pb n="24b"/>
　上六居坎之極深險已甚此如小人之為惡長惡不<lb/>
　俊非嚴之以刑則有所不可訓故係之于徽纆之下<lb/>
　而置之于叢棘之中厯三年而不齒其失道之罰所<lb/>
　當然也周禮左右九棘皆為聼訟之所而司圜掌収<lb/>
　教罷民上罪三年而舍其此之謂乎坎于乾為訟是<lb/>
　以有聼訟之義<lb/>
䷝<hi>離上離下</hi>
離利貞亨畜牝牛吉<lb/>
<pb n="25a"/>
彖曰離麗也日月麗乎天百穀草木麗乎土重明以麗<lb/>
乎正乃化成天下柔麗乎中正故亨是以畜牝牛吉也<lb/>
　坤為牛離自坤來故畜牝牛吉牛順矣而又牝焉順<lb/>
　之至者也離无正體離之所以无正體者何也坤交<lb/>
　正氣于乾之中一隂麗于二陽之間附于物而後有<lb/>
　體也地二生火天以七成之而為離天七本震體也<lb/>
　震屬木火本无形得木而後有其形此離之所以為<lb/>
　麗也天下之物未有无所附麗而能成者日月雖明<lb/>
<pb n="25b"/>
　矣而不麗乎天則无以著其明百穀草木雖盛矣而<lb/>
　不麗乎土則无以遂其生此天地造化之妙然也而<lb/>
　況乎聖人以重明為徳而茍不麗乎天下之正則何<lb/>
　以成天下文明之化也哉柔麗乎中正謂二五言之<lb/>
　也二五之柔居中得正是得其所麗者也得其所麗<lb/>
　此所以亨而吉也離為日坎為月而兼言日月者戊<lb/>
　在離日之象也已在坎月之象也戊天五也已地十<lb/>
　也地十為用天五不為用然十之用實假乎五之用<lb/>
<pb n="26a"/>
　也月假日之光日用月為紀表裏相資故坎為陽而<lb/>
　其象乃為月離為隂而其象乃為日隂中之陽陽中<lb/>
　之隂非深明乎造化機緘之妙者孰知坎離之相為<lb/>
　用哉<lb/>
象曰明兩作離大人以繼明照于四方<lb/>
　上下皆離明兩作之象也大人觀易之象故前聖後<lb/>
　聖以明相繼而照于四方所謂明之而又明者也帝<lb/>
　舜重堯之華而光天下至于海隅蒼生武王繼文王<lb/>
<pb n="26b"/>
　之明徳而若日月之照臨光于四方顯于西土大人<lb/>
　繼明葢取諸此<lb/>
初九履錯然敬之无咎<lb/>
象曰履錯之敬以辟咎也<lb/>
　火性炎上其患在乎鋭進而欲速初九以剛居下用<lb/>
　明之始也一步之初而紛然錯然者踵乎其後茍不<lb/>
　有以致其敬則豈能无輕舉妄動之失哉故欲其敬<lb/>
　之而後无咎葢敬以臨事避咎之道也太甲即位之<lb/>
<pb n="27a"/>
　始伊尹作書以告之曰今王嗣厥徳罔不在初立愛<lb/>
　惟親立敬惟長又曰嗣王祇厥身念哉夫伊尹所以<lb/>
　拳拳以敬告其君者豈非履端之道不得不然哉<lb/>
六二黄離元吉<lb/>
象曰黄離元吉得中道也<lb/>
　黄中之色也二之黄離與坤六五之黄裳同離自坤<lb/>
　來者也以柔順之徳居中正之位其大臣以道事君<lb/>
　者乎大臣之道不過乎中而已明不至于察而美在<lb/>
<pb n="27b"/>
　其中是以獲元吉也此爻惟伊周足以當之<lb/>
九三日昃之離不鼓缶而歌則大耋之嗟凶<lb/>
象曰日昃之離何可乆也<lb/>
　三過乎中是日將昃之時也夫日之中則必至于昃<lb/>
　猶人之壯則必至于老是亦理之必然者矣當此之<lb/>
　時惟當退居于无為之地向晦入燕息以自樂其天<lb/>
　年而後可茍或忘止足之戒不能鼓缶而歌以自樂<lb/>
　其樂則老將至而耄及之矣以至于有大耋之嗟未<lb/>
<pb n="28a"/>
　有不凶者矣葢日至于昃日云暮矣于此而猶不知<lb/>
　止焉尚何以能久乎堯耄期倦于勤而授之于舜舜<lb/>
　耄期倦于勤而授之于禹是以免大耋之凶聖人退<lb/>
　藏于宻與時消息之道也<lb/>
九四突如其來如焚如死如棄如<lb/>
象曰突如其來如无所容也<lb/>
　九四之離恃其剛以犯上者也其來也突如其炎也<lb/>
　焚如其勢若不可嚮禦矣而其極也卒至于死如棄<lb/>
<pb n="28b"/>
　如何也以其惡為人之所共棄而无所容于天地之<lb/>
　間也梁冀之跋扈董卓之暴逆氣熖炎炎不可制遏<lb/>
　適足以戕其軀而已矣商書言惡之易也若火之燎<lb/>
　于原不可嚮邇其猶可撲滅其九四之謂乎<lb/>
六五出涕沱若戚嗟若吉<lb/>
象曰六五之吉離王公也<lb/>
　王公謂上九也五以柔居尊位下為九四强臣之所<lb/>
　逼而不能自安者也惟其不能自安故出涕而至于<lb/>
<pb n="29a"/>
　沱若悲戚而至于嗟若其艱難憂畏亦已甚矣夫人<lb/>
　君之尊不堪强臣之迫至于艱難憂畏若是之切則<lb/>
　天下之忠臣必有以動其主憂臣辱之心故得上九<lb/>
　之王公以附麗之以為吾之用是以至于吉也唐德<lb/>
　宗之在奉天迫于朱泚之僣逆勢亦危矣而能用陸<lb/>
　贄之言引咎責已故詔書一下而武夫至于流涕李<lb/>
　晟因之得以忠義感三軍之心識者是以知唐之必<lb/>
　復興也<lb/>
<pb n="29b"/>
上九王用出征有嘉折首獲匪其醜无咎<lb/>
象曰王用出征以正邦也<lb/>
　上九奉王命以討四方者也故于出征之際惟折取<lb/>
　其首惡而不獲其醜類是以六五嘉之然上九之出<lb/>
　征亦豈得已哉討其不庭所以正邦國也𦙍侯奉仲<lb/>
　康之命以征羲和其誓師之辭曰殱厥渠魁脅從罔<lb/>
　治其所謂有嘉折首者歟葢嘗觀聖人作易而分上<lb/>
　下經之意矣上經始于乾坤而終于坎離下經始于<lb/>
<pb n="30a"/>
　咸恒而終于既濟未濟聖人所以明天人之道皆以<lb/>
　水火為用也上經言天道故乾坤藏天地之用而付<lb/>
　正性于坎離下經言人道故咸恒明男女之正而見<lb/>
　其交不交于既濟未濟既濟未濟是亦合坎離成卦<lb/>
　者也是則坎離之妙乾坤不得之則天地不能以自<lb/>
　用咸恒不得之則男女不能以相交故坎離在天地<lb/>
　則為精神在人則為心腎在物則為水火而易之上<lb/>
　下經皆以此終焉嗚呼孰知坎離之機而與之議易<lb/>
<pb n="30b"/>
　之妙用也哉<lb/>
</p>
<p>
</p>
  </div>
</body>
</text>
</TEI>
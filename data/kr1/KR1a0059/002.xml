<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷二</head>
    <p>
<pb n="1a"/>
欽定四庫全書<lb/>
　用易詳解卷二　　　　　　宋　李把　撰<lb/>
上經二<hi>屯至師</hi>
䷂<hi>震下坎上</hi>
屯元亨利貞勿用有攸往利建侯<lb/>
彖曰屯剛柔始交而難生動乎險中大亨貞雷雨之動<lb/>
滿盈天造草昧宜建侯而不寧<lb/>
　屯亦具四徳而彖曰大亨貞則有不具者矣屯難也<lb/>
<pb n="1b"/>
　險難之世不可有所往非不宜也將以待其定也故<lb/>
　利建侯以收斯民之心人各有主則雖不往亦往矣<lb/>
　夫屯之為卦盖天地相交之始也乾初交於坤而為<lb/>
　震再交於坤而為坎震動於下而坎險於上動者欲<lb/>
　進而險者阨之此難之所由以生也當此之際而欲<lb/>
　有所為其惟大亨貞乎大亨貞初九是也初九濟屯<lb/>
　之主也震動坎盈而雷雨有澤物之功内阻外訌而<lb/>
　聖人有濟世之徳非天下之至聖孰能至於大亨也<lb/>
<pb n="2a"/>
　哉夫患難之來正天造草昧之世也天地造物之始<lb/>
　草創茫昧聽物之自生聖人應世之始庶事濶畧待<lb/>
　民之自定故宜在建侯而已不可以自寧此聖人經<lb/>
　濟天下之畧也柳宗元封建論曰天地果有初乎吾<lb/>
　不得而知之也人生果有初乎吾不得而知之也然<lb/>
　則孰為近有初為近孰明之由封建而明之也栁子<lb/>
　厚謂封建起於天地生民之初其天造草昧之時乎<lb/>
象曰雲雷屯君子以經綸<lb/>
<pb n="2b"/>
　震雷也坎雲也震雷屯而未發坎雲屯而未下此險<lb/>
　難之象也君子觀屯之象而思所以濟世故以經綸<lb/>
　為先經綸即經營也謂與天下成康濟之業也如湯<lb/>
　武應天順人拯斯民扵水火之中此經綸之義也<lb/>
初九磐桓利居貞利建侯<lb/>
象曰雖磐桓志行正也以貴下賤大得民也<lb/>
　屯卦二陽而初九獨為濟難之主盖坎險也所以為<lb/>
　屯者也震動也所以濟夫屯者也初居下卦之下險<lb/>
<pb n="3a"/>
　難在前不可輕往故盤旋不進以待其定雖盤旋不<lb/>
　進然其所利者在乎居貞建侯而已居貞者脩徳以<lb/>
　愛民之謂也建侯者因人以濟難之謂也吾无心於<lb/>
　求民而託之諸侯以公天下天下之難其有不濟者<lb/>
　乎屯之世逺於民者失民近於民者得民初居二隂<lb/>
　之下以貴下賤此天下之所以交歸而不容釋也試<lb/>
　以漢髙祖之事明之高祖入關項羽背約屯亦甚矣<lb/>
　而方且屈於蜀漢燒絶棧道以示項羽無爭取之意<lb/>
<pb n="3b"/>
　此豈非所謂盤桓者乎約法三章鎮撫關外父老此<lb/>
　豈非所謂居貞者乎固陵之役捐數千里之地以授<lb/>
　三将此豈非所謂利建侯者乎是以五年之間雖屡<lb/>
　挫屡屈而卒有天下其得民心亦可知矣觀髙祖之<lb/>
　事則初九為濟屯之主豈不宜乎<lb/>
六二屯如邅如乗馬班如匪冦婚媾女子貞不字十年<lb/>
乃字<lb/>
象曰六二之難乗剛也十年乃字反常也<lb/>
<pb n="4a"/>
　班别也春秋傳曰有班馬之聲齊師其遁是也二有<lb/>
　應於五而近於初初為濟屯之主而五則有其位而<lb/>
　无其徳者也二欲應五而惟初之畏故屯邅而不進<lb/>
　雖邅囘不進然有班馬之聲則有欲遁之意矣夫初<lb/>
　非我冦也乃與我為婚媾者也而二不能從徒知有<lb/>
　五而不知有初是女子之貞也女子之貞而從非其<lb/>
　人安得有字育之理哉然必待十年而後乃字十年<lb/>
　之後初九成濟難之功事勢極則必反其常也在髙<lb/>
<pb n="4b"/>
　祖之時其雍齒之流乎齒與髙祖有鄉里之舊而决<lb/>
　意從楚知項羽之可恃而不知髙祖之不可舍也必<lb/>
　待羽滅而後始獲封侯之寵此豈非十年乃字者耶<lb/>
六三即鹿无虞惟入于林中君子幾不如舍往吝<lb/>
象曰即鹿无虞以從禽也君子舍之往吝窮也<lb/>
　鹿謂民也古之爭天下者謂之逐鹿六三有其志而<lb/>
　无其方者也三以隂居陽有得民之志而无濟難之<lb/>
　才譬之即鹿而无虞徒入于林中而已君子於此見<lb/>
<pb n="5a"/>
　㡬而作舍而去之則可以免禍茍冐之而往則其道<lb/>
　窮而吝矣在漢祖之世其惟陳嬰乎楚漢之初諸侯<lb/>
　並起東陽少年相聚數千人欲立陳嬰以為王嬰自<lb/>
　知才之不足從其母之言以兵屬項梁此所謂君子<lb/>
　㡬不如舍者哉<lb/>
六四乗馬班如求婚媾往吉无不利<lb/>
象曰求而往明也<lb/>
　四有應扵初而切近於五初為婚媾者也而五脅之<lb/>
<pb n="5b"/>
　四有所不顧惟初之應此所以往吉无不利也五有<lb/>
　人君之位者也初有人君之徳者也五在上而初在<lb/>
　下論其勢則强弱有間而四於此能審其所從非天<lb/>
　下之至明其孰能之哉張良自韓歸漢近乎此矣<lb/>
九五屯其膏小貞吉大貞㓙<lb/>
象曰屯其膏施未光也<lb/>
　王弼曰處屯難之世居尊位之上不能恢洪博施无<lb/>
　物不與拯濟㣲滯亨于群小而係應在二屯難其膏<lb/>
<pb n="6a"/>
　非光其施者也固志同好不容他間小貞之吉大貞<lb/>
　之㐫斯言盡之矣在髙祖之世其惟項氏乎項羽尊<lb/>
　為覇王宰制天下可謂居九五之位矣見人恭謹言<lb/>
　語姁姁人有疾病涕泣分飲食而不能廣覧兼聽收<lb/>
　群策以為用故韓信謂如婦人之仁豈非所謂屯其<lb/>
　膏者哉<lb/>
上六乗馬班如泣血漣如<lb/>
象曰泣血漣如何可長也<lb/>
<pb n="6b"/>
　處屯之極下无繫應愈逺於民而難不可解故泣血<lb/>
　漣如其勢不可久也項羽垓下之圍悲歌慷慨泣數<lb/>
　行下其上六之謂歟<lb/>
䷃<hi>坎下艮上</hi>
蒙亨匪我求童蒙童蒙求我初筮告再三瀆瀆則不告<lb/>
利貞<lb/>
彖曰蒙山下有險險而止蒙蒙亨以亨行時中也匪我<lb/>
求童蒙童蒙求我志應也初筮告以剛中也再三瀆瀆<lb/>
<pb n="7a"/>
則不告瀆蒙也蒙以養正聖功也<lb/>
　蒙之成卦艮在坎上險而能止為蒙之象卦之四隂<lb/>
　為蒙而二陽為訓蒙以周公證之乃訓蒙之義初與<lb/>
　五則蒙之可訓者抗世子法於伯禽則初六發蒙之<lb/>
　事教成王以父子君臣長幼之道則九五童蒙之事<lb/>
　此皆九二之所謂包蒙者也三與四則蒙之不可訓<lb/>
　者殷之頑民弗率則六三不有躬之事四國不靖之<lb/>
　變則六四困蒙吝之事此皆上九之所謂擊者也考<lb/>
<pb n="7b"/>
　周公之終始而後足以盡一卦之㫖然彖辭乃専主<lb/>
　九二之剛中者是知包蒙固所以為包而擊蒙亦所<lb/>
　以為包此時中所以為蒙之亨歟<lb/>
象曰山下出泉蒙君子以果行育徳<lb/>
　山下出泉其源亦㣲矣涓涓不息以逹於海是蒙之<lb/>
　所以亨也君子觀此象故以果行育徳夫果於行則<lb/>
　有必至之功育於徳則有持乆之義兹非蒙以養正<lb/>
　者乎<lb/>
<pb n="8a"/>
初六發蒙利用刑人用説桎梏以往吝<lb/>
象曰利用刑人以正法也<lb/>
　初居下卦之下發蒙之始也人之蒙昧无知方其迷<lb/>
　而未復若有物焉覆乎其上茍不有以發之則將終<lb/>
　日冥行而不自知矣然發蒙之道譬之用刑非所以<lb/>
　毒之盖將使之遷善逺罪而脱去其累爾人之蒙蔽<lb/>
　其纒縛之苦甚於桎梏故利用刑人以説之豈非所<lb/>
　以深愛之哉夫刑不可終也既説桎梏則不可往往<lb/>
<pb n="8b"/>
　則吝矣坎為法律故有用刑正法之象<lb/>
九二包蒙吉納婦吉子克家<lb/>
象曰子克家剛柔接也<lb/>
　以六爻而論之爻各有蒙之義合卦之全體論之則<lb/>
　四隂蒙也二陽發蒙者也二以剛中之徳介居於二<lb/>
　隂之間彼方蒙而未逹而吾能包而納之使為吾用<lb/>
　譬如子之納婦焉是克家之道也盖隂為陽之配故<lb/>
　曰婦坎為中男故曰子以剛而接柔以子而得婦其<lb/>
<pb n="9a"/>
　吉也宜哉夫人之蒙昧無知殆未可以遽而絶之也<lb/>
　要當容之以受其歸而不可廹之以甚其惡商民之<lb/>
　頑教之而不從令之而不率其蒙亦甚矣而周公方<lb/>
　且雍容忍之以待其定故世厯三紀而果有世變風<lb/>
　移之休此豈非包蒙之義哉<lb/>
六三勿用取女見金夫不有躬无攸利<lb/>
象曰勿用取女行不順也<lb/>
　金夫謂上九也乾為金艮自乾來者也蒙之世以隂<lb/>
<pb n="9b"/>
　求陽然求不可以非其道求之非道未有不悔者也<lb/>
　三有應于上二為金夫則三為女明矣女子之從人<lb/>
　以男下女正也以女求男非正也三徒知上九金夫<lb/>
　之可慕而不知己之不可以茍徒委己于人其行亦<lb/>
　不順矣故勿用取女而无攸利謂三之女不足取者<lb/>
　也孟子以儀衍為妾婦之道豈非謂其舍己以從人<lb/>
　者哉<lb/>
六四困蒙吝<lb/>
<pb n="10a"/>
象曰困蒙之吝獨逺實也<lb/>
　實陽也居二隂之中欲從上九則隔于五而不得進<lb/>
　欲從九二則間於三而不得往以隂居隂蒙然自蔽<lb/>
　而無以為之發達困亦甚矣蒙童之時貴乎求賢以<lb/>
　自輔者也而四之所居獨逺于陽離群索居甘心自<lb/>
　困而不能覺是其為志豈不鄙且吝哉孔子曰困而<lb/>
　不學民斯為下矣四之謂也<lb/>
六五童蒙吉<lb/>
<pb n="10b"/>
象曰童蒙之吉順以巽也<lb/>
　童蒙者即不失其赤子之心之謂也老子曰能兒子<lb/>
　乎兒子終日嘷而嗌不嗄和之至也此吾一性本然<lb/>
　之初蒙之妙者也古之聖人以蒙養正遺耳目墮肢<lb/>
　體聰明睿智而守之以愚故一性之中湛靜純一不<lb/>
　累于物而自得童蒙之妙順而不逆巽而不忤所謂<lb/>
　喜怒哀樂發而皆中節非六五之吉何足以當之<lb/>
上九擊蒙不利為冦利禦冦<lb/>
<pb n="11a"/>
象曰利用禦冦上下順也<lb/>
　擊蒙者用力以擊去之也上九處蒙之終九二之所<lb/>
　不能發者上九皆得以擊而去之然所謂擊蒙者豈<lb/>
　其得己者哉故利禦㓂不利為冦禦㓂者謂蒙昧之<lb/>
　人吾因而擊之若冦盜之來而不得已而為之捍禦<lb/>
　是禦㓂也若夫擊之不已而至于太甚刻核太至則<lb/>
　有不肖之心是反所以為冦矣孔子曰攻乎異端斯<lb/>
　害也已又曰人而不仁疾之己甚亂也夫異端固可<lb/>
<pb n="11b"/>
　攻也而攻之極乃所以為害不仁之人固可疾也而<lb/>
　疾之己甚乃所以致亂兹非不利為冦者耶<lb/>
䷄<hi>乾下坎上</hi>
需有孚光亨貞吉利涉大川<lb/>
彖曰需須也險在前也剛健而不䧟其義不困窮矣需<lb/>
有孚光亨貞吉位乎天位以正中也利涉大川往有功<lb/>
也<lb/>
　需待也乾健于下坎險于上健者欲進而險者阻之<lb/>
<pb n="12a"/>
　時進而不已則必有傷故欲其需以待之也險難在<lb/>
　前天下之物未有不䧟者而乾不可䧟何也剛健而<lb/>
　不息是乾性之本然者也惟其剛健故險不能䧟而<lb/>
　終有出險之功尚安得有困窮之義哉有孚光亨貞<lb/>
　吉者謂九五也夫乾之進坎之所忌者也五居中得<lb/>
　正位乎天位不以乾之進為可忌而信以待之故需<lb/>
　以酒食而與之為廣大樂易之舉此其所以光大而<lb/>
　亨且正吉也大川者坎之險也乾有出險之功故利<lb/>
<pb n="12b"/>
　涉也然則需之為義雖曰有所待其亦進而不已者<lb/>
　歟<lb/>
象曰雲上于天需君子以飲食宴樂<lb/>
　雲上于天欲雨而未雨非不雨也有所待也君子觀<lb/>
　需之象當險難之世必優㳺寛緩以待之故以飲食<lb/>
　宴樂非有所玩也事變之來茍不能寛之以待其定<lb/>
　而方且與之俱擾則未有不顛倒錯亂而䘮其所守<lb/>
　者矣周公當狼跋之際而赤舄几几孔子在陳蔡之<lb/>
<pb n="13a"/>
　間而弦歌不輟其飲食宴樂之義乎<lb/>
初九需于郊利用恒无咎<lb/>
象曰需于郊不犯難行也利用恒无咎未失常也<lb/>
　需之世初最逺於難故需于郊郊者寛閑廣莫之地<lb/>
　也初以在下之陽潛而勿用惟能安静自守退居於<lb/>
　寛閑之野以待其定未嘗輕舉妄動犯難而行故能<lb/>
　守其常而无失盖君子居易以俟命者也東漢之末<lb/>
　諸侯競起天下才智之主莫不鼓舞於功名之㑹而<lb/>
<pb n="13b"/>
　諸葛孔明方且澹然自處抱膝長吟於草廬之下若<lb/>
　无意於世者彼固有所待爾然則隆中髙卧之舉其<lb/>
　需于郊之謂耶<lb/>
九二需于沙小有言終吉<lb/>
象曰需于沙衍在中也雖小有言以吉終也<lb/>
　衍寛也廣也謂九五也二與五為應而四間之故需<lb/>
　于沙沙者以其近於險也二欲從五四不免於有言<lb/>
　然其言亦小矣九五之君方以寛廣之道待我彼雖<lb/>
<pb n="14a"/>
　有言何以間吾君臣之合哉夫是之謂終吉<lb/>
九三需于泥致冦至<lb/>
象曰需于泥災在外也自我致冦敬慎不敗也<lb/>
　凡所以為難者謂坎也三居下卦之極廹近於險故<lb/>
　需于泥泥者坎水之險也夫人必自侮然後人侮之<lb/>
　國必自伐然後人伐之冦難之來未有不自乎我有<lb/>
　以招之者茍能於此知所敬焉則可以免乎敗矣不<lb/>
　然冐險而不戒豈不危哉紂自作孽以致周人之難<lb/>
<pb n="14b"/>
　方且謂已有天命謂敬不足行是以卒有倒戈之衂<lb/>
　此不知敬謹之義者也<lb/>
六四需于血出自穴<lb/>
象曰需于血順以聽也<lb/>
　四為三陽之蔽三陽之進四之所深忌者也故常有<lb/>
　以拒之然剛健不息之徳彼豈能終䧟之哉力既不<lb/>
　敵而至於傷不得已出穴以避其鋒且順以聽命焉<lb/>
　四於此亦无能為矣自古小人雖多為君子之間然<lb/>
<pb n="15a"/>
　君子之黨勝則未有不折而從我者狄仁傑引五王<lb/>
　於朝而二張卒以伏辠豈特出穴之傷哉<lb/>
九五需于酒食貞吉<lb/>
象曰酒食貞吉以中正也<lb/>
　需之世三陽類進而六四之小人不能間之者以有<lb/>
　九五為之主也九五之君以中正之德待天下寛緩<lb/>
　樂易以受三陽之歸故需于酒食貞吉酒食者所以<lb/>
　養賢之道也古者致治之世人主盡尊賢之禮賢人<lb/>
<pb n="15b"/>
　无家食之義鹿鳴三奏而權輿不作所謂百官牛羊<lb/>
　倉廪備以事舜于畎畆之中者是豈特廪人繼粟庖<lb/>
　人繼肉而已哉鼎之彖曰大亨以養聖賢此之謂也<lb/>
上六入于穴有不速之客三人來敬之終吉<lb/>
象曰不速之客來敬之終吉雖不當位未大失也<lb/>
　上六處需之極三陽之進上六之所不願者也而不<lb/>
　能抗故謂之不速之客不速者謂其自來而非我有<lb/>
　以招之也夫乾本上也坎本下也乾之必進坎豈能<lb/>
<pb n="16a"/>
　乆拒之哉六四扼之而有出穴之傷上六敬之而有<lb/>
　入穴之固是雖不若九五之當位亦未至如四之大<lb/>
　失矣隂陽相交之際正君子小人進退之决不可不<lb/>
　謹也故九三之致㓂則告之以敬謹不敗上六有不<lb/>
　速之客則告之以敬之終吉然則敬之為用果何往<lb/>
　而不可哉<lb/>
䷅<hi>坎下乾上</hi>
訟有孚窒惕中吉終凶利見大人不利涉大川<lb/>
<pb n="16b"/>
彖曰訟上剛下險險而健訟訟有孚窒惕中吉剛來而<lb/>
得中也終凶訟不可成也利見大人尚中正也不利涉<lb/>
大川入于淵也<lb/>
　天下不平之心常生於有所激乾剛而坎險剛則不<lb/>
　屈險則能䧟不屈則有好爭之心能䧟則有相傾之<lb/>
　智健與險相遭而不相能此訟之所為作也凡人之<lb/>
　心莫不有中孚之信自其一為血氣所激而至于相<lb/>
　訟則是非曲直之理不能以自明而前日由中之信<lb/>
<pb n="17a"/>
　始窒塞而不通矣於此之際茍能知懼而中止則吉<lb/>
　苟不知懼而怙終焉凶必随之盖訟非美事也不可<lb/>
　以長惟其出於不得已而為之尚可諉焉若得已而<lb/>
　不己凶之道也剛來而得中謂九二也利見大人謂<lb/>
　九五也九二能中止其訟而九五則聽訟之主也孔<lb/>
　子曰聽訟吾猶人也必也使無訟乎九五之君以中<lb/>
　正之道待天下使天下聞風而化此能使人无訟者<lb/>
　也夫人之所以訟者以其險也見險而能止則可免<lb/>
<pb n="17b"/>
　於難冐險而行則未有不䧟者矣故不利涉大川畏<lb/>
　其入于淵也雖曰健與險相遭然乾之剛健猶有明<lb/>
　白洞達之理而至於坎之險則有深䧟不可測之失<lb/>
　聖人以涉大川為戒豈非以險為可畏也哉<lb/>
象曰天與水違行訟君子以作事謀始<lb/>
　乾以健而行於上坎以險而行於下二者所行相違<lb/>
　而不相協夫是之謂訟君子居訟之世欲有以止之<lb/>
　必先作事謀始作事謀始者謂止於未訟之前也未<lb/>
<pb n="18a"/>
　訟之前人莫不有禮義亷耻之心使是心常存不為<lb/>
　血氣所激安得有訟哉故媿耻之風能已人心於聽<lb/>
　斷之外此必使无訟之意也<lb/>
初六不永所事小有言終吉<lb/>
象曰不永所事訟不可長也雖小有言其辨明也<lb/>
　所事謂所爭之事也初與四為訟者也以隂柔之質<lb/>
　居下卦之下上應扵四而不相能以至於訟是以四<lb/>
　不免扵有言然四雖小有言而初能不永其所事而<lb/>
<pb n="18b"/>
　止之故獲終吉夫四之所以有言者非以紛爭相競<lb/>
　者也盖將以辨其曲直之理也惟其辨之也明是以<lb/>
　初知其訟之不可長也孔子曰片言可以折獄者其<lb/>
　由也與故小邾射之來千乗之國不信其盟而信子<lb/>
　路之言豈非以其辨明也哉<lb/>
九二不克訟歸而逋其邑人三百戸无眚<lb/>
象曰不克訟歸逋竄也自下訟上患至掇也<lb/>
　春秋晉人納㨗菑于邾弗克納説者曰大其弗克納<lb/>
<pb n="19a"/>
　也弗克者非其力之不能義之弗克也二與五為訟<lb/>
　以分言之二為臣五為君其義亦悖矣二自知其不<lb/>
　可故不克訟而歸深自貶損逋竄其邑而不與為較<lb/>
　然後能免於災眚二之所以為此者盖將以求免於<lb/>
　患也夫以下而訟上其患之來猶掇而取之茍不知<lb/>
　自反豈不難哉管仲奪伯氏駢邑三百而伯氏沒齒<lb/>
　无怨言夫伯氏之所不怨其亦以夫義之不克也歟<lb/>
六三食舊徳貞厲終吉或從王事无成<lb/>
<pb n="19b"/>
象曰食舊徳從上吉也<lb/>
　人之所以有訟者以其好勝也好勝之念激於其中<lb/>
　喜新而厭舊不能安其常守而有輕改妄作之心尚<lb/>
　安能帖然靜處於无事之地哉惟六三以隂柔居於<lb/>
　衆陽之間退然自處食其舊徳而无慕乎其外兢兢<lb/>
　守正故雖若危厲而終以獲吉盖由其无好勝之念<lb/>
　也惟其无好勝之念是以或從王事而不居其成三<lb/>
　之自處恬退若此我无所加於人人忍與之較哉馮<lb/>
<pb n="20a"/>
　異每所止舍諸將並坐論功異常獨屏大樹下光武<lb/>
　璽書褒之有曰征西功若丘山猶自以為不足孟之<lb/>
　反奔而殿亦何異哉若馮異者可謂或從王事无成<lb/>
　者矣彼爭功而㧞劍擊柱豈不媿乎<lb/>
九四不克訟復即命渝安貞吉<lb/>
象曰復即命渝安貞不失也<lb/>
　四之不克訟即初之不永所事也四與初有言其始<lb/>
　固不免乎訟矣而四能知所以自復即其義命所在<lb/>
<pb n="20b"/>
　變其前日之訟以安乎後日之貞是以吉而不失也<lb/>
　夫人之所以好訟以其不知命爾使之知命則將有<lb/>
　以安其自然而尚何用紛紛也哉春秋鄭人來渝平<lb/>
　傳曰渝變也<lb/>
九五訟元吉<lb/>
象曰訟元吉以中正也<lb/>
　五為聽訟之主凡天下之訟於我焉取决者也聖人<lb/>
　以中正之道待天下而天下之不中不正者皆不足<lb/>
<pb n="21a"/>
　進於聖人之前在聖人無聽斷之勞而在天下自得<lb/>
　安貞止訟之美虞芮之爭聞文王之風而自化文王<lb/>
　豈果有以使之哉正心格物之效不言而從不令而<lb/>
　勸盖有非形迹之所可議者矣<lb/>
上九或錫之鞶帶終朝三褫之<lb/>
象曰以訟受服亦不足敬也<lb/>
　以剛居上健不能止訟而勝者也訟而勝故錫之鞶<lb/>
　帶之服是豈徳賞也哉盖所以愧之也既服之又褫<lb/>
<pb n="21b"/>
　之褫之不已而至於三愧而不安之甚也夫有功而<lb/>
　獲賞固可貴也今以訟而受服尚何足敬乎古之聖<lb/>
　人所以開天下愧恥之心盖亦有道矣吳王不朝錫<lb/>
　以几杖張武受賂賜以金錢文帝所以待二子者是<lb/>
　豈有所畏而然哉凡以愧其心爾此以訟受服之義<lb/>
　也<lb/>
䷆<hi>坎下坤上</hi>
師貞丈人吉无咎<lb/>
<pb n="22a"/>
彖曰師衆也貞正也能以衆正可以王矣剛中而應行<lb/>
險而順以此毒天下而民從之吉又何咎矣<lb/>
　丈人者師之主也威譽徳業足以服三軍之心使敵<lb/>
　人聞風而畏如周之尚父漢之周勃衛霍蜀之諸葛<lb/>
　孔明晉之羊祜唐之郭子儀即其人也夫用師之道<lb/>
　雖以衆為主而用衆之道必以貞為先正者衆之所<lb/>
　恃以取勝者也春秋傳曰師直為壯曲為老傳之所<lb/>
　謂直即易之所謂正也其動也有辭其出也有名以<lb/>
<pb n="22b"/>
　至仁伐不仁以至義伐不義能以衆正非湯武之師<lb/>
　而誰為之哉剛中而應謂九二也二以剛居中上應<lb/>
　於五師之所謂丈人者也險坎也順坤也兵凶器戰<lb/>
　危事其險亦可畏矣而濟之以順應天順人王者之<lb/>
　舉也夫兵本所以衛民也而不免於傷民以戰止戰<lb/>
　以殺止殺要在其終而後可見也譬如以藥而攻疾<lb/>
　雖復暝眩豈所以毒之哉此宜若有咎者而吉且无<lb/>
　咎以其心乎愛也孟子曰以生道殺民雖死不怨死<lb/>
<pb n="23a"/>
　且不怨而况乎未至於死也哉<lb/>
象曰地中有水師君子以容民畜衆<lb/>
　兵形象水水之行也而伏於地中則其形有不可測<lb/>
　者矣君子觀師之象故其為兵也常容之于民而畜<lb/>
　之于衆使天下見其為民而不見其為兵夫孰得而<lb/>
　狎之哉周之井田齊之内政漢之材官唐之府兵皆<lb/>
　寓兵于農無事而耕有事而戰此容民畜衆之義也<lb/>
初六師出以律否臧凶<lb/>
<pb n="23b"/>
象曰師出以律失律凶也<lb/>
　舊説否音鄙非也否與不同謂其不如此也律即法<lb/>
　律之律謂以衆正也甘誓曰左不攻于左汝不共命<lb/>
　右不攻于右汝不共命馭非其馬之正汝不共命泰<lb/>
　誓曰四伐五伐六伐七伐乃止齊焉此師之所謂律<lb/>
　也出師之道必以紀律為先茍出不以律雖善亦凶<lb/>
　王者之師以正勝不以竒勝也春秋邲之戰孫林父<lb/>
　欲還彘子以中軍佐濟知莊子曰此師殆哉周易在<lb/>
<pb n="24a"/>
　師之臨曰師出以律否臧凶師之臨初六之變也<lb/>
九二在師中吉无咎王三錫命<lb/>
象曰在師中吉承天寵也王三錫命懐萬邦也<lb/>
　二以一陽為衆隂之主師之所謂丈人者也古之為<lb/>
　將者必先得君於中故能功成而無後患茍不得於<lb/>
　其中讒間一開則雖欲求免且不可得而况能承天<lb/>
　寵也哉二之在師中有六五之應是以吉且无咎而<lb/>
　獲王三錫命之寵以其得君于中也夫賞當其中則<lb/>
<pb n="24b"/>
　天下咸服萬邦之懷不亦宜乎宣王命召虎平淮夷<lb/>
　召公則固有功矣而非宣王知之則未必能安故釐<lb/>
　爾圭瓉秬鬯一卣錫山土田召公之所以承天寵者<lb/>
　以宣王能任之也樂羊伐中山非魏文侯之明則箧<lb/>
　書之謗何以自免信乎為將者不可不得君也<lb/>
六三師或輿尸凶<lb/>
象曰師或輿尸大无功也<lb/>
　輿衆也尸主也任將之權貴乎專一權專則進退在<lb/>
<pb n="25a"/>
　我而無掣肘之憂茍不能專執其權而使或者得以<lb/>
　衆人主之未有不敗者也晉荀林父不能制先縠趙<lb/>
　同趙括之專是以有邲之敗師或輿尸豈獨无功也<lb/>
　哉<lb/>
六四師左次无咎<lb/>
象曰左次无咎未失常也<lb/>
　次止也左次者止於无用之地也四以隂居隂自知<lb/>
　其力之不足而左次以待之此宜若有咎者矣然能<lb/>
<pb n="25b"/>
　審彼已之强弱不失其常而免於覆亡之患此所以<lb/>
　能无咎也春秋齊師宋師曹師次于聶北救邢遂伐<lb/>
　楚次于陘聖人於齊桓之事皆有以取之以春秋之<lb/>
　所取則知易之所以无咎信乎其无咎也哉<lb/>
六五田有禽利執言无咎長子帥師弟子輿尸貞凶<lb/>
象曰長子帥師以中行也弟子輿尸使不當也<lb/>
　長子謂九二也弟子謂四隂也任將之道貴乎專一<lb/>
　任將而不出於一未有不敗事者五以隂居柔為師<lb/>
<pb n="26a"/>
　之主慮其不能一也故告之曰敵之為害譬如田之<lb/>
　有禽執而取之辭正言順尚何咎之有哉然二以剛<lb/>
　中之徳居長子之任五既與之為應矣是長子帥師<lb/>
　者也長子帥師不能專任而又使弟子之衆主之以<lb/>
　君使臣雖出乎正然使之不當能无凶乎唐討安慶<lb/>
　緒九節度之師不相統一以郭子儀之賢亦可謂長<lb/>
　子矣而無救於大師之潰以其任之不專也然則弟<lb/>
　子輿尸豈非任將之大戒也哉<lb/>
<pb n="26b"/>
上六大君有命開國承家小人勿用<lb/>
象曰大君有命以正功也小人勿用必亂邦也<lb/>
　上六處師之極師有功而人君錫命之時也功之大<lb/>
　者為諸侯次者為卿大夫故有開國承家之象開國<lb/>
　承家謂裂地以封之也用兵之初使智使勇使愚使<lb/>
　貪惟其才而已豈暇有所決擇哉然功成事立之後<lb/>
　而求為乆安之計則當辨正其功分别君子小人而<lb/>
　使之各安其處故有小人勿用之戒所謂勿用者非<lb/>
<pb n="27a"/>
　謂棄其功而不録也謂求有以處之而使之不亂也<lb/>
　髙祖捐數千里地以封三將而不免葅醢之禍光武<lb/>
　退功臣進文吏列侯奉朝請而君臣相安了无猜忌<lb/>
　之隙韓彭英盧固非忠順自全之道然使髙祖有以<lb/>
　處之亦何至若是之極也哉<lb/>
</p>
<p>
</p>
  </div>
</body>
</text>
</TEI>
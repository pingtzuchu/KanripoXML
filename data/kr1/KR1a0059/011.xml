<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷十二</head>
    <p>
<pb n="1a"/>
欽定四庫全書<lb/>
　用易詳解卷十二　　　　　宋　李把　撰<lb/>
下經六<hi>渙至未濟</hi>
䷺<hi>坎下巽上</hi>
渙亨王假有廟利涉大川利貞<lb/>
彖曰渙亨剛來而不窮柔得位乎外而上同王假有廟<lb/>
王乃在中也利涉大川乘木有功也<lb/>
　天下之險莫甚於水而水之險莫甚於風風與水相<lb/>
<pb n="1b"/>
　激則波濤震怒蕩潏四出而不可遏此渙之所以取<lb/>
　象也夫渙自否來者也乾之九四來居于二而水流<lb/>
　不窮坤之六二得位乎四而上同五隂陽俱得其位<lb/>
　此所以雖渙而亨也方天下渙散之際必有以一天<lb/>
　下之心而後可以固而留之王者之于天下其能使<lb/>
　天下之情散而復合者是豈無其道哉宗廟之中未<lb/>
　施哀而民哀未施敬而民敬凡有以起斯人无窮之<lb/>
　思而繫其孝愛不敢忘之念未有切于此者也故王<lb/>
<pb n="2a"/>
　至於有廟則人有定主心有定嚮王居其中以一天<lb/>
　下歸往之心而天下始大服之矣坎水也巽木也乘<lb/>
　木有功用巽之功也天下雖當險難之世而聖人常<lb/>
　有出險之才若濟巨川用汝作舟楫非用木之功而<lb/>
　誰為<lb/>
象曰風行水上渙先王以享于帝立廟<lb/>
　古之享帝者必配之以祖考葢自内出者无匹不行<lb/>
　自外至者无主不止此享于帝立廟之意也天人相<lb/>
<pb n="2b"/>
　交宗廟有主而天下之心始有所係矣<lb/>
初六用拯馬壯吉<lb/>
象曰初六之吉順也<lb/>
　馬壯謂九二也九二有濟難之才者也初以隂柔居<lb/>
　渙之下不能拯物而附九二之壯馬以為之拯順而<lb/>
　從之而難可濟矣初非能自用者也而能託乎九二<lb/>
　之剛則九二之功即我之功是以吉也明夷之六二<lb/>
　用九三之壯以自拯渙之初六用九二之壯以拯物<lb/>
<pb n="3a"/>
　故其象皆以順從為言順坤也坤為馬九二變而為<lb/>
　坤故有馬與順之象<lb/>
九二渙奔其机悔亡<lb/>
象曰渙奔其机得願也<lb/>
　九五机也机人憑之以為安亦猶人臣頼君以自固<lb/>
　也九二有濟難之才然使非人君有以信之无所主<lb/>
　於其中則猜忌四出未有不悔者矣故奔其机以求<lb/>
　安乎上憑藉人主之威以為固則吾之志願可畢而<lb/>
<pb n="3b"/>
　其悔亡矣不然用力於其外而无所信於其内則樂<lb/>
　毅之反間樂羊之謗書豈不可畏也哉<lb/>
六三渙其躬无悔<lb/>
象曰渙其躬志在外也<lb/>
　當患難之世而以身為狥未有能濟者也六三之渙<lb/>
　是不狥其身者之為也天下方有渙散之憂而六三<lb/>
　出身以任之志不在乎私而在乎外是雖隂柔未必<lb/>
　有功而其志亦可嘉矣尚何悔之有禹思天下有溺<lb/>
<pb n="4a"/>
　者猶已溺之稷思天下有飢者猶已飢之伊尹思匹<lb/>
　夫匹婦有不與被堯舜之澤者若已推而納之溝中<lb/>
　古之聖賢視天下如一身曷常一日而忘之哉<lb/>
六四渙其羣元吉渙有丘匪夷所思<lb/>
象曰渙其羣元吉光大也<lb/>
　四以柔得位當濟渙之任者也人之所聚曰羣四當<lb/>
　渙散之世而有聚人之徳是以人皆羣起而從之故<lb/>
　獲元吉也丘丘民也天下方渙而我能得乎丘民是<lb/>
<pb n="4b"/>
　豈常人思慮之所能及哉至公以天下為心常人之<lb/>
　所思者利害止於一身而吾之所思者及乎天下萬<lb/>
　世之逺宜乎其所建立光大而不可掩也此伊尹周<lb/>
　公之事餘人何足以當之<lb/>
九五渙汗其大號渙王居无咎<lb/>
象曰王居无咎正位也<lb/>
　令出惟行弗惟反汗出而不反者也當渙之世宜有<lb/>
　赦令以収斯民之心故大號之出无反汗之疑而王<lb/>
<pb n="5a"/>
　又能居中以為之主則民情之渙散者有所係矣夫<lb/>
　王者之所居所以一天下歸往之心也王居於此以<lb/>
　正其位號則人有定主而知所趨向尚何憂其渙散<lb/>
　而弗合乎奉天之詔書一下而諸鎭戮力者皆知乘<lb/>
　輿所在以起勤王之師陸䞇於此可謂能用易矣<lb/>
上九渙其血去逖出无咎<lb/>
象曰渙其血逺害也<lb/>
　逖逺也凡易之言血者皆有所傷者也處渙之極有<lb/>
<pb n="5b"/>
　見血之傷去而避之逺出而不顧是雖不免乎有傷<lb/>
　而能全身逺害尚何咎之有<lb/>
䷻<hi>兌下坎上</hi>
節亨苦節不可貞<lb/>
彖曰節亨剛柔分而剛得中苦節不可貞其道窮也説<lb/>
以行險當位以節中正以通天地節而四時成節以制<lb/>
度不傷財不害民<lb/>
　節者中之異名也事必有所過而後有所節節者所<lb/>
<pb n="6a"/>
　以裁其過而約之於中者也夫人之所欲无窮茍縱<lb/>
　之而不已則將流蕩而忘反是豈可无以節之哉故<lb/>
　文之勝則節之以忠奢之過則節之以儉樂之極則<lb/>
　節之以禮大為之防使天下之欲不至於踰矩則無<lb/>
　往而不中矣然節亦不可過也節而歸於中節之宜<lb/>
　也節而過乎中則儉不中禮人將有所不堪是苦節<lb/>
　也苦節不可常之道也夫節自泰來者也乾之九三<lb/>
　分而為五坤之六五分而為三而二五以剛得中夫<lb/>
<pb n="6b"/>
　以剛而居中則剛不至於過是節之義也泰之世人<lb/>
　情溺於宴安之久不能無縱情肆欲之憂故必有以<lb/>
　約其過而使之不流此泰而變之以節者聖人保治<lb/>
　之道也要之節不可過乎中也過乎中是儉嗇褊急<lb/>
　之為也勞之過則苦味之過亦苦節而至於苦其道<lb/>
　窮矣是安可以為常者乎以全體論之坎險而兊說<lb/>
　以說而行乎險則不以險為苦而以為安是節之得<lb/>
　乎中者也九五剛得尊位以中正之道節天下故天<lb/>
<pb n="7a"/>
　下通行而不厭尚安有苦節之過乎嗚呼節之為義<lb/>
　大矣哉寒之過則節之以温暑之過則節之以凉四<lb/>
　時運行而不忒此天地之所為節者也聖人觀節之<lb/>
　義故節以制度以明天下之定分使上下各足是以<lb/>
　不至於傷財亦不至於害民而節之道達於天下矣<lb/>
　故曰什一天下之中正也多乎什一大桀小桀寡乎<lb/>
　什一大貊小貊又曰兼足天下在明分古之聖人以<lb/>
　中正之節而示天下兼足之分又安有傷財害民之<lb/>
<pb n="7b"/>
　憂也哉<lb/>
象曰澤上有水節君子以制數度議徳行<lb/>
　制數度所以節乎人也議徳行所以節乎已也數有<lb/>
　多寡度有長短无以節之則必有僣差之失徳有剛<lb/>
　柔行有清和無以議之則必有過與不及之弊制度<lb/>
　數以歸于一議徳行以求乎中而節之道可通行于天<lb/>
　下矣<lb/>
初九不出户庭无咎<lb/>
<pb n="8a"/>
象曰不出户庭知通塞也<lb/>
九二不出門庭凶<lb/>
象曰不出門庭凶失時極也<lb/>
　君子之出處惟其當而已不可出而出與可出而不<lb/>
　出是皆失節者也初九居下卦之下此未可以有為<lb/>
　之時也故其在户庭之内謹密而不出而可以无咎<lb/>
　以其知通塞之宜也九二居中得位是可以有為之<lb/>
　時也故不出夫門庭則反足以致凶以其失時之極<lb/>
<pb n="8b"/>
　也禹稷當平世三過其門而不入孔子賢之顔子當<lb/>
　亂世居陋巷一簞食一瓢飲不改其樂孔子賢之孟<lb/>
　子曰禹稷顔回同道今有同室之人鬬者雖被髪纓<lb/>
　冠而救之可也鄉鄰有鬭者被髪纓冠而往救之則<lb/>
　惑也雖閉戶可也然則初九之不出户庭其有合乎<lb/>
　顔子之閉户九二之不出門庭其亦異乎禹稷之被<lb/>
　髪纓冠者也<lb/>
六三不節若則嗟若无咎<lb/>
<pb n="9a"/>
象曰不節之嗟又誰咎也<lb/>
　志不可滿樂不可極貴乎節也三居兊說之極是說<lb/>
　而无以節之也說而无以節之故繼之以嗟若之傷<lb/>
　此秋風樂極悲來漢武不免於有悔者也然其始也<lb/>
　不能自節而其終至於有悔則亦自取之爾尚何所<lb/>
　歸咎於人哉<lb/>
六四安節亨<lb/>
象曰安節之亨承上道也<lb/>
<pb n="9b"/>
　安節者安而行之之謂也夫節約之道人情之所難<lb/>
　而六四安而行之以至於亨此聖賢事業也九五之<lb/>
　君以中正之道節天下而惟六四實承之其為節也<lb/>
　葢出於誠然而非勉强者矣禹之克勤于邦克儉于<lb/>
　家所以仰承茅茨不剪之化兹非所謂安節者哉<lb/>
九五甘節吉往有尚<lb/>
象曰甘節之吉居位中也<lb/>
　甘與苦為對甘節者節之美者也天下之欲無厭而<lb/>
<pb n="10a"/>
　人君求有以節之則必有不說者矣而甘以受其節<lb/>
　則是必有其道也九五以中正節天下天下樂之而<lb/>
　不厭以此而往豈不可尚哉古者帝王之世貧富貴<lb/>
　賤各有其等尊卑上下各有其制其所以立天下之<lb/>
　定分而為之裁節者亦嚴矣惟其用之得中是以人<lb/>
　皆樂從而不敢少踰此甘節之義也<lb/>
上六苦節貞凶悔亡<lb/>
象曰苦節貞凶其道窮也<lb/>
<pb n="10b"/>
　行不貴茍難惟其當之為貴古之人固有負石投河<lb/>
　漆身吞炭以此為節者矣惟其非禮義之中是以其<lb/>
　道窮雖身亦未免於凶也然而謂之悔亡何也盖一<lb/>
　介之節雖非中道而亦足以自守尚何悔之有哉<lb/>
䷼<hi>兑下巽上</hi>
中孚豚魚吉利涉大川利貞<lb/>
彖曰中孚柔在内而剛得中説而巽孚乃化邦也豚魚<lb/>
吉信及豚魚也利涉大川乘木舟虗也中孚以利貞乃<lb/>
<pb n="11a"/>
應乎天也<lb/>
象曰澤上有風中孚君子以議獄緩死<lb/>
初九虞吉有他不燕<lb/>
象曰初九虞吉志未變也<lb/>
九二鳴鶴在隂其子和之我有好爵吾與爾靡之<lb/>
象曰其子和之中心願也<lb/>
六三得敵或鼓或罷或泣或歌<lb/>
象曰或鼓或罷位不當也<lb/>
<pb n="11b"/>
六四月幾望馬匹亡无咎<lb/>
象曰馬匹亡絶類上也<lb/>
九五有孚攣如无咎<lb/>
象曰有孚攣如位正當也<lb/>
上九翰音登于天貞凶<lb/>
象曰翰音登于天何可長也<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
<pb n="12a"/>
下大吉<lb/>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
鳥之象焉飛鳥遺之音不宜上宜下大吉上逆而下順<lb/>
也<lb/>
　易以大小言隂陽大過者陽之過也小過者隂之過<lb/>
　也大過四陽據用事之地而擯二隂於外故有棟撓<lb/>
　之象謂其本末之俱弱也小過四隂處卦之上下而<lb/>
<pb n="12b"/>
　二陽處於内故有飛鳥之象謂其翼柔而能飛也小<lb/>
　過之時宜若不能亨矣而曰小過亨者小者之亨也<lb/>
　小者過中而亨必利乎正而後可利貞者與時偕行<lb/>
　者也陽失位而隂得勢小人之所為盖有過而能亨<lb/>
　者矣然必反之以正則庶乎不至於太甚而為君子<lb/>
　之憂此聖人之所深戒者也天下惟君子務知遠者<lb/>
　大者惟小人務知小者近者二五以柔而得中是小<lb/>
　人之道長也小人所知者小故可小事吉以其可以<lb/>
<pb n="13a"/>
　有為也三四以剛而不中是君子之失位也君子所<lb/>
　知者大故不可以大事以其不可以有為也小過有<lb/>
　飛鳥之象焉二陽其身也四隂其翼也鳥之飛也不<lb/>
　見其形而獨遺其音愈上而愈窮隂之過也愈過則<lb/>
　愈甚其可不知所以反之哉當此之時隂宜在下而<lb/>
　不宜在上在上則有乘剛之逆居下則有從陽之順<lb/>
　小過本不吉者也惟能以隂而從陽是吉之大者也<lb/>
　聖人於小過其為君子小人之戒切矣始言可小事<lb/>
<pb n="13b"/>
　不可大事欲君子之安乎時也終言不宜上宜下大<lb/>
　吉欲小人之安乎分也君子安乎時則无妄為之失<lb/>
　小人安乎分則无已甚之過使君子小人各當其處<lb/>
　則雖小有過差亦不害其為吉之大矣兹非聖人之<lb/>
　所盡心者哉<lb/>
象曰山上有雷小過君子以行過乎恭喪過乎哀用過<lb/>
乎儉<lb/>
　天下之事皆不可過惟行之過恭喪之過哀用之過<lb/>
<pb n="14a"/>
　儉則雖過而无害故曰禮與其敬不足而禮有餘也<lb/>
　不若禮不足而敬有餘也喪與其哀不足而禮有餘<lb/>
　也不若禮不足而哀有餘也又曰禮與其奢也寧儉<lb/>
初六飛鳥以凶<lb/>
象曰飛鳥以凶不可如何也<lb/>
　以者不宜以者也居小過之初宜下不宜上而有應<lb/>
　於四乃有騰上之心其飛愈速而其勢愈窮是以之<lb/>
　於凶者也夫師能左右之曰以不以之吉而以之凶<lb/>
<pb n="14b"/>
　乃其自取其如之何哉<lb/>
六二過其祖遇其妣不及其君遇其臣无咎<lb/>
象曰不反其君臣不可過也<lb/>
　祖謂四也妣謂五也過四之剛遇五之柔是過其祖<lb/>
　遇其妣也雖然五君位也而以柔居之吾其可過之<lb/>
　哉故不及其君乃得无咎不及其君者所以示尊君<lb/>
　抑臣之義也盖祖與妣主恩而言之也君與臣主義<lb/>
　而言之也恩可過而義不可過聖人於君臣之分嚴<lb/>
<pb n="15a"/>
　矣<lb/>
九三弗過防之從或戕之凶<lb/>
象曰從或戕之凶如何也<lb/>
　三以剛失位而與上六為應上六小人也其隂懐險<lb/>
　狠中有不可測者存焉是固三之所當過為之防者<lb/>
　也今三與小人為應而不能預防乃反從之未有不<lb/>
　為其所戕者矣春秋邾人戕鄫子于鄫𫝊曰凡自虐<lb/>
　其君曰弑自外曰戕然則三之見戕豈非自外來者<lb/>
<pb n="15b"/>
　歟<lb/>
九四无咎弗過遇之往厲必戒勿用永貞<lb/>
象曰弗過遇之位不當也往厲必戒終不可長也<lb/>
　以全體論之四隂用事而二陽失位是隂過乎陽也<lb/>
　分六爻而論之則四為臣五為君臣剛而君柔是臣<lb/>
　過乎君者也臣過乎君宜有咎矣而四得无咎者以<lb/>
　陽居隂行過乎恭宜過而不過者也宜過而不過以<lb/>
　遇乎五然亦不可往也往則過矣故有厲而在乎必<lb/>
<pb n="16a"/>
　戒欲其不用以永守其貞所以盡為臣之義也不然<lb/>
　往而不知止以犯危厲之戒此豈長乆之道乎<lb/>
六五宻雲不雨自我西郊公弋取彼在穴<lb/>
象曰宻雲不雨已上也<lb/>
　隂陽和而雨宻雲不雨者隂上而陽下不能升降以<lb/>
　相和者也六五以柔居尊位為小過之主不能下降<lb/>
　二陽隂勝而陽不及故為宻雲而澤不及下故不雨<lb/>
　也西郊者隂之正位也自我西郊而下應乎二二之<lb/>
<pb n="16b"/>
　在穴亦隂之所居也弋之所取不取其他而取其在<lb/>
　穴以隂求隂亦見其无能為矣五君位也而曰公此<lb/>
　黍離降而為國風之說也聖人為天下後世戒其㫖<lb/>
　微矣<lb/>
上六弗遇過之飛鳥離之凶是謂災眚<lb/>
象曰弗遇過之已亢也<lb/>
　上六處一卦之極過亢已甚是過而无所遇者也過<lb/>
　而无所遇如飛鳥之離羣愈飛而愈无所依以至於<lb/>
<pb n="17a"/>
　凶其所謂災眚者豈非自取之哉<lb/>
䷾<hi>離下坎上</hi>
既濟亨小利貞初吉終亂<lb/>
彖曰既濟亨小者亨也利貞剛柔正而位當也初吉<lb/>
柔得中也終止則亂其道窮也<lb/>
　既濟者坎離升降以相濟為功者也坎水在上其性<lb/>
　以潤下為本離火在下其性以炎上為常水之必下<lb/>
　火之必上精神相通而既濟之功成然而謂之亨小<lb/>
<pb n="17b"/>
　何也既濟之世舉天下之物各得其所雖至微至細<lb/>
　者亦莫不亨故謂之亨小者言小者之亨則大者從<lb/>
　可知矣既濟自泰來者也二五相易君剛臣柔各正<lb/>
　其位六爻相應而各得其當此所以為利貞也天下<lb/>
　非未治之可憂而既治之為可慮未治之世人情憂<lb/>
　思則猶有可為已治之世人情宴安則止於此而不<lb/>
　復為矣故既濟有初吉終亂之戒初吉者離之功也<lb/>
　終亂者坎之險也二以柔得中上應乎五以成既濟<lb/>
<pb n="18a"/>
　之功故初吉坎以險居上人情見險則止而不復進<lb/>
　故終亂詩曰靡不有初鮮克有終終之實難聖人當<lb/>
　既濟之世而已有未濟之憂信乎天下之治亂果不<lb/>
　可常也哉<lb/>
象曰水在火上既濟君子以思患而豫防之<lb/>
　未濟則思濟既濟則怠而止矣是既濟之世患之所<lb/>
　攸伏者也天下方狃於宴安之習而君子則思患而<lb/>
　豫為之防君子豈私憂過計者哉凡所以保成之道<lb/>
<pb n="18b"/>
　固如此也警戒无虞之念惟時惟幾之勑雖堯舜泰<lb/>
　和之盛有所不廢而况於後世乎<lb/>
初九曳其輪濡其尾无咎<lb/>
象曰曳其輪義无咎也<lb/>
　輪在下尾在後初之象也當既濟之初有濟難之心<lb/>
　而勢未可以有為故曳其輪濡其尾曳其輪則車不<lb/>
　行矣濡其尾則狐不濟矣此宜若有咎者然志在靖<lb/>
　難茍有其志何患其不終濟哉此其義所以得无咎<lb/>
<pb n="19a"/>
　也<lb/>
六二婦喪其茀勿逐七日得<lb/>
象曰七日得以中道也<lb/>
　二以柔居中婦之象也茀者所以蔽車之飾也上有<lb/>
　應於五而為三四之所侵故喪其茀喪其茀則車止<lb/>
　而不能行矣然二以中正之道自守専應於五而弗<lb/>
　與之較故雖喪茀而勿逐待七日之乆則不求而自<lb/>
　得是豈有終不可行者哉易凡言七日者歴七爻而<lb/>
<pb n="19b"/>
　復其本之謂也自二而復至於二其變凡七故謂之<lb/>
　七日<lb/>
九三高宗伐鬼方三年克之小人勿用<lb/>
象曰三年克之憊也<lb/>
　高宗商之賢君也考之於書无伐鬼方之事惟殷武<lb/>
　之詩有曰奮伐荆楚冞入其阻意者所謂鬼方其荆<lb/>
　楚之謂乎天下惟聖人為能内外无患自非聖人内<lb/>
　寧必有外憂當既濟之世而遠人不順雖商宗之賢<lb/>
<pb n="20a"/>
　不能无鬼方之伐然歴三年之乆而後克之則亦難<lb/>
　乎其為力矣用兵之道最不可使小人容於其間小<lb/>
　人要功生事則必有兵連禍結之憂以高宗之伐鬼<lb/>
　方尚不免三年之憊而安可復叅以小人哉觀高宗<lb/>
　舊學于甘盤後又得傅説以為輔相宜无所謂小人<lb/>
　者而易之言云爾所以示後世之戒也<lb/>
六四繻有衣袽終日戒<lb/>
象曰終日戒有所疑也<lb/>
<pb n="20b"/>
　程子以繻為濡衣袽所以塞舟漏也舟有罅漏而至<lb/>
　於沾濡以衣袽塞之終日警戒而不能自寧此思患<lb/>
　預防之道也四以隂居隂隂多疑故其戒懼如此<lb/>
九五東鄰殺牛不如西鄰之禴祭實受其福<lb/>
象曰東鄰殺牛不如西鄰之時也實受其福吉大來也<lb/>
　胡氏以為此爻當文王與紂之事紂居東山故為東<lb/>
　鄰文王居岐西故為西鄰東鄰殺牛祭之豐者也西<lb/>
　鄰禴祭祭之薄者也紂貴為天子得用郊祀之禮其<lb/>
<pb n="21a"/>
　禮固豐矣然穢徳彰聞腥聞於天豈如文王之薄祭<lb/>
　足以受命乎天而得大來之福也哉既濟初吉終亂<lb/>
　二以柔得中西鄰之吉也五以剛居險東鄰之咎也<lb/>
　五為紂則二當為文王其象可推矣<lb/>
上六濡其首厲<lb/>
象曰濡其首厲何可乆也<lb/>
　初為尾則上為首既濟者未濟之所攸伏者也濡其<lb/>
　尾容可以濟濡其首則无復可為者矣處卦之極柔<lb/>
<pb n="21b"/>
　在險上危而不能自立尚何以能乆哉<lb/>
䷿<hi>坎下離上</hi>
未濟亨小狐汔濟濡其尾无攸利<lb/>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　既濟者未濟之所伏也未濟者既濟之所始也既濟<lb/>
　則怠怠則有未濟之變未濟則憂憂則有必濟之理<lb/>
　二者相為循環聖人所以示易為无窮之原也故既<lb/>
<pb n="22a"/>
　濟亨未濟亦亨既濟亨亨之已然者也未濟亨亨之<lb/>
　将然者也汔幾也獸之隠伏而多疑者莫如狐狐渡<lb/>
　氷而聴水疑則其性也而小狐之幾濟不免於濡尾<lb/>
　則疑未熟之過也狐愈老則其疑愈多人愈更事則<lb/>
　其慮愈審當未濟之世而小狐勇以求濟是以有濡<lb/>
　尾之患无所往而利也以全體論之五以柔居中是<lb/>
　未濟而能亨者也初以隂居下欲行而陷於九二之<lb/>
　險中顧其後而无以為繼是小狐之濡尾者也夫未<lb/>
<pb n="22b"/>
　濟既濟之反也五柔而二剛不當其位宜若不足以<lb/>
　有為矣然而剛柔相應則尚可資之以成必濟之功<lb/>
　焉既濟坎在上故初吉終亂未濟坎在下其始不濟<lb/>
　其終未有不可濟者矣易六十四卦上經終於坎離<lb/>
　水火之體也下經終於既濟未濟水火之用也明乎<lb/>
　體用之説於易其庻幾乎<lb/>
象曰火在水上未濟君子以慎辨物居方<lb/>
　坎為隂中之陽在地為水在天為月在乾為男在人<lb/>
<pb n="23a"/>
　則為腎而正位在北離為陽中之隂在地為火在天<lb/>
　為日在坤為女在人則為心而正位於南水火不相<lb/>
　得而相為用者也君子觀其物而慎其辨因其方而<lb/>
　定其居而類聚羣分者各得其所矣書序所謂方設<lb/>
　居方别生分類其以此耶<lb/>
初六濡其尾吝<lb/>
象曰濡其尾亦不知極也<lb/>
　既濟未濟之初皆曰濡其尾既濟之濡尾其剛陽之<lb/>
<pb n="23b"/>
　才可以終濟者也故无咎未濟之濡尾其隂柔之資<lb/>
　不足以有為者也故吝當未濟之世天下之變方極<lb/>
　而初六之小狐勇以求濟不知其極而冒難以往以<lb/>
　自取濡尾之患豈可不審也哉<lb/>
九二曳其輪貞吉<lb/>
象曰九二貞吉中以行正也<lb/>
　九二濟難之臣也以剛中之才上應六五離明之君<lb/>
　當未濟之世人君方望之以有為而二乃遲緩不决<lb/>
<pb n="24a"/>
　曳其輪而不往宜乎不貞矣然其以中正自守深謀<lb/>
　審慮而不敢輕𤼵則夫所謂遲鈍者是乃所以行其<lb/>
　正者也呂氏之禍陳平不敢出一語而燕居深念若<lb/>
　无所能為嗟夫孰知夫燕居深念乃有為之大者乎<lb/>
六三未濟征凶利涉大川<lb/>
象曰未濟征凶位不當也<lb/>
　隂柔失位不足以有為然而在下卦之上将出乎險<lb/>
　則亦可以自免於難故以之自濟則可以之濟物則<lb/>
<pb n="24b"/>
　不可古之君子當多難之世而无濟難之才則全身<lb/>
　遠害足矣茍僥倖以行險豈非取凶之道哉<lb/>
九四貞吉悔亡震用伐鬼方三年有賞于大國<lb/>
象曰貞吉悔亡志行也<lb/>
　高宗伐鬼方聖人于既濟之九三嘗言之矣而此復<lb/>
　曰震用伐鬼方何也既濟之九三即未濟之四也三<lb/>
　在下卦之上為君故稱高宗則四為大臣宜若高宗<lb/>
　之臣也高宗之臣如傅説教之以道學如祖已訓之<lb/>
<pb n="25a"/>
　以正事曷嘗聞有攻伐之事哉而且云爾者聖人託<lb/>
　焉以示戒也夫功震主者不賞宜有悔矣而九四乃<lb/>
　有大國之賞何也盖其志之所行者在乎貞是以得<lb/>
　悔亡也未濟之世臣有功君賞之君不以震主為嫌<lb/>
　而臣亦不以不賞為懼而君臣相得天下之難其終<lb/>
　濟矣乎<lb/>
六五貞吉无悔君子之光有孚吉<lb/>
象曰君子之光其暉吉也<lb/>
<pb n="25b"/>
　四與五君臣各得其貞者也四有震主之威故貞吉<lb/>
　而後悔亡五有知人之明故貞吉而可以无悔曰悔<lb/>
　亡曰无悔雖若不同其為貞則一而已矣暉光者信<lb/>
　之充實于中而𤼵越于外者也充實于中則為有孚<lb/>
　𤼵越于外則為君子之光五以柔居尊位有離明之<lb/>
　徳而不自用故能知人而任之不疑是以若此其吉<lb/>
　也然則九四其周公之為臣乎六五其成王之為君<lb/>
　乎<lb/>
<pb n="26a"/>
上九有孚于飲酒无咎濡其首有孚失是<lb/>
象曰飲酒濡首亦不知節也<lb/>
　當未濟之極雖有忠信之誠而勢不可以有為故自<lb/>
　放于酒以全身遠害而已晉阮籍之流豈真無意于<lb/>
　世哉惟知其不可奈何不得已而以酒自迷所以求<lb/>
　全於亂世也然而沉湎之極而至于濡首而不知節<lb/>
　以此自信則失之矣昔人謂為名教之罪人豈非以<lb/>
　其太過也哉<lb/>
</p>
<p>
</p>
  </div>
</body>
</text>
</TEI>
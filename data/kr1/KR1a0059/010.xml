<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷十一</head>
    <p>
<pb n="1a"/>
欽定四庫全書<lb/>
　用易詳解卷十一　　　　　宋　李把　撰<lb/>
下經五<hi>歸妺至兑</hi>
䷵<hi>兑下震上</hi>
歸妹征凶无攸利<lb/>
彖曰歸妹天地之大義也天地不交而萬物不興歸妹<lb/>
人之終始也説以動所歸妹也征凶位不當也无攸利<lb/>
柔乘剛也<lb/>
<pb n="1b"/>
　婦人謂嫁曰歸漸與婦妹一也而漸之女歸則吉歸<lb/>
　妹則征凶何也漸之女正而歸妹則女之不正者也<lb/>
　漸止而巽而歸妹説以動以巽而視説則説為非矣<lb/>
　以止而視動則動為不可矣此二卦吉凶之所以異<lb/>
　也震長男也兑少女也以少而慕長違禮縱情其為<lb/>
　不正大矣故以征則有不當之失以處則有乘剛之<lb/>
　咎无所往而利也雖然女之不正而曰天地之大義<lb/>
　人之終始何也葢婚姻之道隂陽之所以合偶而男女<lb/>
<pb n="2a"/>
　之所以相配者也夫天地以相交為大義故天地絪<lb/>
　緼萬物化醇男女以相配為終始故男女搆精萬物<lb/>
　化生歸妹女之歸者也女之歸有天地之義有人倫<lb/>
　之道存乎其間而可以不正行之哉以不正而歸説<lb/>
　而至於縱動而至於淫夫弱婦强不能正室宜其凶<lb/>
　且不利也嗚呼聖人作易於夫婦之際何其詳且悉<lb/>
　也於咸則通其相與之情於恒則示其持久之道於<lb/>
　家人則嚴其治家之法於漸則明其漸進之禮於歸<lb/>
<pb n="2b"/>
　妹則又示其不正之戒丁寧反復无所不用其至葢<lb/>
　家道正則天下定正始之道王化之基皆係乎此而<lb/>
　可不謹哉然則聖人之為天下後世慮亦詳矣<lb/>
象曰澤上有雷歸妹君子以永終知敝<lb/>
　夫婦之道人倫之始也其始不正其終未有无敝者<lb/>
　矣是以君子謹其始以要其終而知夫敝之所自起<lb/>
　此其為可久之道也故曰言必慮其所終行必稽其<lb/>
　所敝<lb/>
<pb n="3a"/>
初九歸妹以娣跛能履征吉<lb/>
象曰歸妹以娣以恒也跛能履吉相承也<lb/>
　娣媵女也在下而无應故有為娣之象夫娶之有娣<lb/>
　媵是禮之恒者也古者人君一娶九女以同姓為媵<lb/>
　媵雖非正也而可以廣繼嗣是跛而能行者也跛而<lb/>
　能行以征則吉豈非有相承之道哉春秋書公子結<lb/>
　媵陳人之婦于鄄傳曰諸侯娶一國則二國往媵之<lb/>
　以姪娣從此之謂也<lb/>
<pb n="3b"/>
九二𦕈能視利幽人之貞<lb/>
象曰利幽人之貞未變常也<lb/>
　九二女之貞者也以陽居隂内晦其明故𦕈而能視<lb/>
　二之女亦可謂有常守者矣居中得貞有窈窕幽閒<lb/>
　之意如道徳之士潔身恬退於嵓穴之間守常不變<lb/>
　而不茍求如是豈妄動以求説者哉古之所謂林下<lb/>
　清風即幽人之貞是也<lb/>
六三歸妹以須反歸以娣<lb/>
<pb n="4a"/>
象曰歸妹以須未當也<lb/>
　須待也以隂居陽居非其位女之不貞者也女之不<lb/>
　貞未能適人必待女兄之既行而後歸以為娣葢及<lb/>
　其年長而後可歸此所以有待也春秋隠公二年伯<lb/>
　姬歸于紀七年叔姬歸于紀叔姬伯姬之娣也方伯<lb/>
　姬歸紀之時叔姬其年尚幼故歴五年而後始歸兹<lb/>
　非有所待耶<lb/>
九四歸妹愆期遲歸有時<lb/>
<pb n="4b"/>
象曰愆期之志有待而行也<lb/>
　毛詩靜女其姝俟我于城隅愛而不見搔首踟蹰説<lb/>
　者曰靜女正静之女也俟待也城隅謂其髙而不可<lb/>
　踰也愛而不見搔首踟蹰者欲往而不行以禮自將<lb/>
　也九四之歸妹其靜女之謂耶愆期不行固若遲矣<lb/>
　而歸有其時其志葢有所待也所待者待乎禮而後<lb/>
　行也夫期可愆也禮義不可愆也禮義不愆介然自<lb/>
　守寧失其期而无失其正非女之至靜而能若是哉<lb/>
<pb n="5a"/>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
　五以柔居尊位有后妃之象故為帝乙歸妹謂其為<lb/>
　帝乙之配也以小君之尊而惠及賤妾自謂其袂不<lb/>
　如其娣之袂良進御於君可謂无妬忌之行矣月日<lb/>
　之配也月望則敵陽幾望未至於望也未至於望則<lb/>
　无過中之失此六五之所以吉也闗睢之樂得淑女<lb/>
<pb n="5b"/>
　以配君子樛木之逮下而無嫉妃之心此周南后妃<lb/>
　之化六五足以當之<lb/>
上六女承筐无實士刲羊无血无攸利<lb/>
象曰上六无實承虛筐也<lb/>
　筐者所以采蘋蘩之具也羊者所以供犧牲之物也<lb/>
　承筐而无實則无以供蘋蘩矣刲羊而无血則无以供<lb/>
　犧牲矣是士與女皆失其職者也士與女皆失其職<lb/>
　何所往而利乎春秋傳晉獻公嫁伯姬于秦筮之遇<lb/>
<pb n="6a"/>
　歸妹之睽史蘓占之曰不吉其繇曰士刲羊亦无<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>
　也女承筐亦无貺也西隣責言不可償也歸妹之睽<lb/>
　猶无相也震之離亦離之震為雷為火為嬴敗姬車<lb/>
　説其輹火焚其旗不利行師敗于宗丘歸妹睽孤冦<lb/>
　張之弧姪其從姑六年其逋逃歸其國而棄其家明<lb/>
　年其死于髙梁之虛歸妹之睽上六之變也<lb/>
䷶<hi>離下震上</hi>
豐亨王假之勿憂宜日中<lb/>
<pb n="6b"/>
彖曰豐大也明以動故豐玉假之尚大也勿憂宜日中<lb/>
宜照天下也日中則昃月盈則食天地盈虚與時消息<lb/>
而况于人乎况于鬼神乎<lb/>
　治之至於豐无以復加矣豐者盛大之稱天下至乎<lb/>
　極治之世也天下之治極於盛矣是豈无所自而然<lb/>
　哉葢王道之行有以致之王者出而撫休明之運以<lb/>
　至明之徳而見之於運動之間故天下之人莫不被<lb/>
　潤澤而大豐美其盛大之治无有缺然不滿之處以<lb/>
<pb n="7a"/>
　其所尚者道之大焉者也惟其所尚者大故其治亦<lb/>
　大而无復有可憂者矣然則當此之時果何所宜也<lb/>
　哉惟持之以中而使不至於過而後可以久安而无<lb/>
　變葢中者所以為保治之道也日之方中臨照天下<lb/>
　而无所不燭王者之道亦猶日之中也光被四表而<lb/>
　不遺微小中之外其可復加於此乎茍或過焉則未<lb/>
　有无憂者矣夫所謂勿憂者以其宜於中也而中不<lb/>
　免於過則勿憂者是乃憂之所由伏也夫日之過中<lb/>
<pb n="7b"/>
　則必至於昃月之過中則必至於食昃與食非日月<lb/>
　之所宜有也而且不免焉此葢天地盈虚消息之運<lb/>
　盈者之必虚消者之必息時變之來雖天地與之偕<lb/>
　行而况於人與鬼神宜其无所逃於必至之理也而<lb/>
　奈何不為之憂也哉聖人作易既言其勿憂之治於<lb/>
　前而又黙寓其可憂之意於後其示天下後世保治<lb/>
　之戒深矣<lb/>
象曰雷電皆至豐君子以折獄致刑<lb/>
<pb n="8a"/>
　雷以威為用電以明為用威與明並行此折獄致刑<lb/>
　之象也折獄者因獄以折其情致刑者因其至以定<lb/>
　其罪因獄以折其情非威无以示懲因其至以定其<lb/>
　罪非明則輕重有所不審矣<lb/>
初九遇其配主雖旬无咎往有尚<lb/>
象曰雖旬无咎過旬災也<lb/>
　旬均也豐之治雖王者所自至然亦大臣更相協贊<lb/>
　而後成者也初與四為應故遇其配主主即觀近臣<lb/>
<pb n="8b"/>
　以其所為主也以陽遇陽雖勢均力敵而足以共濟<lb/>
　故无咎以此而往亦可尚矣伊尹之遇汝鳩汝方此<lb/>
　配主之謂也然亦不可過也過則相反而不相濟嫌<lb/>
　隙一開豈不反為灾也哉<lb/>
六二豐其蔀日中見斗往得疑疾有孚𤼵若吉<lb/>
象曰有孚𤼵若信以𤼵志也<lb/>
　蔀蔀屋也斗昏見之宿也二之應在五五又隂柔晦<lb/>
　其明如處蔀屋之下日中而見斗蔽亦甚矣以此而<lb/>
<pb n="9a"/>
　往五必疑之然六五之君豈終蔽者哉惟能以有孚<lb/>
　之信𤼵達其志則君臣相得未有不吉者矣成王之<lb/>
　於周公其始聞流言之變不免於有疑及金縢一啓<lb/>
　則歸之惟恐其後周公之忠誠固有以感悟之也信<lb/>
　以𤼵志其斯之謂乎<lb/>
九三豐其沛日中見沬折其右肱无咎<lb/>
象曰豐其沛不可大事也折其右肱終不可用也<lb/>
　王弼謂沛為幡幔所以蔽日者也沬昧也九三互變艮<lb/>
<pb n="9b"/>
　艮為手故有折其右肱之象九三之豐在於幡幔之<lb/>
　下雖日之方中而所見昏昧而不明亦可謂闇之極<lb/>
　矣處暗之極无一可為而可立大事乎人之有股肱<lb/>
　所以運動也而折其右肱則不可用矣九三之暗皆<lb/>
　其自取者也而尚誰咎哉<lb/>
九四豐其蔀日中見斗遇其夷主吉<lb/>
象曰豐其蔀位不當也日中見斗幽不明也遇其夷主<lb/>
吉行也<lb/>
<pb n="10a"/>
　夷等夷也以陽居隂不當其位幽而不明故豐其蔀<lb/>
　日中見斗暗之甚也然下應於初初以我為配主我<lb/>
　以初為夷主二者相遇則亦足以共濟以此而行吉<lb/>
　其宜矣古之大臣雖無所能為而能達賢以共事如<lb/>
　吳公之薦賈誼常何之薦馬周卒以此取名豈非以<lb/>
　其協謀共贊之為美哉<lb/>
六五來章有慶譽吉<lb/>
象曰六五之吉有慶也<lb/>
<pb n="10b"/>
　章謂二也二有離明之徳含章而在下也六五以柔<lb/>
　居尊位晦其明而不自用而資六二含章之美以為<lb/>
　用有以致而來之故二之美即我之美而二之譽即<lb/>
　我之譽未有不吉且慶者秦誓曰邦之榮懐亦尚一<lb/>
　人之慶夫任得其人則榮懐之慶皆萃於一人之身<lb/>
　然則人君其可自用其明哉<lb/>
上六豐其屋蔀其家闚其户闃其无人三嵗不覿凶<lb/>
象曰豐其屋天際翔也闚其户闃其无人自藏也<lb/>
<pb n="11a"/>
　豐之六與明夷之六同明夷初登於天而豐則豐其<lb/>
　屋天際翔也明夷後入於地而豐則蔀其家闚其户<lb/>
　闃其无人也是皆不明而强以為明者也外慕之人<lb/>
　其中本无所見而侈然有自大之心然而强明而終<lb/>
　晦未有不㝠行索塗者徳宗以强明自任謂天下皆<lb/>
　莫能欺而蔽於盧把之姦而不悟是豐其屋者之為<lb/>
　也<lb/>
䷷<hi>艮下離上</hi>
<pb n="11b"/>
旅小亨旅貞吉<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也旅之時義大矣哉<lb/>
　旅之為義非獨以適異國逃空虚也凡困而不得其<lb/>
　所者皆旅也君子道不遇時彷徨无所之故有取於<lb/>
　旅之象如伊尹之在夏周公之居東孔子之遊於列<lb/>
　國孟子之仕齊梁下而至於賈誼之謫長沙王仲淹<lb/>
　之居河汾馬周之困新豐杜子美之入蜀韓退之之<lb/>
<pb n="12a"/>
　貶潮陽皆旅也君子當旅之時舉世无所知自守且<lb/>
　不足而安能大有為也哉幸而可以求通亦不過小<lb/>
　亨而已小亨者僅足以茍安非大通之時也道之不<lb/>
　行惟介然有守而後可以不累於物茍枉道從人則<lb/>
　窮斯濫矣故曰旅貞吉謂其守貞而後吉也以全體<lb/>
　論之六五得中於外而順乎二陽之剛艮以止而麗<lb/>
　乎離明此旅之所以取象者然也夫旅之世天下无<lb/>
　與之世也天下无以相與而以剛處之則多所忤逆<lb/>
<pb n="12b"/>
　而益至於窮惟以柔自處而順乎剛則庻乎可以少<lb/>
　安矣旅不可不止也不止則愈行而愈困然必得明<lb/>
　哲之士以附麗之則可相託以為安此夫子當厄所<lb/>
　以主司城貞子觀貞子之謚則其人之賢明亦可知<lb/>
　也旅有時有義困而无所歸者時也正而不失其守<lb/>
　者義也安其時行其義非聖賢其孰能之哉<lb/>
象曰山上有火旅君子以明愼用刑而不留獄<lb/>
　山上有火其勢不能久留此旅之象也所謂旅者直<lb/>
<pb n="13a"/>
　暫寓爾夫豈久於此哉以此而用刑則必不留獄而<lb/>
　无淹滯之嘆矣<lb/>
初六旅𤨏𤨏斯其所取災<lb/>
象曰旅𤨏𤨏志窮災也<lb/>
　𤨏𤨏言細碎也以隂柔居下不能逺圖而志在於𤨏<lb/>
　細之末志窮而災隨之自取之也旄邱之詩黎侯寓<lb/>
　於衞也其卒章曰𤨏兮尾兮流離之子所云旅𤨏𤨏<lb/>
　者其斯之謂歟<lb/>
<pb n="13b"/>
六二旅即次懐其資得童僕貞<lb/>
象曰得童僕貞終无尤也<lb/>
　次者旅之所居以安者也資財者旅之所頼以為用<lb/>
　者也童僕者旅之所資以為助者也既即其次又懐<lb/>
　其資又得其童僕六二之旅亦可謂貞矣尚何尤之<lb/>
　有其晉公子重耳在秦之時乎<lb/>
九三旅焚其次䘮其童僕貞厲<lb/>
象曰旅焚其次亦以傷矣以旅與下其義䘮也<lb/>
<pb n="14a"/>
　離為火九三逼近於離故有旅焚其次之象焚其次<lb/>
　則无以為安矣䘮其童僕則无以為助矣雖以貞處<lb/>
　之且不免於厲而况不貞乎魯昭公之事近之矣居<lb/>
　鄆而鄆潰是焚其次也有子家覊而不能用是䘮其<lb/>
　童僕也昭公之失民已久雖欲以旅與下而下无所<lb/>
　與所䘮若此不亦傷乎<lb/>
九四旅于處得其資斧我心不快<lb/>
象曰旅于處未得位也得其資斧心未快也<lb/>
<pb n="14b"/>
　資斧所以自衛也居多懼之地位之不當而處之則<lb/>
　其處必不安矣惟其得資斧以自衛是亦可處焉然<lb/>
　豈欝欝乆居此哉故雖得資斧而其心不快也晉重<lb/>
　耳安於姜氏子犯醉而遣之凡今日之所以不快者<lb/>
　即異時覇天下之本也故曰懐與安實敗名<lb/>
六五射雉一矢亡終以譽命<lb/>
象曰終以譽命上逮也<lb/>
　離為雉文明之物也射雉而一矢亡則雉未必得矣<lb/>
<pb n="15a"/>
　以其未必得也而益之則所䘮滋多故不若安以待<lb/>
　之而終有譽命之喜則今日之失未必不為他日之<lb/>
　得也亡其一矢而上恩下逮夫豈終於旅哉馬周之<lb/>
　在新豐近之矣<lb/>
上九鳥焚其巢旅人先笑後號咷䘮牛于易凶<lb/>
象曰以旅在上其義焚也䘮牛于易終莫之聞也<lb/>
　旅之世宜下而不宜上下則可安上則愈窮也上九<lb/>
　處離之極髙而自焚是以鳥焚其巢失所依也方其<lb/>
<pb n="15b"/>
　有巢也其心以為喜故先笑及其焚之也其心以為<lb/>
　戚故後號咷悲之至也牛所以致逺負重旅人所頼<lb/>
　以行者也今以輕易而䘮之至於終莫之聞則其凶<lb/>
　可知矣以旅而在人上不能謙順自守以至於窮而<lb/>
　无所復入豈非自焚之道哉此陸機之所不免也<lb/>
䷸<hi>巽下巽上</hi>
巽小亨利有攸往利見大人<lb/>
彖曰重巽以申命剛巽乎中正而志行柔皆順乎剛是<lb/>
<pb n="16a"/>
以小亨利有攸往利見大人<lb/>
　巽入也一隂生於二陽之下順而不逆故有巽入之<lb/>
　義大人之渉世至於與物無忤也甚難莊子曰形莫<lb/>
　若就心莫若和惟就與和其巽入之謂乎然而謂之<lb/>
　小亨何也葢巽之小亨異乎旅之小亨旅之小亨所<lb/>
　亨者小也巽之小亨以小而亨者也執柔處下無自<lb/>
　大之色而物莫之忤是小而能亨者也惟其自居于<lb/>
　小是以無入而不自得故利有攸往也夫巽以柔順<lb/>
<pb n="16b"/>
　為事者也然一於柔順而或有阿附茍從之患是必<lb/>
　審其所從以歸于正故利見大人大人謂二五也二<lb/>
　五有剛中之徳者也巽以行權上下皆巽而權在其<lb/>
　中是以重巽申命申命者亦以順而申之者也鼓舞<lb/>
　萬物者莫如風鼓舞萬民者莫如令風行而物不知<lb/>
　令行而天下不容議是葢有權焉而非形迹之所可<lb/>
　求者也二五之剛巽乎中正而其志行初四之柔皆<lb/>
　順從乎剛柔以巽入剛以巽受剛柔皆巽而無有不<lb/>
<pb n="17a"/>
　順者矣以此涉世何忤之有故曰是以小亨利有攸<lb/>
　往利見大人<lb/>
象曰隨風巽君子以申命行事<lb/>
　風不一故謂之隨風命不一故謂之申命風不獨鼔<lb/>
　舞而已亦必有生物之功命不獨號令而已亦必有<lb/>
　可行之事此人君所以法天而行也<lb/>
初六進退利武人之貞<lb/>
象曰進退志疑也利武人之貞志治也<lb/>
<pb n="17b"/>
　巽為不果初六在巽之下柔而不立欲進而不能欲<lb/>
　退而不遂進退交疑於中其為不果亦甚矣故勸之<lb/>
　以利武人之貞武人勇於進者也志在於進所守專<lb/>
　一而不亂尚何遲疑之有哉夫事之不成者生乎疑<lb/>
　而有疑者由乎智識之多機事之能立者本乎一而<lb/>
　能一者始乎念慮之不雜葢多機為求道之累用智<lb/>
　為進徳之賊而疑心為立事之蠧也孔氏之門惟回<lb/>
　愚參魯足以入道漢廷羣臣惟木强之周勃足以成<lb/>
<pb n="18a"/>
　功信乎志之疑者有不如志之治者之為有立哉<lb/>
九二巽在牀下用史巫紛若吉无咎<lb/>
象曰紛若之吉得中也<lb/>
　九二過乎巽者也二與五為應兩剛相敵而不相下<lb/>
　然二臣也臣其可與君抗哉故以卑巽自處雖在牀<lb/>
　下而不以為屈且用祝史巫覡之辭以通其誠意於<lb/>
　君雖辨説紛然而卒有以取信於上是以吉而且无<lb/>
　咎也夫二之所以吉者以其得乎中也以柔而濟剛<lb/>
<pb n="18b"/>
　雖行過乎恭而不失事君之道兹非得乎中而能若<lb/>
　是哉<lb/>
九三頻巽吝<lb/>
象曰頻巽之吝志窮也<lb/>
　巽以順從為事然不可不持之以正也一以巽而无<lb/>
　自立之義則流乎謟矣九三之巽巽之頻者也既巽<lb/>
　之又巽之巽之不已而至於頻可吝之道也阿附茍<lb/>
　悦其志已窮此公孫𢎞張禹所以不免阿諛之譏也<lb/>
<pb n="19a"/>
　歟<lb/>
六四悔亡田獲三品<lb/>
象曰田獲三品有功也<lb/>
　四以隂柔而居近君之地宜有悔者也而悔亡何也<lb/>
　以其有功也以隂居隂固若不足以有為而柔順之<lb/>
　中自有制服剛强之義故用之於田獵則有三品之<lb/>
　獲其為有功亦大矣羊祜身不跨馬射不穿札謂之<lb/>
　柔懦不武可也而輕裘緩帶雍容不迫乃足以令三<lb/>
<pb n="19b"/>
　軍而制强敵孰謂巽順之道為不足快意也哉<lb/>
九五貞吉悔亡无不利无初有終先庚三日後庚三日<lb/>
吉<lb/>
象曰九五之吉位正中也<lb/>
　巽以行權九五行權之主也居中正之位當巽之世<lb/>
　而以陽用剛宜有悔矣惟其守貞而得吉是以悔亡<lb/>
　而且无不利也方其悔未亡也故无初及其悔亡是<lb/>
　有終也然九五之權亦豈驟用之哉故必先庚三日<lb/>
<pb n="20a"/>
　後庚三日庚有變更之義先三日而慮之後三日而<lb/>
　申之先後審慮以申其命而動无不吉矣盤庚遷都<lb/>
　一時之權也而三篇之書丁寧反覆所以告之者无<lb/>
　所不用其至古之聖人審于用權而不敢輕𤼵者葢<lb/>
　如此豈若後世商鞅之徒强民改作而自以為權者<lb/>
　哉<lb/>
上九巽在牀下喪其資斧貞凶<lb/>
象曰巽在牀下上窮也喪其資斧正乎凶也<lb/>
<pb n="20b"/>
　上九之巽在牀下與九二不同二本在下者也故巽<lb/>
　在牀下而不以為屈上處一卦之極而亦在牀下此<lb/>
　卑辱之甚者也斧所以割斷之物權之所在䘮其資<lb/>
　斧則失其權矣有陽剛之徳而不能用卑巽太過以<lb/>
　失其權自窮于上雖正其能免于凶乎周之衰也下<lb/>
　堂而見諸侯此巽在牀下之象也<lb/>
䷹<hi>兌下兌上</hi>
兌亨利貞<lb/>
<pb n="21a"/>
彖曰兌說也剛中而柔外說以利貞是以順乎天而應<lb/>
乎人說以先民民忘其勞說以犯難民忘其死說之大<lb/>
民勸矣哉<lb/>
　兌為澤說萬物者莫說乎澤葢以其有潤物之功是<lb/>
　以萬物咸說之也夫天下有真說可以心感而不可<lb/>
　以偽為惟其出於中心之誠故真笑未𤼵而和茍出<lb/>
　於偽則脅肩諂笑葢有貎然而心不然者矣故兌之<lb/>
　所以亨者以其說之出乎誠然者也雖然說不可以<lb/>
<pb n="21b"/>
　非其道也以我而說人不以其道則在我者為茍說<lb/>
　以人而説我不以其道則在人者為過諛故必利乎<lb/>
　貞貞者所以持之而不使之至於流也以卦之全體<lb/>
　論之二五以剛而居中三上以柔而在外以剛居中<lb/>
　則中无所茍以柔居外則外无所忤外无所忤故説<lb/>
　中无所茍故貞說而貞說而不流者也夫説之為義<lb/>
　大矣上順乎天下應乎人湯武之所以救民於水火<lb/>
　説也以此先民而使之則民忘其勞周公東山之詩<lb/>
<pb n="22a"/>
　亦說也以此犯難則民忘其死楚王廵拊三軍而士<lb/>
　如挾纊亦說也夫民之所不欲者莫若勞而所甚畏<lb/>
　者莫若死乃今至於忘其勞與死而相勸以惟上命之<lb/>
　從則説之為義豈不大矣哉<lb/>
象曰麗澤兑君子以朋友講習<lb/>
　兩澤相麗更相滋益此朋友切磋琢磨之象也子曰<lb/>
　學而時習之不亦說乎有朋自逺方來不亦樂乎樂<lb/>
　者說之至者也以得朋為樂則說可知矣<lb/>
<pb n="22b"/>
初九和兌吉<lb/>
象曰和兌之吉行未疑也<lb/>
　晏子論和與同異以為以可濟可以否濟否謂之同<lb/>
　獻可以替其否獻否以成其可謂之和則是和者以<lb/>
　有所不說而為說者也以有所不說為說則人必有<lb/>
　疑之者矣惟其行之以貞是以吉而无疑也初九以<lb/>
　說居下而不失其剛是豈茍說者乎<lb/>
九二孚兌吉悔亡<lb/>
<pb n="23a"/>
象曰孚兌之吉信志也<lb/>
　九二大臣之事也二與五為應五以剛而二亦以剛<lb/>
　應之兩剛相直宜有悔矣然人臣之於君不患乎不<lb/>
　能以剛介自處而患乎无忠信之誠以固之茍有忠<lb/>
　信之誠則雖犯顔敢諫未有不能取信於人君之志<lb/>
　者矣九二以剛而居中有中孚之信是以悔亡而乃<lb/>
　得吉也齊景公欲為遊觀之舉而晏子有荒亡流連<lb/>
　之諫晏子之言則剛且直矣惟其𤼵於至誠故景公<lb/>
<pb n="23b"/>
　說之而命太師作君臣相說之樂故曰畜君何尤畜<lb/>
　君者好君也夫晏子伯者之佐尚能以此動悟其君<lb/>
　之心而况古者大臣之事哉<lb/>
六三來兌凶<lb/>
象曰來兌之凶位不當也<lb/>
　兌之義雖主乎說而說之不可以非其道說之非其<lb/>
　道是容說者之為也六三隂柔不中不當其位而來<lb/>
　就二陽以求說謟諛取容无所不至其為失正甚矣<lb/>
<pb n="24a"/>
　以此而來誰肯受之其凶也宜哉<lb/>
九四商兊未寧介疾有喜<lb/>
象曰九四之喜有慶也<lb/>
　商度也上有九五中正之君下有六三隂邪之臣處<lb/>
　於二者之間欲說乎五而未得欲說乎三而不可商<lb/>
　度於中未有所定然能介然自立疾惡六三之隂邪<lb/>
　則可以有喜慶矣葢三與五不兩立也既能疾惡乎<lb/>
　三則五必說之豈不得人君之慶也哉自我言之謂<lb/>
<pb n="24b"/>
　之喜自人君言之謂之慶<lb/>
九五孚于剥有厲<lb/>
象曰孚于剥位正當也<lb/>
　剥小人之道也六三之來兑上六之引兊是也九五<lb/>
　以陽剛居尊位不信乎君子而信乎小人是危道也<lb/>
　漢元帝之信恭顯唐明皇之信李林甫徳宗之信盧<lb/>
　把皆不免乎危是孚于剥者也然而象以為位正當<lb/>
　何也非美之也乃愧之也以人君之尊而惟隂邪小<lb/>
<pb n="25a"/>
　人是信則其居於此位豈不有愧也哉<lb/>
上六引兌<lb/>
象曰上六引兊未光也<lb/>
　引君以當道正也引之非其道則入于邪矣六三之<lb/>
　來兊以容說為事者也上六之引兊則是以逢迎為<lb/>
　說者矣以逢迎為說阿諛己甚雖使九五信之豈足<lb/>
　為光哉其不言吉凶者以六三觀之凶可知矣<lb/>
</p>
<p>
</p>
  </div>
</body>
</text>
</TEI>
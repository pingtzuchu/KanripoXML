<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷十六</head>
    <p>
<pb n="1a"/>
欽定四庫全書<lb/>
　用易詳解卷十六　　　　　宋　李杞　撰<lb/>
説卦傳<lb/>
昔者聖人之作易也幽贊於神明而生蓍參天兩地而<lb/>
倚數觀變於隂陽而立卦發揮於剛柔而生爻和順於<lb/>
道德而理於義窮理盡性以至於命<lb/>
　生蓍非謂蓍草之生也聖人有以黙相神明之妙故<lb/>
　問焉以言而受命如響蓍之為用由是而愈神此即<lb/>
<pb n="1b"/>
　所謂生蓍也參天謂九也兩地謂六也太極未分函<lb/>
　三為一一既生三三三為九九為乾元用數畫開成<lb/>
　兩得六而乾坤以成坤包于乾六兼于九天九地六<lb/>
　參兩之數相倚而生是數之所由起也于是觀隂陽<lb/>
　之變而卦以之立發揮剛柔之用而爻以之生此皆<lb/>
　聖人所以作易之妙也雖然聖人之作易也豈徒有<lb/>
　取于蓍數卦爻而已哉盖將示天下後世以道徳性<lb/>
　命之學爾盖道徳性命人人具足而不知故聖人作<lb/>
<pb n="2a"/>
　易而還以導之葢將以足其所不足者也故人莫不<lb/>
　有道徳也而常患乎乖離而弗合故聖人和而順之<lb/>
　使之圓融而為一人莫不有義也而常患乎用之不<lb/>
　得其宜故聖人條理以通之使之處事而各當人莫<lb/>
　不有性命也而常患日用而不知故聖人使之窮天<lb/>
　地萬物之理以盡己之性盡己之性以盡人物之性<lb/>
　而後至于天道之命此豈非聖人作易之極功乎是<lb/>
　故易之未作天下具是理而不能自知易之既作天<lb/>
<pb n="2b"/>
　下得是理而有以自足人皆知蓍數卦爻為卜筮之<lb/>
　用而不知乃所以為道徳性命之本也是故蓍數卦<lb/>
　爻以實用道徳性命以虚用因其實以致其虚即其<lb/>
　虚而運其實聖人之憂天下後世亦仁矣哉<lb/>
　　此章論聖人作易以示天下性命之學<lb/>
昔者聖人之作易也將以順性命之理是以立天之道<lb/>
曰隂與陽立地之道曰柔與剛立人之道曰仁與義兼<lb/>
三才而兩之故易六畫而成卦分隂分陽迭用柔剛故<lb/>
<pb n="3a"/>
易六位而成章<lb/>
　一隂一陽之謂道繼之者善也成之者性也是性命<lb/>
　之理未有外乎隂陽者也曰隂陽曰柔剛曰仁義三<lb/>
　者之于道天地人各隨其所得而其為性命則一而<lb/>
　已矣故天之道未嘗无柔剛而以隂陽為主地之道<lb/>
　未嘗无隂陽而以柔剛為主人之道亦未嘗无隂陽<lb/>
　柔剛也而必専言仁義葢柔剛者隂陽之徳而仁義<lb/>
　者柔剛之用也是三者同出而異名謂之性命之理<lb/>
<pb n="3b"/>
　其實一也方聖人作易之初不過三畫而已三畫者<lb/>
　天地人之生數也然雖有生數而未足以成卦故必<lb/>
　重而兩之六畫具而後一卦之體始成五六為天三<lb/>
　四為人初二為地是三才之成數至此而後備也六<lb/>
　爻既備于是分隂分陽或以隂而用剛或以陽而用<lb/>
　柔錯綜于六位之間而後燦然之文始著然則聖人<lb/>
　之作易亦豈外於隂陽哉是故自性命之理觀之則<lb/>
　隂陽之體可以兼三才之道自聖人之作易觀之則<lb/>
<pb n="4a"/>
　隂陽之用可以通六爻之變<lb/>
　　此章始終備言之<lb/>
天地定位山澤通氣雷風相薄水火不相射八卦相錯<lb/>
數往者順知來者逆是故易逆數也<lb/>
　邵氏曰此伏羲八卦之位乾南坤北離東坎西兊居<lb/>
　東南震居東北巽居西南艮居西北於是八卦相交<lb/>
　而成六十四卦所謂先天之學也先天之數起震而<lb/>
　歴離兊以至于乾數已生之卦也自巽而歴坎艮以<lb/>
<pb n="4b"/>
　至于坤推未生之卦也易之生卦則以乾一兊二離<lb/>
　三震四巽五坎六艮七坤八為次皆以逆而數之也<lb/>
　葢易之數順而數之則易窮逆而數之則无盡惟其<lb/>
　逆故生生而不窮是豈可以形迹求之哉<lb/>
　　此一章論先天八卦之位<lb/>
雷以動之風以散之雨以潤之日以烜之艮以止之兊<lb/>
以説之乾以君之坤以藏之<lb/>
　雷之動風之散雨之潤日之烜艮之止兑之説六者<lb/>
<pb n="5a"/>
　生物之功亦大矣而乾不過為之主宰以君之而已<lb/>
　坤不過退藏其用而已葢乾坤以无為為用者也六<lb/>
　子者以有為為用者也<lb/>
　　此章論先天八卦之用其卦位相對與上章同<lb/>
帝出乎震齊乎巽相見乎離致役乎坤説言乎兊戰乎<lb/>
乾勞乎坎成言乎艮<lb/>
　帝者天之主宰之神也邵氏曰此卦位乃文王所定<lb/>
　置乾于西北退坤于西南乾統三男而長子用事坤<lb/>
<pb n="5b"/>
　統三女而長女代母坎離得位而兊震為偶以應四<lb/>
　正之位所謂後天之學也<lb/>
萬物出乎震震東方也齊乎巽巽東南也齊也者言萬物<lb/>
之潔齊也離也者明也萬物皆相見南方之卦也聖人<lb/>
南靣而聴天下嚮明而治葢取諸此也坤也者地也萬<lb/>
物皆致養焉故曰致役乎坤兊正秋也萬物之所説也<lb/>
故曰説言乎兊戰乎乾乾西北之卦也言隂陽相薄也<lb/>
坎者水也正北方之卦也勞卦也萬物之所歸也故曰<lb/>
<pb n="6a"/>
勞乎坎艮東北之卦也萬物之所成終而所成始也故<lb/>
曰成言乎艮<lb/>
　此釋前八卦之義也正位稱其方四維言其位然震<lb/>
　之東離之南坎之北皆稱方而兊獨曰正秋何也艮<lb/>
　言東北巽言東南乾言西北而坤獨曰地又何也言<lb/>
　兊之秋所以見四方之皆係乎四時言坤之地所以<lb/>
　見坤之大而形乾之為天也坎與兊加正字者亦以<lb/>
　見兊與離之无非正也此互言之也兊與艮加言字<lb/>
<pb n="6b"/>
　者兊為毁折疑其不説故言其説艮止萬物疑其不<lb/>
　能成故言其成此異而言之也帝自震出萬物皆起<lb/>
　于震至巽而畢達有齊一之功至于離明之地萬物<lb/>
　皆相見雖聖人亦取乎此以嚮明而治盖萬物之盛<lb/>
　莫盛于此時者也萬物之盛必有以養之故致役乎<lb/>
　坤而物皆得其養焉物得其養則説故説言乎兊兊<lb/>
　得正秋而萬寳成此所以説也兊既説矣然而戰乎<lb/>
　乾何也乾居亥亥坤之位也坤之上六復而為乾之<lb/>
<pb n="7a"/>
　初九隂陽相薄而至于戰故曰龍戰于野是也至于<lb/>
　坎則萬物之所歸隂陽始復營為而不息此所以謂<lb/>
　之勞卦也萬物歸藏于坎則既有所終矣而曰萬物<lb/>
　成終成始于艮何也葢艮介居于丑寅之間丑為坎<lb/>
　寅為震坎者物之終震者物之始而艮實其生成之<lb/>
　體而兼得之者也然則八卦之用始于震而終于艮<lb/>
　震以出之艮以止之其造化无窮之妙乎故首以帝<lb/>
　之主宰言之<lb/>
<pb n="7b"/>
神也者妙萬物而為言者也動萬物者莫疾乎雷撓萬<lb/>
物者莫疾乎風燥萬物者莫熯乎火説萬物者莫説乎<lb/>
澤潤萬物者莫潤乎水終萬物始萬物者莫盛乎艮故<lb/>
水火相逮雷風不相悖山澤通氣然後能變化既成萬<lb/>
物也<lb/>
　此之所謂神即前之所謂帝也以其所主宰而言之<lb/>
　則謂之帝以不可指名而言之則謂之神帝者神之<lb/>
　用而神者帝之无為者也葢乾坤致用則帝以有為<lb/>
<pb n="8a"/>
　為功乾坤退藏則神以藏用為密夫神本不可言也<lb/>
　而至于有言者亦不過即其妙于萬物者而强名之<lb/>
　爾故乾坤退居于不用之地而以六子為用是神之<lb/>
　所以為難名者也葢鼓舞萬物者莫若雷撓動萬物<lb/>
　者莫若風雷風可見而乾坤之妙則不可見也燥萬<lb/>
　物以火潤萬物以水水火可知而乾坤之妙則不可<lb/>
　知説萬物者莫説乎澤終始萬物者莫盛乎艮其説<lb/>
　之成之者可名而乾坤之妙則不可得而名也以其<lb/>
<pb n="8b"/>
　不可見不可知不可名非神其孰能與此哉前言水<lb/>
　火不相射而此言相逮前言雷風相薄而此言不相悖<lb/>
　何也前言六子之性而此言六子之用也夫水火不<lb/>
　相射則不能相生故至于相逮而後有相生之理雷<lb/>
　風相薄則相害故必不相悖而後无相害之義水火<lb/>
　相逮雷風不相悖山澤亦以氣而相通六子各致其<lb/>
　用夫是以變化无窮而萬物各効其成非神之所為<lb/>
　誰為之乎<lb/>
<pb n="9a"/>
　　此章言後天八卦之位而因論六子致用之功而<lb/>
　　歸之于神<lb/>
乾健也坤順也震動也巽入也坎陷也離麗也艮止也<lb/>
兊説也<lb/>
　乾之健震之動是皆得乎陽而動者也坎之陷艮之<lb/>
　止是皆得乎陽而静者也坤之順巽之入是皆得乎<lb/>
　隂而静者也離之麗兊之説是皆得乎隂而動者也<lb/>
　陽卦先動而後静隂卦先静而後動其體然也<lb/>
<pb n="9b"/>
　　此章言八卦之性情<lb/>
乾為馬坤為牛震為龍巽為雞坎為豕離為雉艮為狗<lb/>
兌為羊<lb/>
　此逺取諸物之義<lb/>
乾為首坤為腹震為足巽為股坎為耳離為目艮為手<lb/>
兊為口<lb/>
　此近取諸身之象<lb/>
乾天也故稱乎父坤地也故稱乎母震一索而得男故<lb/>
<pb n="10a"/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兊三索而得女故謂之少女<lb/>
　索交也乾坤雖為父母然而不交則六子无自而生<lb/>
　故乾之初爻一交于坤而為震坤之初爻一交于乾<lb/>
　而為巽乾之二爻再交于坤而為坎坤之二爻再交<lb/>
　于乾而為離乾之三爻三交于坤而為艮坤之三爻三交<lb/>
　于乾而為兊乾坤交而六子生葢自然之理以氣相<lb/>
<pb n="10b"/>
　應者也故曰天地交而萬物生其斯之謂乎<lb/>
乾為天為圜為君為父為玉為金為寒為冰為大赤為<lb/>
良馬為老馬為瘠馬為駁馬為木果<lb/>
　為天言其體也為圜言其形也為君為父言其尊也<lb/>
　為玉為金言其剛也為寒為氷言其性也為大赤言其<lb/>
　色也為良馬老馬瘠馬駁馬言其行也為木果言其實也<lb/>
坤為地為母為布為釡為吝嗇為均為子母牛為大輿<lb/>
為文為衆為柄其於地也為黑<lb/>
<pb n="11a"/>
　地亦坤之體而母坤之道也布則能散而釡則能容<lb/>
　也无成而代有終故為吝嗇含𢎞光大則无不均也<lb/>
　子母牛順之至也大輿載之廣也黄裳元吉則文在<lb/>
　其中品物咸亨則衆之象也以其持載故為柄而黑<lb/>
　則其色也<lb/>
震為雷為龍為𤣥黄為旉為大塗為長子為決躁為蒼<lb/>
筤竹為萑葦其於馬也為善鳴為馵足為作足為的顙<lb/>
其於稼也為反生其䆒為健為蕃鮮<lb/>
<pb n="11b"/>
　雷與龍取其動也𤣥黄隂陽之雜色也大塗則言其<lb/>
　行而長子則其體也決躁者性也蒼筤竹萑葦稼之<lb/>
　反生皆物之蕃鮮者也馬之善鳴馵足作足的顙皆馬之<lb/>
　能行者也䆒其極則剛健之卦也為旉未詳<lb/>
巽為木為風為長女為繩直為工為白為長為髙為進<lb/>
退為不果為臭其於人也為寡髪為廣顙為多白眼為<lb/>
近利市三倍其䆒為躁卦<lb/>
　柔而達木也順而入風也長女其體也繩直與工木<lb/>
<pb n="12a"/>
　之所資也白其色也曰髙與長木之材也進退不果<lb/>
　隂柔之性也臭入也寡髪廣顙白眼躁人之象也究<lb/>
　其極則隂而躁之卦也近利市三倍未詳<lb/>
坎為水為溝瀆為隠伏為矯輮為弓輪其於人也為加<lb/>
憂為心病為耳痛為血卦為赤其於馬也為美脊為亟<lb/>
心為下首為薄蹄為曳其於輿也為多眚為通為月為<lb/>
盜其於木也為堅多心<lb/>
　水者坎之本體而溝瀆者水之所容也隠伏言其險<lb/>
<pb n="12b"/>
　也加憂心病耳痛人之在患難者也周流而勞血之<lb/>
　象也赤其色也乾為大赤而坎乾之變也月水之精<lb/>
　也堅多心剛在内也餘皆未詳<lb/>
離為火為日為電為中女為甲胄為戈兵其於人也為<lb/>
大腹為乾卦為鼈為蟹為蠃為蚌為龜其於木也為科<lb/>
上槁<lb/>
　火與日與電皆以其明也中女其本體也乾卦科上<lb/>
　槁言其燥也餘皆未詳<lb/>
<pb n="13a"/>
艮為山為徑路為小石為門闕為果蓏為閽寺為指為<lb/>
狗為鼠為黔喙之屬其於木也為堅多節<lb/>
　山者艮之體而徑路則山徑之蹊也小石者山之石<lb/>
　也門闕止之象而果蓏之實則陽在上也餘皆未詳<lb/>
兊為澤為少女為巫為口舌為毁折為附決其於地也<lb/>
為剛鹵為妾為羊<lb/>
　澤所以説物而少女則其本體也巫所以求説於鬼<lb/>
　神而口舌所以求説于人也性柔則易以毁折而附<lb/>
<pb n="13b"/>
　于陽則必決也剛鹵近澤之地而妾則少女之類也<lb/>
　隂而很故為羊<lb/>
　　此章多未詳不可强通要之皆立象盡意之義<lb/>
序卦𫝊<lb/>
有天地然後萬物生焉盈天地之間者唯萬物故受之<lb/>
以屯屯者盈也屯者物之始生也物生必䝉故受之以<lb/>
蒙䝉者䝉也物之稺也物稺不可不養也故受之以需<lb/>
需者飲食之道也飲食必有訟故受之以訟訟必有衆<lb/>
<pb n="14a"/>
起故受之以師師者衆也衆必有所比故受之以比比<lb/>
者比也比必有所畜故受之以小畜物畜然後有禮故<lb/>
受之以履履而泰然後安故受之以泰泰者通也物不<lb/>
可以終通故受之以否物不可以終否故受之以同人<lb/>
與人同者物必歸焉故受之以大有有大者不可以盈<lb/>
故受之以謙有大而能謙必豫故受之以豫豫必有隨<lb/>
故受之以隨以喜隨人者必有事故受之以蠱蠱者事<lb/>
也有事而後可大故受之以臨臨者大也物大然後可<lb/>
<pb n="14b"/>
觀故受之以觀可觀而後有所合故受之以噬嗑嗑者合<lb/>
也物不可以茍合而已故受之以賁賁者飾也致飾然<lb/>
後亨則盡矣故受之以剥剥者剥也物不可以終盡剥<lb/>
窮上反下故受之以復復則不妄矣故受之以无妄有无<lb/>
妄然後可畜故受之以大畜物畜然後可養故受之以<lb/>
頤頤者養也不養則不可動故受之以大過物不可以<lb/>
終過故受之以坎坎者陷也陷必有所麗故受之以離<lb/>
離者麗也<lb/>
<pb n="15a"/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
可以不久也故受之以恒恒者久也物不可以久居其<lb/>
所故受之以遯遯者退也物不可以終遯故受之以大<lb/>
壯物不可以終壯故受之以晉晉者進也進必有所傷<lb/>
故受之以明夷夷者傷也傷於外者必反其家故受之<lb/>
以家人家道窮必乖故受之以睽聧者乖也乖必有難<lb/>
<pb n="15b"/>
故受之以蹇蹇者難也物不可以終難故受之以解解<lb/>
者緩也緩必有所失故受之以損損而不已必益故受<lb/>
之以益益而不已必決故受之以夬夬者決也決必有<lb/>
所遇故受之以姤姤者遇也物相遇而後聚故受之以<lb/>
萃萃者聚也聚而上者謂之升故受之以升升而不已<lb/>
必困故受之以困困乎上者必反下故受之以井井道<lb/>
不可不革故受之以革革物者莫若鼎故受之以鼎主<lb/>
器者莫若長子故受之以震震者動也物不可以終動<lb/>
<pb n="16a"/>
止之故受之以艮艮者止也物不可以終止故受之以<lb/>
漸漸者進也進必有所歸故受之以歸妹得其所歸者<lb/>
必大故受之以豐豐者大也窮大者必失其居故受之<lb/>
以旅旅而无所容故受之以巽巽者入也之而後説之<lb/>
故受之以兊兊者説也説而後散之故受之以渙渙者<lb/>
離也物不可以終離故受之以節節而信之故受之以<lb/>
中孚有其信者必行之故受之以小過有過物者必濟<lb/>
故受之以既濟物不可窮也故受之以未濟終焉<lb/>
<pb n="16b"/>
　聖人于序卦規畫布置先後次第亦可謂曲盡其妙<lb/>
　矣而韓康伯乃謂序卦非易之藴嗚呼是徒知以淺<lb/>
　近議聖人而不知其大焉者也夫聖人之于易其所<lb/>
　以為是先後之次初豈以私意而强合之哉天下有<lb/>
　自然之理易因之以為自然之序有此則必有彼有<lb/>
　其一則必有其二生生而不窮者此至理之妙而聖<lb/>
　人得之以為畫卦之原者也夫易之有六十四卦是<lb/>
　猶天地之有四時寒暑也天地造化之運熙然為春<lb/>
<pb n="17a"/>
　而夏繼之凄然為秋而冬繼之窮則必反往則必復<lb/>
　莫不有其序焉今謂寒暑之相繼為非天地之妙用<lb/>
　固不可也而謂卦之先後為非大易之藴其可乎哉<lb/>
　且以其分上下經觀之則其他次序可以類推矣上<lb/>
　經始于乾坤而終于坎離下經始于咸恒而終于既<lb/>
　濟未濟葢乾坤為父母之道咸恒為男女之别父母<lb/>
　者男女之所從生男女者夫婦之所攸正此二篇之<lb/>
　所以始也坎離為水火之性而既濟未濟則水火之<lb/>
<pb n="17b"/>
　交與不交也乾坤退藏而不用而付正性于坎離故<lb/>
　水火相交則為既濟水火不交則為未濟此二篇之<lb/>
　所以終也上經言其體下經言其用上經言天道以<lb/>
　明人事之常下經言人事以推天理之妙聖人于始<lb/>
　終之際其用意亦精㣲矣自是推之則夫六十四卦<lb/>
　之相次或相生而相承或相反而相繼或相因而相<lb/>
　為用其言雖顯而其㫖則㣲其迹雖粗而其義則精<lb/>
　是皆天地萬物自然之至理而孰謂其為非易之藴<lb/>
<pb n="18a"/>
　也哉伊川謂韓氏之言不合乎道其知之矣<lb/>
雜卦𫝊<lb/>
乾剛坤柔比樂師憂臨觀之義或與或求<lb/>
　他卦非无剛柔而獨稱乾坤者剛柔之極焉者也相<lb/>
　親則樂相戰則憂以我臨物曰與以物觀我曰求然<lb/>
　二卦亦互有與求之義<lb/>
屯見而不失其居<lb/>
　見險而不進故磐桓利貞而不失其居<lb/>
<pb n="18b"/>
蒙雜而著<lb/>
　其始雖雜其終必著蓬生麻中不扶而自直<lb/>
震起也艮止也損益盛衰之始也<lb/>
　損自泰來盛極而始衰以其損下也益自否來衰極<lb/>
　而始盛以其益下也或曰損為益之始益為損之始<lb/>
大畜時也<lb/>
　天下之至難畜者莫若乾而有以畜之者適其時也<lb/>
无妄災也<lb/>
<pb n="19a"/>
　災自外至故无妄<lb/>
萃聚而升不來也<lb/>
　易以往為進來為退升而不已往而不反也<lb/>
謙輕而豫怠也<lb/>
　謙則自處也輕豫則其為志也怠<lb/>
噬嗑食也賁无色也<lb/>
　无色者衆色之所聚也故曰白受采<lb/>
兊見而巽伏也<lb/>
<pb n="19b"/>
　兊隂在外為見巽隂在内為伏亦曰兊以説而見巽<lb/>
　以入而伏<lb/>
隨无故也蠱則飭也剝爛也復反也晉晝也明夷誅也<lb/>
井通而困相遇也<lb/>
　井通而不竭困隨所遇而安<lb/>
咸速也恒久也<lb/>
　咸以速為用恒以久為用无心而相感故速日新而<lb/>
　无窮故久<lb/>
<pb n="20a"/>
渙離也節止也解緩也蹇難也睽外也家人内也<lb/>
　相踈為外相親為内<lb/>
否泰反其類也大壯則止遯則退也<lb/>
　天地相反為泰相順為否<lb/>
大有衆也同人親也革去故也鼎取新也小過過也中<lb/>
孚信也豐多故也親寡旅也<lb/>
　豐大之世易于滿盈故多事物无與親故為旅<lb/>
離上而坎下也<lb/>
<pb n="20b"/>
　水曰潤下火曰炎上<lb/>
小畜寡也<lb/>
　畜之小故其及物也寡<lb/>
履不處也<lb/>
　履以踐履為義故不處<lb/>
需不進也訟不親也大過顛也<lb/>
　本末俱弱有顛之義<lb/>
始遇也柔遇剛也漸女歸待男行也頤養正也既濟定<lb/>
<pb n="21a"/>
也歸妹女之終也未濟男之窮也夬決也剛決柔也君<lb/>
子道長小人道憂也<lb/>
　小人道消未至于極小人道憂則亡无日矣此夬之<lb/>
　所以為決也自姤以前卦皆取其反對自姤而下則<lb/>
　雜而言之意者聖人𫝊易撮其要綱而言之未盡者<lb/>
　乎<lb/>
</p>
<p>
</p>
  </div>
</body>
</text>
</TEI>
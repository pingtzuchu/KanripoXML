<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷十四</head>
    <p>
<pb n="1a"/>
欽定四庫全書<lb/>
　用易詳解卷十四　　　　　宋　李把　撰<lb/>
繫辭上𫝊二<lb/>
天一地二天三地四天五地六天七地八天九地十<lb/>
　程氏以此一叚合在天數五之上簡編失次是也夫<lb/>
　自一至五五行之生數也自六至十五行之成數也<lb/>
　天一生水地以六成之地二生火天以七成之天三<lb/>
　生木地以八成之地四生金天以九成之天五生土<lb/>
<pb n="1b"/>
　地以十成之言十則五不見故天五退藏而土无定<lb/>
　位此大衍之數止于五十也<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
大衍之數五十其用四十有九分而為二以象兩掛一<lb/>
以象三揲之以四以象四時歸竒於扐以象閏五嵗再<lb/>
閏故再扐而後掛乾之策二百一十有六坤之策百四<lb/>
<pb n="2a"/>
十有四凡三百有六十當期之日二篇之策萬有一千<lb/>
五百二十當萬物之數也是故四營而成易十有八變<lb/>
而成卦八卦而小成引而伸之觸類而長之天下之能<lb/>
事畢矣顯道神德行是故可與酬酢可與祐神矣<lb/>
　大衍之數説者言之衆矣有以十日十二辰二十八<lb/>
　宿為五十而其一不用為天之生氣者京房之説也<lb/>
　有以卦各六爻六八四十八加乾坤二用為五十而<lb/>
　初九潛龍勿用故用四十九者荀爽之説也有以天<lb/>
<pb n="2b"/>
　地之數五十有五五行氣通減五數而大衍又減一者<lb/>
　鄭康成之説也有以演天地之數所頼者五十其一<lb/>
　不用而用以之通者王弼之説也是數説者不可謂<lb/>
　無所據然不失之泛則失之鑿如王弼之論是失之<lb/>
　泛也如京房之徒是失之鑿也惟其泛且鑿是以皆<lb/>
　非的然可信之説以吾考之大衍之數當以天地五<lb/>
　十有五之數求之而鄭氏則求其説而未得其要者<lb/>
　也夫天數二十有五地數三十天地之數五十有五<lb/>
<pb n="3a"/>
　此河圖自然之數也然天地五行惟以十為用故乾<lb/>
　得九一成十坤得四六成十艮震合得三七成十巽<lb/>
　兑合得二八成十坎獨得十共為五十而天五无偶<lb/>
　寄於離為虚位而退藏於宻五不為用而以十為用<lb/>
　此大衍之數實出于天地之數而止于五十者也然<lb/>
　而止用四十有九則虚其一而天一又不為用也夫<lb/>
　乾无一坤无六一者乾之始六者坤之終故六爻初<lb/>
　上无位大衍之數既虚其一以見天一之不用矣而<lb/>
<pb n="3b"/>
　其揲也又掛其一掛其一併天五不用為六是又坤<lb/>
　无六之義也故其揲也止用四十八者天地之成數<lb/>
　也天數二十有五中虚其一以二十四為用地數三<lb/>
　十中虚其六亦以二十四為用二十四氣所以配二<lb/>
　十四數一嵗之成焉者也天下之理有之以為利无<lb/>
　之以為用天地之數五十有五而乾不用一坤不用<lb/>
　六止得四十八焉是一與六不用乃所以斡旋四十<lb/>
　八之為有用者也是故揲蓍之法分之為二以象兩<lb/>
<pb n="4a"/>
　儀掛其一以象三才凡揲必以四數以象四時三揲<lb/>
　而後再扐以象再閏各有自然之數非茍然也然其<lb/>
　所以分隂陽之老少者亦豈無所取㦲以四十九而<lb/>
　掛一其存者四十八而已揲之以四是十有二揲而<lb/>
　可周也左手餘四則右必餘四矣故扐其八而謂之<lb/>
　多左手餘三則右手餘一左手餘一則右手餘三故<lb/>
　扐其四而謂之少三少則并其掛者為十三而其所<lb/>
　存者三十六以四數之則四九老陽之數也三多則<lb/>
<pb n="4b"/>
　并其掛者為二十五而其所存者二十四以四數之<lb/>
　則四六老隂之數也一多兩少則并其掛者為十七<lb/>
　而所存者三十二以四數之則四八少隂之數也一<lb/>
　少兩多則并其掛者為二十一而所存者二十八以<lb/>
　四數之則四七少陽之數也七八九六隂陽之數亦<lb/>
　自然之理也然而獨以九與六為老者蓋取五行之<lb/>
　生數言之一三五為九二四為六是又不離乎天地之<lb/>
　數之妙也天數凡五地數亦五天數五竒一三五七<lb/>
<pb n="5a"/>
　九為二十五地數五偶二四六八十為三十合竒偶<lb/>
　之數為五十有五生成相配无有終窮而變化於是<lb/>
　乎成鬼神于是乎行矣陽爻所揲者得三十六<hi>四九三十</hi>
　<hi>六為老陽</hi>乾之策也合六爻則為二百一十六隂爻所揲<lb/>
　者得二十四<hi>四六二十四為老隂</hi>坤之策也合六爻則為百四<lb/>
　十有四以二者相乗共得三百六十當一嵗之日舉<lb/>
　其成數言之不言五日四分之一也合上下經二篇<lb/>
　之策凡陽爻百九十二得六千九百一十二策凡隂<lb/>
<pb n="5b"/>
　爻百九十二得四千六百八策為萬有一千五百二<lb/>
　十當萬物之數號物之數謂之萬亦舉其成數言之<lb/>
　也故揲蓍之法四營而成易謂一分二掛三揲四歸<lb/>
　竒也易變也四營而後成一變也十有八變而成卦<lb/>
　三變成一爻十八變而後成六爻也七八九六揲成<lb/>
　八卦謂之小成自是引而伸之觸類而長之則六十<lb/>
　四卦皆可以類推而天下之能事畢矣夫天下之所<lb/>
　謂至隠者道也而其所謂至顯者德與行也道雖隠<lb/>
<pb n="6a"/>
　而能使之顯德行雖顯而能使之神是又蓍與卦之<lb/>
　妙也夫蓍之德圓而神卦之德方以知然神以知來<lb/>
　則神者未嘗不顯知以藏徃則知者未嘗不神夫如<lb/>
　是則可以酬酢天下之變可以祐助神化之功用易<lb/>
　而至此又豈獨卜筮之間而已㦲<lb/>
　　此章言天地大衍之數揲蓍求卦之法而其妙則<lb/>
　　超出乎道德之表學者當深味之<lb/>
子曰知變化之道者其知神之所為乎易有聖人之道<lb/>
<pb n="6b"/>
四焉以言者尚其辭以動者尚其變以制噐者尚其象<lb/>
以卜筮者尚其占是以君子將有為也將有行也問焉<lb/>
而以言其受命也如嚮无有逺近幽深遂知來物非天<lb/>
下之至精其孰能與于此參伍以變錯綜其數通其變<lb/>
遂成天地之文極其數遂定天下之象非天下之至變<lb/>
其孰能與于此易无思也无為也寂然不動感而遂通<lb/>
天下之故非天下之至神其孰能與于此夫易聖人之<lb/>
所以極深而研㡬也唯深也故能通天下之志唯㡬也<lb/>
<pb n="7a"/>
故能成天下之務唯神也故不疾而速不行而至子曰<lb/>
易有聖人之道四焉者此之謂也<lb/>
　神者變化之所由生者也變化者神之所由寓者也<lb/>
　非神則无以成其變化非變化則无以見乎神故知<lb/>
　變化之道則知神之所為矣夫天下之理有不足以<lb/>
　治有治有者必无者也實不足以運實運其實者必<lb/>
　至虚者也故易之為易有聖人之道四焉四者曰辭<lb/>
　曰變曰象曰占是也然所謂辭者不過言辭而已所<lb/>
<pb n="7b"/>
　謂變者不過變動而已謂之象則不過以之制噐謂<lb/>
　之占則不過以之卜筮而已是皆未免囿于形噐之<lb/>
　末而何足以為聖人之道㦲蓋其至虚之中有以斡<lb/>
　旋運用于形迹之表是以雖囿乎噐而亦可以為道<lb/>
　也何者辭變象占四者以實用者也而曰精曰變曰<lb/>
　神三者以虚用者也以實用者窒而有礙以虚用者<lb/>
　運而无窮此四者之用所以必得夫三者而後可通<lb/>
　也是故君子于有為有行之始問之以言而受命如<lb/>
<pb n="8a"/>
　嚮无間乎逺近幽深之際而遂知方來事物之理此<lb/>
　天下之至精而極其深者也參之伍之以成其變錯<lb/>
　之綜之以極其數通參伍之變而天地之文由是而<lb/>
　以成極錯綜之數而天下之象由是而以定此天下<lb/>
　之至變而研其㡬者也淡然其无思泊然而无為寂<lb/>
　然不動則有无心之一感而遂通天下之故則有无<lb/>
　心之感此天下之至神而无方者也夫惟其極深故<lb/>
　能通天下方來之志惟其研㡬故能成天下无窮之<lb/>
<pb n="8b"/>
　務惟其至于神故不疾而自速不行而自至是三者<lb/>
　又豈有形迹之可拘㦲故以天下之至精者而尚其<lb/>
　占則卜筮之學造其妙矣以天下之至變者而尚其<lb/>
　象則形噐之用不拘于一矣以天下之至神而施之<lb/>
　于四者之用則辭變象占俱入于神矣蓋有是三者<lb/>
　則四者可以為聖人之道无是三者則夫四者亦徒<lb/>
　然而已矣故夫辭變象占猶人之有形也深㡬神猶<lb/>
　人之有精神也人无精神則形為徒形易而无是三<lb/>
<pb n="9a"/>
　者豈不窒礙而不通也㦲<lb/>
　　此章本㫖言蓍數而其妙出乎蓍數之外亦存乎<lb/>
　　其人而已<lb/>
子曰夫易何為者也夫易開物成務冐天下之道如斯<lb/>
而已者也是故聖人以通天下之志以定天下之業以<lb/>
斷天下之疑是故蓍之德圓而神卦之德方以知六爻<lb/>
之義易以貢聖人以此洗心退藏於宻吉凶與民同患<lb/>
神以知來知以藏徃其孰能與於此㦲古之聰明睿知<lb/>
<pb n="9b"/>
神武而不殺者夫是以明於天之道而察於民之故是<lb/>
興神物以前民用聖人以此齊戒以神明其德夫是故<lb/>
闔户謂之坤闢户謂之乾一闔一闢謂之變徃來不窮<lb/>
謂之通見乃謂之象形乃謂之噐制而用之謂之法利<lb/>
用出入民咸用之謂之神<lb/>
　此聖人用易以應世之學也夫天下有自然之物理<lb/>
　惟易有以開其端天下有無窮之事務惟易有以成<lb/>
　其變開物成務舉天下之大而覆冐之大易之道不<lb/>
<pb n="10a"/>
　過如是而已矣聖人之用易也將以之而通天下之<lb/>
　志以之而定天下之業以之而斷天下之疑果何所<lb/>
　取㦲亦取諸蓍與卦爻而已夫周流无窮而不滯于<lb/>
　一者是蓍之德所以圓而神者也事有定理而能前<lb/>
　知者是卦之德所以方而知者也變易其理而示之<lb/>
　以事者是爻之義所以易以貢者也蓍惟其圓而神<lb/>
　故天下之志由是而可通卦惟其方以知故天下之<lb/>
　業由是而可定爻惟其易以貢故天下之疑由是而<lb/>
<pb n="10b"/>
　可斷聖人于此奚為㦲入與道俱則以此三者之德<lb/>
　洗滌其心而无一塵之累故寂然不動而退藏于㣲<lb/>
　宻之境而所謂神與知者與之俱藏而未嘗用也及<lb/>
　其出而與民同患則神以知來而來者日新而无窮<lb/>
　知以藏徃而徃者過化而无迹亦不出乎蓍卦之用<lb/>
　焉此非有聰明睿知之德而神武不殺斂藏而不自<lb/>
　用者其孰能與于此㦲是以先明乎天道之无常以<lb/>
　察斯民憂患之故興蓍龜之神物以前其吉凶之用<lb/>
<pb n="11a"/>
　開卜筮之端以教人使人知所趨避而聖人方且以<lb/>
　此神知之妙齋心服形遊于清明湛靜之境以為卜<lb/>
　筮之本故能以靜而知動以一而知萬以神明其德<lb/>
　天下見夫蓍龜之神也而不知聖人蓋有以用之也<lb/>
　是故惟能洗心退藏而後可以極神知之妙惟能以<lb/>
　此齋戒而後可以致神明之德蓋蓍卦之用雖有以<lb/>
　開物成務而神而明之非聖人則有所不可也是故<lb/>
　蓍龜先立于此則以之而設卦觀象莫不聽其所取<lb/>
<pb n="11b"/>
　而時出之隂闔陽闢得其純隂者則為闔户之坤得<lb/>
　其純陽者則為闢户之乾隂陽相交一闔一闢而謂<lb/>
　之變剛柔徃來无有終窮而謂之通以其可見而謂<lb/>
　之象以其成形而謂之噐聖人制而用之則為法百<lb/>
　姓日用而不知則為神是皆取之於蓍龜而各得其<lb/>
　理者也嗚呼聖人之用易其道亦精㣲矣方其為乾<lb/>
　坤也而不有以變而通之則乾坤之用為有窮及其<lb/>
　見於象與噐也而不有利用出入之神以運之則形<lb/>
<pb n="12a"/>
　噐之末為太泥故蓍卦之妙莫妙于變通之神聖人<lb/>
　所以作易以前民之用其道豈不致廣大而盡精㣲<lb/>
　也㦲<lb/>
　　此章論聖人應世之道以蓍卦為先而蓍卦之用<lb/>
　　以神知為本而神與知惟聖人先得之<lb/>
是故易有太極是生兩儀兩儀生四象四象生八卦八<lb/>
卦定吉凶吉凶生大業<lb/>
　濓溪周子曰无極而太極太極動而生陽動極而靜<lb/>
<pb n="12b"/>
　靜而生隂靜極復動一動一靜互為其根分隂分陽<lb/>
　兩儀立焉善乎周子之論也夫太極者形氣質未離<lb/>
　之初也方其未離之初混混沌沌不可得而指名故<lb/>
　謂之太極當是之時隂陽未分動靜俱泯是豈可得<lb/>
　而形容之㦲及其朴散而渉于可名于是動而為陽<lb/>
　而天得之則輕而清靜而為隂而地得之則重而濁<lb/>
　而兩儀于是乎生矣兩儀既判隂陽迭運七八九六<lb/>
　岐而為老少而四象又生矣四象既著剛柔相交乾<lb/>
<pb n="13a"/>
　交於坤而為震為坎為艮坤交于乾而為巽為離為<lb/>
　兑六子用事而乾坤退藏而八卦又生矣至其有八<lb/>
　卦也因而重之而六十四卦出焉善者為吉惡者為<lb/>
　凶得失相形而知所趨避而吉凶又生矣吉凶既生<lb/>
　而開物成務以之通天下之志以之定天下之業以<lb/>
　之斷天下之疑而富有之大業生焉夫其始也自无<lb/>
　而入有而其既有也則愈出而愈无窮聖人作易之<lb/>
　妙夫豈以私意為之㦲有太極則必有兩儀有兩儀<lb/>
<pb n="13b"/>
　則必有四象有四象則八卦吉凶大業无徃而不有<lb/>
　是蓋天下自然之理而一毫無所用其智焉者也故<lb/>
　易始為一畫以分隂陽次為二畫以分老少又為三<lb/>
　畫以備三才而八卦相錯六十四卦雖未重而其理<lb/>
　已具乎其中矣自非深得乎太極之妙孰能推本而<lb/>
　求之也㦲<lb/>
是故法象莫大乎天地變通莫大乎四時縣象著明莫<lb/>
大乎日月崇髙莫大乎富貴備物致用立成噐以為天<lb/>
<pb n="14a"/>
下利莫大乎聖人探賾索隠鈎深致逺以定天下之吉<lb/>
凶成天下之亹亹者莫大乎蓍龜是故天生神物聖人<lb/>
則之天地變化聖人效之天垂象見吉凶聖人象之河<lb/>
出圗洛出書聖人則之易有四象所以示也繫辭焉所<lb/>
以告也定之以吉凶所以斷也<lb/>
　立成噐以為天下利即十三卦制噐是也亹亹猶言<lb/>
　勉勉也蓋不已之義夫天地化育之功聖人應世之<lb/>
　用其亦大矣而以蓍龜為之配蓍龜一物爾而與天<lb/>
<pb n="14b"/>
　地聖人同其功蓋大易之理之所寓焉者也是故蓍<lb/>
　龜之生非徒生也天以神物而示人而聖人則之聖<lb/>
　人豈取則于此㦲凡所以法天地也故天地有變化<lb/>
　之用聖人從而效之在天有吉凶之象聖人從而象<lb/>
　之河洛有圗書之祥聖人從而則之是皆因蓍龜以<lb/>
　法天地之祕初未嘗以私意為之也然則聖人之所<lb/>
　以有取於蓍龜者凡以前民用而已故示之以七八<lb/>
　九六之象告之以爻象文言之辭斷之以吉凶一定<lb/>
<pb n="15a"/>
　之説使民知其所趨避而无妄動之憂聖人豈徒然<lb/>
　者㦲河圖洛書先儒論之詳矣今以其數考之戴九<lb/>
　履一左三右七二四為肩六八為足而五居其中縱<lb/>
　横十五此河圖之數也一六居下為水二七居上為<lb/>
　火三八居左為木四九居右為金五十居中為土此<lb/>
　洛書之數也河圗之數四十有五而十不為用故九<lb/>
　宫之内無十十為土之成數而土無定位故十不為<lb/>
　用也洛書之數五十有五而五不用天五在離離為<lb/>
<pb n="15b"/>
　戊而坎包之坎起于戊而終于己坎得十則五藏其<lb/>
　中故天五不為用也十不為用故用四十有五五不<lb/>
　為用故用五十要之皆天地之數之所從起也故洛<lb/>
　書為河圖之應而河圖為洛書之用昔人謂八卦九<lb/>
　章相為表裏其以是耶<lb/>
　　此章専言蓍龜神物天生之聖人則之以同民憂<lb/>
　　患之意<lb/>
易曰自天祐之吉无不利子曰祐者助也天之所助者<lb/>
<pb n="16a"/>
順也人之所助者信也履信思乎順又以尚賢也是以<lb/>
自天祐之吉无不利也子曰書不盡言言不盡意然則<lb/>
聖人之意其不可見乎子曰聖人立象以盡意設卦以<lb/>
盡情偽繫辭焉以盡其言變而通之以盡利鼓之舞之<lb/>
以盡神<lb/>
　善言易者必得乎言外之意而後可以盡變通之説<lb/>
　茍拘拘于象辭之間是徒知其然而未知其所以然<lb/>
　者也故聖人以大有之上九明之蓋大有之上九曰<lb/>
<pb n="16b"/>
　自天祐之吉无不利言其吉而不言其所以致之由<lb/>
　茍徒泥乎言辭之末則茫然而不可攷矣是以聖人<lb/>
　推本而論之曰上九之所以吉者六五有以致之也<lb/>
　六五之君履信思順而又能用賢是以獲天人之祐<lb/>
　助而為上九之吉此蓋自其言外之意求之者也夫<lb/>
　聖人之作易也因言以成書而言不盡乎書託意以<lb/>
　形言而意不盡乎言故言寓于文辭之間而意常出<lb/>
　乎文辭之表然則聖人之意豈真不可見者乎是故<lb/>
<pb n="17a"/>
　立象以盡意而意常在乎象外設卦以盡情偽而情<lb/>
　偽常出乎卦之表繫辭以盡言而言終非辭之所能<lb/>
　盡是必變而通之鼓之舞之而後不言之利无方之<lb/>
　神始有以盡大易之妙矣故王弼曰言者所以明象得<lb/>
　象而忘言象者所以盡意得意而忘象其斯之謂乎<lb/>
　　此章聖人借大有一爻以明求易之凡當如此<lb/>
乾坤其易之緼邪乾坤成列而易立乎其中矣乾坤毁<lb/>
則无以見易易不可見則乾坤或㡬乎息矣是故形而<lb/>
<pb n="17b"/>
上者謂之道形而下者謂之噐化而裁之謂之變推而<lb/>
行之謂之通舉而措之天下之民謂之事業<lb/>
　易有太極是生兩儀是乾坤生于易者也兩儀生四<lb/>
　象是易寓于乾坤者也未有天地易理已具故乾坤<lb/>
　生于易天地既判易可得而名故易寓于乾坤所以<lb/>
　為易之緼奥也夫易與乾坤蓋相因而後見焉者也<lb/>
　乾坤成列而易之妙已立乎其中矣故无乾坤則易<lb/>
　不可得而見若易不可見則乾坤亦㡬乎息二者相<lb/>
<pb n="18a"/>
　須有不容一闕焉蓋易以虚用者也乾坤以實用者<lb/>
　也以虚用者是形而上者之道也以實用者是形而<lb/>
　下者之噐也自易言之則易為无形自乾坤言之則<lb/>
　乾坤為有迹是凡渉乎有形者皆可以謂之噐也夫<lb/>
　道與噐非兩物也果蓏草木其中有理瓦礫稊稗其<lb/>
　中有道道不離乎噐噐不離乎道道離乎噐則為无<lb/>
　用噐離乎道則為徒形故乾坤不可以捨易而易亦<lb/>
　不可以无乾坤兩者同出而異名而豈可須臾離㦲<lb/>
<pb n="18b"/>
　夫化而裁之之變推而行之之通謂之道可也然舉<lb/>
　是二者而推之天下之民則為事業謂之噐亦可也<lb/>
　故能變通則事業存乎中既有事業則未有不知變<lb/>
　通者變通即易也事業即乾坤也而可兩之耶<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其會通<lb/>
以行其典禮繫辭焉以斷其吉凶是故謂之爻極天下<lb/>
之賾者存乎卦鼓天下之動者存乎辭化而裁之存乎<lb/>
<pb n="19a"/>
變推而行之存乎通神而明之存乎其人黙而成之不言<lb/>
而信存乎德行<lb/>
　卦爻以實用者也變通以虚用者也卦以極天下之<lb/>
　賾爻以鼓天下之動自非變而通之則亦未有能全<lb/>
　其用者矣然卦爻之所以變通者在乎人而人之所<lb/>
　以能明之者在有諸已茍能充其德行于身而不言<lb/>
　而信則因其實以致其虚以其虚而運其實豈不能<lb/>
　極其至神之妙乎<lb/>
<pb n="19b"/>
　　此章論精粗一致顯㣲一理惟聖人為能體之<lb/>
</p>
<p>
</p>
  </div>
</body>
</text>
</TEI>
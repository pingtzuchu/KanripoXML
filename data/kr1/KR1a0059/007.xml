<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷七</head>
    <p>
<pb n="1a"/>
欽定四庫全書<lb/>
　用易詳解卷七　　　　　宋　李把　撰<lb/>
下經一<hi>咸至明夷</hi>
䷞<hi>艮下兌上</hi>
咸亨利貞取女吉<lb/>
彖曰咸感也柔上而剛下二氣感應以相與止而説男<lb/>
下女是以亨利貞取女吉也天地感而萬物化生聖人<lb/>
感人心而天下和平觀其所感而天地萬物之情可見<lb/>
<pb n="1b"/>
矣<lb/>
　上經首乾坤下經首咸恒乾坤父母之始也咸恒夫<lb/>
　婦之始也乾為父坤為母乾道成男坤道成女而六<lb/>
　子于是乎生艮為少男兌為少女震為長男巽為長<lb/>
　女艮兊合而為咸震巽合而為恒而夫婦于是得其<lb/>
　正是乾坤者男女之所由以生咸恒者男女之所自<lb/>
　以相交者也故上經言天道下經言人道天人之道<lb/>
　備而易无餘藴矣咸感也而感之道不可不正正者<lb/>
<pb n="2a"/>
　无心以感之謂也自卦之全體論之兌以柔而在上<lb/>
　艮以剛而在下山澤通氣以成感應之機艮止則其<lb/>
　感之也出于不期而兌説則其應之也出于自然兩<lb/>
　皆以无心合而自得相與之密然艮男也而居于兌<lb/>
　少女之下是男下女也男下女男女之正也婚姻之<lb/>
　道為人倫之始故其相感必以正不以正則奔淫之<lb/>
　風侈矣親迎之禮雖文王不敢廢異時刑于寡妻以<lb/>
　成二南之化實基于此咸之卦所以利乎正而以取<lb/>
<pb n="2b"/>
　女為吉也嗚呼感之為義大矣推而上之則天地絪<lb/>
　緼萬物化生是天地之所以為感也聖人感人心而<lb/>
　天下和平是聖人之所以為感者也天地之生萬物<lb/>
　聖人之化天下莫不皆有所感然則非有心也以性<lb/>
　感性以情感情天地萬物之常理也觀其所感而其<lb/>
　情可見矣中庸曰君子之道造端乎夫婦及其至也<lb/>
　察乎天地其此之謂乎<lb/>
象曰山上有澤咸君子以虛受人<lb/>
<pb n="3a"/>
　虚者无心之至也我以无心感彼以无心應彼以无<lb/>
　心至我以无心受兩者皆出于不期而自然是豈有<lb/>
　一毫思惟之念介于其間哉繋辭曰无思也无為也寂<lb/>
　然不動感而遂通天下之故此之謂也<lb/>
初六咸其拇<lb/>
象曰咸其拇志在外也<lb/>
　易六十四卦惟咸與艮具人之全體葢咸以感為用<lb/>
　而不專于感艮以止為義而不一于止何也咸動之<lb/>
<pb n="3b"/>
　止者也艮止之動者也咸之感以心而實出于无心<lb/>
　故雖動而欲其止艮之止不獲其身而不可以忘其<lb/>
　身故雖止而不可不動咸以艮為之體艮以咸為之<lb/>
　用必合二者為一而後動静不失其時此其所以六<lb/>
　爻之象相通而皆自一身中求之也初六在下卦之<lb/>
　下為咸其拇拇足指之大者也足最好動而拇附之<lb/>
　以是為感其亦淺矣夫内忘我外忘物虚心游世而<lb/>
　後為感之至今好動而不能止志在于外是逐物者<lb/>
<pb n="4a"/>
　之為也而尚何以能感乎<lb/>
六二咸其腓凶居吉<lb/>
象曰雖凶居吉順不害也<lb/>
　腓在拇之上股之下好動之物也在下而好動動則<lb/>
　必凶然其居中得正能知其所止而安之則亦可以<lb/>
　獲吉盖感之道貴乎順惟能順而不拂是以无所害<lb/>
　也禹之告舜曰惠廸吉從逆凶惟影響箕子之論稽<lb/>
　疑曰用静吉用作凶夫當物我交求之際此正吉凶<lb/>
<pb n="4b"/>
　禍福之所繋茍能安于至静以待物之自至豈非求<lb/>
　吉之道也哉<lb/>
九三咸其股執其隨往吝<lb/>
象曰咸其股亦不處也志在隨人所執下也<lb/>
　三艮體也艮本能止而下牽于初與二故為咸其股<lb/>
　盖股之為物制在于足足行則與之俱行足止則與<lb/>
　之俱止是以其性本静而亦不能處也夫感之道惟<lb/>
　能不累于物而後應物而无窮今在我初无一定之<lb/>
<pb n="5a"/>
　守而動輙隨人動静之權執于下而我无與焉以是<lb/>
　而往豈不可羞也哉<lb/>
九四貞吉悔亡憧憧往來朋從爾思<lb/>
象曰貞吉悔亡未感害也憧憧往來未光大也<lb/>
　咸之取象自下者始初之拇二之腓三之股至于四<lb/>
　則為心然不言心而言思思生于心者也心本无思<lb/>
　心而至于有思則淺于動矣心之一動善惡𡵨焉故<lb/>
　思而无邪者思之正者也思而逐物者思之妄者也<lb/>
<pb n="5b"/>
　思本无悔惟能得无邪之正而不至乎感物之害則<lb/>
　亦可吉而悔亡矣然猶未免乎有心之累也咸之道<lb/>
　必内无所執外无所繋而後為自然之感今也一涉<lb/>
　于有心故憧憧往來則所思者雜而内有所執也朋<lb/>
　從爾思則所感者狹而外有所累也天下何思何慮<lb/>
　天下同歸而殊塗一致而百慮咸道之大物我兩忘<lb/>
　舉天下為至一之歸尚執為吾朋哉惟其有心以感<lb/>
　之故思之所得者獨其朋而已朋之外有未必從者<lb/>
<pb n="6a"/>
　此所以未光大也昔者舜問乎堯曰天王之用心何<lb/>
　如堯曰吾不虐无告不廢困窮苦死者嘉孺子而哀<lb/>
　婦人此吾所以用心已舜曰美則美矣而未大也夫<lb/>
　舜之所謂未大者豈非以其容有心思之累介于其<lb/>
　間也哉<lb/>
九五咸其脢无悔<lb/>
象曰咸其脢志末也<lb/>
　脢背肉也咸其脢无思之至也无思之至宜可以為<lb/>
<pb n="6b"/>
　善矣而僅止于无悔象且以為志末者何也葢心不<lb/>
　可以有思亦不可以无思有思則邪也而无思則土<lb/>
　木也感之道貴乎定而能應今雖以无思為心而泊<lb/>
　然如死灰之不復然徒知不動之為安而不知感而<lb/>
　遂通之為妙不過求其无悔而已志其末而不志其<lb/>
　本是烏知感道之正哉<lb/>
上六咸其輔頰舌<lb/>
象曰咸其輔頰舌滕口説也<lb/>
<pb n="7a"/>
　聲色之于化民末也上天之載无聲无臭夫治而至<lb/>
　于无聲无臭之可求是至誠格物之妙也堯言布天<lb/>
　下至今見誦堯豈誠有言之可𫝊也哉盤庚遷都而<lb/>
　告其臣民三篇之書委曲詳盡而有愧于心腹腎腸<lb/>
　之敷夫以有心感人猶未光大而况于滕口説者乎<lb/>
　此為治不在多言申公所以譏漢武歟<lb/>
䷟<hi>巽下震上</hi>
恒亨无咎利貞利有攸往<lb/>
<pb n="7b"/>
彖曰恒久也剛上而柔下雷風相與巽而動剛柔皆應<lb/>
恒恒亨无咎利貞久于其道也天地之道恒久而不已<lb/>
也利有攸往終則有始也日月得天而能久照四時變<lb/>
化而能久成聖人久于其道而天下化成觀其所恒而<lb/>
天地萬物之情可見矣<lb/>
　所不可不交者男女之情所不可不辨者夫婦之義<lb/>
　情欲其通不通則至于相絶義欲其正不正則不可<lb/>
　以持久故始之以咸而繼之以恒咸者一時相與之<lb/>
<pb n="8a"/>
　情也恒者萬世可久之正也方其為咸也柔上而剛<lb/>
　下以男下女其于交感之道得之矣然而可以交而<lb/>
　不可久焉葢論其情則順而言其分則逆感之太過<lb/>
　而夫婦至于倒置則何以能久乎是故聖人作易而<lb/>
　受之以恒恒者所以明天下之分節其情而使之不<lb/>
　至于過者也震之長男升而在上巽之長女退而居<lb/>
　下前日之所謂柔上剛下者今則各安其所處矣前<lb/>
　日之所謂男下女者今則有别矣男女有别而夫夫<lb/>
<pb n="8b"/>
　婦婦各得其正兹非萬世可久之道也哉雷風相與<lb/>
　巽而動為二體言之也剛柔皆應為六爻言之也震<lb/>
　雷動于上而巽風順于下是陽倡而隂和之義也下<lb/>
　卦三爻皆上應于震是男先而女從之義也以是為<lb/>
　恒宜其亨且无咎也夫恒利乎正不正則不安故正<lb/>
　者可久之道也雖然恒不可變而執一以為恒盖未<lb/>
　有能久者也且天地之道亦可謂恒矣然必有不已<lb/>
　之徳此天地之所以久也故曰至誠不息不息則久<lb/>
<pb n="9a"/>
　又曰天之所以為天也於乎不顯文王之所以為文<lb/>
　也純亦不已又曰始終惟一時乃日新葢惟變為能<lb/>
　恒惟新為能一惟不已為能久故利有攸往終則有<lb/>
　始如環之无端是恒之所以為恒者也天地有常道<lb/>
　日月有常經四時有常序聖人有常治萬物有常理<lb/>
　然而未始執一而不變也日月之行盈縮不常故能<lb/>
　成久照之功四時之運往來相推故能有乆成之妙<lb/>
　聖人之治寛猛相濟故能化成天下而參造化之權<lb/>
<pb n="9b"/>
　觀其所恒而天地萬物之情无餘藴矣非天下之至<lb/>
　變其孰能與于此哉<lb/>
象曰雷風恒君子以立不易方<lb/>
　雷風天地之變也惟其變所以能常也君子觀易之<lb/>
　象而立不易方立不易方其遭變而不失其常者歟<lb/>
　故曰迅雷風烈必變<lb/>
初六浚恒貞凶无攸利<lb/>
象曰浚恒之凶始求深也<lb/>
<pb n="10a"/>
　浚即浚井之浚春秋傳浚洙浚深也以巽而居下既<lb/>
　已深矣而又浚之深而又深者也上有四之正應不<lb/>
　能往以從之而乃潛深伏奥退避而不出以此為恒<lb/>
　亦可謂貞矣而求深太過不能通變而反以自拘故<lb/>
　雖貞而不免于凶何所往而利乎申屠狄抱石以沈<lb/>
　于河段干木踰垣而避之泄栁閉門而不納是皆求<lb/>
　深之過君子以為非禮義之中不之貴也<lb/>
九二悔亡<lb/>
<pb n="10b"/>
象曰九二悔亡能久中也<lb/>
　二以陽居隂隂陽相雜宜若不恒者也不恒則有悔<lb/>
　矣而二所以得悔亡者以其能得中道而久處之也<lb/>
　夫中者恒之本而恒者中之用也能久于中道以能<lb/>
　久于恒也子曰人皆曰予智擇乎中庸而不能朞月<lb/>
　守也回之為人也擇乎中庸得一善則拳拳服膺而<lb/>
　弗失之矣夫中之非難而久之為難此顔氏子所以<lb/>
　无祗悔也歟<lb/>
<pb n="11a"/>
九三不恒其德或承之羞貞吝<lb/>
象曰不恒其德无所容也<lb/>
　九三剛而不中是徳之无恒者也徳之无恒乍賢乍<lb/>
　否乍明乍暗乍緩乍急中无一定之守而不可據依<lb/>
　茍見其外而不察其中與之相承則或有受其羞者<lb/>
　矣徳之无恒雖貞猶吝而況不貞者乎惟其不可與<lb/>
　之相承是以至于无所容也孔子曰人而无恒不可<lb/>
　以作巫醫巫醫技之最賤者而且不可作尚安能有<lb/>
<pb n="11b"/>
　為也哉京房之于漢元王章之于孝成皆承之羞者<lb/>
　也<lb/>
九四田无禽<lb/>
象曰久非其位安得禽也<lb/>
　田所以得禽也田非其地則禽不可得陽所以求隂<lb/>
　也居非其位則隂不可求四之所欲得者初也故以<lb/>
　初為禽然初方自浚以求深而四方安于其位以待<lb/>
　之是守株待兔者之為也不能變以通之而久居其<lb/>
<pb n="12a"/>
　位位固可久矣而禽其可得也哉<lb/>
六五恒其徳貞婦人吉夫子凶<lb/>
象曰婦人貞吉從一而終也夫子制義從婦凶也<lb/>
　六五之恒一也而在婦人用之則吉在夫子用之則<lb/>
　凶何也葢以一為常守義者之事也以不一為常制<lb/>
　義者之事也天下之事有當恒者有當變者當恒而<lb/>
　恒恒也當變而變亦恒也二者惟其宜可焉豈可拘<lb/>
　于一哉六五以柔順為常柔順婦人之德也非夫子<lb/>
<pb n="12b"/>
　之正也此其所以吉凶之異也孟子曰執中无權猶<lb/>
　執一也所惡執一者為其賊道也中庸曰君子之中<lb/>
　庸也君子而時中然則婦人貞吉者其執一之義而<lb/>
　夫子制義者其時中之權也哉<lb/>
上六振恒凶<lb/>
象曰振恒在上大无功也<lb/>
　上六之振恒與初之浚恒一也初之浚過乎其退者<lb/>
　也上之振過乎其進者也老子曰不知恒妄作凶二<lb/>
<pb n="13a"/>
　者皆不知恒道者也故初无攸利而上大无功凶皆<lb/>
　自取貪利冐權以至顛蹶其竇嬰田蚡之徒歟<lb/>
䷠<hi>艮下乾上</hi>
遯亨小利貞<lb/>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
　一隂生于午至于未而為遯遯之世陽雖消而未至<lb/>
　于弱隂雖長而未至于盛是猶可以有為之時也而<lb/>
<pb n="13b"/>
　君子于此遽遯之而去者見幾而作不俟終日也膰<lb/>
　肉不至而孔子行醴酒不設而穆生去君子見㡬于<lb/>
　未然之先色斯舉矣茍待夫事勢既極而後求去豈<lb/>
　不顛沛也哉雖然遯者君子之屈也而謂之亨何也<lb/>
　葢君子之亨亨于道者也君子屈身以伸道故身雖<lb/>
　隠而道不窮此其所以亨也自全體論之九五剛當<lb/>
　其位而下有六二之應君臣之分未至于相失而君<lb/>
　子先事以遯者知其時之不可為而與之偕行也泰<lb/>
<pb n="14a"/>
　小往大來而遯至于小者之利其貞則隂浸浸然有<lb/>
　日長之勢矣隂浸以長則陽浸以消小人得位而君<lb/>
　子失勢雖欲不遯其可得耶君子之于天下初未嘗<lb/>
　忘情于斯世者也忠臣孝子義篤君親力有可救則<lb/>
　救之葢有不忍坐視者矣惟其時之不可為而付之<lb/>
　于无可奈何是以不得已而遯去以避禍夫豈以决<lb/>
　去為勇者哉遯有時有義消息盈虚遯之時也用舍<lb/>
　行藏遯之義也知其時得其義而君子之遯為不茍<lb/>
<pb n="14b"/>
　矣此其所以為大也<lb/>
象曰天下有山遯君子以逺小人不惡而嚴<lb/>
　唯女子與小人為難養也近之則不遜逺之則怨夫<lb/>
君子之逺小人若之何而不使之怨哉是必所以待<lb/>
　之者无用其疾惡之忿而所以自處者常有謹嚴之<lb/>
　法不必與之相惡但立吾墻仞使之不吾犯是亦足<lb/>
　矣茍疾之己甚則刻核太至必有不肖之心應之豈不<lb/>
　反益其毒乎孔子之諾陽貨孟子之簡王驩用是道<lb/>
<pb n="15a"/>
　也<lb/>
初六遯尾厲勿用有攸往<lb/>
象曰遯尾之厲不往何災也<lb/>
　初六為首而謂之尾者以其在後也遯貴乎速而已<lb/>
　獨在後此危道也然自知其力之不能遯而止以待<lb/>
　之以其不可奈何而安于義命則雖不往可也而亦<lb/>
　何災之有乎古之人有不羞汙君不辭小官乗田委<lb/>
　吏甘心為之而不去其邑周身之防則固有道也而<lb/>
<pb n="15b"/>
　何必勇往决去而後能免哉<lb/>
六二執之用黄牛之革莫之勝説<lb/>
象曰執用黄牛固志也<lb/>
　以全體論之均謂之遯分六爻而論之則乾之三爻<lb/>
　以健而遯者也艮之三爻以止而不能遯者也六二<lb/>
　以隂柔之質居得其位是大臣之事也二本欲遯而<lb/>
　為九五之君所留故執之用黄牛之革夫黄者色之<lb/>
　中者也牛者畜之順者也革者物之堅者也九五之<lb/>
<pb n="16a"/>
　君既待之以中正之道而又加之以順從之意以堅<lb/>
　其信任之誠是以二雖欲去而莫之勝説焉以上之<lb/>
　人有以固其志也古之大臣盖有欲奉身而退而為<lb/>
　人君之所留者矣周公既成洛邑將告老而歸成王<lb/>
　挽而留之今觀洛誥之書所以委曲留公者无所不<lb/>
　用其至既錫之以二卣明禋之享又重之以伯禽之<lb/>
　封是以周公左右成王而終身不得之魯兹非成王<lb/>
　有以固其志而然耶<lb/>
<pb n="16b"/>
九三係遯有疾厲畜臣妾吉<lb/>
象曰係遯之厲有疾憊也畜臣妾吉不可大事也<lb/>
　君子之遯必决然勇往而後可茍去之不果而有所<lb/>
　係焉則為疾而且危矣盖有所係者有所牽于私愛<lb/>
　之謂也夫欲圖大事必不顧其私乃今中有所昵而<lb/>
　為私情之是牽是畜臣妾之道也而尚安能圖其大<lb/>
　者哉懷與安實敗名此桑下之謀所以成晉文公之<lb/>
　霸也<lb/>
<pb n="17a"/>
九四好遯君子吉小人否<lb/>
象曰君子好遯小人否也<lb/>
　人之好惡各有不同世之君子盖有喜山林而惡市<lb/>
　朝喜静退而惡奔競者矣而小人則不然盖君子之<lb/>
　所好者道道之不行則勇于求去小人之所好者利<lb/>
　利之所在則貪而不止此好遯為君子之事而小人<lb/>
　之所不能者也三仁既去而飛亷惡來獨留君子小<lb/>
　人之好惡可同日語哉<lb/>
<pb n="17b"/>
九五嘉遯貞吉<lb/>
象曰嘉遯貞吉以正志也<lb/>
　春秋傳曰嘉耦曰妃謂得其所配也遯之世君子勇<lb/>
　于求去而九五之君獨得六二之應有以固而執之<lb/>
　君臣之際相孚相應而一歸于貞故二不能遯而五<lb/>
　得貞吉也吾嘗以為成王留周公之事其不然乎<lb/>
上九肥遯无不利<lb/>
象曰肥遯无不利无所疑也<lb/>
<pb n="18a"/>
　山雉之肥其意得乎上九處遯之極與斯世相忘于<lb/>
　利害榮辱之表飄然勇往而不以為疑此遯之肥者<lb/>
　也甘盤舊為王者之師既乃遯于荒野入宅于河自<lb/>
　河徂亳使髙宗思之欲髣髴其音影而不可得自今<lb/>
　觀甘盤之遯其身則隠矣而道徳之肥充然有餘尚<lb/>
　安有一毫不足之態哉離垢去氛心廣體胖而无慕<lb/>
　乎外信乎為遯之肥也<lb/>
䷡<hi>乾下震上</hi>
<pb n="18b"/>
大壯利貞<lb/>
彖曰大壯大者壯也剛以動故壯大壯利貞大者正也<lb/>
正大而天地之情可見矣<lb/>
象曰雷在天上大壯君子以非禮弗履<lb/>
初九壯于趾征凶有孚<lb/>
象曰壯于趾其孚窮也<lb/>
九二貞吉<lb/>
象曰九二貞吉以中也<lb/>
<pb n="19a"/>
九三小人用壯君子用罔貞厲羝羊觸藩羸其角<lb/>
象曰小人用壯君子罔也<lb/>
九四貞吉悔亡藩決不羸壯于大輿之輹<lb/>
象曰藩決不羸尚往也<lb/>
六五喪羊于易无悔<lb/>
象曰喪羊于易位不當也<lb/>
上六羝羊觸藩不能退不能遂无攸利艱則吉<lb/>
象曰不能退不能遂不詳也艱則吉咎不長也<lb/>
<pb n="19b"/>
䷢<hi>坤下離上</hi>
晉康侯用錫馬蕃庶晝日三接<lb/>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
　晉進也晉之世君明臣忠上下相得君盡禮賢之道<lb/>
　而君子有為之時也上離明而下坤順明出地上則<lb/>
　人君之明為有餘順而麗乎大明柔進而上行則人<lb/>
　臣之忠為有餘君明則无壅蔽之患臣忠則有順從<lb/>
<pb n="20a"/>
　之美此晉之所以為晉也康美也安也書曰亦未克<lb/>
　敉公功記曰康周公故以錫魯謂有以褒美而安之<lb/>
　也坤為土又為大臣故有諸侯之象離屬午而馬為<lb/>
　午畜故有錫馬之象錫馬蕃庶言其錫之之多也晝<lb/>
　日三接言其接之之數也錫之多所以示其寵接之<lb/>
　數所以見其情人君之待諸侯其禮亦可謂曲盡矣<lb/>
　君使臣以禮臣事君以忠諸侯其可无以報之哉韓<lb/>
　奕之詩美宣王能錫命諸侯也而其詩有曰乘馬路<lb/>
<pb n="20b"/>
　車平王錫晉侯亦有彤弓盧矢馬四匹之寵古之錫<lb/>
　諸侯必以馬者所以責之以駿奔走之義也後世錫<lb/>
　命不行而反有求車之使嗚呼古風真寥寥哉<lb/>
象曰明出地上晉君子以自昭明徳<lb/>
　自昭者非有以昭之者也一性之明天光内發无待<lb/>
　于外而徳自顯著故以其昭昭而使人昭昭自誠而<lb/>
　明之謂也孟子論可欲之謂善至于充實而有光輝<lb/>
　之謂大皆自一性中發之<lb/>
<pb n="21a"/>
初六晉如摧如貞吉罔孚裕无咎<lb/>
象曰晉如摧如獨行正也裕无咎未受命也<lb/>
　初六在一卦之下其進為最難故晉如摧如摧如謂<lb/>
　其有所挫折也求進之始而遇挫折茍非以正道自<lb/>
　守而枉已以狥人其能有立哉故教之以貞吉貞吉<lb/>
　者謂獨行其貞則可以致吉也人方未信乎我而我<lb/>
　益為之沮挫自傷則其所養不厚為可知是必寛裕<lb/>
　以待之安時處順不沮不屈而後可无咎矣未受君<lb/>
<pb n="21b"/>
　命既无官守又无言責則其進退豈不綽綽然有餘<lb/>
　裕哉賈誼負少年鋭進之氣一為絳灌所沮毁而悲<lb/>
　憂憤懣卒以夭折是不知裕无咎之義也<lb/>
六二晉如愁如貞吉受兹介福于其王母<lb/>
象曰受兹介福以中正也<lb/>
　君子能為可用不能使人必用方其未用也則不免<lb/>
　于愁如愁如言所憂也然吾以正道自守安知其不<lb/>
　我知哉故其始也晉如愁如而其終也受兹介福于<lb/>
<pb n="22a"/>
　其王母王母謂六五也五以柔居尊位有母天下之<lb/>
　徳而二往應之此晝日三接之寵所以為介福之大<lb/>
　者也晉之六五與井之九三同井之九三為我心惻<lb/>
　而卒至于王明並受其福夫始不能无所憂而終受<lb/>
　其福君子之所為茍得乎中正之道尚何患乎其不<lb/>
　偶哉<lb/>
六三衆允悔亡<lb/>
象曰衆允之志上行也<lb/>
<pb n="22b"/>
九四晉如鼫鼠貞厲<lb/>
象曰鼫鼠貞厲位不當也<lb/>
六五悔亡失得勿恤往吉无不利<lb/>
象曰失得勿恤往有慶也<lb/>
上九晉其角維用伐邑厲吉无咎貞吝<lb/>
象曰維用伐邑道未光也<lb/>
䷣<hi>離下坤上</hi>
明夷利艱貞<lb/>
<pb n="23a"/>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子<lb/>
以之<lb/>
　夷傷也明出地上而為晉明入地中而為明夷晉者<lb/>
　明之顯于外而明夷者明之伏于其中者也明顯于<lb/>
　外如日出之光靡所不照明伏于中如日之晦㝠其<lb/>
　明雖未嘗虧而其外則有蝕之者矣故曰明夷明夷<lb/>
　者謂其明之有所傷也然六十四卦未嘗指名其人<lb/>
<pb n="23b"/>
　而于明夷獨以文王箕子言之何哉盖明夷者聖賢<lb/>
　遭天下之變而不失其正之卦也孔子曰易之興也<lb/>
　當商之末世周之盛徳耶其文王與紂之事耶當是<lb/>
　之時紂以昏徳在上以已之闇蔽人之明文王拘箕<lb/>
　子囚聖賢不幸而為其所傷亦甚矣而文王箕子之<lb/>
　所以處此則未嘗失其道焉故文王蒙受大難而能<lb/>
　内以文明處已外以柔順應世三分天下有其二而<lb/>
　不失臣節此文王之所以為文也箕子以商之父師<lb/>
<pb n="24a"/>
　遭國内難而能外晦其明而内正其志身雖奴囚而<lb/>
　志不可奪此箕子之所以為箕子也夫聖賢不幸而<lb/>
　遭天下之變雖艱難憂懼而所恃者有正存焉吾以<lb/>
　正自處則天下後世必有明吾之本心者矣文王箕<lb/>
　子雖晦于一時而其心至顯于易孰謂其明之果可<lb/>
　傷也哉<lb/>
象曰明入地中明夷君子以莅衆用晦而明<lb/>
　恃明以盖衆則明之為害烈矣故用晦而明晦者明<lb/>
<pb n="24b"/>
　之所伏而亦明之所自以養焉者也水至清則无魚<lb/>
　人至察則无徒君子莅衆而以察為明天下其孰安<lb/>
　之故曰聰明睿智守之以愚<lb/>
初九明夷于飛垂其翼君子于行三日不食有攸往主<lb/>
人有言<lb/>
象曰君子于行義不食也<lb/>
　論一卦之體則所以用明夷者獨文王箕子而已分<lb/>
　六爻而論之則爻各有義所主不同初九之明夷則<lb/>
<pb n="25a"/>
　太公避紂㣲子去之之意也初居下卦之下為傷之<lb/>
　始君子見㡬而作而于飛以避之然其始也必垂其<lb/>
　翼懼其疑我而不得去也其行也則三日不食懼其<lb/>
　追我而不得脱也夫君子之去本以懼禍而其迹則<lb/>
　有可疑者矣故有攸往而主人不免于有言然義不<lb/>
　可食則去之惟恐其緩彼雖有言亦豈暇恤之哉伯<lb/>
　夷太公髙舉逺避而居于海濱㣲子抱祭器以適周<lb/>
　是三子者皆見㡬而作者也君子于行三日不食其<lb/>
<pb n="25b"/>
　斯之謂乎<lb/>
六二明夷夷于左股用拯馬壯吉<lb/>
象曰六二之吉順以則也<lb/>
　此文王之事也紂囚文王于羑里可謂明夷于左股<lb/>
　矣明夷于左股傷不能行欲有以拯之必得馬壯而<lb/>
　後吉此文王羑里之拘必賴閎夭之徒獻美女文馬<lb/>
　九駟于紂而後始得釋也文王三分天下有其二以<lb/>
　服事商其忠順之道可以為萬世之法則彖所謂内<lb/>
<pb n="26a"/>
　文明而外柔順非文王之至徳其孰能與于此哉離<lb/>
　有互體巽故為股而午為馬故有拯馬之象<lb/>
九三明夷于南狩得其大首不可疾貞<lb/>
象曰南狩之志乃大得也<lb/>
　南者離明之地狩者田獵之名大首者元惡之謂也<lb/>
　三居離明之極而蔽于上六之闇故三得以出而正<lb/>
　之南狩之㨗破其昏迷而發之以至明之地渠魁既<lb/>
　殱則脅從可以勿問故不可以疾貞不可以疾貞者<lb/>
<pb n="26b"/>
　謂當有以寛之而不當有以急之也大首之得在我<lb/>
　既得其志而又疾貞焉則人將有不堪者矣其武王<lb/>
　牧野之事乎牧野之戰紂伏其辜則偃武修文與天<lb/>
　下同為安静之舉不可疾貞武王盖知之矣<lb/>
六四入于左腹獲明夷之心于出門庭<lb/>
象曰入于左腹獲心意也<lb/>
　此爻當為紂用事之臣飛亷惡來之徒是也坤為腹<lb/>
　故入于左腹左腹者隠僻之地也以隂居隂不中不<lb/>
<pb n="27a"/>
　正而近乎上六之闇既入于左腹而又獲其心意其<lb/>
　所以深交于上者至矣夫既得其腹心是以出乎門<lb/>
　庭則擅權縱恣靡所不至焉故武王數紂之惡有曰<lb/>
　乃惟四方之多罪逋逃是崇是長是信是使是以為<lb/>
　大夫卿士俾暴虐于百姓以姦宄于商邑然則若飛<lb/>
　亷惡來之徒其紂所謂腹心之臣也歟<lb/>
六五箕子之明夷利貞<lb/>
象曰箕子之貞明不可息也<lb/>
<pb n="27b"/>
　西漢儒林傳趙賓好小數後為易飾易文以為箕子<lb/>
　明夷乃隂陽氣箕子者萬物方荄滋也非商之箕子<lb/>
　顔師古註云箕子謂商父師賓妄為説爾以吾觀之<lb/>
　趙賓之疑盖亦有謂者也案伏羲作八卦而文王重<lb/>
　之為六十四則爻辭乃文王所作也方文王重爻之<lb/>
　時箕子之明夷未至紂无道之極箕子囚奴然後其<lb/>
　明始夷則明夷之爻辭安得預言箕子之事也此賔<lb/>
　之所以疑而謂為隂陽之氣非商紂之箕子也然不<lb/>
<pb n="28a"/>
　知八卦雖文王所重而爻辭則周公所作當周公之<lb/>
　時則箕子之明夷可知故周公係之于六五之爻以<lb/>
　明箕子之貞此與彖辭兼言文王以之者固无以異<lb/>
　也而尚可疑乎當紂之時三仁在朝而紂皆屏之而<lb/>
　不用故或去或死或囚皆能自靖以行其志然㣲子<lb/>
　之去則利而不貞比干之死則貞而不利惟箕子之<lb/>
　處此既不去以全其節而又能不死以全其身此利<lb/>
　而且貞所以為箕子之明夷而二子所不能及也然<lb/>
<pb n="28b"/>
　箕子之囚明雖夷于一時而後日武王之訪卒能以<lb/>
　洪範九疇之道顯于萬世則其明豈可息哉故揚子<lb/>
　雲謂以其智為武王陳洪範此之謂也<lb/>
上六不明晦初登于天後入于地<lb/>
象曰初登于天照四國也後入于地失則也<lb/>
　上六即紂也紂資辨捷疾聞見甚敏材力過人智足<lb/>
　以拒諌言足以飾非自以為明之至矣故初登于天<lb/>
　若可以照乎四國之逺然而有三仁而不能用乃為<lb/>
<pb n="29a"/>
　飛亷惡來之徒蔽塞而不之反是䧟入于地而不悟<lb/>
　者也强明自任而終以不明其亡也宜哉<lb/>
</p>
<p>
</p>
  </div>
</body>
</text>
</TEI>
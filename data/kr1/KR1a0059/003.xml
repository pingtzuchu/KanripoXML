<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷三</head>
    <p>
<pb n="1a"/>
欽定四庫全書<lb/>
　用易詳解卷三　　　　　宋　李把　撰<lb/>
上經<hi>比至否</hi>
䷇<hi>坤下坎上</hi>
比吉原筮元永貞无咎不寧方來後夫凶<lb/>
彖曰比輔也下順從也原筮元永貞无咎以剛中也不<lb/>
寧方來上下應也後夫凶其道窮也<lb/>
　忠信為周阿黨為比君子周而不比比非美名也然<lb/>
<pb n="1b"/>
　能審其所比比而不失乎正則非所以為美者未有<lb/>
　不反為至美者也故原筮元永貞无咎原再也再筮<lb/>
　而後從之貴其審也曰元曰永貞而後无咎茍非善<lb/>
　與貞則咎有所不免矣比之世五以一陽為衆隂之<lb/>
　主合隂以助陽故曰比輔也下順從也天下惟柔者<lb/>
　易于茍説惟剛者不肯茍從凡阿諛求合者皆柔弱<lb/>
　之徒而守貞不屈者必至剛之士比之所謂元永貞<lb/>
　惟九五之剛中足以當之五隂求比於陽而阻於坎<lb/>
<pb n="2a"/>
　險故有不寧之象不寧者求安是以方來而不窮上<lb/>
　下皆應之也後夫凶謂上六也比道貴乎始衆人皆<lb/>
　求比而已獨後焉進无所與退无所附其凶也宜哉<lb/>
　嘗觀蒙初筮告再三瀆而比原筮元永貞无咎筮一<lb/>
　也在蒙則以再三為瀆在比則以原筮為吉何也蒙<lb/>
　之筮以人求我者也以我為人求其進退在我故欲<lb/>
　其審此其所以異也<lb/>
象曰地上有水比先王以建萬國親諸侯<lb/>
<pb n="2b"/>
　建萬國親諸侯比之大者也古者至治之世天子適<lb/>
　諸侯曰廵狩諸侯朝于天子曰述職成周盛時比年<lb/>
　小聘三年大聘五年一朝上下相親相比共樂大同協<lb/>
　一之風當是之時不獨下之人有以比于上而上之<lb/>
　人亦有以比于下分雖嚴而情不至于相隔兹非比<lb/>
　道之大者哉<lb/>
初六有孚比之无咎有孚盈缶終來有他吉<lb/>
象曰比之初六有他吉也<lb/>
<pb n="3a"/>
　居比之首而欲求比于人比之最難者也夫以疑待<lb/>
　物物必猜焉以信待物人必保焉求比之初茍不以<lb/>
　誠信自守未有能无咎者故必有孚比之而後可以<lb/>
　无咎也信之在人藴於一心之中不過盈缶之㣲爾<lb/>
　然而感此而彼應感近而逺應感一人而千萬人應<lb/>
　其始雖甚㣲而其終也方來畢應至於有他之吉微<lb/>
　之顯誠之不可掩盖如此也齊桓公于柯之會要盟<lb/>
　可犯而桓公不欺故天下諸侯皆翕然歸之而伯業<lb/>
<pb n="3b"/>
　以成傳者以為桓公之信著於天下自柯之盟始焉<lb/>
　此豈非所謂有孚盈缶終來有他吉者哉<lb/>
六二比之自内貞吉<lb/>
象曰比之自内不自失也<lb/>
　求比之道莫患乎舍己而惟人之徇舍己而惟人之<lb/>
　徇則物重而我輕未有不䘮失其所守者二居中得<lb/>
　正安恬自守是知以内自重者也夫所重者在内則<lb/>
　其求之於人者必不茍以此為比尚安有自失其守<lb/>
<pb n="4a"/>
　者哉伊尹不以湯之幣聘而易其畎畆之樂孟子不<lb/>
　以齊之萬鍾而廢其不見諸侯之義皆比之自内者<lb/>
　也<lb/>
六三比之匪人<lb/>
象曰比之匪人不亦傷乎<lb/>
　六三之所比者上也上有无首之凶則非其人可知<lb/>
　矣非其人而比之是可傷也商鞅之於景監谷永之<lb/>
　於王鳳牛僧孺之于李宗閔皆比非其人自䧟于奸<lb/>
<pb n="4b"/>
　邪而不悔可不悲哉<lb/>
六四外比之貞吉<lb/>
象曰外比於賢以從上也<lb/>
　外也賢也上也皆謂五也四之應在初初為内則五<lb/>
　為外可知矣四不内從其有應之初六而外比乎剛<lb/>
　中之九五是能知所决擇者也故為貞吉貞吉者謂<lb/>
　其以貞而得吉也比不失賢以從其上可不謂之貞<lb/>
　哉伊尹醜夏而歸亳㣲子去商而歸周陳平自楚而<lb/>
<pb n="5a"/>
　歸漢馬援舍隗囂而歸光武皆知外比之貞者也<lb/>
九五顯比王用三驅失前禽邑人不誡吉<lb/>
象曰顯比之吉位正中也舍逆取順失前禽也邑人不<lb/>
誡上使中也<lb/>
　顯比比之顯然者也王者比天下之道明白洞逹其<lb/>
　好惡人皆得而見之故曰顯比也三驅之禮三面缺<lb/>
　其一禽逆來向我則舍之其背而去我則射而取之<lb/>
　舍其逆來者而取其背去者故其所舍必前禽也王<lb/>
<pb n="5b"/>
　者比天下之道叛而伐之服而舍之故邑中之人不<lb/>
　待誡而吉夫邑中之人在吾封域之内皆前禽也而<lb/>
　尚何用乎誡之也哉是故可取則取之可舍則舍之<lb/>
　使天下皆知相親相比之義而無乖爭犯陵之習所<lb/>
　謂建萬國親諸侯比之大者未有大於此者也非所<lb/>
　居之位得其正所使之道得其中能若是乎成周盛<lb/>
　時洛邑既成四方民大和㑹侯甸男邦咸在百工播<lb/>
　民和見士于周其比可謂顯矣而商之餘民猶有所<lb/>
<pb n="6a"/>
　未服故成王伐淮夷伐奄四征不庭而後天下晏然<lb/>
　六服羣辟罔不承徳以成太平之治然則舍逆取順<lb/>
　真王者比天下之極功也哉<lb/>
上六比之无首凶<lb/>
象曰比之无首无所終也<lb/>
　比道貴乎始始之不正其後有不可勝言者矣故上<lb/>
　六以无首為凶惟其无所始是以至於无所終也塗<lb/>
　山之會萬國畢赴而防風氏後至為戮所謂後夫凶<lb/>
<pb n="6b"/>
　者其上六之謂乎<lb/>
䷈<hi>乾下巽上</hi>
小畜亨密雲不雨自我西郊<lb/>
彖曰小畜柔得位而上下應之曰小畜健而巽剛中而<lb/>
志行乃亨密雲不雨尚往也自我西郊施未行也<lb/>
　小畜者以臣畜君之卦也以臣畜君其心雖順而其<lb/>
　迹不免有拂逆之嫌故有密雲不雨之象夫隂陽和<lb/>
　而後有雨澤之功君臣和而後成天下之治小畜者<lb/>
<pb n="7a"/>
　以臣而畜其君君未必肯受其畜而臣必求有以尚<lb/>
　之外有所拂而内有所拒君臣之間未能和同無間<lb/>
　此所以止為密雲而不能為雨也西郊兊也隂之所<lb/>
　居人臣之象也小畜之密雲自我西郊言其所以致<lb/>
　此者皆人臣為之也然則為小畜之主者其六四之<lb/>
　謂乎四以柔居隂正當大臣之位而上下五陽從而<lb/>
　應之四所以畜者也而上下五陽為其所畜者也畜<lb/>
　君之難古人病之故曰畜君何尤畜君者宜若有罪<lb/>
<pb n="7b"/>
　者也而畜之以其道則何尤之有故健而能巽剛而<lb/>
　得中雖有諫諍之名而無矯訐之過夫如是則吾之<lb/>
　志可以有行而君臣之間可以相通而亨矣密雲不<lb/>
　雨非不雨也尚往則雨也自我西郊非止於西郊也<lb/>
　所施之未行也方其為畜之初上下扞格而不相入<lb/>
　故雖有愛君之心而人君或有所不能受是以所施<lb/>
　齟齬曰西南得朋乃與類行東北䘮朋乃終有慶是<lb/>
　故天氣下降地氣上騰陽居其所隂䘮其朋然後雲<lb/>
<pb n="8a"/>
　行而兩施今六四之巽既上騰矣然而未離其類自<lb/>
　我西郊是以屯其膏而未下也子曰密雲不雨尚往<lb/>
　也自我西郊施未行也尚往之為言猶曰乃與類行<lb/>
　云爾自我西郊而未逹於東北施之未行不亦宜乎<lb/>
　東北艮也自北而東震也大畜以艮畜乾而九三上<lb/>
　九皆有震體此其所以異於小畜歟<lb/>
象曰風行天上小畜君子以懿文徳<lb/>
　雲所以為雨也而風薄之是以不能雨也君子當小<lb/>
<pb n="8b"/>
　畜之世未能行其所施則當漸以積之而不可太驟<lb/>
　故以懿文徳以懿文徳者君子自畜之學也天下未<lb/>
　有己之不正而能正人者小畜之君子必先懿其徳<lb/>
　於已而後求有以畜其君豈非自治之道哉<lb/>
初九復自道何其咎吉<lb/>
象曰復自道其義吉也<lb/>
　以臣而復君事之不順者也此宜若有咎矣然而復<lb/>
　之而務引其君於當道則其心實順故曰何其咎吉<lb/>
<pb n="9a"/>
　謂心乎愛君其迹若可咎而其義則吉也此所謂畜<lb/>
　君何尤者也其周公攝政之事乎周公攝政人有非<lb/>
　之者矣然周公之心不過輔導成王盡其拳拳之愛<lb/>
　爾彼流言于國何足為吾咎哉<lb/>
九二牽復吉<lb/>
象曰牽復在中亦不自失也<lb/>
　以全體論之則為畜者巽也受畜者乾也以六爻論<lb/>
　之則爻皆有畜之義九二以陽居隂此大臣之得君<lb/>
<pb n="9b"/>
　而欲恬退者也惟其以恬退自處故常有求去之意<lb/>
　必待牽挽之而後復夫牽之而後復雖不若復自道<lb/>
　之為美矣然退不失其中則亦未有不吉也其周公<lb/>
　作君奭之事乎周召相成王為左右而召公不悦欲<lb/>
　逺引而去周公作書以挽留之丁寧委曲無所不用<lb/>
　其至而召公亦釋然自悔有篤棐時二人之言此豈<lb/>
　非所謂牽復吉者哉<lb/>
九三輿説輻夫妻反目<lb/>
<pb n="10a"/>
象曰夫妻反目不能正室也<lb/>
　輻者輿之所賴以行者也妻者夫之所資為助者也<lb/>
　輿而説輻則不能行夫妻而反目則不能正其室矣<lb/>
　此猶君臣相資而至于不相悦未有不睽離者也三<lb/>
　處乾之極而受畜于四四之畜三三之所不能堪也<lb/>
　乾為夫巽為長女故有夫妻反目之象其周公東征<lb/>
　之時乎周公遭變逺則四國流言近則王不知是以<lb/>
　不免有東征之役苟非金縢之啟不辨而自明則反<lb/>
<pb n="10b"/>
　目之禍必有不可勝言者以臣畜君雖有周公之聖<lb/>
　㡬不能免可不畏哉<lb/>
六四有孚血去惕出无咎<lb/>
象曰有孚惕出上合志也<lb/>
　小畜之所以畜乾者四也四以隂畜陽是以臣畜君<lb/>
　之象也以臣畜君其事為不順必有忠信之誠而後<lb/>
　可六四惟其有孚是以血去惕出血去則可以无傷<lb/>
　惕出則可以无懼无傷无懼何咎之有四之所以致<lb/>
<pb n="11a"/>
　此者以其忠信之念有以動悟人君之心而與上合<lb/>
　志故也其周公西歸之事乎天大雷電以風之變周<lb/>
　公之精誠上通於天金縢之書一啟而成王即知悔<lb/>
　悟歸禾嘉禾之書作君臣交歡亦可謂無間矣非周<lb/>
　公之忠誠不欺豈能致成王之自悔也哉故公自謂<lb/>
　作周孚先信乎其有孚矣<lb/>
九五有孚攣如富以其鄰<lb/>
象曰有孚攣如不獨富也<lb/>
<pb n="11b"/>
　以巽畜乾卦之全體然也而自六爻别之則四為臣<lb/>
　五為君五亦受畜者也五切近于四故謂四為鄰四<lb/>
　既有孚矣而五亦以信待之君臣相親相信牽攣而<lb/>
　无間五不能自富也而待四以為富四之畜五其有<lb/>
　功於五亦多矣是君臣相資之至焉者也周公既歸<lb/>
　於東輔導成王盡其愛君之忠而成王亦拳拳於公<lb/>
　留之而不使去故制禮作樂成洛邑遷頑民皆公身<lb/>
　任其責而成王因之以坐享太平之治此其所謂富<lb/>
<pb n="12a"/>
　以其鄰者哉<lb/>
上九既雨既處尚徳載婦貞厲月幾望君子征凶<lb/>
象曰既雨既處徳積載也君子征凶有所疑也<lb/>
　處卦之極畜道成矣故前日之密雲不雨者今則既<lb/>
　雨謂其隂陽之和也前日之自我西郊者今則既處<lb/>
　謂其君臣之無間也上九果何以得此哉其徳之積<lb/>
　厚有以任天下之重也雖然以臣畜君事為不順不<lb/>
　可過也故有婦貞厲月幾望之象夫婦所以配夫也<lb/>
<pb n="12b"/>
　而不可過乎貞過乎貞則危矣月所以配日也而㡬<lb/>
　至于望則敵乎陽矣以臣畜君畜之太過其能无陵<lb/>
　犯之憂哉故君子於此不可復征征則㓙矣此周公<lb/>
　復辟之事也周公既歸自東君臣相得無間亦可謂<lb/>
　既雨既處矣公自任以天下之重一身總百官而不<lb/>
　以為辭亦可謂尚徳載矣而公乃復於明辟焉豈非<lb/>
　憂其婦之過乎貞而月之至于望也哉不然以霍光<lb/>
　之忠而卒不免于禍君子征㓙聖人之戒深矣<lb/>
<pb n="13a"/>
䷉<hi>兑下乾上</hi>
履虎尾不咥人亨<lb/>
彖曰履柔履剛也説而應乎乾是以履虎尾不咥人亨<lb/>
剛中正履帝位而不疚光明也<lb/>
　六三為履之主以一隂而居於衆陽之間以柔履剛<lb/>
　犯天下之至危者也自子至寅為三陽三陽乾也而<lb/>
　寅為虎故有履虎之象乾之為卦剛而不可犯亦猶<lb/>
　虎之為物剛猛而不可近也孰能履之而无反噬之<lb/>
<pb n="13b"/>
　憂哉然六三以柔履剛而虎不見咥是必有其道矣<lb/>
　三之為道奈何不過乎以説而應之也三以和説之<lb/>
　道而應乎乾故能履而不傷是以亨也莊子曰養虎<lb/>
　者不敢以生物與之為其殺之之怒也不敢以全物<lb/>
　與之為其决之之怒也時其饑飽逹其怒心虎之與<lb/>
　人異類而媚養己者順也莊子所謂順即易之所謂<lb/>
　説也故曰形莫若就心莫若和古之至人天真内融<lb/>
　與物無迕故能入火不焦入水不濡入獸不亂行入<lb/>
<pb n="14a"/>
　鳥不亂羣其和説之至孰能傷之哉聖人於履示天<lb/>
　下後世以涉世之法盖如此也曰剛曰中曰正皆謂<lb/>
　五也五居至尊之位者也兊為毁折而五履之冝若<lb/>
　病矣然履帝位而不疚者以其有是三者之徳光明<lb/>
　而不可掩也然則履之為義真聖人處已應世之大<lb/>
　者歟<lb/>
象曰上天下澤履君子以辯上下定民志<lb/>
　繫辭曰天尊地卑乾坤定矣卑髙以陳貴賤位矣上<lb/>
<pb n="14b"/>
　天下澤而貴賤之位已定於三極肇判之先此禮之<lb/>
　所由起也君子觀履之象而以辯上下定民志夫民<lb/>
　志之不定皆生於上下之分不嚴而各有覬覦之心<lb/>
　苟能辨其分之所當得使上者安乎其上下者安乎<lb/>
　其下則榮願有餘而爭奪自息尚安有凌犯之習哉<lb/>
初九素履往无咎<lb/>
象曰素履之往獨行願也<lb/>
　初九以陽剛之資安於在下踐履之有素者也凡人<lb/>
<pb n="15a"/>
　無一日之素而昧於有行未有能免咎者初九惟其<lb/>
　踐履有素是以能獨行其志願之所安以此而往何<lb/>
　咎之有叔孫通欲正君臣之義召諸生於齊魯所不<lb/>
　能致者二人二生之勇往不反素履者也彼其志趣<lb/>
　之所向毅然有大臣之風安肯為一叔孫通而輕變<lb/>
　之哉<lb/>
九二履道坦坦幽人貞吉<lb/>
象曰幽人貞吉中不自亂也<lb/>
<pb n="15b"/>
　二以陽居隂安恬自守故其所履之道坦坦自適而<lb/>
　無憂坦坦者樂易之狀也九二之所以為履者其幽人<lb/>
　之貞乎幽人自居於幽閑僻陋之鄉無所羡慕于外<lb/>
　故富貴不能淫貧賤不能移威武不能屈舉天下之<lb/>
　大不足以亂其中之所守履之正而吉也伊尹居於<lb/>
　畎畆之中以堯舜之道自樂雖禄之以天下有所弗<lb/>
　顧繫馬千駟有所弗視此豈非所謂履道坦坦者哉<lb/>
六三眇能視跛能履履虎尾咥人凶武人為于大君<lb/>
<pb n="16a"/>
象曰眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　論一卦之體則所以為履之主者三也三以説而應<lb/>
　於乾是以履虎尾而不見咥也論六爻之位則三本<lb/>
　隂也而居乎陽是不能説者也惟其不能説是以不<lb/>
　免有咥人之凶也夫渉世之法以和説為先而和説<lb/>
　之道以謙退為本惟能歛其有餘而自處於不足則<lb/>
　雖履天下之至危而物莫能傷若夫六三則无其徳<lb/>
<pb n="16b"/>
　而冐其事者也以隂柔之資而居剛强之位如人之<lb/>
　眇而自以為能視跛而自以為能履夫眇者之視豈<lb/>
　真能有明哉跛者之履豈真能有行哉不過外慕其<lb/>
　名而冐為之爾三本不足而自以為有餘此所以履<lb/>
　虎尾而見咥也六三之履是武人之事也武夫志乎<lb/>
　剛暴而不能自抑往往有為君之志是以凶也其楚<lb/>
　靈王之徒歟靈王无桓文之徳而僥倖乎湯武之事<lb/>
　號召諸侯凌蔑小國横亦甚矣而不知公子棄疾之<lb/>
<pb n="17a"/>
　得以議乎其後是履虎而有反噬之憂者也觀其投<lb/>
　龜詬天之語鋭然有取天下之志而乾谿之禍卒不<lb/>
　免焉此豈非所謂武人為于大君者哉<lb/>
九四履虎尾愬愬終吉<lb/>
象曰愬愬終吉志行也<lb/>
　愬愬憂畏之狀也四居六三武人之上而又廹近於<lb/>
　五其為履虎危亦甚矣四自知其危也而憂畏以保<lb/>
　之是以其志上行而終有其吉所謂終吉者言其始<lb/>
<pb n="17b"/>
　之或不免也石慶以恭謹而自全於孝武之世張安<lb/>
　世以謹畏而獲免於宣帝之朝若二子者其愬愬終<lb/>
　吉者乎若夫灌夫以驕溢被誅楊惲以怨望獲罪其<lb/>
　亦異乎九四之為吉矣<lb/>
九五夬履貞厲<lb/>
象曰夬履貞厲位正當也<lb/>
　夬决也五以陽剛之徳居至尊之位以夬而决物者<lb/>
　也夫剛之為用不可以太過若利刄焉善刀而藏之<lb/>
<pb n="18a"/>
　則无缺折之傷茍恃刄之利而求割乎物則刄與物<lb/>
　俱傷矣九五之夬履是過乎剛者也惟其過乎剛故<lb/>
　雖得正當之位而亦不免乎有危厲之憂然則人君<lb/>
　之剛徳其可不知冲而用之也哉秦始皇漢武帝皆<lb/>
　有過剛之失故秦以之亡而漢亦有虚耗之弊其為<lb/>
　危厲亦甚矣箕子曰沈潛剛克髙明柔克貴其中也<lb/>
上九視履考祥其旋元吉<lb/>
象曰元吉在上大有慶也<lb/>
<pb n="18b"/>
　祥證也旋反也禍福之來莫不各有其證視其所履<lb/>
　之善惡以占其所應之吉凶君子於此可以自反矣<lb/>
　上九履道之成自初至五其所履之或得或失皆有<lb/>
　以徧觀之是以能自反諸身以獲元吉之慶元吉者<lb/>
　以善而得吉者也伊尹曰作善降之百祥作不善降<lb/>
　之百殃周公曰我不可不監于有夏亦不可不監于<lb/>
　有殷盖前車之覆後車之戒前事之不忘後事之師<lb/>
　所謂視履考祥者其此之謂歟<lb/>
<pb n="19a"/>
䷊<hi>乾下坤上</hi>
泰小往大來吉亨<lb/>
彖曰泰小往大來吉亨則是天地交而萬物通也上下<lb/>
交而其志同也内陽而外隂内健而外順内君子而外<lb/>
小人君子道長小人道消也<lb/>
　往者屈也來者信也屈信相感而利生焉泰小往大<lb/>
　來是隂之屈而陽之伸也隂屈陽信小者往而不復<lb/>
　大者來而不止而利於是乎生此其所以吉而且亨<lb/>
<pb n="19b"/>
　也天地交坤乾是也上下交二五是也坤升而上乾<lb/>
　降而下乾坤相交而上下而萬物无不通之氣二以<lb/>
　臣而上應於五五以君而下應於二二五相交而上<lb/>
　下无不同之志是泰之所以為泰也内陽而外隂則<lb/>
　陽用事而隂退居於无用之地矣内健而外順則健<lb/>
　者日進而順者不敢抗矣内君子而外小人則君子<lb/>
　在位而小人失位矣長如草木之長日盛而日益也<lb/>
　消如雨雪之消日融而日釋也夫君子小人之際聖<lb/>
<pb n="20a"/>
　人之所以為盡心焉者也聖人作易於陽之進則每<lb/>
　為之喜於隂之進則每致其憂今泰之為卦三隂三<lb/>
　陽雖若相敵而陽有浸長之勢隂有自屈之理故於<lb/>
　彖諄復言之豈非深致其喜也哉<lb/>
象曰天地交泰后以財成天地之道輔相天地之宜以<lb/>
左右民<lb/>
　泰者至治之世也至治之世不可復有所為尚容以<lb/>
　私智加於其間哉故為人君者不過即天地之道而<lb/>
<pb n="20b"/>
　裁成之因天地之宜而輔相之以左右斯民與之相<lb/>
　安於無事而已此保治之道也放勲曰勞之來之匡<lb/>
　之直之輔之翼之使自得之舜曰予欲左右有民然<lb/>
　則堯舜無為而治豈非居泰之世乎<lb/>
初九㧞茅茹以其彚征吉<lb/>
象曰㧞茅征吉志在外也<lb/>
　外即春秋傳所謂同外楚也茅之為物薄而用可重<lb/>
　以其純潔故祭祀用之君子之象也君子引類而進<lb/>
<pb n="21a"/>
　如㧞茅焉㧞其一則根茹相連而起故以進而吉進<lb/>
　而吉是進之以正者也然君子之外小人豈誠有心<lb/>
　於外之哉以類相從君子之黨勝則小人之黨孤雖<lb/>
　非外之乃所以深外之也禹遜於稷契臯陶而四㓙<lb/>
　之惡無能為狄仁傑引五王於朝而二張之姦不足<lb/>
　慮君子引類以外小人其事如此<lb/>
九二包荒用馮河不遐遺朋亡得尚于中行<lb/>
象曰包荒得尚于中行以光大也<lb/>
<pb n="21b"/>
　尚配也主也猶漢尚符璽尚公主之尚荒者小人之<lb/>
　荒穢而無所用者也馮河者小人之勇而可使者也<lb/>
　荒者包而容之勇者因其才而用之雖至踈至逺未<lb/>
　嘗遺也夫如是則在我者无偏繫之心而朋黨之患<lb/>
　亡矣二以陽居隂而上應扵五此大臣之得位者也<lb/>
　二不以其得位自矜而方且恢洪廣大舉天下之小<lb/>
　大包而納之於度量之中可容者容之可用者用之<lb/>
　是得配於六五中行之君而獲光大之美二可謂有<lb/>
<pb n="22a"/>
　大臣之量者也夫君子之於小人要當容之以受其<lb/>
　歸而不可疾之以甚其惡晉欒氏之難樂王鮒謂范<lb/>
　宣子曰曷反州綽邢蒯勇士也宣子曰彼欒氏之勇<lb/>
　也王鮒曰子為彼欒氏乃亦子之勇也夫使宣子能<lb/>
　從王鮒之言則二子之勇必為吾用又安有異日曲<lb/>
　沃之變哉嗚呼若宣子者是不知用馮河之義者也<lb/>
九三无平不陂无往不復艱貞无咎勿恤其孚于食有<lb/>
福<lb/>
<pb n="22b"/>
象曰无往不復天地際也<lb/>
　乾本居上坤本居下泰以相交而互為升降至於九<lb/>
　三則天地將復之際也乾不能乆安於下而求復於<lb/>
　上坤亦不能久安於上而將復於下蓋未有平而不<lb/>
　至於陂往而不至於復者泰之極則否乗之是亦勢<lb/>
　之必至者矣當此之時而欲求有以使之不至於否<lb/>
　則奈何不過以艱守貞而已居至治之極而能以克<lb/>
　艱為心持天下之正而不流於變此保泰之道也夫<lb/>
<pb n="23a"/>
　隂陽之必至扵復是其必信之理也吾誠能以艱貞<lb/>
　自治則理雖必信而可以无憂而坐享太平之福矣<lb/>
　蓋天人有相勝之道治亂有可移之理人君知保治<lb/>
　之戒則安知泰之不可長享也哉舜之時泰和極治<lb/>
　之時也惟其君臣之間知所警懼故后臣克艱之戒<lb/>
　警戒無虞之戒惟時惟㡬之戒更相儆敕而天下之<lb/>
　治卒至於天其申命用休兹非所謂艱貞无咎者歟<lb/>
六四翩翩不富以其鄰不戒以孚<lb/>
<pb n="23b"/>
象曰翩翩不富皆失實也不戒以孚中心願也<lb/>
　富與實皆謂陽也鄰謂二隂也翩翩者欲下之狀四<lb/>
　所以能與其鄰翩翩而俱下者以其不富皆失實也<lb/>
　而三陽亦有志於復故欣然納之不待告戒而更相<lb/>
　孚信焉君子是以知泰之必反為否其勢然也夫陽<lb/>
　降而隂升雖有相交之義而實非其心之所欲乃今<lb/>
　陽復于上隂反于下上下易位而各安其處兹非其<lb/>
　中心之所願者哉<lb/>
<pb n="24a"/>
六五帝乙歸妹以祉元吉<lb/>
象曰以祉元吉中以行願也<lb/>
　五居尊位故言帝尚書自成湯至于帝乙帝乙紂之<lb/>
　父也而史亦謂湯為帝乙京房載成湯嫁妹之辭曰<lb/>
　无以天子之尊而乗諸侯无以天子之冨而驕諸侯<lb/>
　則所謂帝乙疑為成湯言之也婦人謂嫁曰歸雖以<lb/>
　帝女之貴猶下嫁于諸侯降尊就卑之義也五以至<lb/>
　尊之位而能屈己以從下九二之剛不恃其尊而以<lb/>
<pb n="24b"/>
　至柔接下故有帝乙歸妹之象焉夫能忘勢以下人<lb/>
　者雖不求福而福自至其為元吉也豈不宜哉然五<lb/>
　所以為此者初非有所矯而後然也其好賢下士之<lb/>
　誠出於中心之所願欲自然而然者也五在離為中<lb/>
　女故曰妹<lb/>
上六城復于隍勿用師自邑告命貞吝<lb/>
象曰城復于隍其命亂也<lb/>
　闕土為隍積而成城城之壞也復歸于隍事之反本<lb/>
<pb n="25a"/>
　有固然者坤本下也而居於上及其復也則必反於<lb/>
　下此何異乎城之復於隍哉上六居泰之極而否乗<lb/>
　之是以有岸谷之變方是之時權臣擅命於下天子<lb/>
　之號令不出於國邑之中豈可用師以貞之哉用師<lb/>
　以貞之貞之不可則反為吝矣何者其命已亂無庸<lb/>
　貞也唐明皇天寳之末玩治不戒而成禄山之禍河<lb/>
　北二十四州如入无人之境明皇之威命已亂而方<lb/>
　且趣哥舒翰而使之出戰一敗塗地而兩京為虛此<lb/>
<pb n="25b"/>
　犯勿用師之戒其禍豈獨貞吝也哉<lb/>
䷋<hi>坤下乾上</hi>
否之匪人不利君子貞大往小來<lb/>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　否者泰之反也泰之極則否乗之向之往者今變而<lb/>
　為來矣向之内者今轉而為外矣向之所謂隂與柔<lb/>
<pb n="26a"/>
　之小人今皆據用事之地矣上下易位天地閉塞而<lb/>
　不相交人道絶滅故曰否之匪人也泰之世非无小<lb/>
　人也而小人擯棄于外不足以為君子之害此㤗之<lb/>
　所以為泰也否之世非无君子也而君子逺引退避<lb/>
　惟恐小人之䧟此否之所以為否也堯舜之世雖有<lb/>
　四㐫不能為患桀紂之世雖有龍逢比干亦復何益<lb/>
　則否泰之相反其君子小人勝負之决乎君子者國<lb/>
　之綱也不有君子其能國乎此所以天下无邦也漢<lb/>
<pb n="26b"/>
　鈎黨之獄唐白馬之禍善良掃地殆盡而漢唐亦隨<lb/>
　之以亡所謂天下无邦豈不可畏哉<lb/>
象曰天地不交否君子以儉德辟難不可榮以禄<lb/>
　邦无道富且貴焉耻也无道而冨貴豈獨可耻也哉<lb/>
　亦有可憂者矣故君子當否之世深自貶損以避其<lb/>
　難未嘗敢以爵禄為榮凡所以求免之道也故曰生<lb/>
　於亂世貴而能貧可以後亡君子陽陽之詩賢者相<lb/>
　招以禄仕雖伶官之賤而不以為辱凡以存身逺害<lb/>
<pb n="27a"/>
　而已可不悲哉<lb/>
初六㧞茅茹以其彚貞吉亨<lb/>
象曰㧞茅貞吉志在君也<lb/>
　否之初六即泰之初九之君子也君子在泰則㧞茅<lb/>
　茹引其類以進在否則㧞茅茹引其類以退守貞不<lb/>
　屈是以吉且亨也初六之退豈遂忘情於斯世哉其<lb/>
　志則未嘗一日而不在乎君矣㣲子箕子相引以求<lb/>
　去而自靖人自獻于先王猶有拳拳不忍之心故曰<lb/>
<pb n="27b"/>
　志在君也<lb/>
六二包承小人吉大人否亨<lb/>
象曰大人否亨不亂羣也<lb/>
　將欲取之必固與之六二小人之黠者也小人曲意<lb/>
　以奉承君子非助之也盖欲有以并包之也外示忠<lb/>
　信而中藏禍心君子中之此小人之利故曰小人吉<lb/>
　也惟大人於此知其隂謀詭計而速去之髙舉逺引<lb/>
　不亂乎小人之羣故其迹雖否而其道則亨矣陽貨<lb/>
<pb n="28a"/>
　之見孔子也彼豈知尊聖人哉將以并包之爾而孔<lb/>
　子時其亡也而往拜之故一諾之言足以屈小人於<lb/>
　言語之外兹非所謂大人否亨者哉<lb/>
六三包羞<lb/>
象曰包羞位不當也<lb/>
　以六居三處非其位者也處非其位不能自安而常<lb/>
　有赧然羞媿之心盖雖小人未有无恥者亦惟君子<lb/>
　有以媿之也小人知耻而否庶㡬可通矣<lb/>
<pb n="28b"/>
九四有命无咎疇離祉<lb/>
象曰有命无咎志行也<lb/>
　疇類也離附也四居近君之地盖大臣欲助其君以<lb/>
　濟夫否者也否之世小人擅作威福不知有君命之<lb/>
　可從而九四能有其君命以忠義自守故小人不得<lb/>
　以為之咎而君子之疇皆相附麗以獲其福祉而其<lb/>
　志行矣武后屏中宗於外當時之臣豈知有中宗之<lb/>
　命令哉而狄仁傑從容之間未嘗一日不以中宗為<lb/>
<pb n="29a"/>
　言故五王之徒引類而進以成取日虞淵之功所謂<lb/>
　離祉其是之謂歟<lb/>
九五休否大人吉其亡其亡繋于苞桑<lb/>
象曰大人之吉位正當也<lb/>
　休止也九五有大人之徳能止夫否者也天下方否<lb/>
　而五能止之以復於泰則其吉可知矣然五未嘗恃<lb/>
　此以為安也而方且有其亡其亡之戒焉再言之者<lb/>
　戒之切而憂之深也惟其戒之切故其保治之道若<lb/>
<pb n="29b"/>
　繫於苞桑根本牢固有不可㧞之勢而泰可復矣西<lb/>
　漢否於新莽之亂而光武中興光武可謂能休否者<lb/>
　也而天下既平兢兢如不及審黄石存苞桑閉玉門<lb/>
　以謝西域之質兹非戒之切而憂之深也哉<lb/>
上九傾否先否後喜<lb/>
象曰否終則傾何可長也<lb/>
　傾反也泰之復否之傾一也泰極則坤復於下否極<lb/>
　則乾傾於上事極則反理之必然者也故否之上九<lb/>
<pb n="30a"/>
　先否而後喜此天地消息盈虛之運豈有終否者哉<lb/>
　夏否於桀而湯承之商否於紂而周繼之秦否而漢<lb/>
　興隋否而唐起先否後喜自古然矣<lb/>
</p>
<p>
</p>
  </div>
</body>
</text>
</TEI>
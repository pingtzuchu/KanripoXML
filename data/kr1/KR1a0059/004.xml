<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷四</head>
    <p>
<pb n="1a"/>
欽定四庫全書<lb/>
　用易詳解卷四　　　　　宋　李把　撰<lb/>
上經四<hi>同人至蠱</hi>
䷌<hi>離下乾上</hi>
同人于野亨利涉大川利君子貞<lb/>
彖曰同人柔得位得中而應乎乾曰同人同人曰同人<lb/>
于野亨利涉大川乾行也文明以健中正而應君子正<lb/>
也唯君子為能通天下之志<lb/>
<pb n="1b"/>
　同人者合異為同之卦也合異為同惟天下之无心<lb/>
　者能之一有心於其間則有偏係之私盖未有能同<lb/>
　者也故曰同人于野亨野者廣曠之地也天下之理<lb/>
　惟廣大无私者為足以得天下同然之情故同人自<lb/>
　居於廣莫之野四通八達撤去藩籬无所滯礙而所<lb/>
　與同者始无有不通者矣惟其无有不通故雖居患<lb/>
　難之地而可使相救故曰利涉大川也荘子曰夫以<lb/>
　利合者迫窮禍患害相棄也以天属者迫窮禍患害<lb/>
<pb n="2a"/>
　相收也夫當禍患之相迫而相收不相棄焉非出於<lb/>
　天合者有所不能此所以謂之乾行也然則同人為<lb/>
　一卦之主其六二乎二以柔居隂得中得位而上應<lb/>
　乎乾同人之大者也文明離也健乾也中正以應合<lb/>
　二五而言之也君子和而不同如梁丘據之以水濟<lb/>
　水有茍合之患焉此又貴乎君子之正也天下之志<lb/>
　殊塗而同歸一致而百慮然非君子莫能通之君子<lb/>
　以正而通天下之志而天下莫不相與以為君子之<lb/>
<pb n="2b"/>
　同此同人之所以亨也歟<lb/>
象曰天與火同人君子以類族辨物<lb/>
　天在上而火炎上二者相合而為同人然乾本陽也<lb/>
　離本隂也二者雖同亦有不同者矣故君子以類族<lb/>
　辨物類其族而使不相雜辨其物而使不相亂如舜<lb/>
　之别生分類盖以不同而同之<lb/>
初九同人于門无咎<lb/>
象曰出門同人又誰咎也<lb/>
<pb n="3a"/>
　同人之初中无私主出門而遂得其所同則其同也<lb/>
　可謂出於无心者矣我无所求彼无所係兩相遭而<lb/>
　適相得焉是天下之真同者也而何咎之有孔子之<lb/>
　鄭遇程子於塗傾盖而語終日相親夫子於程子初<lb/>
　未始有一日之素也而相得於不期然之中其出門<lb/>
　同人之謂歟<lb/>
六二同人于宗吝<lb/>
象曰同人于宗吝道也<lb/>
<pb n="3b"/>
　以全體論之二為一卦之主同人之正也以六爻論<lb/>
　之則二偏應於五其同有不廣者矣同人之道以廣<lb/>
　大无私為心而二徒知有五之可宗不能大同而係<lb/>
　於私主以是為同鄙吝之道也君所謂可據亦曰可<lb/>
　君所謂否據亦曰否如梁丘據之所為君子奚取哉<lb/>
九三伏戎于莽升其髙陵三嵗不興<lb/>
象曰伏戎于莽敵剛也三嵗不興安行也<lb/>
　二與五為應而三四間之二之從五也是三與四之<lb/>
<pb n="4a"/>
　所欲攻而取之者也故三之於二也既伏戎于草莽<lb/>
　之中而又升其髙陵以望之然畏五之剛强而不敢<lb/>
　進是以三嵗不興而至於不能行也春秋之世諸侯<lb/>
　之從晉久矣而齊景公欲攘而取之然畏晉之强而<lb/>
　未之發也故今年次於五氏明年次於垂葭又明年<lb/>
　次于渠蒢兹非所謂三嵗不興者歟<lb/>
九四乗其墉弗克攻吉<lb/>
象曰乗其墉義弗克也其吉則困而反則也<lb/>
<pb n="4b"/>
　四近於五而逺於二亦欲得二者也故乗其墉以攻<lb/>
　之四非力之不足者矣惟能知其義之不可是以弗<lb/>
　克攻知困而自反於法則焉此其所以吉也晉趙盾<lb/>
　以諸侯之師八百乗納接菑於邾其勢力為何如哉<lb/>
　惟其義之所在邾人一言而趙盾自屈於春秋書之<lb/>
　曰弗克納者非其力之不能義不可也故傳者謂大<lb/>
　其弗克納也然則人能知過而有以自反安有不吉<lb/>
　者哉<lb/>
<pb n="5a"/>
九五同人先號咷而後笑大師克相遇<lb/>
象曰同人之先以中直也大師相遇言相克也<lb/>
　二五之相應同人之正也而三四為之間三之伏戎<lb/>
　四之乗墉其始不免有外侮之憂然五知其理直而<lb/>
　以大師克之是以卒相遇焉此所以先號咷而後笑<lb/>
　也晉文公入國之初諸侯為楚所間解體衆矣而城<lb/>
　濮一戰之後踐土之盟翕然有大同輯睦之風此非<lb/>
　大師克相遇者耶<lb/>
<pb n="5b"/>
上九同人于郊旡悔<lb/>
象曰同人于郊志未得也<lb/>
　國外曰郊郊者无人之地也處卦之極髙亢在上物<lb/>
　无與同故僅能无悔而已卦言同人于野亨而上九<lb/>
　同人于郊志未得何也同人于野謂其无所不同者<lb/>
　也同人于郊謂其无所與同者也无所不同故亨无<lb/>
　所與同故志未得<lb/>
䷍<hi>乾下離上</hi>
<pb n="6a"/>
大有元亨<lb/>
彖曰大有柔得尊位大中而上下應之曰大有其徳剛<lb/>
健而文明應乎天而時行是以元亨<lb/>
　大舜有大焉善與人同言舜之所以有其大者以其<lb/>
　善與人同而已此大有之所以繼乎同人也夫大有<lb/>
　者有之大焉者也六五以隂柔居至尊之位以大中<lb/>
　之道待天下而上下五陽皆從而應之五陽為其所<lb/>
　有則其有亦大矣然五雖以柔得尊位而其徳則剛<lb/>
<pb n="6b"/>
　健而文明剛健則不屈文明則无蔽是豈徒柔也哉<lb/>
　惟其有剛健文明之徳故能應乎天而與時偕行此<lb/>
　其所以致元亨之本也故曰是以元亨<lb/>
象曰火在天上大有君子以遏惡揚善順天休命<lb/>
　火在天上明之極也明之極則有察見淵魚之失故<lb/>
　君子以遏惡揚善順天休命中庸曰舜其大知也歟<lb/>
　好問而好察邇言隠惡而揚善其是之謂乎<lb/>
初九无交害匪咎艱則无咎<lb/>
<pb n="7a"/>
象曰大有初九无交害也<lb/>
　大有五陽皆當應於五而初九逺在一卦之下獨行<lb/>
　无徒乃以无交為害焉雖然无交之為害也豈我之<lb/>
　罪哉其所居之勢然也君子於此知所戒懼而以克<lb/>
　艱自守則可以无咎矣匪咎與无咎不同匪咎者容<lb/>
　或有之但非所自取无咎則直无之也此所以兩言<lb/>
　之也<lb/>
九二大車以載有攸往无咎<lb/>
<pb n="7b"/>
象曰大車以載積中不敗也<lb/>
　二以剛中上應於五六五之君虚中以信任之二之<lb/>
　負荷亦重矣故為大車以載謂能勝其任者也于是<lb/>
　而有所徃尚何咎之有哉雖然大車之載非徒然也<lb/>
　必其積徳於中者甚厚然後可以任重致逺而無折<lb/>
　軸之憂茍其不然未有不敗者也伊尹耕于畎畝之<lb/>
　中以樂堯舜之道其所積久矣是以一旦幡然而起<lb/>
　自任以天下之重欲使是君為堯舜之君是民為堯<lb/>
<pb n="8a"/>
　舜之民兹非大車以載者耶<lb/>
九三公用亨于天子小人弗克<lb/>
象曰公用亨于天子小人害也<lb/>
　三以剛居陽位尊權重故曰公用大臣之有為者也<lb/>
　夫功盖世者有不賞之懼而威震主者有猜疑之隙<lb/>
　三雖威權太甚而能自通于天子君臣相安功名始<lb/>
　終此豈小人之所能居哉使小人居此地嫌勢迫則<lb/>
　必有跋扈不制之憂未有不為害者也伊周莽卓之<lb/>
<pb n="8b"/>
　所以異也春秋傳晉文公將納王卜偃筮之遇大有<lb/>
　之睽曰吉公用亨于天子之卦此九三之變也晉文<lb/>
　公之納王其功亦大矣而文公猶不能自居請隧之<lb/>
　僭召王之舉且不免有僣侈自專之患小人弗克信<lb/>
　乎其弗克也哉<lb/>
九四匪其彭无咎<lb/>
象曰匪其彭无咎明辨晳也<lb/>
　彭與旁同謂三也四介居于三與五之兩間三之剛<lb/>
<pb n="9a"/>
　五之柔三之强五之弱其形也而分不在焉四能近<lb/>
　舎乎九三剛强之臣而上應乎六五柔中之君不以<lb/>
　勢為强弱而以分為去就可謂知所决擇者矣非明<lb/>
　辨且晳其孰能之哉<lb/>
六五厥孚交如威如吉<lb/>
象曰厥孚交如信以發志也威如之吉易而无備也<lb/>
　五為大有之主以柔居中寛厚樂易之至焉者也惟<lb/>
　其有寛厚樂易之徳无求于物而上下交相應之盖<lb/>
<pb n="9b"/>
　有不言而信不怒而威者矣不言而信非徒信也不<lb/>
　怒而威非徒威也信之發于由中威之出于道徳者<lb/>
　也天下猜防之慮常生於誠信之不足吾以信待物<lb/>
　而物亦以信報我簡易自將而人不敢犯尚何備之<lb/>
　有哉光武推赤心置人腹中馬援自隴西來帝袒幘<lb/>
　迎笑援曰當今之世非但君擇臣臣亦擇君臣前至<lb/>
　蜀公孫述陛㦸而後進臣臣今逺來陛下何知非刺<lb/>
　客姦人而簡易若是易而无備若光武之為君足以<lb/>
<pb n="10a"/>
　當之<lb/>
上九自天祐之吉无不利<lb/>
象曰大有上吉自天祐也<lb/>
　繫辭曰天之所佑者順也人之所助者信也履信思<lb/>
　乎順又以尚賢也是以自天祐之吉无不利夫曰信<lb/>
　曰順曰尚賢皆六五之徳也而吉无不利乃見于上<lb/>
　九上九六五之應也唯其有如是之徳是以獲如是<lb/>
　之應必合二爻為一而後可通也古之聖人成天下<lb/>
<pb n="10b"/>
　之大順致天下之大利和同天人之際而使之無間<lb/>
　故能樂善忘勢以盡其尊賢之誠是以天人之交應<lb/>
　而福禄無窮非堯舜禹湯文武之聖其能與于此哉<lb/>
䷎<hi>艮下坤上</hi>
謙亨君子有終<lb/>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
而好謙謙尊而光卑而不可踰君子之終也<lb/>
<pb n="11a"/>
　謙不可有心以為之也有心以為謙是有希覬存焉<lb/>
　非謙也世之論謙者以為君子有終其始雖謙其終<lb/>
　必亨其始雖卑其終有不可踰寜屈於一時以求伸<lb/>
　於後日以是為君子之終而不知此特以利心窺之也<lb/>
　夫君子之謙亦出於其性然爾豈計其後而為之哉<lb/>
　計其後而為之是僥倖妄意者之為非君子之所謂<lb/>
　謙也君子之謙惟知有謙而已其他皆未嘗過而問<lb/>
　也然而彖言謙尊而光卑而不可踰君子之終者何<lb/>
<pb n="11b"/>
　也曰尊而光卑而不可踰此論謙之徳也非謂謙有<lb/>
　如是之功也其曰君子有終者言其久也謙之道衆<lb/>
　人不能久而君子能終之也然則謙也者是豈可以<lb/>
　希覬有心而為之哉天道下濟謂九三也三乾也而<lb/>
　光明則六二也二有互體坎也三降而下坤升而上<lb/>
　此一卦之全體所以為謙也夫謙者徳之盛者也而<lb/>
　盈則惡之大者也自天地鬼神以至于人未有不以<lb/>
　謙為善以盈為惡者盖自下者人必髙之自益者人<lb/>
<pb n="12a"/>
　必損之其理然也故曰貴以賤為本髙以下為基然<lb/>
　則謙尊而光卑而不可踰信乎其不可踰也昔之聖<lb/>
　人盡是道者惟禹為然故愚於六爻皆以禹之事明<lb/>
　之<lb/>
象曰地中有山謙君子以裒多益寡稱物平施<lb/>
　至髙者山也裒取其髙而使之降至卑者地也増益<lb/>
　其卑而使之升抑髙舉下之義也君子觀謙之象稱<lb/>
　物之多寡以平其施故有餘者損之不足者益之物之<lb/>
<pb n="12b"/>
　不齊而吾之所施各稱其物是豈容心於其間哉<lb/>
初六謙謙君子用涉大川吉<lb/>
象曰謙謙君子卑以自牧也<lb/>
　居下卦之下而以謙自牧謙而又謙者也謙而又謙<lb/>
　物莫不與雖當險難之世蔑不濟者故用涉大川吉<lb/>
　牧如牧羊之牧視其後者而鞭之自防之義也禹不<lb/>
　矜不伐不自滿假以成治水之功用涉大川此之謂<lb/>
　也<lb/>
<pb n="13a"/>
六二鳴謙貞吉<lb/>
象曰鳴謙貞吉中心得也<lb/>
　鳴謙者謙之發於聲音者也以言語為謙宜若小矣<lb/>
　然出於中心之所自得而非假乎外是以正而吉也<lb/>
　禹之文命敷于四海而九功被于金石其所謂鳴謙<lb/>
　者乎<lb/>
九三勞謙君子有終吉<lb/>
象曰勞謙君子萬民服也<lb/>
<pb n="13b"/>
　天道下濟謂九三也三一卦之主也以陽下隂勞亦<lb/>
　甚矣繫辭曰勞而不伐有功而不徳厚之至也語以<lb/>
　其功下人者也徳言盛禮言恭謙也者致恭以存其<lb/>
　位者也此九三之徳也天下之事惟謙最為難安惟<lb/>
　勞最為難久而九三之君子至於有終非安於性之<lb/>
　自然其孰能之哉後其身而身先外其身而身存萬<lb/>
　民之服亦其宜也禹手胼足胝八年于外三過其門<lb/>
　而不入可謂勞矣而天下莫與爭能禹豈有心於服<lb/>
<pb n="14a"/>
　<lb/>
　人哉<lb/>
六四无不利撝謙<lb/>
象曰无不利撝謙不違則也<lb/>
　撝謙者拱揖指撝无往而不謙之謂也惟其无往而<lb/>
　不謙是以无往而不利然非勉强而能也不煩繩削<lb/>
　而自合乎法則爾故曰不違則也禹左準繩右規矩<lb/>
　聞善言則拜其撝謙之謂乎<lb/>
<pb n="14b"/>
六五不富以其鄰利用侵伐无不利<lb/>
象曰利用侵伐征不服也<lb/>
　書曰臣哉鄰哉鄰即臣也謂九三也六五以柔居尊<lb/>
　位自謙其不富而能用九三勞謙之臣故以之侵伐<lb/>
　不服无不利者此帝舜命禹徂征之事也舜以倦勤<lb/>
　遜于禹是不富以其鄰也而有苗弗率乃命禹徂征<lb/>
　此豈非利用侵伐者耶<lb/>
上六鳴謙利用行師征邑國<lb/>
象曰鳴謙志未得也可用行師征邑國也<lb/>
<pb n="15a"/>
　上六之鳴謙與六二之鳴謙一也六二鳴謙而中心<lb/>
　得者其鳴也人皆應之上六鳴謙而志未得則人有<lb/>
　不服者矣人有不服故利用行師以征邑國夫當謙<lb/>
　之世而至於用兵疑若不可者然以威濟恩而得夫<lb/>
　中道何不可之有故曰可用行師也其大禹誓師之<lb/>
　舉乎禹受舜之命㑹羣后而誓之此鳴謙者也而三<lb/>
　旬苗民逆命則禹之志為未得矣然禹受伯益滿招<lb/>
　損謙獲益之言班師而歸舞干羽而苗民格信乎謙<lb/>
<pb n="15b"/>
　之果足以服人也哉<lb/>
䷏<hi>坤下震上</hi>
豫利建侯行師<lb/>
彖曰豫剛應而志行順以動豫豫順以動故天地如之<lb/>
而况建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
<pb n="16a"/>
初六鳴豫凶<lb/>
象曰初六鳴豫志窮凶也<lb/>
六二介于石不終日貞吉<lb/>
象曰不終日貞吉以中正也<lb/>
六三盱豫悔遲有悔<lb/>
象曰盱豫有悔位不當也<lb/>
九四由豫大有得勿疑朋盍簪<lb/>
象曰由豫大有得志大行也<lb/>
<pb n="16b"/>
六五貞疾恒不死<lb/>
象曰六五貞疾乗剛也恒不死中未亡也<lb/>
上六㝠豫成有渝无咎<lb/>
象曰㝠豫在上何可長也<lb/>
䷐<hi>震下兊上</hi>
隨元亨利貞无咎<lb/>
彖曰隨剛來而下柔動而説隨大亨貞无咎而天下隨<lb/>
時隨時之義大矣哉<lb/>
<pb n="17a"/>
象曰澤中有雷隨君子以嚮晦入宴息<lb/>
初九官有渝貞吉出門交有功<lb/>
象曰官有渝從正吉也出門交有功不失也<lb/>
六二係小子失丈夫<lb/>
象曰係小子弗兼與也<lb/>
六三係丈夫失小子隨有求得利居貞<lb/>
象曰係丈夫志舍下也<lb/>
九四隨有獲貞凶有孚在道以明何咎<lb/>
<pb n="17b"/>
象曰隨有獲其義凶也有孚在道明功也<lb/>
九五孚于嘉吉<lb/>
象曰孚于嘉吉位正中也<lb/>
上六拘係之乃從維之王用亨于西山<lb/>
象曰拘係之上窮也<lb/>
䷑<hi>巽下艮上</hi>
蠱元亨利涉大川先甲三日後甲三日<lb/>
彖曰蠱剛上而柔下巽而止蠱蠱元亨而天下治也利<lb/>
<pb n="18a"/>
涉大川往有事也先甲三日後甲三日終則有始天行<lb/>
也<lb/>
　蠱者衰敝之世也春秋傳秦伯伐晉卜徒父筮之遇<lb/>
　蠱曰蠱之貞風也其悔山也又秦醫和曰是謂近女<lb/>
　室疾如蠱於文皿蟲為蠱穀之飛亦謂之蠱在周易<lb/>
　女惑男風落山謂之蠱皆同物也自二子之言觀之<lb/>
　則蠱為衰敝之世明矣夫蠱自泰來者也初九之剛<lb/>
　升而為上上六之柔降而居下下而為巽之順上而為<lb/>
<pb n="18b"/>
　艮之止故曰巽而止蠱方泰之世天下至治之極上<lb/>
　下安恬不為之戒而衰敝之變乗之此上六之城復<lb/>
　于隍所以為蠱也當此之時而欲治蠱其可憚於有<lb/>
　所作為哉盖衰敝之世正如大川之決奔潰四出茍<lb/>
　非有濟難之才莫克有功故欲其犯大難冐大險勇<lb/>
　往必為以成其事也庚甲為號令之始庚有變更之<lb/>
　義而甲為十日之首皆取其更新之意也天下方安<lb/>
　於蠱而吾欲作而新之人情偷惰之久其可驟革之<lb/>
<pb n="19a"/>
　哉故必先甲三日以令之後甲三日以申之而後庶<lb/>
　乎其可變矣甲納於乾而初乾之變也乾以元亨治<lb/>
　天下此蠱元亨而天下治也泰變而為蠱治蠱以復<lb/>
　於泰始亂而後治亂之終即治之始也天運之固然<lb/>
　其亦初六復變而為乾也歟<lb/>
象曰山下有風蠱君子以振民育徳<lb/>
　振者作而新之之謂也蠱之世斯民偷惰而不事事<lb/>
　故必有以振而起之以育其徳使民皆有進徳之念<lb/>
<pb n="19b"/>
　則怠惰之習可去矣<lb/>
初六幹父之蠱有子考无咎厲終吉<lb/>
象曰幹父之蠱意承考也<lb/>
　蠱之敝非一日之積也承前人已壞之緒故諸爻皆<lb/>
　有父子之象焉初六在下卦之下得巽之體巽以行<lb/>
　權是能幹蠱者也父子之間父有敝事子從而幹之<lb/>
　則可謂有子矣有子則考可以无咎然以子而幹父<lb/>
　則為改父之道其迹似逆而其心則順故始不免於<lb/>
<pb n="20a"/>
　危其終必吉何者以其不從父之命而從其義不述<lb/>
　其事而承其意也秦皇漢武皆有奢侈窮黷之失而<lb/>
　秦以之亡漢以之興者始皇之後繼以二世則為無<lb/>
　子武帝之後繼以孝昭則有子也故後世論武帝者<lb/>
　猶在七制之列豈特无咎也哉<lb/>
九二幹母之蠱不可貞<lb/>
象曰幹母之蠱得中道也<lb/>
　母謂五也五以柔居尊位母道也婦人女子之性喜<lb/>
<pb n="20b"/>
　順而惡逆順之則或可以巽入逆之則益縱其忿厲<lb/>
　而不可解是豈可强正之哉惟得中道不剛不柔庶<lb/>
　乎其可矣睿宗居武韋之世從容自處以免于難卒<lb/>
　成安李之功其知不可貞之義耶<lb/>
九三幹父之蠱小有悔无大咎<lb/>
象曰幹父之蠱終无咎也<lb/>
　九三之幹蠱與初六之幹蠱一也然初六終吉而九<lb/>
　三小有悔者以其用剛之過也三以陽居陽用剛太<lb/>
<pb n="21a"/>
　過㡬乎傷恩故至於小有所悔然原其用心則本乎<lb/>
　孝愛故雖有悔而終无大咎也唐太宗當武徳之末<lb/>
　年功髙望重父子之間㡬不免有投杼之惑兹非小<lb/>
　有悔乎<lb/>
六四裕父之蠱徃見吝<lb/>
象曰裕父之蠱徃未得也<lb/>
　裕益也父之蠱子幹之孝也不能幹之又從而益之<lb/>
　以此而往則吝矣孝元優柔不斷而成帝之優柔愈<lb/>
<pb n="21b"/>
　甚代宗専務姑息而徳宗之姑息又過之兹非反所<lb/>
　以裕之耶<lb/>
六五幹父之蠱用譽<lb/>
象曰幹父用譽承以徳也<lb/>
　自二之正應論之則五為母自五論之則五為君盖<lb/>
　善于幹蠱者也柔居尊位而得中正故能承之以徳<lb/>
　而以譽歸之此善則稱親之義也睿宗在唐本中材<lb/>
　之主惟明皇有大功而推尊於父故睿宗至今猶得<lb/>
<pb n="22a"/>
　賢君之名可謂幹父用譽者矣武王卒伐商以廣文<lb/>
　王之聲亦此類是耶<lb/>
上九不事王侯髙尚其事<lb/>
象曰不事王侯志可則也<lb/>
　處卦之極蠱道成矣君子於此髙舉逺引而不事其<lb/>
　事豈遂忘情於斯世也哉知其非力之所能及故寧<lb/>
　髙尚以全其志此醫和所謂疾不可為者也<lb/>
</p>
<p>
</p>
  </div>
</body>
</text>
</TEI>
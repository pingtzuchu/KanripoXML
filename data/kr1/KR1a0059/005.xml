<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解卷五</head>
    <p>
<pb n="1a"/>
欽定四庫全書<lb/>
　用易詳解卷五　　　　　宋　李把　撰<lb/>
土經五<hi>臨至復</hi>
䷒<hi>兌下坤上</hi>
臨元亨利貞至于八月有凶<lb/>
彖曰臨剛浸而長說而順剛中而應大亨以正天之道<lb/>
也至于八月有凶消不久也<lb/>
　臨者自上臨下之謂也自上臨下有君臨之象焉故<lb/>
<pb n="1b"/>
　元亨利貞具乾四徳之用此臨之所以為大者也剛<lb/>
　浸而長謂二陽也陽自復而至于臨浸浸然長而不<lb/>
　已也說而順謂二體也坤上兊下下說而上順也剛<lb/>
　中而應則九二也二以剛居中而上應于五一卦之<lb/>
　全體則然也夫臨大也而臨之大莫大于陽易以陽<lb/>
　為大泰之小往大來是也然則臨之所以亨者其惟<lb/>
　大而正者乎自復而臨自臨而泰泰而大壯大壯而<lb/>
　夬夬而乾大者之必亨而亨者之必正此天道之常<lb/>
<pb n="2a"/>
　也雖然亦未可以為常也消息盈虚之運寒往則暑<lb/>
　來暑往則寒來今日之消明日之長如循環焉故陽<lb/>
　自十一月為復歴十二月為臨至于六月為遯凡八<lb/>
　月而二隂浸長馴致于㓙則隂之消亦不可久矣可<lb/>
　不為之深憂乎且二陽浸長陽之方盛者也而聖人<lb/>
　已慮其有八月之㓙夫陽方盛而戒之隂未生而憂<lb/>
　之聖人為君子之慮盖如此<hi>七日來復以日言八月有㓙以月言日取陽長</hi>
　<hi>之義月所以示隂之復也</hi>
<pb n="2b"/>
象曰澤上有地臨君子以教思无窮容保民无疆<lb/>
　澤上有地岸之髙焉者也岸髙澤下岸俯臨之此君<lb/>
　臨天下之象也君子之君臨天下則何以哉故以教<lb/>
　思无窮容保民无疆盖天下之民未有不教之而能<lb/>
　使之相安者也飽食煖衣逸居而无教則近于禽獸<lb/>
　近于禽獸則相争相奪而不能一日寧居其能容保<lb/>
　之乎是必以吾无窮之教而保其无疆之民思之于<lb/>
　我者為甚至則容之于彼者為甚大而後可以盡其<lb/>
<pb n="3a"/>
　君臨之徳矣此舜命契為司徒而先告之以百姓不<lb/>
　親五品不遜之意<lb/>
初九咸臨貞吉<lb/>
象曰咸臨貞吉志行正也<lb/>
九二咸臨吉无不利<lb/>
象曰咸臨吉无不利未順命也<lb/>
　以上而臨下臨也以陽而臨隂亦臨也臨之二陽居<lb/>
　于四隂之下此咸臨者也咸臨者有以感之之謂也<lb/>
<pb n="3b"/>
　夫有求于人者必先下之而後可以得夫人之心今<lb/>
　初九九二以陽而下隂而四隂莫不咸感以樂為之<lb/>
　用亦可謂善于臨者故曰以賢臨人未有得人者也<lb/>
　以賢下人未有不得人者也此初九之所以貞吉而<lb/>
　九二之咸臨吉无不利以其能下人者也雖然初九<lb/>
　之咸臨志在于行其正固也而九二之咸臨猶有未<lb/>
　順命之歉焉何哉初逺于隂而二近于隂也二近于<lb/>
　隂迫而臨之則隂未必服故未順命也惟其未順命<lb/>
<pb n="4a"/>
　此九二不得不有以感之也以大事小其湯文之事<lb/>
　乎葛伯不祀而湯事之似初九昆夷不服而文王事<lb/>
　之似九二<lb/>
六三甘臨无攸利既憂之无咎<lb/>
象曰甘臨位不當也既憂之咎不長也<lb/>
　以隂居陽无臨人之徳而居臨之地而徒以甘説為<lb/>
　臨臨道窮矣故无所往而利也惟能于此知其不可<lb/>
　而憂畏以處之則亦可以无咎矣唐自代徳之世皆<lb/>
<pb n="4b"/>
　以姑息為政姑息即易之所謂甘臨者也而唐之諸<lb/>
　君方且恬然自以為安而畧无憂懼之心此藩鎮之<lb/>
　禍所以歴久而不能制也<lb/>
六四至臨无咎<lb/>
象曰至臨无咎位當也<lb/>
　以隂居隂无心于臨者也无心于臨物至而後臨之<lb/>
　故曰至臨古之聖人居于萬物之上淡然无欲以應<lb/>
　天下之相求物以有心至而我无心臨之此繫辭所<lb/>
<pb n="5a"/>
　謂无思无為寂然不動感而遂通天下之故者尚何<lb/>
　咎之有朝覲獄訟之交歸而舜禹偃然若出于不得<lb/>
　已其至臨之謂耶<lb/>
六五知臨大君之宜吉<lb/>
象曰大君之宜行中之謂也<lb/>
　鳳有利觜衆鳥不賔麟有利角衆獸不馴君有奇智<lb/>
　天下不親人君之臨涖天下而出于用智焉盖未有<lb/>
　能得人之心者也然智有小大是豈可以一槩言之<lb/>
<pb n="5b"/>
　哉孟子曰智者行其所无事也莊子曰大智閑閑夫<lb/>
　智而閑閑且无所事則其為智亦大矣用智若此兹<lb/>
　非大君之所宜者乎夫大君之所謂智非智也乃中<lb/>
　也人君以中道待天下與天下蕩然同為皇極之歸<lb/>
　天下之智盖未有大于此者也中庸曰舜其大知也<lb/>
　歟舜好問而好察邇言隠惡而揚善執其两端用其<lb/>
　中于民夫舜之智可謂大矣而不過用其中于民然<lb/>
　則行中以為智非大君之宜哉<lb/>
<pb n="6a"/>
上六敦臨吉无咎<lb/>
象曰敦臨之吉志在内也<lb/>
　皋陶美舜之徳曰帝徳罔愆臨下以簡御衆以寛武<lb/>
　王美文王之徳曰惟我文考若日月之照臨光于四<lb/>
　方顯于西土此以敦厚為臨者也聖人之徳海涵地<lb/>
　負舉天下之物靡所不容以此為臨其象所謂容保<lb/>
　民无疆者耶<lb/>
䷓<hi>坤下巽上</hi>
<pb n="6b"/>
觀盥而不薦有孚顒若<lb/>
彖曰大觀在上順而巽中正以觀天下觀盥而不薦有<lb/>
孚顒若下觀而化也觀天之神道而四時不忒聖人以<lb/>
神道設教而天下服矣<lb/>
　誠信事神莫不有以感而通之而况乎設教以化民<lb/>
　也哉故曰觀盥而不薦有孚顒若所謂盥而不薦者<lb/>
　宗廟祭祀之禮以盥為先以薦為後孔子曰禘自既<lb/>
　灌而往者吾不欲觀之初祼以求神誠意専一了无<lb/>
<pb n="7a"/>
　間斷及其至于薦也則禮文繁多而一念之誠始渙<lb/>
　散矣盖疑心不生則入范氏之火而可以不焦誠慮<lb/>
　不固則射李廣之石而不能以再中此盥而不薦所<lb/>
　以貴其有顒若之孚也夫觀之為義有二有以人而<lb/>
　觀我者大觀在上是也有以我而觀人者中正以觀<lb/>
　天下是也合二體觀之上巽下順巽則有巽入之理<lb/>
　順則有順𨗳之意皆至誠之用也誠之所孚雖不薦<lb/>
　无文尚可以感格孰謂以之化民而民不仰觀而從<lb/>
<pb n="7b"/>
　化者乎天地以其誠故其道至神无方而四時无差<lb/>
　忒之失聖人亦以其誠故其教亦神妙无迹而天下<lb/>
　无不服之思一誠之妙天地聖人相融而无間尚安<lb/>
　有形迹之可求也哉有虞氏未施信于民而民信之<lb/>
　夏后氏未施敬于民而民敬之此之謂也<lb/>
象曰風行地上觀先王以省方觀民設教<lb/>
　記曰修其教不易其俗齊其政不易其宜此省方觀<lb/>
　民設教之象也彖言以神道設教而象言以省方觀<lb/>
<pb n="8a"/>
　民何也神道設教則在我者欲其隠而无迹省方觀<lb/>
　民則在人者欲其顯而可見隠而无迹則人不䙝顯<lb/>
　而可見則人不疑二者其並行而不相悖乎<lb/>
初六童觀小人无咎君子吝<lb/>
象曰初六童觀小人道也<lb/>
　當大觀之世而以隂柔居下不能廣覽博觀而自局<lb/>
　于卑汙蹇淺之域是兒童之見也以此為觀在小人<lb/>
　為宜而在君子則可鄙矣盖君子務知逺者大者小<lb/>
<pb n="8b"/>
　人務知小者近者彼坐井觀天以蠡測海小人之道<lb/>
　自為至足烏知通達之觀哉<lb/>
六二闚觀利女貞<lb/>
象曰闚觀女貞亦可醜也<lb/>
　以隂居隂而上應于五女子之貞也女子之從人也<lb/>
　利乎貞不利乎闚舍貞而以闚相從是亦可醜者矣<lb/>
　孟子曰不待父母之命媒妁之言鑚穴隙相窺踰牆<lb/>
　相從則父母國人皆賤之其闚觀之謂乎<lb/>
<pb n="9a"/>
六三觀我生進退<lb/>
象曰觀我生進退未失道也<lb/>
　三居上下之間者也可以進可以退惟自觀其生以<lb/>
　卜用舍之决反照内觀而不累于物故或進或退而<lb/>
　不失乎道夫豈肯舍己以狥人哉治則進亂則退伯<lb/>
　夷之觀也治亦進亂亦進伊尹之觀也可以仕則仕<lb/>
　可以止則止可以久則久可以速則速孔子之觀也<lb/>
　三聖之道其所以自任者亦重矣用舍行藏不拘于<lb/>
<pb n="9b"/>
　一而惟道之從又豈六三之所能望哉<lb/>
六四觀國之光利用賔于王<lb/>
象曰觀國之光尚賔也<lb/>
　古者諸侯入見于王王以賔禮之士之未受禄亦以<lb/>
　賔禮之故周禮鄉大夫之職三年大比考其徳行道<lb/>
　藝而興賢者能者鄉老及郷大夫以禮賔之言待以<lb/>
　客禮尊之也六四居大臣之位而近乎天子之光覽<lb/>
　徳輝而來王以賔師之禮待之其尊賢重道之意亦<lb/>
<pb n="10a"/>
　至矣舜尚見帝帝館甥于貳室亦饗舜迭為賔主是<lb/>
　天子而友匹夫也利用賔于王其斯之謂乎<lb/>
九五觀我生君子无咎<lb/>
象曰觀我生觀民也<lb/>
　王弼曰觀我生自觀其道也觀其生為民所觀者也<lb/>
　五以大觀在上有中正之徳以為觀之主故能反求<lb/>
　諸己以自觀其生因斯民之休戚以驗其徳之厚薄<lb/>
　使吾之所為誠无媿于君子則可以无咎矣盖觀之<lb/>
<pb n="10b"/>
　于民者是乃所以為自觀之道也夏禹泣辜罪已成<lb/>
　湯檢身若不及古之聖人以天下而律其身其法如<lb/>
　此<lb/>
上九觀其生君子无咎<lb/>
象曰觀其生志未平也<lb/>
　上九以陽剛在上為一卦之極以我而觀人者也舉<lb/>
　天下之大以觀乎我之所為在我者雖自盡而人情<lb/>
　之不一安得每人而恱之哉祁寒暑雨雖天地之大<lb/>
<pb n="11a"/>
　而人猶有憾則夫觀其生者宜其容有未平之志也<lb/>
　以堯舜之聖而不免苗民之不服以成王周公之徳<lb/>
　而猶有商民之難化君子于此亦自反而已矣夫何<lb/>
　咎之有<lb/>
䷔<hi>震下離上</hi>
噬嗑亨利用獄<lb/>
彖曰頥中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
<pb n="11b"/>
　噬嗑者頤六四之變也頤以養為義而噬嗑頤中有<lb/>
　物則失其所以為養矣頤中有物是物有以為之間<lb/>
　也欲去頤中之間必噬而嗑之而後可以亨通亦猶<lb/>
　小人為君子之間必刑而去之而後可以致治此所<lb/>
　以貴乎用獄也自卦之全體論之震剛自乾來者也<lb/>
　離柔自坤來者也剛柔既分動于下而明于上雷電<lb/>
　相合以成其章此皆利用獄之象也盖動而且明則<lb/>
　真偽可審察而无疑雷電合而章則徳威可並用而<lb/>
<pb n="12a"/>
　不廢以此用獄豈不足以得其情哉雖然動不可過<lb/>
　乎剛也明不可至于察也動過于剛則有太刻之失<lb/>
　明至于察則有好訐之病太刻則傷恩好訐則民无<lb/>
　所措手足矣是以六五之柔進而上行以柔而濟其<lb/>
　剛以中而用其明故雖以六居五位為不當而于用<lb/>
　獄為利也盖獄者生民之大命人之生死係焉以剛<lb/>
　用之往往或有太過之傷惟以柔用之而後有慈祥<lb/>
　忠厚之意故惟柔者為能仁而惟仁者為能中吕刑<lb/>
<pb n="12b"/>
　曰惟良折獄嗟乎折獄而以善良之人主之其易之<lb/>
　所謂柔得中者耶<lb/>
象曰雷電噬嗑先王以明罰勑法<lb/>
　罰有輕重惟明者能得其宜法有可否惟謹者能審<lb/>
　其當此明罰勑法所以為用獄之要也帝舜之命皋<lb/>
　陶曰五刑有服五服三就五流有宅五宅三居惟明<lb/>
　克允夫五刑之服而有三就五流之宅而有三居其<lb/>
　為罰不同故其法亦因以異而用之者當以明允為<lb/>
<pb n="13a"/>
　先盖明則不失于疑似而允則不亂于是非以此用<lb/>
　獄尚安有濫刑之失哉<lb/>
初九屨校滅趾无咎<lb/>
象曰屨校滅趾不行也<lb/>
　用刑者所以折天下之心而使之歸于善也天下之<lb/>
　人方其麗于惡也一歩之始其端甚微茍不于其微<lb/>
　而折之逮其長惡不悛則无及矣初九居一卦之下<lb/>
　始乎用獄者也小人之為不善自其一舉足之誤而<lb/>
<pb n="13b"/>
　遂麗于刑辟之嚴故初九有屨校滅趾之罰屨校滅<lb/>
　趾者盖以懲其惡于初而使不復行也小懲大誡刑<lb/>
　一趾以全其身尚何咎之有哉春秋傳曰君子惡惡<lb/>
　疾其始齊桓圖伯之初而有滅遂之惡聖人書人以<lb/>
　疾之也乃所以愛桓公于後也其屨校滅趾之謂乎<lb/>
六二噬膚滅鼻无咎<lb/>
象曰噬膚滅鼻乗剛也<lb/>
　五刑之有劓即滅鼻之罰也二有互體艮艮為鼻噬<lb/>
<pb n="14a"/>
　膚而至于滅鼻其用刑亦慘矣而乃得无咎者以其<lb/>
　所乗者初九之剛也天下剛强之小人非治之以嚴<lb/>
　則无以折其姦心箕子六三徳所謂强弗友剛克者<lb/>
　是矣<lb/>
六三噬腊肉遇毒小吝无咎<lb/>
象曰遇毒位不當也<lb/>
　腊肉肉之堅者三以隂柔居非其位而上遇九四之<lb/>
　剛三欲噬之是噬腊肉也以隂噬陽噬之不可而反<lb/>
<pb n="14b"/>
　遇毒焉亦小吝矣君子之用獄貴乎足以大服天下<lb/>
　之心今以刑刑人不惟不服而反招怨懟豈不可羞<lb/>
　者乎然三非用之不當而以其位之不當是以雖小<lb/>
　吝而无咎也以周公之聖而致二叔于辟尚不免東<lb/>
　征之變居非其位而果用刑信乎其難哉<lb/>
九四噬乾胏得金矢利艱貞吉<lb/>
象曰利艱貞吉未光也<lb/>
　乾胏肉之帶骨者尤為難噬者也乾胏雖難噬而在<lb/>
<pb n="15a"/>
　我者得金矢則噬之為不難盖金矢者剛且直之謂<lb/>
　也金剛而矢直以剛直之道待天下之小人彼雖難<lb/>
　噬吾以正治之未有不吉者矣雖然以刑刑人用之<lb/>
　雖當而終不如徳則其道猶未光也四居大臣之位<lb/>
　其帝舜士師之官乎皋陶之刑非後世之刑而吕刑<lb/>
　所載猶不在三后之列信乎其未光也矣<lb/>
六五噬乾肉得黄金貞厲无咎<lb/>
象曰貞厲无咎得當也<lb/>
<pb n="15b"/>
　黄中之色也金以斷割為事者也五之所噬者乾肉<lb/>
　其視三之腊肉四之乾胏則為无毒而且易矣居至<lb/>
　尊之位操天下之權以此斷割天下何難之有而五<lb/>
　方且得黄金以中道行之而不使之至于過也夫用<lb/>
　刑之道寛則養奸急則民无所措手足惟得其中則<lb/>
　可以大服天下之心要之刑不如徳是以雖正而猶<lb/>
　厲也然而无咎者何也以其所用之刑得其當也舜<lb/>
　誅四㓙而天下大服亦惟當爾所為當者不獨當其<lb/>
<pb n="16a"/>
　罪當其心也<lb/>
上九何校滅耳凶<lb/>
象曰何校滅耳聰不明也<lb/>
　坎為耳離為目離之旁通為坎故有滅耳之象而其<lb/>
　正體則離故有不明之說盖合正變而言之也繫辭<lb/>
　曰小人以小善為无益而弗為也以小惡為无傷而<lb/>
　弗去也故惡積而不可掩罪大而不可解易曰何校<lb/>
　滅耳㓙滅耳者滅趾之應也小人之為惡也其初屨<lb/>
<pb n="16b"/>
　校滅趾不過于不行而已至于積惡既久聰明閉塞<lb/>
　不可告語則遂至有滅耳之㓙狃惡至此尚何及哉<lb/>
　舜之四㓙周之三監商之頑民皆聰不明之類也<lb/>
䷕<hi>離下艮上</hi>
賁亨小利有攸往<lb/>
彖曰賁亨柔來而文剛故亨分剛上而文柔故小利有<lb/>
攸往天文也文明以止人文也觀乎天文以察時變觀<lb/>
乎人文以化成天下<lb/>
<pb n="17a"/>
　賁者泰之變也天下之至文常生于太平極治之世<lb/>
　故禮樂之興由乎王道之盛而典禮之行亦自乎㑹<lb/>
　通之觀泰之極而至于賁則賁者所以飾治之具也<lb/>
　坤上六之柔來而文乾九二之剛故亨乾九二之剛<lb/>
　上而文坤上六之柔故小利有攸往一剛一柔相錯<lb/>
　而成此天之所以為文也艮上而離下離之文而艮<lb/>
　止之故文不至于勝質而无浮虚之弊此人之所以<lb/>
　為文也夫天下有自然之文在天則剛柔相錯在人<lb/>
<pb n="17b"/>
　則文明以止聖人之于天下何為哉不過觀之而已<lb/>
　觀乎天文則知日月星辰之運行寒暑隂陽之來往<lb/>
　有至變存焉故以察時變觀乎人文則知君臣上下<lb/>
　之間父子兄弟夫婦之際粲然有文以相接故以之<lb/>
　化成天下聖人之觀非好察也盖因其自然之理而<lb/>
　成之也<lb/>
象曰山下有火賁君子以明庻政无敢折獄<lb/>
　政者所以化民之本也刑者所以輔治之具也庻政<lb/>
<pb n="18a"/>
　既明則民自化刑可設而不用矣故无敢折獄无敢<lb/>
　者非不敢也不忍也治至于用獄君子之不得已而<lb/>
　况敢乎哉<lb/>
初九賁其趾舍車而徒<lb/>
象曰舍車而徒義弗乘也<lb/>
　車服身之章也受之非其道則非以為榮而反以為<lb/>
　辱初九居卦之下賁乎其趾者也既无其位又无其<lb/>
　功而有車輿之錫則受之為非宜故不若舍車徒行<lb/>
<pb n="18b"/>
　之為安何者以其義不可乗而弗乗之也是故義之<lb/>
　所在則孔子之不徒行不以為過義之所不可則顔<lb/>
　斶之徐行當車不以為辱君子之辭受取舍亦惟其<lb/>
　義而已矣<lb/>
六二賁其須<lb/>
象曰賁其須與上興也<lb/>
　須待也二為離之主文明之至者也二有文明之徳<lb/>
　而自居于隂柔之地含章不露有所待而後發上之<lb/>
<pb n="19a"/>
　人有以致之而後為之興起夫豈肯浮躁暴露以茍<lb/>
　求于人哉伯夷居北海之濵以待天下之清聞文王<lb/>
　作興而遂有盍歸乎來之歎此與上興之義也<lb/>
九三賁如濡如永貞吉<lb/>
象曰永貞之吉終莫之陵也<lb/>
　賁如濡如潤色之至焉者也聖人以文治天下制度<lb/>
　皆修而紀綱具舉君臣上下之分寓于禮文之表歴<lb/>
　千萬世而不可紊故天下永守其貞而莫為犯陵之<lb/>
<pb n="19b"/>
　習韓宣子適魯見易象與魯春秋曰周禮盡在魯矣<lb/>
　吾乃今知周公之徳與周之所以王當是之時周室<lb/>
　之衰亦已乆矣而猶足以憑藉維持而永其天命故<lb/>
　齊晉雖强而亦知有尊王之義而不敢萌犯上之心<lb/>
　所謂終莫之陵者于周見之<lb/>
六四賁如皤如白馬翰如匪冦婚媾<lb/>
象曰六四當位疑也匪冦婚媾終无尤也<lb/>
　皤如以其潔也翰如以其速也四有應于初欲往而<lb/>
<pb n="20a"/>
　從之故以皤如之賁而乗翰如之馬其從初之志亦<lb/>
　堅矣然以其迫近于三而為三所間故初不能无疑<lb/>
　焉夫初之所以疑我者豈非謂我為冦讎也哉而不<lb/>
　知匪㓂也乃婚媾也吾以潔白自守而反招為冦之<lb/>
　疑疑釋則可以有合尚何過尤之有馮衍守節于更<lb/>
　始亦可謂能潔其志者矣及其歸光武也而光武猶<lb/>
　以前日之憾疑之夫守道自潔者乃君子之常而懐<lb/>
　疑待物者非人君之量光武于此則失之矣而衍何<lb/>
<pb n="20b"/>
　罪哉<lb/>
六五賁于丘園束帛戔戔吝終吉<lb/>
象曰六五之吉有喜也<lb/>
　丘園者山林隠逸之地也天下文明之世必至于野<lb/>
　无遺賢而後為至治之極故雖賢者之隠于丘園髙<lb/>
　蹈不屈而束帛戔戔有以増草木猿鳥之光物雖菲<lb/>
　薄而恭敬以将之在我者雖若可吝而終以獲吉何<lb/>
　者以其有得賢之喜也成湯之幣聘三至于有莘之<lb/>
<pb n="21a"/>
　野而光武之安車𤣥纁亦屢往反于嚴光之室賁于<lb/>
　丘園其謂是耶<lb/>
上九白賁无咎<lb/>
象曰白賁无咎上得志也<lb/>
　虞夏之質不勝其文商周之文不勝其弊夫文而至<lb/>
　于不勝其弊則其文亦靡矣上九居賁之極患其至<lb/>
　于靡也故以白賁无咎白賁无咎者以其質而反之<lb/>
　也天下方趨于極文之世而吾能以潔白之質裁其<lb/>
<pb n="21b"/>
　過而使之不至于流故雖為賁之極而无浮靡之風<lb/>
　此所謂文明以止者尚何咎之有哉董仲舒謂漢宜<lb/>
　少損周之文用夏之忠夫漢承周秦之後文之弊亦<lb/>
　以極矣救文者莫若忠孰謂仲舒為緩而不切哉<lb/>
䷖<hi>坤下艮上</hi>
剝不利有攸往<lb/>
彖曰剥剥也柔變剛也不利有攸往小人長也順而止<lb/>
之觀象也君子尚消息盈虚天行也<lb/>
<pb n="22a"/>
　隂生于午至于亥而為純坤未至于坤則為剥剥建<lb/>
　戌之月也否之世三隂三陽勢均力敵猶以為小人<lb/>
　道長君子道消况乎五隂而剥一陽哉以五隂而剥<lb/>
　一陽陽有垂盡之憂而隂有不可禦之勢亦岌岌矣<lb/>
　剥之不已前日之乾變而為今日之坤事勢之必至<lb/>
　盖亦无可奈何者也君子于此尚可復有所往乎當<lb/>
　剥之時小人得志君子屏息退而避之猶懼其將及<lb/>
　而有所往焉是逆天也是取禍也然則君子處此將<lb/>
<pb n="22b"/>
　何為哉亦不過觀剝之象以順而止之而已夫小人<lb/>
　之惡豈君子所能敵哉與之相為拂逆則其忿益甚<lb/>
　故不若委順以待之則猶可以殺其怒而得其懽心<lb/>
　尚庶幾不至于極也非君子之私意也消息盈虚天<lb/>
　運且不能違而吾奈何不順之耶孔子于陽貨應之<lb/>
　以一諾而貨之横逆卒不能少加于我此順而止之<lb/>
　之義也<lb/>
象曰山附于地剥上以厚下安宅<lb/>
<pb n="23a"/>
　剥之世剥牀以足則下不厚矣小人剥廬則宅不安<lb/>
　矣故以厚下安宅厚下者欲民之得其所也安宅者<lb/>
　欲民之有所庇也民得其所而有所仰庇此濟剥之<lb/>
　道也勞來還定安集為宣王中興之本信乎治剥之<lb/>
　道非得民則何以哉<lb/>
初六剥牀以足蔑貞㓙<lb/>
象曰剥牀以足以滅下也<lb/>
六二剥牀以辨蔑貞㓙<lb/>
<pb n="23b"/>
象曰剥牀以辨未有與也<lb/>
　辨者牀之榦也自足至辨皆牀之所恃以為安者也<lb/>
　而今皆剥之既剥其足又剥其辨其為蔑正之㓙亦<lb/>
　甚矣剥其足未及乎上也剥其辨未有以與之也是<lb/>
　猶幸之之詞也至于剥及其膚則无及矣小人欲亡<lb/>
　人之國必先下剥其民以孤其君使其民日離于下<lb/>
　而其君日孤于上于是得以制其權故厚賦重斂以<lb/>
　虐之嚴刑峻法以刻之而民心始散而不可収矣魯<lb/>
<pb n="24a"/>
　之失民季氏之得民用是道也初稅畆作丘甲作三<lb/>
　軍用田賦皆出于季氏之手而魯公恬然不悟豈不<lb/>
　危哉<lb/>
六三剥之无咎<lb/>
象曰剥之无咎失上下也<lb/>
　上下謂二與四也二與四皆三之黨也三有應于上<lb/>
　能去其黨而從乎上九之正盖小人而能為君子之<lb/>
　助者也舎隂即陽雖失上下之朋而在我者得其正<lb/>
<pb n="24b"/>
　可以无咎矣東漢吕强雖在宦者之列而清忠奉上<lb/>
　數有危言正論謂曹節等佞邪徼寵而欲罷其封剥<lb/>
　之无咎其斯人歟<lb/>
六四剥牀以膚凶<lb/>
象曰剥牀以膚切近災也<lb/>
　自足至辨剥之不已而遂及其膚此隂禍之切于身<lb/>
　者小人之為患始也剥其民而終也併與其君而剥<lb/>
　之剥至于膚則正道絶滅而无餘矣故不曰蔑正而<lb/>
<pb n="25a"/>
　直曰㓙者謂其无正之可蔑也季氏専權之久而為<lb/>
　出君之惡陳氏竊權之極而有弑逆之禍切近乎災<lb/>
　莫甚于此<lb/>
六五貫魚以宫人寵无不利<lb/>
象曰以宫人寵終无尤也<lb/>
　魚隂類也自初以至于四相聨而進貫魚之象也衆<lb/>
　隂並進而五以柔居尊位為衆隂之主故以宫人之<lb/>
　寵寵之使内无失職之怨而外无預政之患如是庶<lb/>
<pb n="25b"/>
　乎以无尤矣六五之寵非愛之也乃順而止之也小<lb/>
　人之患不在乎有以去之而在乎有以處之去之而<lb/>
　使无所容則反以激其忿戾之心處之而使各得其<lb/>
　所則可以无怨尤之悔自三代以來世未嘗无宦寺<lb/>
　之職而不聞其専政者處之有其道也而竇武何進<lb/>
　之徒乃欲盡擊而去之是豈知有宫人寵之義哉<lb/>
上九碩果不食君子得輿小人剝廬<lb/>
象曰君子得輿民所載也小人剥廬終不可用也<lb/>
<pb n="26a"/>
　上九乾也乾為木果故有碩果不食之象夫果之碩<lb/>
　大而不見食則隂有不能剥之者矣輿在下謂民也<lb/>
　廬在上謂君子也君子者小人之庇而民則君子之<lb/>
　所恃以安者也君子有所託于下則得輿小人无所<lb/>
　庇于上故剥廬然則天下豈有剥而不復者哉有窮<lb/>
　后羿之變剥亦甚矣而有田一成有衆一旅少康因<lb/>
　之以為恢復之資此君子得輿之義也<lb/>
䷗<hi>震下坤上</hi>
<pb n="26b"/>
復亨出入无疾朋來无咎反復其道七日來復利有攸<lb/>
徃<lb/>
彖曰復亨剛反動而以順行是以出入无疾朋來无咎<lb/>
反復其道七日來復天行也利有攸往剛長也復其見<lb/>
天地之心乎<lb/>
　復剥之對乎剥之一陽窮而在上復之一陽反而居<lb/>
　下天下未有極而不反者隂之極則反而為剛静之<lb/>
　極則反而為動向之消者今則反而長矣向之逆者<lb/>
<pb n="27a"/>
　今則反而順矣其動也剛其行也順此復之所以為<lb/>
　亨也陽自外而來于内入也陽自下而長于上出也<lb/>
　一陽之復出則有朋來之應入則有反復之道夫孰<lb/>
　能害之哉所謂朋來者衆陽是也自復而為臨為泰<lb/>
　為大壯為夬為乾皆吾朋也方其一陽伏于地之下<lb/>
　豈知所為朋來者哉然隂極陽生相反為復者乃道<lb/>
　之當然是以于其可必而必之也七日來復先儒論<lb/>
　之詳矣隂生于午終于亥而為坤自坤而為復歴變<lb/>
<pb n="27b"/>
　凡七此子夏之說也冬至卦氣起中孚歴七日而為<lb/>
　復此京房郎顗之說也二者相非未有定論要之自<lb/>
　隂而復于陽此天運虛盈消息之理也然臨言八月<lb/>
　而復言七日者臨為隂長而言之也復為陽復而言<lb/>
　之也此日與月之所以異也剥之世小人道長君子<lb/>
　不可以有為今一陽來復則剛浸以長是君子方為<lb/>
　之時也故利有攸往是幸之之辭也天地无常心因<lb/>
　復而後見其心何也天地之心未嘗不喜陽而惡隂<lb/>
<pb n="28a"/>
　喜剛而惡柔喜君子而惡小人盖至于剥而隂陽柔<lb/>
　剛君子小人易位倒置而天地之心始晦矣乃今一<lb/>
　陽既復天道好還豈不于此有以見其心之所喜也<lb/>
　哉雖然此特自天地而言之爾若夫論君子之復則<lb/>
　吾之一心固有與天地相似者方其未復而梏于人<lb/>
　偽之私何自而見之及其既復而反觀内照知吾心<lb/>
　自有天地豈待外求哉盖天地之心即吾本然之心<lb/>
　是也孟子曰萬物皆備于我矣反身而誠樂莫大焉<lb/>
<pb n="28b"/>
　人能反身而誠則天地之大莫不在我夫是之謂復<lb/>
　其見天地之心<lb/>
象曰雷在地中復先王以至日閉關商旅不行后不省<lb/>
方<lb/>
　澤中有雷而君子以向晦入宴息自動而復于静也<lb/>
　雷在地中而先王以至日閉關商旅不行后不省方<lb/>
　守静以待其動也故月令于是月必齋戒掩身以待<lb/>
　隂陽之所定盖取諸此<lb/>
<pb n="29a"/>
初九不逺復无祗悔元吉<lb/>
象曰不逺之復以脩身也<lb/>
　此顔子不貳過之學也夫必有所失而後有所復失<lb/>
　之未逺而復已繼之故不至于悔而獲元吉元吉者<lb/>
　吉之善者也孔子曰顔氏之子其殆庶幾乎有不善<lb/>
　未嘗不知知之未嘗復行也又曰囘之為人也擇乎<lb/>
　中庸得一善則拳拳服膺而弗失之矣又曰克己復<lb/>
　禮為仁一日克己復禮天下歸仁焉觀夫子之所予<lb/>
<pb n="29b"/>
　則顔子脩身之學可知矣<lb/>
六二休復吉<lb/>
象曰休復之吉以下仁也<lb/>
　仁謂初九也初九有克己復禮之仁而六二能下之<lb/>
　休休然其如有容以此為復吉之道也舜舍己以從<lb/>
　人禹聞善言則拜湯用人惟已改過不吝以聖人之<lb/>
　盛徳而能屈已以下從乎仁賢之臣其所謂休復者<lb/>
　乎<lb/>
<pb n="30a"/>
六三頻復厲无咎<lb/>
象曰頻復之厲義无咎也<lb/>
　頻數也以隂居陽不中不正見善不明用心不剛故<lb/>
　屢失而屢復屢失屢復其亦危矣然猶愈于不能復<lb/>
　者是以雖危而義无咎也秦穆公既悔于殽之敗而<lb/>
　又有彭衙之衂然能懼而修徳而晉不敢當頻復之<lb/>
　厲君子猶取之<lb/>
六四中行獨復<lb/>
<pb n="30b"/>
象曰中行獨復以從道也<lb/>
　先儒論聖人豈果无復哉特其所以為復者異于人<lb/>
　爾盖衆人之復以其失也而聖人之復非失也聖人<lb/>
　之所為固有所不中而㑹于中有所不極而㑹于極<lb/>
　惟其有獨見之明是以能反經而合道此時中之權<lb/>
　也周公孔子之過二聖豈真有過者哉周公惟其遭<lb/>
　變故後世或以為不仁孔子惟其愛君故昧者或以<lb/>
　為有黨然二聖時中之道獨得于不勉不思之誠天<lb/>
<pb n="31a"/>
　下烏能識其全哉<lb/>
六五敦復无悔<lb/>
象曰敦復无悔中以自考也<lb/>
　敦復者自厚以求復之謂也五以柔居尊位而下无<lb/>
　繫應无與為復宜有悔矣惟其能以敦厚為心自考<lb/>
　察中心之所為是以卒无悔也韓愈曰古之君子責<lb/>
　已重以周早夜以思去其不如舜者就其如舜者中<lb/>
　以自考其斯之謂乎<lb/>
<pb n="31b"/>
上六迷復凶有災眚用行師終有大敗以其國君凶至<lb/>
于十年不克征<lb/>
象曰迷復之凶反君道也<lb/>
　迷復者昏迷而不自復也長惡不悛縱情肆欲而不<lb/>
　之悔災眚已見而猶不悟方且用師以求逞于人故<lb/>
　終至于大敗國破君亡雖十年之久而不克征焉盖<lb/>
　其反君道之常是以禍敗如此之極也楚靈王不能<lb/>
　自克以取乾谿之禍至于平王之世救死扶傷日不<lb/>
<pb n="32a"/>
　暇給而不敢起南征之師此豈特十年也哉仲尼曰<lb/>
　古也有志克己復禮仁也信善哉楚靈王若能如是<lb/>
　豈其辱于乾谿<lb/>
</p>
<p>
</p>
  </div>
</body>
</text>
</TEI>
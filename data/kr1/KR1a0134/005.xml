<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易淺述卷五</head> <lb/>
    <p>
<pb n="1a"/>
欽定四庫全書<lb/>
　周易淺述卷五<lb/>
　　　　　　　　　　翰林院編修陳夢雷撰<lb/>
䷩<lb/>
　益卦震下巽上以卦象言之風烈則雷迅雷激則風<lb/>
　怒兩相助益所以為益以其義言損下謂之損則益<lb/>
　下謂之益以陽爻益坤之下爻所以謂之益也益卦<lb/>
　次損按序卦損而不已必益故受之以益盖損卦天<lb/>
<pb n="1b"/>
　下富實之象下實上虛宜有所損以奉君益卦朝廷<lb/>
　富實之象上實下虚宜有所損以恵民然損下謂損<lb/>
　損上謂益者盖民貧則上无所寄民富則上无可憂<lb/>
　故損下君子反以為自損損上反以為自益也損益<lb/>
　循環理之自然益之所以次損也全彖言益則无所<lb/>
　不利彖𫝊即君之及民又推之學問造化以贊其義<lb/>
　之大六爻下三爻皆受益者初受四之益必有以受<lb/>
　之故利大作二受五之益而爻位皆隂故宜永貞三<lb/>
<pb n="2a"/>
　不中正不得當益而當益下之時故以凶事為益也<lb/>
　上三爻處益而當損者四以順下之動為益五以至<lb/>
　誠感人為益上處益之極不能損己反以求人則或<lb/>
　擊之矣此全卦六爻之大指也<lb/>
益利有攸徃利渉大川<lb/>
　益增益也當益之時无所不利以行則利徃以濟則<lb/>
　利渉也二五皆居中得正故利徃震巽皆木舟行之<lb/>
　象故利渉人君能以益下為心則處常處變无所不<lb/>
<pb n="2b"/>
　利矣<lb/>
彖曰益損上益下民說无疆自上下下其道大光<lb/>
　此以卦體釋卦名義也損乾之下爻益坤之下爻有<lb/>
　人君損所有以恵其民之象民說之自无窮矣陽爻<lb/>
　居下隂爻居上有人君居九重之上降已以下其下<lb/>
　之象則非私恩小恵之為其道光眀顯著矣民說道<lb/>
　光何益如之<lb/>
利有攸徃中正有慶利渉大川木道乃行<lb/>
<pb n="3a"/>
　此又以卦體卦象釋卦辭也以卦體言之五以中正<lb/>
　應二二亦以中正應五君臣同徳天下受其福慶所<lb/>
　以利有攸徃也以卦象言之木為舟有濟險之才震<lb/>
　巽皆木君臣同徳上下一心不獨可以處常且可濟<lb/>
　變木道之行也<lb/>
益動而巽日進无疆天施地生其益无方凡益之道與<lb/>
時偕行<lb/>
　又以二卦之徳推之學問言之則内卦震動奮𤼵有<lb/>
<pb n="3b"/>
　為外卦巽順潜心遜志其進也无疆矣以二卦之體<lb/>
　推之造化言之震剛卦之一陽在下天陽之下施也<lb/>
　巽柔卦之一隂居四地隂之上生也萬物並育其益<lb/>
　无方矣凡此之益皆道也道皆時也損與益皆合乎<lb/>
　時而已此皆以極賛益之大也<lb/>
象曰風雷益君子以見善則遷有過則改<lb/>
　遷善當如風之速改過當如雷之猛又雷與風有交<lb/>
　相助益之𫝑速於遷善則過當益寡决于改過則善<lb/>
<pb n="4a"/>
　當益純學問之益莫大乎此<lb/>
初九利用為大作元吉无咎<lb/>
　隂小陽大初剛在下與四正應六四近君信任乎𥘉<lb/>
　正受上之益者又震體主動故有利用大作之象盖<lb/>
　𥘉以在下受上之益非大有作為无以報效故利用<lb/>
　大作然所作不盡善未免于有咎矣越分圖事必出<lb/>
　萬全得盡善之吉乃可无咎也他卦元吉以效言此<lb/>
　以功言<lb/>
<pb n="4b"/>
象曰元吉无咎下不厚事也<lb/>
　𥘉在下位本不當任重大之事不盡善不足以免咎<lb/>
六二或益之十朋之龜弗克違永貞吉王用享于帝吉<lb/>
　二以柔順中正上應乎五又當益下之時此爻即損<lb/>
　五之綜故象占亦同在損曰元吉此曰永貞吉則位<lb/>
　有剛柔之分分有君臣之異也二已得正恐隂柔不<lb/>
　能固守則非為下受益之道故戒以永貞二非君位<lb/>
　自王者占之則為享帝之吉占亦以下而受上之益<lb/>
<pb n="5a"/>
　也若自人臣占之則事君如事天之義也<lb/>
象曰或益之自外來也<lb/>
　外不專指五五固正應而二之柔順中正人孰不願<lb/>
　益之或者衆无定主之辭<lb/>
六三益之用凶事无咎有孚中行告公用圭<lb/>
　三爻多凶六三隂柔不中不正不當得益者然當益<lb/>
　下之時與上為應而上立心勿恒故有益之以凶事<lb/>
　之象警戒震動使之困心衡慮以增益其所不能也<lb/>
<pb n="5b"/>
　如此可以无咎六爻中虛有孚之象三四皆居全卦<lb/>
　之中中行之象上卦主益下者上勿恆而五君位非<lb/>
　可告者唯四近君在三之上有公象震為玉圭所以<lb/>
　通信三知上之所以警戒震動我者益我也信之篤<lb/>
　而行之必合乎中以通信于上故有有孚中行告公<lb/>
　用圭之象如此則三有受益之道矣<lb/>
象曰益用凶事固有之也<lb/>
　困心衡慮則有之固也<lb/>
<pb n="6a"/>
六四中行告公從利用為依遷國<lb/>
　三四在全卦之中故皆言中行四互二三為坤有國<lb/>
　象中行告公三告四也從者四從三也巽為入有從<lb/>
　之之象四本損之三遷為益之四依者三依四四依<lb/>
　五也故有為依遷國之象言四以益三為心合于中<lb/>
　行故三告之而見從也三之告四欲得所依以受益<lb/>
　也而古者遷國以益下亦必有所依而後能立如邢<lb/>
　依齊許依楚之𩔖今四上遷依于五以柔依剛以弱<lb/>
<pb n="6b"/>
　依強四得所依矣三亦得所依矣遷國使民有所依<lb/>
　此自損以益下之大者也<lb/>
象曰告公從以益志也<lb/>
　志在益下故告于公而見從也<lb/>
九五有孚惠心勿問元吉有孚惠我徳<lb/>
　九五以剛中與二相應天下皆受其益者也故言上<lb/>
　茍有信以實心惠于下不問而元吉可知矣盖我以<lb/>
　實心恵下則下亦實心感我之恵以為徳也自施者<lb/>
<pb n="7a"/>
　言心惠出于心非口惠也自受者言徳徳實及民民<lb/>
　皆感徳非邀結也九五益之主自損以益下者至于<lb/>
　惠我徳則不特益下而上已大益矣<lb/>
象曰有孚惠心勿問之矣惠我徳大得志也<lb/>
　大徳不徳不必問也自損益民君志大得則上之益<lb/>
　亦大矣<lb/>
上九莫益之或擊之立心勿恆凶<lb/>
　按本義以陽居益之極求益不已故莫益而或擊之<lb/>
<pb n="7b"/>
　立心勿恆戒之按大全朱子云此處可疑且闕之今<lb/>
　細按卦以損上益下故名曰益則下三爻皆言受益<lb/>
　上三爻宜言損上四遷國正自損以益下者五雖陽<lb/>
　爻而居中得正故為能自損以受益者獨上不中不<lb/>
　正以陽居益之極雖與三應而不自損以益下則不<lb/>
　獨不能受益且有反擊之凶矣卦以益名而反致擊<lb/>
　者盖為上者始終以損上益下為心則立心有恆終<lb/>
　當受益若始能自損終反求益則立心勿恒不但无<lb/>
<pb n="8a"/>
　益自當致凶矣此與損之上爻皆有極而必變之意<lb/>
　損卦損下益上為損然上爻不損下則損極而益之<lb/>
　漸也益卦以損上益下為益至上爻反有求於下則<lb/>
　益極而損之漸也損益循環猶否泰之相因也<lb/>
象曰莫益之偏辭也或擊之自外來也<lb/>
　夲義莫益之者猶從其求益之偏辭而言也若究而<lb/>
　言之則又有擊之者矣按此于偏辭句亦未眀竊意<lb/>
　上不損己以益下上之偏也自外來即繫辭所謂莫<lb/>
<pb n="8b"/>
　之與則傷之者至之意此卦三爻四爻上爻雖説有<lb/>
　可通而不无牽強來註蘇𫝊亦多異同未見的確姑<lb/>
　合諸家酌其近理者如此<lb/>
䷪<lb/>
　夬卦上兊下乾以二體言之水聚于澤積上至高𫝑<lb/>
　必潰決以爻論之五陽在下長而將極一隂消而將<lb/>
　盡五陽決去一隂故名夬也夬卦次益按序卦益而<lb/>
　不已必决故受之以夬夬者決也理无常益益極必<lb/>
<pb n="9a"/>
　決夬所以次益也全彖大意以雖處隂消陽長之時<lb/>
　亦不容以易心處之必相與同心戒懼而後利有所<lb/>
　徃六爻皆從上爻取義陽之決隂逺則不能相及唯<lb/>
　比與應當之五比上三應上故皆言夬夬決而又決<lb/>
　不繫于隂也四介三五兩剛之間欲決上而進退不<lb/>
　果二則逺而不相及自偹而已初在下最遠則不能<lb/>
　勝矣大抵君子之去小人不可以易心處之此全彖<lb/>
　六爻之大㫖也<lb/>
<pb n="9b"/>
夬揚于王庭孚號有厲告自邑不利即戎利有攸徃<lb/>
　夬五陽一隂三月之卦也陽盛而隂將衰決而去之<lb/>
　有君子決去小人之象五陽去一隂其𫝑甚易恐人<lb/>
　之安肆而忘戒懼也故再三為警戒之詞揚于王庭<lb/>
　夲義作名正其罪今按彖𫝊柔乘五剛此句宜指上<lb/>
　六言之言小人在君側得志也孚號以下指五陽爻<lb/>
　孚號至誠孚號其衆使合力也有厲有危道不可肆<lb/>
　也告自邑先治其私也不利即戎不可專尚威武也<lb/>
<pb n="10a"/>
　能如是則可以有所徃亦不以瞻顧而遂却也兌為<lb/>
　口有揚王庭象陽實孚象乾為言孚號告自邑之象<lb/>
　五陽恐剛或過有有厲不利即戎之象陽盛隂衰有<lb/>
　利有攸徃之象聖人于君子道長之時戒懼叮嚀如<lb/>
　此盖不以得為而自肆又不以過葸而小却也<lb/>
彖曰夬決也剛決柔也健而説決而和<lb/>
　釋卦名義而賛其徳也以五陽決一隂乾健而濟以<lb/>
　兑説則不至于怯亦不過于猛矣其决之也得无過<lb/>
<pb n="10b"/>
　不及之中非決而和乎健而説以徳言決而和以事<lb/>
　言<lb/>
揚于王庭柔乘五剛也孚號有厲其危乃光也告自邑<lb/>
不利即戎所尚乃窮也利有攸徃剛長乃終也<lb/>
　柔乘五剛以卦體言之以一小人乘九五之君跋扈<lb/>
　横恣之象也其危乃光危厲其心必去小人乃光顯<lb/>
　也所尚乃窮言尚威武必至困窮所以既告自邑而<lb/>
　又不利即戎也剛長乃終謂一變純乾乃无復小人<lb/>
<pb n="11a"/>
　也易于剛乘柔不書于柔乘剛則書剝言不利有攸<lb/>
　徃不欲其為純坤夬言利有攸徃則欲其為純乾皆<lb/>
　扶陽抑隂之意然以五陽去一隂其𫝑似易而聖人<lb/>
　所以周防戒偹之詞无所不至盖小人有一之未去<lb/>
　皆足為君子之憂人欲有一分之未盡皆足為天理<lb/>
　之累此聖人所為三致意也<lb/>
象曰澤上于天夬君子以施禄及下居德則忌<lb/>
　澤上于天其𫝑不居君子觀此施禄使澤及于下也<lb/>
<pb n="11b"/>
　居徳即屯膏之意居其徳而澤不下逮人君所最忌<lb/>
　也<lb/>
𥘉九壯于前趾徃不勝為咎<lb/>
　陽壮之時居下无𫝑有壮前趾之象勇决前進不勝<lb/>
　其任雖非背理而反為小人所傷則咎矣此與壯初<lb/>
　爻同當壮之時在下戒其用壮當決之時在下戒其<lb/>
　過決<lb/>
象曰不勝而徃咎也<lb/>
<pb n="12a"/>
　知其不勝而徃自取咎也<lb/>
九二惕號莫夜有戎勿恤<lb/>
　二地位二變為離離日在地莫夜之象離為戈兵有<lb/>
　戎之象坎為加憂離坎之反勿恤之象九二當決之<lb/>
　時以剛居柔則能自晦不至于過憂惕號呼以自戒<lb/>
　備則雖莫夜兵戎驟至亦可无憂患矣<lb/>
象曰有戎勿恤得中道也<lb/>
　下卦之中剛而能柔故也<lb/>
<pb n="12b"/>
九三壯于頄有凶君子夬夬獨行遇雨若濡有愠无咎<lb/>
　九三居下卦之上重剛不中又乾為首故有剛壮見<lb/>
　于面目之象以剛居剛有夬而又夬之象上與隂應<lb/>
　有獨行遇雨之象君子之去小人悻悻見于面目則<lb/>
　小人忌之有凶道矣然若果能果決不係于應與之<lb/>
　私則雖合于上六如獨行遇雨至于若濡而為衆陽<lb/>
　之君子所愠然終必能決去小人无所咎也夲義以<lb/>
　温嶠之于王敦言之亦近<lb/>
<pb n="13a"/>
象曰君子夬夬終无咎也<lb/>
　所以无咎者以有夬夬之心故也迹可濡心不可變<lb/>
　決之以心不必見于靣目也<lb/>
九四臀无膚其行次且牽羊悔亡聞言不信<lb/>
　四亦為坎坎為溝瀆有臀象兊為毁折无膚之象九<lb/>
　四居上之下以陽居隂不中不正居則不安行則不<lb/>
　進有臀无膚其行次且之象兊有羊象牽羊者當其<lb/>
　前則不進縱之使前而随其後則可以行四欲決隂<lb/>
<pb n="13b"/>
　必藉五為之前而随其後有牽羊之象兑為口四變<lb/>
　隂則為坎為耳有聞言之象牽羊随其後則悔亡而<lb/>
　九剛无下人之志聞牽羊之言當信而四柔必无克<lb/>
　已之功有聞言不信之象盖君子之去小人𫝑未可<lb/>
　遏姑緩之必上格君心兼藉同志故一決而去之若<lb/>
　才柔志剛専已自用鮮有不敗者王沂公之于丁謂<lb/>
　牽羊悔亡者也冦萊公則聞言不信矣<lb/>
象曰其行次且位不當也聞言不信聰不明也<lb/>
<pb n="14a"/>
　位不當不中不正也<lb/>
九五莧陸夬夬中行无咎<lb/>
　莧馬齒陸商陸皆感隂氣之多者暴之難乾而脆易<lb/>
　折指上六小人之象夬夬中行按夲義決而決之而<lb/>
　又不為過暴大全丘氏謂勉之以夬夬而又戒其中<lb/>
　行則无咎者五當可決之位𫝑易于三三唯其夬夬<lb/>
　即可以无咎五之夬夬或失之過暴則猶為有咎也<lb/>
　今按象𫝊中未光之言非慮其過暴也特慮其不決<lb/>
<pb n="14b"/>
　耳盖馬齒之為物莖脆而根甚固一抜即折似易除<lb/>
　而根蔓延不已非盡力決而又決不可故以此取象<lb/>
　小人人主昵于近習忽為易制不忍治之太過而卒<lb/>
　以敗事者多矣九三與上應而在下位故雖夬夬不<lb/>
　免于濡而得无咎者諒其心也五居君位有可夬之<lb/>
　權特恐昵比之過視為易制不忍處之太甚以過中<lb/>
　為疑故戒之曰勿謂莧陸之易折也小草根蔓難除<lb/>
　必夬之又夬之非過于暴也如是乃合乎中行僅可<lb/>
<pb n="15a"/>
　以免咎耳如此于象𫝊始合<lb/>
象曰中行无咎中未光也<lb/>
　以其有昵比之心未得為光大也<lb/>
上六无號終有凶<lb/>
　兌為口變純陽為乾无所號呼之象上比五以自肆<lb/>
　而五則夬夬矣應三以為援三則亦夬夬也小人窮<lb/>
　極必敗无所控訴也占者有君子之徳則其敵當之<lb/>
　不然必凶矣<lb/>
<pb n="15b"/>
象曰无號之凶終不可長也<lb/>
　一柔在上終不可乆必為五陽所決也全卦于君子<lb/>
　去小人之道言之最為委曲詳盡叅之前史君子小<lb/>
　人消長之際乃知聖人因理數之自然立言以垂訓<lb/>
　萬世者至深切也<lb/>
䷫<lb/>
　姤卦巽下乾上風行天下萬物无不經觸乃遇之象<lb/>
　又卦爻五陽而一隂始生于下隂與陽遇也故為姤<lb/>
<pb n="16a"/>
　姤卦次夬按序卦夬決也決必有遇故受之以姤姤<lb/>
　遇也夲合則无所遇夬決旣離乃復有遇又夬卦一<lb/>
　隂將消于上則復生于下姤所以次夬也全彖以一<lb/>
　隂遇五陽壮盛不正之女故戒以勿取彖𫝊喜陽之<lb/>
　得行正以見隂生之未可忽也六爻皆以𥘉陰取義<lb/>
　遇非正道故惟近者得之而正應反凶二最近𥘉遇<lb/>
　之最先者故有魚四雖與𥘉正應而𥘉為二得非已<lb/>
　有矣故无魚凶三介二四两剛之間欲遇不得猶夬<lb/>
<pb n="16b"/>
　四之欲去不能也五去𥘉逺无相得之理矣聴天命<lb/>
　之自至而已上則最逺而窮矣盖陰生必至敵陽故<lb/>
　彖戒以勿取而陽得隂猶可制故爻又欲其制隂此<lb/>
　全卦六爻无非扶陽抑隂之意也<lb/>
姤女壯勿用取女<lb/>
　姤遇也一隂生于五陽之下五月之卦也夬決之盡<lb/>
　則為純乾一隂忽生于下如不期而遇者故為姤一<lb/>
　隂而遇五陽女徳之不貞而壮之甚者取以自配必<lb/>
<pb n="17a"/>
　害乎陽故戒以勿取也<lb/>
彖曰姤遇也柔遇剛也<lb/>
　五陽往而隂方來故曰柔遇剛<lb/>
勿用取女不可與長也<lb/>
　女徳不貞不能從一而長久也<lb/>
天地相遇品物咸章也<lb/>
　以卦體言之五陽在上而一隂生于下以隂遇陽天<lb/>
　地相遇也以卦畫論其時則為五月萬物茂育蕃衍<lb/>
<pb n="17b"/>
　品物咸章也<lb/>
剛遇中正天下大行也<lb/>
　夲義專指九五謂以剛明之君遇建中表正之位徳<lb/>
　因位顯治化大行于天下也今宜兼二五言九二之<lb/>
　剛徳遇九五中正之君明良㑹合道可行于天下也<lb/>
　彖辭慮隂之始生彖傳又以遇之善者言之天之遇<lb/>
　地臣之遇君時當相遇所關者不小<lb/>
姤之時義大矣哉<lb/>
<pb n="18a"/>
　程𫝊專承天地君臣之相遇言之夲義謂㡬㣲之際<lb/>
　聖人所謹盖以柔遇剛遇之不善者也天地相遇剛<lb/>
　遇中正遇之善者也隂陽造化之夲不能相无就姤<lb/>
　而言豈必无善者然當品物咸章治化大行之時實<lb/>
　為隂長陽消之㡬所自伏當其時者不可不思其義<lb/>
　預為扶陽抑隂之計也<lb/>
象曰天下有風姤后以施命誥四方<lb/>
　風者天之號令所以鼓舞萬物命者君之號令所以<lb/>
<pb n="18b"/>
　鼓舞萬民施命誥四方取風行天下之象也君門深<lb/>
　于九重豈能與民相遇惟施命誥四方則君民相遇<lb/>
　猶風之遇物也觀為地上之風旁行而通姤為太虛<lb/>
　之風自上而下故觀言省方而此則言施命也<lb/>
初六繫于金柅貞吉有攸徃見凶羸豕孚蹢躅<lb/>
　柅以止車金柅言其堅也乾為金𥘉隂在下宜静正<lb/>
　自守有繫于金柅之象其貞也如是則吉矣然𥘉隂<lb/>
　已動有攸徃之象故又言當遇之時若以隂往遇陽<lb/>
<pb n="19a"/>
　則立見其凶矣設言一吉一凶使之自擇也豕隂物<lb/>
　𥘉𫝑雖㣲然在下而動有羸豕蹢躅之象言隂雖㣲<lb/>
　而躁動漸進侵陽猶豕雖羸其蹢躅跳躑有必然而<lb/>
　可信者不可不預為之備也此爻只宜就隂不宜輕<lb/>
　動遇陽言之而戒小人儆君子之意皆在其中不必<lb/>
　專言小人之害君子<lb/>
象曰繫于金柅柔道牽也<lb/>
　𥘉四相應將牽連而上故柅以止之也<lb/>
<pb n="19b"/>
九二包有魚无咎不利賔<lb/>
　魚陰物巽為白茅二與𥘉近𥘉在其内為包有魚之<lb/>
　象得之則陰受制于陽矣故无咎乾尊有賓象二包<lb/>
　𥘉而有之則二為主而四為賓四雖正應反不得而<lb/>
　有𥘉矣故有不利之象盖卦以遇合為義遇合之女<lb/>
　未嘗擇配二近則先有之矣<lb/>
象曰包有魚義不及賓也<lb/>
　一隂不能兼二陽揆之于義不能及之矣譬衆漁之<lb/>
<pb n="20a"/>
　取魚先至者得之後至者雖善漁不及也<lb/>
九三臀无膚其行次且厲无大咎<lb/>
　巽為股三居巽之上有臀象過剛不中與上无應居<lb/>
　則不安有臀无膚之象下不遇𥘉為二所隔行則不<lb/>
　進有其行次且之象進退如此雖有危厲然无所遇<lb/>
　亦不為隂邪所傷故无大咎也夬四欲上決上而不<lb/>
　能此則欲下遇隂而不得故取象皆同<lb/>
象曰其行次且行未牽也<lb/>
<pb n="20b"/>
　𥘉隂上進又與四應若有引進之者故宜繫之三孤<lb/>
　孑无應下又隔二无牽引之者是以行次且也<lb/>
九四包无魚起凶<lb/>
　四與𥘉正應當遇者也乃己遇于二不及于四有包<lb/>
　无魚之象人心已離凶自此起矣盖遇夲非正故正<lb/>
　應无遇之象此即二之所謂不利賓也<lb/>
象曰无魚之凶遠民也<lb/>
　隂為民民之去己猶己逺之也隂陽之取象不一或<lb/>
<pb n="21a"/>
　取于男女或取于君子小人或取于君民姤取男女<lb/>
　之遇夲非其正故四不得𥘉而二得之然隂之𥘉長<lb/>
　近者易制逺者難及故二取象于得魚以言君子小<lb/>
　人近而得制故可无咎但陽宜得隂以為正應故四<lb/>
　取象于君之失民必至召凶取象雖異而大意皆扶<lb/>
　陽抑隂占者亦随事變通以占之不可執一也<lb/>
九五以杞包瓜含章有隕自天<lb/>
　杞高大堅實之木九五陽剛中正主卦于上有杞象<lb/>
<pb n="21b"/>
　瓜柔蔓之物𥘉隂在下有瓜象五與𥘉逺不相遇𫝑<lb/>
　不能相制有以高大之杞欲包在地之瓜之象姤隂<lb/>
　長之卦而九五居陽明之位有含晦其章美之象𤓰<lb/>
　性善潰終有必壊之時隂陽消長姤又有終復之𫝑<lb/>
　静以待天心之復有有隕自天之象陽剛之君在上小<lb/>
　人方盛𫝑未能制姑静晦以待元惡之自斃若晋明<lb/>
　帝之于王敦其事𩔖之<lb/>
象曰九五含章中正也有隕自天志不舍命也<lb/>
<pb n="22a"/>
　居中得正故能含其章美不失之闇昩亦不失于淺<lb/>
　露也志不舍命盖隂長而陽消天之命也有以勝之<lb/>
　人之志也君子不以命廢志九五之志堅則必有自<lb/>
　天而隕者言人之至者天不能勝也<lb/>
上九姤其角吝无咎<lb/>
　上九剛而在上无位无應不得所遇為姤其角之象<lb/>
　吝道也然不為隂邪所侵亦无咎矣盖隂之𥘉萌能<lb/>
　如二包而制之可也四不能包反受其凶三以剛在<lb/>
<pb n="22b"/>
　下卦之上故雖厲而无大咎上以剛居上卦之上雖<lb/>
　吝而无咎盖遇夲非正故不遇无可咎也<lb/>
象曰姤其角上窮吝也<lb/>
　剛上窮極自无所遇也大抵當姤之時小人固不可<lb/>
　使之進而君子又不可无以蓄小人彖但言隂長之<lb/>
　宜防而彖傳復言陽剛之可行君子當此正宜慎之<lb/>
　于㣲也𥘉爻戒小人之不可徃二四五皆言包制之<lb/>
　道唯三以重剛不中上以剛居卦極故厲而吝然皆<lb/>
<pb n="23a"/>
　无咎亦以與隂不相遇皆不與隂之進也<lb/>
䷬<lb/>
　萃卦下坤上兌澤在地上水之聚也水潤澤其地萬<lb/>
　物羣聚而生萃之象也又上説下順九五剛中二以<lb/>
　柔中應之萃之由也故為萃萃卦次姤按序卦姤者遇<lb/>
　也物相遇而後聚故受之以萃萃者聚也物相㑹遇<lb/>
　則成羣萃萃所以次姤也全彖當萃聚之時理𫝑必<lb/>
　亨但當得正則可大有所為此全彖之大㫖也六爻<lb/>
<pb n="23b"/>
　四陰萃于二陽五得位而權分于四故有元永貞之<lb/>
　戒四以陽有可萃之權而不居其位故必大吉而後<lb/>
　无咎𥘉宜應四而隔于二隂故衆笑而可往二五正<lb/>
　應而二中正故有引吉之占三比四不得應上非正<lb/>
　故不免于小吝上无位求萃不得唯有齎咨涕洟而<lb/>
　已此六爻之大畧也<lb/>
萃亨王假有廟利見大人亨利貞用大牲吉利有攸徃<lb/>
　澤上于地萬物萃聚之象亨字衍文廟所以聚祖考<lb/>
<pb n="24a"/>
　之精神人必先聚己之精神乃可入廟而承祖考當<lb/>
　萃之時故宜為卜祭之吉占也既萃則宜見大人可<lb/>
　以得亨而貴于正不正則亦不能亨矣萃當物力豐<lb/>
　盛之時故祭享宜豐用大牲則吉萃當人心翕聚之<lb/>
　㑹故凡事可為而有所往則利也全卦六爻二三五<lb/>
　互艮為門闕内坤純隂有宗廟之象九五居尊而二<lb/>
　應之有利見大人之象二五皆居中得正有利貞之<lb/>
　象大象坎為豕外卦兑為羊内卦坤為牛大牲之象<lb/>
<pb n="24b"/>
　損之時二簋可享則萃之時宜用大牲矣渙之時利<lb/>
　渉大川則萃之時宜利有攸徃矣<lb/>
彖曰萃聚也順以說剛中而應故聚也<lb/>
　以卦徳卦體釋卦名坤順兌説五剛中在上而二以<lb/>
　柔中應之君臣聚㑹之時也<lb/>
王假有廟致孝享也利見大人亨聚以正也用大牲吉<lb/>
利有攸徃順天命也<lb/>
　致孝享言萃一己之精神以萃祖考之精神所以盡<lb/>
<pb n="25a"/>
　孝享之心也盡志以致孝盡物以致享二五正應君<lb/>
　臣遇合以道所謂聚以正也當萃之時物力豐贍事<lb/>
　𫝑可為時豐而豐道隆而隆皆天之正理故曰順天<lb/>
　命也<lb/>
觀其所聚而天地萬物之情可見矣<lb/>
　陽倡陰和乾始坤生天地之化育皆聚也形交氣感<lb/>
　聲應氣求萬物之生成皆聚也于咸見情之通于恆<lb/>
　見情之久于萃見情之同然情之所以同其理夲一<lb/>
<pb n="25b"/>
　故也人能聚其精神則天地萬物與我一造化在我<lb/>
　心矣<lb/>
象曰澤上於地萃君子以除戎器戒不虞<lb/>
　澤在天上有恩澤之意在地上有潤澤之意潤澤故<lb/>
　生萬物而萃也水聚而不防則潰衆聚而不防則亂<lb/>
　除者去舊取新除其弊壊以為不虞之偹也曰戒不<lb/>
　虞則非以耀武矣若秦之銷鋒鑄鐻則非除戎器之<lb/>
　謂黷武窮兵又非戒不虞之謂也<lb/>
<pb n="26a"/>
𥘉六有孚不終乃亂乃萃若號一握為笑勿恤往无咎<lb/>
　𥘉與四應而質柔不能固守有孚不終之象二隂間<lb/>
　之同𩔖妄聚乃亂乃萃之象應四又連兑體若有所<lb/>
　呼號之象二隂羣聚而非之互體為艮為手兊為說<lb/>
　有一握為笑之象一握猶一羣曰握小之也大象坎<lb/>
　為加憂恤之象初變不成坎勿恤之象初能勿恤二<lb/>
　陰之笑往從正應則无咎矣比𥘉无應而有孚盈缶<lb/>
　終有他吉萃𥘉有應而有孚不終至于乃亂乃萃者<lb/>
<pb n="26b"/>
　比一陽得位諸爻比之者其情專萃二陽四不得位<lb/>
　二隂得以間之其志亂也<lb/>
象曰乃亂乃萃其志亂也<lb/>
　為同𩔖羣隂所亂也<lb/>
六二引吉无咎孚乃利用禴<lb/>
　互艮為手牽引之象中正相應孚之象艮為門闕二<lb/>
　變互離禴為夏祭利用禴之象二與五為正應君臣<lb/>
　道合矣然在二隂之間必牽引其同𩔖之𥘉六六三<lb/>
<pb n="27a"/>
　以萃于五則得以人事君之義乃吉而无咎矣又以<lb/>
　二之柔順中正應五之剛健中正至誠交孚不事煩<lb/>
　文猶四時之祭夏用禴以聲為主祭之薄矣然用之<lb/>
　亦利當萃乃大牲可用之時然誠意既孚則雖薄亦<lb/>
　可祭矣盖人臣薦賢為國非以植黨則誠意可以上<lb/>
　達也<lb/>
象曰引吉无咎中未變也<lb/>
　隂柔不能固守則所萃不正二有中正之徳不變所<lb/>
<pb n="27b"/>
　守也<lb/>
六三萃如嗟如无攸利往无咎小吝<lb/>
　六三隂柔不中不正欲萃于四而非應有萃如嗟如<lb/>
　之象如是則无所利往從于上我順彼説可以无咎<lb/>
　矣然上隂无位所應非正故又小吝與𥘉之往无咎<lb/>
　者不同也<lb/>
象曰往无咎上巽也<lb/>
　上應雖非正以其説體能巽順以從之也<lb/>
<pb n="28a"/>
九四大吉无咎<lb/>
　上比九五下比衆隂得其萃矣然以陽居隂不正非<lb/>
　君位而得衆心有僣偪之嫌故必大吉然後可无逼<lb/>
　君之咎也此與随四同義随四以承五致天下之随<lb/>
　必有孚而後无咎此以承五致天下之萃必大吉而<lb/>
　後无咎所以戒人臣者至矣<lb/>
象曰大吉无咎位不當也<lb/>
　不居君位也<lb/>
<pb n="28b"/>
九五萃有位无咎匪孚元永貞悔亡<lb/>
　九五陽剛中正以居尊位當萃之時有位則與四之<lb/>
　不當者不同足以致天下之萃而无咎矣然有四分<lb/>
　其權故或有匪孚者必修其元善永長正固之徳則<lb/>
　无思不服而悔可亡也<lb/>
象曰萃有位志未光也<lb/>
　有位而猶匪孚志未光大故反己修徳為要也<lb/>
上六齎咨涕洟无咎<lb/>
<pb n="29a"/>
　齎咨嘆息也自目曰涕自鼻曰洟兑口之嘆有齎咨<lb/>
　象兑澤之流有涕洟象處萃之終隂柔无位求萃不<lb/>
　得必如是然後可无咎也<lb/>
象曰齎咨涕洟未安上也<lb/>
　五為萃主而上乘之心自不安也按萃卦六爻或有<lb/>
　應或无應或當位或不當位而皆曰无咎盖天地萬<lb/>
　物之情既聚吉多凶少此萃所以亨也然萃卦與比<lb/>
　卦相似比以五為主而吉萃亦以五為主而有匪孚<lb/>
<pb n="29b"/>
　者比卦一陽其情專萃多九四一陽其𫝑分也然萃<lb/>
　六爻皆无咎而比之六三傷上六凶者比則向背已<lb/>
　定其情私萃則進退未定其情猶公也然比卦一陽<lb/>
　為主故于全彖言元永貞萃卦二陽獨于九五言元<lb/>
　永貞則凡人君者當萃比之時非有元永貞之徳无<lb/>
　以善其始終也<lb/>
䷭<lb/>
　升卦下巽上坤木生地中長而益髙升之象也又卦<lb/>
<pb n="30a"/>
　綜萃下卦之坤升為上卦亦升之義也升卦次萃按<lb/>
　序卦萃者聚也聚而上者謂之升故受之以升物之<lb/>
　積聚益髙而上升所以次萃也全彖内巽外順九二<lb/>
　剛中而六五虛中以應君子進用之象故可以見大<lb/>
　人而利于前進六爻六五為升之主下四爻皆有可<lb/>
　進之象唯上當升之極而猶升不已則冥升而已此<lb/>
　全卦六爻之大畧也<lb/>
升元亨用見大人勿恤南征吉<lb/>
<pb n="30b"/>
　升進而上也木自地生卦綜萃坤升于上内巽外順<lb/>
　九二剛中有應皆有大亨之象以剛中之臣遇柔中<lb/>
　虚己之君有宜見大人不事憂恤之象後天巽坤之<lb/>
　中為離有南征得吉之象<lb/>
彖曰柔以時升<lb/>
　按夲義謂以卦變釋卦名謂觧之三上居四也隂陽<lb/>
　二氣迭為升降剛在上以為常柔在上則以為時亦<lb/>
　扶陽抑隂之意也来註以卦綜言萃下卦之坤升而<lb/>
<pb n="31a"/>
　上也然竊按卦變柔進居上者多即卦綜坤居上者<lb/>
　亦多獨此以升言當以卦象言之五行惟木最柔然<lb/>
　及時之既至則自地下升于地上又巽為風風有氣<lb/>
　无質亦最柔者也然時之既至亦自地而上升大象<lb/>
　專言木此兼木與風言之故曰柔以時升<lb/>
巽而順剛中而應是以大亨<lb/>
　以卦徳言之内巽則沉潜觀理外順則從容待時以<lb/>
　卦體言之二有剛中之徳應五虚己之君宜其大亨<lb/>
<pb n="31b"/>
　也<lb/>
用見大人勿恤有慶也南征吉志行也<lb/>
　萃以五為大人升以二為大人聚者下之所樂故但<lb/>
　見言利見大人進者上之所忌故言用見大人勿恤<lb/>
　慶在得君而志在行道也<lb/>
象曰地中生木升君子以順德積小以高大<lb/>
　夲義以順作慎謂事事謹慎乃能積小以至髙大也<lb/>
　然按坤巽二卦皆有順義木之生自小至大人莫見<lb/>
<pb n="32a"/>
　其迹順其自然也學問積小以至髙大亦順其自然<lb/>
　不間以私意而已<lb/>
初六允升大吉<lb/>
　以柔居下无應于上夲不能升而二三當上升初巽<lb/>
　于二陽二陽允之故大吉也晋三衆允為二隂所信<lb/>
　也以陰信隂不過悔亡而已以陽信陰故得大吉也<lb/>
象曰允升大吉上合志也<lb/>
　程𫝊以上專指九二然二陽皆欲上進者初為巽主<lb/>
<pb n="32b"/>
　與二陽同體故從夲義兼指二三<lb/>
九二孚乃利用禴无咎<lb/>
　萃六二以中虚為孚此以中實為孚二變互坎為隐<lb/>
　伏鬼神祭祀之象以剛中之臣應柔中之主至誠相<lb/>
　感可以不事文飾猶禴祭之簡質可達于神也如是<lb/>
　則可以无咎矣<lb/>
象曰九二之孚有喜也<lb/>
　君臣相信有得時行道之喜也中互兑喜悦之象二<lb/>
<pb n="33a"/>
　未言升有喜則可升矣<lb/>
九三升虚邑<lb/>
　陽實隂虚坤為國邑九三以陽剛當升之時進臨于<lb/>
　坤故有升虚邑之象<lb/>
象曰升虛邑无所疑也<lb/>
　三得正應可以无疑也<lb/>
六四王用亨于岐山吉无咎<lb/>
　人積誠以達于神有升而上通之義故二四皆以祭<lb/>
<pb n="33b"/>
　享言之五隂居尊山象四承之亨于岐山之象四未<lb/>
　居尊位文王在岐周時之象又二大臣四近臣升有<lb/>
　偪上之嫌故皆不言升而以誠意上達為升如是則<lb/>
　吉而无咎也<lb/>
象曰王用亨于岐山順事也<lb/>
　按夲義謂以順而升登祭于山之象竊按順宜就文<lb/>
　王言之文王三分有二以服事殷順之至也守人臣<lb/>
　之位而以積誠上達為升所謂順也<lb/>
<pb n="34a"/>
六五貞吉升階<lb/>
　以陰居陽疑于不正故言必正固則吉如升階之易<lb/>
　矣坤為土有階象六五以隂居尊必有正固之徳以<lb/>
　居天子之位則正朝廷以正萬民如升階之易也<lb/>
象曰貞吉升階大得志也<lb/>
　居尊致治其志大得又自下而上至君位而極矣故<lb/>
　曰大得志<lb/>
上六冥升利于不息之貞<lb/>
<pb n="34b"/>
　以陰居升之極務進不已昏冥于升者也若能反其<lb/>
　升位之心以升其徳則純亦不已積而愈髙故曰利<lb/>
　于不息之貞也使不貞則其不息何所利哉<lb/>
象曰冥升在上消不富也<lb/>
　隂虛不富升極必降長極必消昏冥不已不能有其<lb/>
　富矣全卦以卦綜言之則坤升巽上以二象言之則<lb/>
　木自地升以六爻言之則六五為踐阼之君升至此<lb/>
　而極為升之主而下四爻皆上升者二應五之大臣<lb/>
<pb n="35a"/>
　四承五之近臣皆嫌于言升積誠上達亦升也𥘉在<lb/>
　下小臣也得上援而升三立功任事之臣也升而得<lb/>
　國上无可升而務升不已能為不息之貞則衞武公<lb/>
　之髦期進徳也若徒于位求升君則周天元臣則莾<lb/>
　卓之臣而已其昏冥何如㢤<lb/>
䷮<lb/>
　困卦下坎上兑以二象言之水在澤下枯涸无水困<lb/>
　乏之象以二體言之兑隂在上坎陽在下以卦畫言<lb/>
<pb n="35b"/>
　之上六在二陽之上九二限二隂之中皆以隂揜陽<lb/>
　故為困困卦次升按序卦升而不已必困故受之以<lb/>
　困干進不已必取困窮困所以次升也全彖以處險<lb/>
　而説二五剛中有處困而亨之道然惟大人能之但<lb/>
　不可尚口以取困窮此全彖之大㫖也六爻以三柔<lb/>
　揜三剛大抵柔揜剛者凶而剛之被揜者吉下卦𥘉<lb/>
　三凶而二吉上卦四五吉而上悔盖在困不失其亨<lb/>
　惟君子故剛爻多吉也上雖有悔而不至于𥘉三之<lb/>
<pb n="36a"/>
　凶則又困極而通之漸也此六爻之大畧也<lb/>
困亨貞大人吉无咎有言不信<lb/>
　困窮不能自振也坎剛為兑柔所揜九二為初三所<lb/>
　揜四五為上六所揜所以為困坎險兑説處險而説<lb/>
　有亨之象困而能亨得其正矣二五剛中有大人象<lb/>
　身困道亨非大人不能其占吉而无咎也兌為口有<lb/>
　言象坎為耳痛有言不信之象當困之時嘵嘵有言<lb/>
　人必不信徒取困窮也他卦言亨言貞亨由于貞此<lb/>
<pb n="36b"/>
　則亨所以為貞盖處困能亨惟貞正之大人能之所<lb/>
　以吉而无咎有言不信則戒之之辭也<lb/>
彖曰困剛揜也<lb/>
　不曰柔揜剛而曰剛揜卦為君子設言剛之受揜若<lb/>
　剛自為之亦抑隂之意也此以卦體釋卦名也<lb/>
險以說困而不失其所亨其唯君子乎貞大人吉以剛<lb/>
中也有言不信尚口乃窮也<lb/>
　困而不失其所亨亨不于其身于其心不于其時于<lb/>
<pb n="37a"/>
　其道也剛中指二五凡人處困大則失節小則憂隕<lb/>
　以中不剛耳剛中則知眀守固居易俟命所以貞大<lb/>
　人吉也兑口在上有尚口之象剛徳在中无藉于口<lb/>
　尚口欲以出困反以致窮盖困時向人嘵嘵即不能<lb/>
　亨即非貞矣<lb/>
象曰澤无水困君子以致命遂志<lb/>
　水下漏則澤枯故曰无水致命委致其身也委命于<lb/>
　天以遂我之志論是非不論利害論可否不論死生<lb/>
<pb n="37b"/>
　所謂困而亨也致命有坎險之象遂志有兑説之象<lb/>
初六臀困于株木入于幽谷三嵗不覿<lb/>
　全卦剛為柔所困六爻柔之困益甚盖在困時无剛<lb/>
　徳則不能亨故也人之體行則趾為下坐則臀為下<lb/>
　𥘉六不能行而坐困者故有臀象株木不可坐者全<lb/>
　卦水澤中互巽木水草之區故初三上皆以草木取<lb/>
　象兑正秋坎正北𥘉六在坎之下大冬之時蔓草凋<lb/>
　脱僅存株木有困于株木之象又坎險之最下有入<lb/>
<pb n="38a"/>
　于幽谷之象四夲正應而四亦在困中不能振人初<lb/>
　距四三爻不能遽遇于四有三嵗不覿之象<lb/>
象曰入于幽谷幽不明也<lb/>
　陽眀陰暗陰居最下不明之極自䧟于深困也能眀<lb/>
　則亨矣<lb/>
九二困于酒食朱紱方來利用亨祀征凶无咎<lb/>
　坎為酒食陽䧟陰中上无應與有困于酒食厭飫過<lb/>
　宜之象然與五同徳五雖亦在困中緩乃終合又二<lb/>
<pb n="38b"/>
　互三四為離有朱紱方來之象坎中實誠意在中利<lb/>
　用享祀之象无應而在險中行非其時有征凶之象<lb/>
　然朱紱之來正宜竭誠圖報雖時值艱難征則有凶<lb/>
　而鞠躬盡瘁于義无咎也<lb/>
象曰困于酒食中有慶也<lb/>
　雖困于酒食而有剛中之徳終能當大任以造福于<lb/>
　天下也<lb/>
六三困于石據于蒺蔾入于其宫不見其妻凶<lb/>
<pb n="39a"/>
　六三不中不正上无應與將比于四而四扼之四以<lb/>
　兑體堅不可動有困于石之象乘乎九二之陽而剛<lb/>
　鋭不可倚又坎為蒺藜有據于蒺藜之象六三居陽<lb/>
　而上六居隂故三以上為妻互巽為入互離而此爻<lb/>
　變為有目不見三求配于上入其宫則是而上六非<lb/>
　正應有入其宫不見其妻之象上非所困而困下非<lb/>
　所據而據身危而家不可保矣<lb/>
象曰據于蒺蔾乘剛也入于其宫不見其妻不祥也<lb/>
<pb n="39b"/>
　三變為大過有棺槨象不祥死期將至也<lb/>
九四來徐徐困于金車吝有終<lb/>
　按夲義初六九四正應九四處位不當不能濟物而<lb/>
　𥘉六方困于下又為九二所隔故其象如此然邪不<lb/>
　勝正故其占為可吝而必有終也今按卦以剛掩于<lb/>
　柔為名則九四不宜困于九二之剛宜合坎體言之<lb/>
　初與四為正應𥘉受困而待拯于四四以剛居柔力<lb/>
　不能濟故有來徐徐之象兑為金坎為輪兑之二陽<lb/>
<pb n="40a"/>
　皆為上柔所揜四復乘坎之險有困于金車之象如<lb/>
　是誠可吝矣然上承五陽有與故有終也<lb/>
象曰來徐徐志在下也雖不當位有與也<lb/>
　按程𫝊以𥘉之正應為與竊按剛揜之卦无取于隂<lb/>
　之與宜作上承五陽為有與有與則亨而有終矣<lb/>
九五劓刖困于赤紱乃徐有說利用祭祀<lb/>
　按夲義以上為隂揜下則乘剛為劓刖上下既傷則<lb/>
　赤紱无所用為困竊按剛揜之卦不宜以乘剛為揜<lb/>
<pb n="40b"/>
　五居三陽之上君位宜合全卦論之上揜于上六有<lb/>
　劓象下困于坎初有刖象二二四互為離南方赤色<lb/>
　紱下體之衣為君而在困中上下被揜則雖衣純朱<lb/>
　之赤紱亦无所用矣有困于赤紱之象然而剛中説<lb/>
　體誠意可格于鬼神故有徐有説利用祭祀之象<lb/>
象曰劓刖志未得也乃徐有說以中直也利用祭祀受<lb/>
福也<lb/>
　志未得在困中主威不振也中直有剛中之徳是非<lb/>
<pb n="41a"/>
　有别不惑羣枉也受福者至誠格天則可祈天而永<lb/>
　命矣此困之亨也<lb/>
上六困于葛藟于臲卼曰動悔有悔征吉<lb/>
　澤水草之區水枯而草木叢襍故困三陰爻皆取于<lb/>
　草木坎北方𥘉冬將盡僅存株木三秋冬之交草葉<lb/>
　脱而刺存故象蒺藜兌上𥘉秋蔓草未殺也故有困<lb/>
　于葛藟之象葛藟在束縛之中臲卼不安之状曰動<lb/>
　悔言處困之極動則有悔也有悔征吉之悔與上不<lb/>
<pb n="41b"/>
　同上言事必致悔此言心能自悔也言能自悔其所<lb/>
　為則不終于困往而可以得吉所謂困極而通也九<lb/>
　二征凶在險中也上六征吉困之極出險之外也必<lb/>
　曰有悔聖人欲人之悔過也<lb/>
象曰困于葛藟未當也動悔有悔吉行也<lb/>
　所行未當所以受困動而有悔也然困悔而能有悔<lb/>
　則行為吉行可以出困矣全卦以剛揜為困唯其剛<lb/>
　故在困而亨為貞為大人然剛中則亨尚口則不信<lb/>
<pb n="42a"/>
　處困之道盡是矣六爻初困于株木三困于石而二<lb/>
　之困酒食則有慶𥘉三凶而二吉也四有終五有説<lb/>
　而上則未當四五吉而上凶也盖陽剛為能亨貞之<lb/>
　大人故陽爻雖困皆吉陰爻唯上有有悔征吉則聖<lb/>
　人望人悔過之心困而知悔亦可學為君子矣<lb/>
䷯<lb/>
　井卦下巽上坎巽入于水汲而上之井之象又以卦<lb/>
　畫論之初柔象泉源三二剛象泉四柔井之中五剛<lb/>
<pb n="42b"/>
　泉之上出上柔井口有全井之象故名井井卦次困<lb/>
　按序卦困乎上者必反下故受之以井上升至于困<lb/>
　必反于下物之最下者莫如井井所以次困也全彖<lb/>
　以井有常體猶事有常法時異而法不異又當敬以<lb/>
　守之不可垂成而敗也六爻以三陽為泉三隂為井<lb/>
　二曰射始達之泉三曰渫已潔之泉五洌則可食之<lb/>
　泉矣初泥方掘之井四甃已修之井上収則出汲之<lb/>
　井矣又以六爻之序言之𥘉泥而二谷井之地在下<lb/>
<pb n="43a"/>
　未見于用者也三渫而四甃在人位則人事盡可以<lb/>
　待用矣五洌而上収則得乎天功用及物井道大成<lb/>
　矣此全卦六爻之大㫖也<lb/>
井改邑不改井无喪无得往來井井汔至亦未繘井羸<lb/>
其瓶凶<lb/>
　巽木入于坎水之下上出其水故謂之井邑有改而<lb/>
　井不改其體有定也井卦綜困在困為兑在井為巽<lb/>
　巽為市邑今改為巽而坎卦不改改邑不改井也改<lb/>
<pb n="43b"/>
　邑而不改井是以无得无喪而往者來者皆井其井<lb/>
　其用有常也汔㡬也繘綆也巽為䋲繘象中爻離瓶<lb/>
　象羸弱也墜落之意井之為用如此而有事于井者<lb/>
　又當敬以處之使汲井㡬至未盡綆而敗其瓶則凶<lb/>
　矣時觧以言治道言因革貴得其宜然一切學問人<lb/>
　事皆可通也<lb/>
彖曰巽乎水而上水井井養而不窮也<lb/>
　以卦象釋卦名義木桶下汲而水乃上巽乎水而上<lb/>
<pb n="44a"/>
　水也井取之无禁用之不竭飬而不窮也<lb/>
井改邑不改井乃以剛中也汔至亦未繘井未有功也<lb/>
羸其瓶是以凶也<lb/>
　以卦綜言之兊改為巽而坎之剛中不改在困居二<lb/>
　之中在井居五之中也井以得水為功未得水而羸<lb/>
　瓶井養之道廢矣故凶<lb/>
象曰木上有水井君子以勞民勸相<lb/>
　木上有水程子作取水木器夲義疑瓶從瓦作草木<lb/>
<pb n="44b"/>
　之津潤上行竊按古人罇罍亦以木為之字乃從缶<lb/>
　則瓶亦有木器從程𫝊為順勞民者以君飬民勸相<lb/>
　者使民相飬皆井飬之義<lb/>
初六井泥不食舊井无禽<lb/>
　井以陽剛為泉上出為功𥘉六隂柔在下泥象不可<lb/>
　食矣舊井未渫者井廢則舊旁无汲水之餘瀝禽安<lb/>
　得而食之坎有禽象今在上卦禽髙飛莫顧无禽之<lb/>
　象<lb/>
<pb n="45a"/>
象曰井泥不食下也舊井无禽時舍也<lb/>
　所處汚下為時所棄<lb/>
九二井谷射鮒甕敝漏<lb/>
　谷井傍穴鮒或作鯽或云泥鰍皆水中小魚喜食泥<lb/>
　者巽為魚鮒象三四五互離甕象九二上无正應下<lb/>
　比𥘉六有井谷射鮒之象功不上行又巽體下㫁有<lb/>
　甕敝漏之象此有徳无援不能濟物者也<lb/>
象曰井谷射鮒无與也<lb/>
<pb n="45b"/>
　上茍有與則汲而出成井養之功矣<lb/>
九三井渫不食為我心惻可用汲王明竝受其福<lb/>
　渫渫去泥也渫則清而可食矣不食者人不食也九<lb/>
　三以陽居陽上雖正應柔而无位修已全潔未為時<lb/>
　用二三四互兑為口三變成震不成兌口有井渫不<lb/>
　食之象坎為加憂心惻之象言如是則雖行道无與<lb/>
　之人亦為之惻然矣然三之潔清實有可用汲之泉<lb/>
　特无王眀耳使王之眀汲之則井飬之功可成豈獨<lb/>
<pb n="46a"/>
　三之遇哉澤可大行天下並受其福矣五為王位三<lb/>
　四五互為離王眀之象五非其應故有待于王之眀<lb/>
　也<lb/>
象曰井渫不食行惻也求王明受福也<lb/>
　行惻行道之人皆為心惻求王明非枉道干進孔孟<lb/>
　之轍環是也不求正應而求王眀易之所以時也<lb/>
六四井甃无咎<lb/>
　以六居四隂柔非泉然所居得正雖未有及物之功<lb/>
<pb n="46b"/>
　而能自修治者故有井甃之象亦可以无咎矣<lb/>
象曰井甃无咎修井也<lb/>
　𥘉六不正在下故為泥六四正而在上故為甃甃所<lb/>
　以禦泥達泉閑邪存誠之功故曰修井三之渫修于<lb/>
　内以致㓗四之甃修于外以禦汚内外交修濟物及<lb/>
　人之夲也又四大臣近君修井以儲九五之寒泉能<lb/>
　盡臣下之職可因君以成井飬之功矣<lb/>
九五井冽寒泉食<lb/>
<pb n="47a"/>
　三居甃下未汲之泉也五居甃上已汲之泉也陽剛<lb/>
　中正功及于物有井冽寒泉食之象冽㓗也渫㓗之<lb/>
　也渫已可食至此乃食盖渫與冽性也食不食命也<lb/>
　未有渫而不冽者至此則井飬之徳已具井養之功<lb/>
　可行矣<lb/>
象曰寒泉之食中正也<lb/>
　居中得正故六爻唯五曰泉雖未収上出之功井之<lb/>
　徳已盡善矣<lb/>
<pb n="47b"/>
上六井収勿幕有孚元吉<lb/>
　収成也即小象之大成也幕蔽覆也盖井之具也有<lb/>
　孚者其出有源而用不窮也上六雖非陽剛而井之<lb/>
　功用在上坎口不揜故有井収勿幕之象濟人澤物<lb/>
　元吉可知<lb/>
象曰元吉在上大成也<lb/>
　他卦至終則變井至上功乃大成也按水之大者不<lb/>
　一而聖人畫卦有取于井者凡水皆水之下流故他<lb/>
<pb n="48a"/>
　卦言水皆以險言之獨井泉在冬而温乃天一之真<lb/>
　性也是以古者建國必先卜井泉之便而居之井之<lb/>
　為用大矣時觧專就治道飬民言之然飬徳飬民治<lb/>
　已治世皆可觀象于井随其所處以占其吉凶也<lb/>
䷰<lb/>
　革卦下離上兌火燃則水涸水決則火㓕又二女同<lb/>
　居志不相得有變革之義故為革革卦次井按序卦<lb/>
　井道不可不革故受之以革井之為物久則汚易之<lb/>
<pb n="48b"/>
　則潔不可不革革所以次井也全彖以改革之事不<lb/>
　信于初而信于後其占可以大亨而必利于正固見<lb/>
　革之不輕也六爻下三爻有不輕于革之意上三爻<lb/>
　則革之善者而上革道已成又不可過有所更此全<lb/>
　卦六爻之大畧也<lb/>
革已日乃孚元亨利貞悔亡<lb/>
　革卦澤上火下火燃水乾水决火㓕又中少二女合<lb/>
　為一卦少上中下志不相得故卦為革日為離象日<lb/>
<pb n="49a"/>
　入澤有已日象民可與樂成難于慮始故不信于方<lb/>
　革之時而信于已革之日内有文明之德外有和説<lb/>
　之氣占可大亨然而改革之事非可妄舉必得其正<lb/>
　則所革皆當而悔可亡若不貞則不孚而有悔矣<lb/>
彖曰革水火相息二女同居其志不相得曰革<lb/>
　以卦象釋卦名義與睽相似相違背為睽相㓕息為<lb/>
　革二女不同行離而去之而已不相得則相克矣故<lb/>
　為革<lb/>
<pb n="49b"/>
已日乃孚革而信之文明以說大亨以正革而當其悔<lb/>
乃亡<lb/>
　眀則燭事理能見于已革之先説則順人情能孚于<lb/>
　已革之後大亨者除弊興利一事之大亨伐暴救民<lb/>
　舉世之大亨正者順天理合人心也又亨又正則革<lb/>
　之當革當而悔乃亡見革之不可輕也<lb/>
天地革而四時成湯武革命順乎天而應乎人革之時<lb/>
大矣哉<lb/>
<pb n="50a"/>
　天地帝王之革皆視其時先時後時皆不可也<lb/>
象曰澤中有火革君子以治厯明時<lb/>
　四時之變革之大者厯之因時修改革之義也<lb/>
初九鞏用黄牛之革<lb/>
　黄中色牛順物離得坤之中皆有牛象雖當革時而<lb/>
　居初位卑无可革之權无應无共革之人未可有為<lb/>
　當堅固以守不可輕有所革如用牛皮以束物者故<lb/>
　其鞏固有用黄牛之革之象當以中順自固也初變<lb/>
<pb n="50b"/>
　為艮止故有此象<lb/>
象曰鞏用黄牛不可以有為也<lb/>
　時位不可<lb/>
六二已日乃革之征吉无咎<lb/>
　六二柔順中正文眀之主有應于上可以革矣猶必<lb/>
　已日乃革則征吉而无咎彖言已日已革之日也爻<lb/>
　言已日日已至然後革也盖徳與位皆可革猶俟其<lb/>
　時也<lb/>
<pb n="51a"/>
象曰已日革之行有嘉也<lb/>
　行將然之辭革必俟時將有嘉美<lb/>
九三征凶貞厲革言三就有孚<lb/>
　應兑互乾為口為言離居三革言三就之象中實有<lb/>
　孚之象九三過剛不中居離之極自恃剛眀躁于革<lb/>
　者故戒以征則凶雖貞亦厲也然時當可革爻位居<lb/>
　三審量所革再三已有成説亦可見信于人而在所<lb/>
　當革矣<lb/>
<pb n="51b"/>
象曰革言三就又何之矣<lb/>
　至于再至于三无所待矣<lb/>
九四悔亡有孚改命吉<lb/>
　以陽居隂有悔之象然卦已過中水火之際乃革之<lb/>
　時剛柔不偏又革之用故有悔亡之象然必有孚則<lb/>
　改命而吉矣下三爻猶不輕革至此則已革而改為<lb/>
　新矣三議革而後孚四有孚而始改革之序也<lb/>
象曰改命之吉信志也<lb/>
<pb n="52a"/>
　謂上下信九四之志也<lb/>
九五大人虎變未占有孚<lb/>
　變希革毛毨毛落更生潤澤鮮好也乾以純陽為龍<lb/>
　以剛健亦為虎五互乾有虎象九五陽剛中正當革<lb/>
　之時而居尊位湯武之順天應人者也故有大人虎<lb/>
　變之象有孚在未占之先則致此者有素矣<lb/>
象曰大人虎變其文炳也<lb/>
　炳者如火日之光眀也改正朔易服色制禮作樂皆<lb/>
<pb n="52b"/>
　是也即彖所謂文眀以説也<lb/>
上六君子豹變小人革面征凶居貞吉<lb/>
　虎文踈而著故曰炳豹文宻而理故曰蔚九五皆陽<lb/>
　大人虎變之象上六皆隂君子豹變之象兌説見于<lb/>
　上有革面象君子小人以位則有上下以徳則有邪<lb/>
　正上六處革之極革道已成君子變革其外而有文<lb/>
　小人變革其外而順君復何所求哉若他有所往則<lb/>
　梗化之民凶矣况上六之才亦不可有為惟有居貞<lb/>
<pb n="53a"/>
　静守則吉耳盖革非得已之事𥘉未可革當中順以<lb/>
　自守上既已革當静正以自居盖九五湯武之事上<lb/>
　六則伊吕之事也<lb/>
象曰君子豹變其文蔚也小人革面順以從君也<lb/>
　蔚者𨼆然有文之謂上六柔故也全卦言變革之事<lb/>
　皆不得已而為之初用黄牛不敢輕于未革之先也<lb/>
　上言居貞不敢擾于已革之後也二之征吉必俟已<lb/>
　日三已三就猶戒征凶當革之時必孚以信乎人心<lb/>
<pb n="53b"/>
　當以合乎天理乃可言四之改命為五之虎變也革<lb/>
　豈易言哉<lb/>
䷱<lb/>
　鼎卦下巽上離取其象亦取其義取象有二以全體<lb/>
　言之下植為足中實為腹對峙于上為耳横亘于上<lb/>
　為鉉以二體言之中虚在上下有足以承之皆鼎象<lb/>
　也取義則以木從火烹餁之義故為鼎鼎卦次革按<lb/>
　序卦革物者莫若鼎故受之以鼎水火不可同處能<lb/>
<pb n="54a"/>
　使相合為用而不相害易堅為柔變生為熟能革物<lb/>
　也鼎所以次革也全彖以内巽順而外文眀柔進居<lb/>
　尊得中應剛可以大亨而六爻之義則以上出為功<lb/>
　初幸其出否二幸其逺仇三不知六五之君則為失<lb/>
　義四不知應于初六之小人則為失信唯五之中實<lb/>
　與上剛柔之節有吉占焉盖井與鼎皆以上出為功<lb/>
　故也此全卦六爻之大畧也<lb/>
鼎元吉亨<lb/>
<pb n="54b"/>
　吉字衍文<lb/>
彖曰鼎象也以木巽火亨飪也聖人亨以享上帝而大<lb/>
亨以養聖賢<lb/>
　象卦畫取鼎之象也亨飪以二體言鼎之用也亨飪<lb/>
　不過祭祀賓客祭之大者莫過于上帝賓之大者莫<lb/>
　過于聖賢享帝貴誠用犢而已故言亨聖賢則偹饔<lb/>
　飱牢醴之盛故言大亨此以卦體釋卦名義也<lb/>
巽而耳目聰明柔進而上行得中而應乎剛是以元亨<lb/>
<pb n="55a"/>
　以卦象言則内巽而五為鼎耳離為目此心順巽則<lb/>
　入乎義理耳目聰眀則審乎事㡬有其徳矣以卦綜<lb/>
　言則革下卦之離二上行居五有其位矣以卦體言<lb/>
　則五有虚中之君而二應以剛中之臣有其輔矣眀<lb/>
　良道合治化大成宜占為元亨也柔進上行得中應<lb/>
　剛與睽同而占不同于睽之小事反同于大有之元<lb/>
　亨其時與徳之異也<lb/>
象曰木上有火鼎君子以正位凝命<lb/>
<pb n="55b"/>
　離為聴政之位巽為命令天之命亦命也㳟己以正<lb/>
　其位而凝固其所受于天之命盖鼎為重器故有正<lb/>
　位凝命之象<lb/>
初六鼎顚趾利出否得妾以其子无咎<lb/>
　初居鼎之下趾象上應九四有顚趾之象然當卦𥘉<lb/>
　鼎未有實舊有否惡之積因顛而出去之有利出否<lb/>
　之象六以隂居初不正有妾之象趾不宜顛而利以<lb/>
　出否妾得不足貴而因以得子盖因敗以為功因賤<lb/>
<pb n="56a"/>
　以致貴也故占可无咎<lb/>
象曰鼎顚趾未悖也利出否以從貴也<lb/>
　顚趾悖矣可以出否則未悖從貴去鼎中否之可賤<lb/>
　以從珍羞之可貴者也<lb/>
九二鼎有實我仇有疾不能我卽吉<lb/>
　以剛居中有實之象我仇謂初隂陽相求而不相得<lb/>
　所謂怨耦曰仇也二以剛中自守𥘉雖近而顛趾不<lb/>
　能就之有我仇有疾不我能即之象故吉<lb/>
<pb n="56b"/>
象曰鼎有實愼所之也我仇有疾終无尤也<lb/>
　雖有實而不愼所之則為仇所即而有尤矣不暱于<lb/>
　𥘉上從六五之正應所以有吉无尤<lb/>
九三鼎耳革其行塞雉膏不食方雨虧悔終吉<lb/>
　革變革也九三以陽居鼎腹之中夲有美實者也然<lb/>
　與五不相應五為鼎耳鼎耳方革不可舉移故有鼎<lb/>
　耳革其行塞之象上卦離為雉三變為坎為膏互兑<lb/>
　三變則兑口不成承上卦文眀之腴而不見應于五<lb/>
<pb n="57a"/>
　有雉膏不為人所食之象又變坎為雨隂陽和則雨<lb/>
　三以陽居陽為得其正然以正自守而五將求之如<lb/>
　隂陽之和而雨悔可虧而終得吉矣<lb/>
象曰鼎耳革失其義也<lb/>
　仕以行義三不應五而應上失君臣之義<lb/>
九四鼎折足覆公餗其形渥凶<lb/>
　九四居上任重有實之鼎也而下應初六之隂大臣<lb/>
　信任匪人敗壊國事傾覆天禄享上帝養聖賢之用<lb/>
<pb n="57b"/>
　皆廢矣初在下足象互兌為毁折折象四變為震震<lb/>
　動顚覆有折足而覆公餗之象形渥作刑剭謂重刑<lb/>
　也周禮所謂不于市而以適甸師氏者也不勝任而<lb/>
　被重刑也𥘉否未出顛之猶可舍舊而求新四鼎有<lb/>
　實折之則鼎毁而用廢吉凶所以異也<lb/>
象曰覆公餗信如何也<lb/>
　才不勝任无以自信亦失君上信任之意矣<lb/>
六五鼎黄耳金鉉利貞<lb/>
<pb n="58a"/>
　五有耳象黄中色五居中有黄耳象金剛物鉉貫耳<lb/>
　以舉鼎者五變乾金鉉象五以柔中下應九二之剛<lb/>
　中有黄耳金鉉之象六五非正故勉以利貞盖以柔<lb/>
　中之君下用剛中之臣即彖所謂得中而應乎剛者<lb/>
　也或以鉉為上九則與玉鉉重複且失彖意<lb/>
象曰鼎黄耳中以為實也<lb/>
　五中虛以得中為實徳<lb/>
上九鼎玉鉉大吉无不利<lb/>
<pb n="58b"/>
　舉鼎在鉉故上有鉉象以剛居隂剛而能温又上變<lb/>
　為震為玉有玉鉉之象玉非可為鉉取象不可拘也<lb/>
　鼎道貴和至此則隂陽和而鼎之功成可舉鼎實以<lb/>
　成飬人之功矣故其占大吉无不利時觧以言相道<lb/>
　之得中者亦可<lb/>
象曰玉鉉在上剛柔節也<lb/>
　爻剛位柔剛柔中節故成夑理之功也全卦有元亨<lb/>
　之象而六爻獨五上為最吉盖井與鼎皆以上出為<lb/>
<pb n="59a"/>
　功五為主鼎之君上輔鼎之臣二應五亦輔鼎者也<lb/>
　君臣相得以成至治而致元亨故皆吉初在下附𫝑<lb/>
　猶幸能因敗以為功三有徳不仕亦終能守正以待<lb/>
　遇唯四以大臣比匪遂致覆餗雖因事為占不必過<lb/>
　拘而就君臣治道言之則大畧如是矣<lb/>
䷲<lb/>
　震卦一陽動于二隂之下動而震驚故為震震卦次<lb/>
　鼎按序卦主器者莫若長子故受之以震鼎者器也<lb/>
<pb n="59b"/>
　震為長男承主重器震所以次鼎也全彖以震有可<lb/>
　亨之道盖人能戒懼則雖震動不失其常不喪其所<lb/>
　主之重也六爻以初為震主與彖同占四䧟二隂之<lb/>
　間則失所以震矣四隂皆受震者二乘初剛而厲三<lb/>
　稍逺則无眚矣五乘四剛以居中不至有喪上逺四<lb/>
　則不于其躬矣此全卦六爻之大畧也<lb/>
震亨震來虩虩笑言啞啞震驚百里不喪匕鬯<lb/>
　虩虩恐懼驚顧之貎啞啞言笑自如也匕所以舉鼎<lb/>
<pb n="60a"/>
　實鬯所以和秬黍皆主祭之君所親執者震一陽方<lb/>
　動而上為二隂所掩有虩虩之象隂破而上逹有啞<lb/>
　啞之象雷鳴及逺有震驚百里之象長子主器有不<lb/>
　喪匕鬯之象震有可亨之道虩虩震也笑言以下震<lb/>
　之亨也以人心言之茍能常自戒懼如震之來虩虩<lb/>
　不寧然仰不愧俯不怍從容自得雖憂患之至如雷<lb/>
　震驚百里之逺在我亦不至失所守之重也<lb/>
彖曰震亨<lb/>
<pb n="60b"/>
　震則自亨唯震故亨兼二義<lb/>
震來虩虩恐致福也笑言啞啞後有則也<lb/>
　恐致福恐懼以致福所謂生于憂患也後恐之後也<lb/>
　有則者言笑有常不以震驚而變也<lb/>
震驚百里驚遠而懼邇也出可以守宗廟社稷以為祭<lb/>
主也<lb/>
　驚逺懼邇言雷威之可畏也此句之下程子謂脱不<lb/>
　䘮匕鬯四字從之出字或云即鬯字之誤今應作帝<lb/>
<pb n="61a"/>
　出乎震之出謂繼世而主祭也當其執匕鬯以祭心<lb/>
　存誠敬雖震驚百里而莫之聞可以為宗廟社稷之<lb/>
　主矣如舜之烈風雷雨弗迷堯乃使之嗣位是也<lb/>
象曰洊雷震君子以恐懼修省<lb/>
　上下皆震重襲而至故曰洊恐懼存于心脩省見于<lb/>
　事恐懼繼以修省所以盡畏天之實象雷之洊也<lb/>
𥘉九震來虩虩後笑言啞啞吉<lb/>
　初九九四二爻震之所以為震者下餘四隂爻皆受<lb/>
<pb n="61b"/>
　震者而初又成卦之主也故占與彖同爻之吉即彖<lb/>
　之亨也<lb/>
象曰震來虩虩恐致福也笑言啞啞後有則也<lb/>
六二震來厲億喪貝躋于九陵勿逐七日得<lb/>
　億大也十萬曰億貝介虫古者用為寳貨也躋升也<lb/>
　九陵猶九臯髙處也二變為離貝象六二乘初九之<lb/>
　剛有震來甚厲必丧其重寳之象上互三四為艮有<lb/>
　升于九陵以避之之象占者為震動而有所失能中<lb/>
<pb n="62a"/>
　正自守則不求而終𫉬也<lb/>
象曰震來厲乘剛也<lb/>
　近雷之威故危<lb/>
六三震蘇蘇震行无眚<lb/>
　蘇蘇緩散自失之狀以隂居陽當震時而所居不正<lb/>
　有蘇蘇自失之象然去震𥘉稍逺因震而能行去其<lb/>
　不正猶可以避災眚三互坎為眚變陽則无眚之象<lb/>
象曰震蘇蘇位不當也<lb/>
<pb n="62b"/>
　不中不正故宜急去<lb/>
九四震遂泥<lb/>
　遂者不反之意泥滯溺也以剛居柔不中不正䧟于<lb/>
　二隂互坎為泥故有遂泥之象盖无奮𤼵之才而溺<lb/>
　于宴安之私者也<lb/>
象曰震遂泥未光也<lb/>
　陽夲光眀䧟隂故未光<lb/>
六五震往來厲億无喪有事<lb/>
<pb n="63a"/>
　以柔居尊當震之時下乘四剛初始震為往四洊震<lb/>
　為來五為君位震主故有往來厲之象然柔而得中<lb/>
　不至于大有喪而震動戒懼之後事功因之以立故<lb/>
　有億无喪有事之象五與二皆乘剛而四遂泥其𫝑<lb/>
　稍緩故往來厲較之來厲者稍殊而无喪又不同于<lb/>
　喪貝有事則又不但勿逐而已<lb/>
象曰震往來厲危行也其事在中大无喪也<lb/>
　往來皆厲行則有危矣得中徳而能有事故可无大<lb/>
<pb n="63b"/>
　喪<lb/>
上六震索索視矍矍征凶震不于其躬于其鄰无咎婚<lb/>
媾有言<lb/>
　索索神氣不存也矍矍視不定也鄰謂五婚媾指三<lb/>
　以隂柔處震之極有震索索之象上變離為目有視<lb/>
　矍矍之象三居位不正故宜行則无眚六居上正矣<lb/>
　而過懼行必有失故有征凶之象四剛近五而逺上<lb/>
　然能因此以自戒懼知畏天者也故有不于其躬于<lb/>
<pb n="64a"/>
　其鄰而于義无咎之象上變離為中女坎為中男婚<lb/>
　媾之象三與上皆隂柔而不相應有婚媾有言之象<lb/>
　親者尚議之則踈者可知<lb/>
象曰震索索中未得也雖凶无咎畏鄰戒也<lb/>
　中未得謂處震極中心有所未安也因鄰戒而知畏<lb/>
　可以无咎矣全卦皆言震懼而六爻皆无凶咎之言<lb/>
　上雖征凶而亦无咎大抵人心泰侈則致禍戒懼則<lb/>
　致福也<lb/>
<pb n="64b"/>
䷳<lb/>
　艮卦一陽居二隂之上陽動至上則止隂性夲静上<lb/>
　止下静故為艮不曰止而曰艮止有畜止之義艮有<lb/>
　安止之義又其象為山有安重堅實之意故曰艮也<lb/>
　艮卦次震按序卦震者動也物不可以終動止之故<lb/>
　受之以艮艮者止也動静相因艮所以次震也全彖<lb/>
　以上下不相應而相背為各止其所之義動静皆止<lb/>
　无我无人此全彖之大㫖也六爻從二陽爻起義而<lb/>
<pb n="65a"/>
　全艮之時用者獨在乎上盖九三互震失止之義故<lb/>
　有厲薫心之占九五近上艮故悔亡四逺之則亦艮<lb/>
　其身而已二近下艮能艮腓而不能拯初則逺之但<lb/>
　未失正而已此六爻之大畧也<lb/>
艮其背不𫉬其身行其庭不見其人无咎<lb/>
　艮一陽止于二隂之上陽自下升至上而止其象為<lb/>
　山取坤地而隆其上之狀亦止而不進之意也人以<lb/>
　靣前為身後為背一身皆動而背則静耳目口鼻皆<lb/>
<pb n="65b"/>
　有欲唯背无欲止之至也卦體似人背面而立故有<lb/>
　艮其背之象盖天下之理止于其所當止也然理有<lb/>
　所當止而多所擾者起于有我之私唯艮其背則无<lb/>
　我之見是以有不𫉬其身之象理有所當止而多所<lb/>
　岐者又起于有人之見唯艮其背雖應事接物各因<lb/>
　其宜无人之見是以有行其庭不見其人之象内外<lb/>
　两忘動静皆定所以无咎<lb/>
彖曰艮止也時止則止時行則行動静不失其時其道<lb/>
<pb n="66a"/>
光明<lb/>
　此釋卦名也時止而止固止時行而行亦止非膠于<lb/>
　止唯其時各當所以為止也人心无主則昏中有定<lb/>
　止自然光眀又艮一陽見于二隂之上光眀著見隂<lb/>
　莫能掩有光明之象<lb/>
艮其止止其所也上下敵應不相與也是以不𫉬其身<lb/>
行其庭不見其人无咎也<lb/>
　背即止之所故易背為止以見背即止也以卦體言<lb/>
<pb n="66b"/>
　之内外相敵而不相與陽上而隂下一陽而統二隂<lb/>
　理无可加隂陽各正其性无外求之意所以内不見<lb/>
　已外不見人也<lb/>
象曰兼山艮君子以思不出其位<lb/>
　内外皆山故曰兼山理之所止為位思各得其所止<lb/>
　不出其位也不出位身之止思不出位心之止亦兼<lb/>
　山之義也<lb/>
初六艮其趾无咎利永貞<lb/>
<pb n="67a"/>
　趾所以行初隂在下方行之初當止而止不失其正<lb/>
　故有艮其趾无咎之象止貴有終恐隂柔不能固守<lb/>
　故勉以利永貞<lb/>
象曰艮其趾未失正也<lb/>
　當止而行則非正事初而止則正未失<lb/>
六二艮其腓不拯其隨其心不快<lb/>
　二居限之下趾之上有腓象居中得正有艮其腓之<lb/>
　象三為限腓之所随三過剛不中止于上而薰心二<lb/>
<pb n="67b"/>
　柔弱不能往而拯之然非其心之所欲也故有不拯<lb/>
　其随其心不快之象<lb/>
象曰不拯其隨未退聽也<lb/>
　三止于上亦不肯退而聴二也<lb/>
九三艮其限列其夤厲薰心<lb/>
　限身上下之際夤腰膂也九三上下卦之間有限之<lb/>
　象人身榮衛上下流通則身舒而心泰九三以剛限<lb/>
　于上下二柔之間止而不動如腰脊中強上下榮衛<lb/>
<pb n="68a"/>
　隔絶百骸不属危懼驚心故有艮其限列其夤而危<lb/>
　厲薰心之象艮以九居三為得正乃至于薫心者盖<lb/>
　三互四五為震為動艮之反也當動之時而止猶腰<lb/>
　膂夲轉動之處乃中強不能屈伸所以危厲薰心亦<lb/>
　有震驚之象也<lb/>
象曰艮其限危薰心也<lb/>
　震上動極不寧故心不安艮三則所止不適故心危<lb/>
　厲也<lb/>
<pb n="68b"/>
六四艮其身无咎<lb/>
　以隂居隂時止而止有艮其身之象可以无咎矣咸<lb/>
　與艮皆以人身取象艮四正當心位不言心而言身<lb/>
　兼動静而言也心不可見身止則心之得所止可知<lb/>
　矣<lb/>
象曰艮其身止諸躬也<lb/>
　成已未能成物也<lb/>
六五艮其輔言有序悔亡<lb/>
<pb n="69a"/>
　輔頰两傍骨不言頰舌止言輔背後所見也六五正<lb/>
　當輔之地言所由出也以柔居尊𤼵則為絲綸之言<lb/>
　然柔而得中言不輕𤼵𤼵必有秩秩之徳音故為艮<lb/>
　其輔言有序之象以隂居陽疑于有悔然能得中悔<lb/>
　可亡矣人莫大于言行艮趾艮腓慎其行艮輔慎其<lb/>
　言也<lb/>
象曰艮其輔以中正也<lb/>
　以其中故可兼正<lb/>
<pb n="69b"/>
上九敦艮吉<lb/>
　以陽剛居止之極自始至終一止于理而不變敦厚<lb/>
　于止者也自初至五皆囿于一體未能盡止道之善<lb/>
　獨上為成艮之主于當止之地而止焉所謂止于至<lb/>
　善者又陽在上不為隂揜即彖所謂其道光明者故<lb/>
　占曰吉與悔亡无咎者異矣<lb/>
象曰敦艮之吉以厚終也<lb/>
　天下事有終為難而厚道有終尤難今于卦終敦厚<lb/>
<pb n="70a"/>
　其止宜其吉也全卦為震體之反其吉凶之反亦然<lb/>
　震之吉在初動之主也艮之吉在上止之終也震之<lb/>
　四下互二隂為艮失所以為震矣故遂泥艮之三上<lb/>
　互二隂為震失其所以為艮矣故薰心趾腓下體取<lb/>
　象于行輔在上取象于言而全卦取象于背言行得<lb/>
　其所止可无咎悔之憂若夫忘我忘人事事安于所<lb/>
　止必以上之敦艮為極乎<lb/>
　<lb/>
<pb n="70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易淺述卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易淺述卷四</head> <lb/>
    <p>
<pb n="1a"/>
欽定四庫全書<lb/>
　周易淺述卷四<lb/>
　　　　　　　　　　翰林院編修陳夢雷撰<lb/>
䷞<lb/>
　咸卦下艮上兌取相感之義兌少女艮少男也男女<lb/>
　相感之深莫如少者又艮體篤實兌體和說男以篤<lb/>
　實下交女心說而上應感之至也故名為咸下經首<lb/>
　咸按序卦有天地然後有萬物有萬物然後有男女<lb/>
<pb n="1b"/>
　有男女然後有夫婦有夫婦然後有父子有父子然<lb/>
　後有君臣有君臣然後有上下有上下然後禮義有<lb/>
　所錯天地萬物之本夫婦人倫之始所以上經首乾<lb/>
　坤下經首咸繼以恒也又按繋辭天地定位山澤通<lb/>
　氣位欲其對待而分故天地分為二卦氣欲其流行<lb/>
　而合故山澤合為一卦也全卦取男女夫婦之義唯<lb/>
　正則吉六爻皆以人身取象下卦象下體自拇而腓<lb/>
　而股上卦象上體自心而背而口拇腓股隨體而動<lb/>
<pb n="2a"/>
　應感者也脢不能思无感者也口以言為説不足以<lb/>
　感人者也皆不能盡感之道唯心為感之主乃无心<lb/>
　者无所感有心者憧憧往來亦不能以為感則感道<lb/>
　之難言也此全彖六爻之大略也<lb/>
咸亨利貞取女吉<lb/>
　咸感也不曰感而曰咸咸皆也无心之感无所不感<lb/>
　也所謂寂然不動感而遂通天下之故者若有心于<lb/>
　感則非易之道矣故卦名咸艮以少男先下于兌感<lb/>
<pb n="2b"/>
　之專也兌以少女而悦少男應之至也男先下女得<lb/>
　男女之正感則必通故占為亨然必貞而取女則吉<lb/>
　若不以正則失其亨而所為皆㐫矣又按八卦各有<lb/>
　正位艮在三兌在六艮屬陽三則以陽居陽兌屬隂<lb/>
　六則以隂居隂男女皆得其正故曰貞吉<lb/>
彖曰咸感也<lb/>
　本卦二體初隂四陽二隂五陽三陽六隂皆陽感隂<lb/>
　應隂感陽應六畫皆相與卦之名義由此<lb/>
<pb n="3a"/>
柔上而剛下二氣感應以相與止而說男下女是以亨<lb/>
利貞取女吉也<lb/>
　以卦體言之兌柔在上艮剛在下六畫隂陽相應以<lb/>
　卦徳言之艮止則情專兌說則應切以卦象言之少<lb/>
　男先下於少女柔上剛下感應相與所以亨也夫婦<lb/>
　之道止而不說則離說而不止則亂止而說所以利<lb/>
　貞也婚姻之道无女先于男必女守正而男先下之<lb/>
　所以取女吉也<lb/>
<pb n="3b"/>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
　天地无心而成化一自然之運也聖人有心而无為<lb/>
　一至誠之理也誠能動物人心之和平一至誠所感<lb/>
　非邀結之為也分言之天地自天地聖人自聖人合<lb/>
　言之則天地之翕闢即聖人之呼吸天地之慘舒即<lb/>
　人之哀樂故有感必通天地萬物之情所同也寂然<lb/>
　不動者性感而遂通者情即有感必通之道引伸之<lb/>
<pb n="4a"/>
　而情可見矣<lb/>
𧰼曰山上有澤咸君子以虚受人<lb/>
　澤性潤下土性受潤澤之潤有以感乎山山之虚有<lb/>
　以受乎澤咸之𧰼也山上有澤氣以虚而通人心以<lb/>
　虚而受虚受則能感矣若心之不虚私意先入為主<lb/>
　雖投之不受感通之機窒矣<lb/>
初六咸其拇<lb/>
　拇足大指也卦取男女之感六爻皆以人心取𧰼初<lb/>
<pb n="4b"/>
　在下有拇之𧰼拇非能感人者特以人身形體上下<lb/>
　象所感有淺深耳拇隨足而動欲進未能初感於最<lb/>
　下所感尚淺以其未至妄動故不言吉㐫<lb/>
象曰咸其拇志在下也<lb/>
　初與四正應雖所感尚淺未遽動而志知其在九四<lb/>
　矣<lb/>
六二咸其腓㐫居吉<lb/>
　腓足肚也欲行則先自動<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>妄不能固守者也二在<lb/>
<pb n="5a"/>
　下體之中故有腓象二與五為正應然君位非可妄<lb/>
　動求感二變巽為入則不待五之感而先動躁妄故<lb/>
　失之㐫然有中正之徳故能居其所則吉也又按艮<lb/>
　之六二曰艮其腓象與咸同而不言㐫今咸曰㐫者<lb/>
　以動故也能居則如艮之本體可以吉矣<lb/>
象曰雖㐫居吉順不害也<lb/>
　吉言居者非戒之使不得感也隂性本靜艮體本止<lb/>
　順其本然不累於欲感可不害矣<lb/>
<pb n="5b"/>
九三咸其股執其隨往吝<lb/>
　三居下體之上互巽有股象執者專主之意股主於<lb/>
　隨足而動不能自專者也下二爻皆欲動三以陽剛<lb/>
　不能自守欲應於上六上悅體之極三往而從之但<lb/>
　主于隨以人事言猶君子說小人之富貴者往必吝<lb/>
　矣<lb/>
象曰咸其股亦不處也志在隨人所執下也<lb/>
　亦者對下二爻而言二爻隂躁其動固也三以陽剛<lb/>
<pb n="6a"/>
　居止之極乃不自安處而但隨人所守汚下不足言<lb/>
　矣<lb/>
九四貞吉悔亡憧憧往來朋從爾思<lb/>
　九四居股之上脢之下三陽之中心之象咸之主也<lb/>
　心之感物必正而固乃得其理九四以陽居隂非其<lb/>
　正也而曰貞吉悔亡戒之也憧憧往來謂一心計我<lb/>
　之所以感又計彼之所以應有明道計功之意初與<lb/>
　四為正應有朋象思者心之用也心不可見故言心<lb/>
<pb n="6b"/>
　之用九四心之象咸之主若能正而固則虚中无我<lb/>
　无所不感无所不應而自然𫉬吉悔可亡矣若此心<lb/>
　一有計功謀利之私則未免憧憧然於往來不過其<lb/>
　朋𩔖從之又安能廓然大公物來順應而无所不通<lb/>
　哉<lb/>
象曰貞吉悔亡未感害也憧憧往來未光大也<lb/>
　未感害當從程𫝊未為私感所害也憧憧往來以私<lb/>
　心相感則感之道狹矣故曰未光大也<lb/>
<pb n="7a"/>
九五咸其脢无悔<lb/>
　脢背肉在心之上而相背昧无所知不能感物者也<lb/>
　五在上卦之中心之上故以取象然以其无私係也<lb/>
　故亦可以无悔此卦諸爻皆動而无靜五則靜而无<lb/>
　動皆非心之正也僅以无私係而得无悔非取之也<lb/>
象曰咸其脢志末也<lb/>
　孤孑絶物所志已末<lb/>
上六咸其輔頰舌<lb/>
<pb n="7b"/>
　兌為口舌上六居卦之最上故有輔頰舌之象舌動<lb/>
　則輔應而頰從之三者相須皆所用以言者以隂居<lb/>
　說之終處咸之極无其實而徒以口舌感人者也人<lb/>
　情喜䛕說佞口舌容有感人之時然其事已不足道<lb/>
　矣故㐫悔吝皆可不言也<lb/>
象曰咸其輔頰舌滕口說也<lb/>
　滕騰通馳騁其辭辯以取說於人也全卦以相感為<lb/>
　義感之道莫大於男女故彖以取女言之而要於正<lb/>
<pb n="8a"/>
　則吉感之用莫神於心故六爻以四之心為主而要<lb/>
　於正則悔亡心有動有靜靜而无動則脢也不能感<lb/>
　者也動而不靜腓也股也輔頰舌也感之不以正者<lb/>
　也葢上卦雖主於說下卦則取於止必也未感之先<lb/>
　心本於虚方感之時一出於正所謂寂然不動感而<lb/>
　遂通者庶得咸之義矣又按蘇𫝊咸者以神交夫神<lb/>
　者將遺其心況於身乎身忘而後神存心不遺則身<lb/>
　不忘身不忘則神忘故神與身非兩存也必有一忘<lb/>
<pb n="8b"/>
　足不忘屨則屨之累也甚於桎梏要不忘帶則帶之<lb/>
　為虐也甚於縲絏人之所以終日躡屨束帶而不知<lb/>
　厭者以其忘之也道之可以名言者皆非其至而咸<lb/>
　之可以分别者皆其粗也是故在卦者咸之全也在<lb/>
　爻者咸之粗也爻配一體自拇而上至於口當其處<lb/>
　者有其徳徳有優劣而吉㐫生焉合而用之則拇履<lb/>
　腓行心慮口言六職並舉而我不知此其為卦也離<lb/>
　而觀之則拇能履而不能提口能言而不能聴此其<lb/>
<pb n="9a"/>
　為爻也方其為卦也見為咸而不知其所以咸猶其<lb/>
　為人也見其人而不見其體也六體各見非全人也<lb/>
　見其所以咸非全徳也是故六爻未有不相應者而<lb/>
　皆病焉不㐫則吝其善者免於悔而已此說可叅<lb/>
䷟<lb/>
　恒卦巽下震上取有常能久之意彖𫝊取義有四剛<lb/>
　上柔下一也雷動風應二也由順而動事乃可久三<lb/>
　也剛柔相應乃理之常四也故卦名恒恒次於咸按<lb/>
<pb n="9b"/>
　序卦夫婦之道不可以不久也故受之以恒恒久也<lb/>
　咸夫婦之道夫婦之道終身不變者也故咸之後繼<lb/>
　以恒也咸少男在少女之下以男下女男女交感之<lb/>
　義也恒長男在長女之上男尊女卑夫婦居室之常<lb/>
　也論交感之情則少為親切論尊卑之序則長為謹<lb/>
　嚴故兌艮為咸而震巽為恒也全彖以有常則亨又<lb/>
　貴於得正以往兼不易不已二義能盡乎恒之道者<lb/>
　也六爻雖上下相應而皆於恒之義未盡初在下之<lb/>
<pb n="10a"/>
　下四在上之下皆未及乎恒者故泥常而不知變三<lb/>
　在下之上上在上之上皆已過乎恒者故好變而不<lb/>
　知常惟二五得上下體之中似知恒之義者而五位<lb/>
　剛爻柔以柔中為恒故不能制義而但為婦人之吉<lb/>
　二位柔爻剛以剛中為恒而居位不當亦不能盡守<lb/>
　常之義故但可悔亾而已葢恒之道難言必如彖所<lb/>
　云而後可也<lb/>
恒亨无咎利貞利有攸徃<lb/>
<pb n="10b"/>
　恒常久也常有不易之義久有不已之義字從心從<lb/>
　一日立心如一日也人能常久其道則可以亨通而<lb/>
　无咎然必利於得正乃得常久之道而利於有所往<lb/>
　也利貞有不易之意利有攸往有不已之意<lb/>
彖曰恒久也剛上而柔下雷風相與巽而動剛柔皆應<lb/>
恒<lb/>
　以卦體言之艮剛上而巽柔下名分之常以卦象言<lb/>
　之雷震則風從氣化之常以卦徳言之巽順理而雷<lb/>
<pb n="11a"/>
　動有為操行之常又以卦體言之六爻剛柔皆應情<lb/>
　理之常此皆以釋卦之名義也<lb/>
恒亨无咎利貞久于其道也天地之道恒久而不已也<lb/>
　本義重貞字按文意宜重道字道即貞也言恒亨无<lb/>
　咎而必曰利貞者恒之義雖取於久必久於其道也<lb/>
　天地之所以恒久不已者道也若久而非道則不得<lb/>
　謂之貞矣安得亨而无咎乎<lb/>
利有攸徃終則有始也<lb/>
<pb n="11b"/>
　久於其道終也利有攸徃始也葢一定不易之中即<lb/>
　有隨時變易之理天地晝之終即夜之始寒之終即<lb/>
　暑之始循環无端所以可常可久故居恒而利於往<lb/>
　也此二節釋彖辭<lb/>
日月得天而能久照四時變化而能久成聖人久於其<lb/>
道而天下化成觀其所恒而天地萬物之情可見矣<lb/>
　此極言恒久之道見恒之利於貞也日月隂陽之精<lb/>
　以得天之道往來盈虧而能久照四時隂陽之氣亦<lb/>
<pb n="12a"/>
　得天之道而變化之故寒暑相禪以成歲功聖人亦<lb/>
　常久於道皆出於正故天下化之以成風俗故恒有<lb/>
　所以恒者道也即貞也日月之久照四時之久成聖<lb/>
　人之化成皆以此也故曰天地萬物之情可見矣<lb/>
象曰雷風恒君子以立不易方<lb/>
　方理之不可易者巽性入而在内雷性動而在外雷<lb/>
　風至變而不失其常君子體之常變經權皆不可易<lb/>
　之理非膠于一定之謂也<lb/>
<pb n="12b"/>
初六浚恒貞㐫无攸利<lb/>
　初與四為正應理之常也然在下未可深有所求四<lb/>
　震體陽性動而不下又為二三所隔應初之意異乎<lb/>
　常矣初之柔暗不能度𫝑巽性善入故深以常理求<lb/>
　之為浚恒之象如是則雖貞亦㐫而无所利矣況爻<lb/>
　象本不正乎<lb/>
象曰浚恒之㐫始求深也<lb/>
　交際之道自有淺深交始而遽以深望之豈常理哉<lb/>
<pb n="13a"/>
九二悔亡<lb/>
　以陽居隂本當有悔以久於中道故悔可亡<lb/>
象曰九二悔亡能久中也<lb/>
　過不及皆不能久可久之道唯中而已諸爻以不中<lb/>
　故不能久葢正者或未必中中者可以兼正也<lb/>
九三不恒其徳或承之羞貞吝<lb/>
　位雖得正然過剛不中志從于上而不能久盖巽為<lb/>
　不果又為躁卦故有不恒其徳或承之羞之象承進<lb/>
<pb n="13b"/>
　也或者不知誰何人皆得而進之以羞也如是則雖<lb/>
　正亦吝矣<lb/>
象曰不恒其徳无所容也<lb/>
　過剛又介二剛之間進退无所容也<lb/>
九四田无禽<lb/>
　坤為衆四變坤有田象應初巽為无禽象師六五變<lb/>
　坎中實所應又剛故為有禽此變坤隂虚所應又柔<lb/>
　故有无禽之象以陽居隂已非其位所處不中震體<lb/>
<pb n="14a"/>
　好動曲學異端返之身心而天益措之天下而无功<lb/>
　者也<lb/>
象曰久非其位安得禽也<lb/>
　以陽居隂非所久而久也九二亦非位而悔可亡此<lb/>
　則不然者又中與不中之辨也<lb/>
六五恒其徳貞婦人吉夫子㐫<lb/>
　以柔中而應剛中隂柔之正有恒其徳貞之象五變<lb/>
　兌為少女婦人之象以柔為恒婦人之道非夫子所<lb/>
<pb n="14b"/>
　宜故婦人得此爻則吉在夫子則㐫也<lb/>
象曰婦人貞吉從一而終也夫子制義從婦㐫也<lb/>
　婦人從一夫而終无專制之義夫子剛斷以義制事<lb/>
　乃柔順而從婦道則㐫矣<lb/>
上六振恒㐫<lb/>
　以一卦之極言之居恒之極不能常矣以上卦之極<lb/>
　言之處震之終過於動矣以上六之一爻言之質隂<lb/>
　柔不能固守居上又非所安矣故有振動其恒之象<lb/>
<pb n="15a"/>
　而其占則㐫也<lb/>
象曰振恒在上大无功也<lb/>
　居上必有恒徳乃可有功躁動如此安能有所成乎<lb/>
　曰大无功上无益於國家下不利於生民也恒卦象<lb/>
　甚善而六爻鮮有全吉盖以爻配位隂陽得失各有<lb/>
　不同大抵或守常而失之拘或厭常而失之躁皆不<lb/>
　能中正以盡乎恒之義初四皆守常而拘者也而初<lb/>
　之㐫甚於四三上皆厭常而躁者也而上之㐫甚於<lb/>
<pb n="15b"/>
　三二五皆中而不正故五有不能制義之㐫即二亦<lb/>
　僅悔亡而已盡恒之義必如彖之所云乎<lb/>
䷠<lb/>
　遯卦艮下乾上二隂浸長陽當退避又乾陽外徃而<lb/>
　艮能止有違遯之義故為遯不言退而言遯者退但<lb/>
　有退後之義无避去之義故也遯卦次恒按序卦恒<lb/>
　者久也物不可以久居其所故受之以遯久則有退<lb/>
　去之理遯所以次恒也全彖以君子能遯則身退而<lb/>
<pb n="16a"/>
　道亨小人則不可以隂之浸長而遽迫於陽此全彖<lb/>
　之大㫖也六爻獨二不言遯葢全卦以二隂迫陽二<lb/>
　乃卦之所以為遯者故遯之意至堅而不言遯恐其<lb/>
　迫陽也遯貴速而逺三近二故有係四應初故有小<lb/>
　人之戒五得中為嘉遯上最逺為肥遯獨初與同體<lb/>
　而在衆陽之後則又以不遯免災故當遯之時不可<lb/>
　不見幾逺去也<lb/>
遯亨小利貞<lb/>
<pb n="16b"/>
　遯卦隂浸長而陽避六月之卦也亨指四陽而言知<lb/>
　時而遯故身雖退而道亨小利貞程𫝊謂不可大貞<lb/>
　而尚利小貞本義以小為小人言小人當利於守正<lb/>
　不可以浸長而迫於陽也今按此句宜指二隂而言<lb/>
　本義為是葢易雖為君子謀未嘗不望小人之為君<lb/>
　子小而能貞則亦君子矣當遯之時君子固以遯而<lb/>
　亨小人亦以正為利諷君子而儆小人亦扶陽抑隂<lb/>
　之意<lb/>
<pb n="17a"/>
彖曰遯亨遯而亨也剛當位而應與時行也<lb/>
　五以陽剛中正與二之隂柔中正相應二隂能順五<lb/>
　可以不遯矣然二隂浸長時不可以不遯有知時而<lb/>
　遯之能所以致亨<lb/>
小利貞浸而長也<lb/>
　二隂浸長而利於貞不以𫝑之將盛而凌君子小人<lb/>
　之福也<lb/>
遯之時義大矣哉<lb/>
<pb n="17b"/>
　隂方長而處之甚難時在天而義在我不審時不知<lb/>
　遯不斷以義不能遯去就大節所闗非與時偕行者<lb/>
　不能也易中大矣哉有二有贊其所係之大者豫革<lb/>
　之類是也有嘆其所處之難者大過遯之類是也<lb/>
象曰天下有山遯君子以逺小人不惡而嚴<lb/>
　天不必示逺於山也乃山勢雖高而天去之自逺君<lb/>
　子不必示惡聲厲色於小人也乃小人雖近君子逺<lb/>
　之自嚴不惡者待彼之禮嚴者守已之節逺小人艮<lb/>
<pb n="18a"/>
　止之象不惡而嚴乾剛之象也<lb/>
初六遯尾厲勿用有攸往<lb/>
　遯而在後尾之象其𫝑已危欲往不及然在下无位<lb/>
　所居不正无徳无位之凡民遯亦无益晦處靜俟庶<lb/>
　可免耳<lb/>
象曰遯尾之厲不往何災也<lb/>
　不往即晦藏之意初所居非貞不往即其貞也<lb/>
六二執之用黄牛之革莫之勝說<lb/>
<pb n="18b"/>
　二隂迫陽卦之所由以遯者而艮為手有執之之象<lb/>
　二居中隂畫黄牛象本義謂二以中順自守志在必<lb/>
　遯人莫能解故有此象然卦以陽遯隂故陽爻皆言<lb/>
　遯二隂不必言遯蓋二隂也勿迫乎陽必堅其交五<lb/>
　之志而不可解此說雖與本義悖而與彖小利貞句<lb/>
　相應<lb/>
象曰執用黄牛固志也<lb/>
　舊說謂志之固非外物所能移也此爻卦之所以為<lb/>
<pb n="19a"/>
　遯而不言遯葢未行而志之決實由於此也今作固<lb/>
　其交五之志蓋君子皆遯小人豈能自存小人得志<lb/>
　能固留君子小人之貞也<lb/>
九三係遯有疾厲畜臣妾吉<lb/>
　二隂迫陽陽宜遯矣然三與隂近又艮體為止故有<lb/>
　遯而有所係之象艮為閽寺有臣妾象君子不可有<lb/>
　所係於小人若臣妾之屬則撫之以恩以得其心亦<lb/>
　可然曰畜之則亦不使侵逼於陽矣<lb/>
<pb n="19b"/>
象曰係遯之厲有疾憊也畜臣妾吉不可大事也<lb/>
　當遯而係勢必困憊矣臣妾畜之則吉非可使之干<lb/>
　預大事也一作臣妾最易係戀畜養之則可若出處<lb/>
　去就之大事則不可有所係也此二意宜兼<lb/>
九四好遯君子吉小人否<lb/>
　下應初六有情好之象而乾體剛健能絶之以遯之<lb/>
　象惟以義制欲剛克之君子能之小人不能故占者<lb/>
　君子得之則吉小人則否也<lb/>
<pb n="20a"/>
象曰君子好遯小人否也<lb/>
　小人有係戀之私必不能自克也<lb/>
九五嘉遯貞吉<lb/>
　陽剛中正下應六二亦柔順而中正然不以相應而<lb/>
　有所係遯之嘉美者也占者能正則吉矣五雖君位<lb/>
　而遯非人君之事故不以君言此君子未見疎於小<lb/>
　人而能與時偕行超然逺引可不遯而遯者也隨六<lb/>
　三言係而五曰孚於嘉遯亦於三言係於五言嘉盖<lb/>
<pb n="20b"/>
　非正應而相昵曰係以中正而相應則曰嘉也<lb/>
象曰嘉遯貞吉以正志也<lb/>
　九五嘉遯无係无執无好不事于外正在我之志而<lb/>
　已二以隂應陽其志當固五以陽應隂其志當正<lb/>
上九肥遯无不利<lb/>
　肥者寛裕自得之意陽道常饒或損者隂剥之也以<lb/>
　陽剛居卦之外去柔最逺高而能應剛而无決无有<lb/>
　疾憊故稱肥焉而占无不利也<lb/>
<pb n="21a"/>
象曰肥遯无不利无所疑也<lb/>
　剛健決去无所復疑有係者憊无疑則肥矣全卦雖<lb/>
　主于遯然下三爻艮體主止故為不往為執為係上<lb/>
　三爻乾體主行故為好遯為嘉為肥盖四陽以遯為<lb/>
　亨二隂以不迫陽為貞二雖陽而艮體不免于係故<lb/>
　欲盡彖遯亨之義唯乾之三爻乃可言之<lb/>
䷡<lb/>
　大壯乾下震上四陽盛長大者壯盛故為大壯乾剛<lb/>
<pb n="21b"/>
　震動以剛而動大壯之義又雷之威震于天上大壯<lb/>
　之象故為大壯大壯次遯按序卦遯者退也物不可<lb/>
　以終遯故受之以大壯遯為違去壯為壯盛消而復<lb/>
　長違去之後仍復壯盛遯則必壯大壯所以次遯也<lb/>
　全彖以陽壯之時亨不待言唯利于得正天地之情<lb/>
　亦不過正大而已六爻當陽壯之時多以處隂位為<lb/>
　美九四乃壯之所以為壯者以不極其剛許其決藩<lb/>
　二亦履柔能守者也故貞吉初三皆以剛居剛躁進<lb/>
<pb n="22a"/>
　過暴所以征㐫而羸角也若上之二隂則五以柔中<lb/>
　受陽之壯故可以无悔若上以柔居柔則以不能壯<lb/>
　者而用壯所以有不能退不能遂之戒也此全卦六<lb/>
　爻之大略也<lb/>
大壯利貞<lb/>
　大謂陽也四陽盛長大者壯盛二月之卦也陽壯則<lb/>
　亨不待言但利于正而已六爻初三正而二四不正<lb/>
　而四為成卦之主喜其震動得時又恐以剛動而失<lb/>
<pb n="22b"/>
　其正也故戒之又大壯與遯相綜之卦隂之進不正<lb/>
　則小人得以凌君子故遯言小者利于貞陽之進不<lb/>
　正則君子不能勝小人故大壯言大者利于貞也<lb/>
彖曰大壯大者壯也剛以動故壯<lb/>
　以卦體言四陽盛長大者壯也以卦徳言乾剛震動<lb/>
　所以壯也卦體則𫝑壯卦徳則理壯此皆以釋卦之<lb/>
　名義也<lb/>
大壯利貞大者正也正大而天地之情可見矣<lb/>
<pb n="23a"/>
　所以大者以其正也陽正隂邪陽大隂小若不正則<lb/>
　非大矣天地无不覆載无不生成其情不過正大大<lb/>
　者正大字指陽下正大二字就理言雷在地中天地<lb/>
　生物之機未露有以見天地之心雷在天上天地生<lb/>
　物之心已達有以見天地之情<lb/>
象曰雷在天上大壯君子以非禮弗履<lb/>
　人之克已能如雷在天上則威嚴果決非禮在所必<lb/>
　去矣曰勿履猶禁止之辭弗則自不為矣雷在天上<lb/>
<pb n="23b"/>
　聲𫝑之壯非禮弗履義理之壯<lb/>
初九壯于趾征㐫有孚<lb/>
　初陽在下當壯時而急于進有壯于趾之象征㐫有<lb/>
　孚言進必取㐫也此以剛居剛剛之過者也<lb/>
象曰壯于趾其孚窮也<lb/>
　言必困窮<lb/>
九二貞吉<lb/>
　以陽居隂非正也然所處得中不恃其剛使因中求<lb/>
<pb n="24a"/>
　正非禮弗履則吉矣王註謂居中得位以陽居隂履<lb/>
　謙不亢是以貞吉亦通<lb/>
象曰九二貞吉以中也<lb/>
　中則不恃壯妄進也<lb/>
九三小人用壯君子用㒺貞厲羝羊觸藩羸其角<lb/>
　㒺宜如不思則㒺之㒺冒昧而進也過剛不中當壯<lb/>
　之時在小人用之以為壯君子用之為罔而已血氣<lb/>
　之剛无禮之勇雖以九居三正亦危矣三四五為兌<lb/>
<pb n="24b"/>
　有羊象三欲應上而隔于四震為竹木有藩象陽剛<lb/>
　欲進有角象為四所困有羸象此恃壯輕進而取困<lb/>
　者也<lb/>
象曰小人用壯君子㒺也<lb/>
　小人之壯非真壯也在小人以為壯在君子則不過<lb/>
　冒昧妄行而已其困不待言矣<lb/>
九四貞吉悔亡藩決不羸壯于大輿之輹<lb/>
　九四前二隂震為大塗附兌為附決有藩決之象輹<lb/>
<pb n="25a"/>
　車之中幹也輹壯則車強四變坤下乗三陽有大輿<lb/>
　壯輹之象以陽居隂疑於不正所處非中似乎有悔<lb/>
　然當壯之時為壯之主以剛居柔行不違謙不極其<lb/>
　剛不失其壯故凡事得正則吉悔可亡也所以然者<lb/>
　前臨二隂如藩之決无阻隔之𫝑後乗三陽如輹之<lb/>
　壯有大行之具也貞吉悔亡與咸九四同但在咸為<lb/>
　不得其正故有憧憧徃來之戒在壯又為不極其剛<lb/>
　所以有藩決不羸之喜也又大畜九二在三陽之中<lb/>
<pb n="25b"/>
　為六五正應所畜故有脱輹之象壯則九四在三陽<lb/>
　之上六五隂𫝑方衰故有壯輹之象也<lb/>
象曰藩決不羸尚往也<lb/>
　九二但能自守而已四則可以往矣<lb/>
六五䘮羊于易无悔<lb/>
　全卦似兌多取象于羊羊性抵觸外柔内剛五又互<lb/>
　兌有羊象易宜作疆埸之埸卦以陽盛名大壯而六<lb/>
　五无陽以柔居尊不能抵觸或失其壯有䘮羊于易<lb/>
<pb n="26a"/>
　之象然陽𫝑方盛隂柔不敵理之宜也故亦得无悔<lb/>
象曰䘮羊于易位不當也<lb/>
　以隂居陽又在尊位過于畏縮宜有所䘮<lb/>
上六羝羊觸藩不能退不能遂无攸利艱則吉<lb/>
　全卦有羊象壯終動極有觸藩不能退之象質柔非<lb/>
　壯有不能遂之象猶幸不剛不敢妄進有艱難自守<lb/>
　之象一變為大有有終得吉之象蓋以柔居剛不能<lb/>
　剛而强為剛則无利若能量已詳審猶可得吉也<lb/>
<pb n="26b"/>
象曰不能退不能遂不詳也艱則吉咎不長也<lb/>
　質本非剛見剛之壯亦從之不詳審故也艱難自守<lb/>
　久則變矣故雖有咎不長也臨三變㤗大壯上變大<lb/>
　有故咎皆不長也全卦當陽壯之時必以正得吉不<lb/>
　正則雖壯不可恃也六爻又皆以不恃壯者為吉人<lb/>
　未有違謙越禮能全其壯者也故方壯之始宜如二<lb/>
　之貞吉不宜如初之壯趾方壯之盛宜如四之決藩<lb/>
　不宜如三之羸角居壯之位无壯之才固不免于有<lb/>
<pb n="27a"/>
　䘮處壯之極有不敢恃壯之心庶㡬其終得吉君子<lb/>
　但當以正大為心不宜以用㒺取困也<lb/>
䷢<lb/>
　普卦下坤上離日出地上進而益明以綜卦言之明<lb/>
　夷之離在下今則進而上行故為普不言進而言晉<lb/>
　者進但有前進之義无明之義普則進而光明故也<lb/>
　普次大壯按序卦物不可以終壯故受之以普普者<lb/>
　進也既壯无止理必進以至于極普所以次大壯也<lb/>
<pb n="27b"/>
　全彖取方盛明之時以坤順之臣上接離明之君而<lb/>
　君復以柔進居尊是以有功臣受寵之象六爻以五<lb/>
　為主専取柔進之義五自下而升已進者也故往吉<lb/>
　无不利下三爻皆欲進者九四以剛間之故有鼫䑕<lb/>
　之象三與五近下接二柔志在上行衆莫能間故悔<lb/>
　亡二去五漸逺憂不得進故愁初最逺于五應四反<lb/>
　為所抑故摧上居卦之窮无可進矣故有吉而不免<lb/>
　于吝此全卦六爻之大略也<lb/>
<pb n="28a"/>
普康侯用錫馬蕃庶晝日三接<lb/>
　普進也康侯能致一世於康寜之侯也錫馬蕃庶言<lb/>
　受賜之多晝日三接言親禮之至也坤有土有民有<lb/>
　康侯象坤為牝馬為衆有錫馬蕃庶象離為日為中<lb/>
　虚坤為衆為文有晝日三接之象全卦明出地上為<lb/>
　盛明之時坤順附於離明則君臣道合六五柔中虚<lb/>
　己之君當明盛之時臣以功進君以恩接故禮遇之<lb/>
　隆如此占者得之有是徳者宜受是寵也<lb/>
<pb n="28b"/>
彖曰普進也<lb/>
　釋卦名義<lb/>
明出地上順而麗乎大明柔進而上行是以康侯用錫<lb/>
馬蕃庶晝日三接也<lb/>
　以卦象言之以離乗坤明出地上此賞罸清明之時<lb/>
　也以卦徳言之坤順麗乎離明順徳之臣附於大明<lb/>
　之君也以卦綜言之明夷下卦之離進而為上卦之<lb/>
　離柔中虚己之君也康侯遇是時有是徳遇是君是<lb/>
<pb n="29a"/>
　以有用錫馬蕃庶晝日三接之象也<lb/>
象曰明出地上普君子以自昭明徳<lb/>
　日本明也然入地則晦出地則明矣人之徳性本明<lb/>
　也物欲蔽之則昏自强不息則昭矣至健莫如天君<lb/>
　子以之自强至明莫如日君子以之自昭程𫝊專就<lb/>
　去蔽致知言之然兼力行言亦可葢此即大學所謂<lb/>
　明明徳也<lb/>
初六普如摧如貞吉㒺孚裕无咎<lb/>
<pb n="29b"/>
　居初應四欲進者也但所居既不中正所應又不中<lb/>
　正四互二三為艮為止有在下始進而見摧抑之象<lb/>
　與四正應貞吉之象互坎為狐疑㒺孚之象坤土寛<lb/>
　廣初在下有寛裕无咎之象盖當卑下之位使以人<lb/>
　之未信而戚戚不能自安則有咎矣故摧如在彼吾<lb/>
　不可以不貞㒺孚在彼而吾不可以不裕盖初以隂<lb/>
　居陽非正故戒以唯貞則吉才柔志剛非裕故戒以<lb/>
　唯裕則无咎此君子之受抑而守正以俟時者也<lb/>
<pb n="30a"/>
象曰普如摧如獨行正也裕无咎未受命也<lb/>
　獨行正言雖摧不可失其正也寛裕以處何以无咎<lb/>
　以未受君命无官守言責故也若已受命而不見信<lb/>
　則一日不可居矣安得寛裕以曠其官乎初居最下<lb/>
　應四不應五有未受命之象<lb/>
六二普如愁如貞吉受兹介福于其王母<lb/>
　二與五非正應三四五互為坎為加憂故有欲進而<lb/>
　愁之象然二居中得正故許以貞吉又五以隂居尊<lb/>
<pb n="30b"/>
　有王母之象上下同徳亦有受福之象二不以應之<lb/>
　有无為吉㐫而以在我不失其正為吉故始雖若愁<lb/>
　如而終乃受福也初與二進身之始皆言貞吉初未<lb/>
　有貞言貞勉之也二本貞因其貞而欲其固守之也<lb/>
　聖人欲人始進之必以正也如此<lb/>
象曰受兹介福以中正也<lb/>
　二本中正與初不同故得言受福也<lb/>
六三衆允悔亡<lb/>
<pb n="31a"/>
　三不中正宜有悔然居坤體之上與下二隂皆欲上<lb/>
　進是以為衆所允而悔亾也坤為衆有衆象順之極<lb/>
　有允象居下之上衆隂之長康侯之謂也從此上進<lb/>
　則麗乎大明矣故无摧愁之象而不中正之悔可无<lb/>
　也<lb/>
象曰衆允之志上行也<lb/>
　上附於大明之君也<lb/>
九四普如鼫䑕貞厲<lb/>
<pb n="31b"/>
　九四互二三為艮有䑕象不中不正而居高位三隂<lb/>
　上進而已間之貪位而忌能者鼫䑕田間食粟豆者<lb/>
　貪而畏人者也其象如此雖正亦危況不正乎<lb/>
象曰鼫䑕貞厲位不當也<lb/>
　不中不正以間柔進之三隂皆不當也<lb/>
六五悔亡失得勿恤徃吉无不利<lb/>
　以隂居陽宜有悔矣然以大明在上下皆順從故悔<lb/>
　可亡也當進之時易生得失之心大明之中而才柔<lb/>
<pb n="32a"/>
　易有得失之累故戒以勿恤言但當用其明于所當<lb/>
　明去其一切計功謀利之心持此以徃自吉而无不<lb/>
　利也三隂為四所間有失象終與五合有得象離火<lb/>
　无定體或得或失之象互坎加憂恤之象五變不成<lb/>
　坎勿恤之象變乾徤行徃吉之象五柔疑于進故勉<lb/>
　以徃吉失得勿恤者立心宜然吉无不利又理𫝑之<lb/>
　必然也<lb/>
象曰失得勿恤徃有慶也<lb/>
<pb n="32b"/>
　心惟无私乃自有慶有純王之心乃有純王之化也<lb/>
上九晉其角維用伐邑厲吉无咎貞吝<lb/>
　角剛而居上者也上九剛進之極有普其角之象應<lb/>
　三坤為土有邑象離為戈兵有伐之之象剛躁之極<lb/>
　他无可用惟以伐其私邑過剛雖不无危厲然以陽<lb/>
　制隂有必勝之𫝑故吉而无咎但離明在上所照不<lb/>
　逺僅治小邑則雖正亦吝矣他卦皆取扶陽抑隂此<lb/>
　獨不足于剛四有鼫䑕之厲上有貞吝之戒所以然<lb/>
<pb n="33a"/>
　者卦取柔進上行離明以柔為主故也<lb/>
象曰維用伐邑道未光也<lb/>
　離體光明今不能光被天下而僅治一邑故也全彖<lb/>
　當明盛之時有功徳之臣以柔順受寵於離明之君<lb/>
　普道之盛者也君子難進易退故六爻宜柔而不宜<lb/>
　剛遯尾厲惡其後也普其角厲惡其先也普角之躁<lb/>
　鼫䑕之貪皆以剛而失者也四隂爻則在上者宜有<lb/>
　得失勿恤之心人自進附于我在下者宜有寛裕貞<lb/>
<pb n="33b"/>
　正之守我乃可進而受寵于君故未受命則以裕而<lb/>
　无咎已受命者則以貞而受福而居下之上者亦必<lb/>
　由信友而𫉬上凡以柔進上行道宜如此也又按需<lb/>
　卦九五一陽在位三陽在下卦反為需普則以隂居<lb/>
　五三隂在下卦乃為普則君子宜以剛徳自强而進<lb/>
　退之際宜柔順不宜剛躁又可見矣<lb/>
䷣<lb/>
　明夷下離上坤日入地中明傷而暗以人事言之則<lb/>
<pb n="34a"/>
　昏君在上明者見傷之時也故為明夷明夷次普按<lb/>
　序卦晉者進也進必有所傷故受之以明夷進之不<lb/>
　已必有所傷理自然也明夷所以次普也全彖言處<lb/>
　明夷之道在艱難而不失其正文王箕子後世之法<lb/>
　也然以二體言之則離明為坤暗所傷以六爻言之<lb/>
　則上一爻為暗君下五爻皆為所傷初去上最逺垂<lb/>
　翼而已二傷股則害已深而居中去上猶逺故猶可<lb/>
　拯也三與上應則以明而能去其暗者矣四已入暗<lb/>
<pb n="34b"/>
　而淺猶有可去之道五則迫逐受傷惟有自晦而已<lb/>
　此處明夷隨其逺近淺深不同如此<lb/>
明夷利艱貞<lb/>
　以全卦言日入地中明而見傷以六爻言下五皆為<lb/>
　上六所傷占者得此在艱難委曲以守其正亦以自<lb/>
　晦其明也不必専指六五一爻<lb/>
象曰明入地中明夷<lb/>
　離日在坤地之下此以卦象釋卦名也<lb/>
<pb n="35a"/>
内文明而外柔順以蒙大難文王以之<lb/>
　離明坤順卦徳如是文王内有文明之徳不失其已<lb/>
　而外柔順以事紂得免於禍故雖見囚於紂而終得<lb/>
　釋也<lb/>
利艱貞晦其明也内難而能正其志箕子以之<lb/>
　以六五一爻之義釋卦辭内難謂為紂近親六五近<lb/>
　於上六者也文王箕子皆晦其明者而箕子佯狂受<lb/>
　辱故艱貞於箕子尤切<lb/>
<pb n="35b"/>
象曰明入地中明夷君子以莅衆用晦而明<lb/>
　自昭明徳以治已也用晦而明以治人也不以察察<lb/>
　為明而寛容之中物情自照用晦而明也<lb/>
初九明夷于飛垂其翼君子于行三日不食有攸徃主<lb/>
人有言<lb/>
　離為雉有飛鳥之象在下見傷猶淺有飛而垂翼之<lb/>
　象行徃皆去也主人所之之地主我者也君子見㡬<lb/>
　而作行而三日不得食然寜不食不可以不行行重<lb/>
<pb n="36a"/>
　于食故也所往之地主我者或訝其去之早然寜主<lb/>
　人有言不可以不徃君子之獨見非衆人所知也大<lb/>
　全以為伯夷太公之事近之<lb/>
象曰君子于行義不食也<lb/>
　去就以義不食其禄亦義也<lb/>
六二明夷夷于左股用拯馬壯吉<lb/>
　君臣一體故明夷以人身取象上為首而四腹心二<lb/>
　股肱也二變為乾有馬象傷股害于行矣而左股則<lb/>
<pb n="36b"/>
　傷未切得馬之壯者則救之速可以去矣蓋二較近<lb/>
　于初而猶有三四五之隔故傷未甚而猶可救也所<lb/>
　謂吉者得免而已非可有為也如文王賴散宜生有<lb/>
　美女竒物之獻以脱羑里之囚也<lb/>
象曰六二之吉順以則也<lb/>
　居中得正二之則也<lb/>
九三明夷于南狩得其大首不可疾貞<lb/>
　離居南為戈兵有南狩象上失位而居最高有大首<lb/>
<pb n="37a"/>
　象九三以剛居剛明之極而屈於至暗之下正與上<lb/>
　六為應故有向明除害得其首惡之象以明伐昏似<lb/>
　正矣然此事間不容髮天命已絶則為獨夫一日之<lb/>
　間天命未絶猶為天子不可以為正而急疾行之也<lb/>
　離性暴故戒之此湯武之事也<lb/>
象曰南狩之志乃大得也<lb/>
　志在救民去害非利天下也必有湯武之志乃可也<lb/>
六四入于左腹𫉬明夷之心于出門庭<lb/>
<pb n="37b"/>
　坤為腹左者𨼆僻之所又右前而左後六四隔六五<lb/>
　是五入其右四入其左矣四在坤體之下四變互巽<lb/>
　為入有入于左腹之象隂偶為門互震為足為動四<lb/>
　柔而得正居闇尚淺有𫉬明夷之心出門庭之象程<lb/>
　𫝊謂邪臣以𨼆僻結君心而後行之于外也按卦以<lb/>
　明見傷邪臣得意非明夷之義本義謂得意而逺去<lb/>
　然大臣去國非得意之事大全以微子之行遯言之<lb/>
　微子紂至親故知紂幽僻之事至悉知其心意決不<lb/>
<pb n="38a"/>
　可輔故去之也<lb/>
象曰入于左腹𫉬心意也<lb/>
　凡人心腹中事難知今入于左腹已深知其心意也<lb/>
六五箕子之明夷利貞<lb/>
　明夷以象暗主高而失位者也故于上九象君而五<lb/>
　不言君然居坤之中近至暗之主同體而親宗臣之<lb/>
　象以柔居中隂居陽位自晦其明者故為箕子之象<lb/>
　以六居五疑于不貞故戒占者如箕子之貞乃可耳<lb/>
<pb n="38b"/>
　彖言艱貞此獨言貞者蓋如箕子則艱不待言矣<lb/>
象曰箕子之貞明不可息也<lb/>
　明可晦不可息者若失其貞則明息矣<lb/>
上六不明晦初登于天後入于地<lb/>
　以隂居坤之極有不明而晦之象下五爻以明而受<lb/>
　夷者上則晦而夷人者也上居高位而夷人有登于<lb/>
　天之象終則自傷而墜厥命有入于地之象<lb/>
象曰初登于天照四國也後入于地失則也<lb/>
<pb n="39a"/>
　照四國以位言之言居其位宜有其明也而後乃入<lb/>
　于地失其明不足為四方之則也六二受人之夷者<lb/>
　以順則而自全其明上六夷人者以失則而自墜厥<lb/>
　命大全以此爻為紂之事也合全卦而論之凡亂世<lb/>
　君臣皆有此象後人因商周之事有可擬合者故因<lb/>
　彖𫝊文王箕子之言五爻箕子之占因逐爻擬其人<lb/>
　其事以明之而聖人作易立教初非以紀商周之事<lb/>
　也<lb/>
<pb n="39b"/>
䷤<lb/>
　家人下離上巽風自火出有由家及外之象又卦中<lb/>
　二五有男正位乎外女正位乎内之象以六爻推之<lb/>
　有上父初子五三夫四二婦五兄三弟之象故為家<lb/>
　人家人次明夷按序卦傷于外者必反于家故受之<lb/>
　以家人被傷于外必反于内家人所以次明夷也彖<lb/>
　専言女而彖𫝊推之一家内正而外无不正也六爻<lb/>
　内三爻多言女子之事外三爻多言男子之事其間<lb/>
<pb n="40a"/>
　内外剛柔皆有定位所以為家道之善也<lb/>
家人利女貞<lb/>
　家人一家之人也九五居外六二居内男女正位之<lb/>
　象長女居上中女居下尊卑有序之象四陽二隂陽<lb/>
　强隂弱夫唱婦隨之象二柔皆居柔位執柔不敢抗<lb/>
　之象内明外巽處家之象自初至五皆貞尊卑安于<lb/>
　其分之象而卦曰利女貞女先正乎内也八卦正位<lb/>
　離在二巽在四此卦長女位四中女位二女之貞也<lb/>
<pb n="40b"/>
　正天下莫難于一家一家莫難于一婦一婦正則内<lb/>
　正而外无不正矣<lb/>
彖曰家人女正位乎内男正位乎外男女正天地之大<lb/>
義也<lb/>
　卦専言女此兼言男盖男女内外俱正乃為治家之<lb/>
　道故即卦中九五六二二爻而推言之也<lb/>
家人有嚴君焉父母之謂也<lb/>
　嚴君尊嚴之君長也前既言男女之正此又推本于<lb/>
<pb n="41a"/>
　父母之嚴盖父母者一家之君長也君長嚴則臣下<lb/>
　肅父母嚴則家道齊必父母之嚴于其子如君之嚴<lb/>
　于臣則倫理一定上下截然整齊矣或疑父嚴母慈<lb/>
　而此皆稱嚴者盖母之不嚴則庇子弟之過亂内外<lb/>
　之别家之不齊率由於此故亦稱嚴正恐其過于慈<lb/>
　也此節本義謂亦指二五然五剛二柔于嚴義未甚<lb/>
　合按大全丘氏謂此卦内三爻女子之事外三爻男<lb/>
　子之事初為人女二為人妻三為人母四為人子五<lb/>
<pb n="41b"/>
　為人夫上為人父三上皆剛有合于嚴君之義且前<lb/>
　節言夫婦此言父母末又以六爻旁通取象一家意<lb/>
　尤曲盡<lb/>
父父子子兄兄弟弟夫夫婦婦而家道正正家而天下<lb/>
定矣<lb/>
　上父初子上下相去甚逺而其分嚴五兄三弟上下<lb/>
　相去甚近而其情親五夫四婦三夫二婦雖相比而<lb/>
　亦未嘗无上下之分也卦但言女貞夫子即爻象旁<lb/>
<pb n="42a"/>
　通言外之意而治家之道乃盡也<lb/>
象曰風自火出家人君子以言有物而行有恒<lb/>
　火熾則風生君子觀風火之象知凡事由家而出而<lb/>
　家之本又在乎身也脩身莫大于言行言必有物實<lb/>
　而不虚行必有恒常而不變則身修而家治矣<lb/>
初九閑有家悔亡<lb/>
　離體中虚有家象變艮為門為止有防閑之之象凡<lb/>
　事謹始初之時當閑而九之剛明能閑之盖離則有<lb/>
<pb n="42b"/>
　先見之明陽剛則有威如之吉如男不入女不出皆<lb/>
　所以閑之也推此𩔖凡事閑之于初悔可无矣然能<lb/>
　謹閑可免悔不閑且如何哉<lb/>
象曰閑有家志未變也<lb/>
　志未變而豫防之則易若已變而治之則傷恩失義<lb/>
　亦无及矣<lb/>
六二无攸遂在中饋貞吉<lb/>
　六二上應九五有无遂事而順從其夫之象在下卦<lb/>
<pb n="43a"/>
　之中互坎為酒食有居中唯酒食是議之象柔順中<lb/>
　正女之正位乎内者也故曰貞吉<lb/>
象曰六二之吉順以巽也<lb/>
　柔順中正而上應九五也<lb/>
九三家人嗃嗃悔厲吉婦子嘻嘻終吝<lb/>
　九三重剛不中故有嗃嗃嚴厲之象比乎二四兩柔<lb/>
　之間又有婦子嘻嘻之象治家之道過剛不中不无<lb/>
　悔厲然以義勝情猶可𫉬吉若縱情敗度則家道以<lb/>
<pb n="43b"/>
　壊矣豈不終可吝乎悔自㐫趨吉吝自吉趨㐫<lb/>
象曰家人嗃嗃未失也婦子嘻嘻失家節也<lb/>
　過嚴未失治家之道失節則必亂矣<lb/>
六四富家大吉<lb/>
　陽主義隂主利六四以隂居隂得位之正介乎九三<lb/>
　九五之間以柔得剛以虚受實又巽為利市三倍故<lb/>
　有能富盛其家之象大吉之占也大全以主家之婦<lb/>
　言之時解以言大臣理財于家人之義未協然為人<lb/>
<pb n="44a"/>
　臣者占得之則以為理財之占亦可也<lb/>
象曰富家大吉順在位也<lb/>
　以柔順而居隂之正位能保其富者也<lb/>
九五王假有家勿恤吉<lb/>
　假至也九五剛徤中正應六二之柔順中正能修身<lb/>
　以至于其家者勿用憂恤吉可知矣初閑有家家道<lb/>
　之始此有家家道之成中互坎為憂此出坎外故有<lb/>
　勿恤之象<lb/>
<pb n="44b"/>
象曰王假有家交相愛也<lb/>
　五愛二之内助二愛五之刑家所謂假也<lb/>
上九有孚威如終吉<lb/>
　陽爻實有有孚之象以剛居上有威如之象有孚則<lb/>
　至誠惻怛可聨一家之心而不至于離威如則整齊<lb/>
　嚴肅可振一家之事而不至于瀆故長久得吉也三<lb/>
　以剛居剛故有悔厲上以剛居柔又卦之終以威為<lb/>
　正家之本故終吉<lb/>
<pb n="45a"/>
象曰威如之吉反身之謂也<lb/>
　反身自治則人畏服非作意以威之也如言有物行<lb/>
　有恒是也全卦以正家必先乎内又上下卦為長女<lb/>
　中女之象故專言女貞彖𫝊六爻則推為一家之象<lb/>
　彖𫝊以上為父初為子五三夫四二婦五兄三弟而<lb/>
　一家之長幼備矣先儒又謂内三爻女子之事外三<lb/>
　爻男子之事男女有定位而爻之剛柔亦不可易女<lb/>
　子未嫁律身宜嚴故九居初以自閑也婦道宜順故<lb/>
<pb n="45b"/>
　六居二无遂事也母道恐慈之過故寜為九三之嗃<lb/>
　嗃此女正位乎内也子道宜順故六居四為富家夫<lb/>
　道貴義故九居五則刑家上則為人父之事嚴君一<lb/>
　家之主威如所以吉也此男正位乎外也盖正家之<lb/>
　道莫詳於此而占者又隨事以求其義未可泥也<lb/>
䷥<lb/>
　睽卦下兌上離火炎上而澤潤下二體相違睽之義<lb/>
　也又二女同居志不同行亦睽之義也睽次家人按<lb/>
<pb n="46a"/>
　序卦家道窮必乖故受之以睽睽者乖也睽綜家人<lb/>
　家人離隂在二巽隂在四皆得其正睽則兌隂居三<lb/>
　離居五皆居陽位不得其正家道之窮必乖睽所以<lb/>
　次家人也全卦以卦徳内説外明卦綜柔進居剛卦<lb/>
　體六五下應九二故雖不宜大事而小事猶吉六爻<lb/>
　皆有始睽終合之象初䘮馬至四遇元夫而初四合<lb/>
　二遇巷至五徃何咎而二五合三輿曵牛掣至上遇<lb/>
　雨而三上合内卦皆睽而有所待外卦皆反而有所<lb/>
<pb n="46b"/>
　應天下未有終睽而不合者也<lb/>
睽小事吉<lb/>
　睽乖異也上火下澤性相違異中女少女志不同歸<lb/>
　故為睽長女中女同居則為家人而中女少女同居<lb/>
　則為睽者家人離隂在二巽隂在四得女之正睽則<lb/>
　兌隂在三離隂在五非女之正也離上兌下為睽僅<lb/>
　可小事兌上離下為革則曰元亨利貞者革以九居<lb/>
　五六居二剛柔得位故為湯武之大事睽以六居五<lb/>
<pb n="47a"/>
　而九居二剛柔失位是以為小事也又凡卦陽剛為<lb/>
　主則可以大事睽柔進乎五者也小過柔過乎剛故<lb/>
　不可大事睽柔進居剛故小事吉也<lb/>
彖曰睽火動而上澤動而下二女同居其志不同行<lb/>
　火炎上而澤潤下无相得之性二女少則同處長則<lb/>
　各有夫家有難合之情此以卦象釋卦名義也<lb/>
説而麗乎明柔進而上行得中而應乎剛是以小事吉<lb/>
　以卦徳言之兌說麗乎離明則心氣和平明燭事機<lb/>
<pb n="47b"/>
　矣以卦綜言之家人下卦之離進為睽之上卦六居<lb/>
　五尊位有𫝑矣以卦體言之則以六五虚中之主下<lb/>
　應九二剛中之臣得輔矣然三者皆柔之為也故僅<lb/>
　小事吉而已柔進上行得中而應乎剛在鼎則為元<lb/>
　亨在睽僅為小事則爻同而事異故也<lb/>
天地睽而其事同也男女睽而其志通也萬物睽而其<lb/>
事𩔖也睽之時用大矣哉<lb/>
　天高地下睽也然陽降隂升而成化育之事則同矣<lb/>
<pb n="48a"/>
　男女異質睽也然男倡女隨志則通矣生物萬殊睽<lb/>
　也然此感彼應事則𩔖矣睽小也睽而終同則其用<lb/>
　大矣故極贊之<lb/>
象曰上火下澤睽君子以同而異<lb/>
　二卦合體而性不同君子以此于大同之中知所當<lb/>
　異和而不流羣而不黨是也彖𫝊于睽言合君子濟<lb/>
　睽之功也象于同言異君子不茍同之性也然惟有<lb/>
　不茍同之君子乃能合天下之睽<lb/>
<pb n="48b"/>
初九悔亡䘮馬勿逐自復見惡人无咎<lb/>
　初无正應宜有悔也然居睽之時陽剛得正悔亦可<lb/>
　亡下卦為兌為毁折有所䘮失之象四互三五為坎<lb/>
　為亟心之馬有䘮馬勿逐自復之象坎又為盜惡人<lb/>
　之象見惡人亦可无咎所謂見者不得已而遇之之<lb/>
　詞如孔子之于陽貨也若徃求見則為逐矣此爻言<lb/>
　當睽之時正應不可必得不可强人之合惟去者不<lb/>
　追聽其自還來者不拒雖惡人亦見斯善于處睽者<lb/>
<pb n="49a"/>
　也<lb/>
象曰見惡人以辟咎也<lb/>
　此咎作殃咎之咎<lb/>
九二遇主于巷无咎<lb/>
　二變互三四為艮為徑路巷之象二五正應遇之之<lb/>
　象二五本正應也以當睽之時多所乖隔二以剛中<lb/>
　之才具和悦之性委曲相求以得遇主而成濟睽之<lb/>
　功故无咎<lb/>
<pb n="49b"/>
象曰遇主于巷未失道也<lb/>
　正應非有邪也<lb/>
六三見輿曵其牛掣其人天且劓无初有終<lb/>
　三互坎有輿象二以剛在後輿為曵之象離有牛象<lb/>
　四以剛居前其牛掣之象天去髮之刑劓去鼻之刑<lb/>
　皆傷于上者天而又劓重傷也離為目有見之之象<lb/>
　三與上皆言見非實有是事而見為如此耳三與上<lb/>
　本正應而二在後有見輿曵之象四隔于前有見牛<lb/>
<pb n="50a"/>
　掣之象上九猜狠方深見為被傷天且劓之象二陽<lb/>
　厄之如此是无初也終得正應有終矣三以不正之<lb/>
　隂承乗應皆不正之陽故其象如此<lb/>
象曰見輿曵位不當也无初有終遇剛也<lb/>
　以六居三在二陽之間不當也遇剛正應也三雖善<lb/>
　遇非上之剛明亦不得遇也<lb/>
九四睽孤遇元夫交孚厲无咎<lb/>
　九四无應上下皆隂柔小人有睽孤之象初九同德<lb/>
<pb n="50b"/>
　有遇元夫交孚之象元善之長惡之反初剛而得正<lb/>
　故為元夫然當睽之時惟恐交孚之不至必以危厲<lb/>
　處之乃无咎也初視四為惡人四視初為元夫者初<lb/>
　得正而四不正也不正而終有遇者喜其陽剛之同<lb/>
　徳也<lb/>
象曰交孚无咎志行也<lb/>
　得人以濟睽也<lb/>
六五悔亡厥宗噬膚徃何咎<lb/>
<pb n="51a"/>
　睽時以隂居陽有悔也然居中得應悔可亡矣厥宗<lb/>
　指九二于五猶宗臣也二兌口有噬膚象噬膚本義<lb/>
　謂其易合程𫝊謂五雖隂柔之才二輔以陽剛之道<lb/>
　而深入之如姬公之于周成入之者深也今兼用之<lb/>
　五柔易合二入之者深明良道合往以濟睽何咎之<lb/>
　有<lb/>
象曰厥宗噬膚徃有慶也<lb/>
　𫝊推言之言睽可濟天下之慶豈但免咎已乎<lb/>
<pb n="51b"/>
上九睽孤見豕負塗載鬼一車先張之弧後説之弧匪<lb/>
寇婚媾往遇雨則吉<lb/>
　上九六三正應非孤而曰孤者睽極多疑孤生于所<lb/>
　見也三互四五為坎有豕象又為水有塗象三以隂<lb/>
　居二陽之上又坎為𨼆伏有載鬼一車象三見四有<lb/>
　牛掣象上見三為豕之負塗且疑其汚我矣三見二<lb/>
　有輿曵象上見三則為載鬼一車且疑其祟我矣弓<lb/>
　矢本取象于睽又坎為弓又為狐疑先張之弧疑之<lb/>
<pb n="52a"/>
　也後脱之弧疑漸去矣上變震為歸妹有婚媾象匪<lb/>
　寇婚媾知三非冦而實親也坎又為雨隂陽和則雨<lb/>
　遇雨則吉遇六三也言疑盡釋睽終復合也<lb/>
象曰遇雨之吉羣疑亡也<lb/>
　羣疑指上所見全卦當睽之時是以不可大有所為<lb/>
　而睽有終合之理故小事猶可𫉬吉六爻皆始睽終<lb/>
　合二五三上以正應而終合初四非應以同徳而亦終<lb/>
　合天下事未有終于乖違者所以貴有濟睽之功也<lb/>
<pb n="52b"/>
䷦<lb/>
　蹇卦下艮上坎險在前而止不能進也故為蹇蹇卦<lb/>
　次睽按序卦睽者乖也乖必有難故受之以蹇蹇者<lb/>
　難也睽乖之時必有蹇難蹇所以次睽也全彖取後<lb/>
　天八卦艮坎在東北方離坤在西南方艮坎為蹇則<lb/>
　對方為出蹇矣又九五以剛健中正之君在上而六<lb/>
　二以柔順中正之臣在下又有利見大人之象此全<lb/>
　彖之大㫖也六爻以五為濟蹇之君二為同患之臣<lb/>
<pb n="53a"/>
　餘四爻雖處蹇而无濟蹇之責唯三以剛實具濟蹇<lb/>
　之才獨以與五非近非應而反就二以同往故言喜<lb/>
　四以比三故言連上以應三故言來碩盖蹇中非有<lb/>
　陽剛之才不能濟故五之所待者三之來也三反從<lb/>
　二以來則朋來矣獨初六才柔位卑故以來譽勉之<lb/>
　此六爻之大略也<lb/>
蹇利西南不利東北利見大人貞吉<lb/>
　蹇足不能進行之難也前有水之陷後有山之阻又<lb/>
<pb n="53b"/>
　為見險而止之義故曰蹇又睽卦盡反則為蹇睽取<lb/>
　目有所見重離在前也蹇取足不能進重坎在前也<lb/>
　利西南不利東北按本義謂西南平易東北險阻程<lb/>
　𫝊謂西南坤方坤地也體順而易東北艮方艮山也<lb/>
　體止而險今按卦象中无坤而言坤者其説有二以<lb/>
　後天八卦言之艮坎東北與西南離坤相對艮坎合<lb/>
　為蹇不利東北離坤合為普是為利西南矣蹇卦无<lb/>
　西南就東北對方言之猶坤卦言西南得朋而兼言<lb/>
<pb n="54a"/>
　東北䘮朋也又以卦之六爻言之蹇難之時非有陽<lb/>
　剛之才不可有為卦中唯五與三為陽五以陽剛為<lb/>
　濟蹇之君三非正應然反而就二連四應上以輔乎<lb/>
　五五三變為純坤則出東北之險阻入西南之平易<lb/>
　蹇乃濟矣故有利西南不利東北之象六二柔順中<lb/>
　正之臣三反就之遂與四上皆來互輔于五以共濟<lb/>
　蹇有利見大人之象六爻唯初不正故宜見險待時<lb/>
　二以上皆正可以濟蹇故曰貞吉占者得之則見險<lb/>
<pb n="54b"/>
　者貴于能止而不必終于止處險者貴于能進而又<lb/>
　不可失其正也<lb/>
彖曰蹇難也險在前也見險而能止知矣哉<lb/>
　以卦徳釋卦名義而贊之蹇固足不能進之義然知<lb/>
　其不能進而不輕進即知也山水為蒙水山為蹇知<lb/>
　者蒙之反<lb/>
蹇利西南徃得中也不利東北其道窮也利見大人徃<lb/>
有功也當位貞吉以正邦也蹇之時用大矣哉<lb/>
<pb n="55a"/>
　以卦綜言之蹇卦綜解解下卦之坎徃為蹇上卦之<lb/>
　坎九五得其中也後天震在東艮在東北解上卦之<lb/>
　震下為蹇下卦之艮正在蹇之方其道窮也以卦體<lb/>
　言之二五正應三反四連而上來碩皆可濟險往有<lb/>
　功也自二至上位皆得正初雖不當而隂柔在下亦<lb/>
　正也上下皆正則邦可正蹇可濟矣坎睽蹇皆非順<lb/>
　境夫子以為此時亦有可用者故極贊其大<lb/>
象曰山上有水蹇君子以反身修徳<lb/>
<pb n="55b"/>
　水之蹇也止而不流君子之蹇也反而自修反身即<lb/>
　思不出其位之義艮象也修徳即常德行之義坎象<lb/>
　也象𫝊言反身修徳五爻曰大蹇朋來盖得人心以<lb/>
　反諸身為本即孟子所謂其身正而天下歸之也<lb/>
初六徃蹇來譽<lb/>
　徃上進也來止而不進蹇行之難也故諸爻皆以徃<lb/>
　來為言他爻來字指下一爻而言初无可來以不進<lb/>
　為來六非濟蹇之才初非濟蹇之位往則犯難來則<lb/>
<pb n="56a"/>
　有見險能止之譽也<lb/>
象曰徃蹇來譽宜待也<lb/>
　來時而徃非終止也<lb/>
六二王臣蹇蹇匪躬之故<lb/>
　六二與五為正應輔五以濟蹇者有王臣之象他爻<lb/>
　外卦一坎而已二互三四又得坎體有蹇而又蹇之<lb/>
　象入難之深致身王事非為私也故曰匪躬之故他<lb/>
　爻皆喜來惡徃二五獨不然五乃濟蹇之君二之柔<lb/>
<pb n="56b"/>
　順中正濟蹇之臣也當蹇之任鞠躬盡力而已成敗<lb/>
　利鈍皆非所計故不言吉㐫也<lb/>
象曰王臣蹇蹇終无尤也<lb/>
　事雖不濟亦无可尤也二匪躬而不言濟蹇者隂柔<lb/>
　短于才故也君子取其義而恕其才故无尤<lb/>
九三徃蹇來反<lb/>
　三與五非正應非當蹇之任者故徃則蹇來下就二<lb/>
　也此爻變為水地比有親比于人之象二有蹇之任三<lb/>
<pb n="57a"/>
　有剛陽之才下就二以圖共濟則反而得所安矣<lb/>
象曰徃蹇來反内喜之也<lb/>
　内指二隂喜從陽三有濟蹇之才雖未當其任而匪<lb/>
　躬之臣有得人之喜矣<lb/>
六四徃蹇來連<lb/>
　六四已入險中而隂柔不足以濟徃則益蹇唯連于<lb/>
　九三則合力可以共濟矣<lb/>
象曰徃蹇來連當位實也<lb/>
<pb n="57b"/>
　隂虚陽實九三陽居陽位言所以連于三者以三之<lb/>
　實所居當位可以共濟蹇也<lb/>
九五大蹇朋來<lb/>
　五君位而在險中天下安危所係而有陽剛中正之<lb/>
　徳以居之故曰大蹇五變坤為衆朋來之象來者皆<lb/>
　就二以輔五也二與五為正應既有匪躬之志三于<lb/>
　二能來反復具濟蹇之才四比三而上承五恊力以<lb/>
　濟蹇占者有其徳則有是助矣<lb/>
<pb n="58a"/>
象曰大蹇朋來以中節也<lb/>
　居位得中可以節制聨屬之故能成正邦之功也<lb/>
上六徃蹇來碩吉利見大人<lb/>
　碩大也陽為大本義大全皆作就九五以成大功今<lb/>
　按六爻之義宜就三爻言之蓋當蹇之時非陽剛不<lb/>
　足以濟上以隂居蹇極徃則益蹇唯來就九三之陽<lb/>
　可成大功又蹇極將變為漸則進矣故許其吉利見<lb/>
　大人指九五言就九三陽剛之才利見九五之君以<lb/>
<pb n="58b"/>
　濟其蹇也<lb/>
象曰徃蹇來碩志在内也利見大人以從貴也<lb/>
　大全以在内指九五時解從之然于從貴之言似複<lb/>
　今以在内指内卦之九三言之上柔无濟蹇之才志<lb/>
　在得内卦陽剛之才以共濟而從九五之君也全彖<lb/>
　以卦象有利西南不利東北之占以卦體二五相應<lb/>
　有利見大人之占大抵當蹇之時欲其知止以善處<lb/>
　蹇之道又欲其陽剛以大濟蹇之功需衆爻以濟蹇<lb/>
<pb n="59a"/>
　者五故曰朋來在蹇而輔蹇者二也故曰匪躬君臣<lb/>
　當蹇之任者故不得言徃來餘四爻皆不任濟蹇之<lb/>
　責故皆喜來而惡徃然蹇之時惟陽剛與五同徳乃<lb/>
　能共濟三有濟蹇之才者反而就二則可以共濟矣<lb/>
　四以比三而來上以應三而來皆濟蹇之朋能輔五<lb/>
　者也惟初隂柔在下則惟有待時而徃耳然則蹇之<lb/>
　時在下者貴于知止而在上者貴于濟蹇庶幾得其<lb/>
　正乎<lb/>
<pb n="59b"/>
䷧<lb/>
　解卦下坎上震動于險外出乎險也故為患難解散<lb/>
　之象又震雷坎雨隂陽交感和暢解散故為解解卦<lb/>
　次蹇蹇者難也物不可以終難故受之以解難極必<lb/>
　解散所以次蹇也全彖以解散之後利于平易安靜<lb/>
　不宜久為煩擾然小人者亂之根也故六爻之義主<lb/>
　于去小人六三一隂為小人非據以致天下之兵者<lb/>
　諸爻皆欲去之二之𫉬狐𫉬三也四之解拇解三也<lb/>
<pb n="60a"/>
　上之射隼射三也五之有孚亦退三也唯初六才柔<lb/>
　位卑不任解難而在解時无咎而已此全彖六爻之<lb/>
　大指也<lb/>
解利西南无所徃其來復吉有攸徃夙吉<lb/>
　解難之散也在險能動出乎險之外故為解難既解<lb/>
　則宜于平易安靜不可久為煩擾其卦上震下坎後<lb/>
　天亦居東北之位與坤亦對蹇與解相綜蹇在險中<lb/>
　故言利西南兼言不利東北解已出險外則但言利<lb/>
<pb n="60b"/>
　西南而不利東北可不必言矣无所徃其來復者復<lb/>
　東北也難已解故復亦吉也有所徃徃西南也夙早<lb/>
　也若可徃西南又以早為吉也蹇上卦之坎來解為<lb/>
　下卦而二仍居中有來復吉之象蹇下卦艮綜解為<lb/>
　上卦之震反艮止為震動有所徃而夙之象震東方<lb/>
　日之初出故曰夙吉<lb/>
彖曰解險以動動而免乎險解<lb/>
　以卦徳釋卦名義也蹇遇險而止才之不足也解遇<lb/>
<pb n="61a"/>
　險而動才之有餘也屯動乎險中難之未平解動乎<lb/>
　險外則難之已散也<lb/>
解利西南徃得衆也其來復吉乃得中也有攸徃夙吉<lb/>
徃有功也<lb/>
　以卦綜釋卦辭坤為衆西南入于坤體故為得衆得<lb/>
　中有功本義大全皆謂指九二時解從之然六爻獨<lb/>
　重九二未得其解愚意謂指兩陽爻也无所徃則來<lb/>
　復取坎之得中有所徃則貴夙取震之能動蹇上卦<lb/>
<pb n="61b"/>
　之坎來解下卦仍在下卦之中來復得中所以吉也<lb/>
　蹇下卦之艮綜為解之震震動有為所以有功也聖<lb/>
　人于患難方平之際不欲人以多事自疲亦不欲人<lb/>
　以无事自怠故得中則不養禍亦不擾民矣有功則<lb/>
　惡不滋難永息矣<lb/>
天地解而雷雨作雷雨作而百果草木皆甲拆解之時<lb/>
大矣哉<lb/>
　雲雷為屯故雷雨作為解窮冬之時隂陽固結不通<lb/>
<pb n="62a"/>
　及隂陽交㤗則百果草木或甲或拆天地所以成化<lb/>
　功也此極言而贊其大也<lb/>
象曰雷雨作解君子以赦過宥罪<lb/>
　雷者天之威雨者天之澤威中有澤刑獄之有赦宥<lb/>
　也有過者赦而不問可也罪惡而赦之非義也矜其<lb/>
　无知宥而從輕而已此所以推廣天地之仁也雷雨<lb/>
　交作天地以之解萬物之屯赦過宥罪君子以之解<lb/>
　萬民之難故襍卦曰解緩也<lb/>
<pb n="62b"/>
初六无咎<lb/>
　震陽動于險上初與為應卦之所藉以解散者何咎<lb/>
　之有又方解之初宜安靜而休息之故爻辭簡以示意<lb/>
象曰剛柔之際義无咎也<lb/>
　初柔四剛際遇也難之方解不宜過剛過柔以剛柔<lb/>
　相際為得宜也<lb/>
九二田𫉬三狐得黄矢貞吉<lb/>
　狐者邪媚之獸本義謂卦凡四隂除六五君位餘三<lb/>
<pb n="63a"/>
　隂狐之象也今按三隂爻上得正而初在下有應爻<lb/>
　辭皆不深貶唯三不中不正又无正應又居下卦之<lb/>
　上猶小人以邪媚居高位者當解之時小人而在高<lb/>
　位在所必去唯二以陽剛能去之又坎為狐六三居<lb/>
　三之位故有田𫉬三狐之象黄中色矢直物九二居<lb/>
　中有剛直之徳有得黄矢之象九居二若非正而中<lb/>
　自无不正矣故曰貞吉此大臣得君能去邪佞以行<lb/>
　其中直之道者也<lb/>
<pb n="63b"/>
象曰九二貞吉得中道也<lb/>
　居中自能守正也<lb/>
六三負且乗致冦至貞吝<lb/>
　以六居三在下卦之上坎為輿有負荷之小人而乘<lb/>
　車之象二視三為狐上視三為隼四視三為拇羣起<lb/>
　而攻有致冦至之象六三非貞而言貞者高位乃君<lb/>
　所與亦貞也雖以正得之亦可羞也唯避而去之可<lb/>
　也卦以解名解難莫要于解小人故諸爻皆欲解三<lb/>
<pb n="64a"/>
　而三亦唯有自解而去則冦亦解矣<lb/>
象曰負且乗亦可醜也自我致戎又誰咎也<lb/>
　負无可醜負且乗則可醜戎由自致不言㐫而㐫可<lb/>
　知<lb/>
九四解而拇朋至斯孚<lb/>
　按本義以拇為初朋為二按王註以拇為三朋為初<lb/>
　皆未當今以朋指二拇指三葢震為足三在足下有<lb/>
　拇象二與四同陽剛之徳四居大臣之位宜與二同<lb/>
<pb n="64b"/>
　心以解難者三以小人間之解去三之拇則二得以<lb/>
　上比于四同𩔖之朋可相信矣此大臣之去邪黨以<lb/>
　親善𩔖者也<lb/>
象曰解而拇位未當也<lb/>
　以九居四而與三比故曰未當設若居三居初則得<lb/>
　正而與二比居五則得當而與二同徳矣觀象𫝊益<lb/>
　見解拇宜指三<lb/>
六五君子維有解吉有孚于小人<lb/>
<pb n="65a"/>
　按本義卦凡四隂而六五當君位與三隂同𩔖者必<lb/>
　解而去之則吉也孚騐也君子有解以小人之退為<lb/>
　騐也按王註居尊履中而應乎剛可以有解而𫉬吉<lb/>
　矣以君子之道解難釋險小人雖闇猶知服之而无<lb/>
　怨矣今時解皆從本義謂人君以去小人為騐也然<lb/>
　詳王註語意釋有孚尤明順六五當君位而得中亦<lb/>
　得稱君子然五隂柔非能解者以應陽剛之二能𫉬<lb/>
　三狐比陽剛之四能解其拇是能逐惡之賢臣而五<lb/>
<pb n="65b"/>
　能信任之故曰有解也五維能任二四以解難凡卦<lb/>
　中諸隂皆信服而退聽此賢君能用賢臣以除患使<lb/>
　小人畏服者也<lb/>
象曰君子有解小人退也<lb/>
　從本義作退去之退從註疏作退聽之退可兼<lb/>
上六公用射隼于高墉之上𫉬之无不利<lb/>
　上六居卦之最上又震體故有公象三居下卦之上<lb/>
　互二四為離為飛鳥有隼在高墉之象上與三非應<lb/>
<pb n="66a"/>
　則敵也有射隼于高墉之上之象九二剛中視三柔<lb/>
　而不中象狐之邪媚上柔正視三居剛不正又象隼<lb/>
　之鷙害繫辭以三為小人以上為藏器待時之君子<lb/>
　六爻唯上獨正故也易于震動多有戒辭今曰无不<lb/>
　利葢自坎來經歴多難所謂待時而動者動必不妄<lb/>
　也<lb/>
象曰公用射隼以解悖也<lb/>
　三竊位而不應悖逆者也故解之宜速也此卦彖𫝊<lb/>
<pb n="66b"/>
　及二爻四爻五爻上爻所見皆與本義不同非敢求<lb/>
　異姑存疑義耳<lb/>
䷨<lb/>
　損卦下兌上艮取損下益上之義其説有四山體高<lb/>
　澤體深下深而上益高一也澤在山下其氣上通潤<lb/>
　及草木二也下為兌説三爻皆上應説以奉上三也<lb/>
　損下乾剛而益柔益上坤柔而成剛四也損上益下<lb/>
　謂之益損下益上謂之損譬損牆上之土以培基則<lb/>
<pb n="67a"/>
　安益也取牆基之土以増其高必危損矣散君惠以<lb/>
　結民心益也剥民以奉其上損矣故卦名損損次解<lb/>
　按序卦解者緩也緩必有所失故受之以損縱緩必<lb/>
　失失則有損損所以次解也全彖以損所當損則得<lb/>
　而要之于時六爻則下三爻皆知損者上三爻皆損<lb/>
　中受益者葢損者聖人不得已而用之唯合于時則<lb/>
　得若不宜損而損則所損又不待言矣此全卦之大<lb/>
　㫖也<lb/>
<pb n="67b"/>
損有孚元吉无咎可貞利有攸徃<lb/>
　損為减省之義以人事言之損下益上損内益外剝<lb/>
　民奉君皆是也損非人情所欲故必損所當損使人<lb/>
　皆有孚信之心則有樂從之吉无貪鄙之咎可垂諸<lb/>
　萬世而貞可通行天下而利有攸徃也占辭繁而不<lb/>
　殺葢以損之事本未能大善而吉未必可固守未必<lb/>
　可有徃唯損所當損而至于有孚則兼得之故損不<lb/>
　可不慎也<lb/>
<pb n="68a"/>
曷之用二簋可用享<lb/>
　曷何也問答之辭言當損之時何所用乎雖以二簋<lb/>
　之薄可用以享而无害于禮矣<lb/>
彖曰損損下益上其道上行<lb/>
　以卦體釋卦名義損益二卦皆損有餘以補不足也<lb/>
　損乾之九四曰損上損乾之九三曰損下葢陽實隂<lb/>
　虚損下體本乾皆實在所當損上體本坤皆虚在所<lb/>
　當益此所以損下益上而合于道之當然也<lb/>
<pb n="68b"/>
損而有孚元吉可貞利有攸徃曷之用二簋可用享二<lb/>
簋應有時損剛益柔有時損益盈虚與時偕行<lb/>
　當其可之謂時二簋之用時當損故也以卦爻推之<lb/>
　凡損剛益柔皆有時非剛皆所宜損也以天下之理<lb/>
　推之凡損其盈益其虚益極復盈而損損極復虚而<lb/>
　益皆隨時以行雖聖人不能違乎時也<lb/>
象曰山下有澤損君子以懲忿窒欲<lb/>
　忿易𤼵難制故曰懲懲者懲于今而戒于後也欲之<lb/>
<pb n="69a"/>
　起甚微故曰窒窒者遏絶之使不行思禮義以勝之<lb/>
　也君子觀山之象以懲忿葢忿之來氣湧如山況多<lb/>
　忿如少男乎故懲忿當如摧山觀澤之象以窒欲葢<lb/>
　欲之溺浸淫如澤況多欲如少女乎故窒欲當如防<lb/>
　澤忿之不懲必至于遷怒欲之不窒必至于貳過君<lb/>
　子修身所當損者莫切于此<lb/>
初九已事遄徃无咎酌損之<lb/>
　初九當損下益上之時而以剛居剛處于有餘上應<lb/>
<pb n="69b"/>
　六四故宜輟其所為之事速徃以益四則為无咎然<lb/>
　當損之初又不宜自損之過故當酌其淺深之時宜<lb/>
　庶不自傷其本量也<lb/>
象曰已事遄徃尚合志也<lb/>
　尚上通上與四合宜速徃也<lb/>
九二利貞征㐫弗損益之<lb/>
　二剛中无有不正然不能自守而妄進則不正矣故<lb/>
　戒以征㐫也弗損益之葢損己益人者益止于所損<lb/>
<pb n="70a"/>
　以弗損為益其益已无方初曰酌損二則弗損者初<lb/>
　以剛居剛𫝑處有餘在所宜損二以剛居柔已得其<lb/>
　中又為説體若過損以益上是屈己以取媚非貞者<lb/>
　矣故弗損者不變其所守也然以陽剛與六五相應<lb/>
　剛柔相濟五已受其益是弗損而有以益之也<lb/>
象曰九二利貞中以為志也<lb/>
　居二處説疑于非正中以為志不以損為益則正矣<lb/>
六三三人行則損一人一人行則得其友<lb/>
<pb n="70b"/>
　此爻獨言損之義天地間隂陽對待唯兩而已三則<lb/>
　餘其一而當損葢兩相與則專三則雜而亂下卦本<lb/>
　乾損上爻以益坤三人行而損一人也一陽上而一<lb/>
　隂下一人行而得其友也上與三以剛柔相易而謂<lb/>
　之損者但言其减一耳夫子繫辭以男女媾精言之<lb/>
　即指三上二爻程𫝊又謂初二二陽四五二隂同德<lb/>
　相比三與上應皆兩相與則又因夫子之言而推之<lb/>
　六爻以廣得友之義也<lb/>
<pb n="71a"/>
象曰一人行三則疑也<lb/>
　一人行而得一人為友三則疑其所與理當損去其<lb/>
　餘也然細繹此爻取象不過謂有餘在所當損損而<lb/>
　得當則為得友耳夫子繫辭以男女言之葢隂陽對<lb/>
　待不容或過猶男女有偶不容或叅故道有所宜損<lb/>
　者耳非謂取友者有取于二而不容有三也若以辭<lb/>
　害意則不可通矣<lb/>
六四損其疾使遄有喜无咎<lb/>
<pb n="71b"/>
　四變互坎為心病疾之象卦取損下益上四在上卦<lb/>
　宜不言損矣然居損之時在上之下與剛相應是能<lb/>
　自損其隂柔之疾以受陽剛之益者也惟速則善而<lb/>
　无咎矣四與初皆言遄葢初方舎其事而速于益四<lb/>
　四亦必急去其疾以受初之益若彼方汲汲此乃悠<lb/>
　悠非受益者矣初曰遄徃四曰使遄初之遄四有以<lb/>
　使之也此能變化氣質以受益者也占者能如是則<lb/>
　无咎矣<lb/>
<pb n="72a"/>
象曰損其疾亦可喜也<lb/>
　疾本无可喜能因人而損之亦可喜也<lb/>
六五或益之十朋之龜弗克違元吉<lb/>
　自二至上中虚其體似離而大有十朋之龜之象按<lb/>
　食貨志兩貝為朋元龜長尺二寸大貝十朋朋直二<lb/>
　百一十六十朋直二千一百六十大寶也二應于五<lb/>
　而二既守正以弗損為益五虚中居尊以受天下之<lb/>
　益若不知其益之所自來者故曰或益之而有其徳<lb/>
<pb n="72b"/>
　則其實亦有不得辭者故曰弗克違元吉<lb/>
象曰六五元吉自上祐也<lb/>
　徳能動天天祐之也<lb/>
上九弗損益之无咎貞吉利有攸徃得臣无家<lb/>
　按本義謂上九受益之極欲自損以益人然惠而不<lb/>
　費不待損己然後可以益人也惠而不費則惠廣矣<lb/>
　故又曰得臣无家今時解皆從之然上雖損卦之終<lb/>
　不得遽言損上益下之事且上正受下之益者又不<lb/>
<pb n="73a"/>
　得反言益人按王註處損之終上无所奉損終反益<lb/>
　剛徳不損處損之極尚夫剛徳為物所歸故曰得臣<lb/>
　天下為一故无家也此解雖不言益下而于受益之<lb/>
　義亦未明愚意此弗損益之與二爻不同二爻言不<lb/>
　損己以益人此則不損人以自益也葢上爻乃損下<lb/>
　卦之陽益此爻之隂而成上九今既稱九則无可益<lb/>
　下應六三三亦不容復損矣葢在全卦為損之極在<lb/>
　此爻為受益之極故以不損于三為益也損下之極<lb/>
<pb n="73b"/>
　不復過損于義无咎然以九居上疑于不正故戒以<lb/>
　唯貞則吉葢取民有制非若蠲租市惠之為如是則<lb/>
　利有所徃矣上以三為臣三與上應有得臣之象然<lb/>
　不過求于三非以三為私有者有得臣无家之象若<lb/>
　陳氏之以家量貸民以固人心則意在得臣實以為<lb/>
　其家矣得臣而非以為家亦受益之中而自寓貶損<lb/>
　之意者如此則于損卦之義較合姑以此備闕疑<lb/>
象曰弗損益之大得志也<lb/>
<pb n="74a"/>
　不損于下為衆所歸其益乃大得其志矣全彖當損<lb/>
　之時必信服于人心乃得其當故下三爻主損皆知<lb/>
　損者初以爻位俱剛而可損然在初則宜酌二爻剛<lb/>
　位柔則不必損下以益上矣三正當損者也上三爻<lb/>
　皆受益者四自損以受人之益者也五不求益而下<lb/>
　樂損以益之者也上已受益而不欲過損于下矣損<lb/>
　非美事而得其道則皆吉此彖辭所以詳言之也<lb/>
　<lb/>
<pb n="74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易淺述卷四<lb/>
</p>
<p>
</p>
  </div>
</body>
</text>
</TEI>
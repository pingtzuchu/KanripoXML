<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易淺述</head>
    <p>
<pb n="1a"/>
欽定四庫全書　　　　　經部一<lb/>
　周易淺述　　　　　　　易𩔖<lb/>
　　提要<lb/>
　　　　<hi>臣</hi>等謹案周易淺述八卷<lb/>
　　　國朝陳夢雷撰夢雷字省齋閩縣人康熈庚戌<lb/>
　　　　進士官翰林院編修縁事謫戍後䝉<lb/>
　　恩召還校正銅板復縁事謫戍卒於戍所是編成<lb/>
　　　　於康熈甲戌乃其初赴尚陽堡時所作大㫖<lb/>
<pb n="1b"/>
　　　　以朱子本義為主而㕘以王弼注孔頴達疏<lb/>
　　　　蘇軾𫝊胡廣大全來知徳注諸家所未及及<lb/>
　　　　所見與本義互異者則别抒已意以明之葢<lb/>
　　　　行箧乏書故所據止此其凡例稱解易數千<lb/>
　　　　家未能廣覽道共實也然共説謂易之義藴<lb/>
　　　　不出理數象占顧數不可顯理不可窮故但<lb/>
　　　　寄之於象知象則理數在其中而占亦可即<lb/>
　　　　象而玩故所解以明象為主持論多切於人<lb/>
<pb n="2a"/>
　　　　事無一切言心言天支離幻冥之習其詮理<lb/>
　　　　雖多尊朱子而不取其卦變之説取象雖兼<lb/>
　　　　採来氏而不取其錯綜之論亦頗能掃除轇<lb/>
　　　　轕惟卷末所附三十圖乃其友楊道聲所作<lb/>
　　　　穿鑿煩碎實與夢雷書不相比附以原本所<lb/>
　　　　載且説易原有此一家姑仍其舊存之置諸<lb/>
　　　　不論不議可矣乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="2b"/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
周易淺述凡例<lb/>
一易之為書義藴雖多大扺理數象占四者盡之有是<lb/>
　理乃有是數有是數即有是理六經皆言理獨易兼<lb/>
　言數顧數不可顯理不可窮故但寄之于象夫子謂<lb/>
　立象以盡意而全彖六爻之𫝊皆稱象曰則理數之<lb/>
　備于象可知故今所註釋多即其取象之由釋之盖<lb/>
　知象則理數在其中且可隨𩔖旁通不拘于一隅之見<lb/>
　不獨先儒精義有可融洽即時解所稱君臣政教亦<lb/>
<pb n="3b"/>
　不妨借為設象之觀矣<lb/>
一有象即有占本義分龍馬日月之辭為象吉㐫悔吝之<lb/>
　辭為占然占即在象中盖龍馬日月之辭象也即占也<lb/>
　吉㐫悔吝之辭占也亦卦爻中有此象也繫辭𫝊謂居<lb/>
　則觀其象而玩其辭動則觀其變而玩其占然必平日<lb/>
　審于象既筮乃明于占盖觀象貴能變通臨筮乃以<lb/>
　我所問之事合之所占自能分其義𩔖以定可否矣<lb/>
一是書雖參註䟽大全及蘓氏來氏之解而要以本義<lb/>
<pb n="4a"/>
　為主亦有本義所云大全中朱子又存疑義者則本<lb/>
　義尚有朱子未定之解自宜叅之他家以求其歸也<lb/>
　間有注疏大全所無妄附臆見者必明言與本義異<lb/>
　同之故非敢立異正以心有未安又不敢以己見托<lb/>
　之先儒故明言附一知半解以待高明指摘耳<lb/>
一解易數千餘家未能廣覽來氏獨于取象最詳然一<lb/>
　卦之中内卦外卦二互卦六爻變卦變卦中互卦取<lb/>
　象已博若再以錯綜卦取象亦太泛矣愚意謂互變<lb/>
<pb n="4b"/>
　猶未卦也錯綜則已屬意求之如震為龍乾亦言龍<lb/>
　正不必過拘也<lb/>
一易之有圖原列于經首盖卦畫在未有經之先也今<lb/>
　所附楊子道聲圖説則有先後天配合及方圓卦分<lb/>
　合之圖多後人之論矣不知圖者固不得經之原然<lb/>
　不讀全經亦未能究圖之藴故附圖説于後使人先<lb/>
　從誦讀求其文義然後探其本原也<lb/>
一是書義藴本之先儒圖説本之楊子間皆附以臆見<lb/>
<pb n="5a"/>
　獨于卦變有疑凡彖𫝊言卦變者程𫝊本義多異同<lb/>
　朱子亦多存疑義三覆再三究未得其不易之觧今<lb/>
　凡彖𫝊言卦變者俱照來氏綜卦言之于理甚順故<lb/>
　闕卦變之圖以待異日<lb/>
一易之為書雖理數象占所包者廣大旨無非扶陽而<lb/>
　抑陰隨時而守正教人遷善改過憂勤惕厲以終其<lb/>
　身學易者茍不悟此則詮理雖精探數雖微觀象雖<lb/>
　審决占雖神總于身心無當故所觧多于前後總論<lb/>
<pb n="5b"/>
　一卦大意及逐爻象𫝊之下發明聖人言外示人大<lb/>
　意雖未敢謂神明黙成之道盡是然借一二言自儆<lb/>
　身心庶克道聽塗説之咎云<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易淺述卷三</head> <lb/>
    <p>
<pb n="1a"/>
欽定四庫全書<lb/>
　周易淺述卷三<lb/>
　　　　　　　　　　翰林院編修陳夢雷撰<lb/>
䷒<lb/>
　臨卦兌下坤上澤上有地岸臨于水相臨最切又有<lb/>
　進而侵凌之義二陽侵長以逼于隂故曰臨也臨卦<lb/>
　次蠱按序卦有事而後可大故受之以臨臨者大也<lb/>
　可大之業由事而生二陽方長隂小陽大陽氣將盛<lb/>
<pb n="1b"/>
　是謂可大臨所以次蠱也全彖以陽長為亨而以隂<lb/>
　生為戒亦扶陽抑隂之意六爻以二陽徧臨四隂二<lb/>
　當任而𥘉不當任故以二為臨主上四隂皆受陽之<lb/>
　臨者三不中正廹陽而應非正之上故无利四五皆<lb/>
　應陽上附五而厚于二故皆吉也而三曰甘臨四至<lb/>
　臨五知臨上敦臨又有上臨下柔凌剛之義雜卦云<lb/>
　臨觀之義或與或求言彼此相與為臨也<lb/>
臨元亨利貞至于八月有凶<lb/>
<pb n="2a"/>
　臨本義謂進而凌逼于物言凡逼近者皆為臨不專<lb/>
　居上臨下之意也二陽侵長以逼于隂故為臨而卦<lb/>
　中上下彼此又互有相臨之象于一歲中為十二月<lb/>
　之卦也下說上順九二剛中上應六五故占者大亨<lb/>
　而利于正也又按元亨利貞者乾道之變化陽長之<lb/>
　卦獨臨與乾同者易道貴中二陽方主于中乾之體<lb/>
　用全備于此故四徳咸歸之也八月有㐫戒辭何氏<lb/>
　以建子至建未為八月禇氏以建寅至建酉為八月<lb/>
<pb n="2b"/>
　孔氏㨿王註小人道長君子道消以建申為八月按<lb/>
　大全不言建申隆山李氏主建酉為觀卦謂當自臨<lb/>
　數不當自復數也本義主建未為遯卦謂文王作卦<lb/>
　時只就周正紀之也今按文王作卦在紂之時未用<lb/>
　周正正朔之説可不必拘以隂陽消長之數論之當<lb/>
　自復數至遯為是盖否卦隂陽各半觀卦四隂勝陽<lb/>
　其㐫不待言矣今曰有㐫者亦將盛之辭也于二陽<lb/>
　方盛之時即為二隂方盛之慮聖人防㣲杜漸之意<lb/>
<pb n="3a"/>
　也不然則凡陽盛之卦八月皆有隂盛之時何獨于<lb/>
　臨言有㐫哉又按復言亨而此言元亨復不言利貞<lb/>
　而此言利貞盖復初陽未盛至臨則大矣復陽之萌<lb/>
　无有不善臨則陽盛易于肆矣此聖人所以于臨獨<lb/>
　有戒辭也<lb/>
彖曰臨剛浸而長<lb/>
　此以卦體釋卦名也爻辭上下皆有相臨之意此獨<lb/>
　取以陽臨隂浸長内兼二意有漸長不驟之意又有<lb/>
<pb n="3b"/>
　方來未艾之意<lb/>
說而順剛中而應<lb/>
　内卦說則陽之進也不逼内不激于意氣矣外卦順<lb/>
　則隂之從也不逆外皆中于機宜矣此以卦徳言卦<lb/>
　之善也九二剛中在我有强毅之才應五柔中在上<lb/>
　有知人之主此以卦體言卦之善也<lb/>
大亨以正天之道也<lb/>
　剛長而說順大亨也剛中應柔中以正也剛長之時<lb/>
<pb n="4a"/>
　其善如此以之臨人臨事臨天下莫不大亨而必以<lb/>
　正者天道宜然也天道扶陽而抑隂黜邪而崇正者<lb/>
　也<lb/>
至于八月有凶消不久也<lb/>
　言二陽方盛之時然至八月為遯則陽之消亦不久<lb/>
　矣此雖天運之自然而君子所當戒也<lb/>
象曰澤上有地臨君子以教思无窮容保民无疆<lb/>
　不曰地下有澤而曰澤上有地主澤之二陽而言也<lb/>
<pb n="4b"/>
　地臨于澤上臨下也二者皆臨下之事教思无窮澤<lb/>
　潤地之象也容保民无疆地容澤之象也不徒曰教<lb/>
　而曰教思其意念如澤之深不徒曰保而曰容保其<lb/>
　度量如地之廣<lb/>
𥘉九咸臨貞吉<lb/>
　按玉註及程傳皆以咸作感之義本義以咸臨作徧<lb/>
　臨謂以二陽徧臨四隂也從王註程傳為順而徧臨<lb/>
　意可兼盖咸者无心之感二陽在上无為而天下化<lb/>
<pb n="5a"/>
　所以為觀二陽在下无心而天下應所以為咸𥘉以<lb/>
　正二以中我中正而天下自應故皆曰咸𥘉二两爻<lb/>
　與四五正應皆有咸臨之象𥘉以剛居初為得正有<lb/>
　貞吉之象四大臣之位無所感而臨則不𫉬乎上然<lb/>
　自處不正所應非正亦枉道狥人者矣唯剛而得正<lb/>
　所應又正故曰咸臨貞吉也<lb/>
象曰咸臨貞吉志行正也<lb/>
　自處以正所應又正則得以行其正道矣時觧以此<lb/>
<pb n="5b"/>
　爻作君子臨小人以正隂雖小人然爻中未有此象<lb/>
九二咸臨吉无不利<lb/>
　二應于五上有中正之君既見信任得行其志故有<lb/>
　吉无不利之象此爻為臨之主盖陽在𥘉猶㣲至此<lb/>
　乃盛𥘉之咸臨謂與二恊力以為臨也二之咸臨謂<lb/>
　率𥘉同徃以為臨也<lb/>
象曰咸臨吉无不利未順命也<lb/>
　九二以剛居柔非苟且以取悦于上者有未順命之<lb/>
<pb n="6a"/>
　象五順體而二説之疑以苟從取悅矣然剛而得中<lb/>
　以此為五所信任非苟將順君命以取容者也本義<lb/>
　于此爻傳云未詳今從此觧得聖人教人以道事君<lb/>
　之意然爻中亦實有此象也<lb/>
六三甘臨无攸利既憂之无咎<lb/>
　卦以隂陽相臨為臨三隂柔說體逼近二陽而與上<lb/>
　非正應坤土味甘變兌為口舌无實心相接但以甘<lb/>
　說臨人之象不中不正下乗二陽上无正應有无攸<lb/>
<pb n="6b"/>
　利之象二陽上逼互卦得震有憂懼之象一變為乾<lb/>
　為泰有无咎之象盖在上以甘說臨人固无所利然<lb/>
　知憂懼自改則咎可无若小人在上知君子非可以<lb/>
　甘言要結能改過以合乎剛正則咎自可无矣<lb/>
象曰甘臨位不當也既憂之咎不長也<lb/>
　位不當不中正也始雖有咎而後可无其咎不長也<lb/>
六四至臨无咎<lb/>
　以隂居隂處得其位與三之不當者異下應𥘉九應<lb/>
<pb n="7a"/>
　得其正與三之乗陽者異又坤兌之交地澤相比相<lb/>
　臨之切至者也至非至極之謂言誠意以相與也故<lb/>
　无咎<lb/>
象曰至臨无咎位當也<lb/>
　言位之當而正應之意其中矣<lb/>
六五知臨大君之宜吉<lb/>
　五變坎為通知之象以柔居中下應九二不自用而<lb/>
　用人知之事也自用其知者其知小不自用而用人<lb/>
<pb n="7b"/>
　者其知大以此臨下乃大君之所宜吉之道也<lb/>
象曰大君之宜行中之謂也<lb/>
　中者天理之當然非出于矯餙也<lb/>
上六敦臨吉无咎<lb/>
　上六居地之上畫爻本坤土又變艮土有積累至于<lb/>
　極厚之象舊說以上最逺于陽不敢以柔臨剛厚之<lb/>
　至也以厚接物未有不安者故厚敦于臨乃吉而无<lb/>
　咎之道也然按象傳志在内則非不敢臨之意按蘇<lb/>
<pb n="8a"/>
　傳六五既已應九二矣上六又從而附益之謂之敦<lb/>
　臨復之六四已應𥘉九矣六五又從而附益之謂之<lb/>
　敦復此說觧敦字為切言附五以加厚于二也<lb/>
象曰敦臨之吉志在内也<lb/>
　上六與九二非正應而志在于九二之陽附五以相<lb/>
　臨厚之至也上以志在陽為吉三以志在上而无利<lb/>
　可知矣卦義以陽臨隂而六爻自三以上隂亦臨陽<lb/>
　陽氣方升陽臨隂在所宜故皆吉隂上陽下雖有以<lb/>
<pb n="8b"/>
　上臨下之𫝑而嫌其逼于陽故獨于三爻无利上<lb/>
　以逺于陽而志在陽反得吉至四之无咎五之吉則<lb/>
　又皆應于陽者陽氣方盛勢正上進吉多㐫少聖人<lb/>
　言外扶陽抑隂之意又可見矣<lb/>
䷓<lb/>
　觀卦下坤上巽風行地上徧觸乎物有自上觀下之<lb/>
　義則為去聲之觀二陽在上四隂所仰有自下觀上<lb/>
　之義則為平聲之觀全彖取以上示下之義故卦名<lb/>
<pb n="9a"/>
　取去聲之觀也觀卦次臨按序卦物大然後可觀故<lb/>
　受之以觀觀所以次臨也彖取上觀下之義在上者<lb/>
　致其潔清不輕自用民自信而仰之此全彖之大㫖<lb/>
　也六爻以四隂自下仰觀二陽然上不得位故以五<lb/>
　為觀之主而下四隂則近者吉而逺者㐫四觀光而<lb/>
　三進退二利女而𥘉則吝矣盖臨卦二陽在下進而<lb/>
　凌隂故隂欲逺陽觀卦二陽在上隂自下仰故隂欲<lb/>
　近陽此又扶陽抑隂之㣲意也<lb/>
<pb n="9b"/>
觀盥而不薦有孚顒若<lb/>
　觀者以中正示人為人所仰也盥者將祭而潔手薦<lb/>
　奉酒食以祭也顒若尊敬之貎盥者无不薦盥時誠<lb/>
　意精專薦亦未至于懈今云盥而不薦者風行地上萬<lb/>
　物肅清然无形可見有盥而不薦之象然氣之所至<lb/>
　自然鼓動萬物有孚而顒若之象聖人潔清自治恭<lb/>
　己无為不待政教號令之行而羣下信而仰之莫不<lb/>
　整肅猶祭者方盥手於洗誠意精專不待牲牢酒食<lb/>
<pb n="10a"/>
　之陳而精誠使人皆肅然生敬也又按大壮則取四<lb/>
　陽之盛觀則不言四隂之盛反取二陽在上為四隂<lb/>
　所仰則又聖人扶陽抑隂之意也<lb/>
彖曰大觀在上順而巽中正以觀天下<lb/>
　陽為大故曰大觀在上以位言順巽中正以徳言中<lb/>
　正指九五也有位无徳有徳无位皆不足以觀天下<lb/>
　順則心于理无所乖巽則事于理无所拂具順巽之<lb/>
　徳以我之中正觀天下之不中正者此節以卦體卦<lb/>
<pb n="10b"/>
　徳釋卦名義也<lb/>
觀盥而不薦有孚顒若下觀而化也<lb/>
　非有意于感人而觀者自化也此釋卦辭也<lb/>
觀天之神道而四時不忒聖人以神道設教而天下服<lb/>
矣<lb/>
　神者无形與聲而妙不可測天運自然四時不忒天<lb/>
　之所以為觀神道也聖人亦不俟號令政教之煩使<lb/>
　天下自服聖人之所以為觀以天之神道設教也不<lb/>
<pb n="11a"/>
　薦之孚聖人之神道也猶中庸之篤恭而天下平上<lb/>
　天之載无聲无臭也此因卦辭而極言之<lb/>
象曰風行地上觀先王以省方觀民設教<lb/>
　風行地上徧觸萬物有周觀之象先王體之省方以<lb/>
　觀民風而設教如國奢示儉國儉示禮之𩔖是也坤<lb/>
　為土有土有民省方觀民坤之象巽以申命設教巽<lb/>
　之象<lb/>
初六童觀小人无咎君子吝<lb/>
<pb n="11b"/>
　卦以觀示為義㨿九五為主也爻以觀瞻為義皆觀<lb/>
　乎九五也初六陽位而隂爻陽則男而隂則稚又居<lb/>
　卦之下如未有知識之童子不能逺見有童觀之象<lb/>
　小人无咎而君子則吝者盖下民日用而不知乃其<lb/>
　常也君子不著不察則可羞矣<lb/>
象曰初六童觀小人道也<lb/>
　小人之常也<lb/>
六二闚觀利女貞<lb/>
<pb n="12a"/>
　六二質柔位隂女子之象自内窺外雖與五為應而<lb/>
　為三四所隔三四五互為艮有自門内闚視所見者<lb/>
　小不見其全之象此女子之正道也<lb/>
象曰闚觀女貞亦可醜也<lb/>
　在丈夫則可醜矣<lb/>
六三觀我生進退<lb/>
　諸爻皆觀乎五故三上不取相應之義我生我之所<lb/>
　行也六三隔四不能觀國居下之上可進可退故不<lb/>
<pb n="12b"/>
　觀九五而觀已之所行可否何如以為進退量已而<lb/>
　後入官者也他卦居中多吉三不中多㐫此獨以觀<lb/>
　之逺近取義故四最善而三次之<lb/>
象曰觀我生進退未失道也<lb/>
　進退合宜未失其常道也<lb/>
六四觀國之光利用賔于王<lb/>
　六四下互坤土有國象互五為艮近陽爻有光明象<lb/>
　五為君王象四承五最近而柔順得正賓于王之象<lb/>
<pb n="13a"/>
　其占利于朝覲仕進也<lb/>
象曰觀國之光尚賔也<lb/>
　士不苟進君以賓禮待臣有非常之遇矣故其志尚<lb/>
　樂于進用也<lb/>
九五觀我生君子无咎<lb/>
　九五陽剛中正以居尊位下四隂仰而觀之君子之<lb/>
　道也然必返而自觀我之所行果合于君子乃得无<lb/>
　咎盖觀本四隂侵陽之卦故有危詞茍我之所行不<lb/>
<pb n="13b"/>
　足以觀示四方反有咎矣<lb/>
象曰觀我生觀民也<lb/>
　人君有臨民之責而曰觀我生非置民而不問也王<lb/>
　者通天下為一身觀我所行之善否即可以知民之<lb/>
　善否矣觀我正所以觀民也本義又當觀民徳之善<lb/>
　否似作言外補意稍緩<lb/>
上九觀其生君子无咎<lb/>
　上九以陽剛居尊位之上亦為下所觀瞻若賓師之<lb/>
<pb n="14a"/>
　位也故亦當反觀已之所行求免于咎也曰其生者<lb/>
　上无位不當事任避九五不得稱我也<lb/>
象曰觀其生志未平也<lb/>
　自省其身未得自安故曰未平不敢以不居其位而<lb/>
　晏然不自省也觀為隂盛之卦而九五陽剛得位故<lb/>
　有可以觀示下民之象然髙位為衆所仰非可易居而<lb/>
　隂盛亦多戒懼故五僅无咎而上志未平也四隂觀<lb/>
　在上之陽位髙則所觀者大卑下則所觀者狭此四<lb/>
<pb n="14b"/>
　觀光三進退而初二則羞吝也<lb/>
䷔<lb/>
　噬嗑下震上離噬齧也嗑合也口中有物間之必齧<lb/>
　而後合卦上下两陽而中虚頥口之象九四一陽間<lb/>
　于其中必齧之而後合故為噬嗑噬嗑次觀按序卦<lb/>
　可觀而後有所合故受之以噬嗑嗑者合也既有可<lb/>
　觀然後有來合者噬嗑所以次觀也口有物間之必<lb/>
　噬而後合天下有强梗䜛邪間之亦必治之以法而<lb/>
<pb n="15a"/>
　後治成又火為明雷為震皆有當于治獄之道故全<lb/>
　卦皆以治獄之事言之六爻則初上无位為受刑之<lb/>
　人中四爻為用刑之官大抵以爻位之剛柔論噬之<lb/>
　難易要歸于能謹此全卦六爻之大略也<lb/>
噬嗑亨利用獄<lb/>
　上下两陽而中虚口之象天下之物中有所間則不<lb/>
　通齧之而合則通矣故有亨象此概論天下之事用<lb/>
　獄則噬嗑中之一事也天地生物有為造物之梗者<lb/>
<pb n="15b"/>
　必用雷電擊摶之聖人治天下有為民之梗者必用<lb/>
　刑獄懲治之上離電之明所以察獄也下震雷之威所<lb/>
　以决獄也六五以柔居中有威與明而得中者也故有<lb/>
　利用獄之象又相噬以求合教化之衰也故但利用獄<lb/>
彖曰頥中有物曰噬嗑<lb/>
　上下两陽頥象中一陽有物象此以卦體釋卦名義<lb/>
　所謂近取諸身者也<lb/>
噬嗑而亨剛柔分動而明雷電合而章柔得中而上行<lb/>
<pb n="16a"/>
雖不當位利用獄也<lb/>
　噬之而嗑乃得亨通以治道論㓂盗作梗以倫紀論<lb/>
　䜛邪作梗治而去之則合矣彖傳増而字所謂以卦<lb/>
　名釋卦辭也三隂三陽剛柔均分此以卦體釋卦辭<lb/>
　也下動而上明言未嗑以前以噬而致亨雷震電耀<lb/>
　相須並見曰合而章言既噬之後以嗑而致亨所謂<lb/>
　以卦徳二象釋卦辭也此以上皆釋噬嗑之亨也柔<lb/>
　得中句本義謂卦變自益卦六四上行于五而得其<lb/>
<pb n="16b"/>
　中然與得中上行不合今依卦綜賁之離二夲得中<lb/>
　今上行于五為是以柔居五為不當位然剛柔相濟<lb/>
　治獄所宜此以卦綜釋卦辭也此二語釋利用獄也<lb/>
象曰雷電噬嗑先王以明罰勅法<lb/>
　雷電當作電雷明者辨别精審之意象電之明所以<lb/>
　示民而使之知避也勅者整飭嚴整之意象雷之威<lb/>
　所以防民而使之知畏也罰者一時所用之法法者<lb/>
　平日所定之罰明罰勅法猶不知戒不得已乃有豊<lb/>
<pb n="17a"/>
　之折獄致刑<lb/>
初九屨校滅趾无咎<lb/>
　初上受刑之象中四爻用刑之象校足械也屨校者<lb/>
　校其足如納屨然趾所以行滅其趾遮沒其趾使不<lb/>
　得行受刑之小者也震為足初應四三四五互為坎<lb/>
　為桎梏初爻最下故有屨校之象震變坤不見其足<lb/>
　滅趾之象罪小而受薄刑小懲可以大誡故无咎也<lb/>
象曰屨校滅趾不行也<lb/>
<pb n="17b"/>
　震主動變坤則静不敢妄動不進于惡矣<lb/>
六二噬膚滅鼻无咎<lb/>
　中四爻言用刑之人皆取食物為象膚豕腹下柔軟<lb/>
　无骨之肉噬而易嗑者滅鼻深入至沒其鼻也六二<lb/>
　隂柔中正聽斷得理噬之最易合者二三四互艮為<lb/>
　鼻二變則為離故有深沒其鼻之象盖以乘初之剛<lb/>
　以柔治剛深痛治之不至于有咎也此觧照程傳按<lb/>
　本義謂傷滅其鼻占者雖傷而終无咎然噬膚无傷<lb/>
<pb n="18a"/>
　鼻之理不如程傳之順<lb/>
象曰噬膚滅鼻乘剛也<lb/>
　噬膚至于滅鼻疑于深矣所以无咎者以乘剛故也<lb/>
　盖在下有强梗之人恐過柔以治之則廢故深嚴而<lb/>
　得宜乃得其中也<lb/>
六三噬腊肉遇毒小吝无咎<lb/>
　腊肉小獸全體骨而乾之者堅韌之物也六三柔中<lb/>
　有剛有腊肉象互坎有遇毒象六三隂柔不中正治<lb/>
<pb n="18b"/>
　久年疑獄而人不服者也故占小吝然時當噬嗑于<lb/>
　義亦无咎也<lb/>
象曰遇毒位不當也<lb/>
　以柔弱居剛强之位故也<lb/>
九四噬乾胏得金矢利艱貞吉<lb/>
　乾胏肉之帶骨者至堅而難噬者也金矢本義謂入<lb/>
　鈞金束矢而後聽之然周禮束矢鈞金所以禁民訟獄<lb/>
　使𤨏屑之事不敢妄興訟非聽訟之正道也不如程<lb/>
<pb n="19a"/>
　傳以金剛矢直為得治獄之宜九四離體離為乾乾<lb/>
　胏之象三四五互坎坎得乾之中爻有金象坎又為<lb/>
　矢得金矢之象九四以剛居柔居大臣之位所㫁之<lb/>
　獄又非若膚腊之易者必如金之剛則不撓如矢之<lb/>
　直則无私然剛直非易行恐瞻頋而不果矣故必艱<lb/>
　難正固則吉<lb/>
象曰利艱貞吉未光也<lb/>
　離有光明之象四離體而居下大臣之位不便威福<lb/>
<pb n="19b"/>
　自己治此大獄雖以剛直為主未免艱難戒懼故曰<lb/>
　未光<lb/>
六五噬乾肉得黄金貞厲无咎<lb/>
　乾肉難于膚而易于腊胏者也六五君位小事不至<lb/>
　于君故所噬非膚之易君威無所不加故不至如腊<lb/>
　胏之難黄金本義謂指鈞金盖周禮小事束矢大事<lb/>
　鈞金大臣大小兼聽唯鈞金則以聞之君者也今從<lb/>
　程傳作剛中之徳為優離中變乾為金黄金之象盖<lb/>
<pb n="20a"/>
　大臣貴其不撓尤貴于无私君則无可私矣唯恐其<lb/>
　優柔不㫁而已黄中色而金剛徳六五柔順居尊剛<lb/>
　柔相濟得其中矣然刑者聖人不得已而用之不可<lb/>
　无戒懼之心也故雖貞亦厲但于義則无咎也五位<lb/>
　與二同而五能噬乾肉二但能噬膚者二以柔居柔<lb/>
　而五以柔居剛五之才勝乎二也五之才與三同而<lb/>
　五得黄金三不免遇毒者三之柔不中五之柔得中<lb/>
　五之位勝乎三之位也六五之才之位勝二三而爻<lb/>
<pb n="20b"/>
　辭但言无咎不及九四之吉者五之柔不如四之剛<lb/>
　也盖九四以剛噬者有司執法之公六五以柔噬者<lb/>
　人君不忍之仁然治獄本有司之事而有司雖威照<lb/>
　並行必以剛直為主故論治獄之道必以九四為則<lb/>
　也<lb/>
象曰貞厲无咎得當也<lb/>
　得當謂處剛而得中也彖言不當位以位言也爻言<lb/>
　得當以事言也四爻言吉而傳曰未光五爻僅无咎<lb/>
<pb n="21a"/>
　而傳言得當者九四臣位必艱貞而後吉權難自主<lb/>
　所以未光五君位用刑人无不服而以艱貞危厲為<lb/>
　心盖欽恤之道當然故在五為得其當也<lb/>
上九何校滅耳凶<lb/>
　何負也本爻離為稿木三四五互坎為耳為桎梏坎<lb/>
　耳在下有何校而滅其耳之象居卦之極怙終不悛<lb/>
　罪之大者故㐫<lb/>
象曰何校滅耳聰不明也<lb/>
<pb n="21b"/>
　罪其聽之不聰怙終而䧟于大罪也九未變為離之<lb/>
　明今變不成離故不明也全卦以物由噬而得合莫<lb/>
　甚于用獄以懲奸故所論皆用獄之事初上无位為<lb/>
　受刑之人初過小而在下為治獄之始上惡極而怙<lb/>
　終為用刑之終中四爻皆治獄之人然卦才之剛柔<lb/>
　不同故所噬之難易亦異六二以柔居柔故噬膚最<lb/>
　易者也六五以柔居剛為得中者故噬乾肉然比膚<lb/>
　則難矣六三柔中有剛則噬腊肉比乾肉難矣九四<lb/>
<pb n="22a"/>
　剛中有柔則噬乾胏噬之最難者也難易雖有不同<lb/>
　而四艱貞三亦遇毒五貞厲而三亦滅鼻則治獄之<lb/>
　道期于敬謹一也<lb/>
䷕<lb/>
　賁卦下離上艮山下有火山者草木百物所聚火照<lb/>
　之其上百物皆被光彩有賁餙之象又卦綜剛柔交<lb/>
　錯卦徳文明以止皆有賁餙之義故為賁賁次噬嗑<lb/>
　按序卦嗑者合也物不可以苟合而已故受之以賁<lb/>
<pb n="22b"/>
　人物合聚必有次序行列威儀上下而文餙生焉賁<lb/>
　所以次噬嗑也賁雖尚文必以質為本凡事无本不<lb/>
　立无文不行故全彖以賁有可亨之道然本大而文<lb/>
　小故不過小利于所徃六爻初四以相應為賁而二<lb/>
　與三五與上則以相比為賁三爻在内者離體則以<lb/>
　文明為賁故賁趾賁須濡如皆有所設餙三爻在外<lb/>
　者艮體則又以篤實為賁故皤如丘園白賁皆取于<lb/>
　質素然内三爻雖以文明為賁二之賁須既出于自<lb/>
<pb n="23a"/>
　然初之舍車則取其髙隐三之濡如即戒其永貞于<lb/>
　賁餙之時皆以不賁為賁此又聖人返樸還淳之妙<lb/>
　用維持世道之深意此六爻之大略也<lb/>
賁亨小利有攸徃<lb/>
　賁餙也凡事无文不行有賁之文文以輔質此賁所<lb/>
　以亨然文勝又恐滅質内文明而艮止于外収歛其<lb/>
　文不欲盡𤼵故小利有攸徃盖凡事以本為大而文<lb/>
　則小也又按小利有攸徃固所利者小之意亦有唯<lb/>
<pb n="23b"/>
　小則利之意盖隂小陽大小利徃而大不宜徃矣故<lb/>
　以下六爻隂爻皆宜動而陽爻多有戒辭此又賁而<lb/>
　剥之漸也<lb/>
彖曰賁亨<lb/>
　亨字疑衍<lb/>
柔來而文剛故亨分剛上而文柔故小利有攸徃天文<lb/>
也<lb/>
　柔來二句以卦綜言盖噬嗑以初五兩爻為主爻此<lb/>
<pb n="24a"/>
　二上両爻為主爻噬嗑五柔來為賁二居初三両剛<lb/>
　之中所謂黄離元吉得中道者也文在其中是以謂<lb/>
　之賁亨噬嗑初上而為賁上居四五両爻之終所謂<lb/>
　敦艮之吉以厚終者也文成其終是以小利有攸徃<lb/>
　柔來不言分離反為離中偶不動也剛上言分者震<lb/>
　反為艮下畫移居上畫也天文也上有剛柔交錯四<lb/>
　字日月五星之運行不過剛柔一徃一來而已故曰<lb/>
　天文<lb/>
<pb n="24b"/>
文明以止人文也<lb/>
　此以卦徳言之君臣父子夫婦兄弟朋友之間燦然<lb/>
　有禮以相接文之明也截然有分以相守文之止也<lb/>
觀乎天文以察時變觀乎人文以化成天下<lb/>
　聖人觀日月之次昏旦之星以察四時寒署之變觀<lb/>
　于君臣父子之間有禮有分而導之以禮樂詩書列<lb/>
　之以采章服物化舊為新而風俗成于天下占此卦<lb/>
　者雖小利于所徃而賁之為用又大如此<lb/>
<pb n="25a"/>
象曰山下有火賁君子以明庻政无敢折獄<lb/>
　山下有火明不及逺明庶政事之小者離明在内之<lb/>
　象折獄事之大者艮止于外之象又山在上法有所<lb/>
　必守火居下明有所不矜君子體此于錢穀簿書之<lb/>
　小必精審之以成文明之治至折獄則无敢无敢非<lb/>
　不折也盖獄貴詳審得情若自恃明察深文縁餙沒<lb/>
　其情實是之謂敢敢則民命不可問矣<lb/>
初九賁其趾舍車而徒<lb/>
<pb n="25b"/>
　初在下為趾象二三四互為坎為車象初雖與四應<lb/>
　而在最下艮止于上故以剛徳明體自賁于下為舍<lb/>
　非道之車而安于徒歩之象盖君子以義為榮不以<lb/>
　徒行為辱故也初四相應四求初為貴德初求四則<lb/>
　為趨勢故以徒行為賁壮初剛居剛而健體故壮于<lb/>
　趾賁初剛居剛而明體故賁其趾車馬幣帛主于文<lb/>
　餙故賁六爻取象及之<lb/>
象曰舍車而徒義弗乗也<lb/>
<pb n="26a"/>
　君子之取舍决于義毎于在下之時𤼵足之初觀之<lb/>
　徒義而車非義故弗乗非惡富貴而逃之也<lb/>
六二賁其須<lb/>
　須鬚同在頥曰須在口曰髭在頰曰髯三在上有頥<lb/>
　體上在頥下須之象須亦人身之有文餙者故以須<lb/>
　言之二以隂柔居中正三以陽剛而得正皆无應與<lb/>
　然須附頥以成其文二爻相比以為賁者故二附三<lb/>
　而動有賁須之象盖須生而美非外餙者六二柔麗<lb/>
<pb n="26b"/>
　乎中正固有其美須之賁非待于外也然隂柔不能<lb/>
　自動必附麗于陽如須雖美必附于頥占者宜資人<lb/>
　共濟從上之陽剛而動則可有為也<lb/>
象曰賁其須與上興也<lb/>
　不能自興隨上而動也<lb/>
九三賁如濡如永貞吉<lb/>
　三互坎一陽居二隂之間得其賁而潤澤者也故有<lb/>
　濡如之象然坎體有濡象亦有䧟溺之象九三非不<lb/>
<pb n="27a"/>
　貞也能永其貞而不溺于所安則二隂于我有潤澤<lb/>
　之濡而我无䧟溺之悔矣故吉此爻與二以相比為<lb/>
　賁然小利徃故二隨上而三則宜永貞也<lb/>
象曰永貞之吉終莫之陵也<lb/>
　陵生于狎以正自持顰笑不假誰能陵之<lb/>
六四賁如皤如白馬翰如匪㓂婚媾<lb/>
　皤髪之白者四變互二三為巽為白不變互為坎為<lb/>
　馬四與初以相應為賁乃為三所隔心雖合而迹暌<lb/>
<pb n="27b"/>
　不得所賁為皤如之象然本正應不肯他從徃求之<lb/>
　心如飛翰之疾有白馬翰如之象九三剛正非為冦<lb/>
　者也乃求婚媾耳此與屯六二相似屯剛柔始交賁<lb/>
　剛柔相襍皆有婚媾象然屯之乗馬班如意甚緩賁<lb/>
　白馬翰如意獨急者屯二以下求上難進易退賁四<lb/>
　以上求下虚已求助也此爻與初以相應為賁然小<lb/>
　利徃故初賁趾而四則翰如也<lb/>
象曰六四當位疑也匪冦婚媾終无尤也<lb/>
<pb n="28a"/>
　四與初逺為三所隔所當之位有可疑也然位雖近<lb/>
　三心實在初守正不與理直義勝三不得而尤之也<lb/>
六五賁于丘園束帛戔戔吝終吉<lb/>
　六五柔中為賁之主離之文明至艮而有所止漸近<lb/>
　敦本而尚實上九艮體有丘象五互三四震木有園<lb/>
　象五比上以成賁者人君虚已以求山林隠逸之賢<lb/>
　故有不賁于朝市而賁于丘園之象隂性吝嗇淺小<lb/>
　薄物可以自將故有束帛戔戔之象如此雖可羞吝<lb/>
<pb n="28b"/>
　然禮奢寕儉禮賢貴質實不事虚文故得終吉盖賁<lb/>
　以文餙成卦過則流于靡矣自五與上皆有敦本返<lb/>
　始之象<lb/>
象曰六五之吉有喜也<lb/>
　方逐末之時人君崇儉反本人心世道之幸也<lb/>
上九白賁无咎<lb/>
　居賁之極反本復于无色有白賁之象如此則善補<lb/>
　過矣故占為无咎此爻與五相比以成賁五君以束<lb/>
<pb n="29a"/>
　帛相加上則遂其髙隐之志唯以朴質為本唯小利<lb/>
　徃故五可賁于丘園而上但宜守其白賁也<lb/>
象曰白賁无咎上得志也<lb/>
　居卦之上在事之外不假文餙而有自然之文可謂<lb/>
　優㳺自得矣以人事言則六五以束帛聘而上髙尚<lb/>
　自守以成其志亦得志也全卦以賁餙為義華美外<lb/>
　餙世趨所必至也然无所止則奢而至于偽故文明<lb/>
　而有所止乃可以為賁也内卦文明漸盛故由趾而<lb/>
<pb n="29b"/>
　須至于濡如則極矣故戒以貞文明而知永貞則返<lb/>
　本之漸也故四之皤如猶求相應以成賁也五之丘<lb/>
　園則返朴上之白賁則无色矣由文返質所謂有所<lb/>
　止也六爻以三隂三陽剛柔交錯而為賁如錦繡藻<lb/>
　繪間雜成章凡物有以相應而成賁者則初四是也<lb/>
　有相比而成賁者則二三是也有相比而漸歸淡樸<lb/>
　以為賁者則五上是也盖文質相須者天地自然之<lb/>
　數賁之所以成卦而質為本文為末質為主文爲輔<lb/>
<pb n="30a"/>
　務使返朴還淳則聖人所以繫之辭而維持世道之<lb/>
　心也至于初應四而四翰如二比三而二與上興五<lb/>
　比上而五賁丘園三隂爻多利于徃此又隂盛之漸<lb/>
　所以賁之後為剥也<lb/>
䷖<lb/>
　剥卦下坤上艮山髙于地而附着于地有傾頺之象<lb/>
　又卦五隂自下漸長消剥一陽故為剥剥卦次賁按<lb/>
　序卦賁者餙也致餙然後亨則盡矣故受之以剥文<lb/>
<pb n="30b"/>
　餙之極反而剥落剥所以次賁也全彖取順時而止<lb/>
　之義故君子不可有所徃六爻以上九為主故于上<lb/>
　爻幸一陽之存而下五爻凡有與于陽者吉无與于<lb/>
　陽者㐫五以承陽故无不利三以應陽故无咎初二<lb/>
　逺陽而剥未盡故皆蔑貞㐫獨六四以廹于陽而剥<lb/>
　極故直言㐫也此全卦六爻之大略也<lb/>
剥不利有攸徃<lb/>
　剥落也五隂盛而一陽將消九月之卦隂盛陽衰小<lb/>
<pb n="31a"/>
　人壮而君子病又内坤順而外艮止有順時而止之<lb/>
　象故占者不利于有所徃也<lb/>
彖曰剥剥也柔變剛也<lb/>
　自姤而遯而否而觀而剥皆以柔而變其剛至此則<lb/>
　欲以五隂變上之一陽也此以卦體釋卦之名義也<lb/>
不利有攸徃小人長也順而止之觀象也君子尚消息<lb/>
盈虚天行也<lb/>
　五隂剥陽小人之長也此以卦體言也卦有順而止<lb/>
<pb n="31b"/>
　之象君子觀之陽消隂息隂盈陽虚天運之行如是<lb/>
　君子尚之順時而止所以合乎天之行也知天行之<lb/>
　方剥則不至不量力以取禍知剥之必有復亦不至<lb/>
　怨天尤人而變其所守矣<lb/>
象曰山附于地剥上以厚下安宅<lb/>
　山附于地下基不厚則上不安髙者有剥落之象為<lb/>
　君子者以此制田里教樹畜以厚下民即以自安其<lb/>
　居也卦以下剥上取義小人剥君子所以成剥也象<lb/>
<pb n="32a"/>
　以上厚下取義人君厚下民所以治剥也不以隂陽消<lb/>
　長為論而以上下厚薄為言于極危之卦得極安之<lb/>
　道此聖人用卦之微權也<lb/>
初六剝牀以足蔑貞㐫<lb/>
　蔑滅也牀者人之所安其體上實下虚剥一陽下五<lb/>
　隂有牀象坤土艮山本至安剝則危矣故卦有剥牀<lb/>
　象初在下有足象剥自下起侵蔑正道其占㐫也方<lb/>
　剥足而即言蔑貞如履霜而知堅氷至也<lb/>
<pb n="32b"/>
象曰剥牀以足以滅下也<lb/>
　侵滅正道自下而上也<lb/>
六二剝牀以辨蔑貞㐫<lb/>
　辨牀幹也牀身與足上下分辨之處也二隂侵上占<lb/>
　與初同<lb/>
象曰剥牀以辨未有與也<lb/>
　二隂徒與未大盛危之中有幸之之意<lb/>
六三剥之无咎<lb/>
<pb n="33a"/>
　衆隂方剥陽而三獨與上應去邪黨而從正者也咎<lb/>
　可无矣剥之三同復之四復四與初應而不許以吉<lb/>
　剥三與上應而許以无咎何也復君子之事不言其<lb/>
　吉明道不計功者也剥小人之事許以无咎欲人遷<lb/>
　善改過也剥以近陽者為善應陽者次之故五利而<lb/>
　此无咎<lb/>
象曰剥之无咎失上下也<lb/>
　上下四隂也居四隂之中而獨與陽所失者隂其失<lb/>
<pb n="33b"/>
　也乃所以為得也<lb/>
六四剥牀以膚凶<lb/>
　四在下卦之上猶人卧處有剥牀及肌膚之象故不<lb/>
　復言蔑貞而直㐫也<lb/>
象曰剥牀以膚切近災也<lb/>
　隂禍已廹其身也<lb/>
六五貫魚以宫人寵无不利<lb/>
　魚隂物宫人隂之美望寵于陽者也五變巽有魚象<lb/>
<pb n="34a"/>
　巽為繩貫之之象以者后妃以之也六五柔中居尊<lb/>
　率羣隂以從陽故有后妃之象卦徳内順外止猶后<lb/>
　妃以宫人偹數循序以進御于君后徳之美者也故占<lb/>
　无不利盖剥至于五極矣隂不可以再長陽不可以<lb/>
　終消也故不取剥義自初至四以隂剥陽此則循序<lb/>
　而以隂從陽聖人示之戒若曰與其以次剥陽而至<lb/>
　㐫孰若以次從陽之无不利乎故彖言不利有攸徃<lb/>
　為君子謀也此言无不利為小人勉也此聖人欲人<lb/>
<pb n="34b"/>
　悔過之心也然六三應上九而寕失羣隂之心六五<lb/>
　率羣隂而上求一陽之寵則天道之不可一日无陽<lb/>
　世道之不可一日无君子也又按遯剥皆隂長之卦<lb/>
　遯隂㣲可制故授權于陽于九三曰畜臣妾吉陽制<lb/>
　隂之道也剥隂盛難制矣故示教于隂于六五曰以<lb/>
　宫人寵隂從陽之道也隂陽消長出于自然爻中自<lb/>
　有此象而扶陽抑隂不可无人事之功此聖人繫辭<lb/>
　之深心也<lb/>
<pb n="35a"/>
象曰以宫人寵終无尤也<lb/>
　衆隂逼陽疑有尤也循序以從尤終可无也<lb/>
上九碩果不食君子得輿小人剥廬<lb/>
　艮為果蓏一陽獨存于上如碩大之果不為人所食<lb/>
　獨留木末之象果不食必爛核墮地又復生仁窮上<lb/>
　反下陽將復生也坤為輿五隂載上九之一陽有君<lb/>
　子得輿之象上九變柔有小人象一陽覆五隂有廬<lb/>
　象變偶則破敗矣有剥廬象一陽未盡猶可復生君<lb/>
<pb n="35b"/>
　子得此則為小人所載小人居之則剥極于上自失<lb/>
　所覆如剥其廬盖君子能存陽徳能覆小人小人隂<lb/>
　屬勢必欲害君子然自古未有君子亡而小人能自<lb/>
　容其身者廬剥則小人亦无所容矣象如是而占因<lb/>
　君子小人而分也<lb/>
象曰君子得輿民所載也小人剥廬終不可用也<lb/>
　民指衆隂剥極思治陽剛君子民所共載小人至此<lb/>
　欲剝盡諸陽不知其終不可用也全卦當隂盛陽衰<lb/>
<pb n="36a"/>
　之時故君子不利于所徃然能以隂承陽者无所不<lb/>
　利而應陽者亦得无咎唯逺陽而剥陽者㐫雖聖人<lb/>
　之戒辭亦隂陽消長之定理也<lb/>
䷗<lb/>
　復卦下震上坤一陽生于五隂之下隂極而陽復君<lb/>
　子之道消而復長有返于善之義故為復復卦次剥<lb/>
　按序卦物不可以終盡剥窮上反下故受之以復陽<lb/>
　剥極于上復生于下復所以次剝也全彖以陽剛來<lb/>
<pb n="36b"/>
　反理勢必亨又震動坤順所徃皆利天地以生物為<lb/>
　心天地之一陽初動猶人善念之萌聖人所最重此<lb/>
　全彖之大㫖也六爻以初爻為主故凡有得于初陽<lb/>
　者吉无則否二比初曰下仁四應初曰從道此皆得<lb/>
　于陽者也餘三隂皆无得于陽者獨五以得中而无<lb/>
　悔三不中則頻失頻復而厲上則去初最逺居卦之<lb/>
　窮迷而不復宜其㐫也此六爻之大略也<lb/>
復亨出入无疾朋來无咎反復其道七日來復利有攸<lb/>
<pb n="37a"/>
徃<lb/>
　復陽復生于下也剥盡則為純坤十月之卦陽氣漸生<lb/>
　至十一月一陽之體始成其卦為復陽徃而復反有<lb/>
　亨象内震外坤陽動于下順而上行反下為入上行<lb/>
　為出皆以順行有出入无疾之象先出後入于語順<lb/>
　也諸陽自此可亨有朋類之來皆得无咎之象又自<lb/>
　五月姤卦一隂始生至此七月而一陽來復乃天運<lb/>
　自然反復之道此時剛徳既長君子可以有為故于<lb/>
<pb n="37b"/>
　占利有攸徃也不言月而言日猶詩言一之日二之<lb/>
　日也臨卦于隂之長則曰八月欲隂長之緩也此于<lb/>
　陽之長則曰七日欲陽復之速也又七為陽數日為<lb/>
　陽物故于陽長之卦言之八為隂數月為隂物故于<lb/>
　隂長之卦言之<lb/>
彖曰復亨剛反<lb/>
　剛徳復反有可亨也<lb/>
動而以順行是以出入无疾朋來无咎<lb/>
<pb n="38a"/>
　剥以順而止復以順而行道消之極道長之初未有<lb/>
　不順而能免咎者出入朋來陽之動无疾无咎以順<lb/>
　行故也<lb/>
反復其道七日來復天行也<lb/>
　隂陽消長天運之自然也<lb/>
利有攸徃剛長也<lb/>
　既生則漸長故利于徃自内出為徃動而順行以下<lb/>
　以卦徳言反復其道以下以卦體言<lb/>
<pb n="38b"/>
復其見天地之心乎<lb/>
　天地以生物為心積隂之下天地生物之心㡬息一<lb/>
　陽來復而天地之心可見在人則惡極而善念萌動<lb/>
　之時也先儒以静為天地之心程傳以動為天地之<lb/>
　心然隂陽分動静善惡不可太拘盖天地之氣純隂<lb/>
　寂静之中未嘗无陽然必一陽之動而後生物之心<lb/>
　可見在人則所動之念有善有惡必其善端之動乃<lb/>
　可謂見天地之心也<lb/>
<pb n="39a"/>
象曰雷在地中復先王以至日閉闗商旅不行后不省<lb/>
方<lb/>
　閉闗休息安静以養㣲陽也在人心則善端之萌甚<lb/>
　微亦必荘敬以飬之不然復亡之矣卦辭言出入无<lb/>
　疾而象言閉闗息事盖動者天地生物之心而静者<lb/>
　聖人裁成之道也<lb/>
初九不逺復无祗悔元吉<lb/>
　一陽復生于下復之主也祗至也居事之初失之未<lb/>
<pb n="39b"/>
　逺復于善而不至于悔大善而吉之道也人有過失<lb/>
　或至于徴色𤼵聲困心衡慮此則有不善未嘗不知<lb/>
　知之未嘗復行也<lb/>
象曰不逺之復以修身也<lb/>
　修身之道无他知不善而速改而已<lb/>
六二休復吉<lb/>
　柔順中正近于初九之仁人能比而下之取友以輔<lb/>
　仁者復之休美吉之道也<lb/>
<pb n="40a"/>
象曰休復之吉以下仁也<lb/>
　克已復禮為仁初剛徳之復仁者也二能親而下之<lb/>
　故吉<lb/>
六三頻復厲无咎<lb/>
　不中不正處動之極復而不固有頻失而頻復之象<lb/>
　頻失則厲復則无咎盖三爻在上下進退之間巽以<lb/>
　柔為主巽九三剛而不中以比柔故頻巽而吝復以<lb/>
　剛為主復三柔而不中以比柔而位剛故頻復雖厲<lb/>
<pb n="40b"/>
　而无咎<lb/>
象曰頻復之厲義无咎也<lb/>
　得補過之義<lb/>
六四中行獨復<lb/>
　四在上下四隂之中有中行之象不比羣隂而與初<lb/>
　應有與衆俱行獨能從善之象此時陽氣甚㣲未足<lb/>
　有為故不言吉然理所當然吉㐫非所論所謂明其<lb/>
　道不計其功者也<lb/>
<pb n="41a"/>
象曰中行獨復以從道也<lb/>
　以其從陽剛君子之善道也修身以道修道以仁仁<lb/>
　與道皆所以修身也<lb/>
六五敦復无悔<lb/>
　坤土有敦厚之象四以應初而復五雖與初无應然<lb/>
　以柔中居尊因四之獨復而能篤其行厚其飬以復<lb/>
　于善者猶臨之有敦臨也故可无悔按來註謂不逺<lb/>
　復者善心之萌敦復者善行之固无祗悔者入徳之<lb/>
<pb n="41b"/>
　事无悔者成徳之事是以五勝于初也然初曰无吉<lb/>
　五僅曰无悔不得以五勝初竊意此乃困知勉行所<lb/>
　謂人一已百人十已千百倍其功者能如是悔亦可<lb/>
　无也<lb/>
象曰敦復无悔中以自考也<lb/>
　五居中中即天地之心考成也以中道自成也二四<lb/>
　待初而復學知利行者也故曰下仁曰從道五與初<lb/>
　非比非應而復困知勉行者也故曰自考自即人一<lb/>
<pb n="42a"/>
　已百之意盖五本逺于陽但以居中能順因四自返<lb/>
　加厚其功故能自成也<lb/>
上六迷復㐫有災眚用行師終有大敗以其國君㐫至<lb/>
于十年不克征<lb/>
　上六以隂柔居復終位髙而无下仁之美剛逺而失<lb/>
　遷善之機厚極而有難開之蔽質柔而无改過之勇<lb/>
　无應而无從道之明是終昏㝠而不復者也災自外<lb/>
　來𤯝自己作坤先迷今居其極有迷復象坤為土為<lb/>
<pb n="42b"/>
　衆有行師象在上近五有以其國君象地數十有十<lb/>
　年不克征之象<lb/>
象曰迷復之凶反君道也<lb/>
　陽剛在上君之道此剥之上九所以為民所載也復<lb/>
　上反之故以其國君㐫也全彖以氣數言復有必亨<lb/>
　之理故出入可以无疾朋來亦得无咎所以然者以<lb/>
　七日來數反復之道天運之自然也六爻以人事言<lb/>
　剛徳為善端之復質柔以從剛為貴人事之當然也<lb/>
<pb n="43a"/>
　故五之自考不如四之從道四之從道不如二之下<lb/>
　仁二之下仁不如初之修身三頻復雖危猶知復也<lb/>
　上迷復反道則災眚所必至矣聖人示人以復善改<lb/>
　過取友修身之功莫切於此<lb/>
䷘<lb/>
　无妄下震上乾无妄者實理自然之謂震動也動以<lb/>
　天為无妄動以人則妄矣无妄次復按序卦復則不<lb/>
　妄矣故受之以无妄復者反于道也既復于道合于<lb/>
<pb n="43b"/>
　正理而无妄矣无妄所以次復也全彖大亨而利于<lb/>
　正不正則所徃不利盖正則合于无妄不正則妄矣<lb/>
　六爻下三爻震體時當動而動者故動則應天初之<lb/>
　徃吉二之利徃三曰行人之得皆動而无妄者也上<lb/>
　三爻乾體時當静而静者故動則拂天四之可貞五<lb/>
　之勿藥上之有眚皆以不動為无妄者也乾體非静<lb/>
　但震動之時已過則宜順乎天不必復有所動耳此<lb/>
　六爻之大略也<lb/>
<pb n="44a"/>
无妄元亨利貞其匪正有眚不利有攸徃<lb/>
　无妄實理自然之謂史記作无所期望而得亦即自<lb/>
　然之意盖有所期望皆妄也天之化育萬物生生不<lb/>
　窮各正其性命本无妄也下震上乾動與天合自可<lb/>
　大亨而必利于正固若有不正即妄也則有過眚而<lb/>
　所徃不利矣吉㐫悔吝生乎動卦以震動為主故聖<lb/>
　人多戒辭<lb/>
彖曰无妄剛自外來而為主于内動而健剛中而應大<lb/>
<pb n="44b"/>
亨以正天之命也其匪正有眚不利有攸徃无妄之徃<lb/>
何之矣天命不祐行矣哉<lb/>
　剛自外來而為主于内以卦綜言也大畜艮在外為<lb/>
　主今反為震為主于内此卦之所以為无妄也動健<lb/>
　以下一正一反能如本卦之徳動健剛中而應則以<lb/>
　正合乎天命矣若其不以正則私意妄動必不可行<lb/>
　也震動乾健以卦徳言九五剛中而應六二以卦體<lb/>
　言天之命天理之當然也无妄之徃何之承上匪正<lb/>
<pb n="45a"/>
　言无妄而不正徃復何所之乎不正則逆天之命天<lb/>
　必不祐其猶可行乎哉<lb/>
象曰天下雷行物與无妄先王以茂對時育萬物<lb/>
　天下雷行震動𤼵生萬物各正其性命物物與之以<lb/>
　无妄也先王法此對其所育之時養育人民使昆蟲<lb/>
　草木无不得宜亦物物與之以无妄也對時如孟春<lb/>
　犧牲毋用牝斧斤以時入山林之類茂者盛大之意<lb/>
　无時不對无時不育也即盡人性盡物性贊化育之<lb/>
<pb n="45b"/>
　謂也天下雷行物物與以无妄物物各具一性物物<lb/>
　一自然之天也聖人因物之性以育萬物使物物各<lb/>
　得其天聖人一自然之天也<lb/>
初九无妄徃吉<lb/>
　初當位而動為无妄之主動之得正者也何徃非吉<lb/>
　按他卦皆以應為吉此則二應五三應上乃三有災<lb/>
　五有疾而上不免于眚獨初以无應而吉者盖卦名<lb/>
　无妄貴于无心有心于應而徃則妄矣震陽初動誠<lb/>
<pb n="46a"/>
　一未分剛實无私動與天合不必有應而得无心之<lb/>
　吉也<lb/>
象曰无妄之徃得志也<lb/>
　誠能動物徃无不通也<lb/>
六二不耕穫不菑畬則利有攸徃<lb/>
　耕農之始穫其成也田一歲曰菑三歲曰畬始耕終<lb/>
　穫先種後畬此自然之常今皆曰不統付之无心也<lb/>
　或作不耕而自穫不菑而自畬或作不以耕而計穫<lb/>
<pb n="46b"/>
　不以菑而計畬唯夲義謂四者俱无不耕不菑无所<lb/>
　為于前不穫不畬无所冀于後也盖无妄之時有所<lb/>
　為所得付于两忘而自然如此者互卦上巽下震耕<lb/>
　耨之象震為禾稼收穫菑畬之象六二柔順中正因<lb/>
　時順理而无私意期望之心故有不耕穫不菑畬之<lb/>
　象占者如是則利于有所徃矣盖假象之辭不可以<lb/>
　辭害意也<lb/>
象曰不耕穫未富也<lb/>
<pb n="47a"/>
　未富如非富天下之意言非計其利而為之也<lb/>
六三无妄之災或繫之牛行人之得邑人之災<lb/>
　三變離牛象互巽為繩艮為鼻繫牛之象震為大塗<lb/>
　中爻人位行人之象卦之无妄皆以正而亨六三則<lb/>
　不中不正矣故有无妄致災之象行人牽牛以去居<lb/>
　者反遭詰捕之擾所謂无妄之災也震主動故去者<lb/>
　猶可倖免居者反以无妄致災占者得此則以其行<lb/>
　止分其吉㐫也<lb/>
<pb n="47b"/>
象曰行人得牛邑人災也<lb/>
　得者有无妄之福邑人有无妄之災<lb/>
九四可貞无咎<lb/>
　九居四非貞也然陽剛乾體不事應與可以自守其正<lb/>
　不可以有為亦不至于有咎也盖下卦震體以動為<lb/>
　无妄四交乾則動之時已過以不動為无妄可貞則<lb/>
　不雜以妄矣<lb/>
象曰可貞无咎固有之也<lb/>
<pb n="48a"/>
　有猶守也天命之正人所固有貞者守其所固有也<lb/>
九五无妄之疾勿藥有喜<lb/>
　五變互三四為坎有疾之象互巽木艮石藥之象乾<lb/>
　剛中正以居尊位當无妄之時容有非常意外之事<lb/>
　静以待之則自消如有疾勿藥而自愈也<lb/>
象曰无妄之藥不可試也<lb/>
　无妄而試藥反為妄矣故不可<lb/>
上九无妄行有眚无攸利<lb/>
<pb n="48b"/>
　上居乾之終純乎天矣无妄之至也然卦當窮極以<lb/>
　九居上其位不正行則无利即彖所謂匪正有眚不<lb/>
　利有攸徃也<lb/>
象曰无妄之行窮之災也<lb/>
　无妄宜可行然時位窮極而行則自為妄以取災也<lb/>
　全彖无妄二字之義兼夲義實理自然與史記无所<lb/>
　期望二意无妄而出于正則利不正則有眚天下有<lb/>
　无妄之福无妄之禍而自處不可不出于正也六爻<lb/>
<pb n="49a"/>
　内三爻以動為正故初徃吉二徃利三之行人亦得<lb/>
　牛皆有无妄之福也外三爻以不動為正故四可貞<lb/>
　五勿藥上行則有眚盖雖有无妄之禍而能静守其<lb/>
　正則眚亦可无也无妄之禍福聽于天唯正則不失<lb/>
　可亨之道聖人示人切矣<lb/>
䷙<lb/>
　大畜下乾上艮天在山中所畜者大則有畜聚之義<lb/>
　乾健上進為艮所止則有畜止之義以隂畜陽所畜<lb/>
<pb n="49b"/>
　者小則為小畜以陽畜陽畜之力大則為大畜大畜<lb/>
　次无妄按序卦无妄然後可畜故受之以大畜物有<lb/>
　其實乃可畜聚大畜所以次无妄也全彖兼畜徳畜<lb/>
　賢畜健之意總以見畜之大六爻上三爻艮為畜者<lb/>
　下三爻乾受畜者初受四之畜故初有厲而四言牿<lb/>
　牛也二與五應受五之畜故二言説輹而五豶豕也<lb/>
　至三與上則合志上行又畜極而通矣此六爻之大<lb/>
　略也<lb/>
<pb n="50a"/>
大畜利貞不家食吉利渉大川<lb/>
　大陽也以艮畜乾畜之大者内乾剛健外艮篤實輝<lb/>
　光能日新其徳所畜者大矣異端曲學所畜多而不<lb/>
　正者有矣故利于貞所畜既正可以享天禄而有為<lb/>
　于天下在一身為畜徳為國為畜賢故賢人有是徳<lb/>
　則其占不畜于家而畜于朝一身之吉亦天下之吉<lb/>
　也互兌為口在乾之上食天禄之象所畜既大能應<lb/>
　乎天可以濟險又互體震木在兌澤之象如舟之行<lb/>
<pb n="50b"/>
　乾健應之故又有利渉大川之象盖畜極而通也<lb/>
彖曰大畜剛健篤實輝光日新其徳<lb/>
　此以卦徳釋卦名義也在他卦艮但言止此言篤實<lb/>
　輝光者艮止故能篤實此艮一陽之所以能畜也篤<lb/>
　實自有輝光盖畜于中而見于外也以乾體之剛健<lb/>
　无人欲之私艮之篤實无虚偽之<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>則闇然日章自<lb/>
　有輝光畜之不已其徳必日新矣彖畜字有三義以<lb/>
　藴蓄言之蓄徳也以畜養言之畜賢也以畜止言之<lb/>
<pb n="51a"/>
　畜健也此專言藴蓄之義下文乃以畜賢畜健言之<lb/>
剛上而尚賢能止健大正也<lb/>
　以卦綜言之无妄下卦之震上為大畜之艮剛上也<lb/>
　以卦體言六五居中尊尚上九所謂尚賢也以卦徳<lb/>
　言以艮之止止乾之健如禁强暴之類所謂能止健<lb/>
　也不曰健而止而曰能止健者以乾之健受艮之止<lb/>
　卦之所以稱大畜也大正總承上以剛陽在上尊尚<lb/>
　賢徳能止至健皆非大正不能以釋利貞之義也<lb/>
<pb n="51b"/>
不家食吉養賢也<lb/>
　亦取尚賢之象方陽剛在上六五所尊之時占者得<lb/>
　之宜食禄于朝所以不家食也<lb/>
利渉大川應乎天也<lb/>
　亦以卦體言渉險非乾健不能六五下應乎乾故能<lb/>
　渉川天者時而已矣有藴蓄之才又有乾健之力自<lb/>
　可乗時濟險<lb/>
象曰天在山中大畜君子以多識前言徃行以畜其徳<lb/>
<pb n="52a"/>
　天在山中夲義謂不必實有是事然天包地外地下<lb/>
　有天是即山中之天也山中有天所畜至大君子以<lb/>
　此多識前古之言已徃之行以畜其徳之大者小畜<lb/>
　言懿文徳不過文章才藝之末而已此則就道徳性<lb/>
　命言之<lb/>
初九有厲利己<lb/>
　已止也乾之三陽為艮所止初九為六四所止若恃<lb/>
　其陽剛而鋭于進徃必有危故利于止也他卦取隂<lb/>
<pb n="52b"/>
　陽相應為吉此取其能畜故外卦以畜止為義内卦<lb/>
　以自止為義獨三與上畜極而通則不以止言也以<lb/>
　自止為義者以隂陽言若君子之受畜于小人以畜<lb/>
　止為義者以上下言若有位之禁止强暴<lb/>
象曰有厲利已不犯災也<lb/>
　自止則不犯災<lb/>
九二輿説輹<lb/>
　輹車傍横木行則縳止則脱暫止旋起之義輻脱則<lb/>
<pb n="53a"/>
　車破敗輹脫但不欲行而已故小畜之脱輻在人而<lb/>
　大畜之脱輹在已盖九二亦為六五所畜以其剛中<lb/>
　故能自止而不進乾有輿象互兑為毁折故有脱輹<lb/>
　之象<lb/>
象曰輿說輹中无尤也<lb/>
　以其剛而得中不至于過<lb/>
九三良馬逐利艱貞日閑輿衛利有攸徃<lb/>
　三以陽居健極上以陽居畜極畜極而通之時也乾<lb/>
<pb n="53b"/>
　為良馬與上之陽合志三互震為作足之馬故有良<lb/>
　馬逐之象然恐其過剛鋭進故戒以利于艱貞而日<lb/>
　閑習其輿衛則利有攸徃也輿者任重之物衛者應<lb/>
　變之具乾有輿象隂爻両列在前有衛象以人事言<lb/>
　君子不終家食以一身任天下之重者輿也以一身<lb/>
　應天下之變者衛也必多識前言徃行之理畜剛健<lb/>
　篤實之徳以待時而動也<lb/>
象曰利有攸徃上合志也<lb/>
<pb n="54a"/>
　陽志上進且畜已極故上不下畜三而合志上進也<lb/>
六四童牛之牿元吉<lb/>
　童牛未角之稱牿施横木于牛角以止觸者六四變<lb/>
　離牛象應初童牛象互震木施木牛角為牿之象六<lb/>
　四畜初防之于始禁惡于未形為力則易故有防牛<lb/>
　觸于未角之象其占為大善之吉也<lb/>
象曰六四元吉有喜也<lb/>
　喜其不勞而无傷也<lb/>
<pb n="54b"/>
六五豶豕之牙吉<lb/>
　坎為豕坎陽得乾之中畫故二亦有豕象二之陽已<lb/>
　長而止之不若初之易矣然五以柔中居尊是以得<lb/>
　其機而可制如豕牙之猛利制其牙則力勞惟豶去<lb/>
　其𫝑則剛<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>自止故亦吉但不如四之元吉耳又按<lb/>
　來註天下无嚙人之豕引埤雅云牙者以杙繫豕也<lb/>
　此與童牛之牿同例豶走豕也豶字與童字同牙字<lb/>
　與牿字同互震木有牙象五變巽為繩有繋象此説<lb/>
<pb n="55a"/>
　亦可存<lb/>
象曰六五之吉有慶也<lb/>
　制惡有道則不至于决裂天下之福慶也<lb/>
上九何天之衢亨<lb/>
　何字程傳謂衍文本義謂何其通逹之甚也驚喜之<lb/>
　詞今從本義艮為徑路天之衢則大通矣艮夲畜乾<lb/>
　乃畜極而通三陽上逹在卦之上故有天衢之象始<lb/>
　抑而今乃大通故若訝之喜之其亨可知矣<lb/>
<pb n="55b"/>
象曰何天之衢道大行也<lb/>
　賢路大開君子之道可大行矣全卦兼畜徳畜賢畜<lb/>
　健六爻則專取畜止受畜者當知自畜之道主畜者<lb/>
　貴有豫畜之功至于畜極而通則又理數之自然不<lb/>
　可强者也然畜之所以大恃艮上之一陽乃四五隂<lb/>
　爻有畜止之事至上反不言畜者盖唯所畜者大則<lb/>
　所通者亦大故小畜之上九畜道之成反有征㐫之<lb/>
　戒而大畜之上九畜道已散反有大行之亨又喜陽<lb/>
<pb n="56a"/>
　惡隂之微㫖也<lb/>
䷚<lb/>
　頥卦下震上艮上下两陽中含四隂上止下動頥之<lb/>
　象也口所以飲食故卦名頥而取義于養頥次大畜<lb/>
　按序卦物畜然後可飬故受之以頥物既畜聚必有<lb/>
　所以飬之頥所以次大畜也全彖言養人自養皆歸<lb/>
　于正而極言養道之大六爻下震動多言求人之飬<lb/>
　求飬者多不正故多㐫上艮止多言飬人飬人者多<lb/>
<pb n="56b"/>
　得正故多吉此全卦六爻之大㫖也<lb/>
頥貞吉觀頥自求口實<lb/>
　頥口旁也卦取頥之象而口之食物所以養也故取<lb/>
　飬之義頥中有物曰噬嗑恐害其所養故不取飬義<lb/>
　頥中虚未受外物則當擇其所養唯正則吉也觀頥<lb/>
　本義謂觀其所養之道就飬徳言自求口實本義謂<lb/>
　觀其所以飬身之術就養身言觀其飬徳者果出于<lb/>
　聖賢而不入于他途飬身者果合于理義而不害于<lb/>
<pb n="57a"/>
　饑渇則得正而吉矣今時觧皆從之然按正義及程<lb/>
　傳皆以為觀其飬人及自養今觀彖傳語意近之則<lb/>
　所謂觀頥者觀其所以養人不可不得其道所謂自<lb/>
　求口實者求其所以自養不可徒狥其欲也自養者<lb/>
　小飬人者大故彖傳極其義于天地聖人則養人之<lb/>
　義不可無又自飬有道則不以口腹累其心志雖言<lb/>
　飬身而飬徳之意已在其中不必以觀頥為養徳也<lb/>
彖曰頥貞吉飬正則吉也觀頥觀其所養也自求口實<lb/>
<pb n="57b"/>
觀其自飬也<lb/>
　觀彖傳所飬自養作養人自飬為是君子在上足以<lb/>
　養人在下足以自飬卦中上下二陽為卦之主爻所<lb/>
　飬指上九自養指初九也<lb/>
天地飬萬物聖人飬賢以及萬民頥之時大矣哉<lb/>
　此極言養道之大皆得其正者也天地之于萬物无<lb/>
　庸區别隂陽運行而萬物各遂其生一出于正而已<lb/>
　若不正則二氣繆戾何以飬萬物乎聖人之飬人不<lb/>
<pb n="58a"/>
　能家賜而人益之也必擇賢才與共天禄使之施澤<lb/>
　于天下是飬賢以及萬民亦一出于正而已若不正<lb/>
　則賢人不在上位澤何由下䆒乎此極言養之大故<lb/>
　專就所養言之也<lb/>
象曰山下有雷頥君子以慎言語節飲食<lb/>
　帝出乎震萬物得飬而生成言乎艮萬物得飬而成<lb/>
　所以取于養也言語飲食皆頥之動慎之節之法艮<lb/>
　之止也慎言語所以飬徳節飲食所以飬身此則專<lb/>
<pb n="58b"/>
　就自養言之已得其飬然後可以及人也彖傳言養<lb/>
　之大者故極其所飬至于萬物天下象傳言飬之切<lb/>
　者故先其自飬而始于言語飲食要皆出于正者也<lb/>
初九舍爾靈龜觀我朶頥凶<lb/>
　上冝飬下然陽又宜飬隂初陽在下不能飬人故以<lb/>
　自飬言之靈龜不食之物朶動也朶頥食物之貎離<lb/>
　體中虚為龜全卦有靈龜象我指四也上三爻主養<lb/>
　人者初與四正應宜待飬于四不宜㐫者然隂則待<lb/>
<pb n="59a"/>
　飬陽宜養人初九陽剛在下不能飬人猶當善于自<lb/>
　養乃以震體而上應六四之隂有舍靈龜觀于四而<lb/>
　朶其頥欲有所食之象靈龜以氣自飬不求飬于外<lb/>
　飬之得正者也朶頥則貪欲而易其清<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>飬不以正<lb/>
　宜其㐫矣<lb/>
象曰觀我朶頥亦不足貴也<lb/>
　陽剛以能飬人為可貴今乃不能自飬至為欲所累<lb/>
　不足貴也<lb/>
<pb n="59b"/>
六二顚頥拂絰于丘頥征㐫<lb/>
　上之養下理之常經也然隂不能自飬必欲從陽求<lb/>
　飬今二求飬于初則顚倒而違于常理矣上九最髙<lb/>
　有丘象二求飬于上則非正應徃必取㐫矣六二在<lb/>
　他卦為柔順中正在頥則為動于口體上動于上下<lb/>
　動于初皆自飬之不以正者也<lb/>
象曰六二征凶行失𩔖也<lb/>
　拂經之義易明不必言矣于丘頥乃曰征㐫者以上<lb/>
<pb n="60a"/>
　非正應失其𩔖也本義兼初爻言之似不必<lb/>
六三拂頥貞凶十年勿用无攸利<lb/>
　三與上為正應待養于上得頥之貞者也然自處不<lb/>
　中不正居動之極是媚上以貪求而无厭者拂頥之<lb/>
　貞矣其占必㐫互得坤有十年之象不中正而妄動<lb/>
　无所徃而利者也盖全彖以正而吉三不中正故㐫<lb/>
象曰十年勿用道大悖也<lb/>
　不中正而妄動大悖頥飬之道也<lb/>
<pb n="60b"/>
六四顚頥吉虎視耽耽其欲逐逐无咎<lb/>
　上三爻皆以飬人言之而隂宜待飬于陽四與初又<lb/>
　正應故程傳本義皆謂此爻求飬于下以飬人者時<lb/>
　觧從之作大臣用賢以飬民之義然以虎視為四則<lb/>
　爻中未見飬人及施下之象于象傳上施之言不合<lb/>
　今從蘇傳作以四飬初為順盖上冝飬下陽宜飬隂<lb/>
　以上下之位言之二求飬于初固顛頥以隂陽之義<lb/>
　言之初求飬于四亦顚頥也但四居初之上所處得<lb/>
<pb n="61a"/>
　正又為正應自初而言之則初之見飬于四為凶自<lb/>
　四而言之則四之能養初九為吉初九之剛其視若<lb/>
　虎之耽耽不可馴也六四順其所欲而致之逐逐焉<lb/>
　而來不失以上飬下之正咎可无矣綜卦夲不宜取<lb/>
　象但自四視初則震反為艮故初有虎視之象<lb/>
象曰顛頥之吉上施光也<lb/>
　按蘇傳謂六四于初為上六四之所施可謂光矣今<lb/>
　按施固在四不妨兼上爻言之盖上爻物所由以飬<lb/>
<pb n="61b"/>
　六四與上同體四所以逐逐能繼者亦頼與上同體<lb/>
　得以恩施及下也以人事言五君也上相也四則奉<lb/>
　令行政之大臣膏澤下于民者也<lb/>
六五拂經居貞吉不可渉大川<lb/>
　以上養下常經也六五以隂居尊不能飬人反頼上<lb/>
　九以為之飬拂于經矣然居尊而能順陽剛之徳以<lb/>
　為養又艮體之中故有静安于正而得吉之象隂柔<lb/>
　不可以大有所為故又有不利渉大川之象六二拂<lb/>
<pb n="62a"/>
　經而㐫此拂經而猶吉者二動體貪求于人以自飬<lb/>
　則失正而㐫五止體雖不能飬人而能用人以飬人<lb/>
　則正矣故吉時觧作君用賢飬民近之<lb/>
象曰居貞之吉順以從上也<lb/>
　能從上九之賢以飬天下故也<lb/>
上九由頥厲吉利渉大川<lb/>
　六五順上九以飬人是物由上九以飬也故曰由頥<lb/>
　然位高任重易失之專故必危厲而吉五不利渉大<lb/>
<pb n="62b"/>
　川而上利者五柔而上剛也此居大臣之位而澤及<lb/>
　天下可以濟變者也<lb/>
象曰由頥厲吉大有慶也<lb/>
　言天下被其澤也全卦言自飬飬人皆貴于得正六<lb/>
　爻以上下之𫝑言之則在上宜飬人在下則不能故<lb/>
　上三爻多言飬人而下三爻多言自飬以隂陽之分<lb/>
　言之則陽能為飬而隂待飬于陽故初上有飬人之<lb/>
　才而中四爻皆有藉于初上上九居上卦之上又有<lb/>
<pb n="63a"/>
　陽剛之徳六五藉之以飬天下者故最吉初九其位<lb/>
　雖不能飬人其陽剛猶可以自養乃動于四而自飬<lb/>
　併失其正者也故㐫四五雖不能飬人而能資人之<lb/>
　養又推以飬人者也故雖未能如上之渉川而皆有<lb/>
　吉道二三既待飬于人又急于求賢則自飬之大逺<lb/>
　于正者也故其㐫又有甚于初矣要之自飬得正然<lb/>
　後可以飬人君子必由慎言語節飲食以為自飬之<lb/>
　功極之至如天地之飬萬物聖人之飬賢以及萬民<lb/>
<pb n="63b"/>
　以盡所飬之道庻有得于頥卦之㫖矣<lb/>
䷛<lb/>
　大過下巽上兊澤以潤木乃至滅木有大過之象陽<lb/>
　大隂小中四陽極盛初上二隂不能勝大者過也故<lb/>
　名大過大過次頥按序卦頥者養也不飬則不可動<lb/>
　故受之以大過凢物飬成而後所動者大非常之事<lb/>
　大過于人由于所飬者大大過所以次頥也又六十<lb/>
　四卦次序多由相綜惟乾與坤錯坎與離錯此則澤<lb/>
<pb n="64a"/>
　風與山雷相錯下經則以風澤與雷山相錯也全彖<lb/>
　以四陽雖過而二五得中内順外說其道可行故所<lb/>
　徃皆亨六爻則以剛柔相濟者為善而過剛過柔者<lb/>
　皆㐫二四爻剛而位柔故二利而四吉初爻柔而位<lb/>
　剛故无咎三五重剛而三又不中者也故三㐫而五<lb/>
　醜至上則以柔居柔過于柔者也故㐫大抵剛柔相<lb/>
　濟則有大過人之才行大過人之事否則過于剛過<lb/>
　于柔皆失之于過者也此全卦六爻之大㫖也<lb/>
<pb n="64b"/>
大過棟橈利有攸徃亨<lb/>
　大陽也四陽居中過盛故為大過上下二隂不能勝<lb/>
　又卦之大象坎坎為棟又為矯揉故有棟橈之象然<lb/>
　二五得中内巽外説有可行之道故所徃皆亨也既<lb/>
　有棟橈之象而又利于徃而可亨者有陽剛之才則<lb/>
　雖當甚危之時无不可為之事此所以大過乎人也<lb/>
彖曰大過大者過也<lb/>
　謂陽過也此以卦體釋卦名義也<lb/>
<pb n="65a"/>
棟橈本末弱也<lb/>
　本謂初末謂上弱謂隂柔也此又以卦體釋卦辭也<lb/>
剛過而中巽而說行利有攸徃乃亨<lb/>
　以卦體言之剛雖過而二五得中以卦徳言之巽順<lb/>
　而和悦以行如此則不激于意氣不拂于物情調劑合宜<lb/>
　委曲盡善所徃皆利乃可亨也乃者難之之辭<lb/>
大過之時大矣哉<lb/>
　以大過人之材立非常之大事創不世之大功成絶<lb/>
<pb n="65b"/>
　俗之大徳唯其時為之无其時不可過有其時无其<lb/>
　才不能過也<lb/>
象曰澤滅木大過君子以獨立不懼遯世无悶<lb/>
　澤以潤木而今滅没之大過之象也君子之行不求<lb/>
　同俗而求同理天下非之而不頋獨立不懼也不求<lb/>
　人知而求天知舉世不知而不悔遯世无悶也此皆<lb/>
　大過人之行也<lb/>
初六藉用白茅无咎<lb/>
<pb n="66a"/>
　卦以棟橈為象初則夲之弱者然但以棟橈為言則<lb/>
　天下事付之不可為矣故又因爻取象巽為木有茅<lb/>
　象初在下以柔承剛有藉用白茅之象初六以隂居<lb/>
　陽雖弱猶愈于上又大過之初居事之始茍能過于<lb/>
　謹慎猶可自全如木中剛本柔茍錯于地或致缺折<lb/>
　藉以白茅庻㡬无傷以其能畏懼故得无咎也<lb/>
象曰藉用白茅柔在下也<lb/>
　下柔承剛當過于慎也<lb/>
<pb n="66b"/>
九二枯楊生稊老夫得其女妻无不利<lb/>
　稊根之榮于下者女妻年之少者九二陽之過有枯<lb/>
　楊象二三四互純乾有老夫象初隂在下有女妻象<lb/>
　既處于隂又與初比得隂之滋有稊根復秀女妻得<lb/>
　遂生育之象其占无不利也此剛資于柔以成務者<lb/>
　也<lb/>
象曰老夫女妻過以相與也<lb/>
　二剛之過得初隂以相與以成天下之事也<lb/>
<pb n="67a"/>
九三棟橈凶<lb/>
　三四居卦之中三又變坎皆有棟象全卦弱在初上<lb/>
　乃于三言棟橈者盖以剛居剛又與上應上以柔居<lb/>
　柔既不能勝三過剛必折是故橈者在三此大臣之<lb/>
　過于剛而不勝其任者也<lb/>
象曰棟橈之凶不可以有輔也<lb/>
　剛强之過不能取于人人亦不能輔之<lb/>
九四棟隆吉有他吝<lb/>
<pb n="67b"/>
　九四在三之上以剛居柔上與初應以柔居剛剛柔<lb/>
　相濟以成天下之務者也故其棟有隆起之象而占<lb/>
　則吉也有他吝反言以决之謂當大過之時必剛柔<lb/>
　相濟如四乃可不然而或失之剛或失之柔皆吝道<lb/>
　也<lb/>
象曰棟隆之吉不橈乎下也<lb/>
　四以剛居柔初亦以柔遇剛則其下不致橈折矣本<lb/>
　義以應初為有他以不係于初為不撓然細觀全卦<lb/>
<pb n="68a"/>
　以陽之過而有棟橈之象盖凡物以過剛而遇過柔<lb/>
　必有橈折也三四皆棟象而三獨言橈以三之過于<lb/>
　剛也初上本末皆弱而上獨最㐫以上之過于柔也<lb/>
　三以應上得㐫則四以應初得吉可知矣故不必以<lb/>
　應初為嫌也<lb/>
九五枯楊生華老婦得其士夫无咎无譽<lb/>
　九五亦陽之過有枯楊象隂爻在上又五變為震震<lb/>
　為旉有華生于枯楊之象五陽爻變為震又少于上<lb/>
<pb n="68b"/>
　有士夫象比于上六有為老婦所得之象盖陽爻為<lb/>
　夫隂爻為婦又以爻之上下分老少取象不可易也<lb/>
　隂雖過極得陽不為无益故亦无咎盖隂欲陽非陽<lb/>
　之咎也然二之老夫女妻以剛為主而柔輔之五之<lb/>
　老婦士夫則以柔為主而剛反輔之矣何譽之有<lb/>
象曰枯楊生華何可久也老婦士夫亦可醜也<lb/>
　枯楊生華旋即枯矣老婦雖得士夫安能成生育之<lb/>
　功乎<lb/>
<pb n="69a"/>
上六過渉滅頂凶无咎<lb/>
　兌為澤渉水之象一變為乾為坎又居最上有過渉<lb/>
　于水滅没其頂之象其㐫甚矣而得无咎者四陽方<lb/>
　過盛上以隂爻居隂位隂不敵陽自其分也如棟之<lb/>
　橈必自其最弱之處橈折理𫝑固然无足怪者以人<lb/>
　事言之則當大過之時才弱不能自濟然理窮𫝑極<lb/>
　殺身成仁于義為无咎也<lb/>
象曰過渉之凶不可咎也<lb/>
<pb n="69b"/>
　事雖无濟理勢當然不可咎之也全卦以陽過乎隂<lb/>
　取棟橈之象大過不能无橈卦中二五陽皆在中故<lb/>
　猶可亨六爻皆欲其剛柔相濟以適乎中然後當大<lb/>
　過之時不至于有過大抵剛中有柔柔中有剛者吉<lb/>
　偏剛偏柔者㐫陽剛在上為主而隂柔輔之者宜隂<lb/>
　柔在上為主而陽剛輔者否初上本末皆弱然上以<lb/>
　柔居柔又居最上故㐫初以柔居剛又所處下故无<lb/>
　咎三四皆象于棟然四以剛居柔又居上而下取初<lb/>
<pb n="70a"/>
　之輔故吉三以剛居剛又自下而附上之柔故㐫五<lb/>
　以剛居剛又自下而上比于上故醜二以剛居柔在<lb/>
　上而取初之比故利人當大過之時必以剛為主以<lb/>
　柔為輔非剛无以任天下之重非柔无以成天下之<lb/>
　功身在下位則當柔而能剛敬以承上庶㡬白茅<lb/>
　之義身在上位則當剛而能柔求賢自輔得棟隆之<lb/>
　吉老夫之利矣若以剛居剛反上附于隂不㐫必醜<lb/>
　若柔弱已極而居最上唯有取㐫而已<lb/>
<pb n="70b"/>
䷜<lb/>
　坎卦一陽䧟于二隂之中陽實隂虚上下无㨿為坎<lb/>
　䧟之義故卦名坎坎次大過按序卦物不可以終過<lb/>
　故受之以坎坎者䧟也理无過而不已過極必䧟坎<lb/>
　所以次大過也坎為險䧟全彖取一陽在中以為内<lb/>
　實有常剛中可以有功時世有險而此心无險故雖<lb/>
　險而亨此全卦之大㫖也六爻皆不言吉二五雖剛<lb/>
　中而皆在險中五得位而二不得位故五既平而二<lb/>
<pb n="71a"/>
　僅小得也四隂爻亦皆從陽爻起義三四在陽爻之<lb/>
　中猶愈于初上在陽爻之外三以失位乗陽而无功<lb/>
　四以得位承陽猶得无咎若初上則在两陽爻之外<lb/>
　初居險之下而上居險之極故㐫為最甚此六爻之<lb/>
　大略也<lb/>
習坎有孚維心亨行有尚<lb/>
　習重習也坎險䧟也水象陽䧟隂中外虚内實險䧟<lb/>
　之象此卦上下皆坎是為重險故言習乾坤六爻同<lb/>
<pb n="71b"/>
　一爻可不言習坎卦序在六子之先此言習而他皆<lb/>
　以重習起義可知矣坎卦中實而水内明有有孚心<lb/>
　亨之象世可險而心不可險身可䧟而心不可䧟誠<lb/>
　信在中則安于義命而不僥倖茍免此心有主不為<lb/>
　利害所動而心亨矣心亨則洞察時𫝑取必于理而<lb/>
　行自必有功此所以為處坎之道也<lb/>
彖曰習坎重險也<lb/>
　危難洊至險而又險也此釋卦之名義<lb/>
<pb n="72a"/>
水流而不盈行險而不失其信<lb/>
　水流足此通彼无有盈溢雖奔突險阻專赴于壑而<lb/>
　不失不盈之信盖水性趨下不盈即趨下也此以卦<lb/>
　象釋有孚之義也<lb/>
維心亨乃以剛中也行有尚徃有功也<lb/>
　三五以剛在中實心无累何徃不通如是而行必有<lb/>
　功也盖坎以能行為功若止而不行則常在險中矣<lb/>
天險不可升也地險山川丘陵也王公設險以守其國<lb/>
<pb n="72b"/>
險之時用大矣哉<lb/>
　不可升无形之險山川丘陵有形之險王公因有形<lb/>
　之險為无形之險是謂人險坎卦四隂二陽二陽中<lb/>
　實之象體水之徳為有孚心亨處險之道也四隂險<lb/>
　䧟之象因坎之形而設險守國用險之方也徃有功<lb/>
　以上皆言處險之道此則言用險之方<lb/>
象曰水洊至習坎君子以常徳行習教事<lb/>
　水流不已以成大川人學不已以成大賢君子于己<lb/>
<pb n="73a"/>
　之徳行務于常乆于教人之事務于熟習<lb/>
初六習坎入于坎窞凶<lb/>
　坎中小穴旁入者曰窞以隂柔居重險之下其䧟益<lb/>
　深故其象占如此<lb/>
象曰習坎入坎失道凶也<lb/>
　深入于險失出險之道也有孚心亨所謂道也<lb/>
九二坎有險求小得<lb/>
　處重險之中未能自出故為有險之象然剛而得中<lb/>
<pb n="73b"/>
　故有求而小得之象<lb/>
象曰求小得未出中也<lb/>
　雖有剛中之才未能出坎中之險<lb/>
六三來之坎坎險且枕入于坎窞勿用<lb/>
　隂柔不中正而履重險之間來徃皆險前險而後又<lb/>
　枕于險之象其䧟益深不可用也初入于坎窞則曰<lb/>
　㐫此曰勿用初不可出此猶可出也<lb/>
象曰來之坎坎終无功也<lb/>
<pb n="74a"/>
　未有出險之道<lb/>
六四樽酒簋貳用缶納約自牖終无咎<lb/>
　貳副貳之意益之也牖室之所由以明者坎有酒食<lb/>
　之象四變互巽木樽簋之象互離中虚有瓦缶及牖<lb/>
　象按本義以樽盛酒以簋盛食復以瓦缶為副樽按<lb/>
　來註一樽之酒二簋之食樂用瓦缶覺來註為順且<lb/>
　與象傳合縂言當險難之時不事多儀而尚誠實也<lb/>
　自牖言不由正道因其所明者而進結之盖當艱險<lb/>
<pb n="74b"/>
　之時不能直致自間道以上逹也六四居大臣之位<lb/>
　處險之中本其至誠因君之所明者委曲獻納則雖<lb/>
　歴艱險而終得无咎也<lb/>
象曰樽酒簋貳剛柔際也<lb/>
　本義謂无貳字人情同樂則相猜共患則相倚四與<lb/>
　五比君臣相接在險難之中不事煩文以誠相向可<lb/>
　以上逹將出于險矣<lb/>
九五坎不盈祗既平无咎<lb/>
<pb n="75a"/>
　九五在坎之中隂之下有不盈之象祗至也以陽剛<lb/>
　中正居尊位上止一隂勢將出險有既平之象不盈<lb/>
　猶有險也既平則无險矣二居重險之中故有險五<lb/>
　出重險之外故既平將出于險可无咎矣<lb/>
象曰坎不盈中未大也<lb/>
　剛中居尊宜濟天下之險乃猶在坎中有中徳而未<lb/>
　光大也大有六五以柔居中乃曰大中此以剛居中<lb/>
　反曰未大者大有柔能統剛坎則剛猶䧟于柔也<lb/>
<pb n="75b"/>
上六係用徽纆寘于叢棘三歲不得凶<lb/>
　三股曰徽両股曰纆皆索名叢棘獄牆所設坎為刑<lb/>
　獄上變巽為䋲上六以隂柔居險極故有此象周禮<lb/>
　司圜收教罷民能改者三年而舍其不能改而出圜<lb/>
　土者殺三歲不得罪大不能改者也占者得之則不<lb/>
　能出險可知<lb/>
象曰上六失道凶三歳也<lb/>
　三歲久之極所以至此者失處險之道也全卦二五<lb/>
<pb n="76a"/>
　中實故有有孚心亨之象然處險之道即在是矣故<lb/>
　六爻惟二五得有孚心亨之道二在險下但可小得<lb/>
　五在險上則既平也初以最下而㐫上以險極而甚<lb/>
　三以處前後險之間而勿用惟四際五僅得无咎然<lb/>
　樽酒納約亦得有孚心亨之義故也<lb/>
䷝<lb/>
　離卦一隂麗于上下之陽有附麗之義中虚有光明<lb/>
　之義離麗也明也于象為火體虚麗物而明者也又<lb/>
<pb n="76b"/>
　為日亦麗天而明者也故卦名離離卦次坎按序卦<lb/>
　坎者䧟也䧟必有所麗故受之以離離者麗也䧟于<lb/>
　險難之中必有所附麗理之自然離所以次坎也又<lb/>
　按上經終于坎離下經終于既濟未濟六十四卦以<lb/>
　乾坤為首而坎離居其中盖坎離二卦天地之心也<lb/>
　造化之本也天一生水而二生火坎藏天之陽中受<lb/>
　明為月離麗地之隂中含明為日坎為水而司寒離<lb/>
　為火而司暑坎為月而司夜離為日而司晝故先天<lb/>
<pb n="77a"/>
　之圖乾南坤北後天則離南而坎北坎離為乾坤之繼<lb/>
　體此上經終坎離下經終既濟未濟之意而道家亦<lb/>
　以人身為小天地以心腎分属坎離而其功用取于<lb/>
　水火之既濟盖亦從易説而旁通之者也全卦以柔<lb/>
　順得正為吉六爻以二隂爻為主二中正而五非正<lb/>
　故不如二其四陽爻則從隂爻起義初上在隂爻之<lb/>
　外勝于三四在隂爻之中三日昃而四焚如以在二<lb/>
　五两隂之内也初能敬而上出征以在二五兩隂之<lb/>
<pb n="77b"/>
　外也盖坎離二卦竒耦反對故爻象之吉㐫亦相反<lb/>
　也<lb/>
離利貞亨畜牝牛吉<lb/>
　離之為麗猶亂之為治以隂麗于陽也物之所麗貴<lb/>
　乎得正故正則有可亨之道也又離得坤之中畫牝<lb/>
　牛皆取隂象坤以全體配乾而行故為牝馬之行離<lb/>
　以二五附乾而居故當為牝牛之畜盖所麗得正則<lb/>
　亨又當柔順自處則吉也坎離二卦爻畫反對故其<lb/>
<pb n="78a"/>
　義其占皆相反盖坎之明在内當以剛健行之于外<lb/>
　離之明在外當以柔順飬之于中坎水潤下愈下則<lb/>
　䧟故以行為尚離火炎上愈上則焚故以畜為吉也<lb/>
彖曰離麗也日月麗乎天百穀草木麗乎土重明以麗<lb/>
乎正乃化成天下<lb/>
　日月麗天以氣麗氣而成明百榖草木麗土以形麗<lb/>
　形而成文君臣上下皆有明徳而處于中正則可以<lb/>
　成天下文明之化此皆以釋卦之名義也<lb/>
<pb n="78b"/>
柔麗乎中正故亨是以畜牝牛吉也<lb/>
　二中正五中而不正中正統言之此以卦體釋卦辭<lb/>
　也<lb/>
象曰明两作離大人以繼明照于四方<lb/>
　明两作两明相繼而起也繼明猶以聖繼聖也前言<lb/>
　重明以上下言之取象于君臣此言两作以先後言<lb/>
　之取象于帝王之父子若以人事言之則日新又新<lb/>
　緝熈不已繼明之義也洞逹事理光被四表照于四<lb/>
<pb n="79a"/>
　方之義也<lb/>
初九履錯然敬之无咎<lb/>
　剛明在下其性炎上剛則<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>明則察二者襍于胸中<lb/>
　所履交錯之象能敬則心有主不至于錯可以无咎<lb/>
　矣火在下而未上炎猶有可制雖戒占者之辭亦其<lb/>
　象然也<lb/>
象曰履錯之敬以辟咎也<lb/>
　剛明而不妄動咎可辟矣<lb/>
<pb n="79b"/>
六二黄離元吉<lb/>
　黄中色坤為黄離中爻乃坤土有黄象柔麗乎中而<lb/>
　得其正以此事君將順而能匡救以此治民渾厚而<lb/>
　能精明上可正君下可成化純臣之道大善而吉之<lb/>
　占也<lb/>
象曰黄離元吉得中道也<lb/>
　言中而正在其中矣<lb/>
九三日昃之離不鼓缶而歌則大耋之嗟凶<lb/>
<pb n="80a"/>
　重離之間前明將盡有日昃之象離中虚缶象互五<lb/>
　為兌口歌與嗟之象死生猶晝夜之常理鼓缶而歌<lb/>
　安常以自樂可也不然而徒以大耋為嗟則窮蹙以<lb/>
　死而已故㐫盖數之所至當安于命也<lb/>
象曰日昃之離何可久也<lb/>
　求人以繼其事退處以休其身可也<lb/>
九四突如其來如焚如死如棄如<lb/>
　前明盡而後明忽廹有突如其來如之象其炎正盛<lb/>
<pb n="80b"/>
　焚如之象履非其位逼近至尊𫝑不能終死如之象<lb/>
　无應无承衆无所容棄如之象<lb/>
象曰突如其來如无所容也<lb/>
　无所容總釋上文舉突如句可該<lb/>
六五出涕沱若戚嗟若吉<lb/>
　以柔履剛不得其正而廹于上下之陽互卦兌澤之<lb/>
　流兌口之開故有出涕沱若戚嗟若之象然居尊位<lb/>
　而知憂懼故占得吉也<lb/>
<pb n="81a"/>
象曰六五之吉離王公也<lb/>
　居王公之位而知憂懼故吉也三前明將盡則不宜<lb/>
　為大耋之嗟五柔中居尊則宜以戚嗟自戒<lb/>
上九王用出征有嘉折首𫉬匪其醜无咎<lb/>
　離為甲胄戈兵故有出征之象上九為五所麗有王<lb/>
　用之之象有嘉言有嘉美之功折首但誅其首惡也<lb/>
　𫉬匪其醜言不及其徒衆也陽剛在上有出征有嘉<lb/>
　之象離為上稿折首之象剛明在上所照及逺有折<lb/>
<pb n="81b"/>
　首不及其醜之象如此則威震而刑不濫何咎之有<lb/>
象曰王用出征以正邦也<lb/>
　㓂賊亂邦上能以剛明除天下之惡所以正邦也全<lb/>
　卦以居中得正有可亨之道而以柔順自處自能𫉬<lb/>
　吉六爻惟二兼中正柔順之徳故為最吉五中而不<lb/>
　正而居尊位以照臨四方故雖憂懼而亦有吉道又<lb/>
　火性炎上在下則有𫝑易制在上則其明及逺所以<lb/>
　皆无咎若三處前明之盡四居後明之逼則㐫不待<lb/>
<pb n="82a"/>
　言矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="82b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易淺述卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易淺述卷二</head> <lb/>
    <p>
<pb n="1a"/>
欽定四庫全書<lb/>
　周易淺述卷二<lb/>
　　　　　　　　　翰林院編修陳夢雷撰<lb/>
䷇<lb/>
　比卦下坤上坎以二體言之水之在地上親切无間<lb/>
　有比之象又卦以九五一陽為上下五隂所親附亦<lb/>
　比之義故曰比也比卦次師按序卦衆必有所比故<lb/>
　受之以比人類既多必相親附而後能安比所以次<lb/>
<pb n="1b"/>
　師也卦以九五為君象陽剛中正為衆所歸相親相<lb/>
　輔但當自審于先不可失之于後此全彖之大㫖也<lb/>
　六爻以五為比之主五隂皆求比之初以先而吉上<lb/>
　以後而凶二以應五為自内四以承五為外比故皆<lb/>
　吉唯三失其所比離五既逺而應于无位之上所以<lb/>
　傷也此六爻之大略也<lb/>
比吉原筮元永貞无咎不寧方來後夫凶<lb/>
　比親輔也卦以九五一陽為上下衆隂所歸以一人<lb/>
<pb n="2a"/>
　而撫萬邦以四海而仰一人故有親輔而吉之象原筮<lb/>
　再筮也䝉卦坎一陽在下曰初筮比坎一陽在上曰<lb/>
　原筮比本坤卦以再筮得乾之五具乾之元與坤之<lb/>
　永貞故有原筮元永貞无咎之象水性流動終有所<lb/>
　歸有不寧方來之象九五一陽已為衆所歸上後來<lb/>
　以隂變陽兩雄不並棲有後夫凶之象占者得此則<lb/>
　我當為人所親輔而吉然人之歸我歸于德也必我<lb/>
　有元善永長正固之德然後可以當衆之歸而无咎<lb/>
<pb n="2b"/>
　其未比于我而有所未安者亦將來歸若彼遲而後<lb/>
　至則此交已固彼來已晚而得凶矣卦就人比我言<lb/>
　之本義謂我比人以是反觀然玩彖意則比人之占<lb/>
　已在其中蓋卦以坎五為比之主故我有元永貞之<lb/>
　德則人自當速比于我而彼之後至者凶矣若我无<lb/>
　其德則必求有是德者比之我不可自取後夫之㓙<lb/>
　蓋卦具此象筮者各隨所問以為占不可執一而論<lb/>
　也<lb/>
<pb n="3a"/>
彖曰比吉也<lb/>
　本義謂三字皆衍大全謂衍也字今從之<lb/>
比輔也下順從也<lb/>
　比之所以吉者以比有輔之義臣下皆順從之所以<lb/>
　吉也順者情不容已從者分不可逃謂陽居尊而隂<lb/>
　在下也此以卦體釋卦名及比吉之義<lb/>
原筮元永貞无咎以剛中也不寧方來上下應也後夫<lb/>
凶其道窮也<lb/>
<pb n="3b"/>
　此亦以卦體釋卦辭也剛謂五以者因也因剛中則私<lb/>
　无所留所以為元剛中則健而不息所以為永剛中<lb/>
　則正固不偏所以為貞上下謂五隂凡卦皆以剛柔<lb/>
　兩爻相應此則以五隂應五之一陽又為一例然師<lb/>
　亦一陽五隂又專以五為應者師以君任將則其任<lb/>
　專比以君臨下則其分嚴也既曰上下應又曰其道<lb/>
　窮者五隂皆有當應之道獨上以一隂在最後勢處<lb/>
　于窮所以凶也乾上九曰窮之災坤比上六皆曰道<lb/>
<pb n="4a"/>
　窮皆以處上極窮故也<lb/>
象曰地上有水比先王以建萬國親諸侯<lb/>
　水比于地不容有間先王畫疆分國使連屬相親則<lb/>
　諸侯知尊君親上而天下從之矣本義謂彖意人來<lb/>
　比我此取我往比人然封建以治天下使天下親于<lb/>
　諸侯即使諸侯親于天子亦人來比我之意也井田<lb/>
　封建先王治天下之大者也于師得井田之法使民<lb/>
　自相合而无間于比得封建之法使君與民相合而<lb/>
<pb n="4b"/>
　无間<lb/>
初六有孚比之无咎有孚盈缶終來有他吉<lb/>
　易六爻皆歸正應獨比諸爻皆以比五為義他卦陽<lb/>
　爻皆言有孚此隂爻亦言有孚程子所謂中實者信<lb/>
　之質中虚者信之本也當比之始虚中求比意无他<lb/>
　適有有孚比之无咎之象坤為土缶土器以隂變陽<lb/>
　又為仰盂坎水下流初變為屯屯者盈也有水流盈<lb/>
　缶之象不與五應而終比于五有終來有他吉之象<lb/>
<pb n="5a"/>
　言凡比之初貴乎有信則可以无咎若誠信之心既<lb/>
　充則在我无他向之心不但无咎終且有他吉之來<lb/>
　也時解就人臣始仕者言亦不必拘凡事君交友有<lb/>
　所資于人皆從其占也<lb/>
象曰比之初六有他吉也<lb/>
　言他吉即于其初而信之不待其終而見之也<lb/>
六二比之自内貞吉<lb/>
　内外卦之分始見于此以二應五故曰比之自内謂<lb/>
<pb n="5b"/>
　之自内則涵養有素道可格君學可匡時非以名求<lb/>
　以偽應者也柔順而中正故曰貞吉<lb/>
象曰比之自内不自失也<lb/>
　隂柔恐自失其身得正則不自失矣已无所失然後<lb/>
　可以比人也<lb/>
六三比之匪人<lb/>
　六隂柔而居三不中不正承四乘二應上皆隂所比<lb/>
　皆非其人不言凶而凶可知矣<lb/>
<pb n="6a"/>
象曰比之匪人不亦傷乎<lb/>
　比以求安也上无首而三應之所以傷也承乘應皆<lb/>
　隂所應非人尤重所應如所事非人所承所乘如居<lb/>
　之有鄰學之有友仕之有同寮皆是也三四皆吉然<lb/>
　皆隂爻故統謂之匪人<lb/>
六四外比之貞吉<lb/>
　以柔居柔外比九五為得其正吉之道也初不係四<lb/>
　而比五曰他四不係初而比五曰外二曰自内有以<lb/>
<pb n="6b"/>
　心許國之意四曰外比有公爾忘私之意隂柔近君<lb/>
　近于媚故皆戒以貞吉<lb/>
象曰外比于賢以從上也<lb/>
　五以剛明中正之賢又居君位四外比之豈徒以其<lb/>
　賢哉正以上下之分有所必從无所逃也<lb/>
九五顯比王用三驅失前禽邑人不誡吉<lb/>
　五以一陽居尊為衆隂所附陽明光顯有顯比之象<lb/>
　比為師之反陽在上而統衆有王用三驅之象四隂<lb/>
<pb n="7a"/>
　皆順乎五獨上背之而五无容心有失前禽之象坤<lb/>
　為土為邑為衆五下四隂皆比聴上之背去邑人不<lb/>
　誡之象三驅宜從舊解三度逐禽而射之也失前禽<lb/>
　者古田獵之禮置㫋以為門刈草以為圍獵者三靣<lb/>
　合圍開其前門天子自門驅而入車三發徒三刺謂<lb/>
　之三驅禽獸由門而出者皆免惟在圍之中者殺之<lb/>
　圍三靣而空其門所謂天子不合圍開一靣之網者<lb/>
　此也從門出者為前故曰失前禽也王用三驅句不<lb/>
<pb n="7b"/>
　過言天子之田失前禽句中自有三靣不合圍之意<lb/>
　若以三驅為三靣驅禽以待射則非矣邑人不誡者<lb/>
　天子聽其去而不問既无必得之心則邑中之人亦<lb/>
　无警備之意也師比之五皆取禽象然師之田有禽<lb/>
　害物之禽也在師則執之王者之義也比之前禽逺<lb/>
　我之禽也在比則失之王者之仁也然使邑人不喻<lb/>
　上意有唯恐失之之心則禽無遺類其仁不廣矣故<lb/>
　失前禽而邑人不誡乃為吉也此爻取象極得帝王<lb/>
<pb n="8a"/>
　之用心盖王者未嘗不欲萬國皆在綏懐之中然惟<lb/>
　順我撫而親之其叛去者亦姑舍之在内者安之在<lb/>
　外聴之其心光明正大在下亦相忘其化王道所以<lb/>
　隆也<lb/>
象曰顯比之吉位正中也舍逆取順失前禽也邑人不<lb/>
誡上使中也<lb/>
　位在正中心無偏黨比之所以為顯而得吉也舍逆<lb/>
　取順者古人之獵喜其向我而縱惡其背我而殺之<lb/>
<pb n="8b"/>
　似縱其順而殺其逆今借以為喻但取往者不追來<lb/>
　者不拒之意故以向我出圍者為逆以縱之為舍以<lb/>
　背我入圍者為順以殺之為取舍逆去者取其順者<lb/>
　順逆兩忘德怨不任也上使中者王心无取舍邑人<lb/>
　亦无得失共化于中若上使之也<lb/>
上六比之无首㐫<lb/>
　按王註云乾剛惡首比吉惡後五君元首之象上六<lb/>
　居五之後比之不先无首之象即卦所謂後夫凶者<lb/>
<pb n="9a"/>
　也本義謂隂柔居上无以比下為无首之象盖以卦<lb/>
　畫之序言之則上為後而初為先以上下之體言之<lb/>
　則上為首而初為足其才既不足以髙人而為人之<lb/>
　首又不能自卑以後人而失其首二意亦相貫也乾<lb/>
　以純剛盡變為柔曰无首比以隂居上亦曰无首而<lb/>
　吉凶各異者乾之无首剛而能柔不為首者也故吉<lb/>
　比之无首隂柔不足為首者也故凶<lb/>
象曰比之无首无所終也<lb/>
<pb n="9b"/>
　其德不足以為首則其效不能以有終矣全卦以一<lb/>
　陽統衆隂有君臨萬邦之象故五隂皆以比五為義<lb/>
　而不論爻位之相應五為人所比貴于顯顯則正大<lb/>
　光明取内四隂之比而舍上之後比不以為嫌餘五<lb/>
　爻皆比人者惡其後後則无始无終故三以應上而<lb/>
　傷初以能比于先而吉二以中正内比四以得正外<lb/>
　比故皆有貞吉之占也卦爻大意取象于事君交友<lb/>
　而得此卦者亦隨事以為占不必泥也<lb/>
<pb n="10a"/>
䷈<lb/>
　小畜乾下巽上巽一隂伏于二陽之下故其德為巽<lb/>
　為入其象為木為風畜止之也畜止剛健莫如巽順<lb/>
　乾在上之物乃居巽下為巽所畜故為畜也然以隂<lb/>
　畜陽能係而不能固以柔順柔其剛健非能力止之<lb/>
　也所畜者小之義也又卦唯六四一隂得位上下五<lb/>
　陽説之皆為所畜隂小陽大以小畜大之義也故為<lb/>
　小畜彖傳不及二體但言六四畜諸陽盖舉其重言<lb/>
<pb n="10b"/>
　之也小畜次比按序卦比必有所畜故受之以小畜<lb/>
　物相比附則為畜聚又相親比則志相畜小畜所以<lb/>
　次比也全彖内健外巽二五剛中其志得行有可亨<lb/>
　之道然其畜未極則施亦未行占者得此能亨而未<lb/>
　可大有所為此全彖之大㫖也六爻上三爻巽為畜<lb/>
　者也下三爻受畜者也初與四為正應二近初而剛<lb/>
　中故初復自道而二亦以牽復而吉也三近四而非<lb/>
　正應故為反目四以一隂畜衆陽在憂懼之中故有<lb/>
<pb n="11a"/>
　孚而血去惕出也五助四以畜乾四得五為合志五<lb/>
　合志于四為以鄰也至上則畜極而成然以隂畜陽<lb/>
　聖人憂之故危詞示戒此六爻之大略也<lb/>
小畜亨密雲不雨自我西郊<lb/>
　卦以巽隂畜乾陽爻以一隂畜五陽皆以小畜大畜<lb/>
　而不固小畜之義也以卦德言之内健外巽有可為<lb/>
　之才以卦體言之二五皆以陽剛居中有得為之勢<lb/>
　其道有可亨也隂在天上有雲象雲雖密而陽多足<lb/>
<pb n="11b"/>
　以制之又坎為雨三四五互為離坎之反也故為不<lb/>
　雨象互體得兊為西方有西郊象四為主四互成兌<lb/>
　在外卦又為巽風雲氣雖密遇巽風雲自西而東隂<lb/>
　倡而陽不和不能成雨故有密雲不雨自我西郊之<lb/>
　象占者得此其道可亨而不能大有所為或以臣畜<lb/>
　君則臣道雖盛未能得君以施其澤或以小人畜君<lb/>
　子則雖受其拘縻而守道不為所困或以應事則大<lb/>
　事未有所成而為小事所阻不必執一以論也本義<lb/>
<pb n="12a"/>
　以為文王與紂之事似亦不必拘<lb/>
彖曰小畜柔得位而上下應之曰小畜<lb/>
　柔得位六居四也上下應五陽也卦為一隂則四為<lb/>
　主故獨言其得位四得位而不能大有所畜者隂柔<lb/>
　故也此以卦體釋卦名義也<lb/>
健而巽剛中而志行乃亨<lb/>
　剛健果決則能秉正嫉邪巽順舒徐則非用壯用罔<lb/>
　五剛中正二與合德君子居中用事正氣得伸志可<lb/>
<pb n="12b"/>
　行也乃亨乃者亦難之之詞陽為隂畜宜不亨矣以<lb/>
　健巽剛中志行乃亨也此以卦德卦體而言見陽道<lb/>
　猶可亨也<lb/>
密雲不雨尚往也自我西郊施未行也<lb/>
　尚往陽也指二五兩陽而言陽升而隂不能固止之<lb/>
　陽以得行為亨也施未行隂也指六四一隂而言隂<lb/>
　不能固諸陽未能鬱蒸成雨所施未得行也然曰未<lb/>
　行則非終不行上九既雨既處則畜極而雨隂施亦<lb/>
<pb n="13a"/>
　行矣盖上九論一爻之德則有畜極而施之理彖論<lb/>
　全卦之體則有密雲不雨之象夫子彖傳于陽則曰<lb/>
　志行于隂則曰未行則又扶陽抑隂之微㫖也<lb/>
象曰風行天上小畜君子以懿文德<lb/>
　陰陽和則畜極而為雨陽氣盛而畜之不固則散而<lb/>
　為風雨則澤施風則號令雖布所施猶未行此風行<lb/>
　天上所以為小畜也本義謂風有氣无質能畜而不<lb/>
　能乆盖對大畜言之謂山體剛而風質柔然不必泥<lb/>
<pb n="13b"/>
　懿美也大畜多識前言往行所畜者大道德經綸之<lb/>
　事也小畜未能厚積逺施所畜者小但美其文德如<lb/>
　文章才藝之末而已<lb/>
初九復自道何其咎吉<lb/>
　下卦乾體純陽本在上之物故自下升上曰復自道<lb/>
　言由其故道也本義謂初九居下得正前逺于隂雖<lb/>
　與四為正應而能自守以正不為所畜故有進復自<lb/>
　道之象今時解皆從之謂如君子不援小人以進也<lb/>
<pb n="14a"/>
　然爻義雖取進復全卦則取畜止四以一隂畜衆陽<lb/>
　初適與應自有畜象但九居初自處以正而所應又<lb/>
　正雖為所畜而其進以道則不受其拘縻所以為小<lb/>
　畜也此與本義不為所畜意稍異然于卦義為順以<lb/>
　人事言之則如孔子之于季桓子雖為所召而墮其<lb/>
　都亦復自道之義也如此則无咎而吉可必矣<lb/>
象曰復自道其義吉也<lb/>
　吉斷以義不待事後而始知也<lb/>
<pb n="14b"/>
九二牽復吉<lb/>
　王註程傳皆以二五同志為牽復本義以連初為牽<lb/>
　復今從本義盖五與四鄰主畜者也不得牽二下卦<lb/>
　三陽同志上進者也二漸近隂似不能復矣然以剛<lb/>
　居中故能與初九牽連而復譬則君子同道彚征亦<lb/>
　吉道也<lb/>
象曰牽復在中亦不自失也<lb/>
　初復自道固不失已二有剛中之德亦可同道不至<lb/>
<pb n="15a"/>
　自失也<lb/>
九三輿說輻夫妻反目<lb/>
　按來註乾錯坤有輿象今按坤為輿取其能載然乾<lb/>
　亦可為輿取其健行如震為龍乾亦為龍不必從錯<lb/>
　卦取象也輻車轑所以利輪之轉也輻无脱理必輪<lb/>
　破轂裂而後可脱三與四本非正應也志從上進而<lb/>
　迫近于隂見制于四為隂所畜不能自進互四得兌<lb/>
　為毁折有輿脫輻之象以陽遇隂受其畜而不能平<lb/>
<pb n="15b"/>
　乾為夫巽長女為妻有夫妻象互四兌又為口舌互<lb/>
　四五得離為目有夫妻不和反轉其目不相對視之<lb/>
　象重剛非正故不能如初之自道不中故不能如二<lb/>
　之牽復<lb/>
象曰夫妻反目不能正室也<lb/>
　夫不能正其室家由自處不以道也三剛而不中四<lb/>
　為卦主自制于四<lb/>
六四有孚血去惕出无咎<lb/>
<pb n="16a"/>
　外卦主為畜者四又畜之主也以一隂畜衆陽本有<lb/>
　傷害憂懼以其柔順得正虚中巽體而五上二陽助<lb/>
　之有有孚之象坎為血又為加憂四互三五為離離<lb/>
　坎之反有血去惕出之象血去身可无傷惕出心可<lb/>
　无憂得以无咎矣占者必誠信感人乃可逺害若不<lb/>
　然則凶咎也<lb/>
象曰有孚惕出上合志也<lb/>
　上合志謂二陽與四同心畜乾也<lb/>
<pb n="16b"/>
九五有孚攣如富以其鄰<lb/>
　五上同為巽體與四合志畜乾者也而九五居中處<lb/>
　尊勢能有為以兼乎上下四中虚五中實皆言有孚<lb/>
　中虚者信之本中實者信之質也攣與牽皆有相連<lb/>
　之義二連初以上進有牽引之象五合四上以畜乾<lb/>
　非攣固不可然唯五居尊能使之攣如也上比上下<lb/>
　比四有鄰象四隂虚乏而五陽實又巽為利市三倍<lb/>
　有富象推其富以助六四而畜之是為以其鄰之象<lb/>
<pb n="17a"/>
　以隂畜陽雖能有所畜終非聖人之所與也故初二<lb/>
　皆有吉占而四五則否<lb/>
象曰有孚攣如不獨富也<lb/>
　言助四以畜乾也<lb/>
上九既雨既處尚德載婦貞厲月㡬望君子征凶<lb/>
　上九變巽為坎為雨為月之象畜極而成隂陽和矣<lb/>
　不雨者既雨矣尚往者既處矣尚尊之也載積而滿<lb/>
　載也猶詩言厥聲載路也隂不盛不能畜陽今既雨<lb/>
<pb n="17b"/>
　既處由于尊尚隂德至于積滿而然也婦德如此雖<lb/>
　正亦厲葢隂盛抗陽如月之將望君子不可以有行<lb/>
　矣婦雖貞亦厲戒隂不得加陽君子有征必凶戒陽<lb/>
　不可失道以受制于隂也<lb/>
象曰既雨既處德積載也君子征凶有所疑也<lb/>
　由積載而雨䖏則隂之積當防其漸矣巽為畜者必<lb/>
　有孚而後可畜而乾上進者必有疑而後免凶盖隂<lb/>
　疑于陽必戰有凶象有所疑而豫制之或可免于凶<lb/>
<pb n="18a"/>
　也陽為君子上與三應上畜已極三進不已至于反<lb/>
　目所謂征凶也全卦為小畜其象不雨故陽道可亨<lb/>
　上爻變為需則雲上于天而雨則向之尚往者至此<lb/>
　而征凶矣易之大㫖扶陽抑隂而此卦最重此意乾<lb/>
　受畜者以尚往而不受所畜為善故初得正應而二<lb/>
　以剛中皆得吉占獨三以不中而非正應為反目巽<lb/>
　為畜者以合志同力為善然主畜者有防患之危而<lb/>
　僅免于咎以鄰者有攣如之固而未得吉占至于畜<lb/>
<pb n="18b"/>
　極而成猶云雖正亦厲雖戒君子之征實畏隂德之<lb/>
　盛也占者得此當各從其類以為占大抵陽為君子<lb/>
　為夫為大事為善隂為臣為小人為妾婦為小事為<lb/>
　惡又論我之所處主于畜人或受人所畜隨事以求<lb/>
　其吉凶不可執一以論也又按來註以五上二爻不<lb/>
　宜作同力畜乾宜作與陽同德引陽尚往盖謂陽為<lb/>
　君子隂為小人五上不宜佐小人以防君子又以彖<lb/>
　有剛中志行為陽之亨故以德積載為載三陽俱上<lb/>
<pb n="19a"/>
　也不知陽雖可亨而卦本取于畜原不必拘君子小<lb/>
　人之解即以君子小人論之小人之畜君子非盡害<lb/>
　之也正欲引用之耳如季桓子之于孔子蔡京之于<lb/>
　楊龜山乃可為小畜盖牢籠羈縻之而已君子雖為<lb/>
　所引不受其牢籠故陽德猶可亨猶可往所以為小<lb/>
　畜彖就全卦言之故以五為剛中志行若單就五一<lb/>
　爻而言自宜主畜乾之説盖五變則為大畜君子不<lb/>
　家食此正小人引用君子之時也若上變為需則畜<lb/>
<pb n="19b"/>
　極而隂已盛矣故戒君子之往非能載三陽以上也<lb/>
䷉<lb/>
　履卦下兌上乾兌一隂見于二陽之上其德為説其<lb/>
　象為澤天在上而澤居下上下之分尊卑之義理之<lb/>
　常也禮之本也常履之道也又内和悦而外尊嚴禮<lb/>
　之象也故為履履卦次小畜按序卦物畜然後有禮<lb/>
　故受之以履物既畜聚則有大小之别高下之等美<lb/>
　惡之差而禮起履所以次小畜也人之所履和悦卑<lb/>
<pb n="20a"/>
　遜斯為有禮全彖以和柔躡剛强之後處危而不見<lb/>
　傷九五陽剛居尊所履中正其道光明有亨之象在<lb/>
　上陽剛中正在下和柔卑順禮也人之所履當如是<lb/>
　也此全彖之大㫖也又禮主謙柔陽爻處隂位謙也<lb/>
　故六爻以剛履柔者吉以柔履剛者凶以剛履剛者<lb/>
　厲初言往上言旋一進一反有踐履之義初陽履剛<lb/>
　以在下而无咎九二之幽人九四之愬愬上九之考<lb/>
　祥皆以剛履柔能行而不輕于行所以吉也六三之<lb/>
<pb n="20b"/>
　跛履以柔履剛不能行而强于行所以凶也九五之<lb/>
　夬履能行而決于行所以厲也此六爻之大略也<lb/>
履虎尾不咥人亨<lb/>
　程傳以履為承藉之義謂乾上而兌下乾乘兑而兑<lb/>
　承之也本義以履為躡後之義謂乾前而兌後剛在<lb/>
　前而兌以柔和踵其後也今按虎尾字則躡之意為<lb/>
　是乾剛强有虎象兌以和柔躡之有履虎尾不見傷<lb/>
　之象人之入世多近危機不為所傷乃見所履以柔<lb/>
<pb n="21a"/>
　應剛謙以自處其道自亨惟禮可以免禍也按來註<lb/>
　以兌錯艮為虎象遂以履作踐履之履不知震為龍<lb/>
　乾亦為龍取其陽也艮為虎乾亦為虎取其剛也若<lb/>
　必作踐履于彖傳柔履剛句不通矣<lb/>
彖曰履柔履剛也<lb/>
　以柔弱躡剛强之後此以二體釋卦名義也<lb/>
說而應乎乾是以履虎尾不咥人亨<lb/>
　此以卦德釋彖辭也以兌說應乎乾剛則和而不激<lb/>
<pb n="21b"/>
　順而不拂可以亨矣<lb/>
剛中正履帝位而不疚光明也<lb/>
　上文釋彖已畢此又專就九五一爻推廣其義二三<lb/>
　四互為離有光明象以剛居尊位而得正所履之无<lb/>
　咎者也德盛輝光功業顯著豈不亨乎此又發彖辭<lb/>
　言外之意<lb/>
象曰上天下澤履君子以辨上下定民志<lb/>
　立卦之義取乎踐履人之所履禮而已矣禮者所以<lb/>
<pb n="22a"/>
　辨上下定民志古人位必稱德終身居之得其分而<lb/>
　志安焉位或未稱則君進之士修其學學至而君求<lb/>
　之已无所慕也農工商賈各勤其業所享亦有定限<lb/>
　无所貪也此上下之志定而天下之治定也後世位<lb/>
　不稱德則上下不辨不辨則公卿妄意尊榮士庶僥<lb/>
　倖求利分不明則志不定治所以難也此君子觀履<lb/>
　之象而分别上下使各當其分以定民志也<lb/>
初九素履往无咎<lb/>
<pb n="22b"/>
　初九以陽在下居履之初未為物遷率其素履以往<lb/>
　所謂素位而行可无咎也六爻皆以陽居隂為善初<lb/>
　雖陽位而在下在下能安其素不變所守雖未得吉<lb/>
　咎可无矣<lb/>
象曰素履之往獨行願也<lb/>
　初无應故曰獨獨行其志願不為紛華所奪即所謂<lb/>
　不願乎其外也民有志必辨分而始定士有願則能<lb/>
　獨行其素矣<lb/>
<pb n="23a"/>
九二履道坦坦幽人貞吉<lb/>
　二變震為大塗履道坦坦之象剛中在下无應于上<lb/>
　幽獨守貞之象人之所履未有不合道而吉者以剛<lb/>
　居中道也剛而居柔坦也在下无應幽也坦則平易<lb/>
　而无險阻幽則恬静而不炫燿又幽獨之人多賢者<lb/>
　之過坦坦則不為索𨼆行怪以驚世駭俗宜其貞吉<lb/>
　矣以陽居隂不得言正而曰貞吉者戒辭恐其幽静<lb/>
　難乆剛化為柔故戒以惟貞則吉也此卦二五皆剛<lb/>
<pb n="23b"/>
　中二貞吉而五貞厲者二以剛居柔五以剛居剛也<lb/>
　以剛居柔所履謙下禮之本也故六爻唯九二盡履<lb/>
　之道<lb/>
象曰幽人貞吉中不自亂也<lb/>
　二有中德在幽而貞外物不得而亂之也<lb/>
六三眇能視跛能履履虎尾咥人凶武人為于大君<lb/>
　視不正曰眇行不中曰跛六三互二四為離有目象<lb/>
　互四五為巽有股象兌為毁折有眇跛之象逼近于<lb/>
<pb n="24a"/>
　乾有履虎尾之象獨與上應履其尾而首應之有咥<lb/>
　人象陽主寛和隂主肅殺六三以一隂為成卦之主<lb/>
　欲統五陽又以兌隂變為陽為純乾有武人為大君<lb/>
　之象六三不中不正柔而志剛以履乾必見傷害故<lb/>
　占為凶又如剛武之人得志肆暴必不能乆也<lb/>
象曰眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　自以為能視明實不足自以為能履行實不足爻柔<lb/>
<pb n="24b"/>
　故不足位剛故自以為能不中不正位之不當以柔<lb/>
　居三其志務剛皆凶道也<lb/>
九四履虎尾愬愬終吉<lb/>
　愬愬畏懼之意九四亦以不中不正履九五之剛然<lb/>
　以剛居柔故有履危知戒而終得吉之象全卦以乾<lb/>
　為虎此爻又以五為虎唯五以剛居剛也卦彖爻三<lb/>
　言履虎尾而吉凶不同者全卦以和說履乾剛之後<lb/>
　故不咥人亨三以柔居剛故咥人而凶四以剛居柔<lb/>
<pb n="25a"/>
　故畏懼而吉也二與四皆以剛居柔而二有坦坦之<lb/>
　安四有愬愬之危者二得中而四不得中也<lb/>
象曰愬愬終吉志行也<lb/>
　以剛居柔謙志得行所以終吉志剛者不足與行愬<lb/>
　愬者其志得行而人可審所履矣時解以此爻作大<lb/>
　臣畏慎得君行志言盖初曰獨行逺君也四曰志行<lb/>
　近君也柔順以事剛決之君得行其志也亦是但不<lb/>
　必拘<lb/>
<pb n="25b"/>
九五夬履貞厲<lb/>
　九五以陽剛中正履帝位而下以兌説應之凡事必<lb/>
　行无所疑礙故有夬決其履之象然在上者純任其<lb/>
　剛在下者一主于悦君驕臣謟之漸也故雖貞亦厲<lb/>
　盖在下者不患其不憂患其不能樂故二之履坦曰<lb/>
　貞吉喜之也在上者不患其不樂患其不能憂故五<lb/>
　之夬履曰貞厲戒之也然彖辭剛中正光明而爻辭<lb/>
　則厲何也盖以全卦言六爻未動剛中正所以為善<lb/>
<pb n="26a"/>
　此就九五一爻言之且變乾為離自恃其明愈過于<lb/>
　夬決在本卦上決下說變又上下成睽比所以厲也<lb/>
象曰夬履貞厲位正當也<lb/>
　以剛居五正當尊位傷于所恃故也<lb/>
上九視履考祥其旋元吉<lb/>
　履上與小畜上皆不取本爻義小畜取畜之極從六<lb/>
　四一隂來以隂盛為凶履取履之終合諸爻而觀其<lb/>
　始終故以其旋為元吉旋謂周旋无虧欠也吉事有<lb/>
<pb n="26b"/>
　祥祥非外來視吾所履則祥可考若以此往此旋皆<lb/>
　无虧欠則得大善之吉矣又按來註以視履為句其<lb/>
　旋為句言周旋中規折旋中矩則履之盡善者可以<lb/>
　大吉也意同本義而解旋字更順<lb/>
象曰元吉在上大有慶也<lb/>
　人心難于有終元吉在上是所履至終大善故福慶<lb/>
　亦大也全卦以履為禮又取踐履為義大抵危而能<lb/>
　亨乃見所履之善剛而居柔乃𫉬所履之吉觀履之<lb/>
<pb n="27a"/>
　吉㐫而處世可悟矣<lb/>
䷊<lb/>
　泰卦乾下坤上内陽外隂天地氣交萬物生成君子<lb/>
　進用世道方亨故為泰泰次于履按序卦履而泰然<lb/>
　後安故受之以泰盖履得其所乃得安舒履所以次<lb/>
　之以泰也泰以中為善故二為輔泰之臣五為保泰<lb/>
　之君皆得吉占初為君子進用之始四則過中欲否<lb/>
　之時矣三為消長之㑹猶可有為上則極盛而衰不<lb/>
<pb n="27b"/>
　免于吝矣自有天地人物以來䝉以教之需以養之<lb/>
　訟以平之師以衛之比以附之畜以聚之履以辨之<lb/>
　而後得泰乃過中而否之㡬伏矣甚矣致泰之難保<lb/>
　泰之不易雖曰天數不可無人事也<lb/>
泰小往大來吉亨<lb/>
　泰通也天地交而二氣通故為泰内卦三陽正月之<lb/>
　卦也隂小陽大坤往居外乾來居内以綜卦言之有<lb/>
　小往大來之象占者有陽剛之德則吉而亨也盖坤<lb/>
<pb n="28a"/>
　本在下之物自下而上故曰往陽本在上之物自外<lb/>
　而内故曰來往者去而來者當時用事故為吉亨<lb/>
彖曰小往大來吉亨則是天地交而萬物通也上下交<lb/>
而其志同也内陽而外隂内健而外順内君子而外小<lb/>
人君子道長小人道消也<lb/>
　天地高卑之形不可交而氣可交交則萬物化生君<lb/>
　臣上下之分不可交而心可交交則君臣同德隂陽<lb/>
　以氣言順健以德言此二句造化之小往大來也君<lb/>
<pb n="28b"/>
　子小人以類言此三句人事之小往大來也内外釋<lb/>
　往來之義隂陽健順君子小人釋大小之義盖隂陽<lb/>
　不能相無者天地之氣而欲天下皆君子而無小人<lb/>
　者聖人之心泰否之機歸宿于君子小人之消長主<lb/>
　持世運者所當知也然小人必不能盡去但使君子<lb/>
　居中而制其命小人在外不為无措君子之氣已伸<lb/>
　天下已泰矣<lb/>
象曰天地交泰后以財成天地之道輔相天地之宜以<lb/>
<pb n="29a"/>
左右民<lb/>
　天地之道以形氣全體言財成以制其過也如氣化<lb/>
　流行相續聖人分之以春夏秋冬地形廣邈交錯聖<lb/>
　人限之以東西南北之類是也天地之宜以時勢所<lb/>
　適言輔相以補其不及也如春生秋殺聖人使春耕<lb/>
　秋斂高燥下濕聖人使髙黍下稻之類是也裁成輔<lb/>
　相皆所以左右輔助乎民自乾坤以後隂陽各三十<lb/>
　畫而為泰而泰之隂陽各三是泰由隂陽无過不及<lb/>
<pb n="29b"/>
　而成故既泰之後裁其過補其不及所以保泰也<lb/>
初九拔茅茹以其彚征吉<lb/>
　乾初變巽坤初變震皆属木三隂三陽皆相連以上<lb/>
　故泰否初爻皆有拔茅茹之象茹根之牽連者三陽<lb/>
　在下初動則相連以進衆君子同德以升泰運初開<lb/>
　之時占者有陽剛之德則往而得吉矣初曰以其彚<lb/>
　三陽欲進而以之者在初君子與君子為類也四曰<lb/>
　以其鄰三隂欲復而以之者在四小人與小人為類<lb/>
<pb n="30a"/>
　也初曰征吉四則否者易為君子謀也<lb/>
象曰拔茅征吉志在外也<lb/>
　君子之志在天下不為一身故當泰之時志欲上進<lb/>
　也<lb/>
九二包荒用馮河不遐遺朋亡得尚于中行<lb/>
　卦内君子而外小人三隂在外荒穢小人之象九二<lb/>
　當保泰之任有宜包容荒穢之象以九合五成坎河<lb/>
　象乾健臨之有馮河之象五隂在外隔三與四遐逺<lb/>
<pb n="30b"/>
　之象二應之不遺遐逺之象三陽朋象二居中不偏<lb/>
　上應乎五專意事君不立朋黨有朋亡之象泰欲得<lb/>
　中二大臣輔泰者當使君子小人皆得其所不能包<lb/>
　荒使小人無所容則非中然能包荒而无果斷亦非<lb/>
　中也二以中上應乎五有包容之德以剛應柔又有<lb/>
　馮河之勇遺棄疎逺使小人不得效其力固非中然<lb/>
　能不遺逺而君子在近自成朋黨亦非中也二逺應<lb/>
　乎五逺人在所懷居中不倚近者亦无可昵剛柔相<lb/>
<pb n="31a"/>
　濟无偏无黨合四者言之合中行之道也然二居中<lb/>
　固為中行今曰尚則中行又指五也五之象曰中以<lb/>
　行願盖泰欲得中上有中行之君下非有中行之臣<lb/>
　不能上輔乎五而保泰矣故二曰尚五曰歸所謂上<lb/>
　下交而志同曰得尚喜之之辭也以隂爻言五取小<lb/>
　人以位言又取君此又不可為典要者也<lb/>
象曰包荒得尚于中行以光大也<lb/>
　二變為離有光大象人惟心胸光明正大故能兼容<lb/>
<pb n="31b"/>
　果斷不至遺逺而昵近獨言包荒舉一以該其餘也<lb/>
九三无平不陂无往不復艱貞无咎勿恤其孚于食有<lb/>
福<lb/>
　九三將過于中泰將極而否欲來之時也陽居内為<lb/>
　平往外則為陂隂出外為往返内則為復乾三朝乾<lb/>
　夕惕有艱貞象變兌為口食象天下无常平而不陂<lb/>
　者无常往而不反者唯艱危其思慮正固其施為則<lb/>
　可以无咎恤憂也孚理之信然者也食享之也平陂<lb/>
<pb n="32a"/>
　往復天運之必至而信然者也若以此動其心則不<lb/>
　能艱貞矣唯盡其處泰之道而不以此為憂恤則可<lb/>
　以食享其福也盖平陂往復者天運所不能无艱貞<lb/>
　勿恤者人事所當自盡也<lb/>
象曰无往不復天地際也<lb/>
　古本有无平不陂天地際謂隂陽交㑹消長之際也<lb/>
六四翩翩不富以其鄰不戒以孚<lb/>
　六四已過乎中有泰極為否之漸六四一隂既動則<lb/>
<pb n="32b"/>
　五上二隂同類有翩然而下不約而同之象陽實隂<lb/>
　虚故曰不富鄰指五上以四以之也小人合謀自外<lb/>
　而内不待戒令自然相信君子所當戒也陽之升曰<lb/>
　拔茅以自下而上升之難也隂之復曰翩翩以自上<lb/>
　而下復之易也<lb/>
象曰翩翩不富皆失實也不戒以孚中心願也<lb/>
　失實謂隂虚也以失實恐不容于君子欲傷正勢必<lb/>
　結于小人乃中心所願也<lb/>
<pb n="33a"/>
六五帝乙歸妹以祉元吉<lb/>
　三四五互為雷二三四互為澤有歸妹象史謂湯為<lb/>
　天乙左傳謂紂父為帝乙姑兩存之程傳謂帝乙始<lb/>
　制王姬下嫁之禮本義謂帝乙歸妹時占得此爻今<lb/>
　從程傳盖以隂居尊為泰之主柔中虚已下應九二<lb/>
　以柔中之君倚任剛明之臣可以保泰𫉬福有帝女<lb/>
　之貴下從其夫而受福之象全卦三隂皆為小人以<lb/>
　五一爻言之則保泰之君不可執一論也<lb/>
<pb n="33b"/>
象曰以祉元吉中以行願也<lb/>
　居中應二行其志願非勉强也<lb/>
上六城復于隍勿用師自邑告命貞吝<lb/>
　坤土復反于下有城復于隍之象掘隍土積累以成<lb/>
　城如治道積累以成泰及泰之終將反于否如城土<lb/>
　頽圮復反于隍也坤上為泰坤下為否以隂陽之氣<lb/>
　言也若言其質則坤土本在下之物在上有必頽之<lb/>
　理曰復者反其初也坤為衆有師象又為國土有邑<lb/>
<pb n="34a"/>
　象泰極而否衆心已散難以力爭勞民傷財必至散<lb/>
　亂窮守一邑罪已下詔収拾人心可也然不能保邦<lb/>
　未危而播告之修不能及逺雖正亦可羞矣<lb/>
象曰城復于隍其命亂也<lb/>
　命政令也其命先亂故至于否不盡関天運也告命<lb/>
　乃盡人事以治之非付之不可為也全卦以小往大<lb/>
　來為義故内三陽属泰外三隂属否初為泰運方開<lb/>
　君子並進二為保泰之臣三則隂陽消長之㑹也四<lb/>
<pb n="34b"/>
　為過中將否之時五為保泰之君上則泰極為否之<lb/>
　日也泰以方中為幸故二五皆能保泰初陽始進則<lb/>
　可幸四隂方動則可憂三陽已極則艱貞猶可有為<lb/>
　上隂已復則命亂已難于治唯聖人保于方泰之時<lb/>
　而不敢自弛于泰極之日雖天運有所必然而人事<lb/>
　無時不宜自盡也<lb/>
䷋<lb/>
　否卦坤下乾上天地不交萬物不通隔絶閉塞故為<lb/>
<pb n="35a"/>
　否否卦次泰按序卦物不可以終通故受之以否通<lb/>
　極必塞氣化之常否所以次泰也否與泰反故全彖<lb/>
　之辭皆與泰反而六爻大意亦然内三爻為否而外<lb/>
　三爻漸極而為泰初為小人用事之始二則小人得<lb/>
　志之時三則小人有知羞之意四則否過中有將泰<lb/>
　之機五則人君休否之事而上則否傾為泰矣天運<lb/>
　無終泰亦无終否此天人所以常相勝而主持世道<lb/>
　者當盡人事以回天心也<lb/>
<pb n="35b"/>
否之匪人不利君子貞大往小來<lb/>
　否閉塞也三隂在内七月之卦也匪人非人道也天<lb/>
　地交而萬物生萬物唯人最靈不交則不生人道絶<lb/>
　矣其占不利于君子之正道貞有何不利但此時小<lb/>
　人用事不利于君子之貞大往小來謂陽往居外隂<lb/>
　來居内也泰先言小往大來而後言吉亨否先言不<lb/>
　利君子貞而後言大往小來聖人以泰歸之天否責<lb/>
　之人也<lb/>
<pb n="36a"/>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也内隂而外陽<lb/>
内柔而外剛内小人而外君子小人道長君子道消也<lb/>
　无邦謂上下隔絶雖有邦與无邦同也隂陽以天道<lb/>
　言剛柔以地道言君子小人以世道言泰言健順此<lb/>
　言剛柔者泰天地之氣交故言其德否氣既不交則<lb/>
　言其質而已<lb/>
象曰天地不交否君子以儉德辟難不可榮以祿<lb/>
<pb n="36b"/>
　収斂其德不形于外以免小人之忌象坤隂之吝収<lb/>
　斂于内也德既斂藏人不知我故不得以祿位榮之<lb/>
　象乾德之剛逺避于外也<lb/>
初六拔茅茹以其彚貞吉亨<lb/>
　三隂在下當否之時小人連類而進亦有拔茅茹以<lb/>
　其彚之象然初之惡未形故許以貞則吉亨欲其變<lb/>
　為君子也小人苟得故戒之以貞也然君子小人有<lb/>
　何定名能貞則君子矣易為君子謀否乃不利君子<lb/>
<pb n="37a"/>
　貞之時乃戒小人以貞為小人謀正為君子謀也<lb/>
象曰拔茅貞吉志在君也<lb/>
　泰初九應六四六隂也民也初陽志在澤民不獨善<lb/>
　其身故曰志在外否初六應九四九陽也君也初六<lb/>
　志在愛君不自植其黨故曰志在君小人以愛君為<lb/>
　念則不計其私變為君子矣大抵小人初進猶有君<lb/>
　國之念其後乃患得患失之心日勝彌縫奔競日工<lb/>
　故此爻為始進者戒之小人君子之分視其志而已<lb/>
<pb n="37b"/>
六二包承小人吉大人否亨<lb/>
　否包承與泰包荒同否對外卦三陽言六二為得位<lb/>
　之小人有欲包羅羣陽而以承順取之之象小人能<lb/>
　如是在小人為吉道也然大人處此則當身安于否<lb/>
　而道可亨不可以彼包承于我而失其所守妄意出<lb/>
　否以求亨也初惡未形故不曰小人二則直以小人<lb/>
　稱矣初曰吉亨猶望反否為泰二則否亨遂成否矣<lb/>
　小人不安于否求亨何所不至故否亨者大人之事<lb/>
<pb n="38a"/>
　非小人之所能也<lb/>
象曰大人否亨不亂羣也<lb/>
　三隂小人之羣也大人妄意出否以求亨則入于小<lb/>
　人之羣矣身否道亨乃不亂于其羣也<lb/>
六二包羞<lb/>
　以隂居陽不中不正欲包羣陽故有包羞之象三否<lb/>
　之極小人之在髙位者故亦欲包羣陽然二居柔猶<lb/>
　知承順乎君子所居中正故吉三居剛故不言承所<lb/>
<pb n="38b"/>
　居不中正則取羞而已包承如彌子之于孔子包羞<lb/>
　則丁謂之拂鬚是也三否已極矣然世雖極亂必无<lb/>
　善類盡滅之理君子有否亨之道小人亦不能盡肆<lb/>
　其惡猶有所包藏且君子終有有命之時小人亦不<lb/>
　能无愧于心故猶懷羞恥以其惡未肆而知羞也故<lb/>
　不言凶咎之戒<lb/>
象曰包羞位不當也<lb/>
　小人所以包而取羞者豈心之所甘哉但以不中不<lb/>
<pb n="39a"/>
　正所處之位不當故耳開小人以悔過也<lb/>
九四有命无咎疇離祉<lb/>
　程傳以命為君命謂九四近君凡事必由君命以圖<lb/>
　濟否也本義以命為天命泰極而否否極泰來天之<lb/>
　所命即泰三平陂往復之義也今從本義為優九四<lb/>
　以陽居隂不極其剛否過中而將泰之時有有命自<lb/>
　天我不致咎疇類三陽皆可𫉬福之象盖否泰之運<lb/>
　皆天命也泰變否易故于内卦言之否轉為泰難故<lb/>
<pb n="39b"/>
　于外卦言之泰之三必无咎而後有福否之四必无<lb/>
　咎而後離祉盖乾坤交接之㑹隂陽消長之際必我<lb/>
　自立于无過而後可為福而後可為疇類之福也泰<lb/>
　三平陂往復冀其艱貞勉君子也否四有命无咎喜<lb/>
　其𫉬祉戒小人也君子有命自天當否有可亨之道<lb/>
　否極有泰來之祉小人之欲包君子者不誠可羞哉<lb/>
　彌子謂孔子主我孔子亦曰有命即此意也<lb/>
象曰有命无咎志行也<lb/>
<pb n="40a"/>
　有命自天又必无咎者人與天合轉否為泰之志始<lb/>
　行也<lb/>
九五休否大人吉其亡其亡繫于苞桑<lb/>
　九五陽剛中正以居尊位能休時之否大人之事占<lb/>
　此爻者大人遇之則吉也然方欲休之否未盡傾故<lb/>
　必常存危亡之心乃有苞桑之固桑根深固苞叢生<lb/>
　者其固尤甚也三四五互為巽木苞桑象巽又為繩<lb/>
　繫之之象二五皆以大人言二有德無位故守其否<lb/>
<pb n="40b"/>
　而道亨五有德有位則能休時之否矣二時方否故<lb/>
　與小人並言五否已過則大人獨居其位矣然非有戒<lb/>
　懼之心不能為休否之事未可盡聴之天也<lb/>
象曰大人之吉位正當也<lb/>
　唯有位故能休否與二之大人否亨者德同而位不<lb/>
　同也无位時不能否亨得位未有能休否者<lb/>
上九傾否先否後喜<lb/>
　以陽剛居否極能傾時之否者也不曰否傾而曰傾<lb/>
<pb n="41a"/>
　否不恃天運而貴人事也變兌為悦有喜象先否後<lb/>
　喜先有其亡之懼則終有傾否之喜也<lb/>
象曰否終則傾何可長也<lb/>
　天下无終否之時必有陽剛之才以傾之也全卦以<lb/>
　大往小來之義内三隂皆属否外三陽則漸為泰初<lb/>
　小人之惡未形猶可不至于否二則小人得志否之<lb/>
　成三則小人知羞否之極矣四之有命否已過中有<lb/>
　欲泰之機五之休否則有轉泰之事至傾否則否極<lb/>
<pb n="41b"/>
　為泰矣泰以三隂在外為小人而六五居尊應二又<lb/>
　為保泰之主否以三隂在内為小人而六二中正可<lb/>
　言否亨之大人則因爻起義不可執一也<lb/>
䷌<lb/>
　同人離下乾上離一隂麗于二陽之間其德為麗為<lb/>
　文明其象為火為日為電天在上而火炎上有同之<lb/>
　象上乾為天為君下離六二一爻在離之中居人之<lb/>
　位卦中上下五陽同欲二之一隂而二五又以中正<lb/>
<pb n="42a"/>
　相應有以天同人以君同人之義故曰同人同人次<lb/>
　否按序卦物不可以終否故受之以同人天地不交則<lb/>
　為否上下相同則為同人又世既否必與人同力乃<lb/>
　濟同人所以次否也同人取其大公不欲其狹小大<lb/>
　公至正乃可以有為此全彖之大㫖也六爻雖以二<lb/>
　為成卦之主然以私係而吝反不如初之无私猶无<lb/>
　所咎也三四與五争二而不克同者然三怯于力不<lb/>
　如四之反于理為得吉也五雖為三四所隔然終以<lb/>
<pb n="42b"/>
　正應而得同上雖免於三四之争然以逺而終未遂同<lb/>
　之志合六爻而論之欲與人同貴于公正又可見矣<lb/>
同人于野亨利涉大川利君子貞<lb/>
　天火性同二五中正德同五陽喜隂情同天與火其<lb/>
　性光明正大其勢曠逺无私有同人于野而得亨通<lb/>
　之象乾性健行同則可以濟險有利涉大川之象内<lb/>
　文明而外剛健中正有應君子之正道也有利君子<lb/>
　貞之象同人于野其同也大利君子貞其同也正人<lb/>
<pb n="43a"/>
　能大同有亨之道故大川可涉然有所同大而未必<lb/>
　正者矣故又戒以正為本占者能大公至正則可亨<lb/>
　而大有所為矣又按夫子言君子周而不比和而不<lb/>
　同卦名取比與同者何也盖比以一陽為衆隂所比<lb/>
　獨坎五一陽得正故彖有元永貞則其比所以為君<lb/>
　子之周也同人以一隂為五陽所同唯二五之應以<lb/>
　正故彖言利君子貞其同所以為君子之和也至兩<lb/>
　卦六爻之中兼正不正言之唯正則為君子此夫子<lb/>
<pb n="43b"/>
　賛易之外又有周而不比和而不同之説也<lb/>
彖曰同人柔得位得中而應乎乾曰同人<lb/>
　柔謂六二乾指五此以卦體釋卦名義<lb/>
同人曰<lb/>
　舊作衍文來註謂敘述卦辭而釋之語氣謂六五應<lb/>
　乾固名同人矣然卦辭曰同人于野亨利涉大川者<lb/>
　何也起下乾行句為是<lb/>
同人于野亨利涉大川乾行也文明以健中正而應君<lb/>
<pb n="44a"/>
子正也唯君子為能通天下之志<lb/>
　乾行句釋利涉大川之由二為同人之主應乾固亨<lb/>
　矣至于利涉大川非二所能乃乾以剛健之天德同<lb/>
　乎人以涉險故曰乾行也文明以健二句合二體言<lb/>
　之釋利君子貞之意内文明則能燭理明乎大同之<lb/>
　義外剛健則能克已盡乎大同之道二五皆居中得<lb/>
　正内无私心而外合天德凡此四者皆君子之正道也<lb/>
　正者人心所同然君子唯以正而天下之志已在吾<lb/>
<pb n="44b"/>
　心所以利君子貞也<lb/>
象曰天與火同人君子以類族辨物<lb/>
　天在上而火炎上同而異異而同也類族者天之生<lb/>
　物各族殊分法乾之无私者于殊分之族而類聚其<lb/>
　所同異中之同也辨物者火之所及凡物畢照法離<lb/>
　之有辨者于均照之物而辨析其異同中之異也<lb/>
初九同人于門无咎<lb/>
　兩户為門初變艮為門有門象同于門外雖非野之<lb/>
<pb n="45a"/>
　可比然亦所同者廣而无私同人之初未有私主以<lb/>
　剛在下上无係應占可无咎<lb/>
象曰出門同人又誰咎也<lb/>
　門以内家人也于宗是也門以外天下之人也雖未<lb/>
　至于野而非私昵矣必出門而所同乃大人自无咎<lb/>
　之者他卦又誰咎有在我取禍无所歸咎者此則謂<lb/>
　其无私人不得而咎之也<lb/>
六二同人于宗吝<lb/>
<pb n="45b"/>
　宗黨也乾為諸卦之祖離中變為乾有同于宗之象<lb/>
　六二中正有應于上在一卦為同之主宜得吉占然<lb/>
　同之道貴乎大公二既專有所應則不能大同矣又<lb/>
　以隂從陽臣妾順從之道也故吝易之悔自㐫趋吉<lb/>
　吝則自吉趨凶本以相應為善反以過于私暱而得<lb/>
　吝盖全卦取大同之義于爻義又示阿黨之戒也<lb/>
象曰同人于宗吝道也<lb/>
　狹而不公有可吝之道也<lb/>
<pb n="46a"/>
九三伏戎于莽升其髙陵三嵗不興<lb/>
　離為戈兵有戎象二三四互為巽木有莽象二與五<lb/>
　為正應三剛而不中欲同于二懼五見攻伏于下以<lb/>
　伺五之隙有伏戎于莽之象三變隂互為艮有髙陵<lb/>
　象三居下卦之上下窺二之動有升其高陵之象自<lb/>
　三至上三爻上无正應有三嵗不興之象三欲同二<lb/>
　而二非正應則理不直五居尊位勢又不敵故三年<lb/>
　之乆不敢動此强同而不得者也<lb/>
<pb n="46b"/>
象曰伏戎于莽敵剛也三嵗不興安行也<lb/>
　敵剛指五安行言上无應必不可行至于三嵗之乆<lb/>
　又安能行乎<lb/>
九四乘其墉弗克攻吉<lb/>
　四剛不中正欲同六二而為三所隔自三欲下取二<lb/>
　故有乘墉以攻之象然以剛居柔知二非正應故有<lb/>
　自反不克攻之象能改過可以得吉則賢于三矣盖<lb/>
　三伏于莽自下而伺五也四之乘墉乘三以攻二也<lb/>
<pb n="47a"/>
　三惡五之親二故有犯上之心四惡二之比三故有<lb/>
　陵下之志然三以剛居剛懼五之攻屈于勢也四以<lb/>
　剛居柔終不克攻反于義也反義得吉道矣此始强<lb/>
　同而終能改過者也<lb/>
象曰乘其墉義弗克也其吉則困而反則也<lb/>
　已乘其墉則力非不足也斷以義而弗克攻耳義者<lb/>
　天則之不可踰志欲攻而知義不可攻困于心而反<lb/>
　于法則能改過者所以吉也與人同善事也乃三四<lb/>
<pb n="47b"/>
　皆有争奪之象四乘墉有其意三伏莽則已見其形<lb/>
　矣四惡二三所欲攻者臣三敵五則欲攻其君矣涉<lb/>
　世者不可不知而三四有吉否之不同又好剛强同<lb/>
　者所宜戒也<lb/>
九五同人先號咷而後笑大師克相遇<lb/>
　五剛中正二柔中正本正應也而為三四所隔不得<lb/>
　其同然正應者終不得而間也隔于三四號咷之象<lb/>
　五變為離互三四又為兌為說又火无定體故有先<lb/>
<pb n="48a"/>
　號咷而後笑之象離為戈兵有大師象三四剛强九<lb/>
　五以陽剛之德勝之故有大師以克之象二五終為<lb/>
　正應相遇之象九五大君三四以臣隔君大逆也故<lb/>
　興大師以克强暴而後遇正應也然人君宜與天下<lb/>
　相孚于大同乃不免于先號後笑用師以克如敵國<lb/>
　之争何也盖以全卦言之以大同為亨而就二五一<lb/>
　爻言之終未免于私吝故不得言吉也<lb/>
象曰同人之先以中直也大師相遇言相克也<lb/>
<pb n="48b"/>
　中理直故不勝其忿先至于號咷也直即君子之正<lb/>
　也相遇必由于中直乃克非至正无以通天下之志<lb/>
　也<lb/>
上九同人于郊无悔<lb/>
　乾有郊象居外无應去隂已逺物莫與同故有同人<lb/>
　于郊之象野逺而郊近但野乃大衆徃來之道无人<lb/>
　不同郊在郭外荒僻之處无人可同也然无所争可<lb/>
　以无悔<lb/>
<pb n="49a"/>
象曰同人于郊志未得也<lb/>
　爻曰无悔以其无争于人喜之夫子則以不能同于<lb/>
　人病之唯君子能通天下之志今无人可同則于同<lb/>
　人之忘亦未得遂也易卦有以此爻為主而吉凶與<lb/>
　彖同者如屯之初比之五是也有成卦在此爻而不<lb/>
　得為主吉凶與彖異者則此卦之二五是也盖論全<lb/>
　卦以五陽同一隂又二五皆中正故有曠逺无私之<lb/>
　象若就一爻論則所應既專在我有私暱之嫌在人<lb/>
<pb n="49b"/>
　有忿争之事矣故二吝而五不免于號咷三四皆争<lb/>
　上以逺而志不遂初亦以比二而僅免咎六爻之義<lb/>
　皆不及全彖之德君子欲通天下之志非大公至正<lb/>
　不能也<lb/>
䷍<lb/>
　大有乾下離上火在天上其明及逺萬物畢照有盛<lb/>
　大豐有之象又一隂居尊衆陽並應易以陽為大有<lb/>
　所有者大之義故曰大有大有次同人按序卦與人<lb/>
<pb n="50a"/>
　同者物必歸焉故受之以大有衆物所歸所有乃大<lb/>
　大有所以次同人也小畜亦一隂五陽而曰小此則<lb/>
　稱大者小畜隂居四欲統諸陽其勢逆大有隂居五<lb/>
　則位尊以統諸陽則勢順故小畜之亨不在六四而<lb/>
　在上下五陽大有之元亨不在上下五陽而在六五<lb/>
　五以柔居尊而為上下所應合全卦又有内剛健外<lb/>
　文明之德自可大亨此全彖之大㫖也六爻皆從五<lb/>
　起義初逺五而有艱二應五而无咎三以公而亨于<lb/>
<pb n="50b"/>
　五四以謙而能承五上以近五而𫉬天祐此六爻之<lb/>
　大略也<lb/>
大有元亨<lb/>
　大有所有之大也火在天上无所不照一隂居尊得<lb/>
　中五陽宗之乾健離明居尊應天尊位能柔物情所<lb/>
　與諸爻之有皆六五之有豈不大哉所有者大則其<lb/>
　亨亦大矣皆治世極盛之象也<lb/>
彖曰大有柔得尊位大中而上下應之曰大有<lb/>
<pb n="51a"/>
　同人大有一柔五剛均也柔在下曰得位得中曰應<lb/>
　乎乾而為同人我同乎彼卑附于尊之辭也柔在上<lb/>
　曰尊位曰大中曰上下應而為大有我有其大上統<lb/>
　乎下之義也此以卦體釋卦名義也<lb/>
其德剛健而文明應乎天而時行是以元亨<lb/>
　上節自柔得尊位以下專主六五一爻以論人君之<lb/>
　位能有衆陽之大自其德剛健以下兼上下兩體以<lb/>
　論人君之德能致元亨之治也内剛健則克勝其私<lb/>
<pb n="51b"/>
　外文明則灼見其理上下應之者衆陽應乎六五也<lb/>
　應天時行者五以柔應乾二之剛也天之道不外乎<lb/>
　時而已憲天出治順時而行是以大亨也<lb/>
象曰火在天上大有君子以遏惡揚善順天休命<lb/>
　凡物未見則有无不可知火在天上无物不照始見<lb/>
　其有之大所有既大不可无以治之也天命有善而<lb/>
　无惡君子于惡之未著者遏絶之使不復作善之𨼆<lb/>
　者顯揚之使樂于為去惡歸善所以順天休美之命<lb/>
<pb n="52a"/>
　也謂之順者天討有罪吾遏之以天天命有德吾揚<lb/>
　之以天于我无與也君子在上則以此治世在下則<lb/>
　以此治身故本義云反之于身亦若是而已矣<lb/>
初九无交害匪咎艱則无咎<lb/>
　害者害我之大有也富者怨之府故當大有之時最<lb/>
　易有害初居下位凡民而享大有家肥屋潤人或害<lb/>
　之離為戈兵又以離火克乾金有惡人傷害之象而<lb/>
　初陽在下上无繫應未與物接去離尚逺未涉乎害<lb/>
<pb n="52b"/>
　何咎之有然自以為匪咎而以易心處之反有咎矣<lb/>
　故必艱難其志慎終如始乃得无咎盖匪咎者此爻<lb/>
　之義艱則无咎則處此爻之道也<lb/>
象曰大有初九无交害也<lb/>
　交則有害處卑无應未有驕盈之失得以无害故也<lb/>
九二大車以載有攸往无咎<lb/>
　坤為大輿九二體乾而曰大車者輿指軫之方而能<lb/>
　載者言車則以其全體而言引之以馬之健行之以<lb/>
<pb n="53a"/>
　輪之圜皆乾象也況九二以剛居柔柔則其虚足以<lb/>
　受剛則其健足以行有大車象上應乎五載上之象<lb/>
　如是而有所往可以无咎可以任重而致逺也不言<lb/>
　吉者處大有之時任天下之重分所當然得以无咎<lb/>
　而已此大臣才德兼全足以任重者也<lb/>
象曰大車以載積中不敗也<lb/>
　車大足以任重雖多積于中而車行不至于敗也<lb/>
九三公用亨于天子小人弗克<lb/>
<pb n="53b"/>
　亨作享按本義作享獻之享時解因之取大臣獻替<lb/>
　之義今按左傳卜偃戰克而王享之言作宴享之享<lb/>
　為優三四五互兌為口三變六為坎有飲食象九三<lb/>
　居下之上剛而得正有公侯之象上有六五之君虚<lb/>
　中下賢有亨于天子之象然三變六為隂為小又有<lb/>
　小人弗克之象占者得此有剛正之德則足以受天<lb/>
　子之寵榮若不然則雖有享宴之榮亦負素餐之愧<lb/>
　也此與本義稍殊然于卦爻較切<lb/>
<pb n="54a"/>
象曰公用亨于天子小人害也<lb/>
　小人妄叨君寵反為害也乾金三變為兌亦金也迫<lb/>
　近離火與初无交害者不同故有害<lb/>
九四匪其彭无咎<lb/>
　彭鼓聲又盛多之貌即大有之大也四變中互為震<lb/>
　震為鼓有彭象大有皆六五之有也然以柔中居尊<lb/>
　而九四以剛近之且居四陽之首率諸陽以進盛多<lb/>
　盖彭矣近君聲勢不宜太盛唯以剛居柔雖盛大而<lb/>
<pb n="54b"/>
　不有其大故有匪其彭之象占者如是則无咎也<lb/>
象曰匪其彭无咎明辨晳也<lb/>
　四為離之初有明晳之象有盛大之勢而无燭理之<lb/>
　明僣逼震主則柔中之君有所不安矣當大有之時<lb/>
　不自有其大非明晳者不能故曰明辨辨其所居之<lb/>
　地乃别嫌多懼之地辨其所遇之時乃盛極將衰之<lb/>
　時凡事貶損以處之斯晳然明理見㡬者矣<lb/>
六五厥孚交如威如吉<lb/>
<pb n="55a"/>
　六五為大有之主離體中虚有厥孚之象柔中以應<lb/>
　九二上下歸之有交如之象一變純乾有威如之象<lb/>
　當大有之時柔中居尊上下孚信然太柔則人心玩<lb/>
　矣濟之以威所以吉也初曰交害五曰交如者臣有<lb/>
　交則私故害君有交則虚故吉也三有戒辭初二四<lb/>
　僅得无咎獨五言吉者當大有之世盡臣道之常僅<lb/>
　可免咎而君能剛柔並用使上下泰交則可常保其<lb/>
　大有矣故曰吉<lb/>
<pb n="55b"/>
象曰厥孚交如信以發志也<lb/>
　一人之信以發上下孚信之志所謂上下交而其志<lb/>
　同也<lb/>
威如之吉易而无備也<lb/>
　恐人心慢易至于无備故威不可无也<lb/>
上九自天祐之吉无不利<lb/>
　大有唯六五一隂而上下五陽從之上九能下從六<lb/>
　五以陽從隂處盛時居髙位享自然之福有自天祐<lb/>
<pb n="56a"/>
　之之象曰天祐曰吉曰无不利其為福多矣象及傳<lb/>
　皆不言所以致福之由故繫辭謂履信思順尚賢盖<lb/>
　五之交孚信之也上能履之謙退不居思順也志從<lb/>
　于五尚賢也天助順人助信有自天祐之吉无不利<lb/>
　之象時解作人君信順下賢以保有照繫辭傳大意<lb/>
　而歸重于君也大全作功成身退之耆舊賔師就六<lb/>
　爻合論對五而言之也然皆不必拘占者得之亦隨<lb/>
　其所處之位以為占大抵有剛明之德居崇髙之位<lb/>
<pb n="56b"/>
　得天之祐者而以人事言之唯履信思順尚賢則吉<lb/>
　也<lb/>
象曰大有之吉自天祐也<lb/>
　上居君上有自天象曰自天祐之言其非倖致也全<lb/>
　卦為盛世至治之象以六五之君為主初之无交盛<lb/>
　世之逸民也上之順五功成身退之耆舊或在賔師<lb/>
　之位者也中爻三位為臣二大臣當大有之任者也<lb/>
　三外臣也以公侯而受寵者也以不中故有戒辭四<lb/>
<pb n="57a"/>
　近臣也近于君而自抑損者也以剛居柔臣道之宜<lb/>
　故與初同无咎五以中虚之信孚乎上下又一變純<lb/>
　乾剛以濟之上下交應剛柔並用君明臣良故能長<lb/>
　保其大有乏盛治也<lb/>
䷎<lb/>
　謙卦艮下坤上内止外順為謙之意山髙地卑屈而<lb/>
　處其下為謙之象故曰謙也謙次大有按序卦有大<lb/>
　者不可以盈故受之以謙大則易于滿盈道在謙損<lb/>
<pb n="57b"/>
　謙所以次大有也全彖極言謙德之亨六爻雖以九<lb/>
　三一陽為主然内三爻皆吉外三爻皆利盖静則多<lb/>
　吉順則多利六十四卦未有如謙之盡善者君子可<lb/>
　以知所處矣<lb/>
謙亨君子有終<lb/>
　謙者有而不居之義止乎内而順乎外山髙而處乎<lb/>
　地之下皆有而不居者也他卦或有待而亨謙則即<lb/>
　亨他卦始亨而未易保其終唯謙則始雖卑而終益<lb/>
<pb n="58a"/>
　尊始雖晦而終益光盖謙者人情所樂與故必亨始<lb/>
　雖不居終有成就故有終艮終萬物亦有有終之象<lb/>
　程傳謂小人雖暫謙未必能乆唯君子終身不易是<lb/>
　謂謙之有終也本義謂先屈而後伸是謂亨之有終<lb/>
　也然二意宜兼盖君子唯始終能謙所以始終能亨<lb/>
　若暫時勉為謙恭偶然倖𫉬通泰皆非君子也<lb/>
彖曰謙亨天道下濟而光明地道卑而上行<lb/>
　天氣下降以濟萬物天之謙也化育之功光明著見<lb/>
<pb n="58b"/>
　則謙之亨也地勢卑順處物之下地之謙也其氣上<lb/>
　行以交于天則謙之亨也天地猶不敢以自滿況于<lb/>
　人與鬼神乎此以天地言謙之必亨<lb/>
天道虧盈而益謙地道變盈而流謙鬼神害盈而福謙<lb/>
人道惡盈而好謙謙尊而光卑而不可踰君子之終也<lb/>
　虧盈益謙以氣言日中則昃月滿則缺是也變盈流<lb/>
　謙以形言髙岸為谷深谷為陵是也害盈福謙以理<lb/>
　言滿則招損謙則受益是也惡盈好謙以情言滿盈<lb/>
<pb n="59a"/>
　取忌退巽見推是也四者皆出于自然而非有心故<lb/>
　曰道也盖太極之中本無一物事業功勞于我何有<lb/>
　天地生萬物而不言所利此天地人鬼所以皆有取<lb/>
　于謙也然六爻皆以三為主三居下卦之上有尊象<lb/>
　光艮體也三居上卦之下有卑象不可踰德莫之過<lb/>
　也盖人居尊而不光者有矣謙者處尊而能下人其<lb/>
　德愈光人處卑則皆得而踰之謙者處卑所謂我自<lb/>
　卑而人莫我髙又孰得而踰之君子之終言此所以<lb/>
<pb n="59b"/>
　為君子有終也不于其終觀之則争而得謙而失者<lb/>
　盖有之矣惟要于究竟然後知謙之終必亨也<lb/>
象曰地中有山謙君子以裒多益寡稱物平施<lb/>
　不言山在地中而言地中有山言卑下之中藴其崇<lb/>
　髙也外卑下而内藴崇髙謙之象也山之在地髙者<lb/>
　降而下卑者升而上一升一降髙卑適平矣物之多<lb/>
　者裒取而使之寡猶降山之髙使之卑也寡者増益<lb/>
　而使之多猶升地之卑而使之髙也一裒一益而多<lb/>
<pb n="60a"/>
　寡適平矣稱物平施謂稱物之多寡而損益之然後<lb/>
　所施均平而多者不偏多寡者不偏寡也盖謙之為<lb/>
　名生于過也物過然後知有謙謙者使物不過期得<lb/>
　中而已聖人即謙之名使一切返于中善用謙者也<lb/>
　凡大象皆於卦外教人用易之理裒多益寡稱物平<lb/>
　施俾小大長短各得其平非君子謙德之象乃君子<lb/>
　治一世使歸于謙之象也<lb/>
初六謙謙君子用涉大川吉<lb/>
<pb n="60b"/>
　以柔處下有謙而又謙之象三四五互為震木二三<lb/>
　四互為坎水木在水上涉川之象用涉與利涉稍殊<lb/>
　利涉者无往不利用涉者涉川不可争先用謙謙之<lb/>
　道以涉則吉人當險難之時非深自屈折不足以濟<lb/>
　故必用謙謙以涉也全卦以三為主故與彖同言君<lb/>
　子初亦得稱君子者盖三在下卦之上有勞而謙在<lb/>
　上之君子尊而光者也初在下卦之下謙而又謙在<lb/>
　下之君子卑而不可踰者也用以涉川則雖濟患難<lb/>
<pb n="61a"/>
　可矣況平居乎占者有其德則常變皆吉也<lb/>
象曰謙謙君子卑以自牧也<lb/>
　牧如牛羊使之馴服也養德之地未有不基于至卑<lb/>
　者養者至則愈卑而不可踰矣<lb/>
六二鳴謙貞吉<lb/>
　隂陽唱和為鳴卦以三為主三互四五為震善鳴者<lb/>
　也易凡與震相應者皆言鳴豫初中孚二是也故此<lb/>
　卦二上皆言鳴謙盖三以勞而能謙故凡聞其風者<lb/>
<pb n="61b"/>
　皆相從于謙和之而鳴言論稱述皆自處于卑下所<lb/>
　謂鳴其謙也二與三比柔順中正謙出于性故有貞<lb/>
　吉之象此爻本義謂以謙有聞解鳴字亦可通但此<lb/>
　卦以三為主諸爻所解與三无涉于取象又未見確<lb/>
　解意義稍淺今按蘓傳解之覺于三爻意義融貫<lb/>
象曰鳴謙貞吉中心得也<lb/>
　二所居中正謙本于中心所自得非由勉强正與上<lb/>
　爻對<lb/>
<pb n="62a"/>
九三勞謙君子有終吉<lb/>
　一陽居下之上剛而得正上下所歸有勞而能謙者<lb/>
　也謙非難勞而能謙為難一陽為成卦之主勞矣乃<lb/>
　不處上而處下故有勞而能謙之象上不疑而下不<lb/>
　忌自能保終而吉也艮終萬物三居艮之終得其正<lb/>
　位故以彖辭君子有終歸之<lb/>
象曰勞謙君子萬民服也<lb/>
　卦中五隂有民象非服其勞服其勞而能謙所謂汝<lb/>
<pb n="62b"/>
　惟不伐天下莫與汝争功萬民服即有終也<lb/>
六四无不利撝謙<lb/>
　柔而得正上而能下其占无不利矣然功不及三而<lb/>
　居其上必當發揮其謙以示不敢自安之意盖勞謙<lb/>
　者雖无忮害之心而在四則亦有自盡之道也<lb/>
象曰无不利撝謙不違則也<lb/>
　理之當然非過于法則也<lb/>
六四不富以其鄰利用侵伐无不利<lb/>
<pb n="63a"/>
　隂柔不富之象以柔居尊五謙皆為之用不富而能<lb/>
　以其鄰之象坤為衆五變互三為離為戈兵又有行<lb/>
　師之象五君位君德不必以謙見且謙柔之過或不<lb/>
　能以自立矣故不言謙然不自用而用人謙之大者<lb/>
　謙者不争然居君位而使人有不服非稱物平施之<lb/>
　謂矣故為君茍不自用而能用人雖以之侵伐亦无<lb/>
　不利盖无害于為謙也<lb/>
象曰利用侵伐征不服也<lb/>
<pb n="63b"/>
　言其侵伐非得已非外謙而内好勝也<lb/>
上六鳴謙利用行師征邑國<lb/>
　上與三應亦有鳴謙之象坤為地為衆有國邑征伐<lb/>
　之象僅可征已之邑國不能如五之无不利也<lb/>
象曰鳴謙志未得也可用行師征邑國也<lb/>
　二柔順中正故貞吉上所居不中特以與三應故亦<lb/>
　鳴其謙謙之實有不足矣謙實不足故已之邑國或<lb/>
　叛之然上鳴在于謙則叛者不利叛者不利則征之<lb/>
<pb n="64a"/>
　者利矣以謙得人心故利用行師非五之位故不能<lb/>
　无不利非二之中故不能貞吉是以鳴謙雖與二同<lb/>
　而未得遂其志也全卦以九三一陽爻為主而五隂<lb/>
　所處雖有尊卑廣狹常變之不同而由艮體之静皆<lb/>
　得吉占由坤德之順皆得利占則甚矣謙德之可貴<lb/>
　也<lb/>
䷏<lb/>
　豫卦下坤上震九四一陽為卦之主上下羣隂應之<lb/>
<pb n="64b"/>
　内順外動由順以動无不和悦有豫之義又雷閉地<lb/>
　中動而出地通暢和豫豫之象也豫卦次謙按序卦<lb/>
　有大而能謙必豫故受之以豫大而能謙則有豫樂<lb/>
　豫所以次謙也然豫有三義曰備豫曰和豫曰逸豫<lb/>
　知備豫則和豫隨之然和豫之過則逸豫生矣繫辭<lb/>
　傳重門擊柝以待暴客盖取諸豫此備豫之意彖象<lb/>
　所未及也然建侯行師雖主人心和豫而建藩禦侮<lb/>
　備豫之意𨼆寓其中矣六爻唯九四之豫以和樂言<lb/>
<pb n="65a"/>
　他則皆有心求豫失豫之正而流于逸豫者也唯二<lb/>
　以中正不溺于豫然有先㡬之識則其知備豫可知<lb/>
　然則凡事宜豫而豫不可溺此全卦六爻之大㫖也<lb/>
豫利建侯行師<lb/>
　豫兼三義本義但以和樂言之盖備豫者所以致和<lb/>
　樂之由而逸豫者又和樂之過故正解專取和樂盖<lb/>
　彖意尚未他及也震動坤上長子主器有建國治民<lb/>
　象坤順震下一陽統衆隂有行師動衆象屯有震无<lb/>
<pb n="65b"/>
　坤故不及行師謙有坤无震故不及建侯豫兼二卦<lb/>
　故有此象建侯必百姓歸心行師必三軍用命人心<lb/>
　和樂則二者利矣<lb/>
彖曰豫剛應而志行順以動豫<lb/>
　九四一陽上下應之其志得行此以卦體言其豫也<lb/>
　以坤遇震為順以動此以卦德言其所以致豫也<lb/>
豫順以動故天地如之而況建侯行師乎<lb/>
　順理以動人心悅服建諸天地而不悖可也<lb/>
<pb n="66a"/>
天地以順動故日月不過而四時不忒聖人以順動則<lb/>
刑罰清而民服豫之時義大矣哉<lb/>
　日月之行景長不過南陸短不過北陸故分至啟閉<lb/>
　不差其序以順隂陽之氣而動也刑必當罪順乎民<lb/>
　心非一已喜怒之私民所以服也時義此時之義也<lb/>
　此極言而賛其大使人涵泳言中而推其意于言外<lb/>
　也<lb/>
象曰雷出地奮豫先王以作樂崇德殷薦之上帝以配<lb/>
<pb n="66b"/>
祖考<lb/>
　陽閉地中奮震出地則通暢和豫矣先王作樂象雷<lb/>
　之聲又取其和之義殷盛也樂无所不用薦上帝配<lb/>
　以祖考盛之至也周祀稷于南郊配以祖也祀文王<lb/>
　于明堂配以考也<lb/>
初六鳴豫凶<lb/>
　隂柔在下獨與四應四震善鳴欲與倡和有鳴象然<lb/>
　四大臣近君其志大行之時初位卑所居不中正小<lb/>
<pb n="67a"/>
　人在下上得强援當時用事不勝其豫夸大自張故<lb/>
　有凶象卦以樂豫為義取衆心之樂也六爻自四外<lb/>
　皆自樂者則逸豫之過矣故有吉凶之異初爻謙上<lb/>
　之反對皆與震應故皆以鳴言然謙者卑下自處以<lb/>
　聞于人者故猶有利豫者妄自張大因人為樂者故<lb/>
　凶<lb/>
象曰初六鳴豫志窮凶也<lb/>
　窮謂滿極<lb/>
<pb n="67b"/>
六二介于石不終日貞吉<lb/>
　二三四互為艮有石象二變互三四為離不終日而<lb/>
　作之象樂豫易以溺人溺則憂矣六爻獨二中而得<lb/>
　正自守之安静堅確如石静之至故其思慮明審不<lb/>
　俟終日而見事理之㡬㣲是不溺于逸豫而知備豫<lb/>
　者也盖此卦當逸豫以无所係應為善初應四而三<lb/>
　五比之皆有係而溺于豫者故為凶為悔為疾二特<lb/>
　立于衆隂之中而无遲戀之意故静則如石之堅動<lb/>
<pb n="68a"/>
　則有不終日之速不失其正而得吉也<lb/>
象曰不終日貞吉以中正也<lb/>
　中正者處豫之道也<lb/>
六三盱豫悔遲有悔<lb/>
　盱上視也隂不中正而近于四四為豫主六三不中<lb/>
　不正希其逸樂而上視之有盱豫致悔之象故占者<lb/>
　事當速悔若悔之遲必至于有悔也三質柔而位剛<lb/>
　猶有能悔之象故戒之恐其悔之遲也盖盱豫者溺<lb/>
<pb n="68b"/>
　于逸豫遲悔則又失于猶豫矣聖人兩言悔始則示<lb/>
　人以致悔之端終則勉人以悔過之勇也<lb/>
象曰盱豫有悔位不當也<lb/>
　言所處不中正與六二反也<lb/>
九四由豫大有得勿疑朋盍簪<lb/>
　九四卦所由以致豫者衆隂應之有大有得之象以<lb/>
　陽居隂不能无疑故戒之德陽而位隂故五隂亦有<lb/>
　朋象盍合也簪以貫髮者一陽貫五隂之中有以簪<lb/>
<pb n="69a"/>
　貫髮之象四大臣以陽剛任上事致君澤民合天下<lb/>
　以為豫大有得矣又必開誠布公使朋類之賢俱進<lb/>
　合志和衷則可常保其豫也<lb/>
象曰由豫大有得志大行也<lb/>
　由已致天下于豫可謂大行其志矣<lb/>
六五貞疾恒不死<lb/>
　貞疾猶言痼疾不得言正盖六五非正也三四五互<lb/>
　為坎為心病貞疾之象當豫之時以柔居尊沈溺于<lb/>
<pb n="69b"/>
　豫又乘九四之剛事權歸四衆心不附處勢危矣然<lb/>
　以其得中故又為恒不死之象二五皆不言豫六二<lb/>
　貞吉以中且正當豫之時而不為豫者所以吉也六<lb/>
　五貞疾中而不正當豫之時而不得豫者雖未至于<lb/>
　凶亦僅矣人生于憂患而死于安樂以五之得中而<lb/>
　僅得不死則過中者豈生道哉以君象言之周末之<lb/>
　共主是也使剛而不中則魏之曹髦柔而不中則唐<lb/>
　之僖昭矣可不戒哉<lb/>
<pb n="70a"/>
象曰六五貞疾乘剛也恒不死中未亡也<lb/>
　乘剛故權下移得中故位號猶可保也<lb/>
上六㝠豫成有渝无咎<lb/>
　以隂柔居豫極有昏㝠于豫之象然以其動體又有<lb/>
　事雖成而能有渝之象能改過則可无咎矣勉人以<lb/>
　遷善也又豫上六變則為晉明出地上不終昏㝠樂<lb/>
　極哀生有悔心之萌者所以无咎也然初鳴豫即斷<lb/>
　其凶嚴于初以遏其惡也上冥豫開之以无咎恕于<lb/>
<pb n="70b"/>
　終以引其善也<lb/>
象曰㝠豫在上何可長也<lb/>
　豫至昏㝠不可乆矣言當速改也全卦以九四一陽<lb/>
　為主與彖之樂豫同義其他皆過于豫而至于逸豫<lb/>
　者爻之吉凶皆從四起義二逺于四而中正所以吉<lb/>
　上雖逺于四而處豫之極又與四同震體故為㝠初<lb/>
　則應四而鳴豫者也三以比四而盱豫者也五又以<lb/>
　乘四而溺于豫究不得豫者也總之豫宜衆不宜私<lb/>
<pb n="71a"/>
　故世道不可无豫人心不可有豫初凶而五疾三悔<lb/>
　而上渝為國者當如四之勿疑守已者則當如二之<lb/>
　介石矣<lb/>
䷐<lb/>
　隨卦下震上兌震動兌說此動而彼說隨之義也以<lb/>
　少女從長男隨之象也隨卦次豫按序卦豫必有隨<lb/>
　故受之以隨悅豫之極物之所隨隨所以次豫也全<lb/>
　彖以物隨為義此感彼隨可以大通而要之于正則<lb/>
<pb n="71b"/>
　隨人之意亦在其中矣爻兼隨物為義此動彼説而<lb/>
　至于隨易于自失其身大抵陽爻則人隨我陰爻則<lb/>
　我隨人而隨人者宜隨上不宜隨下爻隂位剛者猶<lb/>
　知所隨此三隨四所以有得二係初則有失上无所<lb/>
　隨則不言隨也居上者宜為人所隨五君位為二所<lb/>
　隨故貞吉四臣位為三所隨故貞凶初雖陽爻而在<lb/>
　下故不言隨言係而言交此六爻之大略也<lb/>
隨元亨利貞无咎<lb/>
<pb n="72a"/>
　隨從也隨者我有以致物而物自隨乎我故占當得<lb/>
　大亨然必利於正乃得无咎若不正則雖亨而不免<lb/>
　于咎矣按左傳穆姜之言以隨四德與乾同雖非本<lb/>
　㫖然所論深合利貞无咎大意諸卦中屯臨无妄革皆<lb/>
　言元亨利貞獨隨係以无咎盖動而說易至于不正<lb/>
　而有咎故示戒辭<lb/>
彖曰隨剛來而下柔動而說隨<lb/>
　按本義謂以卦變卦體釋卦名義謂自困卦九來居<lb/>
<pb n="72b"/>
　初自噬嗑九來居五自未濟來兼此二變皆剛來下<lb/>
　柔也今按來註但以綜卦言之隨蠱相綜雜卦原對<lb/>
　言之隨以蠱之艮反兌居上㢲反震居下是剛來下<lb/>
　柔也以後凡言卦變者皆從綜卦<lb/>
大亨貞无咎而天下隨時<lb/>
　王註程傳皆作隨時謂隨時得正則天下皆隨其時<lb/>
　也本義作隨之意尤順盖論全卦之義重我有以致<lb/>
　物之隨也<lb/>
<pb n="73a"/>
隨時之義大矣哉<lb/>
　依本義作隨之時義尤順<lb/>
象曰澤中有雷隨君子以嚮晦入宴息<lb/>
　雷二月出地八月入地澤亦地也又兌正秋八月正<lb/>
　兌之時震下兌上有雷入地中之象君子取之及向<lb/>
　昏晦則居内休息造化有晝有夜人生有作有息人<lb/>
　心有感有寂有動有静此造化之自然亦人事之當<lb/>
　然也<lb/>
<pb n="73b"/>
初九官有渝貞吉出門交有功<lb/>
　初九以陽為震之主有官守之象居下无隨我者剛<lb/>
　體非隨人者然初動體則改其常矣故為有渝之象<lb/>
　陽居陽位得正有貞吉之象前臨隂偶二三四互為<lb/>
　艮有出門之象與四同德不言隨而言交有交有功<lb/>
　之象初九卦之所以為隨者雖人无隨我我未隨人<lb/>
　而震動之體已渝其常矣然居正得吉出門交四同<lb/>
　德不繫私暱正不必言隨人而自有功也<lb/>
<pb n="74a"/>
象曰官有渝從正吉也出門交有功不失也<lb/>
　交不失其正則有功也人雖未隨我我亦不隨人以<lb/>
　陽剛得正故也<lb/>
六二係小子失丈夫<lb/>
　初陽在下而近以在下有小子象五陽正應而逺以<lb/>
　君位有丈夫象二與五正應宜得所隨矣然當隨之<lb/>
　時以隂爻隂位為過于柔不能自守以待正應而近<lb/>
　係于初有係小子失丈夫之象人隨我為隨我隨人<lb/>
<pb n="74b"/>
　為係曰失惜之也<lb/>
象曰係小子弗兼與也<lb/>
　係此失彼不能兼也<lb/>
六三係丈夫失小子隨有求得利居貞<lb/>
　九四陽爻亦有丈夫之象小子亦謂初也三近係四<lb/>
　而逺于初有係丈夫失小子之象四陽當任三則以<lb/>
　隂隨之有求而必得之象三言係又言隨者三有得<lb/>
　猶可言隨也三不中正宜失所隨矣然以居剛稍知<lb/>
<pb n="75a"/>
　自主勝于二之過柔故猶知係四而不係初而有得<lb/>
　也然六居三不正九居四亦不正也以不正相比至<lb/>
　于求而有得不可言矣故戒以居貞則利初九以陽<lb/>
　居陽故得貞吉六三以隂居陽故示以居貞而不得<lb/>
　言吉也<lb/>
象曰係丈夫志舍下也<lb/>
　舍初之在下者也<lb/>
九四隨有𫉬貞凶有孚在道以明何咎<lb/>
<pb n="75b"/>
　九四以剛居上之下與五同德而三係之有得人之<lb/>
　隨之象然勢陵于五有雖正亦凶之象變則為坎有<lb/>
　有孚之象互二三為艮有光明之象卦中三隂三陽<lb/>
　隂宜隨陽初以在下不足為人所隨故但言交四與<lb/>
　五同德故人隨之然四大臣之位上有剛德之君雖<lb/>
　君信民歸隨皆有獲然使恩威不自五出雖正亦有<lb/>
　震偪之凶矣故必中有孚誠動皆合道使心迹光明<lb/>
　君民共諒乃得无咎也豫隨九四皆大臣之位豫有<lb/>
<pb n="76a"/>
　得不言凶而隨四之有𫉬言凶者盖豫卦一陽五隂<lb/>
　卦之所以隨者在四五又以柔居其上四志可行故<lb/>
　戒不在臣而在君五之所以貞疾也隨卦三隂三陽<lb/>
　卦能得隨之中正者在五四偪于五而得人心未必<lb/>
　上安而下從之也故戒不在君而在臣四之所以貞<lb/>
　凶也然豫四曰勿疑隨四曰有孚居危疑之地无論<lb/>
　其吉與凶宜以至誠自將則一也<lb/>
象曰隨有𫉬其義凶也有孚在道明功也<lb/>
<pb n="76b"/>
　有𫉬豈必皆凶有致凶之理故曰其義凶也有孚在<lb/>
　道以有明哲之功也爻曰以明言以此明其心迹也<lb/>
　傳曰明功言有明哲之功則不為利欲所昏而心迹<lb/>
　自光明也<lb/>
九五孚于嘉吉<lb/>
　九五陽剛中正得衆爻之隨隨之主也然所應唯在<lb/>
　中正之二是信于善者也故有孚于嘉之象而占則<lb/>
　吉也四五皆以陽居三上二隂之中陽内隂外有中<lb/>
<pb n="77a"/>
　實之象故皆曰孚然四之孚戒之也欲其孚于五也<lb/>
　五之孚喜之也喜其孚于二也大亨貞无咎而天下<lb/>
　從之五足當之矣<lb/>
象曰孚于嘉吉位正中也<lb/>
　五與二皆正中故謂孚于嘉也然以二之正中在五<lb/>
　謂之嘉在二反有失者盖隨之為義貴我致人之隨<lb/>
　而不欲徒隨于人隨人者有陽剛之德猶可自主若<lb/>
　一于隂柔則係于近而失正應之可隨者矣故五孚<lb/>
<pb n="77b"/>
　于二則有君臣同德之象而二之係初則有背公植<lb/>
　黨之戒也<lb/>
上六拘係之乃從維之王用亨于西山<lb/>
　上六以柔居柔處隨之極有拘係又維之之象兌為<lb/>
　西為巫二三四互為艮為山一變純乾為王有王亨<lb/>
　于西山之象程傳以王為太王亨作亨通之亨指太<lb/>
　王遷岐之事謂其得民心也本義以亨為祭享之享<lb/>
　今從本義而王宜作太王盖六爻之義隂宜隨陽下<lb/>
<pb n="78a"/>
　宜隨上上勢居最上无所隨而質柔又不足以致人<lb/>
　之隨居五之上而非天子之位與三非正應而兩隂<lb/>
　同德有固結于幽隂之象太王避狄去豳遷岐我非<lb/>
　隨人而人之隨我者亦未廣然誠敬以享于山川有<lb/>
　固結維係之意人心從此而集天命從此而基占者<lb/>
　得此則其象亦如是也<lb/>
象曰拘係之上窮也<lb/>
　處隨之極故也全卦物來隨我我往隨物皆貴于正<lb/>
<pb n="78b"/>
　然此動彼說而至于隨易于失身尤以陽剛為貴故<lb/>
　諸爻吉凶得失别為一例唯陽爻能為物所隨五有<lb/>
　陽剛之德又居君位當為物所隨者故吉四居三之<lb/>
　上有大臣之象故三係之有得而在四有偪五之嫌<lb/>
　竟受人之隨則又不免于貞凶矣初雖陽爻為隨之<lb/>
　主而在下位以在下則不應為人所隨然以陽爻為<lb/>
　隨之主則不肯上係于人又不能安静以處故不言<lb/>
　隨不言係而言交陽居陽位故交而有功也三隂爻<lb/>
<pb n="79a"/>
　皆隨物者則不言隨而言係然隂居隂位者柔而无<lb/>
　主故二以舍五係初而失隂居陽位稍知自立故三<lb/>
　以舍初係四而得至上以隨之極隂爻隂位所應又<lb/>
　隂則固結之極然不可以人道言矣故為享于鬼神<lb/>
　之象盖他卦六爻以相應為善此則又貴其自處之能<lb/>
　剛他卦隂爻亦以得正為善此則又不欲其過柔而<lb/>
　失主盖當隨之時義當如是隨之喜剛亦猶履之善<lb/>
　柔故曰觀彖辭則思過半矣<lb/>
<pb n="79b"/>
䷑<lb/>
　蠱卦巽下艮上按左氏風落山女惑男以長女下于<lb/>
　少男惑亂其情蠱之象也風遇山而回物皆撓亂亦<lb/>
　有事之象本義謂上苟止而下卑巽彼此怠緩積弊<lb/>
　致蠱謂之蠱者壞極而有事也文從蟲從皿聚蟲皿<lb/>
　中使自壞爛蠱之義也然卦中兼治蠱意治蠱而曰<lb/>
　蠱猶治亂而曰亂也蠱卦次隨按序卦以喜隨人者<lb/>
　必有事故受之以蠱喜悦隨人過中失正則蠱惑壞<lb/>
<pb n="80a"/>
　亂之事自此起蠱所以次隨也全彖謂蠱治則亂極<lb/>
　復治而治蠱之道有取于更新丁寧此全彖之大㫖<lb/>
　也六爻五為治蠱之君下四爻為治蠱之臣而上則<lb/>
　為事外之臣事外者理亂不闗故不言蠱餘皆治蠱<lb/>
　者而蠱為前人已壞之緒故又以子道言之治蠱以<lb/>
　剛柔相濟為善初爻柔位剛故无咎二爻剛位柔故<lb/>
　得中三爻位俱剛故有悔四爻位俱柔故未得五亦<lb/>
　以爻柔位剛居中有應故用譽而五之一爻自處則<lb/>
<pb n="80b"/>
　為子二視之為母上視之又為君則其取象屢遷不<lb/>
　可為典要者也<lb/>
蠱元亨利涉大川先甲三日後甲三日<lb/>
　蠱本義謂壞極而有事也壞極為蠱有事則兼治蠱<lb/>
　意亂極當治有元亨象治蠱必勇往以求必濟中互<lb/>
　震木在兌澤之上有利涉大川象然治蠱宜勇亦須<lb/>
　有道以治之甲日之始事之端先甲三日為辛後甲<lb/>
　三日為丁前事已壞取先甲三日之辛以更新之不<lb/>
<pb n="81a"/>
　使至于大壞後事方新取後甲三日之丁以丁寧之<lb/>
　不使至于速壞此治蠱而致亨之道也先甲後甲按<lb/>
　本義及舊解皆同于理固順而蠱取甲巽取庚未見<lb/>
　著落來註照圎圗但取艮巽二卦之義亦未見的確<lb/>
　今按蘓傳所解與本義異而似可存按蘓傳蠱之與<lb/>
　巽一也上下相順與下順而上止為媮一也而巽之<lb/>
　所以不為蠱者有九五以幹之而蠱无是也故蠱之<lb/>
　彖曰先甲三日後甲三日終則有始而巽之九五曰<lb/>
<pb n="81b"/>
　无初有終先庚三日後庚三日吉陽生于子盡于已<lb/>
　隂生于午盡于亥陽為君子君子為治隂為小人小<lb/>
　人為亂夫一日十二干相值支五干六而後終世未<lb/>
　有不知者也先甲三日後甲三日世所謂六甲也先<lb/>
　庚三日後庚三日世所謂六庚也甲庚之先後隂陽<lb/>
　相反故易取此以寄治亂之勢也先甲三日子戌申<lb/>
　也申盡于已而陽盈盈將生隂治將生亂故受之以<lb/>
　後甲後甲三日午辰寅寅盡于亥然後隂極陽生蠱<lb/>
<pb n="82a"/>
　无九五以幹之則其治亂皆極其自然之勢勢窮而<lb/>
　後變故曰終則有始天行也巽則不然初雖失之後<lb/>
　必有以起之譬之于庚先庚三日午辰寅也後庚三<lb/>
　日子戌申也庚之所後甲之所先故先庚三日盡于<lb/>
　亥後庚三日盡于己先隂後陽先亂後治故曰无初<lb/>
　有終曰吉不言于彖而言于九五明此九五之功非<lb/>
　巽之功也<lb/>
彖曰蠱剛上而柔下㢲而止蠱<lb/>
<pb n="82b"/>
　剛上柔下以卦體言艮剛居上巽柔居下也以卦綜<lb/>
　言反隨之震上為艮兌下為巽也上太剛則情不下<lb/>
　接下太柔則情難上達上下不交以致蠱也巽而止<lb/>
　以卦德言則下卑巽而上茍止皆積弊以致蠱者也<lb/>
蠱元亨而天下治也利涉大川往有事也先甲三日後<lb/>
甲三日終則有始天行也<lb/>
　他解以巽而止為治蠱者非盖下卑巽而上苟止乃<lb/>
　致蠱之由非所以治蠱治蠱意當于此節言之既蠱<lb/>
<pb n="83a"/>
　又言元亨亂極復治之象也曰往有事而不言有功<lb/>
　者當蠱之時宜有事以濟險不可以无事視之若巽<lb/>
　懦而止則終蠱而不能元亨矣甲者十日之始亂之<lb/>
　終治之始天運之行如是治蠱者終前事始後事一<lb/>
　畨更新一畨丁寧亦如天之行也<lb/>
象曰山下有風蠱君子以振民育德<lb/>
　山下有風物壞而有事矣治己治人事之大者風在<lb/>
　内而能振動外物則象之以振動其民山在外而能<lb/>
<pb n="83b"/>
　涵育内氣則象之以涵育其德振者作興人之善新<lb/>
　民之事育者培養己之善明德之事易言育德多取<lb/>
　于山故䝉亦言育德而巽之申命行事亦振民之意<lb/>
　當蠱之時風俗敗壞由民之不新民之不新由己德<lb/>
　之不明故必有以振作聳動其民而在己宜進德不<lb/>
　已此皆所以治蠱也<lb/>
初六幹父之蠱有子考无咎厲終吉<lb/>
　幹木之幹枝葉所附以立者以身任其事而不敢避<lb/>
<pb n="84a"/>
　故曰幹中互震木下巽木有幹之象蠱之災非一日<lb/>
　之故必世而後見故皆以父子言之明父養其疾至<lb/>
　子而發也子能幹之克盖前愆則振飭而興起矣初<lb/>
　六以隂在下所應又柔似不足以治蠱者然以其時<lb/>
　言之在蠱之初蠱未深而事易濟且質柔而位剛故<lb/>
　有子能治蠱考得无咎之象質柔位剛子專父事有<lb/>
　厲象知危而戒終承已志有終吉之象<lb/>
象曰幹父之蠱意承考也<lb/>
<pb n="84b"/>
　不承其事而承其意所謂善繼人之志者也<lb/>
九二幹母之蠱不可貞<lb/>
　母指六五也艮止于上巽順于下无為而尊于上者<lb/>
　父道也服勞而順于下者子道也故五爻皆言幹父<lb/>
　之蠱取艮之上爻為父也二獨與五應五雖艮體而<lb/>
　質柔故有母象在五自處亦為子自二視五則為母<lb/>
　此又取象之變不可為典要者也九二剛中上應六<lb/>
　五有子幹母蠱而得中之象以剛承柔而治其壞故<lb/>
<pb n="85a"/>
　又戒以不可堅貞言當巽以入之也貞者事之幹而<lb/>
　曰不可貞非不可正也不可固執以為正也母性多<lb/>
　柔暗以二之剛承五之柔固守其正或至傷恩害義<lb/>
　必巽以入之乃得中也若以君臣論則周公之事成<lb/>
　王成王有過則撻伯禽亦此意也<lb/>
象曰幹母之蠱得中道也<lb/>
　九二以剛居柔在下卦之中有中道之象得中道而<lb/>
　以柔濟剛善于幹母之蠱者也<lb/>
<pb n="85b"/>
九三幹父之蠱小有悔无大咎<lb/>
　過剛不中故有小悔巽體得正故无大咎<lb/>
象曰幹父之蠱終无咎也<lb/>
　爻言无大咎宜不免于小咎而傳謂終无咎者幸之<lb/>
　也以九居三剛之至君之諍臣父之諍子不使君父<lb/>
　䧟于不義者也盖幹蠱之道以剛柔相濟為善故初<lb/>
　六六五之柔而居剛九二之剛而居柔皆可幹蠱不<lb/>
　則與其為六四之裕而吝不若九三之悔而无咎裕<lb/>
<pb n="86a"/>
　而吝者由吉而趨凶悔而无咎則自凶而趨吉也<lb/>
六四裕父之蠱往見吝<lb/>
　以隂居隂不能有為有寛裕以治蠱之象如是則蠱<lb/>
　將日深往則見吝矣盖目前雖可苟安如是以往必<lb/>
　致吝也<lb/>
象曰裕父之蠱往未得也<lb/>
　目前以為得矣循此以往未為得也欲人急于改圗<lb/>
　也<lb/>
<pb n="86b"/>
六五幹父之蠱用譽<lb/>
　二以五為母謂以柔居尊也然五之上有上則五又<lb/>
　有子道若繼世之君也用譽用陽剛之臣以致譽也<lb/>
　五柔中居尊九二承之以德能用陽剛之臣以幹父<lb/>
　之蠱者可以致聞譽矣譬若周宣王之用仲山甫召<lb/>
　穆公能用良臣而幹蠱有譽者也<lb/>
象曰幹父用譽承以德也<lb/>
　二承以剛中之德德在臣譽在君上下一德矣故不<lb/>
<pb n="87a"/>
　見前人之蠱<lb/>
上九不事王侯髙尚其事<lb/>
　陽剛居上在事之外有不事王侯髙尚其事之象初<lb/>
　至五皆言蠱此不言蠱者上九蠱之終事之壞者六<lb/>
　五幹之已畢則亂極而治之時矣故不言蠱也初至<lb/>
　五皆言父子不及君臣者臣之事君猶子事父母當<lb/>
　蠱之時身在事中必視國事如家事乃可故言父子<lb/>
　而君臣之道在其中矣上九言不事王侯又不言父<lb/>
<pb n="87b"/>
　子者子于父母无可諉之事无一日可離之時君臣<lb/>
　以義合者也則當以其位與時論之身在其位則盡<lb/>
　力以幹如子事父母不以為汙不在其位則超然逺<lb/>
　引不事王侯而不以為傲時當艱難則鞠躬盡瘁不<lb/>
　避險患不以為勞世已昇平則功成身退辭榮謝寵<lb/>
　而不以為矯上九者无位之逸民功成身退之耆舊<lb/>
　也<lb/>
象曰不事王侯志可則也<lb/>
<pb n="88a"/>
　潔身髙尚如子陵功成身退如范蠡其事髙其志可<lb/>
　為法則矣全卦名蠱而皆言治蠱蠱之可亨猶否極<lb/>
　則泰雖夫運自然而人事宜盡所以有取于更新丁<lb/>
　寧以為致亨之道家事國事皆有蠱為子為臣无異<lb/>
　道總以剛柔相濟為善然與其柔而致吝又不若剛<lb/>
　而免咎聖人望人之意切矣<lb/>
　<lb/>
　<lb/>
<pb n="88b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易淺述卷二<lb/>
</p>
<p>
</p>
  </div>
</body>
</text>
</TEI>
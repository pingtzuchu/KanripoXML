<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易淺述卷一</head> <lb/>
    <p>
<pb n="1a"/>
欽定四庫全書<lb/>
　周易淺述卷一<lb/>
　　　　　　　　　翰林院編修陳夢雷撰<lb/>
　昔者伏羲氏仰觀于天俯察于地近取諸身逺取諸<lb/>
　物見天下萬有不齊之變不外由太極而生隂陽故<lb/>
　畫一竒以象陽畫一偶以𧰼隂而兩儀具見一隂一<lb/>
　陽有各生一隂一陽之𧰼故増二畫而太陽太隂少<lb/>
　陽少隂之四𧰼成叠之為三而三才既備則天地雷<lb/>
<pb n="1b"/>
　風水火山澤之八卦列謂之卦者言懸卦物𧰼以示<lb/>
　于人也八卦既成則八卦皆可為太極復生兩儀而<lb/>
　十六四𧰼而三十二八卦而六十四而萬物之變盡<lb/>
　于斯矣伏羲雖有六十四卦之畫而未有文義至文<lb/>
　王始作彖辭以斷一卦之吉凶如乾之元亨利貞是<lb/>
　也周公始作爻辭以占所動之爻之吉凶如乾初九<lb/>
　之?龍勿用九二之見龍在田利見大人者是也伏<lb/>
　羲六十四卦夏商相承用之皆有其書夏曰連山首<lb/>
<pb n="2a"/>
　艮商曰歸藏首坤至文王周公則首乾連山歸藏不<lb/>
　傳今經則文王周公所作故曰周易也易之為字從<lb/>
　日從月隂陽具矣易之為義有二曰交易隂陽寒暑<lb/>
　上下四方之對待是也曰變易春夏秋冬循環往來<lb/>
　是也易分上下兩經上經首乾坤而終坎離下經首<lb/>
　咸恒而終既濟未濟意義所該者廣圖說亦發明其<lb/>
　略非以簡帙重大而分也孔子始作十翼上彖一下<lb/>
　彖二上𧰼三下𧰼四上繫五下繫六文言七説卦八<lb/>
<pb n="2b"/>
　序卦九雜卦十周易上下二篇合孔子十翼凡十二<lb/>
　篇後人以彖傳𧰼傳文言分入諸卦而上下繫傳及<lb/>
　說卦序卦雜卦則附于下經之後故曰易為四聖之<lb/>
　書者此也<lb/>
䷀<lb/>
　有天地而後萬物生焉萬物莫尊乎天周易所以首<lb/>
　乾也其𧰼為天其卦純陽健而不息故其𧰼為天統<lb/>
　言其𧰼占則有大亨之道而利于正固就其理析言<lb/>
<pb n="3a"/>
　之則四德具焉此全彖之大㫖也卦既純陽變化不<lb/>
　測故六爻皆取𧰼于龍具龍德而在上則居天位以<lb/>
　應天天子之事也具龍德而在下則盡天理以順天<lb/>
　學者之事也生而知之安而行之?見惕躍飛亢各<lb/>
　隨其時者聖人也觀𧰼玩辭觀變玩占固守其潜積<lb/>
　學待見當惕而惕當躍而躍飛則應時亢不至悔者<lb/>
　君子也此六爻之大㫖也<lb/>
乾元亨利貞<lb/>
<pb n="3b"/>
　三畫皆陽其卦為乾其𧰼為天乾者健而不息之謂<lb/>
　天體純陽健而無息以形體言為天以主宰言為帝<lb/>
　以性情言謂之乾下三畫内卦也上三畫外卦也六<lb/>
　畫皆陽内外皆乾乾之純健之至也元亨利貞文王<lb/>
　所繫之詞以斷一卦之吉凶所謂彖辭者也元大也<lb/>
　亨通也利宜也貞正而固也六竒純陽有元氣渾淪<lb/>
　無所不包而發生暢茂各得其宜皆歸于至正之𧰼<lb/>
　學易者筮得此卦而六爻不變則占當得大通而必<lb/>
<pb n="4a"/>
　利在正固以保其終也　按大全謂諸家解元亨利<lb/>
　貞皆作四德獨本義作占辭然惟理如是則數亦如<lb/>
　是見于𧰼占亦如是經言四德就其理析言之也本<lb/>
　義則就其𧰼斷其占為體易者言之其意亦並行不<lb/>
　悖也<lb/>
初九?龍勿用<lb/>
　凡畫卦自下而上故下爻為初按本義大全凡揲筮<lb/>
　得三竒則所餘三十六䇿合四九之數為老陽得二<lb/>
<pb n="4b"/>
　偶一竒則所餘二十八䇿合四七之數為少陽老變<lb/>
　而少不變故陽爻稱九按來註引繫辭參天兩地而<lb/>
　倚數謂參天者天之三位天一天三天五也兩地者<lb/>
　地之二位地二地四也倚者依也天一依天三天三<lb/>
　依天五而為九所以陽皆言九地二依地四而為六<lb/>
　所以隂皆言六取生數不取成數此説亦可參用龍<lb/>
　八十一鱗九九之數變化不測純陽之物故諸爻皆<lb/>
　取𧰼于龍初陽在下故有潜龍之𧰼此時未可有為<lb/>
<pb n="5a"/>
　故有勿用之𧰼勿用雖戒占者之辭實卦爻中有此<lb/>
　𧰼也<lb/>
九二見龍在田利見大人<lb/>
　二自下而上第二爻也後倣此出潜離隱故有見龍<lb/>
　之象澤能及物猶田之得雨耕穫有功故有在田之<lb/>
　象雖非君位而在下卦之中有君之德故有大人象<lb/>
　澤能及物故有物所利見之象占者得此則利見此<lb/>
　人若占者有見龍之德則可以得君行道利見九五<lb/>
<pb n="5b"/>
　在上之大人矣<lb/>
九三君子終日乾乾夕惕若厲无咎<lb/>
　九陽爻三陽位在下卦之上重剛而不中乃危地也<lb/>
　六爻取𧰼三才則三為人位故不取象于龍而稱君<lb/>
　子處危地而以學問自修君子之事非可言龍也三<lb/>
　下乾終而上乾繼故其性體剛健有乾乾自惕之𧰼<lb/>
　若者擬議之辭三居下卦之終故言終日夕亦日之<lb/>
　終也終日乾乾自始至終无日不戒懼也夕又惕若<lb/>
<pb n="6a"/>
　自晝至夜无時不戒懼也重剛不中所處危地有厲<lb/>
　𧰼雖處危地而剛健得正自修不息有雖危无咎之<lb/>
　𧰼凡言无咎者本皆可致咎善處之故咎可无也程<lb/>
　傳擬舜之𤣥德升聞時解作相臣憂勤任重不必泥<lb/>
九四或躍在淵无咎<lb/>
　九陽四隂在上卦之下或者疑而未定之辭進退之<lb/>
　際无適无莫无可不可人不能測故以或言之淵者<lb/>
　上空下洞深昧不測龍之所棲也淵雖卑于田然田<lb/>
<pb n="6b"/>
　非龍所居在田則下于地淵正龍所從變化之處躍<lb/>
　則已離于地而將向于天矣九陽動故有躍𧰼四隂<lb/>
　虛故有淵𧰼以陽居隂居上之下又變巽為進退為<lb/>
　不果有進退未定可上可下能随時進退則可无咎<lb/>
　之𧰼乾至健知險六爻皆不言吉而險莫如三四故<lb/>
　善處之僅可无咎而已程𫝊擬舜之厯試諸艱胡氏<lb/>
　擬之儲貳皆存而不泥可也<lb/>
九五飛龍在天利見大人<lb/>
<pb n="7a"/>
　易卦皆以五為君位以其居上卦之中也上雖尊而<lb/>
　過乎中則擬之賔師矣卦體純陽剛健也以陽居中<lb/>
　中正也純陽居上之中而得正有飛龍在天之𧰼居<lb/>
　上之中人所共仰有利見大人𧰼二與五皆剛健中<lb/>
　正而五居尊位以聖人之德居天子之位故萬人樂<lb/>
　得而見之即文言所謂聖人作而萬物覩也然使有<lb/>
　德位者占此則所利見者九二在下之大人如堯之<lb/>
　得舜可也<lb/>
<pb n="7b"/>
上九亢龍有悔<lb/>
　上者最上一爻之名亢者過于上而不能下龍由潜<lb/>
　而見而躍而飛至秋分又蟄于淵知進退者也過此<lb/>
　不蟄則亢矣五者位之極中正者得時之極過此則<lb/>
　為亢矣陽極于上有龍之過亢而動必有悔之𧰼唯<lb/>
　聖人知進退存亡乃可免也凡言有者非必然之辭<lb/>
　曰有悔亦自有无悔之道可知<lb/>
用九見羣龍无首吉<lb/>
<pb n="8a"/>
　九變而七不變凡筮得陽爻皆用九而獨乾稱用九<lb/>
　葢他卦不純陽獨乾之六爻皆變則純陽為隂所用<lb/>
　皆九矣人為勢位所移為才氣所使是為九所用非<lb/>
　能用九者因時變化无適无莫故獨稱用九坤之用<lb/>
　六倣此六爻皆動有羣龍𧰼陽皆變隂不以剛為物<lb/>
　先剛而能柔有羣龍无首𧰼龍未嘗无首而首不可<lb/>
　見善藏其用者吉之道也六爻皆不言吉獨此言吉<lb/>
　聖人不恃剛也如此<lb/>
<pb n="8b"/>
彖曰大哉乾元萬物資始乃統天<lb/>
　彖即文王所繫元亨利貞之辭彖曰以下謂之彖傳<lb/>
　孔子所以釋彖辭也彖獸名豕形而有六牙卦有六<lb/>
　爻彖則總六爻之義故以為名焉彖傳以天道明乾<lb/>
　義又析元亨利貞四德而言聖人之法天此一節首<lb/>
　釋元義也卦以陽為大隂為小六爻純陽故曰大哉<lb/>
　贊嘆之也元字兼大始二義大者無所不包物莫有<lb/>
　外者始者無所不達物莫有先者元之為德不可見<lb/>
<pb n="9a"/>
　也可見者物之資始而已天以生物為心而物之生<lb/>
　必有所始乾元實能資之既資以始即資以終自始<lb/>
　而終終而復始皆一元生意貫徹其間是能統乎天<lb/>
　也資始者无物不有統天者无時不然此乾元之所<lb/>
　以大也<lb/>
雲行雨施品物流形<lb/>
　此釋乾之亨也既資其始自然亨通元氣薰蒸油然<lb/>
　雲行淋漓布濩沛然雨施資始之初渾淪未辨故曰<lb/>
<pb n="9b"/>
　萬物此則形質可别故曰品物流者川流不息形者<lb/>
　明白不紊所謂亨也經未言亨字然雲行雨施氣之<lb/>
　亨品物流形物之亨也<lb/>
大明終始六位時成時乗六龍以御天<lb/>
　此言聖人體天之元亨也始即元終即貞不貞无以<lb/>
　為元不終无以為始故曰終始來註以終為上爻始<lb/>
　為初爻引繫辭原始要終亦可兼用葢六爻即有元<lb/>
　貞之義也大明之者深知其所以然之故也六位即<lb/>
<pb n="10a"/>
　六爻?見惕躍飛亢之位位随其時皆有一定而不<lb/>
　可易故曰時成成者位自成乗者聖人乗之既曰六<lb/>
　位又言六龍者位有一定因時變化與之咸宜者聖<lb/>
　人也故曰時乗六龍不曰行天道而曰御天者與時<lb/>
　偕宜造化在我猶控御之也言聖人大明乾道之終<lb/>
　始見卦之六位各以時成而能因時變化以合乎天<lb/>
　則聖人即天矣六位已兼利貞而謂聖人之元亨者<lb/>
　言其功業作用未及其究竟也<lb/>
<pb n="10b"/>
乾道變化各正性命保合太和乃利貞<lb/>
　此釋利貞之義也乾道即乾元之道變者化之漸化<lb/>
　者變之成萬物由變而化也各正者不相混淆无偏<lb/>
　枮也物所受為性天所賦為命保者存而不失合者<lb/>
　聚而不散太和隂陽會合冲和之氣也各正者得于<lb/>
　有生之初萬物各具一元也保合者全于有生之後<lb/>
　萬物統會一元也乾道由變而化萬物華者向實生<lb/>
　理各足無偏此利也太和元氣保全凝合又含將來<lb/>
<pb n="11a"/>
　生意此貞也各正性命言理而氣在其中保合太和<lb/>
　言氣而理在其中然皆元之所為此元之所以統天<lb/>
　也<lb/>
首出庶物萬國咸寧<lb/>
　此言聖人體天之利貞也首出庶物聰明睿智出乎<lb/>
　庶物之上以君臨天下猶乾道之變化也乃恭已無<lb/>
　為而四海各遂其生各復其性猶萬物之各正性命<lb/>
　而保合太和也此聖人功業成就究竟故謂之利貞<lb/>
<pb n="11b"/>
　又按古本大明終始節在利貞之下首出庶物之前<lb/>
　則聖人體天之元亨與體天之利貞不必分屬尤為<lb/>
　渾融大抵彖傳以乾備四德而要以元氣流行无間<lb/>
　發生萬物聖人備四德亦體元出治以致太平此聖<lb/>
　人得天位行天道致太平之占而占者得之亦随其<lb/>
　所處時位論之不必拘也<lb/>
𧰼曰天行健君子以自强不息<lb/>
　書不盡言言不盡意故聖人立𧰼以盡意卦之上下<lb/>
<pb n="12a"/>
　兩𧰼伏羲所取六爻之𧰼周公所繫也此節謂之大<lb/>
　𧰼孔子作傳以釋伏羲所取之𧰼也?龍以下謂之<lb/>
　小𧰼孔子作傳以釋周公所取之𧰼也上下卦有重<lb/>
　義天則一而已但言天之行則今日一周明日又一<lb/>
　周至健之𧰼也以用也君子體易而用之常存天理<lb/>
　不以人欲害其天德之剛則自强不息若間以一念<lb/>
　之私則息矣凡大𧰼之傳皆夫子所自取故與卦爻<lb/>
　不相屬行健者在天之乾不息者在我之乾上句以<lb/>
<pb n="12b"/>
　卦言下句以人事言他卦倣此<lb/>
潜龍勿用陽在下也<lb/>
　自此至用九夫子小𧰼之傳以釋周公取𧰼之意也<lb/>
　陽謂九初爻在下陽氣在下君子處微未可以有為<lb/>
　也聖人于乾之初憂其在下于坤之初慮其始凝已<lb/>
　有扶陽抑隂之意<lb/>
見龍在田德施普也<lb/>
　德即剛健中正之德二雖未得位而德化足以及物<lb/>
<pb n="13a"/>
　所施普矣<lb/>
終日乾乾反復道也<lb/>
　反復往來進退動止必合乎道也下乾已盡上乾復<lb/>
　來乾而復乾无他塗轍猶云反反復復只在這條路<lb/>
　也二德及于人三惟道修于己以所處危地也<lb/>
或躍在淵進无咎也<lb/>
　量可而進適其時則无咎増一進字以斷其疑也<lb/>
飛龍在天大人造也<lb/>
<pb n="13b"/>
　造作也聖人興起在天子位也此釋飛龍在天至同<lb/>
　聲相應節乃言利見大人<lb/>
亢龍有悔盈不可久也<lb/>
　乾之上九陽之盈也盈則必消不可久致悔之由人<lb/>
　知其不可久防于未亢之先則有悔者无悔矣防其<lb/>
　亢者復返于潜而已<lb/>
用九天德不可為首也<lb/>
　天德即乾道陽剛天德不可為物先羣龍无首用九<lb/>
<pb n="14a"/>
　之𧰼不可為首為人之用九者言也然惟其不可為<lb/>
　首所以能首出庶物葢乾本為萬物之所資始已具<lb/>
　首出之德而物極必變善體乾者剛而能柔謙卑遜<lb/>
　順不為天下先故曰不可為首非于乾有所不足也<lb/>
文言曰元者善之長也亨者嘉之㑹也利者義之和也<lb/>
貞者事之幹也<lb/>
　他卦彖𧰼作傳而已獨乾坤為諸卦之父母故夫子<lb/>
　更設文言以盡二卦之蘊依文以言其理故曰文言<lb/>
<pb n="14b"/>
　又為有文之言詞也此乃釋元亨利貞為四德者字<lb/>
　也字夫子悠然有會于其妙而贊嘆之非詮解之詞<lb/>
　元者生物之始天地之德渾涵于此於時為春於人<lb/>
　為仁四時之運皆此元氣周流義禮智之善皆從此<lb/>
　生生惻怛之心發端故曰善之長也亨者生物之通<lb/>
　物至于此莫不嘉美於時為夏於人為禮萬物至夏<lb/>
　發生暢茂一物如此萬物無不如此衆美之物無不<lb/>
　會聚故曰嘉之會也利者生物之遂物各得宜不相<lb/>
<pb n="15a"/>
　妨害於時為秋於人為義秋氣嚴肅義也然無此氣<lb/>
　不能各遂其生人人親其親長其長義也即此便和<lb/>
　所以為利若不親其親而親他人之親至於不和又<lb/>
　安有利不於利上求利義之和處便是利葢處置得<lb/>
　宜不逆于物利莫大焉者也貞者生物之成實理具<lb/>
　備随在各足於時為冬於人為智萬物至冬收斂完<lb/>
　固實理充足故貞下起元來嵗復能發生人之有知<lb/>
　見理既明知而弗去靈明内涵萬變由我猶木之有<lb/>
<pb n="15b"/>
　幹枝葉從此以生也此節發明乾之四德天理之自<lb/>
　然也下節乃言君子體乾之學人事之當然也<lb/>
君子體仁足以長人嘉會足以合禮利物足以和義貞<lb/>
固足以幹事<lb/>
　體仁以身法天地生物之心所存所發无不在是全<lb/>
　體皆仁无一物不在所愛有君長之道故足以長人<lb/>
　嘉會本義曰嘉其所會謂衆美畢集動容周旋無不<lb/>
　盡善不失之過不失之不及故曰合禮義體嚴而用<lb/>
<pb n="16a"/>
　和君子使天下君君臣臣父父子子各得所利情既<lb/>
　相安分乃不瀆故義無不和貞固者真知理之正而<lb/>
　固守之凡事從此立矣故曰足以幹事<lb/>
君子行此四德者故曰乾元亨利貞<lb/>
　天行健而四德備君子亦體天之健以行四德君子<lb/>
　之乾也四德人所同具唯君子能自强不息以法乎<lb/>
　乾乃能行之故言元亨利貞必先以乾也自元者善<lb/>
　之長至此皆以申明彖傳之意然下文申明彖傳皆<lb/>
<pb n="16b"/>
　繫以子曰此則否者疑古人已有其辭故左傳穆姜<lb/>
　嘗稱引之夫子亦有取焉者也<lb/>
初九曰?龍勿用何謂也子曰龍德而隱者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔?龍也<lb/>
　自此至乃見天則夫子申言彖傳之意而此節六爻<lb/>
　設為問答之辭龍德聖人之德也聖人神明不測故<lb/>
　曰龍德初九陽在下聖人之在側陋也不易乎世謂<lb/>
<pb n="17a"/>
　自守其道不因世而變易不成乎名謂自晦其跡不<lb/>
　求其名之成行與世違遯世矣而道足自樂故无悶<lb/>
　已不求名不見是于人矣而心可自信故无悶時當<lb/>
　可樂則不私其有以同乎人時當可憂則不失吾已<lb/>
　違而去之憂與悶不同為一身起見為悶為天下起<lb/>
　見為憂此六句皆言龍德確乎其不可拔隱也然確<lb/>
　乃的確之確非堅確之確葢非意專于退也憂樂一<lb/>
　随乎時行違一凖乎道非一己之私所謂用舍無與<lb/>
<pb n="17b"/>
　于己行藏安于所遇富貴不淫貧賤不移所見真確<lb/>
　者也六爻皆以聖人言之有隱顯而无淺深<lb/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
愽而化易曰見龍在田利見大人君德也<lb/>
　正中正當下卦之中也葢上下卦以二五為中也德<lb/>
　而曰龍似神竒不可測矣不知聖人祗修其庸言庸<lb/>
　行而已庸常之言亦信庸常之行亦謹則無不信與<lb/>
<pb n="18a"/>
　謹盛德之至矣猶且閑邪存誠猶詩所謂無斁亦保<lb/>
　雖無厭斁而常自保守也邪自外入故言閑誠本我<lb/>
　有故言存邪閑則誠自存葢妄去則真全非别求所<lb/>
　謂誠者而存之也乾二畫實故言誠坤二畫虛故言<lb/>
　敬誠敬者聖學之源見于乾卦坤卦實天地自然之<lb/>
　理也去其不謹信之邪存其謹信之誠由是上可格<lb/>
　君下可善俗則善不徒在一身而及于一世矣不見<lb/>
　為己之善而見為世之善何伐之有乎善被于一世<lb/>
<pb n="18b"/>
　德之愽也已既不伐人亦不知其所以然正已而物<lb/>
　正化也自誠之純粹言之曰善自其及人者言之曰<lb/>
　德二非五未居君之位而正中已有君之德故稱大<lb/>
　人也<lb/>
九三曰君子終日乾乾夕惕若厲无咎何謂也子曰君<lb/>
子進德修業忠信所以進德也修辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
<pb n="19a"/>
无咎矣<lb/>
　本義謂六爻皆以聖人言之有隱顯而无淺深言所<lb/>
　處時位有不同非自初而上有積漸也三爻爻辭稱<lb/>
　君子亦君子而求至于聖人者也進德就存諸心言<lb/>
　修業就見諸事言忠信存諸心者无一念之不誠也<lb/>
　德欲進而不已然使无真實之心德安能進故忠信<lb/>
　所以進德也修辭立其誠見于事者无一言之不實<lb/>
　也人之不實多在于言若口不擇言雖有忠信之心<lb/>
<pb n="19b"/>
　不能立立其誠即立此忠信隨事檢㸃不敢妄言雖<lb/>
　不言制行而制行在其中矣業既言修又言居者修<lb/>
　者治而弗怠居者守而勿失如屋之既修居之乃為<lb/>
　我有也修辭立誠業為我有故曰所以居業也忠信<lb/>
　修辭言所以進德修業之道知至知終又詳其始終<lb/>
　用功之序知至至之進德之事理无加于忠信故曰<lb/>
　至至之則進而不已也誠偽微茫之判曰㡬與許也<lb/>
　人惟所見未真故不敢進疑似之際不能自主知至<lb/>
<pb n="20a"/>
　則實見是非端的知德之極至在是而以實心必欲<lb/>
　赴之則凡意念所動微茫之際不差此㡬之動乃可<lb/>
　許之而德日進矣知終終之居業之事萬事究竟歸<lb/>
　于一誠故為終終之則居而不失也事物有裁制之<lb/>
　宜為義義與㡬非二在心之初動為㡬然㡬尚有善<lb/>
　惡所動皆善見之于事則為義矣存之即居之也人<lb/>
　不知究竟所在則不知所終知之而不務至乎其極<lb/>
　雖所行偶有合宜亦不能存知終則深知萬事歸於<lb/>
<pb n="20b"/>
　一誠而以修辭立誠終之則凡事之裁制合宜而為<lb/>
　義者皆无不存而業自修矣知開其始行要其終内<lb/>
　實其心外實其事以此居上居下安往不宜所以終<lb/>
　日乾乾夕猶惕若无一息之間也三在内卦為上合<lb/>
　外卦為下不驕不憂所謂无咎進德修業之效也<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進德修業欲及時也故无<lb/>
咎<lb/>
<pb n="21a"/>
　或之為言可上可下可進可退上下无常疑為邪矣<lb/>
　然欲及時而上故有時或下非為邪枉也進退无恒<lb/>
　疑于離羣矣然欲及時而進故有時或退非離羣類<lb/>
　也四處危疑之地進德修業與九三同三因時四欲<lb/>
　及時无常乃所以為常无恒乃所以為恒故无咎也<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
<pb n="21b"/>
　此言凡物各從其類聖人人類之首故為人所歸以<lb/>
　釋利見之義也鶴鳴子和雄鳴雌應同聲相應也取<lb/>
　火於日取水於月同氣相求也下濕易潤水先趨之<lb/>
　乾燥易焚火先燃之龍陽物薰蒸之氣為雲虎隂物<lb/>
　肅殺之氣為風凡此皆以類相感者也聖人人類之<lb/>
　首故為人之利見亦然作者首出于上覩者下觀而<lb/>
　化也又以物之親上親下以見人之于聖人亦然本<lb/>
　乎天日月星辰輕清成𧰼者皆親之本乎地蟲獸草<lb/>
<pb n="22a"/>
　木重濁成形者皆親之葢屬陽者從上屬隂者從下<lb/>
　也類各有本本各有親聖人萬物一體利見又何疑<lb/>
　乎<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　九為龍貴矣而陽不得陽位位在于五是无位也上<lb/>
　而亢髙矣而純陽无隂是无民也九三之賢在下而<lb/>
　敵體不應是无輔是以動而有悔然致悔在動不動<lb/>
<pb n="22b"/>
　而復于?則悔可无矣<lb/>
?龍勿用下也<lb/>
　陽在下也釋?龍以氣言此釋勿用以人言言在下<lb/>
　未可用也<lb/>
見龍在田時舍也<lb/>
　舍作舍止之舍見止在田尚未大用時舍者暫止于<lb/>
　此勢非久安也<lb/>
終日乾乾行事也<lb/>
<pb n="23a"/>
　進德修業行所當行也即行健不息之意<lb/>
或躍在淵自試也<lb/>
　自試斟酌之意試其時之可否而不輕進非中無所<lb/>
　主而漫以嘗試也<lb/>
飛龍在天上治也<lb/>
　得位而行居上以治下也<lb/>
亢龍有悔窮之災也<lb/>
　隂陽一氣无窮而時位有窮窮極則災生也<lb/>
<pb n="23b"/>
乾元用九天下治也<lb/>
　言乾元用九見與他卦不同葢一百九十二陽爻皆<lb/>
　用九各有所指獨乾之用九為剛而能柔人君治天<lb/>
　下之道也元者仁也足以長人者也人君體乾之元<lb/>
　用乾之九至誠惻怛之意行于剛果之中寛猛得宜<lb/>
　天下自无不治矣四德獨言元元可包四德也亢之<lb/>
　後言元貞下起元也天下自无不治一元之運无為<lb/>
　之化也自?龍勿用下也至此申言𧰼傳之意<lb/>
<pb n="24a"/>
?龍勿用陽氣?藏<lb/>
　陽氣?藏君子亦當晦隱初一?而天下陽之屬皆<lb/>
　宜潛也曰下曰隱曰藏反復發明示人不必强立分<lb/>
　别<lb/>
見龍在田天下文明<lb/>
　文者經緯成章明者光顯不昧二雖不在上位天下<lb/>
　已被文明之化如孔子是也此爻變離有文明𧰼<lb/>
終日乾乾與時偕行<lb/>
<pb n="24b"/>
　兼无時不然隨時加謹二意天行健无息時與天時<lb/>
　俱不息法天之學也時當危厲理宜乾惕處危之道<lb/>
　也<lb/>
或躍在淵乾道乃革<lb/>
　離下内卦而上外卦時當變革勢不得輕<lb/>
飛龍在天乃位乎天德<lb/>
　六爻皆天德而五乃天位天德之得位者唯有是德<lb/>
　乃宜居是位也<lb/>
<pb n="25a"/>
亢龍有悔與時偕極<lb/>
　此窮極之極非至極之謂也時既極而我不能變通<lb/>
　則與時運俱極故言偕偕極有悔非德也故初曰德<lb/>
　之隐二曰正中三四曰進德五曰天德獨上不言德<lb/>
　知進退存亡之聖人則雖偕極而有窮變通久之道<lb/>
　矣<lb/>
乾元用九乃見天則<lb/>
　則者理之有節限而无過不及者也剛柔適中天之<lb/>
<pb n="25b"/>
　則也用九剛而能柔乃合乎天之則也言用九而冠<lb/>
　以乾元有統天之德而後九可用也自?龍勿用下<lb/>
　也至此皆反復申言𧰼傳之意或言其時或言其位<lb/>
　或言其用不必强有所分<lb/>
乾元者始而亨者也<lb/>
　自此至天下平也又申彖傳之意承上言乾元用九<lb/>
　又嘆乾元之妙前以无亨利貞析為四德至此又若<lb/>
　以元亨與利貞分言之而統歸于一元因贊乾德之<lb/>
<pb n="26a"/>
　妙唯聖人能體元以法天也他解有謂自此至天下<lb/>
　平申言乾元用九天下治者非葢用九六爻皆變取<lb/>
　其剛而能柔此言剛健中正六爻發揮則以純乾之<lb/>
　德言之葢夫子因言乾元因申彖傳未盡之意也始<lb/>
　即資始之始而始則必亨葢有息則不能亨不息則<lb/>
　理勢必亨増而字有漸次而无斷續天地生生之氣<lb/>
　自微而著始而亨則亨而利利而貞皆可知矣<lb/>
利貞者性情也<lb/>
<pb n="26b"/>
　收斂歸藏乃見性情之實元亨時乾之發見利貞則<lb/>
　各有成就如草木之種春時發芽夏則千枝萬葉至<lb/>
　秋漸收斂冬乃堅實前此發見時共一性情至此則<lb/>
　各一性情猶前言各正性命也遡性之本言之則曰<lb/>
　性命推性之用言之則曰性情情又可發生貞下又<lb/>
　起元矣<lb/>
乾始能以美利利天下不言所利大矣哉<lb/>
　乾始乾元之始也乾始之道能使庶類生成天下蒙<lb/>
<pb n="27a"/>
　其美利能以美利利天下也坤利牝馬他卦利建侯<lb/>
　涉川皆有所指乾始无所不利非可指名故言利不<lb/>
　言所利也乾之始即元而亨不言亨者元可包亨也<lb/>
　利天下者利不言所利者貞不言貞者利可包貞也<lb/>
　然乾始能以之則亨利貞皆在元之中矣故贊其大<lb/>
大哉乾乎剛健中正純粹精也<lb/>
　四德一元元一乾也故曰大哉乾乎其體堅强不可<lb/>
　屈撓剛也其用循環无少間斷健也其行若有所限<lb/>
<pb n="27b"/>
　而无過不及中也其立若有所專而不偏不倚正也<lb/>
　剛健之極不雜于隂柔純也中正之極不入于邪惡<lb/>
　粹也純粹至于至極无有形容精也乾屬剛而又言<lb/>
　中正者葢分乾坤而言則有隂陽剛柔動靜之不同<lb/>
　自一元之氣周流无間之本體言之則无所不包也<lb/>
六爻發揮旁通情也<lb/>
　乾德之精不容言矣可言者其情耳故聖人以六爻<lb/>
　發揮曲盡其情而乾之道在易矣<lb/>
<pb n="28a"/>
時乗六龍以御天也雲行雨施天下平也<lb/>
　六爻曲盡易之道而唯九五有德位之大人能體備<lb/>
　乎乾之蘊故獨以有天下之聖人言之六龍即六爻<lb/>
　時乗句増也字與上不同上重乗龍此重御天言乗<lb/>
　龍者將以御天也六爻不外一時聖人以時乗此六<lb/>
　龍將以御天下也雲行雨施就聖人言之政教如雲<lb/>
　之行德澤如雨之施天下自无不平也御天而雲行<lb/>
　雨施聖人之以美利利天下也天下皆平聖人之不<lb/>
<pb n="28b"/>
　言所利也至此而乾之道在聖人矣又按彖以元亨<lb/>
　利貞言乾文言即以元亨利貞屬之君子乾之德在<lb/>
　君子躬行之中也彖以雲行雨施言乾文言即以屬<lb/>
　之聖人乾之功即在聖人運用之内也此天人之合<lb/>
　君子自强不息以法乎天不可以已也<lb/>
君子以成德為行日可見之行也?之為言也隱而未<lb/>
見行而未成是以君子弗用也<lb/>
　德得于心者也行見于事者也日可見猶指日可待<lb/>
<pb n="29a"/>
　之意理得于心可以見之行事矣但當隐而未見之<lb/>
　時德雖可行而時位未能成其所行君子知其時位<lb/>
　之未可是以弗用此以下又申𧰼傳未盡之意<lb/>
君子學以聚之問以辨之寛以居之仁以行之易曰見<lb/>
龍在田利見大人君德也<lb/>
　九二有正中之龍德然所以成德者亦由學問之功<lb/>
　之指正中之理言理之得于天者雖我所固有然散<lb/>
　見于事物不學則聞見者寡無以聚于吾心也聚矣<lb/>
<pb n="29b"/>
　而不問則不知所擇故問所以辨其是非同異也聚<lb/>
　矣辨矣狹隘其心則此理非我有故必有涵養寛裕<lb/>
　之意優游厭飫勿忘勿助而所聚所辨者庶融會貫<lb/>
　通與心為一矣至于仁者吾心之全德即天之元吾<lb/>
　之所學所問者此也既聚既辨之後既居于心即見<lb/>
　之于行事亦猶天之行健无或一息之間則莫非天<lb/>
　理无一毫私欲之間而乾元之德全雖未居君之位<lb/>
　而已具君之德矣<lb/>
<pb n="30a"/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　重剛陽爻陽位也按來註三居下卦之上四居上卦<lb/>
　之下以剛接剛故皆曰重此解亦可參不中非二五<lb/>
　也不在天非上之中不在田非下之中時本可危因<lb/>
　時而惕以防危故雖危无咎<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
<pb n="30b"/>
　重字衍三四皆人位而四居人之上而近君故曰不<lb/>
　在人重剛不中之中二五之中也中不在人之中六<lb/>
　爻中間之中也下以二為中三則過上以五為中四<lb/>
　則不及過則憂不及則疑然憂所當憂卒于无憂疑<lb/>
　所當疑卒于无疑故皆可以无咎<lb/>
夫大人者與天地合其德與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而况于人乎况于鬼神乎<lb/>
<pb n="31a"/>
　前同聲相應節言利見之意此專就大人言而利見<lb/>
　之意在其中九五之為大人大以道也天地者道之<lb/>
　原大人无私以道為體則合于天地易簡之德矣天<lb/>
　地之有象而照臨者為日月循序而運行者為四時<lb/>
　屈伸徃來生成萬物者為鬼神名雖殊道則一也大<lb/>
　人既與天地合德故其明目達聰合乎日月之照臨<lb/>
　刑賞慘舒合乎四時之代禪遏揚彰癉合乎鬼神之<lb/>
　福善禍淫先天弗違如先王未有之禮可以義起葢<lb/>
<pb n="31b"/>
　雖天之所未有而吾意黙與道契雖天不能違也後<lb/>
　天奉時如天秩天序天理所有吾奉而行之耳葢人<lb/>
　與天地鬼神本无二理特蔽于有我之私而不能相<lb/>
　通大人與道為一即與天為一原无彼此先後之可<lb/>
　言其曰先天後天者亦極言或先或後皆與天合也<lb/>
亢之為言也知進而不知退知存而不知亡知得而不<lb/>
知喪<lb/>
　進退以身言窮上反下退矣存亡以位言過五居上<lb/>
<pb n="32a"/>
　亡矣得喪以物言无輔无民喪矣是之謂亢所以動<lb/>
　而有悔<lb/>
其唯聖人乎知進退存亡而不失其正者其唯聖人乎<lb/>
　知進退存亡則无得喪矣故不復言得喪不失其正<lb/>
　處之以道非計私以避害也正即貞也乾元歸于一<lb/>
　貞聖人法天體元歸于一正随其時不失其正非聖<lb/>
　人不能也故再言其唯聖人乎此卦六爻周公皆取<lb/>
　𧰼于龍夫子文言皆屬之于聖非聖人固不能體天<lb/>
<pb n="32b"/>
　然易非專為聖人言也自天子以至于庶人自聖賢<lb/>
　以至于愚不肖皆可觀𧰼玩辭觀變玩占而以聖人<lb/>
　為法耳葢人生天地之間吉凶悔吝无一息之停聖<lb/>
　人随其時之所值而皆有以處之使得其正此不獨<lb/>
　乾卦之義而實全易之義易之所以開物成務聖人<lb/>
　所以為天下後世法者此也<lb/>
䷁<lb/>
　歸藏首坤其義未知所取周易以坤繼乾以地承天<lb/>
<pb n="33a"/>
　萬物之父母也全卦以柔順得正為地道臣道妻道<lb/>
　之宜六爻唯二五言吉利而五不如二之正他則皆<lb/>
　有扶陽抑隂之微㫖焉坤卦之大略也<lb/>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
　三偶為隂其卦為坤其𧰼為地隂之成形莫大乎地<lb/>
　地勢卑順故名為坤六畫皆隂内外皆坤隂之純順<lb/>
　之至也純隂至順一承乎陽循物无違居心順應理<lb/>
<pb n="33b"/>
　无不通故占亦可大亨然必守此順德久而不變故<lb/>
　曰利牝馬之貞牝馬柔順而健行者馬為乾𧰼曰牝<lb/>
　馬明配乾也陽得其全隂得其半以柔順得正為利<lb/>
　則其他有所不利矣陽先隂後君子占此欲有所往<lb/>
　率先首事必至于迷居後順從乃得其當故曰先迷<lb/>
　後得主利本義謂陽主義而隂主利大全謂占此卦<lb/>
　便主利此事非坤道主利萬物也時解皆從之今按<lb/>
　蘇傳來註皆以後得主為句謂陽為隂主乾為坤主<lb/>
<pb n="34a"/>
　居後從乾得其所主所以為利也此雖與本義不合<lb/>
　然觀後文言後得主而有常句似非遺去利字且于<lb/>
　理義甚順宜存之西南隂方東北陽方西南致養之<lb/>
　地與坤同道故得朋東北反乎西南故喪朋隂體柔<lb/>
　而躁妄作以求全則非矣必安于正乃吉故曰安貞<lb/>
　吉葢隂之德減于陽之半故體乾之君子可先亦可<lb/>
　後而體坤之君子但為後不可為先所遇雖得喪之<lb/>
　不同而要以安于正則吉此地道臣道妻道也此三<lb/>
<pb n="34b"/>
　句本義解如此時解皆從之今按蘇傳及來註皆謂<lb/>
　文王圓圖西南兌離巽三女所居坤之朋也東北震<lb/>
　坎艮三男所居非朋也隂以從陽為正去其三女之<lb/>
　朋求主于東北則為安貞之吉矣此雖與本義悖而<lb/>
　説可存<lb/>
彖曰至哉坤元萬物資生乃順承天<lb/>
　此以地道明坤之義而首言元也至極也乾曰大无<lb/>
　所不包也坤曰至无所不盡也乾之大无方坤則未<lb/>
<pb n="35a"/>
　離乎方也故但曰至元非别有一元乾施坤受一氣<lb/>
　而已資始者有其氣資生則有其形然非坤自為順<lb/>
　天氣而承之以生不先不後所以為至也<lb/>
坤厚載物德合无疆含𢎞光大品物咸亨<lb/>
　此言亨也坤之德厚持載萬物合于乾之无疆无疆<lb/>
　即乾之不息也不息則可久无疆則可大矣其靜也<lb/>
　翕故曰含𢎞含言无所不容𢎞言无所不有其動也<lb/>
　闢故曰光大光言无所不著大言无所不被所以德<lb/>
<pb n="35b"/>
　合无疆而品物之流形者咸暢茂條達无不亨矣<lb/>
牝馬地類行地无疆柔順利貞君子攸行<lb/>
　此言利貞也馬乾𧰼而曰地類者馬行地之物牝則<lb/>
　隂之類也行地无疆則順而健矣地承天施柔順也<lb/>
　生物有終利貞也坤之德如此君子所行如之則有<lb/>
　先迷後得之慶矣<lb/>
先迷失道後順得常西南得朋乃與類行東北喪朋乃<lb/>
終有慶<lb/>
<pb n="36a"/>
　居先則迷惑而失坤之道居後則順利而得地之常<lb/>
　西南與隂之類行故得朋東北非其類故喪朋然反<lb/>
　而與類行亦終有得朋之慶矣本義所解如此程傳<lb/>
　謂東北從陽成生物之功曰有慶蘇傳來註同之今<lb/>
　按獨隂不生從陽有慶為是<lb/>
安貞之吉應地无疆<lb/>
　安而且貞地之德也彖有三无疆德合无疆坤配乾<lb/>
　之无疆行地无疆坤之德无疆也應地无疆人法地<lb/>
<pb n="36b"/>
　之无疆也无疆本天德唯地能合天之无疆則地亦<lb/>
　无疆君子能法地之无疆君子亦无疆君子法地地<lb/>
　法天一天德之无疆已矣<lb/>
𧰼曰地勢坤君子以厚德載物<lb/>
　天以氣運故曰行地以形載故曰勢上下卦皆地然<lb/>
　其𧰼一而已故不言重而但言其勢之順葢地非以<lb/>
　平為順髙下相因正見其順也髙下相因无窮地勢<lb/>
　之順以地德之厚也厚故萬物皆載焉君子以之法<lb/>
<pb n="37a"/>
　地德之厚而民物皆在所載矣至乾之大𧰼不言乾<lb/>
　而言健地則不言順而言坤朱子謂用字偶有不同<lb/>
　不必穿鑿<lb/>
初六履霜堅氷至<lb/>
　隂爻言六者凡揲筮得三偶則所餘二十四䇿合四<lb/>
　六之數為老隂得二竒一偶則所餘三十二䇿合四<lb/>
　八之數為少隂老變而少不變故隂爻稱六又按兩<lb/>
　地之義合河圖地二地四而為六取地之生數不取<lb/>
<pb n="37b"/>
　成數則亦為六也霜一隂之𧰼氷六隂之𧰼霜隂氣<lb/>
　所結其勢猶微及其既盛則水凍而為氷初隂有霜<lb/>
　𧰼六隂有氷𧰼隂爻雖始生于下其端甚微而其勢<lb/>
　必盛故聖人示人以戒辭當履霜則知堅氷之將至<lb/>
　也葢隂陽造化之本不能相無而消長有常亦非人所<lb/>
　能損益然其𩔖則陽生隂殺陽善隂惡陽君子而隂<lb/>
　小人故聖人于易每致扶陽抑隂之㫖亦參贊天地<lb/>
　之微權也<lb/>
<pb n="38a"/>
𧰼曰履霜堅氷隂始凝也馴致其道至堅氷也<lb/>
　本義謂魏志作初六履霜當從之馴順習也道即小<lb/>
　人道長之道經言堅氷至要其終也𧰼𫝊至堅氷原<lb/>
　其始也當其履霜不過隂之始凝耳乃至于堅氷則<lb/>
　惟其因循順習以致之耳戒占者當豫防不可自我<lb/>
　致之也始于微而終于著隂陽均也而隂之為物弱<lb/>
　而易入易以䧟人故戒其馴習而致之即子產水弱<lb/>
　民玩之意<lb/>
<pb n="38b"/>
六二直方大不習无不利<lb/>
　乾五爻皆取𧰼獨九三指其性體剛健者言之坤五<lb/>
　爻皆取𧰼獨六二指其性體柔順者言之初三五柔<lb/>
　順而不正非隂位也四上柔順而不中非上下卦之<lb/>
　中也唯六二柔順而中正得坤道之純者也正則无<lb/>
　私曲而内直中則无偏黨而外方内直外方其德自<lb/>
　然盛大不假修習而自无不利也不揉而直不矩而<lb/>
　方不廓而大故曰不習不待學習自然直方大故曰<lb/>
<pb n="39a"/>
　无不利葢習而利則利止于所習矣唯不習故无不<lb/>
　利言以乾之德為德也乾其動也直坤亦直乾圓而<lb/>
　坤則方乾不息而坤德合无疆則與乾並大矣占者<lb/>
　有是德則其占如是初六占在象中此則𧰼在占中<lb/>
𧰼曰六二之動直以方也不習无不利地道光也<lb/>
　地之直方于其動觀之即生物之无屈撓見其直即<lb/>
　賦形之无變易見其方葢唯承天而動故也直方則<lb/>
　大也故不言大地道之光自然而然无所勉强不可<lb/>
<pb n="39b"/>
　揜蔽也<lb/>
六三含章可貞或從王事无成有終<lb/>
　坤為吝嗇又為文六三隂居陽位剛柔相雜内含章<lb/>
　美之𧰼體純隂可貞以守之𧰼居下卦之上有位者<lb/>
　也有或出而從王事不終含藏之𧰼三居下卦之終<lb/>
　有終之𧰼三居陽不正故不曰貞曰可貞不欲輕進<lb/>
　故曰或不敢造始故曰從人臣之道凡事不敢居其<lb/>
　成功唯奉事以守終故曰无成有終也本義謂始雖<lb/>
<pb n="40a"/>
　无成後必有終意似不同然全卦有先迷後得之𧰼<lb/>
　而三爻多凶凡占者得此即如所占可也<lb/>
𧰼曰含章可貞以時發也或從王事知光大也<lb/>
　處下之道必能含其美乃為得正然義所當為則以<lb/>
　時而發非有所隱而不盡也或從王事乃能无成有<lb/>
　終以其知之光大故也葢天下唯能含者乃能發圭<lb/>
　角淺露不可有為矣唯知光大者乃能含暗昧不明<lb/>
　妄自炫燿矣大知光明者不事匿名晦迹而驕矜不<lb/>
<pb n="40b"/>
　形涵養深沉者不用見事風生而事業自逺此即𧰼<lb/>
　傳所謂合𢎞光大也<lb/>
六四括囊无咎无譽<lb/>
　隂虛能受故坤有囊𧰼重隂凝閉有括囊之𧰼三以<lb/>
　隂居陽猶或可出四以隂居隂逼近于君唯有謹密<lb/>
　晦藏而已不但言語之簡黙凡一切動止皆然如此<lb/>
　則无僨事之咎亦无成事之譽葢四近君譽則逼上<lb/>
　譽即咎之招无咎者以无譽也求譽則不能括囊矣<lb/>
<pb n="41a"/>
𧰼曰括囊无咎慎不害也<lb/>
　能慎則不害也君子當否塞之時不求有功當思逺<lb/>
　害<lb/>
六五黄裳元吉<lb/>
　黄中色地之色也裳下飾坤為裳也然不于二言之<lb/>
　獨于五言之者葢六二隂而在下柔順中正自然无<lb/>
　不利六五以隂居尊必中順之德充于内而見于外<lb/>
　乃得大善之吉否則凶矣程傳以羿莽武氏臣妾居<lb/>
<pb n="41b"/>
　尊位者言之先儒或病其拘葢卦本臣道妻道而五<lb/>
　居尊位然易之為占皆因人立教為臣妾者得此則<lb/>
　宜忠信卑順以盡其道為君得此則宜居中謙遜以<lb/>
　下賢也<lb/>
𧰼曰黄裳元吉文在中也<lb/>
　坤為文又居五之中文生于相錯隂陽專一則无文<lb/>
　隂有陽德則黄中之文充于中而見諸外也<lb/>
上六龍戰于野其血𤣥黄<lb/>
<pb n="42a"/>
　隂宜從陽者也純隂在上盛于陽矣故與陽皆有龍<lb/>
　𧰼盛則必爭故有戰𧰼上動不已進至于外故有戰<lb/>
　于野之𧰼隂雖極盛豈能獨傷陽哉故有兩敗俱傷<lb/>
　之𧰼氣陽血隂陽衰于隂故與隂皆有血𧰼𧰼如此<lb/>
　不言凶而凶可知矣乾上但言亢而坤則言戰者葢<lb/>
　隂陽雖不可相無然乾尊則无對待坤卑而盛極必<lb/>
　至侵傷也初曰堅氷至者防龍戰之禍于始上曰龍<lb/>
　戰野則著堅氷之禍于終也餘意文言詳之<lb/>
<pb n="42b"/>
𧰼曰龍戰于野其道窮也<lb/>
　隂盛窮極勢必爭而傷也然道豈驟窮由初之馴致<lb/>
　也<lb/>
用六利永貞<lb/>
　坤之用六以凡筮得隂爻六變而八不變也然凡隂<lb/>
　爻皆用六獨坤以純隂而皆變為陽則得稱用六也<lb/>
　隂柔不能固守變而為陽則能永貞矣不牽于私欲<lb/>
　不惑于常變固守其順所以利也坤本有元亨此獨<lb/>
<pb n="43a"/>
　言永貞者葢乾以元資始坤以貞大終六爻皆變則<lb/>
　其德減半故不言元亨也前言安貞之德而此言永<lb/>
　貞者葢安者順而不動永者健而不息變而為乾故<lb/>
　言永也乾吉在于无首坤利在于永貞葢以剛健居<lb/>
　人之首則物之所不與也以柔順而為不正則佞邪<lb/>
　之道也乾變坤剛而能柔坤變乾雖柔必强變化氣<lb/>
　質之道陽本先于隂而陽之極不為首隂本小于陽<lb/>
　而隂之極以大終審時觀變之學也<lb/>
<pb n="43b"/>
𧰼曰用六永貞以大終也<lb/>
　隂小陽大先隂而後陽始小而終大也小者小人之<lb/>
　道大者君子之道美其善變也<lb/>
文言曰坤至柔而動也剛至靜而德方<lb/>
　此釋牝馬之貞也動者生物所動之機徳者生物所<lb/>
　得之質坤不專成本至柔也而承天發生勃不可禦<lb/>
　動之剛也坤不造始本至靜也而生物賦形一定不<lb/>
　易德之方也乾剛健而中正所以為大坤柔靜中有<lb/>
<pb n="44a"/>
　剛方所以為至不必于柔靜之外别求剛方也<lb/>
後得主而有常<lb/>
　按本義主下當有利字即彖傳後順得常之意今按<lb/>
　蘇來二説後乎乾得乾為之主坤道之常也觀其文<lb/>
　勢主下无利字為是<lb/>
含萬物而化光<lb/>
　復明亨義即彖傳含𢎞光大之意靜翕則含生意於<lb/>
　中動闢則有光輝也<lb/>
<pb n="44b"/>
坤道其順乎承天而時行<lb/>
　承天之健順天之時以行即彖傳順承天之意自坤<lb/>
　至柔至此皆以申言彖傳之意<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辨之<lb/>
不早辨也易曰履霜堅氷至葢言順也<lb/>
　順本義作慎凡事皆由積漸所致宜辨之于微而加<lb/>
　慎也或曰順即馴即馴致其道言因循以致之也更<lb/>
<pb n="45a"/>
　通<lb/>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
　何以謂直言其心之本體无邪正也何以謂方言其<lb/>
　心之妙用合宜義也此六二直方之所由名也下則<lb/>
　言求直方之功君子惟主敬則其内自直兢兢業業<lb/>
　主一无適一私不擾直矣惟守義則其外自方凡所<lb/>
　施行因時制宜一定不易方矣敬義既立事君則忠<lb/>
<pb n="45b"/>
　事親則悦交友則順所謂不孤至此不期大而自大<lb/>
　矣蘇氏謂直内方外隱然如碩師良友之在吾側是<lb/>
　以特立而不孤也此説較勝凡事必有所疑故習而<lb/>
　後利體全用備如此无施不可坦然行之而无疑復<lb/>
　何假于習乎乾于二言誠坤于二言敬乾于二言仁<lb/>
　坤于二言義先儒以誠敬屬乾坤仁義分隂陽葢本<lb/>
　于此<lb/>
隂雖有美含之以從王事弗敢成也地道也妻道也臣<lb/>
<pb n="46a"/>
道也地道无成而代有終也<lb/>
　三以隂居陽雖有美而含之非其才有所不足分有<lb/>
　所不敢也以從王事不敢專其成功葢以地承天即<lb/>
　以妻承夫以臣從君之道也地道不敢專成功不過<lb/>
　代天而終所未終况妻道臣道乎以數言之天數終<lb/>
　于九亦以地十終之<lb/>
天地變化草木蕃天地閉賢人隱易曰括囊无咎无譽<lb/>
蓋言謹也<lb/>
<pb n="46b"/>
　天地二句引起下文之辭天地交感則變化萬物雖<lb/>
　草木亦蕃若重隂閉塞雖賢人亦隱初言慎毋縱夫<lb/>
　微隂之長也四言謹毋衒于重隂之時也<lb/>
君子黄中通理<lb/>
　此釋黄字之義中德在内曲鬯旁通无私欲之滯塞<lb/>
　條理分明无私欲之混淆中德在内不可見即通理<lb/>
　二字形容其蘊所謂文在中也本爻既變坎為通通<lb/>
　之𧰼本爻未變坤為文理之𧰼<lb/>
<pb n="47a"/>
正位居體<lb/>
　此釋裳字之義雖在尊位而居下體<lb/>
美在其中而暢于四支發于事業美之至也<lb/>
　德之美者既在其中由是暢于四支而和順在一身<lb/>
　發于事業而順治者在天下内外融貫乃為美之至<lb/>
　此贊嘆之以見元吉之故<lb/>
隂疑于陽必戰為其嫌于无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
<pb n="47b"/>
　三雖有美含之猶知有陽也上則均敵无小大之差<lb/>
　疑于陽矣其勢必戰十月純隂古人稱曰陽月亦以<lb/>
　天道不可一日无陽故稱龍于盛隂之時以存陽也<lb/>
　氣陽血隂未離乎隂故曰類𤣥黄天地之正色言隂<lb/>
　陽皆傷也全卦唯二五居中為坤德之美二居中得<lb/>
　正故不習而利五以柔中居尊必中順而吉三以隂<lb/>
　居陽貴乎含四以隂居隂在乎括初勢猶微宜辨于<lb/>
　始上勢已極必凶于終矣蓋隂陽二氣天地不能相<lb/>
<pb n="48a"/>
　无而因時有扶陽抑隂之妙又聖人裁成輔相之功<lb/>
　所以參贊天地者也<lb/>
䷂<lb/>
　屯卦震下坎上震一陽動于二隂之下故其德為動<lb/>
　其𧰼為雷坎一陽陷于二隂之間故其德為陷為險<lb/>
　其𧰼為雲為雨為水有天地而後萬物生焉屯者難<lb/>
　也物之始生鬱結未通故其為字𧰼草穿地始出未<lb/>
　申此屯所以次乾坤之後也其卦以震遇坎乾坤始<lb/>
<pb n="48b"/>
　交而遇坎陷故其名為屯也六爻二陽四隂凡卦爻<lb/>
　中隂陽以少者為主故二陽為四隂之主然五坎體<lb/>
　陷而失勢初震體動而得時屯難之世陽剛善下可<lb/>
　以有為故初為全卦之主也五但小貞吉而已餘四<lb/>
　爻皆因初起義四應初則往吉三不應初則往吝二<lb/>
　乗初則不進上逺初則道窮此全卦六爻之大略也<lb/>
屯元亨利貞勿用有攸往利建侯<lb/>
　乾坤始交而遇險陷世界草昧之時震動在下坎險<lb/>
<pb n="49a"/>
　在上在險中有震動之才可以大亨但出險有機利<lb/>
　于守正未可妄進震性好動故戒以勿輕往也三四<lb/>
　五互為艮止勿用攸往之𧰼震一君二民又為長子<lb/>
　震驚百里有侯𧰼初九陽居隂下為成卦之主是以<lb/>
　賢下人得民而可君故利于建侯筮立君者遇之則吉<lb/>
　也葢盈天地之間者萬物萬物以人為首人道以君<lb/>
　為尊草昧之時震動出險立君得正乃以繼天立極<lb/>
　此屯所以具四德而繼乾坤也<lb/>
<pb n="49b"/>
彖曰屯剛柔始交而難生<lb/>
　乾坤之後一索得震為始交再索得坎為難生此正<lb/>
　昏冥雜亂之時此以二體釋屯之名義也<lb/>
動乎險中大亨貞<lb/>
　動乎險中未遽出險震體能動故可大亨坎在險中<lb/>
　故宜正自此以下釋元亨利貞皆不言四德用文王<lb/>
　本意此以二體之德釋卦辭也<lb/>
雷雨之動滿盈天造草昧宜建侯而不寧<lb/>
<pb n="50a"/>
　此以二體之𧰼釋卦辭也雷震𧰼雨坎𧰼物之生未<lb/>
　有不待雷雨者然必霽而後見其功當其方動充滿<lb/>
　瀆亂不知所從則氣運鬱塞之時也孔子即此以言<lb/>
　世道言此乃天造之草昧草者如草不齊震為蕃草<lb/>
　之𧰼昧者如天未明坎為月天尚未明又坎水外暗<lb/>
　内明亦昧之𧰼此時天使之然如天所造天下未定<lb/>
　名分未明雜亂晦冥之際宜立君以統治之然君初<lb/>
　立治理猶踈日夜不遑寧處乃可成撥亂反正之功<lb/>
<pb n="50b"/>
　如更始既立日夜縱情聲色非不寧者矣葢惟侯心<lb/>
　不寧方可求天下之寧也自屯卦以下彖𫝊皆先釋<lb/>
　卦之名義後釋卦辭而釋卦辭又各有所取或卦體<lb/>
　或卦𧰼或卦德或卦變而彖之㫖盡矣此皆先儒所<lb/>
　未及説似拘而分疏清析不可易也<lb/>
𧰼曰雲雷屯君子以經綸<lb/>
　坎不言水而言雲者在雷之上鬱而未通雨而未成<lb/>
　也坎在震下則為雷雨之解矣彖言雷雨象言雲雷<lb/>
<pb n="51a"/>
　彖言其動𧰼著其體也經綸治絲之事君子治世猶<lb/>
　治亂絲解其紛結經者理其緒而分之猶雷自斂而<lb/>
　發綸者比其類而合之猶雲自散而聚屯難之世人<lb/>
　皆惶懼沮喪不知正君子經綸之時也<lb/>
初九磐桓利居貞利建侯<lb/>
　磐桓難進之貎陽剛動體才足濟屯但初在下无勢<lb/>
　應四柔无援當險陷之交故有磐桓之象然陽居陽<lb/>
　位為得正故利于居貞又初成卦之主以陽下隂為<lb/>
<pb n="51b"/>
　民所歸有君之𧰼故占者如是則利建以為侯此爻<lb/>
　為卦之主大意與彖同磐桓即勿用有攸往利居貞<lb/>
　即利貞利建侯雖同而合全卦言之則侯指人自初<lb/>
　爻言之則侯指已占者得之則隨所處以為占不必<lb/>
　泥也<lb/>
𧰼曰雖磐桓志行正也以貴下賤大得民也<lb/>
　磐桓非晏安棄務志在行正也正為濟屯之本居之<lb/>
　將以行之也陽貴隂賤初爻陽在隂下屯難之世人<lb/>
<pb n="52a"/>
　皆思主貴能為賤下所以大得民心可以為君也<lb/>
六二屯如邅如乗馬班如匪冦婚媾女子貞不字十年<lb/>
乃字<lb/>
　屯如以時言鬱塞而未通也邅如以遇屯之時者言<lb/>
　遲囬而未進也班分布不進之貎震于馬為馵足為<lb/>
　作足班如之𧰼女子許嫁笄而字六二變兌為少女<lb/>
　女子之𧰼三四五互為艮止不字之𧰼二三四互為<lb/>
　坤坤數十十年之𧰼六二隂柔中正上應于五然以<lb/>
<pb n="52b"/>
　乗初之剛故為所難而邅回不進然初非為冦也乃<lb/>
　求與已為婚媾耳但二與五為正應二貞于五異于<lb/>
　五者皆冦矣焉知其德哉故守正而不之許至于十<lb/>
　年則妄求者去正應者合數窮理極而可許故不字<lb/>
　于初終字于五也爻𧰼如此占者得之則宜如是葢<lb/>
　全卦雖以屯初為主而各爻又各以所處之位論其<lb/>
　吉凶唯二乗初剛故為所難二之質柔故受人所制<lb/>
　欲應五不得故屯邅不字所應者正故終有可字之<lb/>
<pb n="53a"/>
　時也易爻有己正而他爻視之為邪者有己凶而他<lb/>
　爻得之為吉者屯之初正也而二視之則為冦旅之<lb/>
　上凶也而五承之則有譽命葢皆以所處之時位論<lb/>
　之不可泥也<lb/>
𧰼曰六二之難乗剛也十年乃字反常也<lb/>
　乗剛居初之上為初所迫失其常也然理之所在十<lb/>
　年必反守正不變不悖常矣終𫉬正應復其常也<lb/>
六三即鹿无虞惟入于林中君子幾不如舍往吝<lb/>
<pb n="53b"/>
　六三下卦六隂而居三之陽位以求上六不安于隂<lb/>
　而又貪求陽不中不正无正應而妄行取困者也鹿<lb/>
　陽物虞虞人无虞无應也陽在五而不在上求陽不<lb/>
　𫉬即鹿无虞之𧰼林隂𧰼在六二六四之間入于林<lb/>
　中之𧰼卦下體震動也互體有艮止也聖人于其震<lb/>
　之動庶㡬其艮之止曰君子見㡬不如舍去若徃逐<lb/>
　不舍必致羞吝矣<lb/>
𧰼曰即鹿无虞以從禽也君子舍之往吝窮也<lb/>
<pb n="54a"/>
　妄動由于多欲无虞而即鹿以有貪禽之心君子見<lb/>
　㡬則必舍若往則羞吝而至困窮矣經曰不如舍辨<lb/>
　之明也傳曰舍之去之決也<lb/>
六四乗馬班如求婚媾往吉无不利<lb/>
　坎為下首薄蹄之馬隂柔居屯不能上進故有乗馬<lb/>
　班如之𧰼然初九守正于下以應于已故初來求四<lb/>
　四往應之則吉也本義謂下求婚媾葢以初求四為<lb/>
　以陽求隂往者適人之意也時解以四近五為大臣<lb/>
<pb n="54b"/>
　初剛為賢四求賢輔君乃以濟屯然以隂求陽有害<lb/>
　婚媾之義且初為卦主有可君之德如湯之于伊尹<lb/>
　昭烈之于孔明皆以君下臣以求濟屯然後往而應<lb/>
　之正不必復言輔五又剛柔相濟亦以濟屯亦不必<lb/>
　専以剛為濟屯之賢也<lb/>
𧰼曰求而往明也<lb/>
　初來求我而後往應非明理知㡬者不能觀𧰼傳意<lb/>
　更與本義合<lb/>
<pb n="55a"/>
六五屯其膏小貞吉大貞凶<lb/>
　九五雖以陽剛中正居尊位然當屯之時陷于險中<lb/>
　六二雖為正應而隂柔才弱不足以濟初九為衆所<lb/>
　歸則人心已他屬坎體雖有膏潤而不得施故為屯<lb/>
　其膏之𧰼以處小事則守正猶可獲吉以處大事則<lb/>
　雖正亦凶矣初與五皆陽而五以中居尊反遜于初<lb/>
　者初在下而動為衆所歸時之方來者也五在上而<lb/>
　陷于險人心他屬時之已去者也六爻獨二五言屯<lb/>
<pb n="55b"/>
　者二在下而柔遇時之屯者也五在上以剛而陷于<lb/>
　柔自屯者也守貞不字无濟變之才屯膏吝賞非大<lb/>
　君之道皆不能濟屯者也<lb/>
𧰼曰屯其膏施未光也<lb/>
　光陽德也陷于二隂之間人君澤不下及所施未光<lb/>
　大也<lb/>
上六乗馬班如泣血漣如<lb/>
　坎為血卦又為水有泣血漣如之𧰼隂柔无應處屯<lb/>
<pb n="56a"/>
　之終進无所之唯有憂懼遂至于泣血漣如也爻言<lb/>
　乗馬班如者三二待五四待初皆有應獨上无所待<lb/>
　唯有泣血漣如而已<lb/>
𧰼曰泣血漣如何可長也<lb/>
　屯難窮極莫知所為顛沛如此何能久乎全卦當屯<lb/>
　難之世居上䧟險而下方震動陽剛奮發而能下人<lb/>
　則可以為君柔順待求而應則可以為輔居上而澤<lb/>
　不下究則僅可小安居下而應逺被迫則但當守正<lb/>
<pb n="56b"/>
　若貪欲妄行勢必取困窮極憂懼理難久長知此可<lb/>
　以處世變矣<lb/>
䷃<lb/>
　蒙卦下坎上艮艮一陽止于二隂之上故其德為止<lb/>
　其𧰼為山坎為水為險内既險陷不安外又行之不<lb/>
　可蒙之𧰼也水必行之物遇山而止莫知所之亦蒙<lb/>
　之𧰼蒙次于屯葢屯者物之始生物生必蒙蒙者物<lb/>
　之穉蒙昧未明蒙所以次屯也乾坤之後屯主在震<lb/>
<pb n="57a"/>
　之初九蒙主在坎之九二此長子代父長兄次弟之<lb/>
　𧰼艮為少男方有待于開發者也此屯蒙次乾坤之<lb/>
　義也又屯之建侯有君道焉蒙之養正有師道焉天<lb/>
　地既位君師乃立此又乾坤屯蒙之序也六爻二陽<lb/>
　四隂亦以陽爻為主然九二剛而得中故能為蒙之<lb/>
　主上九過剛不中則但可擊蒙禦冦而已上下四隂<lb/>
　爻皆因二以起義五應二則為童蒙之吉初承二則<lb/>
　為發蒙之利四逺二不明則為困蒙之吝三乗二不<lb/>
<pb n="57b"/>
　順則不以蒙待之故獨此爻不言蒙此六爻之大略<lb/>
　也<lb/>
蒙亨匪我求童蒙童蒙求我初筮告再三凟凟則不告<lb/>
利貞<lb/>
　物生之初蒙昧不明然蒙者不終于蒙則有亨道而<lb/>
　卦之九二以剛居中與六五隂陽相應能發人之蒙<lb/>
　亦有亨道也我指二童蒙幼穉而蒙昧謂五也禮无<lb/>
　往教故非我往求童蒙必待童蒙之求我也其所以<lb/>
<pb n="58a"/>
　必待童蒙之求我者何也凡求教者必其心精專而<lb/>
　吾之言易入故童蒙來求我則告之若再三則以我<lb/>
　求蒙為䙝凟凟則雖告之无當與不告同矣凡若此<lb/>
　者葢以蒙者為物所蔽其中之正未亡也俟其求發<lb/>
　而告之使歸于正所以利也若求蒙至再三䙝凟彼<lb/>
　終不得其正何利何亨之有乎本義以初筮再筮為<lb/>
　喻言初筮指問者之精專凟指問者之煩凟于理固<lb/>
　順但易皆取𧰼不必作喻言觀彖傳以剛中及凟蒙<lb/>
<pb n="58b"/>
　二語似非指問者言來註以初筮指二再三指三四<lb/>
　説又近鑿今按蒙有九二之發蒙則不終于蒙有亨<lb/>
　𧰼二不求五而五求二有不求童蒙童蒙求我之𧰼<lb/>
　坎一陽為内卦初筮所得初筮告之𧰼艮一陽止于<lb/>
　上再三則不告之𧰼九居二六居五似非正矣然二<lb/>
　以剛中為正五以應二為正利貞之𧰼<lb/>
彖曰蒙山下有險險而止蒙<lb/>
　山下有險上峻而難升下險而莫測以卦𧰼釋蒙之<lb/>
<pb n="59a"/>
　義也内險則危殆不安外止則窒碍難往以卦德釋<lb/>
　蒙之義也<lb/>
蒙亨以亨行時中也匪我求童蒙童蒙求我志應也初<lb/>
筮告以剛中也再三凟凟則不告凟蒙也蒙以養正聖<lb/>
功也<lb/>
　此以卦之體釋卦辭也卦以九二當發蒙之任者以<lb/>
　亨行時中謂九二以可亨之道發人之蒙所行皆得<lb/>
　其時之中也時者當其可之謂五之志未與二應而<lb/>
<pb n="59b"/>
　告之非時也再三而凟亦非時也蒙當養正過此而<lb/>
　後養亦非時也故下文皆言行時中之事二不求五<lb/>
　而五求二志自相應也初筮得九二以剛居中故告<lb/>
　之有節也凟蒙則與不告同以蒙不可凟也人皆學<lb/>
　為聖人而聖學不外于養正人惟當蒙之時因時而<lb/>
　告則有以養之使正即為作聖之功甚言蒙之不可<lb/>
　不養而養之必以時乃亨也<lb/>
𧰼曰山下出泉蒙君子以果行育德<lb/>
<pb n="60a"/>
　泉水之始出者出而遇險未有所之故有蒙𧰼然泉<lb/>
　之既出勢有必行君子體坎之剛中以果決其行水<lb/>
　尚在山涵蓄深沉君子體艮之靜止以養育其德<lb/>
初六發蒙利用刑人用説桎梏以往吝<lb/>
　初六以隂居下蒙之甚也欲發其蒙利用刑人謂痛<lb/>
　加懲責使知敬學也用説桎梏謂暫去拘束以待自<lb/>
　新坎為刑為桎梏故有其𧰼然坎初變為兑則為毁<lb/>
　折又有脱之之𧰼桎梏用之未刑刑時未有不脱桎<lb/>
<pb n="60b"/>
　梏者若既刑又桎梏一往而不舍拘束太苦則失敷<lb/>
　教在寛之義必致羞吝矣<lb/>
𧰼曰利用刑人以正法也<lb/>
　發蒙之初法不正則人玩故懲戒之以正教之之法<lb/>
　葢明刑以弼教也<lb/>
九二包蒙吉納婦吉子克家<lb/>
　此一爻而具三𧰼也包蒙對上下四隂言納婦克家<lb/>
　皆對六五言九二以陽剛統治羣隂當發蒙之任然<lb/>
<pb n="61a"/>
　物性不齊不可一概取必唯剛而得中故能有所包<lb/>
　容而吉也坎中陽而五隂以隂應陽二能納之納婦<lb/>
　之𧰼也五位尊有父之象二居下位而能任上事又<lb/>
　為子克家之象也時解謂大臣能敷教以寛以无負<lb/>
　君之委任善教之良臣猶克家之肖子也亦通<lb/>
𧰼曰子克家剛柔接也<lb/>
　程傳謂子而克治其家者父之信任專也二能主蒙<lb/>
　之功者五之信任專也此重五之能接二也本義但<lb/>
<pb n="61b"/>
　言指二五之應謂剛柔往來相接也二説本義為優<lb/>
　全卦不重在五也<lb/>
六三勿用取女見金夫不有躬无攸利<lb/>
　三變為巽為長女有女𧰼九二陽剛得乾金之中爻<lb/>
　有金夫𧰼六而居三隂柔而不中正女之見有金之<lb/>
　夫而不有其躬以從之者也取女得如是之人何所<lb/>
　利乎故戒占者以勿取也王註謂三應在上有男女<lb/>
　之義三之動為女先求男故有此𧰼不如大全合屯<lb/>
<pb n="62a"/>
　六二參觀而以三趨二取𧰼為優葢屯之六二近初<lb/>
　九之陽而正應在五然震之性動而趨上而所居又<lb/>
　中正故曰女子貞不字十年乃字蒙之六三近九二<lb/>
　之陽而正應在上然坎之性䧟而趨下而所居又不<lb/>
　中正故曰見金夫不有躬六五中正故為可納之婦<lb/>
　三不中正故為淫奔之女六四質柔雖困猶可教故<lb/>
　得稱為蒙三狥欲趨利而忘身併不得言蒙矣故言<lb/>
　勿用以拒之亦不屑之教也<lb/>
<pb n="62b"/>
𧰼曰勿用取女行不順也<lb/>
　順亦作慎按程傳作邪僻不順亦可捨正應之夫而<lb/>
　從金夫是不順也<lb/>
六四困蒙吝<lb/>
　六四以隂居隂既逺于陽无正應又在二隂之間為<lb/>
　困于蒙之𧰼葢氣質既昏錮蔽又甚可羞吝之甚也<lb/>
　然能尊師取友困而學之猶或可免終焉則真吝矣<lb/>
𧰼曰困蒙之吝獨逺實也<lb/>
<pb n="63a"/>
　陽實隂虚唯剛明有實德者能發蒙四獨逺之欲從<lb/>
　九二則隔三欲從上九則隔五又乏正應異于初與<lb/>
　五也言獨使反而知恥也<lb/>
六五童蒙吉<lb/>
　艮為少男有童𧰼所謂童蒙者不失赤子之心純一<lb/>
　未發以聽于人非幼穉之謂也五以柔中居尊下應<lb/>
　九二所謂童蒙求我有可亨之道者故吉時解作幼<lb/>
　主任賢亦近之勿拘<lb/>
<pb n="63b"/>
𧰼曰童蒙之吉順以巽也<lb/>
　中爻為坤順變則為巽順以爻之柔言之舍已從人<lb/>
　順也巽以志之應言之降志下求巽也<lb/>
上九擊蒙不利為冦利禦冦<lb/>
　艮為手有擊之𧰼以剛居上治蒙過剛有擊蒙之𧰼<lb/>
　艮止于上不利為冦之象應爻坎為盜賊利禦冦之<lb/>
　𧰼本義取必太過攻治太深則必反為之害是猶為<lb/>
　冦者矣故不利惟捍其外誘以全其真純則雖過于<lb/>
<pb n="64a"/>
　嚴密乃為得宜猶禦冦者也故利全卦取𧰼以誨人<lb/>
　言程傳以用兵言唯本義謂凡事皆然不止為誨人<lb/>
　也得周易立象以盡意之㫖占者隨事以思其義可<lb/>
　也今以此爻合之彖辭卦中二陽爻二初筮之告者<lb/>
　也上之擊蒙近于再三之凟者也敷教在寛非徒取<lb/>
　于擊者然如三之縱欲忘身猶之冦也擊之禦冦之<lb/>
　道若一概施之他爻則凟是上自為冦矣又何利乎<lb/>
　禦冦貞也為冦則非貞矣如此解則與彖意更相發<lb/>
<pb n="64b"/>
　明<lb/>
𧰼曰利用禦冦上下順也<lb/>
　上陽爻擊蒙者下四隂皆蒙也上之剛不為暴上之<lb/>
　順也下得擊去其蒙下之順也全卦有作師之道大<lb/>
　抵正蒙者貴有剛中之德而有所包容不必過暴以<lb/>
　為之害此二之包蒙所以吉而上之擊蒙但利于禦<lb/>
　冦不宜凟而至于為冦也為蒙者貴于柔順中正以<lb/>
　聽于人不宜自逺于剛明之德尤不可縱欲以忘其<lb/>
<pb n="65a"/>
　身此童蒙所以吉困蒙所以吝而見金夫不有躬者<lb/>
　併不得數于蒙也初亦隂爻宜言蒙而言發蒙之道<lb/>
　宜痛懲而暫舍者葢亦因其材質之隂柔卑下故正<lb/>
　蒙之道宜如此若能為五之童蒙則刑可不用矣六<lb/>
　爻于正蒙之道最為明白詳盡然而聖人立𧰼以盡<lb/>
　意不必專為一事而言凡治己教人一切應事接物<lb/>
　皆可推其意而悟之也<lb/>
䷄<lb/>
<pb n="65b"/>
　需卦下乾上坎以卦𧰼言水在天上未遽下地必待<lb/>
　隂陽之交薫蒸而後成雨需之𧰼也以卦德言乾健<lb/>
　坎險以剛遇險而不遽進以陷于險需之義也需次<lb/>
　于蒙按序卦蒙物之穉也物穉不可不養也故受之<lb/>
　以需需者飲食之道也物之幼穉必需飲食長養雲<lb/>
　上于天有蒸潤之𧰼飲食所以潤益萬物故需為飲<lb/>
　食之道所以次蒙也卦之大意取須待之義序卦取<lb/>
　所需之大者耳按左傳云需事之賊言猶豫不決之<lb/>
<pb n="66a"/>
　害事也易需非不決之謂見險而不動能動而不輕<lb/>
　動者也内三爻以見險不輕進為需外三爻以入險<lb/>
　而待人以共進為需六爻初九九五之吉不待言餘<lb/>
　四爻雖有悔吝然終歸于吉如二曰終吉三曰敬慎<lb/>
　不敗葢有剛健之德而能相機度勢從容少待鮮有<lb/>
　敗者四曰順以聽上曰敬之終吉葢雖入險中而待<lb/>
　陽剛之德以共進故亦吉也卦雖四陽二隂然三陽<lb/>
　不輕進坎五居尊有孚二隂非卦義所重故不得為<lb/>
<pb n="66b"/>
　卦之主<lb/>
需有孚光亨貞吉利涉大川<lb/>
　需坎水在前乾健臨之將涉水而不輕進之𧰼乃事<lb/>
　所當待非不當待而待者也九五坎體中實陽剛中<lb/>
　正而居尊位為有孚得正之𧰼三四五互為離光明<lb/>
　之𧰼坎為通亨通之𧰼乾濟乎坎有涉大川之𧰼乾<lb/>
　陽在下皆有所需九五坎陽在上又為衆所需需之<lb/>
　道貴于實心又貴于得正人之需有出于不得已者<lb/>
<pb n="67a"/>
　需而无實无光而且亨之時必實有有守能待之心<lb/>
　則无私計較而光明不䘏得失而亨通矣然世有心雖<lb/>
　誠實而處事未正者需而非正无吉而且利之理必<lb/>
　所為皆合于義不圖行險僥倖則居常凡事皆吉而<lb/>
　濟險厯難亦利矣葢有孚以善其需貞又所以善其<lb/>
　孚孚貞者盡所需之道光亨吉利則得所需之效也<lb/>
彖曰需須也險在前也剛健而不陷其義不困窮矣<lb/>
　需者須也理勢所在不得不待也剛健者多以輕躁<lb/>
<pb n="67b"/>
　而陷于險剛健而能不陷故善其不至困窮也坎陷<lb/>
　而云不陷何也需然後進所以不陷不陷則終能出<lb/>
　險故不困窮乾三陽進而迫乎險遇險而能需者也<lb/>
　坎一陽居中守正處險而能需者也遇險而能需則<lb/>
　不至犯險處險而能需則又將出險矣故曰不陷此<lb/>
　以卦德釋卦名義也<lb/>
需有孚光亨貞吉位乎天位以正中也利涉大川往有<lb/>
功也<lb/>
<pb n="68a"/>
　正中與中正同指五也正則規模宏逺無欲速之為<lb/>
　中則中心寧靜无喜功之念唯以中正居天位故雖<lb/>
　險在前而終必克濟非若蹇之見險而止雖坎居上<lb/>
　而剛健不陷非若困之剛揜人知奮發者能有功不<lb/>
　知以剛健之德能臨事而懼從容整暇氣定神全不<lb/>
　往則已往必有功此以卦𧰼釋卦辭也<lb/>
𧰼曰雲上于天需君子以飲食宴樂<lb/>
　雲氣上蒸于天必待隂陽之和而自成雨无所作為<lb/>
<pb n="68b"/>
　也事之當需者亦然内有孚外守正但飲食宴樂俟<lb/>
　其自至飲食以養其氣體宴樂以和其心志所謂居<lb/>
　易以俟命非若後世麴蘖之托昏冥之逃者也<lb/>
初九需于郊利用恒无咎<lb/>
　郊曠逺之地用恒守其常也初逺于險有需郊之𧰼<lb/>
　而九陽剛居陽位有恒于其所之𧰼同人于門于宗<lb/>
　而後于郊自近而逺也需由郊而沙而泥自逺而近<lb/>
　也既能需于郊又戒以利用恒者人需于始或不能<lb/>
<pb n="69a"/>
　需于終唯以義命自安身既逺險又心不妄動乃无<lb/>
　咎也<lb/>
𧰼曰需于郊不犯難行也利用恒无咎未失常也<lb/>
　險難由人自犯于郊則不冒險而行矣恒即彖之孚<lb/>
　也貞也貞者乾之常利用恒未失處需之常道也<lb/>
九二需于沙小有言終吉<lb/>
　水近則有沙二近險有需于沙之象二三四互得兑<lb/>
　為口舌有言語相傷之象剛中能需有終吉之𧰼既<lb/>
<pb n="69b"/>
　近于險雖未陷患害羣小從而訾議之然言語之傷<lb/>
　災之小者初以剛居剛雖逺于陷猶有戒辭二以剛<lb/>
　居柔守中寛裕故雖近險可㫁其終之吉也爻多以<lb/>
　相應為吉此又不然者見險在前有待而進故无取<lb/>
　于相應也<lb/>
𧰼曰需于沙衍在中也雖小有言以吉終也<lb/>
　衍寛也以寛居中不急于進葢剛居柔位故謂剛為<lb/>
　衍也<lb/>
<pb n="70a"/>
九三需于泥致冦至<lb/>
　水涯有泥三將陷于險有需于泥之𧰼坎為盜賊有<lb/>
　冦之𧰼三過剛不中有自我致冦之𧰼<lb/>
𧰼曰需于泥災在外也自我致冦敬慎不敗也<lb/>
　外謂坎在外卦謂之外則禍不自已作但以過剛妄<lb/>
　動以近于險則冦乃我致之也然卦為需能敬慎猶<lb/>
　可不至于敗此則𧰼中本无此意本義所謂發明占<lb/>
　外之占使人之逼近于險者思所以善處之道也<lb/>
<pb n="70b"/>
六四需于血出自穴<lb/>
　内卦三陽以見險不輕進為需外卦入險矣以待人<lb/>
　共進為需血者殺傷之地穴者險陷之所四入乎險<lb/>
　坎為血卦故有需于血之𧰼然以隂居柔得正初為<lb/>
　正應所居得正又待正應之陽剛為援可以不終陷<lb/>
　于穴矣故有出自穴之𧰼<lb/>
𧰼曰需于血順以聽也<lb/>
　隂柔入險中疑不能出矣然能順以聽初之陽剛則<lb/>
<pb n="71a"/>
　不冒險以進是以能出穴也三能敬則雖迫坎之險<lb/>
　而不敗四能順則雖陷坎之險而得出敬與順固處<lb/>
　險之道也<lb/>
九五需于酒食貞吉<lb/>
　坎有酒食之𧰼九五為需之主以一陽處二隂之間<lb/>
　以待三陽同德之援需于酒食之𧰼居中得正三陽<lb/>
　自來陽彚進而隂退則坎可平而險可夷貞吉之𧰼<lb/>
　人君位乎中正之天位與天下相安于日用飲食之<lb/>
<pb n="71b"/>
　常无為而治者也然又必正乃吉非可宴酣无度也<lb/>
　飲食男女人之大欲存焉屯蒙多言男女需言飲食<lb/>
　葢雲上于天物資雨澤以為養需于酒食人亦藉飲<lb/>
　食以為養故也<lb/>
𧰼曰酒食貞吉以中正也<lb/>
　五居中得正是以貞則吉也<lb/>
上六入于穴有不速之客三人來敬之終吉<lb/>
　六居上隂居險極无所復需變巽為入有入穴之𧰼<lb/>
<pb n="72a"/>
　下應九三而三下二陽連類並進有不速客三人來<lb/>
　之𧰼居柔得正以待陽剛變巽亦為順有敬之之𧰼<lb/>
　然隂動于上三陽至健知險可以拯溺待以共濟亦<lb/>
　將出險矣故有終吉之𧰼<lb/>
𧰼曰不速之客來敬之終吉雖不當位未大失也<lb/>
　六居上隂之當位者曰不當位以應爻言三與上正<lb/>
　應當位者也今三陽同來而敬之非其位似有失矣<lb/>
　然入穴之時三陽能援我猶論位之當否而敬之失<lb/>
<pb n="72b"/>
　權變矣故初二雖不當位亦敬以待之以出險則亦<lb/>
　未大失也全卦以遇險不遽進為義内卦乾健知險<lb/>
　有所須而不輕進外卦坎險待剛健之材以共濟險<lb/>
　九五孚貞需之適當其時其他或近或逺要于須而<lb/>
　不輕進需于泥已迫險矣然能敬猶不至敗入穴已<lb/>
　陷險矣然能敬猶可終吉敬者處險之學敬則无不<lb/>
　貞无不孚矣此𧰼傳又發彖外之㫖也<lb/>
䷅<lb/>
<pb n="73a"/>
　訟卦下坎上乾以二𧰼言之天陽上行水性就下其<lb/>
　行相違以二體言之上剛陵下下險伺上剛險相接<lb/>
　又以一人言内險而外健以二人言此險而彼健所<lb/>
　以訟也訟卦次需按序卦飲食必有訟故受之以訟<lb/>
　人所須者飲食既有所須訟端以起訟所以次需也<lb/>
　六爻不外彖𫝊訟不可成一言九五居尊中正為聽<lb/>
　訟之主故吉餘五爻皆訟者大抵剛者能訟柔者不<lb/>
　能訟初與三柔故皆終吉二四上皆剛而二與五對<lb/>
<pb n="73b"/>
　顧勢不敵四與初對知理不可亦以居柔故得无眚<lb/>
　而安貞也獨上處卦之窮三柔不敵故雖暫勝而不<lb/>
　足敬此全卦六爻之大㫖也<lb/>
訟有孚窒惕中吉終凶利見大人不利涉大川<lb/>
　天水違行乾剛在上以制下坎險在下以伺上又為<lb/>
　内險外健已險彼健皆訟之𧰼九二中實而沉二隂<lb/>
　之中上无應與有有孚而見窒之𧰼坎卦為加憂剛<lb/>
　居二在下卦之中為惕而得中之𧰼上九過剛有終<lb/>
<pb n="74a"/>
　極其訟之𧰼九五剛健中正有大人之𧰼三陽在坎<lb/>
　上以剛乗險以實履陷有不利涉大川之𧰼葢訟非<lb/>
　得已必理直受誣有孚見窒而後可又必憂惕存心<lb/>
　適中即止不可終極其訟以取凶又利見中正之大<lb/>
　人以取直不可冒險以求勝聖人欲人无訟故不言<lb/>
　元亨貞言吉兼言凶言利即言不利蓋至于訟必无<lb/>
　全吉所以貴謀始以絶訟端也此卦與需反對與需<lb/>
　卦皆言有孚以中實皆同也但坎在上則為光亨坎<lb/>
<pb n="74b"/>
　在下則為窒惕乾在坎下剛健不陷故利涉大川乾<lb/>
　在坎上為健无所施故涉川不利<lb/>
彖曰訟上剛下險險而健訟<lb/>
　此以卦德釋卦名義<lb/>
訟有孚窒惕中吉剛來而得中也終凶訟不可成也利<lb/>
見大人尚中正也不利涉大川入于淵也<lb/>
　剛來得中按本義以卦變言易言卦變者始于此自<lb/>
　上而反下為來自下而升上為往為進此自遯卦艮<lb/>
<pb n="75a"/>
　體九三來而居二在下卦之中也今按卦變之説本<lb/>
　于虞翻先儒亦多異同義多牽强今俱以綜卦論之<lb/>
　需訟相綜需上之坎來居下卦坎中剛居柔位剛中為有<lb/>
　孚與五敵而不相應為窒窒塞而坎體常懐惕懼之<lb/>
　心不過于訟為吉皆以剛來而得中也得中則吉終之則<lb/>
　凶故以不可成戒之此皆以綜卦言也二得中五居<lb/>
　中得正中則其心不偏正則所斷合理窒者可伸矣<lb/>
　此以卦體言之也以乾剛臨坎水之上欲訟以陷人<lb/>
<pb n="75b"/>
　反自陷于淵此以卦𧰼言也<lb/>
𧰼曰天與水違行訟君子以作事謀始<lb/>
　天上水下相背而行所以致訟違而後謀則无及矣<lb/>
　欲絶訟端必謀之于始天為三才之始水為五行之<lb/>
　始君子法之以謀始又乾陽生于坎水坎水生于天<lb/>
　一乾坎始本同氣其後至于違行有天淵之隔故其<lb/>
　㡬之萌不可不謹<lb/>
初六不永所事小有言終吉<lb/>
<pb n="76a"/>
　好訟者多剛初六質柔不能與人訟者故有不永所<lb/>
　事之𧰼然不曰不永所訟而曰所事者訟端初起猶冀<lb/>
　其不成訟也初變為兑有小有言之𧰼此小有言與<lb/>
　需不同需二在人有言語之傷此則在我有爭辨之<lb/>
　語也有事不永則易收有言而小則易釋所以終吉<lb/>
　以其質柔在下故也<lb/>
𧰼曰不永所事訟不可長也雖小有言其辨明也<lb/>
　訟不可成長則成矣不可長不欲其成也小有言語<lb/>
<pb n="76b"/>
　因辨得明所以終吉也<lb/>
九二不克訟歸而逋其邑人三百户无眚<lb/>
　九二陽剛為險之主本欲訟者然以剛居柔得下之<lb/>
　中而九五陽剛居尊勢不可敵故有不克訟之𧰼坎<lb/>
　為隱伏有逃之𧰼坤為國土二變坤有邑𧰼二三四<lb/>
　互為離離數三三百戸之𧰼坎為眚二變坤无眚之<lb/>
　𧰼歸而逋二句本義謂自處卑約以免災患葢邑過<lb/>
　三百非為竄也竄而據强災未免也退處卑小故得<lb/>
<pb n="77a"/>
　无眚按此二句王註本義皆同而于邑人句終覺牽<lb/>
　强今按蘇氏作一句讀逋其邑人三百户者猶曰亾<lb/>
　其邑人三百户云爾失衆知懼猶可少安故曰无眚<lb/>
　葢以下訟上而不勝故其私邑之人亦懼而逋逃也<lb/>
　然居柔知儆災眚或可免耳此説較順<lb/>
𧰼曰不克訟歸逋竄也自下訟上患至掇也<lb/>
　掇拾取也以下訟上則禍患自取邑人之逋自掇之<lb/>
　患也<lb/>
<pb n="77b"/>
六三食舊德貞厲終吉或從王事无成<lb/>
　食舊德如祖宗有世德子孫得食其報之類六三本<lb/>
　隂也變而為陽則隂柔為舊德矣然守其隂柔不欲<lb/>
　爭訟故有食舊德之𧰼不改其素為貞然所居剛位<lb/>
　故有貞厲之𧰼守舊居剛雖見侵凌終不罹禍有終<lb/>
　吉之𧰼然三雖不欲訟而與上應上九方剛其勢必<lb/>
　訟故有或從王事之𧰼此與坤從王事无成有終不<lb/>
　同從王事即訟事也上位髙將訟之于天子也无與<lb/>
<pb n="78a"/>
　毋同作戒辭訟不可成即不得已而或至于從王之<lb/>
　事亦守舊以待无使訟之成也六爻獨三與上辭无<lb/>
　訟字然三主于讓上主于爭或從王事不得已而訟<lb/>
　者也錫之鞶帶則由訟而得者也此爻程𫝊本義蘇<lb/>
　氏來註所解各不同注疏雖對上九一爻言之而意<lb/>
　未盡姑出臆見以待就正<lb/>
𧰼曰食舊德從上吉也<lb/>
　守其柔貞以從上九故得吉也此亦與本義不同<lb/>
<pb n="78b"/>
九四不克訟復即命渝安貞吉<lb/>
　即就也命正理也渝變也九四剛而不中故有訟𧰼<lb/>
　以其居柔故又為不克而復就正理能變易其心以<lb/>
　安于正之𧰼占者如是則吉也二與五訟四與初訟<lb/>
　而皆曰不克者二四皆以剛居柔也然二以下訟上<lb/>
　不克者勢也四以上訟下不克者理也九二坎體其<lb/>
　心本險見勢之不敵而逃无眚而已九四乾體其性<lb/>
　至健知理之不可而渝故遂可𫉬吉聖人不責人以<lb/>
<pb n="79a"/>
　无過而望人改過欲人審𫝑尤欲人知命也如此<lb/>
𧰼曰復即命渝安貞不失也<lb/>
　始不免于有失能改則不失矣<lb/>
九五訟元吉<lb/>
　陽剛中正以居尊位聽訟而得其平者也占者遇之<lb/>
　孚窒者可伸矣故為大善之吉也然聖人貴无訟乃<lb/>
　以元吉與五何也葢上有中正聽訟之君下乃有无<lb/>
　訟之化初之不永三之无成二四不克即上亦終褫<lb/>
<pb n="79b"/>
　以有五之中正故也故曰利見大人也朱子謂刑獄<lb/>
　之官皆足以當之不必專言人君然五實君位大抵<lb/>
　必有德位之大人耳<lb/>
𧰼曰訟元吉以中正也<lb/>
　中則聽不偏正則斷合理謂以九居五也<lb/>
上九或錫之鞶帶終朝三褫之<lb/>
　鞶帶命服之飾褫奪也乾為衣為圜有帶𧰼上以剛<lb/>
　居訟極三柔而不抗故能勝之有錫命受服之𧰼曰<lb/>
<pb n="80a"/>
　或者亦未必然之辭也變兌為毁折過剛不中以訟<lb/>
　得之豈能安久故又有終朝三褫之𧰼葢好訟不已<lb/>
　以无理而取勝其所得終亦必失也<lb/>
𧰼曰以訟受服亦不足敬也<lb/>
　受服尚不足敬况三褫隨之乎甚言以愧之也全卦<lb/>
　以九五為聽訟之大人餘皆訟者聽訟者欲其有中<lb/>
　正之德化天下于无訟訟者欲其有孚惕之心不可<lb/>
　成其訟初三質柔而不欲成訟四知理而不欲成訟<lb/>
<pb n="80b"/>
　所以皆吉二知勢而不敢成訟所以无眚獨上終訟<lb/>
　故雖訟而不足敬也<lb/>
䷆<lb/>
　師卦下坎上坤二體為地中有水聚衆之𧰼二卦之<lb/>
　義内險外順險道而以順行有師之義六爻以一陽<lb/>
　統衆隂有大將率師之𧰼二剛居下五柔居上任之<lb/>
　人君命將出師之𧰼故名為師師次于訟按序卦訟<lb/>
　必有衆起故受之以師師旅之興由于有爭所以次<lb/>
<pb n="81a"/>
　訟也出師貴乎得正而用將在乎得人此全彖之大<lb/>
　㫖也九二以陽剛在下卦之中為老成之將六五相<lb/>
　應為任將之君三四亦皆將兵之臣二以居中持重<lb/>
　而吉三以躁妄而凶四以柔自守僅可无咎初為出<lb/>
　師之始貴其紀律之明上為行師之終尤欲論功行<lb/>
　賞之當葢六爻而行師之道備矣又師與比反對皆<lb/>
　以一陽統衆隂而義各有所取葢先王之制民居則<lb/>
　為比閭族黨故比則衆在内而一陽在上為之主君<lb/>
<pb n="81b"/>
　𧰼也行則為伍兩卒旅故師則衆在外而一陽在下<lb/>
　為之統將帥象也此又二卦取義之意也<lb/>
師貞丈人吉无咎<lb/>
　師兵衆也下坎上坤以卦𧰼言地中水聚猶師之聚<lb/>
　以卦德言坎險坤順古者寓兵于農伏至險于大順<lb/>
　藏不測于至靜之中卦唯九二一陽在下卦之中為<lb/>
　將之𧰼上下五隂從之為衆之𧰼又九二以剛在下<lb/>
　統衆六五以柔在上而應之為人君命將出師之𧰼<lb/>
<pb n="82a"/>
　貞正也所謂仁義之師師出有名者也丈人老成持<lb/>
　重衆所畏服者也言行師之道當以貞為本而用將<lb/>
　又必得老成持重之人乃有全師戰勝之吉无窮兵<lb/>
　黷武之咎言吉而又曰无咎者葢動衆而无功罪也<lb/>
　有功而貽患亦非善也故必吉乃无咎而吉又貴于<lb/>
　无咎也<lb/>
彖曰師衆也貞正也能以衆正可以王矣<lb/>
　此以卦體釋師貞之義以能左右之也坎以一陽而<lb/>
<pb n="82b"/>
　能統上下五隂皆歸於正道則順天應人可以為王<lb/>
　者之師矣以之正則為王微有不正則為霸行一不<lb/>
　義殺一不辜而得天下不為所謂以衆正而為王者<lb/>
　之師也<lb/>
剛中而應行險而順以此毒天下而民從之吉又何咎<lb/>
矣<lb/>
　以卦體言之九二剛中而六五應之剛而得中恩威<lb/>
　並濟五與為應則君之信任專矣以卦德言之坎險<lb/>
<pb n="83a"/>
　坤順雖行危道而順人心以此興師雖勞民傷財不<lb/>
　无毒于天下而民悦而從則有吉而无咎矣此釋丈<lb/>
　人吉无咎之義也<lb/>
𧰼曰地中有水師君子以容民畜衆<lb/>
　地中有水有包容畜聚之𧰼古者兵出于民容保其<lb/>
　民即以畜聚其衆水不外于地兵不外于民也容民<lb/>
　則无流民畜衆則无叛衆容之畜之于無事之時而<lb/>
　用之于有事之日<lb/>
<pb n="83b"/>
初六師出以律否臧凶<lb/>
　律即紀律否臧謂不善即无紀律之謂也初出師之<lb/>
　始出師之道當謹于始以律則吉不善則凶蓋以初<lb/>
　六才柔故有否臧之戒然以律不言吉否臧則凶者<lb/>
　律令謹嚴出師之常勝負猶未可知若失律則凶立<lb/>
　見矣<lb/>
𧰼曰師出以律失律凶也<lb/>
　按程𫝊釋臧為勝謂失律雖勝亦凶也今按𧰼傳似<lb/>
<pb n="84a"/>
　竟以否臧為失律為是<lb/>
九二在師中吉无咎王三錫命<lb/>
　九二以剛居柔在下卦之中有在師中吉无咎之𧰼<lb/>
　上應六五之柔為君所寵任者也有王三錫命之𧰼<lb/>
　在師中吉无咎竟作在師而得中不必又云在師之<lb/>
　中葢剛柔兼濟故有克敵全師之吉无躁妄逗撓之<lb/>
　咎此即彖之所謂丈人也錫命至于三言極其寵故<lb/>
　權无中制所向得有功也<lb/>
<pb n="84b"/>
𧰼曰在師中吉承天寵也王三錫命懐萬邦也<lb/>
　爻就二之剛中得吉兼由上之寵任言𧰼傳專重人<lb/>
　君任將之道言言二之中而得吉以承天之寵故也<lb/>
　人君三錫命于將亦非徒私于一將也葢將以綏懐<lb/>
　萬邦必專其事權以責其成功也<lb/>
六三師或輿尸凶<lb/>
　六三衆隂在上有積尸之𧰼坤為輿坎為輪有輿尸<lb/>
　𧰼六三以隂居陽不中不正才弱志剛輕躁以進師<lb/>
<pb n="85a"/>
　徒覆敗輿尸以歸也此按本義如此又按程𫝊蘇𫝊<lb/>
　皆以輿為衆尸主也小人掣肘號令不一必至敗也<lb/>
　今觀下文弟子輿尸則程蘇之説為順<lb/>
𧰼曰師或輿尸大无功也<lb/>
　本欲躁妄以圖功而至于大无功非徒小挫而已<lb/>
六四師左次无咎<lb/>
　軍尚右左次退舍也隂柔不中而居隂得正故有左<lb/>
　次之𧰼全師以退賢于六三故无咎<lb/>
<pb n="85b"/>
𧰼曰左次无咎未失常也<lb/>
　恐人以退為怯故云知難而退師之常也<lb/>
六五田有禽利執言无咎長子帥師弟子輿尸貞凶<lb/>
　六五用師之主柔順而中不為兵端者也然敵加于<lb/>
　已不得已而應之應坎為豕為田中有禽害稼之𧰼<lb/>
　言語辭利于搏執之无窮黷之咎也長子九二也弟<lb/>
　子三四也長子即丈人自衆尊之曰丈人自爻𧰼之<lb/>
　曰長子二互三四為震長子之𧰼五獨與二為應故<lb/>
<pb n="86a"/>
　有使長子帥師之象又因以戒之言任將在審且專<lb/>
　設若任君子而使小人參則使之輿尸以歸出師之<lb/>
　名義雖正不免覆敗之辱矣此彖既言貞而又言必<lb/>
　用丈人乃吉之意也按本義弟子輿尸句其解如此<lb/>
　未免弟子下費一轉折不如程蘇二傳任長子而使<lb/>
　衆弟子參之雖正亦凶于文義尤順也<lb/>
象曰長子帥師以中行也弟子輿尸使不當也<lb/>
　長子所以可帥師者以剛中之德行之也弟子非不<lb/>
<pb n="86b"/>
　可使使㕘長子之權則不當矣衆之死生國之存亾<lb/>
　在君之使可不審哉<lb/>
上六大君有命開國承家小人勿用<lb/>
　上師之終論功行賞之時坤為土有開國承家之𧰼<lb/>
　陽大隂小隂爻重叠小人之𧰼變艮為止勿用之𧰼<lb/>
　按本義小人雖有功不可使有國土但優以金帛可<lb/>
　也葢以兵多詭道立功不必皆君子故小人之賞雖<lb/>
　不可无而用之使有國有家則不可此説雖順然論<lb/>
<pb n="87a"/>
　功封爵土必无但賞以金帛之理不如來註以用為<lb/>
　任之以政事為是葢小人功大開國功小承家使之<lb/>
　享有爵土不必任以政事如光武雲臺之將鄧禹賈<lb/>
　復外不任以政是也<lb/>
𧰼曰大君有命以正功也小人勿用必亂邦也<lb/>
　論功行賞以正其功君子小人皆在所録也但用之<lb/>
　使豫國家之事則邦必亂矣出師本以綏懐萬邦豈<lb/>
　復容小人亂之哉錫命于行師之始專在丈人有命<lb/>
<pb n="87b"/>
　于行師之終戒在小人用將不可不知人也全卦于<lb/>
　用師之道最為詳盡王者之師在于得正尤貴于擇<lb/>
　人專任君子而不以小人㕘之此人君御將之道也<lb/>
　行師者貴有剛中之德而又得君之委任師之出必<lb/>
　紀律嚴明而後可以制勝其或敵强我弱則當知難<lb/>
　而退寧為四之左次勿為三之輿尸此為將之道也<lb/>
　至于論功行賞則有開國承家茅土之封而小人必<lb/>
　不可豫家國之事此聖人之垂戒深逺非若後世權<lb/>
<pb n="88a"/>
　謀苟且之事凡命將出師之道盡于斯矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="88b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易淺述卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易淺述卷七</head> <lb/>
    <p>
<pb n="1a"/>
欽定四庫全書<lb/>
　周易淺述卷七<lb/>
　　　　　　　　　翰林院編修陳夢雷撰<lb/>
　繫辭上傳<lb/>
　上下經卦爻之下文王周公所作謂之繋辭此傳則<lb/>
　孔子之言以𤼵明繋辭中之大意也以其統論全經<lb/>
　之大體凡例故不與彖傳象傳同附于經而自分上<lb/>
　下云<lb/>
<pb n="1b"/>
　第一章首節以造化之實明作易之原是故以下至<lb/>
　坤以簡能言易理之見于造化者易則易知以下則<lb/>
　言人之當體易也<lb/>
天尊地卑乾坤定矣卑髙以陳貴賤位矣動靜有常剛<lb/>
柔斷矣方以類聚物以羣分吉㓙生矣在天成象在地<lb/>
成形變化見矣<lb/>
　天地者隂陽形氣之實體乾坤者易中純隂純陽之<lb/>
　卦名也天尊地卑隂陽固有自然尊卑之象在易則<lb/>
<pb n="2a"/>
　即太極之生兩儀四象見之太極動而生陽靜而生<lb/>
　隂陽已居先矣至陽儀之上生一陽一隂以陽為先<lb/>
　而隂儀之上生一陽一隂亦以陽儀居先以至六畫<lb/>
　莫不先陽後隂故首乾終坤尊陽卑隂非聖人之私<lb/>
　意乃畫卦自然之象實造化自然之位也卑髙者天<lb/>
　地萬物上下之位貴賤者易中卦爻上下之位也不<lb/>
　言髙卑而言卑髙者髙以下為基人先見卑而後見<lb/>
　髙畫卦亦自下而始卦之六位上貴下賤如五為君<lb/>
<pb n="2b"/>
　二為臣之類是也動者陽之常靜者隂之常剛柔者<lb/>
　易中卦爻隂陽之稱斷者自然分判不俟人力也天<lb/>
　圓而動地方而靜男外而動女内而靜雄鳴而動雌<lb/>
　伏而靜皆有常者以卦爻言之初三五為剛二四六<lb/>
　為柔以卦畫言之奇為剛偶為柔天地之動靜有常<lb/>
　卦畫爻位陽動隂靜陽剛隂柔剛柔本自判然也方<lb/>
　事情所向以類聚善與善聚惡與惡聚也善有善之<lb/>
　羣惡有惡之羣各有羣則善惡不得不分此天下事<lb/>
<pb n="3a"/>
　物之情而易之吉㓙即從此生善以致吉惡以召㐫<lb/>
　也象者形之精華發于上者日月星辰之屬形者象<lb/>
　之體質留于下者山川動植之屬變化者卦爻隂變<lb/>
　為陽陽變為隂也有形象者皆陽中有隂隂中有陽<lb/>
　易之變化非因形象而後有即形象而易中之變化<lb/>
　可見也此節即造化之所有以明易之原然非因有<lb/>
　天地而始定乾坤非因卑髙始定爻之貴賤葢卦爻<lb/>
　未起之先觀天尊地卑而易之乾坤已定觀卑髙之<lb/>
<pb n="3b"/>
　陳而易中卦爻之貴賤已位餘皆倣此所謂畫前之<lb/>
　易也<lb/>
是故剛柔相摩八卦相盪<lb/>
　自此至坤以簡能皆言易理之見于造化者此節言<lb/>
　易卦之變化也畫卦之初以一剛一柔與第二畫之<lb/>
　剛柔相摩而為四象又以二剛二柔與第三畫之剛<lb/>
　柔相摩而成八卦八卦已成又各以八悔卦盪于八<lb/>
　貞卦之上而一卦為八卦八卦為六十四卦也摩盪<lb/>
<pb n="4a"/>
　即上文所謂變化<lb/>
鼓之以雷霆潤之以風雨日月運行一寒一暑<lb/>
　六十四卦之中有雷霆風雨日月寒暑此變化之成<lb/>
　象者易中有之也<lb/>
乾道成男坤道成女<lb/>
　男女兼人物而言動物有牝牡雌雄即植物如竹亦<lb/>
　有雌雄麻亦有牝牡六十四卦之中自有男女此變<lb/>
　化之成形者易中又有之也此兩節又明易之見<lb/>
<pb n="4b"/>
　于造化者大抵易之未畫卦爻之變化在天地中易<lb/>
　之既畫天地萬物之變化又在卦爻中在天地者未<lb/>
　畫之易在易者已畫之天地也<lb/>
乾知大始坤作成物<lb/>
　此承上文男女而言成男雖属乾道而男女所受之<lb/>
　氣皆乾以始之成女雖属坤道而男女所生之形皆<lb/>
　坤以成之知知此也作能此也大始无所不始也大<lb/>
　始未有形故曰知成物則流形而有為故曰作大抵<lb/>
<pb n="5a"/>
　物不離乎隂陽陽先隂後陽施隂受陽之輕清未<lb/>
　形而隂之重濁有質也<lb/>
乾以易知坤以簡能<lb/>
　乾徤而動即其所知便能始物而无所難故以為易<lb/>
　而知大始坤順而靜凡其所能皆從乎陽而不自作<lb/>
　故以為簡而能成物以草木之生觀之天之陽氣一<lb/>
　到萌芽盡發何其易也坤不必别有作為承受而長<lb/>
　養之即其能也何其簡也此承上文而言易中乾坤<lb/>
<pb n="5b"/>
　之德如此下文乃言人當體乾坤之德也<lb/>
易則易知簡則易從易知則有親易從則有功有親則<lb/>
可乆有功則可大可乆則賢人之德可大則賢人之業<lb/>
　此節言人當法乾坤之道乃可以為賢也易簡之易<lb/>
　以簡易言易知之易以難易言天地間凡物皆有乾<lb/>
　坤而人心尤自具一乾坤人之所為如乾之易則其<lb/>
　心明白而人易知如坤之簡則其事要約而人易從<lb/>
　易知則非深險而不可測與之同心者多故有親易<lb/>
<pb n="6a"/>
　從則事无艱阻與之協力者衆故有功有親自然可<lb/>
　以長乆有功自然可以廣大德以所存主言得于己<lb/>
　者業以所發見言成于事者可乆者日新而不已賢<lb/>
　人之德也可大者富有而无疆賢人之業也不言聖<lb/>
　而言賢葢聖人者自然之事言賢人以見乾坤之德<lb/>
　業人皆可勉而至也且可乆可大僅曰可而已非其<lb/>
　至也至成位乎中則聖矣<lb/>
易簡而天下之理得矣天下之理得而成位乎其中矣<lb/>
<pb n="6b"/>
　成位成人之位其中謂天地之中至此則體道之極<lb/>
　功聖人之能事可以與天地參矣此章首言天地有<lb/>
　自然之易中言易中有自然之天地末言天地與易<lb/>
　不外乎自然之理理至易至簡人能易簡則人心有<lb/>
　易人心有天地矣<lb/>
　　右第一章<lb/>
　第二章自章首至三極之道也言聖人作易之事以<lb/>
　下言君子學易之功<lb/>
<pb n="7a"/>
聖人設卦觀象繫辭焉而明吉㐫<lb/>
　聖人既作觀卦爻之象而繫之以辭非得已也恐後<lb/>
　人知不足以及此而明示以吉㐫也<lb/>
剛柔相推而生變化<lb/>
　吉㐫以辭而明辭因象而出卦爻隂陽迭相推盪而<lb/>
　隂或變陽陽或變隂此聖人所以觀象而繫辭衆人<lb/>
　所以因蓍而求卦者也<lb/>
是故吉㐫者失得之象也悔吝者憂虞之象也<lb/>
<pb n="7b"/>
　聖人觀卦爻之中有得失因繫之以吉㓙有憂虞則<lb/>
　繫之以悔吝得則吉失則㐫憂則悔虞則吝吉㐫相<lb/>
　對而悔者自㐫而趨吉吝自吉而趨㐫葢憂在心虞<lb/>
　在物在心方有端而無患為悔而已心毎有之而不<lb/>
　忘積之所以成吉在物則有形可虞非悔可及故成<lb/>
　吝吝者口以為是文過不改積之遂以成㐫矣此節<lb/>
　明上文繫辭焉而明吉㓙之義<lb/>
變化者進退之象也剛柔者晝夜之象也六爻之動三<lb/>
<pb n="8a"/>
極之道也<lb/>
　變化剛柔以卦畫言進退晝夜以造化言進者息而<lb/>
　盈退者消而虚隂進則陽退陽進則隂退剛方變柔<lb/>
　柔方變剛剛柔未成為變化者即造化或進或退之<lb/>
　象也剛屬陽明晝之象柔屬隂暗夜之象變化已成<lb/>
　而為剛柔即造化晝為陽夜為隂之象也極至也不<lb/>
　極則不動三極即三才六爻之位初二為地三四為<lb/>
　人五上為天三才之位陽極則動為隂隂極則動為<lb/>
<pb n="8b"/>
　陽六爻所以變動三才極至之道也此節明上文剛<lb/>
　柔相推而生變化之義然剛柔相推而生變化而變<lb/>
　化之極復為剛柔以流行于一卦六爻之間占者遂<lb/>
　各因所値以斷吉㐫也自此以上皆言聖人之作易<lb/>
　也<lb/>
是故君子所居而安者易之序也所樂而玩者爻之辭<lb/>
也<lb/>
　居就身之所處而言安者隨分而安也序以卦言如<lb/>
<pb n="9a"/>
　剥復否泰是也以爻言如潜見飛躍是也能循其序<lb/>
　則居之安矣玩者觀之詳樂有契于心也玩味知其<lb/>
　理之無窮則可樂愈可玩矣居而安君子之安分也<lb/>
　樂而玩君子之窮理也安分則窮理愈精窮理則安<lb/>
　分愈固此及下節皆言君子學易之功也<lb/>
是故君子居則觀其象而玩其辭動則觀其變而玩其<lb/>
占是以自天祐之吉无不利<lb/>
　居字與上文微分以靜對動就平居學易言之也動<lb/>
<pb n="9b"/>
　則揲蓍求卦就臨事用易言之也未卜筮時易但有<lb/>
　象與辭方卜筮時易乃有變與占八卦六爻皆有象<lb/>
　辭則各因象而指其吉㐫此就全經言之在理而未<lb/>
　形于事者也變則揲筮得老隂老陽之變占則所値<lb/>
　卦爻之吉㐫此就揲筮所得卦爻言之以吾所問之<lb/>
　事合所得之辭而斷之者也言君子平居學易既觀<lb/>
　象矣又玩辭以考其所處之當否動而諏筮既觀變<lb/>
　矣又玩占以考其所値之吉㐫吉則行㐫則止動靜<lb/>
<pb n="10a"/>
　之間无非易即无非天靜與天俱動與天游冥冥之<lb/>
　中若或助之故自天祐之吉无不利也人在天地之<lb/>
　中吉㐫悔吝无一息之停然吉一而已㐫悔吝有三<lb/>
　焉故上文示人以吉㐫悔吝以見聖人作易之事此<lb/>
　獨言吉而无㐫悔吝則君子學易之功也<lb/>
　　右第二章<lb/>
　第三章釋卦爻辭之通例而後教人體卦爻辭之功<lb/>
彖者言乎象者也爻者言乎變者也<lb/>
<pb n="10b"/>
　彖文王所作卦辭象指全體而言爻周公所作爻辭<lb/>
　變指一節而言<lb/>
吉㐫者言乎其失得也悔吝者言乎其小疵也无咎者<lb/>
善補過也<lb/>
　盡善為得不盡善為失小不善為疵不明于善而悞<lb/>
　為不善為過覺其不善而欲改為悔覺其不善而未<lb/>
　能改或不肯改為吝悔未吉而猶有小疵吝未㐫而<lb/>
　已有小疵善補過嘉其能改也有過當有咎能補則<lb/>
<pb n="11a"/>
　无聖人不貴无過而貴改過望人自新之意切矣此<lb/>
　皆卦爻辭之通例也彖爻中吉㐫悔吝无咎之辭皆<lb/>
　備吉㐫者言卦爻中之得失悔吝者言卦爻中之小<lb/>
　疵无咎者善卦爻中之能補過此釋彖爻之名義又<lb/>
　釋吉㐫悔吝无咎之名義也<lb/>
是故列貴賤者存乎位齊小大者存乎卦辨吉㐫者存<lb/>
乎辭<lb/>
　上文已釋卦爻吉㐫悔吝无咎之名義此則教人體<lb/>
<pb n="11b"/>
　卦爻吉㐫悔吝无咎之功也六爻之位二四則四貴<lb/>
　而二賤五三則五貴而三賤初上則上貴而初賤上<lb/>
　雖无位然在所貴以君言為天子父天子師以世人<lb/>
　言物外清髙不與事者所以貴也小隂大陽小大不<lb/>
　可齊猶辨别而定之也如泰大否小之類隂陽雖有<lb/>
　小大必假卦象而後顯也此承上節而言爻固言其<lb/>
　變矣若列貴賤則存乎所變之位貴賤不可淆也彖<lb/>
　固言其象矣若齊小大則存乎所象之卦小大不可<lb/>
<pb n="12a"/>
　亂也吉㐫固言乎失得矣若辨吉㐫則存乎其辭吉<lb/>
　則趨㐫則冝避之也<lb/>
憂悔吝者存乎介震无咎者存乎悔<lb/>
　介謂辨别之端善惡已動而未形之時也悔吝未至<lb/>
　于吉㐫乃初萌動可以向吉㐫之微處介又悔吝之<lb/>
　微處于此憂之不至于悔吝矣震動也不曰動而曰<lb/>
　震有所震動以求其无咎者在乎深有所愧悔以堅<lb/>
　其補過之心則不至于有咎矣此亦承上而言悔吝<lb/>
<pb n="12b"/>
　固言乎其小疵矣然當謹于其微不可以小疵而自<lb/>
　恕也无咎固善其能補過矣然欲動其補過之心必<lb/>
　自悔中來也<lb/>
是故卦有小大辭有險易辭也者各指其所之<lb/>
　大卦辭易謙復之類小卦辭險睽剥之類所之所向<lb/>
　也各字兼吉㐫悔吝无咎五者讀謙復之辭如行坦<lb/>
　途如逢春陽氣象和樂其辭平易示人以所之之得<lb/>
　且吉也讀睽剥之辭如涉風濤如履雪霜氣象凛慄<lb/>
<pb n="13a"/>
　其辭艱險示人以所之之失且㐫也本㐫而悔所之<lb/>
　則吉本吉而吝所之則㐫无咎本有過而能補過則<lb/>
　所之之于得不之于失之于吉不之于㐫矣合前二<lb/>
　章論之第一章論伏羲畫卦望賢人之體易第二章<lb/>
　論文王周公所係辭望君子之用易此則專論彖爻<lb/>
　辭之例示衆人之用易也<lb/>
　　右第三章<lb/>
　第四章言易道之大聖人用之而窮理盡性以至于<lb/>
<pb n="13b"/>
　命易與天地凖作易聖人亦與天地凖也<lb/>
易與天地凖故能彌綸天地之道<lb/>
　此節言易道之大也易指易之書而言易書卦爻具<lb/>
　有天地之道與之齊凖故于天地之道能彌之彌者<lb/>
　彌縫合萬為一使渾然而无欠又能綸之綸者絲綸<lb/>
　一中有萬使燦然而有條彌而不綸則空疎无物綸<lb/>
　而不彌則判然不屬彌如大德之敦化綸如小德之<lb/>
　川流也<lb/>
<pb n="14a"/>
仰以觀于天文俯以察于地理是故知幽明之故原始<lb/>
反終故知死生之説精氣為物遊魂為變是故知鬼神<lb/>
之情狀<lb/>
　此窮理之事也以者聖人以易之書也易者隂陽而<lb/>
　已幽明死生鬼神皆隂陽之變天地之道也天文地<lb/>
　理本義謂天文有晝夜上下地理有南北髙深大全<lb/>
　謂晝明夜幽上明下幽觀此見天文幽明之所以然<lb/>
　南明北幽髙明深幽察此見地理幽明之所以然此<lb/>
<pb n="14b"/>
　亦不過粗舉大凡亦不盡此也天文顯而在上觀之<lb/>
　可見地理隱而在下必察其詳又天文逺而成象難<lb/>
　于細察地理近而有形又非觀之所可盡也就天文<lb/>
　地理分言之似天文明而地理幽而天文地理中又<lb/>
　各有幽明如日月雷風見于象者為明其藏而不見<lb/>
　處即為幽山澤水火之隱藏未見者為幽其有形可<lb/>
　見即為明以易之隂陽知天文地理之有幽明以易<lb/>
　之隂中有陽陽中有隂知天文地理中之幽中有明<lb/>
<pb n="15a"/>
　明中有幽陽極隂生則漸幽隂極陽生則漸明終古<lb/>
　天地皆如此知其所以然之理所謂知幽明之故也<lb/>
　原者推之于前反者要之于後天地之化雖生生不<lb/>
　窮然有聚必有㪚有生必有死以易中隂陽二氣之<lb/>
　聚推其所以始則可以知生之説以易中隂陽二氣<lb/>
　之㪚推其所以終則可以知死之説説謂言其理也<lb/>
　耳目之聰明為精口鼻之嘘吸為氣人之生也精與<lb/>
　氣合而有物故為神精滅則魄墮于地氣絶則魂遊<lb/>
<pb n="15b"/>
　于天人之死也魂與魄離而為變故為鬼葢在生謂<lb/>
　之精氣在死謂之魂魄離合聚散屈伸徃來于天地<lb/>
　之間謂之鬼神然要不出于易之隂陽可知也葢精<lb/>
　也魄也皆隂之屬也氣也魂也皆陽之屬也精氣為<lb/>
　物隂陽二氣聚而為神也而神又陽之屬則精氣者<lb/>
　陽中之隂陽也游魂為變隂陽二氣㪚而為鬼而鬼<lb/>
　又隂之屬則魂魄者隂中之隂陽也人生謂之氣死<lb/>
　謂之魂乃夢中不謂之氣而謂之魂者葢當其睡夢<lb/>
<pb n="16a"/>
　生而有死之形氣雖未絶而精不用事故魂與魄離<lb/>
　而有夢此又陽中之隂也人生謂之神死謂之鬼乃<lb/>
　正人君子死不謂之鬼又謂之神者葢浩然之氣死<lb/>
　而全生之理精雖已滅而氣猶不散故魂能舉魄而<lb/>
　為神此又隂中之陽也正人君子之死游魂之變而<lb/>
　為神伯有為厲之屬游魂之變而為鬼鬼者歸也亦<lb/>
　漸歸于澌滅而已神者伸也在天為星辰在地為河<lb/>
　嶽正氣常伸此又聖人之所以貴陽賤隂扶陽抑隂<lb/>
<pb n="16b"/>
　之意乎而要其聚㪚乆近則隂陽之變化而不可窮<lb/>
　詰而其自无之有自有之无則无極太極而生隂陽<lb/>
　隂陽仍歸于无極此鬼神之情狀可以易知之者也<lb/>
　大全楊氏曰禍盈福謙鬼神之情如在其上如在左<lb/>
　右鬼神之狀于義亦通但未盡其所以然之故耳<lb/>
與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛<lb/>
　上文言易與天地凖故可即易以窮天下之理此言<lb/>
<pb n="17a"/>
　聖人之道似天地而所以似天地者用易道以盡其<lb/>
　性而已天地之功大矣凖之者易似之者聖人易本<lb/>
　无體故言凖如平凖之凖均一无間聖涉有為故言<lb/>
　似如形似之似順適乎自然天地聖人本无二道列之<lb/>
　為三則相似而已唯相似故先天後天而不違也此<lb/>
　句統言之以下不過不憂能愛皆不違之事天地之<lb/>
　道知仁而已知周萬物者知同乎天也道濟天下者<lb/>
　仁同乎地也後以知仁分天地以動靜言之此以清<lb/>
<pb n="17b"/>
　濁言之知之所及猶虚故以屬天道之所濟則實故<lb/>
　以屬地不過與下文不同不過言天下莫能過即不<lb/>
　違也旁行而不流本義謂旁行者行權之知也不流<lb/>
　者守正之仁也大全朱子又云細分之有知仁其實<lb/>
　皆知之事對下安土敦乎仁一句葢朱子因兩故字<lb/>
　而改之也今從之知之旁行而流則不能樂天知命<lb/>
　而不憂故此句詳言之天以理言仁義忠信是也命<lb/>
　以氣言吉㐫禍福是也雖有旁行行權之知而不流<lb/>
<pb n="18a"/>
　于邪曲之為葢所樂者天理之正无一念之雜又知<lb/>
　天命之有定不以利害禍福殀夀貳其心所以能不<lb/>
　憂也如是而其知益深似乎天矣安土隨處而安也<lb/>
　所處不安則何暇及于人隨處皆安无不息之不仁<lb/>
　私欲盡净天理充滿愈加敦厚不忘其濟物之心所<lb/>
　以能愛也如是則其仁益篤似乎地矣此聖人體易<lb/>
　以盡性之事而上下與天地同流者也又按來註知<lb/>
　仁不分不過不憂能愛皆指天地言天地至大無外<lb/>
<pb n="18b"/>
　不過者也聖人知周萬物道濟天下故同其不過天<lb/>
　地鼓萬物不與聖人同憂者也聖人樂天知命故同<lb/>
　其不憂天地以生物為心能愛者也聖人安土敦仁<lb/>
　同其能愛此説更渾<lb/>
範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
　此聖人體易而至于命之事範如鑄金之有模範圍<lb/>
　匡郭也天地之化无窮聖人範圍之不使過于中道<lb/>
<pb n="19a"/>
　以天道言如一嵗分四時生長收藏以人身言如欲<lb/>
　動情勝為之禮義檢制皆是也曲成不遺又隨萬物<lb/>
　之分量形質使大小方圓各有成就也範圍即大德<lb/>
　之敦化上文之所謂彌曲成即小德之川流上文之<lb/>
　所謂綸也幽明死生鬼神即一晝一夜之理通達之<lb/>
　也知有晝即有夜之理則古今一晝夜也幽明死生<lb/>
　鬼神无不可知矣以此見至神之妙无有方所易之<lb/>
　變化无有形體也使範圍有過曲成有遺通晝不通<lb/>
<pb n="19b"/>
　夜通夜不通晝則神有方易有體矣葢天地之化隂<lb/>
　陽之氣萬物隂陽之形晝夜隂陽之理此三者不外<lb/>
　乎隂陽者也神則隂陽不測在隂忽而在陽在陽忽<lb/>
　而在隂本无方所可定易則隂中有陽陽中有隂亦<lb/>
　无體質可定聖人盡乎易即合乎神所以能範圍曲<lb/>
　成而通知之也上文言聖人之知不過此則能使天<lb/>
　地之化不過上言知周乎萬物此則曲成之而不遺<lb/>
　上言仰觀俯察原始要終而知幽明死生鬼神此則<lb/>
<pb n="20a"/>
　通乎晝夜之道而知葢窮理盡性之極至于命之事<lb/>
　聖人即易也即神也即天地也而已矣按來註不言<lb/>
　窮理盡性至命但謂易與天地凖聖人亦與天地凖<lb/>
　此節承上文易能彌天地之道聖人範圍不過亦能<lb/>
　彌之易能綸天地之道聖人曲成不遺亦能綸之易<lb/>
　所具不過幽明死生鬼神之理聖人通乎晝夜亦有<lb/>
　以知之其説雖與註小異而意更渾可叅<lb/>
　　右第四章<lb/>
<pb n="20b"/>
　第五章言道不外乎隂陽繼之者善以下二節言其<lb/>
　在人者顯仁藏用二節言其在造化者自生生之謂<lb/>
　易以下言其在易書者而總以隂陽不測結之<lb/>
一隂一陽之謂道<lb/>
　隂陽迭運者氣也所以隂陽之理則道也按來註理<lb/>
　乘氣機以出入一隂一陽氣之㪚殊即太極之理各<lb/>
　足而富有者也氣之迭運即太極之理流行而日新<lb/>
　者也故謂之道此解亦精中庸率性之謂道就道之<lb/>
<pb n="21a"/>
　在人者言此則就道之在天者言<lb/>
繼之者善也成之者性也<lb/>
　繼善就斯道之發育賦予者言之以其天命之本體<lb/>
　不雜于形氣之私所謂元者善之長故曰善也成性<lb/>
　就人物所禀受而言之氣以成形而理亦賦物物各<lb/>
　得一太極无妄之理不相假借故曰性也繼善陽之<lb/>
　事成性隂之事也葢道即所謂太極繼善則動而生<lb/>
　陽成性則靜而生隂也此節就天人賦受之界言之<lb/>
<pb n="21b"/>
　也孟子之言性善葢出于此夫子之言性相近也葢<lb/>
　自成性之後兼于氣質者言之孟子之言性善則自<lb/>
　成性之先純乎繼善者而言之也<lb/>
仁者見之謂之仁知者見之謂之知百姓日用而不知<lb/>
故君子之道鮮矣<lb/>
　曰善曰性具于人身渾然一理不可名狀唯仁者發<lb/>
　見于惻隱則謂之仁知者發見于是非則謂之知而<lb/>
　後所謂善與性方有名狀百姓同此善性而氣禀所<lb/>
<pb n="22a"/>
　拘物欲所蔽故知之者鮮上章言聖人之知仁合而<lb/>
　為一者也此言仁者知者分而為二者也自天命之<lb/>
　流行于人物者言之則繼善為陽成性為隂此就所<lb/>
　成之德言之則仁屬陽知屬隂上章以知屬天仁屬<lb/>
　地此則仁屬陽知屬隂者彼以清濁言此以動靜言也<lb/>
　夫子言仁靜知動而此又以動屬仁靜屬知者論語<lb/>
　就成德之後言此從其稟性所近言仁者得陽之發<lb/>
　生流動以為仁而德成能安于理則見其靜知者得<lb/>
<pb n="22b"/>
　隂之凝定不易以為知而德成周通于理則見其動<lb/>
　此又隂中之陽陽中之隂不可拘也仁知各得道之<lb/>
　一隅隨其所見而目為全體百姓則日用之間習而<lb/>
　不察此君子之道所以鮮也君子之道即一隂一陽<lb/>
　之道係之君子者君子有體道之功也<lb/>
顯諸仁藏諸用鼔萬物而不與聖人同憂盛德大業至<lb/>
矣哉<lb/>
　顯自内而外也運行之跡生育之功顯諸仁也德之<lb/>
<pb n="23a"/>
　發也藏自外而内也神妙无方變化无迹藏諸用也<lb/>
　業之本也聖人之與天地可同者顯仁藏用之德業<lb/>
　也不可同者天地无心聖人有心也聖人仁萬物而<lb/>
　獨任其憂天地鼓萬物而不與聖人同其憂葢天地<lb/>
　无心而成化聖人有心而无為也<lb/>
富有之謂大業日新之謂盛德<lb/>
　富有者大而无外天髙地下萬物散殊是也日新者<lb/>
　久而无窮隂陽升降變化不窮是也此雖言天地然<lb/>
<pb n="23b"/>
　聖人亦然生物无窮天地之大業功及萬世聖人之<lb/>
　大業也運行不息天地之盛德終始日新聖人之盛<lb/>
　德也繼善成性二節言隂陽之道在天人賦受之界<lb/>
　者顯仁藏用二節言隂陽之道在天地造化者<lb/>
生生之謂易<lb/>
　隂生陽陽生隂其變无窮易之理如是故其書亦如<lb/>
　是此以下就隂陽之在易書者言之<lb/>
成象之謂乾效法之謂坤<lb/>
<pb n="24a"/>
　象者法之未定法者象之已形乾主氣故曰成象坤<lb/>
　主形故曰效法乾本陽而名為乾以其徤而成象也<lb/>
　坤本隂而名為坤以其順而效法也此一陽一隂之<lb/>
　道在卦者也<lb/>
極數知來之謂占通變之謂事<lb/>
　數蓍數也天數二十有五地數三十極天地之數而<lb/>
　吉㐫可以前知此之謂占通變即所占之卦變而通<lb/>
　之事行事通其變而行之也極數知來所以通事之<lb/>
<pb n="24b"/>
　變曰占則事之未定者屬乎陽曰事則占之已决者<lb/>
　又屬乎隂也按來註云極數者方卜筮之時究極其<lb/>
　隂陽七八九六之數觀其所値何卦所値何爻以斷<lb/>
　天下之疑故曰占通變既卜筮之後詳通其隂陽老<lb/>
　少之變吉則趨之㐫則避之以定天下之業故曰事<lb/>
　此一隂一陽之道在卜筮者也<lb/>
隂陽不測之謂神<lb/>
　此句總結上文三百八十四爻隂中陽在陽中隂在<lb/>
<pb n="25a"/>
　故不測也上章言易无體此言生生之謂易唯其生<lb/>
　生所以无體也上章言神无方此言不測之謂神唯<lb/>
　其不測所以无方也言易繼以乾坤乾坤毁則无以<lb/>
　見易也言神先以占事占事則神所托而顯者也此<lb/>
　章大抵以道不外乎隂陽而隂陽終不可測以其在<lb/>
　人者言之則繼善成性仁者知者皆隂陽之所為也<lb/>
　就其中而分之則繼善陽成性隂仁陽知隂而究之<lb/>
　繼成之妙隂陽之在人者不可測也以其在天地者<lb/>
<pb n="25b"/>
　言之則盛德大業皆隂陽之所為也就其中而分之<lb/>
　則顯仁陽藏用隂而要之盛德大業之妙隂陽之在<lb/>
　天地者不可測也以其在易者言之為乾為坤為占<lb/>
　為事皆隂陽之所為也就其中而分之則乾陽坤隂<lb/>
　占陽事隂而究之生生之妙隂陽之在易者不可測<lb/>
　也不可測者神也以其理之當然而言謂之道以其<lb/>
　道之不測而言謂之神非道外有神也聖人假易書<lb/>
　以明道假卜筮以顯其神使人體易即以法乎天地<lb/>
<pb n="26a"/>
　易也天地也聖人也一而已矣<lb/>
　　右第五章<lb/>
　第六章賛易之廣大而原于乾坤之二卦也<lb/>
夫易廣矣大矣以言乎逺則不禦以言乎邇則靜而正<lb/>
以言乎天地之間則備矣<lb/>
　上章言易與天地凖贊易之書此言廣大贊易之理<lb/>
　也廣言其中之所含大言其外之所包下三句皆言<lb/>
　廣大不禦言其无逺不到莫之能止即所謂天下莫<lb/>
<pb n="26b"/>
　能載也靜而正言未動之先即物而理存无安排布<lb/>
　置之擾即所謂天下莫能破也盈天地之間惟萬物<lb/>
　而易之理无不備其廣大如此<lb/>
夫乾其靜也專其動也直是以大生焉夫坤其靜也翕<lb/>
其動也闢是以廣生焉<lb/>
　乾坤各有動靜靜體而動用靜别而動交也直專翕<lb/>
　闢其德性功用如是以卦畫觀之亦然乾性健其畫<lb/>
　奇不變則其靜專一不他變則其動直遂不撓以其<lb/>
<pb n="27a"/>
　一而實故以質言曰大言无所不包也坤性順其畫<lb/>
　偶不變故其靜翕受无遺變則其動開闢无壅以其<lb/>
　二而虚故以量言曰廣言无所不容也葢天雖包于<lb/>
　地之外而其氣常行于地之中易不過冩乾坤之理<lb/>
　乾坤之德性如是易之所以廣大者以此<lb/>
廣大配天地變通配四時隂陽之義配日月易簡之善<lb/>
配至德<lb/>
　配相似之意廣大配天地承上文言之非配合也易<lb/>
<pb n="27b"/>
　之廣大得于乾坤則其廣大亦如天地矣變通者陽<lb/>
　變而通乎隂隂變而通乎陽老陽老隂變化往來配<lb/>
　四時之流行不息也義者名義也卦爻中剛者稱陽<lb/>
　柔者稱隂故曰義隂陽對待配乎日月也易簡即順<lb/>
　健至德即仁義禮智天所賦于人之理而人得之者<lb/>
　也仁禮屬健義智屬順是易所言易簡之善與聖人<lb/>
　之至德相似也天地之間至大者天地至變者四時<lb/>
　至精者日月至善者至德易之書具此四者豈不謂<lb/>
<pb n="28a"/>
　之備乎<lb/>
　　右第六章<lb/>
　第七章贊易道之至聖人所以崇德廣業而參天地<lb/>
　也<lb/>
子曰易其至矣乎夫易聖人所以崇德而廣業也知崇<lb/>
禮卑崇效天卑法地<lb/>
　德業以聖人為至而聖人之德所以崇業所以廣者<lb/>
　易也德由于知知識貴其髙明聖人以易窮理則知<lb/>
<pb n="28b"/>
　之崇如天而德崇矣業由于禮踐履貴其着實聖人<lb/>
　以易踐履則禮之卑如地而業廣矣所見髙于上所<lb/>
　行實于下則道義從此生生不窮猶天地設位而易<lb/>
　行乎其中矣<lb/>
天地設位而易行乎其中矣成性存存道義之門<lb/>
　承上天地言之言聖人非勉強效法乎天地也葢天<lb/>
　地設位而易行所以成性之存而道義出也易不外<lb/>
　隂陽隂陽升降所謂易行乎其中也成性與成之者<lb/>
<pb n="29a"/>
　性稍異彼乃成就之意此則已成之性渾然天成非<lb/>
　有所造作也性同唯聖人能存之存存者存而又存<lb/>
　知崇禮卑則成性存存矣在造化謂之易易在人謂<lb/>
　之道義性者所得于天道義世所共由能知崇禮卑<lb/>
　則成性存而不失道義從此而出道義之得于心為<lb/>
　德見于事為業自然日新月盛不期崇而自崇不期<lb/>
　廣而自廣矣聖人作易固教人存性以由道義之門<lb/>
　而德之崇業之廣皆以此此易之所以至也<lb/>
<pb n="29b"/>
　　右第七章<lb/>
　第八章言卦爻之用自中孚初爻以下夫子擬議其<lb/>
　辭示人以學易之變化以為三百八十四爻之例也<lb/>
聖人有以見天下之賾而擬諸其形容象其物宜是故<lb/>
謂之象<lb/>
　賾繁多也擬諸形容如乾為圜坤為大輿之類象其<lb/>
　物宜如乾稱龍坤稱牝馬之類象卦爻中之象也<lb/>
聖人有以見天下之動而觀其會通以行其典禮繋辭<lb/>
<pb n="30a"/>
焉以斷其吉㐫是故謂之爻<lb/>
　會以物之所聚言通以事之所冝言觀其會不觀其<lb/>
　通或窒塞而不可行觀其通而不觀其會則不知其<lb/>
　中之條件曲折典禮猶常禮常法堯舜揖譲湯武征<lb/>
　誅是也全卦中自有會通一爻中又各有一爻之㑹<lb/>
　通繫辭以明其吉㐫使人皆由于典禮也<lb/>
言天下之至賾而不可惡也言天下之至動而不可亂<lb/>
也<lb/>
<pb n="30b"/>
　繁多者使人易厭然皆理中所有則不可惡也動則<lb/>
　紛紛致亂然其中各自有理則不可亂矣<lb/>
擬之而後言議之而後動擬議以成其變化<lb/>
　聖人之于象擬之而後成學易者亦擬其所立之象<lb/>
　以出言則言之淺深詳畧必各當其理聖人之于爻<lb/>
　必觀其㑹通以行典禮學易者亦必議其所合之爻<lb/>
　以制動則動之行止久速必各當于時易之變化无<lb/>
　窮學易者能擬議之如此而易之變化成于吾身矣<lb/>
<pb n="31a"/>
　故下文皆言擬議以成變化之事<lb/>
鳴鶴在隂其子和之我有好爵吾與爾縻之子曰君子<lb/>
居其室出其言善則千里之外應之况其邇者乎居其<lb/>
室出其言不善則千里之外違之况其邇者乎言出乎<lb/>
身加乎民行發乎邇見乎逺言行君子之樞機樞機之<lb/>
發榮辱之主也言行君子之所以動天地也可不慎乎<lb/>
　釋中孚九二爻義爻言感通之理夫子專以言行論<lb/>
　之葢誠信感通莫大于言行也居室在隂之象出言<lb/>
<pb n="31b"/>
　鹤鳴之象千里應之子和之象出身加民發邇見逺<lb/>
　好爵爾靡之象樞動而户之開有大小機動而弩之<lb/>
　發有中否猶言行之出有榮辱應在人而感之在我<lb/>
　故曰榮辱之主也言行和則致祥乖則致異所謂動<lb/>
　天地也學易必擬議至此乃不為爻象所拘也<lb/>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭<lb/>
　釋同人九五爻義爻言君子之道始雖岐而終實无<lb/>
<pb n="32a"/>
　間孔子釋之言始異而終同者由于迹異而心同也<lb/>
　斷金物莫能間如蘭其言有味也<lb/>
初六藉用白茅无咎子曰苟錯諸地而可矣藉之用茅<lb/>
何咎之有慎之至也夫茅之為物薄而用可重也慎斯<lb/>
術也以往其无所失矣<lb/>
　釋大過初六爻義置物者不過求其安錯諸地可以<lb/>
　安矣又承之以茅則益有所藉又安有傾覆之咎茅<lb/>
　為物至薄用之以得无咎則其用重矣此慎之至也<lb/>
<pb n="32b"/>
　天下事過則有失唯過慎則无咎<lb/>
勞謙君子有終吉子曰勞而不伐有功而不德厚之至<lb/>
也語以其功下人者也德言盛禮言恭謙也者致恭以<lb/>
存其位者也<lb/>
　釋謙九三爻義德言盛禮言恭言德欲其盛禮欲其<lb/>
　恭也人之謙與傲視其德之厚與薄德厚者无盈色<lb/>
　德薄者无卑詞如鐘磬焉愈厚者聲愈緩薄則反是<lb/>
　故有勞有功而不伐不德唯至厚者能之德盛禮恭<lb/>
<pb n="33a"/>
　本君子修身之事非有心以保禄位然天下莫與爭<lb/>
　勞爭功自永保斯位矣<lb/>
亢龍有悔子曰貴而无位高而无民賢人在下位而无<lb/>
輔是以動而有悔也<lb/>
　釋乾上九已入文言<lb/>
不出户庭无咎子曰亂之所生也則言語以為階君不<lb/>
密則失臣臣不密則失身幾事不密則害成是以君子<lb/>
慎密而不出也<lb/>
<pb n="33b"/>
　釋節初九爻義爻義就出處言夫子推及言語之節<lb/>
　葢兑有口舌象也<lb/>
子曰作易者其知盗乎易曰負且乗致㓂至負也者小<lb/>
人之事也乗也者君子之器也小人而乗君子之器盗<lb/>
思奪之矣上慢下暴盗思代之矣慢藏誨盗冶容誨滛<lb/>
易曰負且乗致㓂至盗之招也<lb/>
　釋解六三爻義按上慢下暴大全作慢其上而暴其<lb/>
　下恐未的竊意小人而乗君子句以德言上下以位<lb/>
<pb n="34a"/>
　言小人在上驕慢不戒小人在下暴竊非據皆盗所<lb/>
　伐也作易者不歸罪于盗而咎招盗之人所以為知<lb/>
　盗也自中孚二爻至此皆夫子擬議示人以變化者<lb/>
　葢爻義非辭不明而天下事之變化非辭可盡故即<lb/>
　諸爻以示三百八十四爻之例葢學者當觸類以及<lb/>
　其餘也<lb/>
　　右第八章<lb/>
　第九章論天地大衍之數揲筮求卦之法<lb/>
<pb n="34b"/>
天一地二天三地四天五地六天七地八天九地十<lb/>
　此言天地之數陽奇隂耦即所謂河圖也人知河圖<lb/>
　之數不知天地之數故孔子分屬之其位一六居下<lb/>
　為水二七居上為火三八居左為木四九居右為金<lb/>
　五十居中為土五行本五而有十五行中又各有隂<lb/>
　陽如木有甲乙火有丙丁土有戊己金有庚辛水有<lb/>
　壬癸故十也數十而卦八者十五行之數卦但取隂<lb/>
　陽之象也即一二三四得卦畫老少隂陽之象即六<lb/>
<pb n="35a"/>
　七八九得揲筮老少隂陽之象即中五為衍母次十<lb/>
　為衍子而得揲筮求卦之原至于因圖而畫卦與先<lb/>
　後天配合河圖之位于河洛圖説詳之此節所舉天<lb/>
　地自然之數以見大衍用五十之由耳<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
　天數五者一三五七九皆奇也地數五者二四六八<lb/>
<pb n="35b"/>
　十皆偶也相得本義謂一與二三與四五與六七與<lb/>
　八九與十各以奇偶為類而自相得有合謂一與六<lb/>
　二與七三與八四興九五與十皆兩相合今就五位<lb/>
　二字思之此句頗有疑竊意五位者五行之位也五<lb/>
　行之位北水南火東木西金而中土一與六皆水而<lb/>
　居北二與七皆火而居南木金土亦然水得水之位<lb/>
　火得火之位所謂五位相得也若一與二三與四彼<lb/>
　此相對非五位之相得者矣所謂有合者固以一六<lb/>
<pb n="36a"/>
　二七為合而各字所包者廣竊意皆與五數又有合<lb/>
　也葢一二三四五者生數也六七八九十者成數也<lb/>
　然行止五大衍之數亦取五一與五合而得六二與<lb/>
　五合而得七以至八九十皆然又十干之中甲與己<lb/>
　合乙與庚合丙與辛合丁與壬合戊與癸合皆隔五<lb/>
　位所謂各有合也二十有五五奇之積然亦五其五<lb/>
　也三十五偶之積然亦六其五也河圖畫卦意義所<lb/>
　取非一此節叙大衍之數所以獨取五十之原故獨<lb/>
<pb n="36b"/>
　于此詳之耳變化本義謂一變生水而六化成之二<lb/>
　化生火而七變成之三變生木而八化成之四化生<lb/>
　金而九變成之五變生土而十化成之此處亦覺未<lb/>
　合葢五行之生成在變化之前此所謂變化疑在五<lb/>
　行生成之後又以變字化字分屬亦未得其解竊意<lb/>
　水體陽而用隂而質最清故天以一生水地以六成<lb/>
　之火體隂而用陽而質次清故地以二生火天以七<lb/>
　成之木為少陽而質漸濁故天以三生木地以八成<lb/>
<pb n="37a"/>
　之金為太隂而質更濁故地以四生金而天以九成<lb/>
　之土中宫而質最濁故天以五生土而地以十成之<lb/>
　五行各位其方而四方即為四象葢自有天地而即<lb/>
　有之此五行之生成在未有變化之先也及五行既<lb/>
　具二氣運行錯綜不一所謂四象變化而庶類繁聖<lb/>
　人畫卦則由此而定先後天之位而揲筮以求隂陽<lb/>
　之數不外此自一至十之數千變萬化皆從此出故<lb/>
　此所謂變化宜在五行生成之後不必復以五行之<lb/>
<pb n="37b"/>
　生成分配變化也鬼神本義謂凡奇偶生成之屈伸<lb/>
　往來者葢鬼神流行之妙要不外于隂陽而已此節<lb/>
　未詳言本河圖以畫卦之原不過言天地之數之原<lb/>
　以起下文大衍用五十之意也<lb/>
大衍之數五十其用四十有九分而為二以象兩掛一<lb/>
以象三揲之以四以象四時歸奇于扐以象閏五嵗再<lb/>
閏故再扐而後卦<lb/>
　河圖五十有五者天地自然之數也大衍之數五十<lb/>
<pb n="38a"/>
　聖人又即河圖中宫天五乗地十而得之者也河圖<lb/>
　洛書皆五居中而為數故在天為五星在地為五行<lb/>
　在人為五常五者數之祖也數始于一備于五小衍<lb/>
　之成十大衍之而成五十五十數之成也成則不動<lb/>
　故虚天一不用而取四十有九此皆理數之自然非<lb/>
　人力所能損益也兩兩儀天地也掛縣其一于左手<lb/>
　小指之間也三三才也揲數之也奇所扐四數之餘<lb/>
　也扐勒于左手中三指之兩間也閏積月之餘日而<lb/>
<pb n="38b"/>
　成月者也象閏者以其所歸之餘策而象日之餘也<lb/>
　五嵗再閏者一年十二月氣盈六日朔虚六日共餘<lb/>
　十二日三年則餘三十六日分三十日為一月又以<lb/>
　六日為後閏之積其第四第五年又各餘十二日以<lb/>
　此二十四日凑前六日又成一閏此是五嵗再閏也<lb/>
　掛一當一嵗揲左當二嵗扐左則三嵗一閏矣又揲<lb/>
　右當四嵗扐右則五嵗再閏矣再扐而後掛者再扐<lb/>
　之後復以所餘之蓍合而為一為第二變再分再掛<lb/>
<pb n="39a"/>
　再揲也獨言掛者分二揲四皆在其中矣此則象再<lb/>
　閏也<lb/>
乾之策二百一十有六坤之策百四十有四凡三百有<lb/>
六十當期之日<lb/>
　凡此策數生于四象葢河圖四面太陽居一而連九<lb/>
　少隂居二而連八少陽居三而連七太隂居四而連<lb/>
　六揲筮之法則通計三變之餘去其初掛之一凡四<lb/>
　為奇凡八為偶奇圓圍三偶方為四三用其全則三<lb/>
<pb n="39b"/>
　奇為九四用其半則三偶為六如三揲掛扐通十三<lb/>
　策去初掛之一為十二是三奇為九矣而其揲亦九<lb/>
　策亦四九三十六是為居一之太陽三揲掛扐通十<lb/>
　七策去初掛之一為十六是二奇一偶則為八矣而<lb/>
　其揲亦八策亦四八三十二是為居二之少隂三揲<lb/>
　掛扐二十一策去初掛之一為二十是二偶一奇則<lb/>
　為七矣而其揲亦七策亦四七二十八是為居三之<lb/>
　少陽三揲掛扐二十五策去初掛之一為二十四是<lb/>
<pb n="40a"/>
　三偶為六矣而其揲亦六策亦四六二十四是為居<lb/>
　四之老隂此言乾之策二百一十有六坤之策百四<lb/>
　十有四者專以乾坤之六爻老隂老陽言之葢少隂<lb/>
　退而未極乎虚少陽進而未極乎盈故獨以老隂老<lb/>
　陽為言也然得乾者未必皆老陽得坤者亦未必皆<lb/>
　老隂但以乾坤有老隂老陽之象六子有少隂少陽<lb/>
　之象故以老隂老陽計乾坤六爻之策數而其餘可<lb/>
　推也至于三百六十則隂陽之合其數必齊若乾坤<lb/>
<pb n="40b"/>
　之爻皆得于少隂少陽則乾之策六其二十八而為<lb/>
　百六十八坤之策六其三十二而為百九十二其合<lb/>
　亦為三百六十也期周一嵗也一嵗凡三百六十五<lb/>
　日四分日之一此特舉成數言之耳當者適相當非<lb/>
　以彼凖此也<lb/>
二篇之策萬有一千五百二十當萬物之數也<lb/>
　二篇上下經也老陽爻百九十二得六千九百一十<lb/>
　二策老隂爻百九十二得四千六百八策合之得萬<lb/>
<pb n="41a"/>
　有一千五百二十以當萬物之數非謂物止此數亦<lb/>
　極言其多耳若兩篇皆少隂少陽之數合之亦為萬<lb/>
　一千五百二十也<lb/>
是故四營而成易十有八變而成卦<lb/>
　四營分二掛一揲四歸奇也易謂一變也三變成爻<lb/>
　十有八變成六爻也<lb/>
八卦而小成<lb/>
　謂九變成三畫得内卦也<lb/>
<pb n="41b"/>
引而伸之觸類而長之天下之能事畢矣<lb/>
　此又就六爻大成之後視其變與否則一卦可變為<lb/>
　六十四卦以定吉㐫凡四千九十六卦也能事即下<lb/>
　文顯道神德行酬酢佑神也<lb/>
顯道神德行是故可與酬酢可與佑神矣<lb/>
　道隱而无形者也因辭而顯其吉㐫以示乎人德行<lb/>
　人之所為者也因數而决其行止則皆神之所為矣<lb/>
　隱者顯之以示人顯者神之以合天則明可以酬酢<lb/>
<pb n="42a"/>
　事物之宜而幽可以輔助鬼神之功矣受命如嚮如<lb/>
　賔主之應對故曰酬酢神不能言吉㐫以示人蓍卦<lb/>
　有辭代鬼神言之是佑助鬼神所不及也此又極言<lb/>
　因筮求卦之妙也<lb/>
子曰知變化之道者其知神之所為乎<lb/>
　此復加子曰以别上文也變化即上文大衍之數與<lb/>
　揲筮求卦之法也陽變為隂隂變為陽皆非人之所<lb/>
　能為故曰神道者本然之妙神者所以然之故也全<lb/>
<pb n="42b"/>
　章首論天地之數次論蓍策之數末論卦畫之數而<lb/>
　終贊因筮求卦之妙也<lb/>
　　右第九章<lb/>
　第十章承上章而言易中之用有四者皆神之所為<lb/>
　也<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
　以用之也尚取也指其所之者易之辭也以言者尚<lb/>
<pb n="43a"/>
　之則言无不當矣化而裁之者易之變也以動者尚<lb/>
　之則動无不時矣象其物宜者易之象也制器者尚<lb/>
　之則可以盡創物之智矣極數知來者易之占也卜<lb/>
　筮者尚之則可以窮先知之神矣辭與占為類觀其<lb/>
　辭乃可知其占故下文至精合辭與占言之變與象<lb/>
　為類變者事之方始象者事之已成故下文至變合<lb/>
　變與象言之四者唯變難知變雖在辭象占之外實<lb/>
　不出乎辭象占之間也<lb/>
<pb n="43b"/>
是以君子將有為也將有行也問焉而以言其受命也<lb/>
如嚮无有逺近幽深遂知來物非天下之至精其孰能<lb/>
與於此<lb/>
　此節言尚辭尚占之事問焉而以言按本義謂以言<lb/>
　與以言者尚其辭之以言同謂以之發言處事也今<lb/>
　按經文上已有有為有行此又補以言語氣未順又<lb/>
　按大全朱子又云言是命龜受命是龜受命此説較<lb/>
　順今從之至精窮理于精微也<lb/>
<pb n="44a"/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與于此<lb/>
　按本義謂尚象之事變謂事之未定者也要之此節<lb/>
　總承上尚變尚象言之參伍以變交互參考之意然<lb/>
　按筮法每爻三揲為三變而每揲之中象兩象三象<lb/>
　四時象閏象再閏雖曰四營實五小變所謂參伍以<lb/>
　變也錯謂分而配之三奇為老陽三偶為老隂兩奇<lb/>
　一偶為少隂兩偶一奇為少陽是也綜謂合而總之<lb/>
<pb n="44b"/>
　總記左右手之正策得四六四七四八四九之數是<lb/>
　也此二語止論一爻之法也通其變謂通六爻十有<lb/>
　八變而成初二三四五上剛柔相雜之文也極其數<lb/>
　謂極六爻七八九六而得内外兩卦天地雷風水火<lb/>
　山澤之象也此二句論成卦之法也三變而成爻十<lb/>
　有八變而成卦易之有象天下之至變者无以加之<lb/>
　矣<lb/>
易无思也无為也寂然不動感而遂通天下之故非天<lb/>
<pb n="45a"/>
下之至神其孰能與于此<lb/>
　此四者易之體所以立而用之所以行者也易指蓍<lb/>
　卦无思无為蓍策本无心者也寂然者其體感通者<lb/>
　其用此專就蓍卦而言然而人心動靜之妙亦如此<lb/>
　唯聖人能之耳<lb/>
夫易聖人所以極深而研幾也<lb/>
　極深承至精研幾承至變如幽明之故死生之説易<lb/>
　中之至精者本深也聖人即此以極其深如吉㓙悔<lb/>
<pb n="45b"/>
　吝之萌人不自覺易中之至變者其幾也聖人即此<lb/>
　以研其幾極深大學之所謂知止研幾大學之所謂<lb/>
　能慮上文至精至變至神易之體也下文惟深惟幾<lb/>
　惟神易之用也此句承上起下<lb/>
唯深也故能通天下之志唯幾也故能成天下之務唯<lb/>
神也故不疾而速不行而至<lb/>
　唯易之能極深也故以辭為占則可以前知而開通<lb/>
　天下人之心志唯易之能研幾也故以變得象則可<lb/>
<pb n="46a"/>
　以制作而完成天下人之事務然辭占變象所以能<lb/>
　如此者皆妙不可測之神為之唯其妙不可測故不<lb/>
　待疾之而自速不待行之而自至謂自然而然非人<lb/>
　所能為也天下之理唯疾故速唯行故至未有不疾<lb/>
　而速不行而至者葢不如是不足以為神也神莫神<lb/>
　于心此所謂神亦就易書言之<lb/>
子曰易有聖人之道四焉者此之謂也<lb/>
　觀變玩占可見其精觀象玩辭可知其變然非有疾<lb/>
<pb n="46b"/>
　然感通之神何以為精何以為變哉變化之道皆神<lb/>
　所為易有聖人之道四焉无非變化之道而已矣<lb/>
　　右第十章<lb/>
　第十一章專言卜筮之事<lb/>
子曰夫易何為者也夫易開物成務冐天下之道如斯<lb/>
而已者也是故聖人以通天下之志以定天下之業以<lb/>
斷天下之疑<lb/>
　開物謂人所未知者開發之成務謂人所欲為者成<lb/>
<pb n="47a"/>
　全之冐天下之道謂卦爻既設而天下之道皆包括<lb/>
　于其中也易之道本如此而聖人以之教人卜筮以<lb/>
　知吉㐫易能開物則于人所未知者開發之而通天<lb/>
　下之志矣能成務則于人所欲為者成全之而定天<lb/>
　下之業矣能冐天下之道則于萬事萬物之得失莫<lb/>
　遁其情有以斷天下之疑矣卜筮之妙如此<lb/>
是故蓍之德圓而神卦之德方以知六爻之義易以貢<lb/>
聖人以此洗心退藏于密吉凶與民同患神以知來知<lb/>
<pb n="47b"/>
以藏往其孰能與于此哉古之聰明睿知神武而不殺<lb/>
者夫<lb/>
　圓神謂變化无方方知謂事有定理易以貢謂變易<lb/>
　以告人葢蓍以七為數七七四十九而屬陽分掛揲<lb/>
　扐隂陽老少變化无方圓而神也卦以八為數八八<lb/>
　六十四而屬隂吉㐫得失一定不易方以知也貢猶<lb/>
　告也三百八十四爻剛柔迭用九六相推其理變易<lb/>
　以告人易以貢也此以上皆承上節言易之妙也聖<lb/>
<pb n="48a"/>
　人以下就畫前之易易理在聖人之心者言之洗心<lb/>
　者心純乎理别无所累非有私而洗之也退藏于密<lb/>
　者寂然未動人莫能窺非有意藏之也吉㐫與民同<lb/>
　患者既得吉矣又患其㐫㐫固民之所患吉亦民之<lb/>
　所患聖人之心與民同之也神以知來承上圓而神<lb/>
　知以藏往承上方以知蓍未有定數故曰知來卦已<lb/>
　有定體故能藏往聖心之神知亦然也言聖人之心<lb/>
　體具三者之德故當无事之時心之體虚靈寂靜人<lb/>
<pb n="48b"/>
　莫能窺所謂洗心退藏于密也及其有事之時心之<lb/>
　用隨感輙應終始畢照所謂吉㐫同患知來藏往也<lb/>
　此節即上章所謂寂然不動感而遂通者而此特就<lb/>
　易之在聖心者言之也神武不殺按本義謂得其理<lb/>
　而不假其物之謂謂无卜筮而知吉㐫也據此則神<lb/>
　武不殺作取譬之詞以文義求之有疑按王註言服<lb/>
　萬物不以威刑也竊按王註近是葢此二句設為問<lb/>
　答贊嘆之辭以起下文興神物前民用之意葢指伏<lb/>
<pb n="49a"/>
　羲氏也神足以開物知足以成務聰明睿知也吉㐫<lb/>
　之斷神武之决也與民同患不殺之仁也故下文遂<lb/>
　言聖人建立卜筮之事葢惟聖人體備全易之理乃<lb/>
　有易之書也<lb/>
是以明于天之道而察于民之故是興神物以前民用<lb/>
聖人以此齋戒以神明其德夫<lb/>
　天之道隂陽寒暑之運行皆是也民之故倫常日用<lb/>
　之云為皆是也明天之道則知神物之可興察民之<lb/>
<pb n="49b"/>
　故則知民用之不可无以開其先神物即蓍龜也湛<lb/>
　然純一之謂齋肅然警惕之謂戒聖人明于天人之<lb/>
　故而作為卜筮以教人而于此齋戒以考其占使其<lb/>
　心神明不測如鬼神之知來故曰神明其德上言聖<lb/>
　人以此洗心者此心至靜而易之體具也此言以此<lb/>
　齋戒者此心至敬而易之用行也<lb/>
是故闔户謂之坤闢户謂之乾一闔一闢謂之變徃來<lb/>
不窮謂之通見乃謂之象形乃謂之器制而用之謂之<lb/>
<pb n="50a"/>
法利用出入民咸用之謂之神<lb/>
　此節言揲卦布爻之事闔户謂之坤言畫偶爻也凡<lb/>
　偶皆屬隂為坤闔户謂之乾言畫奇爻也凡奇皆屬<lb/>
　陽為乾先言坤者由靜而動猶言隂陽也一闔一闢<lb/>
　謂之變者六畫既成剛柔相雜言成卦也往來不窮<lb/>
　謂之通者九六之動爻相往來謂之通也見于蓍策<lb/>
　有隂陽老少謂之象也形于卦爻有剛柔動靜謂之<lb/>
　器也制揲蓍以教人使知分掛揲扐謂之法也一出<lb/>
<pb n="50b"/>
　一入審其吉㐫以為趨避謂之神也按此節本義謂<lb/>
　乾坤變通者化育之功也見象形器者生物之序也<lb/>
　法者聖人修道之所為而神者百姓自然之日用也<lb/>
　此似泛論天下之事理大全平庵項氏專就卜筮解<lb/>
　之今從項氏為切<lb/>
是故易有大極是生兩儀兩儀生四象四象生八卦<lb/>
　此聖人作易自然之次第畫卦揲蓍其序皆然自此<lb/>
　以下皆言聖人制作之本<lb/>
<pb n="51a"/>
八卦定吉㐫吉㐫生大業<lb/>
　吉㐫既定以之建功立事則天業自此生矣此二節<lb/>
　言爻象之所由生<lb/>
是故法象莫大乎天地變通莫大乎四時縣象著明莫<lb/>
大乎日月崇髙莫大乎富貴備物致用立成器以為天<lb/>
下利莫大乎聖人探賾素隱鈎深致逺以定天下之吉<lb/>
㐫成天下之亹亹者莫大乎蓍龜<lb/>
　富貴謂有天下亹亹猶勉勉也疑則怠次則勉此六<lb/>
<pb n="51b"/>
　者之功用皆大聖人即五者之天以形蓍龜功用之<lb/>
　大易占用蓍不用龜然龜亦具此理故每並言之此<lb/>
　節言成器之所由立<lb/>
是故天生神物聖人則之天地變化聖人效之天垂象<lb/>
見吉㐫聖人象之河出圖洛出書聖人則之<lb/>
　此節言易書之所由作神物謂蓍則之而四十九之<lb/>
　數以行變化謂隂陽天變化寒暑晝夜之類地變化<lb/>
　山川動植之類效之而卦爻之動靜以出象謂日月<lb/>
<pb n="52a"/>
　星辰循度失度而吉㐫見象之而卦爻有以斷吉㐫<lb/>
　圖書則金木水火土生成克制之數則之而卦畫方<lb/>
　位以定皆作易之本也河圖洛書别詳于圖説<lb/>
易有四象所以示也繫辭焉所以告也定之以吉㐫所<lb/>
以斷也<lb/>
　四象謂隂陽老少示示以所値之卦爻示使人有所<lb/>
　見告使人有所知斷使人无所疑此又總卜筮之大<lb/>
　意而言之也<lb/>
<pb n="52b"/>
　　右第十一章<lb/>
　第十二章言聖人作易之意其㪚在六十四卦之爻<lb/>
　象其聚在乾坤之二卦聖人用易之道其散在天下<lb/>
　之事業其聚在一身之德行也<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
　釋大有上九爻義大有惟六五一隂而上下五陽應<lb/>
<pb n="53a"/>
　之上九以剛居上而能下從六五是能履信思順而<lb/>
　尚賢也五之交孚信也而上能履之五得位而上從<lb/>
　之謙退不居思順也志從于五尚賢也此節疑在第<lb/>
　八章之末錯簡在此耳<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利鼓之舞之以盡神<lb/>
　言之所傳有盡象之所示无窮立象盡意指伏羲所<lb/>
<pb n="53b"/>
　畫之卦爻包含變化无有窮盡雖无言而吉㐫同患<lb/>
　之意悉具于中所謂盡意也設卦謂文王所設六十<lb/>
　四卦之名義也本乎性而善者為情拂乎性而不善<lb/>
　者為偽六十四卦之中善惡真妄无所不具所謂以<lb/>
　盡情偽也繫辭則文王周公彖爻之辭吉㐫悔吝之<lb/>
　言盡矣此三句皆言作易之事答書不盡言言不盡<lb/>
　意之語而設卦在立象之後繫辭之前葢竟盡意之<lb/>
　緒啟盡言之端也盡意盡情偽盡言皆所以為天下<lb/>
<pb n="54a"/>
　利也又恐其利有所未盡于是作揲蓍十有八變之<lb/>
　法使徃來相通一卦可為六十四則其用愈廣足以<lb/>
　盡利矣因變得占吉㐫知所趨避心无所疑如以鼓<lb/>
　聲作舞容鼓聲愈疾舞容亦愈疾鼓聲不息舞容亦<lb/>
　不息成天下之亹亹而不自知其所以然所謂盡神<lb/>
　也此二者言用易之事立象設卦即上章所謂象也<lb/>
　繋辭辭也變通變也鼓舞占也<lb/>
乾坤其易之緼耶乾坤成列而易立乎其中矣乾坤毁<lb/>
<pb n="54b"/>
則无以見易易不可見則乾坤或幾乎息矣<lb/>
　緼即包蓄也易之所有不外隂陽凡陽奇皆乾隂偶<lb/>
　皆坤畫卦定位則二者成列而易之體立矣成列舉<lb/>
　乾坤而諸卦皆在其中乾坤毁无以見易謂卦爻不<lb/>
　列則易道无由而著也易不可見則乾坤息謂易道<lb/>
　不顯則卦畫之變化不能自行也易未嘗无乾坤亦<lb/>
　未嘗息特以畫卦不立无以見其變易之理而乾坤<lb/>
　之功用併不可得而見也<lb/>
<pb n="55a"/>
是故形而上者謂之道形而下者謂之噐化而裁之謂<lb/>
之變推而行之謂之通舉而措之天下之民謂之事業<lb/>
　卦爻隂陽皆形而下者其理則道也道超乎形而非<lb/>
　離乎形故不曰有形无形而曰形上形下也所變所<lb/>
　通所指者皆道然皆宜就揲蓍言之本義謂變通二<lb/>
　字上章以天言此章以人言葢上章言闔闢往來蓍<lb/>
　策中所本有之理此言化裁推行則聖人筮卦用易<lb/>
　之事也易道无窮聖人化而裁之為六畫為上下為<lb/>
<pb n="55b"/>
　内外故謂之變推而行推其變而行之也如乾初變<lb/>
　宜潛則潛為通乾二變宜見則見為通故謂之通也<lb/>
　事者業之未成業者事之已就定天下之吉㐫以成<lb/>
　天下之亹亹則天下從此立矣<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其會通<lb/>
以行其典禮繋辭焉以斷其吉㐫是故謂之爻<lb/>
　重出以起下文<lb/>
<pb n="56a"/>
極天下之賾者存乎卦鼓天下之動者存乎辭<lb/>
　按本義卦即象也辭即爻也此解頗有可疑竊意天<lb/>
　地萬物之形象至多六十四卦之中隂陽奇偶无所<lb/>
　不備是能極天下之賾也辭則有象辭有爻辭皆示<lb/>
　人以吉㐫悔吝使人曉然知所趨避是能鼓天下之<lb/>
　動也<lb/>
化而裁之存乎變推而行之存乎通神而明之存乎其<lb/>
人黙而成之不言而信存乎德行<lb/>
<pb n="56b"/>
　上文變通就揲筮而言此就用易以行事而言化卦<lb/>
　爻所示之理而得其裁制存乎人之能變不可拘也<lb/>
　推卦爻所决之事而善于施行存乎人之旁通不可<lb/>
　執也變與通所謂神明之也存乎其人而辭變象占<lb/>
　皆不可泥也此皆因筮得卦之後用易而見于事者<lb/>
　也至于平居尢貴體易道于心身不在書與言之迹<lb/>
　所謂黙而成之不言而信存乎德行也成者我自成<lb/>
　信者他人信之得于心為德履于身為行前言變通<lb/>
<pb n="57a"/>
　而措之事業推易道于民此言變通而歸之德行存<lb/>
　易道于已也上文五謂者聖人作易之用此六存者<lb/>
　聖人之用夫易也自章首至乾坤或幾乎息言聖人<lb/>
　作易㪚為六十四卦之爻象而緼于乾坤之二卦自<lb/>
　形而上者謂之道以下言聖人用易㪚為天下之事<lb/>
　業而要歸于人之德行也<lb/>
　繋辭下傳<lb/>
　第一章言卦爻吉㐫造化功業<lb/>
<pb n="57b"/>
八卦成列象在其中矣因而重之爻在其中矣<lb/>
　成列謂乾一兑二離三震四巽五坎六艮七坤八及<lb/>
　先後天之方位皆是也象即卦之形體大全謂乾兑<lb/>
　離震之象未及天地雷風也重之謂八卦之上各加<lb/>
　八卦以成六十四卦也爻六爻既重卦則六爻皆在<lb/>
　其中矣然八卦所以成列乃從太極兩儀四象漸次<lb/>
　而生畫成之後方見有三才之象非聖人因見三才<lb/>
　遂以己意連畫三爻以象之也六十四卦每卦六爻<lb/>
<pb n="58a"/>
　亦以下卦為太極生兩儀則十有六生四象則三十<lb/>
　有二生八卦則六十四畫成之後然後見其可盡天<lb/>
　下之變非聖人見下三畫不足以盡天下之變又增<lb/>
　三爻以益之也<lb/>
剛柔相推變在其中矣繋辭焉而命之動在其中矣<lb/>
　剛柔相推而往來交錯卦爻之變見矣聖人因其有<lb/>
　變隨爻皆繋之辭占者一二爻變則一二爻動四五<lb/>
　爻變則不變者為動三爻變則二彖皆動純變則之<lb/>
<pb n="58b"/>
　卦為動皆觀其所繋之辭也<lb/>
吉㐫悔吝者生乎動者也<lb/>
　吉㐫悔吝在辭因變動而占乃見<lb/>
剛柔者立本者也變通者趣時者也<lb/>
　一剛一柔各有定位自此而彼變以從時立本者天<lb/>
　地之常經趣時者古今之通義上繋曰剛柔者晝夜<lb/>
　之象即此所謂立本變化者進退之象即此所謂趣<lb/>
　時<lb/>
<pb n="59a"/>
吉㐫者貞勝者也<lb/>
　貞正也常也天下事非吉則㐫非㐫則吉常相勝而<lb/>
　不已也<lb/>
天地之道貞觀者也日月之道貞明者也天下之動貞<lb/>
夫一者也<lb/>
　觀示也天地常垂象以示人故曰貞觀日月常明而<lb/>
　不息故曰貞明天下之動无窮然順理則吉逆理則<lb/>
　㐫其正而常者亦一而已矣<lb/>
<pb n="59b"/>
夫乾確然示人易矣夫坤隤然示人簡矣<lb/>
　確然健貌隤然順貌所謂貞觀者也<lb/>
爻也者效此者也象也者像此者也<lb/>
　效此者效健順之理像此者像奇耦之畫<lb/>
爻象動乎内吉㐫見乎外功業見乎變聖人之情見乎<lb/>
辭<lb/>
　内謂分蓍揲卦之時外成卦之後吉㐫悔吝生乎動<lb/>
　不變則功業无自而成故曰功業見乎變辭則彖辭<lb/>
<pb n="60a"/>
　象辭聖人示人以吉㐫者也<lb/>
天地之大德曰生聖人之大寳曰位何以守位曰仁何<lb/>
以聚人曰財理財正辭禁民為非曰義<lb/>
　此以上言作易之聖人以憂世之心發明卦爻之辭<lb/>
　此節則言用易之聖人有御世之位而行仁義之道<lb/>
　也天地以生物為心德之大莫過乎此聖人有德无<lb/>
　位亦不能相天地而遂人物之生故以位為大寳非<lb/>
　聖人自寳之葢天下頼聖人之有位得蒙其澤故天<lb/>
<pb n="60b"/>
　下以為寳也曰仁之仁仍作人人君能得天下之心<lb/>
　位乃可守財可養萬人之生故人可聚理財使各得<lb/>
　其分養之也正辭則分别是非教之也禁民為非明<lb/>
　憲勑法以齊其不率刑之也養之教之而後齊之以<lb/>
　刑聖人不忍人之政盡此三者皆出于理之當然而<lb/>
　不可易所謂義也其在易則理財即易之備物致用<lb/>
　也正辭即易之辨物正言也禁民為非易之斷吉㐫<lb/>
　明失得内外使知懼也此章論卦爻吉㐫推之造化<lb/>
<pb n="61a"/>
　功業而以有德有位之聖人能體易而參贊天地者<lb/>
　終之葢天地之德在乎生作易之聖人情見乎辭用<lb/>
　易之聖人仁守其位无非以為斯人而已矣<lb/>
　　右第一章<lb/>
　第二章言聖人制噐尚象之事<lb/>
古者包羲氏之王天下也仰則觀象于天俯則觀法于<lb/>
地觀鳥獸之文與地之冝近取諸身逺取諸物于是始<lb/>
作八卦以通神明之德以類萬物之情<lb/>
<pb n="61b"/>
　象以氣言屬陽法以形言屬隂鳥獸之文謂天産之<lb/>
　物飛陽而走隂也土地所宜謂地産之物草陽而木<lb/>
　隂也神明之德不外乎健順動止䧟入麗説之德萬<lb/>
　物之情則不止天地雷風山澤水火之情本義云俯<lb/>
　仰逺近所取不一然不過以驗隂陽消息兩端而已<lb/>
　葢萬物不外于八卦八卦不外乎隂陽隂陽雖二而<lb/>
　實一氣之消息也<lb/>
作結繩而為網罟以佃以漁葢取諸離<lb/>
<pb n="62a"/>
　離有二義曰象曰理理謂麗也禽獸魚鼈麗乎網罟<lb/>
　也象謂虚中網罟之目虚也取之離者言為網罟有<lb/>
　離之象非睹離乃有此也他卦倣此<lb/>
包羲氏没神農氏作斵木為耜揉木為耒耒耨之利以<lb/>
教天下葢取諸益<lb/>
　二體皆木中互坤土木入土中上入下動風雷之象<lb/>
　也粒食之利自此而始益之義也<lb/>
日中為市致天下之民聚天下之貨交易而退各得其<lb/>
<pb n="62b"/>
所蓋取諸噬嗑<lb/>
　日中為市上明下動火雷之象中爻坎水艮山羣珍<lb/>
　所出聚貨之象艮止退而得所之象貨不同皆合于<lb/>
　市借噬為市嗑為合噬嗑之義<lb/>
神農氏没黄帝堯舜氏作通其變使民不倦神而化之<lb/>
使民宜之易窮則變變則通通則乆是以自天祐之吉<lb/>
无不利黄帝堯舜垂衣裳而天下治盖取諸乾坤<lb/>
　陽極變隂隂極變陽變也陽變隂不至于亢隂變陽<lb/>
<pb n="63a"/>
　不至于伏通也隂陽循環无端乆也上衣色𤣥象天<lb/>
　下裳色黄象地食貨既足禮義當興變草昧而文明<lb/>
　又取乾坤變化而无為之義也<lb/>
刳木為舟剡木為楫舟楫之利以濟不通致逺以利天<lb/>
下蓋取諸渙<lb/>
　刳木使中虚剡木使末鋭木在水上故渙有利涉大<lb/>
　川之占<lb/>
服牛乗馬引重致逺以利天下蓋取諸隨<lb/>
<pb n="63b"/>
　下動上説澤雷之象各因其性動止隨人有隨之義<lb/>
重門擊柝以待暴客蓋取諸豫<lb/>
　雷震乎外有聲之木又互艮為門闕以取其象先事<lb/>
　警戒又豫備之意<lb/>
斷木為杵掘地為臼臼杵之利萬民以濟蓋取諸小過<lb/>
　下止上動雷山之象民既粒食又治使精小過之義<lb/>
弦木為弧剡木為矢弧矢之利以威天下蓋取諸睽<lb/>
　睽乖然後服之以威取睽之義又離為戈兵兑金為<lb/>
<pb n="64a"/>
　矢為毁折互坎為弓輪亦有其象<lb/>
上古穴居而野處後世聖人易之以宫室上棟下宇以<lb/>
待風雨蓋取諸大壯<lb/>
　棟屋眷承而上者宇椽也垂而下者故曰上棟下宇<lb/>
　風雨動于上棟宇覆于下雷天之象又取壯固之意<lb/>
古之葬者厚衣之以薪塟之中野不封不樹䘮期无數<lb/>
後世聖人易之以棺槨葢取諸大過<lb/>
　送死大事而過于厚大過之義又大過全卦象坎為<lb/>
<pb n="64b"/>
　隱伏殯塟之象中爻乾為衣内巽為木入土之象養<lb/>
　生不足以當大事故杵臼小過送死可以當大事故<lb/>
　取諸大過也<lb/>
上古結繩而治後世聖人易之以書契百官以治萬民<lb/>
以察蓋取諸夬<lb/>
　言有不能記者書識之事有不能信者契騐之取明<lb/>
　决之義蓋夬乃君子决小人之卦造書契亦所以决<lb/>
　小人之偽而防其欺也此章十三卦取象見上古未<lb/>
<pb n="65a"/>
　有易之書而先有易之理人見聖人備物致用立成<lb/>
　噐以利天下以為此出聖人之心思不知皆因乎理<lb/>
　所固有也<lb/>
　　右第二章<lb/>
　第三章言卦象彖爻之用<lb/>
是故易者象也象也者像也<lb/>
　聖人立象以盡意由八卦以及六十四卦内外互變<lb/>
　皆象也知此則易書所有不獨天地雷風為象即其<lb/>
<pb n="65b"/>
　言君臣政教无非象也占者因象而變通以相觀則<lb/>
　于其辭有所不必泥矣<lb/>
彖者材也<lb/>
　言一卦剛柔之材即卦德也<lb/>
爻也者效天下之動者也<lb/>
　天下之動甚微有同德同事而所當之位各有不同<lb/>
　而吉㐫生爻則倣所動之吉㐫以示人也<lb/>
是故吉㐫生而悔吝著也<lb/>
<pb n="66a"/>
　吉㐫在事本顯故曰生悔吝在心尚微故曰著悔有<lb/>
　改過之意至于吉則悔之著也吝有文過之意至于<lb/>
　㐫則吝之著也原其始而言吉㐫生于悔吝要其終<lb/>
　而言則悔吝著而為吉㐫也此章言卦象彖爻之設<lb/>
　无非明得失以示人使觀象玩辭觀變玩占者知有<lb/>
　悔心而不吝于改過庶幾有吉而无㐫耳<lb/>
　　右第三章<lb/>
　第四章專以隂陽卦畫分君子小人之道<lb/>
<pb n="66b"/>
陽卦多隂隂卦多陽<lb/>
　震坎艮為陽卦皆一陽二隂巽離兑為隂卦皆一隂<lb/>
　二陽<lb/>
其故何也陽卦奇隂卦偶<lb/>
　陽卦雖一奇二偶而以奇為主隂卦雖一偶二奇而<lb/>
　以偶為主也隂二畫止當陽一畫不必云陽卦五畫<lb/>
　隂卦四畫<lb/>
其德行何也陽一君而二民君子之道也隂二君而一<lb/>
<pb n="67a"/>
民小人之道也<lb/>
　德行以善惡言君為陽民為隂一陽二隂則一君二<lb/>
　民尊无二上道大而公君子之道二陽一隂則二君<lb/>
　一民政出多門道小而私小人之道然凡陽卦未少<lb/>
　皆言君子隂卦未必皆言小人特借隂陽卦體以明<lb/>
　有君子小人之不同耳陽奇隂偶卦畫固有一定而<lb/>
　即此推之則陽為君隂為民陽為君子隂為小人易<lb/>
　之扶陽抑隂又如此<lb/>
<pb n="67b"/>
　　右第四章<lb/>
　第五章錯舉九卦十一爻發明其義與上繋之七卦<lb/>
　皆象傳之文言欲學易者觸類以及其餘也<lb/>
易曰憧憧往來朋從爾思子曰天下何思何慮天下同<lb/>
歸而殊途一致而百慮天下何思何慮<lb/>
　此引咸九四爻辭而釋之思者心之用慮者謀度其<lb/>
　事也事之未來寂然不動何思之有既與物接各有<lb/>
　定理何慮之有同歸殊途天下无二理也一致百慮<lb/>
<pb n="68a"/>
　天下无二心也若憧憧往來而僅其朋類從之所從<lb/>
　者亦狹矣<lb/>
日往則月來月往則日來日月相推而明生焉寒往則<lb/>
暑來暑往則寒來寒暑相推而嵗成焉往者屈也來者<lb/>
信也屈信相感而利生焉<lb/>
　此承上文憧憧往來而言往來屈信皆天道自然感<lb/>
　應之常理憧憧然則入于私矣日月往來而明生寒<lb/>
　暑相代而嵗成往者之屈感來者之信來者之信又<lb/>
<pb n="68b"/>
　感往者之屈而有明生嵗成之利此天道往來自然<lb/>
　之感也若九四之憧憧豈如是乎<lb/>
尺蠖之屈以求信也龍蛇之蟄以存身也精義入神以<lb/>
致用也利用安身以崇德也<lb/>
　按此節本義云因言屈信往來之理而又推以言學<lb/>
　亦有自然之機也精研其義至于入神屈之至也然<lb/>
　乃所以為出而致用之本利其施用无適不安信之<lb/>
　極也然乃所以為入而崇德之資内外交相養互相<lb/>
<pb n="69a"/>
　發也今時解皆從之蓋本義以屈信交互言之以明<lb/>
　學問内外相資之功未為不可然細按上文之意似<lb/>
　以屈信相感發明何思何慮之一言大抵人情但知<lb/>
　信之為利不知屈之為利所以思慮愈多卒求信而<lb/>
　不得故此節發明屈即為信之理而教人以素位而<lb/>
　行之學不出其位之思也尺蠖之行不屈則不能伸<lb/>
　伸而再行則又屈是屈乃以求伸也龍蛇至冬不蟄<lb/>
　則來嵗不能奮故蛇冬見者多死是龍蛇之蟄正所<lb/>
<pb n="69b"/>
　以藏身也此四句猶詩之興體精義四句即應上言<lb/>
　物理如此人之學問亦宜然精義二句以知言利用<lb/>
　二句以行言人惟不安于屈妄意求伸是以思慮百<lb/>
　出究皆无當不知天下之理屈即為伸隨時隨地有<lb/>
　我之所宜知宜行者如精義至于入神吾方屈以求<lb/>
　其所宜知也而可以致用則伸矣利用祗求安身吾<lb/>
　方屈以求其所宜行也而德之崇則伸矣况乎知盡<lb/>
　行至過此以往窮神知化不可得而知屈而伸至于<lb/>
<pb n="70a"/>
　如此人又何以思慮為乎竊思如此解此方與上文<lb/>
　何思句相應義者宜而已精義者精宻其宜與不宜<lb/>
　皆得其分定而不可易至于入神則經權常變惟我<lb/>
　所為以此致用用无不利矣致用由知而行利用則<lb/>
　專言行事矣人身不安德何由崇故无論處常處變<lb/>
　處順處逆凡所施用且自安其身似未嘗大有所作<lb/>
　為然此身既安則一切事業皆由此起是雖不過自<lb/>
　安其身實德所由崇也精義入神利用安身豈必盡<lb/>
<pb n="70b"/>
　无思慮然思其所宜思所謂同歸殊途一致百慮者<lb/>
　非憧憧之思也<lb/>
過此以往未之或知也窮神知化德之盛也<lb/>
　此指上精義利用下學之事至此過此以往則无所<lb/>
　用其力未之或知則不止于致用崇德而已窮神之<lb/>
　神即入神之神唯有入神之功乃有窮神之效德盛<lb/>
　之德即崇德之德唯積而日崇則德自愈盛也由致<lb/>
　用崇德而至于窮神知化乃德盛仁熟而自致非人<lb/>
<pb n="71a"/>
　力之所能為至此則信之極矣按本義不知者徃而<lb/>
　屈也自致者來而伸也竊意此節不必又分屈伸宜<lb/>
　承上節而言屈之必伸非特致用崇德而已過此以<lb/>
　往乃有不可知之妙即至于窮神知化盛德之極而<lb/>
　其始不過精義入神利用安身而已又何必以憧憧<lb/>
　之思慮為哉竊意此節之解與本義不合然于經文<lb/>
　較為明順以待髙明叅酌<lb/>
易曰困于石㨿于蒺藜入于其宫不見其妻㐫子曰非<lb/>
<pb n="71b"/>
所困而困焉名必辱非所㨿而㨿焉身必危既辱且危<lb/>
死期將至妻其可得見耶<lb/>
　非所困而困不可為而強為之也非所㨿而㨿宜去<lb/>
　而不去之也君子有不幸之困而我无致困之道則<lb/>
　不辱陳蔡匡人是已君子无非㨿之㨿而所㨿必正<lb/>
　則不危不立巖牆之下是已此釋困六三爻義<lb/>
易曰公用射隼于髙墉之上獲之无不利子曰隼者禽<lb/>
也弓矢者噐也射之者人也君子藏噐于身待時而動<lb/>
<pb n="72a"/>
何不利之有動而不括是以出而有獲語成噐而動者<lb/>
也<lb/>
　此釋解上六爻義夫子又推言外之意也括結礙也<lb/>
子曰小人不耻不仁不畏不義不見利不勸不威不懲<lb/>
小懲而大誡此小人之福也易曰屨校㓕趾无咎此之<lb/>
謂也<lb/>
　此釋噬嗑初九爻義小懲大誡猶為小人之福况真<lb/>
　知義者乎<lb/>
<pb n="72b"/>
善不積不足以成名惡不積不足以㓕身小人以小善<lb/>
為无益而弗為也以小惡為无傷而弗去也故惡積而<lb/>
不可揜罪大而不可解易曰何校㓕耳㐫<lb/>
　此釋噬嗑上九爻義言懲惡在初改過在小也<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繋于苞桑<lb/>
　此釋否九五爻義能常存危亂與亡之意則可以安<lb/>
<pb n="73a"/>
　其位保其存有其亡也<lb/>
子曰德薄而位尊知小而謀大力小而任重鮮不及矣<lb/>
易曰鼎折足覆公餗其形渥㐫言不勝其任也<lb/>
　此釋鼎九四爻義<lb/>
子曰知幾其神乎君子上交不謟下交不凟其知幾乎<lb/>
幾者動之微吉之先見者也君子見幾而作不俟終日易<lb/>
曰介于石不終日貞吉介如石焉寜用終日斷可識矣<lb/>
君子知微知彰知柔知剛萬夫之望<lb/>
<pb n="73b"/>
　此釋豫六二爻義上交宜恭而近謟下交宜和而近<lb/>
　凟所分甚微所謂幾也介于石則至靜而无欲至重<lb/>
　而難動所以能見幾而不溺于豫故知微又知彰知<lb/>
　柔又知剛也知幾則有吉而无㐫故曰吉之先見<lb/>
子曰顔氏之子其殆庶幾乎有不善未嘗不知知之未<lb/>
嘗復行也易曰不逺復无祗悔无吉<lb/>
　此釋復初九爻義庻幾言近于道也<lb/>
天地絪緼萬物化醇男女搆精萬物化生易曰三人行<lb/>
<pb n="74a"/>
則損一人一人行則得其友言致一也<lb/>
　此釋損六三爻義天地氣化男女形化皆以兩故專<lb/>
　一也<lb/>
子曰君子安其身而後動易其心而後語定其交而後<lb/>
求君子修此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心无恒㐫<lb/>
　此釋益上九爻義易平易也易其心而後語心平氣<lb/>
<pb n="74b"/>
　和故能言也危以動則民不與黨與之與也无交而<lb/>
　求則民不與取與之與也安其身易其心定其交皆<lb/>
　非立心有恒者不能動而與語而應求而與者物我<lb/>
　一心而无間之者也益之上九專利自益故不徒无<lb/>
　益而反有傷之者也上傳七卦下傳九卦十一爻皆<lb/>
　夫子隨其意之所欲言發明其義以為學易者之法<lb/>
　學者觸類以及其餘則易之道思過半矣<lb/>
　　右第五章<lb/>
<pb n="75a"/>
　第六章言乾坤為六十四卦之所從出其究无非斷<lb/>
　吉㐫以决民疑也<lb/>
子曰乾坤其易之門耶乾陽物也坤隂物也隂陽合德<lb/>
而剛柔有體以體天地之撰以通神明之德<lb/>
　六十四卦不外隂陽闔闢而成故乾坤為易之門有<lb/>
　形質曰物有奇有偶則有形質矣以二物之德言則<lb/>
　陽與隂合隂與陽合而其情相得以二體言則剛自<lb/>
　剛柔自柔而其質不同撰猶事也雷風山澤之類也<lb/>
<pb n="75b"/>
　可得見者也可見者以此二物體之德順健動止之<lb/>
　類也不可測者也不可測者以此二物通之<lb/>
其稱名也雜而不越於稽其類其衰世之意耶<lb/>
　萬物雖多无不出于隂陽之變故卦爻之義雖雜出<lb/>
　而无差謬衰世本義謂指文王與紂之時蓋伏羲畫<lb/>
　卦之時理雖无所不具然人心淳質未有歴其事者<lb/>
　世衰道微情偽滋多至文王與紂之時則經歴崎嶇<lb/>
　險阻故其言曲盡情偽艱險葢聖人憂世之心有不<lb/>
<pb n="76a"/>
　得已焉者也<lb/>
夫易彰往而察來而微顯闡幽開而當名辨物正言斷<lb/>
辭則備矣<lb/>
　而微顯當作微顯而開而之而亦有悞彰往謂隂陽<lb/>
　消長卦畫已具也察來謂事之未來吉㐫因卦爻以<lb/>
　斷也微顯謂即人事推之天道顯者微之使求其原<lb/>
　也闡幽謂本天道騐之人事幽者闡之使求其端也<lb/>
　當名謂父子君臣之分上下貴賤之等各當其位也<lb/>
<pb n="76b"/>
　辨物如乾馬坤牛離火坎水悉辨其類也正言如元<lb/>
　亨利貞直方大之言正其言以曉人也斷辭如利涉<lb/>
　大川不利涉大川可小事不可大事以决人之疑也<lb/>
其稱名也小其取類也大其㫖逺其辭文其言曲而中<lb/>
其事肆而隱因貳以濟民行以明失得之報<lb/>
　此節上六句抑揚其辭而總以因貳以濟民行二語<lb/>
　結之負乗往來事之小茅棘鷄豕物之小然取類皆<lb/>
　本于隂陽則大矣其節皆隂陽道德性命之秘逺而<lb/>
<pb n="77a"/>
　難窺其辭則經緯錯綜有文燦然可見矣委曲其辭<lb/>
　者未必皆中乎理易則委曲而无不合理敷陳其事<lb/>
　者无有隱而不彰易則事雖畢陳而理之所以然未<lb/>
　嘗不隱也貳疑也報應也承上言凡若此者无非因<lb/>
　民之疑貳而决之以濟其所行而明得失吉㐫之應<lb/>
　也大全呉氏謂專指彖辭其實彖爻皆然宜兼言之<lb/>
　　右第六章<lb/>
　第七章三陳九卦以明處憂患之道<lb/>
<pb n="77b"/>
易之興也其于中古乎作易者其有憂患乎<lb/>
　易指文王所繋之辭伏羲畫卦夏商雖以占卜未有<lb/>
　其辭自文王拘于羑里身經患難而係彖辭教人以<lb/>
　反身修德故曰其有憂患乎下文舉九卦之名以見<lb/>
　其憂患之意因即此示人以處憂患之道也<lb/>
是故履德之基也謙德之柄也復德之本也恒德之固<lb/>
也損德之修也益德之裕也困德之辨也井德之地也<lb/>
巽德之制也<lb/>
<pb n="78a"/>
　九卦皆反身修德以處憂患之事也基所以立履禮<lb/>
　也上天下澤定分不易必謹乎此然後其德以有基<lb/>
　而立也柄所以持謙者自卑以尊人為禮者之所當<lb/>
　執持而不可失者也復為反善之義人性本善蔽于<lb/>
　物欲則流于惡能于念慮之萌人所不知己所獨知<lb/>
　之處審其幾而復于善則火然泉達萬善從此推廣<lb/>
　是德有其本也所守游移則德不固恒則守不變而<lb/>
　常且久矣損者懲忿窒慾所以修其身也益者遷善<lb/>
<pb n="78b"/>
　改過使善日長而充裕也人處困窮出處語黙取予<lb/>
　辭受可以觀德明辨于此以自騐其學問之力又困<lb/>
　而能通則可辨其是困而不通則可辨其非矣井有<lb/>
　本故澤及于物而井未嘗動如人之有德而所施及<lb/>
　人德性初未嘗動故曰德之地也巽為資斧有斷制<lb/>
　之象蓋巽不止于順以一隂入二陽之下順而能入<lb/>
　故曰德之制也此皆修德之具不必言功夫次第<lb/>
履和而至謙尊而光復小而辨于物恒雜而不厭損先<lb/>
<pb n="79a"/>
難而後易益長裕而不設困窮而通井居其所而遷巽<lb/>
稱而隱<lb/>
　此如書之言九德也禮本人情和也和則或疑非其<lb/>
　至然各得其所而不亂則至極无以加矣自尊者雖<lb/>
　尊而不光唯謙則已雖卑而人尊之且益光也復一<lb/>
　陽之微而不亂于羣隂猶善端之萌非衆惡所能遏<lb/>
　也恒既歴乆豈能无雜然其德有常雖歴煩雜而不<lb/>
　厭也損如懲忿窒慾其始雖難純熟之後乃易矣益<lb/>
<pb n="79b"/>
　但充長其本然而初无所造作困者身困道亨故通<lb/>
　井不動而及物所施不窮所謂遷也巽能順理因時<lb/>
　稱物之宜而性入而伏形迹不露猶風之動物不見<lb/>
　其形所謂隱也此正言九卦才德之善以見能為修<lb/>
　德之具如履和而至所以為修德之基若和而不至<lb/>
　則不可為基矣餘倣此<lb/>
履以和行謙以制禮復以自知恒以一德損以逺害益<lb/>
以興利困以寡怨井以辨義巽以行權<lb/>
<pb n="80a"/>
　人之所行不由禮則乖故履所以和其行也謙主卑<lb/>
　下禮以謙為主所以制乎禮也復則良知不為欲蔽<lb/>
　以自知也恒則有始有終所以一德也損以逺忿欲<lb/>
　之害益以興遷改之利知守其困處之有道則少有<lb/>
　所怨尤遷徙于義非辨安能遷而井靜而生明故于<lb/>
　義能辨之巽則義精仁熟精微委曲无所不入所謂<lb/>
　可與權也始于守禮終于達權先後亦有其序也此<lb/>
　章凡三陳九卦首言九卦為修德之具次言九卦之<lb/>
<pb n="80b"/>
　善所以可為修德之具終乃言用九卦以處憂患之<lb/>
　道然九卦非專以處憂患易言處憂患者亦不止于<lb/>
　九卦夫子偶舉其近似者言之以為學者之法而已<lb/>
　　右第七章<lb/>
　第八章言易之不可離而深有望于率辭揆方之人<lb/>
　也<lb/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適<lb/>
<pb n="81a"/>
　按本義逺猶忘大全林氏謂人生日用不可須臾離<lb/>
　者道即一隂一陽之道變動卦爻之變動也屢遷不<lb/>
　居非一定也六虚即六爻六爻剛柔往來如寄非實<lb/>
　有也故曰虚典常也要約也不可為典要唯變所適<lb/>
　所貴變易以從時而已<lb/>
其出入以度外内使知懼<lb/>
　此句疑有脱誤大要謂易雖不可為典要然或出或<lb/>
　入在内在外皆有一定之法度无非使人知戒懼而<lb/>
<pb n="81b"/>
　巳<lb/>
又明于憂患與故无有師保如臨父母<lb/>
　所以然曰故明于憂患且知其所以然之故憂患之<lb/>
　來苟不明其故則人有苟免之心易明憂患而明其<lb/>
　所以致之之故故人知自反也蓋易本聖人吉㐫與<lb/>
　民同患之書雖无師保而常若父母臨之則不徒教<lb/>
　之誨之且使人有所怙恃有所瞻依此極言易之切<lb/>
　于人而戒懼之不可以已此易所以不可逺也<lb/>
<pb n="82a"/>
初率其辭而揆其方既有典常苟非其人道不虚行<lb/>
　方向也初對既言初始也既終也始由其辭以度其<lb/>
　意之所向則其書雖不可為典要而其辭終則有典<lb/>
　可循有常可則也然神而明之存乎其人視其率辭<lb/>
　揆方何如耳苟非其人道又何以行哉此章總論易<lb/>
　書之不可逺變動不拘而終有典常而後以非其人<lb/>
　不行結之深有望于學易者也<lb/>
　　右第八章<lb/>
<pb n="82b"/>
　第九章專論爻畫以示人也<lb/>
易之為書也原始要終以為質也六爻相雜唯其時物<lb/>
也<lb/>
　質謂卦體時謂六位之時物謂隂陽二物凡八卦及<lb/>
　六十四卦所取龍馬豕雞之類皆物也卦有定體故<lb/>
　曰質爻无定用故曰時言聖人之畫卦必原其事之<lb/>
　始要其事之終以為一卦之體質六爻則剛柔錯雜<lb/>
　隨其時而辨其物占者吉㐫各因其所值无一定也<lb/>
<pb n="83a"/>
　此節總言聖人作易立卦生爻之義下文乃因分諸<lb/>
　爻之為用而詳言之<lb/>
其初難知其上易知本末也初辭擬之卒成之終<lb/>
　此承上文原始要終而言初上二爻也原其始則初<lb/>
　爻為本本質未明故難知要其終則上爻為末末質<lb/>
　已著故易知難知者所繫之辭必擬議之而後得易<lb/>
　知者但卒其卦之辭以成其卦之終而已<lb/>
若夫雜物撰德辨是與非則非其中爻不備<lb/>
<pb n="83b"/>
　按本義此謂卦中四爻按大全呉氏謂論正體則二<lb/>
　為内卦之中五為外卦之中論互體則三為内卦之<lb/>
　中四為外卦之中故皆謂之中爻今按中爻之義宜<lb/>
　從本義以全卦之中言之而經文備字宜兼正互體<lb/>
　為言物者爻之隂陽德即健順動止之德爻有中不<lb/>
　中正不正有應无應則皆有是與非矣有内外卦之<lb/>
　物與德有互卦之物與德故備<lb/>
噫亦要存亡吉㐫則居可知矣知者觀其彖辭則思過<lb/>
<pb n="84a"/>
半矣<lb/>
　上文既分言初上二爻及中四爻此又總六爻言之<lb/>
　而歸重于彖以結章首原始要終之意也存亡者隂<lb/>
　陽之消息吉㐫者事情之得失一卦所言不一要其<lb/>
　存亡吉㐫之所歸則六爻之義居然見矣然知者見<lb/>
　事于未形雖不觀六爻之義但觀其彖辭已得十之<lb/>
　五六矣蓋彖者原始要終以為質或論二體或論主<lb/>
　爻或論綜卦相易之爻大意已該知者觀之无待于<lb/>
<pb n="84b"/>
　爻也觀此則爻辭有疑義宜求之彖可知矣<lb/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也<lb/>
　此以下論中爻同功謂皆隂位異位謂逺近不同四<lb/>
　近君有僣偪之嫌雖在上而多懼二逺君隂柔逺則<lb/>
　難援雖若不利而歸于无咎者以二居下體之中也<lb/>
　爻尚中正而中可兼正四雖得正猶有不中之累況<lb/>
　不得正者乎二雖不正猶有得中之美況兼得正者<lb/>
<pb n="85a"/>
　乎<lb/>
三與五同功而異位三多㓙五多功貴賤之等也其柔<lb/>
危其剛勝耶<lb/>
　三五同陽位而貴賤不同三以臣之賤而居下卦之<lb/>
　上故多㐫五以君之貴而居上卦之中故多功柔危<lb/>
　剛勝宜兼五三兩爻言之五君位也柔居之則危剛<lb/>
　能勝之故六居五多危九居五多吉也九居四不言<lb/>
　其剛危六居三則曰柔危者葢九居四猶為剛而能<lb/>
<pb n="85b"/>
　柔六居三則才柔志剛所以危也耶字疑詞葢卦爻<lb/>
　之大凡如此若乾之九三履之九五則剛亦間有危<lb/>
　者矣<lb/>
　　右第九章<lb/>
　第十章論六爻備天地人之道而不外隂陽二物錯<lb/>
　雜成文以為得失吉㓙之象摠以見易書之廣大悉<lb/>
　備也<lb/>
易之為書也廣大悉備有天道焉有人道焉有地道焉<lb/>
<pb n="86a"/>
兼三才而兩之故六六者非他也三才之道也<lb/>
　才者能也天能覆地能載人能參天地故曰才三畫<lb/>
　已具三才重之以上二爻為天中二爻為人下二爻<lb/>
　為地蓋一而不兩則專而无對天獨陽无隂地獨隂<lb/>
　无陽人之隂陽亦孤而无偶不生不成必皆兼而兩<lb/>
　之天地人各有隂陽然後其道全而不偏若各以所<lb/>
　近而析其名則在天為隂陽五陽而上隂在地為剛<lb/>
　柔初剛而二柔在人為仁義三仁而四義皆兩之道<lb/>
<pb n="86b"/>
　本如是非聖人強安排之也易之為書所以廣大悉<lb/>
　備也至其位之上下取義又有不可拘者一卦中隂<lb/>
　或居上則地或為天陽或居下則天或為地五為君<lb/>
　位則天道為人道二為臣道則地道為人道是又變<lb/>
　通取義不可為典要者也<lb/>
道有變動故曰爻爻有等故曰物物相雜故曰文文不<lb/>
當故吉㐫生焉<lb/>
　道有變動指卦之全體自初至上各有不同如乾之<lb/>
<pb n="87a"/>
　初潛二見三惕四躍始終先後不同非隂陽老少之<lb/>
　變也爻有等謂髙下逺近貴賤之差物即隂陽二物<lb/>
　有剛柔小大之分即物也物相雜指隂爻陽爻之相<lb/>
　間有隂无陽有陽无隂則无所雜而文不見自乾坤<lb/>
　二卦之外皆隂陽錯雜以成文者也文有當否陽居<lb/>
　陽位當居隂則不當隂居隂位當也居陽則不當當<lb/>
　者多吉不當者多㓙然陽居二或以剛中而吉居四<lb/>
　居上或以剛而能柔為吉隂居初或以在下而吉在<lb/>
<pb n="87b"/>
　五或以柔中而吉陽居初三五或以過剛而㐫隂居<lb/>
　二四上又或以過柔而㐫則又因卦義所取間有不<lb/>
　同未可執一為論也此章上節言全卦兼三才之道<lb/>
　以見易道之大此節則即六爻而言吉㐫之所由著<lb/>
　亦以見廣大之悉備也<lb/>
　　右第十章<lb/>
　第十一章明文王所以作易之意欲人懼以終始歸<lb/>
　于无咎而已<lb/>
<pb n="88a"/>
易之興也其當殷之末世周之盛德耶當文王與紂之<lb/>
事耶是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　前章已言易興於中古作于憂患此則明以属之文<lb/>
　王蓋非末世則情偽不如是之熾非盛德則易道无<lb/>
　自而𫝊以紂之末世遇文王之盛德易之所由演也<lb/>
　危者有憂患之心故辭多危懼也其辭危懼故凡人<lb/>
　之知危懼者使之安平慢易者使之傾覆非易有意<lb/>
<pb n="88b"/>
　使之蓋殖有禮覆昏暴天道之自然也百物不廢本<lb/>
　義作萬物之理无不具與上文不相接來註廢字即<lb/>
　傾字也謂此道甚大近而一身逺而天下國家若常<lb/>
　以危懼為心皆不至于傾廢也此説較勝懼即憂危<lb/>
　之意憂懼于始者易終而猶始者難憂懼以終始其<lb/>
　要不過欲无咎而已易之為道如此學易者可以悟<lb/>
　矣<lb/>
　　右第十一章<lb/>
<pb n="89a"/>
　第十二章首論乾坤二卦之德因及全卦之功用自<lb/>
　八卦以象告以下又總作易繋辭之大畧而末以人<lb/>
　情立言之不同以明繋辭之不同也<lb/>
夫乾天下之至健也德行恒易以知險夫坤天下之至<lb/>
順也德行恒簡以知阻<lb/>
　至健則所行无難故易至順則所行不煩故簡然皆<lb/>
　本于憂患之心皆知其難而不敢易以處之之意下<lb/>
　危曰險乾體在上自髙臨下知下之險而不敢進健<lb/>
<pb n="89b"/>
　而知險則不䧟于險矣上難曰阻坤體在下自下趨<lb/>
　上知上之阻而不敢越順而知阻則不困于阻矣全<lb/>
　易皆由乾坤二卦而生乾坤二卦之德如此則全易<lb/>
　之貴于危懼可知<lb/>
能説諸心能研諸侯之慮定天下之吉㐫成天下之亹<lb/>
亹者<lb/>
　侯之二字衍文説諸心本義属乾之事葢心與理㑹<lb/>
　有自然之妙故以屬陽也研諸慮本義屬坤之事蓋<lb/>
<pb n="90a"/>
　理因慮審涉于作為故以屬隂也又事之未定者屬<lb/>
　乎陽故本義謂説諸心有以定吉㐫事之已定者屬<lb/>
　乎隂故本義謂研諸慮有以成亹亹分屬亦是亦不<lb/>
　必過拘<lb/>
是故變化云為吉事有祥象事知噐占事知來<lb/>
　變化者隂陽之所為云為者人事之所作人事與天<lb/>
　道相符則吉事有祥如見乎蓍龜之類言吉事則㐫<lb/>
　事在其中矣變化云為明也吉事有祥幽也于變化<lb/>
<pb n="90b"/>
　云為則象之而有以知噐凡有形之實事皆噐也于<lb/>
　吉事有祥則占之而有以知來凡未形之吉㐫悔吝<lb/>
　皆來也此節言易之為書具天道之變化人事之云<lb/>
　為又吉㐫皆有休祥之應所以象事于此而知噐占<lb/>
　事于此而知來也<lb/>
天地設位聖人成能人謀鬼謀百姓與能<lb/>
　天地設位而變化云為吉事之祥已具然此理不能<lb/>
　以告人聖人作易以成其功使明則謀諸人幽則謀<lb/>
<pb n="91a"/>
　諸鬼而至愚之百姓亦因卜筮知所趨避是百姓亦<lb/>
　與其能也蓋健順易簡知險知阻天地之能也説心<lb/>
　研慮定吉㐫成亹亹聖人成天地所不及成之能也<lb/>
　云為之祥象占之知則百姓之能得與于聖人已成<lb/>
　之能也<lb/>
八卦以象告爻彖以情言剛柔雜居而吉㐫可見矣<lb/>
　象謂卦畫八卦成列象在其中以象告也至錯綜為<lb/>
　六十四卦爻彖所趨各異則曲盡其情實而言之上<lb/>
<pb n="91b"/>
　古觀象已告後世情偽既多非以情言不可也爻彖<lb/>
　之辭因剛柔雜居有得有失故吉㐫于此見焉此後<lb/>
　乃詳言聖人爻彖所繋之辭吉㐫悔吝之所由著以<lb/>
　示學易者也<lb/>
變動以利言吉㐫以情遷是故愛惡相攻而吉㐫生逺<lb/>
近相取而悔吝生情偽相感而利害生凡易之情近而<lb/>
不相得則㐫或害之悔且吝<lb/>
　此承上文剛柔雜居吉㐫可見而詳言繋辭吉㐫悔<lb/>
<pb n="92a"/>
　吝之凡例也易道變動開物成務以利言也而卦爻<lb/>
　之辭有吉有㐫則其情之有所遷耳以下皆詳言吉<lb/>
　㐫以情遷之説而以吉㐫悔吝利害之三辭由于相<lb/>
　攻相取相感之三情末復總以相近不相得之一情<lb/>
　使人推觀之也命辭之法必各象其爻之情易之繫<lb/>
　辭不止言吉㐫蓋吉㐫者事之已成者也吉㐫之尚<lb/>
　微而未成者則曰悔吝而其事之始商度其可否則<lb/>
　曰利不利不利則害是易之辭有吉㐫悔吝利害三<lb/>
<pb n="92b"/>
　者也而其故由于爻之情有相取相攻相感三者相<lb/>
　感者情之始交故以利害言之相取則有事矣故以<lb/>
　悔吝言之相攻則其事極矣故以吉㐫言之愛惡逺<lb/>
　近情偽姑就淺深言之若錯綜言之則相攻相取相<lb/>
　感之情其居皆有逺近其行皆有情偽其情皆有愛<lb/>
　惡也故總以相近一條明之近而不相得則以惡相<lb/>
　攻而㐫生矣以偽相感而害生矣不以近相取而悔<lb/>
　吝生矣是一近之中備此三條然不相得則惡相攻<lb/>
<pb n="93a"/>
　偽相感近不相取則相得為愛相攻情相感近相取<lb/>
　可知不相得為㐫害悔吝則相得為吉利悔亡无悔<lb/>
　无咎可知夫子已言者三其未言者三其條例有六<lb/>
　也然凡爻有比爻有應爻有一卦之主爻皆情之欲<lb/>
　相得者今稱近者但即比爻言之反以三隅則主爻<lb/>
　及應爻亦備此六條以此十八條合之爻辭則吉㓙<lb/>
　悔吝之大凡可知如頥上九之于六五蹇上六之于<lb/>
　九五比爻之以愛相攻而吉者也離之九三九四比<lb/>
<pb n="93b"/>
　爻之以惡相攻而㐫者也漸六四之于九三賁上九<lb/>
　之于六五皆比爻之近相取而无咎悔者也咸九三<lb/>
　之于初二小畜九三之于六四皆比爻之近不相取<lb/>
　而悔吝者也賁六二之于九三震六三之于六二皆<lb/>
　比爻之以情相感而有利者也蒙六三之于九二艮<lb/>
　六二之于九三皆比爻之以偽相感而有害者也蒙<lb/>
　九二之于六五臨六五之于九二皆應爻之以愛相<lb/>
　攻而吉者也大過九三之于上六恒九三之于上六<lb/>
<pb n="94a"/>
　皆應爻之以惡相攻而㐫者也損初九之于六四睽<lb/>
　九二之于六五皆應爻之相取而无咎悔者也屯六<lb/>
　三之于上六蒙六四之于初六皆應爻之不相取而<lb/>
　悔吝者也蠱九二之于六五賁六四之于初九皆應<lb/>
　爻之以情相感而有利者也萃六三之于上六歸妹<lb/>
　六三之于上六皆應爻之以偽相感而无利者也比<lb/>
　九五之于六二六四主爻之以愛相攻而吉者也其<lb/>
　于六三上六則以惡相攻而㐫者也大有六五之于<lb/>
<pb n="94b"/>
　九二九四主爻之以相取而无咎悔者也蒙六四之<lb/>
　于九二豫六三之于九四主爻之不相取而悔吝者<lb/>
　也復六四之于初九剥六三之于上九主爻之以情<lb/>
　相感而有利者也隨六三之于九五觀六二之于九<lb/>
　五主爻之以偽相感而无利者也易卦就主爻應爻<lb/>
　論吉㐫者多就比爻論吉㐫者不數故夫子獨舉比<lb/>
　爻以例其餘又按六爻有比有承有乗先儒謂初與<lb/>
　二比三與四比五與上比而二三與四五則以承與<lb/>
<pb n="95a"/>
　乗言之今曰近而不相得則承與乗皆在其中分之<lb/>
　則比中又有承與乗合之統謂比亦可<lb/>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　此又即人情之情偽其見于辭者不同如比以見易<lb/>
　之繋辭不同亦猶是也叛非叛逆背實失信皆是言<lb/>
　與實背故慙心疑則可否難决如木之有枝分為兩<lb/>
　岐誣善為惡則言語不實如物在水上浮游不定失<lb/>
<pb n="95b"/>
　守者見理不真操持不固故辭多屈而不伸六者皆<lb/>
　反對叛者无信疑者不自信吉者靜躁者動誣者敗<lb/>
　人失守者自敗然吉一而已叛疑躁誣失居其五人<lb/>
　情之變盡于此矣猶卦爻之情有相攻相取相感而<lb/>
　吉㓙悔吝利害由此而生也自八卦以象告至此又<lb/>
　發卦爻繋辭之凡例以示學易者也<lb/>
　　右第十二章<lb/>
　周易淺述卷七<lb/>
</p>
<p>
</p>
  </div>
</body>
</text>
</TEI>
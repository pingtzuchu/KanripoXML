<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易淺述卷六</head> <lb/>
    <p>
<pb n="1a"/>
欽定四庫全書<lb/>
　周易淺述卷六<lb/>
　　　　　　　　　翰林院編修陳夢雷撰<lb/>
䷴<lb/>
　漸卦下艮上㢲上順下止而不遽進以象言之則山<lb/>
　上有木其髙以漸故曰漸漸卦次艮按序卦艮者止<lb/>
　也物不可以終止故受之以漸漸者進也止必有進<lb/>
　消長自然之理漸所以次艮也全彖以艮男下于㢲<lb/>
<pb n="1b"/>
　女有女歸之象然必正而有漸乃吉而為士進身之<lb/>
　道亦即此可推矣六爻取象於鴻皆自下而上皆以<lb/>
　論士進之義故唯二五以正應而吉初在下无應故<lb/>
　厲三過剛无應故凶四之无咎以順㢲也上羽儀之<lb/>
　吉超乎世外者也此全卦六爻之大畧也<lb/>
漸女歸吉利貞<lb/>
　漸漸進也木生於山雖髙然必以漸而長卦徳止於<lb/>
　下而㢲於上皆有不遽進之義以二體言則艮男下<lb/>
<pb n="2a"/>
　於㢲女女之適人必俟媒妁之言六體之備亦有其<lb/>
　漸故有女歸之象禮義㢘恥之重天下國家之本无<lb/>
　如女之歸故以取象時解作士之進必以漸是又因<lb/>
　𩔖推言之也女歸以漸為吉而又利於得正不漸則<lb/>
　為滛奔不貞亦未合禮卦中唯二五以得正而吉故<lb/>
　曰利貞也咸卦止而悦其感以正取女者之吉也漸<lb/>
　卦止而㢲其進以正女歸者之吉也<lb/>
彖曰漸之進也女歸吉也<lb/>
<pb n="2b"/>
　之字疑亦漸字<lb/>
進得位往有功也進以正可以正邦也<lb/>
　以卦綜釋利貞之義按此卦綜歸妹歸妹下卦之兑<lb/>
　進為漸上卦之㢲九得五之位九進居五又為得位<lb/>
　之正其進以正正己正人可以正邦即所謂有功也<lb/>
其位剛得中也<lb/>
　剛得中釋上文進得位之言<lb/>
止而㢲動不窮也<lb/>
<pb n="3a"/>
　止不輕動㢲不躁動然如是而動必有功不至於困<lb/>
　窮矣凡進之心愈急則進之機愈沮今内止則未進<lb/>
　之先㢘静無求外順則方進之時相時而動所以進<lb/>
　不窮也按本義以卦徳言漸進之義今按文義似亦<lb/>
　承上進以正可以正邦而釋之<lb/>
象曰山上有木漸君子以居賢徳善俗<lb/>
　地中生木以時而升山上之木似乎髙矣然其進必<lb/>
　以漸君子以之成己成物皆有其漸賢字本義疑衍<lb/>
<pb n="3b"/>
　程傳作居賢善之徳居徳以漸勤修積累始乎為士<lb/>
　終乎為聖也善俗以漸從容化導始乎鄉邦及乎天<lb/>
　下也<lb/>
初六鴻漸于干小子厲有言无咎<lb/>
　㢲有飛鳥之象互離坎離為飛鳥在坎水之上又鴻<lb/>
　之行有序而進有漸昏禮用鴻取不再偶于女歸之義<lb/>
　尤切故六爻皆以取象干水涯也初六以陰居下當<lb/>
　進之始有鴻漸於干之象艮為少男小子之象鴻飛<lb/>
<pb n="4a"/>
　長者在前㓜者在後㓜者惟恐失羣危而號呼長者<lb/>
　必緩飛以俟之初无應於上危厲不免於號呼有小<lb/>
　子厲有言之象然以漸不敢躁進於義亦无咎矣<lb/>
象曰小子之厲義无咎也<lb/>
　操心危厲言以抒誠不敢躁妄得在下始進之義<lb/>
六二鴻漸于磐飲食衎衎吉<lb/>
　磐大石也逺於水進於干而益安矣衎衎和樂也艮<lb/>
　為石有磐石象互坎有飲食象六二柔順中正進以<lb/>
<pb n="4b"/>
　其漸而上有九五之應有鴻漸於磐飲食相呼和樂<lb/>
　自得之象如是則吉矣<lb/>
象曰飲食衎衎不素飽也<lb/>
　不素飽猶不素飡也二五相應可以正邦而有功二<lb/>
　大臣位衎衎疑於尸素故傳推言之<lb/>
九三鴻漸于陸夫征不復婦孕不育凶利禦㓂<lb/>
　鴻水鳥陸非所安也九三過剛不中而无應而居艮<lb/>
　體之上有水鳥自干而進於髙平之陸之象内卦少<lb/>
<pb n="5a"/>
　男外卦長女故彖以女歸為吉爻之二五三四皆取<lb/>
　夫婦之象二五當相應之位為正三四不當相應之<lb/>
　位為邪卦取上進三上比四夫征之象互坎中滿婦<lb/>
　孕之象三變成坤離絶夫位坎體亦不成不征不復<lb/>
　之象三悦四之隂不當往而往故夫征不復四悦三<lb/>
　之陽而從不當合而合故婦孕不育不育者不敢育<lb/>
　也如是其凶甚矣然雁羣不亂止則相保三四雖非<lb/>
　夫婦之正然以三之剛四能順之情好相比可禦患<lb/>
<pb n="5b"/>
　難三互二四為坎為盗賊三四五互離又為戈兵故<lb/>
　有禦㓂之象<lb/>
象曰夫征不復離羣醜也婦孕不育失其道也利用禦<lb/>
㓂順相保也<lb/>
　醜程𫝊以為離羣可醜竊按醜𩔖三與上為羣𩔖者<lb/>
　也今上无正應而求四是離其羣𩔖以往不復宜矣<lb/>
　四合于三非女歸之正道也雖孕不敢育矣然變坎<lb/>
　成坤行險而順欲禦㓂賊以相保守或可耳<lb/>
<pb n="6a"/>
六四鴻漸于木或得其桷无咎<lb/>
　桷平柯也鴻不木棲得平柯可以安或者偶然之辭<lb/>
　六四㢲體而乘剛在艮山之上有漸于木之象然柔<lb/>
　順得正三以一陽横於下有或得其桷之象其占則<lb/>
　无咎也<lb/>
象曰或得其桷順以㢲也<lb/>
　三得四順以相保四從三順以得安順則不拂㢲則<lb/>
　不廹故雖乘剛而又可以自安與禦㓂意相近蓋三<lb/>
<pb n="6b"/>
　四非應以夫婦之道言之則為邪若相比以圖安猶<lb/>
　庶幾也<lb/>
九五鴻漸于陵婦三歳不孕終莫之勝吉<lb/>
　陵髙阜也九五居尊在艮山之上有鴻漸于陵之象<lb/>
　二以隂應五有婦象互離大腹而中虛不孕之象自<lb/>
　二至五厯三爻三四間隔其中又離居三有三歳不<lb/>
　孕之象然二五皆居中得正而相應女歸之貞而以<lb/>
　漸者也三四終莫能勝之之象宜其吉矣卦以上為<lb/>
<pb n="7a"/>
　女下為男爻則以五為男二為女蓋就陰陽相應言<lb/>
　之易之取象不可為典要者也<lb/>
象曰終莫之勝吉得所願也<lb/>
　中正相應二五之願也時解以明良終合成治言之<lb/>
　亦可但不必拘耳<lb/>
上九鴻漸于陸其羽可用為儀吉<lb/>
　陸作逵雲路也儀羽毛之<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>也上九至髙有鴻漸于<lb/>
　逵之象上九无位然漸進至此已極其髙猶賢達君<lb/>
<pb n="7b"/>
　子髙蹈逺去而其進退去就可為當世儀表非無用<lb/>
　者也故有其羽可用為儀之象占者如是則吉矣<lb/>
象曰其羽可用為儀吉不可亂也<lb/>
　立志卓然不可得其亂也全彖以漸進取女歸之象<lb/>
　而要之正士君子之出處亦如之二五明良遇合初<lb/>
　始進无援者也三躁進而四取容若上則達人之髙<lb/>
　致乎<lb/>
䷵<lb/>
<pb n="8a"/>
　歸妹下兌上震雷震而澤動有相從之象女之長者<lb/>
　曰姊少者曰妹兌以少女從震之長男亦為女歸之<lb/>
　象故曰歸妹歸妹次漸按序卦漸者進也進必有所<lb/>
　歸故受之以歸妹漸有女歸之義歸妹女之歸也歸<lb/>
　妹所以次漸也全彖以少女從長男以悦而動非正<lb/>
　六爻自二至五皆不當位三五皆以柔乘剛初上雖<lb/>
　得正而陽下陰上故所往皆凶而无利六爻唯五取<lb/>
　帝女下嫁尚徳而不尚飾為最吉二雖有女徳之貞<lb/>
<pb n="8b"/>
　而不得良配亦不能成内助之功初以安分為美四<lb/>
　以愆期為憾蓋陽爻雖无應猶喜其有女徳也若三<lb/>
　以不正反歸上以无應不終蓋陰爻无應則女之失<lb/>
　徳者亦以說而動必致凶矣此全卦六爻之大畧也<lb/>
歸妹征凶无攸利<lb/>
　妹少女也漸曰女歸自彼歸我娶婦之家也此曰歸<lb/>
　妹自我歸彼嫁女之家也兌以少女從震之長男故<lb/>
　曰歸妹男女相從以正則吉今上動下悦以説而動<lb/>
<pb n="9a"/>
　恣情縱欲者也自二至五皆不得正三五又以柔乘<lb/>
　剛初上得位亦柔上而剛下皆非室家之宜故征則<lb/>
　必凶凡占得此皆无所利夫婦人道之本女説男動<lb/>
　位皆不正何所不至故諸卦之凶未有如此之甚者<lb/>
　聖人垂戒之意深切矣<lb/>
彖曰歸妹天地之大義也天地不交萬物不興歸妹人<lb/>
之終始也<lb/>
　歸女之終生育者人之始此釋卦之名義而贊其大<lb/>
<pb n="9b"/>
　也<lb/>
説以動所歸妹也<lb/>
　説以動以卦徳言之所歸者妹女子不由禮也<lb/>
征凶位不當也无攸利柔乘剛也<lb/>
　諸爻皆不當位所處不正故動必凶以柔乘剛失尊<lb/>
　卑之序故无所利<lb/>
象曰澤上有雷歸妹君子以永終知敝<lb/>
　雷動澤隨男動女從之義男女之道欲其永逺有終<lb/>
<pb n="10a"/>
　必有以豫知其不終之敝女子從人以説而動後必<lb/>
　不永其終當説動之時知其敝則可以永其終與君<lb/>
　子偕老矣<lb/>
初九歸妹以娣跛能履征吉<lb/>
　初九居下而无正應有娣之象然以剛居剛女子有<lb/>
　賢正之徳能承助其君者又震為足兌為毁折有跛<lb/>
　能履之象以全卦言為説以動則征凶以此爻言得<lb/>
　娣之正故其征吉<lb/>
<pb n="10b"/>
象曰歸妹以娣以恒也跛能履吉相承也<lb/>
　恒常久之徳有嫡有妾人道之常謂以九居𥘉也相<lb/>
　承能承助其君也以恒以分言相承以徳言<lb/>
九三𦕈能視利幽人之貞<lb/>
　九二陽剛得中妹之賢者上有正應而反陰柔不正<lb/>
　所配不良而内助之功不能大顯二互三四為離為<lb/>
　目陽明而當兌之毁折故有𦕈能視之象幽人抱道<lb/>
　守正而不偶者以男女之象言則五為二之配以上<lb/>
<pb n="11a"/>
　下之位言則五為二之君二以陽居陰位居下卦之<lb/>
　中有幽人之象以九二之剛中上應六五之陰柔女<lb/>
　之賢不遇其夫猶臣之賢不遇其君也以其所居非<lb/>
　正故又戒之利貞宜固守其正也<lb/>
象曰利幽人之貞未變常也<lb/>
　幽静自守女子之常<lb/>
六三歸妹以須反歸以娣<lb/>
　須或作待或作斯須皆未當按天官織女貴而須女<lb/>
<pb n="11b"/>
　賤今從之初九在下為娣六三居下之上非娣也然<lb/>
　陰柔而不中正為説之主女之賤者也以此于歸人<lb/>
　莫之取有反歸為娣之象<lb/>
象曰歸妹以須未當也<lb/>
　六居三賤居貴柔乘剛皆未當也<lb/>
九四歸妹愆期遲歸有時<lb/>
　九四有陽剛之徳而无正應有賢女不輕從人愆期<lb/>
　以待時之象愆期者數有時者理非終不歸者也三<lb/>
<pb n="12a"/>
　四皆失位而三反四遲者澤善淫而雷動有時也<lb/>
象曰愆期之志有待而行也<lb/>
　志有所待女徳之剛也<lb/>
六五帝乙歸妹其君之袂不如其娣之袂良月幾望吉<lb/>
　卦以歸妹為名故在九二言上配於五在六五又言<lb/>
　下嫁於二帝乙始制帝女下嫁之禮者六五柔中居<lb/>
　尊下應九二故有帝乙歸妹之象五尊女君之象初<lb/>
　在下娣之象袂臂之飾陽爻有外餙華美之觀五六<lb/>
<pb n="12b"/>
　而初九有其君之袂不如其娣之袂良之象尚徳而<lb/>
　不貴<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>女徳之盛也有月幾望之象小畜中孚之月<lb/>
　幾望以位言陰盛足以抗陽也此以徳言陰盛足以<lb/>
　配陽也占者如是則吉矣<lb/>
象曰帝乙歸妹不如其娣之袂良也其位在中以貴行<lb/>
也<lb/>
　有中徳之可貴而行故不尚飾<lb/>
上六女承筐无實士刲羊无血无攸利<lb/>
<pb n="13a"/>
　夫婦共承宗廟祭祀者也女當承筐篚而无實士刲<lb/>
　羊而无血皆無以承宗廟之祭矣震有虚筐之象兌<lb/>
　有羊象坎為血卦今上變為離无血之象上六以陰<lb/>
　柔居歸妹之終與三无應約婚而不終者故有承筐<lb/>
　无實刲羊无血之象其占无所利矣<lb/>
象曰上六无實承虛筐也<lb/>
　卦為歸妹言故象傳不及刲羊无血也合全卦而論<lb/>
　之以説而動爻位不正故皆凶分六爻而占之則得<lb/>
<pb n="13b"/>
　中而應剛徳者皆吉二五有應者也五以得中為尚<lb/>
　徳二以得中為守貞然二應柔而五應剛故二又不<lb/>
　如五也餘四爻无應則以本爻有剛徳者吉而陰柔<lb/>
　者凶故初以安分而征吉四雖遲而有時三以越分<lb/>
　而反歸上以无實而不終蓋女徳能剛則貞也<lb/>
䷶<lb/>
　豊卦下離上震以明而動動而能明皆有豊大之意<lb/>
　故為豊豊次歸妹按序卦得其所歸者必大故受之<lb/>
<pb n="14a"/>
　以豊物所歸聚勢必盛大豊所以次歸妹也全彖當<lb/>
　豊盛之時宜守中不使至於過盛蓋豊則多故故有<lb/>
　戒辭也六爻以六五為豊之主五柔暗故欲得二四<lb/>
　剛明之臣二應五而四比五初逺五亦偕四同往以<lb/>
　輔乎五此四爻所以吉也獨三不從五而逺應上故<lb/>
　至於折肱至上則處豊之時自蔽已甚宜其凶也此<lb/>
　全卦六爻之大畧也<lb/>
豐亨王假之勿憂宜日中<lb/>
<pb n="14b"/>
　豐大也以明而動盛大之勢大則有亨道理勢然也<lb/>
　假至也豊盛非王者車書一統不能至此未至此固<lb/>
　无可憂至此則似可憂然聖人以為徒憂无益也當<lb/>
　守常不使於過盛如日之方中可矣全卦上震下離<lb/>
　有日出東方光明盛大之勢故有亨象日之在東其<lb/>
　象非王者不能當故有王假之之象坎為加憂離卦<lb/>
　坎之反有勿憂之象日自東至中其勢皆盛過此則<lb/>
　昃矣故有宜日中之象日之不能常中者勢也宜日<lb/>
<pb n="15a"/>
　中者聖人持盈處豊之道也<lb/>
彖曰豐大也明以動故豐<lb/>
　明則見微動則成務故能致治盛大以卦徳釋卦名<lb/>
　義也<lb/>
王假之尚大也勿憂宜日中宜照天下也<lb/>
　尚大當豐之時所尚自大猶不期而自侈所以可憂<lb/>
　也如日之常普天下則可以保其豐不然徒憂无益<lb/>
　也<lb/>
<pb n="15b"/>
日中則昃月盈則食天地盈虛與時消息而况于人乎<lb/>
况于鬼神乎<lb/>
　日中有必昃之勢故當豊之時者不可有過中之心<lb/>
象曰雷電皆至豐君子以折獄致刑<lb/>
　折獄象電之照致刑象雷之威噬嗑明罰勅法詳審<lb/>
　立法使人不敢犯也折獄致刑明察下情使人有所<lb/>
　懲也<lb/>
初九遇其配主雖旬无咎徃有尚<lb/>
<pb n="16a"/>
　凡卦爻取剛柔相應此則取明動相資蓋全卦以五<lb/>
　為豐之主五方柔暗欲得剛明之臣以自輔初逺於<lb/>
　五而與四應四初之配也故有遇其配主之象旬均<lb/>
　也初四皆陽均敵非應之正然同有陽剛之徳明動<lb/>
　相資故雖旬而无咎同徳共事往以輔五必有功矣<lb/>
　故曰往有尚<lb/>
象曰雖旬无咎過旬災也<lb/>
　旬則與配均可以相濟初在下僚道宜如此當豐之<lb/>
<pb n="16b"/>
　時求勝其配則有災此雖爻辭外之意亦即不過中<lb/>
　之義也<lb/>
六二豐其蔀日中見斗往得疑疾有孚發若吉<lb/>
　蔀障蔽也來註作草名今按宜作亂草障蔽為是震<lb/>
　為蕃草故以取象南北斗形皆如量故名斗震亦有<lb/>
　斗象大其障蔽日中而昏則斗可見矣六二當豐之<lb/>
　時離明之主而上應六五柔暗之君故有豐其蔀日<lb/>
　中見斗之象二以陰居陰而五又陰故有往得猜疑<lb/>
<pb n="17a"/>
　疾惡之象然二有文明之徳中虚之誠人皆信之終<lb/>
　當有以發其蔀而行其志故有有孚發若之象占者<lb/>
　如是則吉矣<lb/>
象曰有孚發若信以發志也<lb/>
　取信於君可以發其心志矣<lb/>
九三豐其沛日中見沬折其右肱无咎<lb/>
　沛作斾幡幔也蔽甚於蔀矣沬小星也三與上應上<lb/>
　柔暗失中蔽甚於五則三之所見甚於斗故有豊沛<lb/>
<pb n="17b"/>
　見沬之象三欲應上而上之陰柔无位不可有為又<lb/>
　此爻變為艮艮為手未變陽爻為右三四五互為兌<lb/>
　為毁折有折其右肱之象以有用之才置無用之地<lb/>
　上之不可有為非三之咎也<lb/>
象曰豐其沛不可大事也折其右肱終不可用也<lb/>
　保豐大事非柔暗者所能人作事在右肱上以三為<lb/>
　右則上為左右折則左亦不可用<lb/>
九四豐其蔀日中見斗遇其夷主吉<lb/>
<pb n="18a"/>
　九四上承六五之暗主已又居陰剛明不足故象與<lb/>
　六二同夷等夷也指初九初以下偶上視四為配四<lb/>
　以上就下視初為夷九四剛而明不足初剛在下離<lb/>
　體至明資以輔五則豐盛之治可保宜其吉也<lb/>
象曰豐其蔀位不當也日中見斗幽不明也遇其夷主<lb/>
吉行也<lb/>
　不中不正不當也比陰居陰不明也六二中正不得<lb/>
　言不當以應五故豐蔀耳六二以陰居陰幽不待言<lb/>
<pb n="18b"/>
　九四以陽居陰幽與二同故象傳不釋於六二而於<lb/>
　此釋之下求於初為行震性動有行象得人以事君<lb/>
　行則吉矣<lb/>
六五來章有慶譽吉<lb/>
　六五質雖柔暗若能來致天下之明則有慶譽而吉<lb/>
　矣章指二而初與四亦在所來二雖質柔致疑然離<lb/>
　體文明亦章也自二之五曰往自五之二曰來初與<lb/>
　四雖非應然保豐盛之治非有剛明之才不能四比<lb/>
<pb n="19a"/>
　五而初應四四以位柔不足求初共輔之皆可以保<lb/>
　豐然使五非柔中虛已以來之則慶譽无由致矣慶<lb/>
　集於身譽流天下所以吉也<lb/>
象曰六五之吉有慶也<lb/>
　言慶則譽可兼<lb/>
上六豐其屋蔀其家闚其户閴其無人三歳不覿凶<lb/>
　以陰柔居豐之極動之終所處既髙有豐其屋之象<lb/>
　質本柔暗有蔀其家之象變離中虛又陰質空虚有<lb/>
<pb n="19b"/>
　闚其戸閴其无人之象九三正應以上九障蔽之深<lb/>
　莫與為用相去三爻又離居三有三歳不覿之象全<lb/>
　卦宜日中二五日中之位初四未及乎中三上皆過<lb/>
　乎中者也而上又以動體之終處豊之極故凶最甚<lb/>
　也<lb/>
象曰豐其屋天際翔也闚其戸閴其无人自藏也<lb/>
　上六之豐其屋者不過欲以自髙如飛翔於天際而<lb/>
　已不知適以自蔽其家而空其門昏昧自髙人皆棄<lb/>
<pb n="20a"/>
　之非人之逺已乃已之逺人是自藏也全卦以明動<lb/>
　相資而成豐彖有王假之言唯有天下者可當此象<lb/>
　故六爻以五為主而他爻皆宜輔五以保其豐故不<lb/>
　拘爻位之相應也保豐之道宜於日中三與上皆過<lb/>
　中故三折肱而上无人獨取於初二與四也五既陰<lb/>
　柔輔五者貴有陽剛之徳二雖正應而質柔必孚而<lb/>
　後能發四雖材剛而位柔必遇初乃可共濟初雖陽<lb/>
　剛得正猶必待配主之遇又凛過旬之戒國家當全<lb/>
<pb n="20b"/>
　盛之日持盈保泰之道不出於廟堂而賴於疎逺之<lb/>
　小臣而遭遇之不偶又如此欲天下之常豐豈易言<lb/>
　哉<lb/>
䷷<lb/>
　旅卦下艮上離山止於下火炎於上去其所止而不<lb/>
　處為旅之象又入而麗乎内則為家人出而麗乎外<lb/>
　則為旅旅卦次豊按序卦豊大也窮大者必失其居<lb/>
　故受之以旅失居遂至覊旅旅所以次豐也全彖以<lb/>
<pb n="21a"/>
　處旅本无大通雖亨亦小然道无不在不可以暫時<lb/>
　而茍且故必守正乃吉也六爻則旅之道以得中為<lb/>
　善卑則取辱髙則召禍初卑故有𤨏𤨏之災三居下<lb/>
　之上焚次䘮僕上居上之上焚次䘮牛皆髙之過也<lb/>
　四雖无太髙太卑之失而未得中故心亦不快唯二<lb/>
　以得中而懐資得僕五以得中而譽命然五不當位<lb/>
　猶不免於矢亡然則居旅之善唯六二乎<lb/>
旅小亨旅貞吉<lb/>
<pb n="21b"/>
　按本義山止于下火炎于上為去其所止而不去之<lb/>
　象故為旅按大全山止而不動旅館之象火動而不<lb/>
　止旅人之象二說皆通六五得中而順上下之二陽<lb/>
　艮止而麗于明占有亨道但在旅則雖亨亦小耳六<lb/>
　爻唯六二居中得正為最善蓋道无不在不可以偶<lb/>
　然覊旅而苟且必守正則吉也<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也<lb/>
<pb n="22a"/>
　以卦綜言之豐下卦之離得中于外卦順乎二剛覊<lb/>
　旅之人得托强援雖在覊旅可小亨矣以卦徳言之<lb/>
　下艮止而上離麗乎明非賢不主非善不與所謂于<lb/>
　止知其所止者貞而得吉矣<lb/>
旅之時義大矣哉<lb/>
　旅之亨小而其時義則大義莫大于貞髙則取禍卑<lb/>
　則取辱唯貞則吉時義之大如此人未可忽之也<lb/>
象曰山上有火旅君子以明慎用刑而不留獄<lb/>
<pb n="22b"/>
　慎刑如山不留如火取其止以為慎取其火以為明<lb/>
　也此于旅之義无與但取火在山上之象耳<lb/>
初六旅𤨏𤨏斯其所取災<lb/>
　當旅之時陰柔居下不務逺大局于𤨏屑有𤨏𤨏取<lb/>
　災之象<lb/>
象曰旅𤨏𤨏志窮災也<lb/>
　其志猥陋窮廹自取災也<lb/>
六二旅即次懐其資得童僕貞<lb/>
<pb n="23a"/>
　六二以陰居陰得正又艮為門二居其中有即次得<lb/>
　安之象陰主利而二居中互㢲為利市三倍有懐其<lb/>
　資之象艮為少男而二居中得正有得童僕貞之象<lb/>
　即次則安懐資則裕得童僕之貞則無欺而有賴旅<lb/>
　之最吉者也<lb/>
象曰得童僕貞終无尤也<lb/>
　童僕之貞最難故象傳獨言之<lb/>
九三旅焚其次䘮其童僕貞厲<lb/>
<pb n="23b"/>
　九三與六二相反二柔而中正故即次三過剛不中<lb/>
　上近于離故有焚次之象二居中乘柔故得僕三過<lb/>
　剛无徒又下之柔已為二所得有䘮僕之象九居三<lb/>
　于爻雖貞于旅則厲也<lb/>
象曰旅焚其次亦以傷矣以旅與下其義䘮也<lb/>
　在旅與下過剛義當䘮僕<lb/>
九四旅于處得其資斧我心不快<lb/>
　九四以陽居陰在上之下用柔而能上者故有旅于<lb/>
<pb n="24a"/>
　處之象非其正位故不曰次而曰處非其次舍暫時<lb/>
　棲息者也得資足以自利得斧足以自防四互㢲為<lb/>
　資財又離為戈兵有得其資斧之象然旅雖有處勝<lb/>
　于三之焚次終不若二之即次也得資斧勝于三之<lb/>
　䘮僕亦不若二之得童僕貞也九以剛明之才處近<lb/>
　君之地不能得位以有為而在覊旅之中所以心不<lb/>
　快也<lb/>
象曰旅于處未得位也得其資斧心未快也<lb/>
<pb n="24b"/>
　九居四非所安之位<lb/>
六五射雉一矢亡終以譽命<lb/>
　六五處離之中文明得中有射雉之象矢剛物六居<lb/>
　五失剛又坎有矢象離坎之反有一矢亡之象然柔<lb/>
　順文明又得中道火體光明其性炎上互得兌㢲兌<lb/>
　為口為譽㢲為命令有譽聞外著寵命自上之象其<lb/>
　始不无亡矢之費而所䘮不多終有譽命也時解或<lb/>
　作人君居文明之位使賢者旅進雖不無弓旌之費<lb/>
<pb n="25a"/>
　而有得賢之譽上承天命或作士人覊旅以取功名<lb/>
　雖不無資斧之費而終得衆譽膺君命今按二說皆<lb/>
　不必拘大抵人君无旅旅則失位故不取人君之義<lb/>
　唯以覊旅言之占者則或君或臣隨事為占要之始<lb/>
　雖小失終有所𫉬也<lb/>
象曰終以譽命上逮也<lb/>
　火性炎上有上逮之象自人臣言上逮為得君自人<lb/>
　君言之上逮為得天皆不必拘<lb/>
<pb n="25b"/>
上九鳥焚其巢旅人先笑後號咷䘮牛于易凶<lb/>
　離為飛鳥又為科上槁而火性炎上有鳥焚其巢之<lb/>
　象火有聲有笑號之象又應三為兌說先笑之象上<lb/>
　變為震動號咷之象離為牝牛上九驕而不順又震<lb/>
　為大塗有䘮牛于易之象上九過剛處旅之上離之<lb/>
　極故象如此三與上應皆以剛居上三承九四之離<lb/>
　他人焚之也上居離極自焚也同人親也故先號咷<lb/>
　後笑旅親寡故先笑後號咷三焚次巢尚在猶可歸<lb/>
<pb n="26a"/>
　也䘮僕牛尚存猶可行也今巢焚則欲歸无所牛䘮<lb/>
　則欲行无資凶之甚矣<lb/>
象曰以旅在上其義焚也䘮牛于易終莫之聞也<lb/>
　旅而過髙豈能安居義有焚巢之事矣驕亢不順禍<lb/>
　生所忽而不自覺故曰莫之聞也全卦當旅之時不<lb/>
　宜用剛故陽爻三皆不利而柔又貴于得中故初不<lb/>
　及乎中亦不免於災柔順中正唯二得貞吉之義而<lb/>
　五之居剛亦不免于亡矢則旅道之難言也<lb/>
<pb n="26b"/>
䷸<lb/>
　㢲卦一陰在二陽之下順于陽而善入故名為㢲㢲<lb/>
　卦次旅按序卦旅而无所容故受之以㢲㢲者入也<lb/>
　羈旅親寡非㢲順無以取容㢲所以次旅也全彖以<lb/>
　陰為主故所亨者小而以陰從陽故利有所往而利<lb/>
　見大人六爻雖以二柔為主而必以居中得位為善<lb/>
　初不如四四得位初不得位也然初上位與中俱失<lb/>
　三四雖得位而失中二得中而又失位唯九五居中<lb/>
<pb n="27a"/>
　得位所以為申命之大人此全彖六爻之大畧也<lb/>
㢲小亨利有攸往利見大人<lb/>
　一陰伏于二陽之下其性㢲以入于象為風亦委曲<lb/>
　善入者也順則能亨陰為主故所亨者小蓋卑㢲則<lb/>
　才智不足以識逺任重矣以陰從陽有利有攸往之<lb/>
　象蓋㢲以從人人无不説也然失其所從未必利往<lb/>
　必利見大徳之人此則因其從陽教之以所從之人<lb/>
　也九五陽剛中正以居尊位有利見大人之象<lb/>
<pb n="27b"/>
彖曰重㢲以申命<lb/>
　風者天之號令柔順善入有命令之象申命叮嚀反<lb/>
　復之意此釋卦之義也<lb/>
剛㢲乎中正而志行柔皆順乎剛是以小亨利有攸往<lb/>
利見大人<lb/>
　論成卦則以初四之柔為主論爻之吉凶則以二五<lb/>
　之剛為重二中而不正㢲乎中正其志大行指九五<lb/>
　也柔指初四也<lb/>
<pb n="28a"/>
象曰隨風㢲君子以申命行事<lb/>
　隨相繼之義命風象申命隨風象行事即行其所命<lb/>
　三復申戒然後見之行事則民曉然于吾意之所在<lb/>
　而易從也<lb/>
初六進退利武人之貞<lb/>
　㢲為進退為不果初六重㢲之下柔之過故有進退<lb/>
　不决之象然以柔居剛為㢲之主若臨事以武人之<lb/>
　貞處之則有以濟其不及而得利矣此與履六三皆<lb/>
<pb n="28b"/>
　以陰居陽變純乾有武人之象然履宜謙而三居下<lb/>
　之上故危之㢲不果初又居下之下故以武人勉之<lb/>
象曰進退志疑也利武人之貞志治也<lb/>
　過疑則志亂不武之甚武而得正則志治矣治謂修<lb/>
　立也履志剛故凶此志治故利<lb/>
九二㢲在牀下用史巫紛若吉无咎<lb/>
　古之尊者坐于牀上卑者拜于牀下九二以剛居陰<lb/>
　不能自安過于卑㢲有㢲在牀下之象史作策告神<lb/>
<pb n="29a"/>
　巫歌舞事神九五陽剛居尊而非應之正當㢲之時<lb/>
　二居臣位非丁寧煩悉其辭不能自達又二互三四<lb/>
　為兌為巫為口舌三四五互為離為文明有用史巫<lb/>
　紛若之象然二居中卑㢲不至已甚九五同徳三四<lb/>
　雖間于上藉之為史為巫以上達于五故占得吉而<lb/>
　无咎也<lb/>
象曰紛若之吉得中也<lb/>
　中則不亢不謟<lb/>
<pb n="29b"/>
九三頻㢲吝<lb/>
　過剛不中居下之上非能㢲者然下既乘剛上又臨<lb/>
　之以㢲不得不勉而為之而屢㢲屢失故有吝道也<lb/>
　復之六三頻復曰无咎此則吝者聖人不貴无過而<lb/>
　貴改過屢失屢復復在失後故雖厲无咎頻㢲頻失<lb/>
　失則㢲後故吝又㢲與復不同復則天心之來心本<lb/>
　難純故以頻復為无咎㢲不過卑㢲之一節而已乃<lb/>
　不出于中心失而復改改而復失故為可吝<lb/>
<pb n="30a"/>
象曰頻㢲之吝志窮也<lb/>
　前倨後恭窮蹙不安<lb/>
六四悔亡田𫉬三品<lb/>
　陰柔无應承乘皆剛宜有悔也然以陰居陰居上之<lb/>
　下其悔可亡三品者一為乾豆二為賓客三為君庖<lb/>
　初六利武人之貞田亦武事初以陰居陽故勉之以<lb/>
　利貞四得位不為无悔且于武事有功中互離為戈<lb/>
　兵故有田𫉬三品之象三雖得陽之正而過剛非能<lb/>
<pb n="30b"/>
　㢲以入者故吝四得陰之正能㢲以入故无失而有<lb/>
　得也<lb/>
象曰田𫉬三品有功也<lb/>
　武人之功成也<lb/>
九五貞吉悔亡无不利无初有終先庚三日後庚三日<lb/>
吉<lb/>
　九五陽剛中正以居尊位有貞而得吉之象當㢲時<lb/>
　而剛疑有悔矣然中而得正故悔可亡而无不利有<lb/>
<pb n="31a"/>
　悔是无初也悔亡則有終矣庚更也取變更之義十<lb/>
　干以戊己為中凡事過中則變故庚有變更之義㢲不<lb/>
　欲其過故二陰爻皆以武事勉之五君位尤不宜過<lb/>
　于㢲命出于君必有所更改乃為申命但更新之事<lb/>
　不可輕必取先庚三日之丁以丁寧于先又取後庚<lb/>
　三日之癸以揆度于後乃得吉也㢲五變蠱亦亂極<lb/>
　更治此曰先庚蠱曰先甲此曰无初有終蠱曰終則<lb/>
　有始蓋此乃事過中而更之于後蠱則事已壊而圖<lb/>
<pb n="31b"/>
　之始甲為十干之始故曰有始庚過十干之中故曰<lb/>
　有終大抵有所變更得此爻則吉也<lb/>
象曰九五之吉位正中也<lb/>
　中則不過于㢲<lb/>
上九㢲在牀下䘮其資斧貞凶<lb/>
　上九至髙而曰牀下者居㢲之極又以陽居陰故也<lb/>
　故與二爻同象旅九四以陽居陰得其資斧此上九<lb/>
　亦以剛居柔䘮其資斧何也旅道宜柔故剛居柔者<lb/>
<pb n="32a"/>
　得㢲戒過柔㢲之極而居柔失所斷矣又旅四離體<lb/>
　為戈兵㢲上九在互離之外故有䘮資斧之象雖貞<lb/>
　亦凶况不貞乎此資斧本義專就斷言資與齎同不<lb/>
　義作資財<lb/>
象曰㢲在牀下上窮也䘮其資斧正乎凶也<lb/>
　上窮㢲至於窮極也正乎凶程傳作問答之辭本義<lb/>
　以為必凶今從本義全卦以㢲名而不欲過于㢲故<lb/>
　彖言亨而僅得小亨㢲之道可以有所往而見大人<lb/>
<pb n="32b"/>
　若過于㢲則不能六爻五在上以剛中為㢲而吉二<lb/>
　在下以柔中為㢲而吉此㢲之得其宜者也二陰爻<lb/>
　卦之所以為㢲者初居下之下而失位故進退四居<lb/>
　上之下而得位故有功然皆未得中故不言吉也若<lb/>
　三居下之上而以過剛失中上居上而以窮極失正<lb/>
　宜其吝且凶矣<lb/>
䷹<lb/>
　兌卦坎體而塞其下流其象為澤一陰進乎二陽之<lb/>
<pb n="33a"/>
　上喜見乎外故其徳為說兌卦次㢲按序卦㢲者入<lb/>
　也入而後說之故受之以兌兌者說也物相入則相<lb/>
　說兌所以次㢲也全彖以卦體柔外有亨之道而剛<lb/>
　中則利于正此全彖之大指也六爻以二陰為說之<lb/>
　主四陽皆為陰所説者三為下兌之主以柔居剛動<lb/>
　而求陽之說者其惡易見故凶上為上兌之主以柔<lb/>
　居柔静而誘陽之說者其惡難知故不言凶咎四陽<lb/>
　爻則在下多吉在上多凶初與陰无係故吉二已近<lb/>
<pb n="33b"/>
　三入說猶淺故悔亡四入上兌處三五之間而莫決<lb/>
　故未寧五與上比說之將極則厲矣此六爻之大畧<lb/>
　也<lb/>
兌亨利貞<lb/>
　按本義亨利貞有二義卦體剛中而柔外剛中故說<lb/>
　而亨柔外故利于貞此一義也又柔外故為說亨剛<lb/>
　中故利于貞亦一義也後說卦中自然之象前說以<lb/>
　利貞作戒辭亦相通大抵說有亨道而妄說不可不<lb/>
<pb n="34a"/>
　戒卦辭與咸同咸以艮陽下兌陰則相感感則亨矣<lb/>
　而相感易至于不正兌以二陽下一陰則相説說則<lb/>
　亨矣而相說亦易流于不正故皆言利貞也又三男<lb/>
　之卦皆不言利貞蓋陽剛即貞也三女之卦多以利<lb/>
　貞戒之陰柔之質易至于不正也<lb/>
彖曰兌說也<lb/>
　釋卦名義聖人謂說人以心不以言故去言稱兌<lb/>
剛中而柔外說以利貞是以順乎天而應乎人說以先<lb/>
<pb n="34b"/>
民民忘其勞說以犯難民忘其死說之大民勸矣哉<lb/>
　三上柔外二五剛中柔外而不剛中則違道干譽非<lb/>
　貞也<lb/>
象曰麗澤兌君子以朋友講習<lb/>
　兩澤相麗互相滋益朋友講習其象如此天下之說<lb/>
　不可極惟朋友講習過說无害然天下之至可說者<lb/>
　亦莫如朋友講習講者資友講之以究其理習者我<lb/>
　自習之以踐其事習而不講則精義不出昏而无得<lb/>
<pb n="35a"/>
　講而不習則至理不入殆而不安朋友講習之餘心<lb/>
　與理洽天下之說莫過乎此<lb/>
初九和兌吉<lb/>
　爻位皆剛處說之初不比于柔又无係應和而不流<lb/>
　之象故吉<lb/>
象曰和兌之吉行未疑也<lb/>
　鄰于陰則疑說之過二四疑于三五疑于上初去陰<lb/>
　逺故曰未疑<lb/>
<pb n="35b"/>
九二孚兌吉悔亡<lb/>
　剛中為孚象居陰比陰與五未應為悔以剛中與五<lb/>
　同徳不係于三之陰則吉而悔亡之象<lb/>
象曰孚兌之吉信志也<lb/>
　迹比三若可疑志剛中則可信<lb/>
六三來兌凶<lb/>
　陰柔不中正為兌之主上元所應有來就二陽以求<lb/>
　說之象然初剛而正二剛而中必不從也其凶可知<lb/>
<pb n="36a"/>
象曰來兌之凶位不當也<lb/>
　不中正故也<lb/>
九四商兌未寧介疾有喜<lb/>
　九四上承九五下比六三以所居位柔未能自決又<lb/>
　互㢲為進退不果故有商度所兌未能安寜之象上<lb/>
　下兌之間介象質本陽剛故有介然自守疾惡柔邪<lb/>
　而有喜之象<lb/>
象曰九四之喜有慶也<lb/>
<pb n="36b"/>
　大臣无私交天下之福慶也<lb/>
九五孚于剥有厲<lb/>
　剥指上六陰能剥陽者也九五陽剛中正以居尊位<lb/>
　而近于上六上六為說之主虚說之極他無係應專<lb/>
　附乎五妄說以剥陽九五信之有孚于剥而致危厲<lb/>
　之象恃一已之剛明值國家之宴安以小人為不足<lb/>
　畏而過信之則蠱惑心志紊亂是非无所不至矣二<lb/>
　比于三而能孚于五而悔五比六乃不孚于二而致<lb/>
<pb n="37a"/>
　厲者二臣位猶能剛中以事君五君位易狃于所說<lb/>
　而不戒三在下而來兌其側媚之態易見上居髙而<lb/>
　引兌其彌縫之術最工又二居陰不過剛而志上孚<lb/>
　于五五居剛自謂剛明不下接乎二則上得而引之<lb/>
　矣<lb/>
象曰孚于剥位正當也<lb/>
　居剛比上適當其位也此與履五意同履五當君位<lb/>
　而凡事決之已雖正亦危此則居君位而昵于小人<lb/>
<pb n="37b"/>
　其危甚矣<lb/>
上六引兌<lb/>
　以陰居說之極引下五陽而剥之者也故九五當戒<lb/>
　而此爻不言吉凶者九五陽剛或能知戒未必從之<lb/>
　也<lb/>
象曰上六引兌未光也<lb/>
　三居剛而來兌媚說之私見矣上居柔方以柔道牽<lb/>
　引使人不覺其迹未光顯也全卦以說雖有亨道而<lb/>
<pb n="38a"/>
　利于得正故以逺于說為貴二陰爻為說之主皆所<lb/>
　不取說至上而極五以近之而厲四介于二說之間<lb/>
　而未寧二近三以上孚于五而吉然始猶未免于悔<lb/>
　唯初剛而得正逺于陰柔故得和兌之吉乃知陰柔<lb/>
　說人君子所宜深逺古人所以有美疢藥石之喻而<lb/>
　易事難說所以為君子也<lb/>
䷺<lb/>
　渙卦下兌上㢲取風行水上離披解散之象故名渙<lb/>
<pb n="38b"/>
　渙卦次兌按序卦兌者說也說而後散之故受之以<lb/>
　渙人心憂則結聚說則舒散渙所以次兌也卦以渙<lb/>
　為名彖辭取聚渙濟渙為義故六爻之中以剛柔上<lb/>
　下相比合者乃能濟渙初柔二剛相合以任濟渙之<lb/>
　責故初吉而二得願四柔五剛相合以成濟渙之功<lb/>
　故四元吉而五无咎三上相應反以逺而不能相及<lb/>
　故三但渙其躬之難上不過渙血以逺害而已此六<lb/>
　爻吉凶之例又與他卦不同者也<lb/>
<pb n="39a"/>
渙亨王假有廟利渉大川利貞<lb/>
　渙取風行水上解散之象亨就卦綜言詳彖傳爻辭<lb/>
　多以渙為吉取解散險難之義彖兼聚渙濟渙二義<lb/>
　下卦坎為鬼神中互艮為門闕九五居尊位有王假<lb/>
　有廟之象㢲木在坎水之上有利渉大川之象人心<lb/>
　渙散聖人思所以聚之假廟者聚一已之精神以聚<lb/>
　祖考之精神使天下知報本返始則渙者可聚矣此<lb/>
　因散而聚之義也天下之難非陽剛得位无以解散<lb/>
<pb n="39b"/>
　之木在水上大川可渉此解散患難之義也然祭祀<lb/>
　或以媚神渉川或以行險僥倖則非正矣故又戒以<lb/>
　利貞九五居尊得正為濟渙之主亦貞之義也<lb/>
彖曰渙亨剛來而不窮柔得位乎外而上同<lb/>
　此卦程朱所論卦變各異皆牽强今以卦綜論之甚<lb/>
　合此卦綜莭莭外卦之坎來居内卦二剛在下卦之<lb/>
　中不至困窮節下卦之兌在此卦居外為㢲以陰居<lb/>
　四得其正位上同于五也剛來不窮英雄遷而得所<lb/>
<pb n="40a"/>
　有其地矣四上輔五剛柔相濟有其輔矣此其所以<lb/>
　亨也<lb/>
王假有廟王乃在中也<lb/>
　九五互艮上畫為廟九居五王在廟中<lb/>
利渉大川乘木有功也<lb/>
　取乘舟濟川之義此二節承上有此卦綜之徳所以<lb/>
　王假有廟所以繋天下之心乘木有功可以濟天下<lb/>
　之難也<lb/>
<pb n="40b"/>
象曰風行水上渙先王以享于帝立廟<lb/>
　風行水上天神之象享帝于郊象㢲之髙水在地下<lb/>
　人鬼之象立廟于宫象坎之隠皆所以合其散<lb/>
初六用拯馬壯吉<lb/>
　居渙之初拯之為易初陰柔非能拯渙者也然坎為<lb/>
　美脊亟心之馬二有剛中之才能順九二事必有濟<lb/>
　故有用拯馬壯之象故吉也<lb/>
象曰初六之吉順也<lb/>
<pb n="41a"/>
　能順二也<lb/>
九二渙奔其机悔亡<lb/>
　以卦綜言坎剛自外來互震為足為動有奔象二居<lb/>
　中互震為本位有奔其机而得所安之象以陽居陰<lb/>
　有悔矣然居中而得所安悔可亡矣當渙之時播遷<lb/>
　而得所安則不至于困窮而渙可濟矣<lb/>
象曰渙奔其机得願也<lb/>
　濟渙之願可成<lb/>
<pb n="41b"/>
六三渙其躬无悔<lb/>
　此後四爻皆以渙為吉蓋因渙以濟渙也陰柔而不<lb/>
　中正有私于已之象然居陽位以應乎上志在散其<lb/>
　私以濟時人臣之致身事主者也无可悔矣悔亡者<lb/>
　有悔而亡无悔者无可致悔也<lb/>
象曰渙其躬志在外也<lb/>
　外與上應志在天下而不為私<lb/>
六四渙其羣元吉渙有丘匪夷所思<lb/>
<pb n="42a"/>
　居陰得正上承九五當濟渙之任者下无應與有能<lb/>
　散其朋黨之象髙則為丘平等為夷互艮為山丘小<lb/>
　羣既散大羣自合衆正盈朝若丘山然初三二陰皆<lb/>
　與四等夷者思慮不能及此故有渙有丘匪夷所思<lb/>
　之象六爻唯此最善而吉蓋初二三上皆不得正唯<lb/>
　九五以剛陽得正為濟渙之主四則以陰柔得正為<lb/>
　輔君以濟渙之臣也<lb/>
象曰渙其羣元吉光大也<lb/>
<pb n="42b"/>
　去朋黨以事君光明正大<lb/>
九五渙汗其大號渙王居无咎<lb/>
　坎水渙象㢲風號令之象令出必行如汗之出而不<lb/>
　反居畜積也渙王居猶散小儲以成大儲也九五陽<lb/>
　剛中正以居尊位能散號令由中及外如汗之浹于<lb/>
　四體又能散其居積以聚天下之人心此濟渙之主<lb/>
　也可以无咎矣<lb/>
象曰王居无咎正位也<lb/>
<pb n="43a"/>
　舊說以有徳居尊位故能渙也又按來註以王居為<lb/>
　帝都五變為坤有國都之象謂當渙散之時遷都正<lb/>
　位如光武之都洛陽宋髙宗之即位應天以聚人心<lb/>
　之渙也今觀象傳王居无咎上去渙字釋之曰正位<lb/>
　意甚合姑存之<lb/>
上九渙其血去逖出无咎<lb/>
　下卦坎為血為加憂上與三應有傷害畏懼之象上<lb/>
　九以陽居渙之極能出乎渙者有渙之使血去逖出<lb/>
<pb n="43b"/>
　之象如是則无咎矣然三以應上為美上不以應三<lb/>
　為美何也蓋易爻大都以陰應陽者為柔得剛之援<lb/>
　以陽應陰者為剛受柔之累又三在險中則欲得上<lb/>
　援以出險上在險外則必欲離下以逺害也<lb/>
象曰渙其血逺害也<lb/>
　血去則惕亦出皆所以逺害也全象兼聚渙濟渙二<lb/>
　義而皆要之于正初與二皆欲聚渙者也然人心國<lb/>
　勢不可渙而私意朋黨不可不渙號令居積不可不<lb/>
<pb n="44a"/>
　渙患害尤所當急渙者也故三四五上四爻皆因渙<lb/>
　以濟渙者也五為濟渙之君四為輔君濟渙之臣六<lb/>
　爻獨四五得正故也亦即利貞之義乎<lb/>
䷻<lb/>
　節卦下兌上坎澤中有水所受有限為節之象節卦<lb/>
　次渙按序卦渙者離也物不可以終離故受之以節<lb/>
　物既離散必須節止節所以次渙也全彖以二五得<lb/>
　中剛柔各半有亨通之道但不可過中而至于苦彖<lb/>
<pb n="44b"/>
　傳又推而極言之六爻大抵當位者吉不當者凶初<lb/>
　四五當位而吉者也二三不當位而凶者也上雖當<lb/>
　位而亦凶則以處于窮極故也此全卦六爻之大畧<lb/>
　也<lb/>
節亨苦節不可貞<lb/>
　莭有限而止也凡事有節自有亨道然至于太甚則<lb/>
　苦不可守以為貞也卦中陰陽各半而二五皆陽節<lb/>
　貴于得中也<lb/>
<pb n="45a"/>
彖曰節亨剛柔分而剛得中<lb/>
　剛柔適均而剛得中節所以亨以能得中故也以卦<lb/>
　體釋節之亨也<lb/>
苦節不可貞其道窮也<lb/>
　甘節為吉苦則窮矣<lb/>
說以行險當位以節中正以通<lb/>
　以卦徳言之内說欲進者矣說則易流而行于坎險<lb/>
　則止說而不流乃為有節以卦體言之九五當位有<lb/>
<pb n="45b"/>
　能節之勢居中得正又坎為通蓋節而中正則可以<lb/>
　通行所以亨而不至于苦也<lb/>
天地節而四時成節以制度不傷財不害民<lb/>
　極言節道天地四時自然之節聖人則因其自然者<lb/>
　立制度以節之如九賦九式之類財不至于匱乏民<lb/>
　不苦于誅求<lb/>
象曰澤上有水節君子以制數度議徳行<lb/>
　數度所以為節議徳行商度以求其中節也制數度<lb/>
<pb n="46a"/>
　節民于中議徳行節身于中也<lb/>
初九不出戸庭无咎<lb/>
　户庭戸外之庭也初前九二九陽竒有户象初四有<lb/>
　應宜出者也然九二以陽爻蔽于前又四為坎體出<lb/>
　則入于坎窞又以剛在下而无位皆不可出初九陽<lb/>
　剛得正當節之初宜止而止故有不出戸庭无咎之<lb/>
　象<lb/>
象曰不出戸庭知通塞也<lb/>
<pb n="46b"/>
　通則出塞則止<lb/>
九二不出門庭凶<lb/>
　門庭門内之庭也九二前遇六三六耦有門象九二<lb/>
　居中有可行之時六三非有所窒塞時可行矣乃失<lb/>
　剛不正又以上无應與止而不行知節而不知通者<lb/>
　也故有不出戸庭凶之象又按初九為兌始兌于時<lb/>
　為酉闔戸之象九二互體震震于時為卯闢戸之象<lb/>
　初九時當止位雖有應其行非時九二于時當行位<lb/>
<pb n="47a"/>
　雖无應其止非其時是故節而止者易節而通者難<lb/>
象曰不出門庭凶失時極也<lb/>
　九五剛中同徳可出以共成節亨之功九二時可出<lb/>
　而失之故凶<lb/>
六三不節若則嗟若无咎<lb/>
　陰柔而不中正當節而不節若之象兌為口有嗟若<lb/>
　之象无咎與他處可同言无所歸咎也<lb/>
象曰不節之嗟又誰咎也<lb/>
<pb n="47b"/>
　嗟乃自取无所歸咎<lb/>
六四安節亨<lb/>
　九五當位以節能節以制度者四承君之節順而行<lb/>
　之有安節之象柔順得正上承九五有亨道矣<lb/>
象曰安節之亨承上道也<lb/>
　安于臣節承上之道也<lb/>
九五甘節吉往有尚<lb/>
　甘者味之中節以中為貴中則人說之而不至于苦<lb/>
<pb n="48a"/>
　九五居中得正所謂當位以節中正以通者故有甘<lb/>
　節之象其占則吉往則有可嘉尚謂立法于今可垂<lb/>
　于後也他爻之節節其在我者九五當位以節節天<lb/>
　下者也節天下而使天下甘之其功大矣甘在臨之<lb/>
　三以我求說于人故无利在此則人自說于我故有<lb/>
　尚<lb/>
象曰甘節之吉居位中也<lb/>
　中則不過而至于苦中可兼正故止言中<lb/>
<pb n="48b"/>
上六苦節貞凶悔亡<lb/>
　居節之極過乎中矣故有苦節之象雖正而不免于<lb/>
　凶矣凶則有悔然禮奢寜儉故雖有悔而終得亡之<lb/>
　矣蓋苦節之悔猶勝于不節之嗟也上六得正為貞<lb/>
　窮極故凶凶故悔貞故悔亡<lb/>
象曰苦節貞凶其道窮也<lb/>
　莭道也至于苦則窮不可通行于世也今卦以莭為<lb/>
　名在學為不陵節在禮為節文在財為樽節在物為<lb/>
<pb n="49a"/>
　符節在臣為名節在君師為節制隨其事皆可為占<lb/>
　全彖節有可亨之道而貴于中正六爻在他卦中可<lb/>
　兼正在此卦則雖中而不正亦凶蓋不正不可為節<lb/>
　但恐其過中而至于苦耳九五居中得正故得甘節<lb/>
　之吉六三不中不正故凶咎不待言餘四爻則必以<lb/>
　得正為善初九得陽剛之正而无咎六四得柔順之<lb/>
　正而吉上六雖以卦極致凶亦以得正而无咎九二<lb/>
　雖居中反至于凶則以陽居陰失正之故也天下未<lb/>
<pb n="49b"/>
　有不貞而可謂之節者故彖不必言利貞而爻則必<lb/>
　正乃吉也<lb/>
䷝<lb/>
　中孚卦下兌上㢲風行澤上感于水中中孚之象以<lb/>
　卦畫言之内外皆實而中虚中孚之義二五皆陽為<lb/>
　中實亦中孚之義蓋中虚者信之本中實者信之質<lb/>
　卦所以稱中孚也中孚次節按序卦節而信之故受<lb/>
　之以中孚節制使人不越上下信從中孚所以次節也<lb/>
<pb n="50a"/>
　也全彖以誠信之極雖无知之物可感雖患難可渉<lb/>
　而皆利于以正也六爻以孚之道在剛中故獨二五<lb/>
　為孚之至初之應四初實而四虚至三之應上三虚<lb/>
　而上實故皆未能盡孚之道蓋他卦皆以陰陽相應<lb/>
　為吉此則獨以剛中同徳為孚此全彖六爻之大畧<lb/>
　也<lb/>
中孚豚魚吉利渉大川利貞<lb/>
　孚心可相信也以一卦言為中虚以二體言為中實<lb/>
<pb n="50b"/>
　皆孚之象又上㢲以順下下說以應上亦相孚之義<lb/>
　豚魚江豚至則有風信之可必者澤上有風有豚魚<lb/>
　之象木在澤上外實内虚舟楫之象誠信之至如豚<lb/>
　魚則吉以渉險難亦利然必利于正固乃可不則硜<lb/>
　硜匹夫之諒矣以為信可感豚魚于義亦優然不如<lb/>
　以象言為當<lb/>
彖曰中孚柔在内而剛得中說而㢲孚乃化邦也<lb/>
　以卦體言之六三六四在内則中虚无私主矣九二<lb/>
<pb n="51a"/>
　九五剛而得中事皆不妄矣以卦徳言之下說以孚<lb/>
　乎上上㢲以孚乎下可以感化乎萬邦矣<lb/>
豚魚吉信及豚魚也利渉大川乘木舟虚也<lb/>
　以卦象言<lb/>
中孚以利貞乃應乎天也<lb/>
　天者理之正而已<lb/>
象曰澤上有風中孚君子以議獄緩死<lb/>
　議獄兌象緩死㢲象風无形而能震川澤誠也議獄<lb/>
<pb n="51b"/>
　緩死求之以誠也如舜之好生洽民舜之中孚不犯<lb/>
　有司天下之中孚也<lb/>
初九虞吉有他不燕<lb/>
　中孚之初上應六四度其可信而信之則吉若有他<lb/>
　則失所安戒之也卦中二柔四得正三不正初宜應<lb/>
　四而間于三故有此象<lb/>
象曰初九虞吉志未變也<lb/>
　志定于始恐變于終<lb/>
<pb n="52a"/>
九二鳴鶴在陰其子和之我有好爵吾與爾縻之<lb/>
　兌為正秋為口舌鶴感秋而鳴者二為陰有鳴鶴在<lb/>
　陰之象二五以上下之位言之則五為君二為臣以<lb/>
　先後之序言之則二可為父而五可為子二中孚之<lb/>
　實而五亦以中孚之實應之有鶴鳴子和之象好爵<lb/>
　爾縻按大全張氏謂我爵指五五為君位故以爵言<lb/>
　吾亦五也爾指二縻二係于五也今按好爵諸家皆<lb/>
　以為爵禄獨本義以為懿徳蓋謂二五剛而得中皆<lb/>
<pb n="52b"/>
　能修其天爵者也如此則我吾仍指二爾指五為順<lb/>
　蓋懿徳之實可以相感二之所有吾亦繋戀之也<lb/>
象曰其子和之中心願也<lb/>
　九二以實感九五以實應也<lb/>
六三得敵或鼓或罷或泣或歌<lb/>
　敵謂上九信之窮者也三陰柔不中正居說之極與<lb/>
　不中正之上九為應而不能自主互二四為震或鼓<lb/>
　之象互四五為艮或罷之象兌澤之流或泣之象兌<lb/>
<pb n="53a"/>
　口之開或歌之象<lb/>
象曰或鼓或罷位不當也<lb/>
　不中不正故也<lb/>
六四月幾望馬匹亡无咎<lb/>
　六四居陰得正位近于君有月无光借日之光以為<lb/>
　光而幾于望之象又下卦兌互震震東兌西日月相<lb/>
　望之象又震為馬倆馬一色為匹猶對也初與四為<lb/>
　匹四乃絶之以上信于五有馬匹亡之象此大臣能<lb/>
<pb n="53b"/>
　杜私交以事主者也故无咎<lb/>
象曰馬匹亡絶類上也<lb/>
　下絶初九之類而上從于五也<lb/>
九五有孚攣如无咎<lb/>
　九五剛健中正而居尊位孚之主也下應九二與之<lb/>
　同徳故為有孚攣如之象此彖所謂孚乃化邦者也<lb/>
　故无咎<lb/>
象曰有孚攣如位正當也<lb/>
<pb n="54a"/>
　有徳有位乃為正當<lb/>
上九翰音登于天貞凶<lb/>
　鷄鳴必先振羽故曰翰音㢲為鷄又鷄之鳴有信故<lb/>
　于中孚言之上九居卦之最上鷄非登天之物以居<lb/>
　卦之極信非所信而不知變又有翰音登天之象雖<lb/>
　貞亦凶也况不貞乎<lb/>
象曰翰音登于天何可長也<lb/>
　九而不變則凶也全卦以誠信在中則可以渉險難<lb/>
<pb n="54b"/>
　然皆利于得正六爻在他卦皆取陰陽相應此獨取<lb/>
　二五中實之同徳為孚蓋中可兼正即卦之貞也四<lb/>
　亦以正而无咎初以正而吉而戒其有他至三上則<lb/>
　不中不正失所謂貞即失所謂孚矣<lb/>
䷽<lb/>
　小過下艮上震山上有雷其聲小過為卦四陰二陽<lb/>
　陰多于陽又陰居尊位陽失位而不中小者過其常<lb/>
　也故為小過小過次中孚按序卦有其信者必行之<lb/>
<pb n="55a"/>
　故受之以小過人之所信必行行則有過小過所以<lb/>
　次中孚也全彖以陰小過于陽亦可以亨但利于守<lb/>
　正宜于小事而不宜于大事此全彖之大㫖也六爻<lb/>
　四陰二陽陰過于陽初爻上爻陰之不中而過者也<lb/>
　故皆凶二五兩爻中而不過者也故无凶咎若三四<lb/>
　兩陽爻當四陰方過之時四居柔在下不過危厲若<lb/>
　三居剛在上必致凶戕矣大抵陰過則陽多傷而陰<lb/>
　又不宜至于太過又聖人扶陽抑陰之微㫖乎<lb/>
<pb n="55b"/>
小過亨利貞可小事不可大事飛鳥遺之音不宜上宜<lb/>
下大吉<lb/>
　小謂陰也四陽在外二陽在内陰多于陽小者過也<lb/>
　以事言之有三義小有所過一也大者不可過而小<lb/>
　者可過二也所過者小三也既過于陽則可以亨矣<lb/>
　然必利于守正蓋不正則所過不小矣二五以柔得<lb/>
　中有可小事之象三四以陽剛失位不中有不可大<lb/>
　事之象此卦錯中孚中孚大象離有飛鳥之象今錯<lb/>
<pb n="56a"/>
　變為小過象坎不見離有鳥飛已過但遺音之象本<lb/>
　卦中二陽爻有鳥身之象上下四陰爻有鳥翼之象<lb/>
　三四五互為兌口有遺音之象陽上隂下宜順其性<lb/>
　有不宜上宜下而大吉之象過非美名大過陽多于<lb/>
　陰易猶許其往小過陰多于陽則聖人多戒辭此時<lb/>
　非可以吉然能善于自處小事而不為大事處下而<lb/>
　不處上則可以大吉矣<lb/>
彖曰小過小者過而亨也<lb/>
<pb n="56b"/>
　陰多陽寡小者過也過而亨時當小過不順時豈能<lb/>
　亨惟小者過所以亨也此以卦體釋卦名義與卦辭<lb/>
　也<lb/>
過以利貞與時行也柔得中是以小事吉也<lb/>
　時當小過而不失其正乃可謂與時行失正則非與<lb/>
　時偕行之義矣柔得中以二五言柔順得中則處一<lb/>
　身之小事能與時行矣所以小事吉<lb/>
剛失位而不中是以不可大事也<lb/>
<pb n="57a"/>
　以三四言凡大事必以剛健中正之君子為之今失<lb/>
　位不中陽剛不得志矣所以不可大事<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
　以卦體言飛鳥遺音不宜上宜下上逆下順者上卦<lb/>
　乘陽四五失位逆也下卦乘陽二三得位順也故占<lb/>
　此者凡事不宜上而宜下也<lb/>
象曰山上有雷小過君子以行過乎恭䘮過乎哀用過<lb/>
<pb n="57b"/>
乎儉<lb/>
　雷在天上為大壯出于地而上于山其聲小過而已<lb/>
　三者之過皆小者之過本義謂可過于小而不可過<lb/>
　于大蓋可過乎恭不可過乎傲可過乎哀不可過乎<lb/>
　易可過乎儉不可過乎奢也又謂可以小過而不可<lb/>
　甚過蓋恐其恭之甚為足恭哀之甚而為䘮明儉之<lb/>
　甚而為豚肩不掩豆也<lb/>
初六飛鳥以凶<lb/>
<pb n="58a"/>
　大全以初上為鳥翼故于初上言飛鳥然初二五上<lb/>
　皆翼取象未確竊按全卦有飛鳥之象而上卦震二<lb/>
　三四互㢲亦有鳥象小過之時不宜上宜下初在下<lb/>
　者也乃陰柔不正上應于四則上而不下猶小人附<lb/>
　權貴以取禍者故有飛鳥以凶之象曰以者初躁動<lb/>
　援四而四以之也洞林占謂致羽蟲之孽亦此意<lb/>
象曰飛鳥以凶不可如何也<lb/>
　初不安于下凶乃自取无可如何<lb/>
<pb n="58b"/>
六二過其祖遇其妣不及其君遇其臣无咎<lb/>
　三陽在二之上有父象四在三上有祖象五以陰居<lb/>
　尊有妣象然五尊而初二卑又有君臣之象二越三<lb/>
　四而上應于五是過其祖矣然五陰非正應是所遇<lb/>
　乃妣也然以爻位言之五又君也過祖有繼世之譽<lb/>
　過君則有犯分之嫌當小過時上逆而下順二柔順<lb/>
　中正過而不過下與初比故有不及其君而遇其臣<lb/>
　之象如是則无咎矣過祖非敢抗祖乃遇其妣君不<lb/>
<pb n="59a"/>
　敢過而與臣遇正所謂可小事而不可大事不宜上<lb/>
　宜下者故无咎也<lb/>
象曰不及其君臣不可過也<lb/>
　臣過其君非小過之義矣<lb/>
九三弗過防之從或戕之凶<lb/>
　本義以弗過防之謂不能過于防陰然于四爻異同<lb/>
　今依胡氏以弗過為句小過陰過之時二陽皆稱弗<lb/>
　過謂陽不能過陰也從隨也柔過之時衆陰害陽三<lb/>
<pb n="59b"/>
　雖得位而弗能過乎陰則當防之若不防則隨有戕<lb/>
　之者至矣故凶蓋此卦不宜上三居下卦之上衆陰<lb/>
　勢方上進故也<lb/>
象曰從我戕之凶如何也<lb/>
　如何言其甚也<lb/>
九四无咎弗過遇之往厲必戒勿用永貞<lb/>
　九四以剛居柔似有咎矣然當過之時以剛居柔小<lb/>
　過乎恭者无咎之道也弗過遇之亦宜從胡氏之說<lb/>
<pb n="60a"/>
　弗過絶句與九三同遇之前遇乎陰也三之陰在下<lb/>
　其性止故惟防之而已四之陰在上震性動陽性上<lb/>
　行故往遇之然小過之時不宜上宜下三居二陰之<lb/>
　上而自恃其剛故陰或戕之四居二陰之下而以剛<lb/>
　遇柔未必致戕而往則亦厲故必在所當戒也然往<lb/>
　固非固守而不能隨乎時宜亦非也故又曰勿用永<lb/>
　貞蓋小過九四變而為謙又有終吉之象矣<lb/>
象曰弗過遇之位不當也往厲必戒終不可長也<lb/>
<pb n="60b"/>
　以剛居柔前與柔遇故曰不當不可長他卦多于上<lb/>
　爻言之此言于四故程傳以長為上聲謂當陰過之<lb/>
　時陽不能長而盛也然于終字義有未安蓋陰陽消<lb/>
　長理勢自然竊意此句即勿用永貞之意言往厲雖<lb/>
　在所戒而陰之過終不可長是以當隨時變通不可<lb/>
　固執也長字如字未知是否<lb/>
六五宻雲不雨自我西郊公弋取彼在穴<lb/>
　全卦有坎體而三四五互為兌為西六五以陰居尊<lb/>
<pb n="61a"/>
　以陰過乎陽不能和而為雨有宻雲不雨自我西郊<lb/>
　之象坎為弓有弋象二陰在陽之下有在穴象六五<lb/>
　當陰過之時雖居尊不能有為下取六二以為助兩<lb/>
　陰相得不能大事所取者下有公弋取彼自穴之象<lb/>
象曰宻雲不雨已上也<lb/>
　已上太髙也陰陽和則雨小畜一陰不能固陽陽尚<lb/>
　往故不雨此則四陰過陽陰太髙亦不能與陽和而<lb/>
　為雨矣<lb/>
<pb n="61b"/>
上六弗遇過之飛鳥離之是謂災𤯝<lb/>
　此爻與九四正相反四前遇陰上六已髙不復遇陽<lb/>
　矣動體之極又陰過之極震有飛鳥象變離為網罟<lb/>
　有飛鳥離之象陰柔過髙天災人𤯝皆所自取凶之<lb/>
　甚也<lb/>
象曰弗遇過之已亢也<lb/>
　卦不宜上上則過亢必取凶也全卦陰過乎陽占者<lb/>
　宜小事不宜大事凡事宜下而不宜上六爻唯二最<lb/>
<pb n="62a"/>
　吉以在下卦之中不至太過而所居得正又合利貞<lb/>
　之義也五不正不能有為若初之不正而援上上之<lb/>
　動極而過髙皆凶之甚者二陽爻則四以居柔而无<lb/>
　咎三以恃剛而致凶與時行之難也<lb/>
䷾<lb/>
　既濟下離上坎水在火上相交為用天下事已濟之<lb/>
　時也又渉川曰濟既濟未濟二卦皆有坎體坎在内<lb/>
　有險為未濟坎在外則无險為既濟也又以卦畫言<lb/>
<pb n="62b"/>
　之六爻皆應剛柔皆當其位至此无不濟矣故為既<lb/>
　濟既濟次小過按序卦有過物者必濟故受之以既<lb/>
　濟也全彖當既濟之時自有可亨然六爻陽在陰下<lb/>
　故亨者小剛柔皆當故利于貞然事之既濟則聖人<lb/>
　憂盛危明之心正于此始蓋治亂相因理勢自然也<lb/>
　六爻皆有戒辭内三爻皆既濟之象即彖之初吉也外三<lb/>
　爻漸入于未濟即彖之終亂也此全彖六爻之大㫖也<lb/>
既濟亨小利貞初吉終亂<lb/>
<pb n="63a"/>
　既濟事之既成也水火相交各得其用六爻相應各<lb/>
　得其正故為既濟亨小按本義作小亨既濟之終未<lb/>
　濟之始猶日中則昃之意故亨亦小也六爻皆正所<lb/>
　以利于貞也既濟故初吉終為未濟故亂此雖聖人<lb/>
　警戒之辭亦理數之自然又内卦離明外卦坎險亦<lb/>
　初吉終亂之象也彖𫝊柔得中終止又推文王言外之<lb/>
　意<lb/>
彖曰既濟亨小者亨也<lb/>
<pb n="63b"/>
　按本義謂者下脫小字小者亨蓋爻有三陰得位而<lb/>
　三陽下之故曰小者亨也然按彖辭似以事之既濟<lb/>
　則泰否相仍所亨亦小夫子彖傳又推言外之意大<lb/>
　㫖亦並行不悖也<lb/>
利貞剛柔正而位當也<lb/>
　以卦體言六十四卦六爻皆應而得位者獨此而已<lb/>
初吉柔得中也<lb/>
　指六二也<lb/>
<pb n="64a"/>
終止則亂其道窮也<lb/>
　文王初吉終亂之占就理數自然言之如泰極為否<lb/>
　之類夫子彖傳則又于言外而推之于人事也蓋未<lb/>
　濟則圖其濟既濟宜保其濟柔在二則吉在上則亂<lb/>
　蓋柔順得中則善處濟之初所以吉也然天下治亂<lb/>
　相乘終極必變終以優柔自處則有止心止而不挽<lb/>
　救亂之所由生也然則當既濟之時者始則柔順文<lb/>
　明終必貴于剛健振作庶幾知窮變通久之道而具<lb/>
<pb n="64b"/>
　撥亂反正之才者乎<lb/>
象曰水在火上既濟君子以思患而豫防之<lb/>
　思患坎難象豫防離明象按大全項氏謂人之用莫<lb/>
　大于火而火常生患善濟火者莫如水常儲水以防<lb/>
　火則其患亡矣此說似近而意未備竊按水在火上<lb/>
　則水火有相濟之功而其終也有相克之患蓋水能<lb/>
　滅火火亦能乾水思其患而豫防則相為用而不相<lb/>
　為害以此推之天下事莫不皆然也<lb/>
<pb n="65a"/>
初九曵其輪濡其尾无咎<lb/>
　初應六四坎有輪象輪所以行曵之則不行矣初九<lb/>
　當濟之初守正而不輕進有曵其輪之象坎為狐初<lb/>
　在一卦之後又有尾象狐必揭其尾而後濟濡尾則<lb/>
　不掉不速濟也以剛在下有濡其尾之象徐進而不<lb/>
　躐等无咎之道也<lb/>
象曰曵其輪義无咎也<lb/>
　得慎始之義<lb/>
<pb n="65b"/>
六二婦䘮其茀勿逐七日得<lb/>
　茀車之蔽也離為中女二柔婦象上應九五坎為輿<lb/>
　離又中虚茀象二五本正應以當既濟之時九五剛<lb/>
　中之君反有中滿之勢不能下賢以行其道又坎為<lb/>
　盗故有婦䘮其茀之象言失其所以行也卦厯六爻<lb/>
　復于二為七位中正之道不可終廢二厯七數中正<lb/>
　自在與五必有合也故有勿逐七日得之象<lb/>
象曰七日得以中道也<lb/>
<pb n="66a"/>
　不失其中則濟世之具在我<lb/>
九三髙宗伐鬼方三年克之小人勿用<lb/>
　九三應上坎體坎居北有鬼方之象離為甲胄為戈<lb/>
　兵九三以剛居剛有髙宗伐鬼方之象自四至上厯<lb/>
　三爻又離居三有三年克之之象必三年而後克言<lb/>
　其不輕濟也然既克之後而用小人則除一亂又生<lb/>
　一亂矣故戒以勿用既濟之後常存未濟之虞也<lb/>
象曰三年克之憊也<lb/>
<pb n="66b"/>
　師至三年師老財匱矣兵不可輕用也<lb/>
六四繻有衣袽終日戒<lb/>
　繻作濡衣袽以塞舟之罅漏者四坎體之下有漏舟<lb/>
　之象當既濟之時以柔居柔以豫而知戒者故有衣<lb/>
　袽已備終日不忘戒懼之象<lb/>
象曰終日戒有所疑也<lb/>
　亂生于治疑禍患之將至也<lb/>
九五東鄰殺牛不如西鄰之禴祭實受其福<lb/>
<pb n="67a"/>
　五陽東鄰之象二陰西鄰之象離有牛象五坎水能<lb/>
　滅火有殺牛象禴夏祭離為夏禴祭之象九五居尊<lb/>
　而時已過不如六二之在下適當其時故有東鄰殺<lb/>
　牛之大祭反不如西鄰之禴祭受福之象<lb/>
象曰東鄰殺牛不如西鄰之時也實受其福吉大來也<lb/>
　方來之吉猶未艾二之所以勝五也<lb/>
上六濡其首厲<lb/>
　既濟之極坎險之上而以陰柔處之故有狐渉水而<lb/>
<pb n="67b"/>
　濡其首之象危厲可知<lb/>
象曰濡其首厲何可久也<lb/>
　危亡不久既濟全彖六爻皆有警戒之詞蓋天道否<lb/>
　泰循環固理勢之自然亦聖人治不忘亂安不忘危<lb/>
　之深心也<lb/>
䷿<lb/>
　未濟下坎上離火在水上不相為用又六爻皆不得<lb/>
　位故為未濟未濟次既濟按序卦物不可窮也故受<lb/>
<pb n="68a"/>
　以未濟終焉既濟物之窮窮无不變易者變易不窮<lb/>
　未濟則未窮也未窮則生生不絶矣又後天八卦以<lb/>
　坎離居先天乾坤之位蓋天以一生水地以二生火<lb/>
　故坎得乾之中畫離得坤之中畫上經首乾坤而終<lb/>
　坎離後天首咸恒而終既濟未濟既濟水火之交六<lb/>
　爻皆當萬物之終也未濟水火不交六爻皆反終則有<lb/>
　始也此未濟所以次既濟而為全易之終也全彖卦<lb/>
　雖未濟終有可亨之道幾濟而猶未濟故无所利而<lb/>
<pb n="68b"/>
　彖傳又以剛柔之應以見其亨蓋未濟固終濟也六<lb/>
　爻下三爻在坎險之中皆未濟之象上三爻離明則<lb/>
　未濟者終濟矣此全卦六爻之大畧也<lb/>
未濟亨小狐汔濟濡其尾无攸利<lb/>
　未濟事未成也水火不相交不相為用卦之六爻皆<lb/>
　失其位故曰未濟未濟有終濟之理故亨既濟已然<lb/>
　之亨又陽居陰下故曰小未濟方來之亨又陽在陰<lb/>
　上故但曰亨彖傳柔得中則又就卦體而推之人事<lb/>
<pb n="69a"/>
　也坎有狐象坎在下小狐象狐老者多疑小者輕于<lb/>
　濟狐尾大渉必揭其尾汔幾也幾濟而濡其尾則未<lb/>
　能濟矣何所利乎蓋未濟雖終有可亨之道使如小<lb/>
　狐之濡尾則亦无所利戒占者之辭也<lb/>
彖曰未濟亨柔得中也<lb/>
　彖未濟之亨就天運之自然言之夫子又專指六五<lb/>
　一爻言人事有致亨之道也柔而得中則既非柔弱<lb/>
　无能又不剛猛僨事小心慎宻處置得宜未濟者終<lb/>
<pb n="69b"/>
　濟此其所以亨也<lb/>
小狐汔濟未出中也濡其尾无攸利不續終也雖不當<lb/>
位剛柔應也<lb/>
　未出中指二也九二在坎險之中未能出也不續終<lb/>
　指初也初在下為尾二所以不能出險以初陰柔力<lb/>
　微故首濟而尾不濟不能續其後也雖不當位而剛<lb/>
　柔皆應則彼此相輔終成濟險之功此二語又覆解<lb/>
　亨之義蓋柔既得中又與剛應故能亨也二五固剛<lb/>
<pb n="70a"/>
　柔應然全卦剛柔皆應故于此覆言之<lb/>
象曰火在水上未濟君子以慎辨物居方<lb/>
　辨物如火之明居方如水之聚又水火異物故以之<lb/>
　辨物使物以羣分水火各居其所故以之居方使方<lb/>
　以類聚也<lb/>
初六濡其尾吝<lb/>
　以陰居下當未濟之初未能自進故有濡尾之象而<lb/>
　致吝也既濟濡尾无咎此則吝者既濟陽剛得正離<lb/>
<pb n="70b"/>
　明之體當既濟之時知緩急而不輕進故无咎此則<lb/>
　才柔不正坎險之下又當未濟之時冐險躁進則至<lb/>
　于濡尾而不能濟矣故吝然彖言无攸利而此但言<lb/>
　吝則以卦之初失尚未逺也<lb/>
象曰濡其尾亦不知極也<lb/>
　程傳作不知之極從之坎之初不如離之初明知也<lb/>
九二曵其輪貞吉<lb/>
　坎有輪象九二上應六五有陽剛之才可以濟矣而<lb/>
<pb n="71a"/>
　居柔得中自止而不進有曵其輪之象九居二非正<lb/>
　而得為下之宜正也故曰貞吉既濟初兩象此分初<lb/>
　二兩爻初欲進不能而吝才柔故也二可進而不輕<lb/>
　進而吉才剛與既濟初九同故也<lb/>
象曰九二貞吉中以行正也<lb/>
　九居二非正以中故得正也<lb/>
六三未濟征凶利渉大川<lb/>
　陰柔不中正居未濟之時以征則凶利渉大川本義<lb/>
<pb n="71b"/>
　謂將出乎坎有利渉之象蓋行者可以水浮而不可<lb/>
　以陸走也又曰或疑利字上當有不字今從後說為<lb/>
　優蓋二陽剛猶以守貞為吉三陰柔非利渉可知矣<lb/>
象曰未濟征凶位不當也<lb/>
　未濟六爻皆不當獨于三言之者陰柔居險極也<lb/>
九四貞吉悔亡震用伐鬼方三年有賞于大國<lb/>
　九居四不正而有悔勉而貞則吉而悔亡戒之也未<lb/>
　濟之四即既濟之三三以上為鬼方四以初為鬼方<lb/>
<pb n="72a"/>
　坎北方有鬼方象離為甲胄戈兵有伐之之象既濟<lb/>
　九三以剛居剛故言髙宗此以剛居柔則大國諸侯<lb/>
　出征者也四變互震震懼也臨事而懼可以勝矣在<lb/>
　既濟言憊此則受賞蓋既濟之世利用静未濟之世<lb/>
　利用動當未濟之時以剛居柔上承六五以克初陰<lb/>
　雖隔初三爻有三年之久而有剛健之才有承有應<lb/>
　故有代鬼方而終受賞之象<lb/>
象曰貞吉悔亡志行也<lb/>
<pb n="72b"/>
　已出其險則伐亂之志可行也<lb/>
六五貞吉无悔君子之光有孚吉<lb/>
　以六居五非貞也然文明之主居中應剛虚心以求<lb/>
　下之助故得貞而吉離體光明虚以應九二之實故<lb/>
　又有君子之光而有孚之象其吉可知<lb/>
象曰君子之光其暉吉也<lb/>
　日光曰暉言如日光之盛也六五乘承應皆陽剛君<lb/>
　子相助為理故曰其暉吉<lb/>
<pb n="73a"/>
上九有孚于飲酒无咎濡其首有孚失是<lb/>
　上與三應三坎為酒食又以征凶而安于未濟有飲<lb/>
　酒之象上應之有孚于飲酒之象然上在五之上有<lb/>
　首之象時雖未濟至五則濟矣上九陽剛可以有為<lb/>
　乃過于逸樂自縱以信于三有飲酒而濡其首雖有<lb/>
　孚而亦失之象蓋時在需則酒食而吉若未濟之極<lb/>
　即濟之初安可昵其私人飲酒濡首以厲階兆亂乎<lb/>
　本義大意亦同但未及六三之應耳<lb/>
<pb n="73b"/>
象曰飲酒濡首亦不知節也<lb/>
　知節則能隨時以取中矣全彖當未濟之時終有可<lb/>
　濟之理故有亨道但輕于濟則无所利耳六爻吉多<lb/>
　凶少較勝于既濟然亦皆有戒辭蓋既濟者固宜保<lb/>
　于既濟之後未濟者亦宜慎于方濟之初也合全易<lb/>
　而論之天地之道不外于陰陽五行之用莫先于水<lb/>
　火上篇首天地陰陽之正也故以水火之正終焉下<lb/>
　篇首夫婦陰陽之交也故以水火之交終焉乾上坤<lb/>
<pb n="74a"/>
　下離東坎西此先天之易天地日月之四象也故居<lb/>
　上經之始終以立造化之體水火相逮雷風不相悖<lb/>
　山澤通氣此後天之易六子之用也故居下經之始<lb/>
　終以致造化之用既濟之後猶有未濟者示造化之<lb/>
　用終必有始也<lb/>
　<lb/>
　<lb/>
　<lb/>
<pb n="74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易淺述卷六<lb/>
</p>
<p>
</p>
  </div>
</body>
</text>
</TEI>
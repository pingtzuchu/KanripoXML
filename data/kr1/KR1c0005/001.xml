<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩草木鳥獸蟲魚疏卷上</head> <lb/>
    <p>
<pb n="1a"/>
欽定四庫全書<lb/>
　毛詩草木鳥獸蟲魚疏卷上<lb/>
　　　　　　　　　　　　　呉　陸璣　撰<lb/>
　　方秉蕳兮<lb/>
蕳即蘭香草也春秋傳曰刈蘭而卒楚辭云紉秋蘭孔<lb/>
子曰蘭當為王者香草皆是也其莖葉似藥草澤蘭但<lb/>
廣而長節節中赤髙四五尺漢諸池苑及許昌宫中皆<lb/>
種之可著粉中故天子賜諸侯茝蘭藏衣著書中辟白<lb/>
<pb n="1b"/>
魚也<lb/>
　　采采芣苢<lb/>
芣苢一名馬舄一名車前一名當道喜在牛跡中生故<lb/>
曰車前當道也今藥中車前子是也幽州人謂之牛舌<lb/>
草可䰞<hi>與煮同</hi>作茹大滑其子治婦人難産<lb/>
　　言采其蝱<lb/>
蝱今藥草貝母也其葉如栝楼而細小其子在根下如<lb/>
芋子正白四方連累相著有分解也<lb/>
<pb n="2a"/>
　　中谷有蓷<lb/>
蓷似<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>方莖白華華生節間舊説及魏博士濟隂周元<lb/>
明皆云菴䕡是也韓詩及三蒼説悉云蓷益母也故劉<lb/>
歆曰蓷臭穢即茺蔚也<lb/>
　　集于苞杞<lb/>
杞其𣗳如樗一名苦杞一名地骨春生作羹茹微苦其<lb/>
莖似莓子秋熟正赤莖葉及子服之輕身益氣<lb/>
　　言采其藚<lb/>
<pb n="2b"/>
藚今澤蕮也其葉如車前草大其味亦相似徐州廣陵<lb/>
人食之<lb/>
　　蔦與女蘿<lb/>
蔦一名寄生葉似當盧子如覆盆子赤黒甜美女蘿今<lb/>
兔絲蔓連草上生黄赤如金今合藥兔絲子是也非松<lb/>
蘿松蘿自蔓松上生枝正青與兔絲殊異<lb/>
　　有蒲與荷<lb/>
荷芙蕖江東呼荷其莖茄其葉蕸莖下白蒻其花未發<lb/>
<pb n="3a"/>
為菡蓞已𤼵為芙蕖其實蓮蓮青皮裏白子為的的中<lb/>
有青長三分如鈎為薏味甚苦故俚語云苦如薏是也<lb/>
的五月中生生啖脆至秋表皮黒的成食或可磨以為<lb/>
飯如粟飯輕身益氣令人强健又可為糜幽州揚豫取<lb/>
備饑年其根為藕幽州謂之光旁為光如牛角<lb/>
　　參差荇菜<lb/>
荇一名接余白莖葉紫赤色正圓徑寸餘浮在水上根<lb/>
在水底與水深淺等大如釵股上青下白䰞其白莖以<lb/>
<pb n="3b"/>
苦酒浸之脆美可案酒<lb/>
　　于以采蘋<lb/>
蘋今水上浮萍是也其粗大者謂之蘋小者曰蓱季春<lb/>
始生可糝蒸以為茹又可用苦酒淹以就酒<lb/>
　　于以采藻<lb/>
藻水草也生水底有二種其一種葉如雞蘓莖大如箸<lb/>
長四五尺其一種莖大如釵股葉如蓬蒿謂之聚藻扶<lb/>
風人謂之藻聚為𤼵聲也此二藻皆可食煮挼去腥氣<lb/>
<pb n="4a"/>
米麪糝蒸為茹嘉美揚州饑荒可以當糓食饑時蒸而<lb/>
食之<lb/>
　　言采其苑<lb/>
苑與荇菜相似葉大如手赤圓有肥者著手中滑不得<lb/>
停莖大如七柄葉可以生食又可䰞滑美江南人謂之<lb/>
蓴菜或謂之水葵諸陂澤水中皆有<lb/>
　　蒹葭蒼蒼<lb/>
蒹水草也堅實牛食之令牛肥强青徐州人謂之蒹兖<lb/>
<pb n="4b"/>
州遼東通語也葭一名蘆菼一名薍薍或謂之荻至秋<lb/>
堅成則謂之<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>其初生三月中其心挺出其下本大如<lb/>
箸上鋭而細揚州人謂之馬尾以今語驗之則蘆薍别<lb/>
草也<lb/>
　　菉竹漪漪<lb/>
有草似竹髙五六尺淇水側人謂之菉竹也緑竹一草<lb/>
名其莖葉似竹青緑色髙數尺今淇澳傍生此人謂此<lb/>
為緑竹<lb/>
<pb n="5a"/>
　　苕之華<lb/>
苕一名陵時一名䑕尾似王芻生下濕水中七八月中<lb/>
華紫似今紫草華可染皂煮以沐髪即黒葉青如藍而<lb/>
多華<lb/>
　　隰有游龍<lb/>
游龍一名馬蓼葉麄大而赤白色生水澤中髙丈餘<lb/>
　　食野之苹<lb/>
苹葉青白色莖似箸而輕脆始生香可生食又可蒸食<lb/>
<pb n="5b"/>
　　于以采蘩<lb/>
蘩皤蒿凡艾白色為皤蒿今白蒿春始生及秋香美可<lb/>
生食又可蒸食一名游胡北海人謂之旁勃故大戴禮<lb/>
夏小正傳云蘩游胡游胡旁勃也<lb/>
　　菁菁者莪<lb/>
莪蒿也一名蘿蒿生澤田漸洳之處葉如邪蒿而細科<lb/>
生三月中莖可生食又可蒸食香美味頗似蔞蒿<lb/>
　　言刈其蔞<lb/>
<pb n="6a"/>
蔞蔞蒿也其葉似艾白色長數寸髙丈餘好生水邊及<lb/>
澤中正月根芽生旁莖正白生食之香而脆美其葉又<lb/>
可蒸為茹<lb/>
　　食野之蒿<lb/>
蒿青蒿也香中炙啖荆豫之間汝南汝隂皆云菣也<lb/>
　　采采卷耳<lb/>
卷耳一名枲耳一名胡枲一名苓耳葉青白色似胡荽<lb/>
白華細莖蔓生可煮為茹滑而少味四月中生子正如<lb/>
<pb n="6b"/>
婦人耳中璫今或謂之耳璫草鄭康成謂是白胡荽幽<lb/>
州人呼為爵耳<lb/>
　　贈之以芍藥<lb/>
芍藥今藥草芍藥無香氣非是也未審今何草司馬相<lb/>
如賦云芍藥之和揚雄賦曰甘甜之和芍藥之美七十<lb/>
食也<lb/>
　　采葑采菲<lb/>
葑蔓菁幽州人或謂之芥菲似葍莖粗葉厚而長有毛<lb/>
<pb n="7a"/>
三月中蒸䰞為茹甘美可作羮幽州人謂之芴爾雅又<lb/>
謂之蒠菜今河内人謂之宿菜<lb/>
　　言采其蕨<lb/>
蕨鼈也山菜也周秦曰蕨齊魯曰虌初生似蒜莖紫黒<lb/>
色可食如葵<lb/>
　　言采其薇<lb/>
薇山菜也莖葉皆似小豆蔓生其味亦如小豆藿可作<lb/>
羮亦可生食今官園種之以供宗廟祭祀<lb/>
<pb n="7b"/>
　　言采其葍<lb/>
葍一名䔰幽州人謂之燕䔰其根正白可著熱灰中温<lb/>
噉之饑荒之嵗可蒸以禦饑漢祭甘泉或用之其草有<lb/>
兩種葉細而莖赤有臭氣也<lb/>
　　薄言采芑<lb/>
芑菜似苦菜也莖青白色摘其葉白汁出肥可生食亦<lb/>
可蒸為茹青州謂之芑西河雁門芑尤美胡人戀之不<lb/>
出塞<lb/>
<pb n="8a"/>
　　誰謂荼苦<lb/>
荼苦菜生山田及澤中得霜甜脆而美所謂堇荼如飴<lb/>
内則云濡豚包苦用苦菜是也<lb/>
　　匏有苦葉<lb/>
匏葉少時可為羮又可淹煮極美揚州人食至八月葉<lb/>
即苦故曰苦葉<lb/>
　　卭有㫖苕<lb/>
苕苕饒也幽州人謂之翹饒生莖如勞豆而細葉似蒺<lb/>
<pb n="8b"/>
藜而青其莖葉緑色可生食如小豆藿也<lb/>
　　言采其莫<lb/>
莫莖大如箸赤節節一葉似栁葉厚而長有毛刺今人<lb/>
繅以取繭緒其味酢而滑始生可以為羮又可生食五<lb/>
方通謂之酸迷冀州人謂之乾絳河汾之間謂之莫<lb/>
　　莫莫葛藟<lb/>
藟一名巨苽似燕薁亦延蔓生葉如艾白色其子赤可<lb/>
食酢而不美幽州謂之推藟<lb/>
<pb n="9a"/>
　　視爾如荍<lb/>
荍一名芘芣一名荆葵似蕪菁華紫緑色可食微苦<lb/>
　　北山有萊<lb/>
萊草名其葉可食今兖州人蒸以為茹謂之萊蒸<lb/>
　　取蕭祭脂<lb/>
蕭荻今人所謂荻蒿者是也或云牛尾蒿似白蒿白葉<lb/>
莖麄斜生多者數十莖可作燭有香氣故祭祀以脂爇<lb/>
之為香許慎以為艾蒿非也郊特牲云既奠然後爇蕭<lb/>
<pb n="9b"/>
合馨香是也<lb/>
　　白茅包之<lb/>
白茅包之茅之白者古用包裹禮物以充祭祀縮酒用<lb/>
　　可以漚紵<lb/>
紵亦麻也科生數十莖宿根在地中至春自生不嵗種<lb/>
也荆揚之間一嵗三収<hi>一作刈</hi>今官園種之嵗冄割割便<lb/>
生剥之以銕若竹刮其表厚皮自脱但得其裏韌如筋<lb/>
者煮之用緝謂之徽紵今南越紵布皆用此麻<lb/>
<pb n="10a"/>
　　卭有㫖鷊<lb/>
鷊五色作綬文故曰綬草<lb/>
　　南山有臺<lb/>
臺夫須舊説夫須莎草也可為簔笠都人士云臺笠緇<lb/>
撮或云臺草有皮堅細滑緻可為簦笠南山多有<lb/>
　　茹藘在阪<lb/>
茹藘茅蒐蒨草也一名地血齊人謂之茜徐州人謂之<lb/>
牛蔓今圃人或作畦種蒔故貨殖傳云巵茜千石亦比<lb/>
<pb n="10b"/>
千乗之家<lb/>
　　白華菅兮<lb/>
菅似茅而滑澤無毛根下五寸中有白粉者柔韌宜為<lb/>
索漚及曝尤善也<lb/>
　　蘝蔓于野<lb/>
蘝似栝樓葉盛而細其子正黒如燕薁不可食也幽州<lb/>
人謂之烏服其莖葉煮以哺牛除熱<lb/>
　　匪莪伊蔚<lb/>
<pb n="11a"/>
蔚牡蒿也三月始生七月華華似胡麻而紫赤八月為<lb/>
角角似小豆角鋭而長一名馬新蒿<lb/>
　　隰有萇楚<lb/>
萇楚今羊桃是也葉長而狹華紫赤色其枝莖弱過一<lb/>
尺引蔓于草上今人以為汲灌重而善没不如楊栁也<lb/>
近下根刀切其皮著熱灰中脱之可韜筆管<lb/>
　　芃蘭之支<lb/>
芃蘭一名蘿摩幽州謂之雀瓢柔弱恒蔓于地有所依<lb/>
<pb n="11b"/>
縁則起<lb/>
　　浸彼苞稂<lb/>
稂童梁禾秀為穗而不成崱嶷然謂之童梁今人謂之<lb/>
宿田翁或謂守田也甫田云不稂不莠外傳曰馬餼不<lb/>
過稂莠皆是也<lb/>
　　言采其蓫<lb/>
蓫牛<graphic n="KR2718" url="https://raw.githubusercontent.com/kanripo/KR-Gaiji/master/images/KR2718.png" mimeType="image/png"/>揚州人謂之羊蹄似蘆服而莖赤可瀹為茹滑<lb/>
而美也多啖令人下氣幽州人謂之蓫<lb/>
<pb n="12a"/>
　　梓椅梧桐<lb/>
梓者楸之疏理白色而生子者為梓梓實桐皮曰椅今<lb/>
人云梧桐也則大類同而小别也桐有青桐白桐赤桐<lb/>
白桐宜琴瑟今雲南牂牁人績以為布似毛布<lb/>
　　有條有梅<lb/>
條槄也今山楸也亦如下田楸耳皮葉白色亦白材理<lb/>
好宜為車板能濕又可為棺木宜陽共北山多有之梅<lb/>
樹皮葉似豫章葉大如牛耳一頭尖赤心華赤黄子青<lb/>
<pb n="12b"/>
不可食柟葉大可三四葉一藂木理細緻于豫章子赤<lb/>
者材堅子白者材脆荆州人曰梅終南及新城上庸皆<lb/>
多樟柟終南與上庸新城通故亦有柟也<lb/>
　　北山有楰<lb/>
楰楸屬其樹葉木理如楸山楸之異者今人謂之苦楸<lb/>
濕時脆燥時堅今永昌又謂䑕梓漢人謂之楰<lb/>
　　常棣<lb/>
常棣許慎曰白棣樹也如李而小如櫻桃正白今官園<lb/>
<pb n="13a"/>
種之又有赤棣樹亦似白棣葉如刺榆葉而微圓子正<lb/>
赤如郁李而小五月始熟自闗西天水隴西多有之<lb/>
　　爰有樹檀<lb/>
檀木皮正青滑澤與繫迷相似又似駁馬駁馬梓榆其<lb/>
樹皮青白駁犖遥視似馬故為之駁馬故里語曰斫檀<lb/>
不諦得繫迷繫迷尚可得駁馬繫迷一名挈橀故齊人<lb/>
諺曰上山斫檀挈橀先殫下章云山有苞棣隰有樹檖<lb/>
皆山隰木相配不宜謂獸<lb/>
<pb n="13b"/>
　　柞棫拔矣<lb/>
柞棫三蒼説棫即柞也其材理全白無赤心者為白桵<lb/>
直理易破可為犢車軸又可為矛㦸鎩<lb/>
　　隰有杞夷<lb/>
梀葉如柞皮薄而白其樹理赤者為赤梀一名桋白者<lb/>
為梀其木皆堅韌今人以為車轂<lb/>
　　北山有杻<lb/>
杻檍也葉似杏而尖白色皮正赤為木多曲少直枝葉<lb/>
<pb n="14a"/>
茂好二月中葉疏華如楝而細蕋正白蓋此樹今官園<lb/>
種之正名曰萬嵗既取名于億萬其葉又好故種共汲<lb/>
山下人或謂之牛筋或謂之檍材可為弓弩榦也<lb/>
　　其灌其栵<lb/>
栵栭葉如榆也木理堅韌而赤可為車轅<lb/>
　　其檉其椐<lb/>
檉河栁生水旁皮正赤如絳一名雨師枝葉如松椐樻<lb/>
節中腫以扶老今靈夀是也今人以為馬鞭及杖𢎞農<lb/>
<pb n="14b"/>
共北山甚有之<lb/>
　　山有樞<lb/>
樞其針刺如柘其葉如榆瀹為茹美滑于白榆榆之類<lb/>
有十種葉皆相似皮及木理異爾<lb/>
　　山有栲<lb/>
栲葉似櫟木皮厚數寸可為車輻或謂之栲櫟許慎正<lb/>
以栲讀為□今人言栲失其聲耳<lb/>
　　集于苞栩<lb/>
<pb n="15a"/>
栩今柞櫟也徐州謂櫟為杼或謂之為栩其子為皂或<lb/>
言皂斗其殻為汁可以染皂今京洛及河内多言杼斗<lb/>
或言橡斗謂櫟為杼五方通語也<lb/>
　　無浸穫薪<lb/>
穫今椰榆也其葉如榆其皮堅韌剝之長數尺可為絙<lb/>
索又可為甑帶其材可為杯器<lb/>
　　集于苞把<lb/>
把栁屬也生水傍樹如栁葉麄而白色木理微赤故今<lb/>
<pb n="15b"/>
人以為車轂今共北淇水傍魯國泰山汶水邊純把也<lb/>
　　其下維榖<lb/>
榖幽州人謂之榖桑或曰楮桑荆揚交廣謂之榖中州<lb/>
人謂之楮殷中宗時桑榖共生是也今江南人績其皮<lb/>
以為布又𢷬以為紙謂之榖皮紙長數丈潔白光輝其<lb/>
裏甚好其葉初生可以為茹<lb/>
　　榛楛濟濟<lb/>
楛其形似荆而赤莖似蓍上黨人織以為斗筥箱器又<lb/>
<pb n="16a"/>
揉以為釵故上黨人調問婦人欲買赭不曰竈下自有<lb/>
黄土問買釵不曰山中自有楛<lb/>
　　揚之水不流束蒲<lb/>
蒲栁有兩種皮正青者曰小楊其一種皮紅正白者曰<lb/>
大楊其葉皆長廣似栁葉皆可以為箭幹故春秋傳曰<lb/>
董澤之蒲可勝既乎今人又以為箕鑵之楊也<lb/>
　　蔽芾其樗<lb/>
山樗與下田樗畧無異葉似差狹耳呉人以其葉為茗<lb/>
<pb n="16b"/>
　　椒聊之實<lb/>
椒聊聊語助也椒樹似茱萸有針刺莖葉堅而滑澤蜀<lb/>
人作茶呉人作茗皆合煮其葉以為香今成臯諸山間<lb/>
有椒謂之竹葉椒其樹亦如蜀椒少毒熱不中合藥也<lb/>
可著飲食中又用蒸雞豚最佳香東海諸島上亦有椒<lb/>
樹枝葉皆相似子長而不圓甚香其味似橘皮島上麞<lb/>
鹿食此椒葉其肉自然作椒橘香也<lb/>
　　山有苞櫟<lb/>
<pb n="17a"/>
苞櫟秦人謂柞為櫟河内人謂木蓼為櫟椒榝之屬也<lb/>
其子房生為梂木蓼子亦房生<lb/>
　　食鬱及薁<lb/>
鬱其樹髙五六尺其實大如李色赤食之甘<lb/>
　　樹之榛栗<lb/>
榛栗屬有兩種其一種之皮葉皆如栗其子小形似杼<lb/>
子味亦如栗所謂樹之榛栗者也其一種枝葉如木蓼<lb/>
生髙丈餘作胡桃味遼東上黨皆饒山有榛之榛枝葉<lb/>
<pb n="17b"/>
似栗樹子似橡子味似栗枝莖可以為燭五方皆有栗<lb/>
周秦呉揚特饒呉越被城表裏皆栗唯漁陽范陽栗甜<lb/>
美長味他方者悉不及也倭韓國諸島上栗大如雞子<lb/>
亦短味不美桂陽有莘栗藂生大如杼子中仁皮子形<lb/>
色與栗無異也但差小耳又有奥栗皆與栗同子圓而<lb/>
細或云即莘也今此惟江湖有之又有茅栗佳栗其實<lb/>
更小而木與栗不殊但春生夏花秋實冬枯為異耳<lb/>
　　摽有梅<lb/>
<pb n="18a"/>
梅杏類也樹及葉皆如杏而黒耳曝乾為腊置羮臛韲<lb/>
中又可含以香口<lb/>
　　蔽芾甘棠<lb/>
甘棠今棠藜一名杜藜赤棠也與白棠同耳但子有赤<lb/>
白美惡子白色為白棠甘棠也少酢滑美赤棠子澁而<lb/>
酢無味俗語云澀如杜是也赤棠木理韌亦可以作弓<lb/>
幹<lb/>
　　唐棣之華<lb/>
<pb n="18b"/>
唐棣奥李也一名雀梅亦曰車下李所在山中皆有其<lb/>
花或白或赤六月中成實大如李子可食<lb/>
　　隰有樹檖<lb/>
檖一名赤蘿一名山梨今人謂之楊檖其實如梨但實<lb/>
甘小異耳一名鹿梨一名䑕梨齊郡廣饒縣堯山魯國<lb/>
河内共北山中有今人亦種之極有脆美者亦如梨之<lb/>
美者<lb/>
　　北山有枸<lb/>
<pb n="19a"/>
枸樹山木其狀如櫨一名枸骨髙大如白楊所在山中<lb/>
皆有理白可為函板枝柯不直子著枝端大如指長數<lb/>
寸噉之甘美如飴八九月熟江南特美今官園種之謂<lb/>
之木蜜古語云枳枸來巢言其味甘故飛鳥慕而巢之<lb/>
本從南方來能令酒味薄若以為屋柱則一屋之酒皆<lb/>
薄<lb/>
　　顔如舜華<lb/>
舜一名木槿一名櫬一名曰椵齊魯之間謂之王蒸今<lb/>
<pb n="19b"/>
朝生暮落者是也五月始花故月令仲夏木槿榮<lb/>
　　采荼薪樗<lb/>
樗樹及皮皆似漆青色耳其葉臭<lb/>
　　維筍及蒲<lb/>
筍竹萌也皆四月生唯巴竹筍八月九月生始出地長<lb/>
數寸䰞以苦酒豉汁浸之可以就酒及食<lb/>
　<lb/>
　毛詩草木鳥獸蟲魚疏卷上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷五十七</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷五十七<lb/>
　　　　　　　　　　頭等侍衛納喇性徳編<lb/>
䷴<hi>艮下巽上</hi>
　伊川先生曰漸序卦艮者止也物不可以終止故受<lb/>
　之以漸漸者進也止必有進屈伸消息之理也止之<lb/>
　所生亦進也所反亦進也漸所以次艮也進以序為<lb/>
　漸今人以緩進為漸進以序不越次所以緩也為卦<lb/>
<pb n="1b"/>
　上巽下艮山上有木木之髙而因山其髙<hi>一有而字</hi>有因<lb/>
　也其髙有因乃其進有序也所以為漸也<hi>易傳</hi>
漸女歸吉利貞<lb/>
　伊川先生曰以卦才兼漸義而言也乾坤之變為巽<lb/>
　艮巽艮重而為漸在漸體而言中二爻交也由二爻<lb/>
　之交然後男女各得正位初終二爻雖不當位亦陽<lb/>
　上隂下得尊卑之正男女各得其正亦得位也與歸<lb/>
　妹正相對女之歸能如是之正則吉也天下之事進<lb/>
<pb n="2a"/>
　必以<hi>一作有</hi>漸者莫如女歸臣之進於朝人之進於事<lb/>
　固當有序不以其序<hi>一作漸</hi>則陵節犯義凶咎隨之然<lb/>
　以義之輕重㢘恥之道女之從人最為大也故以女<lb/>
　歸為義且男女萬事之先也<hi>一有利貞字</hi>諸卦多有利貞<lb/>
　而所施或不同有渉不正之疑而為之戒者有其事<lb/>
　必貞乃得其宜者有言所以利者以其有貞也所謂<lb/>
　渉不正之疑而為之戒者損之九二是也處隂居説<lb/>
　故戒以宜貞也有其事必貞乃得宜者大畜是也言<lb/>
<pb n="2b"/>
　所畜利於貞也有言所以利者以其有貞者漸是也<lb/>
　言女歸之所以吉利於如此貞正也盖其固有非設<lb/>
　戒也漸之義宜能亨而不云亨者盖亨者通達之義<lb/>
　非漸進之義也<hi>易傳</hi>
　横渠先生曰漸者天地之施<hi>一作始</hi>交女歸吉進得位<lb/>
　皆指六四<hi>易説</hi>
　　白雲郭氏曰漸之進不速而不已也天地之道進<lb/>
　　皆有漸况人乎舉人道而言之則進之漸者无若<lb/>
<pb n="3a"/>
　　女之歸也女歸不以漸則奔也漸則為歸速則為<lb/>
　　奔故女歸以漸為吉也凡天下之進如女歸之漸<lb/>
　　无不吉也利貞者女歸之道正也固守之无不利<lb/>
　　矣然聖人制昬禮有納采問名納吉納徵請期之<lb/>
　　節其禮為尤備是以知其漸也鴻之進也有于干<lb/>
　　于磐于木于陸之漸豈不猶女歸之禮乎故卦辭<lb/>
　　言女歸而爻明鴻漸其義一也伊川曰諸卦多言<lb/>
　　利貞而所施或不同有渉不正之疑而為之戒者<lb/>
<pb n="3b"/>
　　損之九二是也處隂居説故戒以宜貞也有其事<lb/>
　　必貞乃得其宜者大畜是也言所畜利於貞也有<lb/>
　　言所以利者以其有貞漸是也言女歸之所以吉<lb/>
　　而利者以如此貞也<hi>易説</hi>
　　漢上朱氏曰易傳曰乾坤之變為巽艮巽艮重而<lb/>
　　為漸在漸體而言中二爻交也由二爻之交然後<lb/>
　　男女各得正位觀此則伊川亦用卦變矣<hi>叢說</hi>
　　新安氏朱曰漸漸進也為卦止於下而巽於上為<lb/>
<pb n="4a"/>
　　不遽進之義有女歸之象焉又自二至五位皆得<lb/>
　　正故其占為女歸吉而又戒以利貞也<hi>本義</hi>
彖曰漸之進也女歸吉也進得位徃有功也進以正可<lb/>
以正邦也其位剛得中也止而巽動不窮也<lb/>
　伊川先生曰如漸之義而進乃女歸之吉也謂正而<lb/>
　有漸也女歸為大耳它進亦然○漸進之時而隂陽<lb/>
　各得正位進而有功也四復由上進而得正位三離<lb/>
　下而為上遂得正位亦為進得位之義<hi>一有是徃而有功也六字</hi>
<pb n="4b"/>
　以正道而進可以正邦國至於天下也凡進於事<lb/>
　進於徳進於位莫不皆當以正也○上云進得位徃<lb/>
　有功也統言隂陽得位是以進而有功復云其位剛<lb/>
　得中也所謂位者五以剛陽中正得尊位也諸爻之<lb/>
　得正亦可謂之得位矣然未若五之得尊位故特言<lb/>
　之○内艮止外巽順止為安靜之象巽為和順之義<lb/>
　人之進也若以欲心之動則躁而不得其漸故有困<lb/>
　窮在漸之義内止静而外巽順故其進動不有<hi>一作至</hi>
<pb n="5a"/>
　困窮也<hi>並易傳</hi>
　　藍田吕氏曰漸徐進而不廹也艮止於下巽進而<lb/>
　　上不可以速故其進徐也女子之歸必待父母之<lb/>
　　命媒妁之言備禮以聘然後行故以漸進為吉君<lb/>
　　子之難進亦斯道也君子以漸進累其功小人以<lb/>
　　漸進養其姦故進以正然後利也進以正故累功<lb/>
　　可以正邦也得位得中故正而有功止而又巽无<lb/>
　　過越亢滿之憂故其動無窮<lb/>
<pb n="5b"/>
　　白雲郭氏曰彖言漸之進如女之歸則吉所以明<lb/>
　　卦辭也盖世俗多失漸進之道獨女歸有漸存焉<lb/>
　　耳進得位者先明女歸之漸而後言人之進也凢<lb/>
　　人之進以漸得位則徃有功盖其進鋭者其退必<lb/>
　　速是以无功也進既以漸又能以正則可以正邦<lb/>
　　所謂不能正其身如正人何也凡進以漸者必不<lb/>
　　失正進不以漸而失正者多矣故孔子於漸進之<lb/>
　　時又并進以正而言之也其位剛得中者言五之<lb/>
<pb n="6a"/>
　　徳也止而巽動不窮者言漸以止巽而動是以其<lb/>
　　進不窮也<hi>易說</hi>
　　漢上朱氏曰漸否一變三之四成卦九四之剛下<lb/>
　　柔六三之柔上進漸柔之進也故曰漸之進也此<lb/>
　　以否六三之四言漸也女謂嫁曰歸自内之外也<lb/>
　　三坤之四成巽女徃也四乾之三成艮男下女也<lb/>
　　艮男下女然後巽女徃而進艮陽居三巽隂居四<lb/>
　　男女各得其正矣夫漸之進不一也臣之進於君<lb/>
<pb n="6b"/>
　　人之進於事學者之進於道君子之進於徳未有<lb/>
　　犯分躐等而能進者而漸専以女歸為義者禮義<lb/>
　　㢘恥之重天下國家之本无若女之歸也故娶妻<lb/>
　　者非媒則不得非卜筮則不従納采問名納吉納<lb/>
　　成請期親迎莫不以漸女子之嫁也母醮之房中<lb/>
　　父命之阼階諸母戒之兩階之間三月廟見而後<lb/>
　　成婦亦必以漸如是而歸則正正則吉故曰漸女<lb/>
　　歸吉利貞彖曰女歸吉也言女歸之所以吉者利<lb/>
<pb n="7a"/>
　　於貞也此以三四易位各得其正言漸之進也易<lb/>
　　傳曰在漸體而言中二爻交也横渠亦曰九三六<lb/>
　　四易位而居盖後之傳易者自伊川横渠二先生<lb/>
　　漸以卦變言之矣漸之進其徳有四進得位徃有<lb/>
　　功也進以正可以正邦也其位剛得中也止而巽<lb/>
　　動不窮也四者隂之位六徃居之得位也位者待<lb/>
　　才用之宅進而不得其位則无所施位過其才則<lb/>
　　力不勝進而得位徃必有功故曰進得位徃有功<lb/>
<pb n="7b"/>
　　也四者諸侯之位坤土在上為邦君子之進正己<lb/>
　　而已己不正未有能正人者其始不正終必不正<lb/>
　　三以正進四以正交則四爻皆正邦國正也猶女<lb/>
　　得所歸男女既正家道不期於正而自正故曰進<lb/>
　　以正可以正邦也此兩者以六居四言漸也或曰<lb/>
　　剛得中謂九五誤也在九五當曰剛中而應如无<lb/>
　　妄萃是也當曰中正而應如同人是也此謂九三<lb/>
　　也剛陽徳也其位在六爻為一三五二始進也五<lb/>
<pb n="8a"/>
　　進已極三得中也已極則不復進矣太𤣥曰月闕<lb/>
　　其膞不如開明於西剛得中其進未極漸如是可<lb/>
　　進矣故曰其位剛得中也此以九三言漸也内艮<lb/>
　　止也外巽巽也易傳曰人之進也以欲心之動躁<lb/>
　　而不得其漸則有困窮矣在漸之義内止靜而外<lb/>
　　巽順其動不窮也故曰止而巽動不窮也動言三<lb/>
　　四動動而正所以不窮此以兩體二爻言漸也在<lb/>
　　卦氣為正月故太𤣥凖之以銳<hi>易傳</hi>
<pb n="8b"/>
　　新安朱氏曰之字疑衍或是漸字可以正邦也以<lb/>
　　卦變釋利貞之意盖此卦之變自渙而來九進居<lb/>
　　三自旅而來九進居五皆為得位之正剛得中以<lb/>
　　卦體言謂九五也動不窮以卦徳言漸進之義<hi>本義</hi>
象曰山上有木漸君子以居賢徳善俗<lb/>
　伊川先生曰山上有木其髙有因漸之義也君子觀<lb/>
　漸之象以居賢善之徳化美於風俗人之進於賢徳<lb/>
　必有其漸習而後能安非可陵節而遽至也在已且<lb/>
<pb n="9a"/>
　然教化之於人不以漸其能入乎移風易俗非一朝<lb/>
　一夕所能成故善俗必以漸也<hi>易傳</hi>
　横渠先生曰居可久之徳難從无徵之徳君子不以<lb/>
　責人君子以賢徳自居不强率人待其心回故善俗<lb/>
　自然<hi>一作不可推行无徵難従之徳○易說</hi>
　　藍田吕氏曰山上有木逮其成林長養有漸矣君<lb/>
　　子之處賢徳使成美材善風俗使成美俗其長養<lb/>
　　亦有漸也<lb/>
<pb n="9b"/>
　　白雲郭氏曰合抱之木生於毫末則木之生未嘗<lb/>
　　不以漸也有山之髙而木生焉故其髙无窮猶漸<lb/>
　　之進其進有道故亦不窮也進之道何如止而巽<lb/>
　　是也先有所止不為妄進巽而入之則有漸矣居<lb/>
　　賢徳先有所止也善俗巽而入之也徳非一日可<lb/>
　　成也俗非一日可善也居賢徳善俗又漸之義也<lb/>
　　居賢徳而後善俗盖先自治而後治人彖所謂進<lb/>
　　以正可以正邦之道也易以巽主風教故此言善俗<hi>易説</hi>
<pb n="10a"/>
　　漢上朱氏曰山上有木止於下漸於上也君子進<lb/>
　　徳以漸善俗亦以漸九五易而可久賢人之徳也<lb/>
　　居賢徳則安之而不動矣居亦止也坤為民坎險<lb/>
　　也民險者惡俗之象然二三四正正為善艮止也<lb/>
　　君子在上進徳以漸安其徳而不動則惡俗自善<lb/>
　　險者漸正矣善俗之道也王肅本作善風俗<hi>易傳</hi>
　　新安朱氏曰二者皆當以漸而進疑賢字衍或善字下<lb/>
　　有脱字<hi>本義</hi>○山上有木木漸長則山漸高所以為漸<hi>語錄</hi>
<pb n="10b"/>
初六鴻漸于干小子厲有言无咎象曰小子之厲義无咎也<lb/>
　伊川先生曰漸諸爻皆取鴻象鴻之為物至有時而羣有<lb/>
　序不失其時序乃為漸也干水湄水鳥止於水之湄水至<lb/>
　近也其進可謂漸矣行而以時乃所謂漸漸<hi>一无漸字</hi>進不失<lb/>
　漸得其宜矣六居初至下也隂之才至弱也而上无應援<lb/>
　以此而進常情之所憂也君子則深識逺照知義理之所<lb/>
　安時事之所宜處之不疑小人幼子唯能見已然之事従<lb/>
　衆人之<hi>一有所字</hi>知非能燭理也故危懼而有言盖不知在下<lb/>
<pb n="11a"/>
　所以有進也用柔所以不躁也无應所以能漸也於義自<lb/>
　无咎也若漸之初而用剛急進則失漸之義不能進而有<lb/>
　咎必矣○雖小子以為危厲在義理實无咎也<hi>並易傳</hi>
　横渠先生曰鴻為水鳥漸進之始出至於干鴻鵠之志非<lb/>
　小子所量見其出陸爭欲危之且疑其所處非君子信<lb/>
　已而行義无咎也<hi>易説</hi>
　　藍田吕氏曰漸六爻皆以鴻喻鴻集于澤其飛戾天其<lb/>
　　進必有漸矣然漸于干于磐于陸于木于陵皆謂所集<lb/>
<pb n="11b"/>
　　而止之之地亦有漸也干水濵也磐水濵之石也陸於<lb/>
　　田之逺乎水者也初六以隂居下在水之濵也方進之<lb/>
　　始柔弱无應又位乎底下所比所應皆隂柔之質志<lb/>
　　不相得必忌其進故曰小子厲有言然在止之初其<lb/>
　　進以正人雖咎已義无咎也<lb/>
　　白雲郭氏曰易以象言之則一卦一爻之内天地萬<lb/>
　　物无不具焉聖人或取諸身或取諸物獨能舉其一<lb/>
　　以明之耳理不能盡也如艮則取諸身漸則取諸鴻非<lb/>
<pb n="12a"/>
　　艮之象不在物而漸之象不在人也故卦言女歸彖<lb/>
　　言進位爻言鴻漸互相𤼵明无嫌於不同也世之論象<lb/>
　　者率拘於説卦已言八卦之象其所不言者不能明<lb/>
　　也況六十四卦之象古人未甞明言之且震為龍而<lb/>
　　乾稱龍乾為馬而坤稱馬坤為牛而離稱牛皆非説<lb/>
　　卦之象八卦无鴻而漸稱鴻故知易之取象天地萬<lb/>
　　物无不具聖人亦不能盡言姑舉八卦之畧使後世<lb/>
　　知所謂象者如此貴夫觸類而長之也鴻漸于干者鴻<lb/>
<pb n="12b"/>
　　水鳥也干水涯也言進之漸未逺於水也君子能<lb/>
　　安於漸也小子細人也志務速進故以漸為厲危<lb/>
　　之而有言是不知在漸之初未能逺進者其於君<lb/>
　　子之義无咎也何危之有<hi>易説</hi>
　　漢上朱氏曰初動離為飛鳥坎為水之二巽為進<lb/>
　　退水鳥而能進退者鴻也二坎水之涯干也三艮<lb/>
　　為少男小子也初之二艮變兊兊為口小子有言<lb/>
　　也初在下柔而无應自小子見之以為危厲者也<lb/>
<pb n="13a"/>
　　不知在下所以有進之漸君子之柔其動也剛離<lb/>
　　隠處卑非援乎上也於義无咎夫明夷之初君子<lb/>
　　于行則主人有言漸之初鴻漸于干則小子厲有<lb/>
　　言進退之初非深識逺照不能處之而不疑豈常情<lb/>
　　之能窺測哉故曰君子所為衆人固不識也<hi>易傳</hi>
　　又曰漸有進退之象故諸爻以鴻明之<hi>叢說</hi>
　　新安朱氏曰鴻之行有序而進有漸干水涯也始<lb/>
　　進於下未得所安而上復无應故其象如此而其<lb/>
<pb n="13b"/>
　　占則為小子厲雖有言而於義則无咎也<hi>本義</hi>
六二鴻漸于磐飲食衎衎吉象曰飲食衎衎不素飽也<lb/>
　伊川先生曰二居中得正上應於五進之安裕者也<lb/>
　但居漸故進不速磐石之安平者江河之濵所有象<lb/>
　進之安自干之磐又漸進也二與九五之君以中正<lb/>
　之道相應其進之安固平易莫加焉故其飲食和樂<lb/>
　衎衎然吉可知也○爻辭以其進之安平故取飲食<lb/>
　和樂為言夫子恐後人之未喻又釋之云中正君子<lb/>
<pb n="14a"/>
　遇中正之主漸進於上将行其道以及天下所謂飲<lb/>
　食衎衎謂其得志和樂不謂空飽飲<hi>一无飲字</hi>食而已素<lb/>
　空也<hi>並易傳</hi>
　横渠先生曰衎衎和樂貌飲食和樂不徒飽而已言<lb/>
　獲志之多也<hi>易説</hi>
　　藍田吕氏曰六二柔得中則所居安故曰鴻漸于<lb/>
　　磐應乎剛則所養充故曰飲食衎衎漸至六二養<lb/>
　　道始備故不素飽<lb/>
<pb n="14b"/>
　　白雲郭氏曰磐石之可安者自干而磐已獲安矣<lb/>
　　飲食衎衎盖君臣相遇安而和樂也與詩所謂嘉<lb/>
　　賔式燕以衎同意漸進之道見於得君之禄安樂<lb/>
　　飲食雖小子亦無危厲之言是以吉也不素飽者<lb/>
　　不素餐之謂也伊川曰不素飽者君子漸進於上<lb/>
　　将行其道以及天下豈徒空飽飲食而已乎而王<lb/>
　　輔嗣謂本无祿養進而得之其為歡樂願莫先焉<lb/>
　　孔氏因之曰素故也故无祿養今日得之故願莫<lb/>
<pb n="15a"/>
　　先也觀此益見伊川先生造次不忘於道二子所<lb/>
　　養如此而已昔孟子謂樂正子曰我不意子學古<lb/>
　　之道而以餔啜也飲食之事疑於餔啜故孔子言<lb/>
　　不素飽之義以明之而二子以得禄飬為歡樂豈<lb/>
　　不異哉<hi>易說</hi>
　　漢上朱氏曰自二至五有巽離坎鴻之象二之五<lb/>
　　坎變巽為艮艮坎為石巽為髙坤為平石髙且平<lb/>
　　磐也磐大石也五之二坎變兊坎為水飲也兊為<lb/>
<pb n="15b"/>
　　口食也兊為和説衎衎而樂也二五以中正相應<lb/>
　　進而安裕飲食衎衎而樂詩鹿鳴是也巽為目離<lb/>
　　為大腹二之五巽離毁不素飽也素飽者无功食<lb/>
　　祿徒飽也君子之進豈飲食而已哉上則道行於<lb/>
　　君下則澤加於民不徒飽也<hi>易傳</hi>
　　新安朱氏曰磐大石也漸逺於水進於磐而益安<lb/>
　　矣衎衎和樂之意六二柔順中正進以其漸而上<lb/>
　　有九五之應故其象如此而占則吉也素飽如詩<lb/>
<pb n="16a"/>
　　言素飱得之以道則不為徒飽而處之安矣<hi>本義</hi>
九三鴻漸于陸夫征不復婦孕不育凶利禦冦象曰夫<lb/>
征不復離羣醜也婦孕不育失其道也利用禦冦順相<lb/>
保也<lb/>
　伊川先生曰平髙曰陸平原也三在下卦之上進至<lb/>
　于陸也陽上進者也居漸之時志将漸進而上无應<lb/>
　援當守正以俟時安處平地則<hi>一无則字</hi>得漸之道若或<lb/>
　不能自守欲有所牽志有所就則失漸之道四隂在<lb/>
<pb n="16b"/>
　上而宻比陽所説也三陽在下而相親隂所從也二<lb/>
　爻相比而无應相比則相親而易合无應則无適而<lb/>
　相求故為之戒夫陽也夫謂三三若不守正而與四<lb/>
　合是知征而不知復征行也復反也不復謂不反顧<lb/>
　義理婦謂四若以不正而合則雖孕而不育盖非其<lb/>
　道也如是則凶也三之所利在於禦寇非理<hi>一作禮</hi>而<lb/>
　至者寇也守正以閑邪所謂禦寇也不能禦寇則自<lb/>
　失而凶矣○夫征不復則失漸之正従欲而失正離<lb/>
<pb n="17a"/>
　叛其羣類為可醜也卦之諸爻皆无不善若獨失正<lb/>
　是離其羣類婦孕不由其道所以不育也所利在禦<lb/>
　寇謂以順道相保君子之與小人比也自守以正豈<lb/>
　惟君子自完其己而已乎亦使小人得不陷於非義<lb/>
　是以順道相保禦止其惡故曰禦寇<hi>並易傳</hi>
　横渠先生曰漸卦九三六四易位而居三離上卦四<lb/>
　離下體故曰夫征不復婦孕不育然相與之固物莫<lb/>
　能閒故利用禦寇也征不復者變為艮且得位也如<lb/>
<pb n="17b"/>
　六四之得桷三四非正合故曰失其道也<hi>易説</hi>
　　藍田吕氏曰九三居下卦之上地不髙而逺乎水<lb/>
　　故曰陸與初六六二同處艮體舍之而求巽之六<lb/>
　　四既无正應其行不及四以近比其偶不正不正<lb/>
　　之偶既不孕何由育夫不夫婦不婦凶之道也同<lb/>
　　舟而濟胡越无異心雖非其正猶利禦寇三與四<lb/>
　　同順而相保也<lb/>
　　白雲郭氏曰初二之進也有漸而三則自任以剛<lb/>
<pb n="18a"/>
　　其進欲速失漸之道是以致凶爾雅髙平曰陸自<lb/>
　　水而至於陸進之甚逺故有夫征不復之象進而<lb/>
　　比四不正之婦也故曰婦孕不育凶然九三之才<lb/>
　　有進无退患在失中獨用以禦寇則利也離羣醜<lb/>
　　者舍初二同體而進也失其道者比四之不正失<lb/>
　　漸之道也非所謂進以正可以正邦者也順相保<lb/>
　　者禦寇所以保其類也初二隂柔順九三之相保<lb/>
　　也䝉之上九利禦寇與漸九三同義盖它无所用<lb/>
<pb n="18b"/>
　　獨可禦冦而已蒙之象言上下順者以己獨處上<lb/>
　　衆皆順之也此言順相保者初二順而相保而已<lb/>
　　<hi>易説</hi>
　　漢上朱氏曰三至二有坎離巽鴻之象三艮為山<lb/>
　　四變三為坤坤為平地髙者平矣陸之象鴻離于<lb/>
　　水漸進于陸三若守正待時而不妄動則得漸之<lb/>
　　道三四无應隂陽相比而易合守正者戒之横渠<lb/>
　　曰漸至九三六四易位而居坎為夫離為婦為大<lb/>
<pb n="19a"/>
　　腹征以正行也三不守正而合四夫征不復也<lb/>
　　夫征不復者以離羣醜也三隂爻為羣隂為<lb/>
　　醜言不正則離乎羣衆而往不能反也四不<lb/>
　　守正而合三則離毁矣婦孕不育也婦孕不育者<lb/>
　　不以正合而失其交之道也夫人所以致非道之<lb/>
　　交者罔不自已求之我无隙以乗之彼何自來乎<lb/>
　　故三不動則四坤不來矣君子自守其正不惟君<lb/>
　　子无失已之累而小人亦不陷於非義是以順相<lb/>
<pb n="19b"/>
　　保利用禦冦之道坎為盜離為戈兵冦也象以三<lb/>
　　為君子又以坎為冦者反以戒三也坤為順各得<lb/>
　　其正順相保也<hi>易傳</hi>
　　新安朱氏曰鴻水鳥陸非所安也九三過剛不中<lb/>
　　而无應故其象如此而其占夫征則不復婦孕則<lb/>
　　不育凶莫甚焉然以其過剛也故利禦冦<hi>本義</hi>○漸<lb/>
　　九三爻雖不好夫征不復婦孕不育却利禦冦今<lb/>
　　術家擇日利婚姻底日不宜用兵利相戰底日不<lb/>
<pb n="20a"/>
　　宜婚媾正是此意盖用兵則要相殺相勝婚姻則<lb/>
　　要和合故用不同也象曰順相保也言須是上下<lb/>
　　同心協力相保聚方足以禦寇<hi>語録</hi>
六四鴻漸于木或得其桷无咎象曰或得其桷順以巽<lb/>
也<lb/>
　伊川先生曰當漸之時四以隂柔進據剛陽之上陽<lb/>
　剛而上進豈能安處隂柔之下故四之處非安地如<lb/>
　鴻之進<hi>一作漸</hi>于木也木漸髙矣<hi>一无矣字</hi>而有不安之象<lb/>
<pb n="20b"/>
　鴻趾連不能握枝故不木棲桷横平之柯唯平柯之<lb/>
　上乃能安處謂四之處本危或能自得安寧之道則<lb/>
　无咎也如鴻之於木本不安或得平柯而處之則安<lb/>
　也四居正而巽順宜无咎者也必以得失言者因得<lb/>
　失以明其義也○桷者平安之處求安之道唯順與<lb/>
　巽若其義順正其處卑巽何處而不安如四之順正<lb/>
　而巽乃得桷也<hi>並易傳</hi>
　横渠先生曰木非鴻所居如四之易位而在上也然<lb/>
<pb n="21a"/>
　本坤之爻進而為巽故或得其桷居之可安也順巽<lb/>
　則衆所與也故得所安<hi>易説</hi>
　　藍田吕氏曰六四居上體之下髙於陸而下於陵<lb/>
　　故漸于木漸進之時以柔居隂其進愈緩姑求所<lb/>
　　安順以巽焉不敢擇也故曰鴻漸于木或得其桷<lb/>
　　无咎鴻非集木之鳥雖得其桷非所安也桷木枝<lb/>
　　中乎桷者也<lb/>
　　白雲郭氏曰六四隂柔才有不足乗九三之剛従<lb/>
<pb n="21b"/>
　　而比之非所安也故有于木之象桷平衡之柯或<lb/>
　　得則可安矣安則无咎象言順以巽者當不安之<lb/>
　　際惟巽與順可得安寧故也巽權道也繫辭曰巽<lb/>
　　以行權然六四順以巽終為无咎之爻而先言于<lb/>
　　木不安之象者盖六四之象有失有得獨言其得<lb/>
　　則人将莫知其失而不慎始者多矣聖人雖取其<lb/>
　　善終又欲人之善始是以兼明其失得也<hi>易説</hi>
　　漢上朱氏曰六四之柔進而介於二剛之間猶鴻<lb/>
<pb n="22a"/>
　　漸于木也鴻足蹼不能握木漸于木非所安之地<lb/>
　　四離飛鳥而有坎巽鴻之象巽為木漸于木也然<lb/>
　　上承五以巽事之下得三以順接之得所止焉惟<lb/>
　　順以巽故介於二剛之間得位而无咎猶或得其<lb/>
　　桷也桷椽之方者巽為長木艮為小木離為麗坤<lb/>
　　為方木小而方可麗於長木木之材中乎椽桷者<lb/>
　　也易傳曰横平之柯也<hi>易傳</hi>
　　新安朱氏曰鴻不木棲桷平柯也或得平柯則可<lb/>
<pb n="22b"/>
　　以安矣六四乗剛而順巽故其象如此占者如之<lb/>
　　則无咎也<hi>本義</hi>
九五鴻漸于陵婦三嵗不孕終莫之勝吉象曰終莫之<lb/>
勝吉得所願也<lb/>
　伊川先生曰陵髙阜也鴻之所止最髙處也象君之<lb/>
　位雖得尊位然漸之時其道之行固亦非遽與二為<lb/>
　正應而中正之徳同乃隔於三四三比二四比五皆<lb/>
　隔其交者也未能即合故三嵗不孕然中正之道有<lb/>
<pb n="23a"/>
　必亨之理不正豈能隔害之故終莫之能勝但其合<lb/>
　有漸耳終得其吉也以不正而敵中正一時之為耳<lb/>
　久其能勝乎○君臣以中正相交其道當行雖有間<lb/>
　其間者終豈能勝哉徐必得其所願乃漸之吉也<hi>並易</hi>
　<hi>傳</hi>
　　藍田吕氏曰九五進居尊位其地髙矣故曰漸于<lb/>
　　陵與六二為應而三四間之故婦三嵗不孕中正<lb/>
　　而應雖暫為所間卒得所願故終莫之勝吉<lb/>
<pb n="23b"/>
　　白雲郭氏曰陵髙阜也君之象也二五正應君臣<lb/>
　　同中正之徳宜其吉矣然猶三嵗不孕者以三四<lb/>
　　為之間故也四不能間五而能間二九三禦冦之<lb/>
　　才足以間五然君臣同徳有間終合故終莫之勝<lb/>
　　也雖九五之尊猶有三嵗之久者亦為之以漸故<lb/>
　　也三言夫征不復五言婦三嵗不孕以卦辭言女<lb/>
　　歸吉故以夫婦為言<hi>易説</hi>
　　漢上朱氏曰二至五有坎離巽鴻之象五巽為髙<lb/>
<pb n="24a"/>
　　二艮為山二之五自山而進於髙復有山焉陵也<lb/>
　　大阜曰陵二進於五得尊位也鴻水鳥進至於陵<lb/>
　　其位髙矣然非所樂君子之樂王天下不與存焉<lb/>
　　故曰鴻漸于陵巽為婦離為大腹乾為嵗二五相<lb/>
　　易二至五歴三爻離毁巽見婦三嵗不孕漸之時<lb/>
　　道未可遽行其功未見於上下之間以三四相比<lb/>
　　而勝之也二艮為土三四為震木勝之五巽為木<lb/>
　　三四為兊金勝之勝之則四比五三比二而君臣<lb/>
<pb n="24b"/>
　　離矣然二五相應中正之徳同其合乃中心之所<lb/>
　　願欲豈三四所能間哉其行有漸功成而復其所<lb/>
　　則孕矣故終莫之勝吉正也<hi>易傳</hi>○又曰虞謂三動<lb/>
　　離毁上之三成既濟誤也九五婦三嵗不孕者天<lb/>
　　地不交之時六四柔進得位徃有功則既交矣六<lb/>
　　四婦貞九五之所願得也如明夷上六初登于天<lb/>
　　離明出地上以明後入于地此之謂曲而當○又<lb/>
　　曰九五言陵亦借否象言之艮為山巽為髙大阜<lb/>
<pb n="25a"/>
　　之象<hi>並叢説</hi>
　　新安朱氏曰陵髙阜也九五居尊六二正應在下<lb/>
　　而為三四所隔然終不能奪其正也故其象如此<lb/>
　　而占者如是則吉也<hi>本義</hi>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
　伊川先生曰安定胡公以陸為逵逵雲路也謂虚空<lb/>
　之中爾雅九達謂之逵逵通達无阻蔽之義也上九<lb/>
<pb n="25b"/>
　在至髙之位又益上進是出乎位之外在它時則為<lb/>
　過矣於漸之時居巽之極必有其序如鴻之離所止<lb/>
　而飛於雲空在人則超逸乎常事之外者也進至於是而<lb/>
　不失其漸賢達之髙致也故可用為儀法而吉也羽<lb/>
　鴻之所用進也以其進之用況上九進之道也○君<lb/>
　子之進自下而上由微而著跬歩造次莫不有序不<lb/>
　失其序則无所不得其吉故九雖窮髙而不失其吉<lb/>
　可用為儀法者以其有序而不可亂也<hi>並易傳</hi>
<pb n="26a"/>
　横渠先生曰无應於下羽潔无汙且處於髙故曰漸<lb/>
　陸<hi>易説</hi>
　　藍田吕氏曰上九居上體之上然居巽之極復漸<lb/>
　　于陸與下體同進退雍容其序而不亂者也其羽<lb/>
　　可用為儀吉儀謂可則而象之也<lb/>
　　白雲郭氏曰先人言陸當作逵逵者九達之衢雍<lb/>
　　曰漸進之極至是无所不通矣安與樂皆不足以<lb/>
　　盡之漸之六爻其辭皆聲音相協故初則干言二<lb/>
<pb n="26b"/>
　　則磐衎三則陸復育四則木桷五則陵孕勝如此<lb/>
　　則上九為逵儀明矣具羽可用為儀者九達之地<lb/>
　　非止十目所視而已通道大都人之瞻仰者衆莫<lb/>
　　不以為儀表也漸進之吉孰大於是羽者外見之<lb/>
　　羙故人可則而象之也不可亂者至美外見獨異<lb/>
　　於衆人故人莫得而亂之也<hi>易説</hi>
　　漢上朱氏曰鴻漸于陵已髙矣又升而至於上窮<lb/>
　　而不知反則亢是以君子不居焉進九三之賢升<lb/>
<pb n="27a"/>
　　之於上已變而退之三艮為山上動之三成坤艮<lb/>
　　山變坤為平地陸也自下進上漸也上反三亦曰<lb/>
　　漸者進退相為用无退則无進之漸一進一退其<lb/>
　　動不窮矣離巽飛類也剛羽翰也柔其毛也九三<lb/>
　　之上成巽羽剛爻也所貴乎君子者謂其進退不<lb/>
　　失其時上九進退有序不失其時可用為儀也三<lb/>
　　隂爻羣也上九變而正退處而順不亂羣也亦可<lb/>
　　用為儀吉<hi>易傳</hi>○又曰安定胡先生以陸作逵案虞<lb/>
<pb n="27b"/>
　　氏所傳之象上之三成既濟三陸也夫上之所生<lb/>
　　者進也所反者亦進也兹所以動而不窮歟漸至<lb/>
　　九五極矣進至上九亢矣是以上反而之三然後<lb/>
　　安處考之鴻象坎象既退自南而北嚮之時也宜<lb/>
　　以陸為正或曰鴻漸至此千里之舉也曰不然鴻<lb/>
　　飛𠖇𠖇潔身而去之象也非漸也○又曰上九極<lb/>
　　矣而言陸者明進退也<hi>並叢説</hi>
　　新安朱氏曰胡氏程氏皆云陸當作逵謂雲路也<lb/>
<pb n="28a"/>
　　今以韻讀之良是儀羽旄旌纛之飾也上九至髙<lb/>
　　出乎人位之外而其羽毛可用以為儀飾位雖極<lb/>
　　髙而不為无用之象故其占為如是則吉也不可<lb/>
　　亂者漸進愈髙而不為无用其志卓然豈可得而<lb/>
　　亂哉<hi>本義</hi>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷五十七<lb/>
</p>
<p>
</p>
  </div>
</body>
</text>
</TEI>
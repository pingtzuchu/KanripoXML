<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷四十三</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷四十三<lb/>
　　　　　　　　　　頭等侍衛納喇性徳編<lb/>
䷦<hi>艮下坎上</hi>
　伊川先生曰蹇序卦睽者乖也乖必有難故受之以<lb/>
　蹇蹇者難也睽乖之時必有蹇難蹇所以次睽也蹇<lb/>
　險阻之義故為蹇難為卦坎上艮下坎險也艮止也<lb/>
　險在前而止不能進也前有險陷後有峻阻故為蹇<lb/>
<pb n="1b"/>
　也<hi>易傳</hi>　蹇是處蹇之道退无時不可行<hi>㳺定夫所錄</hi>
　　新安朱氏曰屯是隂陽未通之象蹇是流行之中<lb/>
　　有蹇滯困則窮矣<hi>語録</hi>
　　東萊吕氏曰睽者乖也乖必有難故受之以蹇蹇<lb/>
　　者難也夫患難者人之所同畏然知其患難之可<lb/>
　　畏而不知患難之本原睽乖者患難之本原也今<lb/>
　　人處患難而常懐乖異不平之心汨汨不反是猶<lb/>
　　惡熱而増焚惡醉而强酒何往而非患難哉故欲<lb/>
<pb n="2a"/>
　　去險難必先去險難之本可也<hi>易説</hi>
蹇利西南不利東北利見大人貞吉<lb/>
　伊川先生曰西南坤方坤地也體順而易東北艮方<lb/>
　艮山也體止而險在蹇難之時利於順處平易之地<lb/>
　不利止於危險也處順易則難可紓止於險則難益<lb/>
　甚矣蹇難之時必有聖賢之人則能濟天下之難故<lb/>
　利見大人也濟難者必以大正之道而堅固其守故<lb/>
　貞則吉也凡處難者必在乎<hi>一无乎字</hi>守貞正<hi>一无正字</hi>設使<lb/>
<pb n="2b"/>
　難不解不失正徳是以吉也若遇難而不能固其守<lb/>
　入於邪濫雖使茍免亦惡徳也知義命者不為也<hi>易傳</hi>
　横渠先生曰蹇之世大人乃能成功<hi>易説</hi>
　　白雲郭氏曰蹇難也見難而知止謂之蹇故蹇為<lb/>
　　智者之事蹇之時得人則濟故利西南不利東北<lb/>
　　利見大人西南得朋之地也東北䘮朋之地也大<lb/>
　　人足以濟大蹇者也得人之道先在反己其身正<lb/>
　　而天下歸之故貞吉也<hi>易説</hi>
<pb n="3a"/>
　　新安朱氏曰蹇難也足不能進行之難也為卦艮<lb/>
　　下坎上見險而止故為蹇西南平易東北險阻又<lb/>
　　艮方也方在蹇中不宜走險又卦自小過而來陽<lb/>
　　進則往居五而得中退則入於艮而不進故其占<lb/>
　　曰利西南不利東北當蹇之時必見大人然後可<lb/>
　　以濟難又必守正然後得吉而卦之九五剛健中<lb/>
　　正有大人之象自二以上五爻皆得正位則又貞<lb/>
　　之義也故其占又曰利見大人貞吉蓋見險者貴<lb/>
<pb n="3b"/>
　　於能止而又不可終於止處險者利於進而不可<lb/>
　　失於其正也<hi>本義</hi>
　　東萊吕氏曰蹇利西南不利東北利見大人貞吉<lb/>
　　大抵天下之理相反處乃是相治水火相反也而<lb/>
　　救火者必以水冰炭相反也而禦冰者必以炭險<lb/>
　　與平相反而治險必以平此聖人於蹇之卦所以<lb/>
　　特𤼵明濟險之義西南坤位平易而順者也東北<lb/>
　　艮位艮為山險也遇險必以平易之道而濟則險<lb/>
<pb n="4a"/>
　　難可治茍以險濟險則其難益甚矣貞吉者謂人<lb/>
　　之處蹇守正則吉也吉之一字最當看今人處患<lb/>
　　難往往不能固其所守又見古人亦有守正而身<lb/>
　　不免於難遂以為此義不足信殊不知所謂吉者<lb/>
　　非免於難為吉乃順理之吉也伊川説是以吉也<lb/>
　　一叚最當看<hi>易説</hi>
彖曰蹇難也險在前也見險而能止知矣哉蹇利西南<lb/>
往得中也不利東北其道窮也利見大人往有功也當<lb/>
<pb n="4b"/>
位貞吉以正邦也蹇之時用大矣哉<lb/>
　伊川先生曰蹇難也蹇之為難如乾之為健若易之<lb/>
　為難則義有未足<hi>一作盡</hi>蹇有險阻之義屯亦難也困<lb/>
　亦難也同為難而義則異屯者始難而未得通困者<lb/>
　力之窮蹇乃險阻艱難之義各不同也險在前也坎<lb/>
　險在前下止而不進故為蹇　見險而能止以卦才<lb/>
　言處蹇之道也上險而下止見險而能止也犯險而<lb/>
　進則有悔咎<hi>一作吝</hi>故美其能止為知也方蹇難之時<lb/>
<pb n="5a"/>
　惟能止為善故諸爻除五與二外皆以往為失來為<lb/>
　得也　蹇之時利於處平易西南坤方為順易東北<lb/>
　艮方為險阻九上居五而得中正之位是往而得平<lb/>
　易之地故為利也五居坎險之中而謂之平易者葢<lb/>
　卦本坤由五往而成坎故但取往而得中不取成坎<lb/>
　之義也方蹇而又止危險之地則蹇益甚矣故不利<lb/>
　東北其道窮也謂蹇之極也　蹇難之時非聖賢<hi>一有</hi>
　<hi>大人字</hi>不能濟天下之蹇故利於見大人也大人當位<lb/>
<pb n="5b"/>
　則成濟蹇之功矣往而有功也能濟天下之蹇者惟<lb/>
　大正之道夫子又取卦才而言蹇之諸爻除初外餘<lb/>
　皆當正位故為貞正而吉也初六雖以隂居陽而處<lb/>
　下亦隂之正也以如<hi>一作如以</hi>此正道正其邦可以濟於<lb/>
　蹇矣　處蹇之時濟蹇之道其用至大故云大矣哉<lb/>
　天下之難豈易平也非聖賢不能其用可謂大矣順<lb/>
　時而處量險而行從平易之道由至正之理乃蹇之<lb/>
　時用也<hi>並易傳</hi>
<pb n="6a"/>
　横渠先生曰見險能止然不可終止而已當見大人<lb/>
　之徳進之坤順致養之地則得其中若更退守艮止<lb/>
　則難无時而解也故曰不利東北其道窮也至於解<lb/>
　卦則曰其來復吉乃得中也與此互見矣蓋難在内<lb/>
　外與震艮之動止則相反爾<hi>易説</hi>
　　藍田吕氏曰蹇方涉於危難也利見大人謂九五<lb/>
　　以剛中處尊位也危難之世非大人不足以濟之<lb/>
　　非當位履正不足以正之<lb/>
<pb n="6b"/>
　　龜山楊氏曰險在前而止卦之所以為蹇也居蹇<lb/>
　　之時居易以俟命而已行險以徼幸不可也故利<lb/>
　　西南西南順也止于險而不知變則道窮矣故不<lb/>
　　利東北也<hi>易説</hi>
　　白雲郭氏曰險而止蒙者之事見險而能止智者<lb/>
　　之事蹇之與蒙用智不用智雖不同其於待人以<lb/>
　　濟險則一也猶屯解不同其於自動以濟險亦一<lb/>
　　也震之動剛其才足以自濟艮之止柔其才不足<lb/>
<pb n="7a"/>
　　以自濟故蒙蹇必止而待人也蹇利西南往得中<lb/>
　　者謂九五也九五朋來而中節也不利東北其道<lb/>
　　窮者寡助之至至於親戚畔之道窮可知矣利見<lb/>
　　大人往有功者大蹇之時雖多善士亦不能有濟<lb/>
　　必大人而後有功也當位貞吉者所處知所止則<lb/>
　　无不當位之失无不當位之失則其身貞矣是以<lb/>
　　吉也古之聖人莫不先於治己大人正己而物正<lb/>
　　當位貞吉則正己者至矣所以為正邦之本也蹇<lb/>
<pb n="7b"/>
　　之時以見大人為主雖乾龍飛見不過利見大人<lb/>
　　而止耳顧不大哉<hi>易説</hi>
　　漢上朱氏曰蹇坎險難也艮止也坎在上險難在<lb/>
　　前止而不進故曰蹇難也險在前也此合雨體言<lb/>
　　蹇也離目為見見險者明也知其不可進則止而<lb/>
　　不犯者行其所知也知者精神之㑹水火之合坎<lb/>
　　離之象故曰見險而能止知矣哉此兼互體以卦<lb/>
　　才言處蹇之道也蹇自臨來小過變也九四往之<lb/>
<pb n="8a"/>
　　五小過之五即臨之坤也坤西南體順而易坤衆<lb/>
　　也五中蹇難不解天下思治九四能順乎衆而往<lb/>
　　上居於五處順易以濟險難以順民心乃得中道<lb/>
　　所謂時中蹇之利也故曰蹇利西南往得中也艮<lb/>
　　止也東北方也見險而止非遂止不往也順時而<lb/>
　　處以有待也若遂止於險則過矣過則道不行天<lb/>
　　下益蹇非中道乃蹇之所不利故曰不利東北其<lb/>
　　道窮也此以卦變四五相易言濟蹇之道也大人<lb/>
<pb n="8b"/>
　　九五也剛中而正量險而行其才足以濟難利見<lb/>
　　大人者六二也非剛健中正在上則六二柔中未<lb/>
　　有功也故曰利見大人往有功也此以二五言濟<lb/>
　　蹇也坤在四為邦國四諸侯位也故建侯康侯正<lb/>
　　邦无邦皆取此象蹇五爻皆正而初不正初不正<lb/>
　　者蹇之所由生也九五當位而正以正六四而邦<lb/>
　　國正邦國正則天下正而蹇難解矣正而吉也故<lb/>
　　曰當位貞吉以正邦也此再以九五六四言濟蹇<lb/>
<pb n="9a"/>
　　也蹇之時或可止或可往往而有功非大人不能<lb/>
　　盡其用故曰蹇之時用大矣哉在卦氣為十一月<lb/>
　　故太𤣥準之以難<hi>易傳</hi>
　　新安朱氏曰蹇難也以卦徳釋卦名義而賛其美<lb/>
　　蹇利西南以卦變卦體釋卦辭而賛其時用之大<lb/>
　　也<hi>本義</hi>　蹇利西南是説坤卦分曉但不知從何揷<lb/>
　　入這坤卦來此須是箇變例聖人到這裏看見得<lb/>
　　有箇做坤底道理大率陽卦多自隂來隂卦多自<lb/>
<pb n="9b"/>
　　陽來震是坤第一畫變坎是第二畫變艮是第三<lb/>
　　畫變易之取象不曽確定了它　蹇无坤體只取<lb/>
　　坎中爻變如沈存中論五姓一般蹇利西南謂地<lb/>
　　也據卦體艮下坎上无坤而繇辭言地者往往只<lb/>
　　取坎中爻變變則為坤矣沈存中論五姓自古无<lb/>
　　之後人既如此呼喚即便有義可推<hi>語録</hi>
　　東萊吕氏曰夫當患難之時必有處蹇之道坎為<lb/>
　　險在上是險在前也艮為止在下是見險而能止<lb/>
<pb n="10a"/>
　　也坎卦本是坤卦只因第二爻變遂至於險使第<lb/>
　　二爻知坤順之可從而復歸於坤則无復蹇惟第<lb/>
　　二爻不肯變故止於蹇難也知矣哉知字最要看<lb/>
　　當平易之地則縱步至險危之地則駐足則又何<lb/>
　　以為知惟其預知其難而遂止所以為知也所謂<lb/>
　　見險而能止非畏其難怠惰而一无所為也故大<lb/>
　　象以君子反身修徳明之<hi>易説</hi>
象曰山上有水蹇君子以反身修徳<lb/>
<pb n="10b"/>
　伊川先生曰山之峻阻上復有水坎水為險陷之象<lb/>
　上下險阻故為蹇也君子觀蹇難之象而以反身修<lb/>
　徳君子之遇艱阻必反求諸己而益自修孟子曰行<lb/>
　有不得者皆反求諸己故遇艱蹇必自省於身有失<lb/>
　而致之乎是反身也有所未善則改之无歉於心則<lb/>
　加勉乃自修其徳也君子修徳以俟時而已<hi>易傳</hi>　蹇<lb/>
　以反身修徳故往者在外也在外必蹇來者在内也<lb/>
　在内則有譽无尤來連朋來來碩皆反身修徳之謂<lb/>
<pb n="11a"/>
　也蹇蹇不暴進内顧之象也暴進出外則无事矣連<lb/>
　<hi>音平</hi>連則无窮也朋來則衆來言朋來未免於有思也<lb/>
　至於來碩則來處於大人之事也故曰從貴<hi>羅氏拾遺</hi>
　　藍田吕氏曰山上有水水行不利不得其地故蹇<lb/>
　　也水行不得其地猶君子之行不得於人不得於<lb/>
　　人反求諸已而已故愛人不親反其仁治人不治<lb/>
　　反其知禮人不荅反其敬<lb/>
　　龜山楊氏曰居險難之時惟反身修徳而己行險<lb/>
<pb n="11b"/>
　　以徼幸君子不為也<hi>易説</hi>
　　白雲郭氏曰古之君子窮則獨善其身達則兼善<lb/>
　　天下獨善之道无它修徳而已蒙也蹇也皆君子<lb/>
　　遇險獨善之時也故蒙曰果行育徳蹇曰反身修<lb/>
　　徳也蹇利得朋而反身修徳者君子愛人不親反<lb/>
　　其仁治人不治反其智禮人不荅反其敬行有不<lb/>
　　得者皆反求諸已其身正而天下歸之故得朋之<lb/>
　　道莫大於反身修徳之要也屯之難濟以動故君<lb/>
<pb n="12a"/>
　　子以經綸困之難濟以説故君子致命遂志蹇之<lb/>
　　難在止於至善故曰反身修徳難非一也故所以<lb/>
　　濟難亦不能同也<hi>易説</hi>
　　漢上朱氏曰山上復有險行者蹇也六五反四而<lb/>
　　正反身修徳之象易傳曰君子之遇蹇難必自省<lb/>
　　於身有失而致之乎有所未善則改之无歉於心<lb/>
　　則加勉<hi>易傳</hi>
　　新安朱氏曰或説蹇與困相似君子致命遂志君<lb/>
<pb n="12b"/>
　　子反身修徳亦一般殊不知不然澤无水困是盡<lb/>
　　乾燥處困之極事无可為者故只得致命遂志若<lb/>
　　山上者水蹇則猶可進步如山上之泉曲折多艱<lb/>
　　阻然猶可行故敎人以反身修徳豈可與困為比<lb/>
　　只觀大象兩句便全然不同<hi>語録</hi>
初六往蹇來譽象曰往蹇來譽宜待也<lb/>
　伊川先生曰六居蹇之初往進則益入於蹇往蹇也<lb/>
　當蹇之時以隂柔无援而進其蹇可知來者對往之<lb/>
<pb n="13a"/>
　辭上進則為往不進則為來止而不進是有見幾知<lb/>
　時之美來則有譽也　方蹇之初進則益蹇時之未<lb/>
　可進也故宜見幾而止以待時可行而後行也諸爻<lb/>
　皆蹇往而善來然則无出蹇之義乎曰在蹇而往則<lb/>
　蹇也蹇終則變矣故上巳<hi>一作六</hi>有碩義<hi>並易傳</hi>
　横渠先生曰蹇難之際用心存公无所偏係故譽美<lb/>
　可獲<hi>易説</hi>
　　龜山楊氏曰蹇之初險在前也往斯蹇矣見險而<lb/>
<pb n="13b"/>
　　能止則知之事也來斯有譽矣故往蹇來譽<hi>易説</hi>
　　白雲郭氏曰蹇為智者之事見難而止智也見難<lb/>
　　而往非智也故往則蹇而來則譽也夫知止而止<lb/>
　　則安榮知止而不止則危辱故言來譽來譽雖美<lb/>
　　未足以究蹇之實用故宜有待以濟也<hi>易説</hi>
　　漢上朱氏曰蹇之初有險在前往則遇蹇知不可<lb/>
　　往來而止安時處順待可動而動則有見幾知時<lb/>
　　之譽初動而往離坎變兊兊口譽之往則蹇來則<lb/>
<pb n="14a"/>
　　譽宜待也天下之險未有乆結而不解者故伯夷<lb/>
　　太公居海濵以俟若先時而起則愈蹇矣鄭氏本<lb/>
　　作宜待時也<hi>易傳</hi>
　　新安朱氏曰往遇險來得譽<hi>本義</hi>
六二王臣蹇蹇匪躬之故象曰王臣蹇蹇終无尤也<lb/>
　伊川先生曰二以中正之徳居艮體止於中正者也<lb/>
　與五相應是中正之人為中正之君所信任故謂之<lb/>
　王臣雖上下同徳而五方在大蹇之中致力於蹇難<lb/>
<pb n="14b"/>
　之時其艱蹇至甚故為蹇於蹇也二雖中正以隂柔<lb/>
　之才豈易勝其任所以蹇於蹇也志在濟君於蹇<hi>一作</hi>
　<hi>艱</hi>難之申其蹇蹇者非為身之故也雖使不勝志義<lb/>
　可嘉故稱其忠藎不為己也然其才不足以濟蹇也<lb/>
　小可濟則聖人當盛稱以為勸矣　雖艱<hi>一作蹇</hi>戹於<lb/>
　蹇時然其志在濟君難雖未成功然<hi>一无然字</hi>終无過尤<lb/>
　也聖人取其志義而謂其无尤所以勸忠藎也<hi>並易傳</hi>
　　龜山楊氏曰九五險之中也六二險在前也所謂<lb/>
<pb n="15a"/>
　　王臣蹇蹇也人之徳慧術智常存乎疢疾君臣克<lb/>
　　艱尚何尤也<hi>易説</hi>
　　白雲郭氏曰六二當位得中上應九五不私其身<lb/>
　　涉己之難以濟君之難非同徳興王之臣不能至<lb/>
　　也孟子曰畜君何尤畜君者好君也夫畜君之徳<lb/>
　　濟君之難其志皆同无尤宜矣初六以往為蹇六<lb/>
　　二以蹇蹇為无尤蓋九五大人也初六非見大人<lb/>
　　則當止不止則失身六二見大人則當往不往則<lb/>
<pb n="15b"/>
　　失君此其所以異也<hi>易説</hi>
　　漢上朱氏曰五乾王也二坤臣也二應五王臣也<lb/>
　　五在險中蹇也六二犯難濟五之險蹇之又蹇故<lb/>
　　曰王臣蹇蹇坤為身三折之目視下為躬二履當<lb/>
　　其位而艮體有保其躬之意二往濟五身任安危<lb/>
　　五坎變坤匪躬之故也蹇時非有才而剛上輔其<lb/>
　　君不能濟難二柔濟五才不足疑若有尤然志靖<lb/>
　　王室忘身以衛其上雖蹇之又蹇終无尤也易傳<lb/>
<pb n="16a"/>
　　曰聖人取其志義謂其无尤所以勸忠藎也<hi>易傳</hi>
　　新安朱氏曰柔順中正正應在上而在險中故蹇<lb/>
　　而又蹇以求濟之非以其身之故也不言吉凶者<lb/>
　　占者但當鞠躬盡力而已至於成敗利鈍則非所<lb/>
　　論也終无尤者事雖不濟亦无可尤<hi>本義</hi>
九三徃蹇來反象曰往蹇來反内喜之也<lb/>
　伊川先生曰九三以剛居正處下體之上當蹇之時<lb/>
　在下者皆柔必依於三是為下所附者也三與上為<lb/>
<pb n="16b"/>
　正應上隂柔而无位不足以為援故上往則蹇也來<lb/>
　下來也反還歸也三為下二隂所喜故來為反其所<lb/>
　也稍安之地也　内在下之隂也方蹇之時隂柔不<lb/>
　能自立故皆附於九三之陽而喜愛之九之處三在<lb/>
　蹇為得其所也處蹇而得下之心可以求安故以來<lb/>
　為反猶春秋之言歸也<hi>並易傳</hi>
　　龜山楊氏曰險在前故往蹇也往蹇而來反則險<lb/>
　　得所恃矣故内喜之也<hi>易説</hi>
<pb n="17a"/>
　　白雲郭氏曰蹇難之際非見大人則皆當止故往<lb/>
　　蹇之義皆同反者既往復反之辭蹇自觀來九三<lb/>
　　復反於内故内喜之也初二隂爻故見剛反則喜<lb/>
　　之伊川謂反猶春秋之言歸九三之反實歸也<hi>易説</hi>
　　漢上朱氏曰往則犯難反則得位九三重剛為下<lb/>
　　卦之主初二柔爻恃之以拒外險故往蹇來反以<lb/>
　　内喜之而反也陽得位故喜易傳曰反猶春秋之<lb/>
　　言歸也<hi>易傳</hi>
<pb n="17b"/>
　　新安朱氏曰反就二隂得其所安<hi>本義</hi>
六四往蹇來連象曰往蹇來連當位實也<lb/>
　伊川先生曰往則益入於坎險之深往蹇也居蹇難<lb/>
　之時同處艱戹者其志不謀而同也又四居上位而<lb/>
　與在下者同有得位之正又與三相比相親者也二<lb/>
　與初同𩔖相與者也是與下同志衆所從附也故曰<lb/>
　來連來則與在下之衆相連合也能與衆合得處蹇<lb/>
　之道也　四當蹇之時居上位不往而來與下同志<lb/>
<pb n="18a"/>
　固足以得衆矣又以隂居隂為得其實以誠實與下<lb/>
　故能連合而下之二三亦各得其實初以隂居下亦<lb/>
　其實也當同患之時相交以實其合可知故來而連<lb/>
　者當位以實也處蹇難非誠實何以濟當位不曰正<lb/>
　而曰實上下之交主於誠實用各有其所也<hi>並易傳</hi>
　横渠先生曰連順也序也蹇反當位正吉六四未能<lb/>
　出險故可止而順序以俟難之解當位處隂之實<hi>易説</hi>
　　藍田吕氏曰六四往則益險故曰往蹇來則當<lb/>
<pb n="18b"/>
　　位與三五比連故曰來連二陽交以下雖无應所<lb/>
　　頼實矣<lb/>
　　龜山楊氏曰往則涉險來則乗剛故往蹇來連當<lb/>
　　位而止則不實矣<hi>易説</hi>
　　白雲郭氏曰馬氏以連為難故輔嗣謂往來皆難<lb/>
　　伊川曰來則與下同志衆所從輔也雍曰往來皆<lb/>
　　蹇何取當位惟其來而能連在下之志故曰當位<lb/>
　　實也六四之位實以接下為職今得其實矣<hi>易説</hi>
<pb n="19a"/>
　　漢上朱氏曰六柔无應往則犯難故往蹇來則當<lb/>
　　位承五下連九三故來連連牽連也九三剛實四<lb/>
　　牽連之共濟五難當位而又得濟之實也處蹇難<lb/>
　　不以剛實濟之柔者安能獨濟乎陽為實<hi>易傳</hi>
　　新安朱氏曰連於九三合力以濟<hi>本義</hi>
九五大蹇朋來象曰大蹇朋來以中節也<lb/>
　伊川先生曰五居君位而在蹇難之中是天下之大<lb/>
　蹇也當蹇而又在險中亦為大蹇大蹇之時而二在<lb/>
<pb n="19b"/>
　下以中正相應是其朋助之來也方天下之蹇而得<lb/>
　中正之臣相輔其助豈小也得朋來而无吉何也曰<lb/>
　未足以濟蹇也以剛陽中正之君而方在大蹇之中<lb/>
　非得剛陽中正之臣相輔之不能濟天下之蹇也二<lb/>
　之中正固有助矣欲以隂柔之助濟天下之難非所<lb/>
　能也自古聖王濟天下之蹇未有不由賢聖之臣為<lb/>
　之助者湯武得伊吕是也中常之君得剛明之臣而<lb/>
　能濟大難者則有矣劉禪之孔明唐肅宗之郭子儀<lb/>
<pb n="20a"/>
　徳宗之李晟是也雖賢明之君茍无其臣則不能濟<lb/>
　於難也故凡六居五九居二者則多由助而有功蒙<lb/>
　泰之𩔖是也九居五六居二則其功<hi>一作助</hi>多不足屯<lb/>
　否之𩔖是也蓋臣賢於君則輔君以君所不能臣不<lb/>
　及君則賛助之而已故不能成大功也　朋者其朋<lb/>
　𩔖也五有中正之徳而二亦中正雖大蹇之時不失<lb/>
　其守蹇於蹇以相應助是以其中正之節也上下中<lb/>
　正而弗濟者臣之才不足也自古守節秉義而才不<lb/>
<pb n="20b"/>
　足以濟者豈少乎漢李固王允晉周顗王導之徒是<lb/>
　也<hi>並易傳</hi>
　横渠先生曰剛中之徳為物所歸<hi>易説</hi>
　　龜山楊氏曰履尊位大中而在險所謂大蹇也中<lb/>
　　正而應能反身修徳者也入則无法家拂士出則<lb/>
　　无敵國外患者國常亡則居蹇修徳其朋來宜矣<lb/>
　　<hi>易説</hi>
　　白雲郭氏曰君道居蹇則天下難矣故云大蹇也<lb/>
<pb n="21a"/>
　　九五以中正之道致匪躬之臣蓋所謂反求諸已<lb/>
　　而天下歸之者也故曰朋來大蹇朋來所謂西南<lb/>
　　得朋之利也故彖曰蹇利西南往得中也以中節<lb/>
　　者以中自反而致朋來也<hi>易説</hi>
　　漢上朱氏曰險者人情之所不敢犯也五在險中<lb/>
　　獨安其險剛正足以任天下之難而不辭大者得<lb/>
　　位當蹇之時如是乃為得中陽與陽為朋朋謂九<lb/>
　　三也五下應二三來比之朋來也五為坎三來成<lb/>
<pb n="21b"/>
　　兊水澤節之象節者處蹇之節也九五在險得中<lb/>
　　道應六二者有節則九三之剛不約而自來九三<lb/>
　　外應上六内為六二初六之所喜而又六四牽連<lb/>
　　而進同心協力斯可以濟天下之難故曰大蹇朋<lb/>
　　來以中節也若九五前郤應於下者失剛柔緩急<lb/>
　　之節則九三招之不來矣仲虺賛湯曰天錫王勇<lb/>
　　智武王曰今朕必往濟蹇大難者其要在於九五<lb/>
　　乎<hi>易傳</hi>
<pb n="22a"/>
　　新安朱氏曰大蹇者非常之蹇九五居尊而有剛<lb/>
　　健中正之徳必有朋來而助之者占者有是徳則<lb/>
　　有是助矣<hi>本義</hi>　問九五大蹇朋來先生曰處九五<lb/>
　　尊位而居蹇之中所以為大蹇所謂遺大投艱于<lb/>
　　朕身人君當此大蹇之時則須屈羣䇿用羣力乃<lb/>
　　可濟也　問蹇之九五大蹇朋來程傳以為无剛<lb/>
　　陽之臣不足以濟蹇其竊謂自古患无剛明之君<lb/>
　　耳未有有其君而无其臣者也傳又以李固王允<lb/>
<pb n="22b"/>
　　等實之竊謂當時正以无剛明之君故耳設有之<lb/>
　　數子未必不能有為也先生曰讀易當看卦畫時<lb/>
　　節不可以此論　問蹇九五何故為大蹇曰五是<lb/>
　　蹇之主凡人臣之蹇只是一事至大蹇須人主當<lb/>
　　之<hi>並語録</hi>
上六往蹇來碩吉利見大人象曰往蹇來碩志在内也<lb/>
利見大人以從貴也<lb/>
　伊川先生曰六以隂柔居蹇之極冒極<hi>一作隂</hi>險<hi>一作蹇</hi>
<pb n="23a"/>
　而往所以蹇也不往而來從五求三得剛陽之助是<lb/>
　以碩也蹇之道戹塞窮蹙碩大也寛裕之稱來則寛<lb/>
　大其蹇舒矣蹇之極有出蹇之道上六以隂柔故不<lb/>
　得出<hi>一作能耳</hi>得剛陽之助可以舒蹇而已在蹇極之時<lb/>
　得舒則為吉矣非剛陽中正豈能出乎蹇也利見大<lb/>
　人蹇極之時見大徳之人則能<hi>一作利</hi>有濟於蹇也大<lb/>
　人謂五以相比𤼵此義五剛陽中正而居君位大人<lb/>
　也在五不言其濟蹇之功而上六利見之何也曰在<lb/>
<pb n="23b"/>
　五不言以其居坎險之中无剛陽之助故无能濟蹇<lb/>
　之義在上六蹇極而見大徳之人則能濟於蹇故為<lb/>
　利也各爻取義不同如屯初九之志正而於六二則<lb/>
　目之為寇也諸爻皆不言吉上獨言吉者諸爻皆得<lb/>
　正各有所善然皆未能出於蹇故未足為吉惟上處<lb/>
　蹇極而得寛裕乃為吉也　上六應三而從五志在<lb/>
　内也蹇既極而有助是以碩而吉也六以隂柔當蹇<lb/>
　之極宻近剛陽中正之君自然其志從附以求自濟<lb/>
<pb n="24a"/>
　故利見大人謂從九五之貴也所以云從貴恐人不<lb/>
　知大人為指五也<hi>並易傳</hi>
　横渠先生曰與解繇義同<hi>易説</hi>
　　藍田吕氏曰上六往則窮險來則獲内之應故曰<lb/>
　　往蹇來碩吉碩大也九三以陽居陽故大也利見<lb/>
　　大人九五比也<lb/>
　　龜山楊氏曰以柔居蹇難之極往則不足以出險<lb/>
　　而者應於内來則碩矣九五剛得尊位大中大人<lb/>
<pb n="24b"/>
　　者也惟大人為足以解蹇之難比而從之其宜矣<lb/>
　　<hi>易説</hi>
　　白雲郭氏曰居難之極難將革矣猶能以往為戒<lb/>
　　慎之至也故有來碩之吉利見大人者以居難之<lb/>
　　極志當濟難茍謹失身之戒則乖正邦之義矣故<lb/>
　　利見九五之大人也志在内者謹失身之戒也以<lb/>
　　從貴者明得君之義也内外兩盡其道宜其來碩<lb/>
　　而吉矣蹇自二至上五爻皆當位故彖言當位貞<lb/>
<pb n="25a"/>
　　吉其曰來譽來反來連來碩碩大也反身修徳至<lb/>
　　於盛大則至矣譽則次之反者衆之所喜連則當<lb/>
　　其實而已方險難之時无悔吝凶咎而有譽反連<lb/>
　　碩无尤中節之得斯其所以為智之事與<hi>易説</hi>
　　漢上朱氏曰上六志在紓難然柔也才不足以柔<lb/>
　　犯難故往蹇柔自外來求助於九三三以剛濟柔<lb/>
　　則難紓志乃大得故曰徃蹇來碩志在内也陽為<lb/>
　　大艮為石碩剛大也離目為見大人九五也故曰<lb/>
<pb n="25b"/>
　　利見大人九五貴而有位足以行其道九三其徳<lb/>
　　剛大佐五以濟天下之難上六志在内因九三利<lb/>
　　見九五斯可以出難故曰以從貴也陽為貴蹇難<lb/>
　　未解人不知所從上六因九三以從九五之貴則<lb/>
　　君臣之分定矣<hi>易傳</hi>
　　新安朱氏曰已在卦極往无所之益以蹇耳來就<lb/>
　　九五與之濟蹇則有碩大之功大人指九五曉占<lb/>
　　者宜如是也<hi>本義</hi>　問蹇卦往蹇來譽先生曰來往<lb/>
<pb n="26a"/>
　　二字唯程傳言上進則為往不進則為來説得極<lb/>
　　好今人或謂六四往蹇來連是來就三九三往蹇<lb/>
　　來反是來就二上六往蹇來碩是來就五亦説得<lb/>
　　通但初六來譽則位居最下无可來之地其説不<lb/>
　　得通矣故不若程傳好只是不往為佳耳<hi>不往者守而不</hi>
　　<hi>進故不進則為來</hi>諸爻皆不言吉蓋未離乎蹇中也至上<lb/>
　　六往蹇來碩吉却是蹇極有可濟之理既是不往<lb/>
　　惟守於蹇則必得見九五之大人與共濟蹇而有<lb/>
<pb n="26b"/>
　　碩大之功矣<hi>語録</hi>
　　東萊吕氏曰六爻初六曰往蹇來譽九二曰往蹇<lb/>
　　來反六四曰往蹇來連上六曰往蹇來碩皆以冒<lb/>
　　險而往為戒以知難而退為美至於六二九五兩<lb/>
　　爻一言王臣蹇蹇匪躬之故一曰大蹇朋來與四<lb/>
　　爻之義不同何也蓋五與二相應是君臣相與勠<lb/>
　　力以濟險難者也安得袖手而不為乎<hi>易説</hi>
　合訂刪補大易集義粹言卷四十三<lb/>
</p>
<p>
</p>
  </div>
</body>
</text>
</TEI>
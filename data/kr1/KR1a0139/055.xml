<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷五十三</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷五十三<lb/>
　　　　　　　　　　頭等侍衛納喇性徳編<lb/>
䷰<hi>離下兑上</hi>
　伊川失生曰革序卦井道不可不革故受之以革井<lb/>
　之為物存之則穢敗易之則清潔不可不革者也故<lb/>
　井之後受之以革也為卦兑上離下澤中有火也革<lb/>
　變革也水火相息之物水滅火火涸水相變革者也<lb/>
<pb n="1b"/>
　火之性上水之性下若相違行則睽而已乃火在下<lb/>
　水在上相就而相克相滅息者也所以為革也又二<lb/>
　女同居而其歸各異其志不同為不相得也故為革<lb/>
　也<hi>易傳</hi>
革已日乃孚元亨利貞悔亡<lb/>
　伊川先生曰革者變其故也變其故則人未能遽信<lb/>
　故必已日然後人心信從元亨利貞悔亡弊壊而後<lb/>
　革之革之所以致其通也故革之而可以大亨革之<lb/>
<pb n="2a"/>
　而利於正道則可久而得去故之義无變動之悔乃<lb/>
　悔亡也革而无甚益猶<hi>一有有字</hi>可悔也况反害乎古人<lb/>
　所以重改作也<hi>易傳</hi>
　　白雲郭氏曰甚哉革道之難也天下之事不和則<lb/>
　　革和則无革是革之繫乎時者也聖人以道論之<lb/>
　　乖於道則革不乖於道則不革是革又繫乎聖人<lb/>
　　也然方革之初固不能使天下之盡信俟其盡信<lb/>
　　則失時矣故聖人觀當革之時盡其在我所以革<lb/>
<pb n="2b"/>
　　之之道雖衆所未孚革巳則其孚必矣盖得革之<lb/>
　　道故也故卦辭首言巳日乃孚以明革道之難也<lb/>
　　革道如之何元亨利貞是也元亨利貞天徳也无<lb/>
　　欲也革之而不失天徳是可革也故革之而當已<lb/>
　　日可孚其悔亦亡矣革之而失天徳是不可革也<lb/>
　　不可革而革則革之不當巳日不孚必有大咎不<lb/>
　　止於其悔不亡而已悔亡者凡欲革者皆以有悔<lb/>
　　而革是以革之當則能亡其悔也<hi>易説</hi>
<pb n="3a"/>
　　新安朱氏曰革變革也兊澤在上離火在下火然<lb/>
　　則水乾水決則火滅中少二女合為一卦而少上<lb/>
　　中下志不相得故其卦為革也變革之初人未之<lb/>
　　信故必已日而後信又以其内有文明之徳而外<lb/>
　　有和説之氣故其占為有所更革皆大亨而得其<lb/>
　　正所革皆當而所革之悔亡也一有不正則所革<lb/>
　　不信不通而反有悔矣<hi>本義</hi>　鄭東卿少梅說易象<lb/>
　　亦有是者如鼎卦分明是鼎之象他說革是爐之<lb/>
<pb n="3b"/>
　　象亦恐有此理澤中有火革䷰上畫是爐之口<lb/>
　　五四三是爐之腹二是爐之下口初是爐之底然<lb/>
　　亦偶然此兩卦如此耳<hi>語錄</hi>
彖曰革水火相息二女同居其志不相得曰革已日乃<lb/>
孚革而信之文明以說大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
　康節先生曰樵者又問漁者曰魚可生食乎曰烹之<lb/>
<pb n="4a"/>
　可也曰必吾薪濟子之魚乎曰然曰吾知有用乎子<lb/>
　矣曰然則子知子之薪能濟吾之魚不知子之薪所<lb/>
　以能濟吾之魚也薪之能濟魚久矣不待子而後知<lb/>
　苟世未知火之能用薪則子之薪雖積丘山獨且奈<lb/>
　何哉樵者曰願聞其方曰火生於動水生於静動静<lb/>
　之相生水火之相息水火用也草木體也用生於利<lb/>
　體生於害利害見乎情體用𨼆乎性一性一情聖人<lb/>
　成能子之薪猶吾之魚微火則皆為腐臭朽壊而无<lb/>
<pb n="4b"/>
　所用也又安能養人七尺之軀哉樵者曰火之功大<lb/>
　於薪固已知之矣敢問善灼物何必待薪而後傳漁<lb/>
　者曰薪火之體也火薪之用也火无體待薪然後為<lb/>
　體薪无用待火然後為用是故凡有體之物皆可焚<lb/>
　之矣曰水有體乎曰然曰能焚水乎曰火之性能迎<lb/>
　而不能隨故滅水之體能隨而不能迎故熱是故有<lb/>
　温泉而无寒火相息之謂也曰火之道生於用亦有<lb/>
　體乎曰火以用為本以體為末故動水以體為本以<lb/>
<pb n="5a"/>
　用為末故静是火亦有體水亦有用也故能相濟又<lb/>
　能相息非獨水火則然天下之事皆然在乎用之何<lb/>
　如耳<hi>邵子外書</hi>　又曰三皇同性而異化五帝同情而異<lb/>
　教三王同形而異勸五伯同體而異率同形而異勸<lb/>
　者必以功以功勸民者民亦以功歸之故尚政夫政<lb/>
　也者正也以正正夫不正之謂也天下之正莫如利<lb/>
　民焉天下之不正莫如害民焉能利民者正則謂之<lb/>
　王矣能害民者不正則謂之賊矣以利除害安有去<lb/>
<pb n="5b"/>
　王邪以王去賊安有弑君邪是故知王者正也能以<lb/>
　功正天下之不正者天下亦以功歸焉所以聖人有<lb/>
　言曰天地革而四時成湯武革命順乎天而應乎人<lb/>
　其斯之謂歟　又曰昔者孔子語堯舜則曰垂衣裳<lb/>
　而天下治語湯武則曰順乎天而應乎人斯言可以<lb/>
　該古今帝王受命之理也堯禪舜以徳舜禪禹以功<lb/>
　以徳帝也以功亦帝也然而徳下一等則入於功矣<lb/>
　湯伐桀以放武王伐紂以殺以放王也以殺亦王也<lb/>
<pb n="6a"/>
　然而放下一等則入於殺矣是知時有消長事有因<lb/>
　革前聖後聖非出於一塗哉<hi>並觀物内篇</hi>
　明道先生曰息訓為生者盖息則生矣一事息則一<lb/>
　事生中无閒斷<hi>劉絢師訓</hi>
　伊川先生曰澤火相滅息又二女志不相得故為革<lb/>
　息為止息又為生息物止而後有生故為生義革之<lb/>
　相息謂止息也　事之變革人心豈能便信必終日<lb/>
　而後孚在上者於改為之際當詳告申令至於已日<lb/>
<pb n="6b"/>
　使人信之人心不信雖强之行不能成也先王政令<lb/>
　人心始以為疑者有矣然其乆也必信終不孚而成<lb/>
　善治者未之有也　文明以說以卦才言革之道也<lb/>
　離為文明兊為說文明則理无不盡事无不察說則<lb/>
　人心和順革而能照察事理和順人心可致大亨而<lb/>
　得貞正如是變革得其至當故悔亡也天下之事革<lb/>
　之不得其道則反致弊害故革有悔之道唯革之至<lb/>
　當則新舊之悔皆亡也　推革之道極乎天地變易<lb/>
<pb n="7a"/>
　時運終始也天地隂陽推遷改易而成四時萬物於<lb/>
　是生長成終各得其宜革而後四時成也時運既終<lb/>
　必有革而新之者王者之興受命於天故易世謂之<lb/>
　革命湯武之王上順天命下應人心順乎天而應乎<lb/>
　人也天道變改世故<hi>一作事</hi>遷易革之至大也故賛之<lb/>
　曰革之時大矣哉<hi>並易傳</hi>　革言水火相息息止息也<lb/>
　既有止息之理亦有生息之理<hi>周行已録</hi>
　　藍田吕氏曰革變舊而新之也陽極生隂隂極生<lb/>
<pb n="7b"/>
　　陽氣之所以革也息生也水火相即隂陽之義二<lb/>
　　女同居其志不同行則所之各異不可同其歸故<lb/>
　　曰睽二女同居其志不相得女子有行不可終於<lb/>
　　此故曰革文明則民喻而不疑說則民服而不違<lb/>
　　大亨以正則因時順理无所不宜革至於是然後<lb/>
　　當當然後悔亡<lb/>
　　龜山楊氏曰或問成湯放桀曰予有慙徳何也曰<lb/>
　　横渠嘗言湯武之功聖人之不幸也若論君臣之<lb/>
<pb n="8a"/>
　　義則為臣而事其君當使其君如堯舜乃是既不<lb/>
　　能使君如堯舜至其君得罪於天下而放之豈其<lb/>
　　所欲哉成湯之事以言順乎天而應乎人何慙之<lb/>
　　有然自人情觀之既以堯舜之禪為盡善則征誅<lb/>
　　而有天下安能无愧乎<hi>餘杭語錄</hi>
　　白雲郭氏曰息滅也非生息也水火之性以勝相<lb/>
　　滅然有相違者則不息也不幸如二女同居而不<lb/>
　　能相違其志復不相得則必革而息矣已日乃孚<lb/>
<pb n="8b"/>
　　言革而後信之也文明以說大享以正然後革而<lb/>
　　當其悔乃亡非文明以說大亨以正則知其革必<lb/>
　　不當其悔不能亡矣文明故見於未革之先說故<lb/>
　　孚於已革之後大亨故能終革之道正故能明革<lb/>
　　之公以是為當而悔亡則革之道其難矣哉然天<lb/>
　　地尚有革而不能廢況人道乎此湯武革命所以<lb/>
　　不能自已也惟順天故元亨利貞惟應人故已日<lb/>
　　乃孚上乃順天下能應人故悔亡能此則為湯武<lb/>
<pb n="9a"/>
　　不能此是簒也且桀紂之君上則得罪於天下則<lb/>
　　結怨於民湯武知當革之時盡所以革之之道以<lb/>
　　順天應人而已曽無私欲焉此革之道也是以革<lb/>
　　通天道非止人事改更而已故曰大矣哉<hi>易說</hi>
　　漢上朱氏曰兊澤離火而彖曰水火何也曰坎兊<lb/>
　　一也澤者水所鍾无水則无澤矣坎上為雲下為<lb/>
　　雨上為雲者澤之氣也下為雨則澤萬物也故屯<lb/>
　　需之坎為雲小畜之兊亦為雲坎為川大畜之兊<lb/>
<pb n="9b"/>
　　亦為川坎為水革兊亦為水又兊為金金者水之<lb/>
　　母此水所以周流而不窮乎坎陽兊隂隂陽二端<lb/>
　　其理則一知此始可言象矣故曰曲而中水得火<lb/>
　　而竭火得水而滅水火相止息則變少女志處乎<lb/>
　　内而在外中女志適乎外而在内二女同居其志<lb/>
　　不相得則變之所由生不可不革也故曰革水火<lb/>
　　相息二女同居其志不相得曰革此以兩體言革<lb/>
　　也革變也非常之事方革之初人豈能遽信哉傳<lb/>
<pb n="10a"/>
　　曰非常之原黎民懼焉巳日先儒讀作巳事之已<lb/>
　　當讀作戊巳之巳十日至庚而更更革也自庚至<lb/>
　　巳十日浹矣巳日者浹日也革自遯來无妄變也<lb/>
　　二變家人三變離四變革无妄之震納庚革之離<lb/>
　　納已故有此象二應五三應上孚也湯之伐桀猶<lb/>
　　曰舍我穡事而割正夏故革即日不孚浹日乃孚<lb/>
　　乃難辭也故曰已日乃孚革而信之此以離兊二<lb/>
　　五三上言革之難也坤離為文明兊為說天下之<lb/>
<pb n="10b"/>
　　事至於壊而不振者文亂而不理事暗而不察民<lb/>
　　怨而上不恤也故萬物否隔人道失正所以當革<lb/>
　　文明則事理說則民心和故曰文明以說此以兩<lb/>
　　體言革之道也五上相易各當其位相易亨也各<lb/>
　　當其位正也文明以說然後大亨而大亨之道利<lb/>
　　在於正正則不正者正矣故曰元亨利正彖曰大<lb/>
　　亨以正此復以五上言革之道也革而當者六五<lb/>
　　之上也上五革而各得其正者當也文明以說大<lb/>
<pb n="11a"/>
　　亨以正革而當三者具其悔乃亡革之非其道或<lb/>
　　不當革而革或革之而无甚益其於新舊皆有悔<lb/>
　　是本欲去悔復入於悔矣秦革封建子弟无立錐<lb/>
　　之地漢革郡縣而七國叛唐革府兵而兵農分不<lb/>
　　當故耳故曰革而當其悔乃亡此再以上五言革<lb/>
　　之戒也乾始於坎而終於離坤始於離而終於坎<lb/>
　　乾終而坤革之地革天也陽極生隂乃為寒坤終<lb/>
　　而乾革之天革地也隂極生陽乃為暑天地相革<lb/>
<pb n="11b"/>
　　寒暑相成是亦水火相息也坎冬離夏震春兊秋<lb/>
　　四時也故曰天地革而四時成兊革離而成乾巽<lb/>
　　乾為天坤為順巽為命六二順五順乎天也九五<lb/>
　　應二應乎人也湯武改物創制革天之命以順天<lb/>
　　應人而已猶寒暑之相代天道變於上民物改於<lb/>
　　下因其可革而革之故曰湯武革命順乎天而應<lb/>
　　乎人革之時大矣哉此復以五上升降推廣革之<lb/>
　　道也在卦氣為三月故太𤣥準之以更<hi>易傳</hi>　又曰<lb/>
<pb n="12a"/>
　　澤中有火非火居澤下也如以剛限之故火不見<lb/>
　　滅是水在鼎中火巽鼎下之象非革象也葢水火<lb/>
　　之性寒熱燥濕皆有常然澤中有火則水火之性<lb/>
　　革其常矣息止也火炎上而水息之水潤下而火<lb/>
　　息之有二女同居其志不相得之象故曰水火相<lb/>
　　息若以剛限之則无同居之象郭璞言有温泉而<lb/>
　　无寒燄璞其知革睽之象歟<hi>叢説</hi>
　　新安朱氏曰水火相息以卦象釋卦名義大略與<lb/>
<pb n="12b"/>
　　睽相似然以相違而為睽相息而為革也息滅息<lb/>
　　也又為生息之義滅息而後生息也　文明以說<lb/>
　　大亨以正以卦徳釋卦辭　天地四時湯武順應<lb/>
　　極言而賛其大也<hi>並本義</hi>　因說革卦曰革是更革<lb/>
　　之謂到這裏須盡飜轉更變一番所謂上下與天<lb/>
　　地同流豈曰小補之哉小補云者謂扶衰救弊逐<lb/>
　　些補緝如錮鏴家事相似若是更革則須徹底重<lb/>
　　新鑄造一番非止補苴罅漏而已湯武應天順人<lb/>
<pb n="13a"/>
　　便是如此孟子所說王政其効之速如此想見做<lb/>
　　出來好看只是大麄些又少些如其禮樂以俟君<lb/>
　　子底意思或曰不知他如何做曰須是從五𤱔之<lb/>
　　宅百𤱔之田雞豚桑麻處做起他兩三番如此說<lb/>
　　想不過只是如此做　易言順乎天而應乎人後<lb/>
　　來人盡言應天順人非也　問革二女志不相得<lb/>
　　與睽不同行有異否先生曰意則一但變韻而叶<lb/>
　　之耳<hi>並語録</hi>
<pb n="13b"/>
象曰澤中有火革君子以治厯明時<lb/>
　伊川先生曰水火相息為革革變也君子觀變革之<lb/>
　象推日月星辰之遷易以治厯數明四時之序也夫<lb/>
　變易之道事之至大理之至明跡之至著莫四時觀<lb/>
　四時而順變革則與天地合其序矣<hi>易傳</hi>
　　白雲郭氏曰革天道也非人力也天道謂之革人<lb/>
　　力為之則曰簒也惟革本天道故卦具四徳而象<lb/>
　　言治厯明時聖人所以明天道而欽授之此革之<lb/>
<pb n="14a"/>
　　所以為大也<hi>易說</hi>
　　漢上朱氏曰水火相㑹其氣必革澤中有火革之<lb/>
　　時也其在地則温泉是已君子觀澤中有火則知<lb/>
　　日月坎離有交㑹之道日火也月水也冬至日起<lb/>
　　牽牛一度右行而周十二次盡斗二十六度則復<lb/>
　　還牽牛之一度而厯更端矣牽牛者星紀也水之<lb/>
　　位也日月交㑹於此澤中有火之象也厯更端者<lb/>
　　革也昔者黄帝迎日推䇿始作調元厯閱世十一<lb/>
<pb n="14b"/>
　　歴年五千而更七厯至漢造厯歳在甲子乃十一<lb/>
　　月冬至甲子朔為入厯之始是時日月合璧復㑹<lb/>
　　於牽牛距上元太初十四萬三千一百二十七歳<lb/>
　　葢日月盈縮與天錯行積乆閏差君子必修治其<lb/>
　　厯以明四時之正所謂四時之正者冬至日月必<lb/>
　　㑹於牽牛之一度而弦望晦朔分至啟閉皆得其<lb/>
　　正矣日月不㑹者司厯之過也震嘗問厯於郭忠<lb/>
　　孝曰古厯起於牽牛一度沈括謂今宿於斗六度<lb/>
<pb n="15a"/>
　　謂之歳差何也曰乆則必差差乆必復於牽牛牽<lb/>
　　牛一度者乃上元太初起厯之元也<hi>易傳</hi>
　　新安朱氏曰四時之變革之大者<hi>本義</hi>　澤中有火<lb/>
　　水能滅火此只是說隂盛陽衰火盛則克水水盛<lb/>
　　則克火此是澤中有火之象便有那四時改革底<lb/>
　　意思君子觀這象便去治厯明時林艾軒說因革<lb/>
　　卦得厯法云厯須年年改革不改革便差了天度<lb/>
　　此說不然天度之差葢縁不曾推得那厯元定却<lb/>
<pb n="15b"/>
　　不因不改而然厯豈是那年年改革底物治厯明<lb/>
　　時非謂厯當改革葢四時變革中便有箇治厯明<lb/>
　　時底道理　澤中有火革葢言隂陽相勝復故聖<lb/>
　　人治厯明時向林艾軒嘗言聖人於革著治厯者<lb/>
　　葢厯必有差須時時改革方得此不然天度固必<lb/>
　　有差須在吾術中始得如度幾年當差一分便就<lb/>
　　此添一分去乃是　又云厯數微眇如今下漏一<lb/>
　　般漏管稍澀則必後天稍濶則必先天未子而子<lb/>
<pb n="16a"/>
　　未午而午　問革之象不曰澤在火上而曰澤中<lb/>
　　有火葢水在火上則水滅了火不見得水決則火<lb/>
　　滅火炎則水涸之義曰澤中有火則二物並在有<lb/>
　　相息之象否先生曰亦是恁地　又曰澤中有火<lb/>
　　自與治厯明時不甚相干聖人取象處只是依稀<lb/>
　　地說不曽確定指殺只是見得這箇意便說<hi>並語録</hi>
初九鞏用黄牛之革象曰鞏用黃牛不可以有為也<lb/>
　伊川先生曰變革事之大也必有其時有其位有其<lb/>
<pb n="16b"/>
　才審慮而慎動而後可以无悔九以時則初也動於<lb/>
　事初則无審慎之意而有躁易之象以位則下也无<lb/>
　時无援而動於下則有僭妄之咎而无體勢之重以<lb/>
　才則離體而陽也離性上而剛體健皆速於動也其<lb/>
　才如此有為則凶咎至矣葢剛不中而體躁所不足<lb/>
　者中與順也當以中順自固而无妄動則可也鞏局<lb/>
　束也革所以包束黄中色牛順物鞏用黄牛之革謂<lb/>
　以中順之道自固不妄動也不云吉凶何也曰妄動<lb/>
<pb n="17a"/>
　則有凶咎以中順自固則不革而已安得便有吉凶<lb/>
　乎　以初九時位才皆不可以有為故當以中順自<lb/>
　固也<hi>並易傳</hi>
　横渠先生曰賤而无應非大享以正之徳中堅自守<lb/>
　不可有為<hi>易說</hi>
　　藍田吕氏曰初九當革之初居下无位比於六二<lb/>
　　上无正應雖有剛徳不敢自任惟固結六二以自<lb/>
　　固不可有為待時而後革也故鞏用黄牛之革六<lb/>
<pb n="17b"/>
　　二居中柔順故曰黃牛以其堅固故曰鞏與遯六<lb/>
　　二同義<lb/>
　　白雲郭氏曰革有革者有革之者有從革者有輔<lb/>
　　君之革者諸爻之義不同初九在下非能革人亦<lb/>
　　非人所革者從革而已故固用黄牛之革黄中色<lb/>
　　也牛順物也戒其用中而順從是以不可有為也<lb/>
　　不可戒辭也初九雖非可為之爻聖人之辭又所<lb/>
　　以戒不知革道者也<hi>易說</hi>
<pb n="18a"/>
　　漢上朱氏曰初九革之始在下而九四不應離體<lb/>
　　務上速於革者也鞏固也坤離為黄牛初動艮為<lb/>
　　皮革日熯之不可動鞏固也黄牛者中順也鞏固<lb/>
　　用黄牛之革堅韌不動以中順守之可也初動艮<lb/>
　　又為手為指莊子曰指窮於為初不可動不可有<lb/>
　　為也易傳曰革事之大也必有其時有其位有其<lb/>
　　才審慮慎動而後可以无悔<hi>易傳</hi>
　　新安朱氏曰雖當革時居初无應未可有為故為<lb/>
<pb n="18b"/>
　　此象鞏固也黄中色牛順物革所以固物亦取卦<lb/>
　　名而義不同也其占為當堅確固守而不可以有<lb/>
　　為聖人之於變革其謹如此<hi>本義</hi>
六二已日乃革之征吉无咎象曰已日革之行有嘉也<lb/>
　伊川先生曰以六居二柔順而得中正又文明之主<lb/>
　上有剛陽之君同徳相應中正則无偏蔽文明則盡<lb/>
　事理應上則得權勢體順則无違悖時可矣位得矣<lb/>
　才足矣處革之至善者也然臣道不當為革之先又<lb/>
<pb n="19a"/>
　必待上下之信故已日乃革之也如二之才徳所居<lb/>
　之地所逢之時足以革天下之弊新天下之治當進<lb/>
　而上輔於君以行其道則吉而无咎也不進則失可<lb/>
　為之時為有咎也以二體柔而處當位體柔則其進<lb/>
　緩當位則其處固變革者事之大故以此戒二得中<lb/>
　而應剛未至失於柔也聖人因其有可戒之疑而明<lb/>
　其義耳使賢才不失可為之時也　已日而革之征<lb/>
　則吉而无咎者行則有嘉慶也謂可以革天下之弊<lb/>
<pb n="19b"/>
　新天下之事處而不行是无救弊濟世之心失時而<lb/>
　有咎也<hi>並易傳</hi>
　横渠先生曰俟上之唱革而往應柔中之徳所之乃<lb/>
　吉<hi>易說</hi>
　　藍田吕氏曰六二與九五為應以柔變剛以下變<lb/>
　　上用力也難久而後能革之然同處於中水火相<lb/>
　　濟行必有嘉故吉无咎<lb/>
　　白雲郭氏曰六二得君得位柔順中正可以革矣<lb/>
<pb n="20a"/>
　　而臣道不當先君故君已革而後乃革之也已日<lb/>
　　乃革之非從君之革也謂終君之事而革天下也<lb/>
　　是以進則吉而无咎已日革之則盡臣道故其行<lb/>
　　有嘉君未革而革之則失君臣之道非嘉也<hi>易說</hi>
　　漢上朱氏曰六二得位得時上應九五有可革之<lb/>
　　才然不可遽為必俟人情既浹上下既信之日乃<lb/>
　　可革之十日之次自庚至已浹焉離納已已日者<lb/>
　　浹日也故曰已日乃革之九五中正二應上行而<lb/>
<pb n="20b"/>
　　又其難其慎如此革道之美无以復加乾為美六<lb/>
　　上行則二有嘉美故辭曰征吉无咎象曰行有嘉<lb/>
　　也夫變動貴乎適時趨舍存乎機㑹二當可革濡<lb/>
　　滯而不行於革道安得无咎征吉无咎者以行有<lb/>
　　嘉也二巽體不果故勉之易傳曰以六居二柔順<lb/>
　　得中正又文明之主上有剛陽之君同徳相應中<lb/>
　　正則无偏蔽文明則盡事理應上則得權勢體順<lb/>
　　則无違悖時可矣位得矣才足矣處革之至善者<lb/>
<pb n="21a"/>
　　也<hi>易傳</hi>
　　新安朱氏曰六二柔順中正而為文明之主有應<lb/>
　　於上於是可以革矣然必已日然後革之征吉而<lb/>
　　无咎戒占者猶未可遽變也<hi>本義</hi>
九三征凶貞厲革言三就有孚象曰革言三就又何之<lb/>
矣<lb/>
　伊川先生曰九三以剛陽為下之上又居離之上而<lb/>
　不得中躁動於革者也在下而躁於變革以是而行<lb/>
<pb n="21b"/>
　則有凶也然居下之上事茍當革豈可不為也在乎<lb/>
　守貞正而懐危懼順從公論則可行之不疑革言謂<lb/>
　當革之論就成也合也審察當革之言至於三而皆<lb/>
　合則可信也言重慎之至能如是則必得至當乃有<lb/>
　孚也已可信而衆所信也如此則可以革矣在革之<lb/>
　時居下之上事之<hi>一作有</hi>當革若畏恐而不為則失時<lb/>
　為害唯當慎重之至不自任其剛明審攷公論至於<lb/>
　三就<hi>一作復</hi>而後革之則无過矣　稽之衆論至於三<lb/>
<pb n="22a"/>
　就事至當也又何之矣乃俗語更何往也如是而行<lb/>
　乃順理時行非已之私意所欲為也必得其宜矣<hi>並易</hi>
　<hi>傳</hi>
　横渠先生曰以文明炎上剛陽之徳進而之兊兊内<lb/>
　柔外剛勢窮必反故以征則凶能守正戒懼文命告<lb/>
　之此三革言彼三從命必然可信之理也一云征則<lb/>
　雖正而危<hi>易說</hi>
　　藍田吕氏曰九三居下體之上自初至三徧行三<lb/>
<pb n="22b"/>
　　爻革之有漸革道以成故曰革言三就言三就言<lb/>
　　至於三則民信之矣故有孚道成民信姑待其革<lb/>
　　不可以有行也然以剛居陽行猶不已廹之已甚<lb/>
　　民之不從取凶之道不知消息之理雖正危也<lb/>
　　白雲郭氏曰革之為卦上則九五下則六二為革<lb/>
　　之主三不中而用剛非革之主也故以革道進則<lb/>
　　凶以革道守則厲不知革不可妄為有天道存焉<lb/>
　　非九三用剛炎上之性可自任之時也首言征凶<lb/>
<pb n="23a"/>
　　貞厲葢九三之象如此下言革言三就有孚則明<lb/>
　　革之卦辭言三就之道也三就有孚者謂元亨利<lb/>
　　貞悔亡及已日乃孚也三者皆得之是為三就也<lb/>
　　故進則无凶貞則无厲九三既非其位又非其人<lb/>
　　而舍革言三就之道則又何之乎宜其征則凶貞<lb/>
　　則厲是誠不若初九鞏用黄牛之革矣<hi>易說</hi>
　　漢上朱氏曰九三剛正而明處下之極革之而當<lb/>
　　不可復動往而不已有凶成則必虧以正守之猶<lb/>
<pb n="23b"/>
　　厲故曰征凶貞厲然守之者其在懼乎初不可有<lb/>
　　為也二已日乃革之三革之而就稽之於衆其言<lb/>
　　亦曰三就故曰革言三就三極數也月之盈虧氣<lb/>
　　候之變皆以三五三則就矣往而不已人必有言<lb/>
　　兊為口革言也上六應九三孚也革於此信於彼<lb/>
　　有孚也民情既孚革道已就欲往何之違民妄作<lb/>
　　則有凶咎九三離體務上革而過中聖人戒之故<lb/>
　　辭曰革言三就有孚象曰又何之矣<hi>易傳</hi>
<pb n="24a"/>
　　新安朱氏曰過剛不中居離之極躁動於革者也<lb/>
　　故其占有征凶貞厲之戒然其時則當革故至於<lb/>
　　革言三就則亦有孚而可革也又何之矣言已審<lb/>
　　也<hi>本義</hi>　革言三就言三番結裹成就如第一番商<lb/>
　　量這个是當革不當革說成一番又更如此商量<lb/>
　　一番至於三番然後說成了却不是三人來說<hi>語録</hi>
九四悔亡有孚改命吉象曰改命之吉信志也<lb/>
　伊川先生曰九四革之盛也陽剛革之才也離下體<lb/>
<pb n="24b"/>
　而進上體革之時也居水火之際革之勢也得近君<lb/>
　之位革之任也下无係<hi>一有无字</hi>應革之志也以九居四<lb/>
　剛柔相濟革之用也四既具此可謂當革之時也事<lb/>
　之可悔而革之革之而當其悔乃亡也革之既當唯<lb/>
　在處之以至誠故有孚則改命吉改命改為也謂革<lb/>
　之也既事當而弊革行之以誠上信而下順其吉可<lb/>
　知四非中正而至善何也曰唯其處柔也故剛而不<lb/>
　過近而不逼順承中正之君乃中正之人也易之取<lb/>
<pb n="25a"/>
　義无常也隨時而已　改命而吉以上下信其志也<lb/>
　誠既至則上下信矣<hi>一作也</hi>革之道以上下之信為本<lb/>
　不當不孚則不信當而不信猶不可行也況不當乎<lb/>
　<hi>並易傳</hi>
　横渠先生曰約已居隂心无私係革而必當見孚於<lb/>
　衆改命倡始信已可行故吉<hi>易說</hi>
　　藍田吕氏曰九四始入上體其命當改雖有无應<lb/>
　　之悔而革言三就之後物情已信不必私應故悔<lb/>
<pb n="25b"/>
　　亡有孚悔亡有孚吾志可信改命无疑矣故改命<lb/>
　　吉<lb/>
　　白雲郭氏曰九四近君而用柔輔君之革者也輔<lb/>
　　君之革非自用也故其悔可亡而上下信之是以<lb/>
　　有孚改命吉也不曰革而曰改命者四不若二之<lb/>
　　中正不能行已日乃革之大特可奉行改命而已<lb/>
　　猶之出納之臣也書曰夙夜出納朕命惟允然則<lb/>
　　出納王命以信為主此九四所以有有孚信志之<lb/>
<pb n="26a"/>
　　辭信志者志可信於人者也<hi>易說</hi>
　　漢上朱氏曰九居四宜有悔然當水火相革之際<lb/>
　　有其時矣其才也以柔濟剛其動也革而當是以<lb/>
　　悔亡革五爻皆正四動初應則上下靡不信不動<lb/>
　　有悔故曰有孚動而正近與五相得逺與初相應<lb/>
　　故抗君之命反君之事解國之大難除國之大害<lb/>
　　无招權擅事之凶巽為命四動改命也故曰改命<lb/>
　　之吉信志也易傳曰四非中正而至善何也曰惟<lb/>
<pb n="26b"/>
　　其處柔也故剛而不過近而不逼順承中正之君<lb/>
　　而上下信其志矣<hi>易傳</hi>
　　新安朱氏曰以陽居隂故有悔然卦已過中水火<lb/>
　　之際乃革之時而剛柔不偏又革之用也是以悔<lb/>
　　亡然又必有孚然後革乃可獲吉明占者有其徳<lb/>
　　而當其時又必有信乃悔亡而得吉也<hi>本義</hi>　問革<lb/>
　　下三爻有謹重難改之意上三爻則革而善者葢<lb/>
　　事有新故革者變故而為新故漸漸好先生曰然<lb/>
<pb n="27a"/>
　　乾卦到九四爻謂乾道乃革也是到這處方變了<lb/>
　　<hi>語録</hi>
九五大人虎變未占有孚象曰大人虎變其文炳也<lb/>
　伊川先生曰九五以陽剛之才中正之徳居尊位大<lb/>
　人也以大人之道革天下之事无不當也无不時也<lb/>
　所過變化事理炳著如虎之文采故云虎變龍虎大<lb/>
　人之象也變者事物之變曰虎何也曰大人變之乃<lb/>
　大人之變也以大人中正之道<hi>一作徳</hi>變革之炳然昭<lb/>
<pb n="27b"/>
　著不待占決知其至當而天下必信也天下蒙大人<lb/>
　之革不待占決知其至當而信之也　事理明著若<lb/>
　虎文之炳煥明盛也天下有不孚乎<hi>並易傳</hi>
　横渠先生曰以剛居尊說而唱下為衆所覩其文炳<lb/>
　然不卜而孚望而可信下觀而化革莫盛焉　虎變<lb/>
　文章大故炳豹變文章小故蔚<hi>並易傳</hi>　行前定而不<lb/>
　疚光明也大人虎變夫何疚之有<hi>正䝉</hi>
　　白雲郭氏曰盛矣哉九五之革也大人之道也且<lb/>
<pb n="28a"/>
　　虎之文炳然而易見大人之道文明而可覩使天<lb/>
　　下曉然知大公至正革命之當无隂謀可疑之事<lb/>
　　以順天應人則天下不必占決而信之也昔湯征<lb/>
　　自葛而天下信之其大人虎變未占有孚之道歟<lb/>
　　<hi>易說</hi>
　　漢上朱氏曰乾為大人兊為虎虎生而具天地之<lb/>
　　文然未著也既變則其文炳然易見京房謂虎文<lb/>
　　疎而著是也六二離變兊為文明虎變也九五剛<lb/>
<pb n="28b"/>
　　健中正而得尊位大人之革也其舉事无悔其應<lb/>
　　曲當文理彰著天下曉然知之猶虎變也豈俟於<lb/>
　　既革而後孚哉葢未革之先在窔奥之閒簟席之<lb/>
　　上其文章固已炳然而具矣不假占決質之鬼神<lb/>
　　其下既孚二五未易而應未占有孚也二離為龜<lb/>
　　兊乾為決兊乾變離決龜也決謂之占非天下之<lb/>
　　至誠不言而信能如是乎文王之不長夏以革而<lb/>
　　虞芮質厥成是已<hi>易傳</hi>
<pb n="29a"/>
　　新安朱氏曰虎大人之象變謂希革而毛毨也在<lb/>
　　大人則自新新民之極順天應人之時也九五以<lb/>
　　陽剛中正為革之主故有此象占而得此則有此<lb/>
　　應然亦必自其未占之時人已信其如此乃足以<lb/>
　　當之耳<hi>本義</hi>　未占有孚伊川於爻中占字皆不把<lb/>
　　做卜筮尚其占說<hi>語録</hi>
上六君子豹變小人革面征凶居貞吉象曰君子豹變<lb/>
其文蔚也小人革面順以從君也<lb/>
<pb n="29b"/>
　伊川先生曰革之終革道之成也君子謂善人良善<lb/>
　則已從革而變其著見若豹之彬蔚也小人昏愚難<lb/>
　遷者雖未能心化亦革其面以從上之教令也龍虎<lb/>
　大人之象故大人云虎君子云豹也人性本善皆可<lb/>
　以變化然有下愚雖聖人不能移者以堯舜為君以<lb/>
　聖繼聖百有餘年天下被化可謂深且乆矣而有苗<lb/>
　有象其來格烝又葢亦革面而已小人既革其外革<lb/>
　道可以為成也茍更從而深治之則為已甚已甚非<lb/>
<pb n="30a"/>
　道也故至革之終而又征則凶也當貞固以自守革<lb/>
　至於極而不守以貞則所革隨復變矣天下之事始<lb/>
　則患乎難革已革則患乎不能守也故革之終戒以<lb/>
　居貞則吉也居貞非為六戒乎曰為革終言也莫不<lb/>
　在其中矣人性本善有不可革者何也曰語其性則<lb/>
　皆善也語其才則有下愚之不移所謂下愚有二焉<lb/>
　自暴也<hi>一无也字</hi>自棄也人茍以善自治則无不可移者<lb/>
　雖昏愚之至皆可漸磨而進也唯自暴者拒之以不<lb/>
<pb n="30b"/>
　信自棄者絶之以不為雖聖人與居不能化而入也<lb/>
　仲尼之所謂下愚也然天下自暴自棄者非必皆昏<lb/>
　愚也往往强戾而才力有過人者商幸是也聖人以<lb/>
　其自絶於善謂之下愚然考其歸則誠愚也既曰下<lb/>
　愚其能革面何也曰心雖絶於善道其畏威而寡罪<lb/>
　則與人同也唯其有與人同所以知其非性之罪也<lb/>
　　君子從化遷善成文彬蔚章見於外也中人以上<lb/>
　莫不變革雖<hi>一作唯</hi>不移之小人則亦不敢肆其惡革<lb/>
<pb n="31a"/>
　易其外以順從君上之教令是革面也至此革道成<lb/>
　矣小人勉而假善君子所容也更往而治之則凶矣<lb/>
　<hi>並易傳</hi>
　横渠先生曰盛徳之容顔孟以上始可以觀若顔子<lb/>
　變則必大變即大人虎變虎變則其文至也如此則<lb/>
　不待占而有信君子所至之分以致文則足以為班<lb/>
　班之縟革面而聽命已不敢犯此所謂盡飾之道斯<lb/>
　行者逺矣然猶是就小成上以致其文顔子地位於<lb/>
<pb n="31b"/>
　豹變已為屑就未必肯於此𤼵見此所以如愚愚雖<lb/>
　是於吾言无所不說然必夫子省其私始知不愚察<lb/>
　其人焉惟是徇内尚質爾然𤼵則不小發大抵止乃<lb/>
　有光明艮曰時止則止時行則行其道光明形則著<lb/>
　著則明必能止則有光明今作事特未決葢非止也<lb/>
　止乃決為然後就其上文章顔子見其進未見其止<lb/>
　未止故未𤼵見其所止又必欲如所期葢未見夫子<lb/>
　著心處故未肯止是之謂隠而未見行而未成是以<lb/>
<pb n="32a"/>
　勿用學者至此地位亦必如愚然顔子學舉指亦无<lb/>
　不致文中節處自是謂博我以文則文豈不足但顔<lb/>
　子不以為意所謂有若无實若虚也有顔子之心則<lb/>
　不為顔子之文可也　以柔為徳不及九五剛中炳<lb/>
　明故但文章蔚縟能使小人改觀而從也<hi>並易說</hi>
　　藍田吕氏曰九五以剛居尊而履中正革道大成<lb/>
　　聖人作而萬物覩者也煥乎其有文章不待占而<lb/>
　　後信也上六與九五皆革道已成之時變而成文<lb/>
<pb n="32b"/>
　　五以剛得位居中故為大人上以柔无位失中故<lb/>
　　為君子虎之文脩大而有理豹之文宻茂而成斑<lb/>
　　葢大人與天地合其徳其文炳然如火之照而易<lb/>
　　辨也君子學以聚之其文蔚然如草之暢茂而叢<lb/>
　　聚也當革之終小人猶知革面則革道亦可以已<lb/>
　　也革而不已變亂紛擾民无所措其手足矣正惟<lb/>
　　静而不變則因革以時矣故曰貞吉无咎也<lb/>
　　白雲郭氏曰上六革道既成君子小人皆從九五<lb/>
<pb n="33a"/>
　　大人而革者也君子弸中彪外至誠以從君故其<lb/>
　　文蔚然以成豹變炳者文之著明也蔚者文之茂<lb/>
　　宻也豹與虎相類葢言從君之徳也詩所謂濟濟<lb/>
　　多士秉文之徳羣黎百姓徧為爾徳是也小人雖<lb/>
　　无徳自將亦能革面從君不失順從之道此所以<lb/>
　　為革道之成也革道既成則无革矣猶欲以革進<lb/>
　　則凶惟能居守其貞是以吉也書曰夏廸簡在王<lb/>
　　庭豈豹變之君子乎<hi>易說</hi>
<pb n="33b"/>
　　漢上朱氏曰陸績曰兊之陽爻稱虎隂爻稱豹考<lb/>
　　之天文尾為虎火也箕為豹水也而同位於寅虎<lb/>
　　豹同象而異文也離二文之中也故二交五其文<lb/>
　　炳明離三文已過故三交上其文蔚茂繁縟蔚文<lb/>
　　之過也三交上成九君子豹變也乾為首兊為說<lb/>
　　乾首而說見於外面也上交三成六小人革面也<lb/>
　　何也君子韜光逺害小人自徇其面今也君子豹<lb/>
　　變其文蔚然小人革面内嚮順從其上革面非謂<lb/>
<pb n="34a"/>
　　面從也旋其面目也如是則革道大成坤順也兊<lb/>
　　口順之從也成則不可復動故三征凶上居貞吉<lb/>
　　下三爻革弊弊去當守以懼上三爻革命命定當<lb/>
　　復其常故曰征凶上六革道大成柔戒於不守故<lb/>
　　曰居貞吉上有伏艮居之象也<hi>易傳</hi>
　　新安朱氏曰革道已成君子如豹之變小人亦革<lb/>
　　面以聽從矣不可以往而居正則吉變革之事非<lb/>
　　得已者不可以過而上六之才亦不可以有行也<lb/>
<pb n="34b"/>
　　故占者如之<hi>本義</hi>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷五十三<lb/>
</p>
<p>
</p>
  </div>
</body>
</text>
</TEI>
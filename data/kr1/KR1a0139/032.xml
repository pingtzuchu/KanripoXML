<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷三十</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷三十<lb/>
　　　　　　　　　　頭等侍衛納喇性徳編<lb/>
䷙<hi>乾下艮上</hi>
　伊川先生曰大畜序卦有无妄然後可畜故受之以<lb/>
　大畜无妄則為有實故可畜聚大畜所以次无妄也<lb/>
　為卦艮上乾下天而在於山中所畜至大之象畜為<lb/>
　畜止又為畜聚止則聚矣<hi>一有又字</hi>取天在山中之象則<lb/>
<pb n="1b"/>
　為藴畜取艮之止乾則為畜止止而後有積故止為<lb/>
　畜義<hi>易傳</hi>
　　東萊吕氏曰序卦有无妄然後可畜故受之以大<lb/>
　　畜畜養也若无此理又何所養有无妄然後可畜<lb/>
　　此最為學之要无妄則有誠誠立方可涵養畜聚<lb/>
　　也使誠不立則涵養者何物將何以為畜也伊川<lb/>
　　曰止則聚矣纔止則自然有聚書曰允懐于兹道<lb/>
　　積于厥躬允誠也懐于兹者已止於此矣然後道<lb/>
<pb n="2a"/>
　　始能積　又中庸曰不誠无物惟誠然後有物惟<lb/>
　　无妄然後内充實而有主故可以畜於内若有妄<lb/>
　　安能畜哉惟无妄然後中有主自是畜之至於篤<lb/>
　　實輝光可也<hi>並易説</hi>　又曰有无妄然後可畜荀子<lb/>
　　養心莫善於誠之語未瑩<hi>己丑課程</hi>
大畜利貞不家食吉利涉大川<lb/>
　伊川先生曰莫大於天而在山中艮在上而止乾於<lb/>
　下皆藴畜至大之象也在人為學術道徳充積於内<lb/>
<pb n="2b"/>
　乃所畜之大也凡所畜聚皆是專言其大者人之藴<lb/>
　畜宜得正道故云利貞若夫異端偏學所畜至多而<lb/>
　不正者固有矣既道徳充積於内宜在上位以享天<lb/>
　禄施為於天下則不獨於<hi>一无於字</hi>一身之吉天下之吉也<lb/>
　若窮處而自食於家道之否也故不家食則吉所畜<lb/>
　既大宜施之於時濟天下之艱險乃大畜之用也故<lb/>
　利涉大川此只據大畜之義而言彖更以卦之才徳<lb/>
　而言諸爻則惟有止畜之義盖易體道隨宜取明且<lb/>
<pb n="3a"/>
　近者<hi>易傳</hi>
　　藍田吕氏曰大畜據其所自得也雖以隂畜陽而<lb/>
　　一陽在上尚賢之義也大有所畜止乎剛健惟大<lb/>
　　正然後利小有不正莫能正也大畜天禄也當與<lb/>
　　賢者共之不家食不敢私也<lb/>
　　廣平游氏曰説者以大畜為君畜臣夫賢者易禄<lb/>
　　而難畜而盛徳之士盖有君不得而臣者恐無畜<lb/>
　　大賢之理如以為所畜者非成徳之彦則不足以<lb/>
<pb n="3b"/>
　　當所尚之賢而非所謂止健也且攬羣材而並用<lb/>
　　之故重道輕禄者不足以自髙宜莫如堯舜而童<lb/>
　　牛之牿豶豕之牙徒取於私欲不行豈聖君之盛<lb/>
　　徳曾何健之止乎又以不家食為聖人能養賢以<lb/>
　　及萬民不待家食而民被其養矣然自古養萬民<lb/>
　　者藉令不知為政亦无家食之理況大畜尚賢之<lb/>
　　卦也其畜道之成亦曰何天之衢亨未及言養民<lb/>
　　也恐不須生此義<hi>易説</hi>
<pb n="4a"/>
　　白雲郭氏曰健天徳也能止天徳其畜大矣惟天<lb/>
　　為大惟堯則之堯之止健也不識不知順帝之則<lb/>
　　文王之止健也天何言哉四時行焉百物生焉孔<lb/>
　　子之止健也能止之則畜而有之矣為大利為大<lb/>
　　貞上合天徳内之所畜也不家食以養賢外之所<lb/>
　　畜也外内止健而畜之其於濟難也何有无妄動<lb/>
　　以天大畜止天徳畜之所以能動也而序卦言有<lb/>
　　无妄而後可畜者是亦无妄言不利有攸往之義<lb/>
<pb n="4b"/>
　　也然則畜之而後能動者又大畜言利涉大川之<lb/>
　　義也二卦相終始而後其道大備<hi>易説</hi>
　　新安朱氏曰大陽也以艮畜乾又畜之大者也又<lb/>
　　以内乾剛健外艮篤實輝光是以能日新其徳而<lb/>
　　為畜之大也以卦變言此卦自需而來九自五而<lb/>
　　上以卦體言六五尊而尚之以卦徳言又能止健<lb/>
　　皆非大正不能故其占為利貞而不家食吉也又<lb/>
　　六五下應於乾為應乎天故其占又為利涉大川<lb/>
<pb n="5a"/>
　　也不家食謂食禄於朝不食於家也<hi>本義</hi>
　　東萊吕氏曰大畜利貞不家食吉利涉大川我所<lb/>
　　養既大然後可以受爵禄當患難若未有所養而<lb/>
　　欲出為世用亦危矣所畜者既大而不正則反為<lb/>
　　學者之害所謂學非而博者也言語足以動人文<lb/>
　　章足以聳衆不正則反為害不如空无所有之人<lb/>
　　雖欲害物亦不能為大害故利於正有如是之人<lb/>
　　所畜者大而又正則是道全徳備充足飽滿可以<lb/>
<pb n="5b"/>
　　有為於世而亦天下之仰望者也故不家食則吉<lb/>
　　而利涉大川以濟險也是聖人敎人斟酌量力然<lb/>
　　後進而有為畜既正而家食則凶畜不正而不家<lb/>
　　食亦凶惟畜正故不家食則得其位行其道致君<lb/>
　　澤民而天下被其利故吉涉大川則其才能可以<lb/>
　　濟危難而天下安故利<hi>易説</hi>
彖曰大畜剛健篤實輝光日新其徳剛上而尚賢能止<lb/>
健大正也不家食吉養賢也利涉大川應乎天也<lb/>
<pb n="6a"/>
　伊川先生曰剛健篤實輝光以卦之才徳而言也乾<lb/>
　體剛健艮體篤實人之才剛健篤實則所畜能大充<lb/>
　實而有輝光畜之不已則其徳日新也　剛上陽居<lb/>
　上也陽剛居尊位之上為尚賢之義止居健上為能<lb/>
　止健之義止乎健者非大正則安能以剛陽在上與<lb/>
　尊尚賢徳能止至健皆大正之道也　大畜之人所<lb/>
　宜施其所畜以濟天下故不食於家則吉謂居天位<lb/>
　享天禄也國家養賢賢者得行其道也利渉大川謂<lb/>
<pb n="6b"/>
　大有藴畜之人宜濟天下之艱險也彖更發明卦才<lb/>
　云所以能涉大川者以應乎天也六五君也下應乾<lb/>
　之中爻乃大畜之君應乾而行也所行能應乎天无<lb/>
　艱險之不可濟況其它乎<hi>並易傳</hi>
　横渠先生曰剛健篤實日新其徳乃天徳也　強學<lb/>
　者往往心多好勝必无心處一乃善也定然後始有<lb/>
　光明唯能定已是光明矣若常移易不定何求光明<lb/>
　易大抵以艮為止止乃光眀時止時行動静不失其<lb/>
<pb n="7a"/>
　時其道光明謙天道下濟而光眀天在山中大畜君<lb/>
　子以剛健篤實輝光日新其徳定則自光明故大學<lb/>
　定而至於能慮人心多則无由光明　陽卦在上而<lb/>
　上九又在其上故曰剛上而尚賢<hi>並易説</hi>
　　廣平游氏曰柔得位而上下應之小者之畜也古<lb/>
　　之人有行之者若仲山甫之於宣王是也故詩人<lb/>
　　稱之曰柔嘉維則又曰衮職有闕惟仲山甫補之剛<lb/>
　　上而五承之能止健大者之畜也古之人有行之<lb/>
<pb n="7b"/>
　　者若伊尹之於太甲是也故髙宗稱之曰先正保<lb/>
　　衡作我先王則補衮之闕不足道也夫人主之利<lb/>
　　勢固能利害而擅生殺矣可不謂健已乎非有大<lb/>
　　人之正徳終始惟一者孰能止之昔之辨士盖有<lb/>
　　能變亂名實而使其君虚己以聽之至於疏間親<lb/>
　　新間舊言聽計從无不遂其意者其術智亦足以<lb/>
　　畜其君矣而君子惡之為其不正耳此大畜所以<lb/>
　　言其利貞也大人在上則天下利見而野无遺賢<lb/>
<pb n="8a"/>
　　矣羣賢畢進則涖天職而食於朝此所謂不家食<lb/>
　　也羣賢不家食則禮義立而政事修財用足而百<lb/>
　　志成萬邦咸寧吉孰大焉亦何難之不濟乎故曰<lb/>
　　利涉大川當是時命有徳討有罪无容心焉天理<lb/>
　　而已矣故曰應乎天也<hi>易説</hi>
　　兼山郭氏曰易之稱大者凡四卦皆以賢為主大<lb/>
　　有有賢之卦也大畜畜賢之卦也大壯大者之壯<lb/>
　　大過大者之過老子曰域中有四大而王居一焉<lb/>
<pb n="8b"/>
　　則王之為大者以賢為大也故其辭曰剛上而尚<lb/>
　　賢能止健大正也利涉大川應乎天者謂二五也<lb/>
　　六五才不足而位有餘疑不可以濟難唯能應乎<lb/>
　　天无行險以徼幸之心是以必濟也而説者謂挾<lb/>
　　衆為助其未優乎<hi>易説</hi>　健為天徳大畜止健畜天<lb/>
　　徳也故彖曰剛健篤實輝光日新其徳不能畜天<lb/>
　　徳則見於有為者不能无妄故天徳止於大畜而<lb/>
　　動於无妄也序卦曰有无妄而後可畜是為交相<lb/>
<pb n="9a"/>
　　養之道則知无妄者動亦无妄静亦无妄而大畜<lb/>
　　一於止矣<hi>大畜圖</hi>
　　白雲郭氏曰卦之才能止健故内能成剛健篤實<lb/>
　　之徳發於事業者又輝光而日新也剛健篤實猶<lb/>
　　中庸所謂至誠輝光所謂誠則形形則著著則明<lb/>
　　也日新所謂悠乆无疆也好剛者常不能下人蓋<lb/>
　　有剛強不撓之才非有徳故也大舜樂取於人以<lb/>
　　為善所謂有徳者也書以𤣥徳稱之𤣥徳天徳也<lb/>
<pb n="9b"/>
　　故剛上而尚賢者必止健得天徳之大正者能之<lb/>
　　非有天徳之大者不能也賢不家食禄之也書曰<lb/>
　　惟賢非后不食盖古之人不仕无禄則耕耕而食<lb/>
　　之家食也仕而得禄以代耕則不耕不耕則非家<lb/>
　　食也至於孟子所謂廪人繼粟庖人繼肉皆養賢<lb/>
　　大烹之道不必人君蚤暮哺啜之也二五之應以<lb/>
　　艮應乾止乾之健而畜之其於涉大川為餘事盖<lb/>
　　有剛徳可以涉難尚賢可以涉難大畜兼之故涉<lb/>
<pb n="10a"/>
　　大川優為之矣<hi>易説</hi>
　　漢上朱氏曰剛健乾也篤實艮也大畜者大壯九<lb/>
　　四變也一變為需再變為大畜需有坎離相合發<lb/>
　　為輝光進而上行成艮互有兊震兊西震東日所<lb/>
　　出入日新其徳也剛健則不息篤實則悠乆兩者<lb/>
　　合一畜而為徳動而有光其光輝散又日新无窮<lb/>
　　進而不已自畜其徳者也故曰剛健篤實輝光日<lb/>
　　新其徳此合乾艮兩體而又推大壯之變以言大<lb/>
<pb n="10b"/>
　　畜也剛賢者也大壯再變九四之剛進居君位之<lb/>
　　上賢者置之上位六五以柔下之尚賢也三陽自<lb/>
　　内而往難畜者也剛健篤實輝光日新其徳自畜<lb/>
　　其徳矣又尊賢忘勢剛上而尚賢具此五者然後<lb/>
　　能止畜其健大正也大正乃天下國家之利君子<lb/>
　　當在上小人當在下正也初九九三當位二五相<lb/>
　　易而正大者正也所以大畜者以其利於大者正<lb/>
　　故曰剛上而尚賢能止健大正也此以上九在上<lb/>
<pb n="11a"/>
　　六五九二相易以言大畜之利正也剛上而尚賢<lb/>
　　尊之也尊之而不與之共天位治天職食天禄賢<lb/>
　　者不可得而畜也三在上體順養賢也二在内為<lb/>
　　家兊為口食六五尊徳樂道下交九二九二受畜<lb/>
　　而往應之不家食也王公之尊賢而又養之賢者<lb/>
　　如是而食則吉正也非獨一身之吉天下之吉不<lb/>
　　然分國與之視猶錙銖也故曰不家食吉養賢也<lb/>
　　此以二三四五言大畜賢者止而受養也上能止<lb/>
<pb n="11b"/>
　　健賢者止而食乃能得盡其心與之犯難而不辭<lb/>
　　兊為澤決之為大川震變兊成坎艮震足艮指而<lb/>
　　越坎涉大川也乾為天五天位巽為命天命有徳<lb/>
　　者為萬民也六五下應乾九二之五大畜止健賢<lb/>
　　者不家食應乎天而行何險難之不濟哉故曰利<lb/>
　　涉大川應乎天也此再以二五言大畜養賢之功<lb/>
　　在卦氣為白露故太𤣥準之以積<hi>易傳</hi>
　　龜山楊氏曰艮止也乾健也一陽在上能止健大<lb/>
<pb n="12a"/>
　　者畜也與小畜異矣剛健篤實乾徳也畜之於内<lb/>
　　則輝光日新所畜亦大矣此天在山中之象也剛<lb/>
　　上而尚賢能止健言上九也剛居一卦之上與三<lb/>
　　合志則乾道上行矣尚賢也尚賢止健非大者正<lb/>
　　其孰能之所以利正也然尚賢而不與之共天位<lb/>
　　食天禄非尚賢之義也故不家食乃吉五居尊位<lb/>
　　而應乎乾應乎天也應天而時行則无往不濟矣<lb/>
　　故利涉大川<hi>易説</hi>
<pb n="12b"/>
　　新安朱氏曰剛健篤實輝光以卦徳釋卦名義大正<lb/>
　　也以卦變卦體卦徳釋卦辭養賢也亦取尚賢之象<lb/>
　　應乎天也亦以卦體而言<hi>本義</hi>　能止健却不説健<lb/>
　　而止見得是艮來止這乾　篤實便有輝光艮止<lb/>
　　便能篤實　某作本義欲將文王卦辭只大綱依<lb/>
　　文王本義略說至其所以然之故却於孔子彖辭<lb/>
　　中發之且如大畜利貞不家食吉利涉大川只是<lb/>
　　占得大畜者為利正不家食而吉利於涉大川至<lb/>
<pb n="13a"/>
　　於剛上尚賢等處乃孔子發明各有所主爻象亦<lb/>
　　然如此則不失文王本意又可見孔子之意但今<lb/>
　　未暇整頓耳<hi>語録</hi>
　　東萊吕氏曰彖剛健篤實此四字最為根本惟剛<lb/>
　　健篤實故能輝光日新其徳自有光輝之理剛上<lb/>
　　而尚賢能止健大正也夫難畜者莫難於至健之<lb/>
　　物若柔弱之人則易為畜矣是以止健必先有剛<lb/>
　　健篤實及尚賢之徳然後可也惟其止得住是大<lb/>
<pb n="13b"/>
　　正也乾之健天下之至健也无一物能加之今也<lb/>
　　為上九所止者以其所尚者賢而大正也大正者<lb/>
　　理也天下之健物莫能止惟理可以止之不家食<lb/>
　　吉養賢也此與卦之繇辭不同卦言有如是之人<lb/>
　　不家食而出而有為則吉盖以其人所畜者大則<lb/>
　　可以施為也凡人有餘於己則可以施於世矣故<lb/>
　　乾之初九則勿用聖人於彖恐人以不家食為賢<lb/>
　　者之吉則必求所以不家食者故又從而發明其<lb/>
<pb n="14a"/>
　　義夫賢者之進退去就自有時命本无可喜可憂<lb/>
　　者若以不家食便為吉則非賢者之所養矣故繼<lb/>
　　之曰養賢也言此者係國家之吉也非賢者之吉<lb/>
　　也以為如是之人能使之不家食舉而在位此人<lb/>
　　君所以養賢而吉也利涉大川應乎天也常人之<lb/>
　　濟危難必用私意小智以求濟也聖人則不然順<lb/>
　　天理之自然而已湯武是也若涉難而不順天意<lb/>
　　是取敗之道也<hi>易説</hi>
<pb n="14b"/>
象曰天在山中大畜君子以多識前言往行以畜其徳<lb/>
　伊川先生曰天為至大而在山之中所畜至大之象<lb/>
　君子觀象以大其藴畜人之藴畜由學而大在多聞<lb/>
　前古聖賢之言與行考跡以觀其用察言以求其心<lb/>
　識而得之以畜成其徳乃大畜之義也<hi>易傳</hi>　陳瑩中<lb/>
　答呉國華書天在山中便是芥子納須彌之義先生<lb/>
　謂正南北説却須彌无體芥子无量<hi>楊遵道録</hi>
　横渠先生曰博文約禮猶至著入至簡故可使不得<lb/>
<pb n="15a"/>
　叛而去温故知新多識前言往行以畜徳繹舊業而<lb/>
　知新盖思昔未至而今至縁舊所見聞而察來皆其<lb/>
　義也<hi>正蒙</hi>　且滋養其明明則求經義將自見矣又不<lb/>
　可徒養須觀他前言往行便畜得已徳若要成徳須是<lb/>
　速行之　學不長者无它術唯是與朋友講治多識<lb/>
　前言往行以畜其徳非禮勿言非禮勿動即是養心<lb/>
　之術也苟以前言往行為无益自謂不能明辨是非<lb/>
　則是不能居仁由義自棄也決矣　學者既知此心<lb/>
<pb n="15b"/>
　且擇所安而行之已不愧疑則闕之更多識前言往<lb/>
　行以養其徳多聞闕疑多見闕殆而今方要從頭整<lb/>
　理將前言往行常合為一有不合自是非也人能不<lb/>
　疑便是徳進盖己於大本處不惑雖未加工思慮必<lb/>
　常在此積乆自覺漸變學者惡其自足足則不復進<lb/>
　<hi>並經學理窟</hi>
　　藍田吕氏曰莫大於天而在山中所畜至大者也<lb/>
　　君子修身以畜徳之要好古敏以求之見賢而思<lb/>
<pb n="16a"/>
　　齊者也<lb/>
　　龜山楊氏曰君子多識前言往行非徒資見聞而<lb/>
　　已所以畜徳也畜徳則所畜大矣<hi>易説</hi>　易曰君子<lb/>
　　多識前言往行以畜其徳孟子曰博學而詳説之<lb/>
　　將以反説約也世之學者欲以雕繪組織為工誇<lb/>
　　多鬬靡以資見聞而已故摭其華不茹其實未嘗<lb/>
　　畜徳而反約也彼亦烏用學為哉<hi>孟子解</hi>
　　和靖尹氏曰伊川易傳大畜所謂考跡以觀其用<lb/>
<pb n="16b"/>
　　察言以求其心孟子曰博學而詳說之將以反說<lb/>
　　約也大凡學問須要約之於己方有用處如前言<lb/>
　　往行若只是多識不能畜以成己之徳何畜者<lb/>
　　又嘗讀易至无妄大畜有自得處舉伊川曰觀言<lb/>
　　所以識其心觀行所以識其用不識後如何畜得<lb/>
　　<hi>並語録</hi>
　　白雲郭氏曰髙髙在上者天之體也而天道无乎<lb/>
　　不在其在人亦莫不有之皆自失之耳且以山言<lb/>
<pb n="17a"/>
　　之一山必不畜天之大也而畜天之道則為有餘<lb/>
　　在人亦然故君子欲多識前聖之言以知天之徳<lb/>
　　何如而可畜也欲多識往聖之行以見天之徳何<lb/>
　　如而可畜也是以稽其言考其行如是而畜之則<lb/>
　　天徳盡在是矣故能畜其徳也其徳者謂剛健篤<lb/>
　　實輝光日新之天徳也此所以為大畜也與且識<lb/>
　　孔子之言曰天何言哉四時行焉百物生焉則知<lb/>
　　天之徳以是而畜之也識惟天為大惟堯則之則<lb/>
<pb n="17b"/>
　　見天之徳以是而可畜也故知帝堯孔子之言行<lb/>
　　如此是為多識前言往行矣所以能畜其徳也然自<lb/>
　　其不可名而言之則曰天道自其可名而言之則<lb/>
　　曰天徳其實一也畜以徳為本故大畜言畜其徳<lb/>
　　小畜言懿文徳能畜天徳斯能行天道矣<hi>易説</hi>
　　漢上朱氏曰天在山中以人所見為象猶言水中<lb/>
　　觀天也聖人論天地日月皆以人所見言之天大<lb/>
　　无外而在山中其所畜大矣内卦兑口前言也外<lb/>
<pb n="18a"/>
　　卦震為行往行也二隂四陽陽為多大畜自大壯<lb/>
　　來一變需離為目識前言也再變大畜識往行也<lb/>
　　徳者剛健多識前言往行故能考跡以觀其用察<lb/>
　　言以求其心而畜其徳矣夫以方寸之地觀萬世<lb/>
　　之變塗之人而上配堯禹非多識之其能畜乎<hi>易傳</hi>
　　新安朱氏曰天在山中不必實有是事但以其象<lb/>
　　言<hi>本義</hi>　又先生謂鄭光弼曰書雖是古人書今日<lb/>
　　讀之所以畜自家之徳却不是欲這邊讀得些便<lb/>
<pb n="18b"/>
　　要般去做那邊用易曰君子以多識前言往行以<lb/>
　　畜其徳公今却是讀得一書便做得許多文字馳<lb/>
　　騁跳躑心都不在裏面如此讀書終不干自家事<lb/>
　　<hi>語録</hi>
　　東萊吕氏曰天在山中大畜天至大也而在山中<lb/>
　　此大畜也以形迹論之山安能畜天今且以近者<lb/>
　　論之則知有此理且人之心一方寸間其編簡所<lb/>
　　存千古之上八荒之間皆能留藏則知天在山中<lb/>
<pb n="19a"/>
　　為大畜有此理也君子觀此則多識前言往行以<lb/>
　　畜其徳於古聖賢之言行考跡以觀其用察言以<lb/>
　　求其心如是而後徳可畜也不善畜者盖有玩物<lb/>
　　喪志者矣<hi>易説</hi>
初九有厲利己象曰有厲利己不犯災也<lb/>
　伊川先生曰大畜能<hi>一作艮</hi>止畜乾也故乾三爻皆取<lb/>
　被止<hi>一作止之</hi>為義艮三爻皆取止之為義初以陽剛又<lb/>
　健體而居下必上進者也六四在上畜止於己安能<lb/>
<pb n="19b"/>
　敵在上得位之勢若犯之而進則有危厲故利在己<lb/>
　而不進也在它卦則四與初為正應相援者也在大<lb/>
　畜則相應乃為相止畜上與三皆陽則為合志盖陽<lb/>
　皆上進之物故有同志之象而无相止之義　有危<lb/>
　則宜已不可犯災危而行也不度其勢而進有災必<lb/>
　矣<hi>並易傳</hi>
　横渠先生曰趨其應則有二三之阻故不若己也<hi>易説</hi>
　　廣平游氏曰且賢者之畜君亦必有道焉量而後<lb/>
<pb n="20a"/>
　　入信而後諫不量而入則將至於失身未信而諫<lb/>
　　則君必以為謗已故初則有厲而利己<hi>易説</hi>
　　龜山楊氏曰剛健而上行乾徳也然陽微而居一<lb/>
　　卦之下為上所畜有厲也進則犯災矣故利己<hi>易説</hi>
　　漢上朱氏曰己先儒讀作已矣之己王弼作己今<lb/>
　　從先讀三陽務進初九剛健之始六四柔得位當<lb/>
　　止畜之地不度而進處位不當危厲之道也不如<lb/>
　　己而受畜則利夫不受畜而往危實自取不曰眚<lb/>
<pb n="20b"/>
　　而曰災者初九正也大畜之時宜止而往雖正亦<lb/>
　　厲故曰災子夏傳曰居而待命則利往而違上則<lb/>
　　厲初往四成離離有伏坎故曰犯災不直曰災也<lb/>
　　<hi>易傳</hi>
　　白雲郭氏曰天道上行今居下焉有難畜之象惟<lb/>
　　聖人則安而畜之賢人則利而畜之中人之才則<lb/>
　　勉強而畜之必不使有失於天徳也失天徳則納<lb/>
　　諸陷阱其危可立而待然人雖知危之可畏而不<lb/>
<pb n="21a"/>
　　知危之為利知危之可畏者不知反身修徳之道<lb/>
　　也知危之為利者盖以危而修徳則无犯災之理<lb/>
　　反所以為己之利也故古人之以宴安為酖毒如<lb/>
　　此則有厲為利己明矣畜徳之初盖有出於勉強<lb/>
　　知之而未必好之者故因有厲而畜其徳也如艮<lb/>
　　之九三為力止之道則曰厲薰心同意若夫聖人<lb/>
　　則安不忘危存不忘亡治不忘亂盖其修徳不繫<lb/>
　　乎有厲无厲是以其身常安而國家可保故曰有<lb/>
<pb n="21b"/>
　　始有卒者其惟聖人乎初九不足以與此利己者<lb/>
　　非若利吾身之利盖誠利於治己也<hi>易説</hi>
　　新安朱氏曰乾之三陽為艮所止故内外之卦各<lb/>
　　取其義初九為六四所止故其占往則有危而利於<lb/>
　　止也<hi>本義</hi>
　　東萊吕氏曰初九陽欲上進為上六四所止是知<lb/>
　　有厲則利在己而己己則不犯患難也以剛健之<lb/>
　　才而處於初又乾健在下其欲向前而上進者何<lb/>
<pb n="22a"/>
　　如哉然當大畜之時為艮四所止則是屈抑而不<lb/>
　　能伸也故有厲凡人之有剛健之才則其向進之<lb/>
　　心毅然有不可犯者今為艮四所止則其心愈躁<lb/>
　　而不能堪且將決裂四出而後已故聖人戒之以<lb/>
　　利己凡人在我雖剛而時之所不可苟不顧而強<lb/>
　　求之則其犯災也必矣<hi>易説</hi>
九二輿說輹象曰輿說輹中无尤也<lb/>
　伊川先生曰二為六五所畜止勢不可進也五據在<lb/>
<pb n="22b"/>
　上之勢豈可犯也二雖剛健之體然其處得中道故<lb/>
　進止无失雖志於進度其勢之不可則止而不行如<lb/>
　車輿脫去<hi>一有其字</hi>輪輻謂不行也　輿説輹而不行者<lb/>
　盖其處得中道動不失宜故无過尤也善莫善於剛<lb/>
　中柔中者不至於過柔耳剛中中而才也初九處不<lb/>
　得中故戒以有危宜已二得中進止自无過差故但<lb/>
　言輿說輹謂其能不行也不行則无尤矣初與二乾<lb/>
　體剛健而不足以進四與五隂柔而能止時之盛衰<lb/>
<pb n="23a"/>
　勢之強弱學易者所宜深識也<hi>並易傳</hi>
　横渠先生曰不阻於三則見童於四不躁進者位中<lb/>
　也<hi>易説</hi>
　　藍田吕氏曰輿說輻則車敗不可行也輿說輹輹<lb/>
　　車軸缚也則不駕而已車體猶完九二以剛居中<lb/>
　　自全不進非若小畜九三與四力競至於敗也<lb/>
　　廣平游氏曰二則輿說輹二得中矣有剛中之徳<lb/>
　　有載上之才猶有待而後行非不欲行也道合則<lb/>
<pb n="23b"/>
　　從不可則去此中无尤之道也<hi>易説</hi>
　　龜山楊氏曰五居尊位與二為應能止健者也二<lb/>
　　以剛中為上所畜雖欲上行不可得也故曰輿說<lb/>
　　輹言不行也以其得中故无尤<hi>易説</hi>
　　白雲郭氏曰人心操則存捨則亡古人之必求其<lb/>
　　放心而後謂之學者以不能操其心而止之則不<lb/>
　　能畜徳故也畜之初未能力也畜之中則不得不<lb/>
　　力止之矣故九二有輿說輹中无尤之辭焉輿說<lb/>
<pb n="24a"/>
　　輹盖必止不行之象止而說之則不失其中故无<lb/>
　　尤不能説而止雖中亦尤也孔子絶四曰毋意毋<lb/>
　　必毋固毋我雖孔子之聖亦必絶而毋之然後天<lb/>
　　徳可存而孔子乃能配天況衆人乎故貳過遷怒<lb/>
　　皆放心之小者顔子未嘗有焉亦可謂庶㡬畜天<lb/>
　　徳者矣此中庸所以言愼獨君子戒慎乎其所不<lb/>
　　睹恐懼乎其所不聞然後天命之性可使不失不<lb/>
　　然則物交物而引之驅而納諸罟擭陷阱之中矣<lb/>
<pb n="24b"/>
　　至孟子則曰我四十不動心盖亦說輹之道也<hi>易説</hi>
　　漢上朱氏曰輻當作輹王弼注作輹坤為輿自三<lb/>
　　以上為震震為木輿下横木輹也二不動兊毁折<lb/>
　　之輿說輹也不動未正宜有尤兊為口尤之者也<lb/>
　　然遇畜而止說輹不進知以不動為中是以无尤<lb/>
　　故曰中无尤也初剛正也二剛中也四五柔也柔<lb/>
　　能畜剛剛知其不可犯而安之時也夫氣䧺九軍<lb/>
　　者或屈於賔贊之儀才盖一世者或聽於委裘之<lb/>
<pb n="25a"/>
　　命故曰大畜時也<hi>易傳</hi>
　　新安朱氏曰九二亦為六五所畜以其處中故能<lb/>
　　自止而不進有輿說輹之象也<hi>本義</hi>
　　東萊吕氏曰九二與六五為正應然九二恃剛陽<lb/>
　　之才必於上進是剛健之人正欲放縱有為之時<lb/>
　　也然上為六五制之而不得去是輿說輹之義也<lb/>
　　有所畏而止之以免災者初九是也无所畏知其<lb/>
　　不可過剛而止者二也二以剛而居乎中見其時<lb/>
<pb n="25b"/>
　　之不可而自止焉以居乎中故曰輿說輹言能度<lb/>
　　其宜見其不可自說其輿輹而不行也故象曰中<lb/>
　　无尤<hi>易説</hi>
九三良馬逐利艱貞曰閑輿衛利有攸往象曰利有攸<lb/>
往上合志也<lb/>
　伊川先生曰三剛健之極而上九之陽亦上進之物<lb/>
　又處畜之極而思變也與三乃不相畜而志同相應<lb/>
　以進者也三以剛健之才而在上者與合志而進其<lb/>
<pb n="26a"/>
　進如良馬之馳逐言其速也雖其進之勢<hi>一作志</hi>速不<lb/>
　可恃其才之健與上之應而忘備與慎也故宜艱難<lb/>
　其事而由貞正之道輿者用行之物衛者所以自防<lb/>
　當自<hi>一无自字</hi>日常閑習其車輿與其防衛則利有攸往<lb/>
　矣三乾體而居正能貞者也當其鋭進故戒以知難<lb/>
　與不失其貞<hi>一作正</hi>也志既鋭於進雖剛明有時而失<lb/>
　不得不誡也　九三所以利有攸往者以與在上者<lb/>
　合志也上九陽性上進且畜已極故不下畜三而與<lb/>
<pb n="26b"/>
　<hi>一有三字</hi>合志上進也<hi>並易傳</hi>
　横渠先生曰不防輿衛而進歴二隂則或有童牿說<lb/>
　輹之害不利其往也本乎天者親上故上合志也<hi>易説</hi>
　　藍田吕氏曰九三為上九所畜畜極而通天衢已<lb/>
　　亨可以馳逐而无阻故曰良馬逐然不可以不戒<lb/>
　　故利艱貞戒之之道不可以不豫習故曰閑輿衛<lb/>
　　曰命之也閑習也輿衛習則馬不駭以是馳逐宜<lb/>
　　无不利而又上志獲通則无往不合<lb/>
<pb n="27a"/>
　　廣平游氏曰九二輿說輹至於三位髙而近君矣<lb/>
　　故良馬逐然世治不輕進國有道不變塞焉故利<lb/>
　　艱貞猶且自戒曰閑吾衛以防其逸力厚而義不<lb/>
　　行才全而用有序上非我應也而其徳同己非上<lb/>
　　比也而其志合内之畜於己者如此其周外之畜<lb/>
　　於君者如此其審則安往而不利哉<hi>易説</hi>
　　龜山楊氏曰九三居乾體之極能健行者也故曰<lb/>
　　良馬逐恃才而往易而不知戒則行或躓矣故利<lb/>
<pb n="27b"/>
　　艱貞曰閑輿衛輿以行逺閑之則无覆轍之虞衛<lb/>
　　以自防閑之則无失守之患此戒慎之至也然畜<lb/>
　　極而反理之常然上九雖有止健之才當畜道之<lb/>
　　窮變而通之之時也三為正應則與之合志矣故<lb/>
　　利有攸往<hi>易説</hi>
　　兼山郭氏曰九三乾為馬三陽至此而並進良馬<lb/>
　　角逐之象也三陽之進有正有不正者焉則其從<lb/>
　　之難是以利艱正也經曰君子安其身而後動故<lb/>
<pb n="28a"/>
　　曰閑輿衛然後利有攸往方上九何天之衢往則<lb/>
　　合志也必也擇利於其身擇利於其君是則二三<lb/>
　　其徳者也何畜賢之有哉<hi>易説</hi>
　　白雲郭氏曰能止健而畜徳无若九二說輹之道<lb/>
　　也說輹止健而有之夫欲何為哉盖欲施之天下<lb/>
　　國家非獨善其身而已此中庸之道也大畜之健<lb/>
　　中庸天命之性也止健率性之道也九三良馬逐<lb/>
　　修道之教也故中庸言能盡其性則盡說輹之義<lb/>
<pb n="28b"/>
　　矣盡其性而盡人物之性此良馬逐利有攸往之<lb/>
　　義也良馬逐利有攸往盖言用道也聖人之畜徳<lb/>
　　確乎不可拔及其用也推而放諸四海而準雖有<lb/>
　　良馬逐之象亦未喻其至也至於何天之衢則放<lb/>
　　乎四海與天同道矣故良馬之逐所以上合天衢<lb/>
　　之志也良馬正為乾象言良馬則知九三畜乾之<lb/>
　　徳至於用九矣然自輿説輹之止至於良馬逐之<lb/>
　　用中庸之道已偹矣盖參天地贊化育之時上合<lb/>
<pb n="29a"/>
　　天地之志猶曰利艱貞閑輿衛盖懼有失焉此中<lb/>
　　庸始言戒慎恐懼慎獨終言不愧於屋漏之義不<lb/>
　　然則湯之慄慄危懼文王小心翼翼詩書何取焉<lb/>
　　<hi>易説</hi>
　　漢上朱氏曰乾為馬九三得位為良馬震為作足<lb/>
　　三陽並進良馬逐也九三剛健當位得時上九畜<lb/>
　　極變而應之利以馳逐然馳逐不已必有奔蹶之<lb/>
　　患不可恃應而不備故戒之以利艱貞九三正也<lb/>
<pb n="29b"/>
　　動則失正艱難守正則利曰閑輿衛可也古文作<lb/>
　　粤粤于也發語之辭兊口象艮止也坤為輿四止<lb/>
　　閑輿也三乾為人震為足為大塗人傍輿而行閑<lb/>
　　輿而衛之象閑輿衛以其利艱貞也九三如此猶<lb/>
　　謹銜䇿清道路節良馬之步而徐驅焉其進利矣<lb/>
　　故利有攸往上九陽也變而應三三以剛往與上<lb/>
　　合志志動於中者也茂陵中書武功爵十三級曰<lb/>
　　閑輿衛有取於此乎夫恃應而不知備銳進而不<lb/>
<pb n="30a"/>
　　知戒鮮不及矣<hi>易傳</hi>
　　新安朱氏曰三以陽居健極上以陽居畜極極而<lb/>
　　通之時也又皆陽爻故不相畜而俱進有良馬逐<lb/>
　　之象焉然過剛鋭進故其占必戒以艱貞閑習乃<lb/>
　　利有攸往也曰當為日月之日<hi>本義</hi>　九三一爻不<lb/>
　　為所畜而欲進與上九合志同進俱為畜極而通<lb/>
　　之時故有良馬逐何天之衢亨之象但上九已通<lb/>
　　達无礙只是滔滔去九三過剛銳進故戒以艱貞<lb/>
<pb n="30b"/>
　　閑習蓋初二兩爻皆為所畜獨九三一爻自進耳<lb/>
　　　問九六為正應皆隂皆陽則為无應獨畜卦不<lb/>
　　爾何也先生曰陽遇隂則為隂所畜九三與上九<lb/>
　　皆陽皆欲上進故但以同類相求也小畜亦然<hi>並語</hi>
　　<hi>録</hi>
　　東萊吕氏曰夫初九與九二欲上進有為為上所<lb/>
　　制畜然後知止固自為易九三與上九為應正是<lb/>
　　二陽相得有為之時如良馬馳逐於道路之間也<lb/>
<pb n="31a"/>
　　當正得意之時上又无人止制而知艱貞用守不<lb/>
　　敢放肆防閑輿衛使无傾覆之患最九三之難者<lb/>
　　也惟其知艱貞而閑輿衛故利有攸往<hi>易説</hi>
六四童牛之牿元吉象曰六四元吉有喜也<lb/>
　伊川先生曰以位而言則四下應於初畜初者也初<lb/>
　居最下陽之微者微而畜之則易制猶童牛而加牿<lb/>
　大善而吉也概論畜道則四艮體居上位而得正是<lb/>
　以正徳居大臣之位當畜之任者也大臣之任上畜<lb/>
<pb n="31b"/>
　止人君之邪心下畜止天下之惡人<hi>一无人字</hi>人之惡止<lb/>
　於初則易既盛而後禁則扞格而難勝故上之惡既<lb/>
　甚則雖聖人救之不能免違拂下之惡既甚則雖聖<lb/>
　人治之不能免刑戮莫若止之於初如童牛而加牿<lb/>
　則元吉也牛之性觝觸以角故牿以制之若童犢始<lb/>
　角而加之以牿使觝觸之性不發則易而无傷以況<lb/>
　六四能畜止上下之惡於未發之前則大善之吉也<lb/>
　　天下之惡已盛而止之則上勞於禁制而下傷於<lb/>
<pb n="32a"/>
　刑誅故畜止於微小之前則大善而吉不勞而无傷故<lb/>
　可喜也四之畜初是也上畜亦然<hi>並易傳</hi>　敎人之術若<lb/>
　童牛之牿當其未能觸時已先制之善之大者其次則<lb/>
　豶豕之牙豕之有牙既已難制以百方制之終不能使<lb/>
　之改唯豶其勢則性自調伏雖有牙亦不能為害如有<lb/>
　不率敎之人却須置其夏楚别以道格其心則不須夏<lb/>
　楚將自化矣<hi>吕與叔東見録</hi>
　　廣平游氏曰九三良馬逐利艱貞夫然後禁於未發<lb/>
<pb n="32b"/>
　　如六四故為童牛而加牿焉格其非心如六五故為<lb/>
　　豶豕之牙盖六四純隂而勢順賢者以剛克止之則<lb/>
　　牿牛之象也<hi>易説</hi>
　　龜山楊氏曰六四居艮體之下與初為應畜初者也<lb/>
　　初雖乾體有行健之才陽微而未壯也故有童牛之<lb/>
　　象焉夫牛善觸者也童牛角始生未能觸者也牿之<lb/>
　　則易制矣四履近尊之位大臣任畜之責也上以格<lb/>
　　君心之非下以畜民之惡如童牛而牿之則元吉而<lb/>
<pb n="33a"/>
　　有喜矣至其過惡已成而畜之雖有比干之忠臯陶<lb/>
　　之刑不能勝也<hi>易説</hi>
　　兼山郭氏曰大畜之六四臣位也臣有止君之象六<lb/>
　　五君位也君有畜天下之象何以言之經曰剛上而尚<lb/>
　　賢能止健大正也大正者主乎艮也艮之能止者主乎<lb/>
　　四五之二爻六四以至柔而接乎下初九以剛健而應<lb/>
　　乎上上下之情通而能行止之時也方初九私欲之未行<lb/>
　　而能畜之將順於其早正救於其小也古之人君垂<lb/>
<pb n="33b"/>
　　衣拱手不下衽席之上冕而前旒以蔽明黈纊充耳<lb/>
　　以塞聰前疑後丞左輔右弼王居中无為以守至正<lb/>
　　其止之有素也必也好惡之已形嗜欲之已著而欲<lb/>
　　面折廷爭攖龍鱗犯嚴顔自謂曰我能事君我能事<lb/>
　　君何知之晚也故成王翦桐之戯而唐叔以封非周<lb/>
　　公孰為之盖將順之於其早正救之於其小故也然<lb/>
　　則六五畜天下者如之何書曰无若火始燄燄厥攸<lb/>
　　灼叙是以貴除其本也民惟邦本本固邦寧是則有<lb/>
<pb n="34a"/>
　　固本之道也上古結繩以治後世聖人易之以書<lb/>
　　契為之書契除民訟之本也周人羣飲汝勿佚盡<lb/>
　　執拘以歸於周予其殺絶酒禍之本也詩首關睢<lb/>
　　之義明夫婦之道成父子之親也春秋書王正月<lb/>
　　公即位立君臣之正也父子親君臣正使父父<lb/>
　　子子夫夫婦婦而各止其分義豈一朝一夕之能<lb/>
　　哉盖申其義去其害之有素是豶豕之牙之義也<lb/>
　　夫然後仁者不遺其親義者不後其君日月所照<lb/>
<pb n="34b"/>
　　霜露所墜尺地莫非其有一民莫非其臣夫是之<lb/>
　　謂大畜也然六四者能盡事君之一心故能有喜<lb/>
　　六五賴及於天下故言有慶亦小大之異也<hi>易説</hi>
　　白雲郭氏曰四在上卦之初盖知早辨而止之於<lb/>
　　初者止於初則天理不失而人偽不萌故能全其<lb/>
　　天童牛全其天者也亦猶人之赤子也自童牛而<lb/>
　　後角角而充之其狠戾鬬爭之性斯无不至自赤<lb/>
　　子而充之放其良心亦无不至牛豈无童牛之善<lb/>
<pb n="35a"/>
　　人豈无赤子之心哉皆以其放不知止故人欲日<lb/>
　　窮而天理日滅也孟子言大人不失赤子之心此<lb/>
　　童牛之牿之象也吉孰大於是哉牿牢之也童牛<lb/>
　　不必牿而牿之君子戒慎乎其所不睹也赤子之<lb/>
　　心良心也中庸天命之性也誠是已<hi>易説</hi>
　　漢上朱氏曰坤為牛坤初為童牛童牛始角時也<lb/>
　　六四坤體四之初為童牛初剛往四角觸之象四<lb/>
　　不來初屈而不動童牛牿之也牿横角之木周官<lb/>
<pb n="35b"/>
　　謂之楅初之四則二成巽木初復位則剛伏於木<lb/>
　　下牿牛之象六四當位止剛不以威武為之以漸<lb/>
　　優而柔之使无犯上之心剛柔各得其正故元吉<lb/>
　　元吉者自其始吉吉之至善也喜者陽得位初九<lb/>
　　不動而應己剛者反為柔用六四所以有喜也<hi>易傳</hi>
　　新安朱氏曰童者未角之稱牿施横木於牛角以<lb/>
　　防其觸詩所謂楅衡者也止之於未角之時為力<lb/>
　　則易大善之吉也故其象占如此學記曰禁於未<lb/>
<pb n="36a"/>
　　發之謂豫正此意也<hi>本義</hi>　又曰大畜下三爻取其<lb/>
　　能自畜而不進上三爻取其能畜彼而不使進然<lb/>
　　四能止之於初故為力易六五則陽已進而止之<lb/>
　　則難但以柔居尊得其機㑹可制故亦吉但不能<lb/>
　　如四之元吉耳<hi>語録</hi>
　　東萊吕氏曰六四制惡於未萌之時也六五制惡<lb/>
　　於己形之後者也夫於惡之未萌而制之不使有<lb/>
　　是牿童小之牛角則其角終无見矣何必於角盖<lb/>
<pb n="36b"/>
　　角者牛以之觸物如人之惡念也及六五惡已形<lb/>
　　之後吾則於其惡之起處從而制之可也夫制已<lb/>
　　形之惡不於惡之關要處去之非得制惡之道夫<lb/>
　　豕之能噬囓者以有牙也今豶其牙是制其要會<lb/>
　　處也<hi>易説</hi>
六五豶豕之牙吉象曰六五之吉有慶也<lb/>
　明道先生曰豶豕之牙吉不去其牙而豶其勢則自<lb/>
　善矣治民者不止其爭而敎之讓之類是也<hi>劉絢師訓</hi>
<pb n="37a"/>
　伊川先生曰六居君位止畜天下之邪惡夫以億兆<lb/>
　之衆發其邪欲之心人君欲力以制之雖宻法嚴刑<lb/>
　不能勝也夫物有緫攝事有機㑹聖人操得其要則<lb/>
　視<hi>一无視字</hi>億兆之心猶一心道之斯行止之則戢故不<lb/>
　勞而治其用若豶豕之牙也豕剛躁之物而牙為猛<lb/>
　利若強制其牙則用力勞而不能止其躁猛雖縶之<lb/>
　維之不能使之變也若豶去其勢則牙雖存而剛躁<lb/>
　自止其用如此所以吉也君子法豶豕之義知天下<lb/>
<pb n="37b"/>
　之惡不可以力制也則察其機持其要塞絶其本原<lb/>
　故不假刑法嚴峻而惡自止也且如止盗民有欲心<lb/>
　見利則動苟不知敎而迫於饑寒雖刑殺日施其能<lb/>
　勝億兆利欲之心乎聖人則知所以止之之道不尚<lb/>
　威刑而修政敎使之有農<hi>一作耕</hi>桑之業知廉恥之道<lb/>
　雖賞之不竊矣故止惡之道在知其本得其要而已<lb/>
　不嚴刑於彼而修政於此是猶患豕牙之利不制其<lb/>
　牙而豶其勢也　在上者不知止惡之方嚴刑以敵<lb/>
<pb n="38a"/>
　民欲則其傷甚而无功若知其本制之有道則不勞<lb/>
　无傷而俗革天下之福慶也<hi>並易傳</hi>　豶豕之牙豕牙<lb/>
　最能嚙害人只制其牙如何制得今人為惡却只就<lb/>
　它惡禁之便无由禁止此見聖人機㑹處<hi>楊遵道録</hi>
　　藍田吕氏曰六四六五皆以柔畜剛止健者也牛<lb/>
　　之剛健在角豕之剛健在牙初九居健之始其健<lb/>
　　未若童牛然禁於未發以牿閑之及其長也无所<lb/>
　　用其健豈特不暴而已安於馴柔可駕而服故可<lb/>
<pb n="38b"/>
　　喜也九二居健之中其健已具若豕之牙漸不可<lb/>
　　制六五居尊守中能以柔道殺其剛暴之氣若豶<lb/>
　　豕然其牙雖剛莫之能暴可以養畜而无虞故有<lb/>
　　慶也<lb/>
　　廣平游氏曰六五柔質而處剛又當尊位質柔則<lb/>
　　嗜欲易以深處剛則躁競易以逞當大畜之時賢<lb/>
　　者以大中之道正其大本則豶豕之象也禁於未<lb/>
　　發故能使之棄所習捐所能而人斯與之矣故有<lb/>
<pb n="39a"/>
　　善格其非心則窒其原矣非特禁未發而已也且<lb/>
　　幽王之惡大矣而當時大夫欲化其心以畜萬邦<lb/>
　　則畜君之要正在於格其非心而已故取象於豶<lb/>
　　豕而无嫌於六五也盖豕之為象其躁忿足以傷<lb/>
　　物而賊仁其嗜欲足以伐性而滅義今而窒其原<lb/>
　　則貪欲之情可化為不求而義不可勝用矣躁忿<lb/>
　　之質可化為不忮而仁不可勝用矣君仁莫不仁<lb/>
　　君義莫不義則非特人與之而已天斯祐之矣故<lb/>
<pb n="39b"/>
　　有慶<hi>易説</hi>
　　龜山楊氏曰六五君位也為大畜之主任天下之<lb/>
　　畜者也惟天生民有欲无主乃亂則民之亂以有<lb/>
　　欲也故先王畜天下之惡静亂而息民在窒其欲<lb/>
　　而已孔子曰苟子之不欲雖賞之不竊欲民之不<lb/>
　　竊在上之不欲耳非刑威所能禁也五以柔順大<lb/>
　　中而履尊位其畜天下能不以威刑者也故曰豶<lb/>
　　豕之牙吉豕牙躁動而難制非力之所能勝也豶<lb/>
<pb n="40a"/>
　　之以窒其欲則躁動自息矣此先王畜天下之道<lb/>
　　也<hi>易說</hi>
　　兼山郭氏曰書之費誓曰今惟淫舎牿牛馬先儒<lb/>
　　以牿為牢閑疑其非横木也豶豕者去其勢也去<lb/>
　　其勢安在有牙而不可犯也童牛之牿殆謂馴之<lb/>
　　於初豶豕之牙殆謂絶其勢而制之止也不然則<lb/>
　　繫於金柅且不能制其蹢躅也乆矣<hi>易説</hi>
　　白雲郭氏曰不能止之於初如童牛之牿如大人<lb/>
<pb n="40b"/>
　　不失赤子之心或至於有害當如九二說輹之道<lb/>
　　故言豶豕之牙也牛之所以為害者角也豕之所<lb/>
　　以為害者牙也童牛則止於角未生之初故其止<lb/>
　　也易豕既有牙斯不可止必除其牙則不為害矣<lb/>
　　是猶君子必盡去人欲然後天性良心可得而復<lb/>
　　也童牛未嘗失天性无欲可去故大人不失赤子<lb/>
　　之心似之豕牙已有失矣蓋已陷於人欲者故求<lb/>
　　其放心之論似之能求其放心是以吉而有慶也<lb/>
<pb n="41a"/>
　　復之不逺復顔子之克己復禮其義皆相近有喜<lb/>
　　者自得於一心而已有慶者喜之廣大及物之意<lb/>
　　盖五為君道與四不同能盡已之性以盡人物之<lb/>
　　性贊天地之化育其慶豈不大哉<hi>易説</hi>
　　漢上朱氏曰九二犯五則三成坎坎為豕五成巽<lb/>
　　巽為白自三至上體頤豕頤中有剛且白者豕之<lb/>
　　牙也六五得尊位柔中二退而受畜三坎毁兊金<lb/>
　　刻制其下而剛伏豶豕之牙也牡豕曰豭攻其特<lb/>
<pb n="41b"/>
　　而去之曰豶豶豕則馴擾剛躁自止牙不能害物<lb/>
　　矣慶者三陽受畜而為用隂以陽為慶六五之吉<lb/>
　　有慶也二應五得正故吉古之善畜天下者知有<lb/>
　　血氣皆有爭心難以力制務絶其不善之本而已<lb/>
　　猶去豕牙之害而豶之也順民之欲因民之利成<lb/>
　　民之才率之以柔中其效至於垂衣拱手而天下<lb/>
　　服易傳曰民有欲心見利則動苟不知教雖刑殺<lb/>
　　日施其能勝億兆利欲之心乎<hi>易傳</hi>
<pb n="42a"/>
　　新安朱氏曰陽已進而止之不若初之易矣然以<lb/>
　　柔居中而當尊位是以得其機㑹而可制故其象<lb/>
　　如此占雖吉而不言元也<hi>本義</hi>
上九何天之衢亨象曰何天之衢道大行也<lb/>
　伊川先生曰予聞之胡先生曰天之衢亨誤加何字<lb/>
　事極而反理之常也故畜極而亨小畜畜之小故極<lb/>
　而成大畜畜之大故極而散極既當變又陽性上行<lb/>
　故遂散也天衢天路也謂虚空之中雲氣飛鳥往來<lb/>
<pb n="42b"/>
　故謂之天衢天衢之亨謂其亨通曠濶无有蔽阻也<lb/>
　在畜道則變矣變而亨非畜道之亨也　何以謂之<lb/>
　天衢以其无止礙道路大通行也以天衢非常語故<lb/>
　象特設問曰何謂天之衢以道路大通行取空豁之<lb/>
　狀也以象有何字故爻下亦誤加之<hi>並易傳</hi>
　横渠先生曰其道大行也升於天何待衢路而進言<lb/>
　無所不通也衢字當為絶句艮為止止二隂也不以<lb/>
　止其類也故亨<hi>易説</hi>
<pb n="43a"/>
　　藍田吕氏曰上九畜極而通其道大行无往不亨<lb/>
　　言何天之衢亨者猶言何所為天道乎所之皆亨<lb/>
　　也<lb/>
　　廣平游氏曰畜道之成至於天人交助則賢路自<lb/>
　　我而四達矣故上九曰何天之衢亨賢路而謂之<lb/>
　　天衢言陟降之當於天心也彖曰剛上而尚賢則<lb/>
　　大畜之義主於上九也然崇俊良以列庶位而推<lb/>
　　轂賢路使天下無家食之賢者上九之任也故其<lb/>
<pb n="43b"/>
　　爻以何天之衢為言天下至於无家食之賢則道<lb/>
　　之大行孰盛於此此大畜所以為先王之盛時也<lb/>
　　<hi>易説</hi>
　　龜山楊氏曰居大畜之終畜極而反則乾道上行<lb/>
　　矣故衢亨也<hi>易説</hi>
　　白雲郭氏曰孟子曰聖人之於天道命也有性焉<lb/>
　　君子不謂命也如童牛之牿豶豕之牙如不失赤<lb/>
　　子之心求其放心豈非其性哉能盡是性是以至<lb/>
<pb n="44a"/>
　　於天之衢也何天之衢聖人止於天道矣止於天<lb/>
　　道然後萬物各正性命保合大和是以道大行而<lb/>
　　亨也以在上言之則蕩蕩乎民无能名之時也以<lb/>
　　在下言之則仰之彌髙鑚之彌堅瞻之在前忽焉<lb/>
　　在後之時也方是時博厚配地髙明配天悠乆无<lb/>
　　疆雖日月所照霜露所墜凡有血氣者莫不尊親<lb/>
　　故曰配天其上九之謂與究觀大畜上下卦三爻<lb/>
　　各相類童牛之牿則知利己之厲矣豶豕之牙則<lb/>
<pb n="44b"/>
　　說輹矣良馬逐則何天之衢矣盖艮之所止者乾<lb/>
　　之健也乾之健為艮之所止也是以三爻各相類<lb/>
　　特君臣之道不同耳然尚賢之義六爻有之乎曰<lb/>
　　止健與止賢畜徳與畜賢其義皆一反求尚賢之<lb/>
　　義於六爻之中亦猶止健畜徳之道也特尚賢為<lb/>
　　大畜之一耳止健畜徳足以兼之<hi>易説</hi>
　　漢上朱氏曰畜極則通止極則動震為大塗兊為<lb/>
　　口上乾為天天衢也何大其聲也上動亨也言何<lb/>
<pb n="45a"/>
　　其天衢之亨如是乎正者道也大塗亦道也三陽<lb/>
　　上進道大行也<hi>易傳</hi>
　　新安朱氏曰何天之衢亨言何其通達之甚也畜<lb/>
　　極而通豁達无礙故其象如此<hi>本義</hi>　或如伊川説<lb/>
　　衍一何字亦不可知　讀書須是先看一件了然<lb/>
　　後再看一件若是畜積處多忽然爆開來時自然<lb/>
　　所得者大易所謂何天之衢亨是也<hi>語録</hi>
　　東萊吕氏曰上九大抵畜極則散如伊尹樂堯舜<lb/>
<pb n="45b"/>
　　之道居畎畝之中其畜可謂大矣必佐湯以發其<lb/>
　　所藴是得時如天之衢也故象曰道行得時行道<lb/>
　　之謂也<hi>易説</hi>
　<lb/>
　<lb/>
　<lb/>
　<lb/>
　合訂刪補大易集義粹言卷三十<lb/>
</p>
<p>
</p>
  </div>
</body>
</text>
</TEI>
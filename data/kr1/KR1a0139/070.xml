<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷六十八</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷六十八<lb/>
　　　　　　　　　　頭等侍衛納喇性徳編<lb/>
䷥<hi>坎下離上</hi>
　伊川先生曰未濟序卦物不可窮也故受之以未濟<lb/>
　終焉既濟矣物之窮也物窮而不變則无不已之理<lb/>
　易者變易而不窮也故既濟之後受之以未濟而終<lb/>
　焉未濟則未窮也未窮則有生生之義為卦離上坎<lb/>
<pb n="1b"/>
　下火在水上不相為用故為未濟<hi>易傳</hi>　先生過成都<lb/>
　坐於所館之堂讀易有造桶者前視之指未濟卦問<lb/>
　焉先生曰何也曰三陽皆失位先生異之問其姓與<lb/>
　居則失之矣易傳曰聞之成都隠者<hi>酉室所閒云田夫釋耒者悮○</hi>
　<hi>時氏拾遺</hi>
未濟亨小狐汔濟濡其尾无攸利<lb/>
　伊川先生曰未濟之時有亨之理而卦才復有致亨<lb/>
　之道惟在慎處狐能度水濡尾則不能濟其老者多<lb/>
<pb n="2a"/>
　疑畏故履冰而聽懼其陷也小者則未能畏慎故勇<lb/>
　於濟汔當為仡壯勇之狀書曰仡仡勇夫小狐果於<lb/>
　濟則濡其尾而不能濟也未濟之時求濟之道當至<lb/>
　慎則能亨若如小狐之果則不能濟也既不能濟无<lb/>
　所利矣<hi>易傳</hi>
　　白雲郭氏曰易六十四卦終於既濟未濟者凡人<lb/>
　　事之終始惟曰濟與不濟而已故以是二卦終焉<lb/>
　　先既濟而後未濟者猶泰之與否也泰極則否既<lb/>
<pb n="2b"/>
　　濟窮則未濟天道人事莫不然也聖人之為戒深<lb/>
　　矣既濟曰亨未濟亦白亨者既濟之亨已然之亨<lb/>
　　也未濟之亨將然之亨也既濟言濡其尾而未濟<lb/>
　　亦言濡其尾者既濟之濡其尾以曳輪既濟而<lb/>
　　濡尾也未濟之濡其尾以小狐㡬濟而濡尾也<lb/>
　　夫濟難大人之事豈狐疑小人之所能哉宜其<lb/>
　　濡尾而无攸利此其所以為未濟也㡬濟而濡<lb/>
　　尾不䘮其生亦幸矣何所利乎若夫飛龍在天大<lb/>
<pb n="3a"/>
　　人之造何難不濟是以有不言所利之大<hi>易説</hi>
　　新安朱氏曰未濟事未成之時也水火不交不相<lb/>
　　為用卦之六爻皆失其位故為未濟汔㡬也㡬濟<lb/>
　　而濡尾猶未濟也占者如此何所利哉<hi>本義</hi>　未濟<lb/>
　　取狐為象上象頭下象尾<hi>語録</hi>
彖曰未濟亨柔得中也小狐汔濟未出中也濡其尾无<lb/>
攸利不續終也雖不當位剛柔應也<lb/>
　伊川先生曰以卦才言也所以能亨者以柔得中也<lb/>
<pb n="3b"/>
　五以柔居尊位居剛而應剛得柔之中也剛柔得中<lb/>
　處未濟之時可以亨也　小狐汔濟據二而言也二<lb/>
　以剛陽居險中將濟者也又上應於五險非可安之<lb/>
　地五有當從之理故果於濟如小狐也既果於濟故<lb/>
　有濡尾之患未能出於險中也　其進鋭者其退速<lb/>
　始雖勇於濟不能繼續而終之无所往而利也　雖<lb/>
　隂陽不當位然剛柔皆相應當未濟而有與若能重<lb/>
　慎則有可濟之理二以汔濟故濡尾也卦之諸爻皆<lb/>
<pb n="4a"/>
　不得位故為未濟雜卦云未濟男之窮也謂三陽皆<lb/>
　失位也斯義也聞之成都隠者<hi>並易傳</hi>
　　藍田吕氏曰未濟有為而未有功也<lb/>
　　白雲郭氏曰未濟知其亨者以六五柔中知其有<lb/>
　　濟是以亨也小狐㡬濟未能出險之中故濡其尾<lb/>
　　无攸利未能終其濟也有始有卒者其唯聖人乎<lb/>
　　是以續終之事固非狐疑小人之所能也六爻雖<lb/>
　　不當位而剛柔皆相應雖處已有失然亦未嘗失<lb/>
<pb n="4b"/>
　　於人故得人之助是以有終亨之象而小狐之濟<lb/>
　　亦止於无攸利而已不然則㓙及之矣<hi>易説</hi>
　　漢上朱氏曰未濟自否來既濟之反也否塞之時<lb/>
　　六二之柔得中而上行天地相交否者亨矣柔而<lb/>
　　不中則介於二剛其能亨乎故曰未濟亨柔得中<lb/>
　　也此以二五言未濟也艮坎為狐小狐初爻也艮<lb/>
　　之初爻為小狐猶中孚之豚亦初爻也爾雅曰<graphic n="KR2079" url="https://raw.githubusercontent.com/kanripo/KR-Gaiji/master/images/KR2079.png" mimeType="image/png"/>
　　汔也詩曰汔可小康鄭康成曰汔㡬也四為坎險<lb/>
<pb n="5a"/>
　　五為中出險也初往之四㡬濟而未及於五未出<lb/>
　　中也狐首輕尾重老狐聽冰負尾而濟其剛不息<lb/>
　　是以終濟卦以成卦言之上為首為前初為尾為<lb/>
　　後以畫卦言之初為始為本上為終為末上九剛<lb/>
　　也初六柔也小狐不度而進未能審慎其前則剛<lb/>
　　其後乃柔四坎濡其尾往无攸利以其剛不足不<lb/>
　　續終也然則濟險者其在於審慎始終如一剛健<lb/>
　　不息者乎孟喜曰小狐濟水未濟一步下其尾故<lb/>
<pb n="5b"/>
　　曰小狐汔濟未出中也濡其尾无攸利不續終也<lb/>
　　此以初六九四相易言初六之柔不足以濟險難<lb/>
　　也未濟六爻雖不當位而剛柔相應茍量力度時<lb/>
　　慮善而動上下内外相與未有不濟者也故曰雖<lb/>
　　不當位剛柔應也此以六爻申未濟有可濟之理<lb/>
　　也在卦氣為十一月故太𤣥凖之以將<hi>易傳</hi>
　　新安朱氏曰柔得中指六五言<hi>本義</hi>　未濟與既濟<lb/>
　　諸爻頭尾相似中間三四兩爻如損益模樣顛倒<lb/>
<pb n="6a"/>
　　了他曳輪濡尾在既濟為无咎在此卦則或吝或<lb/>
　　貞吉這便是不同了　易不是說殺底物事只可<lb/>
　　輕輕地說若是確定一爻吉一爻凶便是揚子雲<lb/>
　　太𤣥了易不恁地兩卦各自說濡尾濡首不必拘<lb/>
　　說在此言首在彼言尾大槩既濟是那日中衙晡<lb/>
　　時候盛了只是向衰去未濟是那五更初時只是<lb/>
　　向明去聖人當初見這箇爻裏有這箇意思便說<lb/>
　　出這一爻來或是從隂陽上説或是從卦位上説<lb/>
<pb n="6b"/>
　　他這箇説得散漫不恁他逼拶他他這箇説得䟽<lb/>
　　到他密時盛水不漏到他䟽時䟽得無理㑹若只<lb/>
　　要就名義上求他便是今人說易了大失他易底<lb/>
　　本意周公做這爻辭只依稀地見這箇意便說這<lb/>
　　箇事出來大段散漫趙子欽尚自嫌某說得疏不<lb/>
　　知如今煞有退削了處譬如箇燈籠安四箇柱這<lb/>
　　柱已是礙了明若便剔去得豈不更是明亮所以<lb/>
　　說不可為典要可見得他散漫　問未濟所以亨<lb/>
<pb n="7a"/>
　　者便是有濟之理而柔得中又自有亨之道曰然<lb/>
　　小狐汔濟汔字訓幾與井卦同既曰幾便是未濟<lb/>
　　未出坎中不獨是說九二爻通一卦之體皆是未<lb/>
　　出乎坎險所以未濟　不續終也是首濟而尾濡<lb/>
　　故不能濟盖不相接續去故云不續終也狐尾大<lb/>
　　濡其尾則濟不得矣<hi>並語録</hi>
象曰火在水上未濟君子以慎辨物居方<lb/>
　伊川先生曰水火不交不相濟為用故為未濟火在<lb/>
<pb n="7b"/>
　水上非其處也君子觀其處不當之象以慎處於事<lb/>
　物辨其所當各居其方謂止於其所也<hi>易傳</hi>
　　藍田吕氏曰火炎上而水潤下上下各當其所者<lb/>
　　也<lb/>
　　白雲郭氏曰火性炎上而在上水性潤下而在下<lb/>
　　二氣不交不相為用是以為未濟亦猶天地不交<lb/>
　　而為否也物之有可辨者如水火之性是也居方<lb/>
　　者猶居上居下是也君子觀未濟之象而慎於辨<lb/>
<pb n="8a"/>
　　物居方者欲其所居各得交濟之道无若火在水<lb/>
　　上而不相為用也不然則物自各止其所在君子<lb/>
　　何慎之有<hi>易説</hi>
　　漢上朱氏曰未濟自否變否艮止也慎之象離為<lb/>
　　明辨也火隂物也居南水陽物也居北二物有相<lb/>
　　濟之理火上水下各居其所未濟也君子觀此慎<lb/>
　　辨萬物使各居其所有辨然後有交辨之以正其<lb/>
　　體交之以致其用不辨則不交有未濟乃有既濟<lb/>
<pb n="8b"/>
　　而未濟合既濟之象<hi>易傳</hi>
　　新安朱氏曰水火異物各居其所故君子觀象而<lb/>
　　審辨之<hi>本義</hi>
初六濡其尾吝象曰濡其尾亦不知極也<lb/>
　伊川先生曰六以隂柔在下處險而應四處險則不<lb/>
　安其居有應則志行於上然已既隂柔而<hi>一无而字</hi>四非<lb/>
　中正之才不能援之以濟也獸之濟水必揭其尾尾<lb/>
　濡則不能濟濡其尾言不能濟也不度其才力而進<lb/>
<pb n="9a"/>
　終不能濟可羞吝也　不度其才力而進至於濡尾<lb/>
　是不知之極也<hi>並易傳</hi>
　　藍田吕氏曰初六未濟之始以柔居險之下不可<lb/>
　　以有進也然上應於四不量其力䧟溺於難不能<lb/>
　　以自濟故濡其尾不可進而進宜有悔而曰吝者<lb/>
　　私於其應不能忘懐以蹈濡尾之難終吝道也<lb/>
　　白雲郭氏曰初六隂柔在下居險之中而上應九<lb/>
　　四是則小狐欲濟之象然不能有終而濡其尾是<lb/>
<pb n="9b"/>
　　隂柔不足以有濟故吝也極至也度可至而至之<lb/>
　　智者之事不度才力而妄欲有濟是不知可至之<lb/>
　　道也无凶而止於吝者得其應以為之助耳<hi>易說</hi>
　　漢上朱氏曰卦後為尾坎水濡之濡其尾也初處<lb/>
　　險下而上有應其志欲動在未濟之時剛動則出<lb/>
　　險於濟為得其分量矣極分量之極也初柔九二<lb/>
　　又以剛在前阨之雖有應可動而柔不能動吝也<lb/>
　　於是而欲濟是亦不知極也猶獸欲濟而力柔水<lb/>
<pb n="10a"/>
　　濡其尾則不能舉終亦不出乎險矣坎水為知<hi>易傳</hi>
　　新安朱氏曰以隂居下當未濟之初未能自進故<lb/>
　　其象占如此極字未詳考上下韻亦不叶或恐是<lb/>
　　敬字今且闕之<hi>本義</hi>
九二曳其輪貞吉象曰九二貞吉中以行正也<lb/>
　伊川先生曰在他卦九居二為居柔得中无過剛之<lb/>
　義也於未濟聖人深取卦象以為戒明事上恭順之<lb/>
　道未濟者君道艱難之時也五以柔處君位而二乃<lb/>
<pb n="10b"/>
　剛陽之才而居相應之地當用者也剛有陵柔之義<lb/>
　水有勝火之象方艱難之時所頼者才臣耳猶當盡<lb/>
　恭順之道故戒曳其輪則得正而吉也倒曳其輪殺<lb/>
　其勢緩其進戒用剛之過也剛過則好犯上<hi>一无上字</hi>而<lb/>
　順不足唐之郭子儀李晟當艱危未濟之時能極其<lb/>
　恭順所以為得正而能保其終吉也於六五則言其<lb/>
　貞吉光輝盡君道之善於九二則戒其恭順盡臣道<lb/>
　之正盡上下之道也　九二得正而吉者以曳輪而<lb/>
<pb n="11a"/>
　得中道乃正也<hi>並易傳</hi>
　　藍田吕氏曰九二剛中而應志在出險雖曳輪於<lb/>
　　險中猶行之不止中以行正其難必濟故曰貞吉<lb/>
　　濡尾曳輪在既濟則為始濟之象於未濟則為涉<lb/>
　　難已深之象故其義不同<lb/>
　　白雲郭氏曰曳其輪者將以有行也九二以剛中<lb/>
　　之才居險難之中剛而有濟故曳其輪貞吉也夫<lb/>
　　六五之君柔中未能有濟必得九二剛中之臣相<lb/>
<pb n="11b"/>
　　與為應乃可濟矣是以有曳輪濟難之漸固守是<lb/>
　　道无不吉也中以行正者其曳輪也所以輔其君<lb/>
　　以有濟道之正也以九居二剛中之徳也以中之<lb/>
　　徳行道之正故曰中以行正也既濟初九曳輪而<lb/>
　　已濟者也未濟九二曳輪而將濟者也夫濟者宜<lb/>
　　有用舟之象而二卦皆言曳輪者以見濟難之時<lb/>
　　用力甚艱而後有濟故也<hi>易說</hi>
　　漢上朱氏曰坎為輪二往五應艮為手曳其輪也<lb/>
<pb n="12a"/>
　　坎輪在水火爻之中水欲下火欲上亦曳也二中<lb/>
　　也九二之五中以行正也未濟時六五柔處尊位<lb/>
　　五所賴者九二剛中也剛非臣徳之正也剛或好<lb/>
　　犯恭順之道或有不足故戒以曳其輪則緩進以<lb/>
　　盡恭順於臣為中於道為正行中以行正者正未<lb/>
　　必中中以行正則盡矣易傳曰唐郭子儀李晟當<lb/>
　　艱難未濟之時能保其吉者用此道也<hi>易傳</hi>
　　新安朱氏曰以九二應六五而居柔得中為能自<lb/>
<pb n="12b"/>
　　止而不進得為下之正也故其象占如此　九居二<lb/>
　　本非正以中故得正也<hi>本義</hi>
六三未濟征凶利渉大川象曰未濟征凶位不當也<lb/>
　伊川先生曰未濟征凶謂居險无出險之用而行則<lb/>
　凶也必出險而後可征三以隂柔不中正之才而居<lb/>
　險不足以濟也未可有濟之道出險之用而征所以<lb/>
　凶也然未濟有可濟之道險終有出險之理上有剛<lb/>
　陽之應若能渉險而往從之則濟矣故利渉大川也<lb/>
<pb n="13a"/>
　然三之隂柔豈能出險而往非時不可才不能也<lb/>
　三征則凶者以位不當也謂隂柔不中正无濟險之<lb/>
　才也若能渉險<hi>一无險字</hi>以從應則利矣<hi>並易傳</hi>
　横渠先生曰有强援於上故利渉大川非義躁進凶<lb/>
　之道也<hi>易說</hi>
　　藍田吕氏曰六三隂不當位不中不正執此以行<lb/>
　　非止未濟取凶必矣居二剛之間所比者正當是<lb/>
　　時也以不正進則凶比於正而濟乎難則利<lb/>
<pb n="13b"/>
　　白雲郭氏曰三非中正之才不足以有濟必欲力<lb/>
　　征而有濟斯取凶之道也然二卦謂之濟者非獨<lb/>
　　濟其身而已有載上濟下之道故皆有曳輪之象<lb/>
　　茍濟其身則為小狐之事也非濟之大者也六三<lb/>
　　雖非中正之才而處險之上險不能害以之自濟<lb/>
　　則可濟衆則不可是以雖征凶而利渉大川也征<lb/>
　　凶以其濟衆也利渉大川自濟也必曰未濟征凶<lb/>
　　言欲以未濟之道而征是以知其欲大濟也征凶<lb/>
<pb n="14a"/>
　　固不若九二曳輪之吉而利涉大川復優於小狐<lb/>
　　濡尾之吝以此見六三之才居初二之間特以不<lb/>
　　當濟難之位往濟則凶也<hi>易説</hi>
　　漢上朱氏曰三處險中惟至剛乃可以出險六柔<lb/>
　　不當位未濟也以柔而行外援上九則乾首沒於<lb/>
　　坎中淪胥以溺之象雖正亦凶竇武何進是也故<lb/>
　　曰征凶三四非應當未濟之時三資其助四近而<lb/>
　　協力巽股出險利涉大川矣<hi>易傳</hi>
<pb n="14b"/>
　　新安朱氏曰隂柔不中正居未濟之時以征則凶<lb/>
　　然以柔乗剛將出乎坎有利涉之象故其占如此<lb/>
　　葢行者可以水浮而不可以陸走也或疑利字上<lb/>
　　當有不字<hi>本義</hi>
九四貞吉悔亡震用伐鬼方三年有賞於大國象曰貞<lb/>
吉悔亡志行也<lb/>
　伊川先生曰九四陽剛居大臣之位上有虛中明順<lb/>
　之主又已出於險未濟已過中矣有可濟之道也濟<lb/>
<pb n="15a"/>
　天下之艱難非剛健之才不能也九雖陽而居四故<lb/>
　戒以貞固則吉而悔亡不貞則不能濟有悔者<hi>一无者字</hi>
　也震動之極也古之人用力之甚者伐鬼方也故以<lb/>
　為義力勤而逺伐至於三年然後成功而行大國之<lb/>
　賞必如是乃能濟也濟天下之道當貞固如是四居<lb/>
　柔故設此戒　如四之才與時合而加以貞固則能<lb/>
　行其志吉而悔亡鬼方之伐貞之至也<hi>並易傳</hi>
　横渠先生曰剛陽之徳迫近至尊非正而吉悔所招<lb/>
<pb n="15b"/>
　也初處險中叛而未一奮動討伐其勢必克堪上之<lb/>
　任是以有賞<hi>易説</hi>
　　藍田吕氏曰九四與既濟九三皆離之體有文明<lb/>
　　之徳利伐幽闇故皆曰伐鬼方既濟九三陽剛當<lb/>
　　位故曰髙宗斯爻以陽居隂剛徳不盛故必貞吉<lb/>
　　悔亡然後可以行其志震用伐者先之以威也不<lb/>
　　曰克之而曰有賞於大國者既濟九三强剛之質<lb/>
　　尚力以取勝斯爻不純以武修文徳以服之不戰<lb/>
<pb n="16a"/>
　　而服故不曰克之而曰有賞也<lb/>
　　白雲郭氏曰四居近君之位有剛强可濟之才而<lb/>
　　能固守居柔之貞是以吉也吉則未濟之悔亡矣<lb/>
　　故可以震用伐鬼方震用伐鬼方則其才足以逺<lb/>
　　濟非獨自濟其身而已故其君報能濟之功是以<lb/>
　　有賞於大國也必言三年以見未濟之時艱於有<lb/>
　　為也自古觀之舜有大功三十而後為天子禹八<lb/>
　　年於外而後平水土湯十一征而天下信之文王<lb/>
<pb n="16b"/>
　　九年而大統未集周公東征三年而歸未濟之難<lb/>
　　如此則九四之三年有賞未為久也志行者上有<lb/>
　　六五虚明柔中之君故九四得以行其志而有鬼<lb/>
　　方之伐不然則自濟不暇又安能濟逺人乎既濟<lb/>
　　九三與未濟九四皆有伐鬼方之象者二卦三四<lb/>
　　為反對故其象同與損益二五言十朋之龜夬姤<lb/>
　　三四言臀无膚其行次且同義稱髙宗則知伐鬼<lb/>
　　方為小亨言震用則知伐鬼方為大事矣係乎其<lb/>
<pb n="17a"/>
　　人大小不同也<hi>易説</hi>
　　漢上朱氏曰九居四有悔動而正正則吉而悔亡<lb/>
　　四動體震震為威怒坤為鬼方坎為險四近君剛<lb/>
　　而明有濟之道初恃險未順四用其威怒以入其<lb/>
　　阻伐鬼方也自三至初歴三爻坤為年三年而後<lb/>
　　順克之也克難辭艮山坎川坤土田賞之象坤四<lb/>
　　為國陽為大有賞於大國非貞吉悔亡其志行於<lb/>
　　上下乎二卦言伐鬼方者借此以明必濟之義天<lb/>
<pb n="17b"/>
　　下之弊固有盤結而難去者四凶頑民歴世既久<lb/>
　　乃能去之故曰貞吉悔亡易傳曰古之人用力之<lb/>
　　甚者伐鬼方也故以為義力勤而逺伐至於三年<lb/>
　　然後成功而行大國之賞必如是乃能濟四居柔<lb/>
　　故戒以此<hi>易傳</hi>
　　新安朱氏曰以九居四不正而有悔也能勉而貞<lb/>
　　則悔亡矣然以不貞之資欲勉而貞非極其陽剛<lb/>
　　用力之乆不能也故為伐鬼方三年而受賞之象<lb/>
<pb n="18a"/>
　　<hi>本義</hi>　益損二卦説龜一在二一在五是顛倒説去<lb/>
　　未濟與既濟説伐鬼方亦然不知是如何<hi>語録</hi>
六五貞吉无悔君子之光有孚吉象曰君子之光其暉<lb/>
吉也<lb/>
　伊川先生曰五文明之主居剛而應剛其處得中虚<lb/>
　其心而陽為之輔雖以柔居尊處之至正至善無不<lb/>
　足也既得貞正故吉而无悔貞其固有非戒也以此<lb/>
　而濟无不濟也五文明之主故稱其光君子徳輝之<lb/>
<pb n="18b"/>
　盛而功實稱之有孚也上云吉以貞也柔而能貞徳<lb/>
　之吉也下云吉以功也既光而有孚時可濟也　光<lb/>
　盛則有暉暉光之散也君子積充而光盛至於有暉<lb/>
　善之至也故重云吉<hi>並易傳</hi>
　　藍田吕氏曰六五離明之體居尊履中光之盛者<lb/>
　　然柔而不强或流於不正故貞吉然後无悔然後<lb/>
　　全其君子之光光達於外而有暉則離徳充矣故<lb/>
　　曰有孚吉凡言悔亡者已有悔而今使之亡也无<lb/>
<pb n="19a"/>
　　悔未有悔而不使之有悔也<lb/>
　　白雲郭氏曰六五柔中文明之君虛己而有容故<lb/>
　　賢者樂為之輔以濟天下之難是以九二有曳輪<lb/>
　　之吉而九四有鬼方之伐也人君不以尊位自居<lb/>
　　而樂於虚己待賢固守是道宜其吉而无悔矣貞<lb/>
　　吉而无悔是以未濟之悔可亡於九四也為君之<lb/>
　　徳孰有光於是者乎此其所以為文明之君有孚<lb/>
　　虛中也虛中故能尊賢而容衆是以吉也上言貞<lb/>
<pb n="19b"/>
　　吉始之吉也下言有孚吉終之吉也此所謂能續<lb/>
　　終者也昔文王之為君也徽柔懿恭所謂柔中也<lb/>
　　光於四方顯於西土非君子之光乎至於得賢而<lb/>
　　用之則有若虢叔閎夭散宜生泰顛南宫适之徒<lb/>
　　以為疏附先後奔走禦侮之臣故在詩則文王獨<lb/>
　　稱大明而在易則未濟六五亦獨為君子之光也<lb/>
　　<hi>易説</hi>
　　漢上朱氏曰六五文明之主柔居尊位悔也虚中<lb/>
<pb n="20a"/>
　　而下九二二往五正以剛濟柔故貞吉无悔坎為<lb/>
　　光君子之光謂九二也五離為明二與五應光明<lb/>
　　相燭有孚也暉者光之散管輅曰日中為光朝日<lb/>
　　為暉朝日初出其光暉散也言二五未交其徳暉<lb/>
　　之所及已孚於上下則吉濟險難者君必剛正臣<lb/>
　　必有不言之信然後委任篤下无閒言功濟天下<lb/>
　　而无後患不然凶必至矣<hi>易傳</hi>
　　新安朱氏曰以六居五亦非正也然文明之主居<lb/>
<pb n="20b"/>
　　中應剛虛心以求下之助故得貞而吉且无悔又<lb/>
　　有光輝之盛信實而不妄吉而又吉也　暉者光<lb/>
　　之散也<hi>並本義</hi>
上九有孚於飲酒无咎濡其首有孚失是象曰飲酒濡<lb/>
首亦不知節也<lb/>
　伊川先生曰九以剛在上剛之極也居明之上明之<lb/>
　極也剛極而能明則不為躁而為決明能燭理剛能<lb/>
　斷義居未濟之極非得濟之位无可濟之理則當樂<lb/>
<pb n="21a"/>
　天順命而已若否終則有傾時之變也未濟則无極<lb/>
　而自濟之理故止為未濟之極至誠安於義命而自<lb/>
　樂則可无咎飲酒自樂也不樂其處則忿躁隕穫入<lb/>
　於凶咎矣若從樂而躭肆過禮至濡其首亦未能安<lb/>
　其處也有孚自信於中也失是失其宜也如是則於<lb/>
　有孚為失也人之處患難知其无可奈何而放意不<lb/>
　反者豈安於義命者哉　飲酒至於濡首不知節之<lb/>
　甚也所以至如是不能安義命也能安則不失其常<lb/>
<pb n="21b"/>
　矣<hi>並易傳</hi>
　横渠先生曰飲酒而至於濡首不節之甚也其必失<lb/>
　此樂也有孚<hi>易説</hi>
　　藍田吕氏曰上九以剛居未濟之終濟未濟者也<lb/>
　　既濟則无所事而佚樂矣无事佚樂之志形於外<lb/>
　　可以飲酒而无咎故曰有孚于飲酒无咎无事佚<lb/>
　　樂之志形於外飲酒可也不知其節至於濡首則<lb/>
　　有孚之過也故曰濡其首有孚失是<lb/>
<pb n="22a"/>
　　白雲郭氏曰六五有孚於賢者故為君子之光上<lb/>
　　九有孚於飲酒適足自養而已安能有濟哉然自<lb/>
　　養者獨善其身雖无大咎至於難將及已濡首而<lb/>
　　不變是不知進退存亡之節者也向之謂有孚今<lb/>
　　則失是矣上九剛明之才可用而不知變故聖人<lb/>
　　之辭戒之如此昔伊尹始則耕於有莘之野終則<lb/>
　　幡然而改所謂知進退存亡之節者又安有濡首<lb/>
　　之失乎<hi>易説</hi>
<pb n="22b"/>
　　漢上朱氏曰上孚於三三震坎為酒上反三成兊<lb/>
　　坎流於兊口有孚於酒也三之上得正无咎也未<lb/>
　　濟之極无極而自濟之理非剛健之才得時得位<lb/>
　　上下孚應終不濟也上九君子有才而不當位與<lb/>
　　六三相應而无可濟之資以其有孚矣相與飲酒<lb/>
　　樂天順命以俟可濟之時則於義无咎上反三乾<lb/>
　　首濡於酒中則從樂躭肆亦不知節矣坎兊節之<lb/>
　　象也有孚若然失是義矣晉魏之交士多逃於麴<lb/>
<pb n="23a"/>
　　糵无濟時之志以故世復大亂聖人之戒不其深<lb/>
　　乎易傳曰人之處患難知其无可奈何而放意不<lb/>
　　反者豈安於義命者哉<hi>易傳</hi>
　　新安朱氏曰以剛明居未濟之極時將可以有為<lb/>
　　而自信自養以俟命无咎之道也若縱而不反如<lb/>
　　狐之涉水而濡其首則過於自信而失其義矣<hi>本義</hi>
　　　問居未濟之時未可動作初柔不能固守而輕<lb/>
　　進故有濡尾之吝九二陽剛得中得正曳其輪而<lb/>
<pb n="23b"/>
　　不進所以貞吉曰也是如此大槩難曉某解也且<lb/>
　　備禮依衆人説　又曰坎有輪象所以説輪大槩<lb/>
　　未濟之下卦皆未可進六三未離坎體也不好到<lb/>
　　四五已出乎險方好上九又不好故曰濡首分明<lb/>
　　只是狐過水而濡其首今象云飲酒濡首皆不可<lb/>
　　曉舊嘗有人著書以彖象文言為非聖人之書只<lb/>
　　似是這様處頗費分疏所以渠有是説　未濟看<lb/>
　　來只陽爻便好隂爻便不好但六五上九兩爻不<lb/>
<pb n="24a"/>
　　如此六五得中故以為吉上九有濟時之才又當<lb/>
　　未濟之極可以濟矣却云不吉更不可曉　問未<lb/>
　　濟上九以陽居未濟之極宜可以濟而反不善者<lb/>
　　竊謂未濟則當寛靜以待九二九四以陽居隂皆<lb/>
　　能靜守上九則極陽不中所以如此先生曰也未<lb/>
　　見得是如此大扺時運既當未濟雖有陽剛之才<lb/>
　　亦無所用况又不得位所以如此<hi>並語録</hi>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷六十八<lb/>
</p>
<p>
</p>
  </div>
</body>
</text>
</TEI>
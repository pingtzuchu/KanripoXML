<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷七十一</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷七十一<lb/>
　　　　　　　　　　頭等侍衞納喇性徳編<lb/>
一隂一陽之謂道繼之者善也成之者性也仁者見之<lb/>
謂之仁知者見之謂之知百姓日用而不知故君子之<lb/>
道鮮矣<lb/>
　濂溪先生曰誠者聖人之本大哉乾元萬物資始誠<lb/>
　之源也乾道變化各正性命誠斯立焉純粹至善者<lb/>
<pb n="1b"/>
　也故曰一隂一陽之謂道繼之者善也成之者性也<lb/>
　<hi>通書</hi>
　康節先生曰一隂一陽之謂道道无聲无形不可得<lb/>
　而見者也故假道路之道而為名人之有行必由乎<lb/>
　道一隂一陽天地之道也物由是而生由是而成者<lb/>
　也<hi>觀物外篇</hi>
　明道先生曰一隂一陽之謂道道非隂陽也所以一<lb/>
　隂一陽道也如一闔一闢之謂變<hi>謝顯道錄</hi>　天只是以<lb/>
<pb n="2a"/>
　生為道繼此生理者即是善也善便有一箇元底意<lb/>
　思元者善之長萬物皆有春意便是繼之者善也成<lb/>
　之者性也成却待他萬物自成其<hi>一作甚</hi>性須得　這<lb/>
　箇義理仁者又看做仁了也知者又看做知了也百<lb/>
　姓又日用而不知此所以君子之道鮮矣此箇亦不<lb/>
　少亦不剩只是人看他不見<hi>並吕與叔東見錄</hi>　一隂一陽<lb/>
　之謂道自然之道也繼之者善也出道則有用元者<lb/>
　善之長也成之者却只是性各正性命者也故曰仁<lb/>
<pb n="2b"/>
　者見之謂之仁知者見之謂之知百姓日用而不知<lb/>
　故君子之道鮮矣如此則亦无始亦无終亦无因甚<lb/>
　有亦无因甚无亦无有處有亦无无處无<hi>劉絢所錄</hi>　凡<lb/>
　人說性只是說繼之者善也孟子言人性善是也夫<lb/>
　所謂繼之者善也者猶水流而就下也皆水也有流<lb/>
　而至海終无所汚此何煩人力之為也有流而未逺<lb/>
　固已漸濁有出而甚逺方有所濁有濁之多者有濁<lb/>
　之少者清濁雖不同然不可以濁者不為水也如此<lb/>
<pb n="3a"/>
　則人不可以不加澄治之功故用力敏勇則疾清用<lb/>
　力緩怠則遲清及其清也則却只是元初水也亦不<lb/>
　是將清來換却濁亦不是取出濁來置在一隅也水<lb/>
　之清則性善之謂也故不是善與惡在性中為兩物<lb/>
　相對各自出來此理天命也順而循之則道也循此<lb/>
　而修之各得其分則教也自天命以至於教我无加<lb/>
　損焉<hi>李籲所錄</hi>
　伊川先生曰道者一隂一陽也動靜无端隂陽无始<lb/>
<pb n="3b"/>
　非知道者孰能識之動靜相因而成變化順繼此道<lb/>
　則為善也成之在人則謂之性也在衆人則不能識<lb/>
　隨其所知故仁者謂之仁知者謂之知百姓則由之<lb/>
　而不知故君子之道人鮮克知也<hi>經說</hi>　一隂一陽之<lb/>
　謂道此理固深說則无可說所以隂陽者道既曰氣<lb/>
　則便是<hi>一作有</hi>二言開闔便是感既二則便有感所以<lb/>
　開闔者道開闔便是隂陽老氏言虚而生氣非也隂<lb/>
　陽開闔本无先後不可道今日有隂明日有陽如人<lb/>
<pb n="4a"/>
　言形影蓋形影一時不可言今日有形明日有影有<lb/>
　便齊有　離了隂陽更无道所以隂陽者是道也隂<lb/>
　陽氣也氣是形而下者道是形而上者形而上者則<lb/>
　是密也　止於至善不明乎善此言善者義理之精<lb/>
　微无可得名且以至善目之繼之者善此言善却言<lb/>
　得輕但謂繼斯道者莫非善也不可謂之惡<hi>並入關語錄</hi>
　横渠先生曰一隂一陽是道也能繼繼體此而不已<lb/>
　者善也善之猶言能繼此者也其成就之者則必俟<lb/>
<pb n="4b"/>
　見性是之謂聖仁者不已其仁始謂之仁知者不已<lb/>
　其知方謂之知此是致曲曲能有誠也誠則有變化<lb/>
　必仁智會合乃為聖人也前謂聖人者於一節上成<lb/>
　性也夷惠所以亦得稱聖人然行在一節而已百姓<lb/>
　日用而不知蓋所用莫非在道飲食男女皆性也但<lb/>
　已不自察由旦至暮凡百舉動莫非感而不之知今<lb/>
　失心又不求感又不求所以醉而生夢而死者衆也<lb/>
　　言繼繼不已者善也其成就者性也仁智各以成<lb/>
<pb n="5a"/>
　性猶仁禮以成性　勉勉而不息可謂善成而存存<lb/>
　在乎性仁知見之所謂曲能有誠者也不能見道其<lb/>
　仁知終非性之有也　性未成則善惡混故亹亹而<lb/>
　繼善者斯為善矣惡盡去則善因以亡故舍曰善而<lb/>
　曰成之者性　神不可致思存焉可也化不可助長<lb/>
　順焉可也存虚名乆至徳順變化達時中仁之至義<lb/>
　之盡也知微知彰不舍繼其善然後可以成之性矣<lb/>
　　聞見不足以為已有仁者見之謂之仁知者見之<lb/>
<pb n="5b"/>
　謂之知心各有本性始為已有茍未見性須當勉勉<lb/>
　今學者既知趨向殊不費力何為不勉勉　百姓日<lb/>
　用而不知溺於流也<hi>並易說</hi>　所謂勉勉者謂繼之者<lb/>
　善也成之者性也繼繼不已乃善而能至於成性也<lb/>
　<hi>經學理窟</hi>
　　廣平游氏曰孔子之言性有以其本言之者若繼<lb/>
　　之者善成之者性是也有以人所見言之者若性<lb/>
　　相近習相逺是也孟子亦然其道性善深探其本<lb/>
<pb n="6a"/>
　　也其曰孺子將入井皆有怵惕惻隠之心乃若其<lb/>
　　情則可以為善矣始據人所言而語之也是以當<lb/>
　　時學者不能无疑夫道未始有名感於物而出則<lb/>
　　善之名立矣託於物而生則性之名立矣善者性<lb/>
　　之徳故莊子曰物得以生謂之徳性者善之資也<lb/>
　　故莊子曰形體保神謂之性蓋道之在天地則播<lb/>
　　五行於四時百物生焉无非善者也无惡也故曰<lb/>
　　繼之者善也道之在人則出作而入息渴飲而飢<lb/>
<pb n="6b"/>
　　食性者无妄也茍得其性之本然反身而誠則天<lb/>
　　地萬物之理得而道自我成矣故曰成之者性也<lb/>
　　惟其同出於一氣而氣之所值有全有偏有邪有<lb/>
　　正有碎有駁有厚有薄然後有上知下愚中人之<lb/>
　　不同也<hi>語解</hi>
　　龜山楊氏曰仲素問横渠曰氣質之性如何曰人<lb/>
　　所資稟固有不同者若論其本則无不善蓋一隂<lb/>
　　一陽之謂道隂陽无不善而人則受之以生故也<lb/>
<pb n="7a"/>
　　然而善者其常也亦有時而惡矣猶人之生也氣<lb/>
　　得其和則為安樂人及其有疾也以氣不和而然<lb/>
　　也然氣不和非其常治之而使其和則反常矣其<lb/>
　　常者性也此孟子所以言性善也横渠說氣質之<lb/>
　　性亦云人之性有剛柔緩急强弱昏明而已非謂<lb/>
　　天地之性然也今夫水清者其常然也至於汨濁<lb/>
　　則泥沙混之矣泥沙既去其清者自若也是故君<lb/>
　　子於氣質之性必有以變之其澄濁而水清之義<lb/>
<pb n="7b"/>
　　歟<hi>餘杭語錄</hi>　横渠言性未成則善惡混亹亹而繼善<lb/>
　　者斯為善矣惡盡去則善因以亡故舎曰善而曰<lb/>
　　成之者性伯思疑此以問公曰不知横渠因何如<lb/>
　　此說據此說於易之文亦自不通却令伯思說伯<lb/>
　　思言善與性皆當就人言繼之為說如子繼父成<lb/>
　　乃无所虧之名矣若非人即不能繼而成之曰不<lb/>
　　獨指人言萬物得隂陽而生皆可言繼之者善亦<lb/>
　　有多般如乾之四徳有仁義禮智之不同後人以<lb/>
<pb n="8a"/>
　　配四時若如四時則春固不可為秋冬固不可為<lb/>
　　夏其實皆善也元者特善之長也固出於道故曰<lb/>
　　繼之者善性則具足圓成本无虧欠要成此道除<lb/>
　　是性也今或以萬物之性為不足以成之蓋不知<lb/>
　　萬物所以賦得偏者自其氣稟之異非性之偏也<lb/>
　　孔子曰天地之性人為貴人之性特貴於萬物耳<lb/>
　　何嘗與物是兩般性<hi>萧山語錄</hi>　又曰繼之者善无間<lb/>
　　也成之者性无虧也　道者民所日用故可使由<lb/>
<pb n="8b"/>
　　之以其日用而不知故不可使知之世儒以謂民<lb/>
　　可使由之而已不可使知之務為智術籠天下之<lb/>
　　愚而役之失其㫖矣<hi>語解</hi>
　　廣漢張氏曰近玩味已𤼵未𤼵於日用間甚覺顯<lb/>
　　煥周子誠通誠復之說極有理也伯逢書來亦說<lb/>
　　及善不足以明之之說某所荅曾見否大抵當時<lb/>
　　知言中如此說要形容人生而靜以上事却似有<lb/>
　　病故程子云天命之謂性人生而靜以上更不容<lb/>
<pb n="9a"/>
　　說才說性時便已不是性凡人說性只是說得繼<lb/>
　　之者善也斯言最為盡之蓋性之淵源惟善可得<lb/>
　　而名之耳晦叔意如何數日來看龜山集乃知前<lb/>
　　輩所造如龜山輩未易輕議也<hi>答吳晦叔書</hi>
　　白雲郭氏曰繫辭言道此章為甚著蓋惟道兼統<lb/>
　　三才三才不過二象隂陽是也天地人皆具隂陽<lb/>
　　故六是之謂一隂一陽之道也繼之者有自然之<lb/>
　　善成之者有在人之性大其性者於此成其大小<lb/>
<pb n="9b"/>
　　其性者於此成其小仁者見其仁而得之謂道為<lb/>
　　仁知者見其知而得之謂道為知故自古聖賢雖<lb/>
　　各有得而未嘗同者其性之所成異故也然謂仁<lb/>
　　知非道則不可也特非道之大全耳仁者知者猶<lb/>
　　有見而得之斯民之愚又日用而不知矣凡日用<lb/>
　　而順成者皆道也百姓不知有道故性之所成者<lb/>
　　鮮此聖人所以明之也明之則天下後世皆知其<lb/>
　　一隂一陽為具三才之道繼之者有善而成之在<lb/>
<pb n="10a"/>
　　人使仁知不為獨見之異百姓用而知之此聖人<lb/>
　　明道之意也然則聖人何如其明也包犧以八卦<lb/>
　　文王以六十四孔子以彖象繫辭是已故易之為<lb/>
　　書所以明易之道也易之道三才之道也三才之<lb/>
　　道一隂一陽之道也一隂一陽之道道之大全也<lb/>
　　道之大全天得之而天地得之而地人得之而人<lb/>
　　又成於性者有仁知聖賢之異道盡於斯矣然經<lb/>
　　自成之者性之後主人事而言其言繼之者善則<lb/>
<pb n="10b"/>
　　與道同體不獨在人之善矣經所謂易簡之善配<lb/>
　　至徳之善也能充孟子性善之說則可以明此為<lb/>
　　善惡論者不知有此也此善天道也天道无不誠<lb/>
　　故至善存焉中庸論誠首言天命之謂性孟子良<lb/>
　　心赤子之心與性善之說雖本諸此又加詳焉<hi>易說</hi>
　　漢上朱氏曰知易无方則知易无體知易无體則<lb/>
　　知一隂一陽之謂道一隂一陽在天日月之行也<lb/>
　　晝夜之經也寒暑之運也在人屈伸也動靜也語<lb/>
<pb n="11a"/>
　　黙也推而行之故以是名之為道知一隂一陽之<lb/>
　　道則繼之而不已者善也君子晝有為宵有得息<lb/>
　　有養瞬有存亹亹焉孜孜焉不敢須臾舎也夫性<lb/>
　　无有不善不善非天地之性剛柔之氣或得之偏<lb/>
　　乃有不善有不善然後善之名立善不善相形而<lb/>
　　後命之也善反其初者不善盡去則善名亦亡故<lb/>
　　舍曰善而成之者性也性自成也豈人為哉性即<lb/>
　　天地也所謂誠也仁者見其道濟天下得易之體<lb/>
<pb n="11b"/>
　　也故謂之仁智者見其旁行而不流得易之用也<lb/>
　　故謂之智百姓習焉而不察行之而不著故日用<lb/>
　　而不知君子之道仁智合體用一兼體隂陽而无<lb/>
　　累通乎晝夜之道而知故君子之道鮮矣君子者<lb/>
　　具仁智之成名得道之大全者也<hi>易傳</hi>　仁者見其<lb/>
　　靜則謂之仁智者見其動則謂之智君子之道則<lb/>
　　合仁與智<hi>叢說</hi>
　　新安朱氏曰隂陽迭運者氣也其理則所謂道<lb/>
<pb n="12a"/>
　　道具於隂而行乎陽繼言其𤼵也善謂化育之功<lb/>
　　陽之事也成言其具也性謂物之所受言物生則<lb/>
　　有性而各具是道也隂之事也周子程子之書言<lb/>
　　之備矣　仁陽知隂各得是道之一隅故隨其所<lb/>
　　見而目為全體也日用不知則莫不飲食鮮能知<lb/>
　　味者又其每下者也然亦莫不有是道焉或曰上<lb/>
　　章以知屬乎天仁屬乎地與此不同何也曰彼以<lb/>
　　清濁言此以動靜言<hi>並本義</hi>　問隂陽何以謂之道<lb/>
<pb n="12b"/>
　　曰當離合看　道須是合理與氣看理是虛底物<lb/>
　　事无那氣質則此理无安頓處易說一隂一陽之<lb/>
　　謂道這便兼理與氣而言隂陽氣也一隂一陽則<lb/>
　　是理矣猶言一闔一闢謂之變闔闢非變也一闔<lb/>
　　一闢則是變也蓋隂陽非道所以隂陽者道也横<lb/>
　　渠言由氣化有道之名合虛與氣有性之名意亦<lb/>
　　以虛為理然虚却不可謂之理理則虚爾亦猶敬<lb/>
　　則虚靜不可把虚靜喚做敬　問本義云道具於<lb/>
<pb n="13a"/>
　　隂而行乎陽竊意道之大體云云是則動靜无端<lb/>
　　隂陽无始要之造化之初必始於靜曰既曰无端<lb/>
　　无始如何又始於靜看來只是一箇實理動則為<lb/>
　　陽靜則為隂今之所謂動者便是前面靜底末梢<lb/>
　　其實靜前又動動前又靜只管推上去更无了期<lb/>
　　所以只得從這處說起　問一隂一陽之謂道曰<lb/>
　　以一日言之則晝陽而夜隂以一月言之則望前<lb/>
　　為陽望後為隂以一歲言之則春夏為陽秋冬為<lb/>
<pb n="13b"/>
　　隂從古至今恁地滚將去只是箇隂陽是孰使之<lb/>
　　然哉乃道也從此句下又分兩脚此氣之動為人<lb/>
　　物渾是一箇道理故人未生以前此理本善所以<lb/>
　　謂繼之者善此則屬陽氣質既定為人為物所以<lb/>
　　謂成之者性此則屬隂　一隂一陽此是天地之<lb/>
　　理如大哉乾元萬物資始乃繼之者善也乾道變<lb/>
　　化各正性命此成之者性也這一叚是說天地生<lb/>
　　成萬物之意不是說人性上事　就人身言之道<lb/>
<pb n="14a"/>
　　是吾心繼之者善是吾心發見惻隠羞惡之類成<lb/>
　　之者性是吾心之理所以為仁義禮智是也　天<lb/>
　　地之間无往而非隂陽一動一靜一語一黙皆是<lb/>
　　隂陽之理至如揮扇便屬陽住扇便屬隂莫不有<lb/>
　　隂陽之理繼之者善是陽成之者性是隂隂陽只<lb/>
　　是此隂陽但言之不同如二氣迭運此兩相為用<lb/>
　　不能相無者也至以陽為君子隂為小人則又自<lb/>
　　夫剛柔善惡而推之以言其徳之異耳繼之者善<lb/>
<pb n="14b"/>
　　是已𤼵之理成之者性是未𤼵之理自其接續流<lb/>
　　行而言故謂之已𤼵以賦受成性而言則謂之未<lb/>
　　𤼵及其在人則未𤼵者固是性而其所𤼵亦只是<lb/>
　　善凡此等處皆須各隨文義所在變通而觀之才<lb/>
　　拘泥便相梗說不行譬如觀山所謂横看成嶺側<lb/>
　　成峯也　問孟子只言性善繫辭却云一隂一陽<lb/>
　　之謂道繼之者善也成之者性也如此則性與善<lb/>
　　却是二事曰一隂一陽是總名繼之者善是二氣<lb/>
<pb n="15a"/>
　　五行事成之者性是氣化已後事　流行造化處<lb/>
　　是善凝成於我者即是性繼是接續緜緜不息之<lb/>
　　意成是凝成有主之意　繼之者善也元亨是氣<lb/>
　　之方行而未著於物也是上一截事成之者性也<lb/>
　　利貞是氣之結成一物也是下一截事　繼之者<lb/>
　　善方是天理流行之初人物所資以始成之者性<lb/>
　　則此理各自有箇安頓處故為人為物或昏或明<lb/>
　　方是定若是未有形質則此性是天地之理如何<lb/>
<pb n="15b"/>
　　把做人物之性得　問繼善成性是道是器曰繼<lb/>
　　之成之是器善與性是道　易大傳言繼善是指<lb/>
　　未生之前孟子言性善是指已生之後雖曰已生<lb/>
　　然其本體初不相離也　或問成之者性曰性如<lb/>
　　寶珠氣質如水水有清有汙故珠或全見或半見<lb/>
　　或不見又問先生嘗說性是理本无是物若譬之<lb/>
　　寶珠則却有是物曰譬喻无十分親切底　問仁<lb/>
　　者見之至鮮矣曰此言萬物各具是性但氣稟不<lb/>
<pb n="16a"/>
　　同各以其性之所近者窺之故仁者只見得他𤼵<lb/>
　　生流動處便以為仁智者只見得他貞靜處便以<lb/>
　　為智下此一等百姓日用之間習矣而不察所以<lb/>
　　君子之道鮮矣<hi>並語録</hi>　又曰繼之者善云者造化<lb/>
　　流行萬物方資以始而未實也成之者性云者物<lb/>
　　生已實造化與物各藏其用而无所為也<hi>答張洽書</hi>
　　東萊吕氏曰太極圖義曰所謂一隂一陽之謂道<lb/>
　　誠者聖人之本物之終始而命之道也動而生陽<lb/>
<pb n="16b"/>
　　誠之通也繼之者善萬物之所資以始也靜而生<lb/>
　　隂誠之復也成之者性萬物各正其性命也圖義<lb/>
　　以動而生陽為繼之者善靜而生隂為成之者性<lb/>
　　恐有分截之病通書止云一隂一陽之謂道繼之<lb/>
　　者善也成之者性也元亨誠之通利貞誠之復却<lb/>
　　自渾全<hi>答朱侍講質疑</hi>
顯諸仁藏諸用鼓萬物而不與聖人同憂<lb/>
　康節先生曰若日月之照臨四時之成歲是顯諸仁<lb/>
<pb n="17a"/>
　也不知其所以然是藏諸用也　顯諸仁藏諸用孟<lb/>
　子善藏其用者乎<hi>並觀物外篇</hi>
　明道先生曰鼓萬物而不與聖人同憂聖人人也故<lb/>
　不得无憂天則不為堯存不為桀亡者也<hi>劉絢師訓</hi>
　伊川先生曰運行之跡生育之功顯諸仁也神妙无<lb/>
　方變化无跡藏諸用也天地不與聖人同憂天地不<lb/>
　宰聖人有心也天地无心而成化聖人有心而无為<lb/>
　<hi>經說</hi>　和靖云見王信伯云昔時問鼓萬物而不與聖<lb/>
<pb n="17b"/>
　人同憂之意於張思叔思叔對曰堯舜其猶病諸後<lb/>
　因侍伊川伊川問鼓萬物而不與聖人同憂如何說<lb/>
　則對以思叔之語伊川曰不然天地以无心故不憂<lb/>
　聖人致有為之事故憂<hi>吕堅中記尹和靖語</hi>　鼓萬物而不與<lb/>
　聖人同憂聖人有為之功天地不宰之功<hi>游氏拾遺</hi>　鼓<lb/>
　舞萬物而不與聖人同憂此天與人異處聖人有不<lb/>
　能為天之所為處<hi>吕與叔東見錄</hi>　天理鼓動萬物如此聖<lb/>
　人循天理而欲萬物同之所以有憂患<hi>游定夫所錄</hi>
<pb n="18a"/>
　横渠先生曰非神不能顯諸仁非知不能藏諸用<lb/>
　老子言天地不仁以萬物為芻狗此是也聖人不仁<lb/>
　以百姓為芻狗此則異矣聖人豈有不仁所患者不<lb/>
　仁也天地則何意於仁鼓萬物而已聖人則仁耳此<lb/>
　其為能𢎞道也　天不能皆生善人政以天无意也<lb/>
　鼓萬物而不與聖人同憂聖人之於天下法則无不<lb/>
　善也然古者治世多而後世不治何也人徒見文字<lb/>
　所記自唐虞以上幾治幾亂須歸之運數有大運有<lb/>
<pb n="18b"/>
　小運故孟子曰天之生民乆矣一治一亂　繫之為<lb/>
　言或說天或說人卒歸一道蓋不異術故其參錯而<lb/>
　理則同也鼓萬物而不與聖人同憂則於是分出人<lb/>
　之道不可混天鼓萬物而與聖人同憂此言天徳之<lb/>
　至也與天同憂樂垂法於後世雖是聖人之事亦猶<lb/>
　聖人之末流耳　神則不屈无復回易鼓萬物而不<lb/>
　與聖人同憂者此直謂天也天則无心神故可以不<lb/>
　詘聖人則豈忘思慮憂患雖聖亦人耳焉得遂欲如<lb/>
<pb n="19a"/>
　天之神庸不害於其事聖人茍不用思慮憂患以經<lb/>
　世則何用聖人天治自足矣　聖人所以有憂者聖<lb/>
　人之仁也不可以憂言者天也蓋聖人成能所以異<lb/>
　於天地<hi>並易說</hi>　鼓萬物而不與聖人同憂天道也聖<lb/>
　不可知也无心之妙非有心所及也<hi>正蒙</hi>　聖人无隠<lb/>
　者也聖人天也天隠乎及有得處便若日月有明容<lb/>
　光必照焉但通得處則到只恐深厚人有所不能見<lb/>
　處以顔子觀孔子猶有看不盡處所謂顯諸仁藏諸<lb/>
<pb n="19b"/>
　用者不謂以用藏之但人不能見也<hi>經學理窟</hi>　已上一<lb/>
　條補<lb/>
　　白雲郭氏曰此章明易與聖人之同用且易之道<lb/>
　　无體故隠顯无常當用則顯諸仁已用則藏諸用<lb/>
　　顯也藏也皆有所託故知易之无體也方其用也<lb/>
　　雖鼓動萬物使之化育而无道不行之憂是不與<lb/>
　　聖人同憂矣<hi>易說</hi>
　　漢上朱氏曰天道之行雷霆風雨日月寒暑剛柔<lb/>
<pb n="20a"/>
　　相摩萬物變化顯諸仁也雷霆之所以鼓風雨之<lb/>
　　所以潤日月寒暑之所以運行莫知其然而然藏<lb/>
　　諸用也天理自動萬物聴之鼓萬物也此天道无<lb/>
　　心之妙猶不與聖人同憂者蓋聖人有相之之道<lb/>
　　不以其所可憂者而同乎无憂謂以配天地立人<lb/>
　　道者存乎已易之道是已<hi>易傳</hi>
　　新安朱氏曰顯自内而外也仁謂造化之功徳之<lb/>
　　𤼵也藏自外而内也用謂機緘之妙業之本也程<lb/>
<pb n="20b"/>
　　子曰天地无心而成化聖人有心而无為<hi>本義</hi>　顯<lb/>
　　諸仁藏諸用二句只是一事顯諸仁是可見底便<lb/>
　　是繼之者善也藏諸用是不可見底便是成之者<lb/>
　　性也藏諸用是顯諸仁底骨子正如說一而二二<lb/>
　　而一者也張忠定公說事未判屬陽已判屬隂亦<lb/>
　　是此意顯諸仁藏諸用亦如元亨利貞元亨是𤼵<lb/>
　　用流行處利貞便是流行底骨子　顯諸仁徳之<lb/>
　　所以盛藏諸用業之所以成譬如一樹一根生許<lb/>
<pb n="21a"/>
　　多枝葉花實此是顯諸仁處及至結實一核成一<lb/>
　　箇種子此是藏諸用處　道家脩養有納甲之法<lb/>
　　皆只用乾坤艮巽震兊六卦流行運用而不用坎<lb/>
　　離坎離便是那六卦流行底骨子所以流行運用<lb/>
　　者只流行此坎離而已便是顯諸仁藏諸用之說<lb/>
　　顯諸仁是流行𤼵見處藏諸用是流行𤼵見底物<lb/>
　　正如以穀喻仁是藏諸用也及𤼵為親親仁民愛<lb/>
　　物一事又各自成一仁顯諸仁是用底迹藏諸用<lb/>
<pb n="21b"/>
　　是仁底心　問本義云顯者陽之仁也徳之𤼵也<lb/>
　　藏者隂之知也業之成也<hi>案此問是據未定本</hi>竊意以為天<lb/>
　　地之理動而陽則萬物之𤼵生者皆其仁之顯著<lb/>
　　靜而隂則其用藏而不可見其顯諸仁則是徳之<lb/>
　　𤼵見其藏諸用則萬物各得以為性是業之成也<lb/>
　　曰不如此這處極微難說又曰顯諸仁易說藏諸<lb/>
　　用極難說這用字如横渠說一故神神字用字一<lb/>
　　様顯諸仁如春生夏長𤼵生彰著可見者藏諸用<lb/>
<pb n="22a"/>
　　是所以生長者藏在裏面而不可見又這箇有作<lb/>
　　先後說處如元亨利貞之類有作表裏說處便是<lb/>
　　這裏又曰元亨利貞也可作表裏說所謂流行者<lb/>
　　别无物事只是流行這箇又曰譬之仁𤼵出來便<lb/>
　　是惻隠之心便是顯諸仁仁便是藏諸用惻隠之<lb/>
　　心方是流行處到得親親仁民愛物方是成就處<lb/>
　　但盛徳便屬之顯諸仁大業便屬之藏諸用　鼓<lb/>
　　萬物而不與聖人同憂此言造化之理如聖人則<lb/>
<pb n="22b"/>
　　只是人安得而无憂　天地造化是自然聖人雖<lb/>
　　生知安行然畢竟是有心去做所以說不與聖人<lb/>
　　同憂　明道兩句最好天地无心而成化聖人有<lb/>
　　心而无為无心便是不憂成化便是鼓萬物天地<lb/>
　　鼓萬物亦何嘗有心來<hi>並語錄</hi>
　　東萊吕氏曰顯諸仁者此理无所不在視聽言動<lb/>
　　之間以至於風雨霜露庶物露生風霆流形无非<lb/>
　　教者是之謂顯是无非仁即此便是奥義故曰藏<lb/>
<pb n="23a"/>
　　諸用<hi>麗澤論說</hi>
盛徳大業至矣哉富有之謂大業日新之謂盛徳<lb/>
　伊川先生曰天地聖人之盛徳大業可謂至矣富有<lb/>
　溥博也日新无窮也<hi>經說</hi>　君子之學必日新日新者<lb/>
　日進也不日新者必日退未有不進而不退者唯聖<lb/>
　人之道无所進退以其所造者極也<hi>暢潛道錄</hi>　問日新<lb/>
　有進意抑只是无弊意曰有進意學者求有益須是<lb/>
　日新<hi>楊遵道錄</hi>　日新之謂盛徳生生之謂易隂陽不測<lb/>
<pb n="23b"/>
　之謂神要思而得之<hi>劉絢師訓</hi>
　横渠先生曰富有廣大不禦之盛歟日新悠乆无疆<lb/>
　之道歟富有者大无外也日新者乆无窮也顯其聚<lb/>
　也隠其散也顯且隠幽明所以存乎象聚且散推盪<lb/>
　所以妙乎神日新之謂盛徳過而不有不凝滯於心<lb/>
　知之細也非盛徳日新惟日新是謂盛徳義理一貫<lb/>
　然後日新<hi>易說</hi>
　　白雲郭氏曰易有盛徳大業聖人用易之道亦見<lb/>
<pb n="24a"/>
　　於徳業故盛徳大業不獨主聖人言之易窮則變<lb/>
　　變則通通則乆此易之盛徳也以言乎天地之間<lb/>
　　則備矣此易之大業也然富有則无外无外大之<lb/>
　　至也聖人用此故有可大之業日新則无窮无窮<lb/>
　　則乆聖人用此故有可乆之徳也前言易道之不<lb/>
　　與聖人同憂者此言其所同者徳業也<hi>易說</hi>
　　漢上朱氏曰聖人盛徳大業豈不至矣哉横渠曰<lb/>
　　富有者大而无外也日新者乆而无窮也<hi>易傳</hi>
<pb n="24b"/>
　　新安朱氏曰盛徳大業至矣哉是賛歎上面顯諸<lb/>
　　仁藏諸用　盛徳大業以下都是說易之理非指<lb/>
　　聖人而言　先說箇富有方始說日新此與說宇<lb/>
　　宙相似先是有這物事了方始相連相續去自富<lb/>
　　有至效法是說其理如此用處却在那極數知來<lb/>
　　與通變上面蓋說上面許多道理要做這用　生<lb/>
　　生不已所謂日新也萬物无不具此理所謂富有<lb/>
　　也<hi>並語錄</hi>
<pb n="25a"/>
生生之謂易成象之謂乾效法之謂坤極數知來之謂<lb/>
占通變之謂事隂陽不測之謂神<lb/>
　康節先生曰任我則情情則蔽蔽則昏矣因物則性<lb/>
　性則神神則明矣潛天潛地不行而至不為隂陽所<lb/>
　攝者神也<hi>觀物外篇</hi>
　明道先生曰生生之謂易生生之用則神也<hi>劉絢師訓</hi>
　生生之謂易天地設位而易行乎其中豈可只以今<lb/>
　之易書為易乎　生生之謂易天地設位而易行乎<lb/>
<pb n="25b"/>
　其中乾坤毁則无以見易易不可見乾坤或幾乎息<lb/>
　矣易畢竟是甚又指而言曰聖人以此洗心退藏於<lb/>
　密聖人示人之意至此深且明矣終无人理會易也<lb/>
　此也密也是甚物人能至此深思當自得之<hi>並劉絢所錄</hi>
　伊川先生曰生生相續變易而不窮也乾始物而有<lb/>
　象坤成物而體備法象著矣推數可以知來通變不<lb/>
　窮事之理也天下之有不離乎隂陽惟神也莫知其<lb/>
　鄉不測其為剛柔動靜也<hi>經說</hi>　天地隂陽其勢髙下<lb/>
<pb n="26a"/>
　甚相背然必相須而為用也有隂便有陽有陽便有<lb/>
　隂有一便有二纔有一二便有一二之問便是三已<lb/>
　往便无窮老子亦言三生萬物此是生生之謂易理<lb/>
　自然如此<hi>附劉元承手編</hi>　生生之謂易是天之所以為道<lb/>
　<hi>吕與叔東見錄</hi>　游定夫問伊川隂陽不測之謂神伊川曰<lb/>
　賢是疑了問是揀難底問<hi>晁氏客語</hi>　仲尼於論語中未<lb/>
　嘗說神字只於易中不得已言數處而已<hi>入關語錄</hi>
　横渠先生曰生生猶言進進也　極數知來前知也<lb/>
<pb n="26b"/>
　前知其變有道術以通之君子所以措於民者逺矣<lb/>
　　能通其變而措於民聖人之事業也<hi>並易說</hi>
　　白雲郭氏曰此章先明易與乾坤體用後言聖人<lb/>
　　之效法且自易而生乾坤自乾坤生八卦八卦生<lb/>
　　六十四而後二篇之䇿當萬物之數所謂生生之<lb/>
　　謂易也自易之生乾為成象之始坤則效法於乾<lb/>
　　此乾坤之義也能盡天下之數以前知者易之占<lb/>
　　也通其變而周流无窮者易之事也惟神无方无<lb/>
<pb n="27a"/>
　　乎不在故以隂陽不測言之此論易與乾坤之體<lb/>
　　以及於不可知之神皆體也自此而下易與乾坤<lb/>
　　之用也<hi>易說</hi>
　　漢上朱氏曰陽生隂隂生陽陽復生隂隂復生陽<lb/>
　　生生不窮如環无端此之謂易太極不動則含兩<lb/>
　　儀動而生陽一太極兩儀而成象此天所以三也<lb/>
　　靜而生隂隂配於陽猶形之有影故兩剛柔男女<lb/>
　　而效之法此地所以兩也成象者健也此之謂乾<lb/>
<pb n="27b"/>
　　效法者順也此之謂坤天數二十有五地數三十<lb/>
　　極天地之數而吉凶之變可以前知此之謂占窮<lb/>
　　則變變則有術以通之此之謂事隂陽變化不可<lb/>
　　測度此之謂神是道也在聖人為徳業在天地之<lb/>
　　用為易簡在易為乾坤為占為神以兩言該之曰<lb/>
　　仁智以一言該之曰道其實一也<hi>易傳</hi>　易之乾坤<lb/>
　　分隂分陽迭用柔剛上下不居周流六虚蓋象乎<lb/>
　　帝也故曰隂陽不測之謂神<hi>叢說</hi>
<pb n="28a"/>
　　新安朱氏曰隂生陽陽生隂其變无窮理與書皆<lb/>
　　然也　效呈也法謂造化之詳密而可見者　占<lb/>
　　筮也事之未定者屬乎陽也事行事也占之已決<lb/>
　　者屬乎隂也極數知來所以通事之變張忠定公<lb/>
　　言公事有隂陽意蓋如此　張子曰兩在故不測<lb/>
　　<hi>並本義</hi>　既說盛徳大業又說他只管恁地生去所<lb/>
　　以接之以生生之謂易是漸漸說入易上去乾只<lb/>
　　略成一箇形象坤便都呈見出許多法來到坤處<lb/>
<pb n="28b"/>
　　都細了萬法一齊出見效字如效順效忠效力之<lb/>
　　效極數知來之謂占占出這事人便依他這箇做<lb/>
　　便是通變之謂事看來聖人到這處便說在占上<lb/>
　　去則此書分明是要占矣隂陽不測之謂神是總<lb/>
　　結這一叚不測者是在這裏又在那裏便是這一<lb/>
　　箇物事走來走去无處不在六十四卦都說了這<lb/>
　　又說三百八十四爻許多變化只是這一箇物事<lb/>
　　周流其間　至之曰正義謂易者變化之總號代<lb/>
<pb n="29a"/>
　　換之殊稱乃隂陽二氣生生不息之理竊見此數<lb/>
　　語亦說得好曰某以為易字有二義有交易有變<lb/>
　　易先天圖一邊本都是陽一邊本都是隂陽中有<lb/>
　　隂隂中有陽便是陽往交易隂隂來交易陽兩邊<lb/>
　　各各相對其實非此往彼來只是其象如此然聖<lb/>
　　人當初亦不恁地思量只是畫一箇陽一箇隂每<lb/>
　　箇便生兩箇就一箇陽上又生一箇陽一箇隂就<lb/>
　　一箇隂上又生一箇隂一箇陽只管恁地去自一<lb/>
<pb n="29b"/>
　　為二二為四四為八八為十六十六為三十二三<lb/>
　　十二為六十四既成箇物事便自然如此齊整皆<lb/>
　　是天地本然之妙元如此但略假聖人手畫出來<lb/>
　　　問易有交易變易之義如何曰交易是陽交於<lb/>
　　隂隂交於陽是卦圖上底如天地定位山澤通氣<lb/>
　　云云是也變易是陽變隂隂變陽老陽變為少隂<lb/>
　　老隂變為少陽此是占筮之法如晝夜寒暑屈伸<lb/>
　　往來者是也　問日新之謂盛徳生生之謂易隂<lb/>
<pb n="30a"/>
　　陽不測之謂神要思而得之明道提此三句說意<lb/>
　　是如何曰此三句也是𦂳要須是看得本分方得<lb/>
　　問徳是得於已底業是𤼵出來底徳便是本生生<lb/>
　　之謂易便是體成象之謂乾效法之謂坤便只是<lb/>
　　裏面交藉底曰乾坤其易之緼易是一塊乾坤是<lb/>
　　在裏面往來底聖人作易便是如此又問隂陽不<lb/>
　　測之謂神便是妙用處曰便是包括許多道理<lb/>
　　成象之謂乾此造化方有些顯露處效法之謂坤<lb/>
<pb n="30b"/>
　　以法言之則大段詳密矣效字難看如效力效誠<lb/>
　　之效有陳獻底意思乾坤只是理理本无心自人<lb/>
　　而觀猶必待乾之成象而後坤能效法然理自如<lb/>
　　此本无相待且如四時亦只是自然迭運春夏生<lb/>
　　物初不道要秋冬成之秋冬成物又不道成就春<lb/>
　　夏之所生皆是理之所必然者爾　成象效法依<lb/>
　　舊只是隂陽凡屬陽底便是只有箇象而已象是<lb/>
　　方做未成形之意已成便屬隂成象謂如日月星<lb/>
<pb n="31a"/>
　　辰在天亦无箇實形只是箇懸象如此乾便略坤<lb/>
　　便詳效如陳效之效法是有一成已定之物可以<lb/>
　　形狀見者如條法亦是實有已成之法　效呈也<lb/>
　　如曲禮效犬者左牽之之效蓋乾只是成得大象<lb/>
　　坤便呈出那法來　效法則效其形法而可見者<lb/>
　　也<hi>並語錄</hi>
　　東萊吕氏曰理會得生生之謂易便理會得樂則<lb/>
　　生矣生則惡可已也蓋生是新鮮變動之意<hi>易說</hi>
<pb n="31b"/>
　　又曰生生不窮者則未嘗亡也散則氣耳<hi>麗澤論說</hi>
　　　右第五章<hi>新安朱氏本義曰此章言道之體用不外乎隂陽而其所以然者則未嘗</hi>
　　　　<hi>倚於隂陽也</hi>
夫易廣矣大矣以言乎逺則不禦以言乎邇則靜而正<lb/>
以言乎天地之間則備矣<lb/>
　伊川先生曰易道廣大推逺則无窮近言則安靜而<lb/>
　正天地之間萬物之理无有不同<hi>經說</hi>
　　白雲郭氏曰易道廣大彌綸天地故逺不可禦而<lb/>
<pb n="32a"/>
　　无不及近无所遺皆靜而正天地之間或道或事<lb/>
　　在人在物无不備於斯此易道之用也<hi>易說</hi>
　　漢上朱氏曰廣者坤也大者乾也以言乎逺者變<lb/>
　　動也入於无形莫之能禦也以言乎邇者不變者<lb/>
　　也靜而守正一天下之動者也以言乎天地之間<lb/>
　　則乾坤合徳剛柔有體變與不變互相推盪而萬<lb/>
　　物備矣廣矣大矣備矣所謂富有也<hi>易傳</hi>
　　新安朱氏曰不禦言无盡靜而正言即物而理存<lb/>
<pb n="32b"/>
　　備言无所不有<hi>本義</hi>　夫易廣矣大矣至靜而正是<lb/>
　　无大无小无物不包然當體便各具此道理靜而<lb/>
　　正須著工夫看又曰未動時便都有此道理都是<lb/>
　　眞實所以下箇正字　以言乎邇則靜而正以言<lb/>
　　乎天地之間則備矣靜而正謂觸處皆見有此道<lb/>
　　不待安排不待措置雖至小至近至鄙至陋之事<lb/>
　　无不見有隨處皆見足无所欠闕只觀之人身便<lb/>
　　見<hi>並語錄</hi>
<pb n="33a"/>
夫乾其靜也專其動也直是以大生焉夫坤其靜也翕<lb/>
其動也闢是以廣生焉<lb/>
　康節先生曰夫一動一靜者天地之至妙者歟一動<lb/>
　一靜之間者天地人之至妙至妙者歟是故知仲尼<lb/>
　之所以能盡三才之道者謂其行无轍迹也<hi>觀物内篇</hi>
　明道先生曰乾陽也不動則不剛其靜也専<hi>専一</hi>其動<lb/>
　也直<hi>直遂</hi>不専一則不能直遂坤隂也不靜則不柔其<lb/>
　靜也翕<hi>翕聚</hi>其動也闢<hi>𤼵/散</hi>不翕聚則不能𤼵散<hi>劉絢師訓</hi>
<pb n="33b"/>
　伊川先生曰乾靜也専動也直専専一也直直易也<lb/>
　惟其專直故其生物之功大坤靜翕動闢坤體動則<lb/>
　開應乾開闔而廣生萬物<hi>經說</hi>
　　白雲郭氏曰乾為陽主動坤為隂主靜一於動則<lb/>
　　不能生大无其體也一於靜則不能生廣无其用<lb/>
　　也大哉乾元萬物資始靜専也雲行雨施品物流<lb/>
　　形動直也坤之含𢎞靜翕也光大動闢也故又曰<lb/>
　　坤至柔而動也剛至靜而徳方此廣大所由以生<lb/>
<pb n="34a"/>
　　也<hi>易說</hi>
　　漢上朱氏曰夫乾之靜以一陽藏於二隂之中隂<lb/>
　　不能撓故専及其動也九變為六依坤而行故直<lb/>
　　坤之靜也以一隂藏於二陽之中隨陽而入故翕<lb/>
　　及其動也六變而九從乾而出故闢直則自遂闢<lb/>
　　則寖昌大生者通乎形外廣生者用止乎形此廣<lb/>
　　大之辨也<hi>易傳</hi>
　　新安朱氏曰乾坤各有動靜於其四徳見之靜體<lb/>
<pb n="34b"/>
　　而動用靜别而動交也乾一而實故以質言而曰<lb/>
　　大坤二而虛故以量言而曰廣蓋天之形雖包於<lb/>
　　地之外而其氣常行乎地之中也易之所以廣大<lb/>
　　者以此<hi>本義</hi>　乾靜専動直而大生坤靜翕動闢而<lb/>
　　廣生這說隂陽體性如此卦畫也髣髴似恁地<lb/>
　　乾坤二卦觀之亦可見乾畫竒便見得其靜也専<lb/>
　　其動也直坤畫耦便見得其靜也翕其動也闢<lb/>
　　天體大是以大生焉地體虚是以廣生焉廣有虚<lb/>
<pb n="35a"/>
　　之義如河廣漢廣之廣　問本義云乾一而實故<lb/>
　　以質言而曰大坤二而虚故以量言而曰廣曰此<lb/>
　　兩句解得極分曉蓋曰以形言之則天包地外地<lb/>
　　在天中所以說天之質大以理與氣言之則地却<lb/>
　　包著天天之氣却盡在地之中地盡承受得那天<lb/>
　　之氣所以說地之量廣天只是一箇物事一故實<lb/>
　　從裏面便實出來流行𤼵生只是一箇物事所以<lb/>
　　說乾一而實地雖是堅實然却虚所以天之氣流<lb/>
<pb n="35b"/>
　　行乎地之中皆從地裏𤼵出來所以說坤二而虚<lb/>
　　　問隂耦陽竒就天地之實形上看如何見得曰<lb/>
　　天是一箇渾淪底物雖包乎地之外而氣則迸出<lb/>
　　乎地之中地雖一塊物在天之中其中實虛容得<lb/>
　　天之氣迸上來繫辭云乾靜也専動也直是以大<lb/>
　　生焉坤靜也翕動也闢是以廣生焉大生是渾淪<lb/>
　　无所不包廣生是廣濶能容受得那天之氣専直<lb/>
　　則只是一物直去翕闢則是兩箇翕則闔闢則開<lb/>
<pb n="36a"/>
　　此竒耦之形也又曰隂偏只是一半兩箇方做得<lb/>
　　一箇　其靜也翕其動也闢地到冬間氣都翕聚<lb/>
　　不開至春則天氣下入地地氣開以迎之<hi>並語錄</hi>
廣大配天地變通配四時隂陽之義配日月易簡之善<lb/>
配至徳<lb/>
　伊川先生曰廣大天地之功也變通四時之運也一<lb/>
　隂一陽日月之行也乾坤易簡之功乃至善之徳也<lb/>
　<hi>經說</hi>
<pb n="36b"/>
　横渠先生曰循天下之理之謂道得天下之理之謂<lb/>
　徳故曰易簡之善配至徳<hi>易說</hi>
　　白雲郭氏曰乾坤之廣大足以配天地其變通足<lb/>
　　以配四時其為隂陽之義足以配日月其易簡之<lb/>
　　善足以配至徳至徳主聖人中庸之徳而言盡中<lb/>
　　庸人道之至徳則可乆之徳可大之業皆至徳也<lb/>
　　配者非乾坤不足於是四者而曰配也以言乾坤<lb/>
　　之一足以配其全徳則天地四時日月至徳皆為<lb/>
<pb n="37a"/>
　　乾坤之一象耳是以乾坤以廣大之一道足以盡<lb/>
　　天地而天地不足以盡乾坤者此也<hi>易說</hi>
　　新安朱氏曰易之廣大變通與其所言隂陽之説<lb/>
　　易簡之徳配之天道人事則如此<hi>本義</hi>
　　　右第六章<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷七十一<lb/>
</p>
<p>
</p>
  </div>
</body>
</text>
</TEI>
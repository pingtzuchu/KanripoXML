<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷五十六</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷五十六<lb/>
　　　　　　　　　　頭等侍衛納喇性徳編<lb/>
䷳<hi>艮下艮上</hi>
　伊川先生曰艮序卦震者動也物不可以終動止之<lb/>
　故受之以艮艮者止也動静相因動則有静静則有<lb/>
　動物无常動之理艮所以次震也艮者止也不曰止<lb/>
　者艮山之象有安重堅實之意非止義可盡也乾坤<lb/>
<pb n="1b"/>
　之交三索而成艮一陽居二隂之上陽動而上進之<lb/>
　物既至於上則止矣隂者静也上止而下静故為艮<lb/>
　也然則與畜止之義何異曰畜止者制畜之義力止<lb/>
　之也艮止者安止之義止其所也<hi>易傳</hi>　看一部華嚴<lb/>
　經<hi>一本作法華</hi>不如看一艮卦<hi>經只言一止觀</hi>　艮卦只明使萬<lb/>
　物各有止止分便定<hi>並語録</hi>
艮其背不獲其身行其庭不見其人无咎<lb/>
　濓溪先生曰艮其背背非見也静則止止非為也<hi>通書</hi>
<pb n="2a"/>
　明道先生曰艮其背止於所不見也<hi>劉絢師訓</hi>　人之情<lb/>
　各有所蔽故不能適道大率患在自私而用智自私<lb/>
　則不能以有為為應迹<hi>一作物</hi>用智則不能以明覺為<lb/>
　自然今以惡外物之心而求照无物之地是反鑑而<lb/>
　索照也易曰艮其背不獲其身行其庭不見其人孟<lb/>
　子亦曰所惡於智者為其鑿也與其非外而是内不<lb/>
　若内外之兩忘兩忘則澄然无事矣无事則定定則<lb/>
　明明則尚何應物之為累哉<hi>與横渠書</hi>
<pb n="2b"/>
　伊川先生曰人之所以不能安其止者動於欲也欲<lb/>
　牽於前而求其止不可得也故艮之道當艮其背所<lb/>
　見者在前而背乃背之是所不見也止於所不見則<lb/>
　无欲以亂其心而止乃安不獲其身不見其身也謂<lb/>
　忘我也无我則止矣不能无我无可止之道行其庭<lb/>
　不見其人庭除之間至近也在背則雖至近不見謂<lb/>
　不交於物也外物不接内欲不萌如是而止乃得止<lb/>
　之道於止為无咎也<hi>一无也字  易傳</hi>　艮其背乃止也背<lb/>
<pb n="3a"/>
　无欲无思也故可止<hi>陳氏拾遺</hi>
　　兼山郭氏曰艮止也天下之欲无窮而人每患於<lb/>
　　不能止者葢不知无欲之地而止之也止於无欲<lb/>
　　之地所謂艮其背也人之耳目口鼻皆有欲也至<lb/>
　　於背則无欲也内欲不動則外境不入是以行其<lb/>
　　庭不見其人也不獲其身止其止矣不見其人止<lb/>
　　於行矣内外兼止故人欲自滅而天理固存孟子<lb/>
　　曰養心莫善於寡欲其艮其背之義乎自一身言<lb/>
<pb n="3b"/>
　　之庭與四海皆一也聖人舉而措之天下謂之事<lb/>
　　業皆行其庭之事也此道可明以理不可窮以辭<lb/>
　　即所謂中庸之道也<hi>艮止圖說</hi>
　　白雲郭氏曰伊川曰艮與畜止之義何異曰畜止<lb/>
　　者制畜之義力止之也艮止者安止之義止其所<lb/>
　　也雍曰艮止之義最為近道而知之行之者鮮且<lb/>
　　天下之欲无窮而人每患於不能止者葢不知无<lb/>
　　欲之地而止之也有欲而止之大畜是也故有說<lb/>
<pb n="4a"/>
　　輹豶豕之象伊川所謂力止之者也止於无欲之<lb/>
　　地所謂艮其背也人之有目欲於色者也耳欲於<lb/>
　　聲者也口欲於味者也鼻欲於臭者也至於背則<lb/>
　　无見无知故无欲常與物背馳而不相向使欲无<lb/>
　　自而生故得安於止之道一身且不獲況外物乎<lb/>
　　内欲不動則外境不入是以行其庭不見其人也<lb/>
　　不獲其身忘我也不見其人忘人也忘我者在止<lb/>
　　之止也忘人者在行之止也以止而忘我之止施<lb/>
<pb n="4b"/>
　　之於行施之於人皆一也内外兼止則人欲自滅<lb/>
　　而天理固存是以无咎孟子言養心莫善於寡欲<lb/>
　　與艮其背之義正同<hi>易說</hi>
　　新安朱氏曰艮止也一陽止於二隂之上陽自下<lb/>
　　升極上而止也其象為山取坤地而隆其上之狀<lb/>
　　亦止於極而不進之意也其占則必能止於背而<lb/>
　　不有其身行其庭而不見其人乃无咎也葢身動<lb/>
　　物也唯背為止艮其背則止於所當止也止於所<lb/>
<pb n="5a"/>
　　當止則不隨身而動矣是不有其身也如是則雖<lb/>
　　行於庭除有人之地而亦不見其人矣葢艮其背<lb/>
　　而不獲其身者止而止也行其庭而不見其人者<lb/>
　　行而止也動静各止其所而皆主夫静焉所以得<lb/>
　　无咎也<hi>本義</hi>　艮其背不獲其身只見个道理不見<lb/>
　　自家行其庭不見其人一似不曽見人一般不獲<lb/>
　　其身不得其身也猶言討自家身已不得<hi>語録</hi>　艮<lb/>
　　止也背非有見之地也艮其背者止於不見之地<lb/>
<pb n="5b"/>
　　也止於不見之地則静静則止而无為一有為之<lb/>
　　之心則非止之道矣<hi>通書釋義</hi>
　　東萊吕氏曰艮背之用前說誠過髙而未切竊謂<lb/>
　　在學者用之政當操存戒懼實從事於夫子告顔<lb/>
　　子視聽言動之目馴致不已然後可造安止之地<lb/>
　　耳　問艮背之指在學者當如何用荅曰艮背之<lb/>
　　義在學者用之莫若止其所有所止則外物之交<lb/>
　　乎前不能汨之故夫子釋彖之辭不曰艮其背而<lb/>
<pb n="6a"/>
　　曰艮其止其意可見<hi>荅朱元晦</hi>
彖曰艮止也時止則止時行則行動静不失其時其道<lb/>
光明艮其止止其所也上下敵應不相與也是以不獲<lb/>
其身行其庭不見其人无咎也<lb/>
　明道先生曰艮其止止其所也八元有善而舉之四<lb/>
　凶有罪而誅之各止其所也釋氏只曰止安知止乎<lb/>
　<hi>劉絢所録</hi>　艮其止止其所也各止其所父子止於恩君<lb/>
　臣止於義之謂艮<hi>劉絢師訓</hi>　艮止也止則便生不止則<lb/>
<pb n="6b"/>
　不生艮始終萬物<hi>語録</hi>
　伊川先生曰艮為止止之道唯其時行止動静不以<lb/>
　時則妄也不失其時則順理而合義在物為理處物<lb/>
　為義動静合理義不失其時也乃其道之光明也君<lb/>
　子所貴乎時仲尼行止久速是也艮體篤實有光明<lb/>
　之義　艮其止謂止之而止也止之而能止者由止<lb/>
　得其所也止不得其所則无可止之理夫子曰於止<lb/>
　知其所止謂當止之所也夫有物必有則父止於慈<lb/>
<pb n="7a"/>
　子止於孝君止於仁臣止於敬萬物庶事莫不各有<lb/>
　其所得其所則安失其所則悖聖人所以能使天下<lb/>
　順治非能為物作則也唯止之各於其所而已　上<lb/>
　下敵應不相與也以卦才言也上下二體以敵相應<lb/>
　无相與之義隂陽相應則情通而相與乃以其敵故<lb/>
　不相與也不相與則相背為<hi>一作與</hi>艮其背止之義<hi>一有</hi>
　<hi>同字</hi>也　是以不獲其身至无咎也相背故不獲其身<lb/>
　不見其人是以能止能止則无咎也<hi>並易傳</hi>　聖人只<lb/>
<pb n="7b"/>
　言止所謂止如人君止於仁人臣止於敬之類是也<lb/>
　易之艮言止之義曰艮其止止其所也言隨其所止<lb/>
　而止之人多不能止<hi>劉元承手編</hi>　艮其背止欲於无見<lb/>
　若欲見於彼而止之所施各異若艮其止止其所也<lb/>
　止各當其所也聖人所以應萬變而不窮<hi>一作勞</hi>者事<lb/>
　各止當其所也若鑑在此而物之妍媸自見於彼也<lb/>
　聖人不與焉時止則止時行則行時行對時止而言<lb/>
　亦止其所也動静不失其時皆止其所也<hi>陳氏拾遺</hi>
<pb n="8a"/>
　横渠先生曰雖處喧閧亦无害於為學有人於此或<lb/>
　日月而至焉亦有終日而不至者及其久也去者常<lb/>
　少若居於家聞嬰孩之啼則有不忍之心聞奴婢喧<lb/>
　戾則有不容之意至於市井紛囂一不與我事何傷<lb/>
　於存誠養志易曰艮其背不獲其身行其庭不見其<lb/>
　人无咎夫入它人之庭不見其人可止也艮其背至<lb/>
　近於人也然且不見以其上下无應也時止則止時<lb/>
　行則行動静不失其時其道光明學者必時其動静<lb/>
<pb n="8b"/>
　則其道乃不蔽昧而明白今人從學之久不見進長<lb/>
　正以莫識動静見它人擾擾非闗已事而所脩亦廢<lb/>
　由聖學觀之㝠㝠悠悠以是終身謂之光明可乎<hi>易說</hi>
　　艮一陽為主於兩隂之上各得其位而其勢止也<lb/>
　易言光明者多艮之象著則明之義也　動静不失<lb/>
　其時義之極也義極則光明著見唯其時物前定而<lb/>
　不疚<hi>並正蒙</hi>
　　藍田吕氏曰艮止而不相交也背之於身五官之<lb/>
<pb n="9a"/>
　　用四體之運動皆所不與止其所而與物不相交<lb/>
　　者也止道施於背則一身之運動皆所不與故曰<lb/>
　　艮其背不獲其身止其所而與物不相交故行其<lb/>
　　庭不見其人時止則止止不失時所以无咎時行<lb/>
　　而止時止而不止皆失之固止而不止其所則亂<lb/>
　　而失其所矣耳司聽目司視火之炎水之潤各止<lb/>
　　其用而不可亂也達於父子夫婦長㓜君臣尊卑<lb/>
　　貴賤親踈之分各安其所而不亂此道所以光明<lb/>
<pb n="9b"/>
　　也<lb/>
　　龜山楊氏曰艮止也止其所也故繫辭曰止萬物<lb/>
　　者莫善乎艮又曰成言乎艮艮者萬物之所成終<lb/>
　　而成始也止於此矣復出乎震不終止也故艮卦<lb/>
　　曰時止則止時行則行<hi>餘杭語録</hi>
　　白雲郭氏曰夫止有止之止有行之止其行止之<lb/>
　　間又有時焉葢行止繫乎時而不繫乎止也止所<lb/>
　　以應行止者也時所以為行止者也是則艮止之<lb/>
<pb n="10a"/>
　　止在我而行止之止則在彼矣行止為時則艮止<lb/>
　　為道矣故彖言時止則止又曰艮其止所以兼明<lb/>
　　有二義也且艮之道時方止則止其止時方行則<lb/>
　　行其止行止在時艮止在此在時者不可必在此<lb/>
　　者可必不以在此之可必而易時之不可必則止<lb/>
　　道盡矣是以艮止之中復有行而行止之行復有<lb/>
　　艮之止是所謂行其道者也孔子曰用之則行舍<lb/>
　　之則藏孟子曰窮則獨善其身達則兼善天下是<lb/>
<pb n="10b"/>
　　皆以止道應時也莊子曰寜其死為留骨而貴乎<lb/>
　　寜其生而曳尾於塗中乎二大夫往矣吾將曳尾<lb/>
　　於塗中是為知止不知行有我廢時者也欲孰甚<lb/>
　　焉且天下之欲常生於必而无欲生於不必孔子<lb/>
　　所以毋必者止其欲也莊子不知必之可止而欲<lb/>
　　必其生之樂是以失時止則止時行則行之義老<lb/>
　　氏有曰絶聖棄智絶仁棄義莊子又曰焚符破璽<lb/>
　　掊斗折衡彼時有之而我絶之欲不在時與物而<lb/>
<pb n="11a"/>
　　在我也易在彼之欲而為我之欲其惑甚矣故雖<lb/>
　　艮止之道聖人不能廢時老莊氏未之知也動静<lb/>
　　統言之也行止亦動静也動静俱不失時其道至<lb/>
　　矣故光明也道大成則明故中庸曰誠則明其道<lb/>
　　光明則艮道大成矣艮始於止施之於行止又施<lb/>
　　之於行止之時此其所以為大成也止其所者又<lb/>
　　言止无它義知其所而止之耳上下敵應不相與<lb/>
　　者艮之六爻皆敵也敵所以成艮也知敵而相與<lb/>
<pb n="11b"/>
　　則為交戰之道失艮止之義逺矣知敵而不相與<lb/>
　　則與敵背馳情欲自逺是以能不獲其身不見其<lb/>
　　人无咎也无咎者於道无失其為義大矣<hi>易說</hi>　艮<lb/>
　　曰時止則止時行則行雖止之道有行而行之時<lb/>
　　復有止焉葢艮以止為主故也艮之止中庸之中<lb/>
　　是或一道<hi>中庸解</hi>
　　漢上朱氏曰以三畫卦言之陽止於二隂之上止<lb/>
　　也以重卦言之上下内外各得其止故曰艮止也<lb/>
<pb n="12a"/>
　　止非一定之止也行止相為用所以明道也猶寒<lb/>
　　暑之成歳晝夜之成日時焉而已矣艮者震之反<lb/>
　　艮止也静也震動也行也艮直坤之初六可止之<lb/>
　　時也震直大壯之九四可行之時也不可止而止<lb/>
　　猶不可行而行其失道一也是以一動一静震艮<lb/>
　　相反而不失其時則其道光明矣坎月在東光明<lb/>
　　之時也夫子可以仕則仕可以止則止又曰无可<lb/>
　　无不可者此也彼入而不出往而不反者豈知道<lb/>
<pb n="12b"/>
　　之大全哉故曰時止則止時行則行其道光明此<lb/>
　　以震艮反復言乎艮也艮之所以能止者止之於<lb/>
　　其所也背止之象韓愈曰艮為背夫動生於欲欲<lb/>
　　生於見背止於其所不見也上下兩體爻不相應<lb/>
　　譬則兩人震之初九越五而之上一人背而往也<lb/>
　　九四去四而之三一人背而來也五四中爻體艮<lb/>
　　中在門闕之中庭也庭交際之地兩人背行於庭<lb/>
　　雖往來於交際之地然背行則不與物交无所見<lb/>
<pb n="13a"/>
　　也且自顧其後不獲其身矣安能見人乎不獲其<lb/>
　　身忘我也不見其人㤀物也所以能各止其止也<lb/>
　　以人倫言之君止於仁臣止於敬父止於慈子止<lb/>
　　於孝以至萬物庶事各有所止古人繡黻於裳兩<lb/>
　　已相背其艮之象乎故曰艮其止止其所也上下<lb/>
　　敵應不相與也是以不獲其身行其庭不見其人<lb/>
　　无咎也上下敵應不相與可止之時故无咎若施<lb/>
　　之於他卦則有咎矣此以震艮相反推明艮其背<lb/>
<pb n="13b"/>
　　也在卦氣為十月故太𤣥準之以堅<hi>易傳</hi>
　　新安朱氏曰艮止也至其道光明此釋卦名艮之<lb/>
　　義則止也然行止各有其時故時止而止止也時<lb/>
　　行而行亦止也艮體篤實故又有光明之義大畜<lb/>
　　於艮亦以輝光言之艮其止此釋卦辭易背為止<lb/>
　　以明背即止也背者止之所也以卦體言内外之<lb/>
　　卦隂陽敵應而不相與也不相與則内不見已外<lb/>
　　不見人而无咎矣晁氏曰艮其止當依卦辭作背<hi>本義</hi>
<pb n="14a"/>
　　　艮其背便不獲其身不獲其身便不見其人行<lb/>
　　其庭對艮其背只是對得輕身是動物不道動都<lb/>
　　是妄然而動斯妄矣不動自无妄　艮其背渾只<lb/>
　　見得道理合當如此入自家一分不得著一些私<lb/>
　　意不得不獲其身不干自家事這四句須是說艮<lb/>
　　其背了静時不獲其身動時不見其人所以彖辭<lb/>
　　傳中說是以不獲其身至无咎也周先生所以說<lb/>
　　定之以仁義中正而主静這依舊只是就艮其背<lb/>
<pb n="14b"/>
　　邊說下來不是内不見已外不見人這兩卦各自<lb/>
　　是一箇物不相偢睬　八純卦都不相與只是艮<lb/>
　　卦是止尤不相與内不見已是内卦外不見人是<lb/>
　　外卦兩卦各自去　伯豐問兼山所得於程門者<lb/>
　　云艮内外皆止是内止天理外止人欲又如門限<lb/>
　　然在外者不得入在内者不得出此意如何先生<lb/>
　　云何故恁地說因論艮其背彖云止其所便是解<lb/>
　　艮其背葢人之四肢皆能運轉惟背不動止其所<lb/>
<pb n="15a"/>
　　之義也程傳解作止於所不見恐未安若是天下<lb/>
　　之事皆止其所已何與焉人亦何與焉此所謂不<lb/>
　　獲其身行其庭不見其人也又問莫是舜有天下<lb/>
　　而不與之意否曰不相似如所謂百官萬務金革<lb/>
　　百萬之衆飲水曲肱樂在其中萬變皆在人其實<lb/>
　　无一事是也又曰艮其背静而止也行其庭動而<lb/>
　　止也萬物皆止其所只有理而已不獲其身不見<lb/>
　　其人也　問伊川艮其背傳看來所謂止者正謂<lb/>
<pb n="15b"/>
　　應事接物之時各得其所也今云止於所不見又<lb/>
　　云不交於物則是无所見无所交方得其所止而<lb/>
　　安若有所見有所交時是全无可止之處矣曰這<lb/>
　　處无所見底意思周先生也恁地說是它偶看這<lb/>
　　一處錯了相傳如此但看孔子釋彖之辭云艮其<lb/>
　　止止其所也葢此一句即是說艮其背人身皆動<lb/>
　　惟背不動這便是所當止處此句伊川却說得好<lb/>
　　若移此處說它腦子便无許多勞攘　伊川易傳<lb/>
<pb n="16a"/>
　　艮其背一段只是非禮勿視聽言動則止於所不<lb/>
　　見无欲以亂其心不獲其身者葢外既无非禮之<lb/>
　　視聽言動則内自不見有私己之欲矣外物不接<lb/>
　　便是姦聲亂色不留聰明淫樂慝禮不接心術惰<lb/>
　　慢邪僻之氣不設於身體之意　又曰艮其背不<lb/>
　　獲其身行其庭不見其人易中只是說艮其止止<lb/>
　　其所人之四肢百體皆能動作惟背不能動止於<lb/>
　　背是止得其當止之所明道答横渠定性書舉其<lb/>
<pb n="16b"/>
　　語是此意伊川說却不同又自是一說不知伊川<lb/>
　　解艮其止止其所也又說得分曉却解艮其背又<lb/>
　　自有異想是照顧不到周先生通書之說却與伊<lb/>
　　川同也　又曰艮其背看伊川說只是那非禮勿<lb/>
　　視聽言動今人又說得深少閒恐便走作如釋老<lb/>
　　氏之說屏去外物也又因說止於所不見曰非禮<lb/>
　　之事物須是常去防閑他不成道我恁地了便一<lb/>
　　向去事物裏面衮　問艮其背不獲其身是静中<lb/>
<pb n="17a"/>
　　之止行其庭不見其人是動中之止伊川云内欲<lb/>
　　不萌外物不接如是而止乃得其正似只說得静<lb/>
　　中之止否先生曰然此段當分作兩截艮其背不<lb/>
　　獲其身為静之止行其庭不見其人為動之止總<lb/>
　　說則艮其背是止之時當其所而止耳所以止時<lb/>
　　自不獲其身行時自不見其人此三句乃艮其背<lb/>
　　之效驗所以彖辭先說止其所也上下敵應不相<lb/>
　　與也却云是以不獲其身行其庭不見其人也又<lb/>
<pb n="17b"/>
　　問止有兩義得所止之止則是指義理之極行止<lb/>
　　之止則是就人事所為而言先生曰然時止之止<lb/>
　　止字小得其所止之止止字大此段工夫全在艮<lb/>
　　其背上人多是將行其庭對此句說便不是了行<lb/>
　　其庭是輕說過縁艮其背既盡得了則不獲其身<lb/>
　　行其庭不見其人矣　問艮之象何以為光明先<lb/>
　　生云定則光明凡人胷次煩擾則愈見昏昧中有<lb/>
　　定止則自然光明莊子所謂宇泰定者天光𤼵焉<lb/>
<pb n="18a"/>
　　是也　艮其背不獲其身只見道理所當止處不<lb/>
　　見自家自已不見害不見利不見痛痒只見道理<lb/>
　　如古人殺身成仁舍生取義皆是見得道理合當<lb/>
　　恁地處置皆不見是張三與是李四　伊川說艮<lb/>
　　其背是止於所不見其意如說閑邪存誠如所謂<lb/>
　　制之於外以安其内如所謂姦聲亂色不留於聰<lb/>
　　明淫樂慝禮不接於心術此意亦自好但易之本<lb/>
　　意未必是如此伯恭又錯㑹伊川之意謂止於所<lb/>
<pb n="18b"/>
　　不見者眼雖見而心不見恐无此理伊川之意却<lb/>
　　不如此　劉公度問老子所謂不見可欲使心不<lb/>
　　亂與易傳同否荅云老子之意是要得使人不見<lb/>
　　故温公解此一段認得老子本意聖人之治虚其<lb/>
　　心是要得人无思无欲實其腹是要得人充飽弱<lb/>
　　其志是要得人不爭强其骨是要得人作勞後人<lb/>
　　解得皆過髙了　通書云背非見也亦似伊川說<lb/>
　　止非為也亦不是易本意語録中有云周茂叔謂<lb/>
<pb n="19a"/>
　　看一部華嚴經不如看一艮卦下面注云言各止<lb/>
　　其所他這裏却看得止字好　外物不接内慾不<lb/>
　　萌之際南軒以為之際二字當除去<hi>今程傳已无之際字</hi>
　　又曰欲出於身人才要一件物事便須以身已去<lb/>
　　對副他若无所欲則只恁地平平過便似无此身<lb/>
　　一般又曰伊川解艮其背一段若别做一段看却<lb/>
　　好只是移放易上說便難通須費心力口舌方始<lb/>
　　為說得出又曰上下敵應不相與猶言各不相管<lb/>
<pb n="19b"/>
　　只是各止其所又曰明道曰與其非外而是内不<lb/>
　　若内外之兩㤀也說得最好便是不獲其身行其<lb/>
　　庭不見其人不見有物不見有我只見其所當止<lb/>
　　也如為人君止於仁不知下面道如何只是我當<lb/>
　　止於仁為人臣止於敬不知上面道如何只是我<lb/>
　　當止於敬只認我所當止也以至父子兄弟夫婦<lb/>
　　朋友大事小事莫不皆然從伊川之說到不獲其<lb/>
　　身處便說不來至行其庭不見其人越難說只做<lb/>
<pb n="20a"/>
　　止其所止更不費力　又曰艮其背不獲其身只<lb/>
　　見道理不見自家行其庭不見其人只見道理不<lb/>
　　見是那人艮其背字恐是止字彖中分明解云艮<lb/>
　　其止止其所也伊川易傳解止其所也極解得好<lb/>
　　　艮卦是箇最好底卦動静不失其時其道光明<lb/>
　　又剛健篤實輝光日新其徳皆艮之象也艮居外<lb/>
　　卦者入而皆吉惟蒙卦半吉半凶如賁之上九白<lb/>
　　賁无咎上得志也大畜上九何天之衢道大行也<lb/>
<pb n="20b"/>
　　蠱上九不事王侯志可則也頤上九由頤厲吉大<lb/>
　　有慶也損上九弗損益之大得志也艮卦敦艮之<lb/>
　　吉以厚終也蒙卦上九擊蒙不利為寇利禦寇雖<lb/>
　　小不利然卦爻亦自好葢上九以剛陽居上擊去<lb/>
　　蒙蔽只要恰好不可太過太過則於彼有傷而我<lb/>
　　亦失其所以擊蒙之道　艮其背不獲其身行其<lb/>
　　庭不見其人此是說廓然而大公孟子曰所惡於<lb/>
　　智者為其鑿也此是說物來而順應　李守約問<lb/>
<pb n="21a"/>
　　伊川易傳艮其背之義曰此說似差了不可曉若<lb/>
　　據夫子說止其所也只是物各有所止之意伊川<lb/>
　　又却於解艮其止止其所也又自說得分明恐上<lb/>
　　面是失點檢　時止則止時行則行行固非止然<lb/>
　　行而不失其理乃所以為止也<hi>並語録</hi>
　　廣漢張氏艮齋銘曰艮齋建安魏元履燕居之室<lb/>
　　也在易艮為止止其所也某嘗考大學始終之序<lb/>
　　以知止為始得其所止為終而知止則有道矣易<lb/>
<pb n="21b"/>
　　與大學其義一也敬為之銘物之感人其端无窮<lb/>
　　人為物誘欲動乎中不能反躬殆滅天理聖昭厥<lb/>
　　猷在知所止天心粹然道義俱全是曰至善萬化<lb/>
　　之源人所固存曷自違之求之有道夫何逺而四<lb/>
　　端之著我則察之豈惟慮思躬以達之工深力到<lb/>
　　大體可明匪由外鑠如春𤼵生知既至矣必由其<lb/>
　　知造次克念戰兢自持事物雖衆各循其則其則<lb/>
　　匪它吾性之徳動静以時光明篤實艮止之妙於<lb/>
<pb n="22a"/>
　　斯為得任重道逺時不我留嗟我同志勉哉勿休<lb/>
　　繄我小子懼弗克力咨爾同志以起以掖<hi>南軒集</hi>
象曰兼山艮君子以思不出其位<lb/>
　康節先生曰莊子曰庖人雖不治庖尸祝不越樽俎<lb/>
　而代之此君子思不出其位素其位而行之意也<hi>觀物</hi>
　<hi>外篇</hi>
　伊川先生曰上下皆山故為兼山此而并彼為兼謂<lb/>
　重復<hi>一作複</hi>也重艮之象也君子觀艮止之象而思安<lb/>
<pb n="22b"/>
　所止不出其位也位者所處之分也萬事各有其所<lb/>
　得其所則止而安若當行而止當速而乆或過或不<lb/>
　及皆出其位也況踰分非據乎<hi>易傳</hi>　艮思不出其位<lb/>
　乃止其所也<hi>陳氏拾遺</hi>
　横渠先生曰位所安之分也如素夷狄行乎夷狄素<lb/>
　患難行乎患難<hi>易說</hi>
　　白雲郭氏曰艮之為卦上下皆艮故曰兼山下卦<lb/>
　　内也内為身上卦外也外為人兼内外而統之所<lb/>
<pb n="23a"/>
　　以有不獲其身不見其人之象也止无它義止其<lb/>
　　所而已以君子之位言之則思不出其位者亦止<lb/>
　　其所也位非獨爵禄而已所守之分皆位也必曰<lb/>
　　思者未有事之時也未有事之時則无欲矣待其<lb/>
　　有欲而止則非艮也中庸曰喜怒哀樂之未𤼵謂<lb/>
　　之中然則艮之為止其在兹時乎<hi>易說</hi>
　　漢上朱氏曰兩山相兼而峙然各止其所焉位者<lb/>
　　所處之分君子據正循分亦各止其所而已周公<lb/>
<pb n="23b"/>
　　之忠大舜之孝皆分當然也横渠曰如素夷狄行<lb/>
　　乎夷狄素患難行乎患難也二四坤爻在中而正<lb/>
　　思不出位也夫易言思者皆坤也故太𤣥以五五<lb/>
　　土為思或曰心火也脾土也心乃有思以為土何<lb/>
　　也曰心火也有所思則繫之於土猶悲主肺怒主<lb/>
　　肝悲怒有不由於心者乎故曰心居中而治五官<lb/>
　　<hi>易傳</hi>
初六艮其趾无咎利永貞象曰艮其趾未失正也<lb/>
<pb n="24a"/>
　伊川先生曰六在最下趾之象趾動之先也艮其趾<lb/>
　止於動之初也事止於初未至失正故无咎也以柔<lb/>
　處下當趾之時也行則失其正矣故止乃无咎隂柔<lb/>
　患其不能常也不能固也故方止之初戒以利在常<lb/>
　永貞固則不失止<hi>一作正</hi>之道也　當止而行非正也<lb/>
　止之於初故未至失正事止於始則易而未至於失<lb/>
　也<hi>並易傳</hi>
　　自雲郭氏曰趾初象也凡動之先莫先於趾止於<lb/>
<pb n="24b"/>
　　動之先則易而止於既動之後則難止於其先故<lb/>
　　得无咎止於既動之後不能无得失也利永貞者<lb/>
　　利在乆於其道而固守之也中庸曰人皆曰予知<lb/>
　　擇乎中庸而不能期月守也是不知利永者也又<lb/>
　　曰得一善則拳拳服膺而弗失之是能利貞者也<lb/>
　　象言未失正者止於未動之先未有失正之事也<lb/>
　　小畜於復自道言吉復於不逺復言元吉艮之初<lb/>
　　六有過於二者而不言吉葢吉凶者失得之象也<lb/>
<pb n="25a"/>
　　二卦之復雖與正相近然有失而能止則謂之復<lb/>
　　凡言復皆先失後得復則吉不復則凶吉凶可得<lb/>
　　而言也艮其趾則止於未失得之前吉凶失得皆<lb/>
　　在所止矣是以不言吉也然則艮之无咎豈不足<lb/>
　　於小畜與復之吉哉葢不使累於得失而已故象<lb/>
　　言未失正則止於无失止於无失則未嘗有得矣<lb/>
　　然世多以吉為過於无咎是不知吉與无咎自為<lb/>
　　二道論有為則莫善於吉論守道則无咎為大是<lb/>
<pb n="25b"/>
　　以易辭或言吉或言无咎或吉而无咎或凶而无<lb/>
　　咎不可同也<hi>易說</hi>
　　漢上朱氏曰初在下體之下動而應足者趾也四<lb/>
　　震為足艮其趾者止其動之初也六居初不正宜<lb/>
　　有咎事止之於初其止早矣未失正也可動而動<lb/>
　　則正矣利永貞者非永止也動而正也正則行止<lb/>
　　一也不能止則亦不能行矣初四相易成巽為長<lb/>
　　永貞也初六隂柔患不能久故戒之以利永貞<hi>易傳</hi>
<pb n="26a"/>
　　新安朱氏曰以隂柔居艮初為艮趾之象占者如<lb/>
　　之則无咎而又以其隂柔故又戒其利永貞也<hi>本義</hi>
六二艮其腓不拯其隨其心不快象曰不拯其隨未退<lb/>
聽也<lb/>
　伊川先生曰六二居中得正得止之道者也上无應<lb/>
　援不獲其君矣三居下之上成止之主主乎止者也<lb/>
　乃剛而失中不得止之宜剛止於上非能降而下求<lb/>
　二雖有中正之徳不能從也二之行止繫乎所主非<lb/>
<pb n="26b"/>
　得自由故為腓之象股動則腓隨動止在股而不在<lb/>
　腓也二既不得以中正之道拯捄三之不中則必勉<lb/>
　而隨之不能拯而唯隨也雖咎不在已然豈其所欲<lb/>
　哉言不聽道不行也故其心不快不得行其志也士<lb/>
　之處髙位則有拯无隨在下位則有當拯有當隨有<lb/>
　拯之不得而後隨　所以不拯之而唯隨者在上者<lb/>
　未能下隨也退聽下從也<hi>並易傳</hi>
　横渠先生曰腓體之隨也不能禁其趾而徒止其腓<lb/>
<pb n="27a"/>
　腓所未聽故心不能快<hi>易說</hi>
　　藍田吕氏曰六二居趾之上腓之象也腓之行止<lb/>
　　一隨於趾不可得而専也二以隂静欲止其腓而<lb/>
　　柔弱隨下不能止其趾乃欲止而不得止者也腓<lb/>
　　既主隨當退聽於趾以為行止則无患矣今不能<lb/>
　　救趾之不止又不聽趾之行止此心所以不快如<lb/>
　　孟子所謂既不能令又不受命是也<lb/>
　　白雲郭氏曰腓腨腸也下體之所主也上而股下<lb/>
<pb n="27b"/>
　　而足皆隨之故為六二之象也六二下卦之主也<lb/>
　　初六九三之所隨也六二雖居中得正得止之道<lb/>
　　然以柔用柔才有不足是以不能舉其隨而其心<lb/>
　　不快也方止之時忘我忘人而六二不拯其隨其<lb/>
　　心不快何哉葢六二有為之臣位也君子正心誠<lb/>
　　意之初故艮其背不獲其身行其庭不見其人及<lb/>
　　其道之大成施之於天下國家欲天下各安其所<lb/>
　　止葢伊尹使是君為堯舜之君使是民為堯舜之<lb/>
<pb n="28a"/>
　　民孟子欲正人心之時而不能極其隨者是以其<lb/>
　　心不快也此謂其隨失隨之義故君子其心不快<lb/>
　　象言未退聽謂隨者也<hi>易說</hi>
　　漢上朱氏曰二動成巽巽為股二艮之柔膚也膚<lb/>
　　在下應股腓也腓膞腸也二不能動三剛而失中<lb/>
　　止之於上不獲往應於五艮其腓也九三止矣六<lb/>
　　二亦隨而止則所謂其隨者隨九三也三震二動<lb/>
　　成兊澤雷之象故曰隨拯一作抍音承馬融曰舉<lb/>
<pb n="28b"/>
　　也三震起也三若之五成艮為手有舉之象二未<lb/>
　　能使三退處於二而聽從於已不能上行一舉手<lb/>
　　以濟五之柔不抍其隨也其隨猶言其事當隨也<lb/>
　　三坎為耳退處於二退聽也易傳曰退聽下從也<lb/>
　　故曰未退聽也二又不能自動應五故其心不快<lb/>
　　二動成兊兊為決其心快也二不能動坎為心病<lb/>
　　不快也六二止於下制於九三之彊而拳拳然不<lb/>
　　忘納忠於君非中正君子孰能如是乎孟子出弔<lb/>
<pb n="29a"/>
　　王驩輔行之時乎易傳曰言不聽道不行也故其<lb/>
　　心不快不得行其志也士之處髙位則有拯无隨<lb/>
　　在下位則有當拯者有當隨者有拯之不得而後<lb/>
　　隨者也<hi>易傳</hi>
　　新安朱氏曰六二居中得正既止其腓矣三為限<lb/>
　　則腓所隨也而過剛不中以止乎上二雖中正而<lb/>
　　體柔弱不能往而拯之是以其心不快也此爻占<lb/>
　　在象中下爻放此三止乎上亦不肯退而聽乎二<lb/>
<pb n="29b"/>
　　也<hi>本義</hi>
　　東萊吕氏曰不拯其隨之義固由有所制然必可<lb/>
　　隨者葢我既盡所以拯之者非未嘗拯而遽隨也<lb/>
　　又隨之一字甚有意味常人於是常争之而不從<lb/>
　　者不得已而為之必有乖戾不平氣象非所謂隨<lb/>
　　也隨者委曲妥帖若己欲為之者但其心不快而<lb/>
　　已无跡見於外也<hi>荅潘叔度</hi>
九三艮其限列其夤厲薫心象曰艮其限危薫心也<lb/>
<pb n="30a"/>
　伊川先生曰限分隔也謂上下之際三以剛居剛而<lb/>
　不中為成艮之主決止之極也已在下體之上而隔<lb/>
　上下之限皆為止義故為艮其限是確乎止而不復<lb/>
　能進退者也在人身如列其夤夤膂也上下之際也<lb/>
　列絶其夤則上下不相從屬言止於下之堅也止道<lb/>
　貴乎得宜行止不能以時而定於一其堅强如此則<lb/>
　處世乖戾與物睽絶其危甚矣人之固止一隅而舉<lb/>
　世莫與宜者則艱蹇忿畏焚撓其中豈有安裕之理<lb/>
<pb n="30b"/>
　厲薫心謂不安之<hi>一作其</hi>勢薫爍其中<hi>一有心字</hi>也　謂其<lb/>
　固止不能進退危懼之慮常薫爍其中心也<hi>並易傳</hi>
　横渠先生曰一身而動止中列危至薫心<hi>易說</hi>
　　藍田吕氏曰九三當止之時陽剛當位分别名分<lb/>
　　嚴不可犯物情不安故危薫心<lb/>
　　白雲郭氏曰不能止之於初至於三則難矣九三<lb/>
　　用剛有力止之象猶大畜說輹豶豕之道也限所<lb/>
　　以制内外也内欲不生外境不入所謂艮其限也<lb/>
<pb n="31a"/>
　　亦猶列身之夤而制其左右也厲薫心者常以危<lb/>
　　亡之憂薫爍其心使不亡也所謂其亡其亡繫于<lb/>
　　苞桑者也曰薫者與詩言憂心如薫同意凡此者<lb/>
　　皆以九三之止失於早辯故必極於用力以限止<lb/>
　　之方之初六則甚難矣然艮止之道行无不善是<lb/>
　　以六爻終无凶危特有難易之别也雖然止而言<lb/>
　　厲何也中庸曰人皆曰予知驅而納諸罟擭陷阱<lb/>
　　之中而莫之知辟也君子失性之危中庸謂之陷<lb/>
<pb n="31b"/>
　　阱則艮之言厲一道也<hi>易說</hi>
　　漢上朱氏曰薫子夏傳王弼本同孟喜京房馬融<lb/>
　　王肅作熏馬王曰熏灼其心虞翻本作閽虞曰艮<lb/>
　　為閽閽守門人坎盜動門故厲閽心古閽作熏字<lb/>
　　又曰馬君言熏灼其心未聞易道以坎水熏灼人<lb/>
　　也荀爽曰以熏為勲或誤作動葢古本當作動心<lb/>
　　動心二字傳者誤併作勲字耳再傳者又脫其偏<lb/>
　　傍作熏而後來者又加草遂成薫字故荀以熏為<lb/>
<pb n="32a"/>
　　勲虞亦曰古閽字作熏字今以象考之宜作動心<lb/>
　　三在上下體之際限也限腰也帶之所限三止之<lb/>
　　極止而不動艮其限也夤膂也一作䏖馬融曰夾<lb/>
　　脊肉鄭氏本作<graphic n="KR1569" url="https://raw.githubusercontent.com/kanripo/KR-Gaiji/master/images/KR1569.png" mimeType="image/png"/>古之人不動其心者善養吾浩<lb/>
　　然之氣而已進退綽然有餘裕故其心不動九三<lb/>
　　知止之止而不知無止之止堅强固止與物睽絶<lb/>
　　无安裕之理譬之一身下體欲静上體動而爭之<lb/>
　　則上下不相屬列絶其<graphic n="KR1569" url="https://raw.githubusercontent.com/kanripo/KR-Gaiji/master/images/KR1569.png" mimeType="image/png"/>危厲動其心宜矣坎為<lb/>
<pb n="32b"/>
　　心病故曰厲動心觀此知孟子之不動心非體易<lb/>
　　者不能也<hi>易傳</hi>
　　新安朱氏曰限身上下之際即腰胯也夤膂也止<lb/>
　　於腓則不進而已九三以過剛不中當限之處而<lb/>
　　艮其限則不得屈伸而上下判隔如列其夤矣危<lb/>
　　厲熏心不安之甚也<hi>本義</hi>
六四艮其身无咎象曰艮其身止諸躬也<lb/>
　伊川先生曰四大臣之位止天下之當止者也以隂<lb/>
<pb n="33a"/>
　柔而不遇剛陽之君故不能止物唯自止其身則可<lb/>
　无咎所以能无咎者以止於正也言止其身无咎則<lb/>
　見其不能止物施於政則有咎矣在上位而僅能善<lb/>
　其身无取之甚也　不能為天下之止能止於其身<lb/>
　而已豈足稱大臣之位也<hi>並易傳</hi>
　横渠先生曰止於心故能艮其身咸之九四朋從爾<lb/>
　思義近之<hi>易說</hi>
　　藍田吕氏曰六四以隂居隂止乎至静在上體之<lb/>
<pb n="33b"/>
　　下任一身之事故曰止諸躬也<lb/>
　　白雲郭氏曰以初論四則初為早辨者也然有初<lb/>
　　之艮其趾然後四能艮其身先後之序理亦宜然<lb/>
　　艮其身則一身之内合於自然无不止也是以无<lb/>
　　咎止諸躬者謂能成己而已未能成物也<hi>易說</hi>
　　漢上朱氏曰坤為身三坎折之為躬四在大臣之<lb/>
　　位而六五柔中不足於剛健故不能止天下之當<lb/>
　　止惟止其身自止於正故无咎若責以天下則安<lb/>
<pb n="34a"/>
　　得无咎夫身有大身萬物與我同體者是也六四<lb/>
　　下不能止天下之當止上不能正其君局局然自<lb/>
　　止其身不亦小哉故夫子易身為躬王弼謂自止<lb/>
　　其躬不分全體輔嗣其知之歟易傳曰僅能善其<lb/>
　　身豈足稱大臣之任乎<hi>易傳</hi>
　　新安朱氏曰以隂居隂時止而止故為艮其身之<lb/>
　　象而占得无咎也<hi>本義</hi>
六五艮其輔言有序悔亡象曰艮其輔以中正也<lb/>
<pb n="34b"/>
　伊川先生曰五君位艮之主也主天下之止者也而<lb/>
　隂柔之才不足以當此義故止以在上取輔<hi>一有之字</hi>義<lb/>
　言之<hi>一无之字</hi>人之所當慎而止者唯言行也五在上故<lb/>
　以輔言輔言之所由出也艮於<hi>一作其</hi>輔則不妄出<lb/>
　而有序也言輕𤼵而无序則有悔止之於輔則<hi>一作故</hi>
　悔亡也有序中節有次序也輔與頰舌皆言所由出<lb/>
　而輔在中艮其輔謂止於中也　五之所善者中也<lb/>
　艮其輔謂止於中也言以得中為正正之於輔使不<lb/>
<pb n="35a"/>
　失中乃得正也<hi>並易傳</hi>
　横渠先生曰不能施止於心而能止其言故悔可亡<lb/>
　也<hi>易說</hi>
　　藍田吕氏曰六五柔得尊位輔之象也中正无邪<lb/>
　　故止其輔而言有序也<lb/>
　　白雲郭氏曰六五君位一卦之主葢主天下之止<lb/>
　　者也天下命令之所由出可不慎乎故艮其輔言<lb/>
　　有序而後悔亡也輔頰車也言之所出也有序中<lb/>
<pb n="35b"/>
　　節也君子居其室出其言善則千里之外應之有<lb/>
　　序者固如此也是以其悔可亡惟中正之君故能<lb/>
　　慎而止之如此庸主忽其言故天下亦共違之也<lb/>
　　觀舜命九官則知艮其輔言有序之道而商紂謂<lb/>
　　己有天命謂敬不足行謂祭无益謂暴无傷葢有<lb/>
　　間矣豈孔子所謂喪邦之言哉<hi>易說</hi>
　　漢上朱氏曰三至上體頤五動成巽五應二五成<lb/>
　　艮二成兊艮在首下動而上止為輔兊為口舌言<lb/>
<pb n="36a"/>
　　之象五巽而出之與二相應荅艮其輔言有序也<lb/>
　　六五不正宜有悔施止道於其輔頰言必中正斯<lb/>
　　可以止天下之動矣是以悔亡<hi>易傳</hi>
　　新安朱氏曰六五當輔之處故其象如此而其占<lb/>
　　悔亡也悔謂以隂居陽正字羡文協韻可見<hi>本義</hi>
上九敦艮吉象曰敦艮之吉以厚終也<lb/>
　伊川先生曰九以剛實居上而又成艮之主在艮之<lb/>
　終止之至堅篤者也敦篤實也居止之極故不過而<lb/>
<pb n="36b"/>
　為敦人之止難於久終故節或移於晚守或失於終<lb/>
　事或廢於久人之所同患也<hi>一无上字</hi>九能敦厚於終止<lb/>
　道之至善所以吉也六爻之徳唯此為吉　天下之<lb/>
　事唯終守之為難能敦於止有終者也上之吉以其<lb/>
　能厚於終也<hi>並易傳</hi>
　　藍田吕氏曰上九止之時以剛居上所守不遷敦<lb/>
　　重其所止以終其事也<lb/>
　　白雲郭氏曰居止之極止之過中者也過中則疑<lb/>
<pb n="37a"/>
　　於有失矣然慎厥終惟其始者古人之戒有始有<lb/>
　　卒者聖人之事能過於止是厚於終也又安有失<lb/>
　　哉故言敦艮吉<hi>易說</hi>
　　漢上朱氏曰艮為山篤實也動成坤厚也篤實而<lb/>
　　厚敦之象上艮之極止極者有不止焉九以剛居<lb/>
　　上動而必正能厚其終知止於至善之道正故吉<lb/>
　　非篤實之君子能之乎易傳曰人之止難於乆故<lb/>
　　節或移於晚守或失於終事或變於久人之所同<lb/>
<pb n="37b"/>
　　患也<hi>易傳</hi>
　　新安朱氏曰以陽剛居止之極敦厚於止者也<hi>本義</hi>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷三十七</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷三十七<lb/>
　　　　　　　　　　頭等侍衛納喇性德編<lb/>
䷠<hi>艮下乾上</hi>
　伊川先生曰遯序卦恒者久也物不可以久居其所<lb/>
　故受之以遯遯者退也夫久則有去相須之理也遯<lb/>
　所以繼恒也遯退也避也去之之謂也為卦天下有<lb/>
　山天在上之物陽性上進山髙起之物形雖髙起體<lb/>
<pb n="1b"/>
　乃止物有上陵之象而止不進天乃上進而去之下<lb/>
　陵而上去是相違遯故為遯去之義二隂生於下隂<lb/>
　長將盛陽消而退小人漸盛君子退而避之<hi>一作避而去之</hi>
　故為遯也<hi>易傳</hi>
遯亨小利貞<lb/>
　伊川先生曰遯者隂長陽消君子遯藏之時也君子<lb/>
　退藏以伸其道道不屈則為亨故遯所以有亨也在<lb/>
　事亦有由遯避而亨者雖小人道長之時君子知幾<lb/>
<pb n="2a"/>
　退避固善也然事有不齊與時消息无必同也隂柔<lb/>
　方長而未至於甚盛君子尚有遲遲致力之道不可<lb/>
　大貞而尚利小貞也<hi>易傳</hi>
　　白雲郭氏曰古之人有大德而无其時則遯方二<lb/>
　　隂浸長進而之否不利君子之時進則否而遯則<lb/>
　　亨也乾健也艮止也有剛健之德而止於上者大<lb/>
　　畜也有剛健之德而止於下此其所以為遯也孔<lb/>
　　子之德與天同矣而可以止則止遯之義也小利<lb/>
<pb n="2b"/>
　　貞者可小事也是以孔子乘田委吏中都司寇皆<lb/>
　　屑為之至孟子為齊卿其道皆止於一國一邑一<lb/>
　　職之間在聖賢皆謂之小事也<hi>易説</hi>
　　新安朱氏曰遯退避也為卦二隂浸長陽當退避<lb/>
　　故為遯六月之卦也陽雖當遯然九五當位而下<lb/>
　　有六二之應若猶可以有為但二隂浸長於下則<lb/>
　　其勢不可以不遯故其占為君子能遯則身雖退<lb/>
　　而道亨小人則利於守正不可以浸長之故而遂<lb/>
<pb n="3a"/>
　　侵迫於陽也小謂隂柔小人也此卦之占與否之<lb/>
　　初二兩爻相類<hi>本義</hi>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
　伊川先生曰小人道長之時君子遯退乃其道之亨<lb/>
　也君子遯藏所以伸道也此言處遯之道自剛當位<lb/>
　而應以下則論時與卦才尚有可為之理也　雖遯<lb/>
　之時君子處之未有必遯之義五以剛陽之德處中<lb/>
<pb n="3b"/>
　正之位又下與六二以中正相應雖隂長之時如卦<lb/>
　之才尚當隨時消息苟可以致其力无不至誠自盡<lb/>
　以扶持其道未必於遯<hi>一作退</hi>藏而不為故曰與時行<lb/>
　也　當隂長之時不可大貞而尚小利貞者蓋隂長<lb/>
　必以浸漸未能遽盛君子尚可小貞其道所謂小利<lb/>
　貞扶持使未遂亡也遯者隂之始長君子知㣲故當<lb/>
　深戒而聖人之意未便<hi>一作使</hi>遽己也故有與時行小<lb/>
　利貞之敎聖賢之於天下雖知道之將廢豈肯坐視<lb/>
<pb n="4a"/>
　其亂而不救必區區致力於未極之間强此之衰艱<lb/>
　彼之進圖其暫安苟得為之孔孟之所屑為也王允<lb/>
　謝安之於漢晉是也若有可變之道可亨之理更不<lb/>
　假言也此處遯時之道也故聖人賛其時義大矣哉<lb/>
　或久或速其義皆大也<hi>並易傳</hi>
　横渠先生曰當位而應理不當遯以隂長故遯故曰<lb/>
　與時行又曰小利貞又曰遯而亨也<hi>易説</hi>
　　藍田呂氏曰遯逺於害也柔浸而長非貞不立可<lb/>
<pb n="4b"/>
　　以自全不足以求勝故小利貞<lb/>
　　龜山楊氏曰二隂浸而長進而為否理之必至也<lb/>
　　止而不知去則患之所由生也遯而遠之斯亨矣<lb/>
　　故曰遯而亨也遯之時剛當位而應未至乎上下<lb/>
　　不交也故小利貞與時行也與屯之九五小貞吉<lb/>
　　之義同<hi>易説</hi>
　　兼山郭氏曰遯非有亨之理其所亨者遯也案卦<lb/>
　　乾德廣運於外艮知行之宜於内所以能遯而亨<lb/>
<pb n="5a"/>
　其亂而不救必區區致力於未極之間强此之衰艱<lb/>
　彼之進圖其暫安苟得為之孔孟之所屑為也王允<lb/>
　謝安之於漢晉是也若有可變之道可亨之理更不<lb/>
　假言也此處遯時之道也故聖人賛其時義大矣哉<lb/>
　或久或速其義皆大也<hi>並易傳</hi>
　横渠先生曰當位而應理不當遯以隂長故遯故曰<lb/>
　與時行又曰小利貞又曰遯而亨也<hi>易説</hi>
　　藍田呂氏曰遯逺於害也柔浸而長非貞不立可<lb/>
<pb n="5b"/>
　　以自全不足以求勝故小利貞<lb/>
　　龜山楊氏曰二隂浸而長進而為否理之必至也<lb/>
　　止而不知去則患之所由生也遯而遠之斯亨矣<lb/>
　　故曰遯而亨也遯之時剛當位而應未至乎上下<lb/>
　　不交也故小利貞與時行也與屯之九五小貞吉<lb/>
　　之義同<hi>易説</hi>
　　兼山郭氏曰遯非有亨之理其所亨者遯也案卦<lb/>
　　乾德廣運於外艮知行之宜於内所以能遯而亨<lb/>
<pb n="6a"/>
　　也易以陽稱大隂稱小六二柔順中正知動静不<lb/>
　　失其時是以言小利貞又言浸長也遯非可大之<lb/>
　　時然其義則大也老子曰功成名遂身退遯也莊<lb/>
　　子曰聖人鶉居而鷇食亦遯也充是二者得聖人<lb/>
　　之道多矣顧不大哉<hi>易説</hi>
　　白雲郭氏曰常人之亨以得位失位言聖人之亨<lb/>
　　進退皆以道言道不必位亨雖遯亦亨也故曰遯<lb/>
　　而亨也剛當位而應五之應二也與時行者時止<lb/>
<pb n="6b"/>
　　則止時行則行是為遯之義雖聖人亦不能自必<lb/>
　　也小利貞浸而長者隂浸而長不可大事之時也<lb/>
　　不可大事而彖言大矣哉者蓋有天德而止者謂<lb/>
　　之遯不然困窮逃難而已非聖人所謂遯也此遯<lb/>
　　之時義所以為大也雖堯舜授受亦不過於遯而<lb/>
　　已矣聖人懼人之不知天德之大徒以逃難避仇<lb/>
　　遠迹山林者皆謂之遯則遯之為義小矣故特曰<lb/>
　　遯之時義大矣哉也遯之小利貞睽之小事吉不<lb/>
<pb n="7a"/>
　　知者遂以為小而不思也故孔子明其大而後知<lb/>
　　小利貞者有大義存焉小事吉者有大用存焉<hi>易説</hi>
　　漢上朱氏曰遯坤再交乾也陽長則隂消柔壯則<lb/>
　　剛遯晝夜寒暑之道也二隂浸長得位於内君子<lb/>
　　之道漸消是以四陽遯去自内而之外故曰遯遯<lb/>
　　以全其剛小人不能害其身退而其道伸矣故曰<lb/>
　　遯亨遯而亨也或曰三隂進而至否五隂極而至<lb/>
　　剥君子猶居其間二隂方長君子何為遯哉曰否<lb/>
<pb n="7b"/>
　　隂已盛剥隂將窮故否之九四九五上九剥之上<lb/>
　　九君子居之遯隂方長進而用事可不遯乎然君<lb/>
　　子之遯未嘗一日忘天下隂浸長而未盛五剛當<lb/>
　　位應二則與之應而不辭矣與時偕行豈必於遯<lb/>
　　哉孔子所以遲遲去魯孟子所以三宿而後出晝<lb/>
　　鄭康成曰正道見聘始仕他國亦遯而後亨也故曰<lb/>
　　剛當位而應與時行也此再以二五相應伸遯亨<lb/>
　　之義也二隂浸長方之於否不利君子貞固有間<lb/>
<pb n="8a"/>
　　矣然不可大貞利小貞而已隂為小剛當位而應<lb/>
　　六二得乎中正也先儒謂居小官幹小事其害未<lb/>
　　甚我志猶行易傳曰聖賢之於天下雖知道之將<lb/>
　　廢豈忍坐視而不救哉苟可致力焉孔孟之所屑<lb/>
　　為也蓋遯非疾世避俗長往而不反之謂也去留<lb/>
　　遲速惟時而已非不忘乎君不離乎羣消息盈虚<lb/>
　　循天而行者豈能盡遯之時義故曰遯之時義大<lb/>
　　矣哉在卦氣六月也故太𤣥準之以逃唐<hi>易傳</hi>
<pb n="8b"/>
　　新安朱氏曰剛當位而應以九五一爻釋亨義浸<lb/>
　　而長以下二隂釋小利貞時義大矣哉者隂方浸<lb/>
　　長處之為難故其時義為尤大也<hi>本義</hi>　問遯卦小<lb/>
　　利貞以彖辭小利貞浸而長也之語觀之則小當<lb/>
　　為隂柔小人如小往大來小過小畜之小言君子<lb/>
　　能遯則亨小人則利於守正不可以浸長之故而<lb/>
　　浸迫於陽也此與程傳遯者隂之始長君子知㣲<lb/>
　　故當深戒而聖人之意未遽已故有與時行小利<lb/>
<pb n="9a"/>
　　貞之敎之意不同先生曰若程傳所言則於剛當<lb/>
　　位而應與時行也之下當云止而健隂進而長故<lb/>
　　小利貞今但言小利貞浸而長也而不言隂進而<lb/>
　　長則小指隂小之小可知況當遯去之時事勢已<lb/>
　　有不容正之者程説雖善而有不通矣　問遯亨<lb/>
　　遯而亨也分明是説能遯便亨下更説剛當位而<lb/>
　　應與時行也是如何先生曰此其所以遯而亨也<lb/>
　　隂方㣲為他剛當位而應所以能知時而遯是能<lb/>
<pb n="9b"/>
　　與時行不然便是與時背也　問小利貞浸而長<lb/>
　　也是見其浸長故設戒令其貞正且以寛君子之<lb/>
　　患然亦是他之福先生曰是如此此與否初二兩<lb/>
　　爻義相似　伊川説小利貞云尚可以有為隂已<lb/>
　　浸長如何可有為所説王允謝安之於漢晉<hi>王敦之事</hi>
　　<hi>乃王導非謝安也</hi>恐也不然王允是算殺了董卓謝安是<lb/>
　　乗王敦之老病皆是他衰㣲時節不是浸長之<lb/>
　　時也兼他是大臣亦如何去此為在下位有為之<lb/>
<pb n="10a"/>
　　兆者則可以去大臣任國安危君在與在君亡與<lb/>
　　亡如何可去又曰王允不合要盡殺涼州兵所以<lb/>
　　致敗<hi>並語録</hi>
　　東萊呂氏曰遯亨遯而亨也彖所以發明前意遯<lb/>
　　本不可謂之亨然屈於道而自附小人之列身雖<lb/>
　　亨而道則未嘗亨也全道以自遯身雖遯而道未<lb/>
　　嘗不亨也故當小人方盛之時亨吾道者莫如遯<lb/>
　　故曰遯而亨蓋君子之所謂通塞與世俗之所謂<lb/>
<pb n="10b"/>
　　通塞異也四陽在上非不强盛二隂在下亦自㣲<lb/>
　　弱君子何故便遯君子見幾察㣲知小人浸長必<lb/>
　　消君子於此而退乃君子之亨遯亨者身退則道<lb/>
　　亨也俯就則屈己道急退則忘天下故雖二隂浸<lb/>
　　長君子愛君之深憂民之切惓惓有不忍忘之意<lb/>
　　尚欲有為以安生民定社稷雖不可大用而猶可<lb/>
　　以小用也剛當位而應與時行也易變體不同以<lb/>
　　一卦言之二隂在下固小人也四陽在上固君子<lb/>
<pb n="11a"/>
　　也此以勢論五為君子二為小人本不相應以爻<lb/>
　　言之五居中而適當其位而應於二二雖小人至<lb/>
　　得九五乃反應助於五此以理論二居中是輔九<lb/>
　　五為善之臣也故度時觀理猶可小有所行君子<lb/>
　　愛君深憂民切故其處位未嘗敢遽去雖小人方<lb/>
　　盛理之所不可不遯然必盡己之道資二之輔而<lb/>
　　思有以拯其難見於小有所為如孟子三宿出晝<lb/>
　　猶不忍去亦是意也君子之所為衆人固不識時<lb/>
<pb n="11b"/>
　　未可去君子固不遽去時可去君子亦豈强留然<lb/>
　　豈如潔已好名節者知不可為遂恝然忘情於天<lb/>
　　下乎聖人於遯之義亦曰大矣哉蓋以此也然遯<lb/>
　　之時義尤為難識學者看此須别白得此理十分<lb/>
　　分明乃可以處進退之際矣　又曰當遯之時尚<lb/>
　　可小利貞若否之時則不可為矣至剥之時則順<lb/>
　　止而已雖然遯否消長所爭不多時節最難看不<lb/>
　　可輕易處須是人意盡後時節方可見<hi>並易説</hi>
<pb n="12a"/>
象曰天下有山遯君子以遠小人不惡而嚴<lb/>
　伊川先生曰天下有山山下<hi>一作上</hi>起而乃止天上進<lb/>
　而相違是遯避之象也君子觀其象以避遠乎小人<lb/>
　遠小人之道若以惡聲厲色適足以致其怨忿惟在<lb/>
　乎矜莊威嚴使知敬畏則自然遠矣<hi>易傳</hi>
　横渠先生曰遠小人不惡而嚴惡讀為憎惡之惡遠<lb/>
　小人不可示此惡也惡則患及之又焉能遠嚴之為<lb/>
　言敬小人而遠之之義也<hi>易説</hi>
<pb n="12b"/>
　　藍田呂氏曰物居地上莫髙於山天之至髙雖非<lb/>
　　山比然山之勢與天並髙天若遠避遯之象也君<lb/>
　　子之遠小人如天之遠山不惡而嚴儼然望而畏<lb/>
　　之不可犯也<lb/>
　　龜山楊氏曰天下有山健而止也其藏疾也无所<lb/>
　　拒然亦終莫之陵也此君子遠小人之不惡而嚴<lb/>
　　之象也<hi>易説</hi>
　　兼山郭氏曰天下有山内外之分也不惡而嚴全<lb/>
<pb n="13a"/>
　　身潔己之道也豈若小人悻悻然見於面目而後<lb/>
　　去之邪<hi>易説</hi>
　　白雲郭氏曰遯之為象取二隂浸長而消陽君子<lb/>
　　見幾而作故卦謂之遯天下有山蓋備二體之象<lb/>
　　非是名卦之意易如此類者亦多矣君子當遯之<lb/>
　　時畏小人之害道志在遠之而已雖山林江海為<lb/>
　　遠害之地然亦有以道遠之者遠之之道何如不<lb/>
　　惡其人而嚴其分是也孔子曰人而不仁疾之已<lb/>
<pb n="13b"/>
　　甚亂也疾之則惡也不惡則不疾矣孔子曰君子<lb/>
　　无衆寡无小大无敢慢又曰君子正其衣冠尊其<lb/>
　　瞻視儼然人望而畏之皆嚴之謂也自古山林江<lb/>
　　海遯世之士多矣獨遯以道者孔孟而已若夫君<lb/>
　　臣授受亦有遯之道者蓋臣道上行君不得不為<lb/>
　　之遯也知其道而遯者堯舜也不知其道而固有<lb/>
　　者桀紂也然非舜禹湯武而遯則簒矣<hi>易説</hi>
　　漢上朱氏曰山以下陵上天遯而去之不可干也<lb/>
<pb n="14a"/>
　　三四五上君子初二小人小人内君子外遠小人<lb/>
　　也小人遠之則怨怨則所以害君子者无所不至<lb/>
　　初四二五相應不惡也四陽以剛嚴在上臨之不<lb/>
　　惡而嚴也不惡故不可得而疎嚴故不可得而親<lb/>
　　是亦莫之怨亦莫敢侮而君子小人各得其所矣<lb/>
　　<hi>易傳</hi>
　　新安朱氏曰天體无窮山髙有限遯之象也嚴者<lb/>
　　君子自守之常而小人自不能近<hi>本義</hi>　問遯卦遯<lb/>
<pb n="14b"/>
　　字雖是逃隠大抵亦取遠去之意天上山下相去<lb/>
　　甚遼絶象之以君子遠小人則君子如天小人如<lb/>
　　山相絶之義須如此方得所以六爻在上而漸遠<lb/>
　　者愈善也先生曰恁地推亦好此六爻皆是君子<lb/>
　　之事<hi>語録</hi>
　　廣漢張氏論蕭望之劉向所處得失曰甚矣二子<lb/>
　　之疎也況其所為自多不正用人要當公天下選<lb/>
　　而二子者不惟其賢惟其附已不知小人迎合於<lb/>
<pb n="15a"/>
　　外者詎可保邪故以鄭朋之傾邪而使之待詔至<lb/>
　　於華龍之汙穢亦欲入其黨彼蓋有所召之也在<lb/>
　　易有之君子以遠小人不惡而嚴所謂嚴者嚴其<lb/>
　　在我者也二子處羣小之間而不嚴如是其可得<lb/>
　　乎<hi>南軒集史論</hi>
　　東萊呂氏曰天下有山勢不相附之象君子觀小<lb/>
　　人浸長之時勢不可相附也不惡而嚴大凡小人<lb/>
　　之情近之則僭遠之則怨當待之以不嚴之威則<lb/>
<pb n="15b"/>
　　自然遠矣語曰惟女子與小人為難養也近之則<lb/>
　　不遜遠之則怨要當思所以處之之道夫不惡而<lb/>
　　嚴最人之所難蓋常人不惡則不嚴苟欲其嚴必<lb/>
　　作意而為之亦如恭而安尋常人恭敬者為拘束<lb/>
　　才安肆則不恭矣惟性情涵養則自然嚴恭苟内<lb/>
　　不足則必待造作威而不猛亦其類也<hi>易説</hi>
初六遯尾厲勿用有攸往象曰遯尾之厲不往何災也<lb/>
　伊川先生曰他卦以下為初遯者往遯也在前者先<lb/>
<pb n="16a"/>
　進故初乃為尾尾在後之物也遯而在後不及者也<lb/>
　是以危也初以柔處㣲既已後矣不可往也往則危<lb/>
　矣㣲者易於晦藏往既有危不若不往之无災也<lb/>
　見幾先遯固為善也遯而為尾危之道也往既有危<lb/>
　不若不往而晦藏可免於災處㣲故也古人處㣲下<lb/>
　隠亂世而不去者多矣<hi>並易傳</hi>
　横渠先生曰危而不往何也遯既後時往則取災故<lb/>
　知者違難在乎先幾<hi>易説</hi>
<pb n="16b"/>
　　龜山楊氏曰二隂進矣而隨其後遯之尾也居遯<lb/>
　　之時不能遠之隨其後故厲然柔方變剛隨而往<lb/>
　　則浸而為否矣能无災乎故勿用有攸往而象曰<lb/>
　　不往何災也<hi>易説</hi>
　　白雲郭氏曰易道貴早辨而君子欲知幾故自履<lb/>
　　霜堅冰之後早辨之道言於初者多矣而遯之初<lb/>
　　六獨止而不知去不能早辨者也故曰遯尾厲遯<lb/>
　　尾者遯之後時也為遯之尾是為難之首也其危<lb/>
<pb n="17a"/>
　　宜矣勿用有攸往者言處遯尾之道雖危而災猶<lb/>
　　可避也蓋往之義在我能止而不往則何災之有<lb/>
　　故止而不退則為厲止而不往則无災矣<hi>易説</hi>
　　漢上朱氏曰卦體以前為首後為尾四陽避患患<lb/>
　　未至而先遯初六止而在後所處不正危道也故<lb/>
　　曰遯尾厲往之四雖正成離坎自明其節而遇險<lb/>
　　災也不若退藏於下自晦其明不往則何災之有<lb/>
　　初六處下非當位者所處㣲矣是故不去猶可以<lb/>
<pb n="17b"/>
　　免患易傳曰古人處㣲下隠亂世而不去者多矣<lb/>
　　<hi>易傳</hi>
　　新安朱氏曰遯而在後尾之象危之道也占者不<lb/>
　　可以有所往但晦處靜俟可免災耳<hi>本義</hi>　遯尾厲<lb/>
　　到這時節去不迭了所以危厲不可有所往只得<lb/>
　　看他如何賢人君子有這般底多　問遯尾厲勿<lb/>
　　用有攸往者言不可有所往但當晦處静俟耳此<lb/>
　　意如何先生曰程傳作不可往謂不可去也言遯<lb/>
<pb n="18a"/>
　　已後矣不可往往則危往既危不若不往之為无<lb/>
　　災某竊以為不然遯而在後尾也既已危矣豈可<lb/>
　　更不往乎若作占辭看尤分明<hi>並語録</hi>
　　東萊呂氏曰初六一爻如獸之遯則尾在後衆賢<lb/>
　　皆去而已不去遯之尾也大抵君子見幾而作當<lb/>
　　小人道長之時固當奉身而退若羣賢既遯之後<lb/>
　　方欲去則不可去矣故有災正如蔡邕當獻帝時<lb/>
　　董卓擅權君子皆去獨邕未能遠遯其後卒為卓<lb/>
<pb n="18b"/>
　　所用竟不能免然君子當遯之際雖无所往亦有<lb/>
　　道以處之如居下而為禄隠可也易云何災而蔡<lb/>
　　邕卒被戮者以其為卓顯用不能居下故也初以<lb/>
　　隂居下乃在㣲下者也不當柄用故但有厲而已<lb/>
　　他卦上為尾以其進而來也遯則初為尾以其遯<lb/>
　　而去也<hi>易説</hi>
六二執之用黃牛之革莫之勝説象曰執用黃牛固志<lb/>
也<lb/>
<pb n="19a"/>
　伊川先生曰二與五為正應雖在相違遯之時二以<lb/>
　中正順應於五五以中正親合於二其交自固黄中<lb/>
　色牛順物革堅固之物二五以中正順道相與其固<lb/>
　如執繫之以牛革也莫之勝説謂其交之固不可勝<lb/>
　言也在遯之時故極言之　上下以中順之道相固<lb/>
　結其心志甚堅如執之以牛革也<hi>並易傳</hi>
　横渠先生曰黄牛中順也隂邪浸長二居君臣正合<lb/>
　之位戡難救時莫若中順固志使姦不能干不然小<lb/>
<pb n="19b"/>
　人易間矣<hi>易説</hi>
　　藍田呂氏曰六二以柔居中又處乎内故曰黄牛<lb/>
　　執言持革言堅固也方遯之時衆陽皆遯已不得<lb/>
　　而從之以守中行順堅持其志而不解知所自信<lb/>
　　者也<lb/>
　　龜山楊氏曰黄中色牛順物執之用黄牛之革中<lb/>
　　順之志也居隂進之時中而不倚和而不流執用<lb/>
　　黃牛之革則所執固矣外物莫能勝也故説若夫<lb/>
<pb n="20a"/>
　　萬變陳於前則交喪於中尚能説乎哉<hi>易説</hi>
　　兼山郭氏曰輔嗣云説解也六二柔靜中正有應<lb/>
　　於五志在君親之人也其執之堅其持之固庶幾<lb/>
　　遯世无悶不見是而无悶者也然彼剛也此柔也<lb/>
　　故有黄牛之革中順之辭焉<hi>易説</hi>
　　白雲郭氏曰六二柔順中正上應九五可謂得君<lb/>
　　之臣矣而猶執用黃牛固志何哉方遯之時小利<lb/>
　　貞不可大事勿用有攸往雖應於君而遯之志不<lb/>
<pb n="20b"/>
　　可不固也是以孔子於定哀孟子於齊梁非无應<lb/>
　　也而其道不可以少貶以從時好者所謂固志也<lb/>
　　六二為下體艮卦之主知時止而止故稱執焉柔<lb/>
　　順牛之象也中正黃之象也不能執用黃牛則見<lb/>
　　利忘義終不可大有為於天下而自衰其德多矣<lb/>
　　勝説或如字或作脱易以説為脱者有矣此義實<lb/>
　　近之而其言似膚淺故先儒有不從者也<hi>易説</hi>
　　漢上朱氏曰艮手執也坤為牛坤中為黄艮為革<lb/>
<pb n="21a"/>
　　執之用黃牛之革也二近初六而應五處於内近<lb/>
　　小人往從五則所執説矣二從五成離兑離火勝<lb/>
　　兑金兑為毁折有勝説之意六二知其不可以處<lb/>
　　而比初又不可往而從五乃堅固以執其志如執<lb/>
　　用黃牛之革則初莫之止五莫之勝確乎不可㧞<lb/>
　　孰能奪其所守哉故曰固志也六二柔中故執志<lb/>
　　如此乃能遯<hi>易傳</hi>
　　新安朱氏曰以中順自守人莫能解必遯之志也<lb/>
<pb n="21b"/>
　　占者固守亦當如是<hi>本義</hi>　執之用黃牛之革莫之<lb/>
　　勝説此言象而占在其中六二亦有此德也<hi>説吐活反</hi>
　　<hi>○語録</hi>
　　東萊呂氏曰大抵人情當屯難遯逃之際最易相<lb/>
　　親譬如魚相忘於水及其在平陸則相呴以濕相<lb/>
　　濡以沫當遯之時正人情相親之時以六二之才<lb/>
　　與九五相應其附麗固結若黃牛之革不可得而<lb/>
　　比喻正以其情易親故衛之北風曰北風其凉雨<lb/>
<pb n="22a"/>
　　雪其雱惠而好我攜手同行又曰攜手同歸此亦<lb/>
　　相親密之意序言衛國並為威虐莫不相攜持而<lb/>
　　去焉則亦遯之時矣<hi>易説</hi>
九三係遯有疾厲畜臣妾吉象曰係遯之厲有疾憊也<lb/>
畜臣妾吉不可大事也<lb/>
　伊川先生曰陽志説隂三與二切比係乎二者也遯<lb/>
　貴速而遠有所係累則安能速且遠也害於遯矣故<lb/>
　為有疾也遯而不速是以危也臣妾小人女子懷恩<lb/>
<pb n="22b"/>
　而不知義親愛之則忠其上係戀之私恩懷小人女<lb/>
　子之道也故以畜養臣妾則得其心為吉也然君子<lb/>
　之待小人亦不如是也三與二非正應以暱此相親<lb/>
　非待君子之道若以正則雖係不得為有疾蜀先主<lb/>
　之不忍棄士民是也雖危為无咎矣　遯而有係累<lb/>
　必以困憊致危其有疾乃憊也蓋力亦不足矣以此<lb/>
　暱愛之心畜養臣妾則吉豈可以當大事乎<hi>並易傳</hi>
　横渠先生曰為内之主得位之正立愛其下畜臣妾<lb/>
<pb n="23a"/>
　之道盡矣然以斯處遯危疾冝焉<hi>易説</hi>
　　藍田呂氏曰九三獨近二隂為隂所係臣妾役於<lb/>
　　人者也隂為我役則雖近之而无害為隂所係則<lb/>
　　憊矣臣妾亦隂類也<lb/>
　　龜山楊氏曰一隂止乎上艮體也柔進而承之止<lb/>
　　而不能遠係遯也能无疾憊乎遯之時小利貞而<lb/>
　　已剛雖當位不可大事也故畜臣妾吉大貞之則<lb/>
　　難將作矣尚何吉之有<hi>易説</hi>
<pb n="23b"/>
　　兼山郭氏曰剥之六五以宮人寵言君位也遯之<lb/>
　　九三畜臣妾吉言臣位也位雖不同其義則近之<lb/>
　　矣<hi>易説</hi>
　　白雲郭氏曰遯以艮止故六二止於下以固志九<lb/>
　　三過於止而係於遯也係於遯而不知變是以疾<lb/>
　　困而危其江海避世之徒歟畜臣妾吉者是道也<lb/>
　　施之於家則可施之於天下則不可若是者君子<lb/>
　　謂之隘其可大事乎<hi>易説</hi>
<pb n="24a"/>
　　漢上朱氏曰九三得位係於二隂而不能遯巽繩<lb/>
　　係也故曰係遯九三遯則陽失位以動為疾故安<lb/>
　　其位而不動故曰有疾隂方剥陽己私係之未失<lb/>
　　位也而曰厲以動為疾久則極憊困篤不可救己<lb/>
　　晉張華是也三極也有憊之意故曰係遯之厲有<lb/>
　　疾憊也九三為内之主二隂自下承之坤為臣伏<lb/>
　　兊為妾以此畜臣妾則吉正也若係志於鄙賤之<lb/>
　　人其可大事乎陽為大巽為事三動巽毁不可大<lb/>
<pb n="24b"/>
　　事也故曰畜臣妾吉不可大事也<hi>易傳</hi>
　　新安朱氏曰下比二隂當遯而有所係之象有疾<lb/>
　　而危之道也然以畜臣妾則吉蓋君子之於小人<lb/>
　　惟臣妾則不必其賢而可畜耳故其占如此<hi>本義</hi>
　　問畜臣妾吉伊川云待臣妾之道君子之待小人<lb/>
　　亦不如是如何先生曰君子小人更不可相對更<lb/>
　　不可與相接若臣妾則終日在自家脚手頭若无<lb/>
　　以畜之則望望然去矣又曰易中詳識物情備極<lb/>
<pb n="25a"/>
　　人事都是實有此事今學者平日只在燈窓下習<lb/>
　　讀不曾應接世變一旦讀此皆看不得某舊時也<lb/>
　　如此只管讀得不相入所以常説道易難讀<hi>語録</hi>
　　東萊呂氏曰大抵遯者當遯即遯苟滯戀顧惜而<lb/>
　　不能則害於遯矣以九居三居下體之上位之尊<lb/>
　　顯處遯之時是當去者也今保戀顧盻下切比六<lb/>
　　二之隂又非正應乃牽制而不能决其遯是當遯<lb/>
　　而不能遯者也若以此道畜臣妾則吉若欲成天<lb/>
<pb n="25b"/>
　　下之大事立天下之大節非有決斷之志者必至<lb/>
　　於疾憊危厲而後已君子之遯可如是乎所謂畜<lb/>
　　臣妾吉意不専在畜臣妾上但言如此係戀乃畜<lb/>
　　臣妾之道據臣妾之情常有戀戀之意耳亦如闚<lb/>
　　觀利女貞不在利女上<hi>易説</hi>
九四好遯君子吉小人否象曰君子好遯小人否也<lb/>
　伊川先生曰四與初為正應是所好愛者也君子雖<lb/>
　有所好愛義苟當遯則去而不疑所謂克己復禮以<lb/>
<pb n="26a"/>
　道制欲是以吉也小人則不能以義處暱於所好牽<lb/>
　於所私至於陷辱其身而不能已故在小人則否也<lb/>
　否不善也四乾體能剛斷者聖人以其處隂而有係<lb/>
　故設小人之戒恐其失於正也　君子雖有好而能<lb/>
　遯不失於義小人則不能勝其私意而至於不善也<lb/>
　<hi>並易傳</hi>
　橫渠先生曰有應於隂不惡而嚴故曰好遯小人暗<lb/>
　於事幾不忿怒成仇則私溺為累矣<hi>易説</hi>
<pb n="26b"/>
　　龜山楊氏曰健而止乎外而初以柔應之其遯非<lb/>
　　不得已也故曰好遯君子吉然居遯之時有應於<lb/>
　　下小人則相與而變剛矣尚何遯之有<hi>易説</hi>
　　兼山郭氏曰九四處乾巽之間剛雖不中能遯以<lb/>
　　違之亦和而不流者也故有君子小人之辭焉内<lb/>
　　以其應柔外以其用健是以謂之好也中庸曰邦<lb/>
　　无道至死不變此其庶幾乎<hi>易説</hi>
　　白雲郭氏曰遯自九四而上其遯皆美蓋乾德剛<lb/>
<pb n="27a"/>
　　健中正何適而非美乎九四好遯所謂遯世无悶<lb/>
　　者也潛龍之義也君子安之故吉小人汲汲於富<lb/>
　　貴戚戚於貧賤一不得志將自經於溝瀆而莫之<lb/>
　　知又豈能好遯而安之哉故曰小人否也<hi>易説</hi>
　　漢上朱氏曰好者情欲之所好也九四係於初六<lb/>
　　不正之隂而相應情好也君子剛決以義斷之當<lb/>
　　可遯之時舎所好動而去與應絶矣動則正正故<lb/>
　　吉蕭望之不顧王生之寵是也故曰君子吉曰小<lb/>
<pb n="27b"/>
　　人否者九動成六六安於四又有小人不能去之<lb/>
　　象否者不能然也此爻與初六相應處隂而有所<lb/>
　　係故極陳小人之戒以佐君子之決易傳曰所謂<lb/>
　　克己復禮以道制欲者也是以吉小人則義不勝<lb/>
　　欲牽於私好相與陷於困辱危殆之途猶不知也<lb/>
　　<hi>易傳</hi>
　　新安朱氏曰下應初六而乾體剛健有所好而能<lb/>
　　絶之以遯之象也惟自克之君子能之而小人不<lb/>
<pb n="28a"/>
　　能故占者君子則吉而小人否也<hi>本義</hi>
　　東萊呂氏曰九四以剛陽之才而遯雖有所好亦<lb/>
　　必決而遯矣曰好遯者謂九四與初為應雖有應<lb/>
　　好亦遯之而不顧惟君子則能是也然以九四之<lb/>
　　剛為君子者惟是見善明用心剛乃可小人溺於<lb/>
　　所好豈能果決而遯哉故以九居四應初六之隂<lb/>
　　必有小人否之戒不然則言君子吉足矣此一爻<lb/>
　　伊川説甚分明但有未盡處曰君子吉小人否者<lb/>
<pb n="28b"/>
　　何哉蓋以陽居隂一消一長未可必苟君子進則<lb/>
　　小人必消小人進則君子必消正如學者用心非<lb/>
　　不剛然資質尚柔懦當此際有兩途苟用力於剛<lb/>
　　陽之地則為君子用力於卑柔之地則為小人此<lb/>
　　君子小人所以分以四剛柔相半故也九之剛勝<lb/>
　　便為君子四之柔勝便入小人君子小人无兩立<lb/>
　　之理此一爻最要理㑹所以兼君子小人言之<hi>易説</hi>
九五嘉遯貞吉象曰嘉遯貞吉以正志也<lb/>
<pb n="29a"/>
　伊川先生曰九五中正遯之嘉美者也處得中正之<lb/>
　道時止時行乃所謂嘉美也故為貞正而吉九五非<lb/>
　无係應然與二皆以中正自處是其心志及乎動止<lb/>
　莫非中正而无私係之失所以為嘉也在彖則槩言<lb/>
　遯時故云與時行小利貞尚有濟遯之意於爻至五<lb/>
　遯將極矣故惟以中正處遯言之遯<hi>一无遯字</hi>非人君之<lb/>
　事故不主君位言然人君之所避遠乃遯也亦在中<lb/>
　正而已　志正則動必由正所以為遯之嘉也居中<lb/>
<pb n="29b"/>
　得正而應中正是其志正也所以為吉人之遯也止<lb/>
　也惟在正其志而已矣<hi>並易傳</hi>
　橫渠先生曰嘉好義同然五居正處中能正其志故<lb/>
　獲貞吉<hi>易説</hi>
　　龜山楊氏曰剛當位而應能與時行也故為嘉遯<lb/>
　　然遯之時不可以有為也故其貞吉正其志而已<lb/>
　　<hi>易説</hi>
　　漢上朱氏曰陽為美九五中正无以加焉美之至<lb/>
<pb n="30a"/>
　　也剛中處外可行則行也當位而應可止則止也<lb/>
　　不後而往不柔而應不安於疾憊不係於情好遯<lb/>
　　之至美故曰嘉遯貞吉者以自正其志而安也正<lb/>
　　志者行止无累於物也此夫子所以疾固歟易傳<lb/>
　　曰在彖則槩言遯時故云與時行小利貞有濟遯<lb/>
　　之意也於爻至於五則遯將極矣故惟以中正處<lb/>
　　遯言之<hi>易傳</hi>
　　兼山郭氏曰堯曰咨爾舜天之厯數在爾躬允執<lb/>
<pb n="30b"/>
　　其中舜亦以命禹雖革運之有終其嘉遯之志則<lb/>
　　一也孔子曰武盡美矣未盡善也其有見於此乎<lb/>
　　<hi>易説</hi>
　　白雲郭氏曰先人曰堯授舜舜授禹雖曰天之厯<lb/>
　　數在爾躬其為嘉遯之志則一也故孔子謂韶盡<lb/>
　　美又盡善也其是之謂乎雍曰九五剛健中正道<lb/>
　　全德備舉遯之世莫美於斯故曰嘉遯貞吉以正<lb/>
　　志者道至於此與時為對隨而不流无係也无執<lb/>
<pb n="31a"/>
　　也无好也不事於外正其在我者而已矣此其所<lb/>
　　以為嘉也上非堯舜下非孔子皆不足以與此<hi>易説</hi>
　　新安朱氏曰剛陽中正下應六二亦柔順而中正<lb/>
　　遯之嘉美者也占者如是而正則吉矣<hi>本義</hi>　問九<lb/>
　　五嘉遯以陽剛中正漸向遯極故為嘉美未是極<lb/>
　　處故戒以貞正則吉先生曰是如此便是剛當位<lb/>
　　而應處是去得恰好時節小人亦未嫌自家只是<lb/>
　　自家合去莫見小人不嫌却與相接而不去便是<lb/>
<pb n="31b"/>
　　不好所以戒他貞正<hi>語録</hi>
　　東萊呂氏曰正之一字須當詳看常人多言求進<lb/>
　　須理㑹邪正若退避則雖有不正亦不害殊不知<lb/>
　　大抵人臣之進固不可不正遯亦不可不正貪位<lb/>
　　慕禄而不知退固是不正之行若輕世絶俗而亟<lb/>
　　於退亦非正矣差之毫釐繆以千里凡有一毫之<lb/>
　　不正皆不正也故曰以正志也正字須要看得定<lb/>
　　<hi>易説</hi>
<pb n="32a"/>
上九肥遯无不利象曰肥遯无不利无所疑也<lb/>
　伊川先生曰肥者充大寛裕之意遯者惟飄然遠逝<lb/>
　无所係滯之為善上九乾體剛斷在卦之外矣又下<lb/>
　无所係是遯之遠而无累可謂寛綽有餘裕也遯者<lb/>
　窮困之時也善處則為肥矣其遯如此何所不利<lb/>
　其遯之遠无所疑滯也蓋在外則已遠无應則无累<lb/>
　故為剛決无疑也<hi>並易傳</hi>
　　龜山楊氏曰居卦之外而无應於内與九三係遯<lb/>
<pb n="32b"/>
　　有疾憊異也則其遯也不疑其所行矣故曰肥遯<lb/>
　　无不利<hi>易説</hi>
　　白雲郭氏曰肥者道之充實也道之充實放諸四<lb/>
　　海而準孟子所謂至大至剛塞乎天地之間者何<lb/>
　　所往而不利乎以是道而處遯世故无所係好其<lb/>
　　於進退綽綽然有餘裕矣夫何疑之有當遯之極<lb/>
　　所謂知變之大人也遯之時義觀九五上九可見<lb/>
　　<hi>易説</hi>
<pb n="33a"/>
　　漢上朱氏曰上九盈矣動成兊説見於外肥也上<lb/>
　　九處卦外内无應動則正无往不利其於遯也有<lb/>
　　餘矣故曰肥遯所以无不利者剛決不係於四无<lb/>
　　疑情也巽為不果疑也<hi>易傳</hi>
　　新安朱氏曰以剛陽居卦外下无係應遯之遠而<lb/>
　　處之裕者也故其象占如此肥者寛裕自得之意<lb/>
　　<hi>本義</hi>
　　東萊呂氏曰司馬相如云列仙之儒居山澤間形<lb/>
<pb n="33b"/>
　　容甚臞若隠遯而未能與物相忘遲疑不決二者<lb/>
　　交戰安能心廣體胖故惟无所疑然後能肥遯也<lb/>
　　子夏出見紛華而説入聞夫子之道而樂二者交<lb/>
　　戰於胷中則不能无疑及其戰而道勝所以肥而<lb/>
　　樂也此子夏所謂始之癯終之肥也肥遯之肥蓋<lb/>
　　亦如此<hi>易説</hi>
　<lb/>
　合訂刪補大易集義粹言卷三十七<lb/>
</p>
<p>
</p>
  </div>
</body>
</text>
</TEI>
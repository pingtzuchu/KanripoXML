<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷五十九</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷五十九<lb/>
　　　　　　　　　　頭等侍衛納喇性徳編<lb/>
䷶<hi>離下震上</hi>
　伊川先生曰豐序卦得其所歸者必大故受之以豐<lb/>
　物所歸聚必成其大故歸妹之後受之以豐也豐盛<lb/>
　大之義為卦震上離下震動也離明也以明而動動<lb/>
　而能<hi>一无能字</hi>明皆致豐之道明足以照動足以亨然後<lb/>
<pb n="1b"/>
　能致豐大也<hi>易傳</hi>
豐亨王假之勿憂冝日中<lb/>
　伊川先生曰豐為盛大其義自亨極天下之光大者<lb/>
　唯王者能至之假至也天位之尊四海之富羣生之<lb/>
　衆王道之大極豐之道其唯王者乎豐之時人民之<lb/>
　繁庶事物之殷盛治之豈易周為可憂<hi>一作患</hi>慮宜如<lb/>
　日中之盛明廣照无所不及然後无憂也<hi>易傳</hi>
　横渠先生曰宜日中不宜過中也<hi>易説</hi>
<pb n="2a"/>
　　白雲郭氏曰豐者盛大之名盛大所以亨極天下<lb/>
　　之盛大唯王能至之盖王者有道之王也然物極<lb/>
　　太盛者憂必将至唯用中道自持則可无憂故欲<lb/>
　　勿憂則宜如日之方中也日過中則昃豐過盛則<lb/>
　　衰一道也聖人欲持滿以中故言宜日中然噬嗑<lb/>
　　與豐皆明動之卦噬嗑先動而求明得明而後可<lb/>
　　亨也豐已明而後動則不期而自亨矣故噬嗑亨<lb/>
　　繼以利用獄利於求明故也豐无不亨故特曰王<lb/>
<pb n="2b"/>
　　假之而已亦猶乾之不言所利也<hi>易説</hi>
　　新安朱氏曰豐大也以明而動盛大之勢也故其<lb/>
　　占有亨道焉然王者至此盛極當衰則又有憂道<lb/>
　　焉聖人以為徒憂无益但能守常不至於過盛則<lb/>
　　可矣故戒以勿憂宜日中也<hi>本義</hi>
彖曰豐大也明以動故豐王假之尚大也勿憂宜日中<lb/>
宜照天下也日中則昃月盈則食天地盈虚與時消息<lb/>
而况於人乎况於鬼神乎<lb/>
<pb n="3a"/>
　伊川先生曰豐者盛大之義離明而震動明動相資<lb/>
　而成豐大也○王者有四海之廣兆民之衆極天下<lb/>
　之大也故豐大之道唯王者能致之所有既大其保<lb/>
　之治之之道亦當大也故王者之所尚至大也○所<lb/>
　有既廣所治既衆當憂慮其不能周及宜如日之盛<lb/>
　明普照天下无所不至則可勿憂矣如是然後能保<lb/>
　其豐大保有豐大豈小才小知之所能也○既言豐<lb/>
　盛之至復言其難常以為誡也日中盛極則當昃眣<lb/>
<pb n="3b"/>
　月既盈滿則有虧缺天地之盈虚尚與時消息况人<lb/>
　與鬼神乎盈虚謂盛衰消息謂進退天地之運亦随<lb/>
　時進退也鬼神謂造化之迹於萬物盛衰可見其消<lb/>
　息也於豐盛之時而為此誡欲其守中不至過盛處<lb/>
　豐之道豈易也哉<hi>並易傳</hi>
　横渠先生曰月盈則食中弦盈之極也此人鬼所以<lb/>
　惡盈禍盈也<hi>易説</hi>
　　藍田吕氏曰豐致廣大也明而不動則明不大動<lb/>
<pb n="4a"/>
　　則大大故豐動而大无不亨也大則物无非我王<lb/>
　　者之中也假之者惟王者能至之也日中則昃月<lb/>
　　盈則食豐之極者未有不耗此物之所共憂也若<lb/>
　　夫致其廣大擴而充之如日之中則必昃為己憂<lb/>
　　惟以照天下為吾事王道之盛者也<lb/>
　　白雲郭氏曰非動則不能致豐不明以動又无自<lb/>
　　而豐惟明以動是以豐也豐之為道尚也大也非<lb/>
　　盡王之道者不至之也日未中則不及既中則過<lb/>
<pb n="4b"/>
　　皆偏照也惟日中无偏照故王者宜法是道以照<lb/>
　　天下是以聖人貴夫持之而不失也日中而後有<lb/>
　　昃月盈而後有食昃食皆有憂矣盖以其道失中<lb/>
　　故也此再明勿憂宜日中之義也豈特日月而已<lb/>
　　乎雖天地盈虚尚與時為進退如春為陽中秋為<lb/>
　　隂中過是皆隂陽之極矣況在人與鬼神者乎孔<lb/>
　　子作彖略及豐大而言中為詳者大其時也中其<lb/>
　　道也詳其道所以垂戒亦見豐之時非易處者矣<lb/>
<pb n="5a"/>
　　<hi>易説</hi>
　　漢上朱氏曰豐泰九二之四也乾變離明坤易震<lb/>
　　動明以動則亨亨則大豐大也故曰豐亨彖曰豐<lb/>
　　大也明以動故豐此合兩體言致豐之道也假至<lb/>
　　也乾在上之象王者明以動其道亨乃能至於豐<lb/>
　　大九二上行至四王假之也王假之者尚大也四<lb/>
　　海之廣萬物之衆无一物不得其所无一夫不獲<lb/>
　　自盡非小道之所能至故曰王假之尚大也此以<lb/>
<pb n="5b"/>
　　九四言乎豐之才也二四失位為憂離下有伏坎<lb/>
　　為加憂離見坎伏故憂也然明以動勿憂其至於<lb/>
　　大也進而至於五則得位矣故曰勿憂此以兊二<lb/>
　　之四言乎豐之才也離日震動日當五為中日動<lb/>
　　於下升於東方明動不已九四進五何憂乎不至<lb/>
　　於中而无所不照哉日之大明萬物咸覩宜照天<lb/>
　　下也乾為天五離應二照天下也太𤣥曰日正於<lb/>
　　天何為也曰君子乗位為車為馬車駖馬<graphic n="KR2506" url="https://raw.githubusercontent.com/kanripo/KR-Gaiji/master/images/KR2506.png" mimeType="image/png"/>可以<lb/>
<pb n="6a"/>
　　周天下故利其為主也宜日中則正於天利其為<lb/>
　　主之謂也故曰勿憂宜日中宜照天下也此以九<lb/>
　　二進而至五言乎豐之才也五復降四坎離象變<lb/>
　　離成兊日在西日中則昃也坎成兊巽兊為口月<lb/>
　　闕於巽辛月盈則食也四乾陽長於震二坤隂生<lb/>
　　於離陽長盈也息也隂生則盈者虚消者息矣有<lb/>
　　天地然後有人有鬼神鬼神徃來於天地之間者<lb/>
　　也豐大之時所宜憂者不在乎未中而常在乎日<lb/>
<pb n="6b"/>
　　之既中也何則日中俄且昃矣月盈俄且食矣盈<lb/>
　　者必虚息者必消天地之所不能違者時也而況<lb/>
　　天地之間聚而為人散而為鬼神乎明動不己未<lb/>
　　有能保其大者也保此道者其唯中乎故曰日中<lb/>
　　則昃月盈則食天地盈虚與時消息而況於人乎<lb/>
　　況於鬼神乎此復以坎離升降明豐之戒也在卦<lb/>
　　氣為六月故太𤣥凖之以大廓<hi>易傳</hi>○又曰豐彖不<lb/>
　　取二之四為義而以兩體明之曰明以動故豐<hi>叢説</hi>
<pb n="7a"/>
　　新安朱氏曰明以動以卦徳釋卦名義宜照天下<lb/>
　　釋卦辭況於鬼神乎此又𤼵明卦辭外意言不可<lb/>
　　過中也<hi>本義</hi>○豐亨王假之須是王假之了方且勿<lb/>
　　憂宜日中若未到這个田地更憂甚底王亦未有<lb/>
　　可憂宜照天下是貼底閒句○或問豐卦宜日中<lb/>
　　宜照天下是人君之徳如日之中乃能盡照天下<lb/>
　　否曰易如此看不得只是如日之中則自然照天<lb/>
　　下不可将作道理解它日中則昃月盈則食天地<lb/>
<pb n="7b"/>
　　盈虚與時消息而況於人乎況於鬼神乎自是如<lb/>
　　此物事到盛時必衰雖鬼神有所不能違也問此<lb/>
　　卦後面諸爻不甚好曰是他忒豐大了這物事盛<lb/>
　　極去不得了必衰也人君於此之時當如奉盤水<lb/>
　　戰兢自持方無傾側滿溢之患若才有纎毫驕<lb/>
　　矜自滿之心即敗矣所以此處極難紹聖中羣臣<lb/>
　　創為豐亨豫大之説當時某論某人曰當豐亨豫<lb/>
　　大之時而為因陋就簡之説君臣上下動以此藉<lb/>
<pb n="8a"/>
　　口於是安意肆志无所不為而大禍起矣<hi>並語錄</hi>
象曰雷電皆至豐君子以折獄致刑<lb/>
　伊川先生曰雷電皆至明震並行也二體相合故云<lb/>
　皆至明動相資成豐之象離明也照察之象震動也<lb/>
　威斷之象折獄者必照其情實惟明克允致刑者以<lb/>
　威於<hi>一作其</hi>姦惡唯斷乃成故君子觀雷電明動之象<lb/>
　以折獄致刑也噬嗑言先王飭法豐言君子折獄以<lb/>
　明在上而麗於威震王者之事故為制刑立法以明<lb/>
<pb n="8b"/>
　在下而麗於威震君子之用故為折獄致刑旅明在<lb/>
　上而云君子者旅取慎用刑與不留獄君子皆當然<lb/>
　也<hi>易傳</hi>
　横渠先生曰盛明如天大之至也動於上而明於下<lb/>
　故折獄致刑民不惑矣<hi>易説</hi>
　　藍田吕氏曰雷電皆至明且震也折獄致刑明則<lb/>
　　當理震則莫敢犯<lb/>
　　白雲郭氏曰噬嗑動以求明故雖為雷電而未極<lb/>
<pb n="9a"/>
　　其至豐先明而後動則動无不善是以極其至也<lb/>
　　故曰雷電皆至盖明之至而動亦至也折獄斷弊<lb/>
　　也致刑麗於刑也方動而有明有不明故明罰勑<lb/>
　　法以申戒之求於明也既明而後動則无疑矣是<lb/>
　　以斷弊而致之刑也<hi>易説</hi>
　　漢上朱氏曰雷電皆至萬物豐大之時豐則生訟<lb/>
　　故君子法其威明並用以治刑獄電明照也所以<lb/>
　　折獄雷威怒也所以致刑折獄者以正折其不正<lb/>
<pb n="9b"/>
　　初二三正也而二有伏坎為獄不明則枉者不伸<lb/>
　　致刑者刑其不正而已四五不正也兊為刑殺不<lb/>
　　威則小人不懼噬嗑其明在上君子在上之事也<lb/>
　　故為明罰飭法豐用明在下君子在下之事也故<lb/>
　　為折獄致刑<hi>易傳</hi>
　　新安朱氏曰取其威照並行之象<hi>本義</hi>
初九遇其配主雖旬无咎徃有尚象曰雖旬无咎過旬<lb/>
災也<lb/>
<pb n="10a"/>
　伊川先生曰雷電皆至成豐之象明動相資致豐之<lb/>
　道非明无以照非動无以行<hi>一作亨</hi>相須猶形影相資<lb/>
　猶表裏初<hi>一无初字</hi>九明之初九<hi>一无九字</hi>四動之初宜相須<lb/>
　以成其用故雖旬而相應位則相應用則相資故初<lb/>
　謂四為配主已所配也配雖匹稱然就之者也如配<lb/>
　天以配君子故初於四云配四於初云夷也雖旬无<lb/>
　咎旬均也天下之相應者常非均敵如隂之應陽柔<lb/>
　之從剛下之附上敵則安肯相從唯豐之初四其用<lb/>
<pb n="10b"/>
　則相資其應則相成故雖均是陽剛相從而无過咎<lb/>
　也盖非<hi>一有剛字</hi>明則動无所之非動則明无所用相資而<lb/>
　成用同舟則胡越一心共難則仇怨協力事勢使然<lb/>
　也徃而相從則能成其豐故云有尚有可嘉尚也在<lb/>
　他卦則不相下而離隙矣○聖人因時而處宜随事<lb/>
　而順理夫勢均則不相下者常理也然有雖敵而相<lb/>
　資者則相求也初四是也所以雖旬而无咎也與人<lb/>
　同而力均者在乎降己以相求協力<hi>一作心</hi>以從事若<lb/>
<pb n="11a"/>
　懐先<hi>一作先懐</hi>己之私有加上之意則患當至矣故曰過<lb/>
　旬災也均而先已是過旬也一求勝則不能同矣<hi>並易</hi>
　<hi>傳</hi>
　横渠先生曰所之在進光大其宜也故徃而有尚非<lb/>
　均是陽爻則蔀暗之災與六二疑疾无以異也<hi>易説</hi>
　　藍田吕氏曰初九與九四為配陽雖為无應然居<lb/>
　　豐之初所尚者大以陽之陽兩陽合大卒无咎者<lb/>
　　徃有尚也十日謂之旬旬盈數也兩陽合大得其<lb/>
<pb n="11b"/>
　　所尚雖盈无咎過盈必溢故曰災也<lb/>
　　白雲郭氏曰有為之世所莫先者明動而已豐者<lb/>
　　有為之時也明與動相配之道也初之遇四以明<lb/>
　　遇動故言配主非遇配主則不能有為矣輔嗣曰<lb/>
　　旬均也配主雖均而可與有為故雖均亦无咎而<lb/>
　　徃則有尚是宜徃配以有為也過旬災者才力既<lb/>
　　均則當相資以有成一欲偏勝則為災矣是以初<lb/>
　　以四為配主四以初為夷主迭自為賔而莫適為<lb/>
<pb n="12a"/>
　　主斯无過旬之災矣王氏以旬為均者以初九九<lb/>
　　四均陽爻也非正應也<hi>易説</hi>
　　漢上朱氏曰泰九二之四成豐故九四為豐之主<lb/>
　　配者隂陽相匹孟氏鄭氏本作妃嘉耦曰妃妃嫓<lb/>
　　也亦匹配之意初九九四陽也六五隂也初與四<lb/>
　　不應六五亦无應四雖不應初可因四為主而配<lb/>
　　五隂陽相配故九四為配主遇者不期而㑹四不<lb/>
　　應初而初九主之不期於㑹而㑹故曰遇其配主<lb/>
<pb n="12b"/>
　　旬均也初九九四均也然明動相資致豐之道非<lb/>
　　明則動无所之非動則明无所用是以均无咎无<lb/>
　　咎者初九以正相資也初九遇四徃而相易以致<lb/>
　　用則初得尚於五而豐之道上行矣尚亦配也與<lb/>
　　尚於中行之尚同故曰徃有尚也夫初九遇九四<lb/>
　　所以得尚於五者以正相資而成豐譬之共難則<lb/>
　　仇怨協力勢使之然若妄動不正過四而有其位<lb/>
　　明動不相為用過旬也過旬則失其配主徃而无<lb/>
<pb n="13a"/>
　　所尚與坎險相㑹災至矣豐道亡所以災也故曰<lb/>
　　過旬災也初動有小過象故曰過旬謂之均者六<lb/>
　　甲周行乗八節其數四百八十而成鈞鈞勻也初<lb/>
　　九離納已九四震納庚自已至庚凡十日十日周<lb/>
　　而復始故訓勻<hi>易傳</hi>○又曰初九配四與上同然以<lb/>
　　初因適五五亦求陽為均則不同<hi>叢説</hi>
　　新安朱氏曰配主謂四旬均也謂皆陽也當豐之<lb/>
　　時明動相資故初九之遇九四雖皆陽剛而其占<lb/>
<pb n="13b"/>
　　如此也○過旬災戒占者不可求勝其配亦爻辭<lb/>
　　外意<hi>並本義</hi>
六二豐其蔀日中見斗徃得疑疾有孚𤼵若吉象曰有<lb/>
孚𤼵若信以𤼵志也<lb/>
　伊川先生曰明動相資乃能成豐二為明之主又得<lb/>
　中正可謂明者也而五在正應之地隂柔不正非能<lb/>
　動者二五雖皆隂而在明動相資之時居相應之地<lb/>
　五<hi>一作乃</hi>才不足<hi>一有/耳字</hi>既其應之才<hi>一无才字</hi>不足資則獨<lb/>
<pb n="14a"/>
　明不能成豐既不能成豐則䘮其明功故為豐其蔀<lb/>
　日中見斗二至明之才以所應不足與而不能成其<lb/>
　豐䘮其明功无明功則為昏暗故云見斗斗昏見者<lb/>
　也蔀周匝之義用障蔽之物掩晦於明者也斗屬隂<lb/>
　而主運平象五以隂柔而當君位日中盛明之時乃<lb/>
　見斗猶豐大之時乃<hi>一作而</hi>遇柔弱之主斗以昏見言<lb/>
　見斗則是明䘮<hi>一作䘮明</hi>而暗矣二雖至明中正之才所<lb/>
　遇乃柔暗不正之君既不能下求於己若徃求之則<lb/>
<pb n="14b"/>
　反得疑猜忌疾暗主如是也然則如之何而可夫君<lb/>
　子之事上也不得其心則盡其至誠以感𤼵其志意<lb/>
　而已茍誠意能動則雖昏蒙可開也雖柔弱可輔也<lb/>
　雖不正可正也古人之事庸君常主而克行其道者<lb/>
　已之誠意<hi>一无意字</hi>上達而君見信之篤耳管仲之相桓<lb/>
　公孔明之輔後主是也若能以誠信𤼵其志意則得<lb/>
　行其道乃為吉也○有孚𤼵若謂以己之孚信感𤼵<lb/>
　上之心志也茍能𤼵則其吉可知雖柔<hi>一作昏</hi>暗有可<lb/>
<pb n="15a"/>
　𤼵之道也<hi>並易傳</hi>
　横渠先生曰凡言徃者皆進而之上也初進而上則<lb/>
　遇陽而有尚二既以隂居隂而又所應亦隂故往无<lb/>
　所𤼵愈増疑疾能不累於私信然接物乃吉宜日中<lb/>
　而所應得隂故曰見斗五在君位故以斗喻夜見之<lb/>
　象<hi>易説</hi>
　　藍田吕氏曰六二體雖離明而以隂居隂故豐其<lb/>
　　蔀日中見斗所應亦隂不足以𤼵故往得疑疾然<lb/>
<pb n="15b"/>
　　履中當位能信以𤼵志孚達於外所蔽者必開所<lb/>
　　疑者必釋卒反其離明之質故吉<lb/>
　　白雲郭氏曰六二為離明之中而有豐蔀之闇者<lb/>
　　以隂居隂才位不足上非正應所以有從闇之象<lb/>
　　也蔀者覆障而致闇之謂也居明而豐於闇自致<lb/>
　　之也故至於日中見斗盖豐於闇則闇必至焉天<lb/>
　　下之理明則无疑闇則疑六二用明投闇往得疑疾乃<lb/>
　　其宜也然天下之无信者生於不中不正既中且<lb/>
<pb n="16a"/>
　　正斯為有孚矣任其中正有孚而𤼵則動无不吉舍中正<lb/>
　　有孚之徳而従居隂従闇之義則惑矣是其所以疑也信<lb/>
　　以𤼵志者由固有之明信𤼵中正之志則吉也六二有中<lb/>
　　正離明之徳足以致吉有居隂従闇之義足以蔽明是以<lb/>
　　聖人之辭兩及之然有為則在人耳故人守徳不妄動則<lb/>
　　吉舍徳而妄動則疑理之必然也有孚𤼵若内也主在己<lb/>
　　之徳言也豐其蔀外也主在外之事言也是以君子不<lb/>
　　明則不動終无豐蔀見斗之患唯智者能之然日中无<lb/>
<pb n="16b"/>
　　見斗之理是之謂疑疾猶睽之載鬼一車也<hi>易説</hi>
　　漢上朱氏曰震巽為草二在草中有固匝掩蔽之<lb/>
　　意故曰蔀陸震曰厯法凡十九年閏分盡為一章<lb/>
　　四章凡七十六年為一蔀五蔀周六甲凡三百八<lb/>
　　十年而厯象小成豐蔀之名盖寓此意離目為見<lb/>
　　豐為日中五兊伏艮艮離為天文賁之象也震少<lb/>
　　陽其䇿七震為動有星在上動於中而其數七斗<lb/>
　　之象也二有至明中正之才以豐時遇闇弱不正<lb/>
<pb n="17a"/>
　　之君猶當晝而夜至於見斗其昏甚矣坤為𠖇晦<lb/>
　　闇之象五既不能下賢二自往見反得疑疾自往<lb/>
　　者亦取疑之道巽為不果六五隂失位疾也然二<lb/>
　　五相應之地有孚之理二積中正不已盡其誠信<lb/>
　　以感𤼵其志則五動而應之乃吉易傳曰茍誠意<lb/>
　　能動雖昏蒙可開也雖柔弱可輔也雖不正可正<lb/>
　　也古之人事庸君常主而克行其道者已之誠上<lb/>
　　達而君見信之篤耳<hi>易傳</hi>○又曰涑水以六二蔀覆<lb/>
<pb n="17b"/>
　　幽塞不見知於人張弼以巽為蔀案震巽為草莽<lb/>
　　上與坤交亦有蔀之象然則豐其蔀其沛其蔀其<lb/>
　　屋皆就本爻言之○又曰輔嗣曰蔀覆曖鄣光明<lb/>
　　之物又略例曰大闇之謂蔀鄭康成作菩云小席<lb/>
　　也陸希聲曰茂盛周匝之義也案坤為𠖇闇震巽<lb/>
　　為草莽豐之離在震巽之下而交於坤是明為草<lb/>
　　莽周匝蔽蔀之象<hi>並叢説</hi>
　　新安朱氏曰六二居豐之時為離之主至明者也<lb/>
<pb n="18a"/>
　　而上應六五之柔暗故為豐蔀見斗之象蔀障蔽<lb/>
　　也大其障蔽故日中而昏也徃而従之則昏暗之<lb/>
　　主必反見疑惟在積其誠意以感𤼵之則吉戒占<lb/>
　　者宜如是也虚中有孚之象<hi>本義</hi>
九三豐其沛日中見沬折其右肱无咎象曰豐其沛不<lb/>
可大事也折其右肱終不可用也<lb/>
　伊川先生曰沛字古本有作斾字者王弼以為幡幔<lb/>
　則是斾也幡幔圍蔽於内者豐其斾其暗更甚於蔀<lb/>
<pb n="18b"/>
　也三明體而反暗於四者所應隂暗故也三居明體<lb/>
　之上陽剛得正本能明者也豐之道必明動相資而<lb/>
　成三應於上上隂柔又无位而處震之終既終則止<lb/>
　矣不能動者也它卦至終則極震至終則止矣三无<lb/>
　上之應則不能成豐沬星之微小无名數者見沬暗<lb/>
　之甚也豐之時而遇上六日中而見沬者也右肱人<lb/>
　之所用乃折矣其无能為可知賢智之才遇明君則<lb/>
　能有為於天下上无可賴之主則不能有為如人之<lb/>
<pb n="19a"/>
　折其右肱也人之為有所失則有所歸咎曰由是故<lb/>
　致是若欲動而无右肱欲為而上无所頼則不能而<lb/>
　已更復何言无所歸咎也○三應於上上應而无位<lb/>
　隂柔无勢力而處既終其可共濟大事乎既无所賴<lb/>
　如右肱之折終不可用矣<hi>並易傳</hi>
　横渠先生曰所應在隂故曰豐沛能折其右肱絶去<lb/>
　上六而不累其明則可免咎也光大之上隂柔之終<lb/>
　不可用也<hi>易説</hi>
<pb n="19b"/>
　　藍田吕氏曰九三尚大之時以陽居陽其明宜廣<lb/>
　　而應於上六一隂蔽之油然作雲沛然下雨日中<lb/>
　　盛明不免障蔽比之見斗雖有間矣然不能不晦<lb/>
　　故曰豐其沛日中見沬言見斗者如夜之闇无所<lb/>
　　照也見沬者晝雖晦猶可作也猶可作故可小事<lb/>
　　不可大事也豐大之時以陽應隂隂乃在上吉事<lb/>
　　尚右右肱之象隂闇而小則右肱偏廢左體雖完<lb/>
　　不便於事終不可用也<lb/>
<pb n="20a"/>
　　白雲郭氏曰王氏謂沛為幡幔之屬然凡偏蔽之<lb/>
　　象皆謂之沛非必幡幔之類也沬昧也隐昧不<lb/>
　　明之象也自蔽其明至於隠昧不明之地則傷其<lb/>
　　明矣人之有為也目有所見而後手足可為今自<lb/>
　　傷其明至於幽昧无所見焉是不能有為也故有<lb/>
　　折其右肱之象无咎者猶雖凶无咎之義盖言折<lb/>
　　其右肱疑於凶而无咎也且豐居甚大之際最為<lb/>
　　大有為之時非天下之至明不足以盡其道今自<lb/>
<pb n="20b"/>
　　損其明如豐沛見沬則其才不可以有為也自知<lb/>
　　其才不可以有為而强為之則其為過甚矣知其<lb/>
　　才不可以有為而不為亦可謂自知之明矣是所<lb/>
　　以折其右肱无咎也象言不可大事者既失其明不<lb/>
　　可有為故也必言折者盖絶其有為之資示終不<lb/>
　　可用也九三過中而従隂故有是象右肱偏體也<lb/>
　　<hi>易説</hi>
　　漢上朱氏曰沛古本作斾王弼以為幡幔震為𤣥<lb/>
<pb n="21a"/>
　　黄兊金斷之斾也幡幔圍蔽於内故豐其斾沬斗<lb/>
　　後小星㣲昧之光子夏傳及字林作昧三之上成<lb/>
　　艮艮離為天文星在斗之後随斗而動者昧也三<lb/>
　　明極而剛正處豐之時上六闇極矣猶日中當明<lb/>
　　而反見斗後之星其闇尤甚巽為事陽為大伏坎<lb/>
　　為可豐尚大也豐其斾往見則不明故退而守正<lb/>
　　以不可大事故也兊為右伏艮為肱兊折之折右<lb/>
　　肱也上六闇極不可用之以有為従之必罹其咎<lb/>
<pb n="21b"/>
　　故自折其右肱示終不可用則无咎<hi>易傳</hi>
　　新安朱氏曰沛一作斾謂幡幔也其蔽甚於蔀矣<lb/>
　　沬小星也三處明極而應上六雖不可用而非咎<lb/>
　　也故其象占如此<hi>本義</hi>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不明也遇其夷主吉行也<lb/>
　伊川先生曰四雖陽剛為動之主又得大臣之位然<lb/>
　以不中正遇隂暗柔弱之主豈能致豐大也故為豐<lb/>
<pb n="22a"/>
　其蔀蔀周圍掩蔽之物周圍則不大掩蔽則不明日<lb/>
　中見斗當盛明之時反昏暗也夷主其等夷也相應<lb/>
　故謂之主初四皆陽而居初是其徳同又居相應之<lb/>
　地故為夷主居大臣之位而得<hi>一作徳又有同字</hi>在下之賢<lb/>
　同徳相輔其助豈小也哉故吉也如四之才得在下<lb/>
　之賢為之助則能致豐大乎曰在下者上有當位為<lb/>
　之與在上者下有賢才為之助豈无益乎故吉也然<lb/>
　而致天下之豐有君而後能也五隂柔居尊而震體<lb/>
<pb n="22b"/>
　无虚中巽順下賢之象下雖多賢亦将何為盖非陽<lb/>
　剛中正不能致天下之豐也○位不當謂以不中正<lb/>
　居髙位所<hi>一作非</hi>以暗而不能致豐<hi>一冇乎字</hi>謂幽暗不能<lb/>
　光明君隂柔而臣不中正故也○陽剛相遇吉之行<lb/>
　也下就於初故云行下求則為吉也<hi>並易傳</hi>
　横渠先生曰无應於下近比於五故亦云見斗正應<lb/>
　亦陽故云夷主<hi>易説</hi>
　　藍田吕氏曰九四體雖陽明而居隂與二同故亦<lb/>
<pb n="23a"/>
　　曰豐其蔀日中見斗豐其蔀自蔽覆而不見其明<lb/>
　　明豐於蔀中而己不見日而見斗其幽如夜也然<lb/>
　　而初九為應皆陽爻也與我等夷故曰主豐尚乎<lb/>
　　大兩陽合大其行吉也<lb/>
　　白雲郭氏曰二之豐蔀見斗以重隂而非正應也<lb/>
　　而有孚𤼵若吉者中正也四之豐蔀見斗非中正<lb/>
　　也而遇其夷主吉者應初之求而有遇也反復參<lb/>
　　考之則二爻之義實相類故其辭同而皆終之以<lb/>
<pb n="23b"/>
　　吉有為之時明動必相濟然後有成故初謂四為<lb/>
　　配主四謂初為夷主夷等也等亦匹配之義迭稱<lb/>
　　主者均為陽剛特明動相須不能専任以有為莫<lb/>
　　適賔主惟足於明者知求動以為主居於動者知<lb/>
　　求明以為主故也象言位不當者非中正也遇其<lb/>
　　夷主則行斯吉矣<hi>易説</hi>
　　漢上朱氏曰四動成坎離光明也不動成震巽震<lb/>
　　巽為草掩蔽周匝蔀也四在蔀中處不當位自蔽<lb/>
<pb n="24a"/>
　　其光明故曰豐其蔀兊有伏艮四應離初艮離為<lb/>
　　天文震動也其䇿七有星動於上而其數七斗之<lb/>
　　象離目為見四處不當位又不能變若動而交初<lb/>
　　則幽者明坎為隠伏故也以能處豐猶日中之時<lb/>
　　而反見斗處幽暗而己不明故曰幽不明也九四<lb/>
　　不正其不明自取之異於二三矣夷主者謂初也<lb/>
　　九四與初九均為陽而上下不敵四忘其勢下夷<lb/>
　　於初四者初之所主也故曰夷主初正正則吉初<lb/>
<pb n="24b"/>
　　九助四而上行以資其明吉行也易傳曰居大臣<lb/>
　　之位得在下之賢同徳相輔其助豈小哉<hi>易傳</hi>○又<lb/>
　　曰四適五五為夷主謂九四當位則明照天下似<lb/>
　　通乎象矣<hi>叢説</hi>
　　新安朱氏曰象與六二同夷等夷也謂初九也其<lb/>
　　占為當豐而遇暗主下就同徳則吉也<hi>本義</hi>○問豐<lb/>
　　九四近幽暗之君所以有豐其蔀日中見斗之象<lb/>
　　亦是它本身不中正所致故象云位不當先生曰<lb/>
<pb n="25a"/>
　　也是如此<hi>語録</hi>
六五來章有慶譽吉象曰六五之吉有慶也<lb/>
　伊川先生曰五以隂柔之才為豐之主固不能成其<lb/>
　豐大若能來致在下章美之才而用之則有福慶復<lb/>
　得美譽所謂吉也六二文明中正章美之才也為五<lb/>
　者誠能致之在位而委任之可以致豐大之慶名譽<lb/>
　之美故吉也章美之才主二而言然初與三四皆陽<lb/>
　剛之才五能用賢則彚征矣二雖隂有文明中正之<lb/>
<pb n="25b"/>
　徳大賢之在下者也五與二雖非隂陽正應在明動<lb/>
　相資之時有相為用之義五若能來章則有慶譽而<lb/>
　吉也然六五无虚已下賢之義聖人設此義以為教<lb/>
　耳○其所謂吉者可以有慶福及於天下也人君雖<lb/>
　柔暗若能用賢才則可以為天下之福唯患不能耳<lb/>
　<hi>並易傳</hi>
　横渠先生曰來章反比陽則明也有慶得配於四也<lb/>
　<hi>易説</hi>
<pb n="26a"/>
　　藍田吕氏曰六五豐大之時以柔居尊不私其應<lb/>
　　不自滿假與物无私物不占而來徳不見而章所<lb/>
　　以有慶譽吉<lb/>
　　白雲郭氏曰觀豐之世以无所豐為大不知此而<lb/>
　　徒欲務豐於外是蔽於豐者也蔽於豐故惟見斗<lb/>
　　見沬而已非處豐之道也猶為之君者居豐盛之<lb/>
　　世上欲豐於朝廷下欲豐於民物或欲豐其貨財<lb/>
　　或欲豐其土地城邑宫室車徒之類是不知豐之<lb/>
<pb n="26b"/>
　　世盛大无以加又求豐之是无厭也故必有一偏<lb/>
　　之蔽然後従而損其明則向之欲豐今反損矣聖<lb/>
　　人貴夫持盈守成而不以豐大為務故書有滿招<lb/>
　　損之戒而易著豐蔀豐沛之失且卦辭言王假之<lb/>
　　又言勿憂宜日中則知能行道者乃能極其至而<lb/>
　　持之以中道者又所以无憂也是以六爻之中稱<lb/>
　　豐者皆无善道而六五不言豐獨為可尚也來章<lb/>
　　章之也所以章豐之盛大也豐在彼者也豐之來<lb/>
<pb n="27a"/>
　　我能章之而已苟豐之來我亦豐之是二三見斗<lb/>
　　見沬之不明也章之之道何如持之守之保而弗<lb/>
　　失使豐之道久亨於世无加損焉是為章之之道<lb/>
　　也此五所以獨能至之也不知出此而有一偏之<lb/>
　　蔽則所豐者小道而損豐之大所豐者末務而忘<lb/>
　　豐之本是日中而求昃月盈而求食非聖人章豐<lb/>
　　之道也來章如是則其慶其譽何時而已邪是為<lb/>
　　六五之吉也不然茍務豐而不知善終之道聖人<lb/>
<pb n="27b"/>
　　无取焉故豐其屋蔀其家固非有期於闚其戸閴<lb/>
　　其无人而其為應必至是而後已可不戒哉<hi>易説</hi>
　　漢上朱氏曰六五屈體來下於四與之共天位九<lb/>
　　四之明上行之五相錯成坤離為文章者文之成<lb/>
　　也九四上行則初應四二應五三應上六爻並用<lb/>
　　成豐大之慶五屈己下賢四志行乎上人自譽之<lb/>
　　兊為口譽之者也五得正吉也<hi>易傳</hi>○又曰六五來<lb/>
　　章為虚已以來二陽謂之來者我來彼也<hi>叢説</hi>
<pb n="28a"/>
　　新安朱氏曰質雖柔暗若能來致天下之明則有<lb/>
　　慶譽而吉矣盖因其柔暗而設此以開之占者能<lb/>
　　如是則如其占矣<hi>本義</hi>
上六豐其屋蔀其家闚其户閴其无人三嵗不覿凶象<lb/>
曰豐其屋天際翔也闚其户閴其无人自蔵也<lb/>
　伊川先生曰六以隂柔之質而居豐之極處動之終<lb/>
　其滿假躁動甚矣處豐大之時宜乎謙屈而處極高<lb/>
　致豐大之功在乎剛健而體隂柔當豐大之任在乎<lb/>
<pb n="28b"/>
　得時而不當位如上<hi>一无上字</hi>六者處无一當其凶可知<lb/>
　豐其屋處太高也蔀其家居不明也以隂柔居豐大<lb/>
　而在无位之地乃高亢昏暗自絶於人人誰與之故<lb/>
　闚其户閴其无人也至於三嵗之久而不知變其凶<lb/>
　宜矣不覿謂尚不見人盖不變也六居卦終有變之<lb/>
　義而不能遷是其才不能也○六處豐大之極在上<lb/>
　而自高若飛翔於天際謂其高大之甚闚其户而无<lb/>
　人者雖居豐大之極而實无位之地人以其昏暗自<lb/>
<pb n="29a"/>
　髙大故皆棄絶之自蔵避而弗與親也<hi>並易傳</hi>
　横渠先生曰豐屋蔀家自蔽之甚猶大明之世而夷<lb/>
　墨其行窮大而失居者也處上之極不交於下而居<lb/>
　動之末故曰天際翔也<hi>易説</hi>
　　白雲郭氏曰屋之覆障非特蔀沛而已而豐其屋<lb/>
　　蔀其家又為自厚於一身一家之事者也於豐之<lb/>
　　道豈不小哉然天下之理有謙盈之異效雖欲自<lb/>
　　厚其如天地鬼神何故豐屋蔀家者固非有期於<lb/>
<pb n="29b"/>
　　闚其户閴其无人而其為應必至是而後已也久<lb/>
　　而无所見其凶甚矣見斗見沬猶有見焉上六既<lb/>
　　極故不覿而凶也天際翔者天際之髙不可極也<lb/>
　　髙不可極猶欲至而翔焉是不知豐大之无以加<lb/>
　　遂窮无厭之欲者也故為豐其屋之象自蔵者其<lb/>
　　无人也非由人致之實自致之耳序卦曰窮大者<lb/>
　　必失其居其是之謂與班固言許史三王丁傅之<lb/>
　　家皆重侯累将窮貴極富見其位矣未見其人也<lb/>
<pb n="30a"/>
　　豈閴其无人之謂乎<hi>易説</hi>
　　漢上朱氏曰自二至上體大壯棟宇之象上六動<lb/>
　　隂變陽為大豐其屋言自處髙大也二為家震巽<lb/>
　　為草豐盛周匝以掩蔽之蔀其家言所居不明也自<lb/>
　　處髙大所居不明以髙亢自絶於人如飛鳥務上<lb/>
　　翔於天際豈復能降哉上動成離離為飛鳥乾為<lb/>
　　天在外卦之際天際也豐之時九四忘其敵已下資<lb/>
　　初九三與上六正應也其能忘乎故三自下往庶<lb/>
<pb n="30b"/>
　　㡬𤼵其昏暗知處豐之道九三離目為見往闚之<lb/>
　　坤户闔而不應閴寂乎其无人聲太𤣥所謂外大<lb/>
　　抗中无人也三於是退而自蔵於坎中乾為嵗三<lb/>
　　自四歴三爻三嵗不覿也豐其屋蔀其家自絶於<lb/>
　　人也三嵗不覿人絶之也上六動不正凶也不直<lb/>
　　曰凶者有應焉猶冀乎下交也至於三嵗不覿人<lb/>
　　亦厭之而凶至矣闚小見也覿私見也自上六言<lb/>
　　之謂之窺隂為小也自九三之上言之謂之覿私<lb/>
<pb n="31a"/>
　　見也私不正也<hi>易傳</hi>○又曰蘇氏曰六五上六處上<lb/>
　　而闇者也初九六二九三九四處下而明者也案<lb/>
　　豐本泰卦二之四成豐所謂九四即乾之九二往<lb/>
　　而成離者也故皆有明象五六本坤隂故皆有闇<lb/>
　　象○又胡旦論豐上六曰乾極則亢泰極則隍豫<lb/>
　　極則冥萃極則洟履考祥而元吉賁白賁而无咎<lb/>
　　井勿幕而有孚艮敦艮而厚終人道之難可不念<lb/>
　　哉<hi>並叢説</hi>
<pb n="31b"/>
　　新安朱氏曰以隂柔居豐極處動終明極而反暗<lb/>
　　者也故為豐大其屋而反以自蔽之象无人不覿<lb/>
　　亦言障蔽之深其凶甚矣蔵謂障蔽<hi>本義</hi>
　<lb/>
　<lb/>
　<lb/>
　<lb/>
　合訂刪補大易集義粹言卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷四十四</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷四十四<lb/>
　　　　　　　　　　頭等侍衛納喇性徳編<lb/>
䷧<hi>坎下震上</hi>
　伊川先生曰解序卦蹇者難也物不可以終難故受<lb/>
　之以解物无終難之理難極則必散解者散也所以<lb/>
　次蹇也為卦震上坎下震動也坎險也動於險外出<lb/>
　乎險也故為患難解散之象又震為雷坎為雨雷雨<lb/>
<pb n="1b"/>
　之作蓋隂陽交感和暢而緩散故為解解者天下患<lb/>
　難解散之時也<hi>易傳</hi>
解利西南无所往其來復吉有攸往夙吉<lb/>
　伊川先生曰西南坤方坤之體廣大平易當天下之<lb/>
　難方解人始離艱苦不可復以煩苛嚴急治之當濟<lb/>
　以寛大簡易乃其宜也如是則人心懐而安之故利<lb/>
　如西南也湯除桀之虐而以寛治武王誅紂之暴而<lb/>
　反商政皆從寛易也无所往其來復吉有攸往夙吉<lb/>
<pb n="2a"/>
　无所往謂天下之難已解散无所為也有攸徃謂尚<lb/>
　有所當解之事也夫天下國家必紀綱法度廢亂而<lb/>
　後禍患生聖人既解其難而安平无事矣是无所往<lb/>
　也則當修復治道正紀綱明法度進復先代明王之<lb/>
　治是來復也謂反正理也天下之吉也其𤼵語辭自<lb/>
　古聖王救難定亂其始未暇遽為也既安定則為可<lb/>
　久可繼之治自漢以下亂既除則不復有為姑随時<lb/>
　維持而已故不能成善治蓋不知來復之義也有攸<lb/>
<pb n="2b"/>
　往夙吉謂尚有當解之事則蚤為之乃吉也當解而<lb/>
　未盡者不蚤去則將復盛事之復生者不蚤為則將<lb/>
　漸大故夙則吉也<hi>易傳</hi>
　横渠先生曰難免人患散則得衆者吉往而不返則<lb/>
　生它變有所往而不速將後於時也故无所往則靜<lb/>
　吉有所往則速吉<hi>易説</hi>
　　白雲郭氏曰解者難之解也故動乎險中為屯動<lb/>
　　乎險外為解解與屯為内外亦與蹇為反復故蹇<lb/>
<pb n="3a"/>
　　利西南而解亦利西南雖止與動不同其險難則<lb/>
　　相接跡矣復者來之漸也難解之時无所往而復<lb/>
　　於道難作之際速於往而緩難各盡其宜是以皆<lb/>
　　吉也先言无所徃而後言有攸往者安不忘危之<lb/>
　　義也亦猶先泰後否先既濟後未濟也<hi>易説</hi>
　　五峯胡氏曰始皇百不資於先代而无故求周鼎<lb/>
　　於泗水則其欲詭惑天下之意可知矣漢興去古<lb/>
　　未逺髙祖父子兄弟知无所往之利而不知來復<lb/>
<pb n="3b"/>
　　往夙之吉侵尋至今茫茫禹迹法度盡廢上不仁<lb/>
　　其身民各私其有不均不平不正不定暴虐无告<lb/>
　　寃陷困窮爭鬭滋起獄訟繁多皆此之由也<hi>皇王大紀</hi>
　　<hi>論</hi>
　　新安朱氏曰解難之散也居險能動則出於險之<lb/>
　　外矣解之象也難之既解利於平易安靜不欲乆<lb/>
　　為煩擾且其卦自升來三往居四入於坤體二居<lb/>
　　其所而又得中故利於西南平易之地若无所往<lb/>
<pb n="4a"/>
　　則宜來復其所而安靜若尚有所往則宜蚤往蚤<lb/>
　　復不可乆煩擾也<hi>本義</hi>
　　東萊吕氏曰大凡患難之極必須解散解者患難<lb/>
　　已散天下已平天下初定之規模也以卦體言之<lb/>
　　坎為水震為雷雷之震驚雨之灑潤則无有不解<lb/>
　　散者利西南西南坤位柔順平易也如武王之勝<lb/>
　　紂則必垂拱而天下治髙祖之滅秦必用蕭曹之<lb/>
　　清淨光武之誅莽必閉闗不用兵是皆以平易處<lb/>
<pb n="4b"/>
　　之也雖然必如湯武之伐罪救民以致太平則其<lb/>
　　用大而可以盡坤道之順若兩漢之君以智力持<lb/>
　　之又不可以當此也无所往者當天下之初定患<lb/>
　　難之方解又不可復有所往也如秦之并天下而<lb/>
　　欲有所往故築長城平百粤而終不免於難隋之<lb/>
　　兼南北而欲者所往再伐髙麗而亦不免於難故<lb/>
　　解貴乎无所往然豈皆无所作為邪故又欲知來<lb/>
　　復之象有攸往夙吉者當解之時不可有所往然<lb/>
<pb n="5a"/>
　　必有所往者又當不終朝而為之夙夜以進則吉<lb/>
　　如晉武帝平吴之後固未當興兵生事然而君臣<lb/>
　　之間因循茍簡清談廢務坐視而至於弊故二者<lb/>
　　不可一偏一於有所往則不知利西南无所往之<lb/>
　　象一於无所往則又不知其來復吉有攸往夙吉<lb/>
　　之象往與不往之間其間不能以寸故不可執一<lb/>
　　偏也此象又有一説西南坤方也坤柔也天下之<lb/>
　　難初解當治天下以和緩安靖不須躁急促廹欲<lb/>
<pb n="5b"/>
　　民服我民心不歸於彼必歸於此彼既无所他往<lb/>
　　自然歸我矣其者指人之辭大為規摹寛以待之<lb/>
　　天下既在我規摹之内已无所往舍我將安之乎<lb/>
　　吾之所謂柔道者又非緩弱之謂其所當往者赴<lb/>
　　之不俟終日此所謂有攸往夙吉也豈特解國家<lb/>
　　之難為然哉治心者亦然心之惑初解不必汲汲<lb/>
　　驅廹此心使歸於道但順而治之此心都无所之<lb/>
　　則自然來復矣雖順而治之亦非任之如枯木死<lb/>
<pb n="6a"/>
　　灰其不息之誠元未嘗頃刻停滯也<hi>易説</hi>
彖曰解險以動動而免乎險解解利西南往得衆也其<lb/>
來復吉乃得中也有攸往夙吉往有功也天地解而雷<lb/>
雨作雷雨作而百果草木皆甲拆解之時大矣哉<lb/>
　伊川先生曰坎險震動險以動也不險則非難不動<lb/>
　則不能出難動而出於險外是免乎險難也故為解<lb/>
　　解難之道利在廣大平易以寛易而往濟解則<lb/>
　得衆心之歸也　不云无所往省文爾救亂除難一<lb/>
<pb n="6b"/>
　時之事未能成治道也必待難解无所往然後來復<lb/>
　先王之治乃得中道謂合宜也　有所為則夙吉也<lb/>
　蚤則往而有功緩則惡滋而害深矣　既明處解之<lb/>
　道復言天地之解以見解時之大天地之氣開散交<lb/>
　感而和暢則成雷雨雷雨作則萬物皆生𤼵甲拆天<lb/>
　地之功由解而成故賛解之時大矣哉王者法天道<lb/>
　行寛宥施恩恵養育兆民至于昆蟲草木乃順解之<lb/>
　時與天地合徳也<hi>並易傳</hi>
<pb n="7a"/>
　　藍田吕氏曰解出乎險難也當解之時无濟難之<lb/>
　　志守中自居來復可也有濟難之志不夙則失時<lb/>
　　險而止蒙其險在内心有窒礙失之止而不知學<lb/>
　　也蹇見險而能止其險在外知不可進而自止也<lb/>
　　屯動乎險中險亦在外動乎險中求出而未得也<lb/>
　　解險以動動而免乎險已出險外動而逺之以免<lb/>
　　斯難也<lb/>
　　龜山楊氏曰動而免乎險卦之所以為解也免乎<lb/>
<pb n="7b"/>
　　險而以順動則衆斯得矣此解之所以利西南也<lb/>
　　居解之時難方解矣故无所往則宜復有攸往則<lb/>
　　宜夙所謂宜復何也蓋天下方出於屯難則還定<lb/>
　　安集之時也作之則人弗堪矣故來復吉漢為畫<lb/>
　　一之法而天下歌之來復之謂也所謂宜夙者何<lb/>
　　也蓋解之初與民維新之時也人方厭亂而餘風<lb/>
　　遺俗亂政弊法有不可因者則革之宜夙也天下<lb/>
　　已定而人安於故常方且圖之則擾矣尚能有功<lb/>
<pb n="8a"/>
　　哉武王克商反商政有未及下車而行者夙之謂<lb/>
　　也觀天地解而雷雨作則解之不可不夙亦天地<lb/>
　　之理也<hi>易説</hi>
　　白雲郭氏曰遇險而止者才之不足也遇險而動<lb/>
　　者才之有餘也以有餘之才故能動而免乎險所<lb/>
　　以為解也解利西南往得衆者西南得朋之地也<lb/>
　　得朋而動乃能濟險故蹇之大蹇朋來與解之朋<lb/>
　　至斯孚皆一道也其來復吉乃得中者險難既解<lb/>
<pb n="8b"/>
　　而來復不為太過乃得中道所謂獲三狐而得黄<lb/>
　　矢者也有攸往夙吉往有功者以有餘之才故往<lb/>
　　則有功如射隼于髙墉之上者也夫有難則有解<lb/>
　　解終復於難故解緩之時復存夙吉之義亦休否<lb/>
　　其亡苞桑之道也解之道雖天地亦如之天地之<lb/>
　　解以雷雨故百果草木皆甲拆然則豈止人難解<lb/>
　　散而已乎故曰解之時大矣哉王輔嗣曰難解之<lb/>
　　時非治難時故不言用體盡於解之名无有幽𨼆<lb/>
<pb n="9a"/>
　　故不曰義<hi>易説</hi>
　　漢上朱氏曰坎險也震動也他卦名不再釋解言<lb/>
　　解乎險難以是動動而出乎險之外則險難解矣<lb/>
　　故曰解險以動動而免乎險解此合二體言解也<lb/>
　　解者蹇之反解之九二乃蹇之九五也九四乃蹇<lb/>
　　之九三也坤為西南其體順自艮反有平易之意<lb/>
　　坤又為衆當蹇難之後人皆厭亂四以平易之道<lb/>
　　往順乎衆而衆與之是以得衆湯代虐以寛武王<lb/>
<pb n="9b"/>
　　乃反商政是也故曰解利西南往得衆也此以九<lb/>
　　三言處解之道也其者指二也難方在外二往濟<lb/>
　　難則處乎險中以身任之而不辭當是時以往為<lb/>
　　中大難既解无所事於往也五來復二乃為得中<lb/>
　　得中者合宜之謂也得中則吉易傳曰天下國家<lb/>
　　必綱紀法度廢亂而後禍亂生聖人解其難而安<lb/>
　　平无事矣則无所往也當正紀綱明法度反正理<lb/>
　　追復先王之治所謂來復也此天下之吉也自漢<lb/>
<pb n="10a"/>
　　而下亂既除則不為可久可繼之治不復有為姑<lb/>
　　随時維持而已故不能成善治蓋不知來復之義<lb/>
　　也故曰无所往復吉彖曰其來復吉乃得中也此<lb/>
　　以九二言處解之道也大難雖解其間有未盡而<lb/>
　　當有為者不可不往有所往不可不蚤圖之緩則<lb/>
　　難深而不可解荀爽曰據五解難是也解反為蹇<lb/>
　　則二先往夙也離為日震東方日出乎東夙之象<lb/>
　　也二之五正而吉解緩也宜以夙為戒故曰有所<lb/>
<pb n="10b"/>
　　往夙吉此復以九二言終則有始之道也不有蹇<lb/>
　　則无解故反復爻義以明之震者天地之始交也<lb/>
　　天地始交物生之難雷動雨流天地難解則百果<lb/>
　　草木一瞬息間其甲皆拆无不解者所以如此其<lb/>
　　速者不失時也艮在木為果在草為蓏陽止也艮<lb/>
　　反為震陽動於草荄木根之時離為甲解者拆也<lb/>
　　故有百果草木甲拆之象以卦氣言之解為春分<lb/>
　　雷始𤼵聲故太𤣥準之以釋蓋聖人因論天地始<lb/>
<pb n="11a"/>
　　解之義而卦氣在其中矣解之時大矣哉不言義<lb/>
　　者无所疑也不言用者其用見於蹇之時也<hi>易傳</hi>
　　新安朱氏曰解險以卦徳釋卦名義解利以卦變<lb/>
　　釋卦辭坤為衆得衆謂九四入坤體得中有功皆<lb/>
　　指九二天地極言而賛其大也<hi>本義</hi>　天地解而雷<lb/>
　　雨作隂陽之氣閉結之極忽然迸散出做這雷雨<lb/>
　　只管閉結了若不解散如何會有雷雨作小畜所<lb/>
　　以不能成雷雨者畜不極也雷便只是如今一箇<lb/>
<pb n="11b"/>
　　爆杖　先生舉解卦云无所往其來復吉程傳以<lb/>
　　為天下之難已解而安平无事則當修復治道正<lb/>
　　紀綱明法度復先代明王之治夫禍亂既平正合<lb/>
　　修明治道求復三代之規模却只便休了兩漢以<lb/>
　　來人主還有理㑹正心誠意否須得人主如窮閻<lb/>
　　陋巷之士治心修身講明義理以此應天下之務<lb/>
　　用天下之才方見次第因言神廟大有為之主勵<lb/>
　　精治道事事要理㑹過是時却有許多人才若専<lb/>
<pb n="12a"/>
　　用明道為大臣當大叚有可觀明道天資髙又加<lb/>
　　以學誠意感格聲色不動而事至立斷當時用人<lb/>
　　參差如此者亦是氣數舛逆<hi>並語録</hi>
　　東萊吕氏曰當險難之時必有動作施設然後可<lb/>
　　以出於險苟无所為而坐視其弊則終於險而已<lb/>
　　尚能免於險乎凡當解散之際天下初平必須用<lb/>
　　廣大平易之道與民安息如是則可以得民之心<lb/>
　　而民歸附矣雖用廣大平易之道而不生事然必<lb/>
<pb n="12b"/>
　　須克復先王之政教法度則來而得中如周禮所<lb/>
　　謂刑新國用輕典是利西南之象至刑平國用中<lb/>
　　典則所謂其來復吉乃得中也凡天下機㑹不可<lb/>
　　失茍處解之時有所當為者必夙為之然後可以<lb/>
　　有功茍一於无所往則安能建大事立大業成大<lb/>
　　功哉天地解而雷雨作雷雨作而百果草木皆甲<lb/>
　　拆解之時大矣哉此數語當以意㑹无可解説但<lb/>
　　㑹得解之氣象如此則知大矣哉之義<hi>易説</hi>
<pb n="13a"/>
象曰雷雨作解君子以赦過宥罪<lb/>
　伊川先生曰天地解散而成雷雨故雷雨作而為解<lb/>
　也與明兩而作離語不同赦釋之宥寛之過失則赦<lb/>
　之可也罪惡而赦之則非義也故寛之而已君子觀<lb/>
　雷雨作解之象體其𤼵育則施恩仁體其解散則行<lb/>
　寛釋也<hi>易傳</hi>
　　龜山楊氏曰屯難方解民未知教不赦過不宥罪<lb/>
　　則民將无所措手足矣非新民之道也<hi>易説</hi>
<pb n="13b"/>
　　白雲郭氏曰雷雨之作无間於大小美惡皆解其<lb/>
　　難此天地之所以為大也聖人法天以解大難亦<lb/>
　　无所不及雖過失罪戾之人亦有赦宥以緩之是<lb/>
　　所以能盡解時之大非私己自謀而已也古者罪<lb/>
　　有寛宥而无赦赦而釋之者惟過失耳此過罪之<lb/>
　　不同也故康誥言人有小罪非𤯝而曰乃不可不<lb/>
　　殺謂罪也乃有大罪非終而曰時乃不可殺謂過<lb/>
　　也觀解之象與康誥之言可見先王用刑之意赦<lb/>
<pb n="14a"/>
　　過宥罪亦解之一耳語盡解之大則未也<hi>易説</hi>
　　漢上朱氏曰雷雨作天地之難解萬物維新之時<lb/>
　　也内外有坎坎為獄九二九四皆不正九二未失<lb/>
　　中而陷之過也九四不中正罪也君子於是時過<lb/>
　　誤者赦而不問有罪者宥而從輕與民更始則難<lb/>
　　解矣後世多赦輕重悉原刑罰不得其平失是義<lb/>
　　也<hi>易傳</hi>
　　東萊吕氏曰當解之時天下初定正當與民休息<lb/>
<pb n="14b"/>
　　還定安集施恩布恵以及其民故君子觀解之象<lb/>
　　赦過宥罪自漢以來至于今日皆如此過有過誤<lb/>
　　而犯也故君子赦之罪者其出於本心的然有罪<lb/>
　　故君子雖寛宥之亦不赦其罪大凡仁與義本是<lb/>
　　一事而今人作兩事看殊不知仁而无義乃婦人<lb/>
　　之仁爾故先王有不忍人之心行不忍人之政所<lb/>
　　赦者止於過若有罪則義當刑自漢以來皆不知<lb/>
　　此惟知赦過為仁而不知有義至於元惡大憝得<lb/>
<pb n="15a"/>
　　肆其志而善良之民或被其害以是知仁義之道<lb/>
　　本非兩事<hi>易説</hi>
初六无咎象曰剛柔之際義无咎也<lb/>
　伊川先生曰六居解初患難既解之時以柔居剛以<lb/>
　隂應陽柔而能剛之義既无患難而自處得剛柔之<lb/>
　宜<hi>一有也字</hi>患難既解安寧无事惟自處得宜則為无咎<lb/>
　矣方解之初宜安靜以休息之爻之辭寡所以示意<lb/>
　　初四相應是剛柔相際接也剛柔相際為得其宜<lb/>
<pb n="15b"/>
　難既解而處之剛柔得宜其義无咎也<hi>並易傳</hi>
　横渠先生曰險難方解未𫉬所安近比於二非其咎<lb/>
　也<hi>易説</hi>
　　藍田吕氏曰初六居解之始以柔在險下宜有咎<lb/>
　　也然應於九四比於九二剛柔相濟足以解難義<lb/>
　　无咎也<lb/>
　　龜山楊氏曰動而免乎險則居險而不為難難生<lb/>
　　經綸之時也難解則无事矣而有應乎上其義无<lb/>
<pb n="16a"/>
　　咎而已<hi>易説</hi>
　　白雲郭氏曰處解之初以柔居剛以隂應陽得无<lb/>
　　所往其來復吉之義故无咎也其為无咎蓋於剛<lb/>
　　柔之交際盡其所處之道理必无過矣<hi>易説</hi>
　　漢上朱氏曰屯剛柔始交而難生故六二乗剛雖<lb/>
　　正而難解蹇難既解剛柔分矣初六在剛柔之際<lb/>
　　以柔自處而下剛剛而能柔者也雖未正而无咎<lb/>
　　得其宜也得宜之謂義辭寡如此者吉辭也<hi>易傳</hi>
<pb n="16b"/>
　　新安朱氏曰難既解矣以柔在下上有正應何咎<lb/>
　　之有故其占如此<hi>本義</hi>
　　東萊吕氏曰初六无咎易之爻最簡者惟此一爻<lb/>
　　蓋解之初始出患難當用簡易之道不可復擾六<lb/>
　　以隂柔處解之初上與九四為應隂陽相濟俱務<lb/>
　　安靜故无事則自然无咎象云剛柔之際又𤼵无<lb/>
　　咎之義蓋當解之際君臣俱以簡易之道相接方<lb/>
　　无咎如漢之初使髙祖欲休息天下若蕭曹以剛<lb/>
<pb n="17a"/>
　　勇生事安得无咎使蕭曹欲清淨而帝好大喜功<lb/>
　　亦安得无咎故曰剛柔之際義无咎也<hi>易説</hi>
九二田獲三狐得黄矢貞吉象曰九二貞吉得中道也<lb/>
　伊川先生曰九二以陽剛得中之才上應六五之君<lb/>
　用於時者也天下小人常衆則明之君在上則明足<lb/>
　以照之威足以懼之剛足以斷之故小人不敢用其<lb/>
　情然猶常存警戒慮其有間而害正<hi>一作政</hi>也六五以<lb/>
　隂柔居尊位其明易蔽其威易犯其斷不果而易惑<lb/>
<pb n="17b"/>
　小人一近之則移其心矣況難方解而治之初其變<lb/>
　尚易二既當用必須能去小人則可以正君心而行<lb/>
　其剛中之道田者去害之事狐者邪媚之獸三狐指<lb/>
　卦之三隂時之小人也獲謂能變化除去之如田之<lb/>
　獲狐也獲之則得中直之道乃貞正而吉也黄中色<lb/>
　矣直物黄矢謂中直也羣邪不去君心一入則中直<lb/>
　之道无由行矣桓敬之不去武三思是也　所謂貞<lb/>
　吉者得其中道也除去邪惡使其<hi>一无其字</hi>中直之道得<lb/>
<pb n="18a"/>
　行乃正而吉也<hi>並易傳</hi>
　横渠先生曰險亂方解不正自疑之隂皆自歸附而<lb/>
　順聽也故曰田獲三狐不以三狐自累上合於五則<lb/>
　得黄矢之象也<hi>易説</hi>
　　藍田吕氏田九二居解之時處乎險中剛中而應<lb/>
　　可以大獲隠伏故曰田獲三狐雖大有獲道不失<lb/>
　　中義不失直守是不變可以獲吉故曰得黄矢貞<lb/>
　　吉<lb/>
<pb n="18b"/>
　　龜山楊氏曰田者動而以時也往斯得衆矣故獲<lb/>
　　三狐古者燕居服狐裘狐疑而止解緩之象也得<lb/>
　　黄矢正者有攸往而夙也時惟剛中為足以與此<lb/>
　　<hi>易説</hi>
　　白雲郭氏曰狐疑之害不足與有成況觧難之時<lb/>
　　乎九二以剛陽之才田而獲之以去其害然後中<lb/>
　　直之道可得而守貞吉矣狐隂𩔖也解有三隂故<lb/>
　　云三狐<hi>易説</hi>
<pb n="19a"/>
　　漢上朱氏曰二為田自三至上有師象四艮坎為<lb/>
　　狐狐善疑惑春秋傳卜徒父謂狐為蠱蠱亦惑也<lb/>
　　自二至四三爻不正皆具坎艮而近五小人惑其<lb/>
　　上者也二坎為弓三離為矢三動以正弓動矢𤼵<lb/>
　　二剛上行厯三爻而坎毁田獲三狐也二動離為<lb/>
　　坤黄地道之美坤之中色得黄矢也正則吉故曰<lb/>
　　九二貞吉九二剛中為五所任六五柔得尊位於<lb/>
　　剛斷及明有不足難解之時小人乗之而惑其君<lb/>
<pb n="19b"/>
　　則難復結矣小人不可不去也小人去則直道行<lb/>
　　而得中矣易傳曰邪不去君心一入則中直之道<lb/>
　　无由行矣桓敬之不去武三思是也<hi>易傳</hi>
　　新安朱氏曰此爻取象之意未詳或曰卦凡四隂<lb/>
　　除六五君位餘三隂即三狐之象也大抵此爻為<lb/>
　　卜田之吉占亦為去邪媚而得中直之象能守其<lb/>
　　正則无不吉矣<hi>本義</hi>
　　東萊吕氏曰九二在解之時與六五之君相應是<lb/>
<pb n="20a"/>
　　君子處賢君之右君子輔人君之道去小人最當<lb/>
　　先大抵去小人須當盡除其根本如去之不盡則<lb/>
　　必流衍復盛以害正道故曰田獲三狐大抵陽為<lb/>
　　君子隂為小人解之為卦有四隂六五一爻是君<lb/>
　　位其餘三爻皆是小人今田獲三狐是盡去其三<lb/>
　　小人小人盡去則中直之道得既得中直之道則<lb/>
　　正而吉矣凡人之情皆以盡去小人為失之過殊<lb/>
　　不知盡去小人乃中道也昔元祐君子在朝至元<lb/>
<pb n="20b"/>
　　祐末小人之大者如章子厚吕惠卿之徒固已逺竄<lb/>
　　不在朝廷然尚有未盡去者至紹聖之後君子之<lb/>
　　道不明黄矢之道不行蓋縁去小人不盡至建中<lb/>
　　靖國初欲用正人當時朝廷之論以為元祐時人<lb/>
　　亦當用紹聖時人亦當用殊不知君子小人參用<lb/>
　　乃非中道是以其後蔡京之徒復用中道復不行<lb/>
　　蓋不知此爻之義也<hi>易説</hi>
六三負且乗致寇至貞吝象曰負且乗亦可醜也自我<lb/>
<pb n="21a"/>
致戎又誰咎也<lb/>
　伊川先生曰六三隂柔居下之上處非其位猶小人<lb/>
　宜在下以負荷而且乗車非其據也必致寇奪之至<lb/>
　雖使所為得正亦可鄙吝也小人而竊盛位雖勉為<lb/>
　正事而氣質卑下本非在上之物終可咎也若能大<lb/>
　正則如何曰大正非隂柔所能也若能之則是化為<lb/>
　君子矣三隂柔小人宜在下而反處下之上猶小人<lb/>
　宜負而反乗當致寇奪也難解之時而小人竊但復<lb/>
<pb n="21b"/>
　致寇矣　負荷之人而且乗載為可醜惡也處非其<lb/>
　據徳不稱<hi>一作勝</hi>其噐則寇戎之致乃已招取將誰咎<lb/>
　乎聖人又於繫辭明其致寇之道謂作易者其知盜<lb/>
　乎盜者乗釁而至茍无釁隙則盜安能犯負者小人<lb/>
　之事乗者君子之噐以小人而乗君子之噐非其所<lb/>
　能安也故盜乗釁而奪之小人而居君子之位非其<lb/>
　所能堪也故滿假而陵慢其上侵暴其下盜則乗其<lb/>
　過惡而伐之矣伐者聲其罪也盜横暴而至者也貨<lb/>
<pb n="22a"/>
　財而輕慢其藏是教語乎盜使取之也女子而夭冶<lb/>
　其容是教語淫者使暴之也小人而乗君子之噐是<lb/>
　招盜使奪之也皆自取之之謂也<hi>並易傳</hi>
　横渠先生曰不正而近比二剛不能致一故有小人<lb/>
　負乗之象貪以致寇也<hi>易説</hi>
　　藍田吕氏曰六三以隂居陽柔邪之質乃在下卦<lb/>
　　之上小人居君子之位者也不安於上求媚於四<lb/>
　　而負之不安於下陵侮於二而乗之其行可醜自<lb/>
<pb n="22b"/>
　　取於難矣故曰負且乗致寇至守是不變卒歸鄙<lb/>
　　狹故曰貞吝<lb/>
　　龜山楊氏曰方解之時徳不足以有其位慢藏之<lb/>
　　象曰其致寇自我又誰咎乎<hi>易説</hi>
　　白雲郭氏曰陽為君子隂為小人小人六也負之<lb/>
　　事也君子三也乗之噐也居非其位以負而乗致<lb/>
　　寇之至不亦宜乎吝而固守益可鄙也凡來寇已<lb/>
　　者皆曰寇不必盜也<hi>易説</hi>
<pb n="23a"/>
　　漢上朱氏曰六三上負四下乗二坎為輪六為小<lb/>
　　人故曰負也者小人之事九為君子故曰乗也者<lb/>
　　君子之噐四坎為盜故曰小人而乗君子之噐盜<lb/>
　　斯奪之矣三正則乗象毁不正則盜斯奪之故貞<lb/>
　　吝車服所以昭庸宜負而反乗亦可醜也隂為醜<lb/>
　　辭曰盜象曰戎盜用衆戎也致戎者以不正自我<lb/>
　　致戎又誰咎哉難解之時小人竊位則寇至矣六<lb/>
　　三一爻當内卦之上三公之位小人而在髙位自<lb/>
<pb n="23b"/>
　　二言之與四五為狐自三言之為負乗自上言之<lb/>
　　為隼<hi>易傳</hi>
　　新安朱氏曰繫辭備矣貞吝言雖以正得之亦可<lb/>
　　羞也惟避而去之為可免耳<hi>本義</hi>　六居三大率少<lb/>
　　有好底負且乗聖人到這裏又見得有這箇小人<lb/>
　　乗君子之噐底象故又於此𤼵出這箇道理來<hi>語録</hi>
九四解而拇朋至斯孚象曰解而拇未當位也<lb/>
　伊川先生曰九四以陽剛之才居上位承六五之君<lb/>
<pb n="24a"/>
　大臣也而下與初六之隂為應拇在下而微者謂初<lb/>
　也居上位而親小人則賢人正士逺退矣斥去小人<lb/>
　則君子之黨進而誠相得也四能解去初六之隂柔<lb/>
　則陽剛君子之朋來至而誠合矣不解去小人則已<lb/>
　之誠未至安能得人之孚也初六其應故謂逺之為<lb/>
　解　四雖陽剛然居隂於正疑不足若復親比小人<lb/>
　則其失正必矣故戒必解其拇然後能來君子以其<lb/>
　處未當位也解者本合而離之也必解拇而後朋孚<lb/>
<pb n="24b"/>
　蓋君子之交而小人容於其間是與君子之誠未至<lb/>
　也<hi>並易傳</hi>
　横渠先生曰位不當<hi>一作正</hi>則所履者邪故失位之隂<lb/>
　因得駢附險亂即解解之則朋信<hi>易説</hi>
　　藍田吕氏曰九四者解之時有應在初初在險下<lb/>
　　拇之象四雖剛陽而不當位未足解難然在動始<lb/>
　　求免於剛不専應初故曰解而拇繫應不私朋信<lb/>
　　之矣故曰朋至斯孚<lb/>
<pb n="25a"/>
　　龜山楊氏曰剛不當位未能无不孚也故解而拇<lb/>
　　拇以執取為事然不執非其有也故朋至斯孚<hi>易説</hi>
　　白雲郭氏曰輔嗣以三為拇伊川以初為拇九四<lb/>
　　拘於應初不知朋至斯孚之大故必解而拇而後<lb/>
　　朋可至此難之所以解也<hi>易説</hi>
　　漢上朱氏曰四震為足初在下體之下動而應足<lb/>
　　拇之象九四陽也陽與陽為朋劉牧曰朋謂二四<lb/>
　　當大臣之位下與初六小人相應則九二君子與<lb/>
<pb n="25b"/>
　　我朋𩔖者不信而去蓋觀近臣以其所主也故解<lb/>
　　其拇則九二自至為孚於五矣四陽處隂於正疑<lb/>
　　不足復比小人則與君子之誠有不至也其能為<lb/>
　　五得君子乎故拇不解則小人進小人進則君子<lb/>
　　去而難作<hi>易傳</hi>
　　新安朱氏曰拇指初初與四皆不得其位而相應<lb/>
　　應之不以正者也然四陽初隂其𩔖不同若能解<lb/>
　　而去之則君子之朋至而相信也<hi>本義</hi>　問九四解<lb/>
<pb n="26a"/>
　　而拇朋至斯孚先生曰四與初皆不得正四能解<lb/>
　　而拇者以四雖隂位而才則陽與初六隂柔則為<lb/>
　　有間所以能解去其拇故得陽剛之朋𩔖至而相<lb/>
　　信矣<hi>語録</hi>
六五君子維有解吉有孚于小人象曰君子有解小人<lb/>
退也<lb/>
　伊川先生曰六五居尊位為解之主人君之解也以<lb/>
　君子通言之君子所親比者必君子也所解去者必<lb/>
<pb n="26b"/>
　小人也故君子維有解則吉也小人去則君子進矣<lb/>
　吉孰大焉有孚者世云見驗也可驗之於小人小人<lb/>
　之黨去則是君子能有解也小人去則君子自進正<lb/>
　道自行天下不足治也　君子之所解者謂退去小<lb/>
　人也小人去則君子之道行是以吉也<hi>並易傳</hi>
　横渠先生曰君子道亨則邪𩔖之退必矣<hi>易説</hi>
　　龜山楊氏曰柔順得中而履尊位能維有解者也<lb/>
　　故能有孚于小人若董卓之誅卒至於京城流血<lb/>
<pb n="27a"/>
　　蕭俛議銷兵而朱克融等客長安餓且死不得一<lb/>
　　官皆不知維有解之道也<hi>易説</hi>
　　白雲郭氏曰六五之君以柔居中下應忠直之臣<lb/>
　　无所不緩故曰維有解吉不言所事解之大者也<lb/>
　　其解之至有孚于小人者不私己以解難如天地<lb/>
　　雷雨无閒於草木之微是以小人亦信之而退安<lb/>
　　其分也<hi>易説</hi>
　　漢上朱氏曰難生之初剛柔交錯小人道勝君子<lb/>
<pb n="27b"/>
　　合内外之力以濟其難非以勝小人也如理亂繩<lb/>
　　維有解其結而已九自二之五成巽巽為繩故曰<lb/>
　　君子維有解吉正故吉也解之者使剛者在上柔<lb/>
　　者在下不唯君子安之以信于小人小人退而不<lb/>
　　疑是以險去難解物莫之傷六五之吉孰大於是<lb/>
　　六下之二與九相應者孚也二之下小人退也故<lb/>
　　辭曰有孚于小人象曰小人退也譬之有疾本於<lb/>
　　隂陽揉錯善醫者導之各復其所釋然解矣不善<lb/>
<pb n="28a"/>
　　治者又從而紛亂之解天下之大難者亦然陽為<lb/>
　　君子隂為小人故二以物言之為狐以陽言之為<lb/>
　　君子五君位也以隂言之又為小人之在上者唯<lb/>
　　其時物也<hi>易傳</hi>
　　新安朱氏曰卦凡四隂而六五當君位與三隂同<lb/>
　　𩔖者必解而去之則吉也孚驗也君子有解以小<lb/>
　　人之退為驗也<hi>本義</hi>
上六公用射隼于髙墉之上獲之无不利象曰公用射<lb/>
<pb n="28b"/>
隼以解悖也<lb/>
　伊川先生曰上六尊髙之地而非君位故曰公但據<lb/>
　解終而言也隼鷙害之物象為害之小人墉牆内外<lb/>
　之限也害若在内則是未解之時也若出墉外則是<lb/>
　无害矣復何所解故在墉上離乎内而未去也云髙<lb/>
　見防限之嚴而未去者上解之極也解極之時而獨<lb/>
　有未解者乃害之堅强者也上居解極解道已至噐<lb/>
　已成也故能射而獲之既獲之則天下之患解已盡<lb/>
<pb n="29a"/>
　矣何所不利夫子於繫辭復伸其義曰隼者禽也弓<lb/>
　矢者噐也射之者人也君子藏噐於身待時而動何<lb/>
　不利之有動而不括是以出而有獲語成噐而動者<lb/>
　也鷙害之物在墉上苟无其噐與不待時而𤼵則安<lb/>
　能獲之所以解之之道噐也事之當解與已解之之<lb/>
　道至者時也如是而動故无括結𤼵而无不利矣括<lb/>
　結謂阻礙聖人於此𤼵明藏噐待時之義夫行一身<lb/>
　至於天下之事茍无其噐與不以時而動小則括塞<lb/>
<pb n="29b"/>
　大則䘮敗自古喜有為而无成功或顛覆者皆由是<lb/>
　也　至解終而未解者悖亂之大者也射之所以解<lb/>
　之也解則天下平矣<hi>並易傳</hi>
　横渠先生曰忘義而貪故以喻隼<hi>易説</hi>
　　龜山楊氏曰隼鷙害之物小人為害之象負且乗<lb/>
　　者也非上六其孰能去之上六居解之極有其位<lb/>
　　而又有其時以是解悖何不利之有蓋大臣之任<lb/>
　　也<hi>易説</hi>
<pb n="30a"/>
　　白雲郭氏曰六三負且乗悖亂之道隼之象也髙<lb/>
　　墉三之位也乗非負之所當乗墉非隼之所當處<lb/>
　　在三致戎猶負乗在上能獲猶射隼也夫以上六<lb/>
　　解悖之道以獲六三負乗之醜是以无不利也孔<lb/>
　　子曰君子藏噐於身待時而動解悖有道所謂噐<lb/>
　　也髙墉之上則其時也<hi>易説</hi>
　　漢上朱氏曰三公位坤土坎險積土當内外之際<lb/>
　　墉也坎為弓離為矢上動之三弓動矢𤼵巽為髙<lb/>
<pb n="30b"/>
　　離兊為隼六三之上公用射隼于髙墉之上𫉬之<lb/>
　　也六三小人之鷙害者當解之終離乎内而未去<lb/>
　　解道已成悖而未去其害堅强矣上六在上動不<lb/>
　　失時以解悖亂六三變則悖解悖解則天下之難<lb/>
　　解无不利者動而不括也<hi>易傳</hi>
　　新安朱氏曰繫辭備矣<hi>本義</hi>　射隼于髙墉聖人説<lb/>
　　易大槩是如此不似今人説底向來欽夫書與林<lb/>
　　艾軒云聖人治易却則恁地此却似説得易了<hi>語録</hi>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷四十四<lb/>
</p>
<p>
</p>
  </div>
</body>
</text>
</TEI>
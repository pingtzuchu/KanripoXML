<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷四十六</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷四十六<lb/>
　　　　　　　　　　頭等侍衛納喇性徳編<lb/>
䷩<hi>震下巽上</hi>
　康節先生曰經有因革損益盡之矣<hi>詳見泰卦</hi>
　伊川先生曰益序卦損而不己必益故受之以益盛<lb/>
　衰損益如循環損極必益理之自然益所以繼損也<lb/>
　為卦巽上震下雷風二物相益者也風烈則雷迅雷<lb/>
<pb n="1b"/>
　激則風怒兩相助益所以為益此以象言也巽震二<lb/>
　卦皆由下變而成陽變而為隂者損也隂變而為陽<lb/>
　者益也上卦損而下卦益損上益下所以為益此以<lb/>
　義言也下厚則上安故益下為益<hi>易傳</hi>
益利有攸往利涉大川<lb/>
　伊川先生曰益者益於天下之道也故利有攸往益<lb/>
　之道可以濟險難利涉大川也<hi>易傳</hi>
　　白雲郭氏曰損益實一道相須以成徳有損而後<lb/>
<pb n="2a"/>
　　有益故聖人先求損修徳之序也損而致益損之<lb/>
　　得也損而无益損之失也得則為善為君子失則<lb/>
　　為惡為小人此損之道有二也益一而已然損主<lb/>
　　止益主動止故有孚元吉无咎而後利有攸往益<lb/>
　　繼止以動故利有攸往而利涉大川也益象虚中<lb/>
　　而上下二卦皆木所以利涉大川損益之道相為<lb/>
　　終始故二卦之辭其義相繼<hi>易説</hi>
　　新安朱氏曰益増益也為卦損上卦初畫之陽益<lb/>
<pb n="2b"/>
　　下卦初畫之隂自上卦而下於下卦之下故為益<lb/>
　　卦之九五六二皆得中正下震上巽皆木之象故<lb/>
　　其占利有攸往而利涉大川也<hi>本義</hi>
彖曰益損上益下民説无疆自上下下其道大光利有<lb/>
攸往中正有慶利涉大川木道乃行益動而巽日進无<lb/>
疆天施地生其益无方凡益之道與時偕行<lb/>
　伊川先生曰以卦義與卦才言也卦之為益以其損<lb/>
　上益下也損於上而益下則民説之无疆謂无窮極<lb/>
<pb n="3a"/>
　也自上而降已以下下其道之大光顯也陽下居初<lb/>
　隂上居四為自上下下之義　五以剛陽中正居尊<lb/>
　位二復以中正應之是以中正之道益天下天下受<lb/>
　其福慶也　益之為<hi>一无為字一作於</hi>道於平常无事之際<lb/>
　其益猶小當艱危險難則所益至大故利涉大川也<lb/>
　於濟艱險乃益道大行之時也益誤作木或以為上<lb/>
　巽下震故云木道非也　又以二體言卦才下動而<lb/>
　上巽動而巽也為益之道其動巽順於理則其益日<lb/>
<pb n="3b"/>
　進<hi>一本益字在日進下</hi>廣大无有疆限也動而不順於理豈能<lb/>
　成大益也　以天地之功言益道之大聖人體之以<lb/>
　益天下也天道資始地道生物天施地生化育萬物<lb/>
　各正性命其益可謂无方矣方所也有方所<hi>一无所字</hi>則<lb/>
　有限量无方謂廣大无窮極也天地之益萬物豈有<lb/>
　窮際乎　天地之益无窮者理而已矣聖人利益天<lb/>
　下之道應時順理與天地合與時偕行也<hi>並易傳</hi>
　横渠先生曰上巽下動者損上益下之道木以動而<lb/>
<pb n="4a"/>
　巽故利涉大川否卦九四下而為初九故曰天施地<lb/>
　生又曰損上益下又曰自上下下<hi>易説</hi>
　　白雲郭氏曰益自否來乾之九四損而成巽坤之<lb/>
　　初六益而為震是損上之四益下之初也民説无<lb/>
　　疆者言其為君而厚下也損不以君民為言者蓋<lb/>
　　其所損或善或惡其道皆上行耳損惡而上行則<lb/>
　　徳日進矣損善而上行是以自厚私己之道故與<lb/>
　　益為異也然自修徳言之則先損以逺害後益以<lb/>
<pb n="4b"/>
　　興利是以其道大光也利有攸往言往而興利是<lb/>
　　以中正之道益天下斯天下有慶矣木道乃行者<lb/>
　　益之卦象與中孚相𩔖中孚之利涉大川以乗木<lb/>
　　舟虚也益之震巽皆為木道雖未若中孚之舟虚<lb/>
　　亦木道行而利涉大川也神農氏斲木為耜揉木<lb/>
　　為耒耒耨之利以教天下取諸益者亦木道之行<lb/>
　　也益動而巽則无盈滿之累故日進无疆顔淵有<lb/>
　　若无實若虚終日不違如愚所以見其進未見其<lb/>
<pb n="5a"/>
　　止也孔子曰益長裕而不設故益裕道也雖天施<lb/>
　　地生其益无方亦長裕不設之大者耳聖人法天<lb/>
　　地是以中正有慶也損言損益盈虚與時偕行則<lb/>
　　并損益言之益言凡益之道至是損為己事則无<lb/>
　　損矣惟有益而已與時偕行以言其日進而不已<lb/>
　　也<hi>易説</hi>
　　漢上朱氏曰益否之變損之反也損上之九四益<lb/>
　　下之初六損上益下也益之巽乃損之兊坤為衆<lb/>
<pb n="5b"/>
　　民也損上益下得民之心是以民説无疆者乾上<lb/>
　　九益坤初也天无疆地與天合徳乃无疆无疆則<lb/>
　　民説无彼此之限故曰損上益下民説无疆此以<lb/>
　　初九言益之道也否自上而下一變漸二變渙三<lb/>
　　變益漸渙皆有坎離日月象以上之貴能下其下<lb/>
　　則益道光明文武之下下是也夫損者將以為益<lb/>
　　也損下益上其道上行至於自上下下其道乃大<lb/>
　　光明矣故曰自上下下其道大光此再以初九推<lb/>
<pb n="6a"/>
　　原其變而言益也九五本損之九二反而上往得<lb/>
　　尊位以中正觀天下六二復以中正應之君臣上<lb/>
　　下以中正益天下天下受其益是為九五一人有<lb/>
　　慶則益之道何往而不利哉故曰利有攸往中正<lb/>
　　有慶此以損之九二往五而言益也益道之行自<lb/>
　　上下下為漸為渙皆有涉坎之象巽為木坎為大<lb/>
　　川木在坎上乗舟之象上益其下百姓親附樂為<lb/>
　　之用入可以守出可以戰如子弟之衛父兄孰不<lb/>
<pb n="6b"/>
　　致其死力以犯大難哉故曰利涉大川木道乃行<lb/>
　　此復以初九之變兼上五二爻言益也凡利涉大<lb/>
　　川言木者三益也渙也中孚也皆巽坎也渙曰乗<lb/>
　　木有功中孚曰乗木舟虚動者震也巽者巽也无<lb/>
　　疆者乾合坤也否變漸有離日變渙變益日進而<lb/>
　　上行益動而巽於理則日進而无疆如寒暑之不<lb/>
　　停晝夜之有經日益一日莫之能禦以動而巽也<lb/>
　　故曰益動而巽其益无疆此合震巽二體兼初九<lb/>
<pb n="7a"/>
　　之變而言益也天地之益物者以動而巽也天施<lb/>
　　一陽於地地得之以生萬物自坎至艮自艮至震<lb/>
　　其益乃盈乎天地之間豈有方所分量哉益人者<lb/>
　　動而巽於理亦然輔其自然各足其分无方也坤<lb/>
　　為方乾變之為无方繫辭曰益長裕而不設是也<lb/>
　　故曰天施地生其益无方因乾降坤升以言益也<lb/>
　　天地之大損益有時益極則損損極則益其道與<lb/>
　　天地並是以能无疆故曰凡益之道與時偕行此<lb/>
<pb n="7b"/>
　　再以損益二卦終言乎益之時也在卦氣為立春<lb/>
　　故太𤣥準之以増<hi>易傳</hi>　又曰横渠易解損六三上<lb/>
　　九曰六三本為上六上九本為九三解益曰否卦<lb/>
　　九四下而為初九故曰天施地生又曰損上益下<lb/>
　　又曰自上下下則横渠言卦變矣<hi>叢説</hi>
　　新安朱氏曰益損上益下以卦體釋卦名義利有<lb/>
　　攸往以卦體卦象釋卦辭益動而異者動巽二卦<lb/>
　　之徳乾下施坤上生亦上文卦體之義又以此極<lb/>
<pb n="8a"/>
　　言賛益之大<hi>本義</hi>　大抵損益二卦諸爻皆互換損<lb/>
　　好益却不好如損六五却成益六二損上九好益<lb/>
　　上九却不好　或説損益先生曰𫝑自是如此有<lb/>
　　人主出來也只因這箇𫝑自住不得到這裏方看<lb/>
　　做是如何惟是聖人能順得這𫝑盡得這道理以<lb/>
　　下人不能識得損益之宜便錯了壊了也自是立<lb/>
　　不得因只是因這箇損益也是損益這箇　問益<lb/>
　　卦木道乃行曰不須改木字為益字只木字亦得<lb/>
<pb n="8b"/>
　　某見一朋友有説八卦之金木水火土有五行之<lb/>
　　金木水火土如乾為金易卦之金也兊之金五行<lb/>
　　之金也巽為木是卦中取象震為木乃東方屬木<lb/>
　　五行之木也五行取四維故也　問木道乃行程<lb/>
　　傳以為木字本益字之誤如何先生曰看來只是<lb/>
　　木字渙卦説乗木有功中孚説乗木舟虚以此見<lb/>
　　得只是木字<hi>並語録</hi>
象曰風雷益君子以見善則遷有過則改<lb/>
<pb n="9a"/>
　濓溪先生曰有善不及曰不及則學焉問曰有不善<lb/>
　曰不善則告之不善且勸曰庶幾有改乎斯為君子<lb/>
　有善一不善二則學其一而勸其二有語曰斯人有<lb/>
　是之不善非大惡也則曰孰无過焉知其不能改改<lb/>
　則為君子矣不改為惡惡者天惡之彼豈无畏邪烏<lb/>
　知其不能改故君子悉有衆善无弗愛且敬焉　又<lb/>
　曰仲由喜聞過令名无窮焉今人有過不喜人規如<lb/>
　䕶疾而忌醫寧滅其身而无忌也噫<hi>並通書</hi>　又曰君<lb/>
<pb n="9b"/>
　子乾乾不息於誠<hi>詳見乾大象</hi>
　伊川先生曰風烈則雷迅雷激則風怒二物相益者<lb/>
　也君子觀風雷相益之象而求益於己為益之道无<lb/>
　若見善則遷有過則改也見善能遷則可以盡天下<lb/>
　之善有過能改則无過矣益於人者无大於是<hi>易傳</hi>
　　藍田吕氏曰益増長以為利也風雷振動萬物變<lb/>
　　而新之有遷善改過之義<lb/>
　　白雲郭氏曰子夏傳曰雷以動之風以散之萬物<lb/>
<pb n="10a"/>
　　皆益也天施地生所以益萬物者莫盛於雷風也<lb/>
　　損之象言懲忿窒慾蓋言修徳之始務損去其惡<lb/>
　　也其惡既損則見善自遷矣然猶曰有過則改者<lb/>
　　非謂懲窒忿慾之未盡也蓋遷善之際猶或有失<lb/>
　　焉有之又當不憚改也過謂過失耳非若忿慾之<lb/>
　　為惡也顔子三月不違仁則亦有違矣不逺復則<lb/>
　　亦有未復之時矣所謂過也是以顔子克己之始<lb/>
　　於視聽言動之非禮者皆勿而絶之所謂懲忿窒<lb/>
<pb n="10b"/>
　　慾也及其得一善則拳拳服膺而又弗失所謂見<lb/>
　　善則遷也有不善未嘗不知知之未嘗復行孔子<lb/>
　　以謂殆庶幾所謂有過則改也論語亦以不遷怒<lb/>
　　不貳過言之不遷怒則所遷者善矣故懲忿窒慾<lb/>
　　始也見善則遷中也有過則改終也知此則損益<lb/>
　　之道盡矣<hi>易説</hi>
　　漢上朱氏曰風行雷動相薄有聲不知風之為雷<lb/>
　　歟雷之為風歟風雷相益也君子見人之善則遷<lb/>
<pb n="11a"/>
　　之已有過則改之忘乎己與人也相益而己益自<lb/>
　　否來九四不正之初而正一變成離離為目見善<lb/>
　　則遷也初六不正過也初往之四得正有過則改<lb/>
　　也不遷善則无改過遷善者以改過為益<hi>易傳</hi>
　　新安朱氏曰風雷之𫝑交相助益遷善改過益之<lb/>
　　大者而其相益亦猶是也<hi>本義</hi>　先生言某昨日思<lb/>
　　風雷益君子以遷善改過遷善如風之速改過如<lb/>
　　雷之猛祖道曰莫是才遷善便是改過否曰不然<lb/>
<pb n="11b"/>
　　遷善字輕改過字重遷善如慘澹之物要使之白<lb/>
　　改過如黒之物要使之白用力自是不同遷善者<lb/>
　　但是見人做得一事强似我心有所未安即便遷<lb/>
　　之若改過須是大叚勇猛始得又曰公所説蒙與<lb/>
　　蠱二象却有意思如山下有澤損君子以懲忿窒<lb/>
　　慾必是降下山以塞其澤便是此象六十四卦象<lb/>
　　皆如此　問益卦遷善改過先生曰風是一箇急<lb/>
　　底物見人之善己所不及則遷之如風之急雷是<lb/>
<pb n="12a"/>
　　一箇勇決底物見己有過便斷然改之如雷之勇<lb/>
　　決不容有些小遲緩<hi>並語録</hi>　又曰有心悖理謂之<lb/>
　　惡无心失理謂之過<hi>通書釋義</hi>
初九利用為大作元吉无咎象曰元吉无咎下不厚事<lb/>
也<lb/>
　伊川先生曰初九震動之主剛陽之盛也居益之時<lb/>
　其才足以益物雖居至<hi>一无至字</hi>下而上有六四之大臣<lb/>
　應於己四巽順之主上能巽於君下能順<hi>一作巽</hi>於賢<lb/>
<pb n="12b"/>
　才也在下者不能有為也得在上者應從之則宜以<lb/>
　其道輔於上作大益天下之事利用為大作也居下<lb/>
　而得上之用以行其志必須所為大喜而吉則无過<lb/>
　咎不能元吉則不惟在己有咎乃累乎上為上之咎<lb/>
　也在至下而當大任小善不足以稱也故必元吉然<lb/>
　後得无咎　在下者本不當處厚事厚事重大之事<lb/>
　也以為在上所任所以當大事必能濟大事而致元<lb/>
　吉乃為无咎能致元吉則在上者任之為知人己當<lb/>
<pb n="13a"/>
　之為勝任不然則上下皆有咎也<hi>並易傳</hi>
　横渠先生曰以剛陽之徳施益於下故利用大作然<lb/>
　必元吉乃无咎也<hi>易説</hi>
　　藍田吕氏曰初九當益之時損上益下初九以剛<lb/>
　　處益之下居動之始受上之益利於大有為者也<lb/>
　　然位卑而任重不循其本以獲元吉則未能免咎<lb/>
　　者也<lb/>
　　白雲郭氏曰損為益之始益為損之終損益者始<lb/>
<pb n="13b"/>
　　終之道也在損之初言當己事至益之初則遄往<lb/>
　　之時矣故言利用為大作而繫辭言益以興利其<lb/>
　　義一也自益之一卦言之則初九為益之始自損<lb/>
　　而至於益言之則初九道已成矣先難之事已矣<lb/>
　　言乎得失則元吉論其脩徳則无咎當興利之初<lb/>
　　故利為大作也損益二卦終始相通故其辭意相<lb/>
　　接損之上九曰勿損益之无咎貞吉利有攸往得<lb/>
　　臣无家而象言大得志益之初九言利用為大作<lb/>
<pb n="14a"/>
　　元吉无咎蓋所以終利有攸往之辭亦知其大得<lb/>
　　志也猶之卦辭損自有孚終於利有攸往而益之<lb/>
　　卦辭以利有攸往為始也下不厚事者益之初九<lb/>
　　非先難之時故雖在下而不必厚於事是以直以<lb/>
　　長裕之道大有為以益天下自然元吉无咎也事<lb/>
　　如懲忿窒慾損惡之事固當厚而不敢忽然徳既<lb/>
　　有成當利澤天下非厚事之時也何以知其徳之<lb/>
　　成蓋方忿未懲慾未窒之時非獨无以致元吉亦<lb/>
<pb n="14b"/>
　　且未能補過而无咎矣<hi>易説</hi>
　　漢上朱氏曰陽為大震為作益之初利用有為而<lb/>
　　大作大作者作大事以益天下也事大且善獲元<lb/>
　　吉則動而无咎初九正得乾之始元吉也坤厚也<lb/>
　　巽為事震有伏巽動則坤見震巽毁下不可厚事<lb/>
　　也先王用民之力嵗不過三日唯田與追胥竭作<lb/>
　　其不可厚事如此為大作也非元吉則安得无咎<lb/>
　　<hi>易傳</hi>
<pb n="15a"/>
　　新安朱氏曰初雖居下然當益下之時受上之益<lb/>
　　者也不可徒然无所報効故利用為大作必元吉<lb/>
　　然後得无咎下本不當任厚事故不如是不足以<lb/>
　　塞咎也<hi>本義</hi>　元吉无咎吉凶是事咎是道理蓋有<lb/>
　　事則吉而理却過差者是之謂吉而有咎<hi>語録</hi>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　伊川先生曰六二處中正而體柔順有虚中之象人<lb/>
<pb n="15b"/>
　處中正之道虚其中以求益而能順從天下孰不願<lb/>
　告而益之孟子曰夫茍好善則四海之内皆將輕千<lb/>
　里而來告之以善夫滿則不受虚則來物理自然也<lb/>
　故或有可益之事則衆朋助而益之十者衆辭衆人<lb/>
　所是理之至當也龜者占吉凶辨是非之物言其至<lb/>
　是龜不能違也永貞吉就六二之才而言二中正虚<lb/>
　中能得衆人之益者也然而質本隂柔故戒在常永<lb/>
　貞固則吉也求益之道非永貞則安能守也<hi>一作之</hi>損<lb/>
<pb n="16a"/>
　六五十朋之則元吉者蓋居尊自損應下之剛以柔<lb/>
　而居剛柔為虚受剛為固守求益之至善故元吉也<lb/>
　六二虚中求益亦有剛陽之應而以柔居柔疑從益<lb/>
　之未固也故戒能常永貞固則吉也王用享于帝吉<lb/>
　如二之虚中而能永貞用以享上帝猶當𫉬吉况與<lb/>
　人接物其意有不通乎求益於人有不應乎祭天天<lb/>
　子之事故云王用也　既中正虚中能受天下之善<lb/>
　而固守則有有益之事衆人自外來益之矣或曰自<lb/>
<pb n="16b"/>
　外來豈非謂五乎曰如二之中正虚中天下孰不願<lb/>
　益之五為正應固在其中矣<hi>並易傳</hi>
　横渠先生曰或益之十朋之龜弗克違言損上益下<lb/>
　之道理不可易人皆信之雖十朋之龜亦不能違此<lb/>
　道也往見損九五居中體柔蒙上之益修報於下享<lb/>
　帝之美莫盛於此焉或益之必有自外來而益之者<lb/>
　也<hi>易説</hi>
　　藍田吕氏曰六二義見損之六五然益之六二雖<lb/>
<pb n="17a"/>
　　居下卦之中天下之益歸之有王者之象焉莫尊<lb/>
　　於王而受上之益則所謂上者帝而已矣享于帝<lb/>
　　吉受天之益也<lb/>
　　白雲郭氏曰損益本一道相須以相成以二卦反<lb/>
　　對言之則損之上益之初損之五益之二也故損<lb/>
　　上益初其辭相屬而損五益二又大同矣自損五<lb/>
　　之下去益既逺於益為不及自益二之上去損復<lb/>
　　逺其辭為己過矣六二柔順中正人之所與故或<lb/>
<pb n="17b"/>
　　益之十朋之龜弗克違也或者來益而不一之辭<lb/>
　　損之六五曰元吉自然之吉也此曰永貞吉久而<lb/>
　　有守斯為吉也君臣之道不同故其為吉亦異或<lb/>
　　益之人益之也十朋之龜弗克違鬼神益之也王<lb/>
　　用享于帝吉天益之也益象虚中而六二謙以居<lb/>
　　之是以致益之多天且弗違况於人與鬼神乎在<lb/>
　　謙之彖言天道益謙鬼神福謙人道好謙益之六<lb/>
　　二皆得之伊川曰人之為善則千里之外應之六<lb/>
<pb n="18a"/>
　　二中正虚已而益之者自外來是也苟為不善則<lb/>
　　千里之外違之上九求益之極擊之者自外來是<lb/>
　　也<hi>易説</hi>
　　漢上朱氏曰益損之反益之六二即損之六五故<lb/>
　　其象同夫子曰辭也者各指其所之然異於損者<lb/>
　　六二受益者也虚中退託又順從之九五自外來<lb/>
　　而益之或益之者益之者不一天下之善皆歸之<lb/>
　　也天地鬼神人道貴謙得人如此故十朋之龜弗<lb/>
<pb n="18b"/>
　　克違受益者當守而不變愈久而不厭則來益者<lb/>
　　无窮矣故永貞吉言六二之虚中不可動也乾五<lb/>
　　為王乾五兼上九為巽巽為工帝者天之工宰故<lb/>
　　又為上帝象五自外來益二成兊有殺牛于宫象<lb/>
　　及復於五有升自門闕享于帝之象六二受益不<lb/>
　　已獲天人之助王者用此爻以享于上帝吉也況<lb/>
　　六二乎<hi>易傳</hi>
　　和靖尹氏曰損益卦中十朋之<hi>是斷句</hi>龜弗克違<hi>語録</hi>
<pb n="19a"/>
　　新安朱氏曰六二當益下之時虚中處下故其象<lb/>
　　占與損六五同然爻位皆隂故以永貞為戒以其<lb/>
　　居下而受上之益故又為卜郊之吉占或者衆无<lb/>
　　定主之辭<hi>本義</hi>　王用享于帝吉是祭則受福底道<lb/>
　　理<hi>語録</hi>
六三益之用凶事无咎有孚中行告公用圭象曰益用<lb/>
凶事固有之也<lb/>
　伊川先生曰三居下體之上在民上者也乃守令也<lb/>
<pb n="19b"/>
　居陽應剛處動之極居民上而剛决果於為益者<hi>一无</hi>
　<hi>者字</hi>也果於為益用之於凶事則无咎凶事謂患難非<lb/>
　常之事三居下之上在下當承禀於上安得自任擅<lb/>
　為益乎惟於患難非常之事則可量宜應卒奮不顧<lb/>
　身力庇其民故无咎也下専自任上必忌疾雖當凶<lb/>
　難以<hi>一无以字</hi>義在可為然必有其孚誠而所為合於中<lb/>
　道則誠意通於上而上信與之矣専為而无為上愛<lb/>
　民之至誠固不可也雖有誠意而所為不合中行亦<lb/>
<pb n="20a"/>
　不可也圭者通信之物禮云大夫執圭而使所以申<lb/>
　信也凡祭祀朝聘用圭玉所以通達誠信也有誠孚<lb/>
　而得中道則能使上信之是猶告公上用圭玉也其<lb/>
　孚能通達于上矣在下而有為之道固當有孚中行<lb/>
　又三隂爻而不中故𤼵此義或曰三乃隂柔何得反<lb/>
　以剛果任事為義曰三質雖本隂然其居陽乃自處<lb/>
　以剛也應剛乃志在乎剛也居動之極剛果於行也<lb/>
　以此行益非剛果而何易以所勝為義故不論其本<lb/>
<pb n="20b"/>
　質也　六三益之獨可用於凶事者以其固有之也<lb/>
　謂専固自任其事也居下當禀承於上乃専任其事<lb/>
　惟救民之凶災拯時之艱急則可也乃處急難變故<lb/>
　之權宜故得无咎若平時則不可也<hi>並易傳</hi>
　横渠先生曰中行者不私於應无所偏係也用心不<lb/>
　私以拯凶難雖非王者之佐可以用之牧伯以為藩<lb/>
　屏之臣矣體躁居陽上有剛應持此施益用拯凶難<lb/>
　乃其固能也故无咎可必然亦須執禮告上公而行<lb/>
<pb n="21a"/>
　方合中道其曰告公者未足専進為王者之佐也<hi>易説</hi>
　　廣平㳺氏曰益則吉矣而用凶事者所謂吉人凶<lb/>
　　其吉也三居下體之上當震動之極不用凶事則<lb/>
　　髙而危滿而溢矣非固有之道也所謂凶事者必<lb/>
　　非衣帛冠布挹而損之行恭而用儉所以固有之<lb/>
　　也三本剛體而以柔居之故有用凶事之象<hi>易説</hi>
　　白雲郭氏曰六三居動之極為益之過者過於益<lb/>
　　下雖不為凶而用於患難之際則得其宜而无咎<lb/>
<pb n="21b"/>
　　也有孚中行告公用圭者信以行之貴於得中而<lb/>
　　後可以告公用圭也告公用圭治世之禮也益之<lb/>
　　過厚用於患難則可固有之茍欲用之平世非有<lb/>
　　孚以中道行則不能固有矣此明時有不同其用<lb/>
　　亦異也伊川曰凶事謂患難非常之事然則孟子<lb/>
　　謂拯民水火之時也<hi>易説</hi>
　　漢上朱氏曰易以正為吉不正為凶六居三不正<lb/>
　　上巽來益三巽為事益之用凶事也三震動之極<lb/>
<pb n="22a"/>
　　為決躁巽其究為躁果於益民者也用之於凶事<lb/>
　　乃无咎以位不當故也凶事者患難囏阨非常之<lb/>
　　事唯此乃當奮身不顧如救焚拯溺果於益可也<lb/>
　　然非有誠心愛民見信於上中道而行亦不可三<lb/>
　　公位上乾不變為玉震東方之卦交乾為圭圭象<lb/>
　　春生者也三公以中道上行見孚於上故聘之用<lb/>
　　圭以達其誠及其既孚上九反三復以誠信與之<lb/>
　　用圭之禮卒事則反之告者上告下也伏兊為口<lb/>
<pb n="22b"/>
　　告公用圭也夫益用凶事唯有孚中行上三交孚<lb/>
　　至於告公用圭乃能固有其孚不然公雖人臣之<lb/>
　　尊位也為善専輒有拊傴其民之嫌雖益猶者咎<lb/>
　　季路為蒲宰修溝洫不白於君以簞食壺漿與民<lb/>
　　而夫子止之者亦此𩔖也易傳曰禮大夫執圭而<lb/>
　　使所以申信也凡祭祀朝聘皆以達誠而已<hi>易傳</hi>
　　新安朱氏曰六三隂柔不中不正不當得益者也<lb/>
　　然當益下之時居下之上故有益之以凶事者蓋<lb/>
<pb n="23a"/>
　　警戒震動乃所以益之也占者如此然後可以无<lb/>
　　咎又戒以有孚中行而告公用圭也用圭所以通<lb/>
　　信　益用凶事欲其困心衡慮而固有之也<hi>並本義</hi>
　　　益之用凶事猶言用降我凶徳嘉績于朕邦<hi>語録</hi>
六四中行告公從利用為依遷國象曰告公從以益志<lb/>
也<lb/>
　伊川先生曰四當益時處近君之位居得其正以柔<lb/>
　巽輔上而下順應於初之剛陽如是可以益於上也<lb/>
<pb n="23b"/>
　惟處不得其中而所應又不中是不足於中也故云<lb/>
　若行得中道則可以益於君上告於上而獲信從矣<lb/>
　以柔巽之體非有剛特之操故利用為依遷國為依<lb/>
　依附於上也遷國順下而動也上依剛中之君而致<lb/>
　其益下順剛陽之才以行其事利用如是也自古國<lb/>
　邑民不安其居則遷遷國者順下而動也　爻辭但<lb/>
　云得中行則告公而獲從象復明之曰告公而獲從<lb/>
　者告之以益天下之志也志茍在於益天下上必信<lb/>
<pb n="24a"/>
　而從之事君者不患上之不從患其志之不誠也<hi>並易</hi>
　<hi>傳</hi>
　横渠先生曰以隂居隂體巽應卑持此施益可以為<lb/>
　依遷之國純用卑柔仍告上公見從方可用事无剛<lb/>
　故也不足告王故曰告公　本為初六寄位於四居<lb/>
　隂體巽所趨在下以為依遷之國人所容信然必中<lb/>
　行不私然後可告必見從蓋上以益下為心也<hi>並易説</hi>
　　藍田吕氏曰六三居下體之上不純乎下六四居<lb/>
<pb n="24b"/>
　　上體之下不純乎上當益之時損上益下三四既<lb/>
　　不純乎上下則損益皆不過乎中故二爻位雖不<lb/>
　　中皆曰中行又皆隂柔之質不能有所大益不足<lb/>
　　於王者之事故皆曰告公所可用利益者一事而<lb/>
　　已故六三益之用凶事无咎六四利用為依遷國<lb/>
　　靖難求安而已非過益也三以隂居陽可以有為<lb/>
　　故曰益之用凶事无咎以其所益固有以自任也<lb/>
　　能固有以自任少有為而不過中行足以信于上<lb/>
<pb n="25a"/>
　　而鎮撫其國也故曰有孚中行告公用圭寳玉國<lb/>
　　之重噐所以鎮撫之也四以隂居隂不及三之有<lb/>
　　為无可益者求安而已告公而從其志得矣非有為<lb/>
　　也傳曰我周之東遷晉鄭焉依凡遷國者必有依於<lb/>
　　人而後濟四不能有為可為遷國之依而已<lb/>
　　白雲郭氏曰三四失中故皆以中行戒之四非有<lb/>
　　為之地居巽之下不能自動以益人故欲有行也<lb/>
　　告公而已欲遷國也依人而己不能自用也告公<lb/>
<pb n="25b"/>
　　者以益天下之志告之也<hi>易説</hi>
　　漢上朱氏曰三四中位六四當位以益下四之初<lb/>
　　其中下行故曰中行益人者以中道行也三公位<lb/>
　　初九應四有伏兊兊口告公也兊口坤順允從之<lb/>
　　象故曰告公雖益人以中道告公而不從亦不可<lb/>
　　行四諸侯位坤為國四之初遷國也依六三公位<lb/>
　　而後遷故曰依遷國茍利於吾力不足則依之以<lb/>
　　遷國可也衛文公依齊桓公而遷楚丘是也六四<lb/>
<pb n="26a"/>
　　告公而從能遷其國者以益民為志公信之也志<lb/>
　　動於中者也遷大事也傳曰吾不能定遷事有當<lb/>
　　遷而益者以遷為中不可憚也然非以益民為志<lb/>
　　雖有强國亦不可依之以遷遷則不利許子是也<lb/>
　　易傳曰自古國邑民不安其居則遷遷國者順下<lb/>
　　而動也<hi>易傳</hi>
　　新安朱氏曰三四皆不得中故皆以中行為戒此<lb/>
　　言以益下為心而合於中行則告公而見從矣傳<lb/>
<pb n="26b"/>
　　曰周之東遷晉鄭焉依蓋古者遷國以益下必有<lb/>
　　所依然後能立此爻又為遷國之吉占也<hi>本義</hi>　中<lb/>
　　行與依見不得是指誰　利用遷國程昌禹守夀<lb/>
　　春虜人來占得此爻遷來鼎州後平楊么有功<hi>並語</hi>
　　<hi>録</hi>
九五有孚恵心勿問元吉有孚恵我徳象曰有孚恵心<lb/>
勿問之矣恵我徳大得志也<lb/>
　伊川先生曰五剛陽中正居尊位又得六二之<hi>一无之字</hi>
<pb n="27a"/>
　中正相應以行其益何所不利以陽實在中有孚之<lb/>
　象也以九五之徳之才之位而中心至誠在恵益於<lb/>
　物其至善大吉不問可知故云勿問元吉人君居得<lb/>
　致之位操可致之權苟至誠益於<hi>一作於益</hi>天下天下受<lb/>
　其大福其元吉不假言也有孚恵我徳人君至誠益<lb/>
　於<hi>一作於益</hi>天下天下之人无不至誠愛戴以君之徳澤<lb/>
　為恩恵也　人君有至誠恵益天下之心其元吉不<lb/>
　假言也故云勿問之矣天下至誠懐吾徳以為恵是<lb/>
<pb n="27b"/>
　其道大行人君之志得矣<hi>並易傳</hi>
　　白雲郭氏曰天下之能致益者君也而求其益者<lb/>
　　天下之民也有孚恵心則所以致益者有至誠之<lb/>
　　道焉此其所以元吉也有孚恵我徳則天下之民<lb/>
　　求益而得益至誠懐我之徳矣此其所以大得志<lb/>
　　也益之道於是為至損之上九言大得志蓋自損<lb/>
　　得益而為得志也此言大得志蓋君子有恵天下<lb/>
　　之志至於天下信而懐其徳是為大得志之時也<lb/>
<pb n="28a"/>
　　孔子曰老者安之朋友信之少者懐之九五之謂<lb/>
　　也勿問者有孚恵心无所擇也猶彖言天施地生<lb/>
　　而曰无方繫辭言益之長裕而曰不設皆无限極<lb/>
　　之意<hi>易説</hi>
　　漢上朱氏曰六二應九五有孚也中者心之象恵<lb/>
　　者順人心而益之五有恵心二信之益人以誠也<lb/>
　　五之二成兊兊口問也問而後恵恵亦狹矣勿問<lb/>
　　則吉之至善故勿問元吉不失其始之吉也五不<lb/>
<pb n="28b"/>
　　之二而守中正兊象𨼆勿問之吉也故曰有孚恵<lb/>
　　心勿問之矣六二中正孚於五者恵我中正之徳<lb/>
　　也九五勿問六二自順我徳而中正之徳貞益以<lb/>
　　誠不費之恵也是以九五不動而大得志易傳曰<lb/>
　　人君至誠於益天下則天下孰不以誠懐吾徳而<lb/>
　　為恵哉<hi>易傳</hi>
　　新安朱氏曰上有信以恵於下則下亦有信以恵<lb/>
　　於上矣不問而元吉可和<hi>本義</hi>
<pb n="29a"/>
　　東萊吕氏曰益九五有孚人君但誠心恵民不須<lb/>
　　問民之感如此然後元吉民皆交孚而恵君之徳<lb/>
　　也茍恵民而先問民之感與不感是計功利非誠<lb/>
　　心恵民者也安能使民之樂應乎梁恵王徒有移<lb/>
　　民之小恵已遽問孟子以鄰國之民不加少寡人<lb/>
　　之民不加多此不知勿問之理也<hi>易説</hi>
上九莫益之或擊之立心勿恒凶象曰莫益之偏辭也<lb/>
或擊之自外來也<lb/>
<pb n="29b"/>
　伊川先生曰上居无位之地非行益於人者也以剛<lb/>
　處益之極求益之甚者也所應者隂非取善自益者<lb/>
　也利者衆人所同欲也専欲益己其害大矣欲之甚<lb/>
　則昏蔽而忘義理求之極則侵奪而致讐怨故夫子<lb/>
　曰放於利而行多怨孟子謂先利則不奪不饜聖賢<lb/>
　之深戒也九以剛而求益之極衆人所共惡故无益<lb/>
　之者而或攻擊之矣立心勿恒凶聖人戒人存心不<lb/>
　可専利云勿恒如是凶之道也所<hi>一作謂</hi>當速改也<lb/>
<pb n="30a"/>
　理者天下之至公利者衆人所同欲苟公其心不失<lb/>
　其正理則與衆同利无侵於人人亦欲與之若切於<lb/>
　好利蔽於自私求自益以損於人則人亦與之力爭<lb/>
　故莫肯益之而有擊奪之者矣云莫益之者非其偏<lb/>
　己之辭也苟不偏己合於公道則人亦益之何為擊<lb/>
　之乎既求益於人至於甚極則人皆惡而欲攻之故<lb/>
　擊之者自外來也人為善則千里之外應之六二中<lb/>
　正虚已益之者自外而至是也茍為不善則千里之<lb/>
<pb n="30b"/>
　外違之上九求益之極擊之者自外而至是也繫辭<lb/>
　曰君子安其身而後動易其心而後語定其交而後<lb/>
　求君子修此三者故全也危以動則民不與也懼以<lb/>
　語則民不應也无交而求則民不與也莫之與則傷<lb/>
　之者至矣易曰莫益之或擊之立心勿恒凶君子言<lb/>
　動與求皆以其道乃完善也不然則取傷而凶矣<hi>並易</hi>
　<hi>傳</hi>
　横渠先生曰未嘗損己而云莫益之作易者因益卦<lb/>
<pb n="31a"/>
　而言爾　體剛質巽志應在下位亢於上故立心勿<lb/>
　恒或擊之反或益之之義為文故又云自外來也<hi>並易</hi>
　<hi>説</hi>
　　白雲郭氏曰天下之理髙極者必危滿極者必溢<lb/>
　　是以益賛于禹曰滿招損謙受益詩人美成王言<lb/>
　　能持盈守成則知盈滿之戒古人深慎之也益之<lb/>
　　上九益道既極其損將至故莫益之莫益之者莫<lb/>
　　之與益也莫之與益則惟傷之者至是以至於或<lb/>
<pb n="31b"/>
　　擊也夫以乾之健猶有姤以坤之順猶有復物之<lb/>
　　所不能免者當是時也戰戰兢兢如臨深淵如履<lb/>
　　薄冰尚懼不免於擊況立心勿恒之人乎其凶宜<lb/>
　　矣偏辭者言莫益之之辭謂一偏於求益不已不<lb/>
　　知持滿之戒故至於極而莫之與是所以謂之偏<lb/>
　　也持滿之道何如孔子所謂安其身易其心定其<lb/>
　　交是也且方益之時天地人鬼无或不致益焉及<lb/>
　　其極也外來之擊斯亦衆矣謙言天道虧盈鬼神<lb/>
<pb n="32a"/>
　　害盈人道惡盈益而至於盈其害必至與豐之上<lb/>
　　六闚其户閴其无人三嵗不覿凶其義皆同<hi>易説</hi>
　　漢上朱氏曰上九益之極有不益者矣上當益三<lb/>
　　而莫益之上三相益有雷風相與之象恒也巽股<lb/>
　　立也三中為心上九莫益之持其心不以相益為<lb/>
　　恒如是則凶矣人道彼我相益而後安莫益之有<lb/>
　　我而已　偏之辭不知道之大全也三徃乗之艮<lb/>
　　手上擊九損於下雖欲益之晚矣何以知或擊之<lb/>
<pb n="32b"/>
　　九自外來也傷於外者必反於内人之情也上九<lb/>
　　安能有我而忘彼哉<hi>易傳</hi>
　　新安朱氏曰以陽居益之極求益不已故莫益而<lb/>
　　或擊之立心勿恒戒之也　莫益之者猶從其求<lb/>
　　益之偏辭而言也若究而言之則又有擊之者矣<lb/>
　　<hi>並本義</hi>　問或擊之先生曰或字衆无定主之辭言<lb/>
　　非但一人擊之也立心勿恒勿字只是不字非禁<lb/>
　　止之辭此處亦可疑且闕之<hi>語録</hi>
<pb n="33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷二十</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷二十<lb/>
　　　　　　　　　　頭等侍衞納喇性德編<lb/>
䷏<hi>坤下震上</hi>
　明道先生曰豫者備豫也逸豫也事豫故逸樂其義<lb/>
　一也<hi>劉絢師訓</hi>
　伊川先生曰豫序卦有大而能謙必豫故受之以豫<lb/>
　承二卦之義而為次也有既大而能謙則有豫樂也<lb/>
<pb n="1b"/>
　豫者安和恱樂之義為卦震上坤下順動之象動而<lb/>
　和順是以豫也九四為動之主上下羣隂所共應也<lb/>
　坤又承之以順是以動而上下順應故為和豫之義<lb/>
　以二象言之雷出於地上陽始潛閉<hi>一作閉潛</hi>於地中及<lb/>
　其動而出地奮發其聲通暢和豫故為豫也<hi>易傳</hi>
豫利建侯行師<lb/>
　伊川先生曰豫順而動也豫之義所利在於建侯行<lb/>
　師夫建侯樹屏所以共安天下諸侯和順則萬<hi>一作兆</hi>
<pb n="2a"/>
　民恱服兵師之興衆心和恱則順從而有功故恱豫<lb/>
　之道利於建侯行師也又上動而下順諸侯從王師<lb/>
　衆順令之象君萬邦聚大衆非和恱不能使之服從<lb/>
　也<hi>易傳</hi>
　　白雲郭氏曰馬氏王氏以豫為樂從釋詁也闗氏<lb/>
　　曰豫備也備豫則安逸也孔氏為逸豫或亦為說<lb/>
　　豫亦釋詁之義程氏言動而上下順應為和豫盖<lb/>
　　取彖義諸儒之說不同如此大率易之名卦兼備<lb/>
<pb n="2b"/>
　　衆義固非一字可訓故豫得兼和說逸樂備豫為<lb/>
　　名而和說逸樂不可以一字盡豫之道也故伊川<lb/>
　　既曰和豫又曰逸豫為得之矣考之於卦獨无備<lb/>
　　豫之義而闗子明言之者盖因繫辭言重門擊柝<lb/>
　　以待暴客之意也且豫之為卦上動而下順惟動<lb/>
　　丕應徯志者也以此建侯則内无不服之人以此<lb/>
　　行師則外无逆命之敵周封同姓五十而不以為<lb/>
　　私順故也所謂利建侯也湯東西南北之征而天<lb/>
<pb n="3a"/>
　　下不以為怨順故也所謂利行師也<hi>易說</hi>
　　新安朱氏曰豫和樂也人心和樂以應其上也九<lb/>
　　四一陽上下應之其志得行又以坤遇震為順以<lb/>
　　動故其卦為豫而其占利以立君用師也<hi>本義</hi>
　　東萊吕氏曰豫利建侯行師序卦曰有大而能謙<lb/>
　　必豫謂人處富貴榮顯之地須是得謙然後和豫<lb/>
　　夫當天下无事時則建侯有事之時則行師事之<lb/>
　　最大者若非和豫何以舉此<hi>易說</hi>　又曰豫利建侯<lb/>
<pb n="3b"/>
　　行師怠之病何自生<hi>己丑課程</hi>
彖曰豫剛應而志行順以動豫豫順以動故天地如之<lb/>
而況建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
　伊川先生曰剛應謂四為羣隂所應剛得衆應也志<lb/>
　行謂陽志上行動而上下順從其志得行也順以動<lb/>
　豫震動而坤順為動而順理順理而動又為動而衆<lb/>
　順所以豫也　以豫順而動則天地如之而弗違況<lb/>
<pb n="4a"/>
　建侯行師豈有不順乎天地之道萬物之理唯至順<lb/>
　而已大人所以先天後天而不違者亦順乎理而已<lb/>
　　天地以順動復詳言順動之道天地之運以其順<lb/>
　動所以日月之度不過差四時之行不愆忒聖人以<lb/>
　順動故經正而民興於善刑罰清簡而萬民服也<lb/>
　既言豫順之道矣然其㫖味淵深言盡而意有餘也<lb/>
　故復贊之云豫之時義大矣哉欲人研味其理優柔<lb/>
　涵泳而識之也時義謂豫之時義諸卦之時與義用<lb/>
<pb n="4b"/>
　大者皆賛其大矣哉豫以下十一卦是也豫遯姤旅<lb/>
　言時義坎睽蹇言時用頤大過解革言時各以其大<lb/>
　者也<hi>並易傳</hi>
　横渠先生曰上動而下不順非建侯行師之利也<hi>易說</hi>
　　藍田吕氏曰豫安逸无所事豫前定也事前定則<lb/>
　　安逸无所事其所以動必有所不得已不得已則<lb/>
　　莫非順也<lb/>
　　龜山楊氏曰屯者建侯之時豫者建侯行師之道<lb/>
<pb n="5a"/>
　　一陽為順動之主而上下應之故其志行順以動<lb/>
　　合二體言之也此卦之所以為豫也動而不以順<lb/>
　　則上下不應而能志行致天下之豫未之有也既<lb/>
　　豫矣則順以動乃處豫之道也夫聖人應天下之<lb/>
　　用非外襲而取之也即諸體而已矣<hi>易說</hi>
　　白雲郭氏曰三才一理也順之則易逆之則難行<lb/>
　　於一身尚不能違況有天下國家如建侯行師者<lb/>
　　乎故得其理而順動則豫雖天地於日月四時尚<lb/>
<pb n="5b"/>
　　不能外此則人道固不能違也是以聖人刑罰清<lb/>
　　而民服所以為順也歟夫順坤道也貫通三才非<lb/>
　　止人事故論其時則建侯行師論其義則天地如<lb/>
　　之不亦大乎卦以九四為主言剛應而志行者羣<lb/>
　　隂應剛得行其志順動而已<hi>易說</hi>
　　漢上朱氏曰豫謙之反謙九三反而之四四動羣<lb/>
　　隂應之其志上行以順理而動也我動彼應豈不<lb/>
　　豫乎豫和豫也休逸閒暇之謂也故曰豫剛應而<lb/>
<pb n="6a"/>
　　志行順以動豫此以九四合坤震二體而言豫也<lb/>
　　謙九三在三公之位自二以上有師體反之則三<lb/>
　　升四四為諸侯三公出封之象故利建侯師動而<lb/>
　　往行師之象故利行師二者皆順以動周之大封<lb/>
　　湯武之征伐无非順民欲也順民欲則民說之說<lb/>
　　豫也豫順以動雖天地之大猶不能違故天地如<lb/>
　　其理而動而況建侯行師乎乾坤天地也坎有伏<lb/>
　　離日月也二至也天之動始於坎歴艮與震而左<lb/>
<pb n="6b"/>
　　行地之動始於離歴坤與兊而右行是日月㑹於<lb/>
　　牽牛萬物成于艮故曰天地以順動故日月不過<lb/>
　　而四時不忒此以九四互體論坤震之義也坎為<lb/>
　　律刑罰也坤為衆民也艮止也聖人之動必順乎<lb/>
　　萬物之理法之所取必民之所欲也法之所去必<lb/>
　　民之所惡也故法律正於上刑罰清簡也衆止於<lb/>
　　下民服從也故曰聖人以順動則刑罰清而民服<lb/>
　　此以互體之坎變艮推廣坤震以盡豫之義也然<lb/>
<pb n="7a"/>
　　意味淵長言之有不能盡故夫子贊之曰豫之時<lb/>
　　義大矣哉易傳曰豫遯垢言時義坎睽蹇言時用<lb/>
　　頤大過解革言時各以其大者也以卦氣言之春<lb/>
　　分也太𤣥凖之以樂或問互體之變有㡬曰體有<lb/>
　　六變春秋傳畢萬筮仕于晉遇屯之比辛廖占之<lb/>
　　曰震為土車從馬足居之兄長之母覆之衆歸之<lb/>
　　六體不易廖以震坤合而言六體也且以豫卦九<lb/>
　　四論之自四以上震也四以下艮也合上下視之<lb/>
<pb n="7b"/>
　　坎也震有伏巽艮有伏兊坎有伏離六體也變而<lb/>
　　化之則无窮矣故曰雜物撰德其微顯闡幽之道<lb/>
　　乎<hi>易傳</hi>
　　新安朱氏曰剛應而志行以卦體卦德釋卦名義<lb/>
　　豫順以動以卦德釋卦辭天地極言之而贊其大<lb/>
　　也<hi>本義</hi>　建侯行師順動之大者立个國君非順動<lb/>
　　而何　刑罰不清民不服只為舉動不順了致得<lb/>
　　民不服便是徒配了他亦不服　豫之時義言豫<lb/>
<pb n="8a"/>
　　之時底道理<hi>並語録</hi>
　　東萊吕氏曰剛應而志行順以動豫此一卦五位<lb/>
　　是隂獨九四位是陽剛陽也今以一位之陽應五<lb/>
　　位之隂則志遂行非和易何以得此又天下之事<lb/>
　　須順理而動則豫如君子坦蕩蕩作德心逸日休<lb/>
　　此順動之謂也小人長戚戚作偽心勞日拙此不<lb/>
　　順動之謂也天地以順動則日月躔次四時代謝<lb/>
　　自然不過不忒況聖人乎天地以動順故日月不<lb/>
<pb n="8b"/>
　　過天下雷行物與无妄則為无妄雷在地上則為<lb/>
　　豫天地之間只有一順字順即行其所无事　豫<lb/>
　　之時義大矣哉此是大矣哉之最先者<lb/>
象曰雷出地奮豫先王以作樂崇德殷薦之上帝以配<lb/>
祖考<lb/>
　濓溪先生曰古者聖王制禮法修教化三綱正九疇<lb/>
　叙百姓大和萬物咸若乃作樂以宣八風之氣以平<lb/>
　天下之情故樂聲澹而不傷和而不淫入其耳感其<lb/>
<pb n="9a"/>
　心莫不澹且和焉澹則欲心平和則躁心釋優柔平<lb/>
　中德之盛也天下化中治之至也是謂道配天地古<lb/>
　之極也後世禮法不修政刑苛紊縱欲敗度下民困<lb/>
　苦謂古樂不足聽也代變新聲妖淫愁怨導欲増悲<lb/>
　不能自止故有賊君棄父輕生敗倫不可禁者矣鳴<lb/>
　呼樂者古以平心今以助欲古以宣化今以長怨不<lb/>
　復古禮不變今樂而欲至治者逺矣<hi>通書</hi>
　伊川先生曰雷者陽氣奮發隂陽相薄而成聲也陽<lb/>
<pb n="9b"/>
　始潛閉地中及其動則出地奮震也始閉鬱及奮發<lb/>
　則通暢和豫故為豫也坤順震發和順積中而發於<lb/>
　聲樂之象也先王觀雷出地而奮和暢發於聲之象<lb/>
　作聲樂以襃崇功德其殷盛至於薦之上帝推配之<lb/>
　以祖考殷盛也禮有殷奠謂盛也薦上帝配祖考盛<lb/>
　之至也<hi>易傳</hi>
　横渠先生曰王者之樂莫大於是<hi>易說</hi>
　　龜山楊氏曰雷在地中則復而已雷出地故氣達<lb/>
<pb n="10a"/>
　　而奮豫此聲樂之象也樂記曰鼓之以雷霆奮之<lb/>
　　以風雨而樂者天地之和也然先王之作樂非徒<lb/>
　　自豫而已所以崇德也如咸池大章之類皆是也<lb/>
　　得四海之歡心然後可以事上帝配祖考惟豫之<lb/>
　　時為然<hi>易説</hi>
　　兼山郭氏曰雷出地盖帝出乎震之時於夏則仲<lb/>
　　春之二月於周則孟夏之四月也故先儒咸謂天<lb/>
　　子三年一郊盖言夏祠上帝於郊詩云昊天冇成<lb/>
<pb n="10b"/>
　　命是也周官大司樂以圜鍾為宫靁鼓靁鼗孤竹<lb/>
　　之管雲和之琴瑟雲門之舞於地上之圜丘奏之<lb/>
　　圜鍾夾鍾也於夏時二月律也則雷出地奮豫而<lb/>
　　作樂崇德其在於斯時乎帝者生物之宗祖考者<lb/>
　　人之始也故推以配焉<hi>易說</hi>
　　白雲郭氏曰先人曰雷出地盖帝出乎震之時於<lb/>
　　夏則仲春之二月於周則孟夏之四月也又曰大<lb/>
　　司樂以圜鍾為宫靁鼓靁鼗孤竹之管雲和之琴<lb/>
<pb n="11a"/>
　　瑟雲門之舞於地上之圜丘奏之圜鍾夾鍾也夏<lb/>
　　時二月律也則雷出地奮豫而作樂崇德其在於<lb/>
　　斯時乎帝者生物之宗祖考者人之始也故推以<lb/>
　　配焉雍曰雷出地奮夏之二月天地萬物説豫之<lb/>
　　時也作樂崇德治定功成君臣萬民說豫之時也<lb/>
　　樂之出虚盖本隂陽之氣自无而生有故因器而<lb/>
　　成聲器可見者也聲可聞者也氣不作焉聲不聞<lb/>
　　矣雷之收發何以異此故隂陽者雷之氣也而雷<lb/>
<pb n="11b"/>
　　者隂陽之聲也春秋者又雷之器也非鐘鼓則樂<lb/>
　　无作止非春秋則雷无收發以是知雷之與樂非<lb/>
　　特取象而成其實一氣同類特大而作於天地者<lb/>
　　曰雷小而作於人者曰樂此見先王法象乎天地<lb/>
　　之道也故祭義曰君子合諸天道春禘秋嘗此言<lb/>
　　夏商之時也又曰禘有樂而嘗无樂以見先王作<lb/>
　　樂之道因雷之收發其微如此盖春秋者天地之<lb/>
　　闔闢也一闢而雷奮於是乎作樂故能通隂陽之<lb/>
<pb n="12a"/>
　　氣一闔而雷收於是乎不作樂以順隂陽之理此<lb/>
　　所以禘有樂而嘗无樂合於豫之作樂崇德也<hi>易説</hi>
　　漢上朱氏曰雷之出地奮然而作萬物豫之時也<lb/>
　　九四具天地日月雷霆風雨萬物化生作樂起於<lb/>
　　冬至黄鍾之象郊也者天祭也在内外之際為郊<lb/>
　　坤為牛坎為血陽為德豫自復三變初九升四作<lb/>
　　樂崇德也殺牛於郊薦上帝也上帝乾在上之象<lb/>
　　殷盛也自四至上震變坤坤為衆故曰殷禮有殷<lb/>
<pb n="12b"/>
　　奠殷祭言盛也五變比乾為考六變剥乾為祖以<lb/>
　　配祖考者報本反始也<hi>易傳</hi>
　　新安朱氏曰雷出地奮和之至也先王作樂既象<lb/>
　　其聲又取其義殷盛也<hi>本義</hi>　先王作樂如燕饗飲<lb/>
　　食之類無處不用然用樂之大者尤在於薦上帝<lb/>
　　配祖考也　雷出地奮止是象其聲而已薦上帝<lb/>
　　配祖考大槩言之　問作樂崇其德如大韶大武<lb/>
　　之類否先生曰然　象其聲者謂雷取其義者謂<lb/>
<pb n="13a"/>
　　和崇德謂著其德作樂所以發揚其德也　問作<lb/>
　　樂崇德曰先王作樂其功德便自不可掩也<hi>並語録</hi>
　　東萊吕氏曰地中先有雷然後能出而發聲胷中<lb/>
　　元无樂如何作樂夫雷本發於地則奮然而震驚<lb/>
　　此亦順動之象也故先王體此作樂夫樂者亦本<lb/>
　　諸人心發而寓諸金石鐘鼓之間今人須看雷之<lb/>
　　所自發處及樂之所自起處則豫之義可知不然<lb/>
　　則徒見震驚之聲則謂之雷論其清濁調其宫角<lb/>
<pb n="13b"/>
　　則謂之樂此不足與語雷樂之義也上天下澤履<lb/>
　　此易之言禮雷出地奮豫此易之言樂大凡天下<lb/>
　　事不知其理不可便言其无有如柳子厚言樂不<lb/>
　　能殖財只為自不見此道理<hi>易說</hi>
初六鳴豫凶象曰初六鳴豫志窮凶也<lb/>
　伊川先生曰初六以隂柔居下四豫之主也而應之<lb/>
　是不中正之小人處豫而為上所寵其志意滿極不<lb/>
　勝其豫至發於聲音輕淺如是必至於凶也鳴發於<lb/>
<pb n="14a"/>
　聲也　象云初六謂以其隂柔<hi>一无柔字</hi>處下而志意窮<lb/>
　極不勝其豫至於鳴也必驕肆而致<hi>一作至</hi>凶矣<hi>並易傳</hi>
　横渠先生曰知㡬者上交不諂今得應於上豫獨著<lb/>
　聞終凶之道也故凡豫之理莫若安其分動以義也<lb/>
　<hi>易說</hi>
　　藍田吕氏曰初六處豫之初不知所戒恃四志有<lb/>
　　所矜其聲宜逺聞者也恃交於外有矜大之志志<lb/>
　　窮必乖取凶之道<lb/>
<pb n="14b"/>
　　龜山楊氏曰和順積中而形於外所樂者仁義之<lb/>
　　實而已夫豫豈可以聲音笑貌為哉四以一陽為<lb/>
　　豫之主而初以隂柔不中正應之則其鳴也是乃<lb/>
　　脅肩諂笑而已其凶不亦宜乎<hi>易說</hi>
　　白雲郭氏曰初六之鳴如謙上六之鳴感其應而<lb/>
　　有求也上六之鳴盖鳴而求謙初六之鳴盖鳴而<lb/>
　　求豫豫而知戒尚或有失況知其説逸而鳴以求<lb/>
　　之乎且鳴而求謙者志猶未可得況鳴豫乎其志<lb/>
<pb n="15a"/>
　　窮凶也宜矣夫履霜之始未堅冰也馴致其道則<lb/>
　　堅冰也鳴而求豫未至於凶馴致其道則凶矣聖<lb/>
　　人知㡬故欲早辯也志窮者窮其求豫之志則凶<lb/>
　　也<hi>易說</hi>
　　漢上朱氏曰四者豫之主初六不中正而順從逸<lb/>
　　豫者也初四相易成震震為聲有相應而鳴之象<lb/>
　　從逸豫而發于聲音者也故鳴初六豫之始於其<lb/>
　　始也鳴豫至於末流則志窮而凶中為志謂四也<lb/>
<pb n="15b"/>
　　初復動而之四則止而不行其志窮矣太康后羿<lb/>
　　之事乎<hi>易傳</hi>
　　新安朱氏曰隂柔小人上有强援得時主事故不<lb/>
　　勝其豫而以自鳴凶之道也故其占如此卦之得<lb/>
　　名本為和樂然卦辭為衆樂之義爻辭除九四與<lb/>
　　卦同外皆為自樂所以有吉凶之異窮謂滿極<hi>本義</hi>
　　東萊吕氏曰初六鳴豫凶一爻備極小人之情状<lb/>
　　小人一得意於上便志得意滿易傳言輕淺兩字<lb/>
<pb n="16a"/>
　　最好<hi>易說</hi>
六二介于石不終日貞吉象曰不終日貞吉以中正也<lb/>
　明道先生曰介于石理素定也理素定故見㡬而作<lb/>
　何俟終日哉<hi>劉絢師訓</hi>
　伊川先生曰逸豫之道放則失正故豫之諸爻多不<lb/>
　得正才與時合也唯六二一爻處中正又无應為自<lb/>
　守之象當豫之時獨能以中正自守可謂特立之操<lb/>
　是以節介如石之堅也介于石其介如石也人之於<lb/>
<pb n="16b"/>
　豫樂心説之故遲遲遂至於躭戀不能已也二以中<lb/>
　正自守其介如石其去之速不俟終日故貞正而吉<lb/>
　也處豫不可安且久也久則溺矣如二可謂見㡬而<lb/>
　作者也夫子因二之見㡬而極言知㡬之道曰知㡬<lb/>
　其神乎君子上交不諂下交不瀆其知㡬乎㡬者動<lb/>
　之微吉之先見者也君子見㡬而作不俟終日易曰<lb/>
　介于石不終日貞吉介如石焉寧用終日斷可識矣<lb/>
　君子知微知彰知柔知剛萬夫之望夫見事之㡬微<lb/>
<pb n="17a"/>
　者其神妙矣乎君子上交不至於諂下交不至於瀆<lb/>
　者盖知㡬也不知㡬則至於過而不已交於上以恭<lb/>
　巽故過則為諂交於下以和易故過則為瀆君子見<lb/>
　於㡬微故不至於過也所謂㡬者始動之微也吉凶<lb/>
　之端可先見而未著者也獨言吉者見之於先豈復<lb/>
　至有凶也君子明哲見事之㡬微故能其介如石其<lb/>
　守既堅則不惑而明見㡬而動豈俟終日也斷别也<lb/>
　其判别可見矣微與彰柔與剛相對者也君子見微<lb/>
<pb n="17b"/>
　則知彰矣見柔則知剛矣知㡬如是衆所仰也故賛<lb/>
　之曰萬夫之望　能不終日而貞且吉者以有中正<lb/>
　之德也中正故其守堅而能辯之蚤去之速爻言六<lb/>
　二處豫之道為教之意深矣<hi>並易傳</hi>
　横渠先生曰不終日貞吉言疾正則吉也六二以隂<lb/>
　居隂獨無累於四故其介如石雖體柔順以其在中<lb/>
　而靜何俟終日必知㡬而正矣體順用中以隂居隂<lb/>
　堅介如石故在理則悟為豫之吉莫甚焉不以說豫<lb/>
<pb n="18a"/>
　而流也<hi>易說</hi>
　　藍田吕氏曰人道主交上交下交盡矣交不以中<lb/>
　　正者必流於諂瀆其取凶悔必矣何可以保其安<lb/>
　　佚而終吉乎六二以柔順而守中正知交際之道<lb/>
　　易此則不可先見之㡬不待久而後喻者也<lb/>
　　龜山楊氏曰六二柔順中正无應於上下故介于<lb/>
　　石言靜而正也夫一物不該非中也有所倚非正<lb/>
　　也豫者順動之時也極天下之大順其惟六二乎<lb/>
<pb n="18b"/>
　　以中正故也唯中正為能㑹物於一己雖動之微<lb/>
　　其知之矣斯所以為知㡬其神乎<hi>易說</hi>
　　兼山郭氏曰凡事豫則立不豫則廢言前定則不<lb/>
　　跲事前定則不困行前定則不疚道前定則不窮<lb/>
　　此言豫之有素也況六二柔順中正无上下之交<lb/>
　　介于石焉其為豫也至矣中正介于石可也若夫<lb/>
　　上交不諂下交不瀆非知㡬詎能之乎<hi>易說</hi>
　　白雲郭氏曰繫辭曰㡬者動之微吉之先見者也<lb/>
<pb n="19a"/>
　　又曰唯㡬也故能成天下之務是以聖人貴夫知<lb/>
　　㡬者以此豫之六二知㡬之君子也知逸豫之道<lb/>
　　必凶而後已故不為逸豫中正自居介如石焉守<lb/>
　　以貞固是以吉也觀其上交不諂是不與上為豫<lb/>
　　也下交不瀆是不與下為豫也上下无與應不得<lb/>
　　變其志故中正之道常存而貞固之守益堅非介<lb/>
　　如石之象乎終日則失於不能早辯不終日所以<lb/>
　　為知㡬也古之人行此道者其惟文王乎始於憂<lb/>
<pb n="19b"/>
　　勤終於逸樂文王之治也至於不敢盤于遊田以<lb/>
　　庶邦惟正之供故能享國久長而得介于石之吉<lb/>
　　也明此道者其惟周公乎觀其作无逸以戒成王<lb/>
　　曰无淫于觀于逸于遊于田以萬民惟正之供故<lb/>
　　成王能持盈守成為太平之君子亦得介于石之<lb/>
　　吉也不然則盤遊无度太康尸位之逸豫也酗于<lb/>
　　酒德商王受之迷亂也故孔子曰知㡬其神矣乎<lb/>
　　惟文王周公其盡之<hi>易說</hi>
<pb n="20a"/>
　　漢上朱氏曰四艮為石初三不正二介于不正之<lb/>
　　間上交于三而不諂下交于初而不瀆確然如石<lb/>
　　不可轉也夫始交者安危之㡬不諂不瀆則不過<lb/>
　　乎中故曰介于石三為内卦之終二動離為日不<lb/>
　　終日也所謂㡬者始動之微吉之端可見而未著<lb/>
　　者也離日為見見之是以不俟終日而作作則動<lb/>
　　也豫之時上下逸豫失正諸爻之才多與時合二<lb/>
　　以中正自守不溺於豫可謂見㡬矣備豫之道也<lb/>
<pb n="20b"/>
　　不俟終日而作以貞故吉貞者守正之謂也心不<lb/>
　　動則中正中也故見不中正也故見不正中正故<lb/>
　　知微知柔不罹於咎故曰介于石焉用終日<hi>易傳</hi>
　　新安朱氏曰豫雖主樂然易以溺人溺則反而憂<lb/>
　　矣卦獨此爻中而得正是上下皆溺於豫而獨能<lb/>
　　以中正自守其介如石也其德安靜而堅確故其<lb/>
　　思慮明審不俟終日而見凡事之㡬微也大學曰<lb/>
　　安而后能慮慮而后能得意正如此占者如是則<lb/>
<pb n="21a"/>
　　正而吉矣<hi>本義</hi>　介于石言兩石相摩擊而出火之<lb/>
　　意言介然之頃不待終日而便見得此道理<hi>語録</hi>
　　廣漢張氏曰或問君子上交不諂下交不瀆何以<lb/>
　　謂之知㡬其神乎荅曰交際易於因循上交主於<lb/>
　　恭過其則斯為諂下交主於和過其則斯為瀆能<lb/>
　　持而不失非知㡬其能之乎聖人論介于石之義<lb/>
　　而獨以上下交之事為言惟篤實為己者知其為<lb/>
　　甚切要也<hi>南軒集荅口子約</hi>
<pb n="21b"/>
　　東萊吕氏曰六二介于石處豫樂之中不有其豫<lb/>
　　樂故能見㡬而作人多在順中壊了惟六二便能<lb/>
　　覺象言以中正也盖豫得中正則不為豫樂所移<lb/>
　　<hi>易説</hi>
六三盱豫悔遲有悔象曰盱豫有悔位不當也<lb/>
　伊川先生曰六三隂而居陽不中不正之人也以不<lb/>
　中正而處豫動皆有悔盱上視也上瞻望於四則以<lb/>
　不中正不為四所取故有悔也四豫之主與之切近<lb/>
<pb n="22a"/>
　苟遲遲而不前則見棄絶亦有悔也盖處身不正進<lb/>
　退皆有悔吝當如之何在正身而已君子處己有道<lb/>
　以禮制心雖處豫時不失中正故无悔也　自處不<lb/>
　當失中正也是以進退有悔<hi>並易傳</hi>
　　藍田呂氏曰六三以隂居陽迫近九四位既不當<lb/>
　　德亦无常進退久速皆未得其所安以斯求豫宜<lb/>
　　有悔也<lb/>
　　龜山楊氏曰盱上視也盱豫求豫於上也處非中<lb/>
<pb n="22b"/>
　　正故盱則失義遲則失時皆不免於悔也與六二<lb/>
　　介于石不終日異矣<hi>易說</hi>
　　白雲郭氏曰處豫之道戒在於不能自立而優柔<lb/>
　　无斷是以馴致必至於凶故六二以介如石為得<lb/>
　　而六三以盱遲有失也夫睢盱視上而說之非介<lb/>
　　如石者也遲遲疑而有待非不終日者也視而恱<lb/>
　　之者失於不立遲疑有待者失於無斷與夫鳴而<lb/>
　　求之者過猶不及耳宜其皆為有悔之道欲无悔<lb/>
<pb n="23a"/>
　　者无它道焉介然不動以守之斷然不疑以行之<lb/>
　　惟此見六二之貞可謂能知能行者也孔子之不<lb/>
　　惑顔子之弗失孟子之不動心亦皆六二介于石<lb/>
　　之道歟<hi>易說</hi>
　　漢上朱氏曰三四處位不當同而不和者也睢盱<lb/>
　　上視而不正也向秀曰小人喜恱佞媚之貌四豫<lb/>
　　之主三以柔順承之動成巽巽為多白眼睢盱上<lb/>
　　視佞媚以求豫而四不動則悔其動故盱豫悔三<lb/>
<pb n="23b"/>
　　不能去且靜而待之四又不動故遲有悔悔其不<lb/>
　　動四艮體止於上三動巽為進退故動靜皆有悔<lb/>
　　三猶豫如是无他位不當也小人恱於豫寧悔而<lb/>
　　終不以所處為不當而去之柔不正故也<hi>易傳</hi>
　　新安朱氏曰盱上視也隂不中正而近於四四為<lb/>
　　卦主故六三上視於四而下溺於豫宜有悔者也<lb/>
　　故其象如此而其占為事當速悔若悔之遲則必<lb/>
　　有悔也<hi>本義</hi>　盱豫悔言覻著九四之豫便當速悔<lb/>
<pb n="24a"/>
　　遲時便有悔盱豫是句<hi>語録</hi>
九四由豫大有得勿疑朋盍簪象曰由豫大有得志大<lb/>
行也<lb/>
　伊川先生曰豫之所以為豫者由<hi>一无由字</hi>九四也為動<lb/>
　之主動而衆隂說順為豫之義四大臣之位六五之<lb/>
　君順從之以陽剛而任上之事豫之所由也故云由<lb/>
　豫大有得言得大行其志以致天下之豫也勿疑朋<lb/>
　盍簪四居大臣之位承柔弱之君而當天下之任危<lb/>
<pb n="24b"/>
　疑之地也獨當上之倚任而下无同德之助所以疑<lb/>
　也惟當盡其至誠勿有疑慮則<hi>一有其字</hi>朋類自當合聚<lb/>
　夫欲上下之信惟至誠而已苟盡其至誠則何患乎<lb/>
　其<hi>一无乎字一旡其字</hi>无助也簪聚也簪之名簪取聚髪也或<lb/>
　曰卦惟一陽安得同德之助曰居上位而至誠求助<lb/>
　理必得之姤之九五曰有隕自天是也四以陽剛迫<lb/>
　<hi>一作逼</hi>近君位而專主乎豫聖人宜為之戒而不然者<lb/>
　豫和順之道也由和順之道不失為臣之正也如此<lb/>
<pb n="25a"/>
　而專主於豫乃是任天下之事而致時於豫者也故<lb/>
　惟戒以至誠勿疑　由己而致天下於樂豫故為大<lb/>
　有得謂其志得大行也<hi>並易傳</hi>
　　龜山楊氏曰四以一陽為順動之主剛應而志行<lb/>
　　天下由之而豫也故大有得也處多懼之地承柔<lb/>
　　弱之君而任天下之責危疑之時也惟至誠為能<lb/>
　　通天下之志至誠而不動者未之有也故曰勿疑<lb/>
　　朋盍簪言誠而不疑則其類自合矣簪髪之簪則<lb/>
<pb n="25b"/>
　　其合也固矣方成王幼沖周公為冡宰百官總己<lb/>
　　而聽焉上則成王未悟下則羣叔流言危疑之甚<lb/>
　　也惟周公以身任之而不疑故民獻有十夫予翼<lb/>
　　此朋盍簪之謂也使周公懐自疑之心畏艱大之<lb/>
　　言以考翼不可征則亂无日矣其能成寕考之圖<lb/>
　　功哉<hi>易說</hi>
　　兼山郭氏曰九四順以動豫而一陽以總之上无<lb/>
　　剛健之君下无分民之臣是以為由豫也然而功<lb/>
<pb n="26a"/>
　　震主者身必危能无疑乎惟在豫之時有陽勝之<lb/>
　　德故可以總衆志以安上也盖道足乎己時有所<lb/>
　　當然則其志得行不然桓文之舉未免為三王之<lb/>
　　罪人也<hi>易說</hi>
　　白雲郭氏曰九四以一陽而總衆隂為豫之主以<lb/>
　　順動自任者方是時上无剛健之君則衆隂不得<lb/>
　　不由之以豫也由之以豫則天下少安所以大有<lb/>
　　得也然處由豫之道在於信立而勿疑勿疑故朋<lb/>
<pb n="26b"/>
　　盍明盍則總衆智力以安上其序如此也昔齊晉<lb/>
　　之霸也歸魯三敗之地示原三日之圍可謂信立<lb/>
　　矣㑹于葵丘㑹于踐土可謂朋盍矣總諸侯以尊<lb/>
　　王室非安上乎此雖霸者之事然孔子嘗曰微管<lb/>
　　仲吾其被髪左衽矣盖孔子之意以為雖非三王<lb/>
　　之舉豈不愈於委而棄之夷狄也哉是所以由豫<lb/>
　　之為大有得也伊川曰簪聚也簪之名取聚髪也<lb/>
　　<hi>易說</hi>
<pb n="27a"/>
　　漢上朱氏曰四為豫之主五隂順從由己以致豫故<lb/>
　　曰大有得然不免於疑者在近君危疑之地无同徳<lb/>
　　之助衆隂不從五而從己也疑謂伏巽巽為不果坎<lb/>
　　見巽伏故勿疑盍合也五交四也言積誠不已下情<lb/>
　　通於上也坎為髪為通四剛在上下衆柔之際交而<lb/>
　　通之猶簪也髪非簪則散亂不理安有髪之柔順而<lb/>
　　不從簪乎夫朋歸己而致疑於五者有二招權也專<lb/>
　　功也下情通於上上下既交以誠何疑於招權不有<lb/>
<pb n="27b"/>
　　其功歸美于上其中洞然何疑於專功四五相易伏<lb/>
　　巽象毁則四剛中之志上行率天下而從五何疑於<lb/>
　　朋之衆乎五不疑四四不疑五君臣上下各守其正<lb/>
　　為由豫也大矣先儒以坎為髪何也曰以巽為寡髪<lb/>
　　而知也乾為首柔其毛也故須象亦然<hi>易傳</hi>
　　新安朱氏曰九四卦之所由以為豫者也故其象如<lb/>
　　此而其占為大有得然又當至誠不疑則朋類合而<lb/>
　　從之矣故又因而戒之簪聚也又速也<hi>本義</hi>
<pb n="28a"/>
　　問豫卦初六與九四為應九四由豫大有得本亦<lb/>
　　自好但初六恃有强援不勝其豫至於自鳴所以<lb/>
　　凶否先生曰九四自好自是初六自不好怎奈他<lb/>
　　何　由豫猶言由頤<hi>並語録</hi>
　　東萊吕氏曰四是大臣之位又多懼之地也今人<lb/>
　　處多懼之地一向就危疑上猜防自為疑阻惟由<lb/>
　　豫之道但推誠於上下不復自為疑阻所以大有<lb/>
　　得而志大行周公當攝政之際外則四國流言内<lb/>
<pb n="28b"/>
　　則王不知周公只是推誠而已不惟大臣如此而<lb/>
　　朋友之道亦只是推誠相與自然勿疑而朋盍簪<lb/>
　　<hi>易說</hi>
六五貞疾恒不死象曰六五貞疾乘剛也恒不死中未<lb/>
亡也<lb/>
　伊川先生曰六五以隂<hi>一无隂字</hi>柔居君位當豫之時沈<lb/>
　溺於豫不能自立者也權之所主衆之所歸皆在於<lb/>
　四四之陽剛得衆非耽惑柔弱之君所能制也乃柔<lb/>
<pb n="29a"/>
　弱不能自立之君受制於專權之臣也居得君位貞<lb/>
　也受制於下有疾苦也五居尊位權雖失而位未亡<lb/>
　故云貞疾恒不死言貞而有疾常疾而不死如漢魏<lb/>
　末世之君也人君致危亡之道非一而以豫為多<lb/>
　在四不言失正而於五乃見其強逼者四本无失故<lb/>
　於四言大臣任天下之事之義於五則言柔弱居尊<lb/>
　不能自立威權去己之義各據爻以取義故不同也<lb/>
　若五不失君道而四主於豫乃是任得其人安享其<lb/>
<pb n="29b"/>
　功如太甲成王也蒙亦以<hi>一无以字</hi>隂居尊位二以陽為<lb/>
　蒙之主然彼吉而此疾者時不同也童蒙而資之於<lb/>
　人宜也耽豫而失之於人危亡之道也故蒙相應則<lb/>
　倚任者豫相逼則失權者也又上下之心專歸於四<lb/>
　也　貞而疾由乘剛為剛所逼也恒不死中之尊位<lb/>
　未亡也<hi>並易傳</hi>
　　藍田吕氏曰九四以一陽為五隂之主六五柔居<lb/>
　　其上處至尊以臨之有位號而无勢者也居安豫<lb/>
<pb n="30a"/>
　　之時有位號而无勢不可以令天下矣如人之有<lb/>
　　疾常久而不死者猶有中氣存焉然不足頼也<lb/>
　　龜山楊氏曰居豫之時无剛健之才逸於豫者也<lb/>
　　孟子曰入則无法家拂士出則无敵國外患者國<lb/>
　　恒亡六五之乘剛有法家拂士敵國外患之謂也<lb/>
　　左右正救之故以正為疾雖未能執其中而中未<lb/>
　　亡也則不死於安樂矣故常不死<hi>易說</hi>
　　兼山郭氏曰六五謙輕而豫怠也怠則失其柄也<lb/>
<pb n="30b"/>
　　久矣然而入則无法家拂士出則无敵國外患者<lb/>
　　國恒亡六五非能固存其不亡也僅矣乘剛疾也<lb/>
　　九四亦震體順動之臣也<hi>易説</hi>
　　白雲郭氏曰伊川曰居得君位貞也受制於四有<lb/>
　　疾也五居尊位權雖失而位未亡故云貞疾恒不<lb/>
　　死雍曰九四以一剛為豫之主六五不能正為君<lb/>
　　之道求其所以然盖失於好逸不知文王周公之<lb/>
　　戒馴致於君弱臣强而不能振也其猶平王東遷<lb/>
<pb n="31a"/>
　　下堂而見諸侯之時乎君德微矣雖僅能守其位<lb/>
　　譬夫人之老也血氣既衰疾亦甚矣僅得常不死<lb/>
　　而已中未亡者終亡之象已見特其中未盡亡而<lb/>
　　已<hi>易說</hi>
　　漢上朱氏曰四以剛動為豫之主衆之所歸權之<lb/>
　　所主也五以柔弱沈㝠於逸豫而乘其上豈能制<lb/>
　　四哉六五受制於四而不可動亦不復安豫矣故<lb/>
　　此爻獨不言豫不可動則於正為有害故曰貞疾<lb/>
<pb n="31b"/>
　　恒震巽也天地可久之道也六五動則有震巽恒<lb/>
　　久之象人君中正然後六二為之用九四同德也<lb/>
　　何乘剛之有五不可動以失正也故九四為腹心<lb/>
　　之疾然主祭祀守位號而猶存者正雖亡而中未<lb/>
　　亡也中者人心也中盡亡則滅矣故曰貞疾恒不<lb/>
　　死言貞雖有疾其中固在能動以正則可久矣恒<lb/>
　　未嘗死也坤為死震為反生未亡之象周室東遷<lb/>
　　齊晉二伯托公義以令諸侯中未亡也失天下者<lb/>
<pb n="32a"/>
　　多矣必曰豫者威權之失必自逸豫也諛臣進女<lb/>
　　謁行大臣專主威則社稷移矣易傳曰若五不失<lb/>
　　君道而四主於豫乃任得其人安享其功如太甲<lb/>
　　成王也<hi>易傳</hi>
　　新安朱氏曰當豫之時以柔居尊沈溺於豫又乘<lb/>
　　九四之剛衆不附而處勢危故為貞疾之象然以<lb/>
　　其得中故又為恒不死之象即象而觀占在其中<lb/>
　　矣<hi>本義</hi>
<pb n="32b"/>
　　東萊吕氏曰六五貞疾恒不死傳曰人君致危亡<lb/>
　　之道非一而以豫為多若以豫自處則權必移於<lb/>
　　下既逸豫雖云久不死亦終於亡而已如人氣血<lb/>
　　耗散而膚革僅存亦終於死而已九四一爻在九<lb/>
　　四觀之則為大臣在六五觀之則為權臣故逐爻<lb/>
　　取義不同<hi>易說</hi>　又曰觀豫六五之象然後知上无<lb/>
　　耽樂之君則下无擅權之臣<hi>己丑課程</hi>
上六㝠豫成有渝无咎象曰㝠豫在上何可長也<lb/>
<pb n="33a"/>
　伊川先生曰上六隂柔非有中正之德以隂居上不<lb/>
　正也而當豫極之時以君子居斯時亦當戒懼況隂<lb/>
　柔乎乃耽肆於豫昏迷不知反者也在豫之終故為<lb/>
　昬冥已成也若能有渝變則可以无咎矣在豫之終<lb/>
　有變之義人之失苟能自變皆可以无咎故冥雖己<lb/>
　成能變則善也聖人發此義所以勸遷善也故更不<lb/>
　言㝠之凶專言渝之无咎　昬冥於豫至於終極災<lb/>
　咎行及矣其可長然乎當速渝也<hi>並易傳</hi>
<pb n="33b"/>
　　龜山楊氏曰豫之終沈冥於豫者也故冥豫成然<lb/>
　　居動之極有變之象焉故曰有渝无咎然君子與<lb/>
　　為善故不言㝠豫之凶而專言有渝之无咎也<hi>易說</hi>
　　兼山郭氏曰上六豫之極也然豫有二義猶所謂<lb/>
　　一極備凶一極无凶者也如利建侯行師順以動<lb/>
　　豫豫順以動重門擊柝以待暴客无凶者也若㝠<lb/>
　　豫在上而不知變惟康好逸豫乃盤遊无度備凶<lb/>
　　者也是以五子咸怨述大禹之戒以作歌則有窮<lb/>
<pb n="34a"/>
　　后羿因民弗忍距於河者有以致之焉爾而孔子<lb/>
　　之辭戒之在逸而不及其備者豈聖人之情見於<lb/>
　　辭者乎<hi>易說</hi>
　　白雲郭氏曰上六豫極之時冥昧耽樂迷不知反<lb/>
　　豫之凶將成矣或有變焉亦且无咎盖豫雖必至<lb/>
　　於凶而上六知變之位聖人貴其能變故不言冥<lb/>
　　之凶而言渝之无咎也且於初六之鳴未凶而言<lb/>
　　凶上六之㝠當凶而曰无咎何哉盖鳴於終者則<lb/>
<pb n="34b"/>
　　未必凶鳴於初者馴至於終則其凶必矣㝠於終<lb/>
　　者變則无咎㝠於初者雖變亦有咎其凶又有甚<lb/>
　　於鳴矣故上六之㝠始勤而終怠者也非若鳴之<lb/>
　　怠於初也是以其為凶咎係乎初終而不與於鳴<lb/>
　　㝠之輕重也<hi>易說</hi>
　　漢上朱氏曰上六豫之終沈㝠於豫成而不變者<lb/>
　　也坤為冥昧古之逸豫之人固有不恤名聲之醜<lb/>
　　性命之危而樂之者不知因佚樂之過變前之為<lb/>
<pb n="35a"/>
　　乃善補過也何咎之有故曰成有渝无咎聖人發<lb/>
　　此義以勉夫困而學者焉上六動之三成巽巽為<lb/>
　　長四坎為可㝠豫在上而不變未有不反何可長<lb/>
　　也<hi>易傳</hi>
　　新安朱氏曰以隂柔居豫極為昬𠖇於豫之象以<lb/>
　　其動體故又為其事雖成而能有渝之象戒占者<lb/>
　　如是則能補過而无咎所以廣遷善之門也<hi>本義</hi>
　　東萊吕氏曰上六㝠豫今人當㝠豫之極便謂不<lb/>
<pb n="35b"/>
　　可救藥不知一念才正即是好人易傳曰不言㝠<lb/>
　　成之凶而言有渝无咎聖人勸人遷善之意深矣<lb/>
　　<hi>易說</hi>
　<lb/>
　<lb/>
　<lb/>
　<lb/>
　合訂刪補大易集義粹言卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷四十五</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷四十五<lb/>
　　　　　　　　　　頭等侍衛納喇性徳編<lb/>
䷨<hi>兊下艮上</hi>
　康節先生曰經有因革損益盡之矣<hi>觀物篇詳見泰卦</hi>
　伊川先生曰損序卦解者緩也緩必有所失故受之<lb/>
　以損縱緩則必有所失失則損也損所以繼解也為<lb/>
　卦艮上兊下山體髙澤體深下深則上益髙為損下<lb/>
<pb n="1b"/>
　益上之義又澤在山下其氣上通潤及草木百物是<lb/>
　損下而益上也又下為兊説三爻皆上應是説以奉<lb/>
　上亦損下益上之義又下兊之成兊由六三之變也<lb/>
　上艮之成艮自上九之變也三本剛而成柔上本柔<lb/>
　而成剛亦損下益上之義損上而益於下則為益取<lb/>
　下而益於上則為損在人上者施其澤以及下則益<lb/>
　也取其下以自厚則損也譬諸壘土損於上以培厚<lb/>
　其基本則上下安固矣豈非益乎取於下以増上之<lb/>
<pb n="2a"/>
　髙則危墜至矣豈非損乎故損者損下益上之義益<lb/>
　則反是<hi>易傳</hi>
　　東萊吕氏曰損之卦損下益上故為損蓋上雖受<lb/>
　　其益殊不知既損其下則上亦損矣然其下為兊<lb/>
　　兊説也又下三爻皆應於上是下樂輸以奉上人<lb/>
　　君固可以安受之何名為損乎蓋損下益上人君<lb/>
　　之失也樂輸於上人臣之義也兩者自不相妨又<lb/>
　　艮止兊説凡上有取於民皆謂之損合上下二體<lb/>
<pb n="2b"/>
　　而觀之下當樂輸而不怨上當取於民有制不可<lb/>
　　无所止也<hi>易説</hi>
損有孚元吉无咎可貞利有攸往曷之用二簋可用享<lb/>
　伊川先生曰損減損也凡損抑其過以就義理皆損<lb/>
　之道也損之道必有孚誠謂至誠順於理也損而順<lb/>
　理則大善而吉所損无過差可貞固常行而利有所<lb/>
　往也人之所損或過或不及<hi>一有或常字</hi>或不常<hi>一作當</hi>皆<lb/>
　不合正理非有孚也非有孚則无吉而有咎非可貞<lb/>
<pb n="3a"/>
　之道不可行也　損者損過而就中損浮末而就本<lb/>
　實也聖人以寧儉為禮之本故於損𤼵明其義以享<lb/>
　祀言之享祀之禮其文最繁然以誠敬為本多儀備<lb/>
　物所以將飾其誠敬之心飾過其誠則為偽矣損飾<lb/>
　所以存誠也故云曷之用二簋可用享二簋之約可<lb/>
　用享祭言在乎誠而已誠為本也天下之害无不由<lb/>
　末之勝也峻宇雕牆本於宫室酒池肉林本於飲食<lb/>
　淫酷殘忍本於刑罰窮兵黷武本於征討凡人欲之<lb/>
<pb n="3b"/>
　過者皆本於奉養其流之逺則為害矣先王制其本<lb/>
　者天理也後人流於末者人欲也損之義損人欲以<lb/>
　復天理而已<hi>並易傳</hi>
　　白雲郭氏曰名卦之義以一損无復謂之損損而<lb/>
　　復益謂之益故二卦皆有損義而其名則難同也<lb/>
　　世以損有損下厚己之意故以損為非美然損善<lb/>
　　損惡損下損上損其過與不及或損而為君子或<lb/>
　　損而為小人一治一亂莫不為之損也文王取損<lb/>
<pb n="4a"/>
　　惡益善為言孔子因之至益則彖言民説无疆然<lb/>
　　後知損亦有損下厚己之意也聖人之㫖深矣損<lb/>
　　惡之至至於有孚是以元吉无咎有可貞之道亦<lb/>
　　利於有行也曷之用二簋可用享猶言何必用多<lb/>
　　儀所以損其過也且禮者中也過則為偽不可謂<lb/>
　　之禮是以可損也<hi>易説</hi>
　　新安朱氏曰損減省也為卦損下卦上畫之陽益<lb/>
　　上卦上畫之隂損兊澤之深益艮山之髙損下益<lb/>
<pb n="4b"/>
　　上損内益外剥民奉君之象所以為損也損所當<lb/>
　　損而有孚信則其占當有此下四者之應矣曷之<lb/>
　　用二簋可用享言當損時則至薄无害<hi>本義</hi>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虚與時偕行<lb/>
　伊川先生曰損之所以為損者以損于下而益於上<lb/>
　也取下以益上故云其道上行夫損上而益下則為<lb/>
<pb n="5a"/>
　益損下而益上則為損損基本以為髙者豈可謂之<lb/>
　益乎　元吉者謂損而以至誠則有此元吉以下四<lb/>
　者損道之盡善也　夫子特釋曷之用二簋可用享<lb/>
　卦辭簡直謂當損去浮飾曰何所用哉二簋可以享<lb/>
　也厚本損未之謂也夫子恐後人不達遂以為文飾<lb/>
　當盡去故詳言之有本必有末有實必有文天下萬<lb/>
　事无不然者无本不立无文不行父子主恩必有嚴<lb/>
　順之體君臣主敬必有承接之儀禮讓存乎内待威<lb/>
<pb n="5b"/>
　儀而後行尊卑有其序非物采則<hi>一作而</hi>无别文之與<lb/>
　實相須而不可闕也及夫文之勝末之流逺本䘮實<lb/>
　乃當損之時也故云曷所用哉二簋足以薦其誠矣<lb/>
　謂當務實而損飾也夫子恐人之泥言也故復明之<lb/>
　曰二簋之質用之當有時非其所用而用之不可也<lb/>
　謂文飾未過而損之與損之至於過甚則非也損剛<lb/>
　益柔有時剛為過柔為不足損益皆損剛益柔也必<lb/>
　順時而行不當時而損益之則非也　或損或益或<lb/>
<pb n="6a"/>
　盈或虚唯随時而已過者損之不足<hi>一作及</hi>者益之虧<lb/>
　者盈之實者虚之與時偕行也<hi>並易傳</hi>
　横渠先生曰損下益上損剛益柔非可常行必有孚<lb/>
　元吉无咎可貞然後利有所進故下云有時<hi>易説</hi>
　　藍田吕氏曰省約以為善也損下益上曰損損上<lb/>
　　益下曰益蓋隂從陽以益之陽資隂以自益艮止<lb/>
　　於上兊説於下以從艮損下益上也雷動於下巽<lb/>
　　居於上以入之損上益下也説之道上行巽之動<lb/>
<pb n="6b"/>
　　入於下也凡物之情則惡損而好益天之道則惡<lb/>
　　盈而好謙知損之為益則物情有孚天道合矣故<lb/>
　　可以元吉无咎時損時益則損之道不可以為正<lb/>
　　惟損而有孚故乃以元吉无咎當損之時故曰可<lb/>
　　貞時損則損時益則益茍當其時无往而不可故<lb/>
　　損益皆利有攸往當損之時將何所用乎然君子<lb/>
　　不以微薄廢禮茍有明信雖澗溪沼沚之毛可薦<lb/>
　　於鬼神故二簋可用享隂陽消長往反无常惟其<lb/>
<pb n="7a"/>
　　時而已損益之氣在上下則以柔益剛然剛陽有<lb/>
　　餘隂柔不足則損剛益柔亦有時矣由是觀之天<lb/>
　　地隂陽屈伸消長與時偕行惟變所適君子取之<lb/>
　　以損益者也<lb/>
　　廣平游氏曰損之三陽皆損己者也三隂皆受益<lb/>
　　者也損己者或資諸物或取諸身資諸物者損上<lb/>
　　益下如初九是也取諸身者損剛益柔若九二上<lb/>
　　九是也<hi>易説</hi>
<pb n="7b"/>
　　龜山楊氏曰損而剛柔皆應故者孚損之不以其<lb/>
　　道則民不應不應則不孚不孚則凶咎随之矣尚<lb/>
　　可以為正乎不可正則无徃而可也損之以其道<lb/>
　　而民弗厲雖不盈禮鬼神其享之矣故二簋可用<lb/>
　　享<hi>易説</hi>
　　白雲郭氏曰損自泰來乾之九三損而成兊坤之<lb/>
　　上六益而為艮在卦之象以剛變柔謂之損以柔<lb/>
　　變剛謂之益故曰損下益上以義言之則下流惡也<lb/>
<pb n="8a"/>
　　上善善也損惡益善則道日進故卦言利有攸徃<lb/>
　　而彖言其道上行也或不知居尊之義損天下以<lb/>
　　奉一人則善日消而惡日長矣迂儒方究多儀備<lb/>
　　物之享不知損過復禮之義則天下不勝其偽矣<lb/>
　　伊川曰享祀之禮以誠敬為本儀物所以飾其誠<lb/>
　　敬之心飾過其誠則為偽矣斯言盡之也祀事在<lb/>
　　所損則其他可知二簋應有時者當末俗繁文之<lb/>
　　世二簋可享也時方得禮之中則二簋為不及矣<lb/>
<pb n="8b"/>
　　所謂可用享者蓋欲著誠去偽捐其末節寧儉之<lb/>
　　意也可僅辭也非中禮之享也損剛者損乾之三<lb/>
　　也益柔者益坤之上也損剛益柔有時者亦猶二<lb/>
　　簋之享剛亦有時而不可損也故損益盈虚之道<lb/>
　　又有時焉遇其時則道與偕行矣以此見聖人非<lb/>
　　固為損益皆因其時而已<hi>易説</hi>
　　漢上朱氏曰泰變也損九三以益上六也益上矣<lb/>
　　而謂之損上以下為基譬之築墉損其基以増上<lb/>
<pb n="9a"/>
　　之髙則危矣非益也故曰損損下益上者以其下<lb/>
　　事上之道行乎上也故曰損下益上其道上行此<lb/>
　　以三上二爻言損也損六爻皆應有孚也凡損之<lb/>
　　道損抑其過以就禮義則誠也誠則上下内外无<lb/>
　　不信乃可損以人情莫不欲損也泰九三正也其<lb/>
　　始損之以天下之正理非私心有所好惡而損之<lb/>
　　也故元吉元吉則於理義為无咎始出於正也上<lb/>
　　九宜有咎然而无咎者損之以正是以无咎自古<lb/>
<pb n="9b"/>
　　有損之太過而人情不安或損之不及不足以為<lb/>
　　損暫行復止人不與之其始不正其終安得无咎<lb/>
　　故曰元吉无咎損之本出於正雖抑損其過而正<lb/>
　　理不動則可堅守其正勿失之矣上九不正動則<lb/>
　　正正則何所徃而不利故曰可貞利有攸往此再<lb/>
　　以泰九三往上言處損之道也損之為用不可常<lb/>
　　也往而不已將何之乎之往也故曰曷之用此因<lb/>
　　上九之徃以設問也兊為口有問之意損益相為<lb/>
<pb n="10a"/>
　　用也損益二卦皆有簋象坤為腹為方震為足艮<lb/>
　　為鼻震巽為木木為方噐有腹有足有鼻簋也以<lb/>
　　損益二簋論之四時之享春祠夏禴品物少時也<lb/>
　　其簋不可不損秋嘗冬烝品物多時也其簋不可<lb/>
　　不益或損之或益之所應之時有不同可用之以<lb/>
　　享鬼神則一也上為宗廟艮為門闕為手震為長<lb/>
　　子升自門闕而薦之享也然則二簋可用享者特<lb/>
　　未定也時焉而已矣則損焉可往而不反哉故曰<lb/>
<pb n="10b"/>
　　損剛益柔有時泰者陽息而盈否者隂消而虚盈<lb/>
　　則損之虚則益之一損一益循環无窮則二簋可<lb/>
　　用享豈不信乎三代之王所損益可知矣可損而<lb/>
　　損不為不足可益而益不為有餘因時而行當理<lb/>
　　而止故曰消息盈虚與時偕行此反復二卦以明<lb/>
　　損益之用也在卦氣為處暑故太𤣥準之以減<hi>易傳</hi>
　　新安朱氏曰損下益上以卦體釋卦名義損而有<lb/>
　　孚此釋卦辭時謂當損之時<hi>本義</hi>　二簋與簋貳字<lb/>
<pb n="11a"/>
　　不同可見其義亦不同　郭徳元問我不欲人之<lb/>
　　如諸我吾亦欲无加諸人與絜矩同否曰然但子<lb/>
　　貢所問是對彼我説只是兩人絜矩則是三人爾<lb/>
　　後世不復知絜矩之義惟務竭民財以自豐利自<lb/>
　　一孔以上官皆取之故上愈富而下愈貧夫以四<lb/>
　　海而奉一人不為不厚矣使在上者常有厚民之<lb/>
　　心而推與共之猶慮有不獲者况皆不恤而惟自<lb/>
　　豐殖則民安得不困極乎易損上益下曰益損下<lb/>
<pb n="11b"/>
　　益上曰損所以然者蓋邦本厚則邦寧而君安乃<lb/>
　　所以為益也否則反是<hi>並語録</hi>
象曰山下有澤損君子以懲忿窒欲<lb/>
　濓溪先生曰君子乾乾不息於誠<hi>詳見乾卦自強不息下</hi>
　伊川先生曰山下有澤氣通上潤與深下以増髙皆<lb/>
　損下之象君子觀損之象以損於己在修已之道所<lb/>
　當損者唯忿與欲故以懲戒其忿怒窒塞其意欲也<lb/>
　<hi>易傳</hi>
<pb n="12a"/>
　　藍田吕氏曰山下有澤則損澤之潤以益於山山<lb/>
　　之物盛矣損情之忿慾以益其徳則徳益進矣<lb/>
　　龜山楊氏曰君子之修徳可損者莫過乎忿欲忿<lb/>
　　之不懲必至於遷怒欲之不窒必至於貳過<hi>易説</hi>
　　五事以思為主故思曰睿睿作聖則徳以思而後<lb/>
　　成也易曰損徳之修也而損之象曰君子以懲忿<lb/>
　　窒欲則徳之修也所當損者惟忿欲而已故徳以<lb/>
　　思而成以忿欲而敗而九思始於視聽貌言而終<lb/>
<pb n="12b"/>
　　於忿思難見得思義者以此<hi>語解</hi>
　　和靖尹氏曰聖人象損卦只説箇懲忿窒慾且不<lb/>
　　説无忿无慾蓋能懲窒便是損也損之又損以至<lb/>
　　於无為則是成功處繫辭曰損徳之修也尤更分<lb/>
　　明寛曰只是克己也須知得克箇甚如有欲即窒<lb/>
　　之此是克欲唯忿亦然人病未有不自知者先生<lb/>
　　曰推此以徃无所不克然聖人説仁者先難而後<lb/>
　　獲今人便說作利心非是且如懲忿窒欲了後獲<lb/>
<pb n="13a"/>
　　得箇甚只是无也聖人此語政為今人先獲故言<lb/>
　　之也如今人事凡執持是定如今已千難萬難不<lb/>
　　知執持老後又做箇甚使須是到自然不執持處<lb/>
　　乃成功也若忿欲只管懲窒將去幾時是盡期懲<lb/>
　　窒時只為克己克到盡處更有甚可執老氏所謂<lb/>
　　損之又損以至於无為此也<lb/>
　　白雲郭氏曰山澤言二卦之體損之所以為損彖<lb/>
　　言損下益上而已忿欲小人之道也惡之所積偽<lb/>
<pb n="13b"/>
　　之所生也必先懲忿窒欲以去小人之道然後君<lb/>
　　子此損所以為一損不復而繫辭曰損徳之修也<lb/>
　　然欲者平居无時不生故直欲窒之忿有時而作<lb/>
　　也遇作之時則懲之而已<hi>□説</hi>
　　漢上朱氏曰山下有澤則山日以削澤日以壅有<lb/>
　　抑損之意君子觀山之削也則懲忿觀澤之壅也<lb/>
　　則窒慾艮止也震雷怒也懲忿也兊説也坤為土<lb/>
　　震為足土窒塞之窒慾也忿不懲則凌物慾不窒<lb/>
<pb n="14a"/>
　　則溺人懲之然後平窒之然後清君子之所可損<lb/>
　　唯此二者<hi>易傳</hi>
　　新安朱氏曰君子修身所當損者莫切於此<hi>本義</hi>
　　問山下有澤損君子以懲忿窒慾風雷益君子以<lb/>
　　見善則遷有過則改曰伊川將來相牽合説某不<lb/>
　　曉看來人自有遷善時節自有改過時節不必只<lb/>
　　是一件事某看來只是懲忿如摧山窒慾如填壑<lb/>
　　遷善如風之速改過如雷之烈又曰聖人取象亦<lb/>
<pb n="14b"/>
　　只是箇大約彷彿意思如此若纔著言語窮他便<lb/>
　　有説不去時如後面小象若更教孔子添幾句也<lb/>
　　添不去　懲忿如救火窒慾如防水　問通書乾<lb/>
　　損益動章前面懲忿窒慾遷善改過皆是自修底<lb/>
　　事後面忽説動者何故曰所謂懲忿窒慾遷善改<lb/>
　　過皆自動上有這般過失須於方動之時審之方<lb/>
　　无凶悔吝所以再説箇動<hi>並語録</hi>
　　廣漢張氏曰損卦懲忿窒慾懲之為言須思其所<lb/>
<pb n="15a"/>
　　以然而懲艾之先覺謂惟思為公窒欲某謂懲忿<lb/>
　　亦然若謂正當𤼵時最好看吾本心此却有病本<lb/>
　　心須是平日涵泳庶幾私意漸可銷磨若當其𤼵<lb/>
　　時如明道先生所謂遽忘其怒而觀理之是非則<lb/>
　　可若直待此時看吾本心則天理人欲不相參恐<lb/>
　　无力也<hi>南軒集荅戚如玉書</hi>
　　東萊吕氏曰山下有澤為損以澤之氣上升滋於<lb/>
　　山也雖山在髙无假於澤之滋潤然而澤既通上<lb/>
<pb n="15b"/>
　　氣脉自損此損下益上所以為損也風與雷相𤼵<lb/>
　　相益者也風烈所以助雷之威雷震所以助風之<lb/>
　　𫝑更相激揚之義所以為益也推山下有澤之象<lb/>
　　若以𫝑論之則山澤本不相資山髙澤深固自為<lb/>
　　損以氣論之則山澤通氣本自有相資之理譬如<lb/>
　　上之於下若征斂裒取基本固自有損若以在下<lb/>
　　論之自當悦而奉上如澤之滋山並行而不相悖<lb/>
　　至於風雷之為益則當知更相激𤼵如風助雷之<lb/>
<pb n="16a"/>
　　威雷助風之𫝑方能有益天下萬事皆然羣居相<lb/>
　　與黙黙循循安得有益故君子之觀象觀損則懲<lb/>
　　忿窒慾觀益則見善則遷有過則改此二事在學<lb/>
　　者分上最切大抵聖人言近而㫖逺最明白親切<lb/>
　　天下最損无如忿與慾最益則无如遷善改過此<lb/>
　　二象若甚易知然推到精宻雖為聖為賢亦不外<lb/>
　　此然於此兩句又自有工夫懲窒是也懲者攻治<lb/>
　　刻削之義窒者閉塞止遏之義蓋忿慾方興其力<lb/>
<pb n="16b"/>
　　甚壯用力稍慢便為所移所以懲之與窒正是著<lb/>
　　力處如敵人相攻必有堅甲利兵髙城深池方能<lb/>
　　禦敵否則見困於敵必矣若見善則遷有過則改<lb/>
　　工夫雖在遷改上尤在則字上見善便遷更无停<lb/>
　　待有過便改更无執吝若雖知善遲滯而不能遷<lb/>
　　雖知過蓋覆而不能改便為小人學者須要看則<lb/>
　　字若總而論之在損所謂懲與窒在益所謂遷善<lb/>
　　改過皆用力勇猛之義<hi>易説</hi>
<pb n="17a"/>
初九己事遄往无咎酌損之象曰己事遄徃尚合志也<lb/>
　伊川先生曰損之義損剛益柔損下益上也初以陽<lb/>
　剛應於四四以隂柔居上位頼初之益者也下之益<lb/>
　上當損己而不自以為功所益於上者事既已則速<lb/>
　去之不居其功乃无咎也若享其成功之美非損己<lb/>
　益上也於為下之道為有咎矣四之隂柔頼初者也<lb/>
　故聽於初初當酌度其宜而損己以益之過與不及<lb/>
　皆不可也　尚上也時之所崇用為尚初之所尚者<lb/>
<pb n="17b"/>
　與上合志也四頼於初初益於四與上合志也<hi>並易傳</hi>
　横渠先生曰損剛益柔有時損不可過抑而居下有<lb/>
　為而然故事已則當速反於上與四合志損不以中<lb/>
　未免於咎也<hi>易説</hi>
　　藍田吕氏曰初九當損之始而位乎下時損則損<lb/>
　　不可緩也故以己之事遄徃以益上庶幾合上之<lb/>
　　志而已雖損下益上亦不為己甚以失已故其損<lb/>
　　也酌之而後行所以酌者其剛也<lb/>
<pb n="18a"/>
　　廣平㳺氏曰損之初九曰已事遄往所謂事者損<lb/>
　　之事也言損初之實以益四之虚也未事而往則<lb/>
　　恭敬无實而人未孚後事而緩往則於疾无損而<lb/>
　　事不濟四之志欲損其疾而初遄往使遄有喜焉<lb/>
　　故曰尚合志也然損下以益上者或失其節則後<lb/>
　　難繼故必酌損之<hi>易説</hi>
　　白雲郭氏曰繫辭曰損先難而後易已事謂畢先<lb/>
　　難之事也遄往後易也以其道先難故言之於初<lb/>
<pb n="18b"/>
　　也已事遄往則无咎以明難事未已往則咎矣以<lb/>
　　彖觀之損下為先難之事也以象觀之懲忿窒欲<lb/>
　　為先難之事也酌損之者酌其宜而損之過與不<lb/>
　　及皆非酌損也象言己事遄往尚合志者蓋損下<lb/>
　　益上則其道上行是以上合六四之志顔淵問克<lb/>
　　己復禮孔子告以非禮勿視非禮勿聽非禮勿言<lb/>
　　非禮勿動顔淵請事斯語所謂已事酌損也所謂<lb/>
　　懲忿窒欲也所謂先難也修徳也損之道如是而<lb/>
<pb n="19a"/>
　　已<hi>易説</hi>
　　漢上朱氏曰四體艮止也己事者止其事也初九<lb/>
　　兊決往四成離飛鳥決起之象遄疾之意九居四<lb/>
　　宜有咎己事遄往故无咎四坎水艮手酌損之也<lb/>
　　志者動於中也事有當損於其初以剛正决斷止<lb/>
　　之遄往乃无咎如救焚拯溺可也躊躇不徃則事<lb/>
　　已成而不可損於損為有咎損宜斟酌可損損之<lb/>
　　過則非四所堪不及則損之无益尚合乎六四之<lb/>
<pb n="19b"/>
　　志而已蓋事有當損彼或不損而至於敗敗豈其<lb/>
　　志哉已事遄往如魯人欲以璠璵葬夫子厯階而<lb/>
　　止之是已<hi>易傳</hi>
　　新安朱氏曰初九當損下益上之時上應六四之<lb/>
　　隂輟所為之事而速往以益之无咎之道也故其<lb/>
　　象占如此然居下而益上亦當斟酌其深淺也尚<lb/>
　　上通<hi>本義</hi>　酌損之在損之初下猶可以斟酌也<lb/>
　　問損卦三陽皆能益隂而二與上二爻則曰弗損<lb/>
<pb n="20a"/>
　　益之初則曰酌損之何邪先生曰這一爻難解只<lb/>
　　得用伊川説又曰易解得處少難解處多今且恁<lb/>
　　地説去到那占時又自别消詳有應處難立為定<lb/>
　　説也<hi>並語録</hi>
九二利貞征凶弗損益之象曰九二利貞中以為志也<lb/>
　伊川先生曰二以剛中當損剛之時居柔而説體上<lb/>
　應六五隂柔之君以柔説應上則失其剛中之徳故<lb/>
　戒所利在貞正也征行也離乎中則失其貞正而凶<lb/>
<pb n="20b"/>
　矣守其中乃貞也弗損益之不自損其剛貞則能益<lb/>
　其上乃益之也若失其剛貞而用柔説適足以損之<lb/>
　而已<hi>一无而已字</hi>非損己而<hi>一有以字</hi>益上也世之愚者有雖<lb/>
　无邪心而唯知竭力順上為忠者蓋不知弗損益之<lb/>
　之義也　九居二非正也處説非剛也而得中為善<lb/>
　若守其中徳何有不善豈有中而不正者豈有中而<lb/>
　有過者二所謂利貞謂以中為志也志存乎中則自<lb/>
　正矣大率中重於正中則正矣正不必中也能守中<lb/>
<pb n="21a"/>
　則有益於上矣<hi>並易傳</hi>
　横渠先生曰以陽居隂剛徳已損故以征則凶能志<lb/>
　於正則雖損非損其實受益<hi>易説</hi>
　　藍田吕氏曰九二以剛居中雖當損下以益上能<lb/>
　　守中以為正不委己以利彼故曰利貞征凶蓋以<lb/>
　　利中為正征則凶也損不失中雖損弗損有益之<lb/>
　　之道焉上九損終反益故亦弗損益之<lb/>
　　廣平㳺氏曰兊之情説而陽之性好動故損之九<lb/>
<pb n="21b"/>
　　二有利貞征凶之戒蓋二既得中矣恐其鋭於有<lb/>
　　為而失中或至於畔道也　由中出者既已與人<lb/>
　　已愈多故曰弗損益之而其益无方也<hi>並易説</hi>
　　龜山楊氏曰損不可過也故初則酌損之二得中<lb/>
　　故利正征則凶矣滿招損謙受益中以為志則有<lb/>
　　受益之道也故弗損益之<hi>易説</hi>
　　白雲郭氏曰初能己事遄往故二有可貞之道可<lb/>
　　貞而言征凶者三損於上足以致益二復損之則<lb/>
<pb n="22a"/>
　　過矣故以征為凶而弗損也弗損所以益得也九<lb/>
　　二得中故曰中以為志<hi>易説</hi>
　　漢上朱氏曰九二剛中而説動則損剛為柔六五<lb/>
　　柔也二動以柔説應之枉道干時徒自失已不能<lb/>
　　益也无益則容悦致凶曰征凶者動而上行以柔<lb/>
　　為正也若五來下二二往應之弗損己之剛而五<lb/>
　　自益矣能益其上故曰弗損益之然則九二利貞<lb/>
　　者非謂動而以柔為正也以中為志守之用剛待<lb/>
<pb n="22b"/>
　　上之求者也故曰中以為志也易傳曰失其剛正<lb/>
　　而用柔説適足損之矣世之人愚者雖无邪心唯<lb/>
　　知竭力順上為忠不知弗損益之之義也<hi>易傳</hi>
　　新安朱氏曰九二剛中志在自守不肯妄進故占<lb/>
　　者利貞而征則凶也弗損益之言不變其所守乃<lb/>
　　所以益上也<hi>本義</hi>
六三三人行則損一人一人行則得其友象曰一人行<lb/>
三則疑也<lb/>
<pb n="23a"/>
　明道先生曰道二仁與不仁而已自然理如此道无<lb/>
　无對有隂則有陽有善則有惡有是則有非无一亦<lb/>
　无三故曰三人行則損一人一人行則得其友只是<lb/>
　二也<hi>入闗語録</hi>
　伊川先生曰損者損所餘也益者益不足也三人謂<lb/>
　下三陽上三隂三陽同行則損九三以益上三隂同<lb/>
　行則損上六以為三三人行則損一人也上以柔易<lb/>
　剛而謂之損但言其減一耳上與三雖本相應由二<lb/>
<pb n="23b"/>
　爻升降而一卦皆成兩相與也初二二陽四五二隂<lb/>
　同徳相比三與上應皆兩相與則其志専皆為得其<lb/>
　友也三雖與四相比乃異體而應上非同行者也三<lb/>
　人則損一人一人則得其友蓋天下无不二者一與<lb/>
　二相對待生生之本也三則餘而當損矣此損益之<lb/>
　大義也夫子又於繫辭盡其義曰天地絪緼萬物化<lb/>
　醇男女構精萬物化生易曰三人行則損一人一人<lb/>
　行則得其友言致一也絪緼交宻之狀天地之氣相<lb/>
<pb n="24a"/>
　交而宻則生萬物之化醇醇謂醲厚醲厚猶精一也<lb/>
　男女精氣交構則化生萬物唯精醇専一所以能生<lb/>
　也一隂一陽豈可二也故三則當損言専致乎一也<lb/>
　天地之間當損益之明且大者莫過此也　一人行<lb/>
　而得一人乃得友也若三人行則疑所與矣理當損<lb/>
　去其一人損其餘也<hi>並易傳</hi>
　横渠先生曰六三本為上六與坤同體若連茹彚征<lb/>
　三人並行則反非益上之道也<hi>易説</hi>
<pb n="24b"/>
　　藍田吕氏曰六三與初九九二皆在下卦以相比<lb/>
　　三人行者也二爻皆陽已獨隂一人行者也隂陽<lb/>
　　相耦其體雖兩其致一也二陽與一隂並行則三<lb/>
　　疑而不一必損一陽然後隂陽各一而可合故曰<lb/>
　　損一人三雖獨隂自與上九應初二不與焉故曰<lb/>
　　得其友<lb/>
　　廣平㳺氏曰上之所任者在道故三得於上為得<lb/>
　　友友者以道言也下之所任者在事故上得於三<lb/>
<pb n="25a"/>
　　為得臣臣者以事上言也三人行三隂之象也三<lb/>
　　隂雖同𩔖而志不一於上則於三反為累也故曰<lb/>
　　損一人蓋徳二三故也一人行則三與上為正應<lb/>
　　故曰得其友蓋徳惟一故也已之徳二三能无疑<lb/>
　　乎莊子所謂汝何與人偕來之衆者亦言用志之<lb/>
　　不一也<hi>易説</hi>
　　龜山楊氏曰隂虚而陽實故陽施而隂受受則益<lb/>
　　施則損蓋天地之義也艮三索而得男兊三索而<lb/>
<pb n="25b"/>
　　得女乾坤交索而男女成焉故三之與上所以有<lb/>
　　構精絪緼之義也夫天地之絪緼男女之構精其<lb/>
　　致一至矣是理也可以意致而言之所不能喻也<lb/>
　　以乾之三而索於坤則是三人行而損一人也索<lb/>
　　之而男女成焉是得其友也乾坤合而損益之義<lb/>
　　著非致一其孰能與此哉<hi>易説</hi>
　　白雲郭氏曰三人三陽也三陽彚征而損一人謂<lb/>
　　六三之損也一人行者上九之行也上九行而下<lb/>
<pb n="26a"/>
　　得六三為應故云得其友也以泰之乾坤論之則<lb/>
　　三乾也上坤也乾坤交變故繫辭言天地絪緼也<lb/>
　　以三人一人言之則六三兊女也上九艮男也故<lb/>
　　繫辭言男女構精也三則疑者損之成卦由六三<lb/>
　　上九之變得其友也三爻雖皆應而非艮兊成卦<lb/>
　　之主不可言得其友故一人行則可三則疑也三<lb/>
　　陽盛極必損之道故於六三言此<hi>易説</hi>
　　漢上朱氏曰損自泰變三陽並進三人行也九三<lb/>
<pb n="26b"/>
　　一爻損而之上三人行則損一人也九三上行則<lb/>
　　上六下居三剛柔偶合一人行則得其友也三爻<lb/>
　　即上爻也故謂之友太𤣥曰二與七共朋三與八<lb/>
　　成友二七均火也三八均木也猶三即上也萬物<lb/>
　　之理无有獨立而无友者有一則有兩得配也有<lb/>
　　兩則有一致一也有兩者益也有一者損也兩則<lb/>
　　變一則化是謂天地生生之本非致一其能生乎<lb/>
　　三陽並進成巽巽為不果疑也故曰一人行三則<lb/>
<pb n="27a"/>
　　疑也<hi>易傳</hi>　又曰伊川易傳損六三曰三陽同行則<lb/>
　　損九三以益上三隂同行則損上六以為三三人<lb/>
　　行則損一人也上以柔易剛而謂之損但言其減<lb/>
　　一耳上與三雖本相應由二爻升降而一卦皆成<lb/>
　　兩相與也初二二陽四五二隂同徳相比三與上<lb/>
　　應皆兩相與則其志専皆為得其友也𫝊言損三益<lb/>
　　上損上為三以柔易剛二爻升降此正論卦變也<lb/>
　　<hi>叢説</hi>
<pb n="27b"/>
　　新安朱氏曰下卦本乾而損上爻以益坤三人行<lb/>
　　而損一人也一陽上而一隂下一人行而得其友<lb/>
　　也兩相與則専三則雜而亂卦有此象故戒占者<lb/>
　　當致一也<hi>本義</hi>　三人行損一人三陽損一一人行<lb/>
　　得其友一陽上去換得一隂來伊川説六爻説得<lb/>
　　好<hi>語録</hi>
六四損其疾使遄有喜无咎象曰損其疾亦可喜也<lb/>
　伊川先生曰四以隂柔居上與初之剛陽相應在損<lb/>
<pb n="28a"/>
　時而應剛能自損以從剛陽也損不善以從善也初<lb/>
　之益四損其柔而益之以剛損其不善也故曰損其<lb/>
　疾疾謂疾病不善也損於不善唯使之遄速則有喜<lb/>
　而无咎人之損過唯患不速速則不至於深過為可<lb/>
　喜也　損其所疾固可喜也云亦𤼵語辭<hi>並易傳</hi>
　横渠先生曰六三志應於上近不相得不固其路使<lb/>
　速應於上則初九之應无所問阻故曰損其疾使彼<lb/>
　有喜故已亦可喜而无咎也<hi>易説</hi>
<pb n="28b"/>
　　藍田吕氏曰六四當損之時以盈為疾者也六四<lb/>
　　以隂居隂謙柔之至損其疾也有所損者必有所<lb/>
　　益過損則无益无益則有咎故必遄有喜然後无<lb/>
　　咎<lb/>
　　廣平㳺氏曰物之出有限故必酌損之而所益不<lb/>
　　過亦可喜而已己則有疾初无可喜也因人以去<lb/>
　　之故曰亦可喜也六五自上祐六四得其友而為<lb/>
　　上九忘家之臣豈徒損其疾而已哉<hi>易説</hi>
<pb n="29a"/>
　　龜山楊氏曰損之為卦用下益上則上皆獲益者<lb/>
　　也六四承乗皆隂偏於隂者也隂陽失其平則為<lb/>
　　疾初與己應得陽而損其疾也為損而至於損其<lb/>
　　疾亦可喜也<hi>易説</hi>
　　白雲郭氏曰疾害己者也先損其害己者然後遄<lb/>
　　有喜猶己事遄往皆先難後易之義也先損其疾<lb/>
　　至於遄有喜是以无咎初九六四之辭畧相𩔖者<lb/>
　　上下皆為損之初也亦可喜者能損其疾雖未至<lb/>
<pb n="29b"/>
　　於道之大成已可喜矣意必固我人之疾也孔子<lb/>
　　絶之遷怒貳過人之疾也顔子去之謂之損其疾<lb/>
　　者如此故曰損以逺害<hi>易説</hi>
　　漢上朱氏曰六四下從初九初九以剛益柔九六<lb/>
　　離位而六四之疾見矣及其既益各復其所在六<lb/>
　　四為損其疾在初九為遄有喜遄者離為飛鳥疾<lb/>
　　之象也蓋君子見人之善若在己也初九以剛益<lb/>
　　柔六四亟損其柔以受初之益初九豈不遄有喜<lb/>
<pb n="30a"/>
　　乎使初九遄有喜者六四也然六四亟損其不善<lb/>
　　過咎未深而害己去亦安得不自喜乎子路聞過<lb/>
　　則喜是也或曰九二損剛故戒以征凶初九益四<lb/>
　　非損剛乎曰六四下初九初九往益以剛非損初<lb/>
　　九之剛也益人而不失己故不戒也<hi>易傳</hi>
　　新安朱氏曰以初九之陽剛益己而損其隂柔之<lb/>
　　疾惟速則善戒占者如是則无咎矣<hi>本義</hi>
六五或益之十朋之龜弗克違元吉象曰六五元吉自<lb/>
<pb n="30b"/>
上祐也<lb/>
　伊川先生曰六五於損時以中順居尊位虚其中以<lb/>
　應乎二之剛陽是人君能虚中自損以順從在下之<lb/>
　賢也能如是天下孰不損己自盡以益之故或有益<lb/>
　之之事則十朋助之矣十衆辭龜者決是非吉凶之<lb/>
　物衆人之公論必合正理雖龜筴不能違也如此可<lb/>
　謂大善之吉矣古人曰謀從衆則合天心　所以得<lb/>
　元吉者以其能盡衆人之見合天地之理故自上天<lb/>
<pb n="31a"/>
　降之福祐也<hi>並易傳</hi>
　横渠先生曰龜弗能違言受福之可必信然不疑也<lb/>
　或益之上九自外來而比之况其下者乎<hi>易説</hi>
　　藍田吕氏曰六五當損下益上之時以柔中居上<lb/>
　　二當損上益下之時以柔中居下天下之益皆歸<lb/>
　　焉古者以龜貝為貨十朋之龜利益多也天下之<lb/>
　　益莫之致而至至斯受之故弗克違凡損所以為<lb/>
　　益居損獲益為得其元故曰元吉居獲益則欲長<lb/>
<pb n="31b"/>
　　保故曰永貞之吉損之六五元吉吉者以柔中在<lb/>
　　上而獲祐故曰自上祐也<lb/>
　　龜山楊氏曰居損之時柔得尊位虚已而下人則<lb/>
　　謙受益時乃天道天且不違况於人乎况於鬼神<lb/>
　　乎宜其益之者至矣故或益之十朋之龜弗克違<lb/>
　　元吉<hi>易説</hi>
　　白雲郭氏曰當損之時下損上益故君尊之位无<lb/>
　　不益也十朋之龜元龜也益之至豈獨人事而已<lb/>
<pb n="32a"/>
　　雖元龜之靈弗能違此其所以元吉也洪範曰汝<lb/>
　　則從龜從筮從卿士從庻民從是之謂大同六五<lb/>
　　之元吉猶洪範之大同也自上祐者所謂天且弗<lb/>
　　違而况於人乎况於鬼神乎龜之弗違鬼神從之<lb/>
　　也先言或益之者由人益之而言也先儒皆以十<lb/>
　　朋為十龜神龜靈龜之屬非也大貝十朋之龜謂<lb/>
　　元龜也六五之辭與益之六二同者損至六五疑<lb/>
　　於益矣又其反對之義同也或益之謂來益之不<lb/>
<pb n="32b"/>
　　一以見人從之多也<hi>易説</hi>
　　漢上朱氏曰六五得尊位而虚中上九以剛自上<lb/>
　　益五五忘其尊虚中而納之受益者也五受益則<lb/>
　　天下之善皆願益之或益之言益之者不一也天<lb/>
　　地鬼神人道以謙為貴五受益自天祐之獲元吉<lb/>
　　復何疑哉上九益五正也故吉元者吉之至善始<lb/>
　　終吉也上九自泰九三變始吉也上九變五終吉<lb/>
　　也故曰元吉五有伏兊兊為右自上祐也泰一變<lb/>
<pb n="33a"/>
　　歸妹二變節皆有坎離龜象三變損坤數十四隂<lb/>
　　為朋十朋也崔憬曰元龜直二十大貝雙貝曰朋<lb/>
　　蓋古者三人占則從二人之言未有用龜至於十<lb/>
　　朋者崔説是也三應上四應初五應二十朋之龜<lb/>
　　弗克違也<hi>易傳</hi>
　　新安朱氏曰柔順虚中以居尊位當損之時受天<lb/>
　　下之益者也兩龜為朋十朋之龜大寳也或以此<lb/>
　　益之而不能辭其吉可知占者有是徳則獲其應<lb/>
<pb n="33b"/>
　　也<hi>本義</hi>　或益之十朋之龜為句<hi>語録</hi>
　　東萊吕氏曰損六五益六二損下益上為損損之<lb/>
　　為卦上受其益六五居上體之中受益之主也損<lb/>
　　上益下為益益之為卦下受其益六二居下體之<lb/>
　　中受益之主也故爻辭多同然損之六五弗克違<lb/>
　　之下止曰元吉益之六二弗克違之下曰永貞吉<lb/>
　　王用享于帝吉其辭煩簡不同者君臣之地不同<lb/>
　　也損君也以人君而受天下之益可也益臣也以<lb/>
<pb n="34a"/>
　　人臣而受天下之益其地至難居故須長守正而<lb/>
　　歸功於君不可私其善於己故難受衆人之善合<lb/>
　　衆善而守之確然不移然衆善本非我有又當聽<lb/>
　　人君所用以治天職豈可認為已有哉此所謂王<lb/>
　　用享于帝吉也<hi>易説</hi>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
　伊川先生曰凡損之義有三損己從人也自損以益<lb/>
<pb n="34b"/>
　於人也行損道以損於人也損己從人徙於義也自<lb/>
　損益人及於物也行損道以損於人行其義也各因<lb/>
　其時取大者言之四五二爻取損己從人下體三爻<lb/>
　取自損以益人損時之用行損道以損天下之當損<lb/>
　者也上九則取不行其損為義九居損之終損極而<lb/>
　當變者<hi>一无者字</hi>也以剛陽居上若用<hi>一有其字</hi>剛以損削於<lb/>
　下非為上之道其咎大矣若不行其損變而以剛陽<lb/>
　之道益於下則无咎而得其正且吉也如是則宜有<lb/>
<pb n="35a"/>
　所往往則有益矣在上能不損其下而益之天下孰<lb/>
　不服從從服之衆无有内外也故曰得臣无家得臣<lb/>
　謂得人心歸服无家謂无有逺近内外之限也　大<lb/>
　得志也者居上不損下而反益之是君子大得行其<lb/>
　志也君子之志唯在益於人而已<hi>並易傳</hi>
　横渠先生曰上九本為九三雖為損下其實上行故<lb/>
　云弗損益之損終反益反如益卦損上而益下則可<lb/>
　大得志至於得臣无家言所有之多也以剛在上受<lb/>
<pb n="35b"/>
　下之益多矣故无所施損當反益於下故曰弗損益<lb/>
　之<hi>易説</hi>
　　廣平㳺氏曰得臣无家謂三之致一也<hi>易説</hi>
　　龜山楊氏曰居損之上損之極矣損下益上至於<lb/>
　　極而不知止則終必亡而已矣能止而有節豈惟<lb/>
　　足以補過猶可正而有為得臣而无家也故曰弗<lb/>
　　損益之无咎貞吉利有攸往得臣无家上九陽止<lb/>
　　乎上能止而有節者也徳宗之播遷卒有忠智之<lb/>
<pb n="36a"/>
　　臣為之謀遂至復國非得臣无家之効歟<hi>易説</hi>
　　白雲郭氏曰一人行而得其友者上九也故无咎<lb/>
　　貞吉利有攸徃是由損下益上其道上行之所致<lb/>
　　也得臣无家者天地男女君臣皆一象也得臣即<lb/>
　　得友之義无家者致一之臣象言大得志者修徳<lb/>
　　而至於无咎貞吉居上而得臣无家在損之時大<lb/>
　　得志者无踰於此矣上九為損道之成益且至矣<lb/>
　　无家之臣謂六三也<hi>易説</hi>
<pb n="36b"/>
　　漢上朱氏曰上九損之極乃有弗損弗損於下反<lb/>
　　以益三故曰弗損益之上九如此何咎於損故无<lb/>
　　咎九在上宜有咎也夫益下必以正理正理者天<lb/>
　　理也益之以天理則取之愈有用之不竭人各自<lb/>
　　得於分量之内故正吉利有攸往者六三往也坤<lb/>
　　為臣二大夫位為家上九反三則六不比於二故<lb/>
　　得臣无家其益豈有窮哉又易外以内為家四以<lb/>
　　初五以二上以三外本於内也故虞仲翔解鼎九<lb/>
<pb n="37a"/>
　　二曰二據四家言四以初為家也言上九益下則<lb/>
　　得人心之服從者无有逺近内外之限非適一家<lb/>
　　以六三之上則内外皆應五之所得不止於二也<lb/>
　　弗損益之其効至於得臣无家則上九之志大有<lb/>
　　得也无求於人益我也而人自益之上九益人之<lb/>
　　志豈不大有得乎<hi>易傳</hi>
　　新安朱氏曰上九當損下益上之時居卦之上受<lb/>
　　益之極而欲自損以益人也然居上而益下有所<lb/>
<pb n="37b"/>
　　謂恵而不費者不待損己然後可以益人也能如<lb/>
　　是則无咎然亦必以正則吉而利有所往惠而不<lb/>
　　費其恵廣矣故又曰得臣无家<hi>本義</hi>
　<lb/>
　<lb/>
　<lb/>
　<lb/>
　合訂刪補大易集義粹言卷四十五<lb/>
</p>
<p>
</p>
  </div>
</body>
</text>
</TEI>
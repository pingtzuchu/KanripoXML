<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷十六</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷十六<lb/>
　　　　　　　　　　頭等侍衛納喇性德編<lb/>
䷋<hi>坤下乾上</hi>
　伊川先生曰否序卦泰者通也物不可以終通故受<lb/>
　之以否夫物理往來通泰之極則必否否所以次泰<lb/>
　也為卦天上地下天地相交隂陽和暢則為泰天處<lb/>
　上地處下是天地隔絶不相交通所以為否也<hi>易傳</hi>
<pb n="1b"/>
　　兼山郭氏曰大道之行也天下為公故君子得以<lb/>
　　為君子小人不肯為小人君子則事事詘身而行<lb/>
　　道者有之矣小人則事事至於詘道而信身亦敢<lb/>
　　為也况乎天地不交否非惟敢詘道而信身又將<lb/>
　　惡直醜正協比䜛言以䧟人者多矣詩云為鬼為<lb/>
　　蜮則不可得有靦面目視人㒺極是也故孔子稱<lb/>
　　商有三仁焉微子去之箕子為之奴比干諫而死<lb/>
　　然有貴戚之卿異姓之卿方其自靖人自獻于先<lb/>
<pb n="2a"/>
　　王固有不可去之者而儉徳辟難發於早辯與踈<lb/>
　　且逺者言也孟子曰我无官守我无言責也則吾<lb/>
　　進退豈不綽綽然有餘裕哉故醴酒不設穆生去<lb/>
　　之曰國人將鉗我於都市若必見否之已然而後<lb/>
　　避之不亦晚乎<hi>易說</hi>
否之匪人不利君子貞大往小來<lb/>
　伊川先生曰天地交而萬物生於中然後三才備人<lb/>
　為最靈故為萬物之首凡生天地之中者皆人道也<lb/>
<pb n="2b"/>
　天地不交則不生萬物是无人道故曰匪人謂非人<lb/>
　道也消長闔闢相因而不息泰極則復否終則傾无<lb/>
　常而不變之理人道豈能无也既否則泰矣　夫上<lb/>
　下交通剛柔和會君子之道也否則反是是故不利<lb/>
　君子貞君子正道否塞不行也大往小來陽往而隂<lb/>
　來也小人道長君子道消之象故為否也<hi>並易傳</hi>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也内隂而外陽<lb/>
<pb n="3a"/>
内柔而外剛内小人而外君子小人道長君子道消也<lb/>
　伊川先生曰夫天地之氣不交則萬物无生成之理<lb/>
　上下之義不交則天下无邦國之道建邦國所以為<lb/>
　治也上施政以治民民戴君而從命上下相交所以<lb/>
　治安也今上下不交是天下无邦國之道也隂柔在<lb/>
　内陽剛在外君子往居于外小人來處于内小人道<lb/>
　長君子道消之時也<hi>易傳</hi>　嘉仲問否之匪人曰泰之<lb/>
　時天地交泰而萬物生凡生于天地之間者皆人道<lb/>
<pb n="3b"/>
　也至否之時天地不交萬物不生无人道矣故曰否<lb/>
　之匪人<hi>唐棣所編</hi>
　横渠先生曰葢言上下不交便天下无邦有邦而與<lb/>
　无邦同以不成國體也在天下他國皆无道只一邦<lb/>
　治亦不可言天下无道須是都不治然後是天下无<lb/>
　道也於否之時則天下无邦也古之人一邦不治别<lb/>
　之一邦直至天下皆无邦可之則止有隠耳无道而<lb/>
　隠則惟是有朋友之樂而已子欲居九夷未敢必天<lb/>
<pb n="4a"/>
　下之无邦或夷狄有道於今海上之國儘有仁厚之<lb/>
　治者<hi>易説</hi>
　　藍田吕氏曰否閉塞而不交也否之匪人不利君<lb/>
　　子貞言否閉之世非其人者惡直醜正不利乎君<lb/>
　　子之守正上下不交則君臣異體不可以為國<lb/>
　　廣平游氏曰比之匪人言所比非其人也否之匪<lb/>
　　人言致否之因也君臣上下在朝者非其人則將<lb/>
　　引天下之叨懫姦回萃於朝此所以致否也羣小<lb/>
<pb n="4b"/>
　　在上而衆邪逞故不利君子貞當是時非有大人<lb/>
　　之質則處否而未必亨非有大人之才<hi>一有則字</hi>不足<lb/>
　　以休否伊尹五就桀而當時羣小不能害焉非體<lb/>
　　道忘我孰足以與此以顔子之賢遊于人間世仲<lb/>
　　尼猶以心齋告之則為君子類者處否之時正當<lb/>
　　全身逺害而已　有國家<hi>一无家字</hi>之道君臣而已傳<lb/>
　　曰不有君子其能國乎葢惟君子在朝然後君臣<lb/>
　　各得其道上下合志而天下之情通此國之所以<lb/>
<pb n="5a"/>
　　立也如君不君臣不臣則天下无邦矣猶之父不<lb/>
　　父子不子則无家矣无邦者其道亡也<hi>並易説</hi>
　　龜山楊氏曰文明以健中正而應君子貞也唯君<lb/>
　　子為能通天下之志豈小人之利乎<hi>易説</hi>
　　兼山郭氏曰天不人不因人不天不成古語曰天<lb/>
　　人合發萬變定機乃知天人之道率與時㑹故曰<lb/>
　　否之匪人也堯之命舜曰天之厯數在爾躬舜亦<lb/>
　　以命禹二者天之革命也天地革而四時成湯武<lb/>
<pb n="5b"/>
　　革命順乎天而應乎人亦天之革命也然則一則<lb/>
　　為揖遜一則為干戈是之謂天人之合也故否之<lb/>
　　匪人舉其大者言之耳是以天地不交在時則否<lb/>
　　塞而成冬在道則不通而成否生生之道絶凡泰<lb/>
　　之所宜舉與此相反矣易之辭舉天地為萬物言<lb/>
　　也舉上下為人道言也至於天下无邦人道絶矣<lb/>
　　<hi>易說</hi>
　　白雲郭氏曰否閉也塞也天地閉塞而不通人道<lb/>
<pb n="6a"/>
　　何從而立乎故否之時非人道也人道配天地而<lb/>
　　言聖人之道是也聖人之道絶故曰否是知城復<lb/>
　　于隍亦有未絶者存為否之始而未否也不利君<lb/>
　　子貞者非不利於固守己道葢不利於固禄位也<lb/>
　　故象言不可榮以禄而初六言君子貞吉亨也大<lb/>
　　徃小來皆反泰之道也天下所以為邦者以有君<lb/>
　　臣父子人倫之道上下不交則人倫之道絶謂之<lb/>
　　无邦可也此之謂匪人矣匪人猶曰无道也<hi>易說</hi>
<pb n="6b"/>
　　漢上朱氏曰天地相交是生萬物其卦為泰人於<lb/>
　　其中為天地萬物之主觀之人則天地相交萬物<lb/>
　　咸備故三偶在上三竒在下鼻口居天地之中交<lb/>
　　泰也天地當交而否之匪人道也聖人位乎兩間<lb/>
　　以立人道否之則人道絶矣故曰否之匪人泰初<lb/>
　　三四上得位二五以正相易正者衆君子多也否<lb/>
　　初三四上不正二五獨正正者少不正者衆小人<lb/>
　　多也泰多君子否多小人豈天降之才有殊哉否<lb/>
<pb n="7a"/>
　　時君子消小人長自中人以下化之為不正雖有<lb/>
　　君子寡徒少偶難乎免於衰世於是有善人載尸<lb/>
　　哲人之愚括囊无咎无譽故曰不利君子貞大者<lb/>
　　自内而往小者自外而來乾坤不交震反成艮艮<lb/>
　　者萬物之終也故曰萬物不通也坤在上為邦在<lb/>
　　下為邑治天下之道自庶人逹于大夫大夫達於<lb/>
　　諸侯諸侯逹于天子上下不交坤反于下則民困<lb/>
　　而主不恤下怨而上不知俗已敗而政不修雖有<lb/>
<pb n="7b"/>
　　邦國内外塞矣故曰天下无邦也以氣言之内隂<lb/>
　　而外陽乾闔而坤也以形言之内柔而外剛氣反<lb/>
　　而死也一隂自姤長而為遯為否小人之道日長<lb/>
　　君子之道日消其禍至於空國而无君子極坤疑<lb/>
　　乾君臣相傷故聖人於此終言之<hi>易傳</hi>
象曰天地不交否君子以儉徳辟難不可榮以禄<lb/>
　伊川先生曰天地不相交通故為否否塞之時君子<lb/>
　道消當觀否塞之象而以儉損之徳避免禍難不可<lb/>
<pb n="8a"/>
　榮居禄位也否者小人得志之時君子居顯榮之地<lb/>
　禍患必及其身故冝晦處窮約也<hi>易傳</hi>
　　龜山楊氏曰方小人不利君子貞之時惟約己自<lb/>
　　晦乃可以避難也<hi>易說</hi>　當儉徳辟難之時而榮以<lb/>
　　禄非枉道從之其可得乎是足恥也<hi>語解</hi>
　　兼山郭氏曰禮曰嵗凶年榖不登君膳不祭肺馬<lb/>
　　不食榖馳道不除祭事不縣大夫不食粱士飲酒<lb/>
　　不樂其殺禮也如此况儉徳辟難之時乎孔子曰<lb/>
<pb n="8b"/>
　　邦有道貧且賤焉恥也邦无道富且貴焉恥也况<lb/>
　　否之時榮以禄乎<hi>易說</hi>
　　白雲郭氏曰先人曰大道之行也天下為公故君<lb/>
　　子得以為君子小人不肯為小人君子則事事屈<lb/>
　　身而行道者有之小人事事屈道而信身无不為<lb/>
　　也况否之時小人非惟屈道信身又將惡直醜正<lb/>
　　協比讒言以害君子者多矣詩云為鬼為蜮則不<lb/>
　　可得有靦面目視人㒺極是也孔子稱商有三仁<lb/>
<pb n="9a"/>
　　焉微子去之箕子為之奴比干諫而死方其自靖<lb/>
　　人自獻于先王固有不可去之者而儉徳辟難發<lb/>
　　於早辯與踈且逺者言也孟子曰我无官守我无<lb/>
　　言責也則吾進退豈不綽綽然有餘裕哉故醴酒<lb/>
　　不設穆生去之曰國人將鉗我於都市若必見否<lb/>
　　之已然而後避之不亦晚乎雍曰禮言嵗凶年榖<lb/>
　　不登君膳不祭肺馬不食榖馳道不除祭事不縣<lb/>
　　凶年尚殺禮如此况否之時乎此君子所以儉徳<lb/>
<pb n="9b"/>
　　辟難不可榮以禄也以无難言之邦无道榖為恥<lb/>
　　况有難之時乎故直曰不可也太公伯夷之避紂<lb/>
　　是也夫君子小人之際患亦多乎君子雖未甞有<lb/>
　　意於害小人而小人嘗忍於害君子何哉葢方泰<lb/>
　　之時君子彚進以小人亂邦必不容於其間不過<lb/>
　　逺而勿用也小人得志則以君子為害己者必欲<lb/>
　　窮其䧟害務快私忿誅絶之而後已為之君子者<lb/>
　　可不避哉漢之黨錮雖有以致之在黨人未為无<lb/>
<pb n="10a"/>
　　罪然小人忍於誅戮一至是耶<hi>易說</hi>
　　漢上朱氏曰天地不交上下否塞也泰坤吝嗇儉<lb/>
　　也兊澤險難也震蕃鮮榮也否反泰乃有君子當<lb/>
　　天地不交之時以儉徳辟難不食而遯去雖有厚<lb/>
　　禄不可榮之之象<hi>易傳</hi>
　　新安朱氏曰收斂其徳不形於外以辟小人之難<lb/>
　　人不得以禄位榮之<hi>本義</hi>
初六拔茅茹以其彚貞吉亨象曰拔茅貞吉志在君也<lb/>
<pb n="10b"/>
　伊川先生曰泰與否皆取茅為象者以羣陽羣隂同<lb/>
　在下有牽連之象也泰之時則以同征為吉否之時<lb/>
　則以同貞為亨始以内小人外君子為否之義復以<lb/>
　初六否而在下為君子之道易隨時取義變動无常<lb/>
　否之時在下者君子也否之三隂上皆有應在否隔<lb/>
　之時隔絶不相通故无應義初六能與其類貞固其<lb/>
　節則處否之吉而其道之亨也當否而能進者小人<lb/>
　也君子則伸道免禍而已君子進退未嘗不與其類<lb/>
<pb n="11a"/>
　同也　爻以六自守于下明君子處下<hi>一作否</hi>之道象<lb/>
　復推明以盡君子之心君子固守其節以處下者非<lb/>
　樂于不進獨善也以其道方否不可進故安之耳心<lb/>
　固未甞不在天下也其志常在得君而進以康濟天<lb/>
　下故曰志在君也<hi>並易傳</hi>
　横渠先生曰柔順處下居否以静者也能以類正吉<lb/>
　而必亨不事苟合志在得主者歟<hi>易說</hi>
　　藍田吕氏曰否閉之世上雖不交乎下下不可以<lb/>
<pb n="11b"/>
　　不係乎上以柔居下臣之分也上下不交共以聽<lb/>
　　命有死靡他臣之正也引類守正以保其身時雖<lb/>
　　不泰其道亨矣故天下有道以道狥身天下无道<lb/>
　　以身狥道困而不失其所亨其亨由是也<lb/>
　　龜山楊氏曰泰之三陽否之三隂皆有應於上故<lb/>
　　皆有拔茅連茹之象居否之初雖上下不交而否<lb/>
　　猶未極也世雖否矣君子葢未甞一日忘天下而<lb/>
　　志不在君也上有悔禍願治之誠心則亦如是茅<lb/>
<pb n="12a"/>
　　連茹而出矣孔子當衰周之際佛肸以中牟叛召<lb/>
　　之猶欲往焉夫豈為利哉志在君故也然而卒不<lb/>
　　往者要之不失正而已孟子千里而見王是其欲<lb/>
　　也不遇故去豈其所欲哉然猶三宿而後出晝又<lb/>
　　曰予豈舍王哉則其志可知矣此聖賢所以處否<lb/>
　　之道而吉亨也<hi>易說</hi>
　　兼山郭氏曰初六先大夫有言居廟堂則憂其民<lb/>
　　處江湖則憂其君葢泰言志在外否言志在君之<lb/>
<pb n="12b"/>
　　意也或引考槃之詩誤矣<hi>易說</hi>
　　白雲郭氏曰先人曰先大夫有言曰居廟堂之髙<lb/>
　　則憂其民處江湖之逺則憂其君葢泰言志在外<lb/>
　　否言志在君之意也雍曰君子當否之時有止无<lb/>
　　進固守且吉而道不廢於自亨也亨如顔氏之樂<lb/>
　　是也卦象以内為小人而爻以初為君子伊川所<lb/>
　　謂隨時取義變動无常也志在君者君子儉徳辟<lb/>
　　難豈忘君者哉如伊尹樂堯舜之道其愛君至矣<lb/>
<pb n="13a"/>
　　君臣之義如之何其廢之故荷蓧之徒聖人无取<lb/>
　　焉<hi>易說</hi>
　　漢上朱氏曰初六自下引九四以退有艮㢲九四<lb/>
　　應初㢲成震艮為手拔也㢲為白震為蕃鮮上柔<lb/>
　　下剛而潔白者茅也茹九四之剛也三陽同類以<lb/>
　　其彚也四應初正也能與其類退而守正得處否<lb/>
　　之吉身雖退伏其道亨矣五為君四近君志中也<lb/>
　　屈伸進退相為用也君子之退以小人得志故安<lb/>
<pb n="13b"/>
　　于下以俟其復未嘗一日忘君也君子所以屈而<lb/>
　　能伸退而能進此否所以為泰之本歟故曰拔茅<lb/>
　　貞吉志在君也<hi>易傳</hi>
　　新安朱氏曰三隂在下當否之時小人連類而進<lb/>
　　之象而初之惡則未形也故戒其貞則吉而亨葢<lb/>
　　能如是則變而為君子矣小人而變為君子則能<lb/>
　　以愛君為念而不計其私矣<hi>本義</hi>　問初六拔茅茹<lb/>
　　以其彚貞吉亨葢三隂在下各以類進然惡未形<lb/>
<pb n="14a"/>
　　故戒其能正則吉而亨葢能正則變為君子矣程<lb/>
　　易作君子在下說云當否之時君子在下以正自<lb/>
　　守如何先生曰程氏亦作君子之象說某覺得牽<lb/>
　　强不是此意<hi>語録</hi>
六二包承小人吉大人否亨象曰大人否亨不亂羣也<lb/>
　伊川先生曰六二其質則隂柔其居則中正以隂柔<lb/>
　小人而言則方否於下志所包畜者在承順乎上以<lb/>
　求濟其否為身之利小人之吉也大人當否則以道<lb/>
<pb n="14b"/>
　自處豈肯枉己屈道承順於上唯自守其否而已身<lb/>
　之否乃其道之亨也或曰上下不交何所承乎曰正<lb/>
　則否矣小人順上之心未嘗无也　大人於否之時<lb/>
　守其正節不雜亂於小人之羣類身雖否而道之亨<lb/>
　也故曰否亨不以道而身亨乃道之否也不云君子<lb/>
　而云大人能如是則<hi>一无則字</hi>其道大也<hi>並易傳</hi>
　横渠先生曰處二隂之間上順下容衆不可異故其<lb/>
　道否乃亨<hi>易說</hi>
<pb n="15a"/>
　　藍田吕氏曰六二上承下包柔順且中小人所以<lb/>
　　自容也大人居之迹同而志異故與小人羣而不<lb/>
　　亂然秉柔中之徳以道自處雖否不失其所亨<lb/>
　　廣平游氏曰否之六二下乗初六上承六三二隂<lb/>
　　皆小人之象二不包初則小人畜忿而䧟我矣不<lb/>
　　承三則小人依勢而藉我矣故曰包承小人吉此<lb/>
　　言君子<hi>一作善士</hi>之居中守正者全身逺害當如是也<lb/>
　　若夫至中至正之大人則不然體道虚己以遊人<lb/>
<pb n="15b"/>
　　間或不言而飲人以和與人<hi>一无人字</hi>並立而使人化<lb/>
　　葢嘗入獸不亂羣矣况於人羣乎故能處否而亨<lb/>
　　也若伊尹五就桀而羣凶不能以害之是也楊子<lb/>
　　以不離其羣為聖人葢知不亂羣之説也<hi>易說</hi>
　　龜山楊氏曰上下不交而小人道長極矣故包承<lb/>
　　之吉若子見南子是也其為言曰予所否者天厭<lb/>
　　之則其見南子也是豈得已哉此大人處否而亨<lb/>
　　之道也然非居中履正則堅白不足而磨湼之其<lb/>
<pb n="16a"/>
　　磷緇必矣又何吉之有夫居否之時揚己矜衆以<lb/>
　　自暴白昭昭如揭日月而行則其能不亂羣矣乎<lb/>
　　夫如是鮮不及矣此東漢之君子所以俱䧟於黨<lb/>
　　錮也惟陳寔獨免其庶幾乎<hi>易說</hi>
　　兼山郭氏曰六二柔順中正然以隂居下當否之<lb/>
　　時故有包有承有大人小人之象大人否亨非能<lb/>
　　亨否也處否而亨者也於此而不亂羣非大人孰<lb/>
　　能為之<hi>易說</hi>
<pb n="16b"/>
　　白雲郭氏曰大人與天地合徳其於含容固有餘<lb/>
　　矣然六二之包承則異於是葢枉己屈道以承媚<lb/>
　　於人小人固能之非大人之事也故大人否亨否<lb/>
　　者身之否而道則亨矣孔子曰獲罪於天无所禱<lb/>
　　也孟子曰臧氏之子焉能使予不遇哉大人之不<lb/>
　　能包承也如此不亂羣者如鷹鸇鳥雀必不可同<lb/>
　　羣伯夷不立於惡人之朝不與惡人言是也<hi>易說</hi>
　　漢上朱氏曰五包二二承之包承也順以承上小<lb/>
<pb n="17a"/>
　　人之正也六二在否之時得位在内小人也故曰<lb/>
　　小人吉九五中正在外包小人而容之雖包小人<lb/>
　　而亦不亂于小人之羣坤為亂三隂小人羣也包<lb/>
　　則和不亂羣則不流此大人處否而亨歟不曰君<lb/>
　　子者處否而亨非大人不能若同流合汚則否而<lb/>
　　已焉得亨天地相函隂陽相包否六二六三姤九<lb/>
　　三皆以陽包隂大者冝包小也<hi>易傳</hi>
　　新安朱氏曰隂柔而中正小人而能包容承順乎<lb/>
<pb n="17b"/>
　　君子之象小人之吉道也故占者小人如是則吉<lb/>
　　大人則當安守其否而後道亨葢不可以彼包承<lb/>
　　于我而自失其守也言不亂于小人之羣<hi>本義</hi>　又<lb/>
　　曰包承也是包得許多承順厎意思　問横渠先<lb/>
　　生說易為君子謀不為小人謀葢自大極一判而<lb/>
　　來便已如是了曰論其極是如此然小人亦具此<lb/>
　　理只是他自反悖了君子治之不過即其固有者<lb/>
　　以正之而已易中亦有時而為小人謀如包承小<lb/>
<pb n="18a"/>
　　人吉大人否亨言小人當否之時能包承君子則<lb/>
　　吉但此雖為小人謀乃所以為君子謀也<hi>並語録</hi>
六三包羞象曰包羞位不當也<lb/>
　伊川先生曰三以隂柔不中不正而居否又切近于<lb/>
　上非能守道安命窮斯濫矣極小人之情狀者也其<lb/>
　所包畜謀慮邪濫无所不至可羞恥也　隂柔居否<lb/>
　而不中不正所為可羞者處不當故也處不當位所<lb/>
　為不以道也<hi>並易傳</hi>
<pb n="18b"/>
　横渠先生曰處否而進履非其位非知恥者也<hi>易說</hi>
　　廣平游氏曰六三在下體之上位寖顯矣而當否<lb/>
　　之世不能去又以隂柔處之是可羞也世之寡廉<lb/>
　　鮮恥苟賤之士處顯位以播惡於衆而自不<hi>一作不自</hi>
　　知其醜者多矣六三與中正剛明者為鄰則見聞<lb/>
　　所漸亦知其可羞矣惟以資質隂柔不能行其所<lb/>
　　知至於忍恥而冐處故謂之包羞<hi>易說</hi>
　　龜山楊氏曰六三居非中正位不當也故包其羞<lb/>
<pb n="19a"/>
　　若子路愠見是也<hi>易說</hi>
　　白雲郭氏曰三居下體之上過中思變之時也泰<lb/>
　　之九三能艱貞以守之故无咎否之六三不能變<lb/>
　　以有為而輔休否之君尸禄素餐所謂包羞者也<lb/>
　　孔子曰邦無道榖恥也其六三之謂歟書言沈潛<lb/>
　　剛克六三包羞无剛也无剛而處三五同功之位<lb/>
　　故曰位不當也<hi>易說</hi>
　　漢上朱氏曰六三得時進而處上九四辭尊退居<lb/>
<pb n="19b"/>
　　於下見六三則包容之而六三始有處不當位之<lb/>
　　羞何以知其羞乎體㢲而自動是以知其羞也管<lb/>
　　仲謂齊侯恭而氣下言則徐見臣有慙色是也六<lb/>
　　二六三小人之致否者也君子與之力爭則否結<lb/>
　　而不解矣自古君子不忍於小人以及禍害者常<lb/>
　　多故易為君子謀必包容之使下者知所承上者<lb/>
　　知所愧庶幾有㤗之漸也三四相易㢲成離離為<lb/>
　　目羞愧之象也與恒九五或承之羞同<hi>易傳</hi>
<pb n="20a"/>
　　新安朱氏曰以隂居陽而不中正小人志于傷善<lb/>
　　而未能也故為包羞之象然以其未發故无凶咎<lb/>
　　之戒<hi>本義</hi>
　　東萊吕氏曰否六三曰包羞象曰包羞位不當也<lb/>
　　人无有不善所以包蓄邪濫至可羞恥者豈其本<lb/>
　　真也特所處之位不當而已位之一字當詳玩<hi>己丑</hi>
　　<hi>課程</hi>
九四有命无咎疇離祉象曰有命无咎志行也<lb/>
<pb n="20b"/>
　伊川先生曰四以陽剛健體居近君之位是有濟否<lb/>
　之才而得髙位者也足以輔上濟否然當君道方否<lb/>
　之時處逼近之地所惡在居功取忌而已若能使動<lb/>
　必出于君命威柄一歸于上則无咎而其志行矣能<lb/>
　使事皆出于君命則可以濟時之否其疇類皆附離<lb/>
　其福祉離麗也君子道行則與其類同進以濟天下<lb/>
　之否疇離祉也小人之進亦以其類同也　有君命<lb/>
　則得无咎乃可以濟否其志得行也<hi>並易傳</hi>
<pb n="21a"/>
　横渠先生曰居否之世以陽處隂有應于下故雖有<lb/>
　所命无咎也<hi>易說</hi>
　　藍田吕氏曰上下不交命不行矣九四以陽居隂<lb/>
　　雖否之時獨有下交之志可以有命于下下必從<lb/>
　　之志行而无咎也疇誰也當否之時上下既不交<lb/>
　　則四與初亦不相應四有下交之志于下三隂无<lb/>
　　所偏係孰為應者必受其福故曰疇離祉<lb/>
　　龜山楊氏曰九四以乾健之才上承九五剛健中<lb/>
<pb n="21b"/>
　　正之君有可致之資居得致之位庶乎其可為也<lb/>
　　然否之為否以上下不交故也非上承下比一徳<lb/>
　　以相與而能反否而有為无是道也四雖有可致<lb/>
　　之資而處上下不交之時未必相與也故曰有命<lb/>
　　无咎疇離祉命謂君命也有命而後可以濟時之<lb/>
　　否而疇類皆離祉也東漢之衰嬖倖持權内小人<lb/>
　　而外君子至是而否極矣竇武何進倚元舅之親<lb/>
　　招集天下名儒碩徳共起而圖之冝若可為也然<lb/>
<pb n="22a"/>
　　而命不出於其君而下不應故與其疇類俱至於<lb/>
　　陷禍職此之由也後之處否者可不監之哉<hi>易說</hi>
　　白雲郭氏曰九四以剛健之才居近君之位可以<lb/>
　　輔其君以休否者也然臣道无成有終而已必君<lb/>
　　命之斯无過舉矣故有是臣有是命又非特无過<lb/>
　　而已其疇類亦將附麗而獲福也湯之命見於湯<lb/>
　　誓也又曰聿求元聖與之戮力則有命无咎之人<lb/>
　　伊尹是也武王之命見於㤗誓也又曰予小子既<lb/>
<pb n="22b"/>
　　獲仁人以遏亂略則有命无咎之人太公之徒是<lb/>
　　也湯誓曰予其大賚汝周書曰大賚于四海豈非<lb/>
　　疇離祉之謂歟嗚呼商周之民非伊吕則无休否<lb/>
　　之祉伊吕非湯武之命將老死於莘渭間尚何志<lb/>
　　行之有哉<hi>易說</hi>
　　漢上朱氏曰九四否道已革故於此言濟否之道<lb/>
　　四為朝廷五為君㢲為命疇類也祉福也九四剛<lb/>
　　而履位有濟否之才而近君能下君命於朝廷五<lb/>
<pb n="23a"/>
　　錫以六二之祉福則陽徳亨矣否可以濟矣人誰<lb/>
　　咎之哉四應初三應上君子之類附麗其祉以進<lb/>
　　九四之志行乎下矣五錫二成離離麗也志者中<lb/>
　　也荀諝謂志行乎羣隂也易傳曰君道方否據逼<lb/>
　　近之地所惡在居功取忌若動必出於君命威福<lb/>
　　一歸於上則无咎而其志行矣<hi>易傳</hi>
　　新安朱氏曰否過中矣將濟之時也九四以陽居<lb/>
　　隂不極其剛故其占為有命无咎而疇類三陽皆<lb/>
<pb n="23b"/>
　　獲其福也命謂天命<hi>本義</hi>　否九四有命无咎疇離<lb/>
　　祉這裏是吉凶未判須是有命方得无咎故須得<lb/>
　　一箇幸會方能轉禍為福否本是隂長之卦九五<lb/>
　　休否上九傾否又自大故好葢隂之與陽自是不<lb/>
　　可相无者今以四時寒暑而論若无隂陽亦做事<lb/>
　　不成但以善惡及君子小人而論聖人直是要去<lb/>
　　盡了惡去盡了小人葢亦抑隂進陽之義某於坤<lb/>
　　卦曾略發此意今有一様人議論君子小人相對<lb/>
<pb n="24a"/>
　　小人不可大故去他若要盡去他則反激其禍且<lb/>
　　如舜湯舉臯陶伊尹不仁者逺所謂去小人非必<lb/>
　　盡滅其類只是君子道盛小人自化雖有些小无<lb/>
　　狀處亦不敢發出來豈必勦滅之乎　問九四有<lb/>
　　命无咎疇離祉三隂已過而陽得亨則否過中而<lb/>
　　將濟之時與㤗九三无平不陂无往不復相類先<lb/>
　　生曰泰九三時已有小人便是可畏如此故艱貞<lb/>
　　則无咎否下三爻君子尚畏它至九四即不畏之<lb/>
<pb n="24b"/>
　　矣故有有命疇離祉之象占也　否九四雖是陽<lb/>
　　爻猶未離乎否體只縁他是陽故可以有為然須<lb/>
　　有命方做得又曰有命是有箇機會方可以做占<lb/>
　　者便須是有箇築著磕著時節方做得事成方无<lb/>
　　咎　拔茅茹貞吉亨這是吉凶未判時若能於此<lb/>
　　改變時小人便會做君子君子小人只是箇正不<lb/>
　　正初六是那小人欲為惡而未發露之時到六二<lb/>
　　包承則已是打破頭面了然尚自承順那君子未<lb/>
<pb n="25a"/>
　　肯十分做小人在到六三便全做小人了所以包<lb/>
　　許多羞恥大凡小人做了罪惡心下也自不穏當<lb/>
　　此便是包羞之說　又曰包羞是有意傷害而未<lb/>
　　能之意他六二尚自包承到六三已是要害君子<lb/>
　　然做事不得所以包許多羞恥　又曰龜山以包<lb/>
　　承小人為一句言否之世當包承那小人如此却<lb/>
　　不成句龜山之意葢欲解說他從蔡京父子之失<lb/>
　　<hi>並語録</hi>
<pb n="25b"/>
九五休否大人吉其亡其亡繋于苞桑象曰大人之吉<lb/>
位正當也<lb/>
　伊川先生曰五以陽剛中正之徳居尊<hi>一作君</hi>位故能<lb/>
　休息天下之否大人之吉也大人當位能以其道休<lb/>
　息天下之否以循致于㤗猶未離于否也故有其亡<lb/>
　之戒否既休息漸將反<hi>一作及</hi>㤗不可便為安肆當深<lb/>
　慮逺戒常虞否之復來曰其亡矣其亡矣其繋于苞<lb/>
　桑謂為安固之道如維繋于苞桑也桑之為物其根<lb/>
<pb n="26a"/>
　深固苞謂叢生者其固尤甚聖人之戒深矣漢王允<lb/>
　唐李徳裕不知此戒所以致禍敗也繫辭曰危者安<lb/>
　其位者也亡者保其存者也亂者有其治者也是故<lb/>
　君子安而不忘危存而不忘亡治而不忘亂是以身<lb/>
　安而國家可保也　有大人之徳而得至尊之正位<lb/>
　故能休<hi>一有息字</hi>天下之否是以吉也无其位則雖有其<lb/>
　道將何為乎故聖人之位謂之大寳<hi>並易傳</hi>
　横渠先生曰以亡為懼故能休其否　苞桑從下叢<lb/>
<pb n="26b"/>
　生之桑叢生則其根牢書云厥草惟包如竹叢蘆葦<lb/>
　之類河朔之桑多從根斬條取葉其生叢然<hi>並易說</hi>
　　藍田吕氏曰上下之志雖欲相交而上下之分不<lb/>
　　可亂也故君尊臣卑禮无與抗若否道然乃否之<lb/>
　　美者也天尊在上地卑處下九五居尊得位君臣<lb/>
　　之位正當在大人則吉非大人則驕亢者也君君<lb/>
　　臣臣尊卑明辨所以防微杜漸安固基本故曰其<lb/>
　　亡繫于苞桑也<lb/>
<pb n="27a"/>
　　龜山楊氏曰九五剛健中正有休否之才而履尊<lb/>
　　位大人之吉也否方休矣而安其位而忘其危保<lb/>
　　其存而忘其亡有其治而忘其亂則三者隨至矣<lb/>
　　故曰其亡其亡繫于苞桑言不忘亡則存乃可保<lb/>
　　也苞桑叢生也繫于苞桑言存之固也唐之穆宗<lb/>
　　承章武恢復之餘而蕭侁遽獻太平銷兵之䇿而<lb/>
　　河朔亂失此之謂也<hi>易說</hi>
　　兼山郭氏曰莊子曰休休焉則平易矣故休休有<lb/>
<pb n="27b"/>
　　優游平易之意方否之將窮大者既往而九五猶<lb/>
　　得尊位大中以臨其下可以休否者也然否猶未<lb/>
　　傾三隂彚進敢安而忘危治而忘亂雖優游平易<lb/>
　　之意可存而恐懼怵惕之心未怠也夫然後知生<lb/>
　　於憂患死於安樂可也<hi>易說</hi>
　　白雲郭氏曰九五以剛中之才而居尊位為休否<lb/>
　　之主湯武是也商書徯予后后來其蘇　此湯之<lb/>
　　休否也周書曰一戎衣天下大定此武王之休否<lb/>
<pb n="28a"/>
　　也湯武休否大人吉也其亡其亡存不忘亡也繋<lb/>
　　于苞桑則為悠久无疆之道也聖人之意葢亦深<lb/>
　　矣湯之書曰慄慄危懼若將隕於深淵仲虺又為<lb/>
　　之誥曰慎厥終惟其始此湯其亡苞桑之義也武<lb/>
　　王之書曰乃偃武修文歸馬于華山之陽放牛于<lb/>
　　桃林之野示天下弗服召公又訓于王曰為山九<lb/>
　　仭功虧一簣此武王其亡苞桑之義也位正當者<lb/>
　　有其徳而有其位也易於否稱大人而㤗不言者<lb/>
<pb n="28b"/>
　　則知泰之九二否之九五皆得乾二五大人之道<lb/>
　　可互見也<hi>易說</hi>
　　漢上朱氏曰休息也九四否道已革九五息否之<lb/>
　　時二五相易隂息乎五故曰休否言九五之動也<lb/>
　　大人居尊位正也中正而健徳當乎位也位者聖人之<lb/>
　　大寳雖有其徳无其位不可也有其位无其時不可也<lb/>
　　息天下之否者其唯有其位有其徳又有其時乎<lb/>
　　故曰大人之吉位正當也言九五之不動也然未<lb/>
<pb n="29a"/>
　　離乎否也故又戒之九五不動不能與二相易則<lb/>
　　安其位者也保其存者也有其治者也安其位者<lb/>
　　必危保其存者必亡有其治者必亂故曰其亡其<lb/>
　　亡此又因九五不動以明戒也苞桑其葉叢生者<lb/>
　　也㢲為木上𤣥下黄三陽積美而根于坤土其坤<lb/>
　　深固苞桑也㢲為繩繋也維也慮其危亡且亂當<lb/>
　　繫之維之使其根深固以防否之復故曰繫于苞<lb/>
　　桑如是則大人吉非位正徳當能无凶乎易傳曰<lb/>
<pb n="29b"/>
　　漢之王允唐之李徳裕不知此所以致禍敗也<hi>易傳</hi>
　　新安朱氏曰陽剛中正以居尊位能休時之否大<lb/>
　　人之事也故此爻之占大人遇之則吉然人當戒<lb/>
　　懼如繫辭傳所云也<hi>本義</hi>　問九五其亡其亡繫于<lb/>
　　苞桑如何先生曰有戒懼危亡之心則便有苞桑<lb/>
　　繫固之象葢能戒懼危亡則如繫于苞桑堅固不<lb/>
　　拔矣如此說則象占乃有收殺非是其亡其亡而<lb/>
　　又繫於苞桑也　九五以陽剛得位可以休息天<lb/>
<pb n="30a"/>
　　下之否然須常存得危亡之心方有苞桑之固不<lb/>
　　知聖人於否泰只管說包字是如何必是於象上<lb/>
　　如何取其義今曉他不得只得說箇堅固之義<hi>並語</hi>
　　<hi>録</hi>
上九傾否先否後喜象曰否終則傾何可長也<lb/>
　伊川先生曰上九否之終也物理極而必反故泰極<lb/>
　則否否極則泰上九否既極矣故否道傾覆而變也<lb/>
　先極否也後傾喜也否傾則泰矣後喜也　否終則<lb/>
<pb n="30b"/>
　必傾豈有長否之理極而必反理之常也然反危為<lb/>
　安易亂為治必有剛陽之才而後能也故否之上九<lb/>
　則能傾否屯之上六則不能變屯也<hi>並易傳</hi>
　　藍田吕氏曰上九髙極必顛故曰傾否否極必通<lb/>
　　故先否後喜<lb/>
　　龜山楊氏曰上九處否之極先否也否終而傾後<lb/>
　　喜也否泰之往復理之必至又何可長也然居否<lb/>
　　之終苟无剛健之才則欲傾否亦難矣上九有剛<lb/>
<pb n="31a"/>
　　健之才者也與屯之上六不能亨屯異矣<hi>易說</hi>
　　白雲郭氏曰志行於四否休於五上九之傾宜矣<lb/>
　　滿而傾覆自然之理也且處泰而泰則終否處否<lb/>
　　而否則終泰先否者乃所以為後喜之道故曰何<lb/>
　　可長也<hi>易說</hi>
　　漢上朱氏曰上九否之終天運極矣人情厭矣君<lb/>
　　子動于上六三應于下否毁兊成如决積水而傾<lb/>
　　之莫之能禦也始也否塞先否也終也傾否後喜<lb/>
<pb n="31b"/>
　　也兊為說隂陽得位為喜㢲為長理極必反否終<lb/>
　　則傾何可長也易傳曰反危為安易亂為治必有<lb/>
　　剛陽之才故否之上九則能傾否屯之上六不能<lb/>
　　變屯<hi>易傳</hi>
　　五峯胡氏曰否終則傾言否之不可長久也<lb/>
　　新安朱氏曰以陽剛居否極能傾時之否者也其<lb/>
　　占為先否後喜<hi>本義</hi>　九四則否已過中上三爻是<lb/>
　　說君子言君子有天命而无咎大抵易為君子謀<lb/>
<pb n="32a"/>
　　且如否内三爻是小人得志時然不大會做得事<lb/>
　　初則如此二又如此三雖做得些箇也不濟事到<lb/>
　　四則聖人便說他那君子得時否漸次反泰底道<lb/>
　　理五之苞桑繫辭中說得條暢盡之矣上九之傾<lb/>
　　否到這裏便傾了否做泰<hi>語録</hi>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷十六<lb/>
</p>
<p>
</p>
  </div>
</body>
</text>
</TEI>
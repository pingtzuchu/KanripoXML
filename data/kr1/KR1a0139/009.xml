<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷七</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷七<lb/>
　　　　　　　　　　頭等侍衛納喇性徳編<lb/>
䷂<hi>震下坎上</hi>
　伊川先生曰屯序卦曰<hi>一无曰字</hi>有天地然後萬物生焉<lb/>
　盈天地之間者唯萬物故受之以屯屯者盈也屯者<lb/>
　物之始生也萬物始生鬱結未通故為盈塞于天地<lb/>
　之間至通暢茂盛則塞意已矣天地生萬物屯物之<lb/>
<pb n="1b"/>
　始生故繼乾坤之後以二象言之雲雷之興隂陽始<lb/>
　交也以二體言之震始交于下坎始交于中隂陽相<lb/>
　交乃成雲雷隂陽始交雲雷相應而未成澤故為屯<lb/>
　若已成澤則為解也又動于險中亦屯之義隂陽不<lb/>
　交則為否始交而未暢則為屯在時則天下屯難未<lb/>
　亨泰之時也<hi>易傳</hi>
　　白雲郭氏曰易為三才之書其言道則三才之道<lb/>
　　也天地人雖均為三才獨人道雜而多端无天地<lb/>
<pb n="2a"/>
　　之純全故純剛為乾而盡天道純柔為坤而盡地<lb/>
　　道至於人事不齊一卦不足以盡故自屯至未濟<lb/>
　　共為人道以配乾坤是以諸卦所載人事為多而<lb/>
　　人道自此明矣然則人道以六十二卦而後能配<lb/>
　　乾坤所謂乾以易知坤以簡能歟<hi>易說</hi>
　　東萊吕氏曰屯者物之始生也始生必屯理也善<lb/>
　　端初發困于傾摇摧折而自畫者豈知此哉<hi>己丑課程</hi>
屯元亨利貞勿用有攸往利建侯<lb/>
<pb n="2b"/>
　伊川先生曰屯有大亨之道而處之利在貞固非貞<lb/>
　固何以濟屯方屯之時未可有所往也天下之屯豈<lb/>
　獨力所能濟必廣資輔助故利建侯也<hi>易傳</hi>○處屯難而<lb/>
　有致亨之道其唯貞固乎然能守正不變者鮮矣<hi>師説</hi>
　<hi>雜編</hi>
　横渠先生曰勿用有攸往往則失其居矣<hi>易說</hi>
　　龜山楊氏曰屯極必亨故屯有亨之道元亨大亨<lb/>
　　也利貞利在正也與乾四徳異矣勿用有攸往以<lb/>
<pb n="3a"/>
　　初爻言也險在前屯難方生也遽而往則行險而<lb/>
　　犯難矣故曰勿用有攸往<hi>易說</hi>
　　白雲郭氏曰天地无屯人與萬物皆有之物之始<lb/>
　　生及其未亨之時皆屯也故為人道之始乾坤之<lb/>
　　四徳所以生萬物而康屯者故屯有得於乾坤之<lb/>
　　四徳也然四徳非一於屯也屯之所得者屯之時<lb/>
　　屯之事而已觀乾之彖萬物資始元也品物流形<lb/>
　　亨也各正性命保合太和利貞也是則天地之道<lb/>
<pb n="3b"/>
　　始終在於萬物而萬物以人為首故屯為人道之<lb/>
　　始具四徳而繼乾坤也人道始生而未成未可用<lb/>
　　有所往先於建侯者聖人配天地之徳生萬物而<lb/>
　　康屯莫先此大公之道故也<hi>易說</hi>
　　五峰胡氏曰屯者盈也物之始生盈盈然皆有充<lb/>
　　滿塞實之意及既生則發舒矣剛柔始交而難生<lb/>
　　震始交于下坎始交于中難屯未通暢也震為雷<lb/>
　　坎為水隂陽始交則勃鬱為雷未為雨也震動坎<lb/>
<pb n="4a"/>
　　陷二卦相重動乎險中也屯有大亨之道貞且固<lb/>
　　雷雨之動滿盈也故勿用有攸徃則不失大亨之<lb/>
　　道矣方天下屯難之時紀綱未正法度未明豈獨<lb/>
　　力所能濟建侯廣求輔憂勤不懈然後能濟矣<hi>易外</hi>
　　<hi>傳</hi>
　　新安朱氏曰震坎皆三畫卦之名震一陽動于二<lb/>
　　隂之下故其徳為動其象為雷坎一陽陷于二隂<lb/>
　　之間故其徳為陷為險其象為雲為雨為水屯六<lb/>
<pb n="4b"/>
　　畫卦之名也難也物始生而未通之意故其為字<lb/>
　　象<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>穿地始出而未申也其卦以震遇坎乾坤始<lb/>
　　交而遇險陷故其名為屯震動在下坎險在上是<lb/>
　　能動乎險中能動雖可以亨而在險則宜守正而<lb/>
　　未可遽進故筮得之者其占為大亨而利于正但<lb/>
　　未可遽有所往耳又初九陽居隂下而為成卦之<lb/>
　　主是能以賢下人得民而可君之象故筮立君者<lb/>
　　遇之則吉也<hi>本義</hi>○問取初九陽居隂下為成卦之<lb/>
<pb n="5a"/>
　　主何也先生曰此象辭一句葢取初九一爻之義<lb/>
　　初九一爻葢成卦之主也一陽居二隂之下有以<lb/>
　　賢下人之象有為民歸往之象<hi>隂從陽也</hi>故宜立君故<lb/>
　　象曰以貴下賤大得民也此意甚好因問程傳只<lb/>
　　言宜建侯輔助如何先生曰易只有三處言利建<lb/>
　　侯屯兩言之豫一言之皆言立君左氏分明有立<lb/>
　　君之說衛公子元遇屯則可見矣<hi>但它又說名元是有元之象或</hi>
　　<hi>問元者善之長曰公子元夢康叔謂己曰元康叔名之可謂長矣云云</hi>○屯是隂陽<lb/>
<pb n="5b"/>
　　未通之時蹇是流行至中有蹇滯困則窮矣<hi>並語録</hi>
彖曰屯剛柔始交而難生動乎險中大亨貞雷雨之動<lb/>
滿盈天造草昧宜建侯而不寧<lb/>
　伊川先生曰以雲雷二象言之則剛柔始交也以坎<lb/>
　震二體言之動乎險中也剛柔始交未能通暢則艱<lb/>
　屯故云難生又動乎險中為艱屯之義○所謂大亨<lb/>
　而貞者雷雨之動滿盈也隂陽始交則艱屯未能通<lb/>
　暢及其和洽則成雷雨滿盈于天地之間生物乃遂<lb/>
<pb n="6a"/>
　屯有大亨之道也所以能大亨由夫<hi>一无夫字</hi>貞也非貞<lb/>
　固安能出屯人之處屯有致大亨之道亦在夫<hi>一无夫字</hi>
　貞固也○上文<hi>一有既字</hi>言<hi>一有/夫字</hi>天地生物之義<hi>一有是以字</hi>
　此言時事天造謂時運也草草亂无倫序昧㝠昧不<lb/>
　明當此時運所宜建立輔助則可以濟屯雖建侯自<lb/>
　輔又當憂勤兢畏不遑寧處聖人之深戒也<hi>並易傳</hi>
　　藍田吕氏曰屯者物始生而未達者也震欲動而<lb/>
　　坎難之抑鬱而未達非大亨貞不足以濟之勿用<lb/>
<pb n="6b"/>
　　有攸往久之以有待也利建侯各付其所主也久<lb/>
　　之有待故滿盈也各付其所主以經綸于草昧故<lb/>
　　不寧也<lb/>
　　廣平㳺氏曰屯宜建侯而不寧何也葢屯難未解<lb/>
　　方且急賢才以自助故分土錫圭以報有功而崇<lb/>
　　有徳又且與之戮力以𢎞濟艱難故雖建侯而不<lb/>
　　寧也若豫之建侯則四方无虞五刑不用要當建<lb/>
　　諸侯以蕃屏王室而已以是建侯則寧矣武王歸<lb/>
<pb n="7a"/>
　　馬放牛何不寧之有<hi>易說</hi>
　　龜山楊氏曰乾一索而得震隂陽始交也坎在上<lb/>
　　難生也隂陽始交而未成澤坎之所以為難也震<lb/>
　　動而坎險動乎險中合二體言之也止乎險則蹇<lb/>
　　動乎險中則亨動有亨之道也葢險非可止之地<lb/>
　　止則終于陷而已矣故動乃亨也夫屯難之初上<lb/>
　　下无常分貴賤无定位非正也屯難平而後君君<lb/>
　　臣臣而天下治故曰大亨貞言亨而後貞也雷雨<lb/>
<pb n="7b"/>
　　之動滿盈則屯解而澤下流矣○天造草昧非寜<lb/>
　　居之時故宜建侯而不寧建侯所以自輔也使人<lb/>
　　各有主而天下定矣<hi>並易說</hi>
　　兼山郭氏曰屯者物之始生也草者之未齊昧者<lb/>
　　之未明勾者之未伸萌者之未達而有動乎險中<lb/>
　　之象終至於大亨貞也是以草者齊之昧者明之<lb/>
　　造物之始也建侯而不寧人倫之始也厥初生民<lb/>
　　无羽毛以蔽其身无爪牙以充其欲則必求其羣<lb/>
<pb n="8a"/>
　　而比焉勢又不足則必求其強且大者而比焉此<lb/>
　　后王君公之所由立也故後世有天下者必思屯<lb/>
　　之所以利建侯而不寧則知所以為治矣<hi>易說</hi>
　　白雲郭氏曰乾剛坤柔至屯而始交交則人道乃<lb/>
　　著然純隂疑于陽則戰况剛柔之交能无難乎以<lb/>
　　是知人道之患與天地異故繫辭言鼓萬物而不<lb/>
　　與聖人同憂是聖人不能无憂也屯之時處險而<lb/>
　　不可動故言勿用有攸往屯者也而天下草昧聖<lb/>
<pb n="8b"/>
　　人不得不動之時故言利建侯康屯之主也利建<lb/>
　　侯則動乎險中亦聖人所不得已也唯動則得天<lb/>
　　地大亨萬物之貞道苟一於勿用有攸往則非康<lb/>
　　屯之主也雷雨之動滿盈乎天地之間此天造草<lb/>
　　昧也建侯而不寧聖人法天而造草昧也聖人法<lb/>
　　天繼天而造草昧此屯所以繼乾坤之道也<hi>易說</hi>
　　漢上朱氏曰自屯彖而下乃以卦變為象屯臨之<lb/>
　　變自震四之五震者乾交于坤一索得之剛柔始<lb/>
<pb n="9a"/>
　　交也四之五成坎坎險難剛柔始交而難生也易<lb/>
　　傳曰始交而未暢為屯在時則天下未亨之時此<lb/>
　　以震坎釋屯之義也安乎險而不動與動乎險中<lb/>
　　不以正皆非濟屯之道初九正也四之五得位大<lb/>
　　者亨以正而利也以天地觀之剛柔始交鬱而未<lb/>
　　暢雷升雨降其動以正則萬物滿盈乎天地之間<lb/>
　　有不大亨乎此以初九九五釋元亨利貞也震雷<lb/>
　　也坎雨也兊澤上而成坎故為雨初九屯之主也<lb/>
<pb n="9b"/>
　　初往之五行必犯難益屯而不能亨矣君子宜守<lb/>
　　正待時故勿用有攸往此言初九也天造之始草<lb/>
　　創𠖇昧人思其主能乗時衆建諸侯使人人各歸<lb/>
　　以事主雖有强暴誰與為敵哉四為諸侯九五在<lb/>
　　上六四正位分民而治建侯也雖則建侯而未始<lb/>
　　忘乎險難震為草乾之始也坤為𠖇昧坎為勞卦<lb/>
　　故曰天造草昧宜建侯而不寧此再言初九九五<lb/>
　　也以卦氣言之十月卦也太𤣥準之以礥或曰聖人<lb/>
<pb n="10a"/>
　　既重卦矣又有卦變何也曰因體以明用也易无<lb/>
　　非用用无非變以乾坤為體則以八卦為用以八<lb/>
　　卦為體則以六十四卦為用以六十四卦為體則<lb/>
　　以卦變為用以卦變為體則以六爻相變為用體<lb/>
　　用相資其變无窮而乾坤不變變者易也不變者<lb/>
　　易之祖也所謂天下之動貞夫一也故曰剛柔相<lb/>
　　推變在其中矣繫辭焉而命之動在其中矣又曰<lb/>
　　辭也者各指其所之考其所命之辭尋其辭之所<lb/>
<pb n="10b"/>
　　指則于變也若辨白黒矣夫易之屡遷將以明道<lb/>
　　而卦之所變舉一隅也推而行之觸類而長之存<lb/>
　　乎卜筮之所尚者豈有既哉故在春秋傳曰某卦<lb/>
　　之某卦者言其變也若伯廖舉豐之上六曰在豐<lb/>
　　之離知莊子舉師之初六曰在師之臨其見于卜<lb/>
　　筮者若崔子遇困之大過者六三變也莊叔遇明<lb/>
　　夷之謙者初九變也孔成子遇屯之比者初九變<lb/>
　　也南蒯遇坤之比者六五變也陽虎遇泰之需者<lb/>
<pb n="11a"/>
　　六五變也陳仲遇觀之否者六四變也周官太卜<lb/>
　　掌三易之法其經卦皆八其别皆六十有四八卦<lb/>
　　謂之經則六十四卦為卦變可知故曰卦之所變<lb/>
　　舉一隅也王弼盡斥卦變以救易學之失救之是<lb/>
　　也盡斥之非也<hi>易傳</hi>
　　五峰胡氏曰秦暴既極而未息漢安方來而未定<lb/>
　　陳涉以匹夫首事出萬死之計不畏狼秦動乎險<lb/>
　　中也誠有立為天下除殘賊之志復立六國後於<lb/>
<pb n="11b"/>
　　此有人正固其心為秦益敵以自輔助守正而不<lb/>
　　移則秦可滅時可治而天下之屯解矣自蘄至陳<lb/>
　　未逺也秦兵方强殘賊肆行未艾也而遽王之示<lb/>
　　天下私无中正誠慤之心豈有大亨之道也傲長<lb/>
　　者而妻父去斬賔客而故人行聽讒毁而諸將不<lb/>
　　親附失建侯之義甚矣死于城父不保首領非不<lb/>
　　幸也勿用有攸往豈不信乎若漢髙則起豐沛扶<lb/>
　　義而西捲蜀漢扶義而東誅殘賊其正固可知矣<lb/>
<pb n="12a"/>
　　得張良於解后舉陳平於亡命拔韓信於行陣取<lb/>
　　英布於敵國收雍齒於故怨是以能誅滅秦項剗<lb/>
　　草暴虐與天下更始四海㑹同天下為家由是觀<lb/>
　　之則大亨貞利建侯之義聖人示後世之意悉矣<lb/>
　　<hi>易外傳</hi>
　　新安朱氏曰彖曰者以二體釋卦名義始交謂震<lb/>
　　難生謂坎動乎險中以二體之徳釋卦辭動震之<lb/>
　　為也險坎之地也自此以下釋元亨利貞乃用文<lb/>
<pb n="12b"/>
　　王本意雷雨之動滿盈以二體之象釋卦辭雷震<lb/>
　　象雨坎象天造猶言天運草雜亂昧㝠晦也隂陽<lb/>
　　交而雷雨作雜亂㝠晦塞乎兩間天下未定名分<lb/>
　　未明宜立君以統治而未可遽謂安寧之時也不<lb/>
　　取初九爻義者取義多端姑舉其一也<hi>本義</hi>○剛柔<lb/>
　　始交是震此是龜山說震一索而得男也雷雨之<lb/>
　　動滿盈亦是那鬱塞底意思冝建侯而不寜<lb/>
　　不可道建侯便了須更自以為不安寧方可○問<lb/>
<pb n="13a"/>
　　始交謂震難生謂坎程傳以雲雷之象為始交謂<lb/>
　　震始交于下坎始交于中如何先生曰剛柔始交<lb/>
　　只指震言所謂震一索而得男也此三句各有所<lb/>
　　指剛柔始交而難生是以二體釋卦名義動乎險<lb/>
　　中大亨貞是以二體之徳釋卦辭雷雨之動滿盈<lb/>
　　天造草昧宜建侯而不寧是以二體之象釋卦辭<lb/>
　　只如此㸔甚明縁後來說者交雜混了故覺語意<lb/>
　　重複○問自此以下釋元亨利貞皆用文王本意<lb/>
<pb n="13b"/>
　　何也先生曰文王本意說乾元亨利貞只是說乾<lb/>
　　道大通而至正故筮得者其占當得大通而利于<lb/>
　　正固至孔子方作四徳言後人不知將謂文王作<lb/>
　　易便作四徳說即非也如屯卦所謂元亨利貞者<lb/>
　　以其能動即可以亨而在險則宜守正故筮得之<lb/>
　　者其占為大亨而利于正初非謂四徳也故孔子<lb/>
　　釋此彖辭只曰動乎險中大亨貞是用文王本意<lb/>
　　釋之也○問彖傳言宜建侯而不寧豈以有動而<lb/>
<pb n="14a"/>
　　遇險之象邪先生曰聖人見有此象故又因以為<lb/>
　　戒曰宜立君而又不可遽謂安寧也<hi>然此是押韻</hi>天造<lb/>
　　草昧宜建侯而不寧孔子又是别發明出一道理<lb/>
　　說當此擾攘之時不可无君故須立君<hi>並語録</hi>
　　東萊吕氏曰屯勿用有攸往利建侯若就學者言<lb/>
　　之如道學廢絶之時乃道之屯也當此時未可便<lb/>
　　有為須廣求有志之士共扶此道乃可有濟<hi>紀聞</hi>
象曰雲雷屯君子以經綸<lb/>
<pb n="14b"/>
　伊川先生曰坎不云雨而云雲者雲為雨而未成者<lb/>
　也未能成雨所以為屯君子觀屯之象經綸天下之<lb/>
　事以濟于屯<hi>一无屯字</hi>難經緯綸緝謂營為也<hi>易傳</hi>
　横渠先生曰雲雷皆是氣之聚處屯聚也<hi>易說</hi>
　　廣平游氏曰經綸者因性循理而治之无汨其序<lb/>
　　之謂也易於屯曰君子以經綸言所以濟難當如<lb/>
　　此也<hi>中庸解</hi>
　　龜山楊氏曰雷雨之動滿盈則屯解矣雲雷而不<lb/>
<pb n="15a"/>
　　雨卦之所以為屯也屯難未亨君子經綸之時也<lb/>
　　<hi>易說</hi>
　　兼山郭氏曰在天成象在地成形事象之宜也在<lb/>
　　上則為雲在下則為雨亦事象之宜也<hi>易說</hi>
　　白雲郭氏曰坎在上為雲故雲雷屯坎在下為雨<lb/>
　　故雷雨作解雲而未雨所以為屯經綸者經綸天<lb/>
　　下之事建侯而不寧之謂也<hi>易說</hi>
　　和靖尹氏曰寛問趙穎道胡康侯謂學者致知格<lb/>
<pb n="15b"/>
　　物只是一部周易如雲雷屯君子以經綸是也如<lb/>
　　何先生曰是也非特屯也卦卦皆然寛疑其未安<lb/>
　　次日再舉問先生曰若謂致知格物窮理盡性經<lb/>
　　書字字句句皆是非特易也寛曰如灑掃應對釋<lb/>
　　氏拈槌䜿拂上豈窮理不得先生因是康侯之言<lb/>
　　夏庭列親聞之<lb/>
　　漢上朱氏曰坎在上為雲雷動于下雲蓄雨而未<lb/>
　　降屯也屯者結而未解之時雨則屯解矣彖言雷<lb/>
<pb n="16a"/>
　　雨之動滿盈者要終而言也解絲棼者綸之經之<lb/>
　　經綸者經而又綸終則有始屯自臨變離為絲坎<lb/>
　　為輪綸也離南坎北南北為經經綸也君子經綸<lb/>
　　以解屯難凡事有未决反復思念亦此象也<hi>易傳</hi>
　　新安朱氏曰坎不言水而言雲者未通之意經綸<lb/>
　　治絲之事經引之綸理之也屯難之世君子有為<lb/>
　　之時也<hi>本義</hi>○問屯需二象皆隂陽未和洽成雨之<lb/>
　　象也然屯言君子以經綸而需乃言飲食宴樂何<lb/>
<pb n="16b"/>
　　也曰需是緩意在它无所致力只得飲食燕樂屯<lb/>
　　是物之始生象草木初出地之狀其初出時欲破<lb/>
　　地面而出不无齟齬艱難故當為經綸其義所以<lb/>
　　不同也<hi>語録</hi>
　　東萊吕氏曰雲雷屯君子以經綸屯難之世人皆<lb/>
　　惶懼沮喪不敢有為殊不知正是君子經綸時節<lb/>
　　<hi>紀聞</hi>
初九盤桓利居貞利建侯象曰雖盤桓志行正也以貴<lb/>
<pb n="17a"/>
下賤大得民也<lb/>
　伊川先生曰初以陽爻在下乃剛明之才當屯難之<lb/>
　世居下位者也未能便往濟屯故盤桓也方屯之初<lb/>
　不盤桓而遽進則犯難矣故宜居正而固其志凡人<lb/>
　處屯難則鮮能守正苟无貞固之守則將失義安能<lb/>
　濟時之屯乎居屯之世方屯于下所宜有助乃居屯<lb/>
　濟屯之道也故取建侯之義謂求輔助也○賢人在<lb/>
　下時苟未利雖盤桓未能遂往濟時之屯然有濟屯<lb/>
<pb n="17b"/>
　之志與濟屯之用志在行其正也○九當屯難之時<lb/>
　以陽而來居隂下為以貴下賤之象方屯之時隂柔<lb/>
　不能自存有一剛明之才衆所歸從也更能自處卑<lb/>
　下所以大得民也或疑方屯于下何有貴乎夫以剛<lb/>
　明之才而下于隂柔以能濟屯之才而下于不能乃<lb/>
　以貴下賤也况陽之于隂自為貴乎<hi>並易傳</hi>
　横渠先生曰盤桓猶言柱石盤磐石也桓桓柱也謂<lb/>
　利建侯如柱石在下不可以動然志在行正也<hi>易說</hi>
<pb n="18a"/>
　　廣平㳺氏曰夫建侯王者事也而於初九言之者<lb/>
　　以剛動而不失其正其自任以天下之重葢王佐<lb/>
　　才也象所謂君子以經綸者非初九其誰邪故其<lb/>
　　體國致君宜以協濟為義其曰利建侯者乃代天<lb/>
　　理物之職也<hi>易說</hi>
　　龜山楊氏曰得天下有道得其民斯得天下矣初<lb/>
　　以剛明之才處羣隂之下能以貴下賤也其才足<lb/>
　　以濟時之屯又能以貴下之宜其得民矣然猶盤<lb/>
<pb n="18b"/>
　　旋未進者志行正故也行一不義殺一不辜得天<lb/>
　　下不為所謂正也文王三分天下有其二可謂大<lb/>
　　得民也而猶服事商者亦行正而已矣故曰利居<lb/>
　　貞利居貞者待時而動不失正也聖人之有天下<lb/>
　　非私之也四海之内共利之之為說共給之之為<lb/>
　　安故利建侯武王克商有未及下車而封者用此<lb/>
　　道也<hi>易說</hi>
　　兼山郭氏曰初九剛柔始交故稱盤桓時止則止<lb/>
<pb n="19a"/>
　　時行則行理之常也時有不得行是以宜待也陽<lb/>
　　上而隂下上貴而下賤亦理之常也其或以陽下<lb/>
　　隂以貴下賤者適時之變也是以康屯之道在於<lb/>
　　得民得民之道在於下下老子曰江海為百谷王<lb/>
　　以其下之也<hi>易說</hi>
　　白雲郭氏曰屯之時興事皆當盤旋盤旋未决也<lb/>
　　居屯之道則當居貞建侯如是之利可免盤旋矣<lb/>
　　○剛柔始交而難生則居屯者有不可動之勢而<lb/>
<pb n="19b"/>
　　天下萬物方資於濟屯之才則濟屯者為不可不<lb/>
　　動之時以不可動之勢而遇不可不動之時此其<lb/>
　　所以盤旋也初九以剛明之才濟屯之難居正而<lb/>
　　靜不違勢建侯而動不違時其於屯也何不利之<lb/>
　　有故雖盤旋而不失康屯之道故曰志行正也况<lb/>
　　以陽下隂大得民乎聖人經綸建侯非自為也為<lb/>
　　民而已為民而得民其難濟矣夏商之季湯武其<lb/>
　　盡之<hi>並易說</hi>
<pb n="20a"/>
　　漢上朱氏曰初九剛正屯難之始上有正應震動<lb/>
　　體進則犯難成㢲為進退九居四不安故盤桓子<lb/>
　　夏傳曰盤桓猶桓旋也盤桓不進利于守正不進<lb/>
　　非必于退也志在行其正也初九不忘上行之謂<lb/>
　　志志剛中也志行正也可不盤桓以待時乎初動<lb/>
　　濟屯四諸侯位建國命侯資以輔五屯難未解衆<lb/>
　　隂不能自存有剛正之才使之有國則衆從之陽<lb/>
　　貴隂賤坤衆為民九退復初以貴下賤大得民也<lb/>
<pb n="20b"/>
　　故曰利建侯夫子時楚有四縣趙簡子命下大夫受<lb/>
　　郡必言利建侯者建侯萬世之利也或問震又成<lb/>
　　巽何也曰所謂雜物撰徳也撰數也且以屯論之<lb/>
　　坎陽物也震動也四比于九五自三柔爻數之至<lb/>
　　于九五巽也震陽物也巽隂物也剛者陽之徳柔<lb/>
　　者隂之徳剛柔雜揉不相踰越故曰雜而不越先<lb/>
　　儒傳此謂之互體在易噬嗑彖曰頤中有物曰噬<lb/>
　　嗑離震相合中復有艮明夷彖曰内文明而外柔<lb/>
<pb n="21a"/>
　　順以蒙大難又曰内難而能正其志坎難也離坤<lb/>
　　相合中復有坎在繋辭曰八卦相盪先儒謂坎離<lb/>
　　卦中互有震艮巽兊在春秋傳見於卜筮如周太<lb/>
　　史說觀之否曰坤土也巽風也乾天也風為天于<lb/>
　　土上山也有山之才而照之以天光於是乎居土<lb/>
　　上自三至五有艮互體也王弼謂互體不足遂及<lb/>
　　卦變鍾㑹著論力排互體葢未詳所謂易道甚大<lb/>
　　矣<hi>易傳</hi>○又曰屯卦本坎二之初九二陽也初六隂<lb/>
<pb n="21b"/>
　　也陽貴隂賤故曰以貴下賤大得民也動乎險中<lb/>
　　者非善下不能得衆非剛强不能濟弱故屯卦之<lb/>
　　用在此一爻<hi>叢說</hi>
　　五峰胡氏曰東漢之末豪傑競起有剛陽之徳宜<lb/>
　　為君者劉備而已痛王室之傾頽憤姦臣之竊命<lb/>
　　扶本宗誅姦宄一匡天下其志也而為相于平原<lb/>
　　為牧于徐州歸袁紹投曹操依劉表曽未足以舒<lb/>
　　其志然臨禍患而信義益明不少變其初志三顧<lb/>
<pb n="22a"/>
　　草廬以致諸葛得龎統來法正追景升顧戀赴義<lb/>
　　之徒而衆士景從若水之歸海以貴下賤而大得<lb/>
　　民也於是遂定巴蜀三分天下而有濟屯之勢居<lb/>
　　貞建侯之利大矣<hi>易外傳</hi>
　　新安朱氏曰磐桓難進之貎屯難之初以陽在下<lb/>
　　又居動體而上應隂柔險陷之爻故有磐桓之象<lb/>
　　然居得其正故其占利于居貞又本成卦之主以<lb/>
　　陽下隂為民所歸侯之象也故其象又如此而占<lb/>
<pb n="22b"/>
　　者如是則利建以為侯也<hi>本義</hi>○一卦之中自有㑹<lb/>
　　通六爻又自各有㑹通且如屯卦初九在卦之下<lb/>
　　未可以進為屯之義乾坤始交而遇險陷亦屯之<lb/>
　　義以草穿出地而未申亦屯之義凡此數義者皆<lb/>
　　是屯之㑹聚處若磐桓利居貞便是一箇合行底<lb/>
　　却是通處也<hi>語録</hi>
　　東萊吕氏曰易之爻大抵隨步换形如屯初九剛<lb/>
　　正之人本自是好在六二㸔初九則以隂柔為剛<lb/>
<pb n="23a"/>
　　陽所逼却㸔得初九是寇此隨步换形也至六四<lb/>
　　與初九是正應得初九剛陽之助却㸔得是昏姻<lb/>
　　此又隨步换形也<hi>易說</hi>○初九磐桓說者或謂初以<lb/>
　　剛居剛在屯難之世恐其銳于進故戒之以磐桓<lb/>
　　此說不然葢初以剛明之才乃能與時消息自制<lb/>
　　其剛磐桓而不敢騁此正所謂自勝之强也此正<lb/>
　　所謂剛也惟剛然後能磐桓孰謂以剛為戒乎○<lb/>
　　屯初九象曰雖磐桓志行正也人徒見君子居屯<lb/>
<pb n="23b"/>
　　難之時磐桓不進遂以為甘心退縮无志于行正<lb/>
　　道殊不知所以磐桓不進者其志乃在于行正道<lb/>
　　也苟輕進易合豈能行道乎以貴下賤大得民也<lb/>
　　九居屯難之時欲建侯以為助若自恃其陽剛之<lb/>
　　貴不屑屈已下賤豈能得民亦如主盟斯道者欲<lb/>
　　廣求人以濟道之屯若抗顔自尊不屑降意收接<lb/>
　　後進亦豈能得人乎<hi>並紀聞</hi>
六二屯如邅如乗馬班如匪寇婚媾女子貞不字十年<lb/>
<pb n="24a"/>
乃字象曰六二之難乗剛也十年乃字反常也<lb/>
　伊川先生曰二以隂柔居屯之世雖正<hi>一作五</hi>應在上<lb/>
　而逼于初剛故屯難邅回如辭<hi>一有助字</hi>也乗馬欲行也<lb/>
　欲從正應而復班如不能進也班分布之義下馬為<lb/>
　班與馬異處也二當屯世雖不能自濟而居中得正<lb/>
　有應在上不失義者也然逼近于初隂乃陽所求柔<lb/>
　者剛所陵柔當屯時固難自濟又為剛陽所逼故為<lb/>
　難也設匪逼于寇難則往求于婚媾矣婚媾正應也<lb/>
<pb n="24b"/>
　寇非理而至者二守中正不苟合于初所以不字苟<lb/>
　貞固不易至于十年屯極必通乃獲正應而字育矣<lb/>
　以女子隂柔苟能守其志節久必獲通况君子守道<lb/>
　不回乎初為賢明剛正之人而為寇以侵逼于人何<lb/>
　也曰此自據二以柔近剛而為義更不計初之徳如<lb/>
　何也易之取義如此○六二居屯之時而又乗剛為<lb/>
　剛陽所逼是其患難也至于十年則難久必通矣乃<lb/>
　得反其常與正應合也十數之終也<hi>並易傳</hi>
<pb n="25a"/>
　横渠先生曰班布不進之貎<hi>易説</hi>
　　藍田吕氏曰左傳有班馬之聲則班分别也班如<lb/>
　　者别而相逺者也六二近初而應五六四應初而<lb/>
　　近五皆與近者逺别而求正應故皆曰乗馬班如<lb/>
　　上六无應雖比于五不可得而親故亦曰班如<lb/>
　　龜山楊氏曰六二以隂柔乗剛故屯如邅如乗馬<lb/>
　　班如下馬為班言屯邅而不能有行也初以陽下<lb/>
　　隂婚媾之象匪寇也二以柔順中正之賢守常待<lb/>
<pb n="25b"/>
　　應而不從女子貞也與天下之大老異矣葢初雖<lb/>
　　有剛明之才足以濟難而亨屯以之為君則未也<lb/>
　　守女子之貞宜其不字矣至其數極而反常則君<lb/>
　　臣之分正故十年乃字十數之終也君先而臣從<lb/>
　　君倡而臣和所謂常若綺里之徒漢初求之不可<lb/>
　　得而臣女子貞也晚出從太子游反常故也<hi>易說</hi>
　　兼山郭氏曰六二召雲者龍命吕者律其聽者非<lb/>
　　苟合而已也以位則配以居則正而不偶焉屯故<lb/>
<pb n="26a"/>
　　也至于天道反常則應之禮曰國有道不變塞焉<lb/>
　　國无道至死不變其六二之謂乎<hi>易說</hi>
　　白雲郭氏曰屯之世動在險中非隂柔之所宜也<lb/>
　　况六爻之中莫柔弱于六二故為在屯之邅者而<lb/>
　　有女子之象焉馬班如欲應五而不能進也初九<lb/>
　　之剛進而見逼非為寇則婚媾耳六二居中待應<lb/>
　　不為苟合寇婚不從故云不字至於十年屯難反<lb/>
　　常終從正應則六二之處屯可謂女子之貞者矣<lb/>
<pb n="26b"/>
　　伊川曰此自據二以柔近剛為義不計初之徳為<lb/>
　　如何也易之取義如此所謂假初以明二非在二<lb/>
　　以明初也班如者舊以為相牽不進或謂班旋不<lb/>
　　進伊川為班分布之義與馬異處要之班如為列<lb/>
　　而未進又不欲退處也<hi>易說</hi>
　　漢上朱氏曰九五屯之主六二中正而應共濟乎<lb/>
　　屯者也故曰屯如二乗初九欲往應五迫于剛强<lb/>
　　邅回而不能去故邅如乾變震為作足之馬震為<lb/>
<pb n="27a"/>
　　足乗馬也初不應五二欲應之與馬别矣故乗馬<lb/>
　　班如春秋傳曰有班馬之聲杜氏曰班别也五坎<lb/>
　　為盗盗據山險寇也男曰婚女曰姻媾男女合也<lb/>
　　九五應六二婚媾也五自初九視之有險難之象<lb/>
　　寇也自六二視之匪寇也婚媾也特以乗剛故耳<lb/>
　　初九六二正也而致六二之難者剛乗柔則順柔<lb/>
　　乗剛則逆妻不亢夫臣不敵君天地之道故曰六<lb/>
　　二之難乗剛也二五相易五之二成兊兊女子也<lb/>
<pb n="27b"/>
　　二之五成坤坤為母女子而為母字育也坤見坎<lb/>
　　毁剛柔以中正相濟屯解之象坤為年其數十六<lb/>
　　二守正不苟合於初而貞于五是以不字屯難之<lb/>
　　極至於十年二五合剛柔濟兊女乃字也屯本臨<lb/>
　　二之五合則九反二六反五坤為常故曰反常也<lb/>
　　王弼曰屯難之世其勢不過十年孰謂弼不知天<lb/>
　　乎坤為年何也曰歳陽也陽生子為復息為臨為<lb/>
　　泰乾之三爻也夏侯氏建寅商人建丑周人建子<lb/>
<pb n="28a"/>
　　无非乾也古之候歳者必謹候歳始冬至日臘明<lb/>
　　日正月旦日立春日謂之四始四始亦乾之三爻<lb/>
　　也坤十月隂也禾熟時也故詩十月納禾稼春秋<lb/>
　　書有年大有年喪禮三年者二十七月也<hi>易傳</hi>
　　五峰胡氏曰六二九五之正應而逼于初陽不得<lb/>
　　相從者以屯故也天子者天下之首蠻夷者天下<lb/>
　　之足中國盛强蠻夷屈服天下之常經也而漢之<lb/>
　　時匈奴暴桀抗衡中夏其為足也猶初其僭亂也<lb/>
<pb n="28b"/>
　　猶九蘇武使焉匈奴壯其節義凌折困辱必欲降<lb/>
　　之武雖倚漢武剛明之君而逺在蠻夷為所拘縶<lb/>
　　降之不可歸歟不聽故屯如邅如乗馬班如進退<lb/>
　　不能也六隂也二亦隂也妻道也臣道也從一而<lb/>
　　終者也武守是道舎生取義以死守節心歸中國<lb/>
　　義絶蠻夷雖身在匈奴不為之用豈求有功名于<lb/>
　　彼哉譬如貞女雖或介于强暴而不可侵凌終不<lb/>
　　為之字也夫使蠻夷而善歸者多矣是時匈奴强<lb/>
<pb n="29a"/>
　　暴非心服中國而武乃使之是以遭逢如此耳十<lb/>
　　者數之終極而後變也居十九年虜勢益衰欲歸<lb/>
　　計强漢武乃得還然後名揚于匈奴功顯于漢室<lb/>
　　完節而歸乃字也變夷服中國反常也<hi>易外傳</hi>
　　新安朱氏曰班分布不進之貎字許嫁也禮曰女<lb/>
　　子許嫁笄而字六二隂柔中正有應于上而乗初<lb/>
　　剛故為所難而邅回不進然初非為寇也乃求與<lb/>
　　己為婚媾耳但已守正故不之許至于十年數窮<lb/>
<pb n="29b"/>
　　理極則妄求者去正應者合而可許矣爻有此象<lb/>
　　故因以戒占者<hi>本義</hi>○問屯初九以陽在下而居動<lb/>
　　體上應六四隂柔險陷之爻固為磐桓之象然六<lb/>
　　二屯如邅如乗馬班如亦似有磐桓意先生曰磐<lb/>
　　桓只是欲進而難進貎若六二則有險難矣葢乗<lb/>
　　初九之剛下為陽逼故為所難而邅回不進又問<lb/>
　　匪寇婚媾程傳謂設匪逼于寇難則往求于婚媾<lb/>
　　此說如何先生曰某舊二十許歲時讀至此便疑<lb/>
<pb n="30a"/>
　　此語有病只是别無他說可據只得且隨他說然<lb/>
　　毎不滿後來方見得不然葢此四字文義不應必<lb/>
　　如此費力解也六二乗初九之剛下為陽所逼然<lb/>
　　非為寇也乃來求己為婚媾耳此婚媾與己皆正<lb/>
　　指六二也又問六四求婚媾此疑指初九之陽婚<lb/>
　　媾是隂何得陽亦可言先生曰婚媾通指隂陽但<lb/>
　　程傳謂六二往求初九之婚媾恐未然也又問十<lb/>
　　年乃字十年只是指數窮理極而言邪先生曰易<lb/>
<pb n="30b"/>
　　中此等取象不可曉如說十年三年七月八月等<lb/>
　　處皆必有所指但今不可穿鑿姑闕之可也<hi>語録</hi>
六三即鹿无虞惟入于林中君子幾不如舍往吝象曰<lb/>
即鹿无虞以從禽也君子舎之往吝窮也<lb/>
　伊川先生曰六三以隂<hi>一无隂字</hi>柔居剛柔既不能安屯<lb/>
　居剛而不中正則妄動雖貪于所求既不足以自濟<lb/>
　又无應援將安之乎如即鹿而无虞人也入山林者<lb/>
　必有虞人以導之无導之者則唯陷入于林莽中君<lb/>
<pb n="31a"/>
　子見事之幾微不若舍而勿逐往則徒取窮吝而已<lb/>
　○事不可而妄動以從欲也无虞而即鹿以貪禽也<lb/>
　當屯之時不可動而動猶无虞而即鹿以有從禽之<lb/>
　心也君子則見幾而舍之不從若往則可吝而困窮<lb/>
　<hi>一作窮困</hi>也<hi>並易傳</hi>
　横渠先生曰處非其地故曰入于林中虞防禁也二<lb/>
　以乗剛有寇故五若可親五屯其膏故不若舍之<hi>易說</hi>
　　藍田吕氏曰二四皆有正應三居其間逺則无應<lb/>
<pb n="31b"/>
　　近不同志而倀倀然欲進有所求即鹿无虞者也<lb/>
　　惟入于林中終无獲也父母之心人皆有之不待<lb/>
　　媒妁之言而行者父母國人皆賤之惟君子見㡬<lb/>
　　而作不往以取吝也<lb/>
　　龜山楊氏曰六三居動之極而不中正非居正者<lb/>
　　也待時而動動而不括故其出有獲當屯難草昧<lb/>
　　之時動不以正而上无應以之濟屯是從禽而已<lb/>
　　即鹿无虞惟入于林中者也古者无事歲三田非<lb/>
<pb n="32a"/>
　　以為㳺豫也必有山澤之虞以萊其野葢萊其野<lb/>
　　而後禽可即田而无虞是從禽而已林中非即鹿<lb/>
　　之所君子見幾不如舎之往斯吝窮矣<hi>易說</hi>
　　兼山郭氏曰六三在屯之時居動之極貪於有獲<lb/>
　　肆欲從禽昧道而行以臨險阻始求有得往益屯<lb/>
　　也不知所謂得人者昌失人者亾故也六三互體<lb/>
　　有艮庶幾有知止之心故曰君子幾不如舍也即<lb/>
　　鹿无虞以從禽也何必黔喙之謂乎其卦則屯其<lb/>
<pb n="32b"/>
　　體則震其互體則止動而求獲不知其向是以不<lb/>
　　如止也虞翻變文為麓或謂于義為贅且鹿之已<lb/>
　　即何必虞乎謂為贅辭則鉅鹿沙鹿皆當同義故<lb/>
　　知從禽非專鹿也<hi>易說</hi>
　　白雲郭氏曰虞翻王肅以鹿為麓先人曰如鉅鹿<lb/>
　　沙鹿之鹿故知從禽非專鹿也雍曰孟子言從禽<lb/>
　　獸而无厭書言外作禽荒則從禽禽荒皆謂田獵<lb/>
　　則此不止於鹿明矣六三以隂柔之才非中正之<lb/>
<pb n="33a"/>
　　位居動之極貪于有獲非處險之道也曽不自度<lb/>
　　可動之利雖即鹿也不過入于林中而已豈能有<lb/>
　　濟哉唯君子知幾不如舍之為得矣往則遇險而<lb/>
　　其道窮矣<hi>易說</hi>
　　漢上朱氏曰六三柔不當位不安于屯妄動以求<lb/>
　　五五君位艮為黔喙震為决躁鹿也言有求于君<lb/>
　　也若上六變而應三艮變巽離有結繩為網罟之<lb/>
　　象艮為手虞人指蹤而設網罟者也上六在君之<lb/>
<pb n="33b"/>
　　側而不應譬之即鹿无虞人以導其前豈惟不得<lb/>
　　鹿乎往而徒反退之三陷于林莽中矣艮為山震<lb/>
　　為木林也三四為中林中也六三有從禽之欲不<lb/>
　　知事有不可貪求妄動是以陷于林中而不恤故<lb/>
　　曰即鹿无虞以從禽也君子初九也知不可往往<lb/>
　　无所獲且有後患故見幾而舎之舎止也艮也君<lb/>
　　子安于屯不若六三徒往而窮自取疵吝<hi>易傳</hi>
　　五峰胡氏曰炎漢再建之初隗囂起于隴西以庸<lb/>
<pb n="34a"/>
　　才居民上有偏霸之意是鹿也夫立國以得賢為<lb/>
　　本若馬援申屠剛杜林鄭興諸賢皆莫之與而去<lb/>
　　之是无虞也惟陷身于不義以及亂亾耳囂終不<lb/>
　　悟舉兵背叛不知㡬而往困于西域餓而死吝窮<lb/>
　　甚也竇融則不然矣其保河西也豈无專據方面<lb/>
　　之志哉然聞光武勃起中原土地最廣甲兵最强<lb/>
　　號令最明遂舍五郡之權一心漢室終保福禄亦<lb/>
　　可謂君子矣<hi>易外傳</hi>
<pb n="34b"/>
　　新安朱氏曰隂柔居下不中不正上无正應妄行<lb/>
　　取困為逐鹿无虞陷入林中之象君子見㡬不如<lb/>
　　舎去若往逐而不舍必致羞吝戒占者宜如是也<lb/>
　　<hi>本義</hi>○問六三即鹿无虞先生曰虞只是虞人六三<lb/>
　　隂柔在下而居陽位隂不安于隂則貪求陽欲乗<lb/>
　　隂即妄行故不中不正又上无正應妄行取困所<lb/>
　　以為即鹿无虞陷入林中之象○沙隨盛稱唐人<lb/>
　　郭京易好近寄得來說鹿當作麓象辭當作即麓<lb/>
<pb n="35a"/>
　　无虞何以從禽也問郭據何書先生曰渠云曽得<lb/>
　　王輔嗣親手與韓康伯注底易本鹿作麓以從禽<lb/>
　　上有何字然難考據恐是亂說○吉凶悔吝過則<lb/>
　　悔既悔必吝吝又復吉如動而生陽動極復靜靜<lb/>
　　而生隂靜極復動悔屬陽吝屬隂悔是逞快做出<lb/>
　　事來了有錯失處這便生悔所以屬陽吝則是那<lb/>
　　隈隈衰衰不分明底所以屬隂亦猶驕是氣盈吝<lb/>
　　是氣慊剛過當為悔柔過當為吝<hi>並語録</hi>
<pb n="35b"/>
　　東萊吕氏曰六三即鹿无虞惟入于林中君子幾<lb/>
　　不如舍往吝三以隂柔而所居不正故貪求妄動<lb/>
　　急于求鹿不待虞人之指導猖狂妄行陷于林莽<lb/>
　　此輕動之咎也惟君子心无利欲故能獨見其㡬<lb/>
　　預知不可得鹿而遽舍之止于未動之先豈待既<lb/>
　　往有吝然後悔乎<hi>紀聞</hi>
六四乗馬班如求婚媾往吉无不利象曰求而往明也<lb/>
　伊川先生曰六四以柔順居近君之位得于上者也<lb/>
<pb n="36a"/>
　而其才不足以濟屯故進而復止乗馬班如也已既<lb/>
　不足以濟時之屯若能求賢以自輔則可濟矣初陽<lb/>
　剛<hi>一作剛陽</hi>之賢乃是正應己之婚媾也若求此陽剛<hi>一作</hi>
　<hi>剛陽</hi>之婚媾往與共輔陽<hi>一无陽字</hi>剛中正之君濟時之屯<lb/>
　則吉而无所不利也居公卿之位已之才雖不足以濟<lb/>
　時之屯若能求在下之賢親而用之何所不濟哉○<lb/>
　知己不足求賢自輔而後往可謂明矣居得致之地<lb/>
　<hi>一作位</hi>已不能而遂已至暗者也<hi>並易傳</hi>
<pb n="36b"/>
　横渠先生曰六四待求而往<hi>易說</hi>
　　龜山楊氏曰六四靜而正居險而不妄動者也故<lb/>
　　曰乗馬班如班如者有待而行也夫初以陽下隂<lb/>
　　求婚媾者也而四應之求而往者也屯難之時智<lb/>
　　者以其謀勇者以其力競時赴功者皆是也而四<lb/>
　　獨居險而不為難待求而後往非擇義之明疇克<lb/>
　　爾故往吉无不利而孔子曰求而往明也若諸葛<lb/>
　　孔明之於先主其幾是乎<hi>易說</hi>
<pb n="37a"/>
　　兼山郭氏曰六四屯雖可以有為之時又惡不由<lb/>
　　其道故志士不忘在溝壑勇士不忘喪其元取非<lb/>
　　其招不往也如不待招而往何哉<hi>易說</hi>
　　白雲郭氏曰居屯之世有濟難之志而无濟難之<lb/>
　　才者六四也无其才則必資剛明之才與共濟難<lb/>
　　此所以班如有待于初九也初九正應以陽下隂<lb/>
　　得婚媾之義彼求而我往是以吉无不利也六二<lb/>
　　不與初九而待正應是之謂貞貞則正道存焉六<lb/>
<pb n="37b"/>
　　四不近比九五下待初九求而後往是之謂明明<lb/>
　　則事業興焉此伊尹伯夷之所以辨也<hi>易說</hi>
　　漢上朱氏曰六四柔而正上承九五坎為美脊之<lb/>
　　馬艮為手乗馬也四自應初五自應二其情異乗<lb/>
　　馬而班别者也故曰乗馬班如六四雖正有濟屯<lb/>
　　之志五不求而往豈能行其志哉五求四男下女<lb/>
　　隂陽相合斯可往矣往之上得位故吉无不利艮<lb/>
　　為手求也坎為月震東方明之時也九五有明徳<lb/>
<pb n="38a"/>
　　故求而往吉无不利否則志不應有凶易言出入<lb/>
　　往來何也曰出入以度内外也卦有内外自内之<lb/>
　　外曰出自外之内曰入出者往也入者來也往者<lb/>
　　屈也來者伸也出入往來屈伸相感而无窮天道<lb/>
　　東面望之來也西面望之往也故晉之出為明夷<lb/>
　　之入蹇之往為解之來<hi>易傳</hi>
　　五峰胡氏曰桓公自莒入齊鮑叔實輔之既而不<lb/>
　　執其政乗馬班如也管仲者已之交逰有賢才而<lb/>
<pb n="38b"/>
　　勝己則求之于魯脫之于俘薦之于公讓之以政<lb/>
　　求婚媾往者也於是桓公九合諸侯一匡天下而<lb/>
　　管鮑為齊臣至于今稱焉可謂吉无不利矣非明<lb/>
　　者其能知己之短而肯進人之長乎<hi>易外傳</hi>
　　東萊吕氏曰四居近君之位得君之眷可以有為<lb/>
　　然其才隂柔不足以濟屯故將進復止如乗馬之<lb/>
　　班如若能自知不足下親䁥于初與之同向前共<lb/>
　　濟天下之事則吉无不利夫子釋之曰求而往明<lb/>
<pb n="39a"/>
　　也明之一字最宜詳玩葢得時得位肯自伏弱求<lb/>
　　賢自助非明者能之乎<hi>紀聞</hi>
九五屯其膏小貞吉大貞凶象曰屯其膏施未光也<lb/>
　伊川先生曰五居尊得位而當屯時若有剛明之賢<lb/>
　為之輔則能濟屯矣以其无臣也故屯其膏人君之<lb/>
　尊雖屯難之世於其名位非有損也唯其施為有所<lb/>
　不行徳澤有所不下是屯其膏人君之屯也既膏澤<lb/>
　有所不下是威權有所不在已也威權去已而欲驟<lb/>
<pb n="39b"/>
　正之求凶之道魯昭公髙貴鄉公之事是也故小貞<lb/>
　則吉也小貞則漸正之也若盤庚周宣脩徳用賢復<lb/>
　先王之政諸侯復朝謂以道馴致為之不暴也又非<lb/>
　恬然不為若唐之僖昭也不為則常屯以至于亾矣<lb/>
　○膏澤不下及是其徳施未能光大也人君之屯也<lb/>
　<hi>並易傳</hi>
　　龜山楊氏曰屯難之世履尊位而陷乎險中乗隂<lb/>
　　而无輔欲有為而力不足者也此人君之屯也人<lb/>
<pb n="40a"/>
　　君之屯於其名位非有加損也膏澤不下於民力<lb/>
　　不足以有為而已若唐之文宗是也故曰屯其膏<lb/>
　　言澤不下流也以其欲有為而力不足故戒之曰<lb/>
　　小貞吉大貞凶小貞若武宗用李徳裕之謀先取<lb/>
　　澤潞河北諸鎮置而不問是也故唐之威令幾于<lb/>
　　復振大貞若魯昭公髙貴鄉公是也<hi>易說</hi>○易曰屯<lb/>
　　其膏小貞吉大貞凶方屯難之時膏澤不敷權移<lb/>
　　于下政非己出人君之屯也權移于下而欲驟正<lb/>
<pb n="40b"/>
　　之取凶之道也故大貞凶小貞漸而正之也孔子<lb/>
　　欲救旅泰山者姑小貞之而已其後昭公卒至敗<lb/>
　　亡失此故也<hi>語解</hi>
　　兼山郭氏曰九五尊位大中慶賞之可行而時則<lb/>
　　屯也彼剛中之質見揜於二隂膏澤不得下於民<lb/>
　　之象也坎雖潤下特私其應而已故小貞則吉也<lb/>
　　貞者事之幹也方屯之未寧而下有分民之臣上<lb/>
　　无蓼蕭之澤以及四海故大貞則凶也或以况魏<lb/>
<pb n="41a"/>
　　晉之初葢大器已移夫何屯膏之有<hi>易說</hi>
　　白雲郭氏曰伊川先生曰人君之尊雖屯難之世<lb/>
　　於其名位非有損也唯其施為有所不行徳澤有<lb/>
　　所不下是屯其膏人君之屯也既膏澤有所不下<lb/>
　　是威權不在已也威權去已而欲驟正之求凶之<lb/>
　　道魯昭公髙貴鄉公之事是也故小貞則吉也小<lb/>
　　貞則漸正之也若盤庚周宣修徳用賢復先王之<lb/>
　　政諸侯復朝以道馴致為之不暴也又非恬然不<lb/>
<pb n="41b"/>
　　為若唐之僖昭也不為則常屯以至于亾矣雍曰<lb/>
　　九五位非不尊也處非不正也徳非不中也見揜<lb/>
　　於二隂而有屯膏之象者葢五方自屯於險中豈<lb/>
　　能膏澤下於民哉然女子小人皆隂之類也能揜<lb/>
　　君之徳者也能屯君之澤者也人君惑而好之乃<lb/>
　　所以自致其屯也<hi>易說</hi>
　　漢上朱氏曰坤為民兊為澤五之二成兊有膏澤<lb/>
　　下於民之象膏澤下則五之所施光矣坎為月有<lb/>
<pb n="42a"/>
　　光之象故也屯之時九五得尊位六三不正處内<lb/>
　　卦之極震體而有坤權臣挾震主之威有其民者<lb/>
　　也六三壅之九五之膏澤不下故曰屯其膏言人<lb/>
　　君之屯也九五中正守位六二六四上六自正隂<lb/>
　　為小故小貞吉五動而正三以君討臣則三復乗<lb/>
　　五葢膏澤不下五之施未光民不知主禍將不測<lb/>
　　矣故大貞凶<hi>易傳</hi>
　　五峰胡氏曰魯昭公當三桓强盛禄去公室之時<lb/>
<pb n="42b"/>
　　以人則皆季氏之人以政則皆季氏之政君位雖<lb/>
　　存而威權已去不足以有為欲恩澤下流難矣屯<lb/>
　　其膏也膏凝結而不流者也然則宜奈何自小而<lb/>
　　以漸正之使恩澤浸潤加于百姓仁心仁聞著于<lb/>
　　天下則有吉如唐武宗憲宗是也魯昭不知出此<lb/>
　　舉兵攻之欲奪數世之權于一旦恩澤未孚民莫<lb/>
　　之與以致失國出奔客死它所凶矣<hi>易外傳</hi>
　　新安朱氏曰九五雖以陽剛中正居尊位然當屯<lb/>
<pb n="43a"/>
　　之時陷于險中雖有六二正應而隂柔才弱不足<lb/>
　　以濟初九得民于下衆皆歸之九五坎體有膏潤<lb/>
　　而不得施為屯其膏之象占者以處小事則守正<lb/>
　　猶可獲吉以處大事則雖正而不免于凶<hi>本義</hi>○因<lb/>
　　說東漢誅宦官事<hi>云云</hi>如唐昭宗文宗直是要除<lb/>
　　許多宦官那時若有人似尚可為那時只宣宗便<lb/>
　　度得事勢不能誅便一向不問它也是老練了如<lb/>
　　此伊川易解也失契勘說屯其膏又非恬然不為<lb/>
<pb n="43b"/>
　　若唐之僖昭這兩人全不同一人是要做事一人<lb/>
　　是不要做<lb/>
　　廣漢張氏曰望之更生輔元帝初政以元帝天資<lb/>
　　之弱而外有史髙緫朝廷之事内有恭顯制樞機<lb/>
　　之權二子左右其間可謂孤弱之勢危疑之時矣<lb/>
　　所以處之之道要當艱深其慮正固其守誠意懇<lb/>
　　惻以廣上心人才兼收以强國勢謹其為勿使有<lb/>
　　差宻其機勿使或露積之以久上心開明人才衆<lb/>
<pb n="44a"/>
　　多羣心歸而理勢順庶幾有可為者此在易屯膏<lb/>
　　小貞之義也而二子處之葢甚踈矣其綢繆經理<lb/>
　　未嘗有一日之功也<hi>南軒集史論</hi>
　　東萊吕氏曰九五與六二是正應既是有應而九<lb/>
　　五之爻却言屯其膏其辭反不美何也葢易變易<lb/>
　　也初无定體五雖有二之應然二是隂柔之質豈<lb/>
　　能濟屯難譬如人君得剛明之臣相助乃有益苟<lb/>
　　不得剛明之人雖有柔弱者千百輩相助何益于<lb/>
<pb n="44b"/>
　　事此所以屯其膏也又不可拘於有應<hi>易說</hi>
上六乗馬班如泣血漣如象曰泣血漣如何可長也<lb/>
　伊川先生曰六以隂柔居屯之終在險之極而无應<lb/>
　援居則不安動无所之乗馬欲往復班如不進窮厄<lb/>
　之甚至于泣血漣如屯之極也若陽剛而有助則屯<lb/>
　既極可濟矣○屯難窮極莫知所為故至泣血顛沛<lb/>
　如此其能長久乎夫卦者事也爻者事之時也分三<lb/>
　而又兩之足以包括衆理引而伸之觸類而長之天<lb/>
<pb n="45a"/>
　下之能事畢矣<hi>並易傳</hi>
　　龜山楊氏曰險難之極以隂柔居之乗剛而无輔<lb/>
　　无有為之資也乗馬班如泣血漣如而已班如不<lb/>
　　能有行也漣如傷之至也若唐之昭宣是已其危<lb/>
　　亡立至又何可長者然則時終不可為歟曰有剛<lb/>
　　健之才尊徳樂道擇賢而用之何不可之有<hi>易說</hi>
　　兼山郭氏曰上六易窮則變變則通通則久處屯<lb/>
　　之極不能變屯以求通雖曰加憂何可濟也是猶<lb/>
<pb n="45b"/>
　　寢積薪之上自謂曰安其能久乎二與四為不及<lb/>
　　上為過過而不知變是以及此<hi>易說</hi>
　　和靖尹氏曰否以上九陽剛故能傾否此以上六<lb/>
　　柔不足以濟屯而皆曰何可長也意不同而言各<lb/>
　　有當也此言不能濟屯何可長也否言傾否言否<lb/>
　　不可久也<hi>答楊子安書</hi>
　　白雲郭氏曰康屯之道莫大於建侯不寧非優柔<lb/>
　　不斷之所能濟也上六處屯之極乗馬班如同二<lb/>
<pb n="46a"/>
　　四之道可謂優柔不知變者矣故進退猶豫終以<lb/>
　　自傷非可久之道也二之班如待正應也四之班<lb/>
　　如待求而往也上六班如獨无所待進退不决而<lb/>
　　自傷耳屯為柔弱待濟之時故乗馬班如皆欲待<lb/>
　　而有所之也<hi>易說</hi>
　　漢上朱氏曰上六屯之極也五坎為美脊之馬動<lb/>
　　而乗之上應三五自應二雖欲用五濟屯其情異<lb/>
　　矣乗馬而班别也上動成巽巽為號上反三成離<lb/>
<pb n="46b"/>
　　離為目坎為血泣血也上不得乎君以濟屯難極<lb/>
　　矣无如之何是以泣盡繼之以血漣而不已上之<lb/>
　　三連兩離爻故曰漣如然屯極矣極則必變何可<lb/>
　　長也巽為長<hi>易傳</hi>
　　五峰胡氏曰漢獻帝皇泰主<hi>易外傳</hi>
　　新安朱氏曰隂柔无應處屯之終進无所之憂懼<lb/>
　　而已故其象如此<hi>本義</hi>
　　東萊吕氏曰屯極則當通如亂極則當治上居屯<lb/>
<pb n="47a"/>
　　之極正是一機㑹然六以隂柔居之雖為有為而<lb/>
　　才不足坐失機㑹故乗馬班如泣血漣如也象所<lb/>
　　以言何可長也者葢謂屯極之時若不變而為治<lb/>
　　即入於亂亡只有兩件更不容停待正如傷寒病<lb/>
　　極之時若不得一服藥只當時无事若醫者庸懦<lb/>
　　狐疑不决則必至於死葢此病不可停待也<hi>紀聞</hi>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷七<lb/>
</p>
<p>
</p>
  </div>
</body>
</text>
</TEI>
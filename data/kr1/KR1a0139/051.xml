<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷四十九</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷四十九<lb/>
　　　　　　　　　　頭等侍衛納喇性德編<lb/>
䷬<hi>坤下兌上</hi>
　伊川先生曰萃序卦姤者遇也物相遇而後聚故受<lb/>
　之以萃萃者聚也物相㑹遇則成羣萃所以次姤也<lb/>
　為卦兌上坤下澤上於地水之聚也故為萃不言澤<lb/>
　在地上而云澤上於地言上於地則為方聚之義也<lb/>
<pb n="1b"/>
　<hi>易傳</hi>
　横渠先生曰與渙卦義同故繇辭互見<hi>易說</hi>
萃亨王假有廟利見大人亨利貞用大牲吉利有攸往<lb/>
　明道先生曰萃渙皆享于帝立廟因精神之聚而形<lb/>
　於此為其渙散故立此以收之<hi>謝顯道録</hi>　古者祭祀用<lb/>
　尸極有深意不可不深思葢人之魂氣既散孝子求<lb/>
　神而祭无尸則不享无主則不依故易於渙萃皆言<lb/>
　王假有廟即渙散之時事也魂氣必求其𩔖而依之<lb/>
<pb n="2a"/>
　人與人既為𩔖骨肉又為一家之𩔖已與尸各既已<lb/>
　潔齊至誠相通以此求神宜其饗之<hi>李籲師說</hi>
　伊川先生曰王者萃聚天下之道至於有廟極<hi>一无極字</hi>
　也羣生至衆也而可一其歸仰人心莫知其鄉也而<lb/>
　能致其誠敬鬼神之不可度也而能致其來格天下<lb/>
　萃合人心總攝衆志之道非一其至大莫過於宗廟<lb/>
　故王者萃天下之道至於有廟則萃道之至也祭祀<lb/>
　之報本於人心聖人制禮以成其德耳故豺獺能祭<lb/>
<pb n="2b"/>
　其性然也萃下有亨字羨文也亨字自在下與渙不<lb/>
　同渙則先言卦才萃則先言卦義彖辭甚明　天下<lb/>
　之聚必得大人以治之人聚則亂物聚則爭事聚則<lb/>
　紊非大人治之則萃所以致爭亂也萃以不正則人<lb/>
　聚為茍合財聚為悖入安得亨乎故利貞　萃者豐<lb/>
　厚之時也其用宜稱故用大牲吉事莫重於祭故以<lb/>
　祭享而言上交鬼神下接民物百用莫不皆<hi>一作當</hi>然<lb/>
　當萃之時而交物以厚則是享豐富之吉也天下莫<lb/>
<pb n="3a"/>
　不同其富樂矣若時之<hi>一无之字</hi>厚而交物以薄乃不享<lb/>
　其豐美天下莫之與而悔吝生矣葢隨時之宜順理<lb/>
　而行故彖云順天命也夫不能有為者力之不足也<lb/>
　當萃之時故利有攸往大凡興功立事貴得可為之<lb/>
　時萃而後用是以動而有裕天理然也<hi>並易傳</hi>
　横渠先生曰萃而不見大人之德吝道也<hi>易説</hi>
　　上蔡謝氏曰或問先生祭享鬼神則甚曰是他意<lb/>
　　思别三日齊五日戒求諸隂陽四方上下葢是要<lb/>
<pb n="3b"/>
　　集自家精神所以假有廟必於萃與渙言之如武<lb/>
　　王伐商所過名山大川致禱山川何知武王禱之<lb/>
　　者以此雖然如是以為有亦不可以為无亦不可<lb/>
　　這裏有妙理於若有若无之間須斷置得去始得<lb/>
　　曰如此却是鶻突也曰不是鶻突自家要有便有<lb/>
　　自家要无便无始得鬼神在虛空中辟塞滿觸目<lb/>
　　皆是為他是天地間妙用祖考精神便是自家精<lb/>
　　神<hi>語録</hi>
<pb n="4a"/>
　　白雲郭氏曰萃聚之世既庶既富之時也故萃有<lb/>
　　亨之道孔子曰既富矣又何加焉曰教之故聖人<lb/>
　　設教必於富庶之後而設教之道莫先於孝享以<lb/>
　　為天下先故觀之神道設教亦必以盥而不薦為<lb/>
　　首與萃之時王假有廟致孝享之意同利見大人<lb/>
　　亨者天地萬物萃聚之時主之者不得其道則亂<lb/>
　　由以生故非見大人則萃不能亨也大人為道之<lb/>
　　大足以容民畜衆者也所以利見大人者利貞故<lb/>
<pb n="4b"/>
　　也正故能亨不正則不亨矣始言萃亨王假有廟<lb/>
　　統言之也自利見大人之下詳言其事也見大人<lb/>
　　則正正則得主萃之道故天下可以用大牲而致<lb/>
　　孝享因萃之盛足以有為是以利有攸往矣由是<lb/>
　　觀之萃非大人適所以致亂也故卦辭先言萃有<lb/>
　　亨之道而後言見大人則亨也<hi>易說</hi>
　　新安朱氏曰萃聚也坤順兌說九五剛中而二應<lb/>
　　之又為澤上於地萬物萃聚之象故為萃亨字衍<lb/>
<pb n="5a"/>
　　文王假有廟言王者可以至乎宗廟之中王者卜<lb/>
　　祭之吉占也祭義曰公假於太廟是也廟所以聚<lb/>
　　祖考之精神又人必能聚己之精神則可以至於<lb/>
　　廟而承祖考也物既聚則必見大人而後可以得<lb/>
　　亨然又必利於正所聚不正則亦不能亨也大牲<lb/>
　　必聚而後有聚則可以有所往皆占吉而有戒之<lb/>
　　辭<hi>本義</hi>　王假有廟是祖考精神聚於廟又為人必<lb/>
　　能聚己之精神然後可以至於廟而承祖考今人<lb/>
<pb n="5b"/>
　　擇日祀神多取神在日亦取聚意也<hi>語録</hi>
彖曰萃聚也順以說剛中而應故聚也王假有廟致孝<lb/>
享也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　伊川先生曰萃之義聚也順以<hi>一作而</hi>說以卦才言也<lb/>
　上說而下順為上以說道使民而順於人心下說上<lb/>
　之政令而順從於上既上下順說又陽剛處中正之<lb/>
　位而下有應助如此故能聚也欲天下之萃才非如<lb/>
<pb n="6a"/>
　是不能也　王者萃人心之道至於建立宗廟所以<lb/>
　致其孝享之誠也祭祀人心之所自盡也故萃天下<lb/>
　之心者无如孝享王者萃天下之道至於有廟則其<lb/>
　極也　萃之時見大人則能亨葢聚以正道也見大<lb/>
　人則其聚以正道得其正則亨矣萃不以正其能亨<lb/>
　乎　用大牲承上有廟之文以享祀而言凡事莫不<lb/>
　如是豐聚之時交於物者當厚稱其宜也物聚而力<lb/>
　贍乃可以有為故利有攸往皆天理然也故云順天<lb/>
<pb n="6b"/>
　命也　觀萃之理可以見天地萬物之情也天地之化<lb/>
　育萬物之生成凡有者皆聚也有无動靜終始之理聚<lb/>
　散而已故觀其所以聚則天地萬物之情可見矣<hi>並易傳</hi>
　横渠先生曰聚而致享必有廟乃盡其實　聚不以<lb/>
　正私邪勝也　富聚之世順天之命用大牲有所進<lb/>
　為宜　散而通之順天命而不凝<hi>一作疑</hi>於物也<hi>並易說</hi>
　　藍田吕氏曰萃而得其所主也己之所聚則庶事<lb/>
　　備庶事備而後道可通故曰萃亨天下以大聚不<lb/>
<pb n="7a"/>
　　知其本則陵慢爭奪之禍生王者治天下之大聚<lb/>
　　所生者有本焉順以說知所以報其本剛中而應<lb/>
　　知所以正其本親者𩔖之本故王假有廟致孝享<lb/>
　　以報本也有德有位者治之本故利見大人亨利<lb/>
　　貞立名分以正本也天者生之本故用大牲吉順<lb/>
　　天命以報本也<lb/>
　　白雲郭氏曰其道不順其情不說則無萃聚之理<lb/>
　　剛中而應九五也萃之主也非剛則不能為衆聚<lb/>
<pb n="7b"/>
　　之主非中則不可為主茍无其應又不能為之主<lb/>
　　也是以順以說為物聚之理剛中而應為能聚之<lb/>
　　道致孝享者嘉會之時理在所先也萃之致孝享<lb/>
　　亦以身化天下也聚以正者見大人則聚以正道<lb/>
　　非大人則聚以不正之道故大人所以為時利見<lb/>
　　也用大牲吉利有攸往者因時而可有為也時則<lb/>
　　所謂天命也當可為而為所以順天命也然天地<lb/>
　　萬物之情所以聚者不過順說而已其道不順則<lb/>
<pb n="8a"/>
　　无由以聚其情不說則不能聚矣故天地萬物之<lb/>
　　情既不過順說是以彖言可見也<hi>易說</hi>
　　漢上朱氏曰坤順兌說也上順民心以說之民亦<lb/>
　　順上以說其政令上下皆順以說上以是聚下以<lb/>
　　是從此合二體而言萃也九五剛得位以剛中為<lb/>
　　萃之主下有六二柔中之臣應之君臣聚㑹以聚<lb/>
　　天下此合二五而言萃也具是四者然後能聚不<lb/>
　　然民不可得而聚矣故曰萃聚也順以說剛中而<lb/>
<pb n="8b"/>
　　應故聚也萃自臨來小過三之五艮為門闕巽為<lb/>
　　髙上為宗廟四本震爻長子也三自門闕升高至<lb/>
　　宗廟有長子奉祀之象民之所聚必建邦設都宗<lb/>
　　廟為先宫室次之王者萃天下之道至於有廟則<lb/>
　　萃道至矣假至也謂五也王格祖考則諸侯大夫<lb/>
　　士各致其孝報本反始敎民不忘其親易傳曰萃<lb/>
　　合人心總攝衆志之道非一其至大莫過宗廟故<lb/>
　　曰王假有廟致孝享也此以九五言萃之道也天<lb/>
<pb n="9a"/>
　　下既聚未見大人其聚未必正凡有血氣必有爭<lb/>
　　心萃不以正適所以致爭奪安得亨乎九五示之<lb/>
　　以大人之德六二以正而往聚之則人倫正民志<lb/>
　　定物情相交而亨九六聚成離離目為見故曰利<lb/>
　　見大人亨利貞聚以正也此以九五六二相易而<lb/>
　　言萃之道也聖人隨時而已萃聚之世物之所聚<lb/>
　　者大故所用不可不大用大牲則鬼神福之禮以<lb/>
　　時為大坤為牛兌為刑殺殺牛以奉宗廟用大牲<lb/>
<pb n="9b"/>
　　也物聚則力贍動而有成何往不利哉謂三之五<lb/>
　　也舉宗廟之禮則百禮無不洽矣所謂隨時者順<lb/>
　　天理而行天理即天命也巽為命故曰用大牲吉<lb/>
　　利有攸往順天命也此以九三之五言萃之道也<lb/>
　　天地之氣聚而有物散而無形散者必聚鬼神耗<lb/>
　　荒至幽也而各享其𩔖萬物散殊至衆也而各從<lb/>
　　其𩔖故曰觀其所聚而天地萬物之情可見矣此<lb/>
　　以小過九三萃於上六五萃於下推廣萃之義也<lb/>
<pb n="10a"/>
　　在卦氣為八月故太𤣥準之以聚<hi>易傳</hi>
　　新安朱氏曰萃聚也以卦德卦體釋卦名義王假<lb/>
　　有廟至順天命釋卦辭天地萬物之情可見極言<lb/>
　　其理而贊之<hi>本義</hi>　大率人之精神萃於己祖考之<lb/>
　　精神萃於廟　順天命說道理時彷彿如伊川說<lb/>
　　也去得只是文𫝑不如此它是說豐萃之時若不<lb/>
　　用大牲則便是與以天下儉其親相似也有此理<lb/>
　　這時節比不得那利用禴之事他這彖辭散漫說<lb/>
<pb n="10b"/>
　　說了王假有廟又說利見大人又說用大牲吉大<lb/>
　　率是聖人觀象節節地看見許多道理看到這理<lb/>
　　見有這箇象便說出這一句來又看見那箇象又<lb/>
　　說出那一箇理來然而觀象則今不可得見是如<lb/>
　　何地觀矣　問萃言王假有廟是卦中有萃聚之<lb/>
　　象故可以為聚祖考之精神而為享祭之吉占渙<lb/>
　　卦既散而不聚則本象何由亦有立廟之義將是<lb/>
　　卦外立義謂渙散之時當聚祖考之精神邪為復<lb/>
<pb n="11a"/>
　　是下卦是坎有幽隱之義因此象而設立廟之義<lb/>
　　邪先生曰坎固是有鬼神之義然渙卦未必是因<lb/>
　　此為義今且作因渙散而立廟說大抵似這處都<lb/>
　　見不得<hi>並語録</hi>
　　東萊吕氏曰敬德之聚无如王假有廟利有攸往<lb/>
　　不可以乆聚也順天命時當爾也順以說剛中而<lb/>
　　應治道當寛也觀其所聚而天地萬物之情可見<lb/>
　　矣天地所以无窮以其聚散也凡物之聚最可觀<lb/>
<pb n="11b"/>
　　衆人之觀如觀士於庠序觀商於市㕓觀農於畎<lb/>
　　畝觀山野則知鳥獸之所聚觀河海則知魚龍之<lb/>
　　所聚固皆能觀物之聚矣而不能觀其所以聚則<lb/>
　　天地萬物之情未必可見也伊川曰凡有者皆聚<lb/>
　　也有无動靜終始之理聚散而已學者能玩味此<lb/>
　　語則太極之妙可以黙喻且以老子論之老子之<lb/>
　　論有无曰无名天地之始有名萬物之母此所謂<lb/>
　　有无也至於其所以有所以无豈能知之學者當<lb/>
<pb n="12a"/>
　　觀此<hi>易說</hi>
象曰澤上於地萃君子以除戎器戒不虞<lb/>
　伊川先生曰澤上於地為萃聚之象君子觀萃象以<lb/>
　除治戎器用戒備於不虞凡物之萃則有不虞度之<lb/>
　事故衆聚則有爭物聚則有奪大率既聚則必多故<lb/>
　矣故觀萃象而戒也除謂簡治也去弊惡也除而聚<lb/>
　之所以戒不虞也<hi>易傳</hi>
　　藍田吕氏曰澤上於地則物物䝉潤旱乾所不能<lb/>
<pb n="12b"/>
　　害有豫備不虞之象<lb/>
　　白雲郭氏曰澤上於地萃之象也然天下之理順<lb/>
　　極者必逆說極者必怨聚極者必散乖爭陵犯莫<lb/>
　　不由此以生所以萃之時君子豫為之防除戎器<lb/>
　　而戒不虞也除謂除弊惡而新之<hi>易說</hi>
　　漢上朱氏曰萃自小過變澤上於地萬物萃聚之<lb/>
　　時虞翻謂三四之正小過明夷變也明夷離為甲<lb/>
　　胄戈兵坎為弓變小過巽為繩為工艮為石巽納<lb/>
<pb n="13a"/>
　　辛繕甲兵脩弓矢去弊惡而新之象也小過變萃<lb/>
　　聚所除之器也明夷坎為冦兌為口上六既安之<lb/>
　　時聚以相告銷冦於未形戒不虞也萃則多故君<lb/>
　　子過為之防是以萃而无患非用明於至㣲者不<lb/>
　　能也故此象以三卦明之原始要終以遏禍亂聖<lb/>
　　人之憂患後世深矣乎秦銷鋒鏑唐銷兵卒至大<lb/>
　　亂豈知戒不虞哉<hi>易傳</hi>
　　新安朱氏曰除者脩而聚之之謂<hi>本義</hi>　問澤上於<lb/>
<pb n="13b"/>
　　地萃君子以除戎器戒不虞曰大凡物聚衆盛處<lb/>
　　必有爭故當豫為之備又澤本當在地中今却上<lb/>
　　出於地上則是水盛長有潰決奔突之憂故取象<lb/>
　　如此<hi>語録</hi>
　　東萊吕氏曰聚而无防則衆生心王注說好<hi>易說</hi>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　伊川先生曰初與四為正應本有孚以相從者也然<lb/>
<pb n="14a"/>
　當萃時三隂聚處柔无守正之節若舍正應而從其<lb/>
　𩔖乃有孚而不終也乃亂惑亂其心也乃萃與其同<lb/>
　𩔖聚也初若守正不從號呼以求正應則一握笑之<lb/>
　矣一握俗語一團也謂衆<hi>一有聚字</hi>以為笑也若能勿恤<lb/>
　而往從剛陽之正應則无過咎不然則入小人之羣<lb/>
　矣　其心志為同𩔖所惑亂故乃萃於羣隂也不能<lb/>
　固其守則為小人所惑亂而失其正矣<hi>並易傳</hi>
　横渠先生曰萃聚之世物各以近相求所處逺者雖<lb/>
<pb n="14b"/>
　有其應不能專一初六履不以中萃而志亂故為衆<lb/>
　輕侮若能啼號齎咨專一其守不恤衆侮則往而无<lb/>
　咎<hi>易說</hi>
　　藍田吕氏曰居萃之時與應者為聚初六與九四<lb/>
　　應宜其見信而得聚而六三間之四之所以交於<lb/>
　　初者或信或否故有孚不終初不得其聚而志亂<lb/>
　　則或聚或散故乃亂乃萃四既不信初既志亂或<lb/>
　　信或否或聚或散則或悲或懼故若號一握為笑<lb/>
<pb n="15a"/>
　　號號哭也一握為笑握手相懽笑也正不可奪乆<lb/>
　　必信之故勿恤往无咎<lb/>
　　白雲郭氏曰初與四為正應誠信之應也而初六<lb/>
　　舍應從𩔖不終其道乃惑亂相聚非聚以正之道<lb/>
　　也雖有一握為笑之蹔何可長也故必勿恤其𩔖<lb/>
　　往從正應以終有孚則无咎矣何以知初六之不<lb/>
　　終葢隂柔不能有立當萃之時見其𩔖則必聚今<lb/>
　　二隂在上故知其舍應從𩔖也其志亂者其志惑<lb/>
<pb n="15b"/>
　　於其𩔖而失應故云亂也<hi>易說</hi>
　　漢上朱氏曰初六柔不中正進則疑六三之間已<lb/>
　　退不能專一以待應乃亂者退而亂於三隂之中<lb/>
　　乃萃者欲進而與四相萃也其志惑亂不決是以<lb/>
　　有孚不終故曰乃亂乃萃象曰其志亂也初應四<lb/>
　　巽為進退故也若號謂四也兌為口巽為號若四<lb/>
　　在上號召之三隂不正惡初之往合於四一握其<lb/>
　　手笑以喻意㣲動之也艮為手三往易四一握手<lb/>
<pb n="16a"/>
　　也兌為口為說離喜說動而出聲笑也為笑者獻<lb/>
　　笑也巽為工有造為之象故曰一握為笑萃聚之<lb/>
　　世上下相求以隂從陽動而得正何恤乎小人之<lb/>
　　笑而不往哉往而相應何咎之有否則與小人為<lb/>
　　徒非萃之正也故曰勿恤往无咎自古不知堅守<lb/>
　　其節從應以動舍君子之正義畏小人之非笑相<lb/>
　　率陷於非義皆不知萃之道<hi>易傳</hi>
　　新安朱氏曰初六上應九四而隔於二隂當萃之<lb/>
<pb n="16b"/>
　　時不能自守是有孚而不終志亂而妄聚也若呼<lb/>
　　號正應則衆以為笑但勿恤而往從正應則无咎<lb/>
　　矣戒占者當如是也<hi>本義</hi>
六二引吉无咎孚乃利用禴象曰引吉无咎中未變也<lb/>
　伊川先生曰初隂柔又非中正恐不能終其孚故因<lb/>
　其才而為之戒二雖隂柔而得中正故雖戒而㣲辭<lb/>
　<hi>一作其辭㣲</hi>凡爻之辭闗得失二端者為法為戒亦各隨<lb/>
　其才而設也引吉无咎引者相牽也人之交相求則<lb/>
<pb n="17a"/>
　合相待<hi>一作持</hi>則離二與五為正應當萃者也而相逺<lb/>
　又在羣隂之間必相牽引則得其萃矣五居尊位有<lb/>
　中正之德二亦以中正之道往與之萃乃君臣和合<lb/>
　也其所共致豈可量也是以吉而无咎也无咎者善<lb/>
　補過也二與五不相引則過矣孚乃利用禴孚信之<lb/>
　在中誠之謂也禴祭之簡薄者也菲薄而祭不尚備<lb/>
　物直以誠意交於神明也孚乃者謂有其<hi>一作其有</hi>孚則<lb/>
　可不用文飾專以至誠交於上<hi>一有下字</hi>也以禴言者謂<lb/>
<pb n="17b"/>
　薦其誠而已上下相聚而尚飾焉是未誠也葢其中<lb/>
　實者不假飾於外用禴之義也孚信者萃之本也不<lb/>
　獨君臣之聚凡天下之聚在誠而已　萃之時以得<lb/>
　聚為吉故九四為得上下之萃二與五雖正應然異<lb/>
　處有間乃當萃而未合者也故能相引而萃則吉而<lb/>
　无咎以其有中正之德未遽至改變也變則不相引<lb/>
　矣或曰二既有中正之德而象云未變辭若不足何<lb/>
　也曰羣隂比處乃其𩔖聚方萃之時居其間能自守<lb/>
<pb n="18a"/>
　不變逺須正應剛立者能之二隂柔之才以其有中<lb/>
　正之德可覬其未至於變耳故象含其意以存戒也<lb/>
　<hi>並易傳</hi>
　横渠先生曰物思其萃之時能自持不變引而後往<lb/>
　吉乃无咎凡言利用禴皆誠素著白於幽明之際未<lb/>
　孚而略禮則神怒而民怨<hi>易說</hi>
　　藍田吕氏曰六二居純柔之中不變淳一寡欲雖<lb/>
　　與五應俟引之而後往若有失時之咎不失守正<lb/>
<pb n="18b"/>
　　之義故吉无咎當聚之時不求所聚所用約矣如<lb/>
　　見信於四雖約亦亨故孚乃利用禴禴薄祭也<lb/>
　　白雲郭氏曰二雖隂柔而有中正之德猶牽於羣<lb/>
　　𩔖不能自逹必九五引而後應以見柔之不能盡<lb/>
　　萃聚之道也應而得吉吉乃无咎无咎則得聚之<lb/>
　　道矣得聚之道則旣庶旣富是以可薦誠而用禴<lb/>
　　也禴祭簡薄以誠為主茍誠不至則不可以禴故<lb/>
　　以孚先之中未變者柔道好從而易變如初六改<lb/>
<pb n="19a"/>
　　應從𩔖是也二之所以引吉葢以得中故未變也<lb/>
　　二以用禴故知得萃之道初之乃亂乃萃知其失<lb/>
　　矣<hi>易說</hi>
　　漢上朱氏曰萃聚之時初三同體之隂皆萃於四<lb/>
　　已於其間得位守中不變其志須五牽引之而後<lb/>
　　應不急於萃者也然隂從陽靜而待唱引而後往<lb/>
　　其聚也有吉无咎矣巽為繩艮手持繩相應引也<lb/>
　　故曰引吉无咎象曰引吉无咎中未變也不變之<lb/>
<pb n="19b"/>
　　中有孚相應孚者萃之本其誠素著不假外飾譬<lb/>
　　之祭也精意承之雖薄可以薦也禴夏祭以聲為<lb/>
　　主祭之薄者上六宗廟六二與五相易離為夏五<lb/>
　　本小過震震為聲為長子有長子用禴祭之象故<lb/>
　　曰孚乃利用禴夫君臣以道相感精迎誠致不言<lb/>
　　而動蛟潛於淵陵卵自化至於既孚二五相易乃<lb/>
　　利用禴矣易傳曰萃之時能自守不變逺須正應<lb/>
　　剛立者能之二隂柔之才以其有中正之德猶冀<lb/>
<pb n="20a"/>
　　其未至於變耳故象含其意以存戒也<hi>易傳</hi>
　　新安朱氏曰二應五而雜於二隂之間必牽引以<lb/>
　　萃乃吉而无咎又二中正柔順虚中以上應五剛<lb/>
　　健中正誠實而下交故卜祭者有其孚誠則雖薄<lb/>
　　物亦可以祭矣<hi>本義</hi>　孚乃利用禴說如伊川固好<lb/>
　　但若如此却是聖人說箇影子却恐不恁地想只<lb/>
　　是說祭升卦同<hi>語録</hi>
六三萃如嗟如无攸利往无咎小吝象曰往无咎上巽<lb/>
<pb n="20b"/>
也<lb/>
　伊川先生曰三隂柔不中正之人也求萃於人而人<lb/>
　莫與求四則非其正應又非其𩔖是以不正為四所<lb/>
　棄也與二則二自以中正應五是以不正為二所不<lb/>
　與也故欲<hi>一无欲字</hi>萃如則為人棄絶而嗟如不𫉬萃而<lb/>
　嗟恨也上下皆不與无所利也唯往而從上六則得<lb/>
　其萃為无咎也三與上雖非隂陽正應然萃之時以<lb/>
　𩔖相從皆以柔居一體之上又皆无與居相應之地<lb/>
<pb n="21a"/>
　上復處說順之極故得其萃而无咎也易道變動无<lb/>
　常在人識之然而小吝何也三始求萃於四與二不<lb/>
　𫉬而後往從上六人之動為如此雖得所求亦可小<lb/>
　羞吝也　上居柔說之極三往而无咎者上六巽順<lb/>
　而受之也<hi>並易傳</hi>
　　白雲郭氏曰三以其𩔖在下常失所聚故有嗟如<lb/>
　　之嘆无應无𩔖何所利乎然與其上无應而下失<lb/>
　　初二不若往從上六雖非正應而萃之時或復以<lb/>
<pb n="21b"/>
　　同𩔖而可聚也是以无咎然求之非其道能无吝<lb/>
　　乎上巽者以上六有柔巽之德故有可往而從之<lb/>
　　之理也<hi>易說</hi>
　　漢上朱氏曰六三履非其位欲萃於四四應初欲<lb/>
　　萃於二二應五莫知所萃故萃如巽為號兌為口<lb/>
　　嗟也故嗟如上下不與雖嗟之无所利故无攸利<lb/>
　　上六无與據高慮危孤立求助六三動而往則正<lb/>
　　正則无咎然三欲萃於四二之間故小吝隂為小<lb/>
<pb n="22a"/>
　　三往從上上來應三成巽巽則不亢三宜往而萃<lb/>
　　也小吝過矣<hi>易傳</hi>
　　新安朱氏曰六三隂柔不中不正上无應與欲求<lb/>
　　萃於近而不得故嗟如而无所利唯往從於上可<lb/>
　　以无咎然不得其萃困然後往復得隂極无位之<lb/>
　　爻亦可小羞矣戒占者當近舍不正之強援而逺<lb/>
　　結正應之窮交則无咎也<hi>本義</hi>
九四大吉无咎象曰大吉无咎位不當也<lb/>
<pb n="22b"/>
　伊川先生曰四當萃之時上比九五之君得君臣之<lb/>
　聚也下比下體羣隂得下民之聚也得上下之聚可<lb/>
　謂善矣然四以陽居隂非正也雖得上下之聚必得<lb/>
　大吉然後為无咎也大為周遍之義无所不周然後<lb/>
　為大无所不正則為大吉大吉則无咎也<hi>一作矣</hi>夫上<lb/>
　下之聚固有不由正道而得者非理枉道而得君者<lb/>
　自古多矣非理枉道而得民者葢亦有焉如齊之陳<lb/>
　恒魯之季氏是也然得為大吉乎得為无咎乎故九<lb/>
<pb n="23a"/>
　四必能大吉然後為<hi>一作能</hi>无咎也　以其位之不當<lb/>
　疑其所為未能盡善故云必得大吉然後為<hi>一作能</hi>无<lb/>
　咎也非盡善安得為大吉乎<hi>並易傳</hi>
　横渠先生曰位非極顯而有物之萃非大吉則悔吝<lb/>
　必矣<hi>易說</hi>
　　白雲郭氏曰九四之言大吉无咎道之至美者也<lb/>
　　而注釋之家皆反其意未以為美故伊川亦以象<lb/>
　　言位不當疑其所為未能盡善故云必得大吉然<lb/>
<pb n="23b"/>
　　後无咎也且以卦爻觀之萃之六爻獨有二陽下<lb/>
　　皆有應四又上比於君得其所聚莫吉於斯故言<lb/>
　　大吉无咎也位不當者四得上下之聚有大君之<lb/>
　　象而位非君位不充其德故言不當也以萃聚而<lb/>
　　得吉之大固其所宜而又曰无咎者以臣而有君<lb/>
　　聚之象其位不當疑於有咎故也萃之成卦在九<lb/>
　　四故為萃之主與豫之九四同<hi>易說</hi>
　　漢上朱氏曰九四上比於五君臣聚也下據三隂<lb/>
<pb n="24a"/>
　　民所聚也然其所處位不當疑於上下之聚理有<lb/>
　　未正九四動則得正上承於五下納三隂上下皆<lb/>
　　正是謂大吉大吉則无不當位之咎陽為大大者<lb/>
　　吉也易傳曰非理枉道而得君得民者葢亦有焉<lb/>
　　齊之陳恒魯之季氏是也得為大吉乎得為无咎<lb/>
　　乎<hi>易傳</hi>
　　新安朱氏曰上比九五下比衆隂得其萃矣然以<lb/>
　　陽居隂不正故戒占者必大吉然後得无咎也<hi>本義</hi>
<pb n="24b"/>
　　東萊吕氏曰九四上比九五下比羣隂是得上下<lb/>
　　之萃者也以臣居多懼之地故必大吉然後无咎<lb/>
　　<hi>易說</hi>
九五萃有位无咎匪孚元永貞悔亡象曰萃有位志未<lb/>
光也<lb/>
　伊川先生曰九五居天下之尊萃天下之衆而君臨<lb/>
　之當正其位脩其德以陽剛居尊位稱其位矣為有<lb/>
　其位矣<hi>一作也</hi>得中正之道无過咎也如是而有不信<lb/>
<pb n="25a"/>
　而未歸者則當自反以脩其元永貞之德則無思不<lb/>
　服而悔亡矣元永貞者君之德民所歸也故比天下<lb/>
　之道與萃天下之道皆在此三者王者既有其位又<lb/>
　有其德中正无過咎而天下尚有未信服歸附者葢<lb/>
　其道未光大也元永貞之道未至也在脩德以來之<lb/>
　如苗民逆命帝乃誕敷文德舜德非不至也葢有逺<lb/>
　近昏明之異故其歸有先後既有未歸則當脩德也<lb/>
　所謂德元永貞之道也元首也長也為君德首出庶<lb/>
<pb n="25b"/>
　物君長羣生有尊大之義焉有主統之義焉而又恒<lb/>
　永貞固則通於神明光於四海无思不服矣乃无匪<lb/>
　孚而其悔亡也所謂悔志之未光心之未慊也　象<lb/>
　舉爻上句王者之志必欲誠信著於天下有感必通<lb/>
　含生之𩔖莫不懷歸若尚有匪孚是其志之未光大<lb/>
　也<hi>並易傳</hi>
　横渠先生曰居得盛位不能見以大人之德係應於<lb/>
　二故曰有位履非不正故无咎然非君人之大信為<lb/>
<pb n="26a"/>
　德非厚不能无悔故元永貞而後侮亡<hi>易說</hi>
　　藍田吕氏曰九五雖以剛居尊而下之三隂來萃<lb/>
　　為四所有貴而无民僅有位號以保无咎而已未<lb/>
　　足光也既不見信於下物莫之助若與四爭其悔<lb/>
　　可必唯守夫元永貞之德則悔可亡也<lb/>
　　白雲郭氏曰居萃之時得位之當者九五而已然<lb/>
　　有其位斯有其事主天下之萃則其事也能充其<lb/>
　　道故為大人不能充其道則僅有其位无過亦幸<lb/>
<pb n="26b"/>
　　矣湯之克寛克仁彰信兆民豈有位无咎而已哉<lb/>
　　故九五為匪孚也匪孚者未能大信於天下也不<lb/>
　　能信於天下則將有悔矣唯元永貞可以无悔元<lb/>
　　者盡君長之道也永可久也貞正也得位而孚充<lb/>
　　是三者之道則大君之能事畢矣湯文是也得位<lb/>
　　而匪孚未能信於天下故特悔亡而已此象所以<lb/>
　　言志未光也九五宜能充其道而爻象弗與何哉<lb/>
　　葢九四下比羣隂非其位而有其道矣萃聚之權<lb/>
<pb n="27a"/>
　　獨在九四凡以九五未能孚於天下故也此爻辭<lb/>
　　弗與之義也必曰萃有位又見徒有其位而已所<lb/>
　　以甚言无其道也然九四大吉无咎而象曰位不<lb/>
　　當九五萃有位而象曰志未光者以見九四得萃<lb/>
　　聚之道而无君位可行九五雖有君位而其志未<lb/>
　　光大也<hi>易說</hi>
　　漢上朱氏曰九五得尊位天下皆萃而歸之於是<lb/>
　　觀其所孚可以知其志而專於六二係應至狹所<lb/>
<pb n="27b"/>
　　萃者有定位得近遺逺聚道不全能无悔乎纔足<lb/>
　　以自守免咎而已於人君恢宏廣博无所不萃之<lb/>
　　志未為光大匪所謂孚也故曰萃有位无咎匪孚<lb/>
　　象曰萃有位志未光也葢初可萃四二可萃五三<lb/>
　　可萃上獨五不可專萃於二萃則陋矣五萃二有<lb/>
　　坎離坎離為光而曰未光者於无所不萃之志未<lb/>
　　光也九五剛中而正當有君德而永貞元者善之<lb/>
　　長大人體此以仁覆天下永乆也貞正也體仁在<lb/>
<pb n="28a"/>
　　上久正而不變唯九五不動而應二乃具此三者<lb/>
　　如是則无偏无黨其悔乃亡若五以萃二為光失<lb/>
　　是道矣故曰元永貞悔亡横渠曰居得盛位不能<lb/>
　　見大人之德係應於二故曰有位一本作未光大<lb/>
　　也无志字<hi>易傳</hi>
　　新安朱氏曰九五剛陽中正當萃之時而居尊固<lb/>
　　无咎矣若有未信則亦脩其元永貞之德而悔亡<lb/>
　　矣戒占者當如是也未光謂匪孚<hi>本義</hi>　問九五萃<lb/>
<pb n="28b"/>
　　有位以陽剛居中正當萃之時而居尊位又安有<lb/>
　　匪孚先生曰此言有位而无德則雖萃而不能使<lb/>
　　人信故人有不信當脩其元永貞之德而後悔亡<lb/>
　　也　問萃九五一爻亦似甚好而反云有位志未<lb/>
　　光也是如何先生曰見不得讀易似這様且恁地<lb/>
　　解去若強說便至鑿了<hi>並語録</hi>
　　東萊吕氏曰或問萃九五匪孚元永貞傳曰苗民<lb/>
　　逆命帝乃誕敷文德舜德非不至也葢有逺近昏<lb/>
<pb n="29a"/>
　　明之異故其歸有先後豈苗虐腥聞有所格絶而<lb/>
　　氣不通感乎答曰政當看舜德已至猶自反之意<lb/>
　　不必深問苗民所以未格<hi>别集</hi>
上六齎咨涕洟无咎象曰齎咨涕洟未安上也<lb/>
　伊川先生曰六說之主隂柔小人說高位而處之天<lb/>
　下孰肯與也求萃而人莫之與其窮至於齎咨而涕<lb/>
　洟也齎咨咨嗟也人之絶之由已自取又將誰咎為<lb/>
　人惡絶不知所為則隕穫而至嗟涕眞小人之情狀<lb/>
<pb n="29b"/>
　也　小人所處常失其宜既貪而從欲不能自擇安<lb/>
　地至於因窮則顛沛不知所為六之涕洟葢不安於<lb/>
　處上也君子愼其所處非義不居不幸而有危困則<lb/>
　泰然自安不以累其心小人居不擇安常履非據及<lb/>
　其窮迫則隕穫躁撓甚至涕洟為可羞也未者非遽<lb/>
　之辭猶俗云未便也未便能安於上也隂而居上孤<lb/>
　處无與既非其據豈能安乎<hi>並易傳</hi>
　横渠先生曰以隂居上極物之萃非所堪也<hi>易說</hi>
<pb n="30a"/>
　　白雲郭氏曰衆隂可與之聚則逺而在下二陽可<lb/>
　　從之而聚而已獨乘之當萃之時失其所聚者上<lb/>
　　六也故有齎咨涕洟之象然能齎咨涕洟不敢自<lb/>
　　安於上猶為知懼之人故雖失其所聚亦无咎矣<lb/>
　　<hi>易說</hi>
　　漢上朱氏曰上六以柔乘剛處上獨立當萃之極<lb/>
　　六三柔不正不足以為援齎持也咨嘆息也艮為<lb/>
　　手上三相持嘆息憂其所宜憂也上之三成巽巽<lb/>
<pb n="30b"/>
　　多白眼艮為鼻兌澤下流在目曰涕在鼻曰洟出<lb/>
　　涕洟也然乘剛必危處上獨立則无助萃之極以<lb/>
　　柔居之則不堪兼是數者其可久安上位乎亦必<lb/>
　　至於求萃而之三動而憂則无咎故曰齎咨涕洟<lb/>
　　未安上也<hi>易傳</hi>　又曰儀禮少牢饋食資忝注云今<lb/>
　　文咨作齎今易文齎注作咨解則齎咨古通用也<lb/>
　　<hi>叢說</hi>
　　新安朱氏曰處萃之終隂柔无位求萃不得故戒<lb/>
<pb n="31a"/>
　　占者必如此然後可以无咎也<hi>本義</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷二十四</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷二十四<lb/>
　　　　　　　　　　頭等侍衞納喇性德編<lb/>
䷓<hi>坤下巽上</hi>
　伊川先生曰觀序卦臨者大也物大然後可觀故受<lb/>
　之以觀觀所以次臨也凡觀視於物則為觀<hi>平聲</hi>為觀<lb/>
　於下則為觀<hi>去聲</hi>如樓觀謂之觀者為觀於下也人君<lb/>
　上觀天道下觀民俗則為觀脩徳行政為民瞻仰則<lb/>
<pb n="1b"/>
　為觀風行地上徧觸萬類周觀之象也二陽在上四<lb/>
　隂在下陽剛居尊為羣下所觀仰觀之義也在諸爻<lb/>
　則唯取觀見隨時為義也<hi>易傳</hi>
觀盥而不薦有孚顒若<lb/>
　伊川先生曰予聞之胡翼之先生曰君子居上為天<lb/>
　下之<hi>一无之字</hi>表儀必極其莊敬則下觀仰而化也故為<lb/>
　天下之觀當如宗廟之祭始盥之時不可如既薦之<lb/>
　後則下民盡其至誠顒然瞻仰之矣盥謂祭祀之始<lb/>
<pb n="2a"/>
　盥手酌鬱鬯於地求神之時也薦謂獻腥獻熟之時<lb/>
　也盥者事之始人心方盡其精誠嚴肅之至也至既<lb/>
　薦之後禮數繁縟則人心散而精一不若始盥之時<lb/>
　矣居上者正其表儀以為下民之觀當<hi>一作常</hi>莊嚴<hi>一作</hi>
　<hi>敬</hi>如始盥之初勿使誠意少散如既薦之後則天下<lb/>
　之人莫不盡其孚誠顒然瞻仰之矣顒仰望也<hi>易傳</hi>
　横渠先生曰盥求神而薦䙝也<hi>易説</hi>
　　藍田呂氏曰觀以下觀上也惟至誠可以交神明<lb/>
<pb n="2b"/>
　　然後動而為天下信信心服也聖人設教於上天<lb/>
　　下不心服而化者未之有也祭祀之實以誠敬交<lb/>
　　乎神明誠敬之至莫先乎盥當是時也恍惚以與<lb/>
　　神明交使人觀之斯心可以化天下矣及乎饋薦<lb/>
　　之入則其事也其誠不若盥之始也有孚顒若不<lb/>
　　言而信也荀卿云祭祀之未入尸也大昏之未發<lb/>
　　齊也䘮之未小斂也一也斯得之矣天何言哉四<lb/>
　　時行焉百物生焉天之神道也惟聖人至誠然後<lb/>
<pb n="3a"/>
　　可與天通此所以設教而天下服也<lb/>
　　龜山楊氏曰觀盥而不薦有孚顒若誠意所寓故<lb/>
　　也古人脩身齊家治國平天下本於誠吾意而已<lb/>
　　詩書所言莫非明此者但人自信不及故无其效<lb/>
　　聖人知其效必本於此是以必由也<hi>語録</hi>
　　白雲郭氏曰鬼神至幽也人至明也聲臭之所不<lb/>
　　能交也聖人設為祭祀寓之誠心洋洋乎如在其<lb/>
　　上如在其左右是道也天地鬼神尚且弗違况人<lb/>
<pb n="3b"/>
　　乎故盥而不薦一示於上則有孚顒若必見於下<lb/>
　　觀而化也馬氏曰盥者進爵灌地以降神也郊特<lb/>
　　牲言周人既灌然後迎牲祭統曰祭有三重焉獻<lb/>
　　之屬莫重於祼祭必先灌而後薦腥薦熟方灌之<lb/>
　　時其道一於誠而已非若薦之託物也灌者祭之<lb/>
　　本也薦者祭之末也籩豆之事則有司存是為有<lb/>
　　司可備之禮也故自灌而往孔子不觀葢君子惟<lb/>
　　誠之為貴之義也夫誠之感人不行而至故方盥<lb/>
<pb n="4a"/>
　　之時欲誠於求神初非有意於化天下而天下觀<lb/>
　　之者感其誠而顒肅之心自生焉惟其不期化而<lb/>
　　自化此所謂大觀之道使聖人有意於化民是教<lb/>
　　以化之非大觀之意也記曰明乎郊社之禮禘嘗<lb/>
　　之義治國其如示諸掌乎豈非誠之所感天地鬼<lb/>
　　神不能違況人也哉<hi>易説</hi>
　　新安朱氏曰觀者有以示人而為人所仰也九五<lb/>
　　居上四隂仰之又内巽外順而九五以中正示天<lb/>
<pb n="4b"/>
　　下所以為觀盥將祭而潔手也薦奉酒食以祭也<lb/>
　　顒然尊敬之貌言致其潔清而不輕自用則其孚<lb/>
　　信在中而顒然可仰戒占者宜如是也或曰有孚<lb/>
　　顒若謂在下之人信而仰之也此卦四隂長而二<lb/>
　　陽消正為八月之卦而名卦繫辭更取他義亦扶<lb/>
　　陽抑隂之意<hi>本義</hi>
　　東萊吕氏曰一隂生于姤二隂遯三隂否四隂觀<lb/>
　　五隂剥姤勿用娶女剥不利有攸往否之匪人皆<lb/>
<pb n="5a"/>
　　是不好惟觀四隂在下二陽為觀於上却與諸卦<lb/>
　　不同盖治中有亂亂中有治觀卦體可見盥而不<lb/>
　　薦有孚顒若上下交孚氣象<hi>易説</hi>
彖曰大觀在上順而巽中正以觀天下觀盥而不薦有<lb/>
孚顒若下觀而化也觀天之神道而四時不忒聖人以<lb/>
神道設教而天下服矣<lb/>
　伊川先生曰五居尊位以陽剛中正之德為下所觀<lb/>
　其徳甚大故曰大觀在上下坤而上巽是能順而巽<lb/>
<pb n="5b"/>
　也五居中正以巽順中正之徳為觀於天下也　為<lb/>
　觀之道嚴敬如始盥之時則下民至誠瞻仰<hi>一作仰觀</hi>而<lb/>
　從化也不薦謂不使誠意少散也　天道至神故曰<lb/>
　神道觀天之運行四時无有差忒則見其神妙聖人<lb/>
　見天道之神體神道以設教故天下莫不服也夫天<lb/>
　道至神故運行四時化育萬物无有差忒至神之道<lb/>
　莫可名言惟聖人黙契體其妙用設為政教故天下<lb/>
　之人涵泳其徳而不知其功鼓舞其化而莫測其用<lb/>
<pb n="6a"/>
　自然仰觀而戴服故曰以神道設教而天下服矣<hi>並易</hi>
　<hi>傳</hi>
　横渠先生曰内順外巽示民以順而外從巽此祭所<lb/>
　以為教之本故盥而不薦中正以觀天下又曰大觀<lb/>
　在上皆謂五也凡言觀我生亦皆謂五也天不言藏<lb/>
　其用而四時行神道如盥而不薦之類盥簡潔而神<lb/>
　薦䙝近而煩也　有兩則須有感然天之感有何思<lb/>
　慮莫非自然聖人則能用感何謂用感凡教化設施<lb/>
<pb n="6b"/>
　皆是用感也作於此化於彼者皆感之道聖人以神<lb/>
　道設教是也<hi>並易説</hi>　上天之載有感必通聖人之為<lb/>
　得為而為之也天不言而四時行聖人神道設教而<lb/>
　天下服誠於此動於彼神之道歟<hi>成變化行鬼神成行隂陽之氣而已</hi>
　<hi>矣</hi>　又云天不言而信神不怒而威誠故信无私故<lb/>
　威天之不測謂神神而有常謂天<hi>並正䝉</hi>
　　廣平游氏曰聖人久於其道而天下化成葢天下<lb/>
　　之化非有資於號令之鼓舞也刑賞之懲勸也一<lb/>
<pb n="7a"/>
　　於誠而已誠至則天下徯其志而從之如恐不及<lb/>
　　矣故曰盥而不薦有孚顒若先王之化民豈能拂<lb/>
　　其所有而與之以所无哉亦曰順以巽而已中正<lb/>
　　民之性也順其性而入之則將淪肌膚而浹骨髓<lb/>
　　矣下觀而化自然之理也<hi>易説</hi>
　　龜山楊氏曰二陽在上居中履正而得尊位下之<lb/>
　　所觀也故曰大觀在上盥者酌鬯求神之時也祭<lb/>
　　莫重焉貴氣臭而不以物誠一而已惟天下至誠<lb/>
<pb n="7b"/>
　　為能化故有孚顒若下觀而化也夫其為物不貳<lb/>
　　其生物不測天之神道也而四時不忒以其誠无<lb/>
　　息而已聖人觀天之神道而設教亦惟誠而已故<lb/>
　　天下服君子篤恭而天下平意誠心正而天下治<lb/>
　　率此道也<hi>易説</hi>　盥而不薦初未嘗致物也威儀度<lb/>
　　數亦皆未舉而已有孚顒若其所以交於神明者<lb/>
　　葢有在矣　又曰古人所以交神而接人其道一<lb/>
　　主於誠初无二也故曰明則有禮樂幽則有鬼神<lb/>
<pb n="8a"/>
　　幽明本无二理故所以感之者亦以一理聖人以<lb/>
　　神道設教而天下服所謂神道誠意而已誠意天<lb/>
　　徳也<hi>餘杭語録</hi>
　　兼山郭氏曰在下而觀上謂之觀童觀闚觀觀國<lb/>
　　之光是也在上而眂下謂之觀大觀在上觀我生<lb/>
　　觀民是也故在下者觀上之好惡而風知所移在<lb/>
　　上者不求於下至誠以示之而已故曰大觀在上<lb/>
　　順而巽中正以觀天下盥而不薦有孚顒若下觀<lb/>
<pb n="8b"/>
　　而化也觀之成卦二陽在上四隂在下所謂大觀<lb/>
　　也坤下而巽上所謂巽而順也九五得位而應焉<lb/>
　　所謂中正以觀天下也聖人在上无思无為以治<lb/>
　　天下何事於精神心思之所及哉至誠以示之而<lb/>
　　已故曰可以贊天地之化育與天地參況萬民乎<lb/>
　　故垂衣拱手不下袵席之上而天下化者誠以先<lb/>
　　之也故曰誠則形形則著著則明明則動動則變<lb/>
　　變則化惟天下至誠為能化經曰觀盥而不薦有<lb/>
<pb n="9a"/>
　　孚顒若誠之本也至於薦也備物而將之末也且<lb/>
　　天之神道四時見之矣其升降之運本之一氣一<lb/>
　　氣之運夲之於一誠故八卦之變起於中孚非誠<lb/>
　　則不能也聖人之神道見於教化教化之成敗見<lb/>
　　於風俗風俗之所自出於上之誠信故知逺之近<lb/>
　　知風之自則有至於无聲无臭者矣彼刑名度數<lb/>
　　曷足以明之故聖人以神道設教而天下服者予<lb/>
　　知其聲色之於化民末也　夫乾確然示人易矣<lb/>
<pb n="9b"/>
　　夫坤隤然示人簡矣又曰天地之道貞觀者也其<lb/>
　　所以為貞觀者何乎易簡而已矣天之生物也不<lb/>
　　期於生而萬物以之生地之成物也不期於成而<lb/>
　　萬物以之成孰為之主張孰為之或使莫之令而<lb/>
　　常自然葢天得一以清地得一以寧一者誠而已<lb/>
　　故聖人之治順而巽中正以觀天下中正以應之<lb/>
　　而已故曰侯王得一以為天下貞貞則亦誠而已<lb/>
　　故誠者天之道也聖人不勉而中不思而得從容<lb/>
<pb n="10a"/>
　　中道者也夫誠之為道也至矣則何施何為而可<lb/>
　　以臻於此乎葢君子内省不疚无惡於志其所不<lb/>
　　可及者唯人之不見乎詩云相在爾室尚不愧于<lb/>
　　屋漏不動而敬不言而信篤恭而天下平也三代<lb/>
　　之盛時正月之吉布治於邦國乃縣治象之法使<lb/>
　　萬民觀治象浹日而斂之及其衰也治象之法未<lb/>
　　廢也而治亂之迹如是之不同何也誠與不誠之<lb/>
　　效也故曰至誠如神鬼神之為徳也視之而不見<lb/>
<pb n="10b"/>
　　聽之而不聞使天下齊明盛服以承其祭祀洋洋<lb/>
　　乎如在其上如在其左右故曰神之格思不可度<lb/>
　　思故天之神道聖人之神道推此可得而知之也<lb/>
　　嗚乎二帝三王逺矣吾於此猶可觀焉<hi>並易説</hi>
　　白雲郭氏曰大觀在上以巽順之徳居中正之位<lb/>
　　初未嘗有心於示人也其誠明之著晬然見於面<lb/>
　　盎於背施於四體有不可揜者焉亦猶聖人有以<lb/>
　　示之也觀之者至於不期化而自化是之謂神道<lb/>
<pb n="11a"/>
　　神道之謂大觀且觀之天則天亦无所示也特四<lb/>
　　時不忒而已因四時不忒而萬物自生自化故知<lb/>
　　四時不忒是為天之神道由人言之亦曰天之大<lb/>
　　觀也聖人大觀其道同天則下觀而化也宜矣曰<lb/>
　　設教者天无教聖人主教雖以不教教之亦曰設<lb/>
　　教可也帝堯之則天孔子欲无言皆是道也乾卦<lb/>
　　言各正性命保合太和天之神道其及物如此而<lb/>
　　已然彖因卦辭盥而不薦明一卦之全體盡巽順<lb/>
<pb n="11b"/>
　　之道以居中正故曰大觀九五言一爻之義能巽<lb/>
　　而已故反諸其身為觀民之道也卦辭彖辭明其<lb/>
　　大者象與爻抑又次焉是亦取義不同也卦之名<lb/>
　　不曰大觀者以上下大小之觀无不兼統而言故<lb/>
　　獨曰觀而彖則首明大觀之義也<hi>易説</hi>
　　漢上朱氏曰觀成卦之義在於九五九五剛大履<lb/>
　　至尊之位四隂觀之大者在上而下為小者之所<lb/>
　　觀坤為衆巽為多白眼衆觀上之象故曰大觀在<lb/>
<pb n="12a"/>
　　上此以九五釋觀也下順上巽順物之理巽而施<lb/>
　　之也九五无偏黨反側建極立表天下注目故曰<lb/>
　　順而巽中正以觀天下此合坤巽言九五大觀在<lb/>
　　上之道也觀臨之覆臨兊為澤艮為手上為宗廟<lb/>
　　巽入也入宗廟而澤手盥也與内則沃盥之盥同<lb/>
　　坤為牛兊為刑殺殺於下手薦之於上薦也孚者<lb/>
　　九五之誠信孚於下也乾為首兊變之肅然在上<lb/>
　　莊而不惰有敬順之貌顒若也觀之道至簡而不<lb/>
<pb n="12b"/>
　　煩其要在誠而已无待於物也故明之以宗廟之<lb/>
　　禮焉宗廟之禮所以致誠敬也散齋七日致齋三<lb/>
　　日祭之初迎尸入廟天子涗手而後酌酒涗謂之<lb/>
　　盥酌酒獻尸尸得之灌地而祭謂之祼祼之後三<lb/>
　　獻而薦腥五獻而薦熟謂之薦故獻之属莫重於<lb/>
　　祼而盥者未祼之時精神專一誠意未散不言之<lb/>
　　信發而為敬順之貌者顒顒如也故下觀而化金<lb/>
　　聲而玉色莫不有敬順之心及其薦獻禮文繁縟<lb/>
<pb n="13a"/>
　　人之精一不若始盥之時雖强有力者猶有時而<lb/>
　　倦惰矣以此見下之觀上在誠而不在物其道豈<lb/>
　　不至簡而不煩乎是以觀盥而不觀薦也巽眼視<lb/>
　　艮而兊伏觀盥而不觀薦之象也巽巽也坤順也<lb/>
　　二應於五化為巽順故曰觀盥而不薦有孚顒若<lb/>
　　下觀而化也聖人常觀諸天也四時本於隂陽隂<lb/>
　　陽合而為一一則神神者天之道也故隂陽自行<lb/>
　　四時自運人見其始於艮終於艮无有差忒而已<lb/>
<pb n="13b"/>
　　孰為此者一也聖人觀天設教亦一而已矣一則<lb/>
　　誠誠則明明則變變則化不假强聒人自服從亦<lb/>
　　豈知所謂一哉惟天下至誠為能化故曰觀天之<lb/>
　　神道而四時不忒聖人以神道設教而天下服此<lb/>
　　推原觀卦之始要其終而言之以明大觀在上其<lb/>
　　道止於誠誠則順而巽中正以觀天下矣以卦氣<lb/>
　　言之八月節也故太𤣥凖之以視<hi>易傳</hi>
　　五峯胡氏曰三綱人之本性神化天之良能堯舜<lb/>
<pb n="14a"/>
　　禹湯文武恭已盡性徳合於天一言一行當物情<lb/>
　　之精中民心之㑹利用出入民所共由故精神感<lb/>
　　通折衝萬里天下心服莫測其用易曰聖人以神<lb/>
　　道設教而天下服此之謂也<hi>上髙宗書</hi>
　　新安朱氏曰大觀以卦體卦徳釋卦名義觀盥釋<lb/>
　　卦辭觀天極言觀之道也四時不忒天之所以為<lb/>
　　觀神道設教聖人之所以為觀也<hi>本義</hi>　盥非灌之<lb/>
　　義盥本謂薦而不薦是欲蓄其誠意以觀示民使<lb/>
<pb n="14b"/>
　　民觀感而化之義有孚顒若便是那下觀而化却<lb/>
　　不是説人君身上事聖人以神道設教是聖人不<lb/>
　　犯手做底即是盥而不薦之義順而巽中正以觀<lb/>
　　天下謂以此觀示之也　觀我是自觀如視履考<lb/>
　　祥語勢觀其亦是自觀却從别人説易中其字不<lb/>
　　説别人只是自家如乗其墉之類　觀天之神道<lb/>
　　只是自然運行的道理四時自然不忒聖人神道<lb/>
　　亦是説他有教人自然觀感處　問觀盥而不薦<lb/>
<pb n="15a"/>
　　伊川以為灌鬯之初誠敬猶存至薦羞之後精意<lb/>
　　懈怠本義以為致其潔清而不輕自用義不同曰<lb/>
　　盥只是浣手不是灌鬯伊川承先儒之誤若云薦<lb/>
　　羞之後誠意懈怠則先王祭祀只是灌鬯之初猶<lb/>
　　有誠意及薦羞之後皆不成禮矣問若爾則是聖<lb/>
　　人在上視聽言動皆當為天下法而不敢輕亦猶<lb/>
　　祭祀之時致其潔清而不敢輕用否曰然問有孚<lb/>
　　顒若先生以為孚信在中而尊嚴故下觀而化之<lb/>
<pb n="15b"/>
　　伊川以為天下之人孚信顒然而仰之恐須是孚<lb/>
　　信尊嚴方得下觀而化曰然又問觀觀之義曰自<lb/>
　　上示下曰觀<hi>去聲</hi>自下觀上曰觀<hi>平聲</hi>故卦名之觀去<lb/>
　　聲而六爻之觀皆平聲　問有孚顒若承上文盥<lb/>
　　而不薦葢致其潔清而不輕自用則孚信在中而<lb/>
　　顒然可仰一説下之人信而仰之二説孰長先生<lb/>
　　曰從後説則合得彖辭下觀而化之義或曰前説<lb/>
　　似好先生曰當以彖為定　問觀盥而不薦是取<lb/>
<pb n="16a"/>
　　未薦之時誠意渾全而未散否先生曰祭祀无不<lb/>
　　薦者此是假設來説薦是用事了盥是未用事之<lb/>
　　初云不薦者謂常持得這誠敬如盥之意常在若<lb/>
　　薦則是用出用出則才畢便過了无復有初意矣<lb/>
　　詩云心乎愛矣遐不謂矣中心藏之何日忘之楚<lb/>
　　辭云思公子兮未敢言正是此意説出這愛了則<lb/>
　　都无事可記持矣惟其不説但蔵在中心所以常<lb/>
　　見其不忘也　觀盥而不薦有孚顒若下觀而化<lb/>
<pb n="16b"/>
　　也這盥自與灌不同灌自是以秬鬯之酒灌地以<lb/>
　　降神這盥只是洗手凡祭祀數數盥手一拜則掌<lb/>
　　拊地便又著洗伊川云人君正其表儀以為下民<lb/>
　　之觀當莊嚴如始盥之初勿使誠意稍散如既薦<lb/>
　　之後某看觀卦意思不是如此觀義自説聖人至<lb/>
　　徳出治天下自然而化更不待用力而下莫不觀<lb/>
　　感而化故取義於觀盥意謂積誠信之至但是盥<lb/>
　　滌而不待乎薦亨有孚已自顒若故曰下觀而化<lb/>
<pb n="17a"/>
　　也蔡季通因云盥而不薦有孚顒若言其理也下<lb/>
　　觀而化述其徳也　問觀卦隂盛而不言凶咎曰<lb/>
　　此卦取義不同葢隂雖盛於下而九五之君乃當<lb/>
　　正位故只取為觀於下之義而不取隂盛之象也<lb/>
　　<hi>並語録</hi>
　　東萊吕氏曰順而巽中正以觀天下五居尊位以<lb/>
　　中正為天下所觀須看順而巽一句葢專中正而<lb/>
　　不巽順則亦非為上之道<hi>易説</hi>　又曰易傳見天道<lb/>
<pb n="17b"/>
　　之神體神道以設教非見則莫能體<hi>己丑課程</hi>
象曰風行地上觀先生以省方觀民設教<lb/>
　伊川先生曰風行地上周及庶物為由歴周覽之象<lb/>
　故先王體之為省方之禮以觀民俗而設政教也天<lb/>
　子巡省四方觀視民俗設為政教如奢則約之以儉<lb/>
　儉則示之以禮是也省方觀民也設教為民觀也<hi>易傳</hi>
　　藍田吕氏曰風行地上萬物皆得其所以化物性<lb/>
　　不一其化一也先王省方觀民設教其道如此<lb/>
<pb n="18a"/>
　　龜山楊氏曰風行地上省方之象也先生之省方<lb/>
　　无非事者所以觀民設教也<hi>易説</hi>
　　白雲郭氏曰風之為物初不知其生化萬物也而<lb/>
　　風行地上萬物自生自化猶大觀在上下觀而化<lb/>
　　故為觀之象也省方觀民設教伊川謂如奢則示<lb/>
　　之以儉儉則示之以禮是也禮王制言廵守之禮<lb/>
　　命太史陳詩以觀民風命市納賈以觀民之所好<lb/>
　　惡命典禮考時月定日同律禮樂制度衣服正之<lb/>
<pb n="18b"/>
　　此省方觀民設教也彖言神道設教天下不知所<lb/>
　　以然而然觀民設教則其迹可見矣所以為王者<lb/>
　　之事非盡彖之義者也<hi>易説</hi>
　　漢上朱氏曰風行地上无所不周觀也先生以巡<lb/>
　　省四方象風之行觀民設教象風行於地上巽而<lb/>
　　順萬物也巽為多白眼觀也坤為民易傳曰觀民<lb/>
　　設教如奢者示之以儉儉者示之以禮省方觀民<lb/>
　　也設教為民觀也<hi>易傳</hi>
<pb n="19a"/>
　　新安朱氏曰省方以觀民設教以為觀<hi>本義</hi>
　　東萊吕氏曰象風行地上觀風行地上无所不徧<lb/>
　　先王體之為省方之制如虞之巡四岳周之巡守<lb/>
　　此却是據象取義聖人深居法宫之中精神所運<lb/>
　　无不到豈待省方而後觀民設教盖精神无所不<lb/>
　　到而省方之禮自不可廢老氏言聖人无為只見<lb/>
　　一邉事<hi>易説</hi>
初六童觀小人无咎君子吝象曰初六童觀小人道也<lb/>
<pb n="19b"/>
　伊川先生曰六以隂柔之質居逺於陽是以<hi>一作其</hi>觀<lb/>
　見者淺近如童稚然故曰童觀陽剛中正在上聖賢<lb/>
　之君也近之則見其道徳之盛所觀深逺初乃逺之<lb/>
　所見不明如童䝉之觀也小人下民也所見昏淺不<lb/>
　能識君子之道乃常分也不足謂之過咎若君子而<lb/>
　如是則可鄙吝也　所觀不明如童稚乃小人之分<lb/>
　故曰小人道也<hi>並易傳</hi>
　横渠先生曰所觀者末小人之道施於君子則吝<hi>易説</hi>
<pb n="20a"/>
　　廣平游氏曰夫先王豈以其術智籠天下之民而<lb/>
　　愚之哉盖道无方也反而觀之則无己泛而觀之<lb/>
　　則无物虎豹得之而猛噬蛇虺得之而毒螫厚者<lb/>
　　見之而為仁薄者見之而為惡觀老子之學變而<lb/>
　　為申韓則民不可使知之理可見矣盖其氣質或<lb/>
　　不良而竊窺其端倪則適足以逞其不肖之心而<lb/>
　　已此小人之童觀所以无咎也<hi>語解</hi>
　　龜山楊氏曰初以隂柔在下而逺於陽明不足以<lb/>
<pb n="20b"/>
　　視逺童觀也童䝉未有知者也君子之所為衆人<lb/>
　　固不識乃其常分耳大觀在上而小人以童觀未<lb/>
　　有咎也君子宜知之者也而以童觀則可吝矣<hi>易説</hi>
　　白雲郭氏曰在觀之初以柔自處未見其有立童<lb/>
　　觀是也童則蒙而无知小人道也小人能用童觀<lb/>
　　則内无剛戾之性外无强暴之行惟知觀人而效<lb/>
　　之者也何咎之有君子以設教立道為事反同小<lb/>
　　人之觀不亦鄙乎故曰君子吝初六小人之觀也<lb/>
<pb n="21a"/>
　　六二女子之觀也三四君子之觀也<hi>易説</hi>
　　漢上朱氏曰初六坤㝠不正而往觀五小人之觀<lb/>
　　君子也烏覩所謂正哉不足咎小人不足以知君<lb/>
　　子猶童稚之觀成人也艮為少男故曰童觀初九<lb/>
　　動則正以正而往觀者君子之觀君子也然不動<lb/>
　　焉吝也故曰小人无咎君子吝<hi>易傳</hi>
　　新安朱氏曰卦以觀示為義據九五為主也爻以<lb/>
　　觀瞻為義皆觀乎九五也初六隂柔在下不能遠<lb/>
<pb n="21b"/>
　　見童觀之象小人之道君子之羞也故其占在小<lb/>
　　人則无咎君子得之則可羞矣<hi>本義</hi>
　　東萊呂氏曰初六童觀小人道也辭雖指小人意<lb/>
　　却屬君子小人則可君子則不可<hi>易説</hi>
六二闚觀利女貞象曰闚觀女貞亦可醜也<lb/>
　伊川先生曰二應於五觀於五也五剛陽中正之道<lb/>
　非二隂暗柔弱所能觀見也故但如闚覘之觀耳闚<lb/>
　覘之觀雖少見而不能甚<hi>一作盡</hi>明也二既不能明見<lb/>
<pb n="22a"/>
　剛陽中正之道則利如女子之貞雖見之不能甚明<lb/>
　而能順從者女子之道也在女子為貞也二既不能<lb/>
　明見九五之道能如女子之順則不失中正乃為利<lb/>
　也君子不能觀見剛陽中正之大道而僅<hi>一有能字</hi>闚覘<lb/>
　其彷彿雖能順從乃同女子之貞亦可羞醜也<hi>易傳</hi>
　横渠先生曰得婦人之道雖正可羞<hi>易説</hi>
　　龜山楊氏曰大觀在上而二以隂柔之質在下卦<lb/>
　　之内五之宗廟之羙室家之好非二所能見也闚<lb/>
<pb n="22b"/>
　　觀而已夫視不出乎閨門之内為女子之正則利<lb/>
　　矣居大觀之時而為女子之正是亦醜也<hi>易説</hi>
　　白雲郭氏曰闚者觀之小道也六二柔順居中女<lb/>
　　子之象也而見應焉故利女貞所謂可醜者非女<lb/>
　　子之醜也君子為闚觀則醜也男女吉凶不同故<lb/>
　　恒卦曰婦人貞吉夫子凶則此利女貞者固知為<lb/>
　　男子之醜也故初之象言小人道則知君子必吝<lb/>
　　二之爻言利女貞則知男子可醜不然柔順居中<lb/>
<pb n="23a"/>
　　得其正應何醜之有<hi>易説</hi>
　　漢上朱氏曰大觀在上六二不往闔户而觀之所<lb/>
　　見狹矣故曰闚觀禮女不踰閾守正不動女之貞<lb/>
　　也故曰利女貞二離為女為目坤為闔户女處乎<lb/>
　　内而闚外之象九五以中正觀天下六二守闚觀<lb/>
　　而為女貞亦可醜也隂為醜此爻女子居之則利<lb/>
　　君子為之則醜<hi>易傳</hi>
　　新安朱氏曰隂柔居内而觀乎外闚觀之象女子<lb/>
<pb n="23b"/>
　　之正也故其占如此丈夫得之則非所利矣在丈<lb/>
　　夫則為醜也<hi>本義</hi>
六三觀我生進退象曰觀我生進退未失道也<lb/>
　伊川先生曰三居非其位處順之極能順時以進退<lb/>
　者也若居當其位則无進退之義也觀我生我之所<lb/>
　生謂動作施為出於己者觀其所生而隨宜進退所<lb/>
　以處雖非正而未至失道也隨時進退求不失道故<lb/>
　无悔咎<hi>一作吝</hi>以能順也能觀己之生而進退以順乎<lb/>
<pb n="24a"/>
　宜故未至於失道也<hi>並易傳</hi>
　横渠先生曰觀上所施而進退雖以隂居陽於道未<lb/>
　失以其在下卦之體而應於上故曰進退<hi>易説</hi>
　　廣平游氏曰六三觀我生進退者省諸已也度徳<lb/>
　　以就位量能以任官也九五觀我生者驗諸民也<lb/>
　　所以審好惡而察治忽也夫如是則興事造業无<lb/>
　　過舉矣故无咎此在上位者與徳稱而志在民者<lb/>
　　之所為也故特稱君子以别六三也若夫上九之<lb/>
<pb n="24b"/>
　　觀其生則觀其時之施設也此有君子之才而无<lb/>
　　其位身在畎畝而志常在君者之所為故亦稱君<lb/>
　　子而象因其有觀以知其志未平也<hi>易説</hi>
　　藍田吕氏曰觀我生自觀也觀其生觀彼也六三<lb/>
　　柔順居二卦之際不苟進以比尊不苟退以逺陽<lb/>
　　知反己以自觀不失進退之道也<lb/>
　　龜山楊氏曰九五以中正之徳觀天下之所宜觀<lb/>
　　也六三上應於九而居非其位能量己以進退雖<lb/>
<pb n="25a"/>
　　未得正未失道也<hi>易説</hi>
　　白雲郭氏曰六三順而應上可以進也柔不當位<lb/>
　　可以退也觀我道之可進而進可退而退則為不<lb/>
　　失進退之道矣雖孔子用舎行藏孟子得志不得<lb/>
　　志之説不過如是而已<hi>易説</hi>
　　漢上朱氏曰卦以九五為主我謂九五也生動也<lb/>
　　五之三震為動動謂之生者陽剛反動天地之生<lb/>
　　五之三三則進而上五不動三則退而止進退動<lb/>
<pb n="25b"/>
　　止觀九五而已巽為進退三不當位在上下之際<lb/>
　　故其象如此六三不能自必其進退者在九五不<lb/>
　　在六三也九五中正其動必正故六三雖不當位<lb/>
　　未為失觀之道<hi>易傳</hi>
　　新安朱氏曰我生我之所行也六三居下之上可<lb/>
　　進可退故不觀九五而獨觀己所行之通塞以為<lb/>
　　進退占者宜自審也<hi>本義</hi>　問六三觀我生進退是<lb/>
　　不觀九五而觀己所行通塞以為進退否先生曰<lb/>
<pb n="26a"/>
　　看來合是觀九五大率觀卦二陽在上四隂仰之<lb/>
　　九五為主六三觀我生進退者觀九五如何而為<lb/>
　　進退也初六六二以去五之遠<hi>觀貴于近</hi>所觀不明不<lb/>
　　大六四却見得親切故有觀光利用之象六三處<lb/>
　　二四之間固當觀九五以為進退也子善遂問如<lb/>
　　此則我字乃是指九五而言易中亦有此例如頤<lb/>
　　之初九曰舎爾靈龜觀我朶頤是也先生曰此我<lb/>
　　乃是假外而言耳<hi>語録</hi>
<pb n="26b"/>
　　東萊吕氏曰六三居下之上又接上體觀是則向<lb/>
　　是不是則退而脩正<hi>易説</hi>　又曰三居上下之交政<lb/>
　　是用力斟量處<hi>己丑課程</hi>
六四觀國之光利用賔于王象曰觀國之光尚賔也<lb/>
　伊川先生曰觀莫明於近五以剛陽中正居尊位聖<lb/>
　賢之君也四切近之觀見其道故云觀國之光觀見<lb/>
　國之盛德光輝也不指君之身而云國者在人君而<lb/>
　言豈止觀其行一身乎當觀天下之政化則人君之<lb/>
<pb n="27a"/>
　道徳可見矣四雖隂柔而巽體居正切近於五觀見<lb/>
　而能順從者也利用賔于王夫聖明在上則懷抱才<lb/>
　徳之人皆願進於朝廷輔戴之以康濟天下四既觀<lb/>
　見人君之徳國家之治光華盛美所宜賔于王朝效<lb/>
　其智力上輔於君以施澤天下故云利用賔于王也<lb/>
　古者有賢徳之人則人君賔禮之故士之仕進于王<lb/>
　朝則謂之賔　君子懷負才業志在乎兼善天下然<lb/>
　有卷懷自守者盖時无明君莫能用其道不得已也<lb/>
<pb n="27b"/>
　豈君子之志哉故孟子曰中天下而立定四海之民<lb/>
　君子樂之既觀見國之盛徳光華古人所謂非常之<lb/>
　遇也<hi>一无也字</hi>所以志願登進王朝以行其道故云觀國<lb/>
　之光尚賔也尚謂志尚其志意願慕賔于王朝也<hi>並易</hi>
　<hi>傳</hi>
　横渠先生曰體柔巽而以隂居下<hi>一作隂</hi>賔之必无過<lb/>
　也故利<hi>易説</hi>
　　藍田吕氏曰六四以柔居隂處上體之下比於貴<lb/>
<pb n="28a"/>
　　而非王也故利用賔于王<lb/>
　　龜山楊氏曰大觀在上國之光也而四近之則觀<lb/>
　　國之光宜賔于王矣盖四大臣之位人主之所尊<lb/>
　　禮也故謂之賔<hi>易説</hi>
　　兼山郭氏曰六四詩云樂只君子邦家之光六三<lb/>
　　觀我生進退量力度徳而後進也六四以量力度<lb/>
　　徳為未盡則又觀國之光見其有禮也見其多賢<lb/>
　　也然後利賔于王盖君子難進而易退也如是而<lb/>
<pb n="28b"/>
　　説者乃謂賔有不純臣之義舜賔于四門豈皆禮<lb/>
　　其不純臣者邪盖道合則從不合則去則孰无賔<lb/>
　　之義乎<hi>易説</hi>
　　白雲郭氏曰先人曰古之人道合則從不合則去<lb/>
　　孰无賔之義乎雍曰君之光莫光於有徳國之光<lb/>
　　莫光於用賢六三逺君方且自觀其身而圖進退<lb/>
　　四則處近君之地已進而觀國者也國有光焉非<lb/>
　　利用賔于王之時乎盖无進退之疑也或謂賔有<lb/>
<pb n="29a"/>
　　不純臣之義夫忠臣嘉賔賢有徳之稱也<hi>易説</hi>
　　漢上朱氏曰四觀五也四侯位坤為國五王位六<lb/>
　　四上賔於五五降而接之成坎離光也故曰觀國<lb/>
　　之光四為朝廷艮為門闕乾五為王動之四為金<lb/>
　　坤為布帛乾坤𤣥黄幣帛之文升自門闕陳於庭<lb/>
　　王降而接賔賔下升於西北賔于王也尚者主人<lb/>
　　以賔為上尚之也古者諸侯入見於王王以賔禮<lb/>
　　之士而未受禄亦賔之九五中正在上六四體巽<lb/>
<pb n="29b"/>
　　而正觀國之光知尚賔忘勢矣尚賔者國之光也<lb/>
　　禮主人尊賔故坐賔於西北主人接人以仁厚之<lb/>
　　氣故坐於東南易言賔位者乾也西北方也主人<lb/>
　　位者巽也東南也<hi>易傳</hi>
　　新安朱氏曰六四最近於五故有此象其占為利<lb/>
　　於朝覲進仕也<hi>本義</hi>
　　東萊吕氏曰六四須看觀莫明於近盖觀近則見<lb/>
　　得親切洪範曰以近天子之光盖惟近乃見其光<lb/>
<pb n="30a"/>
　　華此却不論地之逺近乃心之逺近志異道殊雖<lb/>
　　近而逺尚友千載雖逺而近孔子之與陽貨堯舜<lb/>
　　之與驩兠近而逺者也孟子之於孔子文王之於<lb/>
　　舜逺而近者也<hi>易説</hi>
九五觀我生君子无咎象曰觀我生觀民也<lb/>
　伊川先生曰九五居人君之位時之治亂俗之美惡<lb/>
　繫乎已而己觀己之生若天下之俗皆君子矣則是<lb/>
　己之所為政化善也乃无咎矣若天下之俗未合君<lb/>
<pb n="30b"/>
　子之道則是己之所為政治未善不<hi>一作未</hi>能免於咎<lb/>
　也　我生出於己者人君欲觀己之施為善否當觀<lb/>
　於民民俗善則政化善也王弼云觀民以察己之道<lb/>
　是也<hi>並易傳</hi>
　横渠先生曰觀我所自出者<hi>易説</hi>
　　藍田吕氏　解見上九爻<lb/>
　　龜山楊氏曰九五以中正觀天下而天下之所觀<lb/>
　　也故得失驗之民而後見欲觀我生觀諸民而已<lb/>
<pb n="31a"/>
　　矣苟有失焉其過可補也故君子无咎<hi>易説</hi>　道雖<lb/>
　　夲諸身得失則驗之民而後見故易曰觀我生觀<lb/>
　　民也<hi>語録</hi>
　　白雲郭氏曰九五尊位大中居大觀之位未嘗責<lb/>
　　天下以必化惟觀我道之何如耳天下入於君子<lb/>
　　之塗我之道得也故无咎是觀民所以為觀我生<lb/>
　　也中庸曰取人以身修身以道又曰失諸正鵠則<lb/>
　　反諸其身皆九五觀民之道也羣黎百姓徧為爾<lb/>
<pb n="31b"/>
　　徳人有士君子之行皆天下為君子之時也<hi>易説</hi>
　　漢上朱氏曰五自觀也五君也坤為民五動之二<lb/>
　　坤變震為動動謂之生天動則地應觀天道之得<lb/>
　　失觀諸地可也天為君地為民君者民之所觀而<lb/>
　　時之治亂風俗之羙惡繫之觀其民則知君君之<lb/>
　　自觀其得失者亦觀諸民而已中庸曰君子之道<lb/>
　　本諸身徴諸庶民故君道得其民君子也於己為<lb/>
　　无咎君道失其民小人也必有失道之咎有堯舜<lb/>
<pb n="32a"/>
　　之君則必有堯舜之民矣五之二陽為君子故曰<lb/>
　　君子无咎成湯曰萬方有罪在予一人先王省方<lb/>
　　命太師陳詩觀民風乃所以自觀也<hi>易傳</hi>
　　新安朱氏曰九五陽剛中正以居尊位其下四隂<lb/>
　　仰而觀之君子之象也故戒居此位得此占者當<lb/>
　　觀己所行必其陽剛中正亦如是焉則得无咎也<lb/>
　　此夫子以義言之明人君觀己所行不但一身之<lb/>
　　得失又當觀民徳之善否以自省察也<hi>本義</hi>　觀我<lb/>
<pb n="32b"/>
　　生如月受日光觀其生只是日光<hi>語録</hi>
　　東萊吕氏曰九五居人君之位故須觀我之所生<lb/>
　　徳教刑政之類事事合於君子之道人人歸於君<lb/>
　　子之域方始无咎且九五剛陽中正之徳處於尊<lb/>
　　位觀之極盛者也不謂之元吉无不利只謂之无<lb/>
　　咎者葢使天下皆為君子是人君本分職事才得<lb/>
　　恰好故只謂之无咎人君居尊位最難自觀盖左<lb/>
　　右前後阿諛迎合然却自有驗得處俗之羙惡時<lb/>
<pb n="33a"/>
　　之治亂此其不可掩而最可觀者也<hi>易説</hi>
上九觀其生君子无咎象曰觀其生志未平也<lb/>
　伊川先生曰上九以剛陽之徳處於上為下之所觀<lb/>
　而不當位是賢人君子不在於位而道徳為天下所<lb/>
　觀仰者也觀其生觀其所生也謂出於己者徳業行<lb/>
　義也既為天下所觀仰故自觀其所生若皆君子矣<lb/>
　則无過咎也苟未君子則何以使人觀仰矜式是其<lb/>
　咎也　雖不在位然以人觀其徳用為儀法故當自<lb/>
<pb n="33b"/>
　慎省觀其所生常不失於君子則人不失所望而化<lb/>
　之矣不可以不在於位故安然放意无所事也是其<lb/>
　志意未得安也故云志未平也平謂安寧也<hi>並易傳</hi>
　上九以剛陽之徳居无位之地是賢人君子抱道徳<lb/>
　不居位為衆人觀仰法式者也雖不當位然為衆人<lb/>
　所觀固不得安然放意謂已無與於天下也必觀其<lb/>
　所生君子矣乃得无咎聖人又從而賛之謂志當在<lb/>
　此固未得安然平定无所慮也觀聖人教示後賢如<lb/>
<pb n="34a"/>
　是之深賢者存心如是之仁與夫素隐獨善者異矣<lb/>
　<hi>語録</hi>
　横渠先生曰以剛陽極上之徳居不臣不任之位以<lb/>
　觀國家之政志有所未平也有君子徇理之心則可<lb/>
　免咎俯視九五之為故曰觀其生<hi>易説</hi>
　　藍田吕氏曰九五以陽居尊中正之位為下所觀<lb/>
　　觀之盛者也當觀之盛我道己行民之淑慝莫非<lb/>
　　我也由是觀之斯見我矣書云人无於水監當於<lb/>
<pb n="34b"/>
　　民監上九陽居尊處卦之末有徳而无位者也髙<lb/>
　　而過中與物少可下觀九五未合己故未平也觀<lb/>
　　民察已得乎自觀以免於咎惟君子能之以我觀<lb/>
　　彼反求己志極髙明而道中庸以免於咎惟君子<lb/>
　　能之<lb/>
　　龜山楊氏曰居一卦之外賢人无位而為天下之<lb/>
　　所觀也能觀己之動出而補其過則无咎矣曽子<lb/>
　　之三省是也<hi>易説</hi>
<pb n="35a"/>
　　白雲郭氏曰上九道之已成處觀之極不當其任<lb/>
　　者非若小人女子之童闚又无進退之疑无賔王<lb/>
　　之利者也故觀其生九五之君六三之臣皆在所<lb/>
　　觀也志未平者上不能忘君下不能忘民猶有心<lb/>
　　於觀焉故君子居之則无咎是以聖人慎於在上<lb/>
　　之觀必觀天而設教者以此<hi>易説</hi>
　　漢上朱氏曰上觀五也上來之三仰觀九五觀其<lb/>
　　動之所自出故曰觀其生三動於中志也坎險不<lb/>
<pb n="35b"/>
　　平也三觀於五有難焉其志不能平乃往於外三<lb/>
　　動正也君子也正則无咎上九過剛也過則有咎<lb/>
　　自古觀其君而去者以未平之志為忿世疾邪之<lb/>
　　事多失之於矯激太過豈能无咎夫聰明深察而<lb/>
　　近於死者好譏議人也辯博閎逺而危其身者好<lb/>
　　發人之過者也梁鴻作五噫以顯宗之賢猶不能<lb/>
　　堪之非失之過乎夫子不合者多矣進退无咎者<lb/>
　　君子之道也巽究為躁故以君子戒之易解曰知<lb/>
<pb n="36a"/>
　　微知彰知柔知剛然後能觀其生而不失進退之<lb/>
　　幾焉<hi>易傳</hi>
　　新安朱氏曰上九陽剛居尊位之上雖不當事任<lb/>
　　而亦為下所觀故其戒辭略與五同但以我為其<lb/>
　　小有主賔之異耳志未平言雖不得位未可忘戒<lb/>
　　懼也<hi>本義</hi>　所生謂言行事為見之於外者既有所<lb/>
　　省便是未能安然无事<lb/>
　　東萊呂氏答張敬夫曰吾丈世道所繫居之實難<lb/>
<pb n="36b"/>
　　謂宜深體志未平之戒朝夕省察所存者果常不<lb/>
　　違乎所感者果皆正乎日用飲食之間果皆不踰<lb/>
　　節乎踈密生熟歴歴可見於此實用力焉工夫自<lb/>
　　无不進之理<hi>别集</hi>
　<lb/>
　<lb/>
　<lb/>
　合訂刪補大易集義粹言卷二十四<lb/>
</p>
<p>
</p>
  </div>
</body>
</text>
</TEI>
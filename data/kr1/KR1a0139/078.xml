<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷七十六</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷七十六<lb/>
　　　　　　　　　　頭等侍衛納喇性徳編<lb/>
繫辭下傳<lb/>
　　白雲郭氏曰上篇所言多易道之大者與其精微<lb/>
　　神變之用下篇多卦義及上所未終粗顯之説又<lb/>
　　不可不明之者則上下二篇略有辯也且上篇言<lb/>
　　天尊地卑乾坤定矣卑髙以陳貴賤位矣以其有<lb/>
<pb n="1b"/>
　　是言故下篇可言八卦成列象在其中因而重之<lb/>
　　爻在其中也上篇言乾以易知坤以簡能至易簡<lb/>
　　而天下之理得以其有是言故下篇可言夫乾確<lb/>
　　然示人易矣夫坤隤然示人簡矣也孔頴逹謂天<lb/>
　　地之道貞觀者也日月之道貞明者也此豈復為<lb/>
　　易之小事然貞觀貞明時引天地日月以明吉凶<lb/>
　　貞勝之辭非在易之義又不若廣大配天地變通<lb/>
　　配四時隂陽之義配日月易簡之善配至徳為易<lb/>
<pb n="2a"/>
　　之道也觀此數義則二篇精粗畧可見矣<hi>易說</hi>
　　新安朱氏曰六十四卦只是上經説得整齊下經<lb/>
　　便亂董董地繫辭也如此只是上繋好看下繫便<lb/>
　　没理㑹<hi>語録</hi>
八卦成列象在其中矣因而重之爻在其中矣<lb/>
　康節先生曰體者八變用者六變是以八卦之象不<lb/>
　易者四反易者二以六卦變而成八也重卦之象不<lb/>
　易者八反易者二十八以三十六變而成六十四也<lb/>
<pb n="2b"/>
　故爻止於六卦盡於八策窮於三十六而重卦極於<lb/>
　六十四也卦成於八重於六十四爻成於六策窮於<lb/>
　三十六而重於三百八十四也<hi>觀物外篇</hi>
　　廣漢張氏曰四象生八卦方八卦成列而象已在<lb/>
　　其中矣然上有八卦而八卦之道未偹故因而重<lb/>
　　之則立天之道曰隂與陽立地之道曰柔與剛立<lb/>
　　人之道曰仁與義而爻已在其中矣<hi>易説</hi>
　　白雲郭氏曰上篇始於乾坤之成卦繼以易簡賢<lb/>
<pb n="3a"/>
　　人之徳業下篇始於八卦成列繼以乾坤示人易<lb/>
　　簡其道雖相類然上篇言所未盡者見於下篇是<lb/>
　　相為終始之道也象非重卦而後有也蓋始於八<lb/>
　　卦成列之初三竒三偶皆象也爻因重卦而後有<lb/>
　　六位剛柔是也觀此則知象始於包犧畫卦之時<lb/>
　　而爻立於文王重卦之後故聖人設卦觀象則易<lb/>
　　之為書以象為本矣是以成列則有象重之則有<lb/>
　　爻有剛柔則有變有繫辭則有動也<hi>易説</hi>
<pb n="3b"/>
　　漢上朱氏曰伏羲始畫八卦八卦成列而乾坤定<lb/>
　　位震巽一交也坎離艮兌二交也兌以一陽與艮<lb/>
　　坎以一隂奉離震巽以二相易六十四卦之象在<lb/>
　　其中矣三畫天地人也伏羲因而重之六位成章<lb/>
　　兼三才而两之則三百八十四爻在其中矣歸藏<lb/>
　　初經八卦六爻則知因而重之者伏羲也姚信曰<lb/>
　　連山氏得河圖夏人因之曰連山歸藏氏得河圖<lb/>
　　商人因之曰歸藏伏羲氏得河圖周人因之曰周<lb/>
<pb n="4a"/>
　　易連山神農氏也歸藏黄帝氏也其經卦皆八本<lb/>
　　伏羲也其别皆六十有四因八卦也<hi>易傳</hi>　先儒<lb/>
　　論重卦者六家王弼虞翻曰伏羲鄭康成曰神農<lb/>
　　孫盛曰夏禹司馬遷揚雄曰文王而孔頴逹陸徳<lb/>
　　明陸希聲則以弼論為是某曰皆是也繫辭曰古<lb/>
　　者庖犧氏之王天下也仰則觀象於天俯則觀法<lb/>
　　於地觀鳥獸之文與地之宜近取諸身逺取諸物<lb/>
　　於是始作八卦以通神明之徳以類萬物之情則<lb/>
<pb n="4b"/>
　　伏羲所畫者八卦而已然結䋲而為網罟以佃以<lb/>
　　漁則已取重離之象何則離麗也離為目巽為繩<lb/>
　　以巽變離結繩而為網罟之象也罟網目也雜為<lb/>
　　雉巽為魚以漁之象也下繫曰八卦成列象在其<lb/>
　　中矣因而重之爻在其中矣謂之在其中者蓋既<lb/>
　　畫八卦因而重之雖未為六十四卦而三百八十<lb/>
　　爻之變固已自然存乎其中矣是以神農氏黄帝<lb/>
　　氏堯舜氏因其所重八卦觸類而長取於益取於<lb/>
<pb n="5a"/>
　　噬嗑取於乾坤取於渙取於随取於豫取於小過<lb/>
　　取於睽不特四聖人然也自伏羲氏没其間聖人<lb/>
　　取重卦以利天下者多矣是以取大壯取大過取<lb/>
　　夬謂之後世聖人則夏后氏商人亦在其中矣伏<lb/>
　　羲氏畫卦因而重之者襲其氣之母也羣聖人重<lb/>
　　之者用其子孫也莊生曰伏羲得之以襲氣母是<lb/>
　　也考之歸藏之書其初經者庖犧氏之本㫖也卦<lb/>
　　有初乾初奭<hi>坤也</hi>初艮初兊初犖<hi>坎/也</hi>初離初釐<hi>震也</hi>初<lb/>
<pb n="5b"/>
　　巽八卦其卦皆六畫周禮大卜掌三易之法一曰<lb/>
　　連山二曰歸藏三曰周易其經卦皆八其别皆六十<lb/>
　　有四謂經卦則初經之卦也又山海經伏羲氏得<lb/>
　　河圖夏后氏因之曰連山黄帝氏得河圖商人因<lb/>
　　之曰歸藏列山氏得河圖周人因之曰周易列山<lb/>
　　氏世譜所謂神農氏也以是觀之則弼翻所論舉<lb/>
　　其大要康成孫盛遷雄之言各舉其一而遷雄又<lb/>
　　指周易言之也然三易之卦其次各異首艮者連<lb/>
<pb n="6a"/>
　　山也首坤者歸藏也首乾者周易也即周禮所謂<lb/>
　　其别各六十四者也故説卦之文叙天地山澤雷<lb/>
　　風水火健順動入陷麗止説之性八卦之象則先<lb/>
　　經卦而以文王八卦震巽離坤兌乾坎艮次之而<lb/>
　　序卦所次皆文王所重之卦也聖人猶慮後世未<lb/>
　　知三易之變故於雜卦一篇雜糅衆卦錯綜其義<lb/>
　　以示變易之无窮虞氏曰聖人之與因時而作随<lb/>
　　其事宜不必因襲當有損益之意其知三易之説<lb/>
<pb n="6b"/>
　　歟<hi>叢説</hi>　又曰伏羲八卦圖王豫傳于邵康節而鄭<lb/>
　　夬得之歸藏初經者伏羲初畫八卦因而重之者<lb/>
　　也其經初乾初奭<hi>坤</hi>初艮初兊初犖<hi>坎</hi>初離初釐<lb/>
　　<hi>震</hi>初巽卦皆六畫即此八卦也八卦既重爻在其<lb/>
　　中薛氏曰昔神農氏既重為六十四卦而初經更<lb/>
　　本庖犧八卦成列而六十四具焉神農氏因之也<lb/>
　　繫辭曰神農氏作斵木為耜揉木為耒耒耨之利<lb/>
　　以教天下蓋取諸益王輔嗣以為伏羲重卦鄭康<lb/>
<pb n="7a"/>
　　成以為神農重卦其説源於此子曰天地定位山<lb/>
　　澤通氣雷風相薄水火不相射天地定位則乾與<lb/>
　　坤對山澤通氣則艮與兊對雷風相薄則震與巽<lb/>
　　對水火不相射則離與坎對而説卦健順動入陷<lb/>
　　麗止説馬牛龍雞豕雉狗羊首腹足股耳目手口<lb/>
　　與夫别象次序皆初卦也乾之初交於坤之初得<lb/>
　　震故為長男坤之初交於乾之初得巽故為長女<lb/>
　　乾之二交於坤之二得坎故為中男坤之二交於<lb/>
<pb n="7b"/>
　　乾之二得離故為中女乾之上交於坤之上得艮<lb/>
　　故為少男坤之上交於乾之上得兊故為少女乾<lb/>
　　坤大父母也故能生八卦復姤小父母也故能生<lb/>
　　六十四卦復之初九交於姤之初六得一陽姤之<lb/>
　　初六交於復之初九得一隂復之二交於姤之二<lb/>
　　得二陽姤之二交於復之二得二隂復之三交於<lb/>
　　姤之三得四陽姤之三交於復之三得四隂復之<lb/>
　　四交於姤之四得八陽姤之四交於復之四得八<lb/>
<pb n="8a"/>
　　隂復之五交於姤之五得十六陽姤之五交於復<lb/>
　　之五得十六隂復之上交於姤之上得三十二陽<lb/>
　　姤之上交於復之上得三十二隂隂陽男女皆順<lb/>
　　行所以生六十四卦也<hi>伏羲八卦圖説</hi>
　　新安朱氏曰成列謂乾一兌二離三震四巽五坎<lb/>
　　六艮七坤八之類象謂卦之形體也因而重之謂<lb/>
　　各因一卦而以八卦次第加之為六十四也爻六<lb/>
　　爻也既重而後卦有六爻也<hi>本義</hi>　問八卦成列只<lb/>
<pb n="8b"/>
　　是説乾兊離震巽坎艮坤先生解云之類如何曰<lb/>
　　所謂成列者不止只論此横圖若乾南坤北又是<lb/>
　　一列所以云之類　問象在其中象只是乾兑離<lb/>
　　震之象未説到天地雷風處否曰是然八卦成列<lb/>
　　是做一項看象在其中又是逐箇看又問成列是<lb/>
　　自一竒一耦畫到三畫處其中逐一分便有乾兌<lb/>
　　離震之象否曰是<hi>並語録</hi>
剛柔相推變在其中矣繋辭焉而命之動在其中矣吉<lb/>
<pb n="9a"/>
凶悔吝者生乎動者也剛柔者立本者也變通者趣時<lb/>
者也吉凶者貞勝者也<lb/>
　横渠先生曰變其勢也動其情也情有邪正故吉凶<lb/>
　生變能通之則盡利能正夫一則吉凶可勝而天地<lb/>
　不能藏其迹日月不能眩其明辭各指其所之聖人<lb/>
　之情也指之以趣時盡利順性命之理臻三極之道<lb/>
　也能從之則不陷於凶悔矣所謂變動以利言者也<lb/>
　然爻有攻取愛惡本情素動因生吉凶悔吝而不可<lb/>
<pb n="9b"/>
　變者乃所謂吉凶以情遷者也能深存繋辭所命則<lb/>
　二者之動見矣又有義命當吉當凶當否當亨者聖<lb/>
　人不使避凶趨吉一以貞勝而不顧如大人否亨有<lb/>
　隕自天過渉滅頂凶无咎損益龜不克違及其命亂<lb/>
　也之類三者異情不可不察<hi>易説</hi>　感而後有通不有<lb/>
　兩則无一故聖人以剛柔立本乾坤毁則无以見易<lb/>
　　又曰隂陽剛柔仁義之本立而後知趨時應變<hi>並正</hi>
　<hi>蒙○已上一條補</hi>
<pb n="10a"/>
　　廣漢張氏曰爻有剛柔或以剛推柔或以柔推剛<lb/>
　　而變已在其中矣聖人觀其㑹通以行其典禮繋<lb/>
　　辭焉而命之而不能自已者其動已在其中矣或<lb/>
　　吉或凶而有得失或悔或吝而有憂虞皆生於動<lb/>
　　者乎謂在其中者言非自外至者也　六爻之義<lb/>
　　有竒有耦此剛柔所以立本也至於九六迭居此<lb/>
　　剛柔變通以趨時者也或以剛位而居之以柔或<lb/>
　　以柔位而居之以剛无非趨時以盡變者乎夫變<lb/>
<pb n="10b"/>
　　動以利言吉凶以情遷故吉凶所以生乎動也若<lb/>
　　得貞固之道則寂然不動確乎不㧞禍亦不至吉<lb/>
　　凶无得而動之者此吉凶以貞勝者也聖人以此<lb/>
　　齋戒以神明其徳者乎<hi>並易説</hi>
　　白雲郭氏曰有象而後可重重而後有爻有爻則<lb/>
　　有剛柔剛柔推而有變剛柔相推以此易彼迭盛<lb/>
　　迭衰猶日月相推之義也象爻易見而變為難知<lb/>
　　故聖人必有繫辭而明其吉凶以命之也因動則<lb/>
<pb n="11a"/>
　　生吉凶因吉凶則聖人繫之以辭故繫辭雖本於<lb/>
　　明吉凶以告人而君子必觀吉凶而後動是繋辭<lb/>
　　所以命之故曰動在其中矣　上言繫辭焉而命<lb/>
　　之而動之説未詳故繼言吉凶悔吝生乎動所以<lb/>
　　終其言也蓋謂聖人繋之以辭者所以明其吉凶<lb/>
　　悔吝以告人使人知吉凶悔吝莫不生乎動也剛<lb/>
　　柔者爻之剛柔也爻有剛柔則可相推相推故變<lb/>
　　變故自乾坤而成八卦自八卦而為六十四卦所以<lb/>
<pb n="11b"/>
　　剛柔為易之本也變通謂剛柔之變通也一剛一<lb/>
　　柔即變也相推不窮即通也剛柔相推所以明時<lb/>
　　之異故曰趣時也吉凶者繋辭之所明也君子玩<lb/>
　　易之辭而知吉凶故以貞勝也貞正也吉凶之道<lb/>
　　正則勝而常吉匪正則弗勝而常凶如是則吉凶<lb/>
　　在夫正與不正之間故惟貞可以勝吉凶也上言<lb/>
　　爻在其中故此復言剛柔立本上言變在其中故<lb/>
　　此復言變通趣時上言動在其中故此復言吉凶<lb/>
<pb n="12a"/>
　　貞勝皆所以明在上未終之意<hi>易説</hi>
　　漢上朱氏曰六爻剛柔互相推盪六十四卦之變<lb/>
　　在其中矣鄭康成曰伏羲作十言之教曰乾坤震<lb/>
　　巽坎離艮兊消息无文字謂之易乃知周易繫辭<lb/>
　　於卦下者文王也文王繫辭指其象而命之以名<lb/>
　　則周公之爻辭所以鼓天下之動者在其中矣彖<lb/>
　　辭曰吉凶而已吉凶悔各者爻辭也是亦生乎卦<lb/>
　　之動也爻動靜當則吉當靜而動當動而静則凶<lb/>
<pb n="12b"/>
　　悔吝矣言吉凶悔吝生乎動者主動爻言之也自<lb/>
　　神農氏而下演為三易賛為十翼非聖人能為是<lb/>
　　也引而伸之不外是也爻有剛柔不有兩則一不<lb/>
　　立所以立本也剛柔相變通其變以盡利者趣時<lb/>
　　也趣時者時中也故曰乾坤毁則无以見易也剛<lb/>
　　柔相錯有當有否則吉凶生又曰吉凶者貞勝也<lb/>
　　何謂邪此於動中明乎不動者也韓康伯謂不累<lb/>
　　乎吉凶是已張載曰有義命當吉當凶當否當亨<lb/>
<pb n="13a"/>
　　者聖人不使避凶趨吉一以貞勝而不顧如大人<lb/>
　　否亨有隕自天過渉滅頂凶无咎損益龜不克違<lb/>
　　及其命亂也之類<hi>易傳</hi>　又曰内外者卦之位進退<lb/>
　　者爻之時<hi>叢説</hi>
　　新安朱氏曰剛柔相推而卦爻之變往来交錯无<lb/>
　　不可見聖人因其如此而皆繫之辭以命其吉凶<lb/>
　　則占者所值當動之爻象亦不出乎此矣　吉凶<lb/>
　　悔吝皆辭之所命也然必因卦爻之動而後見<lb/>
<pb n="13b"/>
　　一剛一柔各有定位自此而彼變以從時　貞正<lb/>
　　也常也物以其所正為常者也天下之事非吉則<lb/>
　　凶非凶則吉常相勝而不已也<hi>並本義</hi>　問變字是<lb/>
　　揔卦爻之有往来交錯者言動字是専指占者所<lb/>
　　值當動底爻象而言否曰變是就剛柔交錯而成<lb/>
　　卦爻上言動是専主當占之爻言如二爻變則占<lb/>
　　者以上爻為主這上爻便是動處如五爻變一爻<lb/>
　　不變則占者以不變之爻為主則這不變者便是<lb/>
<pb n="14a"/>
　　動處也　剛柔者立本者也變通者趨時者也此<lb/>
　　兩句亦相對説剛柔者隂陽之質是移易不得之<lb/>
　　定體故謂之本若剛變為柔柔變為剛便是變通<lb/>
　　之用　剛柔者立本者也變通者趨時者也便與<lb/>
　　變化者進退之象也剛柔者晝夜之象也是一様<lb/>
　　剛柔兩箇是本變通只是其往来者　吉凶者貞<lb/>
　　勝者也這一句最好看這箇物事常在這裏相勝<lb/>
　　一箇吉便有一箇凶在後面来這兩箇物事不是<lb/>
<pb n="14b"/>
　　一定住在這裏底物各以其所正為常正是説他<lb/>
　　當然之理蓋言其本相如此與利貞之貞一般所<lb/>
　　以説利貞者性情也横渠説得别他説道貞便能<lb/>
　　勝得他如此則下文三箇貞字説不通這箇只是<lb/>
　　説吉凶相勝天地間一隂一陽如環无端便是相<lb/>
　　勝底道理隂符經説天地之道浸故隂陽勝浸字<lb/>
　　最下得妙天地閒不陡頓恁地隂陽勝又説那五<lb/>
　　箇物事在這裏相生相尅曰五賊在心施行於天<lb/>
<pb n="15a"/>
　　用不好心去看他便都是賊了五賊乃言五性之<lb/>
　　徳施行於天言五行之氣陳子昂感遇詩亦略見<lb/>
　　得這般意思大槩説相勝是説他常底他以本相<lb/>
　　為常　問吉凶貞勝一段横渠説何如曰説貞勝<lb/>
　　處巧矣却恐不如此只伊川説作常字甚佳易傳<lb/>
　　解此字多云正固固乃常也但不曾發出貞勝之<lb/>
　　理蓋吉凶二義无兩立之理迭相為勝非吉勝凶<lb/>
　　則凶勝吉矣故吉凶常相勝所以訓貞字作常字<lb/>
<pb n="15b"/>
　　者貞是正固只一正字盡貞字義不得故又著一<lb/>
　　固字謂此雖是正又須常固守之然後為貞在五<lb/>
　　常屬智孟子所謂知之實知斯二者弗去是也正<lb/>
　　是知之固是守之徒知之而不能守之則不可須<lb/>
　　是知之又固守之　問張子貞勝之説曰此雖非<lb/>
　　經意然其説自好便只行得他底説有甚不可大<lb/>
　　凡看人解經雖一時有與經意稍逺然其説底自<lb/>
　　是一説自有用處不可廢也不特後人古来已如<lb/>
<pb n="16a"/>
　　此如元亨利貞文王重卦只是大亨利於守正而<lb/>
　　已到夫子却自解分作四徳看文王卦辭當看文<lb/>
　　王意思到孔子文言當看孔子意思豈可以一說<lb/>
　　為是一説為非<hi>並語録</hi>
天地之道貞觀者也日月之道貞明者也天下之動貞<lb/>
夫一者也<lb/>
　伊川先生曰天地之道常垂象以示人故曰貞觀日<lb/>
　月常明而不息故曰貞明<hi>吕與叔東見録</hi>
<pb n="16b"/>
　横渠先生曰著天地日月以剛柔立其本也其變雖<lb/>
　大蓋不能遷夫正者也<hi>一本下有剛柔立本故又著見之</hi>正明不為<lb/>
　日月所眩正觀不為天地所遷貞正也本也不眩不<lb/>
　惑不倚之謂也天地之道至廣至大貞乃能觀也日<lb/>
　月之明貞乃能明也天下之動貞乃能一也蓋言天<lb/>
　地之道不眩惑者始能觀之日月之明不眩惑者始<lb/>
　能明之天下之動不眩惑者始能見夫一者也所以<lb/>
　不眩惑者何正以是本也本立則不為聞見所轉其<lb/>
<pb n="17a"/>
　見其聞所透徹所從来乃不眩惑此蓋謂人以貞而<lb/>
　觀天地明日月一天下之動也　貞明不為日月之<lb/>
　所眩貞觀不為天地之所遷貞觀貞明是已以正而<lb/>
　明日月觀天地也為日月之明與天地變化所眩惑<lb/>
　故必已以正道觀之能如是不越乎窮理豈惟耳目<lb/>
　所聞見必從一徳見其大源至於盡處則可以不惑<lb/>
　也存黙識實有信有此茍不自信則終為物役　事<lb/>
　千變萬化其究如此而已天下之動貞夫一者也<hi>並易</hi>
<pb n="17b"/>
　<hi>説</hi>
　　龜山楊氏曰貞正也正者靜一之性雖天地日月<lb/>
　　聖人有所不能外天運於上地處乎下終古不息<lb/>
　　者以正觀也日顯乎晝月顯乎夜其明不已者以<lb/>
　　正明也天下之動紛至沓来皆有以一之者以正<lb/>
　　幹也經曰貞者事之幹非此之謂歟<hi>㑹通條已上一  補</hi>
　　廣漢張氏曰天位乎上地位乎下為法象之大而<lb/>
　　以觀於天下者以貞而能長久也日顯乎晝月顯<lb/>
<pb n="18a"/>
　　乎夜為垂象之大而以著明於天下者以貞而能<lb/>
　　久照也觀天下之動知者之所謀勇者之所爭紛<lb/>
　　紛籍籍不能自已者此天下之動貞夫一者也<hi>易説</hi>
　　白雲郭氏曰上言吉凶以貞勝故此復以天地日<lb/>
　　月天下之動明貞之義也天地之所以示人日月<lb/>
　　之所以常明皆正也天下之動所以貞夫一者亦<lb/>
　　以一則正二則非正也吉凶貞勝之道亦若是而已<lb/>
　　矣然聖人之辭所以盡意意盡則辭止意之未盡<lb/>
<pb n="18b"/>
　　則再三言之所以復言三貞之義於以見聖人之<lb/>
　　情也<hi>易説</hi>
　　漢上朱氏曰天地之道有升降然上下之觀不動<lb/>
　　也故曰天地之道貞觀也日月之道有往来然晝<lb/>
　　夜之明不動也故曰日月之道貞明也天下之動<lb/>
　　吉凶之變多矣而君子安其義命一以貞勝吉凶<lb/>
　　不能動何累之有故曰天下之動貞夫一也一者<lb/>
　　貞也貞所以一天下之動此彖辭爻辭所以貴夫<lb/>
<pb n="19a"/>
　　貞也吉凶以貞勝故能立天下之本趣天下之時<lb/>
　　<hi>易傳</hi>
　　新安朱氏曰觀示也天下之動其變无窮然順理<lb/>
　　則吉逆理則凶則其所正而常者亦一理而已<hi>本義</hi>
　　　貞只是常吉凶常相勝故曰貞勝天地之道則<lb/>
　　常示日月之道則常明天下之動貞夫一者也天<lb/>
　　下之動雖不齊常有一箇是底故曰貞夫一<hi>語録</hi>
夫乾確然示人易矣夫坤隤然示人簡矣爻也者效此<lb/>
<pb n="19b"/>
者也象也者像此者也爻象動乎内吉凶見乎外功業<lb/>
見乎變聖人之情見乎辭<lb/>
　横渠先生曰因爻象之既動明吉凶於未形故曰爻<lb/>
　象動乎内吉凶見乎外　随爻象之變以通其利故<lb/>
　功業見也　聖人之情存乎教人而已<hi>並易説</hi>
　　廣漢張氏曰人人能法乾坤之易簡則聖人之易<lb/>
　　不復作矣竊觀乾確然在上其日月星辰虹霓雲<lb/>
　　霧與夫晝夜有常而可準寒暑有數而可推此示<lb/>
<pb n="20a"/>
　　人以易也奈何仰觀諸天者不明乎乾之易轉而<lb/>
　　為難者有之坤隤然在下其山川草木蟲魚鳥獸<lb/>
　　與夫勤勞則所獲者厚荒棄則不能有秋此示人<lb/>
　　以簡也奈何俯察於地者不明乎坤之簡轉而為<lb/>
　　繁者有之此衆人在天地之間行矣而不著習矣<lb/>
　　而不察終身不能與天地相似而至其易簡之至徳<lb/>
　　聖人憂之所謂見天下之動而立爻者乃象乾坤<lb/>
　　之易簡以示人者歟使人人明乎乾坤之易簡聖<lb/>
<pb n="20b"/>
　　人必不為之譊譊也夫爻象動於内者謂指其易<lb/>
　　簡於幽隱之中也吉凶見乎外者謂示其易簡於<lb/>
　　得失之際也功業見乎變者謂易簡其功業於從<lb/>
　　權者也聖人之情見乎辭者謂命其易簡而見於<lb/>
　　言者也<hi>易説</hi>
　　白雲郭氏曰乾之示人以易也確然不易坤之示<lb/>
　　人以簡也隤然无變是為天地貞觀之道也由乾<lb/>
　　坤示人易簡觀之則八卦六十四莫不有所示故<lb/>
<pb n="21a"/>
　　效其所示之謂爻像其所示之謂象於是風雷水<lb/>
　　火山澤之異與夫震動巽入坎陷離麗艮止兌説<lb/>
　　之情莫不具於爻象矣爻象動乎卦中而吉凶見<lb/>
　　於人事聖人用其道故觀變以成功業學者究其<lb/>
　　㣲則由辭以知聖人之情能事畢矣然自八卦成<lb/>
　　列以及於斯與上篇首章互有發明其歸一致也<hi>易説</hi>
　　漢上朱氏曰八卦本乾坤者也夫乾陽至剛確然<lb/>
　　不易示人為君為父為夫之道不亦易乎夫坤隂<lb/>
<pb n="21b"/>
　　至柔隤然而順示人為子為臣為婦之道不亦簡<lb/>
　　乎乾剛坤柔以立本者也爻也者效乾坤之動者<lb/>
　　也天道下濟地道上行剛柔相推變通以趣時者<lb/>
　　也象者像乾坤之象者也爻有變動象亦像之爻<lb/>
　　象動乎内者有當有否則人事之見於外者有吉<lb/>
　　有凶人與乾坤一也吉凶之變有術通之凶者反<lb/>
　　之則吉功業不期於見而見矣觀此則乾坤示人<lb/>
　　足矣聖人必以彖言乎象爻言乎變繋辭以言吉<lb/>
<pb n="22a"/>
　　凶者聖人之情愛人无己也恐其陷於凶咎是以<lb/>
　　指其所之故考乎其辭則聖人之情見矣<hi>易傳</hi>
　　新安朱氏曰確然健貌隤然順貌所謂貞觀者也<lb/>
　　　此謂上文乾坤所示之理爻之竒耦卦之消息<lb/>
　　所以效而象之　内謂蓍卦之中外謂蓍卦之外<lb/>
　　變即動乎内之變辭即見乎外之辭<hi>並本義</hi>　問爻<lb/>
　　者效此者也曰爻是兩箇交看来只是交變之義<lb/>
　　卦分明是将一片木畫掛於壁上所以為卦　問<lb/>
<pb n="22b"/>
　　效此是效乾坤之變化而分六爻像此是象乾坤<lb/>
　　之虚實而為竒耦曰像此效此此便是乾坤象只<lb/>
　　是像其竒耦　先生問如何是爻象動乎内吉凶<lb/>
　　見乎外或曰隂陽老少在分蓍揲卦之時而吉凶<lb/>
　　乃見於成卦之後曰也是如此然内外字猶言先<lb/>
　　後微顯　功業見乎變是就那動底爻見得這功<lb/>
　　業字似吉凶生大業之業猶言事變庶事相似<hi>並語</hi>
　　<hi>録</hi>
<pb n="23a"/>
天地之大徳曰生聖人之大寳曰位何以守位曰仁何<lb/>
以聚人曰財理財正辭禁民為非曰義<lb/>
　明道先生曰天地之大徳曰生天地絪緼萬物化醇<lb/>
　生之謂性萬物之生意最可觀此元者善之長也斯<lb/>
　所謂仁也人與天地一物也而人特自小之何邪<hi>劉絢</hi>
　<hi>師訓條已上一  補</hi>
　横渠先生曰将陳理財養物於下故先叙天地生物<lb/>
　　失位則无以參天地而措諸民也<hi>並易說</hi>
<pb n="23b"/>
　　龜山楊氏曰理財作人兩事其説非不善然世儒<lb/>
　　所謂理財者務為聚斂而所謂作人者起其奔競<lb/>
　　好進之心而已易之言理財詩之言作人似不如<lb/>
　　此<hi>荆州語録</hi>
　　廣漢張氏曰天以陽而運於上萬物資始是以大<lb/>
　　生焉地以隂而載於下品物流形是以廣生焉此<lb/>
　　生者乃天地之大徳也聖人賛天地之化育必得<lb/>
　　大寳之位然後可配天地之大徳也有仁焉以守<lb/>
<pb n="24a"/>
　　位所以博施濟衆乃利其生者也有財焉以聚衆<lb/>
　　人所以近悦逺来乃養其生者也有義焉理其財<lb/>
　　而使之流通正其辭而使之輯洽禁民為非者慮<lb/>
　　其有以害其生者也天地之道簡而大聖人之道<lb/>
　　曲而詳簡而大者所以止曰大徳曰生至聖人則<lb/>
　　以位而繼之以仁以財而繼之以義所以推行天<lb/>
　　地之大徳者歟<hi>易説</hi>
　　白雲郭氏曰天地以生物為徳故人以大徳歸之<lb/>
<pb n="24b"/>
　　聖人得崇髙之位然後成位乎中而贊化育故以<lb/>
　　位為大寳也大寳者亦非聖人自以為寳也天下<lb/>
　　有生幸聖人之得位以蒙其澤故天下以為寳也<lb/>
　　然位唯仁可守不仁則失之故孟子曰惟仁者宜<lb/>
　　在髙位且足以資人之生者皆曰財得其所資則<lb/>
　　人聚失其所資則人去斯民一日不可以无者也<lb/>
　　聖人理財非自用也生聚人而已又正其辭以出<lb/>
　　號令禁民為非以明法禁此五教五刑之用有義<lb/>
<pb n="25a"/>
　　存焉然天地易簡一於生而已聖人法天地亦一<lb/>
　　於生曰仁曰財曰義皆所以生斯民者也<hi>易説</hi>
　　漢上朱氏曰胡旦分天地之大徳曰生為一章陽<lb/>
　　卦多隂為一章考之文義當從旦龔原本亦然乾<lb/>
　　大生也坤廣生也乾坤合而成徳生物而已故曰<lb/>
　　天地之大徳曰生聖人之情見乎辭者亦天地之<lb/>
　　徳也聖人成位乎兩間有其徳无其位不能兼善<lb/>
　　天下於其位也慎之重之在卦則尊位也故曰聖<lb/>
<pb n="25b"/>
　　人之大寳曰位天地之大徳曰生者仁也聖人成<lb/>
　　位乎兩間者仁而已矣不仁不足以參天地聖人<lb/>
　　者聰明叡知神武而不殺不殺者好生也故曰何<lb/>
　　以守位曰仁仁被萬物取材於天地則財不可勝<lb/>
　　用其民養生喪死無憾可以保四海守宗廟社稷<lb/>
　　故曰何以聚人曰財理財者節之以制度也節之<lb/>
　　類是也正辭者正邪說也六辭是也禁民為非者<lb/>
　　禁其非歸之於是也如是乃得其宜故曰義義所<lb/>
<pb n="26a"/>
　　以為仁非二本也故曰立人之道仁與義莫非義<lb/>
　　也義至於禁民為非盡矣<hi>易傳</hi>
　　新安朱氏曰曰人之人今本作仁吕氏從古蓋所<lb/>
　　謂非衆㒺與守邦<hi>本義</hi>　聖人之情見乎辭下連接<lb/>
　　説天地大徳曰生此不是相連乃各自説去聖人<lb/>
　　之大寳曰位後世只為這兩箇不相對有位底无<lb/>
　　徳有徳底无位有位則事事做得　問人君臨天<lb/>
　　下許多大事只言理財正辭如何曰是因上文而<lb/>
<pb n="26b"/>
　　言聚得許多人无財何以養之有財不能理又不<lb/>
　　得正辭便只是分别是非又是教化便在正辭裏<lb/>
　　面　理財正辭禁非是三事大槩是辯别是非理<lb/>
　　財言你底還你我底還我正辭言是底説是不是<lb/>
　　底説不是猶所謂正名<hi>並語録</hi>
　　　右第一章<hi>新安朱氏本義曰此章言卦爻吉凶造化功業</hi>
古者庖犧氏之王天下也仰則觀象於天俯則觀法於<lb/>
地觀鳥獸之文與地之宜近取諸身逺取諸物於是始<lb/>
<pb n="27a"/>
作八卦以通神明之徳以類萬物之情<lb/>
　伊川先生曰近取諸身一身之上百理具備甚物是<lb/>
　没底背在上故為陽胸在下故為隂至如男女之生<lb/>
　已有此象天有五行人有五藏心火也著些天地間<lb/>
　熱氣乗之則便須發躁肝木也著些天地間風氣乘<lb/>
　之則便須發怒推之五藏亦然孟子將四端便為四<lb/>
　體仁便有箇木底氣象惻隠之心便是生物春底氣<lb/>
　象羞惡之心便是一箇秋底氣象只有一箇去就割<lb/>
<pb n="27b"/>
　制底氣象便是義也<hi>附吕與叔東見録</hi>　作易自天地幽明<lb/>
　至於昆蟲草木㣲物无不合<hi>胡氏拾遺</hi>
　横渠先生曰此皆是聖人取之於糟粕也　地之宜<lb/>
　如為黒為剛鹵為大塗　神明之徳通於萬殊萬物<lb/>
　之情類於形器<hi>易説</hi>
　　龜山楊氏曰或問正叔先生云或説易曰乾天道<lb/>
　　坤地道正是亂説曰乾坤非天地之道邪曰乾豈<lb/>
　　止言天坤豈止言地又問乾坤不止言天而乾卦<lb/>
<pb n="28a"/>
　　多言天坤卦多言地何邪曰本乎天者親上本<lb/>
　　乎地者親下則各從其類也乾卦言天坤卦言地<lb/>
　　只為語其類耳如説卦於乾雖言為天又言為金<lb/>
　　為玉以至為駁馬良馬為木果之類豈盡言天故<lb/>
　　繫辭曰伏羲始作八卦以通神明之徳以類萬物<lb/>
　　之情若此者所謂類萬物之情也只如說卦所類<lb/>
　　亦不止此為之毎發其端使後之學易者觸類而<lb/>
　　求之耳盖作易者仰則觀象於天俯則觀法於地<lb/>
<pb n="28b"/>
　　觀鳥獸之文與地之宜近取諸身逺取諸物故孔<lb/>
　　子繫辭推明之曰此卦於天文地理則為某物於<lb/>
　　鳥獸草木則為某物於身於物則為某物各以例<lb/>
　　舉不盡言也學者觸類而求之則思過半矣不然<lb/>
　　説卦所叙何所用之<hi>餘杭語録</hi>
　　廣漢張氏曰聖人之於易覺之於心悟之於性神<lb/>
　　而明之黙而成之見天下之賾見天下之動抑何<lb/>
　　待於俯仰以觀逺近以取哉蓋聖人以作易之法<lb/>
<pb n="29a"/>
　　傳諸天下後世亦其有循而體自然乎仰則觀象<lb/>
　　於天如觀其日月星辰虹霓雲霧皆取其自然之<lb/>
　　象也俯則觀法於地如觀其江河山嶽草木魚蟲<lb/>
　　皆取其自然之法也觀鳥獸之文如鴻之儀如虎<lb/>
　　之炳是也觀其植物之文則<hi>闕</hi>　之理從可知矣<lb/>
　　觀地之宜如邱園之物産如坎窞之幽晦則四時<lb/>
　　之氣從可知矣近取諸身則乾為首坤為腹之類<lb/>
　　是也逺取諸物則乾為馬坤為牛之類是也於是<lb/>
<pb n="29b"/>
　　始作八卦以通神明之徳以類萬物之情者乎<hi>易説</hi>
　　白雲郭氏曰易之道道之大全也有古以来聖人<lb/>
　　用之未嘗絶也自庖犧畫而有卦文王重而有書<lb/>
　　於是斯道明矣故始言易始於庖犧者盖言因易<lb/>
　　之書而後其道明也故繫辭論卦亦以庖犧為始<lb/>
　　然聖人必觀天下之象而後畫卦故庖犧觀象於<lb/>
　　天觀法于地觀鳥獸之文與地之宜細大无不察<lb/>
　　也近則取諸身逺則取諸物内外无不取也如此<lb/>
<pb n="30a"/>
　　而後能畫卦八卦既成則神明之徳於是乎通萬<lb/>
　　物之情於是乎類所謂通於天地應於物類者也<lb/>
　　前乎庖犧未之有也故言始作八卦然為天地雷<lb/>
　　風山澤水火者皆法象於天地也動物之屬馬牛<lb/>
　　雞雉皆鳥獸之文也植物之屬木果竹葦反生果<lb/>
　　蓏皆地之宜也為首為腹寡髪廣顙心病耳痛取<lb/>
　　諸身也自身之外皆取諸物也<hi>易説</hi>
　　漢上朱氏曰自此以下明備物致用立成器以為<lb/>
<pb n="30b"/>
　　天下利者无非有取於易皆仁也曰王天下者明<lb/>
　　守位也所謂崇髙莫大乎富貴也鳥獸之文即天<lb/>
　　文太𤣥曰察龍虎之文觀鳥龜之理舉鳥獸則龜<lb/>
　　見矣仰觀龍虎鳥龜之文其形成於地俯觀山川<lb/>
　　原隰之宜其象見於天凡在地者皆法天者也近<lb/>
　　取諸身則八卦具於百骸而身无非物逺取諸物<lb/>
　　則八卦具於萬物而物无非我故神明之徳雖異<lb/>
　　而可通萬物之情雖衆而可類其道至於一以貫<lb/>
<pb n="31a"/>
　　之此庖犧氏所以作易一者何仁也<hi>易傳</hi>
　　新安朱氏曰王昭素曰與地之間諸本多有天字<lb/>
　　俯仰逺近所取不一然不過以驗隂陽消息兩端<lb/>
　　而已神明之徳如健順動止之性萬物之情如雷<lb/>
　　風山澤之象<hi>本義</hi>　觀鳥獸之文與地之宜近取身<lb/>
　　逺取物仰觀天俯察地只是一箇隂陽聖人看這<lb/>
　　許多般事物都不出隂陽兩字便是河圖洛書也<lb/>
　　則是隂陽粗説時即是竒耦聖人却看見這箇上<lb/>
<pb n="31b"/>
　　面都有那隂陽底道理故説道讀易不可恁逼桚<lb/>
　　他歐公只是執定那仰觀俯察之説便與河圖相<lb/>
　　礙遂至不信他　伏羲觀鳥獸之文與地之宜那<lb/>
　　時未有文字只是仰觀俯察而已想得聖人心細<lb/>
　　雖以鳥獸羽毛之微也盡察得有隂陽今人心粗<lb/>
　　如何察得或曰伊川見兎曰察此亦可以畫卦便<lb/>
　　是此義曰就是這一端上亦可以見凡草木禽獸<lb/>
　　无不有隂陽鯉魚脊上有三十六鱗<hi>隂數</hi>龍脊上有<lb/>
<pb n="32a"/>
　　八十一鱗<hi>陽數</hi>龍不曾見鯉魚必有之又龜背上文<lb/>
　　中間一簇成五段文兩邉各挿四段共成八段於<lb/>
　　八段之外兩邊周圍共有二十四段中間五段者<lb/>
　　五行也兩邉挿八段者八卦也周圍二十四段者<lb/>
　　二十四氣也箇箇如此又如草木之有雌雄銀杏<lb/>
　　桐楮牝牡麻竹之類皆然又樹木向陽處則堅實<lb/>
　　其背隂處必虚軟男生必伏女生必偃其死於水<lb/>
　　也亦然蓋男陽氣在背女陽氣在腹也　以通神<lb/>
<pb n="32b"/>
　　明之徳以類萬物之情盡於八卦而震巽坎離艮<lb/>
　　兊又摠於乾坤曰動曰陷曰止皆健底意思曰入<lb/>
　　曰麗曰悦皆順底意思聖人下此八字極狀得八<lb/>
　　卦性情盡　聖人作易之初蓋是仰觀俯察見得<lb/>
　　盈乎天地之間无非一隂一陽之理有是理則有<lb/>
　　是象有是象則其數便自在這裏非特河圖洛<lb/>
　　書然也蓋所為數者祗是氣之分限節度處得<lb/>
　　陽必竒得隂必耦凡物皆然而圖書為特巧而著<lb/>
<pb n="33a"/>
　　耳於是聖人因之而畫卦其始也只是畫一竒以<lb/>
　　象陽畫一偶以象隂而已但纔有兩則便有四纔<lb/>
　　有四則便有八又從而再倍之便是十六蓋自其<lb/>
　　无眹之中而无窮之數已具不待安排而其勢有<lb/>
　　不容己者<hi>並語録</hi>
作結繩而為網罟以佃以漁蓋取諸離<lb/>
　伊川先生曰聖人制器不待見卦而後知象以衆人<lb/>
　由之而不能知之故因卦以示之耳<hi>經說條已上一  補</hi>
<pb n="33b"/>
　横渠先生曰柔附於物飲血茹毛之教古所先有<hi>易説</hi>
　　廣漢張氏曰上古之時禽獸多而人民少獸蹄鳥<lb/>
　　跡之道交於中國故庖犧氏為之網罟以教民佃<lb/>
　　漁者非徒使民知鮮食之利抑亦去其害而俾民<lb/>
　　得安其居也蓋取諸離者夫離以一隂而麗乎二<lb/>
　　陽之間鳥獸之麗於網魚鼈之麗於罟其義其畫<lb/>
　　皆可得而推者乎<hi>易説</hi>
　　白雲郭氏曰自以類萬物之情也上言包犧所以<lb/>
<pb n="34a"/>
　　畫八卦自作結繩之下言取諸離之義八卦者道<lb/>
　　之大全也作之所以明道於萬世也離者道之一<lb/>
　　也聖人遭時用道以利天下趣時者也聖人不能<lb/>
　　獨盡天下之時故亦不能盡用天下之道是以明<lb/>
　　大全之道於方来而其遭時所立不過一二而已<lb/>
　　故明與不明係乎聖人而用與不用又係乎時焉<lb/>
　　雖聖人不能必也包犧之時未有犧牲故作結繩<lb/>
　　為網罟以佃以漁而已當時之人知為網罟佃漁<lb/>
<pb n="34b"/>
　　不知有所取也孔子以易道觀之然後知是道有<lb/>
　　取於離故曰蓋取諸離離麗也網罟麗道也然包<lb/>
　　犧始作八卦所謂係乎聖人者也作結繩而為網<lb/>
　　罟所謂係乎時者也此聖人道與時之辯也<hi>易説</hi>
　　漢上朱氏曰上古茹毛飲血故教之以佃漁盖取<lb/>
　　諸重離巽繩離目網目謂之罟兩目相連結繩為<lb/>
　　之網罟也離為雉佃也兌巽為魚漁也觀此則伏<lb/>
　　羲畫八卦因而重之明矣<hi>易説</hi>　網舉綱紀通言之<lb/>
<pb n="35a"/>
　　罟止言其紀而已傳言斷罟又言罟目是也巽為<lb/>
　　繩變為離為目結繩為目罟也重目為綱自二爻<lb/>
　　至四爻有巽體巽為魚多白眼也自三至五有兑<lb/>
　　體兊為澤網罟入澤而魚麗之以漁也離為雉以<lb/>
　　佃也觀乎此包犧氏既重六爻矣<hi>叢説</hi>
　　新安朱氏曰兩目相承而物麗焉<hi>本義</hi>
庖犧氏没神農氏作斵木為耜揉木為耒耒耨之利以<lb/>
教天下蓋取諸益<lb/>
<pb n="35b"/>
　横渠先生曰天施地生損上益下播種次之<hi>易説</hi>
　　廣漢張氏曰夫天産之物食之所以生精地産之<lb/>
　　物食之所以生氣民之初生搏裂禽獸茹毛飲血<lb/>
　　非徒暴殄天物而淫亂之風滋熾聖人憂之故為<lb/>
　　耒耜以教稼穯而地産所以養其氣也盖耒耜之<lb/>
　　利所以取諸益者下震為動上巽為入農人所以<lb/>
　　深耕易耨發土膏而成五榖其致用在耒耜所以<lb/>
　　獲其益也<hi>易説</hi>
<pb n="36a"/>
　　白雲郭氏曰包犧有犧牲而未粒食炎帝氏為耒<lb/>
　　耨之利以教天下故號曰神農然則粒食自神農<lb/>
　　始也取諸益者益以重巽震二木成卦故有斵木<lb/>
　　為耜揉木為耒之象而其彖則曰木道乃行粒食<lb/>
　　木類也耒耨木教也故言取諸益然則益以益下<lb/>
　　為道又有天施地生其益无方之義耒耨之利是<lb/>
　　亦益下之道也亦其益无方之道也皆備益之三<lb/>
　　義<hi>易說</hi>
<pb n="36b"/>
　　漢上朱氏曰神農氏時民厭鮮食而食草木之實<lb/>
　　聖人因是以達其不忍之心故教以耒耜之利蓋<lb/>
　　取諸益益否乾之初也乾金斲巽木斲木也四之<lb/>
　　三成坎坎為揉之義初成震揉木也入坤土而巽<lb/>
　　於前斲木為耜也動於後揉木為耒也耒耜之利<lb/>
　　其益无方矣<hi>易傳</hi>
　　新安朱氏曰二體皆木上入下動天下之益莫大<lb/>
　　於此<hi>本義</hi>　蓋取諸益等蓋字乃模様是恁地蓋字<lb/>
<pb n="37a"/>
　　便是一箇半閒半界底字<hi>語録</hi>
日中為市致天下之民聚天下之貨交易而退各得其<lb/>
所蓋取諸噬嗑<lb/>
　横渠先生曰聚而通交相有无次之<hi>易說</hi>
　　廣漢張氏曰山居者足於鳥獸而不知水之所生<lb/>
　　水居者足於魚鼈而不知山之所産故物貨貿遷<lb/>
　　以其所有易其所无者日中為市致天下之民則<lb/>
　　逺近可以輻輳交易而退各得其所則出入可以<lb/>
<pb n="37b"/>
　　相友必取諸噬嗑者蓋噬嗑成卦離上而震下離<lb/>
　　明乎上萬物皆相見為市之時也震動乎下除物<lb/>
　　之間无所不合交易而退各得其所也<hi>易說</hi>
　　白雲郭氏曰古之聖人所以利天下者非用其私<lb/>
　　智皆有取於易此聖人洗心之道也為市以合民<lb/>
　　取諸噬嗑者嗑合也凡合之道皆本於噬嗑此言<lb/>
　　致天下之民聚天下之貨是又合之大者故曰取<lb/>
　　諸噬嗑也方神農時有八卦而已文王未重未有<lb/>
<pb n="38a"/>
　　益與噬嗑也而此言取諸益取諸噬嗑者蓋六十<lb/>
　　四卦之畫象雖始於文王而六十四卦之道未嘗<lb/>
　　无也百世之下獨有孔子能追明其道若曰耒耜<lb/>
　　之教雖始於神農考其所取蓋益道也為市合民<lb/>
　　亦雖始於神農考其所取蓋噬嗑之道也於是而<lb/>
　　為言曰蓋取諸益蓋取諸噬嗑以明雖未有易之<lb/>
　　時而自古聖人所用之道亦不過六十四者而已<lb/>
　　天下之道不能外是所謂百世聖人而不惑者也<lb/>
<pb n="38b"/>
　　是道固有久矣文王知而重之為書故曰因而重<lb/>
　　之由孔子之辭則知文王之所作者易之書其非<lb/>
　　文王之所作者易之道也以書言之神農之時未<lb/>
　　有益與噬嗑也以道言之神農之時蓋有益與噬<lb/>
　　嗑也先儒惑於二卦故謂神農重易誤矣渙隨諸<lb/>
　　卦皆同<hi>易說</hi>
　　漢上朱氏曰是時民甘其食美其服至死不相往<lb/>
　　來故教之以交易蓋取諸噬嗑噬嗑否五之初也<lb/>
<pb n="39a"/>
　　離日在上為日中坤衆在下為市衆為民離有伏<lb/>
　　兊為蠃貝坤往之乾致天下之民聚天下之貨也<lb/>
　　以坤交乾交易也乾五退初而得位各得其所也<lb/>
　　佃漁不言利於耒耜言利佃漁非聖人本心也佃<lb/>
　　有猛虎之害漁有蛟龍之害不若耒耜之利為市<lb/>
　　不言利者聚天下之貨利在其中矣<hi>易傳</hi>
　　新安朱氏曰日中為市上明而下動又借噬為市<lb/>
　　嗑為合也<hi>本義</hi>
<pb n="39b"/>
神農氏没黄帝堯舜氏作通其變使民不倦神而化之<lb/>
使民宜之易窮則變變則通通則久是以自天祐之吉<lb/>
无不利<lb/>
　明道先生曰識變知化為難古今風氣不同故器用<lb/>
　亦異是以聖人通其變使民不倦各隨其時而已矣<lb/>
　後世雖有作者虞帝為不可及已蓋當是時風氣未<lb/>
　開而虞帝之徳又如此故後世莫可及也若三代之<lb/>
　治後世決可復不以三代為治者終茍道也<hi>劉絢師訓</hi>
<pb n="40a"/>
　横渠先生曰鴻荒之世食足而用未備堯舜而下通<lb/>
　其變而教之也神而化之使不知所以然運之无形<lb/>
　以通其變不類革之使民宜之也　立法須是過人<lb/>
　者乃能之若常人安能立法凡變法須是通通其變<lb/>
　使民不倦豈有聖人變法而不通也<hi>並易說</hi>
　　廣平游氏曰聖人稽古之禮不過三王而師古之<lb/>
　　道上及五帝若通其變使民不倦神而化之使民<lb/>
　　宜之雖百世聖人不能易也<hi>中庸解</hi>
<pb n="40b"/>
　　龜山楊氏曰或問邵堯夫云誰信畫前元有易自<lb/>
　　從刪後更无詩畫前有易何以見曰畫前有易其<lb/>
　　理甚微然即用夫子之已發明者言之未有畫前<lb/>
　　蓋可見也如云神農氏之耒耜蓋取諸益日中為<lb/>
　　市蓋取諸噬嗑黄帝堯舜之舟楫蓋取諸渙服牛<lb/>
　　乘馬蓋取諸隨益噬嗑渙隨重卦也當神農黄帝<lb/>
　　堯舜之時重卦未畫此理已具聖人有以見天下<lb/>
　　之賾故通變以宜民而易之道得矣然則非畫前<lb/>
<pb n="41a"/>
　　元有易乎<hi>京師語録</hi>
　　廣漢張氏曰包犧神農黄帝堯舜皆制器以利天<lb/>
　　下者也獨至於黄帝堯舜乃曰通其變使民不倦<lb/>
　　神而化之使民宜之何也蓋伏羲神農制為網罟<lb/>
　　以教之佃漁耒耜以教之耕耨為市以教之交易<lb/>
　　夫民知飲食則嗜欲既滋民有貨財則貪求愈熾<lb/>
　　黄帝堯舜不能通其變則攘奪誕謾之俗生而乖<lb/>
　　爭陵犯之變起此无他以其飽食煖衣逸居而无<lb/>
<pb n="41b"/>
　　教也況伏羲神農至黄帝堯舜之時上下數千百<lb/>
　　年无一簡冊之可傳言語之相授所謂易窮則變<lb/>
　　變則通通則久者皆先聖後聖以心相傳故也故<lb/>
　　在黄帝堯舜之時不得不通其變也惟通易之變<lb/>
　　則從之者无斁使民不倦也惟神而化之則由之<lb/>
　　而不失故使民宜之也此无他以伏羲神農創業<lb/>
　　於前知萬世之下必有得易之道如黄帝堯舜者<lb/>
　　窮而能變變而能通通而能久者也故其運量无<lb/>
<pb n="42a"/>
　　窮上下與天地同流而无紀極故曰自天祐之吉<lb/>
　　无不利也<hi>易說</hi>
　　白雲郭氏曰時異則事異於是乎有變唯聖人能<lb/>
　　通其變則民不困於事是以不倦於有行也故雖<lb/>
　　聖人神道設教不過宜斯民而已宜民則非甚髙<lb/>
　　難行之道亦不過為舟車臼杵弧矢宫室書契之<lb/>
　　類凡可以利斯民後世之所不能易者皆是也知<lb/>
　　道之人固以是為聖人之道不知道之人謂聖人<lb/>
<pb n="42b"/>
　　之道變化超忽如神豈在舟車臼杵之問哉故聖<lb/>
　　人先言宜民而知後之制器皆宜民之道也然自<lb/>
　　易之道觀之道窮則必變變而後通通則可久況<lb/>
　　用之於民者乎故自包犧神農黄帝堯舜氏皆能<lb/>
　　通其變者也是以自天祐之吉无不利非天私此<lb/>
　　數聖人也天之所祐民之所宜皆在夫通變之間<lb/>
　　耳易凡三言自天祐之吉蓋謂如是之祐皆聖人<lb/>
　　有以自致則无不利<hi>易說</hi>
<pb n="43a"/>
　　漢上朱氏曰唐虞氏時洪水之患庶民鮮食然後<lb/>
　　教民稼穡懋遷有無化居其道萬世一揆神農氏<lb/>
　　没民情已厭黄帝堯舜作因其可變變而通之使<lb/>
　　民日用其道而不倦而又微妙入神化而无迹天<lb/>
　　下各得其宜蓋易道陽極變隂隂極變陽變則不<lb/>
　　窮不窮則可久而不息善乎變通以趣時也是以<lb/>
　　自天祐之吉无不利聖人先後天故也<hi>易傳</hi>
　　新安朱氏曰黄帝堯舜氏作到這時候合當如此<lb/>
<pb n="43b"/>
　　變易窮則變道理亦如此垂衣裳而天下治是大<lb/>
　　變他以前底事了十三卦是大槩說則這幾箇卦<lb/>
　　也自難曉　使民不倦須是得一箇人通其變若<lb/>
　　聴其自變如何得<hi>並語録</hi>
黄帝堯舜垂衣裳而天下治蓋取諸乾坤<lb/>
　伊川先生曰古之宓羲豈不能垂衣裳必待堯舜然<lb/>
　後垂衣裳據如此事只是一箇聖人都做得了然必<lb/>
　須數世然後成亦因時而已<hi>入問語録</hi>
<pb n="44a"/>
　横渠先生曰君逸臣勞　上古无君臣尊卑勞逸之<lb/>
　别故制以禮垂衣裳而天下治必是前世未得如此<lb/>
　其文章禮樂簡易朴略至堯則煥乎其有文章然傳<lb/>
　上世者止是宓犧神農此仲尼道古也猶據聞見而<lb/>
　言以上則不可得而知所傳上世者未必有自從來<lb/>
　如此而已安知其閒固嘗有禮文一時磨滅耳又安<lb/>
　知上世无不如三代之文章者乎然而如周禮則不<lb/>
　過矣可謂周盡今言治世且指堯舜而言可得傳者<lb/>
<pb n="44b"/>
　也歴代文章自夫子而損益之見其禮而知其政聞<lb/>
　其樂而知其徳不可加損矣<hi>並易說</hi>
　　廣漢張氏曰夫乾確然示人易矣坤隤然示人簡<lb/>
　　矣天地以簡易示人而天下之人習矣而不著行<lb/>
　　矣而不察於是聖人作衣裳以被於身以啟迪天<lb/>
　　下之民故垂綃為衣其色𤣥而象道襞幅為裳其<lb/>
　　色纁而象事所以法乾坤而易之俾民知有君臣<lb/>
　　知有父子知有尊卑貴賤之分以至飛潛動植山<lb/>
<pb n="45a"/>
　　川鬼神莫不有各安其分者蓋取諸乾坤者乎<hi>易説</hi>
　　白雲郭氏曰垂衣裳而天下治謂无為而治也能<lb/>
　　无為而治者无他焉法乾坤易簡而已<hi>易說</hi>
　　漢上朱氏曰神農氏時與民並耕而食饔飧而治<lb/>
　　至是尊卑定位君逸臣勞乾坤无為六子自用垂<lb/>
　　衣裳而天下治蓋取諸乾坤乾在上為衣坤在下<lb/>
　　為裳<hi>易傳</hi>
　　新安朱氏曰乾坤變化而无為<hi>本義</hi>
<pb n="45b"/>
刳木為舟剡木為楫舟楫之利以濟不通致逺以利天<lb/>
下蓋取諸渙<lb/>
　横渠先生曰舟車之作舟易車難故舟先於車<hi>易說</hi>
　　廣漢張氏曰衣裳之垂固欲逺近之民不觀而化<lb/>
　　然川塗之險阻則有所不通惟夫舟車之利旣興<lb/>
　　則日月所照霜露所墜莫不拭目觀天下如一家<lb/>
　　中國如一人矣是以刳其木而中虚剡其木而上<lb/>
　　銳舟所以載物而楫所以進舟致逺以利天下而<lb/>
<pb n="46a"/>
　　取諸渙者蓋渙之成卦上巽而下坎象曰利涉大<lb/>
　　川乘木有功也而渙者又有散釋之義舟楫之用<lb/>
　　豈非散釋險難之器乎<hi>易說</hi>
　　白雲郭氏曰渙之為卦木上而水下是以有舟楫<lb/>
　　之象故其彖曰利涉大川乘木有功也<hi>易說</hi>
　　漢上朱氏曰上古山无蹊澤无梁至是舟楫之利<lb/>
　　以濟不通蓋取諸渙渙否四之二也乾金刳巽木<lb/>
　　浮於坎上刳木為舟也離火上銳剡木為楫也否<lb/>
<pb n="46b"/>
　　塞者渙散濟不通也<hi>易傳</hi>
　　新安朱氏曰木在水上也致逺以利天下疑衍<hi>本義</hi>
服牛乘馬引重致逺以利天下蓋取諸隨<lb/>
　明道先生曰服牛乘馬皆因其性而為之胡不服馬<lb/>
　而乘牛乎理之所不可也<hi>劉絢師訓</hi>
　横渠先生曰不勞而得其欲故動而說<hi>易說</hi>
　　廣漢張氏曰物之重者人力不能勝故聖人穿牛<lb/>
　　鼻者所以引其重地之逺者人力不能致故聖人<lb/>
<pb n="47a"/>
　　絡馬首者所以致其逺夫牛之角能觸人也聖人<lb/>
　　因其順而俾之引重夫馬之蹄能踢人也聖人因<lb/>
　　其健而俾之致逺皆因其性而不逆故動以說而<lb/>
　　隨其人也故於卦取隨<hi>易說</hi>
　　白雲郭氏曰致逺之道人之所難也不有所隨安<lb/>
　　能有所至哉故服牛乘馬引重致逺所以取諸隨<lb/>
　　也且聖人之所以致逺者道也故聖人隨時之義<lb/>
　　在道衆人之所以致逺者牛馬也故衆人之所隨<lb/>
<pb n="47b"/>
　　牛馬而已然舟車者皆人所恃以致逺故隨渙皆<lb/>
　　言致逺之利使天下之民得舟楫牛馬之用知舟<lb/>
　　楫牛馬之為利又安知聖人取諸隨渙哉此所謂<lb/>
　　百姓日用而不知也<hi>易說</hi>
　　漢上朱氏曰上古牛未穿馬未絡至是服牛乘馬<lb/>
　　引重致逺以利天下蓋取諸隨隨否上九之初也<lb/>
　　坤牛而震足驅之服牛也震作足馬而巽股據之<lb/>
　　乘馬也坤輿震輹上六引之引重也内卦近外卦<lb/>
<pb n="48a"/>
　　逺上六在外卦之外致逺也牛馬隨人而動否不<lb/>
　　通也上之初濟不通也<hi>易傳</hi>
　　新安朱氏曰下動上說<hi>本義</hi>
重門擊柝以待暴客蓋取諸豫<lb/>
　横渠先生曰有備則无患故豫<hi>易說</hi>
　　廣漢張氏曰夫川有舟楫陸有牛馬塗既通則居<lb/>
　　民資之水者坐而至越陸者坐而至燕然暴客亦<lb/>
　　可至也故重門以禦之所以為寇者不能攻擊柝<lb/>
<pb n="48b"/>
　　以警之所以為盜者不能竊然必取於豫者成卦<lb/>
　　二隂在前其耦也如重門一陽在中其動也如擊<lb/>
　　柝又有能豫備而能恱懌之象<hi>易說</hi>
　　白雲郭氏曰豫備豫也備豫之義蓋非一也此獨<lb/>
　　舉重門擊柝者黄帝堯舜之世獨有此耳不若後<lb/>
　　世防禁備豫之宻也以黄帝堯舜之世猶設是焉<lb/>
　　則後世之君可不豫為之防哉豫之一卦本無備<lb/>
　　豫之義而孔子又明備豫於此者以見諸卦之象<lb/>
<pb n="49a"/>
　　无窮不可以一義盡也<hi>易說</hi>
　　漢上朱氏曰上古外户不閉禦風氣而已至是重<lb/>
　　門擊柝以待暴客蓋取諸豫豫謙之反也謙艮為<lb/>
　　門九三之四又為門重門也艮為手坎為堅木震<lb/>
　　為聲手擊堅木而有聲擊柝也坤為闔户而坎盜<lb/>
　　逼之暴客也<hi>易傳</hi>
　　新安朱氏曰豫備之意<hi>本義</hi>　如十三卦中重門擊<lb/>
　　柝以待暴客只是豫備之意却須待用互體推艮<lb/>
<pb n="49b"/>
　　為門闕雷震乎外之意剡木為矢弦木為弧只為<lb/>
　　睽乖故有威天下之象亦必待穿鑿附會就卦中<lb/>
　　推出制器之義殊不知卦中但有此理而已故孔<lb/>
　　子各以蓋取諸某卦言之亦曰其大意云爾漢書<lb/>
　　謂獲一角獸蓋麟云皆疑辭也<hi>語録</hi>
斷木為杵掘地為臼臼杵之利萬民以濟蓋取諸小過<lb/>
　横渠先生曰備物致用過以養物<hi>易說</hi>
　　廣漢張氏曰心懐恐懼則口御芻豢而不知味今<lb/>
<pb n="50a"/>
　　也川塗險阻有舟車牛馬以代其勞暴客之侵有<lb/>
　　重門擊柝以為之備於是斷木為杵掘地為臼以<lb/>
　　去其糠粃以治其稻粱粒食既精饔飧既備而萬<lb/>
　　民以濟者蓋取諸小過也小過之成卦上動而下<lb/>
　　止聖人教人知艱食矣復為杵臼以治其五榖此<lb/>
　　小有所過者乎<hi>易說</hi>
　　白雲郭氏曰小過有實中之象而臼杵致實中之<lb/>
　　利神農氏興耒耜之教臼杵之制不可无也故黄<lb/>
<pb n="50b"/>
　　帝繼之萬民以濟此皆備物致用立成器以為天<lb/>
　　下利者也<hi>易說</hi>
　　漢上朱氏曰知耒耜而不知杵臼之利則利天下<lb/>
　　者有未盡故教之以杵臼之利蓋取諸小過小過<lb/>
　　明夷初之四也兊金斷巽木斷木為杵也巽木入<lb/>
　　坤土掘地為臼也坎陷也臼之象杵動於上臼止<lb/>
　　於下四應初三應上上下相應杵臼之利也坎變<lb/>
　　巽股萬民濟也<hi>易傳</hi>
<pb n="51a"/>
　　新安朱氏曰下止上動<hi>本義</hi>
弦木為弧剡木為矢弧矢之利以威天下蓋取諸睽<lb/>
　横渠先生曰養道雖至禁網尚疎但懲其乖亂而已<hi>易說</hi>
　　廣漢張氏曰外有門柝以防其暴客内有杵臼以<lb/>
　　治其粒食而无以威其不軌則雖有險而不能守<lb/>
　　雖有粟而不能食此弧矢之利不可緩也夫弦木<lb/>
　　為弧剡木為矢此聖人非取其利於攻取也將以<lb/>
　　威天下之大不軌使強梗變心姦回易慮有所懼<lb/>
<pb n="51b"/>
　　耳蓋取諸睽者睽之為卦火動而上澤動而下此<lb/>
　　事雖不同乃相須以為用也不特逺方睽乖之民<lb/>
　　必待弧矢以威之又有取睽之義者後世有六弓<lb/>
　　之制竹矢之利所以極其巧者乎<hi>易說</hi>
　　白雲郭氏曰睽无弧矢之象而弧矢取諸睽者非<lb/>
　　謂物乖爭而弧矢足以威之也蓋弧矢之用以睽<lb/>
　　而𤼵也弧矢相睽則發而為用睽之至則為用亦<lb/>
　　至故弧矢二物有至睽之道存焉睽之象曰君子<lb/>
<pb n="52a"/>
　　以同而異同而異者其唯弧矢異物而同功乎<hi>易說</hi>
　　漢上朱氏曰知門柝而不知弧矢之利則威天下<lb/>
　　者有未盡故教之以弧矢之利蓋取諸睽睽家人<lb/>
　　反也家人巽為木巽離為絲坎為弓弦木為弓也<lb/>
　　兊金剡木而銳之剡木為矢也兊決乾剛威天下<lb/>
　　也<hi>易傳</hi>
　　新安朱氏曰睽乖然後威以服之<hi>本義</hi>
上古穴居而野處後世聖人易之以宫室上棟下宇以<lb/>
<pb n="52b"/>
待風雨蓋取諸大壯<lb/>
　明道先生曰上古之時民皆巢居而穴處後世易之<lb/>
　以棟宇而不以巢居穴處為不可變者以棟宇之利<lb/>
　故也<hi>語録</hi>
　横渠先生曰剛以承上柔以覆下上其棟下其宇之<lb/>
　象　棟屋脊檩也宇椽也若指第二檩為棟則其間<lb/>
　已有宇不得云上棟也若指栿為棟又益逺矣宇垂<lb/>
　而下故言下宇<hi>並易說</hi>
<pb n="53a"/>
　　廣漢張氏曰冬則穴居以避其寒夏則野處以逃<lb/>
　　其暑當是時也鳬居雁處而无常者以外有侵軼<lb/>
　　之患故也今也弧矢以威其不軌然後可以營宫<lb/>
　　室之制棟則上之而有所承宇則下之而有所覆<lb/>
　　然震雷風雨賴其帡幪則為壯也亦大矣蓋大壯<lb/>
　　之成卦二隂在上有風雨之象四陽在下有棟宇<lb/>
　　之象姑取其壯而已非取其宫室之美而丹楹刻<lb/>
　　桷也<hi>易說</hi>
<pb n="53b"/>
　　白雲郭氏曰宫室之制上棟下宇有覆物之象天<lb/>
　　之道也大壯有天之道而動則人事故為宫室之<lb/>
　　象<hi>易說</hi>
　　漢上朱氏曰聖人以百姓之心為心民之所欲不<lb/>
　　以強去民之所惡不以強留然變而通之者亦因<lb/>
　　其典禮以損益之而已且上古穴居而野處後世<lb/>
　　聖人易之以宫室自黄帝而來夏后氏之世室商<lb/>
　　人之重屋周人之明堂宫室之制有不同而上棟<lb/>
<pb n="54a"/>
　　下宇以待風雨取諸大壯者同也大壯自遯來三<lb/>
　　復三變也一變中孚艮為居兊為口穴之象穴居<lb/>
　　也再變大畜乾在上天際也野之象巽入變艮而<lb/>
　　止野處也三變大壯震木在上棟也乾天在下宇<lb/>
　　也巽風隠兊澤流待風雨也大壯則不撓矣<hi>易傳</hi>
　　新安朱氏曰壯固之意<hi>本義</hi>
古之𦵏者厚衣之以薪葬之中野不封不樹喪期无數<lb/>
後世聖人易之以棺椁蓋取諸大過<lb/>
<pb n="54b"/>
　　廣漢張氏曰生而庇大厦死而棄之中野不可也<lb/>
　　生而居奥室死而蠅蚋姑嘬之又不可也不封不<lb/>
　　樹則无以識之喪期无數則无以節之聖人易之<lb/>
　　以棺椁故棺周於身椁周於土棺椁之制既興則<lb/>
　　封之樹之不忘其地也喪期有數不忘其時也必<lb/>
　　取諸大過者大過之成卦二隂周乎四方有棺椁<lb/>
　　之象君子不以天下儉其親於此而過亦无害也<hi>易說</hi>
　　白雲郭氏曰上古之世知簡不知禮故葬親之薄<lb/>
<pb n="55a"/>
　　有至於此喪期无數者哀盡則止也聖人為之制<lb/>
　　禮然後棺椁有度則喪期可知矣大過雖取其過<lb/>
　　於厚然四剛居中有堅中之象故取以為棺椁也<lb/>
　　養生不足以當大事惟送死可以當大事可不過<lb/>
　　於厚乎上世嘗有其親死則舉而委之於壑者孟<lb/>
　　子謂孝子仁人之掩其親亦必有道矣此蓋聖人<lb/>
　　易之以棺椁取諸大過之意也<hi>易說</hi>
　　漢上朱氏曰古之葬者厚衣之以薪葬之中野不<lb/>
<pb n="55b"/>
　　封不樹喪期无數後世聖人易之以棺椁自堯舜<lb/>
　　以來有虞氏之瓦棺夏后氏之堲周商人之梓棺<lb/>
　　椁之制有不同而取諸大過者同也大過自遯四<lb/>
　　變一變訟乾見坤隠不封也再變巽木而兊金毁<lb/>
　　之不樹也三變鼎離為目兊澤流喪也上九變而<lb/>
　　應三坎兊為節不變喪期无數也木在澤下中有<lb/>
　　乾人棺椁也葬則棺周於身椁周於棺土周於椁<lb/>
　　大過也<hi>易傳</hi>
<pb n="56a"/>
　　新安朱氏曰送死大事而過於厚<hi>本義</hi>
上古結繩而治後世聖人易之以書契百官以治萬民<lb/>
以察蓋取諸夬<lb/>
　横渠先生曰禮成教備<hi>一作脩</hi>養道足而後刑可行政<lb/>
　可明明而不疑　制作之意蓋取諸某卦止是取義<lb/>
　與象契非必見卦而後始有為也然則是言夫子之<lb/>
　言耳<hi>並易說</hi>
　　廣漢張氏曰門柝之制足以防民之侵軼弓矢之<lb/>
<pb n="56b"/>
　　利足以威民之不軌此皆小人之過惡顯然易見<lb/>
　　可得而治也若夫事之情偽是非有無虚實此包<lb/>
　　藏於内有不可測者是以聖人制為書契故書以<lb/>
　　記久而明逺契以結信而止訟百官之務雖煩而<lb/>
　　以此治萬民之情雖隠而以此察此決去小人无<lb/>
　　所容縱於其間也故必取諸夬者蓋夬者決去小<lb/>
　　人而君子之道長者乎<hi>易說</hi>
　　白雲郭氏曰未結繩之初結繩所以為治也結繩<lb/>
<pb n="57a"/>
　　之後書契所以為治也結繩書契皆所以防小人<lb/>
　　之偽非待君子也夬之為道以剛決柔君子道長<lb/>
　　小人道憂書契所以取諸夬者亦以決去小人之<lb/>
　　偽也自離至夬十三卦與本卦之義多不同以見<lb/>
　　卦之象義皆不可一例窮盡能變而通之則其利<lb/>
　　亦无窮於天下矣此之所言亦其一也故曰通其<lb/>
　　變使民不倦<hi>易說</hi>
　　漢上朱氏曰上古結繩而治後世聖人易之以書<lb/>
<pb n="57b"/>
　　契象形會意轉注指事假借諧聲書契之制有不<lb/>
　　同而百官以治萬民以察取諸夬者同也夬自姤<lb/>
　　五變一變同人二變履三變小畜四變大有姤巽<lb/>
　　為繩結繩也巽變成離坤離為文書也兊金刻木<lb/>
　　契也乾為君坤為臣民坤居二四上百官以治也<lb/>
　　離明上達萬民以察也以是決天下疑者夬也以<lb/>
　　是推之後世畋獵捕魚之器雖不同而取於離則<lb/>
　　同也井牧溝洫之事雖不同而取於益則同也朝<lb/>
<pb n="58a"/>
　　市夕市雖不同而取於噬嗑則同也餘卦可以類<lb/>
　　推矣　自離至夬十三卦序聖人備物致用立成<lb/>
　　器以為天下利者皆取重卦之象故其制器取法<lb/>
　　皆有内外之象其用亦然網罟耒耜市貨衣裳舟<lb/>
　　楫牛馬門柝杵臼弧矢棟宇棺椁書契兩象也佃<lb/>
　　漁耒耨交易垂衣裳濟不通引重致逺待暴客濟<lb/>
　　萬民威天下待風雨治百官察萬民封木喪期亦<lb/>
　　兩象也<hi>叢說</hi>
<pb n="58b"/>
　　新安朱氏曰明決之意<hi>本義</hi>　上古結繩而治後世<lb/>
　　聖人易之以書契天下事有古未之為而後人為<lb/>
　　之因不可无者此類是也如年號一事古所未有<lb/>
　　後來既置便不可廢胡文定却以後世建年號為<lb/>
　　非以為年號之美有時而窮不若只作元年二年<lb/>
　　此殊不然三代以前事迹多有不可考者正縁无<lb/>
　　年號所以事无統紀難記如云某年王某月箇箇<lb/>
　　相似无理會處及漢既建年號於是事乃各有紀<lb/>
<pb n="59a"/>
　　屬而可記今有年號猶自姦偽百出若只寫一年<lb/>
　　二年三年則官司詞訟簿厯憑何而決少閒都无<lb/>
　　理會處　結繩今溪洞諸蠻猶有此俗又有刻板<lb/>
　　者凡年月日時以至人馬糧草之數皆刻板為記<lb/>
　　都不相亂<hi>並語録</hi>
　　　右第二章<hi>新安朱氏本義曰此章言聖人制器尚象之事</hi>
　<lb/>
　<lb/>
<pb n="59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷七十六<lb/>
</p>
<p>
</p>
  </div>
</body>
</text>
</TEI>
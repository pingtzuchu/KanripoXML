<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷五十四</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷五十四<lb/>
　　　　　　　　　　頭等侍衛納喇性徳編<lb/>
䷱<hi>巽下離上</hi>
　伊川先生曰鼎序卦革物者莫若鼎故受之以鼎鼎<lb/>
　之為用所以革物也變腥而為熟易堅而為柔水火<lb/>
　不可同處也能使相合為用而不相害是能革物也<lb/>
　鼎所以次革也為卦上離下巽所以為鼎則取其象<lb/>
<pb n="1b"/>
　焉取其義焉取其象者有二以全體言之則下植為<lb/>
　足中實為腹中實受物在中之象對峙於上者耳也<lb/>
　横亘乎上者鉉也鼎之象也以上下二體言之則中<lb/>
　虚在上下有足以承之亦<hi>一无亦字</hi>鼎之象也取其義則<lb/>
　木從火也巽入也順從之義以木從火為然之象火<lb/>
　之用唯燔與烹燔不假器故取烹象而為鼎以木巽<lb/>
　火烹飪之象也制器取其<hi>一作諸</hi>象也乃象器以為卦<lb/>
　乎曰制器取於象也象存乎卦而卦不必先器聖人<lb/>
<pb n="2a"/>
　制器不待見卦而後知象以衆人之不能知象也故<lb/>
　設卦<hi>一无卦字</hi>以示之卦器之先後不害於義也或疑鼎<lb/>
　非自然之象乃人為也曰固人為也然烹飪可以成<lb/>
　物形制如是則可用此非人為自然也在井亦然器<lb/>
　雖在卦先而所取者乃卦之象卦復用器以為義也<lb/>
　<hi>易傳</hi>
　　龜山楊氏曰易六十四卦其在鼎也取象為備<hi>語録</hi>
鼎元吉亨<lb/>
<pb n="2b"/>
　伊川先生曰以卦才言也如卦之才可以致元亨也<lb/>
　止當云元亨文羡吉字卦才可以致元亨未便有元<lb/>
　吉也彖復止云元亨其羡明矣<hi>易傳</hi>
　　白雲郭氏曰易以器物各卦者井鼎二卦而已聖<lb/>
　　人名卦必以道獨二卦以器者以明道器皆一也<lb/>
　　由道可見器由器可推道也井以不改為徳以動<lb/>
　　出為功井之道也鼎用以享上帝養聖賢鼎之道<lb/>
　　也伊川謂吉為羡字卦才可以致元亨未便有元<lb/>
<pb n="3a"/>
　　吉也<hi>易說</hi>
　　新安朱氏曰鼎亨飪之器為卦下隂為足二三四<lb/>
　　陽為腹五隂為耳上陽為鉉有鼎之象又以巽木<lb/>
　　入離火而致亨飪鼎之用也故其卦為鼎下巽巽<lb/>
　　也上離為目而五為耳有内巽順而外聰明之象<lb/>
　　卦自巽來隂進居五而下應九二之陽故其占曰<lb/>
　　元亨吉衍文也<hi>本義</hi>
彖曰鼎象也以木巽火亨飪也聖人亨以享上帝而大<lb/>
<pb n="3b"/>
亨以養聖賢巽而耳目聰明柔進而上行得中而應乎<lb/>
剛是以元亨<lb/>
　伊川先生曰卦之為鼎取鼎之象也鼎之為器法卦<lb/>
　之象也<hi>一作法象之器也</hi>有象而後有器卦復用器而為義<lb/>
　也鼎大器也重寳也故其制作形模法象尤嚴鼎之<lb/>
　名正也古人訓方方實正也以形言則耳對植於上<lb/>
　足分峙於下周圓内外髙卑厚薄莫不有法而至正<lb/>
　至正然後成安重之象故鼎者法象之器卦之為鼎<lb/>
<pb n="4a"/>
　以其象也　以二體言鼎之用也以木巽火以木從<lb/>
　火所以亨飪也鼎之為器生人所賴至切者也極其<lb/>
　用之大則聖人亨以享上帝大亨以養聖賢聖人古<lb/>
　之聖王大言其廣　上既言鼎之用矣復以卦才言<lb/>
　人能如卦之才可以致元亨也下體巽為巽順於理<lb/>
　離明而中虚於上為耳目聰明之象凡離在上者皆<lb/>
　云柔進而上行柔在下之物乃居尊位進而上行也<lb/>
　以明居尊而得中道應乎剛能用剛陽之道也五居<lb/>
<pb n="4b"/>
　中而又以柔而應剛為得中道其才如是所以能元<lb/>
　亨也<hi>並易傳</hi>
　　藍田吕氏曰鼎新民以法度也木入於火亨飪之<lb/>
　　象鼎所以名卦也鼎器也制器必有法象故曰鼎<lb/>
　　象也鼎之用至乎亨飪故聖人以享上帝養聖賢<lb/>
　　也享上帝奉天道以取法象也養聖賢尊有道敬<lb/>
　　有徳以取法象也柔上行而得中所以能奉天道<lb/>
　　應乎剛所以能尊有道敬有徳凡鼎之義皆主於<lb/>
<pb n="5a"/>
　　柔巽順於天人而不自用此所以能元吉亨也<lb/>
　　白雲郭氏曰井鼎皆物也彖於鼎言鼎象而於井<lb/>
　　不言象者葢井之象水在下今取於巽乎水而上<lb/>
　　水之義非象也鼎取以木巽火亨飪之象故曰鼎<lb/>
　　象也聖人之亨豈口腹之奉而已哉享上帝養聖<lb/>
　　賢而已享上帝交天也養聖賢交人也交通天人<lb/>
　　則亨飪之用大矣巽而耳目聰明者人君之視聽<lb/>
　　以天而其明四目達四聰也以人能享上帝養聖<lb/>
<pb n="5b"/>
　　賢則其耳目聰明之用廣大矣故可以垂旒充耳<lb/>
　　而聽天下也柔進而上行得中而應乎剛五之徳<lb/>
　　也自聖人亨以享上帝以至得中而應乎剛皆致<lb/>
　　元亨之道也<hi>易說</hi>
　　漢上朱氏曰以全卦言之初六足也二三四腹也<lb/>
　　腹而中實受物也六五耳也上九鉉也有鼎之象<lb/>
　　以二體言之虚者在上其足在下而承之亦鼎之<lb/>
　　象也有是象而又以木巽火木入而火出亨飪之<lb/>
<pb n="6a"/>
　　象在他卦雖有木火而无鼎象不為亨飪矣於此<lb/>
　　言象則他卦以爻畫為象者可以類推故曰鼎象<lb/>
　　也以木巽火亨飪也此以六爻兩體言乎鼎也聖<lb/>
　　人在上尊之則亨以享上帝大之則亨以養聖賢<lb/>
　　天帝一也以其宰制萬物而為之主則謂之帝聖<lb/>
　　人者賢人之極得天之道而能盡天之聰明者也<lb/>
　　乾為天在上為帝指上九也在下為聖賢指二三<lb/>
　　四爻也以享上帝之心推之以養聖賢人有不樂<lb/>
<pb n="6b"/>
　　盡其心者乎鼎器也極其用則道也故曰聖人亨<lb/>
　　以享上帝大亨以養聖賢此復以六爻言鼎之用<lb/>
　　也觀乾之象則知天帝聖賢一也聖賢之任即天<lb/>
　　地之任其任豈不重乎鼎自遯三變而成一變訟<lb/>
　　坎為耳在下聽卑聰也再變巽離為目在四三變<lb/>
　　鼎離目在五其視愈逺明也所以聰明者聖人卑<lb/>
　　巽下人兼天下之耳以為聽故其耳聰兼天下之<lb/>
　　目以為視故其目明六二之柔進而上行至於五<lb/>
<pb n="7a"/>
　　居尊位而得中下應九二之剛柔履尊位則无亢<lb/>
　　滿之累得中則无過與不及之咎應乎剛則君臣<lb/>
　　道合萬物皆得其養具此四者是以元亨坤柔之<lb/>
　　亨始於六二之正元吉亨也故不曰大亨曰巽而<lb/>
　　耳目聰明柔進而上行得中而應乎剛是以元亨<lb/>
　　言元亨則吉在其中矣此以卦爻三變言鼎之才<lb/>
　　也在卦氣為六月故太𤣥準之以竈<hi>易傳</hi>
　　新安朱氏曰以木巽火以卦體二象釋卦名義因<lb/>
<pb n="7b"/>
　　極其大而言之享帝貴誠用犢而已養聖賢則饔<lb/>
　　飱牢禮當極其盛故曰大亨柔巽進而上得中應<lb/>
　　剛以卦象卦變卦體釋卦辭<hi>本義</hi>
象曰木上有火鼎君子以正位凝命<lb/>
　伊川先生曰木上有火以木巽火也亨飪之象故為<lb/>
　鼎君子觀鼎之象以正位凝命鼎者法象之器其形<lb/>
　端正其體安重取其端正之象則以正其位謂正其<lb/>
　所居之位君子所處必正其小至於席不正不坐毋<lb/>
<pb n="8a"/>
　跛毋倚取其安重之象則以凝其命令安重其命令<lb/>
　也凝聚止之義謂安重也今世俗有凝然之語以命<lb/>
　令而言耳凡動為皆當安重也<hi>易傳</hi>
　横渠先生曰正始而取新莫先於正位而定命也<hi>易說</hi>
　　藍田吕氏曰正位凝命言所以新民以法度也皆<lb/>
　　不自用恭已正南面而已<lb/>
　　白雲郭氏曰鼎能革物而已君子法之何取於正<lb/>
　　位凝命哉究鼎之用上足以享上帝下足以養聖<lb/>
<pb n="8b"/>
　　賢雖人君垂旒充耳而聰明无不及焉故君子正<lb/>
　　其位以凝命以成垂拱无為之治者如此<hi>易說</hi>
　　漢上朱氏曰鄭三月鑄鼎士文伯曰火見鄭其火<lb/>
　　乎火未出而作火以鑄刑器周三月夏之正月也<lb/>
　　火以三月昏見於辰上故司爟以季春出火月令<lb/>
　　季春之月命工師令百工而金鐵在焉則古者鑄<lb/>
　　鼎以火出而作火矣辰東方木也火在木上其鑄<lb/>
　　鼎之時乎兊乾為金而又火在木上亦鑄鼎之象<lb/>
<pb n="9a"/>
　　也鼎有趾腹耳鉉其位不可易故正位尊卑上下<lb/>
　　用之各有數故凝命離南面正位也巽為命九三<lb/>
　　獨正凝命也定命之謂凝木火鑄金巽風入之有<lb/>
　　凝之象正位凝命所以趨鼎之時<hi>易傳</hi>
　　新安朱氏曰鼎重器也故有正位凝命之意凝猶<lb/>
　　至道不凝之凝傳所謂協於上下以承天休者也<lb/>
　　<hi>本義</hi>　凝命恐伊川說得未然此言人君臨朝也須<lb/>
　　端莊安重一似那鼎相似安在這裏不動然後可<lb/>
<pb n="9b"/>
　　以凝住那天之命如所謂協于上下以承天休<hi>語録</hi>
初六鼎顛趾利出否得妾以其子无咎象曰鼎顛趾未<lb/>
悖也利出否以從貴也<lb/>
　伊川先生曰六在鼎下趾之象也上應於四趾而向<lb/>
　上顛之象也鼎覆則趾顛趾顛則覆其實矣非順道<lb/>
　也然有當顛之時謂傾出敗惡以致潔取新則可也<lb/>
　故顛趾利在於出否否惡也四近君大臣之位初下<lb/>
　之人而相應乃上求於下下從其上也上能用下之<lb/>
<pb n="10a"/>
　善下能輔上之為可以成事功乃善道如鼎之顛趾<lb/>
　有當顛之時未為悖理也得妾以其子无咎六隂而<lb/>
　卑故為妾得妾謂得其人也若得良妾則能輔助其<lb/>
　主使无過咎也子主也以其子致其主於无咎也六<lb/>
　隂居下而卑巽從陽妾之象也以六上應四為顛趾<lb/>
　而𤼵此義初六本无才徳可取故云得妾言得其人<lb/>
　則如是也　鼎覆而趾顛悖道也然非必為悖者葢<lb/>
　有傾出否惡之時也　去故而納新瀉惡而受美從<lb/>
<pb n="10b"/>
　貴之義也應於四上從於貴者也<hi>並易傳</hi>
　横渠先生曰柔牽於上必有義乃可鼎顛趾必出否<lb/>
　妾從子貴必以有子乃不悖於義也<hi>易說</hi>
　　藍田吕氏曰初六以一隂承二陽上强下弱者也<lb/>
　　上强下弱其勢必顛故鼎顛趾也妾賤者也子貴<lb/>
　　者也君子以賤者進御不以為非正者以其子也<lb/>
　　取妾以子不以為非正者所謂舍其賤而從其貴<lb/>
　　猶鼎顛覆實未以為悖者所以出其否<lb/>
<pb n="11a"/>
　　白雲郭氏曰趾下道也凡物之顛趾皆悖也惟鼎<lb/>
　　之用初必顛趾利於出敗惡以致潔取新故在鼎<lb/>
　　獨為未悖也妾下人也使妾有子悖也子足以奉<lb/>
　　祭祀承先祖亦未悖之道也是以无咎以從貴者<lb/>
　　否為賤而潔新為貴也<hi>易說</hi>
　　漢上朱氏曰初六在下體之下動而應足趾也乾<lb/>
　　為首四來下初首在下顛也初往四成震為足顛<lb/>
　　趾也否者不善初不正否之象初四得正未悖也<lb/>
<pb n="11b"/>
　　古者鼎足空潔鼎者顛趾出否則能致新雖曰顛<lb/>
　　倒於鼎之用未為悖亂也乾為君兊為妾震為子<lb/>
　　妾不以正合以其有子故无咎无咎者正也妾奔<lb/>
　　女在女體之不善者穢也利出否者出穢納新舍<lb/>
　　賤從貴而後得子也公羊謂妾以子貴非也貴賤<lb/>
　　之分豈可亂哉以君臣言之以貴而下人卑有時<lb/>
　　而踰尊矣得賤臣者茍利於宗廟社稷則或出於<lb/>
　　屠販奴隷夷裔俘虜不問其素賤可也<hi>易傳</hi>　又曰<lb/>
<pb n="12a"/>
　　爻有一爻而取兩象者丁寜重複而非繁也鼎之<lb/>
　　初六取顛趾出否又取得妾以其子皆喻得人<hi>叢說</hi>
　　新安朱氏曰居鼎之下鼎趾之象也上應九四則<lb/>
　　顛矣然當卦初鼎未有實而舊有否惡之積焉因<lb/>
　　其顛而出之則為利矣得妾而因得其子亦由是<lb/>
　　也此爻之象如此而其占无咎葢因敗以為功因<lb/>
　　賤以致貴也　鼎而顛趾悖道也而因可出否以<lb/>
　　從貴則未為悖也從貴謂應四亦為取新之意<hi>本義</hi>
<pb n="12b"/>
　　　鼎顛趾利出否无咎或曰據此爻是凡事須用<lb/>
　　與他飜轉了却能致福曰不然只是偶然如此此<lb/>
　　本是不好底爻却因禍致福所謂不幸中幸葢鼎<lb/>
　　顛趾本是不好却因顛覆而傾出鼎中惡穢之物<lb/>
　　所以反得利而无咎非是故意欲飜轉鼎趾而求<lb/>
　　利也　得妾以其子得妾是无𦂳要其重却在以<lb/>
　　其子處顛趾利出否伊川說是得妾以其子无咎<lb/>
　　彼謂子為王公在䘮之稱者恐不然<hi>並語録</hi>
<pb n="13a"/>
九二鼎有實我仇有疾不我能即吉象曰鼎有實慎所<lb/>
之也我仇有疾終无尤也<lb/>
　伊川先生曰二以剛實居中鼎中有實之象鼎之有<lb/>
　實上出則為用二陽剛有濟用之才與五相應上從<lb/>
　六五之君則得正而其道可亨然與初宻比隂從陽<lb/>
　者也九二居中而應中不至失正已雖自守彼必相<lb/>
　求故戒能逺之使不來即我則吉也仇對也隂陽相<lb/>
　對之物謂初也相從則非正而害義是有疾也二當<lb/>
<pb n="13b"/>
　以正自守使之不能來就已人能自守以正則不正<lb/>
　不能<hi>一有以字</hi>就之矣所以吉也　鼎之有實乃人之有<lb/>
　才業也當慎所趨向不慎所往則亦陷於非義二能<lb/>
　不䁥於初而上從六五之正應乃是慎所之也　我<lb/>
　仇有疾舉上文也我仇對己者謂初也初比己而非<lb/>
　正是有疾也既自守以正則彼不能即我所以終无<lb/>
　過尤也<hi>並易傳</hi>
　横渠先生曰以陽居中故有實實而與物競則所䘮<lb/>
<pb n="14a"/>
　多矣故所之不可不慎也我仇謂三也三為革為塞<lb/>
　固已路而為患者也使其有疾而不能加我則美實<lb/>
　可保而吉可致也然四亦惡三三常懼焉是有疾而<lb/>
　无尤也<hi>易說</hi>
　　藍田吕氏曰九二剛中不虚有加必盈五雖正應<lb/>
　　居二剛之閒為其所閒有疾者也九二不以有應<lb/>
　　為盈乃以彼不能應我為吉懼其盈以為尤也<lb/>
　　白雲郭氏曰凡陽為實而隂為虚九二剛中故為<lb/>
<pb n="14b"/>
　　有實明鼎之方用非虚鼎也仇為我之害者也虚<lb/>
　　則方有容故害我者不來實則盈滿之時故害我<lb/>
　　者必至必使我仇不我能即然後吉此聖人持滿<lb/>
　　之戒也古之人爵髙禄厚不免凶禍者多矣皆仇<lb/>
　　能即之故也仇非一也既滿而仇人則人為仇既<lb/>
　　滿而驕則驕為仇既滿而貪則貪為仇凡能害我<lb/>
　　者无彼无此皆仇也是以古之君子慎之欹器之<lb/>
　　戒以虚則欹中則正滿則覆九二之仇不我能即<lb/>
<pb n="15a"/>
　　者用中故也象言慎所之者方是時尤當慎其所<lb/>
　　之也之怨耦之驕之貪皆所之也有所之則有所<lb/>
　　致鼎既有實何致之有是求益也盈而求益損之<lb/>
　　道也故害且至焉是以君子慎之也我仇有疾終<lb/>
　　无尤者仇雖有害我之理然我能用中則仇自病<lb/>
　　之而不我能即故終吉而无尤矣<hi>易說</hi>
　　漢上朱氏曰陽為實九二剛實得中其可為鼎用<lb/>
　　二之五鼎有實也怨耦曰仇子夏曰仇謂四也九<lb/>
<pb n="15b"/>
　　二九四匹敵也九二據初九四比五二四失其應<lb/>
　　故相與為仇四近君與我為仇二之五其可不慎<lb/>
　　所之乎二動成艮艮止也欲動而止慎之象九居<lb/>
　　四陽失位仇有疾也我仇有疾不能之初則不能<lb/>
　　即我二之五鼎得實而吉不䘮其實終无尤也四<lb/>
　　兊為口尤之者也二往兊毁故終无尤也<hi>易傳</hi>　又<lb/>
　　曰我仇有疾王弼以六五為九二仇伊川以初六<lb/>
　　為九二仇鄭虞以九四為九二仇案先儒說我據<lb/>
<pb n="16a"/>
　　四之應四承我之應故曰我仇四為毁折之象故<lb/>
　　曰有疾而子夏傳亦曰四以近權惡我専任四之<lb/>
　　覆餗正无幾矣豈輒謀我哉怨耦曰仇當以四為<lb/>
　　仇<hi>叢說</hi>
　　新安朱氏曰以剛居中鼎有實之象也我仇謂初<lb/>
　　隂陽相求而非正則相陷於惡而為仇矣二能以<lb/>
　　剛中自守則初雖近不能以就之是以其象如此<lb/>
　　而其占為如是則吉也有實而不謹其所往則為<lb/>
<pb n="16b"/>
　　仇所即而陷於惡矣<hi>本義</hi>
九三鼎耳革其行塞雉膏不食方雨虧悔終吉象曰鼎<lb/>
耳革失其義也<lb/>
　伊川先生曰鼎耳六五也為鼎之主三以陽居巽之<lb/>
　上剛而能巽其才足以濟務然與五非應而不同五<lb/>
　中而非正三正而非中不同也未得於君者也不得<lb/>
　於君則其道何由而行革變革為<hi>一作謂</hi>異也三與五<lb/>
　異而不合也其行塞不能亨也不合於君則不得其<lb/>
<pb n="17a"/>
　任无以施其用膏甘美之物象禄位雉指五也有文<lb/>
　明之徳故謂之雉三有才用而不得六五之禄位是<lb/>
　不得雉膏食之也君子藴其徳乆而必彰守其道其<lb/>
　終必亨五有聰明之象而三終上進之物隂陽交暢<lb/>
　則雨方雨且將雨也言五與三方將和合虧悔終吉<lb/>
　<hi>一无此二字</hi>謂不足之悔<hi>一再有不足之悔字</hi>終當獲吉也三懐才<lb/>
　而不偶故有不足之悔然其有陽剛之徳上聰明而<lb/>
　下巽正終必相得故吉也三雖不中以巽體故无過<lb/>
<pb n="17b"/>
　剛之失若過剛則豈能吉　始與鼎耳革異者失其<lb/>
　相求之義也與五非應失求合之道也不中非同志<lb/>
　之象也是以其行塞而不通然上明而下才終必和<lb/>
　合故方雨而吉也<hi>並易傳</hi>
　横渠先生曰耳革行塞處二陽之閒上下俱實也上<lb/>
　下革塞則雖有美實而不見取若二使應五四使應<lb/>
　初則其悔可虧故曰方雨虧悔能終不固塞其路則<lb/>
　吉可召也革塞之則失其義矣以陽居陽承乘皆剛<lb/>
<pb n="18a"/>
　悔也有九四之革其行不得上通皆鼎耳之失義也<lb/>
　<hi>易說</hi>
　　白雲郭氏曰鼎以虚中故能受耳以虚中所以納<lb/>
　　鉉九三居下體之上有鼎耳之象以陽居陽其實<lb/>
　　甚矣不能虚中以待是所以鼎道革而其行塞也<lb/>
　　凡物之行以足獨鼎待鉉故以耳耳實則其行塞<lb/>
　　其行塞則不為用雖有雉膏烏得而食之雉文明<lb/>
　　之物也離之象也膏禄食也上有文明之君至美<lb/>
<pb n="18b"/>
　　之禄其行既塞不可得而食也必待隂陽之和然<lb/>
　　後虧悔而終吉矣豈髙明柔克之戒乎失其義者<lb/>
　　失鼎耳虚中之義也<hi>易說</hi>
　　漢上朱氏曰三動成離坎坎為耳鼎耳也三應上<lb/>
　　九鉉也耳虚受鉉則舉鼎而行九三當剛柔相應<lb/>
　　之時剛正自守以動為不正且有悔故上來之三<lb/>
　　而不受是鼎耳距鉉所以行鼎者塞絶而不亨矣<lb/>
　　離兊革之象鼎耳革失其為鼎耳之義也其能成<lb/>
<pb n="19a"/>
　　亨飪之功乎離為雉兊澤為膏雉膏食之美者兊<lb/>
　　口在上不食也九三自守雖有美而不食五安知<lb/>
　　其㫖哉夫君子不為已甚與其獨善其身曷若兼<lb/>
　　善天下然剛正自守人必有知者上感而動坎水<lb/>
　　上兊澤流方雨而其悔虧矣坎變兊兊為毁虧悔<lb/>
　　也始不正而正終吉也<hi>易傳</hi>
　　新安朱氏曰以陽居鼎腹之中本有美實者也然<lb/>
　　以過剛失中越五應上又居下之極為變革之時<lb/>
<pb n="19b"/>
　　故為鼎耳方革而不可舉移雖承上卦文明之腴<lb/>
　　有雉膏之美而不得以為人之食然以陽居陽為<lb/>
　　得其正茍能自守則隂陽將和而失其悔矣占者<lb/>
　　如是則初雖不利而終得吉也<hi>本義</hi>　問九三鼎耳<lb/>
　　革是如何先生曰他與五不相應五是鼎耳鼎无<lb/>
　　耳則移動不得革是變換之義他在上下之閒與<lb/>
　　五不相當是鼎耳變革了不可舉移雖有雉膏而<lb/>
　　不食此是陽爻隂陽終必和故有方雨之吉<hi>語録</hi>
<pb n="20a"/>
九四鼎折足覆公餗其形渥凶象曰覆公餗信如何也<lb/>
　伊川先生曰四大臣之位任天下之事者也天下之<lb/>
　事豈一人所能獨任必當求天下之賢智與之協力<lb/>
　得其人則天下之治可不勞而致也用非其人則敗<lb/>
　國家之事貽天下之患四下應於初初隂柔小人不<lb/>
　可用者也而四用之其不勝任而敗事猶鼎之折足<lb/>
　也鼎折足則傾覆公上之餗餗鼎實也居大臣之位<lb/>
　當天下之任而所用非人至於覆敗乃不勝其任可<lb/>
<pb n="20b"/>
　羞愧之甚也其形渥謂赧汗也其凶可知繫辭曰徳<lb/>
　薄而位尊知小而謀大力小而任重鮮不及矣言不<lb/>
　勝其任也蔽於所私徳薄知小也　大臣當天下之<lb/>
　任必能成天下之治安則不誤君上之所倚下民之<lb/>
　所望與己致身任道之志不失所期乃所謂信也不<lb/>
　然則失其職誤上之委任得為信乎故曰信如何也<lb/>
　<hi>並易傳</hi>
　　藍田吕氏曰九四居上體之下以陽居隂下應初<lb/>
<pb n="21a"/>
　　六位則近尊陽剛不足鼎折足之象也四以陽居<lb/>
　　上體其實宜美故曰公餗折足覆餗位髙力柔不<lb/>
　　勝其任者也形體沾濡污辱已甚出於不度取凶<lb/>
　　宜也<lb/>
　　白雲郭氏曰二與四同功之爻也二方有持滿之<lb/>
　　戒慎其所之故四以近君而任天下之重曽不自<lb/>
　　量其力至於喪身敗事沾汗狼藉其凶甚矣信如<lb/>
　　何者言力小任重之理信當如何言必至於敗覆<lb/>
<pb n="21b"/>
　　也<hi>易說</hi>
　　漢上朱氏曰四近君九處不當位既不堪其任矣<lb/>
　　下信初六之小人又无助徳與智力皆不足安能<lb/>
　　謀大事任重寄哉故動則傾覆其所有矣四動之<lb/>
　　初成震兊震為足兊折之鼎折足也餗鼎實也李<lb/>
　　鼎祚曰雉之屬虞仲翔曰八珍之具鼎祚指五離<lb/>
　　言雉雉八珍之一也三公位初之四乾首在下三<lb/>
　　見離毁覆公餗也其形渥凶鄭康成虞仲翔本作<lb/>
<pb n="22a"/>
　　其刑剭凶王㳂曰古之大刑有剭誅之法周官掌<lb/>
　　戮凡爵者殺之于甸師氏子夏傳作握葢傳之久<lb/>
　　字誤而音存也王輔嗣作其形渥易傳從輔嗣既<lb/>
　　曰其刑剭則凶可知矣如離之九四焚如死如棄<lb/>
　　如不言凶也離為目震動也乾首在下俯也目動<lb/>
　　首俯羞赧之象兊為澤兊乾為面巽為股澤流被<lb/>
　　面沾濡其體其形渥也如是者必害于家凶于國<lb/>
　　豈惟戮辱之凶哉四不智信任小人禍至於覆公<lb/>
<pb n="22b"/>
　　餗信任如何也如何兊口𤼵聲與大畜何天之衢<lb/>
　　亨同象<hi>易傳</hi>
　　新安朱氏曰晁氏曰形渥諸本作刑剭謂重刑也<lb/>
　　今從之九四居上任重者也而下應初六之隂則<lb/>
　　不勝其任矣故其象如此而其占凶也信如何言<lb/>
　　失信也<hi>本義</hi>　刑剭班固使來若作形渥却只是澆<lb/>
　　濕渾身<hi>語録</hi>
六五鼎黄耳金鉉利貞象曰鼎黄耳中以為實也<lb/>
<pb n="23a"/>
　伊川先生曰五在鼎上耳之象也鼎之舉措在耳為<lb/>
　鼎之主也五有中徳故云黄耳鉉加耳者也二應於<lb/>
　五來從於耳<hi>一作五</hi>者鉉也二有剛中之徳陽體剛中<lb/>
　色黃故為金鉉五文明得中而應剛二剛中巽體而<lb/>
　上應才无不足也相應至善矣所利在貞固而已六<lb/>
　五居中應中不至於失正而質本隂柔故戒以貞固<lb/>
　於中也　六五以得中為善是以中為實徳也五之<lb/>
　所以聰明應剛為鼎之主得鼎之道皆由得中也<hi>並易</hi>
<pb n="23b"/>
　<hi>傳</hi>
　横渠先生曰居中故其耳黄體柔故其鉉金柔故利<lb/>
　於貞<hi>一作利於勁正  易說</hi>
　　白雲郭氏曰六五文明之主柔順居中故有黄耳<lb/>
　　金鉉之象黄中也中虚故能納鉉金堅剛也故足<lb/>
　　與有行能如是焉鼎道備矣固守是道終无革耳<lb/>
　　折足之憂也中以為實者六五隂虚以黄中之徳<lb/>
　　為實也亦猶坤之六五美在其中之道也<hi>易說</hi>
<pb n="24a"/>
　　漢上朱氏曰離坤為黄黄者坤之中言有中徳也<lb/>
　　伏坎為耳耳虚而納者也二自遯九五變乾為金<lb/>
　　金剛徳也二應五舉鼎耳而行為金鉉故曰鼎黄<lb/>
　　耳金鉉六五之二巽變艮艮手為也六五有中徳<lb/>
　　虚中而納九二九二剛中而實舉五而行以中為<lb/>
　　鼎之實也鼎之行在耳剛中為耳之實則剛柔得<lb/>
　　中而鼎道行矣故曰鼎黄耳中以為實也中以為<lb/>
　　實釋金鉉也五雖虚納二應之不以正失耳之實<lb/>
<pb n="24b"/>
　　君臣相合不正其可乎故利貞九二之五正也言<lb/>
　　中以為實則正在其中矣<hi>易傳</hi>
　　新安朱氏曰五於象為耳而有中徳故云黄耳金<lb/>
　　堅剛之物鉉貫耳以舉鼎者也五虚中以應九二<lb/>
　　之堅剛故其象如此而其占則利在貞固而已或<lb/>
　　曰金鉉以上九而言更詳之<hi>本義</hi>　六五金鉉只為<lb/>
　　上已當玉鉉了却下取九二之應來當金鉉葢推<lb/>
　　排到這裏无去處了<hi>語録</hi>
<pb n="25a"/>
上九鼎玉鉉大吉无不利象曰玉鉉在上剛柔節也<lb/>
　伊川先生曰井與鼎以上出為用處終鼎功之成也<lb/>
　在上鉉之象剛而温者玉也九雖剛陽而居隂履柔<lb/>
　不極剛而能温者也居成功之道唯善處而已剛柔<lb/>
　適宜動静不過則為大吉无所不利矣在上為鉉雖<lb/>
　居无位之地實當用也與他卦異矣井亦然　剛而<lb/>
　温乃有節也上居成功致用之地而剛柔中節所以<lb/>
　大吉无不利也井鼎皆以終為成功而鼎不云元吉<lb/>
<pb n="25b"/>
　何也曰井之功用皆在上出又有博施有常之徳是<lb/>
　以元吉鼎以亨飪為功居上為成徳與井異以剛柔<lb/>
　節故得大吉也<hi>並易傳</hi>
　横渠先生曰以剛居上能貞潔如玉以成鼎道不牽<lb/>
　隂柔以固其節則吉无不利鼎象也足隂腹陽耳虚<lb/>
　鉉剛故曰剛柔節也<hi>易說</hi>
　　白雲郭氏曰上九鼎道大成剛柔適宜故得玉鉉<lb/>
　　之象玉剛而温非一於剛者也是以大吉无不利<lb/>
<pb n="26a"/>
　　與井之上六元吉在上之義同剛柔節者以剛節<lb/>
　　柔以柔節剛相與以相濟猶所謂欲剛必以柔守<lb/>
　　之之意也九三剛過於中无節也九四用剛自任<lb/>
　　之過无節也故獨上九得剛柔之節而盡玉鉉之<lb/>
　　美以成鼎道之吉斯為至矣<hi>易說</hi>
　　漢上朱氏曰上九遯乾之不變者也故為玉三動<lb/>
　　坎為耳上來應三舉鼎耳而上行玉鉉也葢上九<lb/>
　　不變則九三之剛正應之其道上行矣故曰鼎玉<lb/>
<pb n="26b"/>
　　鉉上九之三坎變成兊水澤節也九居三而正大<lb/>
　　者吉也言上九為三而屈則大者吉小者无往不<lb/>
　　利上下之道行矣故曰大吉无不利鼎道既成九<lb/>
　　三復位玉鉉在上而處成功夫上九動而下三知<lb/>
　　柔也靜而在上知剛也動靜適宜剛柔有節是以<lb/>
　　動則吉无不利斯所以能保其成功歟<hi>易傳</hi>
　　新安朱氏曰上於象為鉉而以陽居隂剛而能温<lb/>
　　故有玉鉉之象而其占為大吉无不利葢有是徳<lb/>
<pb n="27a"/>
　　則如其占也<hi>本義</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷五十四<lb/>
</p>
<p>
</p>
  </div>
</body>
</text>
</TEI>
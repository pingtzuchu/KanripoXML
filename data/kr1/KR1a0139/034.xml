<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷三十二</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷三十二<lb/>
　　　　　　　　　　頭等侍衛納喇性徳編<lb/>
䷛<hi>巽下兊上</hi>
　伊川先生曰大過序卦曰頤者養也不養則不可動<lb/>
　故受之以大過凡物養而後能成成則能動動則有<lb/>
　過大過所以次頤也為卦上兊下巽澤在木上滅木<lb/>
　也澤者潤養於木乃至滅沒於木為大過之義大過<lb/>
<pb n="1b"/>
　者陽過也故為大者過過之大與大事過也聖賢道<lb/>
　徳功業大過於人凡事之大過於常者皆是也夫聖<lb/>
　人盡人道非過於理也其制事以天下之正理矯失<lb/>
　之用小過於中者則有之如行過乎恭喪過乎哀用<lb/>
　過乎儉是也盖矯之小過而後能及於中乃求中之<lb/>
　用也所謂大過者常事之大者耳非有過於理也惟<lb/>
　其大故不常見以其比常所見者大故謂之大過如堯<lb/>
　舜之禪讓湯武之放伐皆由<hi>一有此字</hi>道也道无不中无<lb/>
<pb n="2a"/>
　不常以世人所不常<hi>一作嘗</hi>見故謂之大過於常也<hi>易傳</hi>
大過棟橈利有攸往亨<lb/>
　伊川先生曰小過隂過於上下大過陽過於中陽過<lb/>
　於中而上下弱矣故為棟橈之象棟取其勝重四陽<lb/>
　聚於中可謂重矣九三九四皆取棟象謂任重也橈<lb/>
　取其本末弱中強而本末弱是以橈也<hi>一作橈取其中强而本末</hi>
　<hi>弱本末弱是以橈也</hi>隂弱而陽强君子盛而小人衰故利有攸<lb/>
　往而亨也棟今人謂之檁<hi>易傳</hi>
<pb n="2b"/>
　　白雲郭氏曰頤之虚中虚故受實實則剛剛而後<lb/>
　　過二卦之象相終始也故頤以虚為主而過以剛<lb/>
　　為義過非人之失也過於用剛也過於用剛所以<lb/>
　　為大者過也當本末弱而棟橈之時非過於用剛<lb/>
　　不可也夫大厦將顛梁棟傾橈不可扶持是以必<lb/>
　　當大過治之也亦猶衰亂之世天下蕩蕩无綱紀<lb/>
　　文章非聖人大過常道以治之豈能復治哉利有<lb/>
　　攸往亨者大過棟橈之時利於聖賢大過治之然<lb/>
<pb n="3a"/>
　　後亨也由此觀之大過之時亦非不可治之世特<lb/>
　　蠱弊之大者耳患无剛過而中之徳以行大過之<lb/>
　　事也<hi>易説</hi>
　　新安朱氏曰大陽也四陽居中過盛故為大過上<lb/>
　　下二隂不勝其重故有棟橈之象又以四陽雖過<lb/>
　　而二五得中内巽外說有可行之道故利有所往<lb/>
　　而得亨也<hi>本義</hi>　四陽居中如何是大過二陽在中<lb/>
　　又如何是小過這兩卦曉不得今且只逐爻略曉<lb/>
<pb n="3b"/>
　　得便也可占　所謂大過如當潛而不潛當見而<lb/>
　　不見當飛而不飛皆是過如坤之初六須知履霜<lb/>
　　有堅冰之漸欲人恐懼修省便是過易大概欲人<lb/>
　　恐懼修省<hi>並語録</hi>
彖曰大過大者過也棟橈本末弱也剛過而中巽而說<lb/>
行利有攸往乃亨大過之時大矣哉<lb/>
　康節先生曰大過本末弱也必有大徳大位然後可<lb/>
　救常分有可過者有不可過者有大徳大位可過者<lb/>
<pb n="4a"/>
　也伊周其人也不可懼也有大徳无大位不可過也<lb/>
　孔孟其人也不可悶也其位不勝徳耶大哉位乎待<lb/>
　才<hi>一云時</hi>用之宅也<hi>觀物外篇</hi>
　伊川先生曰大者過謂陽過也在事為事之大者過<lb/>
　與其過之大　本末弱謂上下二隂衰弱陽盛則隂<lb/>
　衰故為大者過在小過則曰小者過隂過也　剛過<lb/>
　而中言卦才之善也剛雖過而二五皆得中是處不<lb/>
　失<hi>不失一作得</hi>中道也下巽上兊是以巽順和說之道而<lb/>
<pb n="4b"/>
　行也在大過之時以中道巽説而行故利有攸往乃<lb/>
　所以能亨也　大過之時其事甚大故贊之曰大矣<lb/>
　哉如立非常之大事興不世之大功成絶俗之大徳<lb/>
　皆大過之事也<hi>並易傳</hi>
　横渠先生曰陽剛過實於中本末過弱於外故當過<lb/>
　矯相與也<hi>易説</hi>
　　藍田吕氏曰大過非常情之所及也二剛居二體<lb/>
　　之中有二剛以輔之大者過也二柔居二體之中<lb/>
<pb n="5a"/>
　　有二柔以輔之小者過也本末皆弱非大過不足<lb/>
　　以持之必大有為而後濟故利有攸往乃亨剛過<lb/>
　　而不失其中可與權也巽而説行得道者多助也<lb/>
　　漢上朱氏曰大過陽過隂大者過越也鄭康成曰<lb/>
　　陽爻過也卦四陽二隂陽居用事之地故曰大過<lb/>
　　大者過也此以六爻言大過也巽為木為長上兊<lb/>
　　者巽之反長木反在上為棟巽風橈萬物者也而<lb/>
　　體弱陽為重四陽在中任重也長木在上而任重<lb/>
<pb n="5b"/>
　　本末皆弱棟橈也天地之理剛柔不可以相无剛<lb/>
　　以柔為用柔以剛為體柔既不足剛亦无自而託<lb/>
　　譬之棟也中雖剛強兩端柔弱棟豈能勝其任哉<lb/>
　　故曰棟橈本末弱也此以巽兊兩體言大過之時<lb/>
　　也大過自遯六二變剛過者九三九四中者九二<lb/>
　　九五興衰救弊補其偏而不起之處非剛過不可<lb/>
　　也中則无剛過之患剛過而中所謂時中也過非<lb/>
　　過於理也以過為中也猶之治疾疾勢沈痼必攻<lb/>
<pb n="6a"/>
　　之以瞑眩之藥自其治微疾之道觀之則謂之過自<lb/>
　　藥病相對言之則謂之中巽在内者巽乎内也兊<lb/>
　　在外者說乎外也内巽外說而志行抑剛之有餘<lb/>
　　以濟柔之不足則剛來柔往隂得位不窮大者不<lb/>
　　過乃亨乃者難辭也君子強小人弱九二不往以<lb/>
　　濟之亦何由亨夫剛過而不反不肖之心應之未<lb/>
　　有不為君子害者也東漢之季清議太勝君子小<lb/>
　　人至不相容大過已極而不知反是以不亨故曰<lb/>
<pb n="6b"/>
　　剛過而中巽而說行乃亨此以卦變合二體而言<lb/>
　　濟大過之道也大過之時君子過越常分以濟弱<lb/>
　　能達乎時中矣又巽而說行以是而往利於有為<lb/>
　　建大功立大事非大過人者不能趨此時故曰大<lb/>
　　過之時大矣哉在卦氣為小雪故太𤣥凖之以失<lb/>
　　劇<hi>易傳</hi>
　　龜山楊氏曰上下二隂本末弱也四陽聚於中大<lb/>
　　者過也剛過而聚於中剛過而中也巽而說行合<lb/>
<pb n="7a"/>
　　二體言也所謂大過者立非常之事成希世之功<lb/>
　　是己禮器曰禮時為大堯授舜舜授禹湯放桀武<lb/>
　　王伐紂時也時也者當其可之謂也苟當其可則<lb/>
　　雖堯舜之禪遜湯武之放伐是亦過而中者也故<lb/>
　　堯典之書為遜舜而作而名之曰典典言常道也<lb/>
　　堯雖以天下與人而舜以匹夫受人之天下以人<lb/>
　　之常情言之可謂大過矣自聖人觀之亦曰常道<lb/>
　　而已也然而非巽而說行則不可往也故堯舜禹<lb/>
<pb n="7b"/>
　　三聖之相授而謳歌獄訟皆歸之焉湯武之用師<lb/>
　　則東征西夷怨南征北狄怨簞食壺漿以迎王師<lb/>
　　故能成大功非巽而說行何以有此反是則子之<lb/>
　　之遜白公之爭耳何亨之有哉<hi>易説</hi>
　　兼山郭氏曰大過一卦陳氏從遯變王原叔從離<lb/>
　　變二者不同要之取剛過中則一也遯以六二之<lb/>
　　上六王氏以離之巽遯以上九之九二王氏以離<lb/>
　　之兊然各有理可以互推也初上二隂是以言棟<lb/>
<pb n="8a"/>
　　橈本末弱也其事則大過之初過亦淺也故為藉<lb/>
　　用白茅上六過之終過亦大也故為過涉滅頂凶<lb/>
　　要之大過大者之事小過小者之事推其象辭斷<lb/>
　　可知矣<hi>易説</hi>
　　白雲郭氏曰伊川曰聖賢道徳功業大過於人凡<lb/>
　　事之大過於常者皆是也又曰堯舜之禪遜湯武<lb/>
　　之征伐皆由此道也又曰立天下之大事興不世<lb/>
　　之大功成絶俗之大徳皆大過之事也雍曰彖言<lb/>
<pb n="8b"/>
　　大者過也盖明大過之義非言小者之過也棟橈<lb/>
　　大過之時也大過之時外則棟橈故宜用剛内則<lb/>
　　剛過而中是以其剛可用所以成大過之象然剛<lb/>
　　過而中非剛徳過中也乃剛過之徳又不失中者<lb/>
　　也剛過之徳既不失中又巽而說行者罔咈百姓<lb/>
　　以從己之欲也所謂致天下之大利成天下之大順<lb/>
　　者也以是而有攸往寧无利亨乎大過之時大矣<lb/>
　　非大人孰能當之<hi>易説</hi>
<pb n="9a"/>
　　新安朱氏曰大者過也以卦體釋卦名義棟橈復<lb/>
　　以卦體釋卦辭本謂初末謂上弱謂隂柔利有攸<lb/>
　　往乃亨又以卦體卦徳釋卦辭大過之時非有大<lb/>
　　過人之材不能濟也故歎其大<hi>本義</hi>　問大過小過<lb/>
　　先生與伊川之說不同曰然伊川此論正如以反<lb/>
　　經合道為非相似殊不知大過自有大過時節小<lb/>
　　過自有小過時節處大過之時則當為大過之事<lb/>
　　處小過之時則當為小過之事如堯舜之禪授湯<lb/>
<pb n="9b"/>
　　武之放伐此便是大過之事喪過乎哀用過乎儉<lb/>
　　此便是小過之事只是在事雖是過然適當其時<lb/>
　　便是合當如此做便是合義如堯舜之有朱均豈<lb/>
　　不能多擇賢輔而立其子且恁地平善過然道理<lb/>
　　去不得須是禪授方合義湯武豈不能出師以恐嚇<lb/>
　　桀紂且使其悔悟修省然道理去不得必須放伐<lb/>
　　而後已此所以事雖過而皆合理也　問大過棟橈<lb/>
　　利有攸往亨既棟橈是不好了又却如何利有攸<lb/>
<pb n="10a"/>
　　往先生曰看彖辭可見棟橈是以卦體本末弱而<lb/>
　　言卦體自不好了却因剛過而中巽而說行如此<lb/>
　　所以利有攸往乃亨也<hi>並語録</hi>
　　東萊吕氏曰大過兊上巽下兊說也巽順也為非<lb/>
　　常大過人之事自常人論之必須剛毅勇力之人<lb/>
　　乃能辦此不知辦此事者却是巽順和悦元不須<lb/>
　　動聲色<hi>易説</hi>
象曰澤滅木大過君子以獨立不懼遯世无悶<lb/>
<pb n="10b"/>
　伊川先生曰澤潤養於木者也乃至滅沒於木則過<lb/>
　甚矣故為大過君子觀大過之象以立其大過人之<lb/>
　行君子所以大過人者以其能獨立不懼遯世无悶也<lb/>
　天下非之而不顧獨立不懼也舉世不見知而不悔<lb/>
　遯世无悶也如此然後能自守所以為大過人<hi>一无人字</hi>
　也<hi>易傳</hi>
　　藍田吕氏曰木資澤之潤以長茂澤水之盛至於<lb/>
　　滅木大過之象也君子達命之變得其所自信雖<lb/>
<pb n="11a"/>
　　大過之世不與物推移故能以不懼无悶處之<lb/>
　　龜山楊氏曰澤雖滅木而木之植自若也君子體<lb/>
　　之故獨立不懼遯世无悶<hi>易説</hi>
　　兼山郭氏曰獨立不懼遯世无悶此大者之過也<lb/>
　　今以一人譽之則喜一人非之則沮不能過者也<lb/>
　　昔者伯夷叔齊推位遜國以歸文王及武王興師<lb/>
　　叩馬而諌其後卒不食周粟餓於首陽方武王興<lb/>
　　師商之賢人有如微子之徒已歸周周之賢臣有<lb/>
<pb n="11b"/>
　　如太公召公之徒皆以為當伐而不疑四方諸侯<lb/>
　　會者盖八百國是天下舉以為是也獨伯夷非之<lb/>
　　盖推父子之親立君臣之義不得不如是也非獨<lb/>
　　當世之是非又將窮天地亘萬世而不顧也由是<lb/>
　　言之獨立不懼遯世无悶非伯夷之徒孰能為之<lb/>
　　此其所謂大過之時大者之過也<hi>易説</hi>
　　白雲郭氏曰澤上而木下滅木之象也滅木澤之<lb/>
　　過也君子於大過之時有二道或進則大有為或<lb/>
<pb n="12a"/>
　　退則窮處而已進而大有為則反天下之衰弊獨<lb/>
　　立不懼可也退而窮處則遯世无悶可也禹之治<lb/>
　　水伊尹之相湯伯夷之諌武王皆大過之事可謂<lb/>
　　獨立不懼者矣孔子反魯而刪詩書繫周易作春<lb/>
　　秋顔子人不堪其憂回也不改其樂亦皆大過之<lb/>
　　事可謂遯世无悶者矣若接輿荷蓧長沮桀溺皆<lb/>
　　失徳之人非遯世之士也遯世无悶幾於潛龍之<lb/>
　　義二者皆聖賢出處之大致非止於行過恭喪過<lb/>
<pb n="12b"/>
　　哀用過儉而已<hi>易説</hi>
　　漢上朱氏曰澤養木者也過而滅沒其木大過也<lb/>
　　初六以一柔巽於四剛之下而不變巽為股立也<lb/>
　　巽見震伏震為恐懼獨立而不懼也所謂以天下非<lb/>
　　之而不顧者乎上六處一卦之外遯也兊為說无<lb/>
　　悶也遯世无悶所謂舉世不知而不悔者乎二者<lb/>
　　非大過人不能也王輔嗣曰非凡所及也<hi>易傳</hi>
　　新安朱氏曰澤滅於木大過之象也不懼无悶大<lb/>
<pb n="13a"/>
　　過之行也<hi>本義</hi>　小過是収斂入來底大過是放底<lb/>
　　如獨立不懼遯世无悶是也　澤滅木大過澤在<lb/>
　　下而木在上今澤水髙漲或至浸滅了木是為大<lb/>
　　過又曰木雖為水浸而木未嘗動故君子觀之而<lb/>
　　獨立不懼遯世无悶<hi>語録</hi>
　　東萊吕氏曰象君子以獨立不懼遯世无悶盖大<lb/>
　　過雖本於理不過然其事皆常人數百年所不曾<lb/>
　　見必大驚駭无一人以我為是非有大力量何以<lb/>
<pb n="13b"/>
　　當之若見理不明者見衆人紛紛安得不懼見理<lb/>
　　明者見理而不見人何懼之有我所行者左右前<lb/>
　　後縱横顛倒无非此理又何嘗獨立乎彼衆人紛<lb/>
　　紛之論人數雖衆然其說皆无根蒂乃獨立也至<lb/>
　　此則我反為衆衆反為獨矣<hi>易説</hi>
初六藉用白茅无咎象曰藉用白茅柔在下也<lb/>
　伊川先生曰初以隂柔巽體而處下過於畏慎者也<lb/>
　以柔在下用茅藉物之象不錯諸地而藉以茅過於<lb/>
<pb n="14a"/>
　慎也是以无咎茅之為物雖薄而用可重者以用之<lb/>
　能成敬慎之道也慎守斯術而行豈有失乎大過之<lb/>
　用也繫辭云苟錯諸地而可矣藉之用茅何咎之有<lb/>
　慎之至也夫茅之為物薄而用可重也慎斯術也以<lb/>
　往其无所失矣言敬慎之至也茅雖至薄之物然用<lb/>
　之可甚重以之藉薦則為重慎之道是用之重也人<lb/>
　之過於敬慎為之非難而可以保其安而无過苟能<lb/>
　慎<hi>一有思字</hi>斯道推而行之於事其無所失矣　以隂柔處<lb/>
<pb n="14b"/>
　卑下之道唯當過於敬慎而已以柔在下為以茅藉<lb/>
　物之象敬慎之道也<hi>並易傳</hi>
　　藍田吕氏解見九二<lb/>
　　龜山楊氏曰大過之時四陽聚於中无所待而足<lb/>
　　以有為矣故曰苟錯諸地可也而以柔濟之藉用<lb/>
　　白茅之象也茅之為物所以供祭祀故至潔而其<lb/>
　　用重藉之用茅慎之至也故无咎<hi>易説</hi>
　　兼山郭氏曰大人之過也過於厚小人之過也過<lb/>
<pb n="15a"/>
　　於薄藉用白茅厚之至也<hi>易説</hi>
　　白雲郭氏曰大過之初未可大有為而初六既柔<lb/>
　　居下又不可以有為者故特可用於過厚而已此<lb/>
　　藉用白茅之義也藉用白茅在初六則无咎二則<lb/>
　　失之不及矣上六不知柔道之難濟是以凶也<hi>易説</hi>
　　漢上朱氏曰巽為白為草交乎乾剛草白而剛白<lb/>
　　茅也先儒謂秋茅也以柔藉剛藉也大過爻畫有<lb/>
　　足有腹有耳器之象坤為地置器者苟措諸地可<lb/>
<pb n="15b"/>
　　也而藉用潔白之茅茅之為物薄而用重過慎也<lb/>
　　過慎者慎之至也大過君子將有事焉以任至大<lb/>
　　之事過而无咎者其惟過於慎乎過非正也初六<lb/>
　　執柔處下不犯乎剛於此而過其誰咎之雖不當<lb/>
　　位无咎也故曰慎斯術也以往其无所失矣<hi>易傳</hi>
　　新安朱氏曰當大過之時以隂柔居巽下過於畏<lb/>
　　慎而无咎者也故其象占如此白茅物之潔者<hi>本義</hi>
　　　藉用白茅亦有過慎之意此是大過之初所以<lb/>
<pb n="16a"/>
　　其過尚在小<hi>語録</hi>
九二枯楊生稊老夫得其女妻无不利象曰老夫女妻<lb/>
過以相與也<lb/>
　伊川先生曰陽之大過比隂則合故二與五皆有生<lb/>
　象九二當大過之初得中而居柔與初密比而相與<lb/>
　初既切比於二二復无應於上其相與可知是剛過<lb/>
　之人而能以中自處用柔相濟者也過剛則不能有<lb/>
　所為九三是也得中用柔則能成大過之功九二是<lb/>
<pb n="16b"/>
　也楊者陽氣易感之物陽過則枯矣楊枯槁而復生<lb/>
　稊陽過而未至於極也九二陽過而與初老夫得女<lb/>
　妻之象老夫而得女妻則能成生育之功二得中居<lb/>
　柔而與初故能復生稊而无過極之失无所不利也<lb/>
　在大過陽爻居隂則善二與四是也二不言吉方言<lb/>
　无所不利未遽至吉也稊根也劉琨勸進表云生繁<lb/>
　華於楛荑謂枯根也鄭𤣥易亦作荑字與稊同　老<lb/>
　夫之説少女少女之順老夫其相與過於常分謂九<lb/>
<pb n="17a"/>
　二初六隂陽相與之和過於常也<hi>並易傳</hi>
　横渠先生曰扶衰於上使枯木生稊拯弱於下使微<lb/>
　隂獲助此剛中下濟之功亦自獲助於物也<hi>易説</hi>
　　藍田吕氏曰初六以柔在下大過乎慎者也茅柔<lb/>
　　物藉在下也大過之世老少不得當其耦陽過於<lb/>
　　隂則老陽與少隂耦隂過於陽則老隂與少陽耦<lb/>
　　初六少隂女也上六老隂老婦也九二在初六之<lb/>
　　上老於初六故曰老夫九五在上六之下少於上<lb/>
<pb n="17b"/>
　　六故曰士夫士未娶女未嫁者也大過剛過也柔<lb/>
　　過則不濟矣九二比於初六剛過乎柔上六比於<lb/>
　　九五柔過乎剛過則為老故枯楊為老夫老婦稊<lb/>
　　柔物也枯楊生稊再秀也華陽物也枯楊生華再<lb/>
　　榮也九二剛過故得柔之助楊之再秀尚可久也<lb/>
　　老夫女妻未失宜也上六柔過九五以少陽配之<lb/>
　　剛不足以助之雖榮易落也老婦士夫雖配非耦<lb/>
　　也<lb/>
<pb n="18a"/>
　　龜山楊氏曰楊隂木也感於陽而易生也九二居<lb/>
　　隂而乘柔枯楊之象二居大過之時陽雖大過而<lb/>
　　隂已感之矣生稊之象也老夫猶枯楊也得女妻<lb/>
　　有生育之道焉猶生稊也盖巽乾體也一索而得<lb/>
　　女二居乾體老夫也而下比於初得女妻之象也<lb/>
　　大者過而隂比之成生育之功焉何不利之有<hi>易説</hi>
　　白雲郭氏曰澤潤養木者也木之枯者不可復生<lb/>
　　其澤之潤養至於枯楊生稊生華則潤之大過可<lb/>
<pb n="18b"/>
　　知故二五取以為象然則聖賢當棟橈之世其用<lb/>
　　剛也必如澤之潤養枯木使之生榮而後可豈不<lb/>
　　大哉且枯楊不可復生猶老夫之不能復妻也今枯<lb/>
　　楊生稊有實之漸潤澤之力也老夫女妻有子息<lb/>
　　之理過以相與之致也用剛如是何所往而不利<lb/>
　　哉九二下比初六之柔故有女妻之象盖大過之<lb/>
　　得其道者稊之字它書無見王輔嗣曰稊者陽之<lb/>
　　秀也爾雅云木之華草謂之榮不榮而實謂之秀<lb/>
<pb n="19a"/>
　　如此則秀主草言且楊一木也既言其華又不得<lb/>
　　兼不榮而實之名也虞翻曰稊稚也説文云穉幼<lb/>
　　禾也後世作稚䄺皆同音如虞言則為䄺可矣鄭<lb/>
　　氏作荑陸云謂山榆之實如此則爾雅所謂莁荑<lb/>
　　蔱蘠也益非矣説文又有荑草即詩之柔荑亦无<lb/>
　　荑義獨伊川曰稊根也稊字之釋終不可明如此<lb/>
　　以爻義推之則老夫女妻有實之象而老婦士夫<lb/>
　　徒華而不實也實則可久華不可久也然則稊字<lb/>
<pb n="19b"/>
　　之疑其來尚矣<hi>易説</hi>
　　漢上朱氏曰兊為澤巽為木澤木楊也兊正秋枯<lb/>
　　楊也言陽已過也二變而與初二成艮巽木在土<lb/>
　　下根也枯楊有根則其穉秀出稊穉也楊之秀也<lb/>
　　伏震之象故曰枯楊生稊鄭氏易作荑艮為夫陽<lb/>
　　過老夫也巽為艮妻初隂女妻也老夫得女妻過<lb/>
　　而相與猶足成生育之功无不利也盖九二剛中<lb/>
　　用柔以濟之則无過極之失矣<hi>易傳</hi>
<pb n="20a"/>
　　新安朱氏曰陽過之始而比初隂故其象占如此<lb/>
　　稊根也榮於下者也榮於下則生於上矣夫雖老<lb/>
　　而得女妻猶能成生育之功也<hi>本義</hi>
九三棟橈凶象曰棟橈之凶不可以有輔也<lb/>
　伊川先生曰夫居大過之時興大過之功立大過之<lb/>
　事非剛柔得中取於人以自輔則不能也既過於剛<lb/>
　強則不能與人同常常之功尚不能獨立況大過之<lb/>
　事乎以聖人之才雖小事必取於人當天下之大任<lb/>
<pb n="20b"/>
　則可知矣九三以大過之陽復以剛自居而不得中<lb/>
　剛過之甚者也以過甚之剛動則違於中和而拂於<lb/>
　衆心安能當大過之任乎故不勝其任如棟之橈傾<lb/>
　敗其室是以凶也取棟為象者以其无輔而不能勝<lb/>
　重任也或曰三巽體而應於上豈无用柔之象乎曰<lb/>
　言易者貴乎識勢<hi>一作易</hi>之重輕時之變易三居過而<lb/>
　用剛巽既終而且變豈復有用柔之義應者謂志相<lb/>
　從也三方過剛尚能係其志乎　剛強之過則不能<lb/>
<pb n="21a"/>
　取於人人亦不能<hi>一作肯</hi>親輔之如棟橈折不可支輔<lb/>
　也棟當室之中不可加助是不可以有輔也<hi>並易傳</hi>
　　藍田吕氏解見九四<lb/>
　　龜山楊氏曰棟謂之極極中也居中而衆材輔之<lb/>
　　也九三以剛居陽剛過而不中也剛過而不中則<lb/>
　　不可以有輔矣棟之所以橈也夫大舜有大焉以<lb/>
　　其善與人同也剛過而不中獨立而無輔不足以<lb/>
　　有其大矣居大過之時由是而能勝其任者未之<lb/>
<pb n="21b"/>
　　有也其橈而凶不亦宜乎<hi>易説</hi>
　　兼山郭氏曰九三應乎上六故曰楝橈初六應乎<lb/>
　　九四故曰棟隆孔子曰不可以有輔者應上也橈<lb/>
　　乎下者初應乎四也棟在上者也<hi>易説</hi>
　　白雲郭氏曰木之所以能任重者剛之材也君子<lb/>
　　之所以任重者剛之徳也欲剛必以柔守之是以<lb/>
　　能成其材與徳也九二之生稊得其女妻有柔以<lb/>
　　輔之也九三之棟橈无柔以輔之也上應上六而<lb/>
<pb n="22a"/>
　　无柔以輔之者盖卑不能有尊以為輔故也且任<lb/>
　　重雖在我而輔我之任者在人是猶一棟之強不<lb/>
　　能獨任室屋之用必資衆材之輔焉无以輔之則<lb/>
　　棟橈矣能无凶乎彖曰剛過而中巽而説行是為<lb/>
　　柔輔剛之義也<hi>易説</hi>
　　漢上朱氏曰九三巽為長木居中任重棟也大過<lb/>
　　隂弱爻以陽濟隂為濟過之道九三有上六正應<lb/>
　　當相濟六濟九則陽不過隂不窮矣則上六者九<lb/>
<pb n="22b"/>
　　三之輔助也九三以大過之陽復以剛自居而不<lb/>
　　中過乎剛者也以過甚之剛動又不正不正則上<lb/>
　　六不應人所不與安能當大過之任如是有摧折<lb/>
　　敗橈而己凶之道也所以致凶者以不可以有其<lb/>
　　輔也易傳曰三居過而用剛巽既終而且變豈復<lb/>
　　有用柔之義應者謂志相從也三方過剛上能係<lb/>
　　其志乎<hi>易傳</hi>
　　新安朱氏曰三四二爻居卦之中棟之象也九三<lb/>
<pb n="23a"/>
　　以剛居剛不勝其重故象橈而占凶<hi>本義</hi>
九四棟隆吉有它吝象曰棟隆之吉不橈乎下也<lb/>
　伊川先生曰四居近君之位當大過之任者也居柔<lb/>
　為能用柔相濟既不過剛則能勝其任如棟之隆起<lb/>
　是以吉也隆起<hi>一作兼字</hi>取不下橈之義大過之時非陽<lb/>
　剛不能濟以剛處柔為得宜矣若又與初六之隂相<lb/>
　應則過也既剛柔得宜而志復應隂是有它也有它<lb/>
　則有累於剛雖未志於大害亦可吝也盖大過之時<lb/>
<pb n="23b"/>
　動則過也有他謂更有它志吝為不足之義謂可少<lb/>
　也或曰二比初則无不利四若應初則為吝何也曰<lb/>
　二得中而比於初為以柔相濟之義四與初為正應<lb/>
　志相係者也九既居四剛柔得宜矣復牽係於隂以<lb/>
　害其剛則可吝也　楝隆起則吉不橈曲以就下也<lb/>
　謂不下係於初也<hi>並易傳</hi>
　横渠先生曰志在拯弱則棟隆而吉若私應為心則<lb/>
　橈乎下吝也<hi>易説</hi>
<pb n="24a"/>
　　藍田吕氏曰九三應上柔上而剛下棟橈者也九<lb/>
　　四應初剛上而柔下棟隆者也棟在上之物也大<lb/>
　　過主於剛過柔在乎上剛不足以輔之故橈而凶<lb/>
　　剛在乎上雖不橈乎下然係應在初其志不𢎞猶<lb/>
　　有它吝<lb/>
　　龜山楊氏曰以剛居柔剛過而中也履近尊之位<lb/>
　　任大過之責者剛而中可以有輔矣不橈乎下能<lb/>
　　成大過之功也故棟隆吉然剛過而中足以自立<lb/>
<pb n="24b"/>
　　不可有它也下比於初則柔過矣故有它則吝<hi>易說</hi>
　　白雲郭氏曰九三之應上六卑不能有尊是以无<lb/>
　　輔初六之應九四得居下輔上之義是以九四之<lb/>
　　棟隆而不橈乎下也在大過之時九四非大有為<lb/>
　　之才僅足小用任重不橈其剛而已它用之則吝<lb/>
　　矣故九四之不能有它雖愈於三之不能有輔其<lb/>
　　於大過之道亦未優也<hi>易説</hi>
　　漢上朱氏曰九四反巽在上巽為長木棟之象陽<lb/>
<pb n="25a"/>
　　處隂而不過能用柔以相濟者也動而正正則不<lb/>
　　橈乎在下之柔故曰棟隆之吉不橈乎下也易傳<lb/>
　　曰隆謂不係於初不曲以從下也大過之時以剛<lb/>
　　濟柔為得宜剛柔得宜而志復應初有它也初六<lb/>
　　九四非正應故以初六為它九四近君當大過之<lb/>
　　任不能絶去偏係不足以任九五之重吝道也曰<lb/>
　　二比初則无不利四應初則為吝何也曰二得中<lb/>
　　而比於初以柔相濟之義也四與初志相係者也<lb/>
<pb n="25b"/>
　　剛柔得宜而係於隂則害剛矣故可吝也<hi>易傳</hi>
　　新安朱氏曰以陽居隂過而不過故其象隆而占<lb/>
　　吉然下應初六以柔濟之則過於柔矣故又戒以<lb/>
　　有它則吝也<hi>本義</hi>
九五枯楊生華老婦得其士夫无咎无譽象曰枯楊生<lb/>
華何可久也老婦士夫亦可醜也<lb/>
　伊川先生曰九五當大過之時本以中正居尊位然<lb/>
　下无應助固不能成大過之功而上比過極之隂其<lb/>
<pb n="26a"/>
　所相濟者如枯楊之生華枯楊下生根稊則能復生<lb/>
　如大過之陽興成事功也上生華秀雖有所發无益<lb/>
　於枯也上六過極之隂老婦也五雖非少比老婦則<lb/>
　為壯矣<hi>一作壯夫一作士夫</hi>於五无所賴也故反稱婦得過極<lb/>
　之隂得陽之相濟不為无益也以士夫而得老婦雖<lb/>
　无罪咎殊非美也故云无咎无譽象復言其可醜也<lb/>
　　枯楊不生根而生華旋復枯矣安能乆乎老婦而<lb/>
　得士夫豈能成生育之功亦為可醜也<hi>並易傳</hi>
<pb n="26b"/>
　横渠先生曰九五上係上六故不能下濟大事徒益<lb/>
　其末耳无拯物之心所施者狹老婦士夫所與者不<lb/>
　足道枯楊生華勢不能乆故无譽未至長亂故无咎<lb/>
　<hi>易説</hi>
　　龜山楊氏曰獨隂不生獨陽不成楊易生之物也<lb/>
　　陽過而枯矣陽雖過而生理存焉下應九二之陽<lb/>
　　无隂不成也故生華而已上六隂極矣老婦之象<lb/>
　　也而五比之老婦得士夫之象也五雖重剛而下<lb/>
<pb n="27a"/>
　　无應故謂之士夫士未有婦之稱也居大過之終<lb/>
　　隂陽皆過以老婦而得士夫不能成生育之功則<lb/>
　　失大過之義矣雖无咎无譽是亦可醜也<hi>易説</hi>
　　兼山郭氏曰九二乗初故云老夫女妻九五承上<lb/>
　　故云老婦士夫原叔謂坎離之過理或然矣<hi>易説</hi>
　　白雲郭氏曰三四之應同故皆曰棟而其應有隆<lb/>
　　橈之異二五之道同故皆言枯楊夫婦然五之承<lb/>
　　上二之乘初尊卑上下之位不同而老少夫婦之<lb/>
<pb n="27b"/>
　　情自異也三下體也是以不能有輔五尊位也故<lb/>
　　得夫婦之道焉然上承於隂不如下比之順也上<lb/>
　　六之過不如初六之慎也故二五之辭二為優矣<lb/>
　　華見於外敷榮而已不若稊之可久也老婦之得<lb/>
　　士夫反婚姻男女之正方之女妻為可醜也觀象<lb/>
　　之辭盖言不若初二之相與也无咎无譽者僅得<lb/>
　　无咎幸矣何譽之有二之枯楊謂老夫也五之枯<lb/>
　　楊謂老婦也老夫女妻則剛為主而柔輔之大過<lb/>
<pb n="28a"/>
　　之得者也故无不利老婦士夫則柔為主而剛輔<lb/>
　　之大過之失者也故无譽而象言何可乆亦可醜<lb/>
　　之意也然大過之道在臣下為多故象言獨立不<lb/>
　　懼遯世无悶而九五亦不以君道責之亦猶君道<lb/>
　　之无明夷也曰人君亦有大過如此者其義何如<lb/>
　　曰人君大過如此則九五休否之君也<hi>易説</hi>
　　漢上朱氏曰兊為澤巽為木澤木楊也五兊變而<lb/>
　　與上兊成震兊說也震為旉為蕃鮮其旉蕃鮮可<lb/>
<pb n="28b"/>
　　説生華也巽為長而伏何可乆也巽為婦上六隂<lb/>
　　已窮老婦也震為長男得士夫也九變六隂居陽<lb/>
　　宜有咎以陽濟隂故无咎兊為口震成兊毁故无<lb/>
　　譽雖曰无咎无譽然以陽而配窮隂又不能濟得<lb/>
　　无醜乎盖上六過極之隂雖五當位剛中濟之以<lb/>
　　柔不能成功也以陽濟隂其在於未極之時乎<hi>易傳</hi>
　　新安朱氏曰九五陽過之極又比過極之隂故其<lb/>
　　象占皆與二反<hi>本義</hi>
<pb n="29a"/>
上六過涉滅頂凶无咎象曰過涉之凶不可咎也<lb/>
　伊川先生曰上六以隂柔處過極是小人過常之極<lb/>
　者也小人之所謂大過非能為大過人之事也直過<lb/>
　常越理不恤危亡履險蹈禍而已如過涉於水至滅<lb/>
　沒其頂其凶可知小人狂躁以自禍盖其宜也復將<lb/>
　何尤故曰无咎言自為之无所怨咎也因澤之象而<lb/>
　取涉義　過涉至溺乃自為之不可以有咎也言无<lb/>
　所怨咎<hi>並易傳</hi>
<pb n="29b"/>
　横渠先生曰隂居上極雖過而不足涉難故凶大過<lb/>
　之極故滅頂而无咎也<hi>易説</hi>
　　藍田吕氏曰上六深則厲淺則揭涉而至於滅頂<lb/>
　　過涉者也以柔居大過之末過涉而不濟者也涉<lb/>
　　雖不濟義不得已滅頂取凶命不可逃義命合一<lb/>
　　非其咎也<lb/>
　　龜山楊氏曰居大過之終則過極矣故有過涉滅<lb/>
　　頂之象焉若比干諌而死之類是也在比干之身<lb/>
<pb n="30a"/>
　　則凶矣於義則不可咎也<hi>易説</hi>
　　兼山郭氏曰詩云深則厲淺則揭如之何過涉滅<lb/>
　　頂也曰大過之時則然也方大過之時本末衰弱在<lb/>
　　上者不可以有輔在下者過弱而不可以為恃非<lb/>
　　得剛過而中巽而說行不恤其危涉險以求濟何<lb/>
　　可及也象曰獨立不懼遯世无悶上六非斯人之徒<lb/>
　　而誰與<hi>易説</hi>
　　和靖尹氏曰過涉滅頂凶小人之過至滅頂可謂<lb/>
<pb n="30b"/>
　　極矣其凶可知无咎者无可咎於人也<hi>語録</hi>
　　白雲郭氏曰上六以柔道居過之極不知以濟剛<lb/>
　　為己任而欲自同剛徳以有為是以有過涉滅頂<lb/>
　　之象焉其凶自為之不可咎於人也易之无咎多<lb/>
　　有其義異者象言不可咎又誰咎之類是也伊川<lb/>
　　曰以言无所怨咎盖因象以明之矣先儒以上六<lb/>
　　為龍逢比干之事亦以凶而无咎為義然龍逢比<lb/>
　　干剛徳之賢非隂柔自任之人其道殊不相類故<lb/>
<pb n="31a"/>
　　伊川獨以上六為小人履險自禍之事不然則龍<lb/>
　　逢比干豈不量力度徳之人也哉<hi>易説</hi>
　　漢上朱氏曰乾為首上六在首之上頂也上六本<lb/>
　　遯之六二自二進而上行涉四爻至上成兊兊澤<lb/>
　　滅沒其頂涉難之過也九二九四剛陽過越以濟<lb/>
　　難乃克有濟上六柔而處大過之極不量其力至<lb/>
　　於滅頂然上六正也志在拯溺不可咎也過涉之<lb/>
　　凶所謂以貞勝也象有言不可咎者義不可咎也<lb/>
<pb n="31b"/>
　　有言又誰咎者自取禍也<hi>易傳</hi>
　　新安朱氏曰處過極之地才弱不足以濟然於義<lb/>
　　為无咎矣盖殺身成仁之事故其象占如此<hi>本義</hi>
　　或問大過卦先生曰大過陽剛過盛不相對值之<lb/>
　　義故六爻中无全吉者除了初六是過於畏慎无<lb/>
　　咎外九二雖无不利然老夫得女妻畢竟是不相<lb/>
　　當所以象言過以相與也九四雖吉而又有它則<lb/>
　　吝九五所謂老婦者乃是指客爻而言老婦而得<lb/>
<pb n="32a"/>
　　士夫但能无咎无譽亦不為全吉至於上六過涉<lb/>
　　滅頂凶无咎則是事雖凶而義則无咎也　問大<lb/>
　　過楝橈是初上二隂不能勝四陽之重故有此象<lb/>
　　九三是其重剛不中自不能勝其任亦有此象兩<lb/>
　　義自不同否先生曰是如此九三又與上六正應<lb/>
　　亦皆不好不可以有輔自是過於剛強輔它不得<lb/>
　　九四楝隆只是隆便不橈乎下過涉滅頂凶不可<lb/>
　　咎也恐是他做得是了不可以咎它不似伊川説<lb/>
<pb n="32b"/>
　　易中无咎有兩義如不節之嗟无咎王輔嗣云是<lb/>
　　它自做得又將誰咎出門同人无咎又是他做得<lb/>
　　好了人咎他不得所以亦云又誰咎也此處恐不<lb/>
　　然　大過過涉滅頂凶无咎象曰不可咎也某嘗謂<lb/>
　　東漢諸人不量淺深至於殺身亡家此是凶然而<lb/>
　　其心何罪故不可咎也<hi>並語録</hi>
　<lb/>
　合訂刪補大易集義粹言卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷六十五</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷六十五<lb/>
　　　　　　　　　　頭等侍衞納喇性徳編<lb/>
䷼<hi>兊下巽上</hi>
　伊川先生曰中孚序卦節而信之故受之以中孚節<lb/>
　者為之制節使不過越也信而後能行上能信守之<lb/>
　下則信從之節而信之也中孚所以次節也為卦澤<lb/>
　上有風風行澤上而感於水中為中孚之象感謂感<lb/>
<pb n="1b"/>
　而動也内外皆實而中虚為中孚之象又二五皆陽<lb/>
　<hi>一有而字</hi>中實亦為孚義在二體則中實在全體則中虚<lb/>
　中虚信之本中實信之質<hi>易傳</hi>
中孚豚魚吉利涉大川利貞<lb/>
　伊川先生曰豚躁魚冥物之難感者也孚信能感於<lb/>
　豚魚則无不至矣所以吉也忠信可以蹈水火況涉<lb/>
　川乎守信之道在乎堅正故利於貞也<hi>易傳</hi>
　　白雲郭氏曰雜卦曰中孚信也夫信者孚之一也<lb/>
<pb n="2a"/>
　　孚者其道之大全也以信不足以盡孚故必曰中<lb/>
　　孚然有信之而信者有作也有未嘗信之而信者<lb/>
　　无作也无作中孚是也故自人之為徳論之則曰<lb/>
　　信又其小者則信於言而已自道論之則曰孚或<lb/>
　　未見於有為而其道可孚或无其人焉而是道為<lb/>
　　可孚皆曰有孚也故孚之道有无心於信天下而<lb/>
　　天下信之之意无不感也无不通也亦无不受而<lb/>
　　容之也无作也无止也亦无損益盛衰之理有孚<lb/>
<pb n="2b"/>
　　於一身於一家於一國於天下逺近大小衆寡之<lb/>
　　不同其孚一也然易之卦皆道也而爻則人也在<lb/>
　　卦辭言之則主道也在爻辭言之則言乎其人也<lb/>
　　而中孚又以名卦者以信不足以名卦也且道有<lb/>
　　誠有孚有信人或未之别盖信者孚之一也孚者<lb/>
　　誠之一也道之所至誠亦至焉故道大誠亦大而<lb/>
　　孚為道之信信為人之徳是其别也自二帝以來<lb/>
　　言信者葢寡至成湯而後言彰信兆民文王演易<lb/>
<pb n="3a"/>
　　復稱孚詩人亦言上天之載无聲无臭儀刑文王<lb/>
　　萬邦作孚故道之盛者後世莫若文王也至武王<lb/>
　　而後復言惇信明義及乎世衰道微人不知孚之<lb/>
　　為道獨知信而已孔子作易所以曉天下萬世欲<lb/>
　　其明而无惑故為言曰中孚信也是使後世由信<lb/>
　　而可得中孚之道也學者於此即以信為孚以孚<lb/>
　　為信不知孚之有别斯失聖人釋經之旨矣夫中<lb/>
　　孚之象中虚也虚已而對物則无物在物先來則<lb/>
<pb n="3b"/>
　　應之不來則无應此中孚之為信所以進乎誠也<lb/>
　　苟實其中則先物有物矣先物有物則不誠在物<lb/>
　　先安得謂之孚乎故子絶四曰毋我毋我則虚己<lb/>
　　矣是无先物之物也上天之載无聲无臭亦不過<lb/>
　　如是而已使有聲臭實其中非天道也有物以實<lb/>
　　其中非聖人之道也豚魚吉者信及豚魚也惟天<lb/>
　　地之道可信及豚魚葢天地以生為徳而无私於<lb/>
　　豚魚以生為徳故豚魚以是道而生信及也使有<lb/>
<pb n="4a"/>
　　心於豚魚則信及者微而其不及者大非天地也<lb/>
　　聖人法之亦如是而已信及豚魚則孚於天下可<lb/>
　　知也利涉大川中虚之有濟也利貞者中虚之徳<lb/>
　　也中虚之徳天徳也<hi>易説</hi>
　　新安朱氏曰孚信也為卦二隂在内四陽在外而<lb/>
　　二五之陽皆得其中以一卦言之為中虚以二體<lb/>
　　言之為中實皆孚信之象也又下説以應上上巽<lb/>
　　以順下亦為孚義豚魚无知之物又木在澤上外<lb/>
<pb n="4b"/>
　　實内虚皆舟楫之象至信可感豚魚涉險難而不<lb/>
　　可以失其貞故占者能致豚魚之應則吉而利涉<lb/>
　　大川又必利於貞也<hi>本義</hi>
彖曰中孚柔在内而剛得中說而巽孚乃化邦也豚魚<lb/>
吉信及豚魚也利涉大川乘木舟虚也中孚以利貞乃<lb/>
應乎天也<lb/>
　伊川先生曰二柔在内中虚為誠之象二剛得上下<lb/>
　體之中中實為孚之象卦所以為中孚也　以二體<lb/>
<pb n="5a"/>
　言卦之用也上巽下說為上至誠以順巽於下下有<lb/>
　孚以說從其上如是其孚乃能化於邦國也若人不<lb/>
　說從或違拂事理豈能化天下乎　信能及於豚魚<lb/>
　信道至矣所以吉也　以中孚<hi>一作虚</hi>涉險難其利如<lb/>
　乘木濟川而以虚舟也舟虚<hi>一有中字</hi>則无沈覆之患<hi>一无</hi>
　<hi>之患二字</hi>卦虚中為虚舟之象　中孚而貞則應乎天矣<lb/>
　天之道孚貞而已<hi>並易傳</hi>
　横渠先生曰中孚上巽施之下悦承之其中必有感<lb/>
<pb n="5b"/>
　化而出焉者葢孚者覆乳之象有必生之理信且正<lb/>
　天之道也<hi>易說</hi>
　　藍田吕氏曰中孚信由中而達外也乘木舟虚者<lb/>
　　巽體而柔在内也<lb/>
　　白雲郭氏曰中孚之象二隂居内而二五剛中下<lb/>
　　說而上巽故孚聖人法此所以化邦也儀刑文王<lb/>
　　萬邦作孚豈非化邦之謂歟豚魚物之至微而无<lb/>
　　知者信之難及者也信及豚魚況於有知者乎又<lb/>
<pb n="6a"/>
　　況於人乎觀此則化邦可知矣巽木也木而中虚<lb/>
　　所以難可濟也利貞乾徳也虚中而利貞其孚所<lb/>
　　以應天而大也<hi>易說</hi>
　　漢上朱氏曰中孚自遯來訟之變也二五不應六<lb/>
　　三孚於上六四孚於下二爻在中而孚中孚也易<lb/>
　　傳曰中虚者信之本中實者信之質夫信之未彰<lb/>
　　无形矣其中已有信也非中虚乎静而正發而當<lb/>
　　反諸已而不怍斷然如金石之不可易非中實乎<lb/>
<pb n="6b"/>
　　故曰柔在内而剛得中此以三四二五言中孚也<lb/>
　　上巽施之下説從之巽說相與不期於孚而孚焉<lb/>
　　猶鳥之孚卵也巽伏於上說從於下不動而柔者<lb/>
　　化剛者應拚然而飛矣化邦之道不幾於是乎坤<lb/>
　　在上為邦國外巽内說感之以誠信久而自化不<lb/>
　　為而成也其象巽離化坤巽離者萬物化成之時<lb/>
　　故曰說而巽孚乃化邦也此總六爻而言中孚也<lb/>
　　豚魚六四也中孚六四即訟坎之初坎為豕其初<lb/>
<pb n="7a"/>
　　為豚三兊為澤四巽乎澤為魚六四一爻具豚魚<lb/>
　　之象而在中孚之中信及豚魚也先王之交萬物<lb/>
　　无非信也取之必有時用之必有節風有騶虞信<lb/>
　　及豚也頌有潛魚信及魚也動物之蕃息者莫如<lb/>
　　豚魚信及豚魚上下草木鳥獸无所不及而至誠<lb/>
　　之道可以贊天地之化育如是乃吉六四正也正<lb/>
　　則吉信至於賞罰而示之者未矣非心服也其終<lb/>
　　必凶故曰豚魚吉彖曰信及豚魚也此以四六言<lb/>
<pb n="7b"/>
　　中孚也坎為險難初越二三涉坎成巽巽為股涉<lb/>
　　大川也兊澤而為大川決而成川也巽為木兊金<lb/>
　　刳其中舟虚也舟虚者中虚之象九五巽體其中<lb/>
　　虚不以好惡之私累其心其下說而不違利以濟<lb/>
　　難也夫乘木之利乘桴不如乘舟重載而乘險者<lb/>
　　不如虚舟之為安仗誠信而蹈大難猶乘木而其<lb/>
　　中枵然豈復有風波之虞哉古之人虚己遊世五<lb/>
　　兵兕虎不能害用此道也故曰利涉大川乘木舟<lb/>
<pb n="8a"/>
　　虚也此以四五言中孚之功也天之道不言而善<lb/>
　　信四時自成萬物自生正而已矣正誠也六四之<lb/>
　　正乃應乎天者以其心正其心正則其意誠乃<lb/>
　　應於天之道非人為也故曰中孚以利貞乃應乎<lb/>
　　天也此以六四初九相應言中孚也初九本九四<lb/>
　　乾在上為天之象在卦氣為冬至故太𤣥準之以<lb/>
　　中<hi>易傳</hi>　又曰中孚王洙曰柔在内而巽說合和之<lb/>
　　性也剛得中而上下信化育之道也中孚天理之<lb/>
<pb n="8b"/>
　　端叶於教化之義若鳥之孚卵柔渾於内而剛鷇<lb/>
　　於外嫗伏化羽不違其期自然之信也此與小過<lb/>
　　旁通自中孚而變故小過有飛鳥之象焉<hi>叢說</hi>
　　廣漢張氏曰詹體仁闢齋於便坐屬予名以其虚<lb/>
　　且長也則題之曰虚舟他日體仁謂予曰漆園之<lb/>
　　說遁而離吾无取焉耳在易之中孚利涉大川乘<lb/>
　　木舟虚将於是焉體之予嘆其善思也則又為之<lb/>
　　銘心本虚理則實應事物无轍迹來不迎去不留<lb/>
<pb n="9a"/>
　　彼萬變我日休行斯通險可濟孚豚魚貫天地曷<lb/>
　　臻兹在克己去其窒斯虚矣<hi>南軒集</hi>
　　新安朱氏曰說而巽孚乃化邦以卦體卦徳釋卦<lb/>
　　名義　利涉大川乘木舟虚以卦象言　中孚以<lb/>
　　利貞乃應乎天信而正則應乎天矣<hi>並本義</hi>
象曰澤上有風中孚君子以議獄緩死<lb/>
　伊川先生曰澤上有風感於澤中水體虚故風能入<lb/>
　之人心虚故動能感之風之動乎澤猶物之感於中<lb/>
<pb n="9b"/>
　故為中孚之象君子觀其象以議獄與緩死君子之<lb/>
　於議獄盡其忠而已於決死極於惻而已故誠意常<lb/>
　求於緩緩寛也於天下之事无所不盡其忠而議獄<lb/>
　緩死最其大者也<hi>易𫝊</hi>
　　藍田吕氏曰澤中氣散而為風澤上有風澤氣達<lb/>
　　其外者也中心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛則愛人之仁達之於外則聽<lb/>
　　訟而求生<lb/>
　　白雲郭氏曰治獄聽訟虚中為先實其中則有閡<lb/>
<pb n="10a"/>
　　此中孚之卦君子所以議獄緩死也議獄亦舉一<lb/>
　　端言之也凡天下之務當虚中者皆如治獄用中<lb/>
　　孚之道也且聖人之為治也有道以為之本刑罰<lb/>
　　助治而已非聖人之所専任以治天下也知此則<lb/>
　　知虚中之道矣不知此則刑罰先實其中道无自<lb/>
　　而入焉是其為治无適而非刑也安得議獄緩死<lb/>
　　之事哉如書言宥過无大又言罪疑惟輕皆議獄<lb/>
　　之謂也觀舜與臯陶之言然後知聖人之刑舜之<lb/>
<pb n="10b"/>
　　戒臯陶曰眀于五刑以弼五教則五刑者正所以<lb/>
　　弼五教故命臯陶於契之後非五刑可獨任以致<lb/>
　　治也曰刑期于无刑民協于中則聖人之心以无<lb/>
　　刑在刑之先此葢虚中之道也其命臯陶則先曰<lb/>
　　蠻夷猾夏寇賊姦宄故知舜之刑由蠻夷猾夏寇<lb/>
　　賊姦宄而有之非此則无用於刑也臯陶稱帝之<lb/>
　　徳曰宥過无大刑故无小罪疑惟輕功疑惟重與<lb/>
　　其殺不辜寧失不經則知聖人之刑皆不得已而<lb/>
<pb n="11a"/>
　　用也不得已而用則由天下有罪而後有刑葢聖<lb/>
　　人不先刑以制天下也故至於好生之徳洽於民<lb/>
　　心則盡孚天下之道矣中孚之獄如是而已後世<lb/>
　　舎道徳仁義獨任刑以為治者不患天下之不孚<lb/>
　　而患網之不密不患徳之不洽而患文之不峻於<lb/>
　　是有刲屠夷族之禍而人之有生殆犬彘之不如<lb/>
　　矣又安足與語中孚之道哉秦漢是已<hi>易説</hi>
　　漢上朱氏曰澤上有風澤中應之中孚也中孚信<lb/>
<pb n="11b"/>
　　也中孚自訟變坎為獄九四之初坎成兊兊口為<lb/>
　　議獄也議獄者議其獄情之正否也艮六變成中<lb/>
　　孚艮體盡矣為游魂㳺魂死之象震為反生緩死<lb/>
　　也緩死者未必死也君子議獄緩死則好生之徳<lb/>
　　孚於上下矣傳曰冬至四十五日條風至出輕刑<lb/>
　　解稽留法此象乎<hi>易𫝊</hi>
　　新安朱氏曰風感水受中孚之象議獄緩死中孚<lb/>
　　之意<hi>本義</hi>議獄緩死只是以誠意求之澤上有風感<lb/>
<pb n="12a"/>
　　得水動議獄緩死則能感人心<hi>語録</hi>
初九虞吉有它不燕象曰初九虞吉志未變也<lb/>
　伊川先生曰九當中孚之初故戒在審其所信虞度<lb/>
　也度其可信而後從也雖有至信若不得其所則有<lb/>
　悔吝故虞度而後信則吉也既得所信則當誠一若<lb/>
　有他則不得其燕安矣燕安裕也有它志不定也人<lb/>
　志不定則惑而不安初與四為正應四巽體而居正<lb/>
　无不善也爻以謀始之義大故不取相應之義若用<lb/>
<pb n="12b"/>
　應則非虞也　當信之始志<hi>一无志字</hi>未有所從而虞度<lb/>
　所信則得其正是以吉也葢其志未有變動志有所<lb/>
　從則是變動虞之不得其正矣在初言求所信之道<lb/>
　也<hi>並易傳</hi>
　横渠先生曰為信之始其信未孚而志應在四進有<lb/>
　二三剛柔之間非以禮自防使為衆所信取悔之道<lb/>
　也故必防其萌使志不亂孚交如則威如乃吉<hi>易說</hi>
　　藍田吕氏曰初九中孚之初剛而有應慮未孚於<lb/>
<pb n="13a"/>
　　所應自防而不安於它志一不變者也故曰虞吉<lb/>
　　有它不燕虞如虞行防守也燕安也<lb/>
　　白雲郭氏曰中孚之虚无物閡其中故其孚最為<lb/>
　　近誠虞吉者審度吉道而有行也度吉而行固善<lb/>
　　道也然已為有物非中孚之虚矣故言有它有它<lb/>
　　則中實非安於中孚之道象言志未變者言虞吉<lb/>
　　有它之志未能忘也忘此則中孚矣初九中孚之<lb/>
　　始未能盡其道故尚有虞吉之志盡中孚之道者<lb/>
<pb n="13b"/>
　　无適而非吉又何虞乎<hi>易說</hi>
　　漢上朱氏曰中孚之初戒在審慎其所信初九六<lb/>
　　四正應也初宜信四而初四相易以失位為憂以<lb/>
　　其有憂也故虞度之虞乃不失其正應故吉虞度<lb/>
　　而得其所從宜誠一不貳有它則擇利而動心无<lb/>
　　所主惑矣燕謂三也雷在澤中有燕息之象三非<lb/>
　　初之正應初與三同體説乎隂而徃應之為有它<lb/>
　　初之三歸妹象毁而不燕以其貳也初九所以虞<lb/>
<pb n="14a"/>
　　吉者得其所從其志未變於三變於三矣何燕之<lb/>
　　有<hi>易傳</hi>
　　新安朱氏曰當中孚之初上應六四能度其可信<lb/>
　　而信之則吉復有他焉則失其所以度之之正而<lb/>
　　不得其所安矣戒占者之辭也<hi>本義</hi>
　　東萊吕氏曰或問上蔡語録云心之窮物有盡而<lb/>
　　天者無盡如之何包之竊意窮物葢窮理也萬物<lb/>
　　各有其理将欲處之各盡其道非研窮工夫則無<lb/>
<pb n="14b"/>
　　由得然人固自有天然之本體純粹清明不待思<lb/>
　　慮不勞計度遇事觸物而吾胸中一際接焉固有<lb/>
　　至當之理油然而生若夫心之容物固所以求其<lb/>
　　天奈何人之私意易萌思慮所不及計度所不逮<lb/>
　　則背理傷義未能保其不无也徃時侍坐誨以易<lb/>
　　傳中孚之初九曰志有所從則是變動虞之不得<lb/>
　　其正矣夫既變則已違夫天矣虞之則涉於人固<lb/>
　　有正不正矣恐亦是此意乞賜詳誨荅曰心之窮<lb/>
<pb n="15a"/>
　　物有盡而天者无盡横渠所謂有外之心不足以<lb/>
　　合天心也來說為近<hi>别集</hi>
九二鶴鳴在隂其子和之我有好爵吾與爾靡之象曰<lb/>
其子和之中心願也<lb/>
　伊川先生曰二剛實於中孚之至者也孚至則能感<lb/>
　通鶴鳴於幽隠之處不聞也而其子相應和中心之<lb/>
　願相通也好爵我有而彼亦係慕說好爵之意同也<lb/>
　有孚於中物无不應誠同故也至誠无逺近幽深之<lb/>
<pb n="15b"/>
　間故繫辭云善則千里之外應之不善則千里之外<lb/>
　違之言誠通也至誠感通之理知道者為能識之<lb/>
　中心願謂誠意所願也故通而相應<hi>並易傳</hi>
　横渠先生曰居中體巽无所私係徳必有鄰物願所<lb/>
　歸位以徳致為五所任故曰與爾靡之靡偃也順從<lb/>
　之也<hi>易說</hi>
　　藍田吕氏曰九二中孚之時以剛居中而无私應<lb/>
　　至誠虚心樂善者也以陽居隂又處二隂之下慎<lb/>
<pb n="16a"/>
　　獨為善不愧屋漏也至誠慎獨則凡同氣類者雖<lb/>
　　逺必應故鶴鳴在隂其子和之至誠好善則樂與<lb/>
　　賢者共之故我有好爵吾與爾靡之<lb/>
　　白雲郭氏曰中孚之道與物无閡況於交感之際<lb/>
　　為感通之易者乎是猶鶴鳴於幽隂之中而其子<lb/>
　　和之必至之理也有好爵以與爾靡之又其子之<lb/>
　　願也是其所以和也好爵猶美道也吾與爾靡其<lb/>
　　道虚己以容人也葢言中孚之美道其能感人也<lb/>
<pb n="16b"/>
　　虚己而已然中孚本應物之道二得之而三失之<lb/>
　　<hi>易說</hi>
　　漢上朱氏曰訟離為飛鳥變震為鶴說卦震為鵠<lb/>
　　鵠古鶴字也穆天子傳列子皆以鵠為鶴鶴震聲<lb/>
　　感兊鳴於正秋九二之象也九二剛實而中中孚<lb/>
　　之至者九居二鳴鶴在隂也坤為母巽四為子四<lb/>
　　與二同震體而九二陽為大六四隂為小故四有<lb/>
　　子之象二四志同二鳴而四和二中也四亦中虚<lb/>
<pb n="17a"/>
　　心之象其應豈強為哉出於中心願而已矣荀子<lb/>
　　所謂同焉者合類焉者應故曰其子和之中心願<lb/>
　　也巽為命五出命者也陽為美好好爵者爵命之<lb/>
　　美吾四自謂也我四謂五猶曰我君也爾親乎二<lb/>
　　也二誠於中四自和之若曰我君有好爵吾與汝<lb/>
　　共靡之非二有求於四也四於五其疏附之臣乎<lb/>
　　靡子夏傳陸績作縻巽為繩縻係之象當作縻孟<lb/>
　　子曰我善養吾浩然之氣荘子曰吾無食我無糧<lb/>
<pb n="17b"/>
　　古人文章相錯而成此爻所謂我吾亦然易傳曰<lb/>
　　至誠无逺近幽深之間惟知道者識之<hi>易傳</hi>
　　新安朱氏曰九二中孚之實而九五亦以中孚之<lb/>
　　實應之故有鶴鳴子和我爵爾靡之象鶴在隂謂<lb/>
　　九居二好爵謂得中靡與縻同言懿徳人之所好<lb/>
　　故好爵雖我之所獨有而彼亦繫戀之也<hi>本義</hi>　鶴<lb/>
　　鳴子和亦不可曉好爵爾靡亦不知是説甚底繫<lb/>
　　辭中又説從别處去　中孚九二爻自不可曉看<lb/>
<pb n="18a"/>
　　來我有好爵吾與爾靡之是兩箇都要這物事所<lb/>
　　以鶴鳴子和是兩箇中心都愛所以相應如此<hi>並語</hi>
　　<hi>録</hi>
六三得敵或鼓或罷或泣或歌象曰或鼓或罷位不當<lb/>
也<lb/>
　伊川先生曰敵對敵也謂所交孚者正應上九是也<lb/>
　三四皆以虚中為成孚之主然所處則異四得位居<lb/>
　正故亡匹以從上三不中失正故得敵以累志<hi>一作心</hi>
<pb n="18b"/>
　以柔說之質既有所係惟所信是從或鼓張或罷廢<lb/>
　或悲泣或歌樂動息憂樂皆從乎所信也惟係所信<lb/>
　故未知吉凶然非眀達君子之所為也　居不當位<lb/>
　故无所主惟所信是從<hi>一本有是以二字</hi>所處得正則所信<lb/>
　有方矣<hi>並易傳</hi>
　横渠先生曰處非所安物之所惡剛而乘之柔不相<lb/>
　比進退之際惟敵是求不恒其徳莫非已致<hi>一作惟敵是得</hi>
　<hi>故求之云云  易說</hi>
<pb n="19a"/>
　　藍田吕氏曰六三以隂居陽雖與上九應而比於<lb/>
　　六四近不相得所以得敵以柔處下既不能勝故<lb/>
　　或鼓或罷位既不當又不安常故或泣或歌<lb/>
　　白雲郭氏曰自一卦論之則三四為虚中自爻言<lb/>
　　之則六三之不當位又不若六四之能虚己也且<lb/>
　　中孚之道不立己何得敵之有得敵則有已甚於<lb/>
　　虞吉故物或怒之則鼓或困之則罷或悲之則泣<lb/>
　　或樂之則歌四者有感於外而動於中者也感於<lb/>
<pb n="19b"/>
　　外而動於中不能忘敵也不能忘敵有我之過也<lb/>
　　惟中孚虚己无與為敵外物之來如投虚然或怒<lb/>
　　之則无鼓也或困之則无罷也或悲之則无泣也<lb/>
　　或樂之則无歌也舉无得敵之理則其道全矣<hi>易説</hi>
　　漢上朱氏曰敵者勢均而不相下也艮之彖曰上<lb/>
　　下敵應不相與也言六爻勢均當應而否故子夏<lb/>
　　𫝊曰三與四為敵葢三四同體而異意近而不相<lb/>
　　得六三不正小人也六四正君子也三小人不見<lb/>
<pb n="20a"/>
　　信於君子而志在得四四終不可得震為鼓三動<lb/>
　　鼓而進将以張之也而四不應既罷而息将以誘<lb/>
　　之也而四不來三動離為目兊澤流目或泣以感<lb/>
　　之而四不憂巽為長震為聲兊口為言長聲以永<lb/>
　　其言或歌以樂之而四不恱或鼓或罷或泣或歌<lb/>
　　小人之情状盡矣四守正終莫得之處位不當无<lb/>
　　以取信於君子也豈能强得之哉<hi>易傳</hi>
　　新安朱氏曰敵謂上九信之窮者六三隂柔不中<lb/>
<pb n="20b"/>
　　正以居説極而與之為應故不能自主而其象如<lb/>
　　此<hi>本義</hi>　問中孚六三大義是如何曰某所以説中<lb/>
　　孚小過皆不可曉便是如此依文解字看來只是<lb/>
　　不中不正所以歌泣喜樂都无常也<hi>語録</hi>
六四月㡬望馬匹亡无咎象曰馬匹亡絶類上也<lb/>
　伊川先生曰四為成孚之主居近君之位處得其正<lb/>
　而上信之至<hi>一作位</hi>當孚之任者也如月之㡬望盛之<lb/>
　至也已望則敵矣臣而敵君禍敗必至故以㡬望為<lb/>
<pb n="21a"/>
　至盛馬匹亡四與初為正應匹也古者駕車用四馬<lb/>
　不能備純色則兩服兩驂各一色又小大必相稱故<lb/>
　兩馬為匹謂對也馬者行物也初上應四而四亦進<lb/>
　從五皆上行故以馬為象孚道在一四既從五若復<lb/>
　下係于初則不一而害於孚為有咎矣故馬匹亡則<lb/>
　无咎也上從五而不係於初是亡其匹也係初則不<lb/>
　進不能成孚之功也　絶其類而上從五也類謂<hi>一作</hi>
　<hi>相</hi>應也<hi>並易傳</hi>
<pb n="21b"/>
　横渠先生曰誠以接物體巽居柔隂徳之盛美者也<lb/>
　隂徳盛美物所願交故必一其所應絶類於上使隂<lb/>
　不疑陽如月近望而不過於盈可以无<hi>一作免</hi>咎<hi>易說</hi>
　　藍田吕氏曰六四以隂居隂隂之盛者居巽之下<lb/>
　　不敢盈也故曰月㡬望與三皆隂匹也棄其類匹<lb/>
　　上乘九五故曰馬匹亡能體柔巽舍不肖而尚賢<lb/>
　　故无咎<lb/>
　　白雲郭氏曰六四處得其正葢有中孚之道者月<lb/>
<pb n="22a"/>
　　㡬望居盛位而不盈也馬匹亡舍衆志而獨上也<lb/>
　　六四近君有自盈之失今月㡬望則虚已而不盈<lb/>
　　矣馬匹不亡則有鼓罷泣歌之累今馬匹亡則安<lb/>
　　行上道終无得敵之理是以无咎也匹亦敵之類<lb/>
　　也得敵匹亡其道相反也彖言柔在内而爻則其<lb/>
　　道相反葢卦爻取義有不得而同者也<hi>易説</hi>
　　漢上朱氏曰四處當位近君其道上行成孚者也<lb/>
　　訟離為日坎為月坎變震月在東也離變兊日在<lb/>
<pb n="22b"/>
　　西也月東日西望也五在中四為㡬望隂道之盛<lb/>
　　盛則敵君禍敗必至不可不戒古者駕車四馬兩<lb/>
　　服為匹兩驂為匹不能四馬則駕兩馬曰駢駢亦<lb/>
　　匹也四震為作足馬四應初成坎坎為美脊之馬<lb/>
　　兩馬匹也震坎陽卦類也四之上絶其類而不應<lb/>
　　則馬匹亡矣孚道在一四上從五亡其匹則絶係<lb/>
　　應之私无敵君之禍易傳曰係初則不進其能成<lb/>
　　孚乎<hi>易傳</hi>
<pb n="23a"/>
　　新安朱氏曰六四居隂得正位近於君為月㡬望<lb/>
　　之象馬匹謂初與己為匹四乃絶之而上以信於<lb/>
　　五故為馬匹亡之象占者如是則无咎也<hi>本義</hi>
九五有孚攣如无咎象曰有孚攣如位正當也<lb/>
　伊川先生曰五居君位人君之道當以至誠感通天<lb/>
　下使天下之心信之固結如拘攣然則為无咎也人<lb/>
　君之孚不能使天下固結如是則億兆之心安能保<lb/>
　其不離乎　五居君位之尊由中正之道能使天下<lb/>
<pb n="23b"/>
　信之如拘攣之固乃稱其位人君之道當如是也<hi>並易</hi>
　<hi>傳</hi>
　横渠先生曰處乎盛位而信不交物未免於咎也<hi>易説</hi>
　　藍田吕氏曰九五剛中居尊信結於下故曰有孚<lb/>
　　攣如无咎<lb/>
　　白雲郭氏曰孚之道无不通亦无不感可以通天<lb/>
　　下之志至於固結攣如是以无咎九五君位足以<lb/>
　　感通天下又无私應之累故直曰有孚攣如位正<lb/>
<pb n="24a"/>
　　當而已<hi>易説</hi>
　　漢上朱氏曰九五在上六四在下君臣之位正也<lb/>
　　九五剛健中正六四柔巽正而順君臣之徳當乎<lb/>
　　位也五四君臣相孚上下固結如攣然相易以致<lb/>
　　相孚故无咎攣拘攣也五四相易有巽服艮手離<lb/>
　　目相就拘攣之象大忠為令徳茍非其人不可君<lb/>
　　臣之際非位正徳當其孚如是豈能无咎乎<hi>易傳</hi>
　　新安朱氏曰九五剛健中正中孚之實而居尊位<lb/>
<pb n="24b"/>
　　為孚之主者也下應九二與之同徳故其象占如<lb/>
　　此<hi>本義</hi>
上九翰音登于天貞凶象曰翰音登于天何可長也<lb/>
　伊川先生曰陽性上進風體飛颺九居中孚之時處<lb/>
　於最上孚於上進而不知正者也其極至於羽翰之<lb/>
　音登聞于天貞固於此而不知變凶可知矣夫子曰<lb/>
　好信不好學其蔽也賊固守而不通之謂也　守孚<lb/>
　至於窮極而不知變豈可長久也固守而<hi>一无而字</hi>不通<lb/>
<pb n="25a"/>
　如是則凶也<hi>並易傳</hi>
　横渠先生曰處信之極好居物上信而无實窮上必<lb/>
　凶一云將變而為小過也<hi>易説</hi>
　　藍田吕氏曰上九以陽居上其聲逺聞而實不稱<lb/>
　　以是為正勢不可長是以凶也翰者飛而鳴也飛<lb/>
　　而鳴者雖逺聞其聲虚也況登于天乎<lb/>
　　白雲郭氏曰中孚虚己也虚己者道之虚也道之<lb/>
　　虚故足以應天下之實而无不通焉是以聖人尚<lb/>
<pb n="25b"/>
　　之也翰音登于天聲之虚也聲之虚不足以有為<lb/>
　　也以是為貞則凶矣虚聲无實非可久之道也九<lb/>
　　五知虚己而用道於中故足以通天下之志上九<lb/>
　　獨務虚聲而事於外不知其道已喪於中矣故凶<lb/>
　　而不可久也<hi>易説</hi>
　　漢上朱氏曰巽為雞剛其翰也柔其毛也翰羽翮<lb/>
　　也震為聲上動反三成兊雞振其羽翮而後聲出<lb/>
　　於口翰音也乾五為天六三往上隂為虚翰音登<lb/>
<pb n="26a"/>
　　于天也鳥之類聲聞于天者鶴也雞无是實虚聲<lb/>
　　聞于上雖登于天須臾則反其可長乎巽為長三<lb/>
　　之上巽毁何可長也不信之極正乎其凶故曰貞<lb/>
　　凶張載曰信而无實窮上必凶<hi>易傳</hi>
　　新安朱氏曰居信之極而不知變雖得其貞亦凶<lb/>
　　道也故其象占如此雞曰翰音乃巽之象居巽之<lb/>
　　極為登于天雞非登天之物而欲登天信非所信<lb/>
　　而不知變亦猶是也<hi>本義</hi>　鄭東卿説易象亦有好<lb/>
<pb n="26b"/>
　　處如説中孚有卵之象小過有飛鳥之象孚字從<lb/>
　　爪從子如鳥以爪抱卵也葢以卦言之四陽居外<lb/>
　　二隂居内外實中虚有卵之象又言鼎象鼎之形<lb/>
　　革象風爐這是他説得好處他却盡欲牽合附會<lb/>
　　少閒便疎脱今人學問且欲於正段處理㑹却些<lb/>
　　小零碎底亦用得一向只是理㑹這箇便不是<hi>語録</hi>
　<lb/>
　合訂刪補大易集義粹言卷六十五<lb/>
</p>
<p>
</p>
  </div>
</body>
</text>
</TEI>
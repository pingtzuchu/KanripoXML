<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷十九</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷十九<lb/>
　　　　　　　　　　頭等侍衞納喇性德編<lb/>
䷎<hi>艮下坤上</hi>
　伊川先生曰謙序卦有大者不可以盈故受之以謙<lb/>
　其有既大不可至於盈滿必在謙損故大有之後受<lb/>
　之以謙也爲卦坤上艮下地中有山也地體卑下山<lb/>
　髙大之物而居地之下謙之象也以崇髙之德而處<lb/>
<pb n="1b"/>
　卑下謙之義也<hi>易傳</hi>
謙亨君子有終<lb/>
　伊川先生曰謙有亨之道也有其德而不居謂之謙<lb/>
　人以謙巽自處何往而不亨乎君子有終君子志存<lb/>
　乎謙巽達理故樂天而不競内充故退讓而不矜安<lb/>
　履乎謙終身不易自卑而人益尊之自晦而德益光<lb/>
　顯此所謂君子有終也在小人則有欲必競有德必<lb/>
　伐雖使勉慕於謙亦不能安行而固守不能有終也<lb/>
<pb n="2a"/>
　<hi>易傳</hi>　他卦皆有悔凶咎唯謙未嘗有它卦有待而亨<lb/>
　唯謙則便亨<hi>羅氏拾遺</hi>
　　白雲郭氏曰繫辭曰勞而不伐有功而不德厚之<lb/>
　　至也故謙為不居其德之稱德且不居則富貴崇<lb/>
　　髙皆餘事矣孔子不居聖顔淵願无伐善无施勞<lb/>
　　之謂也然有德而不居亨在其中矣小人矜能伐<lb/>
　　功日損之道君子德日進而謙不已是有終也然<lb/>
　　一盈而有四害一謙而有四益是以君子拳拳而<lb/>
<pb n="2b"/>
　　弗失之矣<hi>易說</hi>
　　新安朱氏曰謙者有而不居之義止乎内而順乎<lb/>
　　外謙之意也山至髙而地至卑乃屈而止於其下<lb/>
　　謙之象也占者如是則亨通而有終謂先屈而後<lb/>
　　伸也<hi>本義</hi>　謙便能亨又為君子有終之象<hi>語録</hi>
　　東萊呂氏曰易六十四卦皆有凶爻此卦六爻无<lb/>
　　凶以能謙故也大凡學者要看謙卦當味伊川兩<lb/>
　　句曰達理則樂天而不競内充故退讓而不矜此<lb/>
<pb n="3a"/>
　　兩句乃入謙道之門蓋天命所在自有定分初无<lb/>
　　一毫加損君子達其理則知求勝者徒然耳要之<lb/>
　　初无増損於其間也人惟中无所有則必誇人以<lb/>
　　為有譬如貧賤者恐人輕其貧賤必外以富有自<lb/>
　　誇无文學者恐人輕其无文學必外以詞采自衒<lb/>
　　實有者却不如此<hi>易説</hi>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
<pb n="3b"/>
而好謙謙尊而光卑而不可踰君子之終也<lb/>
　康節先生漁樵對問人有禱鬼神而求福者福可禱<lb/>
　而求邪求之而可得邪敢問其所以曰語善惡者人<lb/>
　也禍福者天也天道福善而禍淫鬼神其能違天乎<lb/>
　自作之咎固難逃矣天䧏之災禳之奚益修德積善<lb/>
　君子常分安有餘事於其間哉樵者曰有為善而遇<lb/>
　禍有為惡而獲福者何也漁者曰有幸與不幸也幸<lb/>
　不幸命也當不當分也一命一分人其逃乎曰何謂<lb/>
<pb n="4a"/>
　分何謂命曰小人之遇福非分也有命也當禍分也<lb/>
　非命也君子之遇禍非分也有命也當福分也非命<lb/>
　也<hi>邵子外書</hi>
　明道先生曰易言天亦不同如天道虧盈而益謙此<lb/>
　通上下理亦如此天道之運亦如此如言天且不違<lb/>
　况於人乎況於鬼神乎此直謂形而上者言以鬼神<lb/>
　為天地矣<hi>謝顯道録</hi>
　伊川先生曰濟當為際此明謙而能亨之義天之道<lb/>
<pb n="4b"/>
　以其氣下際故能化育萬物其道光明下際謂下交<lb/>
　也地之道以其處卑所以其氣上行交於天皆以卑<lb/>
　䧏而亨也　以天行而言盈者則虧謙者則益日月<lb/>
　隂陽是也以地勢而言盈滿者傾變而反陷卑下者<lb/>
　流注而益増也　鬼神謂造化之跡盈滿者禍害之<lb/>
　謙損者福祐之凡過而損不足而益者皆是也　人<lb/>
　情疾惡於盈滿而好與於謙巽也謙者人之至德故<lb/>
　聖人詳言所以戒盈而勸謙也　謙為卑巽也而其<lb/>
<pb n="5a"/>
　道尊大而光顯自處雖卑屈而其德實髙不可加尚<lb/>
　是不可踰也君子至誠於謙恒而不變有終也故尊<lb/>
　光<hi>並易傳</hi>
　横渠先生曰止於下故光明　人樂尊之故光而不<lb/>
　揜志下於人故人不能加天以廣大自然取貴人自<lb/>
　要尊大須意我固必欲順己尊己又說己之情此所<lb/>
　以取辱取怒也謙尊而光卑而不可踰夫尊者謙則<lb/>
　更光卑者已謙又如何踰之此天德至虚者焉以其<lb/>
<pb n="5b"/>
　能謙故尊而益光卑又无人可踰盖已謙矣復如何<lb/>
　踰越也謙天下之良德<hi>並易説</hi>
　　藍田呂氏曰謙持盈若不足也艮以陽下坤之隂<lb/>
　　而有止所謂天道下濟而光明者也坤以隂而居<lb/>
　　艮之上地道卑而上行者也謙道雖主於自下然<lb/>
　　不可以不執中尊者之謙有所止則光夷王下堂<lb/>
　　而見諸侯是太不自尊而无所止招辱而已不足<lb/>
　　光也卑者之謙不可為物之所踰庶人召之役則<lb/>
<pb n="6a"/>
　　往役可也召之見則往見不可也可召而見是在<lb/>
　　卑而可踰也以謙下人无有不亨尊卑之謙不失<lb/>
　　乎中惟君子為能終之<lb/>
　　龜山楊氏曰謙也者致恭以存其位也故髙而不<lb/>
　　危滿而不溢君子所以有終也自天道下濟而下<lb/>
　　謙亨之道也夫謙德之柄也君子執之以為禮德<lb/>
　　盛道尊而不居厚之至也故自下而人髙之自後<lb/>
　　而人先之所以尊而光卑而不踰也<hi>易説</hi>
<pb n="6b"/>
　　兼山郭氏曰山非不髙也地非不卑也髙者下下<lb/>
　　卑者上行謙之道也山在地上則為剥殺瘦之象<lb/>
　　也山在地中則為謙畜德之象也是故滿則招損<lb/>
　　謙則得益自然之理也天道下濟而光明者艮也<lb/>
　　地道卑而上行者坤也天之虧益日月是也地之<lb/>
　　變流山河是也鬼神害福吉凶是也人之好惡得<lb/>
　　失是也故勞而不伐有功而不德有若無實若虚<lb/>
　　其謙亨之謂乎故在尊而光在卑而不可踰惟君<lb/>
<pb n="7a"/>
　　子能終之<hi>易說</hi>
　　白雲郭氏曰先人曰天之虧盈日月是也地之變<lb/>
　　流山河是也鬼神害福吉凶是也人之好惡得失<lb/>
　　是也以此居尊則益光以此居卑則不可踰故惟<lb/>
　　有德君子能終之伊川曰以地勢而言則盈滿者<lb/>
　　傾變而反陷卑下者流注而益増也雍曰四者非<lb/>
　　天地鬼神人有心如是其道自然如此故皆曰道<lb/>
　　艮之一陽即有天道下濟之象<hi>易說</hi>
<pb n="7b"/>
　　漢上朱氏曰復三變剥四變皆成謙彖辭以剥上<lb/>
　　九言之者在上而降下者謙也處下而能卑者常<lb/>
　　也未足以盡謙之義上九降三六三升乎上此謙<lb/>
　　所以亨也尊卑相去其位不同於是情暌勢隔上<lb/>
　　下不能通尊者既屈卑者獲伸然後上下交而功<lb/>
　　勲成矣以天地言之天道下濟地道上行萬物化<lb/>
　　生其道光明而所以光明者陽濟乎隂也非謙亨<lb/>
　　乎曰濟曰光明者坎象也此以剝之上九六三升<lb/>
<pb n="8a"/>
　　降言謙亨也天陽地隂鬼神者天地之大用人也<lb/>
　　者參天地而行鬼神者也天地也鬼神也人也以<lb/>
　　分言之則殊以理言之則一故觀日月之進退則<lb/>
　　知天道之虧盈矣觀山川之髙卑則知地道之變<lb/>
　　流矣觀人事之得喪則知鬼神之禍福矣觀物論<lb/>
　　之取捨則知人情之好惡矣變禍為害者言不利<lb/>
　　也是數者无不以盈為去以謙為尚九在上盈也<lb/>
　　三往損之則為虧盈為變盈為禍盈為惡盈三在<lb/>
<pb n="8b"/>
　　下謙也九來益之為益謙為流謙為福謙為好謙<lb/>
　　流之者坎也益之福之好之者陽也此再以上九<lb/>
　　六三論盈虚之理明謙也九三自上位降而言之<lb/>
　　則尊而光天道下濟是也自九三卑位言之則卑<lb/>
　　而不可踰山在地中是也謙之為德其至矣乎所<lb/>
　　處尊矣道則彌光也所執卑矣而德則彌尊也君<lb/>
　　子觀諸天地騐諸幽明故處卑而不爭居尊而能<lb/>
　　降愈久而不厭乃能有終故曰君子有終此再以<lb/>
<pb n="9a"/>
　　九三言君子體謙而終也上者外卦之終三者内<lb/>
　　卦之終也以卦氣言之小寒也故太𤣥準之以少<lb/>
　　<hi>易傳</hi>
　　屏山劉氏曰聖人明為善之大端使人向焉而不<lb/>
　　誘人以利心苟有冀焉不如其己<hi>謂人之為善苟有所希冀不如</hi>
　　<hi>己之不為也</hi>謙者盛德之事也易但言其終吉而已安<lb/>
　　而行之尊而光卑而不可踰言之法也有曰自下<lb/>
　　者人髙之自後者人先之意同言異病行之有冀<lb/>
<pb n="9b"/>
　　是計効課功也利心存焉出于矯激反悖其性有<lb/>
　　所歆慕益亂其眞故无利心而為惡其惡可移有<lb/>
　　利心而為善其善日隳大躁靜其容大辨訥其口<lb/>
　　貪倚亷為地佞假眞為媒非无善迹也利心存焉<lb/>
　　泯泯棼棼多見資吾術借聖言以濟其私者矣周<lb/>
　　公吐哺握髪謙之至也豈以此來天下之士而沽<lb/>
　　一時之名乎非也何為拳拳勤勤若是邪成其己<lb/>
　　也易曰謙以自牧謙之妙用也周公所行安有利<lb/>
<pb n="10a"/>
　　心哉<hi>屏山文集</hi>
　　新安朱氏曰謙亨言謙之必亨變謂傾壊流謂聚<lb/>
　　而歸之人能謙則其居尊者其德愈光其居卑者<lb/>
　　人亦莫能過此君子所以有終也<hi>本義</hi>　變盈流謙<lb/>
　　揚子雲言山殺瘦澤増髙此是説山上之土為水<lb/>
　　漂下來山便瘦澤便髙　虧盈益謙是自然之理<lb/>
　　　鬼神言害言福是有些造化之柄　問鬼神是<lb/>
　　造化之跡既言天地之道又言鬼神何邪先生云<lb/>
<pb n="10b"/>
　　天道是就寒暑往來上説地道是就地形髙下上<lb/>
　　説鬼神是就禍福上説各自主一事而言耳　謙<lb/>
　　之為義不知天地人鬼何以皆好尚之盖太極中<lb/>
　　本无物若事業功勞又於我何有觀天地生萬物<lb/>
　　而不言所利可見矣　謙尊而光卑而不可踰以<lb/>
　　尊而行謙則其道光以卑而行謙則其德不可踰<lb/>
　　尊對卑言伊川以謙對卑説非是但聖人九卦又<lb/>
　　引天道虧盈而益謙地道變盈而流謙此是説卦<lb/>
<pb n="11a"/>
　　體<hi>語録</hi>
　　東萊呂氏曰聖人言天地鬼神人道无不好謙然<lb/>
　　人多不能好謙何也不能捨己故也不能捨己則<lb/>
　　好勝人之心生欲求其尊必自髙大欲求其光明<lb/>
　　必自眩露欲求其不可踰者必自髙抗不知求尊<lb/>
　　者當自下求髙明者當自隠求不可踰者當自卑<lb/>
　　謙尊而光卑而不可踰常人之所謂謙乃易之所<lb/>
　　謂尊而光也常人之所謂卑乃易之所謂不可踰<lb/>
<pb n="11b"/>
　　也君子之終者君子能達謙之理至於終吉也<hi>易説</hi>
象曰地中有山謙君子以裒多益寡稱物平施<lb/>
　明道先生曰謙者治盈之道故曰裒多益寡稱物平<lb/>
　施<hi>劉絢師訓</hi>
　伊川先生曰地體卑下山之髙大而在地中外卑下<lb/>
　而内藴髙大之象故為謙也不云山在地中而曰地<lb/>
　中有山言卑下之中藴其崇髙也若言崇髙藴於卑<lb/>
　下之中則文理不順諸象皆然觀文可見君子以裒<lb/>
<pb n="12a"/>
　多益寡稱物平施君子觀謙之象山而在地下是髙<lb/>
　者下之卑者上之見抑髙舉下損過益不及之義以<lb/>
　施於事則裒取多者増益寡者稱物之多寡以均其<lb/>
　施與使得其平也<hi>易傳</hi>　謙君子所以有終故不言吉<lb/>
　裒取其多而増益其寡天理也<hi>羅氏拾遺</hi>
　横渠先生曰隠髙於卑謙之象也　易大象皆是實<lb/>
　事卦爻小象則容有寓意而已言風自火出家人家<lb/>
　人之道必自烹飪始風風也教也盖言教家人之道<lb/>
<pb n="12b"/>
　必自此始也又如言木上有水井則明言井之實事<lb/>
　也又言地中有山謙夫山者崇髙之物非謙而何<lb/>
　多者寡者皆量宜下之<hi>並易說</hi>
　　龜山楊氏曰地中有山謙髙者下之謙之象也多<lb/>
　　者裒之寡者益之是謂稱物均一无偏陂之私是<lb/>
　　謂平施盖取虧盈益謙之義<hi>易説</hi>　理一而分殊故<lb/>
　　聖人稱物而平施之兹所以為仁之至義之盡也<lb/>
　　何謂稱物逺近親踈各當其分所謂稱也何謂平<lb/>
<pb n="13a"/>
　　施所以施之其心一焉所謂平也<hi>與伊川書附西銘解</hi>
　　兼山郭氏曰天之道其猶張弓乎髙者抑之下者<lb/>
　　舉之有餘者損之不足者補之天之道損有餘補<lb/>
　　不足人之道損不足以奉有餘故非謙也裒多益<lb/>
　　寡德之盛也稱物平施禮之功也故孔子曰德言<lb/>
　　盛禮言恭謙也者致恭以存其位者也<hi>易説</hi>
　　白雲郭氏曰謙地類也故象以地見其義地卑而<lb/>
　　山髙理之常也今地在上益之也山在下損之也<lb/>
<pb n="13b"/>
　　非以山居地中為山謙也乃以地謙而致益也是<lb/>
　　為變盈流謙之義裒多益寡者損有餘補不足之<lb/>
　　道也稱物平施者裒多益寡之道也裒多益寡見<lb/>
　　於彼者也稱物平施行乎此者也天地鬼神莫不<lb/>
　　皆然故君子法之以此此君子有為之道<hi>易說</hi>
　　漢上朱氏曰裒鄭荀諸儒讀作捊取也字書作掊<lb/>
　　山在地中則髙者降而下卑者升而上髙卑適乎<lb/>
　　劉表曰謙之為道降己而升人者也以象考之上<lb/>
<pb n="14a"/>
　　三隂多也下二隂寡也艮為手掊也故君子取有<lb/>
　　餘益不足以貴下人則貴賤平矣以財分人則貧<lb/>
　　富平矣以德分人則賢不肖平矣然物之不齊物<lb/>
　　之情也所謂平者非漫无尊卑上下差等也稱物<lb/>
　　而施適平而止平者施之則也坎為水天下之平<lb/>
　　施者無若水也<hi>易傳</hi>
　　新安朱氏曰以卑藴髙謙之象也裒多益寡所以<lb/>
　　稱物之宜而平其施損髙増卑以趨於平亦謙之<lb/>
<pb n="14b"/>
　　意也<hi>本義</hi>　裒多益寡便是謙稱物平施便是裒多<lb/>
　　益寡　問謙卦裒多益寡看來謙雖是若放低去<lb/>
　　實是損髙益低使教恰好不是一向低去先生云<lb/>
　　大抵人都見得在己者髙在人者卑謙則抑己之<lb/>
　　髙而卑以下人便是平也<hi>語録</hi>　又曰天地之間理<lb/>
　　一而已然乾道成男坤道成女二氣交感化生萬<lb/>
　　物則其小大之分親疎之等至於十百千萬而不<lb/>
　　能齊也不有聖賢者出孰能合其異而反其同哉<lb/>
<pb n="15a"/>
　　西銘之作意盖如此程子以為西銘理一而分殊<lb/>
　　可謂一言以蔽之矣盖以乾為父以坤為母有生<lb/>
　　之類无物不然所謂理一也而人物之生血脉之<lb/>
　　屬各親其親各子其子則其分亦安得而不殊哉<lb/>
　　一統而萬殊則雖天下一家中國一人而不流於<lb/>
　　兼愛之敝萬殊而一貫則雖親疎異情貴賤異等<lb/>
　　而不梏於為我之私此西銘之大㫖也觀其推親<lb/>
　　親之厚以大无我之公因事親之誠以明事天之<lb/>
<pb n="15b"/>
　　道盖無適而非所謂分立而推理一者也夫豈專<lb/>
　　以民吾同胞長長幼幼為理一而必黙識於言意<lb/>
　　之表然後知其分之殊哉且所謂稱物平施者正<lb/>
　　謂稱物之宜以平吾之施云爾若无稱物之義則<lb/>
　　亦何以知夫所施之平哉龜山苐二書欲發明此<lb/>
　　意然言不盡而理有餘也故愚得因其說而遂言<lb/>
　　之<hi>西銘解義</hi>
　　廣漢張氏曰陳平甫問心无内外心而有内外是<lb/>
<pb n="16a"/>
　　私心也非天理也故愛吾親而人之親亦所當愛<lb/>
　　敬吾長而人之長亦所當敬今吾有親則愛焉而<lb/>
　　人之親不愛有長則敬焉而人之長不敬是心有<lb/>
　　兩也是二本也且天之生物使之一本而二本可<lb/>
　　乎荅曰此𦂳要處不可毫釐差盖愛敬之心由一<lb/>
　　本而施有等差此仁義之道所以未嘗相離也易<lb/>
　　所謂稱物平施稱物之輕重而吾施无不平焉此<lb/>
　　吾儒所謂理一而分殊也若墨氏愛无等差即是<lb/>
<pb n="16b"/>
　　二本伊川先生荅楊龜山論西銘書當熟玩味<hi>南軒</hi>
　　<hi>集</hi>
初六謙謙君子用涉大川吉象曰謙謙君子卑以自牧<lb/>
也<lb/>
　伊川先生曰初六以柔順處謙又居一卦之下為自<lb/>
　處卑下之至謙而又謙也故曰謙謙能如是者君子<lb/>
　也自處至謙衆所共與也雖用涉險難亦无患害況<lb/>
　居平易乎何所不吉也初處謙而以柔居下得无過<lb/>
<pb n="17a"/>
　于謙乎曰柔居下乃其常也但見其謙之至故為謙<lb/>
　謙未見其失也　謙謙謙之至也謂君子以謙卑之<lb/>
　道自牧也自牧自處也詩云自牧歸荑<hi>並易傳</hi>　自牧<lb/>
　歸荑卑以自牧之意荑柔順意<hi>朱氏拾遺</hi>
　横渠先生曰牧逸也<hi>易説</hi>
　　藍田呂氏曰初六以隂居下其謙不一故曰謙謙<lb/>
　　君子能止於始而上无偏應可以涉難而無害<lb/>
　　龜山楊氏曰以柔順之資居一卦之下謙之至也<lb/>
<pb n="17b"/>
　　故曰謙謙君子卑以自牧也謙之為德天地神人<lb/>
　　之所共與用是而往雖涉險難无不濟矣故吉<hi>易說</hi>
　　　恂恂一於誠也與國人交止於信故在鄉黨所<lb/>
　　先如此似不能言者以卑自牧不以言知先人也<lb/>
　　盖鄉黨尚齒故其自牧如此<hi>語解</hi>
　　兼山郭氏曰初六謙之言虚也中虚以涉難庸有<lb/>
　　不濟者乎<hi>易説</hi>
　　白雲郭氏曰卦之六爻三言吉三言利是知謙之<lb/>
<pb n="18a"/>
　　為道天地人鬼之所貴也謙謙者謙而又謙也謙<lb/>
　　而又謙是為有終君子能之昔舜戒禹曰汝惟不<lb/>
　　矜天下莫與汝爭能汝惟不伐天下莫與汝爭功<lb/>
　　曽子稱顔淵曰有若無實若虚是知謙謙非君子<lb/>
　　不能也書曰滿招損謙受益是謙為滿之反亦有<lb/>
　　虚之象也乘木舟虚故用涉大川吉易於乾健之<lb/>
　　才多言利涉大川如謙與中孚皆以虚而有濟耳<lb/>
　　卑則謙之道也卑以自牧言又能自養其謙以至<lb/>
<pb n="18b"/>
　　於謙謙也<hi>易説</hi>
　　漢上朱氏曰初六本復之六三以柔退居謙之下<lb/>
　　謙之又謙者也謙謙故能得衆用之可以犯大難<lb/>
　　況居平易乎三坎為大川初動之四成巽股涉大<lb/>
　　川也自牧者自養也牧畜者擾之得其宜一童子<lb/>
　　自後鞭之足以制其剛夫然後其剛可用也坤為<lb/>
　　牛艮為少男初處柔在内其動剛卑以自牧也君<lb/>
　　子卑以自牧則能謙謙則能得衆此爻施之於自<lb/>
<pb n="19a"/>
　　牧則可施之於他則卑己甚矣<hi>易傳</hi>
　　新安朱氏曰以柔處下謙之至也君子之行也以<lb/>
　　此涉難何往不濟故占者如是則利以涉川也<hi>本義</hi>
　　東萊呂氏曰初六凡事不可太甚惟謙无窮極故<lb/>
　　謙而又謙雖涉大害亦吉卑以自牧人之病莫盛<lb/>
　　於有矜心勝心必欲醫此病須用謙譬如病之深<lb/>
　　者用藥過多亦无害欲救矜勝之心雖謙而又謙<lb/>
　　亦无害故曰謙謙君子卑以自牧也須著意看此<lb/>
<pb n="19b"/>
　　四字牧如牧牛馬之牧牛馬不牧則蹊人之田傷<lb/>
　　人之稼人不以謙自牧則矜勝之心必為害<hi>易說</hi>
六二鳴謙貞吉象曰鳴謙貞吉中心得也<lb/>
　伊川先生曰二以柔順居中是為謙德積於中謙德<lb/>
　充積於中故發於外見於聲音顔色故曰鳴謙居中<lb/>
　得正有中正之德也故云貞吉凡貞吉有為貞且吉<lb/>
　者有為得貞<hi>一有正字</hi>則吉者六二之貞吉所自有也<lb/>
　二之謙德由至誠積於中所以發於聲音中心所自<lb/>
<pb n="20a"/>
　得也非勉<hi>一有强字</hi>為之也<hi>並易傳</hi>　六二鳴謙處中得正<lb/>
　而有德者故鳴謙者乃中心得也<hi>羅氏拾遺</hi>
　横渠先生曰體柔居正故以謙獲譽與上六之鳴異<lb/>
　矣故曰貞吉<hi>易說</hi>
　　藍田呂氏曰六二以柔居下體之中謙道之至美<lb/>
　　故其聲逺聞反之中心而无憾君子之所固守而<lb/>
　　獲吉也<lb/>
　　龜山楊氏曰六二柔履中正謙德之盛也故和順<lb/>
<pb n="20b"/>
　　積中而英華發外其鳴也出於中心之自得與鳴<lb/>
　　豫之鳴異矣是以貞吉<hi>易說</hi>
　　白雲郭氏曰詩曰鶴鳴于九臯聲聞于天則鳴者<lb/>
　　聲必逺聞也易曰鳴鶴在隂其子和之則聲之有<lb/>
　　聞必有應焉六二得位得中謙德著聞而貞吉者<lb/>
　　也得位得中則非在隂之幽近於九三又非于天<lb/>
　　之逺況九三方以功下人如謙之近而有聞者无<lb/>
　　不應矣中心得者非有心於鳴以感人於外者也<lb/>
<pb n="21a"/>
　　盖脩德於内而自然有聞者其得自於中心故也<lb/>
　　<hi>易說</hi>
　　漢上朱氏曰謙自初六卑以自牧積其德至於六<lb/>
　　二柔順而中正其樂發於聲音而不自知故鳴謙<lb/>
　　動成兊兊為口為說雖鳴也而非求應以正為吉<lb/>
　　吉自有也是以求福不回守正而已非中心自得<lb/>
　　无待於外者能之乎何以知其自得以鳴謙也<hi>易傳</hi>
　　新安朱氏曰柔順中正以謙有聞正而且吉也其<lb/>
<pb n="21b"/>
　　占如此<hi>本義</hi>　鳴謙在六二又言貞者言謙而有聞<lb/>
　　須得其正則吉盖六二以隂處隂所以戒它要貞<lb/>
　　謙而不貞則近於邪佞上六之鳴却不同處謙之<lb/>
　　極而有聞則失謙本意盖謙本不要人知況在人<lb/>
　　之上而有聞乎此所以志未得<hi>語録</hi>
　　東萊呂氏曰六二鳴謙是謙之發於聲音者也然<lb/>
　　而謙之鳴當觀其所發處其發也出於真心則吉<lb/>
　　使其不出於真心而發於聲音笑貌則有凶<hi>易説</hi>
<pb n="22a"/>
九三勞謙君子有終吉象曰勞謙君子萬民服也<lb/>
　伊川先生曰三以陽剛之德而居下體為衆隂所宗<lb/>
　履得其<hi>一作正</hi>位為下之上是上為君所任下為衆所<lb/>
　從有功勞而持謙德者也故曰勞謙古之人有當之<lb/>
　者周公是也身當天下之大任上奉幼弱之主謙恭<lb/>
　自牧夔夔如畏然可謂有勞而能謙矣既能勞謙又<lb/>
　須君子行之有終則吉夫樂髙喜勝人之常情平時<lb/>
　能謙固已鮮矣況有功勞可尊乎雖使知謙之善勉<lb/>
<pb n="22b"/>
　而為之若矜負之心不忘則不能常久欲其有終不<lb/>
　可得也唯君子安履謙順乃其常行故久而不變乃<lb/>
　所謂有終則吉也九三以剛居正能終者也此爻之<lb/>
　德最盛故象辭特重　能勞謙之君子萬民所尊服<lb/>
　也繫辭云勞而不伐有功而不德厚之至也語以其<lb/>
　功下人者也德言盛禮言恭謙也者致功以存其位<lb/>
　者也有勞而不自矜伐有功而不自以為德是其德<lb/>
　𢎞厚之至也言以其功勞而自謙以下於人也德言<lb/>
<pb n="23a"/>
　盛禮言恭以其德言之則至盛以其自處之禮言之<lb/>
　則至恭此所謂謙也夫謙也者謂致功以存其位者<lb/>
　也存守也致其恭巽以守其位故髙而不危滿而不<lb/>
　溢是以能終吉也夫君子履謙乃其常行非為保其<lb/>
　位而為之也而言存其位者盖能致恭所以能存其<lb/>
　位言謙之道如此如言為善有令名君子豈為令名<lb/>
　而為善也哉亦言有令名者為善之故<hi>一作効</hi>也<hi>並易傳</hi>
　横渠先生曰中心安之也有終則吉人所難能<hi>易說</hi>
<pb n="23b"/>
　　藍田呂氏曰九三居下體之上其才剛其德止謙<lb/>
　　尊而光者也為上下五隂之所歸而安於下體德<lb/>
　　有所止勞而不伐有功而不德者也德有止則可<lb/>
　　以有終位非中則慮其不克終故戒之以有終吉<lb/>
　　龜山楊氏曰卦惟一陽衆隂宗之止於下體而不<lb/>
　　過勞謙君子也禹之不矜不伐而天下莫與之爭<lb/>
　　此勞而謙君子所以有終而萬民服也<hi>易說</hi>
　　白雲郭氏曰九三以一陽而為衆隂之主衆隂宗<lb/>
<pb n="24a"/>
　　之而俱與之有終則其為勞也大矣勞而不伐是<lb/>
　　曰勞謙非君子能之乎故惟君子有終吉唐虞之<lb/>
　　際能盡勞謙之道者其禹歟克勤于拜而至於九<lb/>
　　功惟叙所謂勞也不自滿假而拜昌言所謂謙也<lb/>
　　至於詢謀僉同鬼神其依則天地人鬼莫不從有<lb/>
　　終之吉大矣萬民服者特其一而已然卦以一隂<lb/>
　　為主者難以一陽為主者易隂常失之不足非有<lb/>
　　至明之德不能也大有同人是也陽常失之太過<lb/>
<pb n="24b"/>
　　非有至中之德不能也師比是也謙豫近師比而<lb/>
　　德不同者非中故也故謙以德下人則民服豫以<lb/>
　　順合衆則得志皆不失損剛從柔之道於中為近<lb/>
　　矣<hi>易說</hi>
　　漢上朱氏曰坎勞卦三與五同功九三勞而有功<lb/>
　　以陽下隂安於卑下艮見兊伏勞而不伐有功而<lb/>
　　不德君子致恭以存其位之道也内卦以三為終<lb/>
　　故曰勞謙君子有終吉夫有血氣者必有爭心故<lb/>
<pb n="25a"/>
　　有能而矜之有功而伐之未有不爭爭則危矣九<lb/>
　　三致恭上下五隂宗之萬民服矣其誰爭之所以<lb/>
　　能存其位存其位所以有終吉也萬盈數合乾坤<lb/>
　　隂陽之策乃盈是數唯天地之元始生萬物足以<lb/>
　　當之易言萬國萬民萬夫大之辭也易傳曰古人<lb/>
　　有當之者周公是也<hi>易傳</hi>
　　新安朱氏曰卦惟一陽居下之上剛而得正上下<lb/>
　　所歸有功勞而能謙尤人所難故有終而吉占者<lb/>
<pb n="25b"/>
　　如是則如其應矣<hi>本義</hi>
　　東萊呂氏曰九三居下體之上甚髙之處大抵人<lb/>
　　自有驕矜之心又加之以功勞必益自尊安能謙<lb/>
　　惟君子雖有功勞而謙則有終此所以為吉民之<lb/>
　　所以不服者以上之人求以勝之故耳今君子雖<lb/>
　　有功勞尚以謙自處宜萬民之服也<hi>易說</hi>
六四无不利撝謙象曰无不利撝謙不違則也<lb/>
　伊川先生曰四居上體切近君位六五之君又以謙<lb/>
<pb n="26a"/>
　柔自處九三又有大功德為上所任衆所宗而已居<lb/>
　其上當恭畏以奉謙德之君卑巽以讓勞謙之臣動<lb/>
　作施為无所不利於撝謙也撝施布之象如人手之<lb/>
　撝也動息進退必施其謙盖居多懼之地又在賢臣<lb/>
　之上故也　凡人之謙有所宜施不可過其宜也如<lb/>
　六五或用侵伐是也唯四以處近君之地據勞臣之<lb/>
　上故凡所動作靡不利於施謙如是然後中於法則<lb/>
　故曰不違則也謂得其宜也<hi>並易傳</hi>
<pb n="26b"/>
　横渠先生曰裒多益寡无不盡道舉措皆謙<hi>易說</hi>
　　藍田呂氏曰六四以隂居隂其體則順謙之至者<lb/>
　　也然居上體之下卑而不可踰者也居謙之時卑<lb/>
　　不可踰不至卑柔不失乎法則之中故指撝進退<lb/>
　　无所不利<lb/>
　　龜山楊氏曰六四履近尊之位上承下比无所不<lb/>
　　用其謙則不違則矣盖物各有則或過或不及皆<lb/>
　　違則也故曰无不利撝謙撝言發撝也初六處一<lb/>
<pb n="27a"/>
　　卦之下自牧而已二則中心得而已三之勞謙不<lb/>
　　伐而已四則異於是上承柔巽之君下比勞謙之<lb/>
　　臣非撝謙不足以存其位也<hi>易說</hi>
　　白雲郭氏曰六四以柔順之德兼四益之道天地<lb/>
　　人鬼何所不利哉故曰无不利然四有近君之權<lb/>
　　能撝而不有以尊勞謙之臣可謂得謙之道者矣<lb/>
　　合謙之道而无過焉故曰不違則也觀帝堯曰汝<lb/>
　　能庸命巽朕位岳曰否德忝帝位有鰥在下曰虞<lb/>
<pb n="27b"/>
　　舜若四岳者可謂撝謙矣伊川曰撝如手之撝也<lb/>
　　<hi>易説</hi>
　　漢上朱氏曰六四坤體柔順而正上以奉六五之<lb/>
　　君下以下九三勞謙之臣上下皆得其宜故曰无<lb/>
　　不利撝謙艮為手止也震起也手止而復起有揮<lb/>
　　散之象六四揮散其謙之道布於上下撝謙也所<lb/>
　　以奉上下下无不利者非事是君為容悦也非持<lb/>
　　禄養交也不違其則而已人之大倫天下之正理<lb/>
<pb n="28a"/>
　　也理之所至天地萬物之所不能違故謂之則不<lb/>
　　違其則无往而不得其宜則无不利矣子夏曰撝<lb/>
　　謙化謙也言上下化其謙也京房曰上下皆通曰<lb/>
　　揮謙是也謂三撝之四化之誤矣<hi>易傳</hi>
　　新安朱氏曰柔而得正上而能下其占无不利矣<lb/>
　　然居九三之上故戒以更當發撝其謙以示不敢<lb/>
　　自安之意也不違則言不為過<hi>本義</hi>　撝謙言發撝<lb/>
　　其謙盖四是隂位又在上卦之下九三之上所以<lb/>
<pb n="28b"/>
　　更當發撝其謙不違法則　撝謙是合如此不是<lb/>
　　過分事故某解其象云言不為過不違則是不違<lb/>
　　法則<hi>語録</hi>
　　東萊呂氏曰六四无不利撝謙聖人作易只是教<lb/>
　　人處事且如今人方在難處之地而人教之以處<lb/>
　　之之道其幸如何四當大臣之位上有謙順之君<lb/>
　　下有勞謙之臣而已居其上須有處之之道如撝<lb/>
　　謙乃可如漢之楊敞車千秋當霍光上官事惟聽<lb/>
<pb n="29a"/>
　　光所為却不足以當之盖敞千秋乃无能而已<hi>易說</hi>
　　　又曰楊敞車千秋之流不足以當之<hi>己丑課程</hi>
六五不富以其鄰利用侵伐无不利象曰利用侵伐征<lb/>
不服也<lb/>
　伊川先生曰富者衆之所歸唯財為能聚人五以君<lb/>
　位之尊而執謙順以接於下衆所歸也故不以富而<lb/>
　能有其鄰也鄰近也不富而得人之親也為人君而<lb/>
　持謙順天下所歸心也然君道不可專尚謙柔必須<lb/>
<pb n="29b"/>
　威武相濟然後能懐服天下故利用行侵伐也威德<lb/>
　並著然後盡君道之宜而无所不利也盖五之謙柔<lb/>
　當防於過故發此義　征其文德謙巽所不能服者<lb/>
　也文德所不能服而不用威武何以平治天下非人<lb/>
　君之中道謙之過也<hi>並易傳</hi>
　　藍田呂氏曰六五以柔中居尊位其體又順不以<lb/>
　　威武臨天下者也然至於侵伐者得道者多助廹<lb/>
　　而後動不得已而後起故所征皆服也造攻自鳴<lb/>
<pb n="30a"/>
　　條朕載自毫其迫而不得已可知矣<lb/>
　　龜山楊氏曰六五柔得尊位大中處謙之時以謙<lb/>
　　接下者也謙德之光而人之從之也輕故能不富<lb/>
　　以其鄰不富言以德而不以利合也夫侵伐先王<lb/>
　　不得已而用之非治世之利也然人君執謙以涖<lb/>
　　下不富而以其鄰宜无不從矣而猶有不服者焉<lb/>
　　縱而不治則亂羣必矣故利用侵伐征不服也以<lb/>
　　侵伐為利惟謙之時為然<hi>易說</hi>
<pb n="30b"/>
　　兼山郭氏曰六五尊位大中而謙以處之德盛禮<lb/>
　　恭統和天人而无間者也孟子曰得道者多助失<lb/>
　　道者寡助寡助之至親戚畔之多助之至天下順<lb/>
　　之以天下之所順攻親戚之所畔故君子有不戰<lb/>
　　戰必勝矣不富以其鄰利用侵伐无不利其理如<lb/>
　　是也孔子曰利用侵伐征不服也猶曰不服而後<lb/>
　　征盖无不服无征可也六五全德之爻故戒之其<lb/>
　　詳如此益贊于禹曰惟德動天无逺弗届滿招損<lb/>
<pb n="31a"/>
　　謙受益時乃天道其斯之謂歟<hi>易說</hi>
　　白雲郭氏曰先人曰孟子有言得道者多助失道<lb/>
　　者寡助寡助之至親戚畔之多助之至天下順之<lb/>
　　以天下之所順攻親戚之所畔故君子有不戰戰<lb/>
　　必勝矣雍曰謙之為卦五隂一陽隂虚之象以乾<lb/>
　　坤之策言之亦已耗矣故為不富不富非足也與<lb/>
　　泰之六四同義而六五尊位大中謙以居之德盛<lb/>
　　禮恭之主是以為衆所歸而能有其鄰也以其鄰<lb/>
<pb n="31b"/>
　　故多助多助則戰必勝故利用侵伐也征不服者<lb/>
　　盖有不服則征无不服則勿征也昔禹之徂征苗<lb/>
　　民逆命益贊于禹曰惟德動天无逺弗届滿招損<lb/>
　　謙受益時乃天道盖謙以德為主有謙之德則无<lb/>
　　不利其於侵伐用與不用在上之人耳非必於用<lb/>
　　師也六五坤道不足而不富故容有不服之征九<lb/>
　　三陽道有餘而有終故萬民无不服也<hi>易説</hi>
　　漢上朱氏曰陽實富也隂虚貧也鄰謂四與上也<lb/>
<pb n="32a"/>
　　以用也能左右之也富而能以其鄰者常也不富<lb/>
　　而能以其鄰者以六五處尊位而謙虚也能以其<lb/>
　　鄰則能得衆得衆故利用侵伐无不利五動成離<lb/>
　　坎上與四變有弓矢甲胄之象以其鄰也動之二<lb/>
　　入坎險侵伐也征者上伐下以正而行也司馬法<lb/>
　　曰負固不服則征之聖人慮後世觀此爻有干戈<lb/>
　　妄動不省厥躬者故發之曰征不服也六五謙虚<lb/>
　　六二恃險不應乃可以侵伐禹征有苗是也若我<lb/>
<pb n="32b"/>
　　不謙虚彼不肯服自其宜也<hi>易傳</hi>
　　新安朱氏曰以柔居尊在上而能謙者也故為不<lb/>
　　富而能以其鄰之象盖從之者衆矣猶有未服者<lb/>
　　則利以征之而於他事亦无不利人有是德則如<lb/>
　　其占也<hi>本義</hi>　富以其鄰言以富厚之力而能用其<lb/>
　　鄰不富以其鄰言不待富厚之力而能用其鄰<hi>語録</hi>
　　東萊呂氏曰六五利用侵伐須先有不富以其鄰<lb/>
　　盖我處人既盡而猶有不服方可用侵伐<hi>易説</hi>
<pb n="33a"/>
上六鳴謙利用行師征邑國象曰鳴謙志未得也可用<lb/>
行師征邑國也<lb/>
　伊川先生曰六以柔處柔順之極又處謙之極極乎<lb/>
　謙者也以極謙而反居髙未得遂其謙之志故至發<lb/>
　於聲音又柔處謙之極亦必見於聲色故曰鳴謙雖<lb/>
　居无位之地非任天下之事然人之行已必須剛柔<lb/>
　相濟上謙之極也至於太甚則反為過矣故利在以<lb/>
　剛武自治邑國己之私有行師謂用剛武征邑國謂<lb/>
<pb n="33b"/>
　自治其私　謙極而居上欲謙之志未得故不勝其<lb/>
　切至於鳴也雖不當位謙既過極宜以剛武自治其<lb/>
　私故云利用行師征邑國也<hi>並易傳</hi>　上六鳴謙乃有<lb/>
　求者也有求之小止於征國邑而已故曰志未得也<lb/>
　<hi>羅氏拾遺</hi>
　横渠先生曰下應於三其迹顯聞故曰鳴謙最上用<lb/>
　謙為衆所服故利用行師然聲鳴其謙必志有求焉<lb/>
　非如六二之正也三止於下如邑國之未賔也一云<lb/>
<pb n="34a"/>
　鳴謙則師有名<hi>易說</hi>
　　藍田呂氏曰上六以柔居最上之位與六二同德<lb/>
　　其聲皆可以逺聞然二居艮體之中正而得中中<lb/>
　　心得上居坤體之末至順而无位可以小有為不<lb/>
　　可以大得志<lb/>
　　龜山楊氏曰上六處謙之極過乎謙者也在一卦<lb/>
　　之外髙而无民雖鳴而天下无應之者與鳴鶴在<lb/>
　　隂異矣故曰志未得也然君子行有不得則反求<lb/>
<pb n="34b"/>
　　諸己故曰利用行師征邑國也邑國私於己者也<lb/>
　　征邑國自治也不用剛克而能勝己之私者未之<lb/>
　　有也故利用行師征邑國<hi>易說</hi>
　　白雲郭氏曰上六之鳴異乎六二之鳴也六二之<lb/>
　　鳴非有求於應而欲人之聞之也其聲之自聞而<lb/>
　　人自應之也所謂聲无逺而弗聞行无隱而弗彰<lb/>
　　者也上與三為應也有應而鳴以聲感三也九三<lb/>
　　止而不求又且為衆隂之主而无私焉此上六所<lb/>
<pb n="35a"/>
　　以志未得也終以其應而有助故可用行師征邑<lb/>
　　國而已邑國小也非无不利之師也可者僅辭也<lb/>
　　謙道本亨六爻无凶咎悔吝危厲之變以此知德<lb/>
　　盛禮恭之事天地人鬼无不宜者矣然謙之為德<lb/>
　　非有挾泰山超北海之難能而人每患其不能行<lb/>
　　者此君子小人所以分也故卦皆以君子為言君<lb/>
　　子无大過人者特能行之耳<hi>易說</hi>
　　漢上朱氏曰六五征不服上六又曰征邑國者征<lb/>
<pb n="35b"/>
　　邑國非侵伐也克己之謂也君子自克人欲盡而<lb/>
　　天理得則誠誠則化物无不應有不應焉誠未至<lb/>
　　也上六極謙至柔九三當應止於下而不來故鳴<lb/>
　　隂陽相求天地萬物之情坤為牛應三震有鳴之<lb/>
　　象故曰鳴謙鳴而求應志未得也然則如之何反<lb/>
　　求諸己而已其在勝己之私乎克己則无我物我<lb/>
　　一則物亦以誠應之矣坤在諸侯位為國在大夫<lb/>
　　位為邑上至二體師上以正行之三征也三之上<lb/>
<pb n="36a"/>
　　坎險平征邑國也故曰可用行師征邑國也易傳<lb/>
　　曰邑國己之私有也征邑國謂自治其私也<hi>易傳</hi>
　　新安朱氏曰謙極有聞人之所與故可用行師然<lb/>
　　以其質柔而无位故可以征己之國邑而已隂柔<lb/>
　　无位才力不足故其志未得而至於行師然亦適<lb/>
　　足以治其私邑而已<hi>本義</hi>　用之問謙上六云鳴謙<lb/>
　　利用行師征邑國象曰志未得也如何曰為其志<lb/>
　　未得所以行師征邑國盖以未盡信從故也　問<lb/>
<pb n="36b"/>
　　程易説利用侵伐盖以六五柔順謙卑然君道又<lb/>
　　當有剛武意故有利用侵伐之象然上九亦言利<lb/>
　　用行師如何先生曰便是此等有不通處　問謙<lb/>
　　是不與人爭如何六五上六二爻皆言利用侵伐<lb/>
　　利用行師象曰利用侵伐征不服也若以其不服<lb/>
　　而征則非所以為謙矣先生曰老子言大國以下<lb/>
　　小國則取小國小國以下大國則取大國又言抗<lb/>
　　兵相加哀者勝矣孫子曰始如處女敵人開户終<lb/>
<pb n="37a"/>
　　如脫兔敵不及禦大扺謙自是用兵之道只退處<lb/>
　　一步耳所以利用侵伐也盖自初六積到六五上<lb/>
　　六謙亦極矣自宜人人服之尚更不服則非人矣<lb/>
　　故利用侵伐也如必也臨事而懼皆是此意　問<lb/>
　　謙上六志未得也先生曰志未得所以行師亦如<lb/>
　　六五之意又問謙上六何取象於行師先生曰坤<lb/>
　　為衆有坤卦處多言師如泰上六城復于隍勿用<lb/>
　　師之類坤為土土為國故云征邑國也以此見聖<lb/>
<pb n="37b"/>
　　人於易不是硬做皆是取象因有這象方就這上<lb/>
　　靣說<hi>並語録</hi>
　　東萊吕氏曰此一卦兩鳴謙在六二則好在上六<lb/>
　　則不好六二處得中正上六謙之極發於聲音故<lb/>
　　宜以剛武自治大扺謙固美事若一向只見於聲<lb/>
　　音却不濟事須就内以剛武自治其邑國則可六<lb/>
　　五上六利用字須仔細看<hi>易説</hi>
　合訂刪補大易集義粹言卷十九<lb/>
</p>
<p>
</p>
  </div>
</body>
</text>
</TEI>
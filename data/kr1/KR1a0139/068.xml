<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷六十六</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷六十六<lb/>
　　　　　　　　　　頭等侍衛納喇性徳編<lb/>
䷽<hi>艮下震上</hi>
　伊川先生曰小過序卦有其信者必行之故受之以<lb/>
　小過人之所信則必行行則過也小過所以繼中孚<lb/>
　也為卦山上有雷雷震於髙其聲過常故為小過又<lb/>
　隂居尊位陽失位而不中小者過其常也葢為小者<lb/>
<pb n="1b"/>
　過又為小事過又為過之小<hi>易傳</hi>　子曰先進於禮樂<lb/>
　野人也言其質勝文也後進於禮樂君子也言其文<lb/>
　質彬彬也如用之則吾從先進言若用於時救文之<lb/>
　弊則吾從先進小過之義也<hi>少日所聞諸師友説</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
　伊川先生曰過者過其常也若矯枉而過正過所以<lb/>
　就正也事有時而當然有待過而後能亨者故小過<lb/>
<pb n="2a"/>
　自有亨義利貞者過之道利於貞也不失時宜之謂<lb/>
　正過所以求就中也所過者小事也事之大者豈<lb/>
　可過也於大過論之詳矣飛鳥遺之音謂過之不逺<lb/>
　也不宜上宜下謂宜順也順則大吉過以就之葢順<lb/>
　理也過而順理其吉必大<hi>並易傳</hi>
　　白雲郭氏曰大過四剛二柔剛過之象小過二剛<lb/>
　　亦曰過者葢剛實其中則為過矣是以聖人貴夫<lb/>
　　居柔而用剛故中孚而後有小過頤而後有大過<lb/>
<pb n="2b"/>
　　也<hi>易説</hi>
　　新安朱氏曰小謂隂也為卦四隂在外二陽在内<lb/>
　　隂多於陽小者過也既過於陽可以亨矣然必利<lb/>
　　於守貞則又不可以不戒也卦之二五皆以柔而<lb/>
　　得中故可小事三四皆以剛失位而不中故不可<lb/>
　　大事卦體内實外虚如鳥之飛其聲下而不上故<lb/>
　　能致飛鳥遺音之應則宜下而大吉亦不可大事<lb/>
　　之類也<hi>本義</hi>
<pb n="3a"/>
彖曰小過小者過而亨也過以利貞與時行也柔得中<lb/>
是以小事吉也剛失位而不中是以不可大事也有飛<lb/>
鳥之象焉飛鳥遺之音不宜上宜下大吉上逆而下順<lb/>
也<lb/>
　伊川先生曰陽大隂小隂得位剛失位而不中是小<lb/>
　者過也故為小事過過之小小者與小事有時而當<lb/>
　過過之亦小故為小過事固有待過而後能亨者過<lb/>
　之所以能<hi>一作求</hi>享也　過而利於貞謂與時行也時<lb/>
<pb n="3b"/>
　當過而過乃非過也時之宜也乃所謂正也　小過<lb/>
　之道於小事有過則吉者而彖以卦才言吉義柔得<lb/>
　中二五居中也隂柔得位能致小事吉耳不能濟大<lb/>
　事也剛失位而不中是以不可大事大事非剛陽之<lb/>
　才不能濟三不中四失位是以不可大事小過之時<lb/>
　自不可大事而卦才又不堪大事與時合也有飛鳥<lb/>
　之象焉此一句不類彖體葢解者之辭誤入彖中中<lb/>
　剛<hi>一作實</hi>外柔飛鳥之象卦有此象故就飛鳥為義<lb/>
<pb n="4a"/>
　事有時而當過所以從宜然豈可甚過也如過恭過<lb/>
　哀過儉大過則不可所以在小過也所過當如飛鳥<lb/>
　之遺音鳥飛迅疾聲出而身已過然豈能相逺也事<lb/>
　之當過者亦如是身不能甚逺於聲事不可<hi>一作能</hi>逺<lb/>
　過其常在得宜耳不宜上宜下更就鳥音取宜順之<lb/>
　義過之道當如飛鳥之遺音夫聲逆而上則難順而<lb/>
　下則易故在髙則大山上有雷所以為過也過之道<lb/>
　順行則吉如飛鳥之遺音宜順也所以過者為順乎<lb/>
<pb n="4b"/>
　宜也能順乎宜所以大吉<hi>並易傳</hi>
　横渠先生曰時宜用過雖過正也　失其所安者必<lb/>
　矯其所為以求安過於自大其勢必危過於自損可<lb/>
　以獲吉故曰上逆而下順飛鳥之象<hi>並易說</hi>
　　藍田吕氏曰小過過於小事者也二柔居二體之<lb/>
　　中有二柔以輔之小者過也君子之過皆以濟其<lb/>
　　不及然後可以㑹於中大過以濟其大不及小過<lb/>
　　以濟其小不及者濟所以亨也時過則過以過為<lb/>
<pb n="5a"/>
　　正故利貞飛鳥張翼於外以舉其身則外虚而内<lb/>
　　實矣小過二陽居中四隂在外以翼之陽實隂虚<lb/>
　　故有飛鳥之象焉凡事之過則聲逺聞而實不稱<lb/>
　　如飛鳥遺之音也飛鳥不宜上宜下上窮而下有<lb/>
　　止也過慢過奢則凶不宜上也過恭過儉則吉宜<lb/>
　　下也上偪下則可下僣上則不可也<lb/>
　　白雲郭氏曰小過之亨葢以小者過則亨是以可<lb/>
　　小事也過以利貞故能與時偕行而无違非利貞<lb/>
<pb n="5b"/>
　　則雖小過亦不能有行矣此小過所以莫先於利<lb/>
　　貞也可大事者剛也柔可小事而已二五柔中故<lb/>
　　小事則吉三四剛而不中故不可大事凡剛非二<lb/>
　　五皆非得位故言剛失位而不中也中孚虚中而<lb/>
　　實外舟虚之象也小過中實而外柔飛鳥之象也<lb/>
　　飛鳥遺音能下不能上上則逆也下則順也逆則<lb/>
　　无適而非凶此順所以為大吉也由是言之則小<lb/>
　　過之義可過於下不可過於上可過於順不可過<lb/>
<pb n="6a"/>
　　於逆可過於柔不可過於剛故不及其君遇其臣<lb/>
　　所以為小過之无咎歟<hi>易說</hi>
　　漢上朱氏曰小過與中孚相易其卦四隂二陽陽<lb/>
　　為大隂為小小者過也六五過四而亨於外六二<lb/>
　　過三而亨於内葢事有失之於偏矯其失必待小<lb/>
　　有所過然後偏者反於中謂之過者比之常理則<lb/>
　　過也過反於中則其用不窮而亨矣故曰小過亨<lb/>
　　彖曰小者過而亨也此以四隂之中舉六二六五<lb/>
<pb n="6b"/>
　　言小過也小過自臨來明夷變也臨九二之三六<lb/>
　　三之二成明夷二過乎三也明夷初九之四成小<lb/>
　　過五過乎四也二過乎三正也五過乎四不正也<lb/>
　　不正者矯其失而過正也正者時所當過過所以<lb/>
　　就正也所謂時者臨之兊秋也震春也明夷之離<lb/>
　　夏也坎冬也小過之艮終始也過與時行而六二<lb/>
　　之正不動惟六二不動乃能小過而亨利貞也君<lb/>
　　子制事以天下之正理所以小過者時而已譬之<lb/>
<pb n="7a"/>
　　寒或過於隂暑或過於陽冬裘夏葛无非正也故<lb/>
　　曰過以利貞與時行也此以六二言小過也二五<lb/>
　　之柔皆得中也五得中得尊位過而在上者也二得<lb/>
　　中得正過而在下者也巽為事正則吉小過之道<lb/>
　　不以位之上下於小事有過而不失其正則吉柔<lb/>
　　得中也九四剛失位九三剛而不中震為作陽為<lb/>
　　大作大事非剛得位得中不能濟失位則无所用<lb/>
　　其剛不中則才過乎剛是以小過之時不可以作<lb/>
<pb n="7b"/>
　　大事故曰小事吉不可作大事此以二三四五言<lb/>
　　小過也明夷離為鳥初徃之四自下而升有飛鳥<lb/>
　　之象四易坤成坤震震為聲聲徃於上而止於下<lb/>
　　飛鳥遺音之象巽為風飛鳥遺之音逆而上則難<lb/>
　　順而下則易上逆也故不宜上下順也故宜下小<lb/>
　　過之時事有時而當過所以從宜不可過越已甚<lb/>
　　然亦豈能過哉譬如飛鳥泝風決起而上騰其音安<lb/>
　　能逺過俄頃而止矣大者如是則吉不然必凶時<lb/>
<pb n="8a"/>
　　不可犯也故曰有飛鳥之象焉飛鳥遺之音不宜<lb/>
　　上宜下大吉此復以初九之四言小過也中孚肖<lb/>
　　乾小過肖坤故二卦為下篇之正鄭康成曰中孚<lb/>
　　為陽貞於十一月子小過為隂貞於六月未法於<lb/>
　　乾坤以卦氣言之為立春故太𤣥準之以差<hi>易傳</hi>
　　又曰明夷之離為小過之飛鳥　又曰小過晉變<lb/>
　　離為飛鳥震為音艮為止晉上之三小過離去震<lb/>
　　在若飛鳴而音止故飛鳥遺之音上隂乘陽故不<lb/>
<pb n="8b"/>
　　宜上下隂順陽故宜下大吉俗說或以卦象二陽<lb/>
　　在内四隂在外有似飛鳥舒翼之象妄矣<hi>並叢說</hi>
　　新安朱氏曰小者過以卦體釋卦名義與其辭柔<lb/>
　　得中以二五言剛失位以三四言上逆下順以卦<lb/>
　　體言<hi>本義</hi>　小過大率是過得不多如大過便說獨<lb/>
　　立不懼小過只說這行䘮用都只是這般小事伊<lb/>
　　川說那禪讓征伐也未説到這箇大槩都是那過<lb/>
　　低過小底飛鳥遺音雖不見得遺音是如何大槩<lb/>
<pb n="9a"/>
　　且恁地説　小過是過於慈恵之類大過則是剛<lb/>
　　嚴果毅底氣象　問飛鳥遺之音本義謂致飛鳥<lb/>
　　遺音之應如何先生曰㸔這象似有羽蟲之孽之<lb/>
　　意如賈誼鵩鳥之類　小過小者過而亨也不知<lb/>
　　小者指甚物事<hi>並語録</hi>
象曰山上有雷小過君子以行過乎恭䘮過乎哀用過<lb/>
乎儉<lb/>
　伊川先生曰雷震於山上其聲過常故為小過天下<lb/>
<pb n="9b"/>
　之事有時當過而不可過其故為小過君子觀小過<lb/>
　之象事之宜過者則勉之行過乎恭䘮過乎哀用過<lb/>
　乎儉是也當過而過乃其宜也不當過而過則過矣<lb/>
　<hi>易傳</hi>
　横渠先生曰過恭哀儉皆宜下之義<hi>易說</hi>
　　藍田吕氏曰山上有雷未升於天震動一山則有<lb/>
　　餘震動天下則不足此小者過也過猶不及君子<lb/>
　　不取於三者許其過者可過於厚不可過於薄<lb/>
<pb n="10a"/>
　　白雲郭氏曰凡物之過者非其物也事之過者非<lb/>
　　其事也過則其象變矣如泰之過不為泰否之過<lb/>
　　不為否也惟行之過恭不失其為行䘮之過哀不<lb/>
　　失其為䘮用之過儉不失其為用是則為可過之<lb/>
　　道所謂宜下大吉也故凡可過者過之則不為失<lb/>
　　不可過而過之斯為過矣孔子曰禮與其奢也寧<lb/>
　　儉䘮與其易也寧戚此其所以為可過也歟自道<lb/>
　　論之三者猶為道之小者故稱小過<hi>易說</hi>
<pb n="10b"/>
　　漢上朱氏曰雷出地上其壮乘乾山上有雷小有<lb/>
　　所過也君子有時而小有所過者三巽乎上下而<lb/>
　　過行過乎恭也震巽為號咷而上六過之䘮過乎<lb/>
　　哀也巽為髙坤為吝嗇處髙而吝嗇逼下已甚矣<lb/>
　　初六過之用過乎儉也時當小過君子不得不小<lb/>
　　有所過以矯正一時之過考父之過恭髙柴之過<lb/>
　　哀晏平仲之過儉非過於理也小過乃所以為時<lb/>
　　中也<hi>易傳</hi>
<pb n="11a"/>
　　新安朱氏曰山上有雷其聲小過三者之過皆小<lb/>
　　者之過可過於小而不可過於大可以小過而不<lb/>
　　可甚過彖所謂可小事而宜下者也<hi>本義</hi>　山上有<lb/>
　　雷小過是聲在髙處下來飛鳥遺之音也是自髙<lb/>
　　處放聲下來故為小過　行過恭䘮過哀用過儉<lb/>
　　皆是宜下之意<hi>並語録</hi>
初六飛鳥以凶象曰飛鳥以凶不可如何也<lb/>
　伊川先生曰初六隂柔在下小人之象又上應於四<lb/>
<pb n="11b"/>
　四復動體小人躁易而上有應助於所當過必至過<lb/>
　甚況不當過而過乎其過如飛鳥之迅疾所以凶也<lb/>
　躁疾如是<hi>一有則字</hi>所以過之速且逺救止莫及也　其<lb/>
　過之疾如飛鳥之迅豈容救止也凶其宜矣不可如<lb/>
　何无所用其力也<hi>並易傳</hi>
　　白雲郭氏曰卦彖言飛鳥之象飛鳥之音而初上<lb/>
　　又明飛鳥之凶中實外柔飛鳥之象也上逆下順<lb/>
　　飛鳥之音也迅疾多過飛鳥之凶也别而言之固<lb/>
<pb n="12a"/>
　　不同合而言之則飛鳥皆有是三者之義也初六<lb/>
　　以柔居下其道順也從剛而應四則舎順而從逆<lb/>
　　飛鳥上逆之過也是以有凶飛鳥之過一徃不及<lb/>
　　反雖欲救止之末如之何矣故曰不可如何也<hi>易說</hi>
　　漢上朱氏曰明夷離為鳥初之四飛鳥也以如師<lb/>
　　能左右之曰以四動體而躁初艮體不正柔而止<lb/>
　　不當過也正應在四為四所以不當過而過其過<lb/>
　　至甚如飛鳥迅疾雖欲救止不可如何其凶必矣<lb/>
<pb n="12b"/>
　　坎為可四以之坎毁不可也兊口如何也與鼎信<lb/>
　　如何也同象是為惡成而不及改者易傳曰小人<lb/>
　　躁易而上應助過速且逺不容救止也<hi>易傳</hi>
　　新安朱氏曰初六隂柔上應九四又居過時上而<lb/>
　　不下者也飛鳥遺音不宜上宜下故其象占如此<lb/>
　　郭璞洞林占得此者或致羽蟲之孽<hi>本義</hi>　初六飛<lb/>
　　鳥以凶只是取其飛過髙了不是取遺音之義<lb/>
　　中孚有卵之象小過中間二畫是鳥腹上下四隂<lb/>
<pb n="13a"/>
　　為鳥翼之象鳥出乎卵此小過所以次中孚也<hi>並語</hi>
　　<hi>録</hi>
六二過其祖遇其妣不及其君遇其臣无咎象曰不及<lb/>
其君臣不可過也<lb/>
　伊川先生曰陽之在上者父之象尊於父者祖之象<lb/>
　四在三上故為祖二與五居相應之地同有柔中之<lb/>
　徳志不從於三四故過四而遇五是過其祖也五隂<lb/>
　而尊祖妣之象與二同徳相應在他卦則隂陽相求<lb/>
<pb n="13b"/>
　過之時必過其常故異也无所不過故二從五亦戒<lb/>
　其過不及其君遇其臣謂上進而不陵及於君適當<lb/>
　臣道則无咎也遇當也過臣之分則其咎可知　過<lb/>
　之時事无不過其常故於上進則戒及其<hi>一作其及</hi>君臣<lb/>
　不可過臣之分也<hi>並易傳</hi>
　横渠先生曰與其上比於陽不若下遇於隂與其上<lb/>
　合於五不若退附於初宜下之義也无應於上故能<lb/>
　免咎臣居己下猶不可過況其他乎<hi>易說</hi>
<pb n="14a"/>
　　藍田吕氏曰六二過於初而處於内故曰過其祖<lb/>
　　遇其妣不進於上而安於下故曰不及其君遇其<lb/>
　　臣祖在初妣處内君居上臣居下也以隂居隂妣<lb/>
　　也臣也行有加於初而得之於内禮知有所尊而<lb/>
　　安於下所以无咎<lb/>
　　白雲郭氏曰伊川曰陽之在上者父之象尊於父<lb/>
　　者祖之象四在三上故為祖又曰五隂而尊祖妣<lb/>
　　之象也雍曰過其祖而遇其妣謂二之遇五也不<lb/>
<pb n="14b"/>
　　及其君遇其臣謂五之遇二也過祖之妣尊妣也<lb/>
　　不及之臣自卑也尊妣而自卑則二五雖俱為隂<lb/>
　　柔而君臣之分不亂所謂行過乎恭也是以无咎<lb/>
　　二五非正應而相從故言遇遇則所謂小過非大<lb/>
　　得志也<hi>易說</hi>
　　漢上朱氏曰三乾在上為父四為祖五坤隂居尊<lb/>
　　位配乎祖妣也曰祖曰妣既過之稱六二中正祖<lb/>
　　尊也妣亦尊也祖不中正於義當過妣中而過之<lb/>
<pb n="15a"/>
　　義不可也過則失中矣故遇之遇不期而㑹五不<lb/>
　　應二以中相㑹故遇之言過而適與中相當也五<lb/>
　　君之位坤居之坤臣也過而適及於臣之分則可<lb/>
　　過而及於君過臣之分也於義為有咎故不可不<lb/>
　　戒易傳曰遇當也過臣之分其咎可知<hi>易傳</hi>
　　新安朱氏曰六二柔順中正進則過三四而遇六<lb/>
　　五是過陽而反遇隂也如此則不及六五而自得<lb/>
　　其分是不及君而適遇其臣也皆過而不過守正<lb/>
<pb n="15b"/>
　　得中之意无咎之道也故其象占如此所以不及<lb/>
　　君而還遇臣者以臣不可過故也<hi>本義</hi>
九三弗過防之從或戕之凶象曰從或戕之凶如何也<lb/>
　伊川先生曰小過隂過陽失位之時三獨居正然在<lb/>
　下无所能為而為隂所忌惡故有<hi>一作所</hi>當過者在過<lb/>
　防於小人若弗過防之則或從而戕害之矣如是則<lb/>
　凶也三於隂過之時以陽居剛過於剛也既戒之過<lb/>
　防則過剛亦在所戒矣防小人之道正已為先三不<lb/>
<pb n="16a"/>
　失正故无必凶之義能過防則免矣三居下之上居<lb/>
　上為下皆如是也　隂過之時必害於陽小人道盛<lb/>
　必害君子當過為之防防之不至則為其所戕矣故<lb/>
　曰凶如何也言其甚也<hi>並易傳</hi>
　横渠先生曰居陽以剛而應於上為衆所疾非過為<lb/>
　防慎人或戕之凶之甚也<hi>易說</hi>
　　白雲郭氏曰聖人之所以為防者禮而已惟禮足<lb/>
　　以防人亦足以防己遇人而不知防則從或戕於<lb/>
<pb n="16b"/>
　　外守己而不知防則從或戕於内傷害既至其凶<lb/>
　　如何信不可逃也君子行過乎恭䘮過乎哀用過<lb/>
　　乎儉皆所以防之耳九三以陽居剛為道過矣過<lb/>
　　而不知防是以凶也<hi>易説</hi>
　　漢上朱氏曰九三剛正而應上六應則過五五中<lb/>
　　也中不可過三戒在小不忍用剛以過中故弗過<lb/>
　　宜正己自守防小人則吉兊澤坤土止之防也三<lb/>
　　不防乃舎所守從之剛過乎中上或戕害之矣離<lb/>
<pb n="17a"/>
　　為戈兵已動失正戕之也戕者外傷之如何兊口<lb/>
　　也與初六如何同象不能守正見戕於外其凶果<lb/>
　　如何也晋陽處父易狐射姑之班伯宗言於朝而<lb/>
　　諸大夫莫若皆過之而弗防故及於難<hi>易傳</hi>
　　新安朱氏曰小過之時事每當過然後得中九三<lb/>
　　以剛居正衆隂欲害者也而自恃其剛不肯過為<lb/>
　　之備故其象占如此若占者能過防之則可以免<lb/>
　　矣<hi>本義</hi>　中字小過兩卦鶻突不可曉小過尤甚如<lb/>
<pb n="17b"/>
　　云弗過防之則是不能過防之也四字只是一句<lb/>
　　至弗過遇之與弗遇過之皆是兩字為絶句意義<lb/>
　　更不可曉<hi>語録</hi>
九四无咎弗過遇之徃厲必戒勿用永貞象曰弗過遇<lb/>
之位不當也往厲必戒終不可長也<lb/>
　伊川先生曰四當小過之時以剛處柔剛不過也是<lb/>
　以无咎既弗過則合其宜矣故云遇之謂得其道也<lb/>
　若徃則有危必當戒懼也徃去柔而以剛進也勿用<lb/>
<pb n="18a"/>
　永貞陽性堅剛故戒以隨宜不可固守也方隂過之<lb/>
　時陽剛失位則君子當隨時順處不可固守其常也<lb/>
　四居髙位而无上下之交雖比五應初方隂過之時<lb/>
　彼豈肯從陽也故往則有厲　位不當謂<hi>一作故</hi>處柔<lb/>
　九四當過之時不過剛而反居柔乃得其宜故曰遇<lb/>
　之遇其宜也以<hi>一无以字</hi>九居四位不當也居柔乃遇其<lb/>
　宜也當隂過之時陽退縮自保足矣終豈能長而盛<lb/>
　也故徃則有危必當戒也長上聲作平聲則大失易<lb/>
<pb n="18b"/>
　意以夬與剥觀之可見與夬之象文同而音異也<hi>並易</hi>
　<hi>傳</hi>
　横渠先生曰道非剛亢故无咎有應於下故曰弗過<lb/>
　遇之過此以徃難无以除故危而必戒不可常然故<lb/>
　勿用永貞一云九四以陽居隂而乘九三之剛非其<lb/>
　過也乃適與之遇爾故无咎若率是而徃必危以為<lb/>
　戒終不可久故勿用永正當思奮爾<hi>易說</hi>
　　藍田吕氏曰小過之時柔過而剛不及九三九四<lb/>
<pb n="19a"/>
　　所以皆弗過九三以陽當位隂之所疾陽徳不競<lb/>
　　不能勝隂雖防之至不免受戕之凶九四陽不當<lb/>
　　位不與隂爭故无咎弗過遇之陽不過隂勢不可<lb/>
　　長終必危矣故徃厲必戒始遇終危安可長守以<lb/>
　　為正故勿用永貞<lb/>
　　白雲郭氏曰九四以陽居柔无過也故无咎无咎<lb/>
　　无過遇之而已遇之者下順乎柔不以剛自居也<lb/>
　　若舎柔用剛以是而徃危之道也故必戒焉勿用<lb/>
<pb n="19b"/>
　　永貞貴夫知時而已時不可過而過之故有往厲<lb/>
　　之戒時可小過焉又不可以斯道永貞也此過之<lb/>
　　與時偕行者也位不當者所謂剛失位而不中也<lb/>
　　剛失位而不中是以弗過而遇之也或得位而中<lb/>
　　斯為大有為之君尚何徃厲之戒乎故往厲之戒<lb/>
　　特處九四之道耳終非可久之貞也觀爻辭之義<lb/>
　　則遇為小事而過為大事故上六弗遇過之所以<lb/>
　　為亢也<hi>易說</hi>
<pb n="20a"/>
　　漢上朱氏曰四不當位以剛履柔為得宜矣故无<lb/>
　　咎四下應初則過二二中也弗可過也知二不可<lb/>
　　過乃與五遇五亦中也弗過二則與中適相當遇<lb/>
　　得其道矣若去柔用剛進而之五徃則危厲故必<lb/>
　　以用剛為戒徃之五成離戈兵之象不動兊為口<lb/>
　　戒也小人過君子之時不戒而用剛鮮不為禍故<lb/>
　　丁寧之既曰必戒又曰勿用永貞當隨時處順不<lb/>
　　可固守其正是以終无咎也然盛衰相循无小人<lb/>
<pb n="20b"/>
　　常過君子之理巽為長陸震曰小者之過終不可<lb/>
　　長也戒而慎之以俟其復<hi>易傳</hi>
　　新安朱氏曰當過之時以剛處柔過乎恭矣无咎<lb/>
　　之道也弗過遇之言弗過於剛而適合其宜也徃<lb/>
　　則過矣故有厲而當戒陽性堅剛故又戒以勿用<lb/>
　　永貞言當隨時之宜不可固守也或曰弗過遇之<lb/>
　　若以六二爻例則當如此說若依九三爻例則過<lb/>
　　遇當如過防之義未詳孰是當闕以俟知者終不<lb/>
<pb n="21a"/>
　　可長爻義未明此亦當闕<hi>本義</hi>　九四弗過遇之過<lb/>
　　遇猶言加意待之也上六弗遇過之疑亦當作弗<lb/>
　　過遇之與九三弗過防之文體正同<hi>語録</hi>
六五密雲不雨自我西郊公弋取彼在穴象曰密雲不<lb/>
雨已上也<lb/>
　伊川先生曰五以隂柔居尊位雖欲過為豈能成功<lb/>
　如密雲而不能成雨所以不能成雨自西郊故也隂<lb/>
　不能成雨小畜卦中已解公弋取彼在穴弋射取之<lb/>
<pb n="21b"/>
　也射止是射弋有取義穴山中之空中虚乃空也在<lb/>
　穴指六二也五與二本非相應乃弋而取之五當位<lb/>
　故云公謂公上也同類相取雖得之兩隂豈能濟大<lb/>
　事乎猶密雲之不能成雨也　陽降隂升合則和而<lb/>
　成雨隂已在上雲雖密豈能成雨乎隂過不能成大<lb/>
　之義也<hi>並易傳</hi>
　横渠先生曰不能畜剛止健凡言自我西郊進而不<lb/>
　已也柔得中小事吉故曰公弋取彼在穴非及物之<lb/>
<pb n="22a"/>
　功且不能摧敵止暴也三止於下隱伏之象故曰在<lb/>
　穴小過有飛鳥之象故因曰取彼在穴雨必蒸聚自<lb/>
　下而上則其潤澤周普今自西而東趨其所應其施<lb/>
　未光也已上亦尚徃之義<hi>易說</hi>
　　藍田吕氏曰小畜一隂不足以固三陽陽尚往而<lb/>
　　莫之畜小過二陽在内四隂足以固之隂上於陽<lb/>
　　為已甚而陽不足故皆足以致密雲而不雨也六<lb/>
　　五得位隂之盛者且在二陽之上故應斯象自我<lb/>
<pb n="22b"/>
　　西郊隂生於西隂盛陽弱而不交也四公位也九<lb/>
　　四比於六五不交於五而下應於初故曰公弋取<lb/>
　　彼在穴穴幽隂在下謂初也弋射飛鳥而反取在<lb/>
　　穴不交於五而應於二也<lb/>
　　白雲郭氏曰雨之潤澤萬物非小道也豈小過柔<lb/>
　　中之君能盡其道哉雖與二為遇亦可小事而已<lb/>
　　故言雨則密雲自我西郊方興而未有潤澤之功<lb/>
　　葢見其不可大事也公弋取彼在穴者弋取小事<lb/>
<pb n="23a"/>
　　故能有在穴之獲在穴之獲謂二之遇也君臣之<lb/>
　　遇固非小事然未能大得君未足以澤及天下故<lb/>
　　為小也若乾之二五同聲相應同氣相求所謂大<lb/>
　　矣已上者言隂道已上行而未雨葢君臣俱柔之<lb/>
　　象也<hi>易說</hi>
　　漢上朱氏曰兊澤之氣上而為雲兊盛隂也故為<lb/>
　　密雲澤降為雨小過自明夷變初九往四成兊澤<lb/>
　　氣已上而未降雲雖密而无雨故曰密雲不雨已<lb/>
<pb n="23b"/>
　　上也言隂過陽君子之澤未能下也四在内外之<lb/>
　　交而見天際郊之象四兊西也五震東也巽風揚<lb/>
　　之雲自西往東由隂而升隂唱則陽不和不雨之<lb/>
　　象故曰自我西郊三公位明夷三坎為弓離為矢<lb/>
　　初之四成巽巽離為絲以絲係矢弋也弋取物之<lb/>
　　器也坎兊為穴坎幽隱也艮為手取也彼謂二六<lb/>
　　二在穴中有中正之徳處於幽隱九三君子俯而<lb/>
　　取之往助於五然六二六五同為隂類二雖取之<lb/>
<pb n="24a"/>
　　豈能濟大事乎小過之時柔得尊位二陽在下為<lb/>
　　隂所過不能成功三下取二用力多矣亦豈能濟<lb/>
　　哉謂四陽為我二隂為彼以陽為主也若中孚陽<lb/>
　　謂陽則謂五曰我自謂曰吾謂二曰爾尊卑之義<lb/>
　　小畜彖曰密雲不雨尚徃也自我西郊施未行也<lb/>
　　其辭與小過六五同葢小畜所畜者小小過則所<lb/>
　　過者小皆不可以作大事過之則畜之矣二卦雖<lb/>
　　殊而大者為小者所畜而不得施則一也故關子<lb/>
<pb n="24b"/>
　　明曰小畜一卦之體當小過一爻之義然則畜之<lb/>
　　一也小大之時異焉<hi>易傳</hi>
　　新安朱氏曰以隂居尊又當隂過之時不能有為<lb/>
　　而弋取六二以為助故有此象在穴隂物也兩隂<lb/>
　　相得其不能濟大事可知已上太髙也<hi>本義</hi>　三父<lb/>
　　四祖五便當妣過祖而遇妣是過陽而遇隂然而<lb/>
　　陽不可過則不能及六五却反回來六二上面<lb/>
　　密雲不雨大槩是做不得事底意思弋是俊壯底<lb/>
<pb n="25a"/>
　　意却只弋得這般物事<hi>並語録</hi>
上六弗遇過之飛鳥離之凶是謂災眚象曰弗遇過之<lb/>
已亢也<lb/>
　伊川先生曰六隂而動體處過之極不與理遇動皆<lb/>
　過之其違理過常如飛鳥之迅速所以凶也離過之<lb/>
　逺也是謂災眚是當有災眚也災者天殃眚者人為<lb/>
　既過之極豈惟人眚天災亦至其凶可知天理人事<lb/>
　皆然也　居過之終弗遇於理而過之過已亢極其<lb/>
<pb n="25b"/>
　凶宜矣<hi>並易傳</hi>
　横渠先生曰不宜上而上乃自取之災也<hi>易說</hi>
　　藍田吕氏曰上六隂過而極至於已亢飛鳥不下<lb/>
　　離於網羅之象故曰弗遇過之飛鳥離之凶非獨<lb/>
　　天災亦有已過故曰有災眚<lb/>
　　白雲郭氏曰知不可大事而遇之者二四之无咎<lb/>
　　也知不可大事而過之者上六之災眚也鳥之飛<lb/>
　　也多失之過鳥飛之過則離凶焉非獨天災亦自<lb/>
<pb n="26a"/>
　　取耳上六當過之時不知處過之道至於亢極其<lb/>
　　凶宜矣太甲曰天作孽猶可違自作孽不可逭其<lb/>
　　斯之謂與<hi>易說</hi>
　　漢上朱氏曰上六不與五相當失中也又動而過<lb/>
　　之則甚矣而况處小過之極於時為已亢乎故曰<lb/>
　　弗遇過之上動成離離為飛鳥為目巽為繩以繩<lb/>
　　為目網罟之象其違理過常猶鳥飛過甚自離於<lb/>
　　網罟故曰飛鳥離之凶動則不正故凶離有伏坎<lb/>
<pb n="26b"/>
　　災也弗遇過之災乃自取非天也人也而曰災眚<lb/>
　　者過之極窮之災也於時已亢也人事過越如此<lb/>
　　使知時而守正未必能免已亢故也<hi>易傳</hi>
　　新安朱氏曰六以隂居動體之上處隂過之極過<lb/>
　　之已髙而甚逺者也故其象占如此或曰遇過恐<lb/>
　　亦只當作過遇義同九四未知是否<hi>本義</hi>
　<lb/>
　合訂刪補大易集義粹言卷六十六<lb/>
</p>
<p>
</p>
  </div>
</body>
</text>
</TEI>
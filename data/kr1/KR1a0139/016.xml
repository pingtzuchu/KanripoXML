<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷十四</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷十四<lb/>
　　　　　　　　　　頭等侍衛納喇性徳編<lb/>
䷉<hi>兊下乾上</hi>
　伊川先生曰履序卦物畜然後有禮故受之以履夫<lb/>
　物之聚則有大小之别髙下之等美惡之分是物畜<lb/>
　然後有禮履所以繼畜也履禮也禮人之所履也為<lb/>
　卦天上澤下天而在上澤而處下上下之分尊卑之<lb/>
<pb n="1b"/>
　義理之當也禮之本也常履之道也故為履履踐也<lb/>
　藉也履物為踐履於物為藉以柔藉剛故為履也不<lb/>
　曰剛履柔而曰柔履剛者剛乗柔常理不足道故易<lb/>
　中惟言柔乗剛不言剛乗柔也言履藉於剛乃見卑<lb/>
　順說應之義<hi>易傳</hi>
　　東萊吕氏曰物畜然後有禮言物惟畜之多故好<lb/>
　　譬如水積畜多故波瀾自然成文又如燈燭若一<lb/>
　　燈一燭固未見好惟多後彼此交光然後可觀<hi>易說</hi>
<pb n="2a"/>
履虎尾不咥人亨<lb/>
　伊川先生曰履人所履之道也天在上而澤處下以<lb/>
　柔履藉於剛上下各得其義事之至順理之至當也<lb/>
　人之履行如此雖履至危之地亦无所害故履虎尾<lb/>
　而不見咥囓所以能亨也<hi>易傳</hi>
　　白雲郭氏曰履者行道之義乾在上天道也天道<lb/>
　　至大天下之所難履而行之也故有履虎尾之象<lb/>
　　履虎尾直取其難非取其為害也然履虎尾者有<lb/>
<pb n="2b"/>
　　咥人之患履乾之道者雖難而无咥人之患惟有<lb/>
　　亨之理也孔子言博施濟衆則曰堯舜其猶病諸<lb/>
　　言修己以安百姓則曰堯舜其猶病諸信乎天道<lb/>
　　之難履如此<hi>易說</hi>
　　新安朱氏曰兊亦三畫卦之名一隂見於二陽之<lb/>
　　上故其徳為說其象為澤履有所躡而進之義也<lb/>
　　以兊遇乾和說以躡剛强之後有履虎尾而不見<lb/>
　　傷之象故其卦為履而占如是也人能如是則處<lb/>
<pb n="3a"/>
　　危而不傷矣<hi>本義</hi>
彖曰履柔履剛也説而應乎乾是以履虎尾不咥人亨<lb/>
剛中正履帝位而不疚光明也<lb/>
　伊川先生曰兊以陰柔履藉乾之陽剛柔履剛也兊<lb/>
　以説順應乎乾剛而履藉之下順乎上陰承乎陽夫<lb/>
　下之正<hi>一作至</hi>理也所履如此至順至當雖履虎尾亦<lb/>
　不見傷害以此履行其亨可知○九五以陽剛中正<lb/>
　尊履帝位苟无疚病得履道之至善光明者也疚謂<lb/>
<pb n="3b"/>
　疵病夬履是也光明徳盛而輝光也<hi>並易傳</hi>
　横渠先生曰説雖應乾而二不累五也○无隂柔之<lb/>
　累故不疚此所以正一卦之徳也<hi>並易説</hi>
　　藍田吕氏曰履踐而行也兊有所進居乾之後六<lb/>
　　三以一隂進逼於乾柔履剛者也履道莫艱於此<lb/>
　　此履所以名也乾虎也六三進逼於乾履虎尾者<lb/>
　　也以説應者物莫之傷故不咥人亨也<lb/>
　　廣平游氏曰卦之才則以一柔進退履衆剛故有<lb/>
<pb n="4a"/>
　　履虎尾之象然而不咥人亨者説而應乎乾故也<lb/>
　　葢説而已不應乎乾則不敬應乎乾而已非説則<lb/>
　　不和夫敬以和何事不行君子之所履苟在於是<lb/>
　　則雖暴人之前无虞矣雖蠻貊之邦行矣況於華<lb/>
　　夏乎故履虎尾不咥人而又亨也君子之所履未<lb/>
　　嘗不在於禮而禮勝則離今至於履虎尾而亨則<lb/>
　　其它可知矣此履之善也此合一卦之才言之若<lb/>
　　就一爻之義則六三蹈虎尾而凶矣故爻彖異辭<lb/>
<pb n="4b"/>
　　猶之彖言剛中正履帝位而不疚而九五言夬履<lb/>
　　貞厲也○剛中正履帝位而不疚者兊澤下流故<lb/>
　　也膏澤下於民則貴為天子富有四海而内省不疚<lb/>
　　矣此天下所以心恱而誠服也天下心恱而誠服<lb/>
　　則親之若父母仰之若日月敬之如神明畏之如<lb/>
　　雷霆可不謂光明矣夫若其據利勢之重阻法度<lb/>
　　之威以臨莅天下而澤不加於民則民胥咨怨疾<lb/>
　　首蹙頞而相告矣夫如是則從之者勢也而心背<lb/>
<pb n="5a"/>
　　之事之者貌也而腹非之夫何光明之有<hi>並易傳</hi>
　　龜山楊氏曰上天下澤尊卑之分定矣卦之所以<lb/>
　　為履也履禮也九三處兌而承乾說而應乎乾者<lb/>
　　也禮以用和為貴說而應和之至也用和以往雖<lb/>
　　履至危之地无所害矣故曰履虎尾不咥人亨夫<lb/>
　　乾剛中正徳威而光明矣故履帝位而不疚病也<lb/>
　　不疚言安於其位也然獨稱帝位者葢禮者天地<lb/>
　　之别也以天地之别言之則上下之分勢相絶矣<lb/>
<pb n="5b"/>
　　故稱帝焉以言其與天同體也<hi>易說</hi>
　　兼山郭氏曰乾天道也天之道剛健中正唯中正<lb/>
　　可以應之中則不欺正則不邪持此以履虎尾可<lb/>
　　也故禮之質忠信而已矣<hi>易說</hi>
　　白雲郭氏曰履之所以難者以六三之柔而履天<lb/>
　　之剛徳是以難也說而應乎乾則與乾合徳是以<lb/>
　　能履而有不咥人亨之象剛中正九五也履帝位<lb/>
　　而不疚然後其道下濟而光明疚則不能光明也<lb/>
<pb n="6a"/>
　　剛徳常過過則疚剛而不過斯不疚矣故允恭克<lb/>
　　讓堯所以光被温恭允塞舜所以文明皆剛而中<lb/>
　　正者也謂之不疚如此<hi>易說</hi>
　　漢上朱氏曰履踐也言踐履之道一柔而履二剛<lb/>
　　上為乾剛所履不言剛履柔者三柔履之主也以<lb/>
　　柔履剛踐履之難處之得其道履之至善也故曰<lb/>
　　柔履剛此以六三一爻言履之義也卦後為尾兊<lb/>
　　為虎為口虎口咥人者也乾健也上九極乾六三<lb/>
<pb n="6b"/>
　　以柔履其後上九與三相易上復成兊是履猛虎<lb/>
　　之尾怒而見咥者也三兊體下說乎人之情上應<lb/>
　　乎乾上極健而我應之以和雖剛而不忤和而不<lb/>
　　流柔而不犯推是道以行蹈吕梁之險可也故處<lb/>
　　乎五剛之間柔而能亨闗子明曰履而不處其周<lb/>
　　公乎故曰說而應乎剛是以履虎尾不咥人亨此<lb/>
　　合兩體言履至危而亨也九五以天徳臨下剛不<lb/>
　　中正有所偏係則君子畏禍將去之小人以柔邪<lb/>
<pb n="7a"/>
　　而進陽為隂所病矣九五中正踐帝位立乎萬物<lb/>
　　之上无所累其心舜禹之有天下也履道至此光<lb/>
　　明格於上下矣離為明疚病也隂陽失位為病六<lb/>
　　三不正五不應之不疚也故夫子賛之曰剛中正<lb/>
　　履帝位而不疚光明也今之王古之帝也獨於履<lb/>
　　言帝位者易君徳而當君位者五卦否无妄同人<lb/>
　　遯乾體也而无履之時有是徳有是時而履是位<lb/>
　　者唯履而已上下履位物物循理之時也在卦氣<lb/>
<pb n="7b"/>
　　為六月太𤣥凖之以禮<hi>易傳</hi>
　　五峯胡氏曰袁渙之荅吕布嚴顔之荅張飛薛包<lb/>
　　之事父母謝安之待桓温所處至順所言至當皆<lb/>
　　以柔履剛說而應之故雖履强猛暴戾之地終不<lb/>
　　見傷害也紂至强暴也而文王徽柔懿恭以事之<lb/>
　　故能免於羑里以西伯一怒而安天下之民剛得<lb/>
　　中正履帝位而不疚其徳光大明於天下後世也<lb/>
　　其亨可知<hi>易外傳</hi>
<pb n="8a"/>
　　新安朱氏曰柔履剛以二體釋卦名義説而應以<lb/>
　　卦徳釋彖辭剛中正又以卦體明之指九五也<hi>本義</hi>
　　　履虎尾言履危而不見傷之象便是後履前之<lb/>
　　意隨著它後去　履卦上乾下兊以陰躡陽是隨<lb/>
　　後躡他如踏他脚迹相似所以云履虎尾是隨後<lb/>
　　去履他尾也故於卦之三四爻發履虎尾之義便<lb/>
　　是陰去躡他陽背脊後處伊川却説作履藉説得<lb/>
　　生受了<hi>並語録</hi>
<pb n="8b"/>
　　東萊吕氏曰履徳之基也履之為卦上乾下兊所<lb/>
　　謂以柔履剛兊柔也乾剛也兊以柔見履於剛是<lb/>
　　卑順自處得其分所以履之為義學者踐履其用<lb/>
　　朂切孔子彖辭履虎尾不咥人亨天下之至危者<lb/>
　　莫如履虎尾今則履虎尾而无吞噬之患自此以<lb/>
　　往何所不可所謂履者凡履踐之道皆在焉聖人<lb/>
　　繫之以辭獨舉最危者言之何也大抵學者踐履<lb/>
　　工夫須於至難至危之處自試驗過得此處方始<lb/>
<pb n="9a"/>
　　无往不利若舍至難至危其它踐履不足道也先<lb/>
　　難之義也說而應乎乾惟易簡始知險阻若欲履<lb/>
　　虎尾之至危以剛很不可以機械亦不可惟以柔<lb/>
　　順和恱則雖處至危之地亦无所不安矣彖又推<lb/>
　　究其本意曰剛中正履帝位而不疚光明也孔子<lb/>
　　葢以君位言之凡孔子之彖易多是發其大者以<lb/>
　　示人天下之至危无過於履虎尾天下之至尊者<lb/>
　　无過於履帝位舉二大端以示人凡履踐之事莫<lb/>
<pb n="9b"/>
　　不在其中矣九五以剛而居中得正然而申之以<lb/>
　　不疚之辭何也葢履天位至難雖以中正之徳若<lb/>
　　非慄慄危懼用剛之過則夬履貞厲惟是履帝位<lb/>
　　而不疚然後光明學者當深玩夫子之彖辭自履<lb/>
　　帝位推之自尊及卑自履虎尾推之自危及安引<lb/>
　　而伸之觸類而長之天下之時位莫不皆在其中<lb/>
　　矣<hi>易說</hi>
象曰上天下澤履君子以辨上下定民志<lb/>
<pb n="10a"/>
　伊川先生曰天在上澤居下上<hi>一作天</hi>下之正理也人<lb/>
　之所履當如是故取其象而為履君子觀履之象以<lb/>
　辨别上下之分以定其民志夫上下之分明而後民<lb/>
　志有定民志定然後可以言治民志不定天下不可<lb/>
　得而治也古之時公卿大夫而下位各稱其徳終身<lb/>
　居之得其分也位未稱徳則君舉而進之士修其學<lb/>
　學至而君求之皆非有預於己也農工商賈勤其事<lb/>
　而所享有限故皆有定志而天下之心可一後世自<lb/>
<pb n="10b"/>
　庶士至於公卿日志於尊榮農工商賈日志於富侈<lb/>
　億兆之心交騖於利天下紛然如之何其可一也欲<lb/>
　其不亂難矣此由上下无定志也君子觀履之象而<lb/>
　分辨上下使各當其分以定民之心志也<hi>易傳</hi>
　　廣平游氏曰天髙地下禮制行矣人之所履禮而<lb/>
　　已故上天下澤有履之象君子觀象於此則可以<lb/>
　　辨上下上下既辨則民分立而民志定矣此以成<lb/>
　　卦之體言之也○禮者所以辨上下而定民志也<lb/>
<pb n="11a"/>
　　葢上下之分嚴則豐者不為有餘殺者不為不足<lb/>
　　而民志定此先王因人性以制之而理之不可易<lb/>
　　也其或强有力者竊其非分而有之欲自以為榮<lb/>
　　是播其惡適足以發笑而自黜爾所有者非其分<lb/>
　　既不足以為榮而身陷不義更足以為辱愚孰甚<lb/>
　　焉此藏文仲居蔡所以為不智也季氏以八佾舞<lb/>
　　三家以雍徹正類於此而臧文仲當時名大夫必<lb/>
　　嘗以智稱故仲尼以為何如其智以明其大者不<lb/>
<pb n="11b"/>
　　知其它不足稱也如以為先王之為禮將以籠天<lb/>
　　下之愚而拘之則荀卿化性起偽之說行矣譬如<lb/>
　　今人未仕而服青紫人必以為病狂文仲之愚不<lb/>
　　幸類此<hi>並易說</hi>
　　龜山楊氏曰禮莫大於明分分之不明則為下者<lb/>
　　不安於下而志不定志不定則覬覦之心生覬覦<lb/>
　　之心生則陵僭之禍起而亂之所由作也夫天澤<lb/>
　　定位上下之分明矣六三說而應乎乾則為下而<lb/>
<pb n="12a"/>
　　安於下者也此履之所以成象也故君子觀履之<lb/>
　　象以辨上下定民志<hi>易説</hi>
　　白雲郭氏曰伊川曰後世士夫公卿日志於尊榮<lb/>
　　農工商賈日志於侈富此葢民志未定欲其不亂<lb/>
　　難矣雍曰上天下澤言天道居上則澤必下及也<lb/>
　　君子之澤无它焉使斯民各安其分无乖争之變<lb/>
　　而已故曰辨上下定民志上下既辨則民服事其<lb/>
　　上而下无覬覦又安有不定之志哉<hi>易説</hi>
<pb n="12b"/>
　　漢上朱氏曰天澤相際目力之所極則視之一也而<lb/>
　　上下實異體不可不辨禮者人所履表㣲者也坤<lb/>
　　為民㢲為不果疑也故君子以禮辨上下定民志<lb/>
　　古之治天下者思去民之疑志以定之爾<hi>易説</hi>
　　東萊吕氏曰象曰上天下澤履君子以辨上下定<lb/>
　　民志天處上澤處下尊卑各得其分大抵尊卑貴<lb/>
　　賤本皆有定位為尊者處尊為卑者處卑雖萬鍾<lb/>
　　之禄不自以為多抱闗擊柝不自以為寡若是上<lb/>
<pb n="13a"/>
　　下无辨宜賤者處貴宜卑者處尊民志便不定何<lb/>
　　者才能相若徳業相若而一貴一賤安得不生叛<lb/>
　　援之心乎君子之辨上下本非强以私意安排上<lb/>
　　天下澤物各付物各隨尊卑之分而已然而尊卑<lb/>
　　分明无如天地天尊地卑最是上下之辨之大者<lb/>
　　上天下地反為否何也取象之義又須識所謂上<lb/>
　　天下澤與上天下地不同上天下澤所謂山澤通<lb/>
　　氣氣升於天辨位之中自有融通之理此其所以<lb/>
<pb n="13b"/>
　　為履若上天下地天氣不下降地氣不上騰則雖<lb/>
　　辨而无接此其所以為否也<hi>易說</hi>
初九素履往无咎象曰素履之往獨行願也<lb/>
　明道先生曰素履者雅素之履也初九剛陽素履已<lb/>
　定但行其志爾故曰獨行願也<hi>劉絢師訓</hi>
　伊川先生曰履不處者行之義初處至下素在下者<lb/>
　也而陽剛之才可以上進若安其卑下之素而往則<lb/>
　无咎矣夫人不能自安於貧賤之素則其進也乃貪<lb/>
<pb n="14a"/>
　躁而動求去乎貧賤耳非欲有為也既得其進驕溢<lb/>
　必矣故往則有咎賢者則安履其素其處也樂其進<lb/>
　也將有為也故得其進則有為而无不善乃守其素<lb/>
　履者也○安履其素而往者非苟利也獨行其志願<lb/>
　爾獨専也若欲貴之心與行道之心交戰於中豈能<lb/>
　安履其素也<hi>並易傳</hi>
　横渠先生曰隂累不干无應於上故其履潔素<hi>易說</hi>○<lb/>
　又曰正已而不求於人不願乎其外之盛者<hi>正蒙</hi>
<pb n="14b"/>
　　廣平游氏曰中庸言君子素其位而行不願乎其<lb/>
　　外葢位有貴賤得喪而君子不因其位而改其素<lb/>
　　也履之初言素履亦猶是也素之為言无飾也大<lb/>
　　行不加窮居不損豈借美於外哉孟子所謂不願<lb/>
　　人之膏梁文繡者是也履此而往則志之所祈嚮<lb/>
　　者非有徇乎人也獨行其平昔之志而已故曰獨<lb/>
　　行願也在履之初未交於物故有素之象<hi>易說</hi>
　　龜山楊氏曰君子素其位而行素履也不願乎其<lb/>
<pb n="15a"/>
　　外則无入而不自得矣故往无咎初九在一卦之<lb/>
　　下君子敬修其可願在此時而已<hi>易說</hi>
　　兼山郭氏曰初九素富貴行乎富貴素貧賤行乎<lb/>
　　貧賤素夷狄行乎夷狄素患難行乎患難初復之<lb/>
　　始也是以言素<hi>易說</hi>
　　白雲郭氏曰素有先定於内之義素定於内則隨<lb/>
　　事之來履而往之又何咎矣素富貴則可以行富<lb/>
　　貴素貧賤則可以行貧賤故孔子曰不以其道得<lb/>
<pb n="15b"/>
　　之不處也不以其道得之不去也此素富貴貧賤<lb/>
　　之道也可以仕則仕可以止則止可以久則久可<lb/>
　　以速則速此孔子之素履也素履行已之義非澤<lb/>
　　民之道故曰獨行願也伊川曰若欲貴之心與欲<lb/>
　　行道之心交戰於中豈能安履其素也<hi>易說</hi>
　　漢上朱氏曰初在履之下而正安於下不援乎上<lb/>
　　者也四動而求之斯可往矣往以正不失其素履<lb/>
　　往成㢲㢲為白亦素也故往无咎履九五中正君<lb/>
<pb n="16a"/>
　　位也四爻不正初九獨正往之四者將以正夫衆<lb/>
　　不正獨行願也非厭貧賤也非利富貴也是以往<lb/>
　　无咎易傳曰夫人不能自安於貧賤之素則其進<lb/>
　　也乃貪躁而動求去乎貧賤爾非欲有為也既得<lb/>
　　其進驕溢必矣故往則有咎<hi>易傳</hi>
　　五峯胡氏曰張良以布衣起為帝者師及功成天<lb/>
　　下定則從赤松子遊楊秉以儒生起為三公嘗稱<lb/>
　　我有三不惑酒色財也此安其卑下之素往行其<lb/>
<pb n="16b"/>
　　志願者也故貴勢不能動其心利禄不能亂其操<lb/>
　　以是而行豈有咎乎<hi>易外傳</hi>
　　新安朱氏曰以陽在下居履之初未為物遷率其<lb/>
　　素履者也占者如是則往而无咎也<hi>本義</hi>
　　東萊吕氏曰初九素履往无咎言人當件件守初<lb/>
　　心如自貧賤而之富貴不可以富貴移其所履惟<lb/>
　　素履故无咎葢不為地位所移也此最是教人出<lb/>
　　門第一步<hi>易說</hi>
<pb n="17a"/>
九二履道坦坦幽人貞吉象曰幽人貞吉中不自亂也<lb/>
　伊川先生曰九二居柔寛裕得中其所履坦坦然平<lb/>
　易之道也雖所履得坦易之道亦必幽靜安恬之人<lb/>
　處之則能貞固而吉也九二陽志上進故有幽人之<lb/>
　戒○履道在於安靜其中恬正則所履安裕中若躁<lb/>
　動豈能安其所履故必幽人則能堅固而吉葢其中<lb/>
　心安静不以利欲自亂也<hi>並易傳</hi>
　横渠先生曰中正不累无援於上故中不自亂得幽<lb/>
<pb n="17b"/>
　人之正<hi>易說</hi>
　　藍田吕氏曰二體陽居隂以中自守履道之所尚<lb/>
　　也履斯以進坦然易行守斯以處保乎終吉隠顯<lb/>
　　同致无所不宜也<lb/>
　　龜山楊氏曰剛中而承柔異乎六三之履虎尾也<lb/>
　　故曰履道坦坦坦坦者言所履夷易而无難也居<lb/>
　　中處說而上无應故曰幽人顔淵在陋巷不改其<lb/>
　　樂是也非中不自亂何以與此苟有應乎上則為<lb/>
<pb n="18a"/>
　　禹稷之事非幽人也古之聖人雖在側㣲若將終<lb/>
　　身焉中不自亂故也若夫外騖而以紆朱懷金為<lb/>
　　樂則利欲交戰於胷中而能不自亂者未之有也<lb/>
　　其能貞吉不亦逺乎<hi>易說</hi>
　　白雲郭氏曰居君位而得中九五也居臣位而得<lb/>
　　中九二也剛中之道自非大人難於兩立此九二<lb/>
　　所以為幽人之象也履得其道而坦坦平且易也<lb/>
　　幽人之履如此何適而非貞吉乎孟子曰我无官<lb/>
<pb n="18b"/>
　　守我无言責則吾進退豈不綽綽然有餘裕哉履<lb/>
　　道坦坦之謂也故惟孟子然後有餘裕不然雖周<lb/>
　　公大聖人亦有䟦疐之患不得為坦坦也幽人剛<lb/>
　　中處道深逺非富貴貧賤所能移大丈夫也况志<lb/>
　　已素定豈有中亂之道哉<hi>易說</hi>
　　五峯胡氏曰黄憲汪汪如萬頃波澄之不清撓之<lb/>
　　不濁非有驚衆險異之行也初舉孝亷又辟公府<lb/>
　　友人勸之仕憲亦不之拒也行至京師竟无所就<lb/>
<pb n="19a"/>
　　若其中以利欲自亂豈能從容應之若是乎<hi>易外傳</hi>
　　漢上朱氏曰二動成震震為大途坤為平衍履道<lb/>
　　坦坦也道中正也初動二成坎坎為隠伏初未往<lb/>
　　二伏於坎中幽人也幽人言靜而无求及初復位<lb/>
　　動而不失其正幽人之貞也正則吉初之應四動<lb/>
　　而往靜而來上下无常也而幽人守正所履坦坦<lb/>
　　者自若其中不自亂也坤為亂二正得中不自亂<lb/>
　　也久幽而不改其操者其唯九二乎易傳曰九二<lb/>
<pb n="19b"/>
　　陽志上進故有幽人之戒<hi>易傳</hi>
　　新安朱氏曰剛中在下无應於上故為履道平坦<lb/>
　　幽獨守貞之象幽人履道而遇其占則貞而吉矣<lb/>
　　<hi>本義</hi>○履道道即路也伊川這一卦說那大象并素<lb/>
　　履履道坦坦處却說得好<hi>語録</hi>
六三眇能視跛能履履虎尾咥人凶武人為于大君象<lb/>
曰眇能視不足以有明也跛能履不足以與行也咥人<lb/>
之凶位不當也武人為于大君志剛也<lb/>
<pb n="20a"/>
　康節先生曰三皇同聖而異化五帝同賢而異教三<lb/>
　王同才而異勸五伯同術而異率同術而異率者必<lb/>
　以力以力率民者民亦以力歸之故尚爭夫爭也者<lb/>
　爭夫利者也取以利不以義然後謂之爭小爭交以<lb/>
　言大爭交以兵爭夫强弱者也猶借夫名焉者謂之<lb/>
　曲直名也者命物正事之稱也利也者養人成務之<lb/>
　具也名不以仁无以守業利不以義无以居功利不<lb/>
　以功居名不以業守則亂矣民所以必爭之也五伯<lb/>
<pb n="20b"/>
　者借虚名以爭實利者也帝不足則王王不足則伯<lb/>
　伯又不足則夷狄矣若然則五伯不謂无功於中國<lb/>
　語其王則未也過夷狄則逺矣周之東遷文武之功<lb/>
　徳於是乎盡矣猶能維持二十四君王室不絶如綫<lb/>
　夷狄不敢屠害中原者猶五伯借名之力也是故能<lb/>
　以力率天下者天下亦以力歸焉所以聖人有言曰<lb/>
　眇能視跛能履履虎尾咥人凶武人為于大君其斯<lb/>
　之謂歟<hi>觀物内篇</hi>
<pb n="21a"/>
　伊川先生曰三以陰居陽志欲剛而體本陰柔安能<lb/>
　堅其所履故如盲眇之視其見不明跛躄之履其行<lb/>
　不逺才既不足而又處不得中履非其正以柔而務<lb/>
　<hi>一作勝</hi>剛其履如此是履於危地故曰履虎尾以不善<lb/>
　履履危地必及禍患故曰咥人凶武人為于大君如<lb/>
　武暴之人而居人上肆其躁率而已非能順履而逺<lb/>
　到也不中正而志剛乃為羣陽所<hi>一有不字</hi>與是以剛躁<lb/>
　蹈危而得凶也○陰柔之人其才不足視不能明行<lb/>
<pb n="21b"/>
　不能逺而乃務剛所履如此其能免於害乎○以柔<lb/>
　居三履非其正所以致禍害被咥而凶也以武人為<lb/>
　喻者以其處陽才弱而志剛也志剛則妄動所履不<lb/>
　由其道如武人而為大君也<hi>並易傳</hi>
　横渠先生曰大君者為衆爻之主也武人者剛而不<lb/>
　徳也<hi>易説</hi>
　　藍田吕氏曰眇跛廢者也爻皆陽而已獨陰位且<lb/>
　　不當則其用偏廢雖能視能履不足任也位既不<lb/>
<pb n="22a"/>
　　當而以柔履剛必有咥人之凶也體隂居陽不中<lb/>
　　不正柔邪而為暴亂者也質雖柔而志剛也<lb/>
　　廣平游氏曰六三以一隂獨立於羣陽之中而又<lb/>
　　處非其位故有眇跛之象猶之隂而无匹也眇能<lb/>
　　視跛能履明不足而行不全也故有武人之象若<lb/>
　　用此以蹈危其能无傷乎惟武人用此以聴命於<lb/>
　　大君則處陽而志剛可以有為矣大君剛中正而<lb/>
　　履帝位者也明足以照理行足以率人故武人聴<lb/>
<pb n="22b"/>
　　命而有為可以无虞而有功矣<hi>易說</hi>
　　龜山楊氏曰六三居不當位體柔而志剛非履之<lb/>
　　正也禮者中而已矣不中不足以有明眇者之視<lb/>
　　也體柔則不足以與行跛者之履也其視不明其<lb/>
　　行不正雖居安且不可况履危陷難乎故履虎尾<lb/>
　　咥人凶陽在前履虎尾也然以成卦之才言之則<lb/>
　　六三以柔順之質說而應乎乾雖履至危之地无<lb/>
　　害矣故履虎尾不咥人亨以一爻言之柔失位不<lb/>
<pb n="23a"/>
　　中而上承三陽近而不相得則履虎尾咥人而凶<lb/>
　　者也易中隨時取義故不同也夫見善未必明而<lb/>
　　用心剛者武夫也以隂居陽故志剛也由是而進<lb/>
　　為於君克全者葢寡矣故不言吉凶以其吉凶未<lb/>
　　定故也<hi>易說</hi>
　　兼山郭氏曰離為目六三不正之離也㢲為股六<lb/>
　　三毁折之股也以是為明以是為行不可也六三<lb/>
　　上下履剛而其體則柔志剛矣而中未能實也且<lb/>
<pb n="23b"/>
　　震為龍則兌為虎兌三見口是以有咥人之象所<lb/>
　　以見咥无中正將之故也<hi>易說</hi>
　　白雲郭氏曰六三以隂居陽无中正之道又以一<lb/>
　　柔介五剛之間勢无全人故有眇跛之義也以是<lb/>
　　而視以是而履所以遇咥人之凶矣夫居五剛之<lb/>
　　中履於上則不能履於下視於前則不能視於後<lb/>
　　常有不足之道故眇也跛也遇咥也皆以不足故<lb/>
　　也位不當者豈以非其所居歟武人三軍之勇者<lb/>
<pb n="24a"/>
　　視不勝猶勝則其視一於進而已自反而縮雖千<lb/>
　　萬人吾往則其履亦一於進而已此所以惟武人<lb/>
　　可用是道以有為于大君也夫武人可用有為于<lb/>
　　大君者以其志剛也故爻辭於咥人凶之後繼以<lb/>
　　武人為于大君而象言志剛不言其凶吉者明武<lb/>
　　人可用也履之爻六三九五皆有二義亦如否之<lb/>
　　小人吉大人否亨恒之婦人吉夫子凶皆難以一<lb/>
　　義明矣<hi>易說</hi>
<pb n="24b"/>
　　漢上朱氏曰六三離為目兊毁之眇也眇者不能<lb/>
　　視逺言其智不足以有明也㢲為股兊折之跛也<lb/>
　　跛者不能行逺言其才雖有上九之應不足以相<lb/>
　　與而行也卦一隂介五陽剛健之中才智不足處<lb/>
　　非其位柔不勝剛必有凶禍故曰咥人之凶位不<lb/>
　　當也卦後為尾兊為虎為口履乾之後三往乎上<lb/>
　　成兊虎口嚙之咥人之象六三位不當一也在卦<lb/>
　　言不咥人亨爻言咥人凶者卦體說而應乎乾應<lb/>
<pb n="25a"/>
　　則以柔應剛以說應健如列禦冦所謂達其怒心<lb/>
　　也爻則才知不足而有為于大君妄動也是不知<lb/>
　　宋王之猛者也乾五為君上九大君也兊西方肅<lb/>
　　殺之氣武也天右行故天事武三居中志也六柔<lb/>
　　居三志剛也六三往之上九武人有為于大君志<lb/>
　　剛則決不慮其才知不足而決於有為致咥之道<lb/>
　　盆成括是已觀六三妄動而凶則知初九之往為<lb/>
　　吉矣<hi>易傳</hi>
<pb n="25b"/>
　　五峯胡氏曰吕布剛決不常智卑而才小雖統衆<lb/>
　　為將固不足以濟亂也然以董卓之悖逆而殺之<lb/>
　　以袁紹之背叛而絶之眇能視跛能履者也其見<lb/>
　　非能窮理其行非能盡義亦廹劫於形勢因以為<lb/>
　　功耳使布統御於人遵約束而行則未必不為名<lb/>
　　將如尉遲敬徳之流保其天禄矣以其剛決武暴<lb/>
　　而居人上自主一方也故躁率妄行謀不中禮義<lb/>
　　動不中幾㑹履虎尾蹈危難終為曹操所禽而被<lb/>
<pb n="26a"/>
　　咥人之凶焉<hi>易外傳</hi>
　　新安朱氏曰六三不中不正柔而志剛以此履乾<lb/>
　　必見傷害故其象如此而占者凶又為剛武之人<lb/>
　　得志而肆暴之象如秦政項籍豈能久也<hi>本義</hi>○武<lb/>
　　人為于大君必有此象但六三隂柔不見得有武<lb/>
　　人之象<hi>語録</hi>
九四履虎尾愬愬終吉象曰愬愬終吉志行也<lb/>
　伊川先生曰九四陽剛而乾體雖居四剛勝者也在<lb/>
<pb n="26b"/>
　近君多懼之地无相得之義五復剛決之過故為履<lb/>
　虎尾愬愬畏懼之貌若能畏懼則當終吉葢九雖剛<lb/>
　而志柔四雖近而不處故能兢慎畏懼則終免於危<lb/>
　而獲吉也○能愬愬畏懼則終得其吉者志在於行<lb/>
　而不處也去危則獲吉矣陽剛能行者也居柔以順<lb/>
　自處者也<hi>並易傳</hi>
　横渠先生曰三五不累於己處多懼之地近比於三<lb/>
　能常自危則志願終吉陽居隂故不自肆常自危也<lb/>
<pb n="27a"/>
　<hi>易說</hi>
　　藍田吕氏曰履道尚行則虎尾不可不履四以陽<lb/>
　　居隂質剛而志柔懼而獲吉志行也<lb/>
　　龜山楊氏曰以剛承陽處多懼之地履虎尾之象<lb/>
　　也然而體剛而志柔知愬愬戒懼順以從上故志<lb/>
　　行而終吉矣<hi>易說</hi>
　　白雲郭氏曰九四近剛決之君處多懼之地而能<lb/>
　　愬愬恐懼所謂戰戰兢兢如臨淵履冰者也豈有<lb/>
<pb n="27b"/>
　　不終吉者哉此聖人居危難之道也志行者不失<lb/>
　　其所志之謂也舜之志孝也文王之志仁也父頑<lb/>
　　母嚚而克諧以孝舜居難而志行也出羑里而請<lb/>
　　除炮烙之刑文王居難而志行也<hi>易說</hi>
　　漢上朱氏曰九四履三陽之後下有兊虎履虎尾<lb/>
　　也五剛四近君多懼然以陽居隂謙而不處動成<lb/>
　　震震為恐懼愬愬也恐懼則敬慎敬慎則動無非<lb/>
　　正始也履虎尾終也恐懼不失其正而志上行于<lb/>
<pb n="28a"/>
　　君終吉也中為志動則行<hi>易傳</hi>
　　五峰胡氏曰東漢之初竇融保據河西専有方面<lb/>
　　厥後歸命光武以為大司空居近君之地光武剛<lb/>
　　强明決以法術制馭臣下之君也融嘗專制則光<lb/>
　　武心忌本處于外入居大官則舊功臣心不平履<lb/>
　　虎尾也然融謙恭小心有子欲其怐恂守道不願<lb/>
　　其才能其畏慎可知愬愬畏慎也融能如是不以<lb/>
　　寵利居成功其志行也故終吉<hi>易外傳</hi>
<pb n="28b"/>
　　新安朱氏曰九四亦以不中不正履九五之剛然<lb/>
　　以剛居柔故能戒懼而得終吉<hi>本義</hi>○志行也只是<lb/>
　　說進將去<hi>語録</hi>
九五夬履貞厲象曰夬履貞厲位正當也<lb/>
　伊川先生曰夬剛決也五以陽剛乾體居至尊之位<lb/>
　任其剛決而行者也如此則雖得正猶危厲也古之<lb/>
　聖人居天下之尊明足以照剛足以決勢足以專然<lb/>
　而未嘗不盡天下之議雖芻蕘之㣲必取此其所以<lb/>
<pb n="29a"/>
　為聖也履帝位而光明者也若自任剛明決行不顧<lb/>
　雖使得正亦危道也可固守乎有剛明之才苟專自<lb/>
　任猶為危道況剛明不足者乎易中云貞厲義各不<lb/>
　同隨卦可見○戒夬履者以其正當尊位也居至尊<lb/>
　之位據能專之勢而自任剛決不復畏懼雖使得正<lb/>
　亦危道也<hi>並易傳</hi>
　　龜山楊氏曰履禮也禮以用和為貴故曰履和而<lb/>
　　至九二九四皆體剛而志柔履而和者也故吉六<lb/>
<pb n="29b"/>
　　三體柔而志剛以和為體也而又失位不中和而<lb/>
　　不以禮節者也故亦不可行九五剛當位而履履<lb/>
　　而不用和者也故曰夬履貞厲夬謂以剛決而履<lb/>
　　也居履之時上下之位定九五以剛中正而履尊<lb/>
　　位其徳可謂不疚矣以爻趨時而不以和則非履<lb/>
　　之善也故雖正亦厲矣<hi>易說</hi>
　　白雲郭氏曰夬決也剛決不已之辭也以陽居陽<lb/>
　　剛之過也剛過而自任其剛宜為致凶之道然以<lb/>
<pb n="30a"/>
　　居位正當故特貞厲而已非所謂履帝位而不疚<lb/>
　　者也彖論中正故發其光明之美爻言夬履故示<lb/>
　　以剛決之戒道之常變如此位正當者猶以用剛<lb/>
　　而厲則知位非正當者凶矣<hi>易說</hi>
　　漢上朱氏曰六三履虎尾咥人凶者位不當也九<lb/>
　　五其位正其徳當而貞厲者剛天徳不可為首也<lb/>
　　九五履乎正位當用六三之柔濟乎剛健而說決<lb/>
　　而和斯可以履天下之籍矣人君擅生殺之柄不<lb/>
<pb n="30b"/>
　　患乎无威患乎剛過不能以柔濟則臣下恐懼而<lb/>
　　不進人君守此不變危厲之道兊為決三五相易<lb/>
　　成夬故曰夬履或曰六三不正何以用之義取柔<lb/>
　　濟剛也易傳曰古之聖人居天下之尊明足以照<lb/>
　　剛足以決勢足以専然未嘗不盡天下之議<hi>易傳</hi>
　　五峰胡氏曰夬剛決也堯舜之聖猶曰欽明文思<lb/>
　　允恭克讓禹戒舜曰无若丹朱傲仲虺稱湯曰從<lb/>
　　諫弗咈先民時若詩稱文王曰小心翼翼葢優游<lb/>
<pb n="31a"/>
　　從容寛大盡下者聖人之容止也能如是則履帝<lb/>
　　位而不疚矣若自以為居位正當任其剛決不復<lb/>
　　畏慎則徳不能日新往往日退不如其初此危道<lb/>
　　也故曰貞厲<hi>易外傳</hi>
　　新安朱氏曰九五以剛中正履帝位而下以兊說<lb/>
　　應之凡事必行无所疑礙故其象為夬決其履雖使<lb/>
　　得正亦危道也故其占為雖正而危為戒深矣傷<lb/>
　　於所恃也<hi>本義</hi>○夬履貞厲如東坡所謂憂治世而<lb/>
<pb n="31b"/>
　　危明主也○夬履是做得忒快雖合履底也有危<lb/>
　　厲○問履卦以兊遇乾和說以躡剛强之後所以<lb/>
　　有履虎尾而不傷之象但彖言剛中正履帝位而<lb/>
　　不疚正指九五而言而九五爻辭乃曰夬履貞厲<lb/>
　　有危象焉何也先生曰夬決也九五以剛中正履<lb/>
　　帝位而下又以和說應之故其所行果決自為无<lb/>
　　所疑礙所以雖正亦厲葢曰雖使得正亦危道也<lb/>
　　為戒深矣○問剛中正履帝位而不疚光明也此<lb/>
<pb n="32a"/>
　　是指九五而言然九五爻辭則云夬履貞厲與彖<lb/>
　　似相反何邪先生曰九五以剛居上下臨柔說之<lb/>
　　人故決然自為而无所疑不自知其過於剛耳<hi>並語</hi>
　　<hi>録</hi>
上九視履考祥其旋元吉象曰元吉在上大有慶也<lb/>
　明道先生曰視履考祥居履之終反觀吉凶之祥周<lb/>
　至則善吉也故曰其旋元吉<hi>劉絢師訓</hi>
　伊川先生曰上處履之終於其終視其所履行以考<lb/>
<pb n="32b"/>
　其善惡禍福若其旋則善且吉也旋謂周旋完備无<lb/>
　不至也人之所履考視其終若終始周完无疚善之<lb/>
　至也是以元吉人之吉凶繫其所履善惡之多寡吉<lb/>
　凶之小大也○上履之終也人之所履善而吉至於<lb/>
　終周旋无虧乃大有福慶之人也人之行貴乎有終<lb/>
　<hi>並易說</hi>
　横渠先生曰視所履以考求其吉莫如旋而反下則<lb/>
　獲應而有喜也○乘剛未安其進也寧旋<hi>並易説</hi>
<pb n="33a"/>
　　廣平游氏曰視所履之善惡所以考失得之報葢<lb/>
　　禍福之來必象其徳而還之也在履之上為履道<lb/>
　　之成在我者无非禮矣故其旋元吉其旋者象其<lb/>
　　履以還之之謂也<hi>易說</hi>
　　龜山楊氏曰履道之終視履考祥之時也禮雖以<lb/>
　　進為文進極而過中亦不可行矣故其終也旋乃<lb/>
　　元吉旋反也<hi>易說</hi>
　　兼山郭氏曰視履者猶洪範之五事也考祥者猶<lb/>
<pb n="33b"/>
　　念用庶徵也其旋元吉猶嚮用五福也禮自外作<lb/>
　　故上天下澤為履樂由中出故雷出地奮為豫禮主<lb/>
　　於敬故愬愬終吉用和為貴故夬履貞厲孔子曰<lb/>
　　履徳之基所宜盡心焉<hi>易說</hi>
　　白雲郭氏曰先人曰視履猶洪範之五事也考祥<lb/>
　　猶念用庶徵也其旋元吉猶嚮用五福也雍曰視<lb/>
　　履而考其祥則其動容周旋之間元吉著矣所以<lb/>
　　大有慶也大有慶者一人有慶兆民賴之也<hi>易說</hi>
<pb n="34a"/>
　　漢上朱氏曰祥者吉之先見生於所履者也視我<lb/>
　　之所履則吉之來可考而知之矣天下之理未有<lb/>
　　出而不反者也上九所履不邪其旋反者必元吉<lb/>
　　也陽為大為慶上動以正乃致大有吉慶之道故<lb/>
　　曰元吉在上三在内為離目視履也上動而三有<lb/>
　　慶其旋元吉也上履之終故其祥可考焉<hi>易傳</hi>
　　五峯胡氏曰曾子寢疾病謂門人曰啟予足啟予<lb/>
　　手詩云戰戰兢兢如臨深淵如履薄冰而今而後<lb/>
<pb n="34b"/>
　　吾知免夫小子夫人以一善一功一言一事欣然<lb/>
　　自喜自足而不能有終者多矣焉知君子以天下<lb/>
　　萬世為消息沒身而後已乎曾子啟手足可謂視<lb/>
　　履考祥矣必得正而斃可謂其旋元吉矣<hi>易外傳</hi>
　　新安朱氏曰視履之終以考其祥周旋无虧則得<lb/>
　　元吉占者禍福視其所履而未定也若得元吉則<lb/>
　　大有福慶也<hi>本義</hi>○視履考祥居履之終視其所履<lb/>
　　而考其祥做得周備底則大吉若只是半截時无<lb/>
<pb n="35a"/>
　　由考得其祥後面半截却不好未可知旋是那團<lb/>
　　旋來却到那起頭處<hi>語録</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷十四<lb/>
</p>
<p>
</p>
  </div>
</body>
</text>
</TEI>
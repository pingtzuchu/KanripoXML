<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂删補大易集義粹言卷二十三</head> <lb/>
    <p>
<pb n="1a"/>
欽定四庫全書<lb/>
　合訂删補大易集義粹言卷二十三<lb/>
　　　　　　　　　頭等侍衞納喇性德編<lb/>
䷒<hi>兌下坤上</hi>
　伊川先生曰臨序卦有事而後可大故受之以臨臨<lb/>
　者大也蠱者事也有事則可大矣故受之以臨也韓<lb/>
　康伯云可大之業由事而生二陽方長而盛大故為<lb/>
　臨也為卦澤上有地澤上之地岸也與水相際臨近<lb/>
<pb n="1b"/>
　乎水故為臨天下之物宻近<hi>一作邇</hi>相臨者莫若地與<lb/>
　水故地上有水則為比澤上有地則為臨也臨者臨<lb/>
　民臨事凡所臨皆是在卦取自上臨下臨民為義<hi>易傳</hi>
臨元亨利貞至於八月有凶<lb/>
　伊川先生曰以卦才言也臨之道如卦之才則大亨<lb/>
　而正也　二陽方長於下陽道嚮盛之時聖人豫為<lb/>
　之戒曰陽雖方盛至于八月則其道消矣是有凶也<lb/>
　大率聖人為戒必於方盛之時方盛而慮衰則可以<lb/>
<pb n="2a"/>
　防其滿極而圖其永久若既衰而後戒則无及矣自<lb/>
　古天下安治未有久而不亂者葢不能戒於盛也方<lb/>
　其盛而不知戒故狃安富則驕侈生樂舒肆則綱紀<lb/>
　壞忘禍亂則釁孽萌是以浸淫不知亂之至也<hi>並易傳</hi>
　　臨言八月有凶謂至八月是遯也當其剛浸長之<lb/>
　時便戒以隂長之意<hi>周行已録</hi>
　横渠先生曰臨言有凶者大抵易之於爻變陽至二<lb/>
　便為之戒恐有過滿之萌未過中已戒猶履霜堅冰<lb/>
<pb n="2b"/>
　之義及泰之三曰无平不陂无往不復皆過中之戒<lb/>
　也<hi>易説</hi>
　　白雲郭氏曰臨以大臨小上臨下為義序卦曰臨<lb/>
　　者大也葢臨為大而所臨者小故也元亨利貞天<lb/>
　　地生物之大徳澤下於地施生物之徳故臨具四<lb/>
　　德也自一陽生而為復長而為臨凡八變而得遯<lb/>
　　遯臨之反也有臨之大亨是以知遯之有凶也有<lb/>
　　凶不必凶至葢有凶之理也與隨有獲其義凶同<lb/>
<pb n="3a"/>
　　意易於臨言月於復言日者日月皆一也論天道<lb/>
　　則稱日論人道則稱月從其類也堯典言日中日<lb/>
　　永稱日也仲春仲夏稱月也日之所次月之所周<lb/>
　　皆為一月故後世為月令者曰孟春之月日在營<lb/>
　　室雖别言之亦合言之其義皆同<hi>易説</hi>
　　漢上朱氏曰臨八月有凶圖説先儒論八月不同<lb/>
　　孔穎逹從建丑至建申禇氏從建寅至建酉何氏<lb/>
　　王昭素胡旦從建子至建未考隂陽消息之理二<lb/>
<pb n="3b"/>
　　陽生則剛長二隂生則柔長剛長則君子之道息<lb/>
　　小人之道消柔長則君子之道消小人之道息易<lb/>
　　舉消息之理以明吉凶之道以建子至建未為正<lb/>
　　　又曰鄭康成虞翻以八月為遯荀爽蜀才以八<lb/>
　　月為否當從鄭虞文王繫卦辭周月始建子臨丑<lb/>
　　月卦也自子數之丑為二月至於未為八月遯未<lb/>
　　月卦也劉牧曰遯之六二消臨之九二又引卦略<lb/>
　　曰臨剛長則柔㣲遯柔長故剛遯易傳亦然<hi>並圖説</hi>
<pb n="4a"/>
　　新安朱氏曰臨進而淩逼於物也二陽浸長以逼<lb/>
　　於隂故為臨十二月之卦也又其為卦下兌説上<lb/>
　　坤順九二以剛居中上應六五故占者大亨而利<lb/>
　　於正然至于八月當有凶也八月謂自復卦一陽<lb/>
　　之月至於遯卦二隂之月隂長陽遯之時也或曰<lb/>
　　八月謂夏正八月於卦為觀亦臨之反對也又因<lb/>
　　占而戒之<hi>本義</hi>
彖曰臨剛浸而長説而順剛中而應大亨以正天之道<lb/>
<pb n="4b"/>
也至于八月有凶消不久也<lb/>
　伊川先生曰浸漸也二陽長於下而漸進也下兌上<lb/>
　坤和説而順也剛得中道而有應助是以能大亨而<lb/>
　得正合天之道剛正而和順天之道也化育之功所<lb/>
　以不息者剛正和順而已以此臨人臨事臨天下莫<lb/>
　不大亨而得正也兊為説説乃和也夬彖云决而和<lb/>
　　臨二陽生陽方漸盛之時故聖人為之戒云陽雖<lb/>
　方長然至于八月則消而凶矣八月謂陽生之八月<lb/>
<pb n="5a"/>
　陽始生於復自復至遯凡八月自建子至建未也二<lb/>
　隂長而陽消矣故云消不久也在隂陽之氣言之則<lb/>
　消長如循環不可易也以人事言之則陽為君子隂<lb/>
　為小人方君子道長之時聖人為之誡使知極則有<lb/>
　凶之理而虞備之常不至於滿極則无凶也<hi>並易傳</hi>
　　龜山楊氏曰復陽始生也五隂在上小人衆而君<lb/>
　　子獨非一人一日之力所能勝也故動而以順行<lb/>
　　朋來乃无咎臨二陽朋來也浸而長非暴為之也<lb/>
<pb n="5b"/>
　　剛方長之時恃剛以臨之則勝復作而亂之所由<lb/>
　　生也故説而順剛中而應臨之所以大亨以正也<lb/>
　　夫説而順合二體言之也剛中而應以九二之才<lb/>
　　言之也而臨之大亨以正此葢天之道非人所能<lb/>
　　為也至于八月有凶者自臨至遯凡八月也遯二<lb/>
　　隂也以二陽進而為泰則二隂進而為否可知矣<lb/>
　　故言八月有凶知其消不久也夫隂陽之往來相<lb/>
　　為屈伸葢天地常然之理不能相无也故雖治世<lb/>
<pb n="6a"/>
　　不能絶之使无小人君子能於幾㣲之際預為之<lb/>
　　防而已夫姤隂始生也而初爻曰繫于金柅葢柅<lb/>
　　之使无行也至於二隂浸而長則必至於否矣尚<lb/>
　　如之何哉有遯而已矣故言八月有凶欲其預為<lb/>
　　之防也非夫知㣲知彰其孰能與於此<hi>易説</hi>
　　白雲郭氏曰自一卦之象言之二陽之生為臨其<lb/>
　　生不已也故曰剛浸而長不言陽而言剛者以初<lb/>
　　九九二二爻言也自内外二卦之象言之則曰説<lb/>
<pb n="6b"/>
　　而順自九二成卦之爻言之則曰剛中而應順者<lb/>
　　順天之道而説萬物也九二剛中之德足以有臨<lb/>
　　其有不大亨以正者乎且剛柔之義相反以相生<lb/>
　　故泰中有復否中有傾而臨之中有八月之凶也<lb/>
　　君子知㡬之義欲其辨蚤而思其亡之戒也<hi>易説</hi>
　　漢上朱氏曰剛自復浸浸以長大而後有臨一氣<lb/>
　　不頓進兊為澤三四五進而不已浸長也臨以大<lb/>
　　臨小其進非一日而大大則小者自順此臨之時<lb/>
<pb n="7a"/>
　　也故曰臨兊説坤順説而順其民也九二剛中六<lb/>
　　五應乎外則説而順者非苟説之順乎理也臨之<lb/>
　　道成而大亨矣然其端始於復之初九剛反動於<lb/>
　　初正也浸長而之九二大者亨以正故亨造端不<lb/>
　　正其能大亨乎此臨之道也夫天之道剛始於子<lb/>
　　進而至臨又進而至泰然後萬物通亦以正也故<lb/>
　　曰元亨利貞彖曰說而順剛中而應大亨以正天<lb/>
　　之道也天之道言乾也至于八月有凶戒進之不<lb/>
<pb n="7b"/>
　　已也隂陽消長循環无窮自子至未八月而二隂<lb/>
　　長隂長陽衰其卦為遯小人道長君子道消不可<lb/>
　　以久不直曰凶者有凶之道聖人闔小人闢君子<lb/>
　　凶未必至范長生以八月為否誤也周正建子劉<lb/>
　　牧曰遯之六二消臨之九二卦略曰臨剛長則柔<lb/>
　　㣲柔長故剛遯是也臨在復泰之中方長而戒之<lb/>
　　不俟乎極也故堯舜禹三聖人相戒必於臨民之<lb/>
　　初過此則无及已在卦氣為十二月故太𤣥凖之<lb/>
<pb n="8a"/>
　　以狩<hi>易傳</hi>　又曰遯臨卦義不同何氏從建子陽生<lb/>
　　至建未為八月褚氏自建寅至酉為八月孔氏以<lb/>
　　建丑至否卦為八月劉氏云若從建子則卦辭當<lb/>
　　在復卦之下否之六三當消泰之九三又與臨卦<lb/>
　　之九二不應今以遯之六二消臨之九二則於義<lb/>
　　為得則是劉氏取何氏之説而條逹之也　又曰<lb/>
　　臨彖曰浸而長遯彖亦曰浸而長二卦之爻相偶<lb/>
　　而彖辭皆有隂陽消長之義又王氏卦略云臨剛<lb/>
<pb n="8b"/>
　　長則柔㣲遯柔長故剛遯故伊川亦用此説<hi>並叢説</hi>
　　新安朱氏曰臨剛浸而長以卦體釋卦名説而順<lb/>
　　又以卦徳卦體言卦之善大亨當剛長之時又有<lb/>
　　此善故其占如此也至于八月有凶言雖天運之<lb/>
　　當然君子宜知所戒<hi>本義</hi>　剛浸而長以下三句解<lb/>
　　臨字大亨以正便是天之道也解亨字亦是惟其<lb/>
　　如此所以如此須用說八月有凶者葢要反那二<lb/>
　　陽二陽在下四五皆以正應臨之上无所臨却還<lb/>
<pb n="9a"/>
　　去臨那二陽三近二陽也去臨他如小人在上位<lb/>
　　却把甘言好語臨在下之君子至臨言其相臨之<lb/>
　　切敦臨有敦厚之意　問臨卦至于八月有兩説<lb/>
　　前説自復一陽之月至遯二隂之月隂長陽遯之<lb/>
　　時後説自秦至觀觀二陽在上四隂在下與臨相<lb/>
　　反亦隂長陽消之時二説孰長先生曰前説是周<lb/>
　　正八月後説是夏正八月恐文王作卦辭時只用<lb/>
　　周正紀之不可知也<hi>並語録</hi>
<pb n="9b"/>
　　東萊吕氏曰序卦有事而後可大須看此句天下<lb/>
　　之事若不向前安能成其大如士人為學有志伊<lb/>
　　周事業也須是向前去至于八月有凶説者謂五<lb/>
　　月諸陽方盛一隂已生即能知戒此未為知㡬葢<lb/>
　　一隂已生此二陽方長即知二隂之生乃是求對<lb/>
　　法例卦體便可見葢只是反掌間爾䷒臨䷠<lb/>
　　遯若能見此方是知㡬彖剛浸而長至天之道也<lb/>
　　化育之功所以不息者剛正和順而已若知此理<lb/>
<pb n="10a"/>
　　便識一隂一陽之謂道消不久也人自以為久且<lb/>
　　自建子至建未八月之逺却言消不久也此句最<lb/>
　　好看葢只是反掌間事耳學者能常思消不久之<lb/>
　　戒他日臨事必不失枝落節若持八月尚久之心<lb/>
　　事到面前必元措置<hi>易説</hi>
象曰澤上有地臨君子以教思无窮容保民无疆<lb/>
　伊川先生曰澤之上有地澤岸也水之際也物之相<lb/>
　臨與含容无若水之在地故澤上有地為臨也君子<lb/>
<pb n="10b"/>
　觀親臨之象則教思无窮親臨於民則有<hi>一无有字</hi>教導<lb/>
　之意思也无窮至誠无斁也觀含容之象則有容保<lb/>
　民之心无疆廣大无疆限也含容有廣大之意故為<lb/>
　无窮无疆之義<hi>易傳</hi>
　　藍田吕氏曰地居至下非臨物者也澤又卑於地<lb/>
　　為地所臨臨之義至於地臨澤盡矣地廣无窮故<lb/>
　　澤能容物而不辭<lb/>
　　龜山楊氏曰君子之臨人非以力制之也亦教之<lb/>
<pb n="11a"/>
　　容庇之而已此坤澤之象也教而稽其弊故无窮<lb/>
　　容保之无遠邇之異故无疆<hi>易説</hi>
　　白雲郭氏曰天之澤謂之澤地之澤亦謂之澤皆<lb/>
　　以及物為功故澤為説也猶坎之水在上為雲在<lb/>
　　下為雨在地為水具三者之義斯為坎矣坎之為<lb/>
　　水本周流轉注淵深莫測而已及其為澤皆兊之<lb/>
　　功也然其道亦相須焉此坎為險而兌為説之意<lb/>
　　也觀雲雷為屯雷雨作解澤地為萃地澤為臨則<lb/>
<pb n="11b"/>
　　知臨之及物至矣是以有元亨利貞之德也君子<lb/>
　　法之以教思无窮充澤之利也保民无疆充地之<lb/>
　　容也不如是則不能大不能大則不足以有臨也<lb/>
　　<hi>易説</hi>
　　漢上朱氏曰水天下之至柔也以土制水宜若易<lb/>
　　者然廹之以險隘奔潰四出壞之而後已居之以<lb/>
　　寛大則畜而為澤矣君子之於民也亦然臨之以<lb/>
　　勢勢有盡也親之以教教无窮也是以忘有盡之<lb/>
<pb n="12a"/>
　　勢思无窮之教教思无窮則待之非一日也故包<lb/>
　　容之保有之而无疆无疆者坤徳也厚之至也三<lb/>
　　代之民不忘乎先王之澤者教之也三代而下一<lb/>
　　決則横流而不可復者臨之以勢也說卦以坎為<lb/>
　　盗兌為少女大象以澤為民何也曰善保之則吾<lb/>
　　民也坎非坤衆能為盗乎易傳曰无窮至誠无斁<lb/>
　　也<hi>易傳</hi>
　　新安朱氏曰地臨於澤上臨下也二者皆臨下之<lb/>
<pb n="12b"/>
　　事教之无窮者兊也容之无疆者坤也<hi>本義</hi>
　　東萊吕氏曰象曰澤上有地臨為人上者須細玩<lb/>
　　澤上有地臨之象此不可只以上臨下之象觀之<lb/>
　　水地相浸漬而臨其上便自有教思无窮容保民<lb/>
　　无疆意<hi>易説</hi>
初九咸臨貞吉象曰咸臨貞吉志行正也<lb/>
　伊川先生曰咸感也陽長之時感動於隂四應於初<lb/>
　感之者也比它卦相應尤重四近君之位初得正位<lb/>
<pb n="13a"/>
　與四感應是以正道為當位所信任得行其志獲乎<lb/>
　上而得行其正道是以吉也他卦初上爻不言得位<lb/>
　失位葢初終之義為重也臨則以初得位居正為重<lb/>
　凡言貞吉有既正且吉者有得正則吉者有貞固守<lb/>
　之則吉者各隨其事<hi>一作時</hi>也　所謂貞吉九之志在<lb/>
　於行正也以九居陽又應四之正其志正也<hi>並易傳</hi>
　横渠先生曰臨為剛長己志應上故雖感而行正也<lb/>
　<hi>易説</hi>
<pb n="13b"/>
　　龜山楊氏曰二陽浸而長其勢足以有臨矣而上<lb/>
　　下感應以相與咸臨也初與四皆居得其正故正<lb/>
　　吉夫剛方長葢以大臨小之時也然以位則子君<lb/>
　　也我臣也初在下屈己以應上亦志行正而已<hi>易説</hi>
　　白雲郭氏曰先人曰臨觀之義或與或求故初九<lb/>
　　九二六四六五皆有焉雍曰咸感也感之而應也<lb/>
　　初九以此道正而吉无他求焉可謂行正之君子<lb/>
　　也諸卦皆感而應也獨臨觀具與求之義者葢臨<lb/>
<pb n="14a"/>
　　者求也臨之者與也童闚求也大觀與也<hi>易説</hi>
　　漢上朱氏曰以大臨小者臨之道以上臨下者臨<lb/>
　　之位故諸爻位以上為臨五者臨之尊位也初九<lb/>
　　六五非應也初處下而說五自應之初兌體之五<lb/>
　　成艮山澤相感之象咸徧感也无心相感也故曰<lb/>
　　咸臨初九正正其始也初與四為正應然六四不<lb/>
　　正五感之動而上行則正位以臨其民而萬物正<lb/>
　　矣舜德升聞豈有心乎有心則凶不正亦凶故曰<lb/>
<pb n="14b"/>
　　貞吉初九其始正者非一日也古之人正其心及<lb/>
　　感之而動舉斯心以加諸彼志行正也<hi>易傳</hi>
　　新安朱氏曰卦唯二陽徧臨四隂故二爻皆有咸<lb/>
　　臨之象初九剛而得正故其占為貞吉<hi>本義</hi>
　　東萊吕氏曰初九有感於四為四所説在下位而<lb/>
　　為上所説要須以貞則吉志行正也葢其志在於<lb/>
　　行正道以利天下也蓋初以下位而感於上也<hi>易説</hi>
　　　又曰臨初感於四也而曰志行正二感於五者<lb/>
<pb n="15a"/>
　　而曰未順命則下之事上可知矣<hi>己丑課程</hi>
九二咸臨吉无不利象曰咸臨吉无不利未順命也<lb/>
　伊川先生曰二方陽長而漸盛感<hi>一作咸</hi>動於六五中<lb/>
　順之君其交之親故見信任得行其志所臨吉而无<lb/>
　不利也吉者已然如是故吉也无不利者將然於所<lb/>
　施為无所不利也　未者非遽之辭孟子或問勸齊<lb/>
　伐燕有諸曰未也又云仲子所食之粟伯夷之所樹<lb/>
　歟抑亦盗蹠之所樹歟是未可知也史記侯嬴曰人<lb/>
<pb n="15b"/>
　固未易知古人用字之意皆如此今人大率用對己<lb/>
　字故意似異然實不殊也九二與五感應以臨下葢<lb/>
　以剛德之長而又得中至誠相感非由順上之命也<lb/>
　是以吉而无不利五順體而二說體又隂陽相應故<lb/>
　象特明其非由説順也<hi>並易傳</hi>
　横渠先生曰非咸則有上下之疑有所不利<hi>易説</hi>
　　廣平游氏曰君倡而臣和禮之正也若臨之九二<lb/>
　　以剛中之才任六五之眷倚則有從道不從君之<lb/>
<pb n="16a"/>
　　事矣故象以為未順命至於為上為德而君臣一<lb/>
　　道則上之所倡豈終不和耶故以未順言之　咸<lb/>
　　臨吉无不利者二與五以同徳相與至誠以相應<lb/>
　　而无私意也其順之實固己見於未命之前矣故<lb/>
　　曰未順命也猶言未占有孚也<hi>並易説</hi>
　　龜山楊氏曰九二剛浸長而上應六五中順之君<lb/>
　　所謂説而順剛中而應也故吉无不利然九二以<lb/>
　　剛中之徳而位乎下位雖君臣以德則子事我者<lb/>
<pb n="16b"/>
　　也故欲有謀焉則就之召之則不往未順命也未<lb/>
　　者非遽然之辭學然後臣之終則順命矣<hi>易説</hi>
　　兼山郭氏曰九二雜卦曰臨觀之義或與或求故<lb/>
　　初九九二六四六五皆有焉故曰咸臨也方剛浸<lb/>
　　而長大亨以正天之命也何事於感而行未順命<lb/>
　　者言君命也<hi>易説</hi>
　　白雲郭氏曰剛中有應為一卦之主方剛長之時<lb/>
　　權獨在已而能感中順之君以求應焉斯吉无不<lb/>
<pb n="17a"/>
　　利矣未順命者有獻可替否之義非獨順命而後<lb/>
　　利也葢君之所言而然所行而善則世俗謂之不<lb/>
　　肖臣故舜之戒禹曰予違汝弼汝無面從退有後<lb/>
　　言六五中順之君在上故九二未以順命為吉也<lb/>
　　<hi>易説</hi>
　　漢上朱氏曰二有剛中之德而應五動而正吉无<lb/>
　　不利无心於臨五自感之二之五成艮澤山象也<lb/>
　　故亦曰咸臨九居二有不利然處下而說曰吉无<lb/>
<pb n="17b"/>
　　不利者以未順命也九二待時者乎二至四有伏<lb/>
　　巽巽為命坤順也易傳曰未者非遽然之辭孟子<lb/>
　　或問勸齊伐燕有諸曰未也亦非遽然之也夫初<lb/>
　　九有應而不應九二有應而未順君子之樂王天<lb/>
　　下有不與存焉臨非君子之所樂也<hi>易傳</hi>
　　新安朱氏曰剛得中而勢上進故其占吉而无不<lb/>
　　利也　未順命也未詳<hi>並本義</hi>　問二爻皆云咸臨<lb/>
　　二陽徧臨四隂故有咸臨之象程易作咸感之義<lb/>
<pb n="18a"/>
　　如何先生曰隂必從陽謂咸為感亦是但覺得牽<lb/>
　　强此等處皆曉未得如至臨與敦臨亦相似難分<lb/>
　　别今只得如此說此易所以未易看也<hi>語録</hi>
　　東萊吕氏曰九二初以下位而感於上而二以大<lb/>
　　臣而感於君故亦云咸臨然下之感上須守其正<lb/>
　　臣之感君須戒於順<hi>易説</hi>
六三甘臨无攸利既憂之无咎象曰甘臨位不當也既<lb/>
憂之咎不長也<lb/>
<pb n="18b"/>
　伊川先生曰三居下之上臨人者也隂柔而說體又<lb/>
　處不中正以甘説臨人者也在上而<hi>一无而字</hi>以甘説臨<lb/>
　下失徳之甚无所利也兌性既説又乗二陽之上陽<lb/>
　方長而上進故不安而益甘既知危懼而憂之若能<lb/>
　持謙守正至誠以自處則无咎也邪説由已能憂而<lb/>
　改之復何咎乎　隂柔之人處不中正而居下之上<lb/>
　復乘二陽是處不當位也既能知懼而憂之則必强<lb/>
　勉自改故其過咎不長也<hi>並易傳</hi>
<pb n="19a"/>
　横渠先生曰體說乘剛故甘邪説求容而以臨物安<lb/>
　有所利能自憂懼庶可免咎<hi>易説</hi>
　　藍田吕氏曰六三以隂居陽下臨二陽位既不當<lb/>
　　又非正應下剛長上逼所不賓而苟説以從之未<lb/>
　　見其所以利也憂剛之長雖説不邪庶乎其无咎<lb/>
　　矣<lb/>
　　龜山楊氏曰柔不中正居説之極甘臨也以姑息<lb/>
　　臨下而不以德无往而利矣<hi>易説</hi>
<pb n="19b"/>
　　白雲郭氏曰以柔而居不中不正之位是以不正<lb/>
　　之道甘而説人者也安足以有臨乎无攸利者也<lb/>
　　剛長泰來又豈容小人以邪説誣民而充塞仁義<lb/>
　　也哉能知時之變懼而憂之可以補過矣咎不長<lb/>
　　者憂則其咎不能久也<hi>易説</hi>
　　漢上朱氏曰六三有臨人之位而无臨人之徳柔<lb/>
　　不當位以口説人甘臨也若當位則不言而信何<lb/>
　　俟於說人哉子朝之文辭新室之姦言内不足也<lb/>
<pb n="20a"/>
　　處則不當之上則不應无攸利也雖甘臨能无咎<lb/>
　　乎陽浸長自下進宜憂也六三知處不當位能下<lb/>
　　九二之賢降尊接卑二三相易成坎坎為加憂隂<lb/>
　　陽失位既憂之又加憂則正正則无咎夫咎豈長<lb/>
　　哉在我而已二至四有伏巽巽為長二三相易巽<lb/>
　　變坎故曰既憂之咎不長也<hi>易傳</hi>
　　新安朱氏曰隂柔不中正而居下之上為以甘説<lb/>
　　臨人之象其占固无所利然能憂而改之則无咎<lb/>
<pb n="20b"/>
　　也勉人遷善為教深矣<hi>本義</hi>
　　東萊吕氏曰六三以隂柔在上處位不當却有兩<lb/>
　　路若知處位不當强煦煦説人則无攸利若知處<lb/>
　　位不當戒懼自守則可无咎甘臨求諸人既憂之<lb/>
　　求諸己<hi>易説</hi>　又曰外求不若内求<hi>己丑課程</hi>
六四至臨无咎象曰至臨无咎位當也<lb/>
　伊川先生曰四居上之下與下體相比是切臨於下<lb/>
　臨之至也臨道尚近故以比為至四居正位而下應<lb/>
<pb n="21a"/>
　於剛陽之初處近君之位守正而任賢以親臨於下<lb/>
　是以无咎所處當也　居近君之位為得其任以隂<lb/>
　處四為得其正與初相應為下賢所以无咎葢由位<lb/>
　之當也<hi>並易傳</hi>
　横渠先生曰以隂居隂體順應正<hi>一作説</hi>盡臨之道雖<lb/>
　在剛長可以无咎<hi>易説</hi>
　　藍田吕氏曰六四居臨之世不尚以剛四以隂居<lb/>
　　隂以柔臨下臨道至矣徳位咸當可以无咎<lb/>
<pb n="21b"/>
　　廣平游氏曰臨之六四為至臨者應下而順上守<lb/>
　　之以正以臨其民則民敬而從之是其為臨也可<lb/>
　　名於至矣然多懼之地而才不足以有為非若六<lb/>
　　五知臨之大也故稱无咎而不言吉適當其位而<lb/>
　　已<hi>易説</hi>
　　龜山楊氏曰四初皆當位誠意以相與至臨也故<lb/>
　　无咎<hi>易説</hi>
　　白雲郭氏曰六之居四柔之至也初以至剛而感<lb/>
<pb n="22a"/>
　　四以至柔臨之以至柔臨至剛无乖爭之變是為<lb/>
　　至臨然位則當然也知當然而然則不失剛長之<lb/>
　　道故无咎<hi>易説</hi>
　　漢上朱氏曰臨以大臨小四居下之上為五所任<lb/>
　　而比於下得君而近民者也臨道尚近臨之至也<lb/>
　　以隂處四為得正體坤為處順與初相應為下賢<lb/>
　　得君近民而又兼此三者所以无咎此无他位正<lb/>
　　徳當也故曰至臨无咎位當也<hi>易傳</hi>
<pb n="22b"/>
　　新安朱氏曰處得其位下應初九相臨之至宜无<lb/>
　　咎者也<hi>本義</hi>
　　東萊吕氏曰六四臨道尚近故以比下為至伊川<lb/>
　　於象又發明三句葢上得乎君身得其正下得其<lb/>
　　助臨之至也<hi>易説</hi>
六五知臨大君之宜吉象曰大君之宜行中之謂也<lb/>
　伊川先生曰五以柔中順體居尊位而下應於二剛<lb/>
　中之臣是能倚任於二不勞而治以知臨下者也夫<lb/>
<pb n="23a"/>
　以一人之身臨乎天下之廣若區區自任豈能周於<lb/>
　萬事故自任其知者適足為不知唯能取天下之善<lb/>
　任天下之聰明則无所不周是不自任其知則其知<lb/>
　大矣五順應於九二剛中之賢任之以臨下乃已以<lb/>
　明知臨天下大君之所宜也其吉可知　君臣道合<lb/>
　葢以氣類相求五有中徳故能倚任剛中之賢得大<lb/>
　君之宜成知臨之功葢由行其中徳也人君之於賢<lb/>
　才非道同德合豈能用也<hi>並易傳</hi>
<pb n="23b"/>
　横渠先生曰順命行中天子之宜<hi>易説</hi>
　　藍田呂氏曰六五居尊守中以柔臨下君佚臣勞<lb/>
　　夫何為哉知臨之道大君之所宜也<lb/>
　　龜山楊氏曰中庸曰聰明睿知足以有臨也人君<lb/>
　　之聰明憲天而已非以小智自私也故明四目達<lb/>
　　四聰好問而好察邇言樂取諸人以為善此舜所<lb/>
　　以為大知也歟人君之知孰過於是<hi>易説</hi>
　　兼山郭氏曰六五臨人之道知柔以臨之无剛以<lb/>
<pb n="24a"/>
　　制之不可也知剛以制之无柔以接之不可也君<lb/>
　　子知柔知剛知㣲知彰萬夫之望惟六五能盡之<lb/>
　　矣故寛而有制從容以和知柔知剛者也方剛長<lb/>
　　之世而接之以柔知天道之行戒之以蚤知㣲知<lb/>
　　彰者也故萬夫之望宜以君臨者也詩云不剛不<lb/>
　　柔敷政優優其是之謂乎<hi>易説</hi>
　　白雲郭氏曰聰明睿知足以有臨聖之事也大君<lb/>
　　之宜也何往而不吉也舜之大智是也舜執其兩<lb/>
<pb n="24b"/>
　　端用其中於民其行中之謂乎非行中葢不足以<lb/>
　　為大君之宜矣中庸率性之謂道脩道之為教洪<lb/>
　　範皇建其有極用敷錫厥庶民皆行中也<hi>易説</hi>
　　漢上朱氏曰兼天下之明而不自用者知也五處<lb/>
　　尊位虚中而納二九二相易成坎坎為水内景知<lb/>
　　也兼九二之明而不自用其明陽為大此大君用<lb/>
　　天下之明以臨天下於臨之義為宜相易而正正<lb/>
　　則吉故曰知臨大君之宜吉所謂大君之宜者行<lb/>
<pb n="25a"/>
　　中之謂也二以剛中上行五以柔中下行上下相<lb/>
　　交五兼二而用之上下行中道也不交則明何由<lb/>
　　生義何由明故曰大君之宜行中之謂也王弼曰<lb/>
　　聦明者竭其視聽智力者盡其謀能<hi>易説</hi>
　　新安朱氏曰以柔居中下應九二不自用而任人<lb/>
　　乃知之事而大君之宜吉之道也<hi>本義</hi>
　　東萊吕氏曰六五以中順居尊下應九二剛中之<lb/>
　　賢謂之知臨大君之宜者此與後世所謂知臨不<lb/>
<pb n="25b"/>
　　同後世之君自任一己聦明以臨下適足為不知<lb/>
　　葢用衆人聦明以臨下此乃大君之所宜也舜闢<lb/>
　　四門明四目達四聦之意<hi>易説</hi>
上六敦臨吉无咎象曰敦臨之吉志在内也<lb/>
　伊川先生曰上六坤之極順之至也居臨之終敦厚<lb/>
　於臨也與初二雖非正應然大率隂求於陽又其至<lb/>
　順故志在從乎二陽尊而應卑髙而從下尊賢取善<lb/>
　敦厚之至也故曰敦臨所以吉而无咎隂柔在上非<lb/>
<pb n="26a"/>
　能臨者宜有咎也以其敦厚於順剛是以吉而无咎<lb/>
　六居臨之終而不取極義臨無過極故止為厚義上<lb/>
　无位之地止以在上言　志在内應乎初與二也志<lb/>
　順剛陽而敦篤其吉可知也<hi>並易傳</hi>
　横渠先生曰體順則无所違極上則无所進不以无<lb/>
　應而志在於臨故曰敦臨志在内也<hi>易説</hi>
　　藍田吕氏曰上六以柔居尊其體至順貴而无位<lb/>
　　不與下爭剛浸而長柔不忌剛以敦厚臨物者也<lb/>
<pb n="26b"/>
　　剛長害柔吉乃无咎<lb/>
　　龜山楊氏曰上六以隂柔居上卦之上而无應於<lb/>
　　内處順之極不以勢臨下而志在於從剛厚之至<lb/>
　　也故曰敦臨吉然柔不當位宜有咎也以其吉故<lb/>
　　无咎<hi>易説</hi>
　　兼山郭氏曰上六敦臨之道其盡臨之所以為臨<lb/>
　　者乎<hi>易説</hi>
　　白雲郭氏曰有感而應理之常也无感而志在内<lb/>
<pb n="27a"/>
　　者葢二陽方進為君子道長之時不以尊髙自居<lb/>
　　而有下賢之志是厚於君子而薄於小人徳之盛<lb/>
　　者也其有敦臨之吉宜矣以一身言之則可獲吉<lb/>
　　以臨之道論之是无咎也<hi>易説</hi>
　　漢上朱氏曰上六臨之極極則窮變而通之其敦<lb/>
　　臨乎上與二非正應而隂必求陽志在乎内者處<lb/>
　　臨之極非内有賢人之助不能資其臨下之道尊<lb/>
　　賢取善以剛益柔厚之至也故曰敦臨坤厚也二<lb/>
<pb n="27b"/>
　　之上成艮為篤實厚而篤實敦之象六正則吉无<lb/>
　　咎上二相易而曰吉曰无咎者得九二之助然後<lb/>
　　上安其位臨道不窮安其位所謂吉不窮所謂无<lb/>
　　咎故曰敦臨之吉志在内也易傳曰臨隂柔在上<lb/>
　　非能臨者宜有咎以其敦厚於順剛則无咎<hi>易傳</hi>
　　新安朱氏曰居卦之上處臨之終敦厚於臨吉而<lb/>
　　无咎之道也故其象占如此<hi>本義</hi>
　　東萊吕氏曰上六无應然隂之志必求陽下之二<lb/>
<pb n="28a"/>
　　陽本不應乎上而上之志常在於内之二陽此所<lb/>
　　謂敦臨也敦厚也彼應我而我厚之者常也彼不<lb/>
　　應我而我猶厚之非常也敦也敦過厚之義上與<lb/>
　　三正應本當相厚未足為敦惟與初非相應而厚<lb/>
　　之所以為敦大抵在上臨下須看敦臨下雖未應<lb/>
　　在上不可不過厚以臨之如堯舜之世上厚於下<lb/>
　　下厚於上上下相應固盡善矣若盤庚遷都胥動<lb/>
　　浮言下不應上如此盤庚三篇之戒諄諄告諭如<lb/>
<pb n="28b"/>
　　此亦敦臨之意<hi>易説</hi>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷十二</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷十二<lb/>
　　　　　　　　　　頭等侍衞納喇性徳編<lb/>
䷇<hi>坤下坎上</hi>
　伊川先生曰比序卦衆必有所比故受之以比比親<lb/>
　輔也<hi>一作比輔比也一作比輔也</hi>人之類必相親輔然後能安故<lb/>
　既有衆則必有所比比所以次師也為卦上坎下坤<lb/>
　以二體言之水在地上物之相切比无間莫如水之<lb/>
<pb n="1b"/>
　在地上故為比也又衆爻皆隂獨五以陽剛居君位<lb/>
　衆所親附而上亦親下故為比也<hi>易傳</hi>
　　東萊吕氏曰師以二為主二將帥也以一陽而為<lb/>
　　衆隂之所聽命者也比以五為主以一陽而為衆<lb/>
　　隂之所親者也比所以次師者言衆雖聽命於將<lb/>
　　帥而心當親於君也<hi>紀聞</hi>
比吉原筮元永貞无咎不寜方來後夫凶<lb/>
　伊川先生曰比吉道也人相親比自為吉道故雜卦<lb/>
<pb n="2a"/>
　云比樂師憂人相親比必有其道苟非其道則有悔<lb/>
　咎故必推原占決其可比者而比之筮為占決卜度<lb/>
　非謂以蓍龜也所比得元永貞則无咎元謂有君長<lb/>
　之道永謂可以常久貞謂得正道上之比下必有此<lb/>
　三者下之從上必求此三者則无咎也○人之不能<lb/>
　自保其安寜方且來求親比得所比則能保其安當<lb/>
　其不寜之時固宜汲汲以求比若獨立自恃求比之<lb/>
　志不速而後則雖夫亦凶矣夫猶凶況柔弱者乎夫<lb/>
<pb n="2b"/>
　剛立之稱傳曰子南夫也又曰是謂我非夫凡生天<lb/>
　地之間者未有不相親比而能自存者也雖剛強之<lb/>
　至未有能獨立者也比之道由兩志相求兩志不相<lb/>
　求則睽矣君懷撫其下下親輔<hi>一作附</hi>於上親戚朋友<lb/>
　鄉黨皆然故當上下合意以相從苟无相求之意則<lb/>
　離而凶矣大抵人情相求則合相持則睽相持相待<lb/>
　莫先也人之相親固有道然而欲比之志不可緩也<lb/>
　<hi>並易傳</hi>
<pb n="3a"/>
　横渠先生曰必原筮者慎所與也<hi>易說</hi>
　　白雲郭氏曰伊川曰原筮者推原占決相比之道<lb/>
　　也非以蓍龜也上之比下必有元永貞之三者下<lb/>
　　之比上必求此三者則无咎矣又曰夫剛立之稱<lb/>
　　也傳曰子南夫也又曰我非夫剛立者猶凶況柔<lb/>
　　弱乎雍曰一陽之卦得位者師比而已得天位則<lb/>
　　為比得臣位則為師天下之吉莫吉於比故比直<lb/>
　　言吉治天下之衆莫急於貞故師先言貞帥師有<lb/>
<pb n="3b"/>
　　君道而不得如是之大如是之久也故无元永之<lb/>
　　貞昔成湯之初征也東征西夷怨曰奚獨後予所<lb/>
　　謂不寜方來而无後凶者矣<hi>易說</hi>
　　五峰胡氏曰張良以兵法說它人皆不省及以說<lb/>
　　漢髙則常用其䇿良曰沛公殆天授故遂從不去<lb/>
　　原筮也其從沛公以復讎滅秦而濟世安民非以<lb/>
　　為亂也此仁人之心可久之道天下之正理得元<lb/>
　　永貞之義也故无咎若沛公之約法三章以收秦<lb/>
<pb n="4a"/>
　　民馬援之擇君竇融之歸光武郭嘉之去袁紹皆<lb/>
　　原筮者也其相比莫非有善謀行常道守正理者<lb/>
　　故邴原告曹操曰原之所以自容於明公明公之<lb/>
　　所以待原者以能守訓典而不易也非剛中者不<lb/>
　　能如是不然以利相比如趙髙二世之君臣耳餘<lb/>
　　竇灌之朋友未有得无咎者也夫天下未定國家<lb/>
　　未立而身未安固宜汲汲求比若楚漢分争之時<lb/>
　　君臣未定百姓未知所歸賢能未盡見用韓信彭<lb/>
<pb n="4b"/>
　　越英布之徒不能乗此時舉賢恤民求上下之助<lb/>
　　以宰制山河保其大功及楚已滅天下歸漢乃舉<lb/>
　　兵叛逆自取滅亡後夫凶也況隗囂之徒才不逮<lb/>
　　數子方紛亂之際則坐談西伯及中原略定乃始<lb/>
　　舉兵圖大事者乎<hi>易外傳</hi>
　　新安朱氏曰比親輔也九五以陽剛居上之中而<lb/>
　　得其正上下五隂比而從之以一人而撫萬邦以<lb/>
　　四海而仰一人之象故筮者得之則當為人所親<lb/>
<pb n="5a"/>
　　輔然必再筮以自審有元善長永正固之徳然後<lb/>
　　可以當衆之歸而无咎其未比而有所不安者亦<lb/>
　　將皆來歸之若又遲而後至則此交已固彼來已<lb/>
　　晚而得凶矣若欲比人則亦以是而反觀之耳<hi>本義</hi>
　　東萊吕氏曰比吉相親比即是吉道歡欣交通安<lb/>
　　得不吉比吉大槩言比也原筮元永貞无咎此言<lb/>
　　獨立孤陋固是凶道然比而不推原卜度是有此<lb/>
　　三徳之人苟始相親比不得其人則終不能免咎<lb/>
<pb n="5b"/>
　　必有此三徳然後與之比古人所以不肯輕以身<lb/>
　　比人蓋為此當㸔伊川說又曰不寜方來古人灼見天<lb/>
　　地之間无獨立之理故必皇皇汲汲往來親比如<lb/>
　　堯舜孜孜稽于衆舍己從人之類蓋謂天下非一<lb/>
　　人所為故必以天下之耳為耳以天下之目為目<lb/>
　　如學者亦當親師取友然後可後夫凶易之義大<lb/>
　　抵舉輕明重非不往親比特後往爾凶猶及之況<lb/>
　　孑然自足傲然獨立者乎<hi>易說</hi>　原筮元永貞无咎<lb/>
<pb n="6a"/>
　　原筮者察之之詳也元永貞者求之之備也將親<lb/>
　　比依附是人夫豈細事哉故必察之詳求之備然<lb/>
　　後无咎<hi>紀聞</hi>　又曰比之原筮元永貞也同人之利<lb/>
　　君子貞也隨之元亨利貞也一也<hi>己丑課程</hi>
彖曰比吉也比輔也下順從也原筮元永貞无咎以則<lb/>
中也不寜方來上下應也後夫凶其道窮也<lb/>
　伊川先生曰比吉也比者吉之道也物相親比乃吉<lb/>
　道也比輔也釋比之義比者相親輔也下順從也解<lb/>
<pb n="6b"/>
　卦所以為比也五以陽居尊位羣下順從以親輔之<lb/>
　所以為比也　推原筮<hi>一作占</hi>決相比之道得元永貞<lb/>
　而後可以无咎所謂元永貞如五是也以陽剛居中<lb/>
　正盡比道之善者也以陽剛當尊位為君徳元也居<lb/>
　中得正能永而貞也卦辭本泛言比道彖言元永貞<lb/>
　者九五以剛處中正是也　人之生不能保其安寜<lb/>
　方且來求附比民不能自保故戴君以求寜君不能<lb/>
　獨立故保民以為安不寜而來比者上下相應也以<lb/>
<pb n="7a"/>
　聖人之公言之固至誠求天下之比以安民也以後<lb/>
　王之私言之不求下民之附則危亡至矣故上下之<lb/>
　志必相應也在卦言之上下羣隂比於五五比其衆<lb/>
　乃上下應也　衆必相比而後能遂其生天地之間<lb/>
　未有不相親比而能遂者也若相從之志不疾而後<lb/>
　則不能成比雖夫亦凶矣无所親比困屈以致凶窮<lb/>
　之道也<hi>並易傳</hi>
　　藍田吕氏曰比有所附合也君子周而不比比者<lb/>
<pb n="7b"/>
　　二人同附周則與衆合也比以一陽居中在上而<lb/>
　　五隂比之顯比者也顯比則周矣人道主交故比<lb/>
　　則吉原有所究筮有所占信不信之情必不可廋<lb/>
　　又有元永貞之徳則不入於邪然後可與人比而<lb/>
　　无咎也<lb/>
　　龜山楊氏曰五以剛中得尊位居中履正衆隂在<lb/>
　　下而順承之有親輔之象卦之所以為比也故曰<lb/>
　　比吉也比輔也下順從也先王什伍其民鄉田同<lb/>
<pb n="8a"/>
　　井使之出入相友守望相助疾病相扶持比之所<lb/>
　　以吉也政散民流用蕩析離居則凶可知矣此自<lb/>
　　然之理也原筮者占所比也元永貞者可比之道<lb/>
　　也原筮謂占決可否非龜筮之筮也與初筮之筮<lb/>
　　同蓋无長人之仁則雖比而不親无可久之徳則<lb/>
　　雖比而必離无正固之守則雖比而不周上之比<lb/>
　　乎下與下之比乎上无是三者則小人之比耳能<lb/>
　　无咎乎故唯元永貞而後无咎盡此道者唯九五<lb/>
<pb n="8b"/>
　　乎故曰以剛中也居比之時隂无正應不寜之象<lb/>
　　也而衆隂順承不寜方來之象也不寜方來以上<lb/>
　　下應而已蓋后非民罔使民非后罔事上下相求<lb/>
　　古今之同道也上不比乎下下不比乎上而能獨<lb/>
　　安者未之有也夫一陽在上衆隂在下而順從比<lb/>
　　之吉也而上六獨居其上而乗之无順從之義後<lb/>
　　夫者也婦以順從夫者也夫先而婦從父先而子<lb/>
　　從君先而臣從其義一也獨曰後夫者蓋有夫婦<lb/>
<pb n="9a"/>
　　而後有父子有父子而後有君臣曰後夫者推本<lb/>
　　言之也夫且不可後況君親乎後君親則大亂之<lb/>
　　道凶不足言矣<hi>易說</hi>
　　白雲郭氏曰伊川曰卦之辭泛言比道而彖言盡<lb/>
　　比道之善唯五而已民不能自保故戴君以求寜<lb/>
　　君不能獨立故保民以為安凡生於天地之間者<lb/>
　　未有不相親比而能自存者也又曰以聖人之公<lb/>
　　言之固至誠求天下之比以安民也以後王之私<lb/>
<pb n="9b"/>
　　言之不求下民之附則危亡矣雍曰天下之吉生<lb/>
　　於順而凶生於逆下之順從天下无異意不寜方<lb/>
　　且來非吉乎後之凶无順意故也不寜方如初六<lb/>
　　六四是也後夫上六之不我比也上下應者上而<lb/>
　　六四下而初六非正應而來比也然易之道窮則<lb/>
　　變不知變則失易之道故乾有窮之災坤則其道<lb/>
　　窮況後夫乎聖人於道窮之際毎致意焉者明易<lb/>
　　之道初无窮人自失之也<hi>易說</hi>
<pb n="10a"/>
　　漢上朱氏曰比吉者比而吉也凡物孤則危羣則<lb/>
　　彊父子夫婦朋友未有孤危而不凶者人君為甚<lb/>
　　故比而吉謂九五也比輔也一陽在上四隂在下<lb/>
　　順從之比所以吉也故曰比吉也比輔也此合兩<lb/>
　　體言比也然比當慎不可以不與善不可以不長<lb/>
　　久不可以不正有是三者乃可以无咎以其當慎<lb/>
　　也故原筮以決其所從原再也如原蠶原廟之原<lb/>
　　比自復來一變師二變謙三變豫自謙至豫有艮<lb/>
<pb n="10b"/>
　　手持震草占筮之象故曰原筮原筮則其慎至矣<lb/>
　　復初九始於震四變成比不離於貞元永貞也元<lb/>
　　君徳也善之長也乾剛之始也蓋比道之難既原<lb/>
　　筮以審之其始也相比以善其終也永貞則无咎<lb/>
　　矣不然慮之不審其始比之不善或貞而不永豈<lb/>
　　能无咎原筮元永貞者九五也九五之剛乾元也<lb/>
　　故曰元位乎中正故永貞故曰以剛中也坎往則<lb/>
　　坤來坎勞卦不寜也坤為方不寜方來也比之時<lb/>
<pb n="11a"/>
　　下雖比輔不敢自寜則上下相應多方來矣故曰<lb/>
　　不寜方來上下應也謙坤三四五爻先來比之上<lb/>
　　六獨安其位而不來欲來則已後不來則履險而<lb/>
　　逼道窮而不知變故凶上六之所以凶者後夫三<lb/>
　　爻也故曰後夫凶比道貴先故也<hi>易傳</hi>
　　新安朱氏曰比吉也此三字疑衍文比輔也此以<lb/>
　　卦體釋卦名義原筮元永貞亦以卦體釋卦辭剛<lb/>
　　中謂五上下為五隂<hi>本義</hi>　筮字說做占決亦不妨<lb/>
<pb n="11b"/>
　　然亦不必說定不是龜筮之筮後夫只是說後來<lb/>
　　者古人亦曾說先夫當之也有喚作夫婦之夫厎<lb/>
　　後夫凶言九五既為衆隂所歸若後面更添一箇<lb/>
　　陽來則必凶古人如袁紹劉馥劉繇劉備之事可<lb/>
　　見兩雄不並棲之義　問比卦後夫凶先生曰後<lb/>
　　夫不必如伊川說左傳齊崔卜娶妻卦云入于其<lb/>
　　宫不見其妻凶人以為凶他云前夫已當之矣彼<lb/>
　　云前夫則此云後夫正是一様語陽便是夫隂便<lb/>
<pb n="12a"/>
　　是婦　比吉也也字羨當云比吉比輔也下順從<lb/>
　　也比輔也解比字下順從也解吉字<hi>並語録</hi>
　　東萊吕氏曰下順從也九五以一陽在上羣隂順<lb/>
　　從以剛中也此指言相親比之狀剛而不中則失<lb/>
　　之暴便是偏既剛且中所以能具此三徳上下應<lb/>
　　也君能親比上下皆相應初无彼此其道窮也人<lb/>
　　之一身能幾不能親比其道之窮也宜<hi>易說</hi>
象曰地上有水比先王以建萬國親諸侯<lb/>
<pb n="12b"/>
　伊川先生曰夫物相親比而无間者莫如水在地上<lb/>
　所以為比也先王觀比之象以建萬國親諸侯建立<lb/>
　萬國所以比民也親撫諸侯所以比天下也<hi>易傳</hi>
　　藍田吕氏曰地中有水則容畜而不散可以聨什<lb/>
　　伍而成軍地上有水則浸灌旁及可以交四鄰而<lb/>
　　修好<lb/>
　　龜山楊氏曰水在地上相比而不離先王觀比之<lb/>
　　象建國畫地而封之為之屬連使相親比則諸侯<lb/>
<pb n="13a"/>
　　知尊君親上而天下從之矣<hi>易說</hi>
　　兼山郭氏曰民之有君諸侯之有王非先王創治<lb/>
　　而有之皆出於自然之勢也蓋上下之分未立強<lb/>
　　弱之勢不齊於是大得以陵小衆得以暴寡日趣<lb/>
　　於亂亡而生生之理息矣必有強有徳者出焉則<lb/>
　　大小之勢分衆寡之情一於是有小事大有大比<lb/>
　　小小大之情親率歸於大定者是先王封建之本<lb/>
　　也梁襄王問孟子曰天下惡乎定孟子對曰定于<lb/>
<pb n="13b"/>
　　一一者王也方地上有水非澤之所鍾散而相親<lb/>
　　則各有所比先王以是建萬國而親諸侯王道之<lb/>
　　本也方比之五隂而一陽上有大中至正之道下<lb/>
　　无僣亂分民之臣蓋足以王矣自河圖洛書之相<lb/>
　　為經緯八卦九章之相為表裏文王得之以演周<lb/>
　　易孔子得之以述春秋故春秋二百四十二年之<lb/>
　　間有春有王正月蓋同出於此矣觀禹㑹諸侯於<lb/>
　　塗山執玉帛者萬國周成王時諸侯來朝助祭者<lb/>
<pb n="14a"/>
　　千八百國春秋之時見於經者止百二十有四國<lb/>
　　其後離為十二合為六七卒并於秦方是時征伐<lb/>
　　四出轉以相滅原野厭人之肉川谷流人之血凡<lb/>
　　以天下无王故也故易之有比春秋之書王豈易<lb/>
　　言哉<hi>易說</hi>
　　漢上朱氏曰地上有水相比而无間乾五王也四<lb/>
　　諸侯位坤土在上國也坤為衆萬國諸侯衆多也<lb/>
　　比師之反九二為五有先王建萬國親諸侯之象<lb/>
<pb n="14b"/>
　　建萬國者衆建也建萬國則民比其國君親諸侯<lb/>
　　則國君比於天子封建自上古聖人至於三代不<lb/>
　　廢享國久長秦罷侯置守二世而亡此封建不可<lb/>
　　廢之驗也患封建不得其道耳得其道者建萬國<lb/>
　　是已夏承唐虞執玉帛者萬國成湯之時七千七<lb/>
　　百七十三國成周千八百國而夫子必曰建萬國<lb/>
　　者衆建諸侯而少其力也衆建則多助少其力則<lb/>
　　易制觀此則周官諸侯之制疑若非周公之意也<lb/>
<pb n="15a"/>
　　<hi>易傳</hi>
　　新安朱氏曰地上有水水比於地不容有閒建國<lb/>
　　親諸侯亦先王所以比於天下而无閒者也彖意<lb/>
　　人來比我此取我往比人<hi>本義</hi>　伊川說建萬國以<lb/>
　　比民言民不可盡得而比故建諸侯使比民而天<lb/>
　　子所親者諸侯而已這便是它比天下之道<hi>語録</hi>
　　東萊吕氏曰地上有水比見得比親切處浸潤滋<lb/>
　　灌流行未嘗相離先王建萬國親諸侯是人君比<lb/>
<pb n="15b"/>
　　天下之綱目建萬國所以比民親撫諸侯所以比<lb/>
　　天下蓋君之於民豈能家至户到而比之惟撫諸<lb/>
　　侯使孚我徳意於天下即是比天下也若只是以<lb/>
　　一人比天下則天下不可得而比矣<hi>易說</hi>
初六有孚比之无咎有孚盈缶終來有它吉象曰比之<lb/>
初六有它吉也<lb/>
　伊川先生曰初六比之始也相比之道以誠信為本<lb/>
　中心不信而親人人誰與之故比之始必有孚誠乃<lb/>
<pb n="16a"/>
　無咎也孚信之在中也　誠信充實於内若物之盈<lb/>
　滿於缶中也缶質素之器言若缶之盈實其中外不<lb/>
　加文飾則終能來有它吉也它非此也外也若誠實<lb/>
　充於内物无不信豈用飾外以求比乎誠信中實雖<lb/>
　它外皆當感而來從孚信比之本也　言比之初六<lb/>
　者比之道在乎始也始能有孚則終致有它之吉其<lb/>
　始不誠終焉得吉上六之凶由无首也<hi>並易傳</hi>
　横渠先生曰柔而无應能擇有信者親之已之誠素<lb/>
<pb n="16b"/>
　著顯終有它吉比好先也<hi>易說</hi>
　　藍田吕氏曰初六前遇三隂莫適比也莫適比則<lb/>
　　无所私无所私則有信而已以信比之何往不可<lb/>
　　故以有孚比之无咎矣初位在下其為器也小苟<lb/>
　　充其所受而不餒亦足以感物而助之者自能至<lb/>
　　矣況充其大者乎<lb/>
　　龜山楊氏曰比之初原筮之時也故有孚比之乃<lb/>
　　无咎孚信之在中也孔子曰君子周而不比小人<lb/>
<pb n="17a"/>
　　比而不周故比以忠信為主比而无孚小人之比<lb/>
　　也能无咎乎有孚比之比乎人者也有孚盈缶孚<lb/>
　　之在已也缶器之質者也盈缶則充實在其中不<lb/>
　　資外飾也故來有它吉夫居比之初人相求比之<lb/>
　　時也孚誠充實於中而後為人所比盈缶是也故<lb/>
　　能有它吉有孚而未至於盈缶則比乎人者也故<lb/>
　　无咎而已非比之初則不必有它而後吉故曰比<lb/>
　　之初六有它吉<hi>易說</hi>
<pb n="17b"/>
　　白雲郭氏曰廣大乎比天下之道見賢則比之不<lb/>
　　必有應而比也然有應而比者比之易二四是也<lb/>
　　逺而非應者比之難初六是也然逺而非應柔弱<lb/>
　　不能自達有待於人者也缶之為器有物盈之則<lb/>
　　有用也无以盈之虚器也是缶之有待於物猶初<lb/>
　　六之不能自用也初六以誠信之道自充於中所<lb/>
　　謂有孚盈缶矣何患其无用乎中孚曰鳴鶴在隂<lb/>
　　其子和之蓋誠信感人有必應之道故終使六二<lb/>
<pb n="18a"/>
　　自内與之同比於五也雖非其應而比其道蓋益<lb/>
　　賢於求應者矣何咎之有它吉本非我有之吉因<lb/>
　　人而得之者也初六才位不足直以誠信得它吉<lb/>
　　也故比之道雖吉而比之始又以孚為先古之人<lb/>
　　因人得用者多矣惟誠信充於中者能終它吉不<lb/>
　　然吉未終而凶矣<hi>易說</hi>
　　漢上朱氏曰初六不正未能信者也比道以信為<lb/>
　　本中心不信人誰親之以是比人宜有咎四與初<lb/>
<pb n="18b"/>
　　本相應初動而正往比之則有孚信矣孚者信之<lb/>
　　應也春秋傳曰小信未孚故有孚比之无咎初六<lb/>
　　坤土坤為腹動之四成兌兌為口巽為繩土器有<lb/>
　　腹有口而繩引之坎水盈其中盈缶也缶所以汲<lb/>
　　質素之器誠之象水盈其中亦誠信充實而无間<lb/>
　　之象有孚之謂也比之有孚何咎之有故曰有孚<lb/>
　　盈缶初始也四終也初自四復位終來也四非正<lb/>
　　應謂之它子夏曰非應稱它初比之以誠信其終<lb/>
<pb n="19a"/>
　　也來有它之吉矣若始比不以誠其能終有它乎<lb/>
　　故曰比之初六有它吉也陸績曰變而得正故吉<lb/>
　　是也<hi>易傳</hi>
　　新安朱氏曰比之初貴乎有信則可以无咎矣若<lb/>
　　其充實則又有它吉也<hi>本義</hi>　終來字似將來相似<lb/>
　　<hi>語録</hi>
　　東萊吕氏曰初六以柔處初有順之理比之始以<lb/>
　　誠信為本至於盈缶无一毫虧損自然終來它吉<lb/>
<pb n="19b"/>
　　象比之初六排一比字在初六上此見聖人筆法<lb/>
　　與作春秋解詩一同斡旋一字便見意全且如孟<lb/>
　　子舉孔子說詩天生烝民只就中添一故字與一<lb/>
　　必字其理粲然甚明後世雖千百言而不足<hi>易說</hi>
　　有孚盈缶滿腹皆誠<hi>己丑課程</hi>
六二比之自内貞吉象曰比之自内不自失也<lb/>
　伊川先生曰二與五為正應皆得中正以中正之道<lb/>
　相比者也二處於内自内謂由已也擇才而用雖在<lb/>
<pb n="20a"/>
　乎上而以身許國必由於己已以得君道合而進乃<lb/>
　得正而吉也以中正之道應上之求乃自内也不自<lb/>
　失也汲汲以求比者非君子自重之道乃自失也<lb/>
　守已中正之道以待上之求乃不自失也易之為戒<lb/>
　嚴密二雖中正質柔體順故有貞吉自失之戒戒之<lb/>
　自守以待上之求无乃渉後凶乎曰士之脩已乃求<lb/>
　上之道降志辱身非自重之道也故伊尹武侯救天<lb/>
　下之心非不切必待禮至然後出也<hi>並易傳</hi>
<pb n="20b"/>
　横渠先生曰愛自親始人道之正故曰貞吉<hi>易說</hi>
　　藍田吕氏曰比之時主比而不主應諸爻皆比二<lb/>
　　獨應五守貞性於内而不失者也<lb/>
　　廣平游氏曰比之自内者非枉己以外求也上之<lb/>
　　人訪逮幽側至誠以相與然後出而應之故爻稱<lb/>
　　自内而象以為不自失也六二居中得正與九五<lb/>
　　為正應迹逺而志同位殊而徳合故以自内言之<lb/>
　　若伊尹之在莘而湯聘加焉非自内以比邪尹負<lb/>
<pb n="21a"/>
　　鼎干湯孰謂聖人乃不知比之自失乎<hi>易說</hi>
　　龜山楊氏曰九五以中正在上而二以中正自内<lb/>
　　比之故正吉蓋居比之時上下相求而不以正則<lb/>
　　内不失己外必失人矣皆自失也故唯正吉而後<lb/>
　　无失<hi>易說</hi>
　　白雲郭氏曰比以九五為主而六二正應為主於<lb/>
　　内蓋率天下而比五者故自内之外率天下以歸<lb/>
　　王也二之比初非欲親初也欲與之比五也終能<lb/>
<pb n="21b"/>
　　同比於五是不失己道之貞吉也觀初六它吉六<lb/>
　　二自内之辭可明其義䝉之六三亦舍應親二矣<lb/>
　　而有不有躬之象蓋䝉與此異道而三與二異位<lb/>
　　義不同也故象言不自失以見非如䝉之不有躬<lb/>
　　也夏商之季天下諸侯相率以歸湯武或三千或<lb/>
　　八百國所謂六二貞吉初六它吉者衆矣<hi>易說</hi>
　　漢上朱氏曰六二九五中正相比剛柔正而位當<lb/>
　　聖人猶曰比之自内者六二柔也恐其自失也二<lb/>
<pb n="22a"/>
　　處乎内待上之求然後應之比之自内者也故貞<lb/>
　　吉正則吉也不能自重汲汲以求比動而自失其<lb/>
　　正道亦不可以行矣枉尺直尋未有能直人者也<lb/>
　　故曰比之自内不自失也易傳曰士之修已乃求<lb/>
　　上之道降志辱身非自重之道也故伊尹武侯救<lb/>
　　天下之心非不切必待禮至而後出也<hi>易傳</hi>
　　五峰胡氏曰伊尹耕於有莘之野成湯三聘之然<lb/>
　　後起諸葛孔明躬耕南陽劉備三顧之然後見聘<lb/>
<pb n="22b"/>
　　之在彼而起在我顧之在彼而見在我其尊徳樂<lb/>
　　義之心著於禮貌之間然後就之故足與有為也<lb/>
　　不然則失身於人雖有規矩凖繩焉得而用之反<lb/>
　　為有勢者之所賤矣安得吉<hi>易外傳</hi>
　　新安朱氏曰柔順中正上應九五自内比外而得<lb/>
　　其貞吉之道也占者如是則正而吉矣得正則不<lb/>
　　自失矣<hi>本義</hi>
　　東萊吕氏曰六二比之自内伊川曰士之脩已乃<lb/>
<pb n="23a"/>
　　求上之道求非干禄之求也縁其質柔體順故有<lb/>
　　貞吉自失之戒<hi>易說</hi>　六二比之自内貞吉或慕其<lb/>
　　利而比之或慕其名而比之或慕其勢而比之皆<lb/>
　　自外也<hi>紀聞</hi>
六三比之匪人象曰比之匪人不亦傷乎<lb/>
　伊川先生曰三不中正而所比皆不中正四隂柔而<lb/>
　不中二存應而比初皆不中正匪人也比於匪人其<lb/>
　失可知悔吝不假言也故可傷二之中正而謂之匪<lb/>
<pb n="23b"/>
　人隨時取義各不同也　人之相比求安吉也乃比<lb/>
　於匪人必將反得悔吝其亦可傷矣深戒失所比也<lb/>
　<hi>並易傳</hi>
　横渠先生曰履非其正比之必匪其人故可傷<hi>易說</hi>
　　藍田吕氏曰六三居二隂之間所比皆不善也故<lb/>
　　曰匪人<lb/>
　　龜山楊氏曰承乗皆隂比之匪人也能无傷乎言<lb/>
　　傷則悔吝不足道也<hi>易說</hi>
<pb n="24a"/>
　　白雲郭氏曰六三不知比賢而比於上上非正應<lb/>
　　而有凶比非其人則自失其身矣是其所以可傷<lb/>
　　也<hi>易說</hi>
　　漢上朱氏曰比之匪人與否之匪人同義子夏曰<lb/>
　　處非其位非人道也三四處中人位也人道相比<lb/>
　　以正六三柔而不正處非其位逺比於上六以非<lb/>
　　道而不應近比乎六四六二以不正而不受天地<lb/>
　　之間未有不相親比而有能自存者也比之而人<lb/>
<pb n="24b"/>
　　莫與不亦可傷乎虞翻曰體剥傷象彌子瑕曰孔<lb/>
　　子主我衞卿可得也孔子曰有命魯桓公求㑹於<lb/>
　　衞至桃丘衞侯弗與之見求比而不得不亦可傷<lb/>
　　乎可傷則悔咎不必言也<hi>易傳</hi>
　　五峰胡氏曰如齊王建所比之羣臣賔客反為秦<lb/>
　　用卒誤王建死於松柏之間不亦傷乎<hi>易外傳</hi>
　　新安朱氏曰隂柔不中正承乗應皆隂所比皆非<lb/>
　　其人之象其占大凶不言可知<hi>本義</hi>　問比之匪人<lb/>
<pb n="25a"/>
　　一爻曰初應四四是外比於賢為比得其人二應<lb/>
　　五五為顯比之君亦為比得其人惟三乃應上上<lb/>
　　為比之元首者故為比之匪人也<hi>語録</hi>
　　東萊吕氏曰六三比之匪人易傳曰三不中正而<lb/>
　　所比者皆不中正四應柔而不中二存應而比初<lb/>
　　皆不中正匪人也二之中正而謂之匪人隨時取<lb/>
　　義各不同也隨時取義之說最當詳考蓋二之中<lb/>
　　正本未嘗存應而比初但三以私心觀之故見其<lb/>
<pb n="25b"/>
　　存應而比初矣君子所為本公苟以私心觀之則<lb/>
　　見其件件是私故雖與君子相處亦與小人相處<lb/>
　　无異矣二本君子以三之心觀之則小人也三旣<lb/>
　　㸔得二為小人故與二相比未嘗得近君子之益<lb/>
　　反得近小人之損也此三之罪非二之咎也<hi>紀聞</hi>
六四外比之貞吉象曰外比於賢以從上也<lb/>
　伊川先生曰四與初不相應而五比之外比於五乃<lb/>
　得貞正而吉也君臣相比正也相比相與宜也五剛<lb/>
<pb n="26a"/>
　陽中正賢也居尊位在上也親賢從上比之正也故<lb/>
　為貞吉以六居四亦為得正之義又隂柔不中之人<lb/>
　能比於剛明中正之賢乃得正而吉也又比賢從上<lb/>
　必以正道則吉也數說相須其義始備　外比謂從<lb/>
　五也五剛明中正之賢又居君位四比之是比賢且<lb/>
　從上所以吉也<hi>並易傳</hi>
　　藍田吕氏曰六四獨比於五所比陽也雖獨有所<lb/>
　　附所附者賢守是不變亦可以獲吉<lb/>
<pb n="26b"/>
　　龜山楊氏曰六四无應於内而外比九五比賢從<lb/>
　　上也九五剛中正賢也比賢從上而不以正人誰<lb/>
　　與之故正乃吉六四以隂居隂正也<hi>易說</hi>
　　白雲郭氏曰四與初非正應故舍逺比近外比九<lb/>
　　五之賢亦自知才位非可兼人從上保身而已故<lb/>
　　得貞而吉比或自内或外比以明比道之大不可<lb/>
　　拘於常也<hi>易說</hi>
　　漢上朱氏曰四以五為外内外相形而後有也六<lb/>
<pb n="27a"/>
　　四當位不内比於初絶其係應外比於五守正不<lb/>
　　動則相比以誠矣故貞吉五以徳言之剛健中正<lb/>
　　賢也以位言之君上也以正比賢以臣比君外比<lb/>
　　之所以吉歟易曰東北喪朋安貞吉六四之謂也<lb/>
　　<hi>易傳</hi>
　　新安朱氏曰以柔居柔外比九五為得其正吉之<lb/>
　　道也占者如是則正而吉矣<hi>本義</hi>
　　東萊吕氏曰六四外比之正吉四最近君遂比於<lb/>
<pb n="27b"/>
　　君五剛明賢君故聖人以從上言之然當㸔伊川<lb/>
　　三段之說相須不可偏<hi>易說</hi>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
　伊川先生曰五居君位處中得正盡比道之善者也<lb/>
　人君比天下之道當顯明其比道而已如誠意以待<lb/>
　物恕己以及人發政施仁使天下䝉其恵澤是人君<lb/>
　親比天下之道也如是天下孰不親比於上若乃暴<lb/>
<pb n="28a"/>
　其小仁違道干譽欲以求下之比其道亦狹矣其能<lb/>
　得天下之比乎故聖人以九五盡比道之正取三驅<lb/>
　為喻曰王用三驅失前禽邑人不誡吉先王以四時<lb/>
　之畋不可廢也故推其仁心為三驅之禮乃禮所謂<lb/>
　天子不合圍也成湯祝網是其義也天子之畋圍合<lb/>
　其三面前開一路使之可去不忍盡物好生之仁也<lb/>
　止取其不用命者不出而反入者也禽獸前去者皆<lb/>
　危矣故曰失前禽也王者顯明其比道天下自然來<lb/>
<pb n="28b"/>
　比來者撫之固不煦煦然求比於物若田之三驅禽<lb/>
　之去者從而不追來者則取之也此王道之大所以<lb/>
　其民皡皡而莫知為之者也邑人不誡吉言其至公<lb/>
　不私无逺邇親疎之别也邑者居邑易中所言邑皆<lb/>
　同王者所都諸侯國中也誡期約也待物之一不期<lb/>
　誡於居邑如是則吉也聖人以大公无私治天下於<lb/>
　顯比見之矣非唯人君比天下之道如此大率人之<lb/>
　相比莫不然以臣於君言之竭其忠誠致其才力乃<lb/>
<pb n="29a"/>
　顯其比君之道也用之與否在君而已不可阿諛逢<lb/>
　迎求其比已也在朋友亦然脩身誠意以待之親已<lb/>
　與否在人而已不可巧言令色曲從苟合以求人之<lb/>
　比己也於鄉黨親戚於衆人莫不皆然三驅失前禽<lb/>
　之義也　顯比所以吉者以其所居之位得中正也<lb/>
　處正中之地乃由正中之道也比以不偏為善故云<lb/>
　正中凡言正中者其處正得中也比與隨是也言中<lb/>
　正者得中與正也訟與需是也　禮取不用命者乃<lb/>
<pb n="29b"/>
　是舍順取逆也順命而去者皆免矣比以向背而言<lb/>
　謂去者為逆來者為順也故所失者前去之禽也言<lb/>
　來者撫之去者不追也　不期誡於親近上之使下<lb/>
　中平不偏逺近如一也<hi>並易傳</hi>
　横渠先生曰失前禽謂三面而驅意在緩逸之不務<lb/>
　殺也順奔然後取之故被傷者少也　以剛居中而<lb/>
　顯明比道伐止有罪不為濫刑故邑人不誡為上用<lb/>
　中此之謂也不比者不懲非用中也故比必顯之然<lb/>
<pb n="30a"/>
　殺不可務也一云上使中者付得其人也<hi>並易說</hi>
　　藍田吕氏曰九五以一陽為衆隂之主從之者吉<lb/>
　　背之者凶顯比者也如三驅之法明示以舍逆取<lb/>
　　順之道也邑國中也天子之有天下諸侯之有四<lb/>
　　境其國中之民近我者也顯比之道不間於幽逺<lb/>
　　則近者必不誡也使用也上之所用以中无逺近<lb/>
　　之情不合也<lb/>
　　龜山楊氏曰居得尊位其比宜顯矣故制畿封國<lb/>
<pb n="30b"/>
　　以為屬連建牧立監以相糾因時問以通好賀慶<lb/>
　　以展親所以比諸侯也域民之制其詳至於屬婦<lb/>
　　同井而居同巷相從任之以九職繫之以九兩所<lb/>
　　以比其民也凡此皆顯比之道也盡斯道者其唯<lb/>
　　九五乎居中履正而上下應之比之正也故曰顯<lb/>
　　比王用三驅失前禽邑人不誡吉夫獸窮則搏常<lb/>
　　物之大情也故王田不合圍三面而驅不窮物以<lb/>
　　盡取也先王比天下而安之非以求吾所大欲也<lb/>
<pb n="31a"/>
　　故順則取之逆而去則舍之所失者前禽而已盡<lb/>
　　吾比道任彼而不致力焉用三驅之義也若湯之<lb/>
　　祝網是也窮民而盡取之乃召敵之道非所以比<lb/>
　　天下也孟子曰善戰者服上刑連諸侯者次之辟<lb/>
　　草萊任土地者次之為此而已夫如是故仕者願<lb/>
　　立於其朝耕者願耕於其野商賈願藏於其市行<lb/>
　　旅願出於其塗則邑人不誡而自至矣此比道之<lb/>
　　光也故曰邑所居之邑謂國中也<hi>易說</hi>
<pb n="31b"/>
　　兼山郭氏曰比坤下坎上坎水也坤土也土以水<lb/>
　　柔水以土流親比之故也洪範之叙曰五皇極皇<lb/>
　　建其有極其事則无偏无陂遵王之義无有作好<lb/>
　　遵王之道无有作惡遵王之路无偏无黨王道蕩<lb/>
　　蕩无黨无偏王道平平无反无側王道正直凡上<lb/>
　　之所以示下者如是也凡厥庶民无有淫朋人无<lb/>
　　有比徳惟皇作極凡下之所以從上者如此也方<lb/>
　　顯比建大中之道明法度之尊逆者不追順者不<lb/>
<pb n="32a"/>
　　拒无恤於去來无閒於小大邑人之不誡特為其<lb/>
　　微者言之至於自西自東自南自北蓋有无思而<lb/>
　　不中者矣可勝言哉<hi>易說</hi>
　　白雲郭氏曰先人曰洪範五皇極曰无偏无陂遵<lb/>
　　王之義无有作好遵王之道无有作惡遵王之路<lb/>
　　无偏无黨王道蕩蕩无黨无偏王道平平无反无<lb/>
　　側王道正直凡上之所以示下者如此也凡厥庶<lb/>
　　民无有淫朋人无有比徳惟皇作極凡下之所以<lb/>
<pb n="32b"/>
　　從上者如此也方顯比建大中之道逆者不追順<lb/>
　　者不拒无恤於去來无間於小大邑人之不誡特<lb/>
　　為其微者言之至於自西自東自南自北蓋有无<lb/>
　　思而不中者矣可勝言哉雍曰九五之君非以力<lb/>
　　假仁者也蓋有大中至正之道以昭示天下天下<lb/>
　　自從而比之故曰顯比王田不合圍三面而驅故<lb/>
　　所失者前禽而已是猶上六之不我比也夫以大<lb/>
　　中至正之道昭示天下无容私焉是以逆則舍之<lb/>
<pb n="33a"/>
　　順則取之故上言不寜方來後夫凶皆自來自後<lb/>
　　之辭非聖人有以強之也聖人以大中至正舍逆<lb/>
　　取順必无侵伐之虞邑人又何誡焉是則顯比之<lb/>
　　吉為天下之至公也求其所以然實建大中以致<lb/>
　　之耳故曰上使中也書曰民心罔中惟爾之中其<lb/>
　　使中之謂乎由是知商之三千周之八百亦舍逆<lb/>
　　取順而已或謂顯比之道狹不亦異乎<hi>易說</hi>
　　漢上朱氏曰九五比之主坎為明顯明比道者也<lb/>
<pb n="33b"/>
　　故曰顯比五位乎正中比者因以比之不規規以<lb/>
　　求比於物比之以中正之道所以吉也故曰顯比<lb/>
　　之吉位正中也乾五為王自四至二歴三爻坤為<lb/>
　　輿為衆坎為輪田獵之象王用三驅也艮為黔喙<lb/>
　　坎為豕震為決躁内卦為後外卦為前嚮上為逆<lb/>
　　順下為順故曰失前禽也顯比之道譬之從禽王<lb/>
　　者之於田也三面驅之闕其一面逆而嚮我則舍<lb/>
　　之背而順我之射則取之舍之者明比也取之者<lb/>
<pb n="34a"/>
　　明不比也所謂正中也施於征伐叛者伐之服者<lb/>
　　舍之故曰舍逆取順失前禽也坤在下為邑謂二<lb/>
　　也邑人者二乾也二之五艮見兌伏兌為口邑人<lb/>
　　不誡也王者之比天下无逺邇无内外无親疎不<lb/>
　　以邑人近則告誡而親之不以僻陋之國逺則不<lb/>
　　誡而疎之使人人以中道相比无適无莫則吉若<lb/>
　　顯比矣其道猶狹未吉也故曰邑人不誡上使中<lb/>
　　也或曰安知舍逆之為嚮我取順之為射取之曰<lb/>
<pb n="34b"/>
　　觀其所殺而知也射者從禽左而射之由左達右<lb/>
　　詩曰公曰左之舍㧞則獲故田有三殺自左膘達<lb/>
　　于右腢為上殺射右耳本為中殺射左髀達于右<lb/>
　　䯚為下殺面傷不獻翦毛不獻鄭康成曰禽在前<lb/>
　　來不逆而射之也去又不射也唯其走者順而射<lb/>
　　之王弼亦曰趣已則舍之背已而走則射之<hi>易傳</hi>
　　王弼謂比九五為比之主而有應任二顯比者也<lb/>
　　比而顯之則所親者狹矣則以不變論易於初六<lb/>
<pb n="35a"/>
　　言處比之首應不在一心无私吝則莫不比之故<lb/>
　　於九五應二則言其狹也天地之閒隂必比陽未<lb/>
　　有无應而相比者初六不變則缶虚而不汲失有<lb/>
　　孚盈缶之象矣三驅之禮禽逆來趣已則舍之背<lb/>
　　已則射之顯比也雖有愛惡而愛惡出於彼之來<lb/>
　　去吾豈容心哉三苗逆命禹乃徂征不比也七旬<lb/>
　　來格舜則舍之顯其比也比之與否舜禹非私也<lb/>
　　用中之道也若曰顯比非大人之吉此可以為言<lb/>
<pb n="35b"/>
　　所使使之者誰歟舜命禹征亦使之也<hi>叢說</hi>
　　新安朱氏曰一陽居尊剛健中正卦之羣隂皆來<lb/>
　　比已顯其比而无私如天子不合圍開一面之網<lb/>
　　來者不拒去者不追故為用三驅失前禽而邑人<lb/>
　　不誡之象蓋雖私屬亦喻上意不相警備以求必<lb/>
　　得也凡此皆吉之道占者如是則吉也上使中由<lb/>
　　上之徳使不偏也<hi>本義</hi>　顯比便有那周遍底意思<lb/>
　　　邑人不誡如有聞无聲言其自不消相告誡又<lb/>
<pb n="36a"/>
　　如歸市者不止耕者不變相似　比九五邑人不<lb/>
　　誡蓋上之人顯明其比道而不必人之從已而其<lb/>
　　私屬亦化之不相戒約而自然從已也　田獵之<lb/>
　　禮置旃以為門刈草以為長圍田獵者自門驅而<lb/>
　　入禽獸向我而出者皆舍被驅而入者皆獲故以<lb/>
　　前禽比去者不追獲者譬來則取之大意如此<hi>並語</hi>
　　<hi>録</hi>
　　東萊吕氏曰九五伊川說最要熟㸔邑人不誡雖<lb/>
<pb n="36b"/>
　　切近者亦不丁寜之象曰顯比之吉位正中也縁<lb/>
　　自處得正中所以能盡顯比之道若使自立身偏<lb/>
　　處不可謂正中<hi>易說</hi>
上六比之无首凶象曰比之无首无所終也<lb/>
　明道先生曰比之无首凶比之始不善則凶<hi>劉絢師訓</hi>
　伊川先生曰六居上比之終也首謂始也凡比之道<lb/>
　其始善則其終善矣有其始而无其終者或有矣未<lb/>
　有无其始而有終者也故比之无首至終則凶也此<lb/>
<pb n="37a"/>
　據比中而言然上六隂柔不中處險之極固非克終<lb/>
　者也始比不以道隙於終者天下多矣　比旣无首<lb/>
　何所終乎相比有首猶或終違始不以道終復何保<lb/>
　故曰无所終也<hi>並易傳</hi>　敬是持己恭是接人與人恭<lb/>
　而有禮言接人當如此也近世淺薄以相驩狎為相<lb/>
　與以无圭角為相親愛如此者安能久若要久須是<lb/>
　恭敬君臣朋友皆當以禮為主也比之上六曰比之<lb/>
　无首凶象曰比之无首无所終也旣无首安得有終<lb/>
<pb n="37b"/>
　故曰无所終比之道須當有首也<hi>劉元承手編</hi>
　　龜山楊氏曰比之時隂宜從陽也而上六居一卦<lb/>
　　之上比之无首者也无首則无所從其凶不亦宜<lb/>
　　乎<hi>易說</hi>
　　白雲郭氏曰上六非天下之所比又不能比人為<lb/>
　　臣而无君與无元首何異哉是以凶而无所終也<lb/>
　　三有匪人之傷上有无首之凶皆逆比之道聖人<lb/>
　　舍之者也四也初也其知幾乎故能非其應而獲<lb/>
<pb n="38a"/>
　　吉以是知比者必求大中至正而比之斯无不吉<hi>易説</hi>
　　漢上朱氏曰六三動而比上上比乎三成乾乾為<lb/>
　　首三者比上之始上者比三之終三不知比上則<lb/>
　　比之无首上不知比三則比之无終比之无首无<lb/>
　　所終矣正者宜吉然上六不免於凶者正而不知<lb/>
　　用也道與人同者也不相親比與比之无首雖正<lb/>
　　亦凶<hi>易傳</hi>
　　新安朱氏曰隂柔居上无以比下凶之道也故為<lb/>
<pb n="38b"/>
　　无首之象而其占則凶也比无所終以上下之象<lb/>
　　言之則為无首以始終之象言之則為无終无首<lb/>
　　則无終矣<hi>本義</hi>
　　東萊吕氏曰上六比之无首凶聖人因上六之无<lb/>
　　終故推原其所以无終之由所謂无首却不是指初<lb/>
　　六說大凡无終者皆縁无始今人言无終者以為<lb/>
　　初閒本好只後來有少不好殊不知終之所以不<lb/>
　　善者只縁初不善使初閒有一分未是處在當時<lb/>
<pb n="39a"/>
　　却未見到後來不善時皆自此一分發出　又曰<lb/>
　　此卦大抵以五為主二與五正應切近故正无疑<lb/>
　　四外比亦吉三惟不比故可傷若初只說比之始<lb/>
　　又況以六居初其體本順故亦吉也<hi>並易說</hi>　又曰<lb/>
　　上六比之无首凶上居卦之終不曰无終凶而曰<lb/>
　　无首凶何也見其无終則知其必无首矣治疾者<lb/>
　　必推其致疾之由也<hi>紀聞</hi>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷十二<lb/>
</p>
<p>
</p>
  </div>
</body>
</text>
</TEI>
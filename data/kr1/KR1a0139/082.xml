<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷八十</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷八十<lb/>
　　　　　　　　　　頭等侍衞納喇性德編<lb/>
序卦傳<lb/>
　康節先生曰乾坤天地之本坎離天地之用是以易<lb/>
　始於乾坤中於坎離終於既未濟而泰否為上經之<lb/>
　中咸恒為下經之首皆言乎其用也　乾坤坎離為<lb/>
　上篇之用兊艮震巽為下篇之用也頤中孚大過小<lb/>
<pb n="1b"/>
　過為二篇之正也　易之首於乾坤中於坎離終於<lb/>
　水火之交不交皆至理也　自乾坤至坎離以天道<lb/>
　也自咸恒至既濟未濟以人事也<hi>並觀物外篇</hi>
　伊川先生曰韓康伯謂序卦非易之藴此不合道<hi>游定</hi>
　<hi>夫所録</hi>　或問劉牧言上經言形器以上事下經言形<lb/>
　器以下事曰非也上經言雲雷屯雲雷豈无形邪曰<lb/>
　牧又謂上經是天地生萬物下經是男女生萬物曰<lb/>
　天地中只是一箇生人之生於男女即是天地之生<lb/>
<pb n="2a"/>
　安得為異曰牧又謂乾坤與坎離男女同生曰非也<lb/>
　譬如父母生男女豈男女與父母同生既有乾坤方<lb/>
　三索而得六子若曰乾坤生時六子生理自有則有<lb/>
　此理謂乾坤坎離同生豈有此事既是同生則何言<lb/>
　六子邪　問劉牧以下經四卦相交如何曰怎生地<lb/>
　交若論相交豈特四卦如屯蒙師比皆是相交卦之<lb/>
　序皆有義理有相反者有相生者爻變則義變也劉<lb/>
　牧言兩卦相比上經二隂二陽相交下經四陽四隂<lb/>
<pb n="2b"/>
　相交是否曰八卦已相交了及重卦只取二象相交<lb/>
　為義豈又於卦畫相交也易湏是黙識心通只如此<lb/>
　窮文義徒費力<hi>並劉元承手編</hi>
　横渠先生曰序卦相受聖人作易須有次序　序卦<lb/>
　无足疑序卦不可謂非聖人之緼今欲安置一物猶<lb/>
　求審處况聖人之於易其間雖无極至精義大槩皆<lb/>
　有意思觀聖人之書須布徧細密如是大匠豈以一<lb/>
　斧可知哉<hi>並易說</hi>
<pb n="3a"/>
　　白雲郭氏曰孔穎達曰六十四卦二二相耦非覆<lb/>
　　即變覆者表裏視之遂成兩卦屯蒙需訟之類皆<lb/>
　　是也變者反覆唯成一卦則變以對之乾坤坎離<lb/>
　　大過頥中孚小過八者是也此蓋卦變反對之象<lb/>
　　先天之學詳矣雖出於變象豈无其序哉故聖人<lb/>
　　所以序之也八卦之序有二帝出乎震一章八方<lb/>
　　之序也乾天也一章成卦先後之序也先序八卦<lb/>
　　於上故序六十四卦於此八卦序包犧之道六十<lb/>
<pb n="3b"/>
　　四卦序文王之道也道至難明也聖人判之為三<lb/>
　　才離之為八卦使有目者可見有耳者可聞亦云<lb/>
　　至矣於是又為之說為之序三才八卦之道纎介<lb/>
　　不遺而言易者尚或滯於空言而乖亂正道或溺<lb/>
　　於術數之用不明三聖人之大方斯學者所宜深<lb/>
　　戒也<hi>易說</hi>
　　漢上朱氏曰文王作易以乾坤坎離為上篇之用<lb/>
　　以艮兊震巽為下篇之用上篇終於坎離下篇終<lb/>
<pb n="4a"/>
　　於既濟未濟頥大過小過中孚為二篇之正乾坤<lb/>
　　者易之本坎離者乾坤之用離肖乾坎肖坤中孚<lb/>
　　肖乾小過肖坤頤肖離大過肖坎既濟坎離之交<lb/>
　　未濟坎離之合坎離所以為乾坤用者得天地之<lb/>
　　中也斯聖人酬酢不倚千變萬化不離乎其中歟<lb/>
　　康節曰至哉文王之作易也其得天地之用乎至<lb/>
　　夫子序卦然後明生生不窮而天地之藴盡矣故<lb/>
　　太𤣥準之以𤣥圖<hi>易傳</hi>
<pb n="4b"/>
　　新安朱氏曰或問序卦非聖人之書信乎曰此沙<lb/>
　　隨程氏之說也先儒以為非聖人之藴某以為謂<lb/>
　　之非聖人之精則可謂非易之藴則不可周子分<lb/>
　　精與藴字甚分明序卦却正是易之藴事事夾雜<lb/>
　　都有在裏面問如何謂易之精曰如易有太極是<lb/>
　　生兩儀兩儀生四象四象生八卦這是易之精問<lb/>
　　如序卦中亦見消長進退之義喚作不是精不得<lb/>
　　曰此正是事事夾雜有在裏面正是藴須是自一<lb/>
<pb n="5a"/>
　　箇生出以至於无窮便是精　序卦首言天地萬<lb/>
　　物男女夫婦是因咸恒為夫婦之道說起非如舊<lb/>
　　人分天道人事之說大率上經用乾坤坎離為始<lb/>
　　終下經便當用艮兊巽震為始終　問序卦中有<lb/>
　　一二不可曉處如六十四卦獨不言咸卦何也曰<lb/>
　　夫婦之道即咸也問恐亦如上經不言乾坤但言<lb/>
　　天地則乾坤可見否曰然問不養則不可以動故<lb/>
　　受之以大過何也曰動則過矣故小過亦曰有其<lb/>
<pb n="5b"/>
　　信者必行之故受之以小過問物不可以終壯故<lb/>
　　受之以晉壯與晉何别曰不但如此壯而已又更<lb/>
　　須進一步也　問易上經三十卦下經三十四卦<lb/>
　　多寡不均何也曰卦有正對有反對乾坤坎離頤<lb/>
　　大過中孚小過八卦正對也正對不變故反覆觀<lb/>
　　之止成八卦其餘五十六卦反對也反對者皆變<lb/>
　　故反覆觀之共二十八卦以正對卦合反對卦觀<lb/>
　　之緫而為三十六卦其在上經不變卦凡六乾坤<lb/>
<pb n="6a"/>
　　坎離頤大過是也自屯蒙而下二十四卦反之則<lb/>
　　為十二以十二而加六則十八也其在下經不變<lb/>
　　卦凡二中孚小過是也自咸恒而下三十二卦反<lb/>
　　之則為十六以十六而加二亦十八也其多寡之<lb/>
　　數則未嘗不均也<hi>並語録</hi>
有天地然後萬物生焉盈天地之間者惟萬物故受之<lb/>
以屯屯者盈也屯者物之始生也<lb/>
　伊川先生曰萬物始生鬱結未通故為盈塞於天地<lb/>
<pb n="6b"/>
　之問至通暢茂盛則塞意亡矣天地生萬物屯物之<lb/>
　始生故繼乾坤之後<hi>易傳</hi>
　横渠先生曰盈天地之間者唯萬物聚而不得出故<lb/>
　盈雖雷亦然<hi>易說</hi>
　　廣漢張氏曰天地者萬物父母故生萬物然天覆<lb/>
　　乎上地載乎下而萬物在天地間充滿宇宙此盈<lb/>
　　天地之間者唯萬物也夫天地之氣始交而隂陽<lb/>
　　之氣甄陶孕育勾而未萌甲而未拆此屯所以為<lb/>
<pb n="7a"/>
　　物之始生也<hi>易說</hi>
　　白雲郭氏曰三才之序先天地而後萬物萬物盈<lb/>
　　天地之間人居萬物之中聖人之道周萬物而濟<lb/>
　　天下則萬物復附於聖人故聖人與天地相似是<lb/>
　　以萬物盈天地聖人之道亦盈天地物盡則聖人<lb/>
　　之道盡孟子所謂塞乎天地之間者也　易卦三<lb/>
　　才也乾坤為天地唯人事不齊故自屯以往皆為<lb/>
　　人道然後可配乾坤以見乾坤之大非諸卦比也<lb/>
<pb n="7b"/>
　　屯為人事之始故次於坤物之始生屯之始也其<lb/>
　　究則盈也卦或有一義或二三義言於此者或取<lb/>
　　其一或二三取之不必皆同<hi>並易說</hi>
　　漢上朱氏曰上篇以乾坤坎離為用天地之生萬<lb/>
　　物也而有艮兊震巽焉天地萬物具而人道備矣<lb/>
　　下篇以艮兊震巽為用有萬物而後男女夫婦也<lb/>
　　而有乾坤坎離焉人道備而天地萬物備矣故曰<lb/>
　　三才同科厚薄相劘韓康伯不領此㫖謂豈有天<lb/>
<pb n="8a"/>
　　道人事偏於上下哉讀序卦而不察者也雲行雷<lb/>
　　動動必滿盈故曰屯者盈也震者物之始生坎者<lb/>
　　難也故曰屯者物之始生也<hi>易傳</hi>
物生必蒙故受之以蒙蒙者蒙也物之稺也<lb/>
　伊川先生曰屯者物之始生物始生稺小蒙昧未發<lb/>
　蒙所以次屯也<hi>易傳</hi>
　横渠先生曰物生必蒙者蒙冒未肆<hi>一作蒙稺者蒙昧未肆  易說</hi>
　　廣漢張氏曰其始生也蒙雜而未著故受之以蒙<lb/>
<pb n="8b"/>
　　也蒙者蒙也此始生之初自然而蒙也異乎物之<lb/>
　　蒙而蒙也<hi>易說</hi>
　　白雲郭氏曰上蒙卦也下蒙物之蒙也物以稺而<lb/>
　　蒙也<hi>易說</hi>
　　漢上朱氏曰蒙冥昧也物生者必始於冥昧勾萌<lb/>
　　胎卵是也故次之以蒙蒙童蒙也物如此稺也<hi>易傳</hi>
物稺不可不養也故受之以需需者飲食之道也飲食<lb/>
必有訟故受之以訟<lb/>
<pb n="9a"/>
　伊川先生曰夫物之幼稺必待養而成養物之所需<lb/>
　者飲食也故曰需者飲食之道也雲上於天有蒸潤<lb/>
　之象飲食所以潤益於物故需為飲食之道所以次<lb/>
　蒙也　人之所需者飲食既有所需爭所由起也訟<lb/>
　所以次需也<hi>並易傳</hi>
　横渠先生曰需者飲食之道也雲上於天物皆有待<lb/>
　之象<hi>易說</hi>
　　廣漢張氏曰此物之幼稺不可不養者乎故受之<lb/>
<pb n="9b"/>
　　以需需者乃養之以中正不失其隂陽之和為飲<lb/>
　　食之道也夫飲食人之大欲不得其欲則必致訟<lb/>
　　故受之以訟<hi>易說</hi>
　　白雲郭氏曰物稺不可不養故天地待聖人以成<lb/>
　　能養人為事也飲食欲也欲為訟之始<hi>易說</hi>
　　漢上朱氏曰物稺而无以養之則夭閼不遂蓄德<lb/>
　　養才者亦然故次之以需震坎為酒兊為口有飲<lb/>
　　食之道飲食所以養也飲食必有訟乾餱以愆豕<lb/>
<pb n="10a"/>
　　酒生禍有血氣者必有爭心故次之以訟<hi>易傳</hi>
訟必有衆起故受之以師師者衆也衆必有所比故受<lb/>
之以比比者比也比必有所畜故受之以小畜<lb/>
　伊川先生曰師之興由有爭也所以次訟也　比親<lb/>
　輔也人之類必相親輔然後能安故既有衆則必有<lb/>
　所比比所以次師也　物相比附則為聚聚畜也又<lb/>
　相親比則志相畜小畜所以次比也畜止也止則聚<lb/>
　矣<hi>並易傳</hi>
<pb n="10b"/>
　　廣漢張氏曰烹黿弗與遂萌簒弑之心採桑侵疆<lb/>
　　乃起戰爭之患故始乎訟而衆起故受之以師也<lb/>
　　夫自五人為伍積而至萬二千五百人為師此師<lb/>
　　所以為衆然而无比安能統而歸於一乎故受之<lb/>
　　以比者言其相親比而有所畜止故受之以小畜<lb/>
　　<hi>易說</hi>
　　白雲郭氏曰畜德畜賢畜君畜衆皆畜也是以比<lb/>
　　必有畜<hi>易說</hi>
<pb n="11a"/>
　　漢上朱氏曰訟者兩辭必以衆起故次之以師師<lb/>
　　衆也衆不能以治衆治衆者至寡也衆之所以比<lb/>
　　執一以御之則衆治矣故次之以比比相親比也<lb/>
　　彼來比我我必畜之故次之以小畜<hi>易傳</hi>
物畜然後有禮故受之以履<lb/>
　伊川先生曰夫物之聚則有大小之别髙下之等美<lb/>
　惡之分是物畜然後有禮履所以繼畜也履禮也禮<lb/>
　人之所履也<hi>易傳</hi>
<pb n="11b"/>
　横渠先生曰德積則行必有方物積則散必有道<hi>易說</hi>
　　廣漢張氏曰以内言之嘉㑹足以合禮以外言之<lb/>
　　萬物盛多可以備禮故受之以履也<hi>易說</hi>
　　白雲郭氏曰衆必有比比必有畜畜而有禮則安<lb/>
　　无禮則危<hi>易說</hi>
　　漢上朱氏曰物畜聚然後有上下尊卑之等上下<lb/>
　　尊卑所謂禮也故次之以履禮者履而行之者也<lb/>
　　<hi>易傳</hi>
<pb n="12a"/>
履而泰然後安故受之以泰<lb/>
　伊川先生曰履得其所則舒泰泰則安矣泰所以次<lb/>
　履也<hi>易傳</hi>
　　廣漢張氏曰履得其道則所履者泰无適而不安<lb/>
　　矣此履所以受之以泰<hi>易說</hi>
　　白雲郭氏曰履之而通者安之道不通則不安非<lb/>
　　所宜履也<hi>易說</hi>
　　漢上朱氏曰所履者君子大道則其心泰然而安<lb/>
<pb n="12b"/>
　　故次之以泰<hi>易傳</hi>
泰者通也物不可以終通故受之以否物不可以終否<lb/>
故受之以同人<lb/>
　康節先生曰諸卦不交於乾坤者則生於否泰否泰<lb/>
　乾坤之交也　自泰至否其間則有蠱矣自否至泰<lb/>
　其問則有隨矣<hi>並觀物外篇</hi>
　伊川先生曰夫物理往來通泰之極則必否否所以<lb/>
　次泰也　夫天地不交則為否上下相同則為同人<lb/>
<pb n="13a"/>
　與否義相反故相次又世之方否必與人同力<hi>一作欲</hi>
　乃能濟同人所以次否也<hi>並易傳</hi>
　　廣漢張氏曰泰者隂陽交感而无所間故為通也<lb/>
　　治亂之相仍如環之无端故物安有久通者乎故<lb/>
　　受之以否夫泰而驕者所以致否否而畏者所以<lb/>
　　復泰此物不可終否故受之以同人也<hi>易說</hi>
　　白雲郭氏曰泰否時也同有盈謙皆在人事自取<lb/>
　　之耳能盡同人之道則否傾矣舜文事也物不可<lb/>
<pb n="13b"/>
　　者猶云物不能終通終否也<hi>易說</hi>
　　漢上朱氏曰泰者萬物通也物終通則无節故次<lb/>
　　之以否否塞也物終否則乖異不相為用故次之<lb/>
　　以同人<hi>易傳</hi>
與人同者物必歸焉故受之以大有有大者不可以盈<lb/>
故受之以謙<lb/>
　伊川先生曰夫與人同者物之所歸也大有所以次<lb/>
　同人也　其有既大不可至於盈滿必在謙損故大<lb/>
<pb n="14a"/>
　有之後受之以謙也<hi>並易傳</hi>
　　廣漢張氏曰人能樂以天下與天下同其樂憂以<lb/>
　　天下與天下同其憂此與人同也而物歸焉故受<lb/>
　　之以大有有天下之大者不可自任其聰明要在<lb/>
　　持之以謙<hi>易說</hi>
　　白雲郭氏曰如器之容物盈則不能有故有大者<lb/>
　　同天无物可以盈不盈為謙<hi>易說</hi>　易曰與人同者<lb/>
　　物必歸焉故受之以大有夫與人同者盡已盡人<lb/>
<pb n="14b"/>
　　之性者也盡已盡人誠之至也誠至則可以有物<lb/>
　　是以物必歸焉茍或不然此亦不能大有之矣故<lb/>
　　曰不誠无物<hi>中庸解</hi>
　　漢上朱氏曰同人者與人同也與人同者物必歸<lb/>
　　焉舜太王是已故次之以大有認物之歸為己有<lb/>
　　者必驕驕則亢滿大復為累矣有大者不可盈也<lb/>
　　故次之以謙<hi>易傳</hi>
有大而能謙必豫故受之以豫<lb/>
<pb n="15a"/>
　伊川先生曰有大而能謙必豫故受之以豫承二卦<lb/>
　之義而為次也有既大而能謙則有豫樂也豫者安<lb/>
　和恱樂之義<hi>易傳</hi>
　　廣漢張氏曰惟能持之以謙則優游而无事矣故<lb/>
　　謙而受之以豫<hi>易說</hi>
　　白雲郭氏曰以謙有大則絶盈滿之累故優游不<lb/>
　　廹而暇豫也<hi>易說</hi>
　　漢上朱氏曰物歸之矣又持之以謙猶富而守之<lb/>
<pb n="15b"/>
　　以儉豈不有餘裕哉有大而能謙者必暇豫也故<lb/>
　　次之以豫<hi>易傳</hi>
豫必有隨故受之以隨<lb/>
　伊川先生曰夫說豫之道物所隨也隨所以次豫也<lb/>
　<hi>易傳</hi>
　　廣漢張氏曰惟能恱以動故天下之人如蟻之慕<lb/>
　　羶蛾之赴火矣此象所以必有所隨也<hi>易說</hi>
　　白雲郭氏曰豫猶中庸所謂素也素有富貴之道<lb/>
<pb n="16a"/>
　　則可行乎富貴素有貧賤之道則可行乎貧賤行<lb/>
　　則隨矣富貴貧賤其所隨者也統言隨義不必皆<lb/>
　　為隨人<hi>易說</hi>
　　漢上朱氏曰事豫立則動而不跲衆必隨之故次<lb/>
　　之以隨<hi>易傳</hi>
以喜隨人者必有事故受之以蠱蠱者事也有事而後<lb/>
可大故受之以臨臨者大也<lb/>
　伊川先生曰以喜隨人者必有事故受之以蠱承二<lb/>
<pb n="16b"/>
　卦之義以為次也夫喜說以隨於人者必有事也无<lb/>
　事則何喜何隨蠱所以次隨也蠱事也蠱非訓事蠱<lb/>
　乃有事也　臨大也蠱者事也有事則可大矣故受<lb/>
　之以臨也<hi>並易傳</hi>
　　廣漢張氏曰天下之人推之不去却之不得中心<lb/>
　　說而從之然後建立功業必有成績此以喜隨人<lb/>
　　者必有事故受之以蠱蠱者事也事之在天下未<lb/>
　　有驟而大者必積累以成之然後至於大有事而<lb/>
<pb n="17a"/>
　　後可大故受之以臨臨者二陽進而四隂退駸駸<lb/>
　　已向於大矣<hi>易說</hi>
　　白雲郭氏曰隨喜道也喜隨人則失於无所擇故<lb/>
　　必有弊蠱者已弊之事弊而知改為則可大故有<lb/>
　　事復為大之幾<hi>易說</hi>
　　漢上朱氏曰好上人者人之情也以喜隨人必有<lb/>
　　所事臣事君子事父婦事夫弟子事師非樂於所<lb/>
　　事者其肯隨乎故次之以蠱蠱者事壊而後有事<lb/>
<pb n="17b"/>
　　者也韓康伯曰可大之業由事以生臨者以大臨<lb/>
　　小也故次之以臨<hi>易傳</hi>
物大然後可觀故受之以觀<lb/>
　　廣漢張氏曰天下皆山也惟泰山可觀天下皆水<lb/>
　　也惟東海可觀况於人乎惟物大然後可觀<hi>易說</hi>
　　白雲郭氏曰天地可觀者也聖人與國皆可觀也<lb/>
　　而聖人又觀乎道故可觀皆大物<hi>易說</hi>
　　漢上朱氏曰觀者自下觀上物大然後可觀是以<lb/>
<pb n="18a"/>
　　王尚大故次之以觀<hi>易傳</hi>
可觀而後有所合故受之以噬嗑<lb/>
　伊川先生曰嗑者合也既有可觀然後有來合之者<lb/>
　也噬嗑所以次觀也<hi>易傳</hi>
　　廣漢張氏曰惟其可觀然後有所合也太公居東<lb/>
　　海之濵伯夷居北海之濵所以盍於文王者以文<lb/>
　　王可觀然後有所合也故受之以噬嗑<hi>易說</hi>
　　白雲郭氏曰凡合在觀之後未有无所見而合者<lb/>
<pb n="18b"/>
　　不獨大觀而後有合也<hi>易說</hi>
　　漢上朱氏曰在上而无可觀則在下引而去矣非<lb/>
　　可觀其能有合乎故次之以噬嗑<hi>易傳</hi>
嗑者合也物不可以茍合而已故受之以賁賁者飾也<lb/>
　伊川先生曰物之合則必有文文乃飾也如人之合<lb/>
　聚則有威儀上下物之合聚則有次序行列合則必<lb/>
　有文也賁所以次噬嗑也<hi>易傳</hi>
　　廣漢張氏曰夫有物間之故欲合而不可得矣惟<lb/>
<pb n="19a"/>
　　噬而後嗑此噬嗑所以為合去小人而君子合也<lb/>
　　然物不可以茍合无故而合必以無故而離聖人<lb/>
　　必綢繆委曲憂其合之易則散之亦易也故受之<lb/>
　　以賁賁者飾之以禮而為之文飾也<hi>易說</hi>
　　白雲郭氏曰人之合則有上下長少非禮以飾之<lb/>
　　則无分无分則亂故不可茍合<hi>易說</hi>
　　漢上朱氏曰噬嗑者噬而合者也物不可以茍合<lb/>
　　茍合者其終則離必致飾焉故次之以賁賁隂陽<lb/>
<pb n="19b"/>
　　相飾也<hi>易傳</hi>
致飾然後亨則盡矣故受之以剥剥者剥也<lb/>
　伊川先生曰夫物至於文飾亨之極也極則必反故<lb/>
　賁終則剥也<hi>易傳</hi>
　　廣漢張氏曰夫賁者設飾則貴於文者夫文之太<lb/>
　　過則滅其質而有所不通故致飾則亨有所盡言<lb/>
　　其不通故受之以剥剥者五隂剥一陽此所以為<lb/>
　　剥也<hi>易說</hi>
<pb n="20a"/>
　　白雲郭氏曰自同人大有謙豫隨蠱臨觀噬嗑賁<lb/>
　　聖人所以履泰傾否之美道備盡於斯其道極盡<lb/>
　　則有剥矣<hi>易說</hi>
　　漢上朱氏曰致飾然後物亨亨則盡矣无以復加<lb/>
　　故次之以剥剥者剥也此商周之末所以不勝其<lb/>
　　弊文之末流也<hi>易傳</hi>
物不可以終盡剥窮上反下故受之以復復則不妄矣<lb/>
故受之以无妄<lb/>
<pb n="20b"/>
　伊川先生曰物无剥盡之理故剥極則復來隂極則<lb/>
　陽生陽剥極於上而復生於下窮上而反下也復所<lb/>
　以次剥也　復者反於道也既復於道則合正理而<lb/>
　无妄故復之後受之以无妄也<hi>並易傳</hi>
　　廣漢張氏曰寒極則生暑隂極則生陽隂窮於上<lb/>
　　則陽復於下此窮上反下故受之以復凡天下之<lb/>
　　事皆妄也惟復而反本則无妄然後受之以无妄<lb/>
　　<hi>易說</hi>
<pb n="21a"/>
　　白雲郭氏曰剥窮則降而必復於道復於道則不<lb/>
　　妄以見小人之剥皆妄也是以小人无忌憚而君<lb/>
　　子唯誠之為貴<hi>易說</hi>
　　漢上朱氏曰物窮則反不可終盡剥陽窮於上而<lb/>
　　終反於下故次之以復復天理則无妄无妄則其<lb/>
　　動也天故次之以无妄<hi>易傳</hi>
有无妄然後可畜故受之以大畜<lb/>
　伊川先生曰无妄則為有實故可畜聚大畜所以次<lb/>
<pb n="21b"/>
　无妄也<hi>易傳</hi>
　　廣漢張氏曰天之生民有孚於中能有其无妄則<lb/>
　　所養大矣故受之以大畜<hi>易說</hi>
　　兼山郭氏曰健為天德大畜止健畜天德也故彖<lb/>
　　曰剛健篤實輝光日新其德不能畜大德則見於<lb/>
　　有為者不能无妄故天德止於大畜而動於无妄<lb/>
　　也序卦曰有无妄而後可畜是為交相養之道則<lb/>
　　知无妄者動亦无妄靜亦无妄而大畜一於止矣<lb/>
<pb n="22a"/>
　　<hi>浩然圖</hi>
　　白雲郭氏曰大畜畜无妄之道而已无妄之道天<lb/>
　　道也有无妄之道則可畜猶有天命之性則可率<lb/>
　　而循之是以君子存其心養其性使不失赤子之<lb/>
　　心者以此<hi>易說</hi>
　　漢上朱氏曰无妄然後物物循理乃可大畜故次<lb/>
　　之以大畜前曰比必有所畜者比而後畜其畜也<lb/>
　　小故次之以小畜<hi>易傳</hi>
<pb n="22b"/>
物畜然後可養故受之以頤頤者養也<lb/>
　伊川先生曰夫物既蓄聚則必有以養之无養則不<lb/>
　能存息頣所以次大畜也<hi>易傳</hi>
　　廣漢張氏曰物畜然後可以推而養人故受之以<lb/>
　　頤頤者養也<hi>易說</hi>
　　白雲郭氏曰有所畜則天道止於我矣不有以養<lb/>
　　之將復失其正孟子所謂以直養而無害則塞乎<lb/>
　　天地之間者也<hi>易說</hi>
<pb n="23a"/>
　　漢上朱氏曰物能畜止然後可養雖養虎不外是<lb/>
　　也故次之以頣頣者觀人之養也求口實以自養<lb/>
　　也<hi>易傳</hi>
不養則不可動故受之以大過<lb/>
　伊川先生曰凡物養而後能成成則能動動則有過<lb/>
　大過所以次頣也<hi>易傳</hi>
　　廣漢張氏曰不養安能出而應世動而有為乎不<lb/>
　　成則不達也故頤然後繼之以大過也<hi>易說</hi>
<pb n="23b"/>
　　白雲郭氏曰大過之動非常動也不能大養其德<lb/>
　　者不可動養大過之德如養枯楊使之生稊蓋亦<lb/>
　　難矣豈可失所養而妄動哉此孟子所以養浩然<lb/>
　　之氣也<hi>易說</hi>
　　漢上朱氏曰聖人養賢賢人養德不養之則不能<lb/>
　　動大過者動而大過乎物也故次之以大過<hi>易傳</hi>
物不可以終過故受之以坎坎者陷也陷必有所麗故<lb/>
受之以離離者麗也<lb/>
<pb n="24a"/>
　伊川先生曰理无過而不已過極則必陷坎所以次<lb/>
　大過也　陷於險難之中則必有所附麗理自然也<lb/>
　離所以次坎也<hi>並易傳</hi>
　横渠先生曰一陷溺而不得出為坎一附麗而不能<lb/>
　去為離<hi>易說</hi>
　　廣漢張氏曰大過者從權以濟其一時然大過有<lb/>
　　弊物不可以終過故受之以坎夫物過其中則陷<lb/>
　　而入於險矣陷而入於險必思有所附麗而出其<lb/>
<pb n="24b"/>
　　險故受之以離離者麗也上經始於乾坤而終於<lb/>
　　坎離者此其序也<hi>易說</hi>
　　白雲郭氏曰過越非常則蹈陷害所謂陷必有所<lb/>
　　麗也或麗於險或麗於阻皆為陷也<hi>易說</hi>
　　漢上朱氏曰大過六爻皆以居安不動為忌君子<lb/>
　　之所以過者時也過而不已則失中失中則陷没<lb/>
　　坎陷也陷必有所附麗乃能出險故次之以離離<lb/>
　　麗也一本云麗必有所感故次之以咸咸感也<hi>易傳</hi>
<pb n="25a"/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯<lb/>
　伊川先生曰天地萬物之本夫婦人倫之始所以上<lb/>
　經首乾坤下經首咸繼以恒也天地二物故二卦分<lb/>
　為天地之道男女交合而成夫婦故咸與恒皆二體<lb/>
　合為夫婦之義咸感也以說為主恒常也以正為本<lb/>
　而說之道自有正也正之道固有說焉<hi>易傳</hi>
<pb n="25b"/>
　横渠先生曰性天經然後仁義行故曰有父子君臣<lb/>
　上下然後禮義有所錯<hi>正蒙</hi>
　　廣漢張氏曰序卦上經之首不言乾坤下經之首<lb/>
　　不言咸者蓋天地者形也乾坤者天地之道也於<lb/>
　　序卦言天地欲人即天地以求其乾坤者歟有心<lb/>
　　為感无心為咸於序卦言夫婦而不言咸者欲人<lb/>
　　即夫婦以求其無心之咸者歟蓋乾坤與咸初無<lb/>
　　所受故也未有天地而萬物安從生及夫天位乎<lb/>
<pb n="26a"/>
　　上而施其氣地處乎下而生其形此有天地然後<lb/>
　　有萬物也夫乾天也故稱乎父所以成男坤地也<lb/>
　　故稱乎母所以成女此有萬物然後有男女也男<lb/>
　　女者言其自然之别也男正位乎外必有以代其<lb/>
　　終女正位乎内必有以造其始者此男女暌而其<lb/>
　　志通故有男女然後有夫婦者言其自然之配也<lb/>
　　夫婦之道納采問名親迎下嫁不敢茍合者以父<lb/>
　　子之道已肇於此也謂之父子言其有自然之繼<lb/>
<pb n="26b"/>
　　也父子之間視安問寢合室異宮不敢褻瀆者以<lb/>
　　君臣之道已著於此也謂之君臣言其有自然之<lb/>
　　分也至於有君臣則上下之分不得不嚴所謂男<lb/>
　　女夫婦父子其尊卑髙下咸有自然之分也知自<lb/>
　　别於萬物之中者以其有上下而禮為之節文義<lb/>
　　為之設飾而禮義有所錯故也<hi>易說</hi>
　　白雲郭氏曰有天地然後生物人出其中則有男<lb/>
　　女男女人道之大夫婦人道之始父子君臣相因<lb/>
<pb n="27a"/>
　　以生至於上下分定而後禮義有所錯舉禮義而<lb/>
　　錯諸上下也人道以此為急无此則亂矣<hi>易說</hi>
　　新安朱氏曰或問禮義有所錯錯字陸氏兩音如<lb/>
　　何曰只是作措字謂禮義有所施設耳<hi>語録</hi>
夫婦之道不可以不久也故受之以恒恒者久也物不<lb/>
可以久居其所故受之以遯遯者退也<lb/>
　明道先生曰咸恒體用也體用无先後<hi>劉絢師訓</hi>　已上<lb/>
　一條補<lb/>
<pb n="27b"/>
　伊川先生曰恒久也咸夫婦之道夫婦終身不變者<lb/>
　也故咸之後受之以恒也<hi>易傳</hi>
　　廣漢張氏曰君子以永終知敝使三十之男二十<lb/>
　　之女夫婦偕老而無華落色衰之棄此夫婦之道<lb/>
　　所以貴於恒而久也此咸而受之以恒為久也夫<lb/>
　　流水不濁戸樞不蠧物之久居其所則蠱而易壊<lb/>
　　故受之以遯遯者知退而有所遷者也<hi>易說</hi>
　　白雲郭氏曰日月久照尚有<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>食况萬物乎久居<lb/>
<pb n="28a"/>
　　其所而退者宜也<hi>易說</hi>
　　漢上朱氏曰君子之道造端乎夫婦久於其道而<lb/>
　　後化故次之以恒恒久也進退升降與時消息不<lb/>
　　可久居其所而不去故次之以遯<hi>易傳</hi>
物不可以終遯故受之以大壯<lb/>
　伊川先生曰遯為違去之義壯為進盛之義遯者隂<lb/>
　長而陽遯也大壯陽之壯盛也衰則必盛消息相須<lb/>
　故既遯則必壯大壯所以次遯也<hi>易傳</hi>
<pb n="28b"/>
　　廣漢張氏曰夫遯而退則弱然柔弱所以致强壯<lb/>
　　也故受之以大壯<hi>易說</hi>
　　白雲郭氏曰遯以隂侵而遯大壯以剛長而壯消<lb/>
　　息往來之理<hi>易說</hi>
　　漢上朱氏曰君子萬物之主終遯而不反天地閉<lb/>
　　塞故次之以大壯<hi>易傳</hi>
物不可以終壯故受之以晉晉者進也進必有所傷故<lb/>
受之以明夷<lb/>
<pb n="29a"/>
　伊川先生曰物无壯而終止之理既盛壯則必進晉<lb/>
　所以繼大壯也　夫進之不已必有所傷理自然也<lb/>
　明夷所以次晉也<hi>並易傳</hi>
　　廣漢張氏曰物壯則老其可久乎故受之以晉晉<lb/>
　　者柔進而上行故日中則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月滿則虧進而不已<lb/>
　　必有所傷故受之以明夷<hi>易說</hi>
　　白雲郭氏曰剛過則柔至進極則必傷<hi>易說</hi>
　　漢上朱氏曰大者壯則小者羸可進之時也故次<lb/>
<pb n="29b"/>
　　之以晉晉日出地而進於晝也進而不已傷之者<lb/>
　　至故次之以明夷<hi>易傳</hi>
　　新安朱氏曰或問晉序卦物不可以終壯故受之<lb/>
　　以晉傳曰物無壯而終止之理既壯盛則必進竊<lb/>
　　意物進而後至於壯盛既壯盛則衰退繼之矣今<lb/>
　　曰壯盛則必進此義如何荅曰物固有壯而後進<lb/>
　　者亦有進而後壯者各隨其事而言難以一說拘<lb/>
　　也且以十二月卦論大壯之為夬之為乾豈非壯<lb/>
<pb n="30a"/>
　　而後進乎至乾乃極而衰耳<hi>語録</hi>
夷者傷也傷於外者必反其家故受之以家人<lb/>
　伊川先生曰夫傷困於外則必反於内家人所以次<lb/>
　明夷也<hi>易傳</hi>
　横渠先生曰傷於外必反於家萬物之理自然<hi>易說</hi>
　　廣漢張氏曰明夷者明入地中而有所傷也人困<lb/>
　　苦則呼父母林回棄千金之璧負赤子而趨故傷<lb/>
　　於外者必反其家<hi>易說</hi>
<pb n="30b"/>
　　兼山郭氏曰易曰傷於外者必反於家蓋行有不<lb/>
　　得於人則反求諸己<hi>中庸解</hi>
　　白雲郭氏曰行有不得者皆反求諸己治國治天<lb/>
　　下而不治者必反於家治自近始實一道也<hi>易說</hi>
　　漢上朱氏曰明夷日在地中明有所傷也物无不<lb/>
　　反其本者疾痛則呼其父母傷於外者未有不反<lb/>
　　乎内故次之以家人家人内也<hi>易傳</hi>
家道窮必乖故受之以睽睽者乖也<lb/>
<pb n="31a"/>
　伊川先生曰家道窮則睽乖離散理必然也故家人<lb/>
　之後受之以睽也<hi>易傳</hi>
　　廣漢張氏曰夫家固有父子之親夫婦之愛然身<lb/>
　　不行道則父子夫婦無復親矣此家道窮則乖離<lb/>
　　而不和此家人所以繼之以睽而暌所以為乖也<lb/>
　　<hi>易説</hi>
　　白雲郭氏曰治道不可窮極有家有國有天下皆<lb/>
　　一也<hi>易説</hi>
<pb n="31b"/>
　　漢上朱氏曰治家者剛柔有節過剛則厲過柔則<lb/>
　　凟无節則道窮而親族乖離故次之以暌睽者水<lb/>
　　火乖也<hi>易傳</hi>
乖必有難故受之以蹇蹇者難也<lb/>
　伊川先生曰睽乖之時必有蹇難蹇所以次睽也<hi>易傳</hi>
　　廣漢張氏曰三軍同心則胡越一家六親不和則<lb/>
　　舟中咸作敵睽乖而不和宜乎有難也故受之以<lb/>
　　蹇蹇見險而止所以為難<hi>易說</hi>
<pb n="32a"/>
　　白雲郭氏曰合則有飾乖則有難理之宜也<hi>易説</hi>
　　漢上朱氏曰乖離則情不通而難生故次之以蹇<lb/>
　　蹇者行有難也<hi>易傳</hi>
物不可以終難故受之以解解者緩也緩必有所失故<lb/>
受之以損損而不已必益故受之以益益而不已必決<lb/>
故受之以夬夬者決也<lb/>
　伊川先生曰物无終難之理難極則必散解者散也<lb/>
　所以次蹇也　縱緩則必有失失則損也損所以繼<lb/>
<pb n="32b"/>
　解也　盛衰損益如循環損極必益理之自然益所<lb/>
　以繼損也　益之極必決而止理無常益益而不已<lb/>
　已乃決也夬所以次益也<hi>並易傳</hi>
　　廣漢張氏曰皇天多難所以增益其所不能故勾<lb/>
　　踐之伯生於會稽而桓公之伯生於在莒此物不<lb/>
　　可以終難故受之以解解者脫於險而人情之所<lb/>
　　懈怠有攸徃夙吉者世鮮其人故曰解者緩也夫<lb/>
　　在解而緩則所失多矣故受之以損凡物有損而<lb/>
<pb n="33a"/>
　　致益如木落則糞本是也損而不已必益故受之<lb/>
　　以益也益而不已則失其常分如斷鶴續鳧揠苗<lb/>
　　助長反為害矣故益而不已有必決之理而夬者<lb/>
　　決也<hi>易説</hi>
　　白雲郭氏曰難必思戒思戒故可緩緩則不知懼<lb/>
　　不知懼則必失損極則益益極則決皆理勢之常<lb/>
　　也<hi>易說</hi>
　　漢上朱氏曰難極必解无終難之理故次之以解<lb/>
<pb n="33b"/>
　　解蹇難觧也難解則舒緩解者蹇之反五退而居<lb/>
　　二緩也緩則寛弛必有所失故次之以損損減也<lb/>
　　減下而益上有失之象消久則息損而不已者必<lb/>
　　益損益相反也故次之以益益久則盈盈則必決<lb/>
　　隄防是已故次之以夬夬者陽決隂也<hi>易傳</hi>
　　新安朱氏曰或問緩字恐不是遲緩之緩乃是懈<lb/>
　　怠之意故曰解緩也曰緩是散漫意問如縱弛之<lb/>
　　類曰然<hi>語録</hi>
<pb n="34a"/>
決必有所遇故受之以姤姤者遇也<lb/>
　伊川先生曰決判也物之決判則有遇合本合則何<lb/>
　遇姤所以次夬也<hi>易傳</hi>
　　廣漢張氏曰善惡不兩立邪正不並行有所閒則<lb/>
　　君子無相遇之理故決去小人則君子交而遇也<lb/>
　　故受之以姤而姤者天地交也<hi>易說</hi>
　　白雲郭氏曰人之於性決去其惡則德可遇其在<lb/>
　　國也決去小人則君子可遇<hi>易説</hi>
<pb n="34b"/>
　　漢上朱氏曰決則分分則相遇故次以姤姤者隂<lb/>
　　出而與陽相遇也<hi>易傳</hi>
物相遇而後聚故受之以萃萃者聚也<lb/>
　伊川先生曰物相㑹遇則成羣萃所以次姤也<hi>易傳</hi>
　　廣漢張氏曰凡物相遇然後聚如羊狼不同囿鳯<lb/>
　　鷙不同林此不相遇故不聚也惟同聲相應同氣<lb/>
　　相求此遇也故為萃也言其合聚而不散也<hi>易說</hi>
　　白雲郭氏曰相遇則道合而聚不合亦散矣故利<lb/>
<pb n="35a"/>
　　見大人貞<hi>易說</hi>
　　漢上朱氏曰物以類相從遇而後聚非其類雖同<lb/>
　　居不相遇故次之以萃萃二陽聚也<hi>易傳</hi>
聚而上者謂之升故受之以升升而不已必困故受之<lb/>
以困困乎上者必反下故受之以井<lb/>
　伊川先生曰物之積聚而益髙大聚而上也故為升<lb/>
　所以次於萃也　升者自下而上自下升上以力進<lb/>
　也不已必困矣故升之後受之以困也　承上升而<lb/>
<pb n="35b"/>
　不已必困為言謂上升不已而困則必反於下也物<lb/>
　之在下者莫如井井所以次困也<hi>並易傳</hi>
　　廣漢張氏曰天下之物散之則小合而聚之則積<lb/>
　　小以成其髙大故聚而上者謂升也升於德則聖<lb/>
　　敬日躋若夫冥升則有所蠱壊而困矣故受之以<lb/>
　　困凡人困於功名富貴然後可從於儉約故困於<lb/>
　　上者必反下故受之以井<hi>易説</hi>
　　白雲郭氏曰聚而上進於道則日升升不知止則<lb/>
<pb n="36a"/>
　　遇困遇困而後反下其常理如此<hi>易說</hi>
　　漢上朱氏曰物相崇聚其勢必升積土是已故次<lb/>
　　之以升升者聚而上之謂也升而不知反則力窮<lb/>
　　而困故次之以困困乎上者必反乎下山剥是已<lb/>
　　故次之以井<hi>易傳</hi>
井道不可不革故受之以革革物者莫若鼎故受之以<lb/>
鼎主器者莫若長子故受之以震<lb/>
　伊川先生曰井之為物存之則穢敗易之則清潔不<lb/>
<pb n="36b"/>
　可不革者也故井之後受之以革也　鼎之為用所<lb/>
　以革物也變腥而為熟易堅而為柔水火不可同處<lb/>
　也能使相合為用而不相害是能革物也鼎所以次<lb/>
　革也　鼎者器也震為長男故取主器之義而繼鼎<lb/>
　之後長子傳國家繼位號者也故為主器之主序卦<lb/>
　取其一義之大者為相繼之義<hi>並易傳</hi>
　　廣漢張氏曰井居其所不可革其道則不可不革<lb/>
　　故受之以革革生為熟革剛為柔此革物者莫若<lb/>
<pb n="37a"/>
　　鼎鼎者天下之重器主之者其惟長子乎故受之<lb/>
　　以震<hi>易說</hi>
　　漢上朱氏曰井在下者也井久則穢濁不食治井<lb/>
　　之道革去其害井者而已三代之革其禮相因損<lb/>
　　益可知也故次之以革鼎之革物以水濟火而熟<lb/>
　　之革物者莫如鼎故次之以鼎鼎器也主宗廟之<lb/>
　　器者莫如長子震長子也故次之以震<hi>易傳</hi>
震者動也物不可以終動止之故受之以艮艮者止也<lb/>
<pb n="37b"/>
物不可以終止故受之以漸漸者進也進必有所歸故<lb/>
受之以歸妹得其所歸者必大故受之以豐豐者大也<lb/>
窮大者必失其居故受之以旅<lb/>
　伊川先生曰動靜相因動則有靜靜則有動物无常<lb/>
　動之理艮所以止震也　止必有進屈伸消息之理<lb/>
　也止之所生亦進也所反亦進也漸所以止艮也<lb/>
　進則必有所至故漸有歸義歸妹所以繼漸也　物<lb/>
　所歸聚必成其大故歸妹之後受之以豐也　豐盛<lb/>
<pb n="38a"/>
　至於窮極則必失其所安旅所以次豐也<hi>並易傳</hi>
　　廣漢張氏曰震以一陽在下故動飄風不終朝驟<lb/>
　　雨不終日此物不可以終動止之故受之以艮而<lb/>
　　艮者一陽在上二隂在下故為止也夫藏舟於壑<lb/>
　　藏山於澤可謂固矣夜半有力者負之而走此物<lb/>
　　不可以終止故受之以漸漸者止於下而漸於上<lb/>
　　不終於止而有進也凡進者欲有歸也故受之以<lb/>
　　歸妹得其所歸者如文王得伯夷太公之歸此其<lb/>
<pb n="38b"/>
　　所以大也故受之以豐豐者明之盛大之時然日<lb/>
　　中必<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月盈必食天地盈虚與時消息勿憂宜日<lb/>
　　中可也豐而太過則失其所居矣故受之以旅<hi>易説</hi>
　　白雲郭氏曰動極而止止極復進進極必傷進以<lb/>
　　漸則有歸歸得其所則大窮其大則必失蓋非有<lb/>
　　大以謙故也<hi>易説</hi>
　　漢上朱氏曰震者陽動於下也物不可以終動動<lb/>
　　極則止故止之艮者一陽止於上也故次之以艮<lb/>
<pb n="39a"/>
　　物不可以終止止極則動故次之以漸漸者進有<lb/>
　　序也進必有所歸盈科之水是也故次之以歸妹<lb/>
　　歸妹者女之歸也得其所歸者必大海之善下是<lb/>
　　也故次之以豐豐大也前曰與人同者物必歸焉<lb/>
　　故受之以大有此曰得其歸者必大大有次同人<lb/>
　　者處大之道也豐次歸妹者致大之道也已大矣<lb/>
　　而又窮之必至於无所寄託而失其所居之常非<lb/>
　　特大名大位然也學亦如是故次之以旅<hi>易傳</hi>
<pb n="39b"/>
旅而无所容故受之以巽巽者入也入而後說之故受<lb/>
之以兊兊者說也<lb/>
　伊川先生曰覊旅親寡非巽順何所取容茍能巽順<lb/>
　雖旅困之中何往而不能入巽所以次旅也　物相<lb/>
　入則相說相說則相入兊所以次巽也<hi>並易傳</hi>
　　廣漢張氏曰旅者親寡之時无所容也惟巽然後<lb/>
　　得所入故受之以巽而巽者入也入於道故有見<lb/>
　　而說故巽而受之以兊<hi>易說</hi>
<pb n="40a"/>
　　白雲郭氏曰窮无所容其入必決入然後感感則<lb/>
　　說不入則无感矣<hi>易說</hi>
　　漢上朱氏曰旅者君子之窮也旅卦以柔順謙下<lb/>
　　為吉否則无所容矣故次之以巽巽者隂入於陽<lb/>
　　之下也天之澤萬物禮義之說人心不入則不說<lb/>
　　故次之以兊兊者說見於外也<hi>易傳</hi>
　　東萊吕氏曰明於内而巽於外是非取舍不可不<lb/>
　　十分明決然行之則當巽<hi>麗澤論說</hi>
<pb n="40b"/>
說而後散之故受之以渙渙者離也物不可以終離故<lb/>
受之以節<lb/>
　伊川先生曰說則舒散也人之氣憂則結聚說則舒<lb/>
　散故說有散義渙所以繼兊也　物既離散則當節<lb/>
　止之節所以次渙也<hi>並易傳</hi>
　　廣漢張氏曰惟説於道故推而及人說而後散故<lb/>
　　受之以渙渙者乃萬民離散不安其居故為離也<lb/>
　　凡物之離者必有時而合故受之以節而節者順<lb/>
<pb n="41a"/>
　　其人心說以行險<hi>易說</hi>
　　白雲郭氏曰說而後羣疑可散散而无節則乖離<lb/>
　　矣<hi>易說</hi>
　　漢上朱氏曰說之而後散之則說道不勞无所不<lb/>
　　說矣故次之以渙渙者險難離散也離者必聚散<lb/>
　　者必合物無終離者也聚者離之節合者散之節<lb/>
　　節之則无離散故次之以節<hi>易傳</hi>
節而信之故受之以中孚有其信者必行之故受之以<lb/>
<pb n="41b"/>
小過有過物者必濟故受之以既濟物不可窮也故受<lb/>
之以未濟終焉<lb/>
　伊川先生曰節者為之制節使不得過越也信而後<lb/>
　能行上能信守之下則信從之節而信之也中孚所<lb/>
　以次節也　人之所信則必行行過也小過而以繼<lb/>
　中孚也　能過於物必可以濟故小過之後受之以<lb/>
　既濟也　既濟矣物之窮也物窮而不變則无不已<lb/>
　之理易者變易而不窮也故既濟之後受之以未濟<lb/>
<pb n="42a"/>
　終焉未濟則未窮也未窮則有生生之義<hi>並易傳</hi>
　　廣漢張氏曰節天下以其節之道而民信之此出<lb/>
　　於中心之誠信非勉强也故受之以中孚人能有<lb/>
　　其信雖蠻貊之邦可行矣此有其信者必行之故<lb/>
　　受之以小過能髙於人而過之然後可以濟天下<lb/>
　　此小過受之以既濟然事至於既濟則人情倦於<lb/>
　　有為事之隳廢而物之窮也故受之以未濟然後<lb/>
　　民勉於從事矣此易所以終之以未濟<hi>易說</hi>
<pb n="42b"/>
　　白雲郭氏曰有節故可信如人之言无節行无節<lb/>
　　者皆不可信也信故可行行則有濟濟之極則復<lb/>
　　於未濟然自屯至於未濟雖皆相受之道而君子<lb/>
　　居而安之者又必有其道焉是以履泰則不至於<lb/>
　　否居豐則不至於旅又非常道相受之所能拘也<lb/>
　　故繫辭言吉凶則曰貞勝稱君子則曰自天祐之<lb/>
　　吉无不利<hi>易說</hi>
　　漢上朱氏曰天地之節不可以不信不信則无以<lb/>
<pb n="43a"/>
　　成萬物而况於人乎飲食起居身之節也不信則<lb/>
　　致疾尊卑長幼家之節也不信則召亂故次之以<lb/>
　　中孚中孚信也行者足相過也小過以隂過陽有<lb/>
　　行之象有其信者必行中无所疑也故次之以小<lb/>
　　過物各有量不過則不能相濟所過大則其濟亦<lb/>
　　大是以智周萬物然後道濟天下故次之以既濟<lb/>
　　而止復入於未濟物之相生終不可窮故以未濟<lb/>
　　終篇焉<hi>易傳</hi>
<pb n="43b"/>
雜卦傳<lb/>
　　和靖尹氏壁帖讃易曰至序卦曰大哉時之相生<lb/>
　　也達者可與幾矣至雜卦曰旁行而不流守者可<lb/>
　　與存義矣子曰名實相生利用相成是非相明去<lb/>
　　就相安也<hi>文集</hi>
　　廣漢張氏曰序卦所以言易道之常雜卦所以言<lb/>
　　易道之變此古有是言也殊不知易之雜卦乃言<lb/>
　　卦畫反對各以類而言非雜也於雜之中有不雜<lb/>
<pb n="44a"/>
　　存焉<hi>易說</hi>
　　白雲郭氏曰卦之性情與其為德之不同八卦則<lb/>
　　見於說卦六十四卦則見於雜卦孔子於庖犧之<lb/>
　　道詳盡於說卦皆文王所未嘗明之者故不得不<lb/>
　　詳也於文王之道則具於序卦雜卦之中其象則<lb/>
　　見於諸卦大小象而繫辭上下則兼統之<hi>易說</hi>
　　新安朱氏曰雜卦中亦有說得極精處　問雜卦<lb/>
　　反對之義只是反覆則其吉凶禍福動靜剛柔皆<lb/>
<pb n="44b"/>
　　相反了曰是如此不知如何末稍數卦又不對了<lb/>
　　大畜時也也曉不得又與无妄不相反是如何臨<lb/>
　　觀更有與求之義臨以二陽言之則二陽可以臨<lb/>
　　上四隂以卦爻言之則六五上六又以上而臨下<lb/>
　　觀自下而觀上則為觀是平聲自上而為物之觀<lb/>
　　是去聲噬嗑食也賁无色也義可通但不相反謙<lb/>
　　輕是自謙抑不自尊重女待男而行所以為漸<hi>並語</hi>
　　<hi>録</hi>
<pb n="45a"/>
乾剛坤柔比樂師憂<lb/>
　横渠先生曰不曰天地而乾坤云者言其用也乾坤<lb/>
　亦何形猶言神也人解識夭天竟不可方體姑指日<lb/>
　月星辰處視以為天隂陽言其實乾坤言其用如言<lb/>
　剛柔也乾坤則所苞者廣<hi>易說</hi>
　　廣漢張氏曰䷋☷　此二卦无反對之畫乾三畫<lb/>
　　竒剛也坤三畫耦柔也　比䷇師　比一陽居<lb/>
　　五而民樂而從之師一陽居二而民憂而畏之<hi>易説</hi>
<pb n="45b"/>
　　白雲郭氏曰六子之剛柔索於乾坤六十四卦之<lb/>
　　剛柔重於八卦故卦中之剛柔皆乾之剛坤之柔<lb/>
　　也是以獨乾坤為剛柔　比以比輔從順為樂師<lb/>
　　以相須行險致憂是天下可久比而不可久師也<lb/>
　　故比有永貞而師无之<hi>並易説</hi>
　　漢上朱氏曰乾坤易之門凡剛皆乾也凡柔皆坤<lb/>
　　也剛柔相雜乃成諸卦故曰乾剛坤柔比得位而<lb/>
　　衆比之故樂師犯難而衆從之故憂憂樂以天下<lb/>
<pb n="46a"/>
　　也<hi>易傳</hi>
　　新安朱氏曰剛柔雖若各有所偏必相錯而後得<lb/>
　　中然在乾坤二卦之全體當剛而剛當柔而柔則<lb/>
　　不待相錯而不害其為全矣其爻位之无過不及<lb/>
　　者如乾坤之二五亦不待相錯而不害其為中矣<lb/>
　　隂陽變化而太極之妙无不在焉於此蓋可見也<lb/>
　　今謂乾剛坤柔便有所偏恐於二卦之彖及二五<lb/>
　　之爻辭有不通者<hi>荅虞大中書</hi>
<pb n="46b"/>
臨觀之義或與或求<lb/>
　　廣漢張氏曰臨䷒觀　臨者上有與於下觀者<lb/>
　　下有求於上或與或求乃一時之義<hi>易説</hi>
　　白雲郭氏曰臨與所臨觀與所觀二卦皆有與求<lb/>
　　之義或有與无求或有求无與皆非臨觀之道有<lb/>
　　舜在上必有戴舜者是為臨觀也<hi>易說</hi>
　　漢上朱氏曰臨之九三在下四隂與之故能以大<lb/>
　　臨小觀之九五在上四隂求之故能以上觀下或<lb/>
<pb n="47a"/>
　　與或求乃成臨觀之義<hi>易傳</hi>
　　新安朱氏曰以我臨物曰與物來觀我曰求或曰<lb/>
　　二卦互有與求之義<hi>本義</hi>
屯見而不失其居蒙雜而著<lb/>
　横渠先生曰險在外故不失其居與渙解義反故曰<lb/>
　緩必有所失　蒙雜而著<hi>著古着字</hi>雜著於物所以為蒙<lb/>
　蒙昏蒙也　不齋戒其心則雜而著也<hi>並易說</hi>
　　廣漢張氏曰屯䷂蒙　物在屯難之中其居常<lb/>
<pb n="47b"/>
　　蒙雜顓蒙而性當自著<hi>易說</hi>
　　白雲郭氏曰屯旅皆近困旅困於已窮故失其居<lb/>
　　屯困於始生故不失其居而利於有為也蒙未有<lb/>
　　所知之時中无所執則雜而著見故發之屯之難<lb/>
　　見於象者也蒙之穉著於形者也<hi>易說</hi>
　　漢上朱氏曰屯自震變四之五雖見於屯也而不<lb/>
　　失其所居所以大亨歟蒙自坎變五之上隂陽相<lb/>
　　雜雖雜也而九自著見隂豈能蒙之所以蒙亨歟<lb/>
<pb n="48a"/>
　　<hi>易傳</hi>
　　新安朱氏曰屯震遇坎震動故見坎險不行也蒙<lb/>
　　坎遇艮坎幽昧艮光明也或曰屯以初言蒙以二<lb/>
　　言<hi>本義</hi>
震起也艮止也<lb/>
　　廣漢張氏曰震䷲艮　一陽在下故震為起一<lb/>
　　陽在上故艮為止<hi>易說</hi>
　　白雲郭氏曰陽動起於震初止於艮終蓋震為一<lb/>
<pb n="48b"/>
　　索之始艮為三索之終也<hi>易說</hi>
　　漢上朱氏曰陽起於坤而出震則靜者動陽止於<lb/>
　　艮而入坤則動者靜故起莫如震止莫如艮也<hi>易傳</hi>
損益盛衰之始也<lb/>
　　廣漢張氏曰損䷨益　損而不已必益為盛之<lb/>
　　始益而不已必決為衰之始<hi>易說</hi>
　　白雲郭氏曰損己必盛故為盛之始益己必衰故<lb/>
　　為衰之始消長相循在道當如是也<hi>易說</hi>
<pb n="49a"/>
　　漢上朱氏曰損以九三為上由泰而損始衰者也<lb/>
　　益以九四益初由否而益始盛者也故損益盛衰<lb/>
　　之始也<hi>易傳</hi>
大畜時也无妄災也<lb/>
　　廣漢張氏曰大畜䷙妄无　惟大畜之君子所<lb/>
　　以能安其時若无妄而有妄者乃為災也<hi>易說</hi>
　　白雲郭氏曰君子藏器於身待時而動然則多識<lb/>
　　前言徃行以畜其德亦以待時也无妄之謂災其<lb/>
<pb n="49b"/>
　　餘自作孽而已故无妄匪正有眚<hi>易說</hi>
　　漢上朱氏曰大畜以四五之柔而畜三陽時也无<lb/>
　　妄九五六二中正而三四上爻為无妄之疾災也<lb/>
　　關子明曰无妄而災者災也有妄而災者其所冝<lb/>
　　也非災之者也<hi>易傳</hi>
　　新安朱氏曰止健者時有適然无妄而災自外至<lb/>
　　<hi>本義</hi>
萃聚而升不來也<lb/>
<pb n="50a"/>
　　廣漢張氏曰萃䷬升　天地之理有聚有散惟<lb/>
　　順以說故聚也有徃有來惟聚而升故不來也<hi>易說</hi>
　　白雲郭氏曰不來不知反也故至於困來則知止<lb/>
　　无困矣<hi>易說</hi>
　　漢上朱氏曰萃二陽萃於上升二陽升於下升者<lb/>
　　升也升往則不來矣不來者必聚於上也氣之方<lb/>
　　升誰能遏之故曰萃聚而升不來也<hi>易傳</hi>
謙輕而豫怠也<lb/>
<pb n="50b"/>
　　廣漢張氏曰謙䷎豫　謙而不持重者失於輕<lb/>
　　豫而不警戒者失於怠也<hi>易説</hi>
　　白雲郭氏曰謙輕已豫怠已也以樂豫故心怠是<lb/>
　　以君子貴知幾<hi>易說</hi>
　　漢上朱氏曰謙自上降三豫自初升四謙故降而<lb/>
　　輕豫故怠而止故曰謙輕而豫怠也<hi>易傳</hi>
　　新安朱氏曰謙輕而豫怠輕是卑小之義豫是恱<lb/>
　　之極便放倒了如上六冥豫是也<hi>語録</hi>
<pb n="51a"/>
噬嗑食也賁无色也<lb/>
　　廣漢張氏曰噬嗑䷔賁　噬嗑除其間所以養<lb/>
　　其生故曰食也賁者設飾然終於白賁故无色也<lb/>
　　<hi>易說</hi>
　　白雲郭氏曰頤中有物則必斷故噬嗑利斷猶人<lb/>
　　之食也賁以白賁无咎故无色无色則質全有天<lb/>
　　下之至飾存焉<hi>易說</hi>
　　漢上朱氏曰噬嗑除間者也四為頤中有物故曰<lb/>
<pb n="51b"/>
　　噬嗑食也賁自泰來本无色也剛柔交錯然後有<lb/>
　　文故曰賁无色也<hi>易傳</hi>
　　新安朱氏曰白受采<hi>本義</hi>
兊見而巽伏也<lb/>
　横渠先生曰兊說在外巽入在隱<hi>易說</hi>
　　廣漢張氏曰兊䷹巽　兊一隂在上故見巽一<lb/>
　　隂在下故伏<hi>易説</hi>
　　白雲郭氏曰其道見則説其道伏故入<hi>易說</hi>
<pb n="52a"/>
　　漢上朱氏曰隂隨陽升說而見乎外故曰兊見也<lb/>
　　陽隨隂降巽而伏乎内故曰巽伏也施說之道小<lb/>
　　者亦伸處巽之時大者亦屈无非天也<hi>易傳</hi>
　　新安朱氏曰兊隂外見巽隂内伏<hi>本義</hi>
隨无故也蠱則飭也<lb/>
　　廣漢張氏曰隨䷐蠱　能隨者則窮而能變豈<lb/>
　　有故邪事之蠱壊要在致力以治之故蠱為飭而<lb/>
　　飭有勁急之義<hi>易說</hi>
<pb n="52b"/>
　　白雲郭氏曰隨之道在此事在彼所隨有道不為<lb/>
　　事變故言无故蠱弊事特加整治因飭之而己言<lb/>
　　非大有作也<hi>易說</hi>
　　漢上朱氏曰隨隨時也以是為正故曰隨无故也<lb/>
　　蠱壊也二往之五飭蠱之道故曰蠱則飭也<hi>易傳</hi>
　　新安朱氏曰隨前无故蠱後當飭<hi>本義</hi>
剥爛也復反也<lb/>
　　廣漢張氏曰剥䷖復　剥者五隂剥一陽而勢<lb/>
<pb n="53a"/>
　　之爛有不救之理復者一陽生於下而復反其所<lb/>
　　也<hi>易說</hi>
　　白雲郭氏曰小人之道必害於物君子必反於道<lb/>
　　<hi>易說</hi>
　　漢上朱氏曰剥爛也五隂潰於内也復反也剥反<lb/>
　　於下也<hi>易傳</hi>
晉晝也明夷誅也<lb/>
　　廣漢張氏曰晉䷢夷明　晋為日中過則明有<lb/>
<pb n="53b"/>
　　所傷故為誅也誅言其傷<hi>易説</hi>
　　白雲郭氏曰晋與明夷朝暮之象也故言明出地<lb/>
　　上明入地中誅亦傷也<hi>易說</hi>
　　漢上朱氏曰晉之明進而至於晝明夷之明降而<lb/>
　　至於誅夷誅也其明熄矣非誅之象乎<hi>易傳</hi>
　　新安朱氏曰誅傷也<hi>本義</hi>
井通而困相遇也<lb/>
　横渠先生曰澤无水理勢適然故曰相遇<hi>易說</hi>
<pb n="54a"/>
　　廣漢張氏曰井䷯困　井内不失己外不失人<lb/>
　　无所蔽也故為通至於困則蔽然邂逅有不可免<lb/>
　　者<hi>易說</hi>
　　白雲郭氏曰往來井井則其道通困遇剛揜所以為<lb/>
　　困遇者柔遇剛之遇也遇其困我者也<hi>易說</hi>
　　漢上朱氏曰泰初之五往來不窮故曰井通否上<lb/>
　　之二陽遇隂則見揜故曰困相遇也或往而通或<lb/>
　　來而困唯其時也<hi>易傳</hi>
<pb n="54b"/>
　　新安朱氏曰剛柔相遇而剛見揜也<hi>本義</hi>
咸速也恒久也<lb/>
　　廣漢張氏曰咸䷞恒　咸之无心故應之也速<lb/>
　　恒者久於其道故恒者久不可欲速也<hi>易說</hi>
　　白雲郭氏曰感為天下至速之道所謂不疾而速<lb/>
　　者也<hi>易説</hi>
　　漢上朱氏曰以剛下柔其感必速故曰咸感也剛<lb/>
　　上柔下可以持久故曰恒久也<hi>易傳</hi>
<pb n="55a"/>
渙離也節止也<lb/>
　　廣漢張氏曰渙䷺節　渙者民情散而離也節<lb/>
　　者民情有所憚而止也<hi>易說</hi>
　　白雲郭氏目散則離矣有節故可止<hi>易說</hi>
　　漢上朱氏曰渙三陽渙離故曰渙離也節三陽止<lb/>
　　而不去故曰節止也陽離則三隂散陽止則三隂<lb/>
　　來陽者隂之表也<hi>易傳</hi>
　　新安朱氏曰止謂不退<hi>本義</hi>
<pb n="55b"/>
解緩也蹇難也<lb/>
　　廣漢張氏曰解䷧蹇　天下之難既解故安於<lb/>
　　佚樂每失於緩蹇者見險而止故為難<hi>易說</hi>
　　漢上朱氏曰蹇二往五涉難也故曰蹇難也解五<lb/>
　　來二復吉也故曰解緩也來者為緩則往者當夙<lb/>
　　故曰有攸往夙吉<hi>易傳</hi>
睽外也家人内也<lb/>
　　廣漢張氏曰睽䷥人家　睽者言其在外之迹<lb/>
<pb n="56a"/>
　　若不相通家人由内以及外也<hi>易說</hi>
　　白雲郭氏曰睽本於外疑家人本於内治故治家<lb/>
　　者必先其身治天下者必先其家<hi>易說</hi>
　　漢上朱氏曰關子明曰明乎外者物自睽故曰睽<lb/>
　　外也明乎内者家自齊故曰家人内也<hi>易傳</hi>
否泰反其類也<lb/>
　　廣漢張氏曰否䷋泰　否君子退而小人之類<lb/>
　　進也泰君子進而小人之類退也此其類所以相<lb/>
<pb n="56b"/>
　　反也<hi>易說</hi>
　　白雲郭氏曰否泰反類而相馴致之道故休否之<lb/>
　　道復反其類類謂隂陽之類如君子小人是也否<lb/>
　　反其類得君子則傾也泰反其類得小人則亂也<lb/>
　　在人道言之則曰君子小人治亂而已合三才言<lb/>
　　之故云類也<hi>易說</hi>
　　漢上朱氏曰君子泰則小人否小人泰則君子否<lb/>
　　故曰否泰反其類也<hi>易傳</hi>
<pb n="57a"/>
大壯則止遯則退也<lb/>
　　廣漢張氏曰大壯䷡遯　四陽長而不可過故<lb/>
　　大壯則止也二隂長而馴致有害君子之理故陽<lb/>
　　當退<hi>易說</hi>
　　白雲郭氏曰壯不知止小人之壯也君子之壯則<lb/>
　　有止遯之退大壯之正皆克己之道<hi>易說</hi>
　　漢上朱氏曰四陽並進六五以和易待之可以止<lb/>
　　而仕也故曰大壯則止四陽偕往二隂在内而執<lb/>
<pb n="57b"/>
　　其柄可以退而去也故曰遯則退也<hi>易傳</hi>
大有衆也同人親也<lb/>
　　廣漢張氏曰大有䷍人同　大有之時時和歳<lb/>
　　豐萬物盛多故為衆也惟與人同故人皆歸而親<lb/>
　　之<hi>易說</hi>
　　白雲郭氏曰其有非一故衆衆則大能同乎人則<lb/>
　　天下親之易知則有親同人之親其得乾之易乎<lb/>
　　<hi>易說</hi>
<pb n="58a"/>
　　漢上朱氏曰大有六五柔得尊位而有其衆有其<lb/>
　　衆則衆亦歸之故曰大有衆也同人六二得中得<lb/>
　　位而同乎人同乎人則人亦親之故曰同人親也<lb/>
　　<hi>易傳</hi>
革去故也鼎取新也<lb/>
　　廣漢張氏曰革䷰鼎　革弊所以去其故鼎亨<lb/>
　　所以取其新<hi>易說</hi>
　　白雲郭氏曰革鼎之義相為終始是以去故取新<lb/>
<pb n="58b"/>
　　共成一道<hi>易說</hi>
　　漢上朱氏曰水火相革革已廢也故曰革去故也<lb/>
　　以木巽火火方興也故曰鼎取新也功成者退方<lb/>
　　來者進一去一取天之道也<hi>易傳</hi>
小過過也中孚信也<lb/>
　横渠先生曰過而未顚也<hi>易說</hi>
　　廣漢張氏曰小過䷽　此卦无反對之畫天下<lb/>
　　失其中者故小有所過以復其中是過也乃所以<lb/>
<pb n="59a"/>
　　救其不中者乎　又曰中孚䷼　與小過卦相<lb/>
　　對而變者也天之生民其中有信此信由中也故<lb/>
　　為中孚<hi>並易說</hi>
　　漢上朱氏曰小過二陽在内動而止小者過也故<lb/>
　　曰小過過也中孚二隂在内伏而說小者信也故<lb/>
　　曰中孚信也<hi>易傳</hi>
豐多故也親寡旅也<lb/>
　　廣漢張氏曰豐䷶旅　天下豐大之時其事故<lb/>
<pb n="59b"/>
　　云多也在旅之時失上下之交故為親寡<hi>易說</hi>
　　白雲郭氏曰因豐則多事无親而後為旅旅則我<lb/>
　　之親寡也非天下皆寡親也<hi>易說</hi>
　　漢上朱氏曰豐泰二之四進退不得其所多故也<lb/>
　　多故則難處故曰豐多故也旅否三之五失位无<lb/>
　　應以其旅於外也旅外者不如在内之為安故曰<lb/>
　　親寡旅也豐多故也故四五相錯然後有慶親寡<lb/>
　　旅也故五動二應而後有譽<hi>易傳</hi>
<pb n="60a"/>
　　新安朱氏曰既明且動其故多矣<hi>本義</hi>
離上而坎下也<lb/>
　　廣漢張氏曰離☲　坎☵　此二卦无反對之畫乃<lb/>
　　相對而變者也離火炎上坎水流下其自然之性<lb/>
　　不可易也<hi>易說</hi>
　　白雲郭氏曰上下猶水火之性也<hi>易說</hi>
　　漢上朱氏曰離火炎上也故陽爻多凶坎水趨下<lb/>
　　也故隂文多凶坎離相濟者也<hi>易傳</hi>
<pb n="60b"/>
　　新安朱氏曰火炎上水潤下<hi>本義</hi>
小畜寡也履不處也<lb/>
　横渠先生曰危者安其位者也故履以不處為吉<hi>易說</hi>
　　廣漢張氏曰小畜䷈履　密雲不雨所濟者寡<lb/>
　　履行而不失其中不處也<hi>易說</hi>
　　白雲郭氏曰寡則不能大其施履以行為義非處<lb/>
　　之道<hi>易說</hi>
　　漢上朱氏曰小畜五陽而畜一隂所畜者寡故曰<lb/>
<pb n="61a"/>
　　小畜寡也履一柔而履五剛不處為善故曰履不<lb/>
　　處也<hi>易傳</hi>
　　新安朱氏曰不處行進之義<hi>本義</hi>
需不進也訟不親也<lb/>
　　廣漢張氏曰需䷄訟　需者有所待故不進訟<lb/>
　　者險而健人誰親也<hi>易說</hi>
　　白雲郭氏曰需有待則不能自進訟違行相親之<lb/>
　　道絶矣<hi>易說</hi>
<pb n="61b"/>
　　漢上朱氏曰需險在前三陽需時而不進關子明<lb/>
　　曰履而不處者其周公乎需而不進者其仲尼乎<lb/>
　　險在下而陽上行相過者也故曰訟不親也<hi>易傳</hi>
大過顚也<lb/>
　横渠先生曰過至於顚故曰大<hi>易說</hi>
　　廣漢張氏曰大過䷫　此卦无反對之畫當本<lb/>
　　末弱之時當從權以濟其難蓋時之顚危故也<hi>易說</hi>
　　白雲郭氏曰中之四剛大難之象也有大難而本<lb/>
<pb n="62a"/>
　　末弱故顚<hi>易說</hi>
　　漢上朱氏曰自大過顚也而下簡冊錯亂當曰頤<lb/>
　　養正也大過顚也遘遇也遘當作姤柔遇剛也夬<lb/>
　　決也剛決柔也君子道長小人道憂也漸女歸待<lb/>
　　男行也歸妹女之終也既濟定也未濟男之窮也<lb/>
　　頤一陽在上而養四隂正也故其卦以下養上為<lb/>
　　顚大過一隂在上四陽无所託顚也故其卦初隂<lb/>
　　承陽无失位之凶隂宜在下也姤以一柔而遇五<lb/>
<pb n="62b"/>
　　剛故曰姤遇也柔遇剛也夬以五剛而決一柔故<lb/>
　　曰夬決也剛決柔也姤小人道長君子道憂也故<lb/>
　　繫於金柅夬君子道長小人道憂也故无號之凶<lb/>
　　女以外為歸乾男下而迎三然後坤女行而歸故<lb/>
　　曰漸女歸待男行也歸妹以三易四男行而女從<lb/>
　　夫婦之正也上六无應守正而終不改之義也故<lb/>
　　曰歸妹女之終也既濟虞翻曰六爻得位定也故<lb/>
　　曰既濟定也未濟伊川曰三陽失位故曰未濟男<lb/>
<pb n="63a"/>
　　之窮也<hi>易傳</hi>
　　新安朱氏曰自大過以下卦不反對或疑其錯簡<lb/>
　　今以韻協之又似非誤未詳何義<hi>本義</hi>
姤遇也柔遇剛也<lb/>
　　廣漢張氏曰姤䷫夬　一隂始生乃柔遇也作<lb/>
　　易者進陽而退隂以一隂之生為遇言出其不意<lb/>
　　也一陽之生為復言反其所也<hi>易說</hi>
　　白雲郭氏曰柔之遇剛曰姤剛之來復不可謂之<lb/>
<pb n="63b"/>
　　遇也<hi>易說</hi>
漸女歸待男行也<lb/>
　　廣漢張氏曰漸䷴妹歸　漸有所待如女之待<lb/>
　　男然後行言其不躁進也<hi>易說</hi>
　　白雲郭氏曰待男而行其行漸也是以吉<hi>易說</hi>
頤養正也<lb/>
　　廣漢張氏曰頤䷚此卦无反對所養不正則是<lb/>
　　養其小者以害其大者也<hi>易說</hi>
<pb n="64a"/>
　　白雲郭氏曰養其正所以去其非正謂之頤<hi>易說</hi>
既濟定也<lb/>
　　廣漢張氏曰旣濟䷾濟未　既濟天下之分皆<lb/>
　　得其所故定也<hi>易說</hi>
　　白雲郭氏曰濟則難定<hi>易說</hi>
歸妹女之終也<lb/>
　横渠先生曰妹歸<hi>一作歸妹</hi>而長女之終也<hi>易說</hi>
　　廣漢張氏曰歸妹䷵　女子以嫁為歸此終身<lb/>
<pb n="64b"/>
　　仰望所以為終也<hi>易說</hi>
　　白雲郭氏曰女以歸為有終<hi>易說</hi>
未濟男之窮也<lb/>
　　廣漢張氏曰未濟䷉濟既　男子有志於四方<lb/>
　　今也剛柔失位而不當故未濟其已矣夫<hi>易說</hi>
　　白雲郭氏曰剛柔失位男道弱而窮矣柔失位則<lb/>
　　以賤居尊剛失位則以貴居賤是以窮也<hi>易說</hi>
　　新安朱氏曰伊川說未濟男之窮為三陽失位以<lb/>
<pb n="65a"/>
　　為斯義得之成都隱者見張欽夫說伊川之在涪<lb/>
　　也方讀易有篐桶人以此問伊川伊川不能荅其<lb/>
　　人云三陽失位火珠林上已有伊川不曾看雜書<lb/>
　　所以被他說動了<hi>語録</hi>
夬決也剛決柔也君子道長小人道憂也<lb/>
　　廣漢張氏曰何世无君子何世无小人欲有君子<lb/>
　　而无小人是欲有陽而无隂也使小人之道有所<lb/>
　　憂危而不安者亦為足矣雜卦乃以其類相生惟<lb/>
<pb n="65b"/>
　　乾坤坎離小過大過中孚頤八卦无反對此聖人<lb/>
　　之深意惟穆伯長老蘇明之諸家並不逹此<hi>易說</hi>
　　白雲郭氏曰姤遇夬決始終之道異也聖人貴於<lb/>
　　行道每致意於君子小人之際故以是終之雜卦<lb/>
　　前皆二二相耦至大過之後獨各言一卦觀歸妹<lb/>
　　未濟之辭又非簡錯聖人之㫖莫可詳究豈雜卦<lb/>
　　從變而言其序有不同歟<hi>易說</hi>
　　東萊吕氏曰義理與客氣常相勝只看消長分數<lb/>
<pb n="66a"/>
　　多少為君子小人之别<hi>麗澤論説</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷八十<lb/>
</p>
<p>
</p>
  </div>
</body>
</text>
</TEI>
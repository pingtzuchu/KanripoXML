<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷三十九</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷三十九<lb/>
　　　　　　　　　　頭等侍衞納喇性徳編<lb/>
䷢<hi>坤下離上</hi>
　伊川先生曰晉序卦物不可以終壯故受之以晉晉<lb/>
　者進也物无壯而終止之理既盛壯則必進晉所以<lb/>
　繼大壯也為卦離在坤上明出地上也日出於地升<lb/>
　而益明故為晉晉進而光明盛大之意<hi>一作義</hi>也几物<lb/>
<pb n="1b"/>
　漸盛為進故彖云晉進也卦有有徳者有无徳者随<lb/>
　其冝也乾坤之外云元亨者固有也云利貞者所不<lb/>
　足而可以有功也有不同者革漸是也随卦可見晉<lb/>
　之盛而无徳者无用有也晉之明盛故更不言亨順<lb/>
　乎大明无用戒正也<hi>易傳</hi>
　　新安朱氏曰或問晉序卦物不可以終壯故受之<lb/>
　　以晉程傳云物无壯而終止之理既壯盛則必進<lb/>
　　某竊謂物進而後至於壯盛既壯盛則衰退繼之<lb/>
<pb n="2a"/>
　　矣今曰壯盛則必進此義未詳先生曰物固有壯<lb/>
　　而後進者亦有進而後壯者各随其事而言難以<lb/>
　　一說拘也且以十二月卦論之大壯之為夬夬之<lb/>
　　為乾豈非壯而後進乎至乾乃極而衰也<hi>語録</hi>
　　東萊吕氏曰晉者進也所以次於壯者盖言進之<lb/>
　　道必先有其壯然後可進以卦體而言明出乎地<lb/>
　　光輝發越所以為進盛也然以爻義而言晉以柔<lb/>
　　順之臣附麗乎大明之君則道徳之光被乎四表<lb/>
<pb n="2b"/>
　　所以為盛也<hi>易說</hi>
晉康侯用錫馬蕃庶晝日三接<lb/>
　伊川先生曰晉為進盛之時大明在上而下體順附<lb/>
　諸侯承王之象也故為康侯康侯者治安之侯也上<lb/>
　之大明而能同徳以順附治安之侯也故受其寵數<lb/>
　錫之馬衆多也車馬重賜也蕃庶衆多也不唯錫與<lb/>
　之厚又見親禮晝日之中至於三接言寵遇之至也<lb/>
　晉進盛之時上明下順君臣相得在上而言則進於<lb/>
<pb n="3a"/>
　明盛在臣而言則進升髙顯受其光寵也<hi>易傳</hi>
　　白雲郭氏曰伊川曰晉以其明盛故不言亨順乎<lb/>
　　大明故不戒以正不待言而其徳可知雍曰彖言<lb/>
　　晉進也雜卦曰晉晝也則知晉之義不止於進盖<lb/>
　　言明以進故曰晉漸以進不謂之晉也晉卦取名<lb/>
　　之義與大有略相類大有火在天上君道也故為<lb/>
　　大有晉明出地上臣道也故為晉君臣天地之象<lb/>
　　雖不同其欲以明徳居上則一而已且以人臣之<lb/>
<pb n="3b"/>
　　進獨備一卦之義則臣道之至大者非康侯安足<lb/>
　　以當之易之卦辭唯晉為異專以康侯為義是以<lb/>
　　不及其他也康侯如是其亨利貞可知<hi>易說</hi>
　　新安朱氏曰晉進也康侯安國之侯也錫馬蕃庶<lb/>
　　晝日三接言多受大賜而顯被親禮也盖其為卦<lb/>
　　上離下坤有日出地上之象順而麗乎大明之徳<lb/>
　　又其變自觀而來為六四之柔進而上行以至於<lb/>
　　五占者有是三者則亦當有是寵也<hi>本義</hi>　康侯似<lb/>
<pb n="4a"/>
　　說寧侯相似用錫馬之用只是个虚字說他得這<lb/>
　　个物事晝日是那上卦離也書日為之是此意<hi>語録</hi>
　　東萊吕氏曰夫以在下之諸侯受寵於君錫馬之<lb/>
　　蕃庶至於日三接是為晉之盛也然康侯二字最<lb/>
　　當玩味常人之情徒以進而受君之寵居君之位<lb/>
　　為甚殊不知惟康侯方足以為盛夫康侯者懐才<lb/>
　　抱藝足以安天下若非康侯而虚受其寵適以自<lb/>
　　愧何者康者盛之本而外此皆其末也今之學者<lb/>
<pb n="4b"/>
　　誠能修康安之業先有以盛於己則雖不期於晉<lb/>
　　盛而錫馬之蕃庶自不能違雖然進而受寵此特<lb/>
　　臣之盛不言君者何哉盖君以能用賢為盛能以<lb/>
　　蕃庶之馬而錫安康之諸侯則為盛矣田野闢人<lb/>
　　民治侯之康者也<hi>易說</hi>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
　伊川先生曰晉進也明進而盛也明出於地益進而<lb/>
<pb n="5a"/>
　盛故為晉所以不謂之進者進為前進不能包明盛<lb/>
　之義明出地上離在坤上也坤麗於離以順麗於大<lb/>
　明順徳之臣上附於大明之君也柔進而上行凡卦<lb/>
　離在上者柔居君位多云柔進而上行噬嗑睽鼎是<lb/>
　也六五以柔居君位明而順麗為能待下寵遇親宻<lb/>
　之義是以為康侯用錫馬蕃庶晝日三接也大明之<lb/>
　君安天下者也諸侯能順附天子之明徳是康民安<lb/>
　國之侯也故謂之康侯是以享寵錫而見親禮晝日<lb/>
<pb n="5b"/>
　之間三接見於天子也不曰公卿而曰侯天子治於<lb/>
　上者也諸侯治於下者也在下而順附於大明之君<lb/>
　諸侯之象也<hi>易傳</hi>
　　藍田吕氏曰晉進而之於貴也明出地上順而麗<lb/>
　　乎大明柔進而上行皆進而之於貴人臣進受君<lb/>
　　寵之象也康美也安也如記所謂康周公以賜魯<lb/>
　　也錫馬蕃庶晝日三接君寵之多也明出地上晝<lb/>
　　也歴三隂而至離之明三接之象也<lb/>
<pb n="6a"/>
　　龜山楊氏曰柔進而上行臣進之盛者故有康侯<lb/>
　　之象焉侯有君道者也順而麗乎大明故用錫馬<lb/>
　　蕃庶晝日三接也馬地類坤象也明出地上晝日<lb/>
　　之象也問國之富以馬錫馬蕃庶其厚之也晝日<lb/>
　　三接其親之也鄭武公父子並為周司徒其三接<lb/>
　　之謂與<hi>易說</hi>
　　白雲郭氏曰明出地上二卦之象也順而麗乎大<lb/>
　　明晉之義也柔進而上行成卦之序康侯之徳也<lb/>
<pb n="6b"/>
　　其徳柔順而明故下能康一國之民而為之主上<lb/>
　　能致王者之寵而錫馬蕃庶晝日三接也車馬重<lb/>
　　賜也三接數接乎上也在國能康一國之民則進<lb/>
　　而麗乎大明斯足以康天下矣古之人文王是也<lb/>
　　<hi>易說</hi>
　　漢上朱氏曰明出地上進而不已至於盛明故曰<lb/>
　　晉進也明出地上此合離坤兩體言晉也晉自臨<lb/>
　　來蹇之變也離者坤易乾也離為明自六五言之<lb/>
<pb n="7a"/>
　　為大明乾陽為大也人君有明徳居尊位照天下<lb/>
　　之象坤順離麗也人臣之道主於順而不知其所<lb/>
　　麗則其道不能以上行順而麗乎大明然後蹇六<lb/>
　　四之柔進而與君同徳故曰順而麗乎大明柔進<lb/>
　　而上行此以六五一爻言晉也五為天子四為諸<lb/>
　　侯康襃大之與禮記康周公之康同六四進而之<lb/>
　　五以諸侯近天子之光王明而受福九五用是降<lb/>
　　心以襃大之錫馬蕃庶也乾變坎為美脊之馬坤<lb/>
<pb n="7b"/>
　　變乾為牝馬坤為衆蕃息庶多言不一種也周官<lb/>
　　校人天子十有二閑馬六種邦國六閑馬四種凡<lb/>
　　朝覲㑹同毛馬而頒之錫馬蕃庻亦進之意也日<lb/>
　　在中天為晝艮為手坤三爻三接三極數也不惟<lb/>
　　錫予又親禮之大行人之職諸公三饗三問三勞<lb/>
　　晝日訪問之時三接極盛之禮所以康諸侯者至<lb/>
　　矣非順而麗乎大明柔進而上行何由至是哉故<lb/>
　　曰是以康侯用錫馬蕃庶晝日三接也此以六五<lb/>
<pb n="8a"/>
　　兼兩體而言處晉之道或曰午為馬火畜也故古<lb/>
　　者差馬以午出入馬以日中而說卦以乾坎震為<lb/>
　　馬何也曰乾離同位日與天同體金與火相守則<lb/>
　　流以五行言之火為馬以八卦言之乾為馬觀諸<lb/>
　　天文七星為馬離也離者午之位漢中之四星曰<lb/>
　　天駟東璧之北四星曰天廏建星六星曰天馬乾<lb/>
　　坎也房為天駟東一星為天馬震也故馬以三卦<lb/>
　　言之昔者國有戎事各服其産而冀北之馬獨為<lb/>
<pb n="8b"/>
　　良馬者乾也震為龍其究為健乾也辰為角亢與<lb/>
　　房及尾共為蒼龍之次故馬八尺以上曰龍世傳<lb/>
　　大宛余吾之馬出於龍種龍飛天者離也馬行地<lb/>
　　者乾也而馬政禁原蠶蠶以火出而浴龍星之精<lb/>
　　與馬同氣察乎此則知乾離同位矣在卦氣為二<lb/>
　　月故太𤣥準之以進<hi>易傳</hi>
　　新安朱氏曰晉進也釋卦名義明出地上以卦象<lb/>
　　卦徳卦變釋卦辭<hi>本義</hi>
<pb n="9a"/>
　　東萊吕氏曰晉之為義惟在下之賢以柔順麗乎<lb/>
　　大明之君而得以上行所以謂之晉盛大抵君臣<lb/>
　　之間惟降志以相接則治可日彰徳可日明若在<lb/>
　　下者方命在上者驕亢則治與徳俱退矣惟是上<lb/>
　　柔順以接下下柔順以輔上則為晉盛故柔順二<lb/>
　　字最當玩味非特君臣之間為然學者欲進徳修<lb/>
　　業亦必於柔順上求若不柔順則矜已自大徳日<lb/>
　　益晦矣故傅說戒高宗曰惟學遜志遜之一字其<lb/>
<pb n="9b"/>
　　入道之門乎<hi>易說</hi>
象曰明出地上晉君子以自昭明徳<lb/>
　伊川先生曰昭明之也傳曰昭徳塞違昭其度也君<lb/>
　子觀明出地上而益明盛之象而以自昭其明徳去<lb/>
　蔽致知昭明徳於己也明明徳於天下昭明徳於外<lb/>
　也明明徳在已故云自昭<hi>易傳</hi>
　　龜山楊氏曰自昭明徳所謂明明徳也<hi>易說</hi>
　　白雲郭氏曰元首明哉股肱良哉自古以明為君<lb/>
<pb n="10a"/>
　　徳之大堯舜文王皆是也而晉為臣道自昭明徳<lb/>
　　何哉盖侯有君人之道有明徳自昭而柔順上行<lb/>
　　然後備晉之義可以謂之康侯不如是雖使錫馬<lb/>
　　蕃庶晝日三接亦非晉進之道不得謂之康侯矣<lb/>
　　古之人莫不務明明徳於天下為君為臣亦豈有<lb/>
　　二徳哉是以伊尹言咸有一徳武王言同心同徳<lb/>
　　則晉之象言自昭明徳不為過矣<hi>易說</hi>
　　漢上朱氏曰乾曰自强晉曰自昭二者自已為之<lb/>
<pb n="10b"/>
　　人力无所施天行日進誰使之哉明徳者已之所<lb/>
　　自有也進而不已其徳自昭如日有光出則被乎<lb/>
　　萬物非有心於昭昭也易傳曰去蔽致知昭明徳<lb/>
　　於己也明明徳於天下昭明徳於外也<hi>易傳</hi>
　　新安朱氏曰昭明之也<hi>本義</hi>
　　東萊吕氏曰晉象之義學者最當體㑹且如日出<lb/>
　　於地烜赫光明凡舟車所至无不照臨人之一心<lb/>
　　其光明若是若能擴而充之則輝光燦爛亦日之<lb/>
<pb n="11a"/>
　　明也然人有是明而不能昭著非人昬之是自昬<lb/>
　　之也故曰自昭明徳盖昭之於外亦是自昭非人<lb/>
　　昭之也大明出於地而照於四方容光必照萬物<lb/>
　　皆被於光輝在常人必眩耀而不敢正視反視其<lb/>
　　身若螢爝之光君子則知此明之不在外本自具<lb/>
　　足故自昭明徳而已<hi>易說</hi>
初六晉如摧如貞吉罔孚裕无咎象曰晉如摧如獨行<lb/>
正也裕无咎未受命也<lb/>
<pb n="11b"/>
　伊川先生曰初居晉之下進之始也晉如升進也摧<lb/>
　如抑退也於始進而言遂其進不遂其進唯得正則<lb/>
　吉也罔孚者在下而始進豈遽能深見信於上苟上<lb/>
　未見信則當安中自守雍容寛裕无急於求上之信<lb/>
　也苟欲信之心切非汲汲以失其守則悻悻以傷於<lb/>
　義矣皆有咎也故裕則无咎居子處進退之道也<lb/>
　獨行正者无進无抑唯獨行正道也寛裕則无咎者<lb/>
　始欲進而未當位故也君子之於進退或遲或速唯<lb/>
<pb n="12a"/>
　義所當未嘗不裕也聖人恐後之人不達寛裕之義<lb/>
　居位者廢職失守以為裕故特云初六裕則无咎者<lb/>
　始進未受命當職任故也若有官守不信於上而失<lb/>
　其職一日不可居也然事非一槩久速唯時亦容有<lb/>
　為之兆者<hi>並易傳</hi>
　横渠先生曰居晉之初正必見摧故摧如不害於貞<lb/>
　吉也未孚於人或未見聽寛以居之乃无咎然初六<lb/>
　有應在四居下援上未安其分故曰未受命也<hi>易說</hi>
<pb n="12b"/>
　　藍田吕氏曰初六明進之始故晉如以隂居乎至<lb/>
　　下未遂其進故摧如至柔居下或晉或摧宜无所<lb/>
　　立矣然順而麗明獨行乎正故貞吉居物之下當<lb/>
　　事之始物未信也故罔孚四離正應以順麗明不<lb/>
　　獨繫四裕而不狹乃无咎也未受命者所麗在離<lb/>
　　之全體未以四應而偏受命也<lb/>
　　龜山楊氏曰晉如其進也摧如其退也居晉之初<lb/>
　　量而後入无心於進退者也雖進退无常獨行正<lb/>
<pb n="13a"/>
　　而已故正吉在下未受命者也故罔孚裕无咎孟<lb/>
　　子曰我无官守我无言責則吾進退豈不綽綽然<lb/>
　　有餘裕哉此之謂也<hi>易說</hi>
　　白雲郭氏曰在卦之初為晉之始有可進可退之<lb/>
　　義能不以進退為慮唯固守明徳柔順上行為臣<lb/>
　　若此能无吉乎罔孚者雖以明徳自任而初之時<lb/>
　　名實未加於上下未足信於人當是時也進退之<lb/>
　　際既已處之裕然何咎之有若孔子可以仕則仕<lb/>
<pb n="13b"/>
　　可以止則止是也獨行正者獨以明徳上行而固<lb/>
　　守為正不以進退為慮也未受命者无官守言責<lb/>
　　之時孟子所謂吾進退豈不綽綽然有餘裕也<hi>易說</hi>
　　漢上朱氏曰晉之始見有應則動而進故晉如動<lb/>
　　而九四不應知其不可進則自抑而退故摧如摧<lb/>
　　者抑其動也始進未孚戒在不正以求四之知唯<lb/>
　　獨行正道乃獲貞吉積誠不己未有不孚者故曰<lb/>
　　貞吉罔孚初坤體順其進也不汲汲以失守其退<lb/>
<pb n="14a"/>
　　也不悻悻以傷義綽然有餘裕卒歸於无咎故曰<lb/>
　　裕无咎然裕无咎者以進之始未受命也若已仕<lb/>
　　而有官守上不見信不得其職致為臣而去可也<lb/>
　　裕安得无咎四艮為手受也巽為命初動震見巽<lb/>
　　伏未受命易傳曰若夫有官守而不孚於上廢職<lb/>
　　失守以為裕則一日不可居矣<hi>易傳</hi>
　　新安朱氏曰以隂居下應不中正有欲進見摧之<lb/>
　　象占者如是而能守正則吉設不為人所信亦當<lb/>
<pb n="14b"/>
　　處以寛裕則无咎也初居下位未有官守之命<hi>本義</hi>
　　　問初六晉如摧如象也貞吉占辭先生曰罔孚<lb/>
　　裕无咎又是解上兩句恐貞吉說不明故又曉之<lb/>
　　　摧如愁如易中少有此字疑此爻必有此象但<lb/>
　　今不可曉耳<hi>並語録</hi>
　　東萊吕氏曰初六居晉之始大抵天下之理有進<lb/>
　　必有退有榮必有辱不待進極而後有退當進之<lb/>
　　初已有退之理不待榮極而後有辱當榮之初已<lb/>
<pb n="15a"/>
　　有辱之理故曰晉如摧如然常人之情進則牽制<lb/>
　　於富貴退則隕穫於貧賤於此之時多不能以正<lb/>
　　故處晉之初惟正然後吉罔孚裕无咎人之始進<lb/>
　　於其上誠未孚意未交惟是不急迫然後能免於<lb/>
　　咎象獨行正也獨字最有深意進亦守此正退亦<lb/>
　　守此正不為所牽裕无咎未受命也孟子言我无<lb/>
　　官守我无言責則吾進退豈不綽綽然有餘裕哉<lb/>
　　此之謂也時未可退安其位而不妄動亦裕也伊<lb/>
<pb n="15b"/>
　　川曰事非一槩久速唯時亦容有為之兆者此最<lb/>
　　是伊川㑹看易處意在言外學者須識時字盖不<lb/>
　　識時則未受命時優游寛裕受命後便急迫盖理<lb/>
　　㑹時字不得<hi>易說</hi>
六二晉如愁如貞吉受茲介福于其王母象曰受茲介<lb/>
福以中正也<lb/>
　伊川先生曰六二在下上无應援以中正柔和<hi>一作順</hi>
　之徳非强於進者也故以進為可憂愁謂其進之難<lb/>
<pb n="16a"/>
　也然守其貞正則當得吉故云晉如愁如貞吉王母<lb/>
　祖母也謂隂之至尊者指六五也二以中正之道自<lb/>
　守雖上无應援不能自進然其中正之徳久而必彰<lb/>
　上之人自當求之盖六五大明之君與之同徳必當<lb/>
　求之加之寵祿受介福于王母也介大也　受茲介<lb/>
　福以中正之道也人能守中正之道久而必亨况大<lb/>
　明在上而同徳必受大福也<hi>並易傳</hi>
　横渠先生曰進而无撓多失於肆故愁如乃吉六五<lb/>
<pb n="16b"/>
　以隂居尊故稱王母俱以柔中故受福可必也<hi>易說</hi>
　　藍田吕氏曰六二晉如進而之明也愁如上无應<lb/>
　　也六五以柔居尊王母之象也王母祖母之稱婦<lb/>
　　人之尊也二五俱无應而皆處中正以中正相感<lb/>
　　而不以他故受茲介福也<lb/>
　　龜山楊氏曰順而麗乎大明晉之時也明明在上<lb/>
　　而六二以柔順中正處乎衆隂之間而獨无應焉<lb/>
　　是明不見知也小人相與比周而君子不見察則<lb/>
<pb n="17a"/>
　　亂将作矣能无憂乎哉故曰晉如愁如然居中履<lb/>
　　正素其位而行則明雖不見知鬼神之至幽者其<lb/>
　　福之矣故受茲介福於其王母詩曰靖共爾位好<lb/>
　　是正直神之聽之介以景福此之謂也<hi>易說</hi>
　　白雲郭氏曰六二柔順中正為臣之道莫美於斯<lb/>
　　而曰晉如愁如者盖小人以進為喜而君子以進為<lb/>
　　懼故召公為保則不悅正考父三命而傴俯茲其<lb/>
　　所以順而麗乎大明與是以既貞且吉受介福於<lb/>
<pb n="17b"/>
　　其王也孔子言諸侯長守富貴之道則曰戰戰兢<lb/>
　　兢如臨深淵如履薄氷則晉如愁如而受茲介福<lb/>
　　也冝矣此爻之義與卦辭相類盖言侯之受錫福<lb/>
　　于王者母字无别義亦衍字也<hi>易說</hi>
　　漢上朱氏曰六二得位居晉之時而五不應故晉<lb/>
　　如愁如二至五有離目艮鼻坎加憂嚬蹙之象故<lb/>
　　愁如言進之難知道未行為天下憂之然守貞則<lb/>
　　吉王母六五動也柔得尊位五動成乾乾為王坤<lb/>
<pb n="18a"/>
　　為母王母也數親自二而上二為己三為考四為<lb/>
　　祖五坤祖之配也故祖母謂之王母二雖難進无<lb/>
　　援於上然柔順中正履貞不回久而必孚況同徳<lb/>
　　乎未有五不動而應之者故受茲介福於其王母<lb/>
　　五動陽為福為大介大也二中正五動亦中正是<lb/>
　　以二受五之福故曰以中正也<hi>易傳</hi>
　　新安朱氏曰六二中正上无應援故欲進而愁占<lb/>
　　者如是而能守正則吉而受福于王母也王母指<lb/>
<pb n="18b"/>
　　六五盖享先妣之吉占而凡以隂居尊者皆其類<lb/>
　　也<hi>本義</hi>　問受茲介福于其王母王母指六五以為<lb/>
　　享先妣之吉占何也先生曰恐是如此盖周禮有<lb/>
　　享先妣之禮<hi>語録</hi>
　　東萊吕氏曰六二以隂居隂而自進上无正應當<lb/>
　　此之時最難於進六二乃以柔和恬澹自安於位<lb/>
　　故人見其有進之才而居於下乃為之愁夫以柔<lb/>
　　而居中正本非所以有愁此愁乃人愁之非六二<lb/>
<pb n="19a"/>
　　自愁晉如愁如為六二之爻位而發也然又謂之<lb/>
　　貞吉者盖大凡人處憂愁怵迫之時未有不變其<lb/>
　　所守而失其節今六二知柔懦不能進故守正而<lb/>
　　不貪進所以吉然雖懦弱在下无所應惟自守於<lb/>
　　正不充詘於富貴不隕穫於貧賤而六五終亦自<lb/>
　　與六二為應而受福於六五矣王母乃六五也以<lb/>
　　隂居尊位乃王母之象象曰以中正者盖言受其<lb/>
　　介福只縁能居中而守正盖貞吉二字當困阨之<lb/>
<pb n="19b"/>
　　時最切要當困阨而不貪進終有進之日何者正<lb/>
　　道無不通之理苟不安所守終不能得進之之道<lb/>
　　<hi>易說</hi>
六三衆允悔亡象曰衆允之志上行也<lb/>
　伊川先生曰以六居三不得中正冝有悔咎<hi>一作吝</hi>而<lb/>
　三在順體之上順之極者也三隂皆順上者也是三<lb/>
　之順上與衆同志衆所允從其悔所以亡也有順上<lb/>
　向明之志而衆允從之何所不利或曰不由中正而<lb/>
<pb n="20a"/>
　與衆同得為善乎曰衆所允者必至當也況順上之<lb/>
　大明豈有不善也是以悔亡盖亡其不中正之失矣<lb/>
　古人曰謀從衆則合天心　上行上順麗於大明也<lb/>
　上從大明之君衆志之所同也<hi>並易傳</hi>
　横渠先生曰上歴九四不為衆信則取悔可必若志<lb/>
　應在上晉為衆允則悔亡<hi>易說</hi>
　　龜山楊氏曰六三在坤體之上以隂承陽順之至<lb/>
　　也順而麗乎大明雖不當位衆允之也故悔亡<hi>易說</hi>
<pb n="20b"/>
　　白雲郭氏曰在晉之初名實未加未孚於人至三<lb/>
　　則忠順不失以事其上也久矣於是乎衆允之也<lb/>
　　雖非中正疑於有悔及衆允之時則悔亡矣三之<lb/>
　　上行有嚮明之志所謂順而麗乎大明者是以衆<lb/>
　　不為疑而允之也故曰志上行也<hi>易說</hi>
　　漢上朱氏曰坤為衆三不當位衆所未允冝有悔<lb/>
　　晉之時三隂在下同順乎上三順之極而有應三<lb/>
　　志上行則二隂因之得麗乎大明上九應之成兌<lb/>
<pb n="21a"/>
　　兌為口三得正衆允之也衆允則悔亡此大臣因<lb/>
　　衆之願而效之上者也以此居位雖柔必強何憂<lb/>
　　乎不得其任哉<hi>易傳</hi>
　　新安朱氏曰三不中正冝有悔者以其與下二隂<lb/>
　　皆欲上進是以為衆所信而悔亡也<hi>本義</hi>　衆允象<lb/>
　　也悔亡占也<hi>語錄</hi>
　　東萊吕氏曰六三欲上進輔乎大明之君下二隂<lb/>
　　以類而順從之此衆允所以悔亡也爻驗之以衆<lb/>
<pb n="21b"/>
　　象折之以理此一爻最難看以訓詁言不過曰當<lb/>
　　晉之時得衆之允者斯可亡悔殊不知所允者何<lb/>
　　人且如陳仲子亷衆皆與之鄉原之徳一鄉與之<lb/>
　　又如王莽在漢闕下之人皆謂周公再出使從當<lb/>
　　時之人則安得無悔然不可如此看當於允字上<lb/>
　　看允者志之至當者也當則可以亡悔傳云衆所<lb/>
　　允者必至當也允之一字非是其確然自信乃人<lb/>
　　心所同然處若虚聲相鼓非所謂允<hi>易說</hi>
<pb n="22a"/>
九四晉如鼫䑕貞厲象曰鼫鼠貞厲位不當也<lb/>
　伊川先生曰以九居四非其位也非其位而居之貪<lb/>
　據其位者也貪處高位既非所安而又與上同徳順<lb/>
　麗於上三隂皆在己下勢必上進故其心畏忌之貪<lb/>
　而畏人者鼫鼠也故云晉如鼫鼠貪於非據而存畏<lb/>
　忌之心貞固守此其危可知言貞厲者開有改之道<lb/>
　也　賢者以正徳冝在高位不正而處高位則為非<lb/>
　據貪而懼失則畏人固處其地危可知也<hi>並易傳</hi>
<pb n="22b"/>
　横渠先生曰鼫鼠為物貪而畏人體陽在進反據隂<lb/>
　位故動止皆失與六三之義為相反矣<hi>易說</hi>
　　藍田吕氏曰九四當明進時以陽居隂又處四隂<lb/>
　　之中下應於初進退失守如鼫鼠然位不當者也<lb/>
　　守是不變取危之道<lb/>
　　龜山楊氏曰晉而麗乎險鼫鼠之象也<hi>易說</hi>
　　白雲郭氏曰離以明為徳而火以暴為失故離之<lb/>
　　九四有突如其來如焚如死如棄如之象晉之九四與<lb/>
<pb n="23a"/>
　　離同位雖順徳在下不至於焚如之暴然當晉之<lb/>
　　時不免有貪位慕祿之失也鼫鼠貪而畏人者也<lb/>
　　守此道以事上能无危乎位不當者既未進六五<lb/>
　　之明又過三隂之順以剛自進故不當也晉之六<lb/>
　　爻无凶獨四以貪而厲上以伐而吝盖才有餘而<lb/>
　　徳不足者豈若初二三五之昭明徳也哉是以聖<lb/>
　　人徳之為貴<hi>易說</hi>
　　漢上朱氏曰鼫鼠子夏傳作碩鼠碩大也艮坎為<lb/>
<pb n="23b"/>
　　鼠陽為大鼠晝伏夜動者也坎為加憂九四剛而<lb/>
　　不正處晉明之時竊據上位憂畏而不安碩鼠也<lb/>
　　大明在上三隂進而麗乎明四處位不當而不知<lb/>
　　退於正爲厲知非而去未失為虞丘子也<hi>易傳</hi>
　　新安朱氏曰不中不正以竊高位貪而畏人盖危<lb/>
　　道也故為鼫鼠之象占者如是雖正亦危也<hi>本義</hi>
　　東萊吕氏曰九四此一爻最見小人貪進患失之<lb/>
　　情状盖以九居四不當其位小人之象也然居近<lb/>
<pb n="24a"/>
　　君之位是得寵之小人也夫以小人而見寵於君<lb/>
　　才不勝位下又為三隂所迫常懐憂懼惟恐其進<lb/>
　　盖小人貪寵之心切故也然則處四之時當如何<lb/>
　　曰去一己貪進患失之私心擴推賢遜能之公道<lb/>
　　則可矣<hi>易說</hi>
六五悔亡失得勿恤往吉无不利象曰失得勿恤往有<lb/>
慶也<lb/>
　伊川先生曰六以柔居尊位本當有悔以大明而下<lb/>
<pb n="24b"/>
　皆順附故其悔得亡也下既同徳順附當推誠委任<lb/>
　盡衆人之才通天下之志勿復自任其明恤其失得<lb/>
　如此而往則吉而无不利也六五大明之主不患其<lb/>
　不能明照患其用明之過至於察察失委任之道故<lb/>
　戒以失得勿恤也夫私意偏任不察則有蔽盡天下<lb/>
　之公豈當<hi>一作得</hi>復用<hi>一有其字</hi>私察也　以大明之徳得<lb/>
　下之附推誠委任則可以成天下之大功是往而有<lb/>
　福慶也<hi>並易傳</hi>
<pb n="25a"/>
　横渠先生曰進而遇陽故失得不恤而吉也位不當<lb/>
　必有悔獲吉則悔亡<hi>易說</hi>
　　藍田吕氏曰六五居明之中二陽所麗體柔處尊<lb/>
　　物之所歸故往吉无不利也明進之時而體隂柔<lb/>
　　冝若有悔柔居二陽所麗之間而下无應冝若恤<lb/>
　　失得然二陽所麗物之所得故悔亡而失得可勿<lb/>
　　恤也<lb/>
　　龜山楊氏曰不當位悔也以柔居之能不有其位<lb/>
<pb n="25b"/>
　　者也故悔亡悔亡則失得勿恤矣六五尊位也柔<lb/>
　　進而上行猶患失之之時也苟不以直道自居而<lb/>
　　務為持祿保位之謀其能失得勿恤乎術斯以往<lb/>
　　何不利之有<hi>易說</hi>
　　白雲郭氏曰君道无他焉在中與明而已六五居<lb/>
　　中何悔不亡又惟自昭明徳而一己之失得勿恤<lb/>
　　於外盖居子失諸正鵠反諸其身之道也如是則<lb/>
　　何往不吉何行不利乎象言往有慶者人君勿恤<lb/>
<pb n="26a"/>
　　一己之得失獨以離明自昭所謂一人有慶兆民<lb/>
　　賴之者矣孟子告滕文公曰君子創業垂統為可<lb/>
　　繼也若夫成功則天也君如彼何哉強為善而已<lb/>
　　矣失得勿恤之意強為善也謂之強為善亦自昭<lb/>
　　明徳之義<hi>易說</hi>
　　漢上朱氏曰六五柔不當位有悔者於進徳為失<lb/>
　　不剛故也坎為加憂恤也五能舎己往而從上九<lb/>
　　上正其君於道柔者剛矣則悔亡失者得而坎毁<lb/>
<pb n="26b"/>
　　故曰悔亡失得勿恤五明之主患在於矜智遂非<lb/>
　　以失為恥故戒以失得勿恤不憚從人不留情於<lb/>
　　既失則往正而吉无所不利邦國之慶也悔者亡<lb/>
　　失者得憂者喜慶之謂也陽為慶故辭曰往吉无<lb/>
　　不利象曰往有慶也易傳曰不患不能明患其用<lb/>
　　明之過故戒以失得勿恤<hi>易傳</hi>
　　新安朱氏曰以隂居陽冝有悔矣以大明在上而<lb/>
　　下皆順從故占者得之則其悔亡又一切去其計<lb/>
<pb n="27a"/>
　　功謀利之心則往吉而无不利也然亦必有其徳<lb/>
　　乃應其占耳<hi>本義</hi>　問六五悔亡失得勿恤往吉无<lb/>
　　不利伊川以為六以柔居尊位本當有悔以大明<lb/>
　　而下皆順附故其悔亡下既同徳順附當推誠委<lb/>
　　任盡衆人之才通天下之志勿復自任其明恤其<lb/>
　　失得如此而往則吉而无不利此說是否曰便是<lb/>
　　伊川說得太深據此爻只是占者卜得此爻則不<lb/>
　　必恤其失得而自亦无所不利耳如何說道人君<lb/>
<pb n="27b"/>
　　既得同徳之人而委任之不復恤其失得如此則<lb/>
　　蕩然无復是非而天下之事亂矣假使其所任之<lb/>
　　人或有作亂者亦将不恤之乎雖以堯舜之聖臯<lb/>
　　夔益稷之賢猶云屢省乃成如何說既得同心同<lb/>
　　徳之人而任之則在上者一切不管而任其所為<lb/>
　　豈有此理且彼所為既失矣為上者如何不恤得<lb/>
　　聖人无此等說話聖人所說卦爻只是略略說過<lb/>
　　以為人當著此爻則大勢已好雖有所失得亦不<lb/>
<pb n="28a"/>
　　必慮而自无所不利也聖人說得甚淺伊川解得<lb/>
　　太深聖人所說短伊川解得長久之又云失得勿<lb/>
　　恤只是自家自作教是莫管他得失如士人發解<lb/>
　　做官這个却必不得只得盡其所當為者而已如<lb/>
　　仁人正其誼不謀其利明其道不計其功相似<lb/>
　　失得勿恤此說失也不須問他得也不須問他自<lb/>
　　是好猶言勝負兵家之常云爾此卦六爻无如此<lb/>
　　爻吉<hi>並語錄</hi>
<pb n="28b"/>
　　東萊吕氏曰六五既得尊位又為離之主明之盛<lb/>
　　者也其明如此其處必无一毫之悔但恐用明太<lb/>
　　過慮事太詳恤其失得而凡事遲疑故聖人教之<lb/>
　　曰以爾所見一无可悔不須更顧慮得失但據所<lb/>
　　見而往則吉无不利也以柔在上能接在下之賢<lb/>
　　而在下之賢又能順輔所以能亡其悔大抵人君<lb/>
　　之體若屑屑親細務而恤其得失以此為明察安<lb/>
　　能无不利惟夫儼然在上縂其大綱委任大臣而<lb/>
<pb n="29a"/>
　　失得勿問使在下者得盡心力為之則无往而不<lb/>
　　利故書稱文王曰克知三有宅心灼見三有俊心<lb/>
　　以敬事上帝立民長伯皆是失得勿恤而委之賢<lb/>
　　能者也冝其當時无往而不利<hi>易說</hi>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
　伊川先生曰角剛而居上之物上九以剛居卦之極<lb/>
　故取角為象以陽居上剛之極也在晉之上進之極<lb/>
<pb n="29b"/>
　也剛極則有強猛之過進極則有躁急之失以剛而<lb/>
　極於進失中之甚也无所用而可維獨用於伐邑則<lb/>
　雖厲而吉且无咎也伐四方者治外也伐其居邑者<lb/>
　治内也言伐邑謂内自治也人之自治剛極則守道<lb/>
　愈固進極則遷善愈速如上九者以之自治則雖傷<lb/>
　於厲而吉且无咎也嚴厲非安和之道而於自治則<lb/>
　有功也復云貞吝以盡其義極於剛進雖自治有功<lb/>
　然非中和之徳故於貞正之道為可吝也不失中正<lb/>
<pb n="30a"/>
　為貞　維用伐邑既得吉而无咎復云貞吝者其道<lb/>
　未光大也以正理言之猶可吝也夫道既光大則无<lb/>
　不中正安有過也今以過剛自治雖有功矣然其道<lb/>
　未光大故亦可吝聖人言盡善之道<hi>並易傳</hi>
　横渠先生曰窮无所往故曰角居明之極其施未光<lb/>
　而應尚狹持此以進伐邑討叛而己危而幸吉以得<lb/>
　无咎然終吝道也无可進而進不已惟伐邑於内而<lb/>
　可矣如君子則知止也<hi>易說</hi>
<pb n="30b"/>
　　藍田吕氏曰上九居明之終明将窮矣故晉其角<lb/>
　　明不足以及逺可以治其邑而不能及其境内邑<lb/>
　　猶伐而後治則道未光可知矣明不足故厲伐而<lb/>
　　後可治故吉乃无咎然守是不變狹吝之道也<lb/>
　　龜山楊氏曰明出地上非日中之時也則剛上窮<lb/>
　　而不足以照天下道未光也故維用伐邑而已若<lb/>
　　夫道足以照天下則无思不服矣尚何伐邑之有<lb/>
　　<hi>易說</hi>
<pb n="31a"/>
　　白雲郭氏曰角上窮之物位進而上窮亦危矣然<lb/>
　　晉非止於進而已明順之義存焉是以用伐邑也<lb/>
　　然自危則終吉自危者如臨深淵如履薄氷之義<lb/>
　　不得已而用之非好攻戰而樂殺人也是以无咎<lb/>
　　不然則既伐邑而厲不亡幸矣何吉之有至於伐<lb/>
　　邑則明徳之昭已或虧蔽故象言道未光也固以<lb/>
　　伐邑為貞不知明徳之虧非吝而何是以春秋无<lb/>
　　義戰彼善於此聖人无取焉然則齊晉之霸方之<lb/>
<pb n="31b"/>
　　康侯其未優乎<hi>易說</hi>
　　漢上朱氏曰上九前剛角象也上晉之極至於角<lb/>
　　窮矣猶進而不止危厲之道維用於伐邑則可雖<lb/>
　　危厲而吉伐邑者自治也若施之征伐則凶有咎<lb/>
　　窮兵故也上窮反三入於坎險在内為邑邑己之<lb/>
　　自有故此伐邑有自治之意伐邑則九得正厲者<lb/>
　　吉吉則於自治為无咎亦猶冥升利於不息之貞<lb/>
　　所以自治者於進道有未光也上反三坎離毁未<lb/>
<pb n="32a"/>
　　光之象易傳曰人之自治剛極則守道固進極則<lb/>
　　遷善速六三之行六五之往皆不曰晉者三行則<lb/>
　　上反三五往則上反五反非進也故二爻不言晉<lb/>
　　<hi>易傳</hi>
　　新安朱氏曰角剛而居上上九剛進之極有其象<lb/>
　　矣占者得之而以伐其私邑則雖危而吉且无咎<lb/>
　　然以極剛治小邑雖得其正亦可吝矣<hi>本義</hi>　問晉<lb/>
　　其角維用伐邑本義作伐其私邑程傳以為自治<lb/>
<pb n="32b"/>
　　如何先生曰便是程傳多不肯說實事皆以為取<lb/>
　　喻伐邑如墮費墮郈之類是也大抵今人說易多<lb/>
　　是易中有此一語便以為通體事當如此不知當<lb/>
　　其時節地頭其人所占得者其象如何若果如今<lb/>
　　人所說則易之說有窮矣<hi>語録</hi>
　　東萊吕氏曰上九以剛居剛處卦之極而用剛健<lb/>
　　之物剛之太甚者也故无施而可蓋太剛非道之<lb/>
　　中以之治人則失於酷以之事君則失於訐以之<lb/>
<pb n="33a"/>
　　干禄則失於躁惟以之自治則可故伊川曰剛極<lb/>
　　則守道愈固進盛則遷善愈速此乃用剛自治之<lb/>
　　道也然猶曰貞吝者蓋進道之體本當寛裕優游<lb/>
　　待其自進非剛強也若剛躁而速其進急其成則<lb/>
　　失貞正之道惟放乎四海盈科而後進方合道之<lb/>
　　體此失之剛所以言未光也<hi>易說</hi>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷三十九<lb/>
</p>
<p>
</p>
  </div>
</body>
</text>
</TEI>
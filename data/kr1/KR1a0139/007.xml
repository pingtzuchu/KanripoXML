<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷五</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷五<lb/>
　　　　　　　　　　頭等侍衛納喇性徳編<lb/>
䷁<hi>坤下坤上</hi>
　　廣平㳺氏曰坤者純隂之卦也故初六隂生有履<lb/>
　　霜之戒六四重隂有天地閉之象<hi>易説</hi>
　　五峯胡氏曰所以謂丑為地統者為是二陽也偶<lb/>
　　便是坤矣若隂則從陽者也豈可以為統乎<hi>與彪徳美</hi>
<pb n="1b"/>
　　<hi>書</hi>
　　新安朱氏曰<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>者偶也隂之數也坤者順也隂之<lb/>
　　性也注中者三畫卦之名也經中者六畫卦之名<lb/>
　　也隂之成形莫大于地此卦三畫皆偶故名坤而<lb/>
　　象地重之又得坤焉則是隂之純順之至故其名<lb/>
　　與象皆不易也<hi>本義</hi>
　　東萊吕氏曰理一而已矣理雖一然有乾即有坤<lb/>
　　未嘗无對也猶有形則有影有聲則有響一而二<lb/>
<pb n="2a"/>
　　二而一者也<hi>易説</hi>
坤元亨利牝馬之貞君子有攸往先迷後得主利西南<lb/>
得朋東北䘮朋安貞吉<lb/>
　伊川先生曰坤乾之對也四徳同而貞體則異乾以<lb/>
　剛固為貞坤則<hi>一作以</hi>柔順而<hi>一作為</hi>貞牝馬柔順而健<lb/>
　行故取其象曰牝馬之貞○君子所行柔順而利且<lb/>
　貞合坤徳也○隂從陽者也待唱而和隂而先陽則<lb/>
　為迷錯居後乃得其常也主利利萬物則主於坤生<lb/>
<pb n="2b"/>
　成皆地之功也臣道亦然君令臣行勞於事者臣之<lb/>
　職也○西南隂方東北陽方隂必從陽離䘮其朋類<lb/>
　乃能成化育之功而有安貞之吉得其常則安安於<lb/>
　常則貞是以吉也<hi>並易傳</hi>○利字不聨牝馬為義如云<lb/>
　利牝馬之貞則坤便只有三徳<hi>羅氏拾遺</hi>
　　藍田吕氏曰馬之為畜為人服習乘之以行地者<lb/>
　　以柔順也牝馬不事奔踶柔順之至也柔順之弊<lb/>
　　必入於邪苟為利貞則吉<lb/>
<pb n="3a"/>
　　兼山郭氏曰乾稱父坤稱母乾一也坤二也一以<lb/>
　　資始二則資生所以地大亦配天之極也坤配乾<lb/>
　　是以有元有亨有利獨无剛徳以終之故為牝馬<lb/>
　　之貞而已<hi>易説</hi>
　　白雲郭氏曰乾健也坤順也天地大徳曰生則乾<lb/>
　　坤元亨皆一也利貞之體異者坤以順為正也牝<lb/>
　　馬順而健者也先順而後健坤之道也利牝馬之<lb/>
　　貞所謂言所利也言所利則不名為大故彖曰至<lb/>
<pb n="3b"/>
　　哉坤元○坤徳至順待唱而應不為物先故君子<lb/>
　　有所徃在物之先則失其道在物之後則得其道<lb/>
　　得其道斯能成其所利矣西南坤之類也故得朋<lb/>
　　東北反坤之類也故䘮朋世有以得為吉者堯之<lb/>
　　得舜是也有以䘮為吉者坤之䘮朋是也得朋則<lb/>
　　以順濟順可小事不可大事之道䘮朋則以健濟<lb/>
　　順天下无不濟矣坤道以䘮朋為正君子安此則<lb/>
　　吉孰大焉上言元亨利牝馬之貞蓋坤之爻辭自<lb/>
<pb n="4a"/>
　　君子攸往之下皆人道也凡言吉凶皆人道之辭<lb/>
　　餘卦皆同<hi>並易説</hi>
　　新安朱氏曰牝馬順而健行者陽先隂後陽主義<lb/>
　　隂主利西南隂方東北陽方安順之為也貞健之<lb/>
　　守也遇此卦者其占為大亨而利以順健為正如<lb/>
　　有所往則先迷後得而主於利徃西南則得朋徃<lb/>
　　東北則䘮朋大抵能安于正則吉也<hi>本義</hi>○利牝馬<lb/>
　　之貞言利於柔順之正而不利於剛健之正利是<lb/>
<pb n="4b"/>
　　箇虚字西南得朋固是好了東北䘮朋亦是不妨<lb/>
　　為有慶坤比乾都是折一半用底利牝馬之貞伊<lb/>
　　川只為説做那四徳所以説不通○乾主義坤便<lb/>
　　主利占得這卦便主利這事不是坤道主利萬物<lb/>
　　乃是此卦占得時主有利○隂體柔躁只為他柔<lb/>
　　所以躁剛便不躁躁是那欲動而不得動之意剛<lb/>
　　則便動矣柔躁不能自守所以説安貞吉<hi>並語録</hi>
　　東萊吕氏曰坤君子有攸徃人只説坤靜而不動<lb/>
<pb n="5a"/>
　　故聖人以君子有攸徃明之使人知至靜之中其<lb/>
　　動本未嘗息也<hi>讀易紀聞</hi>
彖曰至哉坤元萬物資生乃順承天坤厚載物徳合无<lb/>
疆含𢎞光大品物咸亨牝馬地類行地无疆柔順利貞<lb/>
君子攸行先迷失道後順得常西南得朋乃與類行東<lb/>
北䘮朋乃終有慶安貞之吉應地无疆<lb/>
　伊川先生曰資生之道可謂大矣乾既稱大故坤稱<lb/>
　至至義差緩不若大之盛也聖人於尊卑之辨謹嚴<lb/>
<pb n="5b"/>
　如此萬物資乾以始資坤以生父母之道也順承天<lb/>
　施以成其功坤之厚徳持載萬物合於乾之无疆也<lb/>
　○以含𢎞光大四者形容坤道猶乾之剛健中正<lb/>
　純粹精也含包容也𢎞寛裕也光昭明也大博厚也<lb/>
　有此四者故能成承<hi>一作順</hi>天之功品物<hi>一作類</hi>咸得亨<lb/>
　遂取牝馬為象者以其柔順而健行地之類也行地<lb/>
　无疆謂健也乾健坤順坤亦健乎曰非健何以配乾<lb/>
　未有乾行而坤止也其動也剛不害其為柔也柔順<lb/>
<pb n="6a"/>
　而利貞乃坤徳也君子之所行也君子之道合坤徳<lb/>
　也○乾之用陽之為也坤之用隂之為也形而上曰<lb/>
　天地之道形而下曰隂陽之功先迷後得以下言隂<lb/>
　道也先唱則迷失隂道後和則順而得其常理西南<lb/>
　隂方從其類得朋也東北陽方離其類䘮朋也離其<lb/>
　類而從陽則能成生物之功終有吉慶也與類行者<lb/>
　本也從於陽者用也隂體柔躁故從於陽則能安貞<lb/>
　而吉應地道之无疆也隂而不安貞豈能應地之道<lb/>
<pb n="6b"/>
　彖有三无疆蓋不同也徳合无疆天之不已也應地<lb/>
　无疆地之无窮也行地无疆馬之健行也<hi>並易傳</hi>○先<lb/>
　迷後得是一句主利是一句蓋坤道唯是主利文言<lb/>
　後得主而有常處脱却一利字<hi>楊遵道録</hi>○東北䘮朋隂<lb/>
　必從陽然後乃終有慶也○天地之中理必相直則<lb/>
　四邊當有空闕處地之下豈无天今所謂地特於<hi>一作</hi>
　<hi>為</hi>天中一物耳如雲氣之聚以其乆而不散也故為<lb/>
　對比地動者只是氣動凡所指地者<hi>一作損闕處</hi>只是土<lb/>
<pb n="7a"/>
　土亦一物爾不可言地更須要知坤元承天是地之<lb/>
　道也<hi>東見録</hi>
　横渠先生曰坤先迷不知所從故失道後能順聽則<lb/>
　得其常矣○以西南為得朋乃安貞之徳也以東北<lb/>
　為䘮朋雖得主有慶而不可懐也西南土之位東北<lb/>
　木之位也○西南得朋東北䘮朋江沱之間有嫡不<lb/>
　以其媵備數是不能䘮朋也媵遇勞而无怨却是能<lb/>
　䘮朋者其卒嘯也歌是乃終有慶也此婦人之教大<lb/>
<pb n="7b"/>
　者也西南致養之地東北反西南者也隂陽正合則<lb/>
　隂相對者必陽也西南得朋是始以類相從而來也<lb/>
　東北喪朋喪朋相忘之義聽其自治不責人不望人<lb/>
　是䘮其朋也䘮朋則有慶矣江有沱有汜有渚皆是<lb/>
　始離而終合之象也有嫡不以其媵備數是不能䘮<lb/>
　朋媵遇勞而无怨是能䘮朋也以其能䘮朋故能始<lb/>
　離而終合之子歸自嫡也不我以不我與不我過皆<lb/>
　言其始之不均一也其後也悔嫡自悔也處既安既<lb/>
<pb n="8a"/>
　處之處也始離而終既處也歌是乃終有慶慶則同<lb/>
　有慶<hi>並易説</hi>
　　藍田吕氏曰乾之體大矣坤之效乾之法至乾之<lb/>
　　大而後已故乾元曰大哉坤元曰至哉<lb/>
　　廣平㳺氏曰乾曰大哉坤曰至哉大則无所不包<lb/>
　　至則无所不盡乾之大无方而坤則未離乎方也<lb/>
　　坤順承天則於乾之道亦无餘矣特不出於天之<lb/>
　　外而已故曰至哉坤元言地道於是為盡也天下<lb/>
<pb n="8b"/>
　　之道至於易而盡故曰易其至矣天下之徳至於<lb/>
　　中庸而盡故曰中庸其至矣體易而崇徳則日新<lb/>
　　體易而廣業則富有故曰盛徳大業至矣哉○其<lb/>
　　靜也翕故曰含𢎞含言无所不容𢎞言无所不有<lb/>
　　其動也闢故曰光大光言无所不顯大言无所不<lb/>
　　被四者坤元之徳也體坤徳以有行者非君子不<lb/>
　　足以與此故曰君子攸行○天行健者天之不已<lb/>
　　也无不覆燾者天之无疆而地之持載足以配之<lb/>
<pb n="9a"/>
　　故曰徳合无疆蓋无疆者以形言也徳合无疆者<lb/>
　　地之配天也應地无疆者君子之法地也知君子<lb/>
　　攸行應地无疆則知乃順承天之下徳合无疆者<lb/>
　　合乎天也<hi>並易説</hi>
　　兼山郭氏曰乾坤二者方其對立於兩儀莫知所<lb/>
　　宗是以謂之先迷及其順以承天是以謂之後得<lb/>
　　主利也西南隂位也故謂之得朋得朋者趣其類<lb/>
　　也東北陽位也故謂之䘮朋䘮朋者順以從乾也<lb/>
<pb n="9b"/>
　　安貞之吉吉者言其靜順之常也<hi>易說</hi>
　　白雲郭氏曰大則无不至至則有所極此乾坤之<lb/>
　　異也始則未生生則成形坤之資生順承之道是<lb/>
　　為坤之至也一順未足以盡坤之道其能合乾无<lb/>
　　疆之大徳者厚載萬物而已元者四徳之首也故<lb/>
　　統天為乾之元而厚載為坤之元也无疆之徳健<lb/>
　　是也○剛健中正此乾之所以大含𢎞光大此坤<lb/>
　　之所以至含𢎞言其靜而翕也光大言其動而闢<lb/>
<pb n="10a"/>
　　也萬物資生而得咸亨者本於含𢎞光大而已乾<lb/>
　　為馬非坤也而坤有取於牝馬者欲合乾徳无疆<lb/>
　　故有取於馬也合乾而非乾故曰牝馬牝馬柔順<lb/>
　　而行健坤道至柔而動剛故能合乾之徳而行地<lb/>
　　无疆也○君子法坤之道行此柔順利貞而已柔<lb/>
　　順至柔也利貞則動剛在其中矣且乾健坤順道<lb/>
　　之常也逆之則失其道也故坤先則迷而失常道<lb/>
　　後則順而得常道也然一隂一陽之謂道坤本隂<lb/>
<pb n="10b"/>
　　而西南與類行是不知坤有剛柔動靜之道一於<lb/>
　　隂者也東北䘮朋則得至柔動剛之理坤道乃備<lb/>
　　是以乃終有慶矣聖人出庶物而寧萬國者法天<lb/>
　　之行健也安於後順䘮朋之正而終於吉者應地<lb/>
　　之无疆也坤合乾徳之无疆馬行類地之无疆聖<lb/>
　　人應坤之无疆此三言无疆之别也<hi>並易説</hi>
　　漢上朱氏曰萬物資乾以始而有氣資坤以生而<lb/>
　　有形乾始而亨无所待也是以能大坤待乾而行<lb/>
<pb n="11a"/>
　　乃能至於大有氣而後有形也故乾元曰大哉坤<lb/>
　　元曰至哉天健也坤順而承之故曰坤天先地後<lb/>
　　而生萬物坤為大輿自下載之積厚也天无疆者<lb/>
　　也坤所以配之者載物之徳合乎无疆故地配天<lb/>
　　坤合乾乾坤之始皆謂之元光者坎離也大者乾<lb/>
　　陽也靜翕含之也以育其根動闢𢎞之也以成其<lb/>
　　形一靜一動品物咸亨故曰亨品物咸亨者離之時<lb/>
　　也乾為馬坤變之為牝馬牝馬地類也无疆者乾之<lb/>
<pb n="11b"/>
　　行也坤依乾而行以柔承剛以順承健乃能行地<lb/>
　　无疆故曰利牝馬之貞利牝馬之貞則非不言所<lb/>
　　利此坤之利所以異于乾之利歟君子乾之象柔<lb/>
　　順坤之徳一三五天也二四六地也陽以竒為正<lb/>
　　隂以偶為正陽先隂後柔順承乾乃得坤正則柔<lb/>
　　順者利于承乾以為正也是以君子體坤而行行<lb/>
　　者攸徃也故曰君子攸往猶乾言時乗六龍首出<lb/>
　　庶物也一三五不得其正先迷也失坤道也牝雞<lb/>
<pb n="12a"/>
　　无晨宻雲不雨故曰先迷二順一四順三六順五<lb/>
　　順乾得主坤道有常有常者坤之利也臣待君唱<lb/>
　　女須男行故曰後得主利子夏傳曰先迷後得主<lb/>
　　也二進至三坤體成西南坤也止而不進成艮東<lb/>
　　北艮也坤隂生於午至申三隂成矣自申抵戌羣<lb/>
　　隂得朋宜若有得也而至亥成坤萬物皆虚故曰<lb/>
　　西南得朋乃與類行乾陽生于子至寅三陽成矣<lb/>
　　自寅抵辰隂類寖亡宜若有䘮也而至已成乾萬<lb/>
<pb n="12b"/>
　　物皆盈故曰東北䘮朋乃終有慶是以得君者臣<lb/>
　　之慶得親者子之慶得夫者婦之慶三者未有不<lb/>
　　離其朋類而得者也故曰東北䘮朋乃終有慶坤<lb/>
　　以順為正而地之順天而无疆者順夫正也臣有<lb/>
　　獻替婦有警戒子有幾諌各安其正乃能悠乆而<lb/>
　　无窮安貞之吉應乎地之所以无疆也故曰安貞吉張<lb/>
　　載曰東北䘮朋雖得主有慶而不可懐也虞翻以<lb/>
　　月之生死論之曰從震至乾與時偕行消乙入坤<lb/>
<pb n="13a"/>
　　滅藏於癸坤終復生隂陽之義配日月其大致則<lb/>
　　同<hi>易傳</hi>
　　新安朱氏曰至哉坤元此以地道明坤之義而首<lb/>
　　言元也至極也比大義差緩始者氣之始生者形<lb/>
　　之始順承天施地之道也坤厚載物言亨也徳合<lb/>
　　无疆謂配乾也牝馬地類言利貞也馬乾之象而<lb/>
　　以為地類者牝隂物而馬又行地之物也行地无<lb/>
　　疆則順而健矣柔順利貞坤之徳也君子攸行人<lb/>
<pb n="13b"/>
　　之所行如坤之徳也所行如是則其占如下文所<lb/>
　　云也先迷後得陽大隂小陽得兼隂隂不得兼陽<lb/>
　　故坤之徳常減于乾之半也東北雖䘮朋然反之<lb/>
　　西南則終有慶矣安貞之吉安而且貞地之徳也<lb/>
　　<hi>本義</hi>○資乾以始便資坤以生不爭得霎時間坤之<lb/>
　　所生即乾之所始者○徐渙云天之行健一息不<lb/>
　　停而坤不能順動以應其行則造物生生之功或<lb/>
　　息矣此語亦无病萬物資乾以始而有氣資坤以<lb/>
<pb n="14a"/>
　　生而有形氣至而生生即坤元徐説亦通○利牝<lb/>
　　馬之貞本无四徳底意彖中方有之彖中説四徳<lb/>
　　自不分曉前説元亨處却説得分明後面幾句无<lb/>
　　理㑹牝馬地類行地无疆便是那柔順利貞君子<lb/>
　　攸行本連下面縁它趂押韻後故説在此這般底<lb/>
　　難十分理㑹先迷後得東北西南大概是隂減陽<lb/>
　　一半就前後言沒了前一截就四方言沒了東北<lb/>
　　一截陽却是全體安貞之吉它這分段只到這裏<lb/>
<pb n="14b"/>
　　若更妄作以求全時便凶了在人亦當如此伊川<lb/>
　　説東北䘮朋處但不知這處添得許多字否此是<lb/>
　　用王輔嗣説○西南得朋乃與類行東北䘮朋乃<lb/>
　　終有慶既言終有慶則有慶不在今矣為它是箇<lb/>
　　柔順底物東北陽方非所安之地如慢水中魚去<lb/>
　　急水中不得自是䘮朋䘮朋於東北則必反于西<lb/>
　　南是終有慶也正如先迷後得為它柔順故先迷<lb/>
　　柔順而不失乎健故後得所以卦下言利牝馬之<lb/>
<pb n="15a"/>
　　貞䘮朋先迷便是牝有慶後得便是馬將牝馬字<lb/>
　　分開却形容得這意思文蔚曰大抵柔順中正底<lb/>
　　人做越常過分底事不得只是循常守分時又却<lb/>
　　是做得它底事曰是如此○問牝馬取其柔順健<lb/>
　　行之象坤順而言健何也先生曰守得這柔順亦<lb/>
　　堅確故有健象柔順而不堅確則不足以配乾矣<lb/>
　　又問柔順利貞君子攸行如何先生曰柔順利貞<lb/>
　　坤之徳也君子而能柔順堅正則其所行雖先迷<lb/>
<pb n="15b"/>
　　而後得雖東北䘮朋反之西南則得朋而有慶蓋<lb/>
　　陽大隂小陽得兼隂隂不得兼陽坤徳常只得乾<lb/>
　　之半故常減于乾之半也如乾无所不利坤只利<lb/>
　　牝馬之貞皆是○問君子有攸往何也先生曰此<lb/>
　　是虚句意在下句伊川只見彖傳辭押韻有柔順<lb/>
　　利貞君子攸行之語遂解云君子所行柔順而利<lb/>
　　且貞恐非也蓋言君子有所徃先迷後得主利也<lb/>
　　問東北䘮朋西南得朋何也先生曰隂不比陽隂<lb/>
<pb n="16a"/>
　　只理㑹得一半不似陽兼得隂故无所不利隂半<lb/>
　　用故得于西南䘮于東北先迷後得亦然自王輔<lb/>
　　嗣以下皆不知此多錯解了○乾卦連致知格物<lb/>
　　誠意正心都説了坤只説得持守一邊事如乾九<lb/>
　　三言忠信所以進徳修辭立其誠所以居業便連<lb/>
　　致知持守都説了坤從首至尾皆去却一个頭如<lb/>
　　云後得主而有常或從王事无成有終皆是无頭<lb/>
　　文蔚曰此見聖人賢人之分不同處曰然<hi>並語録</hi>
<pb n="16b"/>
　　東萊吕氏曰乾下彖元亨利貞止四字而已坤下<lb/>
　　彖自元亨利牝馬之貞以下凡數十言此乾坤之<lb/>
　　所以異君子有攸往人皆言坤體靜不知靜而有<lb/>
　　動乾動而坤當順乾故體易之君子當攸往大哉<lb/>
　　乾元至哉坤元物无兩大之理然於此又可以見<lb/>
　　天髙地下君尊臣卑上下之分自然如此<hi>易説</hi>○天<lb/>
　　下惟有一理坤之彖止曰乃順承天徳合无疆而<lb/>
　　已蓋理未有在乾之外者也故曰效法之謂坤<hi>紀聞</hi>
<pb n="17a"/>
　　○又曰西南得朋乃與類行東北䘮朋乃終有慶<lb/>
　　惟得朋然後能䘮朋厭薄其類者未必能出其類<lb/>
　　也<hi>己丑課程</hi>
象曰地勢坤君子以厚徳載物<lb/>
　伊川先生曰坤道之大猶乾也非聖人孰能體之地<lb/>
　厚而其勢順傾故取其順厚之象而云地勢坤也君<lb/>
　子觀坤厚之象以深厚之徳容載庶物<hi>易傳</hi>○問坤卦<lb/>
　是臣之事人君有用處否先生曰是何无用如厚徳<lb/>
<pb n="17b"/>
　載物人君安可不用<hi>楊遵道録</hi>
　　兼山郭氏曰乾天道也故以氣言故曰天行健坤<lb/>
　　地道也故以形言故曰地勢坤氣則无不健也形<lb/>
　　則无不順也坤以地道主之故能厚徳載物靜順<lb/>
　　之道也<hi>易説</hi>
　　白雲郭氏曰天得乾道之大者地得坤道之大者<lb/>
　　聖人從其大者故乾坤皆言天地而六子之象亦<lb/>
　　各舉其大者明之也乾言天行健則知天行得乾<lb/>
<pb n="18a"/>
　　之健也坤言地勢坤則知地勢得坤之順也故君<lb/>
　　子法之厚其徳而无不載焉古之人自任以天下<lb/>
　　之重者以此<hi>易説</hi>
　　漢上朱氏曰天髙西北地傾東南以順之故水潦<lb/>
　　有所歸而萬物各得其所君子積順徳而至博厚<lb/>
　　故能容載萬物<hi>易傳</hi>
　　新安朱氏曰地坤之象亦一而已故不言重而言<lb/>
　　其勢之順則見其髙下相因之无窮至順極厚而<lb/>
<pb n="18b"/>
　　无所不載也<hi>本義</hi>○問坤言地勢猶乾言天行天行<lb/>
　　健猶言地勢順然大象乾不言乾而言健坤不言<lb/>
　　順而言坤説者雖多究竟如何先生曰此不必論<lb/>
　　只是當時下字時偶有不同必欲求説則穿鑿却<lb/>
　　反晦了當理㑹底○問地勢猶言髙下相因之勢<lb/>
　　以其順且厚否先生曰髙下相因只是順若厚又<lb/>
　　是一个道理然惟其厚所以上下只管相因去只<lb/>
　　見得它順若是薄底物髙下只管相因則傾陷了<lb/>
<pb n="19a"/>
　　不能如此之无窮矣惟其髙下相因无窮所以為<lb/>
　　至順也君子體之惟至厚為能載物天行甚健故<lb/>
　　君子法之以自强不息地勢至順故君子體之以<lb/>
　　厚徳載物地之勢常有順底道理且如這个平地<lb/>
　　前面便有坡陁處突然起底也自順<hi>並語録</hi>
初六履霜堅冰至象曰履霜堅冰隂始凝也馴致其道<lb/>
至堅冰也<lb/>
　伊川先生曰隂爻稱六隂之盛也八則陽生矣非純<lb/>
<pb n="19b"/>
　盛也隂始生於下至微也聖人於隂之始生以其將<lb/>
　長則為之戒隂之始凝而為霜履霜則當知隂漸盛<lb/>
　而至堅冰矣猶小人始雖甚微不可使長長則至於<lb/>
　盛也○隂始凝而為霜漸盛則至於堅冰<hi>一有也字</hi>小人<lb/>
　雖微長則漸至於盛故戒於初馴謂習習而至於盛<lb/>
　習因循也<hi>並易傳</hi>
　　兼山郭氏曰乾一以健坤一以順而六爻之義何<lb/>
　　參差之不齊也蓋統而言之則為順者同别而言<lb/>
<pb n="20a"/>
　　之則為順者異非異也所順者時之不同也初六<lb/>
　　之順言其理也隂能消陽柔能敗剛是以履霜未<lb/>
　　至於堅冰馴致其道則然矣是以防微於初故不<lb/>
　　可與長也孔子曰非一朝一夕之故其所由來者<lb/>
　　漸矣<hi>易説</hi>
　　白雲郭氏曰陽主生隂主殺故春夏為陽秋冬為<lb/>
　　隂而陽為君子隂為小人坤之初六隂生之始而<lb/>
　　言履霜之漸以見聖人好生惡殺辨君子小人之<lb/>
<pb n="20b"/>
　　分防微杜漸戒之於其蚤也霜之始殺未至於堅<lb/>
　　冰馴致其道有必至之理故也禍亂之作莫不由<lb/>
　　此是以大禹之戒言不見是圖而成王毖之於小<lb/>
　　宣王慎之於微詩書有取焉<hi>易説</hi>
　　漢上朱氏曰隂者小人之道也一隂生於午剝乾<lb/>
　　之初也五隂而霜降六隂而堅冰初六之動柔成<lb/>
　　剛隂始凝也莫之禦焉駸駸然馴致乎盛隂而小<lb/>
　　人之道極矣故觀其所踐履則一隂始凝知其必<lb/>
<pb n="21a"/>
　　至於履霜堅冰也震為足自下而進履也或曰坤<lb/>
　　之初六五月也何以有履霜堅冰之象曰所謂見<lb/>
　　微者也寒露者剥之初六也霜降者剥之六五也<lb/>
　　剥之初六即坤之初六也剥之六五即坤之六五<lb/>
　　也剥窮成坤上六也露者坤之氣寒氣入之故露<lb/>
　　為霜立冬水始冰亦坤之初六也於斗建為亥乾<lb/>
　　金之氣為冰故坤之初六一爻自姤卦言之為五<lb/>
　　月自剥卦言之為九月至五隂而霜降自坤卦言<lb/>
<pb n="21b"/>
　　之為十月為亥至六隂而成冬𤣥所謂水凝地坼<lb/>
　　非見不見之形者其能知小人之禍於甚微之時<lb/>
　　乎<hi>易傳</hi>○又曰坤初六乾為寒為冰何也曰坤坎之<lb/>
　　交乎乾也露者坤土之氣也至於九月坤交乎乾<lb/>
　　白露為霜故霜降為九月之候冰寒水也乾交乎<lb/>
　　坎也乾位在亥坎位在子大雪者十一月之節𤣥<lb/>
　　之難大雪也其辭曰隂氣方難水凝地坼陽弱於<lb/>
　　淵夫坤之初六五月之氣姤卦也是時豈唯无冰<lb/>
<pb n="22a"/>
　　而露亦未凝何以言履霜堅冰至曰一隂之生始<lb/>
　　凝於下驗之於物井中之泉已寒矣積而不已至<lb/>
　　於坤之上六則露結為霜水寒成冰是以君子觀<lb/>
　　其所履之微隂而知冰霜之漸乾為金也故霜肅<lb/>
　　殺而冰堅强<hi>坤初六圖説</hi>
　　新安朱氏曰六隂爻之名隂數六老而八少故謂<lb/>
　　隂爻為六也霜隂氣所結盛則水凍而為冰此爻<lb/>
　　隂始生於下其端甚微而其勢必盛故其象如履<lb/>
<pb n="22b"/>
　　霜則知堅冰之將至也夫隂陽者造化之本不能<lb/>
　　相无而消長有常亦非人所能損益也然陽主生<lb/>
　　隂主殺則其類有淑慝之分焉故聖人作易於其<lb/>
　　所不能相无者既以健順仁義之屬明之而无所<lb/>
　　偏主至其消長之際淑慝之分則未嘗不致其扶<lb/>
　　陽抑隂之意焉蓋所以賛化育參天地者其㫖深<lb/>
　　矣不言其占者謹微之意已可見於象中矣案魏<lb/>
　　志象曰作初六履霜今當從之馴順習也<hi>本義</hi>○問<lb/>
<pb n="23a"/>
　　履霜堅冰至先生曰隂陽者造化之本所不能无<lb/>
　　但有淑慝之分蓋陽淑而隂慝陽好而隂不好也<lb/>
　　猶有晝必有夜有暑必有寒有春夏必有秋冬人<lb/>
　　有少必有老其消長有常人亦不能損益也但聖<lb/>
　　人參天地賛化育於此必有道故觀履霜堅冰至<lb/>
　　之象必有謹微之意所以扶陽而抑隂也<hi>語録</hi>
六二直方大不習无不利象曰六二之動直以方也不<lb/>
習无不利地道光也<lb/>
<pb n="23b"/>
　伊川先生曰二隂位在下故為坤之主統言坤道中<lb/>
　正在下地之道也以直方大三者形容其徳用盡地<lb/>
　之道矣由直方大故不習而无所不利不習謂其自<lb/>
　然在坤道則莫之為而為也在聖人則從容中道也<lb/>
　直方大孟子所謂至大至剛以直也在坤體故以方<lb/>
　易剛猶貞加牝馬也言氣則先大大氣之體也於坤<lb/>
　則先直方由直方而大也直方大足以盡地道在人<lb/>
　識之耳乾坤純體以位相應二坤之主故不取五應<lb/>
<pb n="24a"/>
　不以君道處五也乾則二五相應○承天而動直以<lb/>
　方耳直方則大矣直方之義其大无窮地道光顯其<lb/>
　功順成豈習而後利哉<hi>並易傳</hi>○或解直方大云因物<lb/>
　之性而生之直也成物而不可易方也人見似好只<lb/>
　是不識理如此是物先有个性坤因而生之是甚義<lb/>
　理全不識也<hi>楊遵道録</hi>○浩然之氣難識須要認得當行<lb/>
　不慊於心之時自然有此氣象然亦未盡須是見至<lb/>
　大至剛以直之三徳方始見浩然之氣若要見時且<lb/>
<pb n="24b"/>
　看取地道坤六二直方大不習无不利方便是剛大<lb/>
　便是大直便是直於坤不言剛而言方者言剛則害<lb/>
　於地道故下復云至柔而動也剛以其先言柔而後<lb/>
　云剛无害大只是對小而言是大也剛只是對柔而<lb/>
　言是剛也直只是對曲而言是直也如此自然不習<lb/>
　无不利坤之六二只為己是地道又是二又是六地<lb/>
　道之精純者至如六五便不同欲得學者且只看取地<lb/>
　道坤雖是學者之事然亦有聖人之道乾九二是聖<lb/>
<pb n="25a"/>
　人之事坤六二是學者之事聖賢之道其發无二但<lb/>
　至有深淺大小<hi>入關語録</hi>
　横渠先生曰地道之有孚者故曰光也<hi>易説</hi>○大則直<lb/>
　不絞方不劌故不習而无不利<hi>正蒙</hi>
　　藍田吕氏曰理義者人心之所同然屈而不信私<lb/>
　　意害之也理義者天下之所共由畔而去之无法<lb/>
　　以閑之也私意害之不欽莫大焉无法以閑之未<lb/>
　　有不流於不義也直則信之而已方則匡之而已<lb/>
<pb n="25b"/>
　　非有加損於其間使知不䘮其所有不失其所行而<lb/>
　　已二者克己復禮者也克己復禮則天下莫非吾<lb/>
　　體此其所以大也心誠求之雖不中不逺矣此所<lb/>
　　以不習无不利也六二居坤下體柔順而中君子<lb/>
　　存心治身莫宜於此<lb/>
　　廣平㳺氏曰坤之六二靜則為中正動則為直方<lb/>
　　坤之道盛於六二而直方因動而後見也不言直<lb/>
　　方則地道之光不可得而見矣故以動者言之<hi>易説</hi>
<pb n="26a"/>
　　龜山楊氏曰東坡言直方大云既直且方非大而<lb/>
　　何曰直方蓋所以為大然其辭却似不達孔子云<lb/>
　　敬義立而徳不孤徳不孤乃所謂大徳不孤即四<lb/>
　　海之内皆兄弟之意夫能使四海之内皆兄弟此<lb/>
　　所以為大也<hi>蕭山語録</hi>
　　兼山郭氏曰六二柔順中正盡坤之美居无不當<lb/>
　　之位而上无異道之應故可以直可以方不疑其<lb/>
　　所行凡以順道故也且天得一以清地得一以寧<lb/>
<pb n="26b"/>
　　乾之得一者九五是也坤之得一者六二是也六<lb/>
　　二柔順中正在下卦之中无應无承逺於君位可<lb/>
　　以直道而行者也以其能一而不私故能直以其<lb/>
　　依中正而行故能方以是而之焉故能大无所因<lb/>
　　也從容中道而已所以不習无不利也徳惟一動<lb/>
　　罔不吉其是之謂乎且天動而不息地靜而无為<lb/>
　　何取六二之動也曰天地相感合和于中亦感而<lb/>
　　後動動而有行與夫陽倡而隂不和男行而女不<lb/>
<pb n="27a"/>
　　随者異矣是以初為防微終為失道亦見聖人之<lb/>
　　情也<hi>易説</hi>
　　白雲郭氏曰臣道以順為正得順之至者其六二<lb/>
　　乎六二盡牝馬之道者也盡牝馬之道而言直方<lb/>
　　大者疑於陽徳也蓋不有是徳則一於柔順而已<lb/>
　　又豈能東北䘮朋而行地无疆乎故象以直方為<lb/>
　　六二之動而文言亦以其動也剛稱之然牝馬順<lb/>
　　而健性之自然非習之而後能也蓋君子盡在己<lb/>
<pb n="27b"/>
　　直方大之徳而外物之來雖不習而可應猶所謂<lb/>
　　素富貴貧賤者也不習无不利者以敬義也素富<lb/>
　　貴貧賤者以誠明也臣道得此則動靜之際无所<lb/>
　　徃而不為利雖非乾之不言所利亦盡坤之利矣<lb/>
　　繫辭曰坤其靜也翕其動也闢闢則含𢎞光大品<lb/>
　　物咸亨所以為地道之光也地道之光非以其動<lb/>
　　而光乎舜曰重華禹曰文命皆地道之光者也<hi>易説</hi>
　　漢上朱氏曰六二中正而動中故直正故方直者<lb/>
<pb n="28a"/>
　　遂也方者不易其宜也易曰乾其靜也專其動也<lb/>
　　直是以大生焉又曰坤至柔而動也剛至靜而徳<lb/>
　　方而説卦乾為直坤為方方亦剛也故曰六二之<lb/>
　　動直以方也重坎為習二動成坎不習也動而之<lb/>
　　五得正不習无不利也坎為光光大也易傳曰二<lb/>
　　為坤之主中正在下盡地之道故以直方大三者<lb/>
　　形容其徳由直方大故不習而无不利不習謂自<lb/>
　　然也在坤道則莫之為而為也在聖人則從容中<lb/>
<pb n="28b"/>
　　道<hi>易傳</hi>
　　新安朱氏曰柔順正固坤之直也賦形有定坤之<lb/>
　　方也徳合无疆坤之大也六二柔順而中正又得<lb/>
　　坤道之純者故其徳内直外方而又盛大不待學<lb/>
　　習而无不利占者有其徳則其占如是也<hi>本義</hi>○直<lb/>
　　方大是它隂爻居隂位无如此之純粹爻辭云直<lb/>
　　方大者言占者直方大則不習无不利却不是説<lb/>
　　坤徳直方大也且如元亨利貞彖裏面説底且随<lb/>
<pb n="29a"/>
　　它説做一箇事後面説底四事又儘随它説去如<lb/>
　　某之説爻无許多勞攘坤卦中唯這一爻最純粹<lb/>
　　蓋五雖尊位却是陽爻破了體了四重隂而不中<lb/>
　　三又不正惟此爻得中正所以就這説箇直方大<lb/>
　　此是説坤卦之本體然而本意却是教人知道這<lb/>
　　爻有這箇徳不待習學而无不利人占得這箇時若<lb/>
　　能直能方能大則亦不習无不利却不是要發明<lb/>
　　坤道伊川有這箇病從頭到尾皆然○劉用之問<lb/>
<pb n="29b"/>
　　直方大不習无不利曰坤是純隂卦諸爻皆不中<lb/>
　　正五雖中亦以隂居陽惟六二居中得中為坤之<lb/>
　　最盛者故以象言之則有是三者之徳而不習无<lb/>
　　不利占者得之有是徳則吉○用之又問不習无<lb/>
　　不利或以為此成徳之事或以為學者須時習然<lb/>
　　後至於不習曰不是如此聖人作易只是説此爻<lb/>
　　中有此象若占得此爻便應此事有此用未説到<lb/>
　　時習至於不習與成徳之事在學者固當如此然<lb/>
<pb n="30a"/>
　　聖人作易未有此意在用之曰然不習无不利此<lb/>
　　成徳之事也先生曰亦未説到成徳之事只是卦<lb/>
　　爻中有此象而已人若占得便應此象都未説成<lb/>
　　徳之事也某説易所以與先儒不同正在於此○<lb/>
　　問坤直方大曰直方然後大積習而至然後能不<lb/>
　　習无不利○又云易不是聖人要説出六爻如此<lb/>
　　只是為占得此卦合當如此不如此不足以合此<lb/>
　　卦○問坤之道直方大六二純正故能得此以為<lb/>
<pb n="30b"/>
　　徳否先生曰不可説坤先有是道而後六二得之<lb/>
　　以為徳坤是何物六二是何物畢竟只是一箇坤<lb/>
　　只因這一爻中正便見得直方大如此伊川云卦<lb/>
　　爻有相應看來不相應者多且如乾卦如其説時<lb/>
　　除了二五外初何嘗應四三何當應上坤卦更都<lb/>
　　不見相應似此不通○先生謂時舉曰程易中有<lb/>
　　甚疑處可更商量看時舉問坤六二爻傳云由直<lb/>
　　方而大竊意大是坤之本體安得由直方而後大<lb/>
<pb n="31a"/>
　　邪先生曰直方大是坤有此三徳若就人事上説<lb/>
　　則是敬義立而徳不孤豈非由直方而後大邪<hi>並語</hi>
　　<hi>録</hi>
六三含章可貞或從王事无成有終象曰含章可貞以<lb/>
時發也或從王事知光大也<lb/>
　明道先生曰章外見之物含章可貞來章有慶須要<lb/>
　反己<hi>李籲所録</hi>
　伊川先生曰三居下之上得位者也為臣之道當含<lb/>
<pb n="31b"/>
　晦其章美有善則歸之于君乃可常而得正上无忌<lb/>
　惡之心下得柔順<hi>一作恭</hi>之道也可貞謂可貞固守之<lb/>
　又可以常乆而无悔咎<hi>一作吝</hi>也或從上之事不敢當<lb/>
　其成功唯奉事以守其終耳守職以終其事<hi>一有者字</hi>臣<lb/>
　之道也○夫子懼人之守文而不達義也又從而明<lb/>
　之言為臣處下之道不當有其功善必含晦其美乃<lb/>
　正而可常然義所當為者則以時而發不有其功耳<lb/>
　不失其宜乃其時也非含藏終不為也含而不為不<lb/>
<pb n="32a"/>
　盡忠者也○象只舉上句解義則并及下文它卦皆<lb/>
　然或從王事而能无成有終者是其知之光大也唯<lb/>
　其知之光大故能含晦淺暗之人有善唯恐人之不<lb/>
　知豈能含章也<hi>並易傳</hi>
　横渠先生曰六三以隂居陽不獨有柔順之徳其知<lb/>
　光大含藴文明可從王事者也然不可動以躁妄故<lb/>
　可靜一以俟時不可有其成功故无成乃有終也<hi>易説</hi>
　　兼山郭氏曰六三不正之隂處下卦之上其才為<lb/>
<pb n="32b"/>
　　不足其位為過中以順而過中可以含章代終而<lb/>
　　已<hi>易説</hi>
　　白雲郭氏曰坤以六二為一卦之主三非任時之<lb/>
　　責者雖有美徳可明含而固守之可也或從王事<lb/>
　　謂從天下大務无成天之功終地之徳而已然含<lb/>
　　章則不茹終於必吐而後已此待時之義也待時<lb/>
　　者待從王事之時也知固守含章以待從王事之<lb/>
　　時則含𢎞光大之義得矣三居下卦之上其位非<lb/>
<pb n="33a"/>
　　不尊雖有從王事任天下之道而六二中正已當<lb/>
　　其位矣故或之含章可貞非小道也故知六二之<lb/>
　　外三之徳可以任重<hi>易説</hi>
　　漢上朱氏曰坤離為文明三文之成為章坤見離<lb/>
　　伏含章也人臣當含章不耀以其美歸之君六三<lb/>
　　不正非容悦者也可正也六三動則正惟含章也<lb/>
　　故當可動而動以時發也坤徳含𢎞光大含章者<lb/>
　　坤之靜也以時發者坤之動也靜而含動而𢎞坤<lb/>
<pb n="33b"/>
　　之所以承天歟乾為王伏巽為事三内卦之上為<lb/>
　　成上為外卦之終或從王事者三之上也坤作成<lb/>
　　物无以成功自居有終其事而已為臣而終其事<lb/>
　　職當然也六三以是從王事得恭順之道知光大<lb/>
　　矣坎離合為知知如日月之明光大也邵雍曰陽<lb/>
　　知其始而享其成隂效其法而終其勞<hi>易傳</hi>
　　新安朱氏曰六隂三陽内含章美可貞以守然居<lb/>
　　下之上不終含藏故或時出而從上之事則始雖<lb/>
<pb n="34a"/>
　　无成而後必有終爻有此象故戒占者有此徳則<lb/>
　　如此占也<hi>本義</hi>○六三便夾些陽了隂則渾是不發<lb/>
　　底如六三之爻有陽所以言含章若无陽何由有<lb/>
　　章含章為是有陽半動半靜之爻若六四則渾是<lb/>
　　柔了所以括囊<hi>語録</hi>
　　東萊吕氏曰或從王事无成有終凡人多不達此<lb/>
　　意所為之事當做十分只做五六分多懐不須做<lb/>
　　盡之心如此乃是无成无終也君子則不然雖不<lb/>
<pb n="34b"/>
　　居其成功而其所為不以小大逺近未嘗有一毫<lb/>
　　之不盡一毫不盡則失有終之義矣无成有終者<lb/>
　　雖不居其成而不敢有一毫不盡之心乃可<hi>易説</hi>○<lb/>
　　含章可貞以時發也大凡人出來做事多被人疑<lb/>
　　忌只為預先多露圭角不能含章惟含章然後可<lb/>
　　以時發初不是兩件事或從王事知光大也易傳<lb/>
　　云或從王事而能无成有終者是其知之光大也<lb/>
　　惟其知之光大故能含晦此極有意味尋常人欲<lb/>
<pb n="35a"/>
　　含晦者多只去鋤治驕矜深匿名迹然愈鋤愈生<lb/>
　　愈匿愈露者蓋不曽去根本上理㑹自己知未光<lb/>
　　大胸中淺狹纔有一功一善便无著處雖强欲抑<lb/>
　　遏終制不住譬如瓶小水多雖抑遏固閉終必泛<lb/>
　　溢若瓶大則水自不泛溢都不須閒費力<hi>紀聞</hi>
六四括囊无咎无譽象曰括囊无咎慎不害也<lb/>
　伊川先生曰四居近五之位而无相得之義乃上下<lb/>
　閉隔之時其自處以正危疑之地也若晦藏其知<lb/>
<pb n="35b"/>
　如括結囊口而不露則可得无咎不然則有害也既<lb/>
　晦藏則无譽矣○能慎如此則无害也<hi>並易傳</hi>○問括<lb/>
　囊事還作得在位使否先生曰六四位是在上然坤<lb/>
　之六四却是重隂故云賢人隠便作不得在位<hi>楊遵道録</hi>
　康節先生曰漁樵對問竊人之美謂之徼其始取之<lb/>
　也惟恐其不多也及其敗露也惟恐其多矣夫譽與<lb/>
　毁一事也而兩名者名與實故也<hi>邵子外書</hi>
　　兼山郭氏曰六四坤道之革由乾之四也有近君<lb/>
<pb n="36a"/>
　　之嚴履多懼之地才徳未孚危疑實甚以其上下<lb/>
　　不交故言天地閉以其无承无應故言賢人隠當<lb/>
　　斯時也可以括囊无咎无譽而已<hi>易説</hi>
　　白雲郭氏曰六五之君柔弱在上而四又以柔徳<lb/>
　　獨近之其道危矣唯六四知幾之君子一以柔徳<lb/>
　　自處既絶直方之動又異含章之發括而絶物斯<lb/>
　　无咎矣善惡括而不形故无譽好惡括而不萌故<lb/>
　　不害天下徒知毁之為害而六四又知夫譽之為<lb/>
<pb n="36b"/>
　　害也不其慎之至歟孔子言賢人隠非隠其身也<lb/>
　　隠其徳也善夫知幾君子之隠乎然則括囊果為<lb/>
　　臣之道歟曰時使之然耳非得已也<hi>易説</hi>
　　漢上朱氏曰坤為囊六四動成艮艮為手括囊也<lb/>
　　六四正動則不正四有伏兊兊為口不正无譽可<lb/>
　　也无咎何邪六四當天地否塞賢人遯藏之時不<lb/>
　　利君子正故止其口而不出者慎也慎以全身故<lb/>
　　於義不害若立人之本朝道不行矣而括囊緘黙<lb/>
<pb n="37a"/>
　　罪也安得无咎故此爻不以位言之<hi>易傳</hi>
　　新安朱氏曰括囊言結囊口而不出也譽者過實<lb/>
　　之名謹宻如是則无咎而亦无譽矣六四重隂不<lb/>
　　中故其象占如此蓋或事當謹宻或時當隠遯也<lb/>
　　<hi>本義</hi>
　　東萊吕氏曰六四括囊无咎无譽居此地者須是<lb/>
　　如括結囊口都无一條縫始得<hi>紀聞</hi>
六五黄裳元吉象曰黄裳无吉文在中也<lb/>
<pb n="37b"/>
　伊川先生曰坤雖臣道五實君位故為之戒云黄裳<lb/>
　元吉黄中色裳下服守中而居下則元吉謂守其分<lb/>
　也元大而善也爻象唯言守中居下則元吉不盡發<lb/>
　其義也黄裳既元吉則居尊為天下大凶可知後之<lb/>
　人未達則此義晦矣不得不辨也五尊位也在它卦<lb/>
　六居五或為柔順或為文明或為暗弱在坤則為居<lb/>
　尊位隂者臣道也婦道也臣居尊位羿莽是也猶可<lb/>
　言也婦居尊位女媧氏武氏是也非常之變<hi>一作大</hi>不<lb/>
<pb n="38a"/>
　可言也故有黄裳之戒而不盡言也或疑在革湯武<lb/>
　之事猶盡言之獨於此不言何也曰廢興理之常也<lb/>
　以隂居尊位非常之變也○黄中之文在中不過也<lb/>
　内積至美而居下故為元吉<hi>並易傳</hi>
　　藍田吕氏曰六五充實之至將至于有光耀大人<lb/>
　　之學至矣<lb/>
　　兼山郭氏曰六五以位則尊以才則柔以體則坤<lb/>
　　蓋坤地道也妻道也臣道也柔而用中是以謂之<lb/>
<pb n="38b"/>
　　黄裳也黄中之色也裳下之飾也柔而用中故黄<lb/>
　　中通理正位居體美在其中暢於四支發於事業<lb/>
　　者也<hi>易説</hi>
　　白雲郭氏曰坤雖臣道而五實君位雖以柔徳不<lb/>
　　害其為君也猶乾之九二雖有君徳亦不害其為<lb/>
　　臣故乾有兩君徳而无兩君坤有兩臣徳而无兩<lb/>
　　臣皆一義也六五以柔居尊下下之君也江海所<lb/>
　　以能為百谷王者以其善下之也下下本坤之道<lb/>
<pb n="39a"/>
　　也黄中色也色之美者也裳下服也是以至美之<lb/>
　　徳而下人也昔堯有允恭克讓之徳而後能得舜<lb/>
　　舜有温恭允塞之徳而後能得禹臯陶文王有徽<lb/>
　　柔懿恭之徳而後能得閎夭泰顛然則黄裳之徳其<lb/>
　　為元吉宜矣元大也一人有慶兆民賴之元吉也<lb/>
　　二五之爻蓋聖人明直方之臣非有黄裳之君不<lb/>
　　能致也文在中者言美徳在中故暢於四支發於<lb/>
　　事業皆天下之至美是以天下蒙其福也六四明<lb/>
<pb n="39b"/>
　　柔徳近君著一時之變與六五辭不相通不可符<lb/>
　　合易之辭類如此觀二爻文言斯得之矣<hi>易説</hi>
　　漢上朱氏曰五尊位六居之人臣當此惟守中居<lb/>
　　下乃得元吉否則必凶黄地之中色文者地道之<lb/>
　　美見於山川動植者也裳下體之飾曰黄則守中<lb/>
　　有地道之美而不過故曰文在中也曰裳則居下<lb/>
　　雖處尊位而不失坤之常唯守中不過斯能居下<lb/>
　　矣以是而動動則得二元吉也元吉者言其始本<lb/>
<pb n="40a"/>
　　自吉非變而吉也故元吉在吉為至善<hi>易傳</hi>○又曰<lb/>
　　坤雖臣道五實君位故為之戒云黄裳元吉黄中<lb/>
　　色裳下服言守中居下則无吉蓋伊尹周公之事<lb/>
　　也或曰安知非妻道也曰妻道之美盡於六三爻<lb/>
　　<hi>叢説</hi>
　　新安朱氏曰黄中色裳下飾六五以隂居尊中順<lb/>
　　之徳充諸内而見於外故其象如此而其占為大<lb/>
　　善之吉也占者徳必如是則其占亦如是矣春秋<lb/>
<pb n="40b"/>
　　傳南蒯將叛筮得此爻以為大吉子服恵伯曰忠<lb/>
　　信之事則可不然必敗外彊内温忠也和以率貞<lb/>
　　信也故曰黄裳元吉黄中之色也裳下之飾也元<lb/>
　　善之長也中不忠不得其色下不共不得其飾事<lb/>
　　不善不得其極且夫易不可以占險三者有闕筮<lb/>
　　雖當未也後蒯果敗此可以見占法矣○文在中<lb/>
　　者文在中而見於外也<hi>並本義</hi>○六五黄裳元吉這<lb/>
　　是那居中處下之道乾之九五自是剛健底道理<lb/>
<pb n="41a"/>
　　坤之六五自是柔順底道理各随它隂陽自有一<lb/>
　　箇道理其為九六不同所以在那五處亦不同這<lb/>
　　箇五之柔順從那六裏來○黄裳元吉不過是在<lb/>
　　上之人能以柔順之道黄中色裳是下體之服能<lb/>
　　似這箇則无不吉○六五文在中而見於外先生<lb/>
　　曰易申言占者有其徳則其占如是言无其徳而<lb/>
　　得是占者却是反説如南蒯得黄裳元吉疑吉矣<lb/>
　　而蒯果敗者蓋卦辭明言黄裳則元吉无黄裳之<lb/>
<pb n="41b"/>
　　徳則不吉也又如直方大不習无不利占者有直<lb/>
　　方大之徳則不習而无不利占者无此徳即雖習<lb/>
　　而不利也如奢侈之人而得恭儉則吉之占明不<lb/>
　　恭儉者是占為不吉也它皆倣此如此看自然意<lb/>
　　思活<hi>並語録</hi>
　　東萊吕氏曰六五黄裳元吉文在中也此最難在<lb/>
　　中<hi>易説</hi>○六五黄裳元吉黄中之色也裳下之服也<lb/>
　　中无定所坤以下為中<hi>紀聞</hi>
<pb n="42a"/>
上六龍戰于野其血𤣥黄象曰龍戰于野其道窮也<lb/>
　伊川先生曰隂從陽者也然順極則抗而爭六既極<lb/>
　矣復進不已則必戰故云戰于野野謂進至于外也<lb/>
　既敵矣必皆傷故其血𤣥黄○隂盛至于窮極則必<lb/>
　爭而傷也<hi>並易傳</hi>
　　藍田吕氏曰上六隂柔之物極則變居上則不利<lb/>
　　兼山郭氏曰上六坤道之窮窮而不知變者也隂<lb/>
　　生于午而始復于巽自巽至乾厯三時而終以位<lb/>
<pb n="42b"/>
　　則不為不久以氣則不為不壯然進則不知陽之<lb/>
　　當來退則不知隂之可去是以疑而必戰戰而俱<lb/>
　　傷傷而不知悔亡其所謂坤順者也由是言之六<lb/>
　　爻之順者時焉而已凡易貴陽而賤隂非賤之也<lb/>
　　蓋陽主生隂主殺陽主徳隂主刑陽知進退之義<lb/>
　　隂无過亢之悔是以非克之則不去也始也履霜<lb/>
　　則難與之進終也龍戰則難與之退不知進退存<lb/>
　　亡是以謂之賤也<hi>易説</hi>
<pb n="43a"/>
　　白雲郭氏曰隂道柔順待陽唱而後動者也故陽<lb/>
　　不唱則隂不動君不唱則臣不和有不待唱進而<lb/>
　　干陽者上六之過也進而干陽逼也逼則疑而戰<lb/>
　　矣野者在外之地言陽之拒隂必使不侵其内也<lb/>
　　龍戰于野則為臣之道既窮而在君之義亦闕矣<lb/>
　　其血𤣥黄蓋君臣兩傷之謂也觀二帝三王之時<lb/>
　　君臣一體如元首股肱夫人无尺寸之膚不愛豈<lb/>
　　自傷其元首股肱哉漢唐之君屠戮臣下如異類<lb/>
<pb n="43b"/>
　　其臣固有得罪者而彰君之惡大矣非特𤣥黄而<lb/>
　　已嗚呼上无黄裳之君下无直方之臣幾何不道<lb/>
　　窮而龍戰哉<hi>易説</hi>
　　漢上朱氏曰上六坤之窮十月也其位在亥乾之<lb/>
　　位十一月復震震變乾為龍上六變乾乾為天卦<lb/>
　　外天際也野之象野莫知所適之地坤道已窮動<lb/>
　　而不已臣疑于君乾坤交戰君臣相傷不知變通<lb/>
　　故也<hi>易傳</hi>○又曰天𤣥地黄何也曰乾言其始坤言<lb/>
<pb n="44a"/>
　　其終也坎為黒乾之初九始于坎息而至巳午為<lb/>
　　火火赤也坎黒也赤黒為𤣥坤之初六始于離離<lb/>
　　之中爻坤也息而至亥成坤故十一月陽氣潛萌<lb/>
　　于黄宫者乾始于坤也坤之上六隂陽交戰坤終<lb/>
　　而乾始故曰𤣥黄震者乾始也太元謂十月之氣<lb/>
　　曰深合黄純廣含羣生又曰冬至及夜半以後者<lb/>
　　近𤣥之象也冬至夜半子也坎也乾之始也<hi>坤上六圖</hi>
　　<hi>説</hi>
<pb n="44b"/>
　　新安朱氏曰隂盛之極至與陽爭兩敗俱傷其象<lb/>
　　如此占者如是其凶可知<hi>本義</hi>○子耕問龍戰于野<lb/>
　　曰乾无對只是一箇物事至隂則有對大抵隂常<lb/>
　　虧于陽○時舉問坤上六隂極盛而與陽戰爻中<lb/>
　　乃不言凶且乾之上九猶言有悔此却不言何邪<lb/>
　　曰戰而至于俱傷其血𤣥黄不言而凶可知矣<hi>並語</hi>
　　<hi>録</hi>
用六利永貞象曰用六永貞以大終也<lb/>
<pb n="45a"/>
　伊川先生曰坤之用六猶乾之用九用隂之道也隂<lb/>
　道柔而難常故用六之道利在常永貞固○隂既貞<lb/>
　固不足則不能永終故用六之道利在盛大於終能<lb/>
　大於終乃永貞也<hi>並易傳</hi>
　　兼山郭氏曰用六永貞且欲其大終於順也<hi>易説</hi>
　　白雲郭氏曰柔順而動剛坤之徳也可乆之道也<lb/>
　　用六之義用此而已用此可乆能勿大終乎用九<lb/>
　　非獨君也臣亦可用九二是也用六非獨臣也君<lb/>
<pb n="45b"/>
　　亦可用六五是也<hi>易説</hi>
　　漢上朱氏曰六隂柔之極不濟之以陽剛則邪佞<lb/>
　　之道故以九用六乃能永乆不失其正杜欽曰地<lb/>
　　道貴斂陽始之隂終之未始離陽故曰以大終也<lb/>
　　<hi>易傳</hi>
　　新安朱氏曰用六言凡得隂爻者皆用六而不用<lb/>
　　八亦通例也以此卦純隂而居首故發之遇此卦<lb/>
　　而六爻俱變者其占如此辭蓋隂柔不能固守變<lb/>
<pb n="46a"/>
　　而為陽則能永貞矣故戒占者以利永貞即乾之<lb/>
　　利貞也自坤而變故不足于元亨云○初隂後陽<lb/>
　　故曰大終<hi>並本義</hi>○用六永貞以大終也陽為大隂<lb/>
　　為小如大過小過之類皆是以隂陽而言坤六爻<lb/>
　　皆隂其始本小到此隂皆變為陽矣所謂以大終<lb/>
　　也言始小而終大○朱震説卦畫七八爻稱九六<lb/>
　　它是不理㑹得老隂老陽之變且如占得乾之初<lb/>
　　爻是少陽便是初七七是少不㑹變便不用了若<lb/>
<pb n="46b"/>
　　占得九時九是老老便㑹變便占這變爻此言用<lb/>
　　九用六亦如此○乾吉在无首坤利在永貞這只<lb/>
　　説二用變卦乾吉在无首言卦之本體元是六龍<lb/>
　　今變為隂頭面雖變渾身却是龍只一似無頭底<lb/>
　　龍相似坤利在永貞不知有何闗捩子這坤却不<lb/>
　　得見它元亨只得它永貞坤之本卦固自有元亨<lb/>
　　變卦却无○問坤體貞靜承天而行未嘗為始而<lb/>
　　嘗代終故自坤而變陽為羣龍而无首有利貞而<lb/>
<pb n="47a"/>
　　无元亨是否先生曰坤雖變而為陽然坤性依舊<lb/>
　　在它本是箇无頭底物如婦從夫臣從君地承天<lb/>
　　先迷後得東北䘮朋西南得朋皆是無頭處也○<lb/>
　　坤六爻雖有重輕大概都是持守收斂畏謹底意<lb/>
　　<hi>並語録</hi>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷五<lb/>
</p>
<p>
</p>
  </div>
</body>
</text>
</TEI>
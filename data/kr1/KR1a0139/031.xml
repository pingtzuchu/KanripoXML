<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷二十九</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷二十九<lb/>
　　　　　　　　　　頭等侍衛納喇性徳編<lb/>
䷘<hi>震下乾上</hi>
　明道先生曰无妄震下乾上聖人之動以天賢人之<lb/>
　動以人若顔子之有不善豈如衆人哉惟只在於此<lb/>
　間爾盖猶有已焉至於无我則聖人也顔子切於聖<lb/>
　人未逹一息爾不遷怒不貳過无伐善无施勞三月<lb/>
<pb n="1b"/>
　不違仁者此意也<hi>劉絢師訓</hi>
　伊川先生曰无妄序卦復則不妄矣故受之以无妄<lb/>
　復者反於道也既復於道則合<hi>一无合字</hi>正理而无妄故<lb/>
　復之後受之以无妄也為卦乾上震下震動也動以<lb/>
　天為无妄動以人欲則妄矣无妄之義大矣哉<hi>易傳</hi>
　又曰觀言所以識其心觀行所以識其用不識後如<lb/>
　何畜得乾上震下无妄謂動以天則无妄大畜所以<lb/>
　繼无妄者妄如何畜雜卦非聖人作後人類記之言<lb/>
<pb n="2a"/>
　又曰叔孫武叔之毁乃无妄之疾也<lb/>
　　兼山郭氏曰无妄即誠也在易曰无妄至孔子文<lb/>
　　言及中庸而後言誠又至孟子則曰性善皆一也<lb/>
　　然无妄有動象故又為誠之見於有為者如是則<lb/>
　　誠然後无妄矣以其本善故誠以其誠故无妄又<lb/>
　　為三者之序不誠則妄矣天人之分其間不能以<lb/>
　　寸伊川曰動以天故无妄動以人欲則妄矣<hi>无妄圖</hi>
　　新安朱氏曰真以理言无妄之謂也<hi>太極圖義</hi>　道夫<lb/>
<pb n="2b"/>
　　問无妄誠之道不欺則所以求誠否曰无妄者聖<lb/>
　　人也謂聖人為无妄則可謂聖人為不欺則不可<lb/>
　　又問此正所謂誠者天之道思誠者人之道否曰<lb/>
　　然无妄是自然之誠不欺是著力去做底无妄自<lb/>
　　是我无妄故誠不欺者對物而言故次之<hi>語録</hi>
无妄元亨利貞其匪正有眚不利有攸往<lb/>
　伊川先生曰无妄者至誠也至誠者<hi>一无者字</hi>天之道也<lb/>
　天之化育萬物生生不窮各正其性命乃无妄也人<lb/>
<pb n="3a"/>
　能合无妄之道則所謂與天地合其徳也无妄有大<lb/>
　亨之理君子行无妄之道則可以致大亨矣无妄天<lb/>
　之道也卦言人由无妄之道也<hi>一无也字</hi>利貞法无妄之<lb/>
　道利在貞正失貞正則妄也雖无邪心苟不合正理<lb/>
　則妄也乃邪心也故有<hi>一作其</hi>匪正則為過眚既已无<lb/>
　妄不宜有往往則妄也<hi>易傳</hi>
　横渠先生曰无妄四徳无妄而後具四徳也其曰匪<lb/>
　正有眚對无妄雷行天動也天動不妄故曰无妄天<lb/>
<pb n="3b"/>
　動不妄則物亦无妄<hi>易説</hi>　又曰天地之氣雖聚散攻<lb/>
　取百塗然其為理也順而不妄<hi>正䝉</hi>
　　白雲郭氏曰自太極函三論之則无有妄无妄之<lb/>
　　别自三才之别論之然後有妄无妄分焉天之於<lb/>
　　覆地之於載皆无妄也聖人所以成天地之能者<lb/>
　　亦无妄也无妄天道也盡天道故具元亨利貞也<lb/>
　　諸卦具四徳者各見其義无妄則以天道得之也<lb/>
　　匪正則妄矣妄故招眚匪正而有眚非无妄之災<lb/>
<pb n="4a"/>
　　也災眚之義其説不一以无妄觀之則自天至者<lb/>
　　為災由人自致者為眚无妄之動貴其止於天道<lb/>
　　不知所止而往是以窮人欲而滅天理也故不利<lb/>
　　有攸往<hi>易説</hi>
　　新安朱氏曰无妄實理自然之謂史記作无望謂<lb/>
　　无所期望而有得焉者其義亦通為卦自訟而變<lb/>
　　九自二來而居於初又為震主動而不妄者也故<lb/>
　　為无妄又二體震動而乾健九五剛中而應六二<lb/>
<pb n="4b"/>
　　故其占大亨而利於正若其不正則有眚而不利<lb/>
　　有所往也<hi>本義</hi>　問雖无邪心苟不合正理則妄也<lb/>
　　既无邪何以不合正曰有人自是其心全无邪而<lb/>
　　却不合於正理如賢智者過之他其心豈曾有邪<lb/>
　　却不合正理佛氏亦豈有邪心者　因論易傳无<lb/>
　　妄雖无邪心苟不合正理則妄也乃邪心也時或<lb/>
　　以子路使門人為臣事為證先生曰如鬻拳兵諫<lb/>
　　之類是也或云王荆公亦然曰温公忠厚故稱荆<lb/>
<pb n="5a"/>
　　公無姦邪只不曉事看來荆公亦有邪心夾雜他<lb/>
　　却將周禮來賣弄有利底事便行之意欲富國強<lb/>
　　兵然後行禮義不知未至富強人才風俗已先壊<lb/>
　　了　問无妄之謂誠不欺其次也曰非无妄故能<lb/>
　　誠无妄便是誠无妄是四方八而都去得不欺猶<lb/>
　　是兩个物事相對<hi>並語録</hi>
　　東萊吕氏曰比看易无妄傳云雖无邪心苟不合<lb/>
　　正理則妄也乃邪心也益悚然自失因思去歲給<lb/>
<pb n="5b"/>
　　札當時本意欲俟數月間得對展盡底藴故事事<lb/>
　　未欲説破縁此四互却多暗昧處此正易傳之所<lb/>
　　謂邪心也<hi>荅䀲菴書</hi>
彖曰无妄剛自外來而為主於内動而健剛中而應大<lb/>
亨以正天之命也其匪正有眚不利有攸往无妄之往<lb/>
何之矣天命不祐行矣哉<lb/>
　康節先生曰不見動而動妄也動於否之時是也見<lb/>
　動而動則為无妄然所以有眚者陽微而无應也有<lb/>
<pb n="6a"/>
　應而動則為益矣<hi>觀物外篇</hi>
　伊川先生曰謂初九也坤初爻變而為震剛自外而<lb/>
　來也震以初爻為主成卦由之故初為无妄之主動<lb/>
　以天為无妄動而以天動為主也以剛變柔為以正<lb/>
　去妄之象又剛正為主於内无妄之義也九居初正<lb/>
　也　下動而上健是其動剛健也剛健无妄之體也<lb/>
　剛中而應五以剛居中正二復以中正相應是順理<lb/>
　而不妄也故其道大亨通而貞正乃天之命也天命<lb/>
<pb n="6b"/>
　謂天道也所謂无妄也　所謂无妄正而已小失於<lb/>
　正則為有過乃妄也所謂匪正盖由有往若无妄而<lb/>
　不往何由有匪正乎无妄者理之正也更有往將何<lb/>
　之矣乃入於妄也往則悖於天理天道所不祐可行<lb/>
　乎哉<hi>並易傳</hi>
　横渠先生曰天動不妄則物亦无妄乾道變化各正<lb/>
　性命也<hi>易説</hi>
　　藍田吕氏曰无妄所遇以正命也剛自外來而為<lb/>
<pb n="7a"/>
　　主於内動而健剛中而應是三者无自而為邪矣<lb/>
　　是所謂无妄有无妄之徳必有无妄之福此大亨<lb/>
　　以正所以為天之命也若匪正有眚則妄矣匪正<lb/>
　　邪也有眚過也天作孽為災自作孽為眚其過由<lb/>
　　己致也有妄欲往於无妄將何之乎天命不祐亦<lb/>
　　已致之非正命也<lb/>
　　龜山楊氏曰震一索而得男剛自外來也震下而<lb/>
　　乾上動而健也動而健則動而為主矣故曰剛自<lb/>
<pb n="7b"/>
　　外來而為主於内也雷動而天行則其誠无息卦<lb/>
　　之所以為无妄也動而以人為則妄矣剛中而應<lb/>
　　謂二五也五以剛健中正而位乎上二以柔順中<lb/>
　　正而應於下上下相與以正故其大亨也以正而<lb/>
　　已大亨以正非人之私智所能為也循天理而已<lb/>
　　故曰天之命也詩曰維天之命於穆不已所謂命<lb/>
　　者亦誠而已矣大亨以正則亨以正為體匪正則<lb/>
　　有眚非順理也故天命不祐欲往安之乎故不利<lb/>
<pb n="8a"/>
　　有攸往<hi>易説</hi>
　　兼山郭氏曰老子曰人法地地法天天法道道法<lb/>
　　自然故天无私覆地无私載日月无私照率歸之<lb/>
　　自然而已聖人之與天合徳觀天之道執天之行<lb/>
　　不先時而起不後時而縮因循故常依於天理无<lb/>
　　思无為亦歸之自然而已此无妄之本也以其卦<lb/>
　　言之震剛自外來而為主於内以才言之動而健<lb/>
　　以其位言之二五得位剛中而應所以為元亨利<lb/>
<pb n="8b"/>
　　貞也乾者大也大亨以正其天之命乎且天下雷<lb/>
　　行其動以時故自春分而出萬物從之而出秋分<lb/>
　　而入萬物從之而入莫之令而常自然豈物物而<lb/>
　　賦之此以亨正而出彼以亨正而受此以无妄而<lb/>
　　感彼以无妄而應故能自智自力自形自色者也<lb/>
　　故曰乾道變化各正性命於此可見矣其或感之<lb/>
　　有正有不正養之或得或失所以為夭為壽為災<lb/>
　　為眚是謂匪正有眚之理也然則匪正有眚又何<lb/>
<pb n="9a"/>
　　之矣故知有妄之行天之所不祐也<hi>易説</hi>
　　白雲郭氏曰剛自外來而為主於内論卦之所以<lb/>
　　成无妄者主於震也動而健者動以天不以人也<lb/>
　　剛中而應九五也大亨以正无妄之道也无妄之<lb/>
　　道天也非人也故言天之命與中庸言天命之謂<lb/>
　　性孟子言有命焉君子不謂性之義皆同然止於<lb/>
　　无妄而不往則天道常存不止於无妄而有攸往<lb/>
　　者是以人而㓕天者也故彖之意以謂捨无妄而<lb/>
<pb n="9b"/>
　　往又將何之焉一捨无妄而往則為匪正矣是以<lb/>
　　人㓕天以偽喪誠乖於天道此天命所以不祐也<lb/>
　　天非有心於祐不祐之間盖其道不與天合天何<lb/>
　　由而助之故孟子言盡心知性則知天存心養性<lb/>
　　所以事天盖知天事天為天所祐皆必與天合徳<lb/>
　　也曰動而健則動而與天合徳矣不與天合徳則<lb/>
　　與天非其類故非天之所助如是行而有往又何<lb/>
　　之乎盖聖人欲人之著誠去偽而明其天也伊川<lb/>
<pb n="10a"/>
　　曰動以天故无妄動以人欲則妄矣此之謂也輔<lb/>
　　嗣於此卦尤不曉聖人之旨<hi>易説</hi>
　　漢上朱氏曰无妄天理也有妄人欲也人本无妄<lb/>
　　因欲有妄去其人欲動静語黙无非天理動匪我<lb/>
　　也其動也天故曰无妄此合乾震言无妄也无妄<lb/>
　　大畜之反大畜上九之剛自外來為主於内主言<lb/>
　　震也自外來為主於内如舜禹之有天下天下大<lb/>
　　物也可妄而有乎无非天也故曰剛自外來而為<lb/>
<pb n="10b"/>
　　主於内此以初九言无妄之主也震動也乾健也<lb/>
　　動而健无妄之時其健不息不有其己體天而已<lb/>
　　故曰動而健此再以乾震言无妄也九五剛中在<lb/>
　　上六二以柔中應之剛柔相與上下不過乎中申<lb/>
　　則无妄上下循天之理故曰剛中而應此以二五<lb/>
　　言无妄也五九之尊位大者得尊位大亨也其端<lb/>
　　始於初九剛自外來為主於内而正是以大亨剛<lb/>
　　中而應動不以正亦何由健何由應乎故曰大亨<lb/>
<pb n="11a"/>
　　以正此以初九九五言无妄也動而健剛中而應<lb/>
　　大亨以正者无妄之才也有是才乃可當无妄之<lb/>
　　時致天下於无妄易言剛中而應者五卦師也臨<lb/>
　　也萃也升也无妄也大亨以正者三卦萃也臨也<lb/>
　　无妄也獨於无妄言天之命者剛自外來而為主<lb/>
　　於内也剛自外來可也安能必其為主於内動而<lb/>
　　健可也安能使剛中而必應以正而必至於大亨<lb/>
　　乎非天命不能也天命即天理也非人為也乾為<lb/>
<pb n="11b"/>
　　天巽為命故曰天之命也此以乾巽言无妄也三<lb/>
　　四上三爻匪正有眚匪正妄行而干天命其眚自<lb/>
　　取者也无妄之世九五在上受天所命六二應之<lb/>
　　三四上匪正而无應欲往何之三四以五在上不<lb/>
　　可行上九已窮三上相易成坎險何所往哉兑為<lb/>
　　右大畜六五尚賢上九易五成兑故曰自天祐之<lb/>
　　无妄大畜三四正位兊體有祐之象大畜反兊為<lb/>
　　巽不正之爻不利有攸往故曰天命不祐行矣哉<lb/>
<pb n="12a"/>
　　在卦氣為寒露故太𤣥凖之以去<hi>易傳</hi>
　　新安朱氏曰剛自外來而為主於内以卦變卦徳<lb/>
　　卦體言卦之善如此故其占當獲大亨而利於正<lb/>
　　乃天命之當然也其有不正則不利有所往欲何<lb/>
　　往哉盖其逆天之命而天不祐之故不可以有行<lb/>
　　也<hi>本義</hi>　无妄本是无望這是沒理㑹時節忽然如<lb/>
　　此得來面前朱英所謂无望之福是也桑樹中箭<lb/>
　　栁樹出汁　往字説得不同　剛自外來説卦變<lb/>
<pb n="12b"/>
　　動而健説卦徳剛中而應説卦體大亨以正説元<lb/>
　　亨利貞自文王以來説做希望之望這事只得倚<lb/>
　　閣在這裏難為斷殺他　伊川易傳似不是本意<lb/>
　　剛自外來是所以做造无妄動而健是有卦後説<lb/>
　　底　或説无妄卦曰卦中未便有許多道理聖人<lb/>
　　只是説有許多爻象如此占著此爻則有此象无<lb/>
　　妄是箇不指望偶然底卦忽然而有福忽然而有<lb/>
　　禍如人方病忽然勿藥而愈是所謂无妄也據諸<lb/>
<pb n="13a"/>
　　爻名義合作无望不知孔子何故説歸无妄人之<lb/>
　　卜筮如決柸珓如此則吉如此則凶柸珓又何嘗<lb/>
　　有許多道理如程子之説説得道理儘好儘開濶<lb/>
　　只是不如此未有許多道理在又曰无妄一卦雖<lb/>
　　云禍福之來也无常然自家所守者不可不利於<lb/>
　　正不可以彼之无常而吾之所守亦為之无常也<lb/>
　　故曰无妄元亨利貞其匪正有眚若所守匪正則<lb/>
　　有眚矣眚即災也　問伊川言災自外來眚自内<lb/>
<pb n="13b"/>
　　作是否曰看來只一般微有不同耳災是偶然生<lb/>
　　於彼者眚是過誤致然書曰眚災肆赦春秋曰肆<lb/>
　　大眚皆以其過誤而赦之也　又曰看來无妄合<lb/>
　　是无望之義不知孔子何故使此妄字如无妄之<lb/>
　　災无妄之疾都是沒巴鼻恁地又曰无妄自是大<lb/>
　　亨了又却須是貞正始得若些子不正則行有眚<lb/>
　　眚字便即與災字同不是自家做得只有些子不<lb/>
　　是他那裏便有災來　問眚與災如何分曰也只<lb/>
<pb n="14a"/>
　　一般書云眚災肆赦春秋傳肆大眚眚似是過誤<lb/>
　　災便直自外來又曰此不可大叚做道理看只就<lb/>
　　逐象上説見有此象便有此義少閒自有壹時築<lb/>
　　著磕著<hi>並語録</hi>
　　東萊吕氏曰剛自外來而為主於内所謂復則不<lb/>
　　妄矣聖人終日乾乾純剛不息何自外來之有易<lb/>
　　所以告學者也苟不知復則流於妄而不自知矣<lb/>
　　　又曰卦辭言不利有攸往而初九則曰往吉六<lb/>
<pb n="14b"/>
　　二則曰利有攸往盖既曰无妄則已上别无去處<lb/>
　　動著便錯才添纎毫則妄矣此卦辭所謂不利有<lb/>
　　攸往也雖動著便錯然又非塊然不行也此理元<lb/>
　　自流行而不息故兩爻皆以往為吉<hi>並易説</hi>
象曰天下雷行物與无妄先王以茂對時育萬物<lb/>
　濂溪先生曰身端心誠之謂也誠心復其不善之動<lb/>
　而已矣不善之動妄也妄復則无妄矣无妄則誠矣<lb/>
　故无妄次復而曰先王以茂對時育萬物深哉<hi>通書</hi>
<pb n="15a"/>
　明道先生曰天下雷行物與无妄天下雷行付與无<lb/>
　妄天性豈有妄耶聖人以茂對時育萬物各使得其<lb/>
　性也无妄則一毫不可加安可往也往則妄矣无妄<lb/>
　震下乾上動以天安有妄乎動以人則有妄矣<hi>劉絢師訓</hi>
　　聖人之於天下事自不合與只順他天理茂對時<lb/>
　育萬物而已　无妄災也敢問其故曰妄則欺也得<lb/>
　之必有禍斯有妄也順天而動有禍及者非禍也猶<lb/>
　農之有田而不勤稼穯者荒也不亦禍乎農有勤於<lb/>
<pb n="15b"/>
　稼穯而復敗諸水旱其荒不亦災乎故象言先王以<lb/>
　茂對時育萬物貴不妄也<hi>並語録</hi>
　伊川先生曰雷行於天下隂陽交和相薄而成聲於<lb/>
　是驚蟄藏振萌芽發生<hi>一作育</hi>萬物其所賦與洪纎髙<lb/>
　下各正其性命无有差妄<hi>一作忒</hi>物與无妄也先王觀天<lb/>
　下雷行發生賦與之象而以茂對天時養育萬物使<lb/>
　各得其宜如天與之无妄也茂盛也盛對之為言猶<lb/>
　盛行永言之比對時謂順合天時天道生萬物各正<lb/>
<pb n="16a"/>
　其性命而不妄王者體天之道養育人民以至昆蟲<lb/>
　草木使各得其宜乃對時育物之道也<hi>易傳</hi>　天下雷<lb/>
　行物與无妄先天後天皆合於天理者也人欲則偽<lb/>
　矣<hi>鄒徳久本</hi>　无妄之謂誠不偏之謂中又曰誠然後敬<lb/>
　未及誠時却須敬而後誠无妄之謂誠不欺其次矣<lb/>
　<hi>語録</hi>　盡己為忠盡物為信極言之則盡己者盡己之<lb/>
　性也盡物者盡物之性也信者无偽而已於天性有<lb/>
　所損益則為偽矣易无妄曰天下雷行物與无妄動<lb/>
<pb n="16b"/>
　以天理故也其大略如此更須研究之自有得處<hi>時氏</hi>
　<hi>拾遺</hi>
　横渠先生曰物因雷動雷動不妄則物亦不妄故曰<lb/>
　物與无妄育不以時害莫甚焉<hi>易説</hi>
　　藍田吕氏曰天下雷行萬物發生皆以誠感何可<lb/>
　　妄也先王對時育物用此道也<lb/>
　　龜山楊氏曰天下雷行天之所以鼓萬物也物斯<lb/>
　　應之故曰物與无妄先王所以對時育萬物亦因<lb/>
<pb n="17a"/>
　　天而已矣所以无妄也<hi>易説</hi>
　　兼山郭氏曰物之生也本乎一氣氣之運也本乎<lb/>
　　隂陽天地者氤氲以感之爾何與於人乎曰天非<lb/>
　　人不因人非天不成先王之仁得被萬物者在對<lb/>
　　時而已且日中星鳥以正仲春於是乎平秩東作<lb/>
　　宵中星虚以正仲秋於是乎平秩西成東作西成<lb/>
　　烝民乃粒萬邦作乂先王之政也國君春田不圍<lb/>
　　澤大夫不掩羣士不取麛卵則仁及於禽獸草木<lb/>
<pb n="17b"/>
　　黄落然後斧斤入山林則仁及於草木獺祭魚然<lb/>
　　後漁人入澤梁則仁及於魚鼈先王之仁有及於<lb/>
　　烝民有及於禽獸有及於草木魚鼈故能如魚麗<lb/>
　　之盛多凡以對時育物而已詩云麀鹿濯濯白鳥<lb/>
　　翯翯王在靈沼於牣魚躍故古之興王莫不皆然<lb/>
　　亦曰則天之明因地之利率之无妄而已<hi>易説</hi>
　　白雲郭氏曰天運乎上雷行於下无適而非天故<lb/>
　　為无妄然雷之収發有時疑其有妄也蓋収發非<lb/>
<pb n="18a"/>
　　雷也天之所運是雷為无妄也物之生死又應乎<lb/>
　　雷以從天之所運則物亦无妄矣故曰天下雷行<lb/>
　　物與无妄茂對時育萬物者聖人以至誠任天道<lb/>
　　而贊天地之化育與天地參於无妄者也其茂對<lb/>
　　也育物也自然馴致之耳聖人初无容心焉<hi>易説</hi>
　　漢上朱氏曰天下雷行而物與之者无妄也雷行<lb/>
　　非時而物不與者妄也虞翻曰震以動之萬物出<lb/>
　　乎震故震為萬物始始震終艮時也伏兊為澤育<lb/>
<pb n="18b"/>
　　也二應五三應上對也先王以是茂對時而育萬<lb/>
　　物茂盛也萬物繁興不茂不足以育物不對則妄<lb/>
　　矣如春毋麛毋卵夏毋伐大木之類<hi>易傳</hi>
　　新安朱氏曰天下雷行震動發生萬物各正其性<lb/>
　　命是物物而與之以无妄也先王法此以對時育<lb/>
　　物因其所性而不為私焉<hi>本義</hi>　又曰天之生物也<lb/>
　　一物與他一无妄<hi>語録</hi>
　　東萊吕氏曰物與无妄所謂各正性命也告子生之<lb/>
<pb n="19a"/>
　　之謂性之説恐只說得氣禀使果識所謂各正者<lb/>
　　則人物之分必不至混然无别矣下文所云則其<lb/>
　　所謂生之謂性者語雖似而意亦差此則立義甚<lb/>
　　精<hi>與張南軒問孟子説所疑</hi>
初九无妄往吉象曰无妄之往得志也<lb/>
　伊川先生曰九以剛陽為主於内无妄之象以剛實<lb/>
　<hi>一无實字</hi>變柔而居内中誠不妄者也以无妄而往何所<lb/>
　不吉卦辭言不利有攸往謂既无妄不可復有往也<lb/>
<pb n="19b"/>
　過則妄矣爻言往吉謂以无妄之道而行則吉也<lb/>
　以无妄而往无不得其志也盖誠之於物无不能動<lb/>
　以之修身則身正以之治事則事得其理以之臨人<lb/>
　則人感而化无所往而不得其志也<hi>並易傳</hi>
　横渠先生曰易所謂得志者聖賢獲其願欲者也得<lb/>
　臣无家堯之志也貞吉升階舜之志也<hi>易説</hi>
　　藍田吕氏曰初九以剛為主於内方動之始不流<lb/>
　　於邪理義者人心之所同然由是而往无不得志<lb/>
<pb n="20a"/>
　　龜山楊氏曰陽自外來而為主於内其動以天則<lb/>
　　无往而不得志矣故吉居无妄之時利在正而已<lb/>
　　往則匪正故曰不利有攸往各有所當也<hi>易説</hi>
　　白雲郭氏曰伊川先生曰卦辭言不利有攸往者<lb/>
　　謂既无妄則不可復往過則妄矣爻言往吉謂以<lb/>
　　无妄之道而行則吉也以是知伊川之得於无妄<lb/>
　　也深矣盖卦之辭以天下之誠未有不以偽喪者<lb/>
　　故欲守正而不往顔子拳拳服膺弗失之義也爻<lb/>
<pb n="20b"/>
　　之辭欲以无妄之道見於有行既盡己之性又盡<lb/>
　　人之性盡物之性如是而往其為得志大矣是以<lb/>
　　吉也言於初者初震也震之動以天故也卦爻之<lb/>
　　言相為終始與中庸天命之性率性之道修道之<lb/>
　　敎及成已成物之義皆同<hi>易説</hi>
　　漢上朱氏曰初九正无妄也九四不正妄也初九<lb/>
　　以正動上往九四應之往而正正則吉其正行乎<lb/>
　　上志者動於中也易傳曰誠至於物无不動者以<lb/>
<pb n="21a"/>
　　之修身則身正以之治事則事得其理以之臨人<lb/>
　　則人感而化无所往而不得志也故吉<hi>易傳</hi>
　　新安朱氏曰以剛在内誠之主也如是而往其吉<lb/>
　　可知故其象占如此<hi>本義</hi>
六二不耕穫不菑畬則利有攸往象曰不耕穫未富也<lb/>
　伊川先生曰凡理之所然者非妄也人所欲<hi>一作欲所</hi>為<lb/>
　者乃妄也故以耕穫菑畬譬之六二居中得正又應<lb/>
　五之中正居動體而柔順為動能順乎中正乃无妄<lb/>
<pb n="21b"/>
　者也故極言无妄之義耕農之始穫其成終也田一<lb/>
　歲曰菑三歲曰畬不耕而穫不菑而畬謂不首造其<lb/>
　事因其事理所當然也首造其事則是人心所作為<lb/>
　乃妄也因事之當然則是順理應物非妄也穫與畬<lb/>
　是也盖耕則必有穫菑則必有<hi>一作為</hi>畬是事理之固然<lb/>
　非心意之所造作也如是則為无妄不妄則所往利<lb/>
　而无害也或曰聖人制作以利天下者皆造端也豈<lb/>
　非妄乎曰聖人隨時制作合<hi>一作因</hi>乎風氣之宜未嘗<lb/>
<pb n="22a"/>
　先時而開之也若不待時則一聖人足以盡為矣豈<lb/>
　待累聖繼作也時乃事之端聖人隨時而為也　未<lb/>
　者非必之辭臨卦曰未順命是也不耕而穫不菑而<lb/>
　畬因其事之當然既耕則必有穫既菑則必成畬非<lb/>
　必以<hi>一无以字一无必字</hi>穫畬之富而為者也其始耕菑乃設<lb/>
　心在於求<hi>一无求字</hi>穫畬是以其富也心有欲而為者則<lb/>
　妄也<hi>並易傳</hi>
　横渠先生曰柔之為道不利逺者能逺利不為物首<lb/>
<pb n="22b"/>
　則可乘剛處實則凶<hi>易説</hi>
　　藍田吕氏曰无妄之徳剛者得之六二體柔下比<lb/>
　　於初未能无妄殆未可以有行也然動不失中尚<lb/>
　　知循理舎下比未為私富之計上應於五不失中<lb/>
　　正之求亦可以有行矣<lb/>
　　廣平游氏曰无妄之六二不耕而穫不菑而畬以<lb/>
　　明君子之於物也應而不倡其於事也述而不作<lb/>
　　非樂通物也樂循理而已矣循理而已則有行有<lb/>
<pb n="23a"/>
　　為皆天命也何妄之有焉雖然六二得位矣而非<lb/>
　　尊位故其勢不得以始事得中矣而非大中故其<lb/>
　　才不足以創物是故象以為未富若夫通其變使<lb/>
　　民不倦神而化之使民宜之應時而造以敏成功<lb/>
　　其為无妄孰大於此<hi>易説</hi>
　　龜山楊氏曰不耕而穫不菑而畬皆行其所無事<lb/>
　　也行其所無事則无妄矣若禹之行水是也雖排<lb/>
　　淮決泗濬川刋木无往不濟矣故利有攸往<hi>易説</hi>
<pb n="23b"/>
　　和靖尹氏曰學問所患有心便非天理動以天其<lb/>
　　无妄乎動以人欲則妄矣不耕穫不菑畬此學問<lb/>
　　也<hi>易説</hi>
　　白雲郭氏曰无妄之卦不利有攸往而六二利有<lb/>
　　攸往何哉蓋盡天理而動則利有攸往與无妄往<lb/>
　　吉之義同其匪正則不利有攸往也且耕而穫菑<lb/>
　　而畬天之理也苟不耕可穫乎不菑可畬乎以是<lb/>
　　為思而後動則利有攸往矣未富者未能足乎己<lb/>
<pb n="24a"/>
　　也誠欲不耕而穫不菑而畬是未能成己之事而<lb/>
　　遂欲及物非无妄之道也无妄與中庸同必先成<lb/>
　　己而後成物爻象之辭互為發明盖非一意禮於<lb/>
　　坊記稱易曰不耕穫不菑畬凶其辭義皆異盖果<lb/>
　　欲不耕而穫不菑而畬皆妄也故凶既云凶矣何<lb/>
　　利有攸往之有而象亦不當言未富也盖不耕穫<lb/>
　　不菑畬之義自昔難通故當時傳授有如是之異<lb/>
　　者然爻辭言利有攸往必曰則利有攸往象不曰<lb/>
<pb n="24b"/>
　　不富而曰未富觀此二者然後得聖人之旨乃知<lb/>
　　不當有凶字也<hi>易説</hi>
　　漢上朱氏曰二動體而順乎中正无妄者也故極<lb/>
　　言无妄可往之理初至五有益體耕也二震為稼<lb/>
　　艮為手二往之五五來應二兊見震毁艮手兊金<lb/>
　　銍刈之象穫也二為田田一歲曰菑三歲曰畬初<lb/>
　　九震足動田之始菑象也五來之二歴三爻而有<lb/>
　　穫象畬也乾為歲故也夫耕者穫之始畬者菑之<lb/>
<pb n="25a"/>
　　成耕必有穫菑必有畬事理之固然非私意所造君<lb/>
　　子隨時而已无妄也譬如農夫有當首事而耕者有<lb/>
　　當終事而穫者其於田亦然有當首事而菑者有當<lb/>
　　終事而畬者當其時之可耕可菑則<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>荼蓼闢荒穢<lb/>
　　不為不足當其時之可穫可畬則有倉廩多田稼不<lb/>
　　為有餘初耕者也二當不耕而穫耕則妄矣初菑者也<lb/>
　　二當不菑而畬菑則妄矣吾无決擇順乎中正可動而<lb/>
　　動无所容心也如是則利有攸往有攸往者二往五則<lb/>
<pb n="25b"/>
　　穫畬有成矣昔伏羲創法以利天下神農氏黄帝氏<lb/>
　　相繼而出至堯舜氏而法成若夏商周之損益皆因<lb/>
　　其禮无妄作也其視前人創法猶已為之是故前聖<lb/>
　　後聖若出一人彼時此時同為一事不然不待時而為<lb/>
　　則雖攬天下之美猶為妄也曰未富者盈虚之理盈<lb/>
　　則虧之虚則實之二隂虚而未盈故不耕而穫若已<lb/>
　　盈則亦不穫矣莊子所謂天下既已治矣是也<hi>易傳</hi>
　　新安朱氏曰柔順中正因時順理而无私意期望<lb/>
<pb n="26a"/>
　　之心故有不耕穫不菑畬之象言其无所為於前<lb/>
　　无所冀於後也占者如是則利有攸往矣富如非<lb/>
　　富天下之富言非計其利而為之也<hi>本義</hi>　又曰不<lb/>
　　耕穫一句伊川作三意説不耕而穫耕而不穫耕<lb/>
　　而必穫看來只是也不耕也不穫只見成領㑹他<lb/>
　　物事　問六二不耕穫不菑畬先生曰言不耕不<lb/>
　　穫不菑不畬无所為於前无所冀於後未嘗略起<lb/>
　　私意以作為唯因時順理而已程傳作不耕而穫<lb/>
<pb n="26b"/>
　　不菑而畬不唯添了而字又文勢牽強恐不如此<lb/>
　　　不耕穫不菑畬易傳但取其不首造竊謂耕菑<lb/>
　　必因時而作然對穫畬而言則為首造矣易中取<lb/>
　　象亦不可以文害辭辭害意若必字字拘泥則不<lb/>
　　耕而望穫不菑而望畬亦豈有此理耶易傳言理<lb/>
　　甚備象數却欠在又云易傳亦有未安處如无妄<lb/>
　　六二不耕穫不菑畬只是説一个无所作為之意<lb/>
　　易傳却言不耕而穫不菑而畬謂不首造其事殊<lb/>
<pb n="27a"/>
　　非正意<hi>並語録</hi>
　　東萊吕氏曰六二不耕穫不菑畬只是无所作為<lb/>
　　不必説不耕而穫不菑而畬盖无妄天理也才耕<lb/>
　　穫菑畬則是有意作為非天理也象曰未富也盖<lb/>
　　天然五榖我強以人力耕穫之是認以為己有而<lb/>
　　私其富也不耕穫前輩言述之者天也作之者人<lb/>
　　也正此爻之謂盖述是循其天理自然无妄也作<lb/>
　　是人為人為則妄矣易傳言心有欲而為者則妄<lb/>
<pb n="27b"/>
　　也最好玩味<hi>易説</hi>
六三无妄之災或繫之牛行人之得邑人之災象曰行<lb/>
人得牛邑人災也<lb/>
　伊川先生曰三以隂柔而不中正是為妄者也又志<lb/>
　應於上欲也亦妄也在无妄之道為災害也人之妄<lb/>
　動由有欲也妄動而得亦必有失雖使得其所利其<lb/>
　動而妄失己大矣況復凶悔隨之乎知者見妄之得<lb/>
　則知其失必與稱也故聖人因六三有妄之象而發<lb/>
<pb n="28a"/>
　明其理云无妄之災或繫之牛行人之得邑人之災<lb/>
　言如三之為妄乃无妄之災害也設如有得其失隨<lb/>
　至如或繫之牛或謂設或也或繫得牛行人得之以<lb/>
　為有得邑人失牛乃是災也借使邑人繫得馬則行<lb/>
　人失馬乃是災也言有得則有失不足以為得也行<lb/>
　人邑人但言有得則有失非以為彼己也妄得之福<lb/>
　災亦隨之妄得之得失亦稱之固不足以為得也人<lb/>
　能和此則不為妄動矣　行人得牛乃邑人之災也<lb/>
<pb n="28b"/>
　有得則有失何足以為得乎<hi>並易傳</hi>
　横渠先生曰妄災之大莫大於妄誅於人以隂居陽<lb/>
　體躁而動遷怒肆暴災之甚者繫牛為説縁耕穫生<lb/>
　詞<hi>易説</hi>
　　藍田吕氏曰六三體柔疑於有妄然當无妄之世<lb/>
　　以隂居陽而上應於陽非純柔者也不可以致无<lb/>
　　妄之福足以致无妄之災而已六三上應上九上<lb/>
　　九所以寄託於我不幸為九四所侵失上九之寄<lb/>
<pb n="29a"/>
　　託此六三所以獲无妄之災也如有繫牛以寄託<lb/>
　　於邑人之家者不幸為行人竊取而得則邑人不<lb/>
　　得不任其失牛之責盖无妄之災出於非意其狀<lb/>
　　如此<lb/>
　　龜山楊氏曰牛順物也耕穫所資以為用也六二<lb/>
　　以中順應乎上行人之象也而三據其前而不得<lb/>
　　進故曰或繫之牛順而見繫无妄之災也然五以<lb/>
　　中正在上而二以中正應之非三之所能間乃三<lb/>
<pb n="29b"/>
　　自為災耳故曰行人之得邑人之災邑所居之邑<lb/>
　　三之謂也<hi>易説</hi>
　　白雲郭氏曰關子明曰无妄而災者災也有妄而<lb/>
　　災則其所宜也非災之也運數適然非己妄致乃<lb/>
　　无妄之災自妄召災所宜也災亦不能妄近人也<lb/>
　　子明之言无妄之災最近之然曰運數適然又非<lb/>
　　也无妄无運且无數也輔嗣以六三行違謙順為<lb/>
　　无妄之災失之矣行既違則非无妄況六三有妄<lb/>
<pb n="30a"/>
　　乎何則六三非中正之位居震動之極不知遏於<lb/>
　　動而求止反欲應於上九妄行窮災之爻是亦妄<lb/>
　　行之人也匪正有眚之道也然亦有行之而无災<lb/>
　　者孔子所謂㒺之生也幸而免者也爻辭因六三<lb/>
　　有眚之道而无眚因以明无妄无致災之道而有<lb/>
　　災也故於无妄之災之後以繫牛行人邑人重明<lb/>
　　之行人六三也妄行之人也邑人止其所者也止<lb/>
　　其所者知不利有攸往故也孟子所謂不失赤子<lb/>
<pb n="30b"/>
　　之心者也六三知初之往吉二之利有攸往而以<lb/>
　　動為利不知初往之吉二往之利盖有无妄之道<lb/>
　　存諸已而六三獨欲以妄得之是窮人欲而滅天<lb/>
　　理小人徼倖之道也雖得之君子不貴盖其所得<lb/>
　　不過於物之利而已於道无有焉殆不若邑人寧<lb/>
　　災而其得多矣故有或繫之牛者為行人之得而<lb/>
　　邑人受其災夫行人得牛則所得者牛而所失者<lb/>
　　无妄是得於人而失於天也邑人之災則所受者<lb/>
<pb n="31a"/>
　　災而所守者无妄則得失一於天矣中庸曰君子<lb/>
　　居易以俟命邑人也小人行險以徼倖行人也行<lb/>
　　人雖得牛驅而納諸罟擭陷阱之中矣可不愼哉<lb/>
　　六爻无邑人之象能與行人之道相反者皆邑人<lb/>
　　也故因行人而邑人可明焉然由其小者言之則<lb/>
　　得失一牛耳由其大者言之則堯湯水旱皆无妄<lb/>
　　之災也於道何損焉<hi>易説</hi>
　　漢上朱氏曰六二中正无妄也三四不正有妄也<lb/>
<pb n="31b"/>
　　故以兩爻明六二无妄之災坤為牛四巽繩艮手<lb/>
　　或繫之牛或疑辭四見疑以不正故疑之三震為<lb/>
　　大塗為足行人也四不繫之牛人以其不正或疑<lb/>
　　之妄也三不正而躁亦妄也往乘四妄而又妄不<lb/>
　　得位行人得牛牛非行人之所當得妄動而干之<lb/>
　　非順乎理者也四來乘三三在險中三自取之有<lb/>
　　妄而災則其宜也非災之者也坤土在下為邑邑<lb/>
　　人謂六二六二中正順理静而不往无妄何災矣<lb/>
<pb n="32a"/>
　　然三動則二亦近於險非自取也莊周謂魯酒薄<lb/>
　　而邯鄲圍者乎關子明曰无妄而災者災也君子<lb/>
　　於无妄之災如之何夭壽不貳修身以俟之所以<lb/>
　　立命也故三四復位六二卒與五應<hi>易傳</hi>
　　新安朱氏曰卦之六爻皆无妄者也六三處不得<lb/>
　　正故遇其占者无故而有災如行人牽牛以去而<lb/>
　　居者反遭詰捕之擾也<hi>本義</hi>　問无妄之災先生曰<lb/>
　　此卦六爻皆是无妄但六三地頭不正故有无妄<lb/>
<pb n="32b"/>
　　之災言无故而有災也如行人牽牛以去而居人<lb/>
　　反遭詰捕之擾此正无妄之災之象大抵无妄一<lb/>
　　卦固是无妄但亦有无故非意之事故聖人因象<lb/>
　　示戒又問史記作无望謂无所期望而有得疑有<lb/>
　　六二不耕穫不菑畬之意先生曰此出史記春申<lb/>
　　君傳正説李園事正是説無巴鼻而有一事正合<lb/>
　　无妄之災无妄之疾亦見得古人相傳尚識得當<lb/>
　　時此意也<hi>語録</hi>
<pb n="33a"/>
　　東萊吕氏曰六三或繫之牛觀此爻人之徼求幸<lb/>
　　得之心皆可息也象辭曰行人得牛邑人災也其<lb/>
　　指示人尤為簡切盖无妄之得失必隨之初不曽<lb/>
　　得也<hi>易説</hi>
九四可貞无咎象曰可貞无咎固有之也<lb/>
　伊川先生曰四剛陽而居乾體復无應與无妄者也<lb/>
　剛而无私豈有妄乎可貞固守此自无咎也九居隂<lb/>
　得為正<hi>一作貞</hi>乎曰以陽居乾體若復處剛則為<hi>一无為字</hi>
<pb n="33b"/>
　過矣過則妄也居四無尚剛之志也可貞與利貞不同<lb/>
　可貞謂其所處可貞固守之利貞謂利於貞也　貞<lb/>
　固守之則无咎也<hi>並易傳</hi>
　　藍田吕氏曰九四无應下比六三三應於上比之<lb/>
　　非正當固有所守不妄求比乃可无咎<lb/>
　　龜山楊氏曰九四以剛居隂能固有之也无應於<lb/>
　　上下无妄者也故可貞无咎<hi>易説</hi>
　　白雲郭氏曰九四為乾體之下震動之象革矣動<lb/>
<pb n="34a"/>
　　革則止止則能固守天道而不失是可固有无妄<lb/>
　　者也於道何咎之有孔子曰以約失之者鮮矣顔<lb/>
　　子拳拳服膺而弗失皆九四之謂也<hi>易説</hi>
　　漢上朱氏曰明人情終不妄也九四剛而不正剛<lb/>
　　則私慾不行私慾不行則至於无妄无妄則无咎<lb/>
　　然且有咎者不正也正者四之所固有也操存舎<lb/>
　　亡非外鑠也九既剛矣動則正正則无妄故曰可<lb/>
　　貞无咎固有之也致无妄者必自剛大妄始於慾<lb/>
<pb n="34b"/>
　　慾之為害自一介取諸人充之至於為盗舜與跖<lb/>
　　之分其初甚微也剛者能絶之不以小害為无傷<lb/>
　　而不去故此爻在妄為剛者聖人與之可正也正<lb/>
　　則剛在其中上九亦剛不曰可貞者妄之極也<hi>易傳</hi>
　　新安朱氏曰陽剛乾體下无應與可固守而无咎<lb/>
　　不可以有為之占也有猶守也<hi>本義</hi>
　　東萊吕氏曰五以剛居中正之位二復以中正相<lb/>
　　應是順理而為无妄此猶可識也四以剛陽而居<lb/>
<pb n="35a"/>
　　乾體復无應與亦謂之无妄此最難識譬如為屋<lb/>
　　長短之中則易見輕重之中則難識盖四地位既<lb/>
　　偏聖人所以戒人可以正固守之也此有二義以<lb/>
　　九居四剛柔相濟為中中則无妄<hi>易説</hi>
九五无妄之疾勿藥有喜象曰无妄之藥不可試也<lb/>
　伊川先生曰九以中正當尊位下復以中正順應之<lb/>
　可謂无妄之至者也其道无以加矣疾為之病者也<lb/>
　以九五之无妄如其有疾勿以藥治則有喜也人之<lb/>
<pb n="35b"/>
　有疾則以藥石攻去其邪以養其正若氣體平和本<lb/>
　无疾病而攻治之則反害其正矣故勿藥則有喜也<lb/>
　有喜謂疾自亡也无妄之所謂疾者謂若治之而不<lb/>
　治率之而不從化之而不革以妄而為无妄之疾舜<lb/>
　之有苖周公之管蔡孔子之叔孫武叔是也既已无<lb/>
　妄而有疾之者則當自如无妄之疾不足患也若遂<lb/>
　自攻治乃是渝其无妄而遷於妄也五既處无妄之<lb/>
　極故惟戒在動動則妄矣　人之有妄理必修改既<lb/>
<pb n="36a"/>
　无妄矣復藥以治之是反為妄也其可用乎故云不<lb/>
　可試也試暫用也猶曰少嘗之也<hi>並易傳</hi>
　横渠先生曰體健居尊得行其志故以无妄為疾<lb/>
　无妄之疾疾无妄之謂也欲妄動而不敢妄是則以<lb/>
　无妄為疾者也如孟子言有法家拂士是疾无妄者<lb/>
　也以无妄為病而醫之則妄之意遂矣故曰勿藥有<lb/>
　喜又曰不可試也言不可用藥治之<hi>並易説</hi>
　　藍田吕氏曰九五下有六二之應以正合者也初<lb/>
<pb n="36b"/>
　　九雖欲比二非意見侵乃无妄之疾非己致也二<lb/>
　　自守中初莫能犯卒獲正應如疾非己致治之愈<lb/>
　　亂不治而自愈矣雖有治疾之具不可用也<lb/>
　　龜山楊氏曰五以剛健中正而履尊位二以中順<lb/>
　　應之无妄之至不可有加矣而下猶有弗率者盖<lb/>
　　无妄之疾也以藥治之則反傷其平矣此无妄之<lb/>
　　藥所以不可試也舜之時苖民逆命所謂无妄之<lb/>
　　疾也禹之徂征用益贊之言而班師知藥之不可<lb/>
<pb n="37a"/>
　　試也禹不班師則順命之民必有被其毒者其可<lb/>
　　乎故舞干羽而有苗格勿藥之喜也然周公東征<lb/>
　　邦君越庶士御事㒺不反曰艱大以為考翼不可<lb/>
　　征非一人而已而周公必征之何也盖當是時外<lb/>
　　則淮夷叛内則羣叔流言乃欲反鄙我周邦非无<lb/>
　　妄之時也與益贊之言異矣此周公所以必征也<lb/>
　　<hi>易説</hi>
　　白雲郭氏曰易以乘剛為疾豫之六五是也乘剛<lb/>
<pb n="37b"/>
　　之疾自取之也非无妄也九五以剛乘剛居中得<lb/>
　　正无自取之道故為无妄之疾也人之有疾也或<lb/>
　　以藥石攻去其邪而復其正或損益有餘不足以<lb/>
　　適其平然此治豫之貞疾則可治无妄之疾則不<lb/>
　　可盖疾以无妄而攻我我以有妄治之則天理滅<lb/>
　　矣是所以勿藥有喜藥者有妄之物也而孔子又<lb/>
　　言不可試者盖深絶之盖其必不可用有妄之藥<lb/>
　　也災與疾其理相類无妄雖有災而有有妄无災<lb/>
<pb n="38a"/>
　　者幸也无妄雖勿藥而有有妄勿藥者亦幸也皆<lb/>
　　小人之道也凡足以害无妄者皆謂之疾<hi>易説</hi>
　　漢上朱氏曰九五六二无妄相與而九四以妄間<lb/>
　　之九五之疾也疾者隂陽失位之象五動四成坎<lb/>
　　坎為毒藥之象醫師聚毒攻邪濟人於險者也易<lb/>
　　傳曰治之而不治率之而不從化之而不革若舜<lb/>
　　之有苗周公之管蔡孔子之叔孫武叔然而无妄<lb/>
　　之疾非妄所致勿藥可也蓋九五至正戒之在動<lb/>
<pb n="38b"/>
　　動而求所以攻之則不正復入於妄以妄治妄其<lb/>
　　疾愈深待之以正則邪妄自復故曰不可試也試<lb/>
　　猶嘗試言不可妄動少有所試二不能往五得位<lb/>
　　而二應勿藥有喜也不正則二不應其能喜乎喜<lb/>
　　陽得位之象<hi>易傳</hi>
　　新安朱氏曰乾剛中正以居尊位而下應亦中正<lb/>
　　无妄之至也如是而有疾勿藥而自愈矣故其象<lb/>
　　占如此既已无妄而復藥之則反為妄而生疾矣<lb/>
<pb n="39a"/>
　　試謂少嘗之也<hi>本義</hi>　問九五陽剛中正以居尊位<lb/>
　　无妄之至何為而有疾先生曰此是不期而有此<lb/>
　　但聽其自然乆則自定所以勿藥有喜而无疾也<lb/>
　　<hi>語録</hi>
　　東萊吕氏曰九五居无妄之至惟能自信則勿藥<lb/>
　　而有喜易傳言惟戒在動動則妄矣盖是極正之<lb/>
　　理增分毫則為贅過分毫則為過既已无妄而復<lb/>
　　動是亦以妄為无妄之疾也象言不可試也試字<lb/>
<pb n="39b"/>
　　最要看蓋疾則无妄而猶欲嘗試其藥則已不自<lb/>
　　信矣即妄也如目疾者以青為紅以白為黒色初<lb/>
　　未曾變也今惟當自治其目而色自定却无改色<lb/>
　　以從目之理<hi>易説</hi>
上九无妄行有眚无攸利象曰无妄之行窮之災也<lb/>
　伊川先生曰上九居卦之終无妄之極者也極而復<lb/>
　行過於理也過於理則妄也<hi>一作矣</hi>故上九而行則有過<lb/>
　眚而无所利矣　无妄既極而復加進乃為妄矣是<lb/>
<pb n="40a"/>
　窮極而為災害也<hi>並易傳</hi>
　横渠先生曰進而過中是无妄而行也<hi>易説</hi>
　　藍田吕氏曰上九雖以剛健居无妄之時然過亢<lb/>
　　失中知剛而不知柔者也行不可過過則窮窮則<lb/>
　　災物之理也<lb/>
　　龜山楊氏曰无妄之終居乾道上行之極不可往<lb/>
　　往斯過矣故戒之以行有眚无攸利<hi>易説</hi>
　　白雲郭氏曰上九居卦之極而不知止於是猶欲<lb/>
<pb n="40b"/>
　　行焉行則失无妄之道所謂无妄之往者也是為<lb/>
　　有眚之道也何利之有初之往吉未過也二之攸<lb/>
　　利得中也三之行人之得幸免也上九行有眚窮<lb/>
　　之災也窮之災自取也非无妄也<hi>易説</hi>
　　漢上朱氏曰无妄之時妄者三爻六三九四上九<lb/>
　　是也九四可貞六三下體之極上九上體之極上<lb/>
　　九妄之尤極者也上行之三成離離有伏坎坎為<lb/>
　　眚三行之上成兊兊為毁折行有眚也上九六三<lb/>
<pb n="41a"/>
　　之妄行即得正然且有眚者妄極而窮窮之災雖<lb/>
　　行其能免乎爻言眚象言災處妄之極不有人禍<lb/>
　　必有天殃故夫子極天人以告之<hi>易傳</hi>
　　新安朱氏曰上九非有妄也但以窮極不可行耳<lb/>
　　故其象占如此<hi>本義</hi>
　　東萊吕氏曰上九无妄至理也而上九則至理之<lb/>
　　極也至理之極不可加一毫人偽於此而猶有行<lb/>
　　焉則乃妄而有眚矣天理所在損一毫則虧增一<lb/>
<pb n="41b"/>
　　毫則贅无妄之極天理純全雖加一毫不可矣孔<lb/>
　　子稱顔子吾見其進未見其止也未止則有所進<lb/>
　　既止矣雖少進亦不可故象曰无妄之行窮之災<lb/>
　　也盖窮極則過過則反為无妄之害言无妄之窮<lb/>
　　而又行所以災也<hi>易説</hi>
　<lb/>
　<lb/>
　合訂刪補大易集義粹言卷二十九<lb/>
</p>
<p>
</p>
  </div>
</body>
</text>
</TEI>
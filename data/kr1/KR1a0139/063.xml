<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷六十一</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷六十一<lb/>
　　　　　　　　　　頭等侍衛納喇性徳編<lb/>
䷸<hi>巽下巽上</hi>
　伊川先生曰巽序卦旅而无所取容故受之以巽巽者<lb/>
　入也羈旅親寡非巽順何所取容茍能巽順雖旅困<lb/>
　之中何往而不能入巽所以次旅也為卦一隂在二<lb/>
　陽之下巽順於陽所以為巽也<hi>易傳</hi>
<pb n="1b"/>
巽小亨利有攸往利見大人<lb/>
　伊川先生曰卦之才可以小亨利有攸往利見大人也<lb/>
　巽與兊皆剛中正巽説<hi>一作兊</hi>義亦相類而兊則亨巽<lb/>
　乃小亨者兊陽之為也巽隂之為也兊柔在外用柔<lb/>
　也巽柔在内性柔也巽之亨所以小也<hi>易傳</hi>
　　白雲郭氏曰伊川曰巽與兊皆剛中正巽兊義亦<lb/>
　　相類而兊則亨巽乃小亨者兊陽之為也巽隂之<lb/>
　　為也兊柔在外用柔也巽柔在内性柔也巽之亨<lb/>
<pb n="2a"/>
　　所以小也雍曰巽入也故能亨然柔弱自居其小<lb/>
　　宜矣能入故利有攸往居柔小亨故利見大人聖<lb/>
　　人懼小其志而欲養其大體也是亦沈潛剛克之<lb/>
　　意與<hi>易説</hi>
　　新安朱氏曰巽入也一隂伏於二陽之下其性能巽<lb/>
　　以入也其象為風亦取入義隂為主故其占為小<lb/>
　　亨以隂従陽故又利有所往然必知所従乃得其<lb/>
　　正故又曰利見大人也<hi>本義</hi>
<pb n="2b"/>
彖曰重巽以申命剛巽乎中正而志行柔皆順乎剛是<lb/>
以小亨利有攸往利見大人<lb/>
　伊川先生曰重巽者上下皆巽也上順道以出令下<lb/>
　奉命而順従上下皆順重巽之象也又重為重複之<lb/>
　義君子體重巽之義以申復其命令申重復也丁寜<lb/>
　之謂也○剛巽乎中正以卦才言也陽剛居巽而得<lb/>
　中正巽順於中正之道也陽性上其志在以中正之<lb/>
　道上行也又上下之柔皆巽順於剛其才如是雖内<lb/>
<pb n="3a"/>
　柔可以小亨也○巽順之道无往不能入故利有攸往<lb/>
　巽順雖善道必知所従能巽順於陽剛中正之大人<lb/>
　則為利故利見大人也如五二之陽剛中正大人也<lb/>
　巽順不於大人未必不為過也<hi>並易傳</hi>
　　藍田吕氏曰巽有所下而不亢也柔皆下乎剛巽<lb/>
　　也出命而至申命物无違者非上下皆巽不足以<lb/>
　　能之故重巽以申命剛巽乎中正而志行柔皆順<lb/>
　　乎剛小亨而不可以大亨者柔道終不可以大也<lb/>
<pb n="3b"/>
　　執巽而行无往不利巽乎中正而志行故利見大人<lb/>
　　白雲郭氏曰上下皆巽是為重巽上以巽入而化<lb/>
　　下下以巽順而従上是以命行无違也剛巽乎中<lb/>
　　正而志行者上以巽入而化下是剛以巽而无太<lb/>
　　過也柔皆順乎剛者下以巽順而従上是柔以巽<lb/>
　　而无不及也上下之巽如此故亨而利也<hi>易説</hi>
　　漢上朱氏曰柔在下而承二剛巽也巽為風風者<lb/>
　　天之號令命者天之令也故巽為命内巽者命之<lb/>
<pb n="4a"/>
　　始外巽者巽而達乎外申前之命也重巽之象惟<lb/>
　　可施之於申命先儒謂上下皆巽不違其令命乃<lb/>
　　行也若施之於它則巽己甚矣故曰重巽以申命<lb/>
　　此以兩體而言巽也巽自遯來訟之變六三之四<lb/>
　　上下皆巽九二之剛巽乎中也九五之剛巽乎中<lb/>
　　正也巽乎中正則其剛不過而所施當乎人心是<lb/>
　　以志行乎上下故曰剛中正而志行此以三四相<lb/>
　　易而言九二九五之巽也九二之剛巽乎正則初<lb/>
<pb n="4b"/>
　　六之柔順之九五之剛巽乎中正則六四之柔順<lb/>
　　之上下之柔皆順乎剛則物无違者而九二九五<lb/>
　　之志行故曰柔皆順乎剛此以初六六四言大者<lb/>
　　巽則小者无不順也柔皆順乎剛雖无違者然順<lb/>
　　乎中正乃善不然失所従矣六四離目為見大人<lb/>
　　者九五剛而巽乎中正者也剛巽乎中正而柔順<lb/>
　　之則柔者亦得其正而小者亨矣豈非小者之利<lb/>
　　乎故曰利見大人此以九五言巽之利也小者亨<lb/>
<pb n="5a"/>
　　矣故六四利有攸往利見大人而其道上行故曰<lb/>
　　是以小亨利有攸往利見大人徐氏王昭素考王<lb/>
　　弼注有命乃行也四字當在重巽以申命之下疑<lb/>
　　彖或脱文理若有之在卦氣為七月故太𤣥準之<lb/>
　　以翕<hi>易傅</hi>
　　新安朱氏曰重巽申命釋卦義也巽順而入必究<lb/>
　　乎下命令之象重巽故為申命也剛巽乎中正而<lb/>
　　志行柔皆順乎剛以卦體釋卦辭剛巽乎中正而<lb/>
<pb n="5b"/>
　　志行指九五柔謂初四<hi>本義</hi>○巽卦是於重巽上取<lb/>
　　義重巽所以為申命○巽以行權兊見而巽伏權<lb/>
　　是隐然做底物事若顯然地做却不成行權○問重<lb/>
　　巽以申命重字之義如何曰只是重卦巽是重卦<lb/>
　　故曰重巽八卦之象皆是如此○問申字是兩番<lb/>
　　降命令否曰非也只是丁寧反復説便是申命巽<lb/>
　　風之吹物无處不入无物不鼓動詔令之入人淪<lb/>
　　肌浹髓亦如風之動物也○隂陽各有清濁偏正<lb/>
<pb n="6a"/>
　　<hi>並語録</hi>
象曰隨風巽君子以申命行事<lb/>
　伊川先生曰兩風相重<hi>一作従</hi>隨風也隨相繼之義君<lb/>
　子觀重巽相繼之象而以申命令行政事隨與重上<lb/>
　下皆順也上順下而出之下順上而従之上下皆順<lb/>
　重巽之義也命令政事順理則合民心而民順従矣<lb/>
　<hi>易傳</hi>
　　藍田吕氏曰風行相隨所向皆靡故可以申命行<lb/>
<pb n="6b"/>
　　事<lb/>
　　白雲郭氏曰君子之徳風也有風之徳而下无不<lb/>
　　従然後具重巽之義故象言隨風巽則知重巽隨<lb/>
　　風之義皆繫乎上下而言也君子有是徳下民如<lb/>
　　是而従其於申命行事也何有易於巽主教命猶<lb/>
　　詩之言風也故觀則省方觀民設教姤則施命誥四<lb/>
　　方蠱則振民育徳皆主巽而言也由是觀之則巽<lb/>
　　之命可順之命也命或不可順而欲以剛强之亦<lb/>
<pb n="7a"/>
　　難矣哉<hi>易説</hi>
　　漢上朱氏曰巽為風風巽而入者也前後相隨而<lb/>
　　至則嵗事行矣故巽又有事之象傳言八風之至<lb/>
　　各以四十五日而成一嵗是也君子申命諄諄者<lb/>
　　行事也行事莫如巽巽則易入<hi>易傳</hi>
　　新安朱氏曰隨相繼之義<hi>本義</hi>○巽象申命是丁寧<lb/>
　　反復之意風无所不入如命令之丁寧告戒无所不<lb/>
　　至也故象以之<hi>語録</hi>
<pb n="7b"/>
初六進退利武人之貞象曰進退志疑也利武人之貞<lb/>
志治也<lb/>
　伊川先生曰六以隂柔居卑巽而不中處最下而承<lb/>
　剛過於卑巽者也隂柔之人卑巽太過則志意恐畏<lb/>
　而不安或進或退不知所従其所利在武人之貞若<lb/>
　能用武人剛貞之志則為宜也勉為剛貞則无過卑<lb/>
　恐畏之失矣○進退不知所安者其志疑懼也利用<lb/>
　武人之剛貞以立其志則其志治也治謂修立也<hi>並易</hi>
<pb n="8a"/>
　<hi>傳</hi>
　横渠先生曰體柔居下在巽之始謙抑過中故施於<lb/>
　武人之貞則適得其宜進退者柔不自決之象也<hi>易説</hi>
　　藍田吕氏曰初六居巽之時以柔居下為剛所乘<lb/>
　　進則必巽退則過巽疑而未決失其所守如有志<lb/>
　　於治莫若執巽順之志果敢以任事故利武人之<lb/>
　　貞利於武人之貞所謂果敢以任事也<lb/>
　　白雲郭氏曰卦以居柔而不能大初六又以柔而<lb/>
<pb n="8b"/>
　　不能決是以有進退之象武人三軍之勇者不膚<lb/>
　　撓不目逃其志決於進者也初六疑於申命行事<lb/>
　　之際則敗且至矣宜以武人之貞自治其志可也<lb/>
　　治己以武人之貞斯无進退之疑矣孔子語冉求<lb/>
　　以聞斯行諸是也然道雖不一於進而此利在行<lb/>
　　事是亦行權之義<hi>易説</hi>
　　漢上朱氏曰巽初行事之始也居卑體柔不能自<lb/>
　　立過於巽者也退則不安進則无應又二剛據之<lb/>
<pb n="9a"/>
　　莫知所従巽為不果故曰進退志疑也六變九巽<lb/>
　　成乾應兊乾為健兊為決疑志去矣健決者武人<lb/>
　　之貞天道尚右故兊為武人志疑者不先治其志<lb/>
　　也君子自治其動以正行之以健決確乎不可移<lb/>
　　雖千萬人必往孰能奪其志哉故曰利武人之<lb/>
　　貞志治也巽為工有治之意易傳曰治謂修立也<lb/>
　　<hi>易傳</hi>
　　新安朱氏曰初以隂居下為巽之主卑巽之過故<lb/>
<pb n="9b"/>
　　為進退不果之象若以武人之貞處之則有以濟<lb/>
　　其所不及而得所宜矣<hi>本義</hi>
九二巽在牀下用史巫紛若吉无咎象曰紛若之吉得<lb/>
中也<lb/>
　伊川先生曰二居巽時以陽處隂而在下過於巽者<lb/>
　也牀人之所安巽在牀下是過於巽過所安矣人之<lb/>
　過於卑巽非恐怯則諂説皆非正也二實剛中雖巽<lb/>
　體而居柔為過於巽非有邪心也恭巽之過雖非正<lb/>
<pb n="10a"/>
　禮可以逺恥辱絶怨咎亦吉道也史巫者通誠意於<lb/>
　神明者也紛若多也苟至誠安於謙巽能使通其誠<lb/>
　意者多則吉而无咎謂其誠足以動人也人不察其<lb/>
　誠意則以過巽為諂矣○二以居柔在下為過巽之<lb/>
　象而能使通其誠意者衆多紛然由得中也陽居中<lb/>
　為中實之象中既誠實則<hi>一元則字</hi>人自當信之以誠意<lb/>
　則非諂畏也所以吉而无咎<hi>並易傳</hi>
　横渠先生曰以陽居隂其志下比无應於上故曰巽<lb/>
<pb n="10b"/>
　在牀下然不失中道下為之用故史巫紛若樂為之<lb/>
　使吉而无咎非如上九喪其資斧史巫諭虚華過實<lb/>
　者言不失中道則樂盡其誠者衆矣<hi>易説</hi>
　　藍田吕氏曰九二下體之中以陽居隂其巽已甚<lb/>
　　故曰巽在牀下以此事人失之太卑不能以自立<lb/>
　　以此事神雖史巫紛若敬不過中神亨之矣故用<lb/>
　　史巫紛若吉无咎<lb/>
　　白雲郭氏曰二有剛中之徳巽无不行矣而猶過<lb/>
<pb n="11a"/>
　　於恭巽有牀下不安之象者此其所以謂之巽也<lb/>
　　是道也雖神明可交而受福況人乎然過於巽在<lb/>
　　聖人之道疑若有咎矣而當巽之時九二以剛徳<lb/>
　　能行巽之道是其所以无咎也故象言紛若之吉<lb/>
　　得中也然惟九二剛中故有巽在牀下之美不然<lb/>
　　殆且過矣<hi>易説</hi>
　　漢上朱氏曰巽初坤變乾也巽為木坤西南方乾<lb/>
　　為人設木於西南之奥而人即安焉者牀也巽股<lb/>
<pb n="11b"/>
　　變艮股見手伏蒲伏於牀下之象九二不正卑巽<lb/>
　　如此宜有咎然九二剛中其動也正卑巽者非為<lb/>
　　利也將以誠意感動九五而已故用史巫紛若吉<lb/>
　　吉者正也九二之動上之五成震震為聲五之二<lb/>
　　成兊兊為言上九宗廟兊口出聲祝史道人之意<lb/>
　　以達於鬼神之象六降於二巫以鬼神之意告於<lb/>
　　人之象史巫皆尚口而巽故也四巽離為絲二五<lb/>
　　升降史巫紛若則卑巽之意達於上下巽在牀下<lb/>
<pb n="12a"/>
　　何咎之有此子游重服立諸臣之位以感悟文子<lb/>
　　之道也二五中也九五未應則巽在牀下用史巫<lb/>
　　紛若乃為得中<hi>易傳</hi>
　　新安朱氏曰二以陽處隂而居下有不安之意然<lb/>
　　當巽之時不厭其卑而二又居中不至已甚故其<lb/>
　　占為能過於巽而丁寧煩悉其辭以自道達則可<lb/>
　　以吉而无咎亦竭誠意以祭祀之吉占也<hi>本義</hi>
九三頻巽吝象曰頻巽之吝志窮也<lb/>
<pb n="12b"/>
　伊川先生曰三以陽處剛不得其中又在下體之上<lb/>
　以剛亢之質而居巽順之時非能巽者勉而為之故<lb/>
　屢失也居巽之時處下而上臨之以巽又四以柔順<lb/>
　相親所乗者剛而上復有重剛雖欲不巽得乎故頻<lb/>
　失而頻巽是可吝也○三之才質本非能巽而上臨<lb/>
　之以巽承重剛而履剛勢不得行其志故頻失而頻<lb/>
　巽是其志窮困可吝之甚也<hi>並易傳</hi>
　横渠先生曰三處陽剛失巽之道乘剛而動頻吝所<lb/>
<pb n="13a"/>
　宜志在比物故吝如復之六三志窮也<hi>易説</hi>
　　藍田吕氏曰復之六三陷衆隂之中而未逺於陽<lb/>
　　不得已而求復故致於頻復巽之九三以陽居陽<lb/>
　　主於髙亢而為六四隂柔之所乗不得已而卑巽<lb/>
　　故至於頻巽志窮而巽勢不得已吝道也<lb/>
　　白雲郭氏曰過於剛而不中是以或巽或失所謂<lb/>
　　既不能令又不受命者也非吝而何其志終不能<lb/>
　　以有行是以窮也<hi>易説</hi>
<pb n="13b"/>
　　漢上朱氏曰頻水厓與復六三頻復之頻同兊水<lb/>
　　澤三水澤之際九三重剛不中在下體之上巽極<lb/>
　　而決躁不能巽者也將遂其剛亢歟則上臨之以巽<lb/>
　　四以柔相親九二之剛近而不相得將變而為柔<lb/>
　　歟則安其所處憚於改過有吝之意然志已窮不<lb/>
　　得已而巽猶人行至於水之厓欲前得乎故曰頻<lb/>
　　巽之吝志窮也易傳曰雖欲不巽得乎哉<hi>易傳</hi>
　　新安朱氏曰過剛不中居下之上非能巽者勉為<lb/>
<pb n="14a"/>
　　屢失吝之道也故其象占如此<hi>本義</hi>
六四悔亡田獲三品象曰田獲三品有功也<lb/>
　伊川先生曰隂柔无援而承乗皆剛宜有悔也而四<lb/>
　以隂居隂得巽之正在上體之下居上而能下也居<lb/>
　上之下巽於上也以巽臨下巽於下也善處如此故<lb/>
　得悔亡所以得悔亡以如田之獲三品也田獲三品<lb/>
　及於上下也田獵之獲分三品一為乾豆一供賔客<lb/>
　與充庖一頒徒御四能巽於上下之陽如田之獲三<lb/>
<pb n="14b"/>
　品謂遍及上下也四之地本有悔以處之至善故悔<lb/>
　<hi>一无悔字</hi>亡而復有功天下之事茍善處則悔或可以為<lb/>
　功也○巽於上下如田之獲三品而遍及上下成巽<lb/>
　之功也<hi>並易傳</hi>
　横渠先生曰柔順之徳以居隂位雖或乗剛悔終可<lb/>
　亡近比於五不為諂妄而又二三并為所獲不私其<lb/>
　累而樂為己用田獲之類也使三陽見獲四之功也<lb/>
　<hi>易説</hi>
<pb n="15a"/>
　　藍田吕氏曰六四乗剛宜悔而以隂居隂上承九<lb/>
　　五能全巽道非特悔亡所獲亦多<lb/>
　　白雲郭氏曰六四近君志決於進无初六之疑既<lb/>
　　无羣疑則悔亡矣是以有田獲三品之功也六四<lb/>
　　至柔不當有田獲之功而此以順乎剛故得之由<lb/>
　　是觀之則剛以巽而无太過柔以巽而无不及則<lb/>
　　巽之為道豈柔弱畏懦之義哉是其可與有行也<lb/>
　　<hi>易説</hi>
<pb n="15b"/>
　　漢上朱氏曰四无應乗承皆剛宜有悔四本遯之<lb/>
　　六二自二之四一變訟二變巽二田也艮為手柔<lb/>
　　道上行之四得位處二陽之際上巽於五下巽於<lb/>
　　三三爻皆正而相得故田獲三品古之田者上殺<lb/>
　　中殺下殺為三品三品則徧及於上下兊有刑殺<lb/>
　　之意而又伏艮為黔喙之屬巽為雞離為雉為三<lb/>
　　品以巽事上臨下上下與之巽而有功雖无應也乘承<lb/>
　　皆剛也其悔亡矣故曰有功也易傳曰天下之事<lb/>
<pb n="16a"/>
　　茍善處則悔可以有功矣<hi>易傳</hi>
　　新安朱氏曰隂柔无應乘承皆剛宜有悔也而以<lb/>
　　隂居隂處上之下故得悔亡而又為卜田之吉占<lb/>
　　也三品者一為乾豆一為賔客一以充庖<hi>本義</hi>
九五貞吉悔亡无不利无初有終先庚三日後庚三曰<lb/>
吉象曰九五之吉位正中也<lb/>
　明道先生曰先甲三日以窮其所以然而處其事後<lb/>
　甲三日以究其將然而為之防甲者事之始也庚者<lb/>
<pb n="16b"/>
　有所革也自甲至於戊巳春夏生物之氣已備庚者<lb/>
　秋冬成物之氣也故有所革别一般氣<hi>劉絢師訓</hi>
　伊川先生曰五居尊位為巽之主命令之所出也處<lb/>
　得中正盡巽之善然巽者柔順之道所利在貞非五<lb/>
　之不足在巽當戒也既貞則吉而悔亡无所不利貞<lb/>
　正中也處巽出令皆以中正為吉柔巽而不貞則有<lb/>
　悔安能无所不利也命令之出有所變更也无初始<lb/>
　未善也有終更之使善也若已善則何用命也何用<lb/>
<pb n="17a"/>
　更也先庚三日後庚三日吉出命更改<hi>一作故</hi>之道當<lb/>
　如是也甲者事之端也庚者變更之始也十干戊巳<lb/>
　為中過中則變故謂之庚事之改更當原始要終如<lb/>
　先甲後甲之義如是則吉也解在蠱卦○九五之吉<lb/>
　以處正中也得正中之道則吉而其悔亡也正中謂<lb/>
　不過无不及<hi>一作无過不及</hi>正得其中也處柔巽與出命令<lb/>
　惟得中為善失中則悔也<hi>並易傳</hi>
　横渠先生曰解見蠱卦志不以正則將有悔先庚三<lb/>
<pb n="17b"/>
　日讓始也後庚三日存終也雖體陽居尊无應於下<lb/>
　故不可為事之唱乃吉不著於繇辭者巽非憂患之<lb/>
　時故也<hi>易説</hi>
　　白雲郭氏曰剛以巽而後貞吉柔以巽而後有功<lb/>
　　貞吉則无太過有功則无不及是以四五皆得巽<lb/>
　　道而悔亡也九五居尊中正為巽之主固守是道<lb/>
　　吉无不利猶曰无初有終者巽之為象以柔而用<lb/>
　　剛也惟以柔故有初六進退之疑惟用剛故有九<lb/>
<pb n="18a"/>
　　五正中之吉是為无初有終也先庚三日後庚三<lb/>
　　日吉者九五人君之位也出命人君之所先也慎<lb/>
　　乃出令君人之道也故必先後三日而申命之夫<lb/>
　　上有巽入之道下有巽順之義風行草偃莫易於<lb/>
　　斯時猶且先後三日而申命之者慎之至也慎之<lb/>
　　至者令出惟行弗惟反故也命令之出有必可行<lb/>
　　之善而无不可行復反之失是以吉也上曰貞吉<lb/>
　　九五之吉也下曰吉盖命令以是為吉也庚即命<lb/>
<pb n="18b"/>
　　令也先庚謂未出令之前己申命後庚謂出令之<lb/>
　　後三日而後行事也伊川曰甲者事之始也庚者<lb/>
　　變更之始也<hi>易説</hi>
　　漢上朱氏曰九五君位而正中巽為號令有申命<lb/>
　　之象故舉全卦以盡一爻之義五无應宜有悔正<lb/>
　　故悔亡動則二應之二五皆正故无不利初二不<lb/>
　　正始未善也五正善而有終也无初故申命申命<lb/>
　　則有終初未善也故巽以命之先庚三日變家人<lb/>
<pb n="19a"/>
　　變益之時也下三爻震震納庚離為日先於此庚<lb/>
　　之使善也後庚三日變噬嗑變震之時也震納庚<lb/>
　　離為日後於此庚之慮其未盡善也先庚後庚主<lb/>
　　於中正也十日之次以戊巳為中過中則變故庚<lb/>
　　謂之更更而正中正則吉此九五之所以吉歟蠱<lb/>
　　卦六五柔故為蠱巽九五剛乃有更變之善更天<lb/>
　　下之弊其惟剛中乎<hi>易傳</hi>○又曰巽九五貞吉悔亡<lb/>
　　无不利无初有終先庚三日吉虞曰震庚也謂變<lb/>
<pb n="19b"/>
　　初至二成離至三成震震主庚離為日震三爻在<lb/>
　　前故先庚三日謂益時也動四至五成離終上成<lb/>
　　震震三爻在後故後庚三日也巽初失正終變成<lb/>
　　震得位故无初有終吉震兊為蕃鮮白為巽也巽<lb/>
　　究為躁卦謂震也又曰乾成於甲坤成於庚隂陽<lb/>
　　天地之終始故經舉甲庚於蠱彖巽五也<hi>震庚固説</hi>
　　新安朱氏曰九五剛健中正而居巽體故有悔以<lb/>
　　有貞而吉也故得亡其悔而无不利有悔是无初<lb/>
<pb n="20a"/>
　　也亡之是有終也庚更也事之變也先庚三日丁<lb/>
　　也後庚三日癸也丁所以丁寧於其變之前癸所<lb/>
　　以揆度於其變之後有所變更而得此占者如是<lb/>
　　則吉也<hi>本義</hi>○无初有終也彷彿是伊川説始未善<lb/>
　　是无初更之而善是有終自貞吉悔亡以下都是<lb/>
　　這一箇意思一如坤卦先迷後得以下都只是一<lb/>
　　箇意○先庚後庚是説那後面變了底一截<hi>並語録</hi>
上九巽在牀下喪其資斧貞凶象曰巽在牀下上窮也<lb/>
<pb n="20b"/>
喪其資斧正乎凶也<lb/>
　伊川先生曰牀人所安也在牀下過所安之義也九<lb/>
　居巽之極過於巽者<hi>一无者字</hi>也資所有也斧以斷也陽<lb/>
　剛本有斷以過巽而失其剛斷失其所有喪資斧也<lb/>
　居上而過巽至於自失在正道為凶也○巽在牀下<lb/>
　過於巽也處卦之上巽至於窮極也居上而過極於<lb/>
　巽至於自失得為正乎乃凶道也巽本善行故疑之<lb/>
　曰得為正乎復斷之曰乃凶也<hi>並易傳</hi>
<pb n="21a"/>
　横渠先生曰柔巽過極難為之下物不為用故曰喪<lb/>
　其資斧凶資斧尚喪餘用殫矣<hi>易説</hi>
　　藍田吕氏曰上九處巽之窮以陽居亢位之地其<lb/>
　　巽己甚與九二同故巽在牀下窮矣其所養失其<lb/>
　　備用失其利守是不變正入於凶故曰喪其資斧<lb/>
　　正凶<lb/>
　　白雲郭氏曰九二有為之臣也以巽用剛者也上<lb/>
　　九巽之極者也巽極不知變而欲同九二之道則<lb/>
<pb n="21b"/>
　　其過也甚矣過則失故喪其資斧貞凶也巽之道<lb/>
　　剛柔用之皆獲其利今喪其所資之利能无凶乎<lb/>
　　故巽在牀下无用於上窮之時喪其資斧殊乖悔<lb/>
　　亡之利彼以悔亡而吉則此以喪失正乎凶矣觀<lb/>
　　此則知謂之資斧者其行權之義乎是不可失者<lb/>
　　也<hi>易説</hi>
　　漢上朱氏曰上九以巽而居髙位處之不當窮則<lb/>
　　變而反下三以重剛乘之巽股變艮手有恐懼自<lb/>
<pb n="22a"/>
　　失而蒲伏於牀下之象故曰巽在牀下離兊為蠃<lb/>
　　貝為資所以利也離為兵巽為木貫之為斧所以<lb/>
　　斷也上窮反三離見巽毁故曰喪其資斧喪其所<lb/>
　　以利則莫或愛之喪其所以斷則莫或畏之正乎<lb/>
　　凶矣上復位遇坎險正凶也魯自襄公三家分其<lb/>
　　民其君四世従之至昭公失國无所竄伏盖處上<lb/>
　　極巽盡亡其資斧乃正凶也方自失之初告之以<lb/>
　　凶詎肯信乎<hi>易傳</hi>
<pb n="22b"/>
　　新安朱氏曰巽在牀下過於巽者也喪其資斧失<lb/>
　　所以斷也如是則雖貞亦凶矣居巽之極失其剛<lb/>
　　陽之徳故其象占如此正乎凶言必凶<hi>本義</hi>○資斧<lb/>
　　有做齎斧説底這資斧在巽上説也自分曉然而<lb/>
　　旅中亦豈可无備禦底物事次第這便是<hi>語録</hi>
　<lb/>
　<lb/>
　合訂刪補大易集義粹言卷六十一<lb/>
</p>
<p>
</p>
  </div>
</body>
</text>
</TEI>
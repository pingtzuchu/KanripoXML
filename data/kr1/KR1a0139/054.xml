<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷五十二</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷五十二<lb/>
　　　　　　　　　　頭等侍衛納喇性德編<lb/>
䷯<hi>巽下坎上</hi>
　伊川先生曰井序卦困乎上者必反下故受之以井<lb/>
　承上升而不已必困為言謂上升不已而困則必反<lb/>
　於下也物之在下者莫如井井所以次困也為卦坎<lb/>
　上巽下坎水也巽之象則木也巽之義則入也木器<lb/>
<pb n="1b"/>
　之象木入於水下而上乎水汲井之象也<hi>易傳</hi>
井改邑不改井无喪无得往來井井汔至亦未繘井羸<lb/>
其瓶凶<lb/>
　伊川先生曰井之為物常而不可改也邑可改而之<lb/>
　它井不可遷也故曰改邑不改井汲之而不竭存之<lb/>
　而不盈无喪无得也至者皆得其用往來井井也无<lb/>
　喪无得其德也常往來井井其用也周常也周也井<lb/>
　之道也　汔幾也繘綆也井以濟用為功幾至而未<lb/>
<pb n="2a"/>
　及用亦與未下繘於井同也君子之道貴乎有成所<lb/>
　以五穀不熟不如荑稗掘井九軔而不及泉猶為棄<lb/>
　井有濟物之用而未及物猶无有也羸敗其瓶而失<lb/>
　之其用喪矣是以凶也羸毁敗也<hi>並易傳</hi>
　　白雲郭氏曰井之為物水在下也今坎水居上而<lb/>
　　為井者水在下則未用在上則出而有功乃能盡<lb/>
　　井之義故卦辭合德與用言之改邑不改井无喪<lb/>
　　无得往來井井皆井之德也汔至亦未繘井羸其<lb/>
<pb n="2b"/>
　　瓶凶言井之用也井言其凶者以見雖有德而不<lb/>
　　及用非井也中庸曰天命之謂性率性之謂道脩<lb/>
　　道之謂教又曰能盡其性則能盡人之性又曰誠<lb/>
　　者非自成已而已也所以成物也故中庸之言皆<lb/>
　　終於用盡井之義則中庸之道得矣然卦辭不言<lb/>
　　其功獨言其凶者葢深以不克終其功為戒也能<lb/>
　　終其功則吉可知亦猶中庸之言人皆曰予知擇<lb/>
　　乎中庸而不能期月守之謂也井字本取井幹之<lb/>
<pb n="3a"/>
　　象而井田又取井字之象故卦名非井田之義改<lb/>
　　邑不改井者邑有變而井无變故也取之不能竭<lb/>
　　勿取不能盈故无喪无得往者謂已應而往者也<lb/>
　　來者謂方來而應之者也往者以此來者以此雖<lb/>
　　應物无窮而其德未嘗改也幾至未盡綆而羸其<lb/>
　　瓶與无井德者何以異是以凶也能克終其用則<lb/>
　　无凶矣孟子曰掘井九軔而不及泉猶為棄井也<lb/>
　　此論適與井之義同是以聖人貴夫有用而中庸<lb/>
<pb n="3b"/>
　　之德為至焉<hi>易説</hi>
　　新安朱氏曰井者穴地出水之處以巽木入乎坎<lb/>
　　水之下而上出其水故為井改邑不改井故无喪<lb/>
　　无得而往者來者皆井其井也汔幾也繘綆也羸<lb/>
　　敗也汲井幾至未盡綆而敗其瓶則凶也其占為<lb/>
　　事仍舊无得喪而又當敬勉不可幾成而敗也<hi>木義</hi>
彖曰巽乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
<pb n="4a"/>
　伊川先生曰巽入於水下而上其水者井也井之養<lb/>
　於物不有窮已<hi>一作无有窮也</hi>取之而不竭德有常也邑可<lb/>
　改井不可遷亦其德之常也二五之爻剛中之德其<lb/>
　常乃如是卦之才與義合也　雖使幾至既未為用<lb/>
　亦與未繘井同井以濟用為功水出乃為用未出則<lb/>
　何功也瓶所以上水而致用也羸敗其瓶則不為用<lb/>
　矣是以凶也<hi>並易傳</hi>
　　藍田吕氏曰井出之以濟物也无喪无得汲之无<lb/>
<pb n="4b"/>
　　喪不汲无得也往來井井邑有遷改人有往來而<lb/>
　　井不易也未繘井未説繘也羸其瓶覆而空也巽<lb/>
　　乎水而上水巽入也凡汲者入器於水中引水而<lb/>
　　上也<lb/>
　　白雲郭氏曰順入水性而能上水是之謂井葢井<lb/>
　　以靜為德以動為功動而出故能致養於无窮不<lb/>
　　能動出特止水而已非井之義也由是言之則井<lb/>
　　之道其猶人之性乎人性本靜及其盡之也又足<lb/>
<pb n="5a"/>
　　以盡人盡物而至於參天地贊化育井之德亦本<lb/>
　　靜及其出而應物則致養而不窮故中庸自天命<lb/>
　　之性至修道之教而後其道終井自其德以及於<lb/>
　　有用而其道亦終焉改邑不改井剛中之德也汔<lb/>
　　至亦未繘井未有致養之功功用未成而羸其瓶<lb/>
　　非凶而何不言无喪无得往來井井者何葢皆係<lb/>
　　乎剛中之德聖人舉一以明之耳<hi>易説</hi>
　　漢上朱氏曰此卦彖文脱錯當曰巽乎水而上水<lb/>
<pb n="5b"/>
　　井改邑不改井乃以剛中也无喪无得往來井井<lb/>
　　井養而不窮也汔至亦未繘井未有功也羸其瓶<lb/>
　　是以凶也巽木也入也木入於水舉水而上之井<lb/>
　　也故曰巽乎水而上水曰井此合二卦言井也泰<lb/>
　　初之五成井古者八家為井四井為邑邑改而井<lb/>
　　不改井德之不遷也坤在内為邑坎為水水者所<lb/>
　　以為井也易其中畫非坎也而坤則可易矣坎之<lb/>
　　中畫其剛中乎乃難辭也君子窮居不損大行不<lb/>
<pb n="6a"/>
　　加窮亦樂通亦樂非剛中不變能之乎故曰改邑<lb/>
　　不改井乃以剛中也初往之五汲之象若有喪而<lb/>
　　實无所喪以其不失位不曰取之而不竭乎五來<lb/>
　　之初不汲之象若有得而實无所得以其失位不<lb/>
　　曰存之而不盈乎言井之體一也往者上也來者<lb/>
　　下也往亦井來亦井上下无常其用通矣所以為<lb/>
　　井者一也體用一也定而應應而常井之養物所<lb/>
　　以无窮歟故曰无喪无得往來井井井養而不窮<lb/>
<pb n="6b"/>
　　也此以九五升降言井之德也汔幾也自二至四<lb/>
　　體兌兌為澤初本泰震震動也來動於澤之下泉<lb/>
　　之象荀爽曰隂來在下亦為井是也巽為繩在井<lb/>
　　中繘也繘汲繩也二幾及初反巽而上有垂繘而<lb/>
　　汲幾及井泉之象焉亦有既汲而反未能引繘以<lb/>
　　出乎井之象兩者雖有濟物之用皆未及乎物也<lb/>
　　何由有功故曰汔至亦未繘井未有功也坤為腹<lb/>
　　兌為口井中之器有腹有口瓶也在井之内水實<lb/>
<pb n="7a"/>
　　其中汲水而上之象也自四至初成反兌兌為口<lb/>
　　為毁折巽繩反上而毁折之汲水至於井口羸掛<lb/>
　　其瓶瓶口在下覆其瓶也井之用喪矣凶言初二<lb/>
　　不正不正則凶故曰羸其瓶是以凶也汔至亦未<lb/>
　　繘井者半途而廢也羸其瓶凶不善其終也君子<lb/>
　　免是二者其唯剛中乎此以互體言井之戒也在<lb/>
　　卦為芒種故太𤣥準之以法范諤昌曰巽乎水當<lb/>
　　云巽乎木一本曰井羸其瓶凶或曰反巽兌也何<lb/>
<pb n="7b"/>
　　以猶有繩之象曰象有相因而成者震陽動於下<lb/>
　　為大途艮陽止於上為徑路離外實内虚為目巽<lb/>
　　實者反在上為多白眼相因也故臨之兌為觀之<lb/>
　　盥損之兌為益之説大過巽與兌同為棟橈巽為<lb/>
　　繩反復成巽者或為維繫糾固之象其在井為反<lb/>
　　繘而上之象象之相因其生无窮也<hi>易傳</hi>　又曰巽<lb/>
　　為繩汲水為繘九二汔至此未及泉也自二至四<lb/>
　　有反巽之象故又為亦未繘井言未收繘而至井<lb/>
<pb n="8a"/>
　　也荀爽解中孚曰兩巽對合外實中虚則古人取<lb/>
　　象有用反卦為象者於此可見<hi>叢説</hi>
　　新安朱氏曰巽乎水以卦象釋卦名義乃以剛中<lb/>
　　以卦體釋卦辭无喪无得往來井井兩句意與不<lb/>
　　改井同故不復出剛中以二五而言未有功而敗<lb/>
　　其瓶所以凶也<hi>本義</hi>　井是那掇不動底物事所以<lb/>
　　改邑不改井　井象只取巽入之義不取木義<lb/>
　　汔至亦未繘井羸其瓶凶汔至作一句亦未繘井<lb/>
<pb n="8b"/>
　　羸其瓶是一句意謂幾至而止如綆未及井而瓶<lb/>
　　敗言功不成也<hi>語録</hi>
象曰木上有水井君子以勞民勸相<lb/>
　伊川先生曰木承水而上之<hi>一作來</hi>乃器汲水而出井<lb/>
　之象君子觀井之象法井之德以勞徠其民而勸勉<lb/>
　以相助之道也勞徠其民法井之用也勸民使相助<lb/>
　法井之施也<hi>易傳</hi>
　横渠先生曰養而不窮莫若勞民而勸相也<hi>易説</hi>
<pb n="9a"/>
　　藍田吕氏曰木上有水井井以木為幹出水於木<lb/>
　　上也汲井者共力引之以利物故有勞民勸相之<lb/>
　　象也<lb/>
　　白雲郭氏曰飢渴之害甚矣人能无飢渴之害者<lb/>
　　井養之功也民之勞苦亦甚矣使民忘其勞而服<lb/>
　　田力穡者君子勞民勸相之道也勞民勸相之道<lb/>
　　无它焉盡其性以安之而已因其性以利導之而<lb/>
　　已皆所以致養也故勞民勸相可以配井之功用<lb/>
<pb n="9b"/>
　　則井之功用博矣<hi>易説</hi>
　　漢上朱氏曰坎為水勞卦也水在地中自下而升<lb/>
　　達於木上可謂勞矣其於水也有出之道故曰井<lb/>
　　坤為民泰震為左兌為右相之兌為口勸之也君<lb/>
　　子施澤於民既以言勸其不能又以道相其不足<lb/>
　　雖勞而不憚不如是井道不足以及民矣雅鴻鴈<lb/>
　　勞來還定安集之詩其辭曰知我者謂我劬勞又<lb/>
　　曰雖則劬勞其究安宅勞民勸相者固自勞也<hi>易傳</hi>
<pb n="10a"/>
　　新安朱氏曰木上有水津潤上行井之象也勞民<lb/>
　　者以君養民勸相者使民相養皆取井養之義<hi>本義</hi>
　　　木上有水井説者以為木是汲器則後面却有<lb/>
　　瓶瓶自是瓦器此不可曉怕只是説水之津潤上<lb/>
　　行至那木之杪這便是井水上行之象問恐是桔<lb/>
　　橰之𩔖答曰亦恐是如此又云禾上露珠便是下<lb/>
　　面水上去大率裏面水氣上則外面底也上　問<lb/>
　　木上有水井之義曰如草木之生津潤皆上行直<lb/>
<pb n="10b"/>
　　至樹末此即木上有水之義雖至小之物亦然如<lb/>
　　石菖蒲每晨葉尾皆有水如珠非露水也曰如此<lb/>
　　則井字之義與木上有水何預曰木上有水便如<lb/>
　　井中之水水本在井底却能汲上來供人食用故<lb/>
　　取象如此又問程子井桶之説是否曰不然木上<lb/>
　　有水井是木穿水中漲上那水若作汲桶則解不<lb/>
　　通矣且與後面羸其瓶凶之説不相合也<hi>並語録</hi>
初六井泥不食舊井无禽象曰井泥不食下也舊井无<lb/>
<pb n="11a"/>
禽時舍也<lb/>
　伊川先生曰井與鼎皆物也就物以為義六以隂柔<lb/>
　居下上无應援无上水之象不能濟物乃井之不可<lb/>
　食也井之不可<hi>一无可字</hi>食以泥汚也在井之下有泥之<lb/>
　象井之用以其水之養人也无水則舍置不用矣井<lb/>
　水之上人𫉬其用禽鳥亦就而求焉舊廢之井人既<lb/>
　不食水不復上則禽鳥亦不復往矣葢无以濟物也<lb/>
　井本濟人之物六以隂居下无上水之象故為不食<lb/>
<pb n="11b"/>
　井之不食以泥也猶人當濟物之時而才弱无援不<lb/>
　能及物為時所舍也　以隂而居井之下泥之象也<lb/>
　无水而泥人所不食也人不食則水不上无以及禽<lb/>
　鳥禽鳥亦不至矣見其不能濟物為時所舍置不用<lb/>
　也若能及禽鳥是亦有所濟也舍上聲與乾之時舍<lb/>
　音不同<hi>並易傳</hi>
　　藍田吕氏曰初六以柔居下而无應於上下无渫<lb/>
　　治上无汲引故曰井泥不食即舊井也无禽則人<lb/>
<pb n="12a"/>
　　可知也<lb/>
　　白雲郭氏曰井泥在下之物也井以潔而食泥則<lb/>
　　汚穢不食矣舊井无禽汚穢也禽尚不至況人乎<lb/>
　　初六知守下而不知動出之功故為時舍也亦猶<lb/>
　　人之一性不能自脩偽惡日生則性失矣安能有<lb/>
　　及物之功乎<hi>易説</hi>
　　漢上朱氏曰井泰初之五初在井下坤土汨之泥<lb/>
　　也兌口在上不食也言初六之柔自處卑穢无高<lb/>
<pb n="12b"/>
　　人之行故曰井泥不食下也乾之初九往而為坎<lb/>
　　水去泥存舊井也離為飛鳥四不應初无禽也猶<lb/>
　　舊井之澤已盡禽亦无也无禽則人不食可知行<lb/>
　　為人惡四往而不顧時舍之也<hi>易傳</hi>
　　新安朱氏曰井以陽剛為泉上出為功初六以隂<lb/>
　　居下故為此象葢井不泉而泥則人所不食而禽<lb/>
　　鳥亦莫之顧矣　時舍言為時所棄<hi>並本義</hi>
九二井谷射鮒甕敝漏象曰井谷射鮒无與也<lb/>
<pb n="13a"/>
　伊川先生曰二雖剛陽之才而居下上无應而比於<lb/>
　初不上而下之象也井之道上行者也澗谷之水則<lb/>
　旁出而就下二居井而就下失井之道乃井而如谷<lb/>
　也井上出則養人而濟物<hi>一作上出而養人濟物</hi>今乃下就汚<lb/>
　泥注於鮒而已鮒或以為蝦或以為蟆井泥中微物<lb/>
　耳射注也如谷之下流注於鮒也甕敝漏如甕之破<lb/>
　漏也陽剛之才本可以養人濟物而上无應援故不<lb/>
　能上而就下是以无濟用之功如水之在甕本可為<lb/>
<pb n="13b"/>
　用乃破敝而漏之不為用也井之初二无功而不言<lb/>
　悔咎何也曰失則有悔過則為咎无應援而不能成<lb/>
　用非悔咎也居二比初豈非過乎曰處中非過也不<lb/>
　能上由无援非以比初也　井以上出為功二陽剛<lb/>
　之才本可濟用以在下而上无應援是以下比而射<lb/>
　鮒若上有與之者則當汲引而上成井之功矣<hi>並易傳</hi>
　　廣平游氏曰井道以高潔為體以上出為功故初<lb/>
　　為井泥二為井谷射鮒葢其自處汙下而功用熄<lb/>
<pb n="14a"/>
　　矣然九二既得中而有趨下之汙何也葢所居不<lb/>
　　正則用心不剛又巽體也而上无應故甘心於趨<lb/>
　　下而不自振其德之地不足稱也<hi>易説</hi>
　　白雲郭氏曰巽之性順而入不能自舉以趨有用<lb/>
　　之地故九二亦失井之道而莫見其功也井以上<lb/>
　　出為功不能動而上反如谷水旁流足以射鮒不<lb/>
　　足以養人其德既非美矣語其用則甕且敝漏雖<lb/>
　　有動出之名而无上水之實是以為衆所不與也<lb/>
<pb n="14b"/>
　　故漏近於羸瓶无與近於時舍若是者安知有用<lb/>
　　之大乎許愼云罋汲瓶也<hi>易説</hi>
　　漢上朱氏曰井以不遷為德非有求於人九五不<lb/>
　　應无與之者二宜剛中自守養德俟時動而求五<lb/>
　　失所以為井矣谷注谿者也二動坎水注於艮山<lb/>
　　之間谷也鮒蛙也兌巽為魚初井泥又伏震為足<lb/>
　　在下魚𩔖生於井泥而滅跗者鮒也坎弓離矢射<lb/>
　　也動則谷水注下而射鮒言動則其道愈下入於<lb/>
<pb n="15a"/>
　　汙濁矣甕汲瓶也説文作罋兌為口離為大腹器<lb/>
　　在井中有口有腹且大者甕也二動兌毁口壞見<lb/>
　　腹坎水下流甕敝漏也言動則不能上行以濟物<lb/>
　　矣嗚呼无與而動動則終莫之與曷若自守哉<hi>易傳</hi>
　　新安朱氏曰九二剛中有泉之象然上无正應下<lb/>
　　比初六功不上行故其象如此<hi>本義</hi>　鮒程明道以<lb/>
　　為便是蝸牛如今廢井中多有之　程沙隨以井<lb/>
　　卦有井谷射鮒一句鮒鰕<graphic n="KR4460" url="https://raw.githubusercontent.com/kanripo/KR-Gaiji/master/images/KR4460.png" mimeType="image/png"/>也遂説井有蝦蟆之<lb/>
<pb n="15b"/>
　　象木上有水井䷯云上前兩足也五頭也四眼<lb/>
　　也三與二身也初後兩足也其穿鑿一至於此某<lb/>
　　謂之曰審如此則此卦當為蝦蟆卦方可如何却<lb/>
　　謂之井卦<hi>並語録</hi>
九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　伊川先生曰三以陽剛居得其正是有濟用之才者<lb/>
　也在井下之上水之清潔可食者也井以上為用居<lb/>
<pb n="16a"/>
　下未得其用也陽之性上又志應上六處剛而過中<lb/>
　汲汲於上進乃有才用而切於施為未得其用則如<lb/>
　井之渫治清潔而不見食為其心之惻怛也三居井<lb/>
　之時剛而不中故切於施為異乎用之則行舍之則<lb/>
　藏者也然明王用人豈求備也故王明則受福矣三<lb/>
　之才足以濟用如井之清潔可用汲而食也若上有<lb/>
　明王則當用之而得其効賢才見用則已得行其道<lb/>
　君得享其功下得被其澤上下並受其福也　井渫<lb/>
<pb n="16b"/>
　治而不見食乃人有才知而不見用以不得行為憂<lb/>
　惻也既以不得行為惻則豈免有求也故求王明而<lb/>
　受福志切於行也<hi>並易傳</hi>
　横渠先生曰井以既出為功井道之成在於上六三<lb/>
　其正應而又以陽居陽充滿可汲為五所間功不上<lb/>
　施故為我心惻然若上六明於照物則上下逺邇皆<lb/>
　𫉬其利井渫不食強施行惻然且不售作易者之歎<lb/>
　歟<hi>易説</hi>
<pb n="17a"/>
　　白雲郭氏曰知井以上出為用而能自治以待用<lb/>
　　者九三是也渫治之而不食則不見知者衆也不<lb/>
　　見知者衆故有知之者為我心惻也心惻傷之也<lb/>
　　傷其可用汲而不食也猶之脩德之士不見用者<lb/>
　　王不知之也王不知之王之不明也王明則達而<lb/>
　　兼善天下而天下受其福矣象言井渫不食行惻<lb/>
　　也者葢言渫治而不見用其行可傷惻也爻言王<lb/>
　　明而象言求王明者君子難進易退葢求明王而<lb/>
<pb n="17b"/>
　　事之也故古之人有非其君不事者所以求王明<lb/>
　　也欲見爻言王明為九三之未遇故曰求王明也<lb/>
　　<hi>易説</hi>
　　漢上朱氏曰陽為清潔九三以陽居陽清潔也巽<lb/>
　　為股為入股入坎水而水清潔治井之象渫也兌<lb/>
　　口在上不食也九三君子修德潔巳可用而未用<lb/>
　　猶井渫不食也我者九三自謂上六正應在高位<lb/>
　　為我道不行憂之其心惻然坎為加憂為心病故<lb/>
<pb n="18a"/>
　　為我心惻上六有是心矣可用是心以汲引之坎<lb/>
　　在井上坎為輪井車汲引之象上汲引之則三往<lb/>
　　上來其惻然之心見矣失位為憂故也往來行也<lb/>
　　故曰井渫不食行惻也乾五為王離為明三往應<lb/>
　　上九五成艮手王受福也三上同象亦受福故並<lb/>
　　受其福王明五也求王明者三也故求王明受福<lb/>
　　也司馬遷曰王之不明豈足福哉陽為福求亦艮<lb/>
　　也上六有憂惻之心不用之以汲引乃士之尊賢<lb/>
<pb n="18b"/>
　　也上六就三三往求五乃能盡上下相與之情故<lb/>
　　夫子増一求字以𤼵其義<hi>易傳</hi>
　　新安朱氏曰渫不停汚也井渫不食而使人心惻<lb/>
　　可用汲矣王明則汲井以及物而施者受者並受<lb/>
　　其福也九三以陽居陽在下之上而未為時用故<lb/>
　　其象占如此　行惻者行道之人皆以為惻<hi>並本義</hi>
　　　上三句是象下兩句是占大抵是説理決不是<lb/>
　　説汲井　若非王明則无以收拾人才<hi>並語録</hi>
<pb n="19a"/>
　　東萊吕氏曰所謂井渫葢正指汲汲於濟世者玩<lb/>
　　味爻象自可見其曰為我心惻憂思葢深長矣又<lb/>
　　曰王明並受其福葢言王者能識拔而用之則臣<lb/>
　　主俱泰此豈小知小力之謂哉所以未為井之盛<lb/>
　　者葢汲汲亟欲施之與知命者殊科耳<hi>答陳同甫書</hi>
六四井甃无咎象曰井甃无咎脩井也<lb/>
　伊川先生曰四雖隂柔而處正上承九五之君才不<lb/>
　足以廣施利物亦可自守者也故能脩治則得无咎<lb/>
<pb n="19b"/>
　甃砌累也謂脩治也四雖才弱不能廣濟物之功脩<lb/>
　治其事不至於廢可也若不能脩治廢其養人之功<lb/>
　則失井之道其咎大矣居高位而得剛陽中正之君<lb/>
　但能處正承上不廢其事亦可以免咎也　甃者脩<lb/>
　治於井也雖不能大其濟物之功亦<hi>一作若</hi>能脩治<hi>一有</hi>
　<hi>亦字</hi>不廢也故无咎僅能免咎而已若在剛陽自不至<lb/>
　如是如是則可咎矣<hi>並易傳</hi>
　横渠先生曰无應於上无敝漏於下故但免咎而已<lb/>
<pb n="20a"/>
　<hi>易説</hi>
　　白雲郭氏曰九三有其才而未得其時故有求王<lb/>
　　明之辭六四近中正之君非无其時矣而其才不<lb/>
　　能濟物足以自脩而已故有井甃之象焉雖不能<lb/>
　　濟物茍能自脩則无咎矣未為失也易之言无咎<lb/>
　　於有疑之爻多言之其不言者或明見其无咎或<lb/>
　　明知其有咎如井之初六九二雖未至凶皆有咎<lb/>
　　之爻也九三雖未吉知其无咎矣六四之才疑於<lb/>
<pb n="20b"/>
　　有咎故明言无咎以别之聖人之功或見於有言<lb/>
　　或見於无言是以人難得之也<hi>易說</hi>
　　漢上朱氏曰坎水坤土合而火之甄也有巽工焉<lb/>
　　自下壘而上至於井口甃也古者甃井為瓦裏自<lb/>
　　下達上六四正位近五下无應近泉而无汲引之<lb/>
　　用守正自脩无咎而已故曰井甃无咎脩井也易<lb/>
　　傳曰无咎者僅能免咎而已若陽剛自不如是如<lb/>
　　是則可咎矣<hi>易傳</hi>
<pb n="21a"/>
　　新安朱氏曰以六居四雖得其正然隂柔不泉則<lb/>
　　但能脩治而無及物之功故其象為井甃而占則<lb/>
　　无咎占者能自脩治則雖无及物之功而亦可以<lb/>
　　无咎矣<hi>本義</hi>
九五井洌寒泉食象曰寒泉之食中正也<lb/>
　伊川先生曰五以陽剛中正居尊位其才其德盡善<lb/>
　盡美井洌寒泉食也洌謂甘潔也井泉以寒為美甘<lb/>
　潔之寒泉可為人食也於井道為至善也然而不言<lb/>
<pb n="21b"/>
　吉者井以上出為成功未至於上未及用也故至上<lb/>
　而後言元吉　泉寒而可食井道之至善者也九五<lb/>
　中正之德為至善之義<hi>並易傳</hi>
　横渠先生曰井冽寒泉美而可汲者也剛中之德為<lb/>
　衆所利<hi>易説</hi>
　　藍田吕氏曰九五剛中居上井德之盛井之所貴<lb/>
　　潔而寒也所以食者水出於上也中正則无物可<lb/>
　　汚故全其寒潔以得食也<lb/>
<pb n="22a"/>
　　白雲郭氏曰九五剛德中正才德與位兼得之井<lb/>
　　道莫善於斯故言井洌寒泉食也洌潔也寒者水<lb/>
　　之性也寒泉既不失其性又脩潔之食之美者莫<lb/>
　　善於斯猶人能自脩不失其性則德全矣天下之<lb/>
　　性初未失也皆以不中不正則失之其能自脩使<lb/>
　　不失其性者无它焉中正而已寒泉之食亦猶是<lb/>
　　也然言洌又言寒者洌言井之脩潔主人事而言<lb/>
　　也寒言泉有自然之性主天理而言也人事學也<lb/>
<pb n="22b"/>
　　天理命也兩得之斯為至矣繫辭論九卦皆言德<lb/>
　　德未有不能脩性而得者此井之道所以與性通<lb/>
　　也<hi>易説</hi>
　　漢上朱氏曰九五以陽居陽坎又為陽清潔之至<lb/>
　　故為洌説文云清洌也乾在坎為寒九五即泰初<lb/>
　　九甲子爻子坎位井五月卦隂氣自下而上井寒<lb/>
　　矣故五坎有寒泉之象兌口承之食也九五中正<lb/>
　　贍給萬物而不費往者食之无偏係也故曰寒泉<lb/>
<pb n="23a"/>
　　之食以中正也易傳曰不言吉者井以上出為成<lb/>
　　功未至於上未及用也故至上而後元吉<hi>易傳</hi>
　　新安朱氏曰洌潔也陽剛中正功及於物故為此<lb/>
　　象占者有其德則契其象也<hi>本義</hi>
上六井收勿幕有孚元吉象曰元吉在上大成也<lb/>
　伊川先生曰井以上出為用居井之上井道之大成<lb/>
　也收汲取也幕蔽覆也取而不蔽其利无窮井之施<lb/>
　廣矣大矣有孚有常而不變也博施而有常大善之<lb/>
<pb n="23b"/>
　吉也夫<hi>一作人</hi>體井之用博施而有常非大人孰能它<lb/>
　卦之終為極為變唯井與鼎終乃為成功是以吉也<lb/>
　　以大善之吉在卦之上井道之大成也井以上為<lb/>
　成功<hi>並易傳</hi>
　　廣平游氏曰井之上六則井既清矣无渫也既完<lb/>
　　矣无甃也既食矣无求也井道之成无所事矣故<lb/>
　　曰井收收者集其成功之謂也成則如之何亦博<lb/>
　　施濟衆而已故曰勿幕<hi>易説</hi>
<pb n="24a"/>
　　白雲郭氏曰井无他道特以上出為功用耳故至<lb/>
　　上六為功用大成而元吉也收者功之成也勿以<lb/>
　　功成而遂吝其博施濟衆之德故云勿幕戒其勿<lb/>
　　幕所以終井道也其功既成其施愈博天下信之<lb/>
　　是以元吉象言元吉在上者非上六之元吉也井<lb/>
　　道至上而大成盡元吉之道也<hi>易説</hi>
　　漢上朱氏曰幕於字本作勿門亡狄切覆也玉篇<lb/>
　　曰以巾覆物令為□則今易作幕音莫者傳寫誤<lb/>
<pb n="24b"/>
　　也當作□在古文當作門坎為輪在井之上下應<lb/>
　　巽繩收也虞翻曰收謂以鹿盧收繘也勿□者上<lb/>
　　六又當守正之象上汲三往艮坎成䝉䝉有覆□<lb/>
　　之意井道大成若專於應三則不正所養狹矣猶<lb/>
　　井有收而□之有𤼵其□而得汲者有欲汲之而<lb/>
　　不得𤼵其□者三𤼵其□汲之而又□者也故於<lb/>
　　此戒之勿□則上下有孚而得元吉在上以井道<lb/>
　　大成故元吉歸於上也<hi>易傳</hi>　又曰井初六井泥不<lb/>
<pb n="25a"/>
　　食舊井无禽者乾之初九去而坤之六五來也九<lb/>
　　二井谷射鮒甕敝漏者動而求則乖也九三井渫<lb/>
　　不食者正可任也為我心惻可用汲者上六病也<lb/>
　　王明並受其福者九三進也六四井甃无咎者隂<lb/>
　　守正也九五井洌寒泉食者乾之初九位中正也<lb/>
　　上六井收勿幕者上六安位可成也有孚元吉者<lb/>
　　上六下而汲九三引而上則功乃大也<hi>叢説</hi>
　　新安朱氏曰收汲取也晁氏云收鹿盧收繘者也<lb/>
<pb n="25b"/>
　　亦通幕蔽覆也有孚謂其出有原而不窮也井以<lb/>
　　上出為功而兌口不揜故上六雖非陽剛而其象<lb/>
　　如此然占者應之必有孚乃元吉也<hi>本義</hi>　收雖作<lb/>
　　去聲讀義只是收也<hi>語録</hi>
　<lb/>
　<lb/>
　<lb/>
　合訂刪補大易集義粹言卷五十二<lb/>
</p>
<p>
</p>
  </div>
</body>
</text>
</TEI>
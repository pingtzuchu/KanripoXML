<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷三十四</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷三十四<lb/>
　　　　　　　　　　頭等侍衛納喇性徳編<lb/>
䷝<hi>離上離下</hi>
　伊川先生曰離序卦坎者陷也陷必有所麗故受之<lb/>
　以離離者麗也陷於險難之中則必有所附麗理自<lb/>
　然也離所以次坎也離麗也明也取其隂麗於上下<lb/>
　之陽則為附麗之義取其中虚則為明義離為火火<lb/>
<pb n="1b"/>
　體虚麗於物而明者也又為日亦以虚明之象<hi>易傳</hi>
　　東萊吕氏曰序卦陷必有所麗故受之以離盖言<lb/>
　　人居坎陷之地欲出其險必有所附麗乃可<hi>易説</hi>
離利貞亨畜牝牛吉<lb/>
　伊川先生曰離麗也萬物莫不皆有所麗有形則有<lb/>
　麗矣在人則為<hi>一无為字</hi>所親附之人所由之道所主之<lb/>
　事皆其所麗也人之所麗利於貞正得其正則可以<lb/>
　亨通故曰離利貞亨畜牝牛吉牛之性順而又牝焉<lb/>
<pb n="2a"/>
　順之至也既附麗於正必能順於正道如牝牛則吉<lb/>
　也畜牝牛謂養其順徳<hi>一无徳字</hi>人之順徳由養以成既<lb/>
　麗於正當養習以成其順徳也<hi>易傳</hi>
　横渠先生曰以柔麗乎中正故利貞<hi>易説</hi>
　　白雲郭氏曰坎為險為水離為明為火險與明足<lb/>
　　以見坎離之情水與火不足以盡坎離之象而論<lb/>
　　坎者必先水言離者復先明何哉盖坎險難明而<lb/>
　　水易見由水以知險由險以知坎斯得坎之義矣<lb/>
<pb n="2b"/>
　　離明易見不必因火而後知故直言其明也離之<lb/>
　　道柔中柔中失之无守故必利貞而後亨牝牛性<lb/>
　　順而従人柔中之道也然其强力足與有守復有<lb/>
　　貞固之象是以吉也離之與坤道雖不同而性略<lb/>
　　相類故坤之牝馬自順而健離之牝牛自柔而强<lb/>
　　馬乾象也故坤之黄裳元吉見於六五牛坤象也<lb/>
　　故離之黄離元吉見於六二君臣之辨觀二五之<lb/>
　　象斯得之矣<hi>易説</hi>
<pb n="3a"/>
　　漢上朱氏曰離畜牝牛離中之隂即坤之隂也坎<lb/>
　　為馬脊坎中之陽即乾之陽也<hi>叢説</hi>
　　新安朱氏曰離麗也隂麗於陽其象為火體隂而<lb/>
　　用陽也物之所麗貴乎得正牝牛柔順之物也故<lb/>
　　占者能正則亨而畜牝牛則吉也<hi>本義</hi>　離便是麗<lb/>
　　附著之意易中多説做麗也有兼説明處也有單<lb/>
　　説明處明是離之體麗是麗著底意思離字古人<lb/>
　　多用做離著説然而物相離去也只是這字富貴<lb/>
<pb n="3b"/>
　　不離其身東坡説道剰箇不字便是這意古來自<lb/>
　　有這般兩用底字如亂又喚作治　離字不合單<lb/>
　　用<hi>並語録</hi>
　　東萊吕氏曰利貞亨言人有所附麗不可不附於<lb/>
　　正人如孔子微服過宋乃主司城貞子為陳侯周<lb/>
　　臣則所附得其正可知故必貞乃亨畜牝牛吉畜<lb/>
　　字最要看大抵人欲附麗人必恭順和柔乃可故<lb/>
　　曰禮恭然後可以言道之方然人之恭順豈一朝<lb/>
<pb n="4a"/>
　　一夕所可致必畜養有素乃可<hi>易説</hi>
彖曰離麗也日月麗乎天百穀草木麗乎土重明以麗<lb/>
乎正乃化成天下柔麗乎中正故亨是以畜牝牛吉也<lb/>
　伊川先生曰離麗也謂附麗也如日月則麗於天百<lb/>
　穀草木則麗於土萬物莫不各有所麗天地之中无<lb/>
　无麗之物在人當審其所麗麗得其正則能亨也<lb/>
　重明以麗乎正以卦才言也上下皆離重明也五二<lb/>
　皆處中正麗乎正也君臣上下皆有明徳而處中正<lb/>
<pb n="4b"/>
　可以化天下成文明之俗也　二五以柔順麗於中<lb/>
　正所以能亨人能養其至順以麗中正則吉故曰畜<lb/>
　牝牛吉也或曰二則中正矣五以隂居陽得為正<lb/>
　乎曰離主於所麗五中正之位六麗於正位乃為正<lb/>
　也學者知時義而不失輕重則可以言易矣<hi>並易傳</hi>
　横渠先生曰日月草木麗天地麗附著也<hi>易説</hi>
　　藍田吕氏曰離明而有所麗也火之為物麗於物<lb/>
　　而後見故離為明為麗離之二陽麗於一隂以為<lb/>
<pb n="5a"/>
　　明陽麗於隂正也重離之明皆麗乎正其文明其<lb/>
　　義正此所以化成天下也二柔皆中故利貞利貞<lb/>
　　故亨柔體故也牛順而畜於人牝又其柔者柔而<lb/>
　　麗於物故畜之吉<lb/>
　　龜山楊氏曰離為火火无常形麗物而有形故離<lb/>
　　麗也夫盈天地之間皆物也未有无所麗而能有<lb/>
　　成者故曰日月麗乎天而明生焉百穀草木麗乎<lb/>
　　土而利成焉皆麗得其正而亨者也重明合二體<lb/>
<pb n="5b"/>
　　言也上下一徳麗乎正也明則誠矣故能化成天<lb/>
　　下惟天下至誠為能化也柔麗乎中正以六二言<lb/>
　　也柔不中則茹不正則邪不足以有行矣故麗乎<lb/>
　　中正乃亨夫隂以順成為徳柔麗中正順之至也<lb/>
　　故畜牝牛吉牛順物也牝牛順之至也<hi>易説</hi>
　　兼山郭氏曰坎陷也離麗也剛則有體陷乎隂中<lb/>
　　所以為坎柔則无質麗乎陽中所以為麗重卦也<lb/>
　　故日月麗乎天在上者也言日月則星辰従可知<lb/>
<pb n="6a"/>
　　也百穀草木麗乎土在下者也言百穀草木則山<lb/>
　　林川澤従可知也重明以麗乎正人道之離也人<lb/>
　　者天地之合也天一生水於北方水為精地二生火<lb/>
　　於南方火為神其精神者天之分骨骸者地之分<lb/>
　　各有所麗焉故合則渾離則散方其合也氣聚而<lb/>
　　成形於有方其離也氣散而神合於无是以離附<lb/>
　　物則生去物則滅聖人以是而知鬼神之情状原<lb/>
　　始反終知死生之説是故或以言文明或以言物<lb/>
<pb n="6b"/>
　　化皆其象也至於言化成天下者又推其人道之<lb/>
　　相資而成功於久也畜牝牛吉何也曰乾為馬坤<lb/>
　　為牝馬坤為牛離為牝牛亦事象之宜也柔之麗<lb/>
　　乎中者六五也柔之麗乎正者六二也兼乎中正<lb/>
　　之道惟六二則然故利貞亨成卦之本在二也二<lb/>
　　有牛之象而爻之辭曰黄離元吉又從可知也牛<lb/>
　　者强力而順象六二之方故也<hi>易説</hi>
　　白雲郭氏曰離附麗也萬物莫不有所麗在天之<lb/>
<pb n="7a"/>
　　日月在地之百穀草木皆是也舉日月百穀則萬<lb/>
　　物在天地之中有形有象者其麗皆一也推而上<lb/>
　　之雖天地聖人不能不麗乎道而道亦不能不麗<lb/>
　　乎天地聖人矣離之為義亦大矣而彖不言者盖<lb/>
　　坎險難明而離明易見不待言而知也是以坎以<lb/>
　　險而陷離以麗而明重明麗乎正者在卦為二五<lb/>
　　在人為君臣以明相繼是以化成天下也書曰元<lb/>
　　首明哉股肱良哉庶事康哉康哉則化成天下矣<lb/>
<pb n="7b"/>
　　柔謂二五也麗乎中正者貞也貞故亨此畜牝牛<lb/>
　　吉之義也<hi>易説</hi>
　　漢上朱氏曰離自遯初六三變而成二五皆一隂<lb/>
　　而麗二陽物之情未有不相附麗者也柔必麗乎<lb/>
　　剛弱必麗乎强小必麗乎大晦必麗乎明故曰離<lb/>
　　麗遯一變六之三成无妄再變六之四成家人三<lb/>
　　變六之五成離自六之四言之離有坎日降而月<lb/>
　　升也自六之五言之坎復成離月降而日升也乾<lb/>
<pb n="8a"/>
　　為天故曰日月麗乎天自六之三言之有震巽震<lb/>
　　為百穀巽為草木乾策三十六坤策二十四震三<lb/>
　　爻凡八十有四百穀舉成數也坤為土故曰百穀<lb/>
　　草木麗乎土觀天地日月百穀草木附麗如此則<lb/>
　　萬物之情有不相附麗者乎此推原卦變以明離<lb/>
　　為麗之義也兩離重明也君臣上下皆有明徳之<lb/>
　　象重明而不麗乎正則以察為明重明而麗乎正<lb/>
　　以之化天下成文明之俗矣初二三正麗乎正也<lb/>
<pb n="8b"/>
　　三爻在乾天之下有巽順服従之象化成也故辭<lb/>
　　曰利貞彖曰重明以麗乎正乃化成天下此舉成<lb/>
　　卦言離明之所麗也柔之為道不利逺者不麗乎<lb/>
　　中正則邪佞之道其能亨乎六居五柔麗乎中而<lb/>
　　亨也六居二柔麗乎中正而亨也言柔麗乎中正<lb/>
　　則二五舉矣中正者人之本心也天下之心必麗<lb/>
　　乎中正則重明而麗乎正化成天下也必矣故辭<lb/>
　　曰亨彖曰柔麗乎中正故亨此以二五言離柔之<lb/>
<pb n="9a"/>
　　所麗也兩者離之才也坤為牛順也六二以隂居<lb/>
　　隂為牝牛至順也畜養也以剛正畜養之成其至<lb/>
　　順而麗於中正則吉是亦柔之利也故辭曰畜牝<lb/>
　　牛吉彖曰柔麗乎中正故亨是以畜牝牛吉也此<lb/>
　　以内卦終言柔之所麗也在卦氣為四月故太𤣥<lb/>
　　準之以應<hi>易傳</hi>
　　新安朱氏曰離麗也釋卦名義柔麗乎中正以卦<lb/>
　　體釋卦辭<hi>本義</hi>　問離卦是陽包隂占利畜牝牛便<lb/>
<pb n="9b"/>
　　也是宜畜柔順之物否先生曰然　彖辭重明自<lb/>
　　是五二兩爻為君臣重明之義大象又自説繼世<lb/>
　　重明之義不同　問火體隂而用陽是如何先生<lb/>
　　云此言三畫卦中隂而外陽者也故象為隂水體<lb/>
　　陽而用隂葢三畫卦中陽而外隂者也惟六二一<lb/>
　　爻柔麗乎中而得其正故元吉至六五雖是柔麗<lb/>
　　乎中而不得其正特借中字而包正字耳<hi>並語録</hi>
　　東萊吕氏曰大抵人不可須臾離於正如日月之<lb/>
<pb n="10a"/>
　　不麗天則失其所以明百穀草木之不麗乎土則<lb/>
　　失其所以生然則麗乎正者非明者莫能也欲附<lb/>
　　麗人必先知其正乃能附麗不知其為人安能附<lb/>
　　麗乎柔麗乎中正故亨是以畜牝牛吉也離卦葢<lb/>
　　言人欲出險雖不可獨立然必求附麗於正以一<lb/>
　　卦觀之一隂居二陽之中故上下相輔所以為麗<lb/>
　　然五君位而以六居之似乎非正殊不知六雖柔<lb/>
　　弱得五則為剛以六居五正所謂柔麗乎中正<hi>易説</hi>
<pb n="10b"/>
象曰明兩作離大人以繼明照于四方<lb/>
　伊川先生曰若云兩明則是二明不見繼明之義故<lb/>
　云明兩明而重兩謂相繼也作離明兩而為離繼明<lb/>
　之義也震巽之類亦取洊隨之義然離之義尤重也<lb/>
　大人以徳言則聖人以位言則王者大人觀離明相<lb/>
　繼之象以世繼其明徳照臨于四方大凡以明相繼<lb/>
　皆繼明也舉其大者故以世襲繼照言之<hi>易傳</hi>
　横渠先生曰明目逹聰繼明之道也人患墮於博覧<lb/>
<pb n="11a"/>
　惟大人能勉而繼之<hi>易説</hi>
　　龜山楊氏曰一則无所麗兩而後有麗焉故曰明<lb/>
　　兩作離離麗也大人以繼明照于四方如大明文<lb/>
　　王有聲之詩是也<hi>易説</hi>
　　兼山郭氏曰説者謂上下為重明則五君也二臣<lb/>
　　也不得言重明麗乎正也謂先後為重明則前明<lb/>
　　已熄後明方來不得言繼明照四方也在書有之<lb/>
　　堯曰放勛舜曰重華不害其為重明也惟文王武<lb/>
<pb n="11b"/>
　　王宣重光奠麗不害其為繼明也是以天下明徳<lb/>
　　皆自虞帝始陳教則肄周之所以化成天下也堯<lb/>
　　舜君臣也而並文武父子也而繼所遇之時異也<lb/>
　　<hi>易説</hi>
　　白雲郭氏曰先人曰堯曰放勛舜曰重華君臣也<lb/>
　　而並文王武王宣重光奠麗父子也而繼此所謂<lb/>
　　繼明雍曰聖人立象以盡意意盡而止耳不必同<lb/>
　　也坎之險難明故象言水洊至因水而知險也離<lb/>
<pb n="12a"/>
　　之明易見故直言明兩作離葢不必因火而後知<lb/>
　　其明也大人者與日月合其明故論繼明必以大<lb/>
　　人為言大人非必君父也總君臣父子有是明者<lb/>
　　皆兼言之如乾之二五皆為大人是也<hi>易説</hi>
　　漢上朱氏曰明兩作者麗乎明也鄭康成曰作起<lb/>
　　也明明相繼而起大人重光之象堯舜禹文武之<lb/>
　　盛也兊有伏震離有伏坎震東兊西坎離南北照<lb/>
　　四方也<hi>易傳</hi>
<pb n="12b"/>
　　新安朱氏曰作起也<hi>本義</hi>　如日然今日出了明日<lb/>
　　又出是以謂之兩作葢只是這一箇明兩番作非<lb/>
　　明兩乃兩作也猶云水洊至習坎　明兩作猶言<lb/>
　　水洊至今日明來日又明若説兩明却是兩箇日<lb/>
　　頭<hi>並語録</hi>
　　東萊吕氏曰象不曰二明乃曰明兩此以明繼明<lb/>
　　之義大人以繼明照于四方正如堯舜之相授受<lb/>
　　文武之相繼如曰重華協于帝此是以明繼明如<lb/>
<pb n="13a"/>
　　曰明明在上赫赫在下此亦以明繼明大抵天下<lb/>
　　道理本自相續以明繼明自是常事後世徒見堯<lb/>
　　舜禹湯之後有太康文武成康之後有穆王遂以<lb/>
　　堯舜禹湯文武成康以明相繼為異殊不知以明<lb/>
　　繼明却是常事至於太康穆王昬亂乃是異常事<lb/>
　　雖不見而理常在<hi>易説</hi>
初九履錯然敬之无咎象曰履錯之敬以辟咎也<lb/>
　伊川先生曰陽固好動又居下而離體陽居下則欲<lb/>
<pb n="13b"/>
　進離性炎上志在上麗幾於躁動其履錯然謂交錯<lb/>
　也雖未進而跡已動矣動則<hi>一无則字</hi>失居下之分而有<lb/>
　咎也然其剛明之才若知其義而敬慎之則不至於<lb/>
　咎矣初在下无位者也明其身之進退乃所麗之道<lb/>
　也其志既動不能敬慎則妄動是不明所麗乃有咎<lb/>
　也　履錯然欲動而知敬慎不敢進所以求辟免過<lb/>
　咎也居明而剛故知而能辟不剛明則妄動矣<hi>並易傳</hi>
　横渠先生曰履錯然與之者多也无應於上无所朋<lb/>
<pb n="14a"/>
　附以剛處下物所願交非敬慎之甚何以免咎<hi>易説</hi>
　　藍田吕氏曰初九始與二比剛麗乎柔其履交錯<lb/>
　　然剛柔之際瀆亂生焉欲辟乎咎非敬不可能敬<lb/>
　　之道非剛而何<lb/>
　　龜山楊氏曰履踐也藉也履物為踐履於物為藉<lb/>
　　初在下以陽藉隂也二以隂麗陽故履錯然也錯<lb/>
　　然謂交錯也二以柔麗剛為文明之主錯然而不<lb/>
　　敬則上下紊矣能无咎乎故敬之然後无咎<hi>易説</hi>
<pb n="14b"/>
　　兼山郭氏曰初九文明之初錯然者也不敬何以<lb/>
　　行之子入太廟每事問亦其意也<hi>易説</hi>
　　白雲郭氏曰先人曰文明之初錯然者也不敬何<lb/>
　　以行之子入太廟每事問亦履錯之敬與雍曰履<lb/>
　　下道也故為離之初錯然之文過則有弊敬所以<lb/>
　　救其弊也使文之弊无自而生焉非辟咎之道與<hi>易説</hi>
　　漢上朱氏曰遯艮為指指在下體之下為趾五來<lb/>
　　踐初履也初欲麗四交巽巽為進退故其履錯然<lb/>
<pb n="15a"/>
　　進退動則失正失正則有咎故敬之不敢動以辟<lb/>
　　有咎榮辱安危繫於所麗君子處離之始安其分<lb/>
　　義守正而已故无所麗是以无咎管寜逡巡於萬<lb/>
　　乗之招王丹偃蹇於三公之貴以辟咎乎<hi>易傳</hi>
　　新安朱氏曰以剛居下而處明體志欲上進故有<lb/>
　　履錯然之象敬之則无咎矣戒占者宜如是也<hi>本義</hi>
　　東萊吕氏曰大抵人之念慮雖未發於外要當制<lb/>
　　之於未動之先葢離是火九是剛火則炎上剛則<lb/>
<pb n="15b"/>
　　欲進火與剛在乎用之如何耳善用之則火為明<lb/>
　　不善用之則為炎上剛善用之則為正不善用之<lb/>
　　則為躁進故必敬於先然後能无咎<hi>易説</hi>
六二黄離元吉象曰黄離元吉得中道也<lb/>
　伊川先生曰二居中得正麗於中正也黄中之色文<lb/>
　之美也文明中正美之盛也故云黄離以文明中正<lb/>
　之徳上同於文明中順之君其明如是所麗如是大<lb/>
　善之吉也　所以元吉者以其得中道也不云正者<lb/>
<pb n="16a"/>
　離以中為重所以成文明由中也正在其中矣<hi>並易傳</hi>
　　藍田吕氏曰六二二陽來麗不失乎中中即本也<lb/>
　　故曰黄離元吉<lb/>
　　龜山楊氏曰黄中色也美在其中而暢於外者也<lb/>
　　二以柔順中正麗乎陽而為文明之主故曰黄離<lb/>
　　元吉黄與黄中通理義同<hi>易説</hi>
　　兼山郭氏曰六二離之所以亨柔麗乎中正故亨<lb/>
　　也黄離之所以元吉文明而用中故元吉也故盡<lb/>
<pb n="16b"/>
　　一卦之美其惟六二乎<hi>易説</hi>
　　白雲郭氏曰離之六爻二五為美五得中而非正<lb/>
　　柔麗乎中正者惟六二盡之經曰君子黄中通理<lb/>
　　正位居體美在其中則黄為中之色而徳之至美<lb/>
　　者也美徳在中故能暢於四支發於事業極美之<lb/>
　　至是以元吉也六二之美雖未及乎天下而黄中<lb/>
　　之理有必至焉故言元吉其義之美與坤六五相<lb/>
　　類而其道則中庸之教也<hi>易説</hi>
<pb n="17a"/>
　　漢上朱氏曰黄者地之中萬物必有所麗六二坤<lb/>
　　柔在下麗乎中而與五合一得中道也夫中者天<lb/>
　　地萬物之所共由天地之長久日月維斗之不息<lb/>
　　聖人之道亘古今而无弊者也六二得之故能守<lb/>
　　正而不遷乗剛而不懼抱明徳而獨照是以元吉<lb/>
　　<hi>易傳</hi>
　　新安朱氏曰黄中色柔麗乎中而得其正故其象占<lb/>
　　如此<hi>本義</hi>　六二中正六五中而不正今言麗乎正<lb/>
<pb n="17b"/>
　　麗乎中正次第説六二分數多此卦惟這爻較好<lb/>
　　然亦未敢便恁地説<hi>語録</hi>
　　東萊吕氏曰六二以文明柔中之才居下體之中<lb/>
　　故曰黄離元者善之長元吉葢无以復加之吉然<lb/>
　　六二之所以吉者正以得中道大抵才過乎中則<lb/>
　　是智者過之極髙明而不能道中庸致廣大而不<lb/>
　　能盡精微者也<hi>易説</hi>
九三日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之離不鼓缶而歌則大耋之嗟凶象曰日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>
<pb n="18a"/>
之離何可久也<lb/>
　伊川先生曰八純卦皆有二體之義乾内外皆健坤<lb/>
　上下皆順震威震相繼巽上下順隨坎重險相習離<lb/>
　二明繼照艮内外皆止兊彼已相説而離之義在人<lb/>
　事最大九三居下體之終是前明将盡後明當繼之<lb/>
　時人之始終時之革易也故為日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之離日下<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之<lb/>
　明也<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>則将沒矣以理言之盛必有衰始必有終常<lb/>
　道也達者順理為樂缶常用之器也鼓缶而歌樂其<lb/>
<pb n="18b"/>
　常也不能如是則以大耊為嗟憂乃為凶也大耊傾<lb/>
　沒也人之終盡達者則知其常理樂天而已遇常皆<lb/>
　樂如鼓缶而歌不達者則恐怛有将盡之悲乃大耊<lb/>
　之嗟為其凶也此處死生之道也耊與昳同　日既<lb/>
　傾<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>明能久乎明者知其然也故求人以繼其事退<lb/>
　處以休其身安常處順何足以為凶也<hi>並易傳</hi>
　横渠先生曰人向衰暮則尤樂聼聲音葢留連光景<lb/>
　視桑榆之暮景不足則貪於為樂惟鄭衛之音能令<lb/>
<pb n="19a"/>
　人生此意易謂不鼓缶而歌則大耊之嗟凶悲衰暮<lb/>
　故為樂不為則復嗟年景之不足也　明正将老離<lb/>
　過於中故哀樂之不常其徳凡人不能久也故君子<lb/>
　為徳夭夀不貳<hi>並易説</hi>
　　藍田吕氏曰九三陽過乎中日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之象日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之時<lb/>
　　明始退矣必至於沒而後已處斯時也亦姑謀樂<lb/>
　　以待其終可矣不及時以自娱至於耊老則无及矣<lb/>
　　與詩云今我不樂逝者其耊同義<lb/>
<pb n="19b"/>
　　龜山楊氏曰居下體之終前明将盡矣離為日故<lb/>
　　有日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之象焉在人則死生終始之變也故不鼓<lb/>
　　缶而歌則大耊之嗟凶夫缶常用之器也明者安<lb/>
　　常而處順故无常變昧此則大耊之嗟凶矣<hi>易説</hi>
　　兼山郭氏曰九三位已過中故云日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>若不能與<lb/>
　　時進退不憂而樂其能忘大耊之嗟乎故葉公問<lb/>
　　孔子於子路子路不對子曰女奚不曰其為人也<lb/>
　　發憤忘食樂以忘憂不知老之将至云爾若孔子<lb/>
<pb n="20a"/>
　　者又安有大耊之嗟乎<hi>易説</hi>
　　白雲郭氏曰先人曰葉公問孔子於子路子路不<lb/>
　　對子曰女奚不曰其為人也發憤忘食樂以忘憂<lb/>
　　不知老之将至云爾若孔子者又安有大耊之嗟<lb/>
　　乎雍曰離日也三已過中是為日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之時以人言<lb/>
　　之則衰矣於斯時也不能忘憂而従樂則大耊之<lb/>
　　嗟至而凶矣衆人以歌為樂故此爻従衆言之血<lb/>
　　氣既衰之時使絶滅衆念惟鼓缶而歌以待終焉<lb/>
<pb n="20b"/>
　　則良心可復誠日著而偽日去矣是所以逸其老<lb/>
　　也聖人感人之意深矣然聖賢之樂亦豈鼓缶而<lb/>
　　歌哉孔子不復夢見周公而述作六經是聖人之<lb/>
　　樂也顔子不以簞瓢陋巷為憂而不改其樂是賢<lb/>
　　人之樂也聖賢之樂其心與衆人同其所以為樂<lb/>
　　則異故接輿歌而過門林類歌而拾穗荘周之鼓<lb/>
　　盆二子之臨尸雖狂蕩不法以極其矯枉之心終<lb/>
　　不異於衆人日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之歌矣葢未能安之者也是以<lb/>
<pb n="21a"/>
　　孔氏之門皆无有焉<hi>易説</hi>
　　漢上朱氏曰離為日在下<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>也九三明盡當繼之<lb/>
　　際故曰日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之離盛必有衰始必有終生必有死<lb/>
　　晝夜寒暑之變達人觀此知窮必有變乃理之常<lb/>
　　孰知生之可羨死之可惡吉凶泯矣故鼓缶而歌<lb/>
　　缶者常用之器歌之者樂其得常也九三離腹變<lb/>
　　坤為缶艮手擊之鼓缶也兊變震而體離口舌動<lb/>
　　有聲成文歌也昧者不知變不鼓缶而歌則大耊<lb/>
<pb n="21b"/>
　　近死戚嗟之憂不安於死則凶矣九三不變乾首<lb/>
　　巽白處明盡當繼之際大耊也八十曰耄九十曰<lb/>
　　耊離三爻乾坤之䇿九十有六故曰耊陽為大耊<lb/>
　　也大耊猶言大老三失應而憂嗟也夫日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之光<lb/>
　　斯須入於地雖欲附麗何可久也是故君子頺然<lb/>
　　委順不以死生累其心巽為長巽變何可久也<hi>易傳</hi>
　　新安朱氏曰重離之間前明将盡故有日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之象<lb/>
　　不安常以自樂則不能自處而凶矣戒占者宜如<lb/>
<pb n="22a"/>
　　是也<hi>本義</hi>　或問日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之離先生曰死生常理也若<lb/>
　　不能安常以自樂則不免有嗟戚曰生之有死猶<lb/>
　　晝之必夜故君子當觀日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之象以自處先生曰<lb/>
　　人固知常理如此只是臨時自不能安耳<hi>語録</hi>
　　東萊吕氏曰九三居下體之上前明将盡後明将<lb/>
　　繼之時是猶死生之際也不鼓缶而歌則大耊之<lb/>
　　嗟者彼畏懼者其凶固明至於鼓缶而歌者雖自<lb/>
　　謂達死生之際殊不知死生乃常事耳初无可樂<lb/>
<pb n="22b"/>
　　才鼓缶而歌則亦為死生所動矣故皆凶也象曰<lb/>
　　何可久也此一句最要看日之既<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>自然傾沒雖<lb/>
　　千數萬計亦不能留此何可久也之義<hi>易説</hi>
九四突如其來如焚如死如棄如象曰突如其來如无<lb/>
所容也<lb/>
　伊川先生曰九四離下體而升上體繼明之初故言<lb/>
　繼承之義在上而近君繼承之地也以陽居離體而<lb/>
　處四剛躁而不中正且重剛以不正而剛盛之勢突<lb/>
<pb n="23a"/>
　如而來非善繼者也夫善繼者必有巽讓之誠順承<lb/>
　之道若舜啓然今四突如其來失善繼之道也又承<lb/>
　六五隂柔之君其剛盛陵爍之勢氣燄如焚然故云<lb/>
　焚如四之所行不善如此必被禍害故曰死如失繼<lb/>
　紹之義承上之道皆逆徳也衆所棄絶故云棄如至<lb/>
　於死棄禍之極矣故不假言凶也　上陵其君不順<lb/>
　所承人惡衆棄天下所不容也<hi>並易傳</hi>
　横渠先生曰處多懼之地而以乗剛故其來也遽其<lb/>
<pb n="23b"/>
　處也危无所容安如見棄逐皆所麗之失中也三剛<lb/>
　而不可乗五正而不見容<hi>易説</hi>
　　藍田吕氏曰離之四五與坎相反坎之四五皆當<lb/>
　　位離之四五皆不當位剛柔不當位則剛必陵柔<lb/>
　　下必陵上不順之勢物所不容也離於下體其明<lb/>
　　再生故突如其来如物所不容不戢自焚故焚如<lb/>
　　死如棄如六五為四所陵不堪其逼然處尊居中<lb/>
　　不失王公之義物必助之故吉<lb/>
<pb n="24a"/>
　　龜山楊氏曰九四以炎上之性當繼明之時而麗<lb/>
　　非其正則循㳂不休流金焦山勢之必至也故突<lb/>
　　如其來如焚如无善繼之道也古人善繼者如舜避<lb/>
　　堯之子禹避舜之子是也无善繼之道則天下所<lb/>
　　同疾宜无所容矣故死如棄如然不言凶者凶不<lb/>
　　足道也<hi>易説</hi>
　　兼山郭氏曰九四離互體之大過之象<hi>易說</hi>
　　白雲郭氏曰火性炎上而九四近君當慄慄危懼<lb/>
<pb n="24b"/>
　　如臨深淵可也反肆其剛暴突如其來若火之焚<lb/>
　　不能自制速死之道无踰於斯矣自蹈禍機雖三<lb/>
　　尺之童亦知其非而棄之矣故雖至於死地而人<lb/>
　　无傷怛之心焉方其突然而來烈如猛火人人将<lb/>
　　望而畏之其有見容者乎故象曰无所容也古之<lb/>
　　君子於進也必有漸是以有三揖而進一辭而退<lb/>
　　之義況居近君多懼之地者乎<hi>易説</hi>
　　漢上朱氏曰九四重剛而不中正又處不當位不<lb/>
<pb n="25a"/>
　　善乎繼而求繼者也四之五成乾巽乾為父巽為<lb/>
　　子子凌父突也突字古文作倒字不順之子也凌<lb/>
　　突而往其能來乎言逆徳也巽木為火焚如也火<lb/>
　　王木死死如也退復三兊毁之其下反目而視棄<lb/>
　　如也言不容於内外者如此故曰突如其來如无所容<lb/>
　　也先儒謂古有焚刑刑人之喪不居兆域不序昭<lb/>
　　穆焚而棄之易傳曰禍極矣凶不足言也<hi>易傳</hi>
　　新安朱氏曰後明将繼之時而九四以剛廹之故<lb/>
<pb n="25b"/>
　　其象如此無所容言焚死棄也<hi>本義</hi>　焚死棄只是<lb/>
　　説九四陽爻突出來逼桚上爻焚如是不戢自焚<lb/>
　　之意棄是死而棄之之意　問九四突如其來如<lb/>
　　先生曰九四以剛廹柔故有突來之象或曰突如<lb/>
　　其來如與焚如自當屬上句死如棄如自當做一<lb/>
　　句先生曰説時亦少通但文勢恐不如此　九四<lb/>
　　突如其來如自是一句焚如死如棄如自成一句<lb/>
　　恐不得如伊川之説<hi>並語録</hi>
<pb n="26a"/>
　　東萊吕氏曰九四處近君之位聖人於此一爻嚴<lb/>
　　其義峻其辭正天下之大分明君臣之大閑謂九<lb/>
　　四大臣苟侵君位突然而來則受莫大之罪焚者<lb/>
　　古之極刑然六十四卦近君之位皆不明此意獨<lb/>
　　於離一卦言之何哉盖離有相繼之義九四以剛<lb/>
　　强之才上逼君下繼下體之上大抵人臣之繼君<lb/>
　　必如舜繼堯禹繼舜乃可无舜禹之心即是莽卓<lb/>
　　<hi>易説</hi>
<pb n="26b"/>
六五出涕沱若戚嗟若吉象曰六五之吉離王公也<lb/>
　伊川先生曰六五居尊位而守中有文明之徳可謂善<lb/>
　矣然以柔居上在下无助獨附麗於剛强之間危懼之<lb/>
　勢也唯其明也故能畏懼之深至於出涕憂慮<hi>一作虞</hi>之<lb/>
　深至於戚嗟所以能保其吉也出涕戚嗟極言其憂懼之<lb/>
　深耳時當然也居尊位而文明知憂畏如此故得吉若自<lb/>
　恃其文明之徳與所麗中正泰然不懼<hi>一作慮</hi>則安能保其<lb/>
　吉也　六五之吉者所麗得王公之正位也據在上之勢<lb/>
<pb n="27a"/>
　而明察事理畏懼憂虞以持之所以能吉也不然豈<lb/>
　能安乎<hi>並易傳</hi>
　横渠先生曰言王公之貴人之所附下以剛進已雖<lb/>
　憂危終以得衆而吉者柔履中正也<hi>易説</hi>
　　龜山楊氏曰四近君王公之位也位逼炎上而五<lb/>
　　乗之危難之勢也故出涕沱若戚嗟若憂懼之至<lb/>
　　也然以柔順之資離之弗違故吉唐之太宗殺建<lb/>
　　成元吉而以尉遲敬徳持兵入侍可謂突如其來<lb/>
<pb n="27b"/>
　　如也髙祖咈而拒之則禍不可測矣能无憂懼乎<lb/>
　　惟順而不違故卒成授受之美焉然太宗无死如<lb/>
　　棄如之禍者以其退就臣子之位而不遽進故不<lb/>
　　及也<hi>易説</hi>
　　白雲郭氏曰五雖得中而非正焉又麗乎二剛之<lb/>
　　間未足以致六二之臣以大明徳於天下故自傷<lb/>
　　而出涕以至憂戚嗟若也夫堯以不得舜為己憂<lb/>
　　舜以不得禹臯陶為己憂方其不得而為己憂也<lb/>
<pb n="28a"/>
　　豈六五出涕戚嗟之時歟天下之急務莫急於斯<lb/>
　　也人君之明徳莫明於斯也其為吉也亦孰大於<lb/>
　　是焉是惟離明之君乃有戚嗟之吉庸君闇主何<lb/>
　　足以知之聖人慮學者不知戚嗟之明故又曰離<lb/>
　　王公也言六五之戚嗟葢王公思欲相麗之意也<lb/>
　　孟子又言堯舜急親賢所謂親賢其離王公之義<lb/>
　　與<hi>易説</hi>
　　漢上朱氏曰離目兊澤出涕也鄭康成曰自目出<lb/>
<pb n="28b"/>
　　曰涕巽為長沱若也五失位為憂戚也兊口嗟若<lb/>
　　也六五柔居尊位九四凌突故出涕戚嗟然有吉<lb/>
　　之道九四突五離王公則吉四五相易上離王位<lb/>
　　正也下麗三公用利也據正而用利以順討逆何<lb/>
　　憂乎九四哉<hi>易傳</hi>
　　新安朱氏曰以隂居尊柔麗乎中然不得其正而<lb/>
　　廹於上下之陽故憂懼如此然後得吉戒占者宜<lb/>
　　如是也<hi>本義</hi>　問郭沖晦以為離六五乃文明盛徳<lb/>
<pb n="29a"/>
　　之君知天下之治莫大於得賢故憂之如此如堯<lb/>
　　以不得舜為己憂舜以不得禹臯陶為己憂是否<lb/>
　　先生曰離六五陷於二剛之中故其憂如此只為<lb/>
　　孟子説得這兩句故人便取以為説恐不是如此<lb/>
　　於上下爻不相通　六五介於兩陽之間憂懼如<lb/>
　　此然處得其中故不失其吉<hi>並語録</hi>
　　東萊吕氏曰以柔順文明之才居君之位自可怡<lb/>
　　然燕處然位雖髙而理實危水能載舟亦能覆舟<lb/>
<pb n="29b"/>
　　苟恃其尊則必底於敗故曰撫我則后虐我則讎<lb/>
　　惟離之六五能泣涕戚嗟而不敢安若書謂予臨<lb/>
　　兆民懔乎若朽索之馭六馬所以致吉<hi>易説</hi>
上九王用出征有嘉折首獲匪其醜无咎象曰王用出<lb/>
征以正邦也<lb/>
　伊川先生曰九以陽居上在離之終剛明之極者也<lb/>
　明則能照剛則能斷能照足以察邪惡能斷足以行<lb/>
　威刑故王者宜用如是剛明以辨天下之邪惡而行<lb/>
<pb n="30a"/>
　其征伐則有嘉美之功也征伐用刑之大者　夫明<lb/>
　極則无微不照㫁極則无所寛宥不約之以中則傷<lb/>
　於嚴察矣去天下之惡若盡究其漸染詿誤則何可<lb/>
　勝誅所傷殘亦甚矣故但當折取其魁首所執獲者<lb/>
　非其醜類則无殘暴之咎也書曰殱厥渠魁脅従罔<lb/>
　治　王者用此上九之徳明照而剛斷以察除天下<lb/>
　之惡所以正治其邦國剛明居上之道也<hi>並易傳</hi>
　横渠先生曰有嘉折首服而舍之也獲匪其醜執訊<lb/>
<pb n="30b"/>
　弗賔示威以正邦而已離道已成然後不附可征<hi>易説</hi>
　　龜山楊氏曰上九處離之終剛明之極也然以剛<lb/>
　　居柔无逸徳矣王于出征用此道也故有嘉折首<lb/>
　　獲匪其醜脅從罔治也<hi>易説</hi>
　　兼山郭氏曰上九文明之極乃可有征若舜征有<lb/>
　　苗是也又曰離為甲胄為戈兵互體有兊兊為毁<lb/>
　　折王者之師有征无戰故有嘉折首獲匪其醜猶<lb/>
　　殱厥渠魁脅從罔治如𦙍征羲和是也夫當嘉㑹<lb/>
<pb n="31a"/>
　　之時而下有不麗於正者是宜有征尚且折首獲<lb/>
　　匪其醜者明黷武之戒也若是則何必用師乎葢<lb/>
　　不得已而用之正邦故也故左氏曰兵猶火也弗<lb/>
　　戢将自焚也於離明用師之時是宜發也洪範八<lb/>
　　政終之以師亦聖人之深意<hi>易説</hi>
　　白雲郭氏曰聖人以離明之徳繼照四方天下无<lb/>
　　不仰其化成又豈争地争城而欲威强天下也哉<lb/>
　　葢有不得已之師出焉且征者正也各欲正己也<lb/>
<pb n="31b"/>
　　謂之出征正己而己必不得已而至於戰不過折<lb/>
　　獲非其善類者耳如殱厥渠魁脅従罔治葢非玉<lb/>
　　石俱焚之師也謂之有嘉在此而已非嘉其勝敵<lb/>
　　之功也故知舜征有苗啓攻有扈成王伐淮夷皆<lb/>
　　非得已之師用以正邦而已惟出於不得已故无<lb/>
　　咎若得已而不已則過矣正邦者非利人民土地<lb/>
　　之師也<hi>易説</hi>
　　漢上朱氏曰上九麗極有不麗者焉上五相易六<lb/>
<pb n="32a"/>
　　以正行王用之以出征也上有剛徳而明故王用<lb/>
　　之兊毁折乾為首陽為美九五美之至嘉也言用<lb/>
　　之有功王嘉其折首書曰殱厥渠魁脅従罔治折<lb/>
　　首者殱渠魁也醜類也隂又為醜上六下應九三<lb/>
　　陽也陽非隂之類獲匪其醜也醜脅従者乎王用<lb/>
　　出征非樂殺人也正其不附者所以正邦也離上<lb/>
　　三爻不正上五相易而正獨九四不正四諸侯位<lb/>
　　四正成坤土則邦正矣王肅易本曰獲匪其醜大<lb/>
<pb n="32b"/>
　　有功也疑今本脱之<hi>易傳</hi>
　　新安朱氏曰剛明及逺威振而刑不濫无咎之道<lb/>
　　也故其象占如此<hi>本義</hi>　有嘉折首是句<hi>語録</hi>
　　東萊吕氏曰上九一爻正如成湯天乃錫王勇智<lb/>
　　表正萬邦然上九以剛毅奮發之才是天錫之勇<lb/>
　　也以離而居上是聦明睿智出於天錫以之出征<lb/>
　　則東征西怨南征北怨是有嘉折首獲匪其醜无<lb/>
　　咎亦如成湯伐桀簡賢附勢實繁有徒其時罪惡<lb/>
<pb n="33a"/>
　　非不衆湯但放桀而已書曰廸簡在王庭有服在<lb/>
　　大僚則其餘皆无罪象曰以正邦也此亦表正萬<lb/>
　　邦之義<hi>易説</hi>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷三十四<lb/>
</p>
<p>
</p>
  </div>
</body>
</text>
</TEI>
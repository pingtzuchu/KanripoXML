<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷三</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷三<lb/>
　　　　　　　　　頭等侍衛納喇性德編<lb/>
初九曰潛龍勿用何謂也子曰龍德而隱者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔潛龍也<lb/>
　明道先生曰樂則行之憂則違之樂與憂皆道也非<lb/>
　己之私也<hi>劉絢過汝所録</hi>
<pb n="1b"/>
　伊川先生曰自此以下言乾之用用九之道也初九<lb/>
　陽之微龍德之潛隱乃聖賢之在側陋也守其道不<lb/>
　隨世而變晦其行不求知於時自信自樂見可而動<lb/>
　知難而避其守堅不可奪潛龍之德也<hi>易傳</hi>
　横渠先生曰孔子喜弟子之不仕葢為德未成則不<lb/>
　可以仕見行而未成者也故潛龍勿用龍德而未顯<lb/>
　者也不成名不求聞也養實而已樂行憂違不可與<lb/>
　德者語也○遯世不見知而不悔聖人不為沽激之<lb/>
<pb n="2a"/>
　行以求時知依乎中庸人莫能知以此自信不知悔<lb/>
　也○樂則行之憂則違之主於求吾志而已无所求<lb/>
　於外故善世博化龍德而見者也若潛而未見則為<lb/>
　己而己不暇及人者也<hi>並易説</hi>○用則行舍則藏唯我<lb/>
　與爾有是夫顔子龍德而隱遯世不見知而不悔與<lb/>
　聖者同能○龍德聖脩之極也顔子之進則欲一朝<lb/>
　而至焉可為好學也已<hi>並正蒙</hi>
　　廣平游氏曰龍德而隱故不易乎世龍德而正中<lb/>
<pb n="2b"/>
　　故曰善世而不伐不易乎世者用舍在我故遯世<lb/>
　　无悶不成乎名者非譽不在物故不見是而无悶<lb/>
　　確乎其不可拔則行一不義殺一不辜而得天下<lb/>
　　不為矣非伯夷栁下惠之徒何足以與此若孔子<lb/>
　　則聖人之時不專於勿用也其易世之志未嘗一<lb/>
　　日而忘故曰天下有道丘不與易也<hi>易説</hi>
　　龜山楊氏曰辟世者若伯夷待天下之清是也非<lb/>
　　遯世无悶確乎其不可拔不足以與此○孔子之<lb/>
<pb n="3a"/>
　　門唯顔淵閔子未嘗仕葢隱而未見也樂則行之<lb/>
　　憂則違之確乎其不可拔於二子見之矣<hi>並語解</hi>
　　藍田吕氏曰不易乎世與孔子所謂天下有道丘<lb/>
　　不與易也之易同孟子云夷子思以易天下亦然<lb/>
　　不成乎名與博學而无所成名同<lb/>
　　漢上朱氏曰乾之變化龍德也初九變坤謂之潛<lb/>
　　龍龍德而隱者也初之四變九為六易世也初九<lb/>
　　隱伏不易乎世也易如天下有道吾不與易也之<lb/>
<pb n="3b"/>
　　易厯有元㑹運世世者辰也初九子之四易午故<lb/>
　　曰易世震為聲巽見震伏不成乎名也二為中二<lb/>
　　動為庸初九依乎中庸初之四成兑説遯世而无<lb/>
　　悶也初九變不正不見是而无悶者舉世非之而<lb/>
　　不加損也之四行也兑説樂也樂則行之也退而<lb/>
　　失位為憂憂則退違之也巽為木在下確乎其不<lb/>
　　可拔潛龍也初九一爻之四或曰遯或曰行何也<lb/>
　　曰自依乎中庸言之二隂遯也自初九之四言之<lb/>
<pb n="4a"/>
　　行也此所謂曲而中也<hi>易傳</hi>
　　白雲郭氏曰道與世合則出而見道與世違則隱<lb/>
　　而潛惟有德者能之古之人邦无道至死不變又<lb/>
　　曰邦无道則愚豈不易乎世不成乎名者歟遯世<lb/>
　　无悶獨善其身者也不見是而无悶人不知而不<lb/>
　　愠者也行其所可樂違其所可憂此顔子所以不<lb/>
　　改其樂而人不堪其憂也<hi>易説</hi>○且聖人依乎中庸<lb/>
　　也遯世无悶不見是而无悶其龍德之隱者乎非<lb/>
<pb n="4b"/>
　　吾夫子疇克之哉顔淵見其進未見其止不改其<lb/>
　　樂而无祇悔其殆庶幾乎中庸明聖人潛龍之義<lb/>
　　故先舉素隱終言遯世雖潛之中所不可廢當遵<lb/>
　　而行之者中庸之道也<hi>中庸解</hi>
　　新安朱氏曰龍德聖人之德也在下故隱易謂變<lb/>
　　其所守大抵乾卦六爻文言皆以聖人明之有隱<lb/>
　　顯而無淺深也<hi>本義</hi>○問行而未成如何曰只是事<lb/>
　　業未就又問乾六爻皆聖人事安得而未成伊川<lb/>
<pb n="5a"/>
　　云未成是未著莫是如此否曰雖是聖人畢竟初<lb/>
　　九行而未成又問此只論事業不論德否曰不消<lb/>
　　如此費力且如伊尹居有莘之時便是行而未成<lb/>
　　○潛龍勿用何謂也以下大概各就他要説處便<lb/>
　　説不必專説人事天道伊川説乾之用乾之時乾<lb/>
　　之義也難分别到了時似用用似義○易如一个<lb/>
　　鏡相似看甚物來都照得如潛龍只有个潛龍象<lb/>
　　自天子至於庶人看甚人來都使得孔子説作龍<lb/>
<pb n="5b"/>
　　德而隱不易乎世不成乎名便是就事上指殺説<lb/>
　　了然㑹看底孔子説也活不㑹看底雖文王周公<lb/>
　　説底也死了又曰須知得他是假託説是包含説<lb/>
　　假託謂不惹著事物包含是説箇影象在裏无所<lb/>
　　不包<hi>並語録</hi>
　　東萊吕氏曰遯世而无悶者疑慮不萌於心確乎<lb/>
　　其不可拔也非離人而立於獨者不足以與此若<lb/>
　　不逺復者未免於有念慮也故中庸曰遯世不見<lb/>
<pb n="6a"/>
　　知而不悔惟聖者能之樂則行之憂則違之則之<lb/>
　　二字須子細詳看凡人當樂當憂或為利害牽制<lb/>
　　或為私意所奪如何便行得違得惟聖人則便行<lb/>
　　便違也則便也此見聖人所為无滯礙處<hi>易説</hi>○又<lb/>
　　曰不易乎世不成乎名二者最難兼<hi>紀聞</hi>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
博而化易曰見龍在田利見大人君德也<lb/>
<pb n="6b"/>
　濓溪先生曰聖誠而已矣誠五常之本百行之源也<lb/>
　靜无而動有至正而明達也五常百行非誠非也邪<lb/>
　暗塞也故誠則无事矣<hi>通書</hi>
　伊川先生曰以龍德而處正中者也在卦之正中為<lb/>
　得正中之義庸信庸謹造次必於是也既處无過之<lb/>
　地則惟在閑邪邪既閑則誠存矣善世而不伐不有<lb/>
　其善也德博而化正己而物正也皆大人之事雖非<lb/>
　君位君之德也<hi>易傳</hi>○敬是閑邪之道閑邪存其誠雖<lb/>
<pb n="7a"/>
　是兩事然亦只是一事閑邪則誠自存矣天下有一<lb/>
　箇善一箇惡去善即是惡去惡即是善譬如門不出<lb/>
　便入豈出入外更别有一事也<hi>劉元承手編</hi>○閑邪存其<lb/>
　誠閑邪則誠自存而閑其邪者乃在於言語飲食進<lb/>
　退與人交接之際而已矣<hi>暢潛道録</hi>○閑邪則誠自存不<lb/>
　是外面捉一箇誠將來存著今人外面役役於不善<lb/>
　於不善中尋箇善來存著如此則豈有入善之理只<lb/>
　是閑邪則誠自存故孟子言性善皆由内出只為誠<lb/>
<pb n="7b"/>
　便存閑邪更著甚工夫但是動容貌整思<hi>一作心</hi>慮則<lb/>
　自然生敬敬只是主一也主一則既不之東又不之<lb/>
　西如是則只是中既不之此又不之彼如是則只是<lb/>
　内存此則自然天理明○閑邪則固<hi>一有主字</hi>一矣然<hi>一作</hi>
　<hi>能</hi>主一則不消言閑邪有以一為難見不可下工夫<lb/>
　如何<hi>一作行</hi>主一者无他只是整齊<hi>一作莊整</hi>嚴肅則心便<lb/>
　一一則自是无非僻之好此意但涵養久久則天理<lb/>
　自然明○閑邪存誠閑邪則誠自存如人有室藩牆<lb/>
<pb n="8a"/>
　不修不能防冦冦從東來逐之則復有自西入逐得<lb/>
　一人一人復至不如修其藩牆則冦自不至故欲閑<lb/>
　邪也<hi>並入闗語録</hi>○如何是閑邪非禮而勿視聽言動邪<lb/>
　斯閑矣<hi>吕與叔録</hi>
　横渠先生曰庸言庸行葢天下經德達道大人之德<lb/>
　施於是者溥矣天下之文明於是著矣然非窮變化<lb/>
　之神以時措之宜則或陷於非禮之禮非義之義此<lb/>
　顔子所以求龍德而正中乾乾進德思處其極未敢<lb/>
<pb n="8b"/>
　以方體之常安吾止也○顔氏求龍德正中而未見<lb/>
　其止故擇中庸得一善則拳拳服膺歎夫子忽焉前<lb/>
　後也○德博而化言化物也以其善世即是化也善<lb/>
　其身自化也兼善天下則是化物也知化則是德化<lb/>
　聖人自化也化之況味在學者未易見焉但有此次<lb/>
　序<hi>並易説</hi>
　　廣平游氏曰出門如見大賔使民如承大祭則亦<lb/>
　　閑邪存其誠而已<hi>語解</hi>
<pb n="9a"/>
　　藍田吕氏曰皆乾也九二之中君德也九五之中<lb/>
　　天德也君德使民有所視傚故曰見天德卓越積<lb/>
　　盛而至不可階而升故曰飛人倫者天下之常道<lb/>
　　百世所不易大君所先治也九二人道之極而位<lb/>
　　正中惟人倫之為務故庸言之信庸行之謹九二<lb/>
　　成德所以常久而不敝在乎閑邪不伐而已初潛<lb/>
　　學也二見用也三乾乾四或躍離乎人而未至於<lb/>
　　天也五絶羣離類位乎天也上過則亢大成若缺<lb/>
<pb n="9b"/>
　　則不至乎亢以有悔也<lb/>
　　漢上朱氏曰九二之動龍德而正中者也庸者中<lb/>
　　之用也二之五兑為口為言上行為行言行也言<lb/>
　　中庸而應庸言之信也行中庸而正庸行之謹也<lb/>
　　言行變化不失其中故謂之庸初九九三上下正<lb/>
　　閑邪也九二動正中存誠也誠自成也非外鑠也<lb/>
　　閑邪則誠自存猶之煙盡火明波澄水靜閑之者<lb/>
　　誰與莫非誠也言信行謹閑邪存誠其德正中自<lb/>
<pb n="10a"/>
　　二之五善渉乎世矣然且不自伐以正中而遊人<lb/>
　　間者也兑隱矣二不行矣不聞其言不見其行不<lb/>
　　伐也德施而光普博也文明而巽化也唯至誠為<lb/>
　　能化其德如是宜之五為君也是以利見九五之<lb/>
　　大人故曰君德五君位也顔子擇乎中庸而弗失<lb/>
　　之夫子告之以為邦九二君德故也<hi>易傳</hi>
　　白雲郭氏曰初九潛而勿用故孔子言其隱德九<lb/>
　　二見而在田故孔子言其龍德之著見者由二爻<lb/>
<pb n="10b"/>
　　以觀之中庸所謂誠則形形則著著則明明則動<lb/>
　　動則變變則化之序也庸言之信庸行之謹言行<lb/>
　　之見者安行之也惟正故能閑邪惟中故能存誠<lb/>
　　閑邪所以存其誠也有善世之功而不自伐故天<lb/>
　　下莫與汝爭功有正中龍德博而物化故能盡性<lb/>
　　盡人物之性豈非閑邪存誠之所致歟君之德正<lb/>
　　中而已九二所謂咸有一德者也<hi>易説</hi>○庸言之信<lb/>
　　庸行之謹閑邪存其誠此龍德正中之事中庸之<lb/>
<pb n="11a"/>
　　聖人也<hi>中庸解</hi>
　　新安朱氏曰正中不潛而未躍之時也常言亦信<lb/>
　　常行亦謹盛德之至也閑邪存其誠无斁亦保之<lb/>
　　意言君德也者釋大人之為九二也<hi>本義</hi>○庸言庸<lb/>
　　行盛德之至到這裏不消得恁地猶自閑邪存誠<lb/>
　　便是无射亦保雖无厭斁亦當保也保者持守之<lb/>
　　意○問九二閑邪存誠與九三修辭立誠相似否<lb/>
　　曰他地位自别閑邪存誠不大段用力修辭立誠<lb/>
<pb n="11b"/>
　　大段著氣力乾之九二處得其中都不著費力庸<lb/>
　　言之信庸行之謹閑邪存其誠善世而不伐德博<lb/>
　　而化而已若九三則剛而不中過高而危故有乾<lb/>
　　乾之戒○利見大人君德也兩處説這个君德卻<lb/>
　　是要發明大人即是九二孔子怕人道别是个大<lb/>
　　人故如此互相發明使三百八十四爻皆恁地湊<lb/>
　　著豈不快活人只是中間多有湊不著底不可曉<lb/>
　　○利見大人君德也夫子怕人不把九二做大人<lb/>
<pb n="12a"/>
　　别討一个大人所以去這裏説个君德也兩處皆<lb/>
　　如此説龍德正中以下皆君德言雖不當君位卻<lb/>
　　有君德所以也做大人伊川卻説得這个大人做<lb/>
　　兩様○問閑邪則固一矣主一則更不消言閑邪<lb/>
　　曰只是覺見邪在這裏要去閑他則這心便一了<lb/>
　　所以説道閑邪則固一矣既一則邪便自不能入<lb/>
　　便更不消説又去閑邪恰如知得外面有賊今夜<lb/>
　　用須防他則便惺了既惺了不須更説防賊<hi>並語録</hi>
<pb n="12b"/>
　　○通書誠下釋義曰聖人之所以為聖不過全此<lb/>
　　實理而已即所謂太極者也○五常仁義禮智信<lb/>
　　五行之性也百行孝弟忠信之屬萬物之象也實<lb/>
　　理全則五常不虧而百行修矣○方靜而隂誠固<lb/>
　　未嘗无也以其未形而謂之无耳及動而陽誠非<lb/>
　　至此而後有也以其可見而謂之有耳靜无則至<lb/>
　　正而已動有然後明與達者可見也○非誠則五<lb/>
　　常百行皆无其實所謂不誠无物者也靜而不正<lb/>
<pb n="13a"/>
　　故邪動而不明不達故暗且塞○誠則衆理自然<lb/>
　　无一不備不待思勉而從容中道矣<hi>並周子全書</hi>
　　東萊吕氏曰龍德而正中者也庸言之信庸行之<lb/>
　　謹庸者常也惟常言常行自得正中之義又曰閑<lb/>
　　邪存其誠誠者中所固有但當於邪字上用力防<lb/>
　　之而已懲忿窒慾閑邪存誠尊德性也必學以聚<lb/>
　　之問以辨之又曰善世而不伐凡人之功有相敵<lb/>
　　者則矜伐之心生惟其已之善超邁於世人莫已<lb/>
<pb n="13b"/>
　　敵如此自然不伐又曰見龍在田利見大人君德<lb/>
　　也九二臣位而言君德古人言君不獨有天下謂<lb/>
　　之君凡可以濟世長人者皆曰君可也<hi>易説</hi>
九三曰君子終日乾乾夕惕若厲无咎何謂也子曰君<lb/>
子進德脩業忠信所以進德也脩辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
<pb n="14a"/>
　明道先生曰忠信所以進德終日乾乾君子當終日<lb/>
　對越在天也葢上天之載无聲无臭其體則謂之易<lb/>
　其理則謂之道其用則謂之神其命於人則謂之性<lb/>
　率性則謂之道修道則謂之教孟子於其中又發揮<lb/>
　出浩然之氣可謂盡矣<hi>一作性</hi>故説神如在其上如在<lb/>
　其左右夫小大事而只曰誠之不可揜如此夫徹上<lb/>
　徹下不過如此○修辭立其誠不可不子細理㑹言<lb/>
　能修省言辭便是要立誠若只是修飾言辭為心只<lb/>
<pb n="14b"/>
　是為偽也若修其言辭正為立已之誠意乃是體當<lb/>
　自家敬以直内義以方外之實事道之浩浩何處下<lb/>
　手唯立誠才<hi>一作方</hi>有可居之處有可居之處則可以<lb/>
　修業也終日乾乾夫小大事卻只是忠信所以進德<lb/>
　為實下手處修辭立其誠為實修業處○修辭立其<lb/>
　誠文質之義也○子貢之知亞於顔子知至而未至<lb/>
　之也<hi>並李籲録</hi>○知至則便意誠若有知而不誠者皆知<lb/>
　未至爾知至而至之者知至而往至之乃吉之先見<lb/>
<pb n="15a"/>
　故曰可與幾也知終而終之則可與存義也知至至<lb/>
　之主知知終終之主終<hi>劉絢師訓</hi>○忠信為基本所以進<lb/>
　德也辭修誠意立所以居業也此乃乾道由此二句<lb/>
　可至聖人也<hi>朱公掞編</hi>○儒者之所以必有窒礙者何也<lb/>
　只為不致知知至至之則自无事可奪<hi>入闗語録</hi>
　伊川先生曰三居下之上而君德已著將何為哉惟<lb/>
　進德修業而已内積忠信所以進德也擇言篤志所<lb/>
　以居業也知至至之致知也求知所至而後<hi>一无後字</hi>至<lb/>
<pb n="15b"/>
　之知之在先故可與幾所謂始條理者知之事也知<lb/>
　終終之力行也既知所終則力進而終之守之在後<lb/>
　故可與存義所謂終條理者聖之事也此學之始終<lb/>
　也君子之學如是故知處上下之道而无驕憂不懈<lb/>
　而知懼雖在危地而无咎也<hi>易傳</hi>○瑩中嘗愛文中子<lb/>
　或問學易子曰終日乾乾可也此語最盡文王所以<lb/>
　聖亦只是箇不已先生曰凡説經義如只管節節推<lb/>
　上去可知是盡夫終日乾乾未盡得易據此一句只<lb/>
<pb n="16a"/>
　做得九三使若謂乾乾是不已不已又是道漸漸推<lb/>
　去則自然是盡只是理不如此<hi>楊遵道録</hi>○忠信所以進<lb/>
　德者何也閑邪則誠自存誠存斯為忠信也○忠信<lb/>
　所以進德修辭立其誠所以居業修立在人<hi>並吕與叔所録</hi>
　○知至則當至之知終則當遂<hi>一无遂字</hi>終之須以知為<lb/>
　本知之深則行之必至无有知之而不能行者知而<lb/>
　不能行只是知得淺饑而不食烏喙人不蹈水火只<lb/>
　是知人為不善只為不知知至而至之知幾之事故<lb/>
<pb n="16b"/>
　可與幾知終而終之故可與存義知至是致知博學<lb/>
　明辨審問愼思皆致知知至之事篤行便是終之如<lb/>
　始條理終條理因其始條理故能終條理猶知至即<lb/>
　能終之<hi>入闗語録</hi>○金聲而玉振之此孟子為學者言終<lb/>
　始之義也樂之作始以金奏而以玉聲終之詩曰依<lb/>
　我磬聲是也始於致知智之事行所知而至其極聖<lb/>
　之事也易曰知至至之知終終之是也<hi>唐棣所録</hi>○知至<lb/>
　至之如今學者且先知有至處便從此至之是可與<lb/>
<pb n="17a"/>
　幾也非知幾者安能先識至處知終終之知學之終<lb/>
　處而終之然後可與存義或云九三知九五之位可<lb/>
　至而至之大煞害事使人臣常懐此心大亂之道亦<lb/>
　自不識湯武知至至之只是至其道也<hi>張繹所録</hi>○或問<lb/>
　忠信進德之事固可勉強然致知甚難曰子以誠敬<lb/>
　為可勉強且恁地説到底須是知了方行得若不知<lb/>
　只是覷卻堯學它行事无堯許多聰明睿智怎生得<lb/>
　如他動容周旋中禮<hi>劉元承手編</hi>○學者必知所以入德<lb/>
<pb n="17b"/>
　不知所以入德未見其能進也故孟子曰不明乎善<lb/>
　不誠其身易曰知至至之<hi>胡氏拾遺</hi>
　横渠先生曰乾九三修辭立誠非繼日待旦如周公<lb/>
　不足以終其業○忠信所以進德學者止是一誠意<lb/>
　耳若不忠信如何進德不驕德當至也不憂業當終<lb/>
　也○適在不安之位故曰因其時○求致用者幾不<lb/>
　可緩將進德者徙義必精此君子所以立多凶多懼<lb/>
　之地乾乾德業不少懈於趨時也知至極盡其所知<lb/>
<pb n="18a"/>
　也<hi>並易説</hi>○顔淵從師進德於孔子之門孟子命世修<lb/>
　業於戰國之際此所以潛見之不同○將修己必先<lb/>
　厚重以自持厚重知學德乃進而不固矣忠信進德<lb/>
　唯尚友而急賢欲勝己者親无如改過之不吝<hi>並正䝉</hi>
　　廣平游氏曰忠信所以進德也如甘之受和白之<lb/>
　　受采故善學者其心以忠信為主不言則己言而<lb/>
　　必忠信也故其言為德言不行則已行而必忠信<lb/>
　　也故其行為德行止而思動而為无時而不在是<lb/>
<pb n="18b"/>
　　焉則安往而非進德哉故為仁不主於忠信則仁<lb/>
　　必出於姑息為義不主於忠信則義必出於矯抗<lb/>
　　操是心以往則禮必出於足恭智必出於行險安<lb/>
　　往而非敗德哉而何進德之有焉譬之欲立數仞<lb/>
　　之牆而浮埃聚沬以為基亦没世不能立矣○人<lb/>
　　而无信以輗軏為喻何也曰忠信所以進德而義<lb/>
　　也禮也以信成之人而无信則中无所主矣以之<lb/>
　　為仁則蹩躠而已以之為義則踶跂而已為智則<lb/>
<pb n="19a"/>
　　誣為禮則偽无所施而可也輗軏大車小車所恃<lb/>
　　以行者也而有信則大德小德所資以進也故輪<lb/>
　　輿雖備而无輗軏則有車之名而无運行之實人<lb/>
　　而無信則雖居之似忠信行之似亷潔終不可入<lb/>
　　堯舜之道故其喻如此<hi>並語解</hi>
　　龜山楊氏曰忠信乃為進德之基本无忠信則如<lb/>
　　在虚空中行德何以進<hi>語録</hi>○修辭立誠而剛大之<lb/>
　　氣形諸外則鄙倍斯逺矣○知至將以至之則見<lb/>
<pb n="19b"/>
　　其進矣未至乎終之故未見其止也顔淵知至矣<lb/>
　　未至乎終之而死故孔子惜之也<hi>並語解</hi>
　　藍田吕氏曰忠信進德如有諸已又知所以充實<lb/>
　　之也修辭立其誠正名是事行其實以稱之也所<lb/>
　　立卓爾而欲從之知至至之也於德有先見之明<lb/>
　　也人不堪其憂而不改其樂知終終之也於分有<lb/>
　　當安之義也<lb/>
　　漢上朱氏曰乾剛之德自初至三進德也九三動<lb/>
<pb n="20a"/>
　　成巽巽為事業者事之成動而巽修業也兌為口<lb/>
　　正以動忠信也忠信所以進德也巽言不離於忠<lb/>
　　信修辭也二正誠也巽為股立也修辭以立誠誠<lb/>
　　立而其業定修辭所以居業也初九知中之可至<lb/>
　　則行而至之初可與乎幾也九三知中之不可過<lb/>
　　則動而終之三可與存乎義也義者時措之宜也<lb/>
　　𤣥曰諸一則始諸三則終二者其得中乎是故九<lb/>
　　三動而弗處居上位而不驕也初九遯而无悶在<lb/>
<pb n="20b"/>
　　下位而不憂也是時乾乾者進德修業立誠以居<lb/>
　　之而已非安夫上位而不去也故乾乾因其時而<lb/>
　　惕雖危无咎巽為多白眼惕也九三之動危厲也<lb/>
　　離日在上為朝在五為晝在三四為日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>為夕為<lb/>
　　終日在三為暮夜為明入地中日在三故曰夕惕<lb/>
　　<hi>易傳</hi>
　　白雲郭氏曰乾健也乾乾健之至其自強不息可<lb/>
　　知也葢不如是不足以進德修業大有為於天下<lb/>
<pb n="21a"/>
　　也德在我者也非内盡忠信則德不可進事業措<lb/>
　　諸天下者也其修辭外見者未見其所以盡成已<lb/>
　　成物之道皆不足以居業也事之方來可至者至<lb/>
　　之君子知動之微作事謀始也事之已往當終者<lb/>
　　終之君子存謹終如始之義也卦至於三其道革<lb/>
　　矣自初至三可終之德業也自四以往可至之德<lb/>
　　業也既盡善始善終之道故居三之尊而不驕任<lb/>
　　五之事而不憂雖在危地何咎之有夫内以忠信<lb/>
<pb n="21b"/>
　　而進德外以辭誠而居業知至之幾知終之義不<lb/>
　　驕不憂皆乾乾而夕惕者也修辭立其誠如臯陶<lb/>
　　矢厥謨之類是也發號施令皆修辭也以誠為主<lb/>
　　<hi>易説</hi>
　　新安朱氏曰忠信主於心者無一念之不誠也修<lb/>
　　辭見於事者無一言之不實也雖有忠信之心然<lb/>
　　非修辭立誠則無以居之知至至之進德之事知<lb/>
　　終終之居業之事所以終日乾乾而夕猶惕若者<lb/>
<pb n="22a"/>
　　以此故也可上可下不驕不憂所謂无咎也<hi>本義</hi>○<lb/>
　　德者得也得之於心謂之德如得這个孝則為孝<lb/>
　　之德業是做得成頭緒有次第了不然汎汎做只<lb/>
　　是俗事更無可守○德者得之於心如得這孝之<lb/>
　　德在自家心裏行出來方見得這便是行忠信是<lb/>
　　眞實如此進德修業這四个字煞包括道理德是<lb/>
　　就心上説業是就事上説忠信是自家心中誠實<lb/>
　　修辭立其誠是説處有眞實底道理進德修業最<lb/>
<pb n="22b"/>
　　好玩味○忠信進德便是意誠處至如惡惡臭如<lb/>
　　好好色然後有地可據而无私累牽擾之患其進<lb/>
　　德孰禦○忠信所以進德忠信實也然從知上來<lb/>
　　吾心知得是非端的是如此心便實實便忠信吾<lb/>
　　心以為實然從此做去即是進德處修辭立誠又<lb/>
　　是進德事○或問修業德亦有進否曰進德只就<lb/>
　　心上言居業是就事上言忠信如惡惡臭如好好<lb/>
　　色直是事事物物皆見得如此純是天理則德日<lb/>
<pb n="23a"/>
　　進不成只如此了卻修辭立誠就事上理㑹所以<lb/>
　　居業也進則日見其新居則常而不厭○忠信所<lb/>
　　以進德只是著實則德便自進居只是常常守得<lb/>
　　常常做去業只是這个業今日修辭立其誠明日<lb/>
　　又修辭立其誠○問忠信所以進德曰忠信某嘗<lb/>
　　説是如好好色如惡惡臭是決定徹底恁地這便<lb/>
　　㑹進人之所以一脚進前一脚退後只是不曾眞<lb/>
　　實做如何得進知至至之是見得恁地一向徹去<lb/>
<pb n="23b"/>
　　故可與幾忠信進德與知至至之可與幾也這幾<lb/>
　　句都是去底字修辭立誠與知終終之可與存義<lb/>
　　都是住底字進德是日日新居業是日日如此又<lb/>
　　曰進德是營度方架這屋相似居業是據見成底<lb/>
　　屋而居之○忠信二字與别處説不同因舉破釡<lb/>
　　甑燒廬舍持三日糧示士卒必死无還心如此方<lb/>
　　㑹厮殺忠信便是有這心如此方㑹進德○忠信<lb/>
　　猶言實其善之謂非主忠信與朋友交而有信之<lb/>
<pb n="24a"/>
　　忠信也能實其為善之意自是住不得德不期進<lb/>
　　而自進猶饑之欲食自是不可已進德則所知所<lb/>
　　行自是而不已居業則只自此住了不去只看進<lb/>
　　字居字可見進者日新而不已居者一定而不易<lb/>
　　忠信進德修辭立誠居業工夫之條件也知至至<lb/>
　　之可與幾知終終之可與存義工夫之功程也此<lb/>
　　一段只是説終日乾乾而已○問忠信所以進德<lb/>
　　修辭立誠所以居業先生曰忠信二字正是中庸<lb/>
<pb n="24b"/>
　　之反諸身而誠孟子之反身而誠様誠字是知得<lb/>
　　眞實了知得決然是如此更攧撲不碎了只欠下<lb/>
　　手去做修辭立誠則是眞箇下手去做忠信是知<lb/>
　　得到那眞實極至處修辭立誠是做到那眞實極<lb/>
　　至處若不是眞實知得進个甚麽前頭黒淬淬地<lb/>
　　如何進得去既知得若不眞實去做那个道理也<lb/>
　　只懸空在這裏无个安泊處所謂忠信也只是虚<lb/>
　　底道理而已這裏極難説須是合中庸反諸身而<lb/>
<pb n="25a"/>
　　誠與孟子反身而誠諸處看<hi>舊又有先生説孟子有諸已之謂信亦是</hi>
　　<hi>易中所謂忠信非主忠信之忠信也</hi>若看不透且待他時看而今正<lb/>
　　是這忠信所以進德一節看未得所以那修辭立<lb/>
　　誠一段也看未得又問所以只説修辭者只是工<lb/>
　　夫之一件否曰言是行之表凡人所行者无不發<lb/>
　　出來也是一件大事又曰忠信是始修辭立誠是<lb/>
　　終知至至之是進德之事知終終之是居業之事<lb/>
　　又問至之是已至其處否曰未在是知得那至處<lb/>
<pb n="25b"/>
　　方有箇向望處正要行進去知終終之是已至其<lb/>
　　處了終之而不去○問忠信所以進德本義云忠<lb/>
　　信主於心者无一念之不誠也既无不誠則是成<lb/>
　　德恐非進德之事曰无一念之不誠然後有以為<lb/>
　　進德之地若有不實如捕風捉影更无下工處德<lb/>
　　何由進須是表裏皆實无一毫之偽德方日新矣<lb/>
　　又問修辭无一言之不實此易曉居業如何曰日<lb/>
　　日如此行是從生至死常如此用工夫无頃刻不<lb/>
<pb n="26a"/>
　　相似某本義説見於事者是也又曰知崇禮卑亦<lb/>
　　是此意知崇進德之事也禮卑居業之事也○問<lb/>
　　忠信所以進德也修辭立其誠所以居業也知至<lb/>
　　至之可與幾也知終終之可與存義也上面忠信<lb/>
　　與修辭立誠未是工夫到下面方是工夫否曰忠<lb/>
　　信所以進德修辭立其誠所以居業如何未是工<lb/>
　　夫只上面忠信與修辭立誠便是材料下面知至<lb/>
　　知終惟有實了方㑹如此大抵以忠信為本忠信<lb/>
<pb n="26b"/>
　　只是實若无實如何㑹進如播種相似須是實有<lb/>
　　種子下在泥中方㑹日日發生若把个殻下在裏<lb/>
　　面如何㑹發生只是空道理須是實見得若徒將<lb/>
　　耳聽過口説過濟甚事忠信所以為實者且如孝<lb/>
　　須實是孝方始那孝之德一日進一日如弟須實<lb/>
　　是弟方始那弟之德一日進一日若不實卻自無<lb/>
　　根了如何㑹進今日覺見恁地去明日便漸能熟<lb/>
　　明日方見有一二分後日更見有三四分意思自<lb/>
<pb n="27a"/>
　　然覺得不同立其誠誠依舊便是上面忠信修辭<lb/>
　　是言語照管得到那裏面亦須照管得到居業是<lb/>
　　常常如此不少間斷德是得之於心業是見之於<lb/>
　　事進德是自覺得意思一日強似一日一日振作<lb/>
　　似一日不是外面事只是自見得意思不同業是<lb/>
　　德之事也德則欲日進業要終始不易居是存而<lb/>
　　不失之意可與幾是見得前面个道理便能日進<lb/>
　　向前去存義是守這个義只是這个道理常常存<lb/>
<pb n="27b"/>
　　在這裏好是心肯意肯之義譬如昨日是无奈何<lb/>
　　勉強去為善今日是心肯意肯要去為善○問修<lb/>
　　業居業之别先生曰二者只是一意居守也逐日<lb/>
　　修作時是修常常為此是守○進德修業進是要<lb/>
　　日新又新德須是如此業卻須著居修業便是要<lb/>
　　居他居如人之居屋只住在這裏面便是居不成<lb/>
　　道修些个了便了修辭便是立誠如今人揀擇言<lb/>
　　語的一確二一字是一字一句是一句便是立誠<lb/>
<pb n="28a"/>
　　若還脱空亂語誠意如何立伊川解修辭立誠作<lb/>
　　擇言篤志説做兩事説得來寛明道只做一意説<lb/>
　　明道這般底説得條直○問蘇季明以治經為傳<lb/>
　　道居業之實居常講習只是空言无益質之兩先<lb/>
　　生何如曰季明是横渠門人祖横渠修辭之説以<lb/>
　　立言傳後為修辭是為居業明道與言易上修辭<lb/>
　　不恁地修辭只是如非禮勿言若修其言辭正為<lb/>
　　立己誠意乃是體當自家敬以直内義以方外之<lb/>
<pb n="28b"/>
　　實事便是表裏相應敬以直内義以方外便是立<lb/>
　　誠道之浩浩何處下手惟立誠才有可居之處則<lb/>
　　可以修業業便是逐日底事業恰似日課一般忠<lb/>
　　信所以進德為實下手處如是心中實實見得理<lb/>
　　之不妄如惡惡臭如好好色常常恁地則德不期<lb/>
　　進而進矣誠便即是忠信修省言辭便是要立得<lb/>
　　這忠信若口不擇言只管逢事便説則忠信亦被<lb/>
　　汨没動蕩立不住了明道便只辨它修辭二字便<lb/>
<pb n="29a"/>
　　只理㑹其大規模伊川卻與辨治經便理㑹細密<lb/>
　　都无縫罅又曰伊川也辨他不盡如講習不止只<lb/>
　　是治經若平日所以講習父慈子孝兄友弟恭與<lb/>
　　應事接物有合講習或更切於治經亦不為无益<lb/>
　　此更是一个大病痛○明道先生論修辭立其誠<lb/>
　　所以居業也説得來如此洞洞流轉若伊川以篤<lb/>
　　志解立其誠則緩了○内積忠信一言一動必忠<lb/>
　　必信是積也知至至之全在知字知終終之在著<lb/>
<pb n="29b"/>
　　力守之○伊川説内積忠信積字説得好某實其<lb/>
　　善之説雖密不似積字好見得積在此而未見於<lb/>
　　事之意○知至至之此知謂進德者也知終終之<lb/>
　　此知謂居業者也進德者日日新又日新進而不<lb/>
　　已也居業者日日守定在此也然必内有忠信方<lb/>
　　能修辭心不在時如何修得於乾言忠信者有健<lb/>
　　而无息之意於坤言敬者有順而有常之意○知<lb/>
　　至至之主在至上知終終之主在終上至是要到<lb/>
<pb n="30a"/>
　　那去處而未到之辭如去長安未到長安卻先知<lb/>
　　道長安在那裏從後行去這便是進德之事進德<lb/>
　　是要日新又新只管要進去便是要至之故説道<lb/>
　　可與幾未做到那裏先知得如此所以可與幾進<lb/>
　　字貼著那幾字至字又貼著那進字終則只是要<lb/>
　　守業只是這業今日如此明日又如此所以下个<lb/>
　　居字終者只這裏終居字貼著那存字終字又貼<lb/>
　　著那居字德是心上説義是那業上底道理○知<lb/>
<pb n="30b"/>
　　至雖未做到那裏然已知道業可居心心念念做<lb/>
　　將去修辭立其誠以終他終便是居了進德知至<lb/>
　　可與幾是一類事這般處説得精便與那崇德廣<lb/>
　　業知崇禮卑一般若是那始條理終條理底説得<lb/>
　　麁○知至則知字是輕至字是到那處至之則至<lb/>
　　字是實之字是虚如知得要到臨安是知至須是<lb/>
　　行到那裏方是至之大學知至知字是重至字是<lb/>
　　輕○問知至至之致知也知終終之力行也雖是<lb/>
<pb n="31a"/>
　　如此知至知終皆致知事至之終之皆力行事然<lb/>
　　知至至之主於知故可與幾知終終之主於行故<lb/>
　　可與存義如何先生曰知至至之者言此心所知<lb/>
　　者眞个到那所知田地雖行未到而心已到故其<lb/>
　　精微幾密一齊在此故曰可與幾知終終之者既<lb/>
　　知到極處便力行進到極處此眞實見於行事故<lb/>
　　天下義理都無走失故曰可與存義所謂知者不<lb/>
　　似今人草草略知得而已其所知處此心眞个一<lb/>
<pb n="31b"/>
　　一到那上也<hi>知至至之進德之事以知得端的如此此心自實從此實處做便是進德</hi>
　　<hi>處也</hi>君子終日乾乾至夕猶點檢而惕然恐懼葢凡<lb/>
　　所以如此者皆所以進德修業耳○問文言六爻<lb/>
　　皆以聖人明之有隱顯而無淺深但九三一爻又<lb/>
　　似説學者事豈聖人亦有待於學邪所謂忠信進<lb/>
　　德修辭立誠在聖人分上如何先生曰聖人亦是<lb/>
　　如此進德亦是如此居業只是在學者則勉強而<lb/>
　　行之在聖人則自然安而行之知至知終亦然又<lb/>
<pb n="32a"/>
　　問如庸言之信庸行之謹在聖人則自然如此為<lb/>
　　盛德之至閑邪存其誠在聖人則為無斁亦保是<lb/>
　　此意否先生曰謹信存誠是裏面工夫無迹忠信<lb/>
　　進德修辭居業是外面事微有迹在聖人分位皆<lb/>
　　做得自别○問忠信所以進德至居業也可以做<lb/>
　　聖人事否曰不可所以進德正是做工夫處聖人<lb/>
　　則不消説忠信了只説得至誠問如此則皆是學<lb/>
　　者事曰然這裏大槩都是學者事又問頃見某人<lb/>
<pb n="32b"/>
　　言乾卦是聖人事坤卦是賢人事不知是否曰某<lb/>
　　不見得如此便是這物事勞攘説他是聖人事他<lb/>
　　這裏又有説學者處如初九云潛龍勿用子曰云<lb/>
　　云也可以做聖人事九二曰云云也可以做聖人<lb/>
　　説及至九三便説得勞攘只做得學者事矣○問<lb/>
　　知至至之可與幾也知終終之可與存義也曰忠<lb/>
　　信所以進德也修辭立其誠所以居業也方説知<lb/>
　　至至之可與幾也知終終之可與存義也知至是<lb/>
<pb n="33a"/>
　　知得到至處至之謂意思也隨他到那裏這裏便<lb/>
　　可與理㑹幾微處知終是知得到終處終之謂意<lb/>
　　思也隨他到那裏這裏便可與存義存謂存主今<lb/>
　　日也存主在這裏明日也存主在這裏○又曰内<lb/>
　　積忠信所以進德也擇言篤志所以居業也擇言<lb/>
　　得是修省言辭篤志便是立誠知至至之便是知<lb/>
　　得進前去又曰知至便是眞實知得如惡惡臭如<lb/>
　　好好色至之便是眞个求到如惡惡臭如好好色<lb/>
<pb n="33b"/>
　　之地知終便是知得進到這處了如何保守得便<lb/>
　　終保守便是終之如修辭立其誠便是知終終之<lb/>
　　可與幾是未到那裏先見得个事機便是見得到<lb/>
　　那裏可與存義便似守得个物事在一个是進一<lb/>
　　个是居進如日知其所亡只管進前去居如月無<lb/>
　　忘其所能只管日日恁地做○又曰明道所云忠<lb/>
　　信所以進德至君子當終日對越在天也這个只<lb/>
　　是解一个終日乾乾忠信進德修辭立誠便無間<lb/>
<pb n="34a"/>
　　斷便是終日乾乾不必更説終日對越在天下面<lb/>
　　説上天之載無聲無臭云云便是説許多事都只<lb/>
　　是一个天○賀孫問夜來聞忠信所以進德終日<lb/>
　　乾乾君子當終日對越在天詳此一段意只是體<lb/>
　　當這个實理雖説出有許多般其實一理也曰此<lb/>
　　只是解終日乾乾故説此一段從上天之載無聲<lb/>
　　無臭説起雖是无聲臭其闔闢變化之體則謂之<lb/>
　　天然所以能闔闢變化之理則謂之道其功用著<lb/>
<pb n="34b"/>
　　見處則謂之神此皆就天上説及説到其命於人<lb/>
　　則謂之性率性則謂之道修道則謂之教此是就<lb/>
　　人身上説上下説得如此子細都説了可謂盡矣<lb/>
　　○問忠信所以進德修業如何是乾德敬以直内<lb/>
　　如何是坤德曰忠信所以進德是健底意思是便<lb/>
　　立脚做去敬以直内是順守意思是恁地收斂做<lb/>
　　去○飛卿舉聖賢所言忠信處以求其同異曰公<lb/>
　　所舉許多忠信只是一个但地頭不同直卿問乾<lb/>
<pb n="35a"/>
　　之忠信與他處所謂忠信正猶夫子之忠恕與子<lb/>
　　思所謂違道不逺之忠恕相似曰不然此非有等<lb/>
　　級也但地頭各别耳正如伊川所謂无妄之謂誠<lb/>
　　不欺其次也不欺也是誠但是次於无妄耳先生<lb/>
　　復問道夫昨所謂如何曰先生昨所舉如好好色<lb/>
　　如惡惡臭説忠信所以進德曰只是如此何不以<lb/>
　　此思之適所舉忠信只是對人言之者乾之忠信<lb/>
　　是專在已上言之者乾卦分明是先見得這个透<lb/>
<pb n="35b"/>
　　徹便一直做將去如忠信所以進德至可與存義<lb/>
　　也都是徑前做去有勇猛嚴厲斬截剛果之意須<lb/>
　　是見得方能恁地又如樂則行之憂則違之確乎<lb/>
　　其不可拔亦是這般剛決意思所以生知者分明<lb/>
　　是合下便見得透故其健自然如此更著力不得<lb/>
　　坤卦則未到這地位敬以直内義以方外未免𦂳<lb/>
　　帖把捉有持守底意思不似乾卦見得來透徹○<lb/>
　　道夫問易傳云内積忠信所以進德也積字又也<lb/>
<pb n="36a"/>
　　似用力如何曰正是用力不用力如何得乾卦雖<lb/>
　　如此亦是言學但乾是先知得透故勇猛嚴厲其<lb/>
　　進莫之能禦○履之問易之忠信莫只是實理曰<lb/>
　　此説實理未得只是實心有實心則進德自無窮<lb/>
　　已又曰實心便是學者之闗中河内必先有此而<lb/>
　　後可以有為若无此則若存若亡而已烏能有得<lb/>
　　乎有諸已之謂信意正謂此又曰程子謂一心之<lb/>
　　中如有兩人焉將為善有惡以間之為不善又有<lb/>
<pb n="36b"/>
　　醜恥之心此正交戰之驗程子此語正是言意不<lb/>
　　誠心不實處大凡意不誠分明是吾大賊我要上<lb/>
　　他牽下來我要前他拖教後去此最學者所宜察<lb/>
　　○道夫問忠信所以進德終日乾乾君子當終日<lb/>
　　對越在天也曰此一段只是解个終日乾乾在天<lb/>
　　之剛健者便是天之乾在人之剛健者便是人之<lb/>
　　乾其體則謂之易這便是横渠所謂坱然太虚升<lb/>
　　降飛揚未嘗止息者自此而下雖有許多般要之<lb/>
<pb n="37a"/>
　　形而上者謂之道形而下者謂之器皆是實理以<lb/>
　　時節分段言之便有古今以血氣殻體言之便有<lb/>
　　人已理卻只是一个理也○㬊亞夫問進德修業<lb/>
　　復云居業修居所以不同先生曰德則日進不已<lb/>
　　業如屋宇未修則當修之既修則居之○問克己<lb/>
　　復禮乾道也持敬行恕坤道也曰乾是見羣龍无<lb/>
　　首吉既變則成坤故先迷失道後順得常西南得<lb/>
　　朋東北喪朋坤則都无頭但利牝馬之貞而已所<lb/>
<pb n="37b"/>
　　以乾卦自君子進德修業以至於知至至之可與<lb/>
　　幾也知終終之可與存義也從知處説來如坤則<lb/>
　　但是敬以直内義以方外只就持守處説只説得<lb/>
　　一截如顔子克己復禮工夫卻是從頭做起來是<lb/>
　　先要見得後卻做去大要著手脚仲弓卻只是據<lb/>
　　見成本子做只是依本畫胡蘆都不問著那前一<lb/>
　　截了仲弓也是和粹但精神有所不及顔子是大<lb/>
　　賢故通曉向時陸子靜嘗説顔子不如仲弓而今<lb/>
<pb n="38a"/>
　　看著似乎是克己復禮底較不如那持敬行恕底<lb/>
　　較无事但克己復禮工夫較大顔子似創業之君<lb/>
　　仲弓似守成之君仲弓不解做得那前一截只據<lb/>
　　見在底道理持守將去顔子極聰明警悟仲弓儘<lb/>
　　和粹又問仲弓寛洪簡重如何見得曰也只想得<lb/>
　　是恁地夫子許他南面將南面非如此不可如不<lb/>
　　佞等處也見得他簡重而今觀他説居敬行簡之<lb/>
　　類見得他工夫也大故細密○克己復禮也是有<lb/>
<pb n="38b"/>
　　知底工夫在前主敬行恕只是據見在依本分做<lb/>
　　將去○或問修辭立其誠修辭所以立其誠意非<lb/>
　　徒修飾為也若修飾則秖不誠矣平居亦當察此<lb/>
　　而聖人獨言於九三者葢當危疑之地人情之變<lb/>
　　辭危則易亢辭遜則易枉亦難乎有言矣於是焉<lb/>
　　而能修之則誠立矣<hi>並語録</hi>
　　廣漢張氏曰修辭乃是體當自家誠意深味曾子<lb/>
　　之所謂出辭氣者則可知矣於九三言之者大抵<lb/>
<pb n="39a"/>
　　謂君子之學如是故能盡乎處上下之道也不必<lb/>
　　云於是焉而能修之則誠立也<hi>答俞秀才</hi>
　　東萊吕氏曰乾之九三九四皆有進德之意葢九<lb/>
　　三九四皆重剛而不中處不安之地所以能進德<lb/>
　　修業凡人之為學者若自以為安且足則終不可<lb/>
　　以求進惟君子自處於不安故終日乾乾夕惕若<lb/>
　　厲无咎是以德可進業可修孔子推明其義曰忠<lb/>
　　信所以進德也修辭立其誠所以居業也大抵為<lb/>
<pb n="39b"/>
　　學之道當先立其根本忠信乃實德也有此實德<lb/>
　　則可以進德修業根本不立則德終不可進業終<lb/>
　　不可修譬之播種有一粒之種潛萌於地中故春<lb/>
　　可生夏可長秋可成人但患无忠信若有忠信則<lb/>
　　德何患不進業何患不修故忠信所以立本也修<lb/>
　　辭立其誠此乃下工夫處大抵人之於辭當謹其<lb/>
　　所發辭之所發貴出乎誠敬修於外而不修於内<lb/>
　　此乃巧言令色非所謂修辭所謂修辭立其誠立<lb/>
<pb n="40a"/>
　　之一字學者最當看人之於道須當先立其根本<lb/>
　　苟根本不立則遷轉流徙必為事物所奪必不能<lb/>
　　存其誠此辭之所發所以貴立其誠而使之内外<lb/>
　　一體然後可以居業也君子居業猶百工居肆以<lb/>
　　成其事事之所以成由百工之居肆君子進德修<lb/>
　　業安可无所居乎○又曰忠信本也人能本夫忠<lb/>
　　信而端慤不欺則德業當進修矣業至大也居之<lb/>
　　必有自惟修辭立誠則為居業之所凡人有所作<lb/>
<pb n="40b"/>
　　為必先見乎辭故疾人者有忌辭怒人者有忿辭<lb/>
　　辭既修則其中可知矣誠所以立也此正學者下<lb/>
　　手處○又曰知至至之可與幾也知終終之可與<lb/>
　　存義也所見无毫髪不盡然後可與幾所謂義者<lb/>
　　乃當然之理須全體是義乃可與存義若以義為<lb/>
　　善而求為之亦不可與存義矣此乃聖人始終之<lb/>
　　學如自十五而志于學便見得七十不踰矩地位<lb/>
　　自可欲之謂善便見聖而不可知之謂神地位此<lb/>
<pb n="41a"/>
　　皆致知力行之所致也學至於此可謂盡矣聖人<lb/>
　　方且曰是故居上位而不驕在下位而不憂自常<lb/>
　　情觀此數句以聖人處之為甚易不知聖人處之<lb/>
　　實難如中庸所謂君子尊德性而道問學致廣大<lb/>
　　而盡精微極高明而道中庸乃曰居上不驕為下<lb/>
　　不倍葢聖人始終之學既盡方知其為難故乾乾<lb/>
　　因其時而惕雖危无咎此亦自然之理論聖人終<lb/>
　　始之學雖曰甚難要之皆自不安中得之在下位<lb/>
<pb n="41b"/>
　　而不憂憂私憂也因其時而惕惕所宜惕也憂與<lb/>
　　惕兩不相闗<hi>並易説</hi>○又曰忠信所以進德也有根<lb/>
　　則苗自長<hi>紀聞</hi>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進德修業欲及時也故无<lb/>
咎<lb/>
　伊川先生曰或躍或處上下无常或進或退去就從<lb/>
　宜非為邪枉非離羣類進德修業欲及時耳時行時<lb/>
<pb n="42a"/>
　止不可常也故云或深淵者龍之所安也在淵謂躍<lb/>
　就所安淵在深而言躍但取進就所安之義或疑辭<lb/>
　隨時而未可必也君子之順時猶影之隨形可離非<lb/>
　道也<hi>易傳</hi>
　横渠先生曰以陽居隂故曰在淵位非所安故或以<lb/>
　躍德非為邪故進退上下唯義所適唯時所合故曰<lb/>
　欲及時也能如此擇義則无咎也○九四以陽居隂<lb/>
　故曰在淵能不忘於躍乃可免咎非為邪也終其義<lb/>
<pb n="42b"/>
　也○九四曰上下无常非為邪也進退无恒非離羣<lb/>
　也君子進德修業欲及時也此時可上可下可進可<lb/>
　退非為邪也即是直也天道不越乎直直方大則不<lb/>
　須習行之自无不利非為邪則是陟降庭止也進德<lb/>
　修業欲及時即是无然畔援无然歆羨誕先登于岸<lb/>
　也言无畔去亦无援引亦无歆向亦无羨而不為誕<lb/>
　知登于岸耳岸所處地位也此與進无咎同意唯志<lb/>
　在位天德而己位天德大人成性也九三九四大體<lb/>
<pb n="43a"/>
　相似此二時處危難之大聖人則事天愛民不恤其<lb/>
　他誕先登于岸<hi>並易説</hi>○陟降庭止上下无常非為邪<lb/>
　也進德修業欲及時也在帝左右所謂欲及時者歟<lb/>
　<hi>正䝉</hi>
　　藍田吕氏曰淵者水囘旋者也水之囘旋其下必<lb/>
　　深故淵亦為深物之隨流者至於波瀾囘旋則非<lb/>
　　強有力者莫之能出矣九四上不在天下不在田<lb/>
　　中不在人進而不已自於危疑之地或躍在淵者<lb/>
<pb n="43b"/>
　　也<lb/>
　　漢上朱氏曰九四動之五進而上也復之四退而<lb/>
　　下也故曰或躍或疑辭也謂非必也九四動正也<lb/>
　　之五不正疑為邪四臣位五君位出乎臣之類離<lb/>
　　羣也三陽為羣然上下進退无常者乃九三進德<lb/>
　　修業至是欲及時爾故進則无咎不然四近君多<lb/>
　　懼安得无咎易傳曰聖人之動无不時也<hi>易傳</hi>
　　白雲郭氏曰上下進退皆貴有常而不變而此无<lb/>
<pb n="44a"/>
　　常者上下進退係乎時命也孔子嘗為委吏乘田<lb/>
　　矣豈捨正道而為此哉亦豈離類敗德而為此哉<lb/>
　　不得其時而已君子進德修業欲及時是以不忘<lb/>
　　於或躍也孟子以可仕則仕可止則止為聖之時<lb/>
　　而文言以或躍為欲及時其義一也由是知魯之<lb/>
　　司冦或躍之義存焉耳九四之處不以正疑其為<lb/>
　　邪也故言非為邪龍德在下而已違之疑其離羣<lb/>
　　也故言非離羣孔子懼進不以道而退不以義者<lb/>
<pb n="44b"/>
　　故以及時釋或躍无咎之義<hi>易説</hi>
　　新安朱氏曰内卦以德學言外卦以時位言進德<lb/>
　　修業九三備矣此則欲其及時而進也<hi>本義</hi>○或問<lb/>
　　進德修業欲及時如何曰君子進德修業不但為<lb/>
　　一身亦欲有為於天下及時是及時而進○問乾<lb/>
　　卦内卦以德學言外卦以時位言否曰此正説文<lb/>
　　言六段葢雖言德學而時位亦在其中非德學何<lb/>
　　以處時位此是子曰以下分説其後卻錯雜説了<lb/>
<pb n="45a"/>
　　又曰文言多歸聖人上説○問乾九二君德也説<lb/>
　　聖人之德已備何故到九三又卻説進德修業知<lb/>
　　至至之答曰聖人逐爻取象此不是言修德節次<lb/>
　　是言居地位節次乾之六爻皆是聖人之德只所<lb/>
　　處之位不同初爻言不易乎世不成乎名云云至<lb/>
　　潛龍也已是説聖人之德了只是潛而未用耳到<lb/>
　　九二卻恰好其化已能及人矣又正是臣位所以<lb/>
　　處之而安到九三居下卦之上位已高了那時節<lb/>
<pb n="45b"/>
　　无可做只得進德修業乾乾夕惕恐懼到九四位<lb/>
　　便乖這處進退不由我了或躍在淵躍已離乎行<lb/>
　　而未至乎飛行尚以足躍則不以足一跳而起脚<lb/>
　　不踏地跳得便上天去不得依舊在淵裏也不可<lb/>
　　知伊川道淵是龍之所安某謂不是如此田是平<lb/>
　　所在縱饒有水也卻淺淵是深處那个不可測下<lb/>
　　離乎行上近乎飛上不在天下不在田中不在人<lb/>
　　故或之或之者疑之也不似九二安穩自在此時<lb/>
<pb n="46a"/>
　　進退只聽天矣以聖人言之這處是舜之歴試文<lb/>
　　王三分天下有其二湯武鳴條牧野之時九三是<lb/>
　　伊周地位然已自是難了看來人處大運中无一<lb/>
　　時閒跳得時便做有德无位做不徹亦不失為潛<lb/>
　　龍吉凶悔吝无一息停如大車輪一般恁地滚將<lb/>
　　去聖人只隨它恁地去看道理如何在這裏則將<lb/>
　　這道理處之在那裏則將那道理處之○上下无<lb/>
　　常非為邪進退无恒非離羣是不如此只要得及<lb/>
<pb n="46b"/>
　　時又云如此説也好<hi>並語録</hi>
　　東萊吕氏曰九四一章須看故无咎三字凡人規<lb/>
　　行矩步自然无失若進退无常豈能无咎惟九四<lb/>
　　或躍或潛或進或退乃无咎者以其進德修業之<lb/>
　　及時也葢進德修業不可先時不可後時須識得<lb/>
　　時中之義<hi>易説</hi>○又曰進德修業所以言於九三何<lb/>
　　也葢九三乾乾夕惕危懼不安之地也人惟不安<lb/>
　　然後能進苟自以為安決无進益之理<hi>紀聞</hi>
<pb n="47a"/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其類也<lb/>
　伊川先生曰人之與聖人類也五以龍德升尊位人<lb/>
　之類莫不歸仰況同德乎上應於下下從於上同聲<lb/>
　相應同氣相求也流濕就燥從龍從虎皆以氣類故<lb/>
　聖人作而萬物皆覩上既見下下亦見上物人也古<lb/>
　語云人物物論謂人也易中利見大人其言則同義<lb/>
<pb n="47b"/>
　則有異如訟之利見大人謂宜見大德中正之人則<lb/>
　其辨明言在見前乾之二五則聖人既出上下相見<lb/>
　共成其事所利者見大人也言在見後本乎天者如<lb/>
　日月星辰本乎地者如蟲獸草木隂陽各從其類人<lb/>
　物莫不然也<hi>易傳</hi>○雲從龍風從虎龍隂物也出來則<lb/>
　濕氣烝然自出如濕物在日中氣亦自出雖木石之<lb/>
　微感隂氣尚亦有氣則龍之興雲不足怪虎行處則<lb/>
　風自生<hi>入闗語録</hi>○動植之分有得天氣多者有得地氣<lb/>
<pb n="48a"/>
　多者本乎天者親上本乎地者親下然要之雖木植<lb/>
　亦兼有五行之性在其中只是偏得土之氣故重濁<lb/>
　也<hi>吕與叔録</hi>○或問孝天之經何也曰本乎天者親上輕<lb/>
　清者是也本乎地者親下重濁者是也天地之常莫<lb/>
　不反本人之孝亦反本之謂也<hi>時氏拾遺</hi>
　横渠先生曰谷神能象其聲而應之非謂能報以律<lb/>
　吕之變也猶卜筮叩以是言則報以是物而已易謂<lb/>
　同聲相應是也王弼謂命吕者律語聲之變非此之<lb/>
<pb n="48b"/>
　謂也○聖人作萬物覩故利見大人○本乎天者親<lb/>
　上本乎地者親下此一章止為飛龍在天而發龍虎<lb/>
　水火之喻葢明各逐一類去本在上者卻上去本在<lb/>
　下者卻逐下德性本得乎天者今復在天是各從其<lb/>
　類也<hi>並易説</hi>○九五大人化矣天德位矣成性聖矣故<lb/>
　既曰利見大人又曰聖人作而萬物覩<hi>正䝉</hi>
　　龜山楊氏曰東坡云萬物覩乃是萬物欲見之言<lb/>
　　欲見之便非聖人作而萬物覩如日在天萬物便<lb/>
<pb n="49a"/>
　　見聖人唯恐不作作則即覩矣作與覩同時事也<lb/>
　　<hi>蕭山語録</hi>
　　白雲郭氏曰大哉君臣之道各從其類如是之至<lb/>
　　也故湯使聘之幡然而改者商之一德之臣也聞<lb/>
　　文王興而盍歸乎來者周之同德之臣也雖求之<lb/>
　　於上應之於下在人事如此而有必應必親之道<lb/>
　　者係乎龍德之同耳<hi>易説</hi>
　　漢上朱氏曰五變之二成巽下有伏震巽風震雷<lb/>
<pb n="49b"/>
　　同聲相應也二動之五成兌下有伏坎兑澤坎水<lb/>
　　同氣相求也五之二兌澤流坎水流濕也二之五<lb/>
　　離火見離燥卦火就燥也五變來之二二有伏震<lb/>
　　雲從龍也二巽往之五五兌成虎風從虎也九五<lb/>
　　中正而居天位聖人作也二震為萬物離目為覩<lb/>
　　萬物覩也九五變六六本乎地故親下而見二九<lb/>
　　二應五九本乎天故親上而見五易傳曰乾之二<lb/>
　　五則聖人既出上下相見共成其事所利者見大<lb/>
<pb n="50a"/>
　　人也<hi>易傳</hi>○又坎離天地之中圖曰坎離天地之中<lb/>
　　乾坤天地鬼神也坎離日月水火也艮兌山澤也<lb/>
　　震巽風雷也坎離震兌四時也坎離為天地之中<lb/>
　　也聖人得天地之中則能與天地日月四時鬼神<lb/>
　　合先天而天弗違聖人即天地也後天而奉天時<lb/>
　　天地即聖人也聖人與天地為一是以作而萬物<lb/>
　　覩同聲相應震巽是也同氣相求艮兌是也水流<lb/>
　　濕火就燥坎離是也雲從龍風從虎有生有形各<lb/>
<pb n="50b"/>
　　從其類自然而已<hi>圖説</hi>
　　新安朱氏曰作起也物猶人也覩釋利見之意也<lb/>
　　本乎天者謂動物本乎地者謂植物物各從其類<lb/>
　　聖人人類之首也故興起於上則人皆見之<hi>本義</hi>○<lb/>
　　飛龍在天利見大人文言分明言同聲相應同氣<lb/>
　　相求水流濕火就燥雲從龍風從虎聖人作而萬<lb/>
　　物覩他分明是以聖人為龍以作言飛以萬物覩<lb/>
　　解利見大人只是言天下利見夫大德之君也今<lb/>
<pb n="51a"/>
　　人郤别做一説恐非聖人本意<hi>語録</hi>
　　東萊吕氏曰大凡聲不同則不相應氣不同則不<lb/>
　　相求物各從其類聖人與萬物非相類然聖人一<lb/>
　　作而萬物皆覩葢聖人萬物皆備於我故一作而<lb/>
　　萬物皆覩言萬物各以同聲同氣相從如水不流<lb/>
　　燥火不就濕雲不從虎風不從龍以其聲氣之異<lb/>
　　也聖人通天下之聲為一聲不見有異聲故无一<lb/>
　　聲之不相應通天下之氣為一氣不見有異氣故<lb/>
<pb n="51b"/>
　　无一氣之不相求所以一出而萬物咸覩彼本乎<lb/>
　　天者親上不親乎下本乎地者親下不親乎上豈<lb/>
　　若聖人備萬物於我徧為萬物之類乎聖人作而<lb/>
　　萬物覩若以爻體觀之則同聲相應同氣相求至<lb/>
　　上下皆親固其常理然此何預學者事學者須詳<lb/>
　　體此意廣而推之吾胷中自有聖人境界吾能反<lb/>
　　而求之則當有應之者如克己復禮天下歸仁之<lb/>
　　意是也<hi>易説</hi>
<pb n="52a"/>
上九曰亢龍有悔何謂也子曰貴而无位高而无民賢<lb/>
人在下位而无輔是以動而有悔也<lb/>
　伊川先生曰九居上而不當尊位是以无民无輔動<lb/>
　則有悔也<hi>易傳</hi>
　横渠先生曰亢而自喪之也<hi>易説</hi>○亢龍以位畫為言<lb/>
　若聖人則不失其正何亢之有<hi>正䝉</hi>
　　白雲郭氏曰貴而非其位不知退也高而无其民<lb/>
　　不知喪也賢人謂九三也九三之德知幾夕惕與<lb/>
<pb n="52b"/>
　　此異矣德既不同則在下不應不為輔也動不知<lb/>
　　止其悔宜矣<hi>易説</hi>
　　漢上朱氏曰九居上處極貴而失尊位无位也王<lb/>
　　弼謂初上无位誤也三變成坤坤為衆民也三不<lb/>
　　變高而无民也賢人九三剛正也不變以應之賢<lb/>
　　人在下位而上无輔也故動則有悔貴高而盈亢<lb/>
　　則窮也爻辭曰大人文言曰聖人聖人有大之極<lb/>
　　而不為其大大而化也<hi>易傳</hi>
<pb n="53a"/>
　　新安朱氏曰賢人在下位謂九五以下无輔以上<lb/>
　　九過高志滿不來輔助之也○此第二節申象傳<lb/>
　　之意<hi>本義</hi>○問王弼説初上无隂陽定位如何先生<lb/>
　　曰伊川説隂陽竒耦豈容无也乾上九貴而无位<lb/>
　　需上六不當位乃爵位之位非隂陽之位此説極<lb/>
　　好<hi>語録</hi>
　　東萊吕氏曰過中則亢中不可過上過五故亢日<lb/>
　　中則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月盈則食亢之理也賢者過之亦是道術<lb/>
<pb n="53b"/>
　　之亢若清虚絶滅之學所見非不自高然至於无<lb/>
　　位无民无輔則皆不可用易无所不載故此亦可<lb/>
　　以言亢<hi>易説</hi>○上九賢人在下位而无輔葢上九窮<lb/>
　　高極亢不能下賢所以賢人在下位而不輔之也<lb/>
　　<hi>紀聞</hi>
　<lb/>
　<lb/>
　合訂刪補大易集義粹言卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷五十</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷五十<lb/>
　　　　　　　　　　頭等侍衛納喇性德編<lb/>
䷭<hi>巽下坤上</hi>
　伊川先生曰升序卦萃者聚也聚而上者謂之升故<lb/>
　受之以升物之積聚而益高大聚而上也故為升所<lb/>
　以次於萃也為卦坤上巽下木在地下為地中生木<lb/>
　木生地中長而益髙為升之象也<hi>易傳</hi>
<pb n="1b"/>
升元亨用見大人勿恤南征吉<lb/>
　伊川先生曰升者進而上也升進<hi>一作進升</hi>則有亨義而<lb/>
　以卦才之善故元亨也用此道以見大人不假憂恤<lb/>
　前進則吉也南征前進也<hi>易傳</hi>
　横渠先生曰乾之九二利見大人而以時之止升之<lb/>
　九二有六五配合之慶故可見大人之德南征而勿<lb/>
　恤也<hi>易說</hi>
　　白雲郭氏曰天地萬物皆有升在人則位之升謂<lb/>
<pb n="2a"/>
　　之升德之升亦升也升位則足以行道升德則足<lb/>
　　以進道是以元亨之理在焉升位而見大人故无<lb/>
　　附麗小人之失升德而見大人則日入於君子之<lb/>
　　塗故用見大人可以無憂而有慶也南為明方陽<lb/>
　　之位也君之所也君子之𩔖也故南征无不吉也<lb/>
　　唯見大人故可勿恤勿恤則害已者去而无憂矣<lb/>
　　故可至南征南征斯無不吉葢升之有序如此<hi>易說</hi>
　　新安朱氏曰升進而上也卦自解來柔上居四内<lb/>
<pb n="2b"/>
　　巽外順剛中而五應之是以其占如此南征前進<lb/>
　　也<hi>本義</hi>
彖曰柔以時升巽而順剛中而應是以大亨用見大人<lb/>
勿恤有慶也南征吉志行也<lb/>
　伊川先生曰以二體言柔升謂坤上行也巽既體卑<lb/>
　而就下坤乃順時而上升以時也謂時當升也柔既<lb/>
　上而成升則下巽而上順以巽順之道升可謂時矣<lb/>
　二以剛中之道應於五五以中順之德應於二能巽<lb/>
<pb n="3a"/>
　而順其升以時是以元亨也彖文誤作大亨解在大<lb/>
　有卦　凡升之道必由大人升於位則由王公升於<lb/>
　道則由聖賢用巽順剛中之道以見大人必遂其升<lb/>
　勿恤不憂其不遂也遂其升則已之<hi>一作有</hi>福慶而福<lb/>
　慶及物也　南人之所向南征謂前進也前進則遂<lb/>
　其升而得行其志是以吉也<hi>並易傳</hi>
　　藍田吕氏曰升柔而上也以柔而升則升不逼上<lb/>
　　故用見大人勿恤柔之志不之於陽明之地則邪<lb/>
<pb n="3b"/>
　　僻隂闇无所不至故南征吉<lb/>
　　白雲郭氏曰柔道不升則沈潛无以自逹其德與<lb/>
　　位日入於卑汙陷溺之域故書謂沈潛剛克者亦<lb/>
　　柔以時升之義也升以坤巽成卦二隂相附其體<lb/>
　　難升故必須時而後可升焉巽有入之道坤有順<lb/>
　　之義二五剛中而應故可升而大亨也用見大人<lb/>
　　勿恤者見大人則在己者无憂在己无憂則害己<lb/>
　　者去矣位日可進德日可成故為有慶之漸慶者<lb/>
<pb n="4a"/>
　　澤加於民天下之慶也然則南征則志无不行明<lb/>
　　矣<hi>易說</hi>
　　漢上朱氏曰升者萃之反柔在下者也以時而升<lb/>
　　乎上上巽乎下者坤可升之時也故曰柔以時升<lb/>
　　此以坤體在上言升之時也卑巽在下而順乎理<lb/>
　　剛中自守而應乎上其升以時不為富貴利逹動<lb/>
　　其心則得位而大亨矣故曰巽而順剛中而應是<lb/>
　　以大亨此合兩體以二五相易明升之才也大人<lb/>
<pb n="4b"/>
　　者九二之五也二之五成離離目為見二升於五<lb/>
　　剛中正得位以此見大人其升必矣故曰用見大<lb/>
　　人恤憂也九二失位為憂之五得位雖有坎險勿<lb/>
　　恤也所謂恤者二陽欲升隂道凝盛未可遽進以<lb/>
　　人事言之小人猶在上也然九二六五應也巽下<lb/>
　　順上升之時也雖坤隂在上何憂乎不遂遂往而<lb/>
　　升有慶及物矣陽為慶也夫日之初升隂固未退<lb/>
　　及其清風戒旦則羣隂解駮盡矣夫何憂哉故曰<lb/>
<pb n="5a"/>
　　勿恤有慶也大則虞舜升聞在上小則文子同升<lb/>
　　諸公與學以聚之自下而上逹而升之道皆趨乎<lb/>
　　明也離南方也征以正而行正則吉二之五之謂<lb/>
　　也二動於中以正而行以見大人往而有慶則其<lb/>
　　志上行故曰南征吉志行也此復以九二之五勉<lb/>
　　其升也在卦氣為小寒故太𤣥準之以上干<hi>易傳</hi>
　　新安朱氏曰柔以時升以卦變釋卦名巽而順以<lb/>
　　卦德卦體釋卦辭<hi>本義</hi>
<pb n="5b"/>
象曰地中生木升君子以順德積小以高大<lb/>
　伊川先生曰木生地中長而上升為升之象君子觀<lb/>
　升之象以順脩其德積累微小以至高大也順則可<lb/>
　進逆乃退也萬物之進皆以順道也善不積不足以<lb/>
　成名學業之充實道德之崇高皆由積累而至積小<lb/>
　所以成高大升之義也<hi>易傳</hi>
　　白雲郭氏曰萬物之升其象則皆如地中生木也<lb/>
　　自毫末以至合抱人莫見其升之之迹者以順積<lb/>
<pb n="6a"/>
　　而致之耳順則不逆於德積則為之有漸故能升<lb/>
　　而不已以極高大不然則逆德暴行未能升而困<lb/>
　　及之矣<hi>易說</hi>
　　漢上朱氏曰木根於地中乃升而上者順也君子<lb/>
　　以順為德不棄小善積卑成高積小成大其德日<lb/>
　　躋亦以根於心者順也否則无本安能積之以成<lb/>
　　高大乎揚子雲所謂木漸是也易傳曰萬物之進<lb/>
　　皆以順道<hi>易傳</hi>
<pb n="6b"/>
　　新安朱氏曰王肅本順作愼今案他書引此多作<lb/>
　　愼意尤明白葢古字通用也說見䝉卦<hi>本義</hi>　木之<lb/>
　　生也无日不長一日不長則木死矣人之學也一<lb/>
　　日不可已一日而己則心死矣<hi>語録</hi>
　　東萊吕氏曰木自根本長至於杪德自小長至於<lb/>
　　大所謂順道也上逹謂之順下逹謂之逆<hi>易說</hi>
初六允升大吉象曰允升大吉上合志也<lb/>
　伊川先生曰初以柔居巽體之下又巽之主上承於<lb/>
<pb n="7a"/>
　九二之剛巽之至者也二以剛中之德上應於君當<lb/>
　升之任者也允者信從也初之柔巽唯信從於二信<lb/>
　二而從之同升乃大吉也二以德言則剛中以力言<lb/>
　則當任初之隂柔又无應援不能自升從於剛中之<lb/>
　賢以進是由剛中之道也吉孰大焉　與在上者合<lb/>
　志同升也上謂九二從二而升乃與二同志也能信<lb/>
　從剛中之賢<hi>一作道</hi>所以大吉<hi>並易傳</hi>
　横渠先生曰允信也自信於己與上合志而升<hi>易說</hi>
<pb n="7b"/>
　　藍田吕氏曰初六以柔居下當升之時柔進而上<lb/>
　　雖處至下志與三隂同升衆之所允无所不利故<lb/>
　　曰允升大吉<lb/>
　　白雲郭氏曰初六居衆爻之下沈滯而難升者能<lb/>
　　自信之篤確然不移終自拔於沈滯之中故言允<lb/>
　　升而致大吉也上合志者二三之陽其升為易初<lb/>
　　六能上合九二九三之志與之同體而升所謂用<lb/>
　　見大人勿恤者也故无沈滯難升之害焉<hi>易說</hi>
<pb n="8a"/>
　　漢上朱氏曰允施氏易作<graphic n="KR2273" url="https://raw.githubusercontent.com/kanripo/KR-Gaiji/master/images/KR2273.png" mimeType="image/png"/>進也四坤為衆為順<lb/>
　　二三四兌為口衆口順之允也初六巽之主以一<lb/>
　　柔承二剛能巽者也在升時九二九三俱升六四<lb/>
　　當位合衆之欲志在於初而初未應六四順而正<lb/>
　　初動則正從九三九三進而升於四與上合志允<lb/>
　　升也是以大吉荀爽曰一體相從允然俱升<hi>易傳</hi>
　　新安朱氏曰初以柔順居下巽之主也當升之時<lb/>
　　巽於二陽占者如是則信能升而大吉矣<hi>本義</hi>
<pb n="8b"/>
九二孚乃利用禴无咎象曰九二之孚有喜也<lb/>
　伊川先生曰二陽剛而在下五隂柔而居上夫以剛<lb/>
　而事柔以陽而從隂雖有時而然非順道也以暗而<lb/>
　臨明以剛而事弱若黽勉於事勢非誠服也上下之<lb/>
　交不以誠其可以<hi>一无以字</hi>乆乎其可以有為乎五雖隂<lb/>
　柔然居尊位二雖剛陽事上者也當内存至誠不假<lb/>
　文飾於外誠積於中則自不事外飾故曰利用禴謂<lb/>
　尚誠敬也自古剛強之臣事柔弱之君未有不為矯<lb/>
<pb n="9a"/>
　飾者也禴祭之簡質者也云孚乃謂既孚乃宜不用<lb/>
　文飾專以其誠感通於上也如是則得无咎以剛強<lb/>
　之臣而事柔弱之君又當升之時非誠意相交其能<lb/>
　免於咎乎　二能以孚誠事上則不惟為臣之道无<lb/>
　咎而已可以行剛中之道澤及天下是有喜也凡象<lb/>
　言有慶者如是則有福慶及於物也言有喜者事既<lb/>
　善而又<hi>一无又字</hi>有可<hi>一无可字</hi>喜也如大畜童牛之牿元吉<lb/>
　象云有喜葢牿於童則易又免強制之難是有可喜<lb/>
<pb n="9b"/>
　也<hi>並易傳</hi>
　横渠先生曰與萃六二同<hi>易說</hi>
　　藍田吕氏曰九二柔升之時以剛居中若不相合<lb/>
　　然上應於五如見信於五雖納約薦誠无所不說<lb/>
　　故无咎所以信者剛中而應故也<lb/>
　　白雲郭氏曰書曰沈潛剛克故升之道亦以剛中<lb/>
　　而應而後大亨九二是也九二能以誠信之道孚<lb/>
　　於上下其進而有喜不亦宜乎必曰利用禴者事<lb/>
<pb n="10a"/>
　　天地鬼神與事君一道也禴祭簡薄惟以誠為主<lb/>
　　茍有誠信雖天地鬼神无嫌於簡簿况人道乎是<lb/>
　　以无咎<hi>易説</hi>
　　漢上朱氏曰升萃之反也升之九二即萃之九五<lb/>
　　故升萃二爻反復同象明二五之孚也凡人從上<lb/>
　　或出於𫝑位則雖恭巽未免有咎况望行道乎誠<lb/>
　　不足也二剛上應五柔納之剛柔相與而孚其為<lb/>
　　巽也盡誠敬而已非外飾也是以道行於上澤被<lb/>
<pb n="10b"/>
　　於下此九二所以喜歟喜𤼵於中心形於面目者<lb/>
　　也陽得位為喜故曰九二之孚有喜也禴夏祭五<lb/>
　　納二成離離為夏震為聲為長子上為宗廟艮為<lb/>
　　門闕二升五有長子升自門闕奉祭之象禴薄祭<lb/>
　　以聲為主用誠敬也二五相孚乃利用誠敬无咎<lb/>
　　乃難辭<hi>易傳</hi>
　　新安朱氏曰義見萃卦<hi>本義</hi>　問升萃二卦多是言<lb/>
　　祭享萃固取聚義不知升何取義先生曰人積其<lb/>
<pb n="11a"/>
　　誠意以事鬼神有升而上通之義<hi>語録</hi>
九三升虛邑象曰升虛邑无所疑也<lb/>
　伊川先生曰三以陽剛之才正而且巽上皆順之復<lb/>
　有援應<hi>一作者</hi>以是而升如入無人之邑孰禦哉　入<lb/>
　无人之邑其進无疑阻也<hi>並易傳</hi>
　横渠先生曰上皆隂柔往无所疑<hi>易説</hi>
　　藍田吕氏曰九三以陽居陽將升於上上體純隂<lb/>
　　莫之違拒如入无人之境其行无疑故曰升虛邑<lb/>
<pb n="11b"/>
　　漢上朱氏曰九三升上六六坤之三坤在下為邑<lb/>
　　隂為虚升虛邑也九三上六相應以正下巽而上<lb/>
　　順如升无人之邑孰禦哉巽為不果三升上巽毁<lb/>
　　无所疑也<hi>易傳</hi>
　　白雲郭氏曰自下而升至於三其來不可禦也况<lb/>
　　有剛陽之才足以自致乎是以如升无人之虛邑<lb/>
　　其行无所疑矣<hi>易說</hi>
　　新安朱氏曰陽實隂虛而坤有國邑之象九三以<lb/>
<pb n="12a"/>
　　陽剛當升時而進臨於坤故其象占如此<hi>本義</hi>
　　東萊吕氏曰九三以陽剛之才而上升上三爻皆<lb/>
　　虛无所阻礙夫何所疑哉故曰升虛邑无所疑也<lb/>
　　<hi>易説</hi>
六四王用亨于岐山吉无咎象曰王用亨于岐山順事<lb/>
也<lb/>
　伊川先生曰四柔順之才上順君之升下順下之進<lb/>
　已則止其所焉以隂居柔隂而在下止其所也昔者<lb/>
<pb n="12b"/>
　文王之居岐山之下上順天子而欲致之有道下順<lb/>
　天下之賢而使之升進已則柔順謙恭不出其位至<lb/>
　德如此周之王業用是而亨也四能如是則亨而吉<lb/>
　且无咎矣四之才固自善矣復有无咎之辭何也曰<lb/>
　四之才雖善而其位當戒也居近君之位在升之時<lb/>
　不可復升升則凶咎可知故云如文王則吉而无咎<lb/>
　也然處大臣之位不得无事於升當上升其君之道<lb/>
　下升天下之賢已則止其分焉分雖當止而德則當<lb/>
<pb n="13a"/>
　升也道則當亨也盡斯道者其惟文王乎　四居近<lb/>
　君之位而當升時得吉而无咎者以其有順德也以<lb/>
　柔居坤順之至也文王之亨於岐山亦以順時順事<lb/>
　而已上順於上下順乎下已順處其義故云順事也<lb/>
　<hi>並易傳</hi>
　　藍田吕氏曰六四以太王之事明之六五以文王<lb/>
　　之事明之太王不忍戰其民遜以避狄䇿杖去豳<lb/>
　　之岐山之下居焉而從之者如歸市因以肇基王<lb/>
<pb n="13b"/>
　　迹柔升之道莫盛於此葢六四以隂居隂其柔至<lb/>
　　矣而乃升於上體順而上進如太王之事也文王<lb/>
　　有君民之大德有事君之小心三分天下有其二<lb/>
　　以服事商葢大得天下之心猶執柔中以事上不<lb/>
　　失人臣之貞而履人君之𫝑故曰貞吉升階<lb/>
　　白雲郭氏曰孟子言太王邑於岐山之下居焉又<lb/>
　　曰昔者文王之治岐也則岐山為太王文王之所<lb/>
　　治也太王文王其道皆亨是以吉且无咎然所以<lb/>
<pb n="14a"/>
　　亨者无他順事而已觀其狄人侵則事之欲土地<lb/>
　　則去之又曰不以其所以養人者害人此太王之<lb/>
　　順也故邠人從之如歸市而肇基王迹所謂亨吉<lb/>
　　而无咎矣文王三分天下有其二以服事殷文王<lb/>
　　之順也故二老來歸而天下歸之光于四方顯于<lb/>
　　西土所謂亨吉而无咎矣謂之順事不亦宜乎升<lb/>
　　之道以順積為主獨六四得之<hi>易說</hi>
　　漢上朱氏曰六四柔順謙恭而正上順六五柔暗<lb/>
<pb n="14b"/>
　　之君下順九三剛正之賢升之於五以事其君亦<lb/>
　　恭也已則不出乎諸侯之位者正也三者皆順事<lb/>
　　也文王可謂至德也已故能用此以亨于𡵨山三<lb/>
　　升五乾為王兌為西方艮為山四以諸侯居於西<lb/>
　　山之下岐山也正則吉且无咎坤為順巽為事三<lb/>
　　分天下有其二以服事商順事也毛公言文王率<lb/>
　　諸侯以朝聘於紂則升九三可知崔憬謂此太王<lb/>
　　避狄徙岐之爻誤矣<hi>易傳</hi>
<pb n="15a"/>
　　新安朱氏曰義見隨卦　以順而升登祭于山之<lb/>
　　象<hi>本義</hi>　問王用亨于岐山云只是享字古文无享<lb/>
　　字所謂亨享烹只是通用亨于岐山亨于西山只<lb/>
　　是説祭山川想不到得如伊川説<hi>語録</hi>
六五貞吉升階象曰貞吉升階大得志也<lb/>
　伊川先生曰五以下有剛中之應故能居尊位而吉<lb/>
　然質本隂柔必守貞固乃得其吉也若不能貞固則<lb/>
　信賢不篤任賢不終安能吉也階所由而升也任剛<lb/>
<pb n="15b"/>
　中之賢輔之而升猶登進自階言有由而易也指言<lb/>
　九二正應然在下之賢皆用升之階也能用賢則彚<lb/>
　升矣　倚任賢才而能貞固如是而升可以致天下<lb/>
　之大治其志可大得也君道之升<hi>一作興</hi>患无賢才之<lb/>
　助爾有助則猶自階而升也<hi>並易傳</hi>
　横渠先生曰柔中極尊不拒來者使物皆階已而升<lb/>
　正而且吉志宜大𫉬也易所謂得志者聖賢𫉬其願<lb/>
　欲得臣无家堯之志也貞吉升階舜之志也<hi>易説</hi>
<pb n="16a"/>
　　白雲郭氏曰升之道在上為易在下為難在上以<lb/>
　　順而可升在下必有剛德而後可升焉故六五之<lb/>
　　升獨无所事以貞自守不失其吉如歷階而升有<lb/>
　　進无退况九二以剛中而應之其大得志宜矣<hi>易説</hi>
　　漢上朱氏曰六五虛中降位而接九二九二階之<lb/>
　　以升則五正而吉不正則信賢不篤用賢不終其<lb/>
　　能吉乎五正而吉者以二升階也五正二升君臣<lb/>
　　道行由是而致治故五大得志也坤土自上際下<lb/>
<pb n="16b"/>
　　巽為高升階之象<hi>易傳</hi>
　　新安朱氏曰以隂居陽當升而居尊位必能正固<lb/>
　　則可以得吉而升階矣階升之易者<hi>本義</hi>　六五貞<lb/>
　　吉升階與萃九五萃有位匪孚元永貞悔亡皆謂<lb/>
　　有其位必當有其德若无其德則萃雖有位而人<lb/>
　　不信雖有升階之象而不足以升矣<hi>語録</hi>
上六冥升利于不息之貞象曰冥升在上消不富也<lb/>
　伊川先生曰六以隂居升之極昏冥於升知進而不<lb/>
<pb n="17a"/>
　知止者也其為不明甚矣然求升不已之心有時而<lb/>
　用於貞正而當不息之事則為宜矣君子於貞正之<lb/>
　德終日乾乾自強不息如<hi>一作以</hi>上六不己之心用之<lb/>
　於此則利也以小人貪求无己之心移於進德則何<lb/>
　善如之　昏冥於升極上而不知己唯有消亡豈復<lb/>
　有加益也不富无復増益也升既極則有退而无進<lb/>
　也<hi>並易傳</hi>
　　藍田吕氏曰上六隂極必冥又窮於上升而不已<lb/>
<pb n="17b"/>
　　者也至誠不息如是可也施之於是消息盈虚當<lb/>
　　與時行不息則消安得富乎<lb/>
　　白雲郭氏曰在下升之難故初六必合陽剛之志<lb/>
　　而後可升在上升之易故上六有冥升不知止之<lb/>
　　辭焉利于不息之貞者冥升於禄位則失知止之<lb/>
　　戒茍能自強不息以進於道其為利貞孰大於是<lb/>
　　消不富者冥升不已則極於升而困矣困則消至<lb/>
　　焉是以不富葢冥升不已為消之漸而在消息之<lb/>
<pb n="18a"/>
　　理息則富而消則不富故也易於坤體多言不富<lb/>
　　者隂道常乏也泰之六四謙之六五皆是也<hi>易説</hi>
　　漢上朱氏曰坤為冥晦隂虚為不富上六利己極<lb/>
　　矣猶升而不息不知升極當降長極當消消則不<lb/>
　　富矣豈復更有増益之理四時之進退萬物之盛<lb/>
　　衰皆然上六不知冥於升也不息之貞者仁義忠<lb/>
　　信樂善不倦是也惟施於此為利若施於公卿大<lb/>
　　夫可已而不已不利易傳曰以小人貪求无己之<lb/>
<pb n="18b"/>
　　心移之於進德則何利如之<hi>易傳</hi>
　　新安朱氏曰以隂居升極昏冥不已者也占者遇<lb/>
　　此无適而利但可反其不已於外之心施之於不<lb/>
　　息之正而已<hi>本義</hi>
　　東萊吕氏曰上六以隂居升之極昏冥冒利進而<lb/>
　　不知止所謂冥升也若移此心用於正道進而不<lb/>
　　息所謂利於不息之貞也至於象亦有二義彼昏<lb/>
　　冥而嗜進者固曰有消而无富若用之於正道至<lb/>
<pb n="19a"/>
　　誠无息則所過者化如物之在爐盡皆消釋无所<lb/>
　　係累此亦所謂消不富也<hi>易説</hi>　又答周允升書曰<lb/>
　　胡文定有語云但持敬十年自别此言殊有味大<lb/>
　　抵目前學者用功甫及旬月未見涯涘則已逡巡<lb/>
　　退却不復自信久大德業何自而成經訓所載若<lb/>
　　曰念終始典於學厥德修罔覺若曰冥升利于不<lb/>
　　息之貞若曰仁者先難而後𫉬正謂學者多端顧<lb/>
　　慮者衆一意勇往者少故每惓惓於此也<hi>别集</hi>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷五十<lb/>
</p>
<p>
</p>
  </div>
</body>
</text>
</TEI>
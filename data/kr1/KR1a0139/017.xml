<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷十五</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷十五<lb/>
　　　　　　　　　　頭等侍衛納喇性徳編<lb/>
䷊<hi>乾下坤上</hi>
　康節先生曰皇帝王伯者聖人之時也易詩書春秋<lb/>
　者聖人之經也時有消長經有因革時有消長否泰<lb/>
　盡之矣經有因革損益盡之矣否泰盡而體用分損<lb/>
　益盡而心迹判體與用分心與迹判聖人之事業於<lb/>
<pb n="1b"/>
　是乎備矣<hi>觀物内篇</hi>○又曰乾坤交而為泰變而為雜卦<lb/>
　也<hi>觀物外篇</hi>
　伊川先生曰泰序卦履而泰然後安故受之以泰履<lb/>
　得其所則舒泰泰則安矣泰所以次履也為卦坤隂<lb/>
　在上乾陽居下天地隂陽之氣相交而和則萬物生<lb/>
　成故為通泰<hi>易傳</hi>
　　東萊吕氏曰履而泰然後安故受之以泰此最宜<lb/>
　　詳味履所履也履而不安則俯仰有愧安得泰<hi>易說</hi>
<pb n="2a"/>
泰小往大來吉亨<lb/>
　康節先生曰諸卦不交於乾坤者則生於否泰否泰<lb/>
　乾坤之交也<hi>觀物外篇</hi>
　伊川先生曰小謂隂大謂陽往往之<hi>一作居</hi>於外也來<lb/>
　來居於内也陽氣下降隂氣上交也隂陽和暢則萬<lb/>
　物生遂天地之泰也以人事言之大則君上小則臣<lb/>
　下君推誠以任下臣盡誠以事君上下之志通朝廷<lb/>
　之泰也陽為君子隂為小人君子來處於内小人往<lb/>
<pb n="2b"/>
　處於外是君子得位小人在下天下之泰也泰之道<lb/>
　吉而且亨也不云元吉元亨者時有汙隆治有小大<lb/>
　雖泰豈一槩哉言吉亨則可包矣<hi>易傳</hi>
　　新安朱氏曰泰通也為卦天地交而二氣通故為<lb/>
　　泰正月之卦也小謂隂大謂陽言坤往居外乾來<lb/>
　　居内又自歸妹來則六往居四九來居三也占者<lb/>
　　有剛陽之徳則吉而亨矣<hi>本義</hi>
彖曰泰小往大來吉亨則是天地交而萬物通也上下<lb/>
<pb n="3a"/>
交而其志同也内陽而外隂内健而外順内君子而外<lb/>
小人君子道長小人道消也<lb/>
　康節先生曰天與人相為表裏天有隂陽人有邪正<lb/>
　邪正之由繫乎上之所好也上好徳則民用正上好<lb/>
　佞則民用邪正邪之由有自來矣雖聖君在上不能<lb/>
　无小人是難其為小人雖庸君在上不能无君子是<lb/>
　難其為君子自古聖君之盛未有如唐堯之世君子<lb/>
　何其多邪時非无小人也是難其為小人也故君子<lb/>
<pb n="3b"/>
　多也所以雖有四凶不敢肆其惡自古庸君之盛未<lb/>
　有如殷紂之世小人何其多邪時非无君子也是難<lb/>
　其為君子也故小人多也所以雖有三仁不能遂其<lb/>
　善是知臣擇君君擇臣者是繫乎人也君得臣臣得<lb/>
　君者是非繫乎人也繫乎天者也<hi>觀物内篇</hi>○又曰樵者<lb/>
　問漁者曰小人可絶乎曰不可君子禀陽正氣而生<lb/>
　小人禀隂邪氣而生无隂則陽不成无陽則隂不成<lb/>
　无小人則君子亦不成唯以盛衰乎其間也陽六分<lb/>
<pb n="4a"/>
　則隂四分隂六分則陽四分隂陽相半則各五分矣<lb/>
　由是知君子小人之時有盛衰也治世則君子六分<lb/>
　君子六分則小人四分小人固不勝君子矣亂世則<lb/>
　反是君君臣臣父父子子兄兄弟弟夫夫婦婦謂各<lb/>
　安其分也君不君臣不臣父不父子不子兄不兄弟<lb/>
　不弟夫不夫婦不婦謂各失其分也此則由世治世<lb/>
　亂使之然也君子常行勝言小人常言勝行故治世<lb/>
　則篤實之士多亂世則縁飾之士衆篤實鮮不成事<lb/>
<pb n="4b"/>
　縁飾鮮不敗事多成國興多敗國亡家亦由是而興<lb/>
　亡也夫興家興國之人與亾國亡家之人相去一何<lb/>
　逺哉<hi>邵子外書</hi>
　伊川先生曰小往大來隂往而陽來也則是天地隂<lb/>
　陽之氣相交而萬物得遂其通泰也在人則上下之<lb/>
　情交通而其志意同也○陽來居内隂往居外陽進<lb/>
　而隂退也乾健在内坤順在外為内健而外順君子<lb/>
　之道也君子在内小人在外是君子道長小人道消<lb/>
<pb n="5a"/>
　所以為泰也既取陰陽交和又取君子道長陰陽交<lb/>
　和乃君子之<hi>一无之字</hi>道長也<hi>並易傳</hi>
　　龜山楊氏曰往自内出也來自外至也陽大而陰<lb/>
　　小小者未往則陰為内主陽无自而到故小往而<lb/>
　　後大來否反泰者也故大往而後小來亦若是而<lb/>
　　已此陰陽之義君子小人進退之象也小人在内<lb/>
　　而能進君子者未之有也夫天地交則氤氲而化<lb/>
　　醇故萬物通上下交則貴貴尊賢之義明故其志<lb/>
<pb n="5b"/>
　　同内陽而外陰以二體言也内健而外順以卦之<lb/>
　　才言也内君子而外小人君子道長小人道消以<lb/>
　　卦之時言也有其體而後有以成其才有其才而<lb/>
　　後有以御其時三者備則泰之為泰而吉亨之義<lb/>
　　盡於此矣<hi>易説</hi>
　　兼山郭氏曰凡陽稱大陰稱小小者已往大者當<lb/>
　　來往者屈而來者伸則陽來而變陰上順而從下<lb/>
　　也其始也天氣下降地氣上騰故天地交其終也<lb/>
<pb n="6a"/>
　　陽進而隂順故上下交夫天地交萬物生人道交<lb/>
　　功勲成凡賦形於天地受氣於陽隂无不泰也泰<lb/>
　　者主人道而言是以言君子道長小人道消也<hi>易說</hi>
　　白雲郭氏曰泰通之大者也通不足以盡之故曰<lb/>
　　泰小大云者乾為大坤為小陽為大隂為小君上<lb/>
　　為大臣下為小君子為大小人為小總衆類而言<lb/>
　　之故特曰大小也三隂升而往三陽降而來故曰<lb/>
　　小往大來陽來故吉道交故亨天地交萬物之泰<lb/>
<pb n="6b"/>
　　也上下交人道之泰也其志同者君臣同心同徳<lb/>
　　以泰天下者也内陽而外隂天地之道泰也内健<lb/>
　　而外順乾坤之道泰也内君子而外小人天下國<lb/>
　　家之道泰也消長者有漸之辭<hi>易說</hi>
　　漢上朱氏曰小者自内而往大者自外而來隂陽<lb/>
　　之氣往來相交故亨交以正故吉吉亨者吉以亨<lb/>
　　也以天地言之乾坤交而成震震萬物通也天地<lb/>
　　之泰也以上下言之上下交而二五不失中其志<lb/>
<pb n="7a"/>
　　同也君臣之泰也不交則不通不同則不交此再<lb/>
　　言泰小往大來所以吉亨也以氣言之内陽而外<lb/>
　　隂則通以徳言之内健而外順則通以天下言之<lb/>
　　内君子而外小人則通泰者通而治也是故君子<lb/>
　　内則其道日長小人外則其道日消如是乃能存<lb/>
　　泰而不入於否矣闗子明曰乾來内坤往外則君<lb/>
　　子闢小人闔故名之曰泰反是名之曰否作易者<lb/>
　　其闢君子而通小人之闔也故以君子名其卦在<lb/>
<pb n="7b"/>
　　卦氣為正月故太𤣥凖之以達交<hi>易傳</hi>
　　新安朱氏曰論隂陽各有一半聖人於泰否只為<lb/>
　　陽說道理看來聖人出來做須有一箇道理使得<lb/>
　　天下皆為君子世間人多言君子小人常相半不<lb/>
　　可太去治他急迫之却為害不然如舜湯舉皋陶<lb/>
　　伊尹不仁者逺自是小人皆不敢為非被君子夾<lb/>
　　持得皆革面做好人了<hi>語䤸</hi>
　　東萊吕氏曰内陽外隂内健外順則兩得其處使<lb/>
<pb n="8a"/>
　　陽在外則迫隂在内則暗弱矣内君子外小人則<lb/>
　　小人趨事赴功反為君子所役初不必去小人也<lb/>
　　葢内外止隔一壁在處之如何耳<hi>易說</hi>○又曰泰内<lb/>
　　健而外順否内柔而外剛何也乾健也坤順也否<lb/>
　　則上下不交有天地之形而无乾坤之用故不言<lb/>
　　健順<hi>己丑課程</hi>
象曰天地交泰后以財成天地之道輔相天地之宜以<lb/>
左右民<lb/>
<pb n="8b"/>
　伊川先生曰天地交而隂陽和則萬物茂遂所以泰<lb/>
　也人君當體天地通泰之象而以財成天地之道輔<lb/>
　相天地之宜以左右生民也財成謂體天地交泰之<lb/>
　道而財制成其施為之方也輔相天地之宜天地通<lb/>
　泰則萬物茂遂人君體之而為法制使民用天時因<lb/>
　地利輔助化育之功成其豐美之利也如春氣發生<lb/>
　萬物則為播殖之法秋氣成實萬物則為收斂之法<lb/>
　乃輔相天地之宜以左右輔助於民也民之生必頼<lb/>
<pb n="9a"/>
　君上為之法制以教率輔翼之乃得遂其生養是左<lb/>
　右之也<hi>易傳</hi>○李嘉仲問裁成天地之道輔相天地之<lb/>
　宜如何曰天地之道不能自成須聖人裁成輔相之<lb/>
　如嵗有四時聖人春則教民播種秋則教民收穫是<lb/>
　裁成也教民耡耘灌溉是輔相也又問以左右民如<lb/>
　何古之盛時未嘗不教民故立之君師設官以治之<lb/>
　周公師保萬民與此卦言左右民皆是也後世未嘗<lb/>
　教民任其自生自育只治其鬬而已<hi>唐棣所編</hi>
<pb n="9b"/>
　　廣平游氏曰財成天地之道猶言燮理隂陽也輔<lb/>
　　相天地之宜猶言寅亮天地也寅亮者事功之所<lb/>
　　及如羲和之職是也此體天地交泰之事也至於<lb/>
　　燮理則非體道之全而與天地相流通者不足以<lb/>
　　與此此體天地交泰之道也財者節其過也猶言<lb/>
　　範圍成者補其虧也猶言彌綸範之使有常則日<lb/>
　　月无薄蝕陵谷无遷易四時常若風雨常均若此<lb/>
　　者範之者也圍之使无踰則春无淒風秋无苦雨<lb/>
<pb n="10a"/>
　　冬无愆陽夏无伏隂若此者圍之者也彌之使不<lb/>
　　虧其體則覆燾者統元氣持載者統元形陽敷而<lb/>
　　能生隂肅而能成夫是之謂彌綸之使无失其叙<lb/>
　　則日月代明寒暑迭運將來者進成功者退夫是<lb/>
　　之謂綸<hi>易說</hi>
　　龜山楊氏曰天地之氣交通成和泰之象也先王<lb/>
　　財成輔相體此道而已苟无是道雖有周公之法<lb/>
　　不行矣<hi>易說</hi>
<pb n="10b"/>
　　兼山郭氏曰復隂上而陽下隂往而陽來亦可以<lb/>
　　謂之交乎不可也復陽來而未中也臨四隂已用<lb/>
　　二陽當來亦可以謂之交乎未可也臨陽進而未<lb/>
　　壯也至於泰則上下中而隂陽分小者往而大者<lb/>
　　來是以謂之交也葢天施復於子地化紐於丑人<lb/>
　　生自寅成於申故子為天正丑為地正寅為人正<lb/>
　　自子至寅三陽生而三才之道備故泰者可以修<lb/>
　　人事以奉天時之時也故曰天地交泰后以財成<lb/>
<pb n="11a"/>
　　天地之道輔相天地之宜以左右民后君也凡君<lb/>
　　道者當法之也今夫日月之代明四時之運行天<lb/>
　　之道也然而不能无過與不及之差天人之交勝<lb/>
　　也若乃聖王在上則日月不過而四時不忒財成<lb/>
　　之有道也凡物春生之夏長之秋成之冬藏之天<lb/>
　　地之宜也然而不能无有餘不足之異人事之不<lb/>
　　齊也若乃聖王在上則東作西成之有序輔相之<lb/>
　　有政也至於民受天地之中以生莫不有君臣父<lb/>
<pb n="11b"/>
　　子天下謂之達道莫不有仁有勇天下謂之達徳<lb/>
　　良知良能皆出於人之性也其或有入於罟擭陷<lb/>
　　阱而莫之知避其或知中庸之道而莫知可能葢<lb/>
　　左右之无術也若乃聖王在上則左之右之俾輔<lb/>
　　翼之又從而振徳之左右之有方也然而三者之<lb/>
　　序亦何施而可乎葢上治之道有出於精神之運<lb/>
　　心術之動不可得而言之其有見於成法者如洪<lb/>
　　範之五行應之以五事而休咎之徵若合符節是<lb/>
<pb n="12a"/>
　　以文王陟降在帝左右有不可勝言者也其下治<lb/>
　　之道則至於山川草木鳥獸蟲魚之化不可勝紀<lb/>
　　其有見於政事者若虞夏之九功洪範之八政山<lb/>
　　林有時藪澤有禁則穀與魚鼈不可勝食材木不<lb/>
　　可勝用至於九敘唯歌有不可勝陳者也在民則<lb/>
　　天命之謂性我則使生者有以養死者有以葬謂<lb/>
　　率性之謂道我則謹庠序之教申之以孝弟之義<lb/>
　　謂修道之謂教我則建用皇極而納之於大中及<lb/>
<pb n="12b"/>
　　其至也嚮之者惠以五福違之者威以六極是以<lb/>
　　堯舜之民比屋可封用此道也嗚呼是三者非泰<lb/>
　　之時則不能行泰之時非内健外順之君則不可<lb/>
　　致君以是而君臨相以是而修輔故文武汲汲仲<lb/>
　　尼皇皇其有意於此乎<hi>易說</hi>○后以財成天地之道<lb/>
　　輔相天地之宜賛化育之謂也<hi>中庸解</hi>
　　和靖尹氏曰或問天地與我同生㑹否或疑之荅<lb/>
　　曰輔相天地之宜者是誰胡不思之天地設位而<lb/>
<pb n="13a"/>
　　易行乎其中苟非其人道不虚行㑹否又問曰天<lb/>
　　之所以為天地之所以為地必由於人若无其人<lb/>
　　則不能為天地豈不是與我同生乎曰如何見得<lb/>
　　寛曰稷之播種禹抑洪水周公懲戎狄孔子作春<lb/>
　　秋孟氏闢楊墨易曰天地設位聖人成能成其能<lb/>
　　者人也於是天得以為天地得以為地乃知人之<lb/>
　　所負荷者可謂至重舜人也吾人也我猶未免為<lb/>
　　鄉人不能盡其道也先生曰甚善此語昔嘗聞於<lb/>
<pb n="13b"/>
　　二先生也又曰寛借先生蜀本王弼注周易嘗點<lb/>
　　注其中有隔書紙上先生題曰易之道如日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>但<lb/>
　　患於理未精誠於機㑹則暗於理者也聖人復生<lb/>
　　恐不易我之言寛因請問寛見先生此說機㑹豈<lb/>
　　非當泰時便可裁成輔相當否時便可儉徳否先<lb/>
　　生曰非也吾看易逆數也故立是說若既是其時<lb/>
　　人誰不會如此做政在未到泰之上六便要知泰<lb/>
　　將極也未到否之上九便要知否欲傾也此謂機<lb/>
<pb n="14a"/>
　　㑹此吾因易逆數而言<lb/>
　　白雲郭氏曰有復姤然後有臨遯有臨遯然後有<lb/>
　　否泰復姤臨遯隂陽之偏得其正者其泰否乎正<lb/>
　　故交偏則不交也故曰天地交泰六十四卦之中<lb/>
　　隂陽得其正而交者獨泰一卦而已此泰之時所<lb/>
　　以為難遇也泰之時萬物盛極而人不知有節故<lb/>
　　欲財成輔相焉葢聖人體天地交泰之道財而制<lb/>
　　之以成人道又因天地生物之宜為之播殖收斂<lb/>
<pb n="14b"/>
　　東作西成以輔相之是以天地交泰之道左右吾<lb/>
　　民也<hi>易説</hi>
　　漢上朱氏曰泰者天地交也財成輔相者以人道<lb/>
　　交天地也兊刻制坤成物因天地之道而財成之<lb/>
　　也則物不屈於欲震左兌右輔相也因天地之宜<lb/>
　　而輔相之則人不失其利左右亦震兊也坤為民<lb/>
　　財成輔相以左右民者立人道也財裁古通用<hi>易傳</hi>
　　新安朱氏曰裁成以制其過輔相以補其不及<hi>本義</hi>
<pb n="15a"/>
　　○財成是截做段子底輔相是佐助他底天地之<lb/>
　　化儱侗相續下來聖人便截作段子如氣化一年<lb/>
　　一周聖人與他截做春夏秋冬四時○問裁成輔<lb/>
　　相字如何解曰裁成猶裁截成就之也輔相者便<lb/>
　　只是於裁成處以補其不及而已問裁成何處可<lb/>
　　見曰眼前皆可見且如君臣父子兄弟夫婦聖人<lb/>
　　便為制下許多禮數倫序只此便是裁成處至大<lb/>
　　至小之事皆是固是萬物本有此道理若非聖人<lb/>
<pb n="15b"/>
　　裁成之亦不能得如此齊整此皆天地之所不能<lb/>
　　為而聖人能之所以賛天地之化育而功與天地<lb/>
　　參也○問裁成輔相无時不當然何獨於泰時言<lb/>
　　之先生曰泰時則萬物各遂其理方始有裁成輔<lb/>
　　相處若否塞不通一齊都无理會了如何裁成輔<lb/>
　　相得<hi>並語録</hi>
　　東萊吕氏曰天地交泰正極治之時也又何必裁<lb/>
　　成輔相為聖人則不然方且兢兢業業盡其裁成<lb/>
<pb n="16a"/>
　　輔相之道葢天地交泰雖有時而不可久惟聖人<lb/>
　　自有胷中之天地胷中者交泰則有形之天地不<lb/>
　　期而自交泰是聖人未嘗有所待也<hi>易說</hi>
初九㧞茅茹以其彚征吉象曰拔茅征吉志在外也<lb/>
　伊川先生曰初以陽爻居下是有剛明之才而在下<lb/>
　者也時之否則君子退而窮處時既<hi>一作將</hi>泰則志在<lb/>
　上進也君子之進必與其朋類相牽援如茅之根然<lb/>
　拔其一則牽連而起矣茹根之相牽連者故以為象<lb/>
<pb n="16b"/>
　彚類也賢者以其類進同志以行其道是以吉也君<lb/>
　子之進必以其類不唯志在相先樂於與善實乃相<lb/>
　賴以濟故君子小人未有能獨立不賴朋類之助者<lb/>
　也自古君子得位則天下之賢萃於朝廷同志協力以<lb/>
　成天下之泰小人在位則不肖者並進然後其黨勝<lb/>
　而天下否矣葢各從其類也○時將泰則羣賢皆欲<lb/>
　上進三陽之志欲進同也故取茅茹彚征之象志在<lb/>
　外上進也<hi>並易傳</hi>
<pb n="17a"/>
　　龜山楊氏曰茅之為物至潔而其用重㧞之則連<lb/>
　　茹而出君子以其彚征之象也否之時不能无君<lb/>
　　子泰之時亦不能无小人泰之初上下始交也小<lb/>
　　者未盡往則豈一君子之力獨能伸哉故以其彚<lb/>
　　征乃吉<hi>易說</hi>
　　白雲郭氏曰君子小人各從其類不能相入也故<lb/>
　　言拔茅茹彚征則得志故吉志在外者君子以獨善<lb/>
　　為内而以澤加於民為外也昔堯用舜而野无遺<lb/>
<pb n="17b"/>
　　賢者其㧞茅茹之謂乎<hi>易說</hi>
　　漢上朱氏曰茅上柔下剛而潔白君子之象也㧞<lb/>
　　其一則其根牽引連茹而起君子引類之象也茹<lb/>
　　根也三陽同志外有應初九上應四四來援之成<lb/>
　　巽初往成震震為蕃鮮㢲為白茹者初九之剛也<lb/>
　　初往則二三同類牽連而進伏艮為手拔茅連茹<lb/>
　　以其彚征也征正行也利於正行故吉君子在上<lb/>
　　必引其類將以合君子之類併天下之力以濟其<lb/>
<pb n="18a"/>
　　道於泰不然小人以朋比而强君子以寡助而弱<lb/>
　　亦何由泰哉<hi>易傳</hi>
　　新安朱氏曰三陽在下相連而進拔茅連茹之象<lb/>
　　征行之吉也占者陽剛則其征吉矣郭璞洞林讀<lb/>
　　至彚字絶句下卦放此<hi>本義</hi>○先生問時舉看易如<lb/>
　　何時舉云只看程易見其只就人事上說无非日<lb/>
　　用常行底道理先生曰易最難看須要識聖人當<lb/>
　　初作易之意且如泰之初九拔茅茹以其彚征吉<lb/>
<pb n="18b"/>
　　謂其引賢類進也都不正說引賢類進而云㧞茅<lb/>
　　何耶如此之類要須思量某之啟蒙自說得分曉<lb/>
　　且試去看因云某少時看文字時凡見有說得合<lb/>
　　道理底須旁搜逺取必要看得他透今之學者多<lb/>
　　不如是如何時舉退看啟蒙晚往侍坐時舉云向<lb/>
　　者看程易只就注解上生議論却不曽靠得易看<lb/>
　　所以不見得聖人作易之本意今日看啟蒙方見<lb/>
　　得聖人一部易皆是假借虚設之辭葢縁天下之<lb/>
<pb n="19a"/>
　　理若正説出便只作得一件用唯以象言則當卜筮<lb/>
　　之時看是甚事都來應得如泰之初九若正作引<lb/>
　　賢類進說則便只作得引賢類進用唯以拔茅茹<lb/>
　　之象言之則其他事類此者皆可應也啟蒙警學<lb/>
　　篇云理當既實事來尚虚用應始有體該本无便<lb/>
　　見得易只是虚設之辭看事如何應耳未知如此<lb/>
　　看得否先生然之<hi>語録</hi>
　　東萊吕氏曰初九伊川說雖是但有未盡意當泰<lb/>
<pb n="19b"/>
　　之初賢人彚征人君不能徧識必首先用一大賢<lb/>
　　則天下之賢人自然牽連而進如舜之選於衆舉<lb/>
　　皋陶則八元八凱皆進湯選於衆舉伊尹則旁招<lb/>
　　俊乂如仲虺之徒皆進象曰志在外也謂上三爻<lb/>
　　是外卦初言在外者葢否之時斂志在内今時既<lb/>
　　泰所志在外將以行其志也<hi>易說</hi>
九二包荒用馮河不遐遺朋亡得尚于中行象曰包荒<lb/>
得尚于中行以光大也<lb/>
<pb n="20a"/>
　伊川先生曰二以陽剛得中上應於五五以柔順得<lb/>
　中下應於二君臣同徳是以剛中之才為上所專任<lb/>
　故二雖居臣位主治泰者也所謂上下交而其志同<lb/>
　也故治泰之道主二而言包荒用馮河不遐遺朋亾<lb/>
　四者處泰之道也人情安肆則政舒緩而法度廢弛<lb/>
　庶事无節治之之道必有包含荒穢之量則其施為<lb/>
　寛裕詳宻弊革事理而人安之若无含𢎞之度有忿<lb/>
　疾之心則無深逺之慮有暴擾之患深弊未去而近<lb/>
<pb n="20b"/>
　患已生矣故在包荒也用馮河泰寧之世人情習於<lb/>
　久安安於守常惰於因循憚於更變非有馮河之勇<lb/>
　不能有為於斯時也馮河謂其剛果足<hi>一作可</hi>以濟深<lb/>
　越險也自古泰治之世必漸至於衰替葢由狃習安<lb/>
　逸因循而然自非剛斷之君英烈之輔不能挺特奮<lb/>
　發以革其弊也故曰用馮河或疑上云包荒則是包<lb/>
　含寛容此云用馮河則是奮發改革似相反也不知<lb/>
　以含容<hi>一作𢎞</hi>之量施剛果之用乃聖賢之為也不遐<lb/>
<pb n="21a"/>
　遺泰寧之時人心狃於泰則苟安逸而已烏能復深<lb/>
　思逺慮及於遐逺之事哉治夫泰者當周及庶事雖<lb/>
　遐逺不可遺若事之㣲隠賢才之在僻<hi>一作側</hi>陋皆遐<lb/>
　逺者也時泰則固遺之矣朋亾夫時之既泰則人習<lb/>
　於安其情肆而失節將約而正之非絶去其朋與之<lb/>
　私則不能也故云朋亡自古立法制事牽於人情卒<lb/>
　不能行者多矣若夫禁奢侈則害於近戚限田産則妨<lb/>
　於貴家如此之類既不能<hi>一无既不能字</hi>斷以大公而必行<lb/>
<pb n="21b"/>
　則是<hi>一有不字</hi>牽於朋比也治泰不能朋亡則為之難矣<lb/>
　治泰之道有此四者則能合於九二之徳故曰得尚<lb/>
　于中行言能配合中行之義也尚配也○象舉包荒<lb/>
　一句而通解四者之義言如此則能配合中行之徳<lb/>
　而其道光明顯大也<hi>並易傳</hi>
　横渠先生曰中行中立之行也若朋比則未足尚也<lb/>
　舜文之大不是過也<hi>易說</hi>
　　藍田吕氏曰九二之徳以乾下坤上中正无頗此<lb/>
<pb n="22a"/>
　　所以得尚乎中行<lb/>
　　龜山楊氏曰包荒在宥之而不治也治則或傷之<lb/>
　　矣用馮河過中者不弃也弃之則立賢有方矣不<lb/>
　　遐遺不忘逺也朋亡不泄邇也周公思兼三王以<lb/>
　　施四事如是而已此大臣之任也周公人臣也而<lb/>
　　思兼三王之事以上下交而志同故也夫為人臣<lb/>
　　若周公可也世儒謂周公為人臣不得為之功故<lb/>
　　得用人臣不得用之禮樂失其㫖矣<hi>易説</hi>
<pb n="22b"/>
　　兼山郭氏曰昔武王克商召太公而問之曰將奈<lb/>
　　其士衆何太公曰臣聞愛其人者兼屋上之烏憎<lb/>
　　其人者惡其儲胥咸劉厥敵靡使有餘王曰不可<lb/>
　　太公出召公入王曰為之奈何召公曰有罪者殺<lb/>
　　之无罪者活之王曰不可召公出周公入王曰為<lb/>
　　之奈何周公曰使各居其宅田无變舊新唯仁是<lb/>
　　親百姓有過在予一人王曰廣大乎平天下矣方<lb/>
　　是時皆商之頑民也武王周公處之如是况包荒<lb/>
<pb n="23a"/>
　　馮河之徒歟泰之九二武王周公盡之矣謂之泰<lb/>
　　誓宜无媿也<hi>易說</hi>
　　白雲郭氏曰泰之道甚大有三才成能之事故象<lb/>
　　言財成輔相非小人可居必大人君子用天徳者<lb/>
　　可以主之九二之臣是也九二得乾剛中之大徳<lb/>
　　故荒不治者包而治之馮河之勇者用之幽逺之<lb/>
　　士不遺焉是有含容之度而无忿疾之心者非天<lb/>
　　徳之臣不能至也如是則大者自來而无幽遯之<lb/>
<pb n="23b"/>
　　志小者自往而无干進之心善惡各安其分而天<lb/>
　　下之朋比亡矣葢一於大公而无私心則天下有<lb/>
　　朋者未必用而无朋者未必遺君子小人率包而<lb/>
　　容之而其用者必有徳遺者必无徳也天下曉然<lb/>
　　知有徳必用而无徳必遺雖有朋何益也是為朋<lb/>
　　亡之道也此九二所以得尚于中行之君尚猶配<lb/>
　　也中行者六五為中以行願之君也洪範以凡厥<lb/>
　　庶民无有淫朋人无有比徳為皇極大中之道則<lb/>
<pb n="24a"/>
　　象以九二為光大不亦宜乎九二以君徳而為臣<lb/>
　　觀爻象之辭盡坤含𢎞光大之義矣所謂大人之<lb/>
　　事也而不言大人者以否之辭可互見也故乾之<lb/>
　　九二善世而不伐徳博而化而泰之九二包荒用<lb/>
　　馮河不遐遺近之坤之六五黄裳元吉而泰之六<lb/>
　　五帝乙歸妹以祉元吉近之非有得於乾坤用九<lb/>
　　用六之道不足以成泰也九二所謂見羣龍无首<lb/>
　　者也六五所謂永貞以大終者也<hi>易說</hi>
<pb n="24b"/>
　　漢上朱氏曰兌為澤震為萑葦陂澤荒穢之象二<lb/>
　　之五以陽包隂包荒也坎為大川出乾流坤行於<lb/>
　　地中河之象也震足蹈川徒涉也徒涉曰憑憑河<lb/>
　　也勇於蹈難而不顧者也二近五逺不遐遺也陽<lb/>
　　與陽為朋二絶其類而去朋亡也人狃於泰政緩<lb/>
　　法弛之時當有包含荒穢之量以安人情用馮河越<lb/>
　　險之勇以去弊事民隠忽於荒逺人材失於廢滯<lb/>
　　故戒以不遐遺近己者愛之逺己者惡之大公至<lb/>
<pb n="25a"/>
　　正或奪於私昵故戒以朋亡四者具乃得配六五<lb/>
　　而行中道所以然者光明顯大不狹且陋也六五<lb/>
　　柔中以下九二二剛中而配五坎離日月充滿六<lb/>
　　合而无私照其道光大如是則无一物不泰矣易<lb/>
　　言道大无所不容者曰光大思慮褊狹者未光大<lb/>
　　陋之謂也時已泰矣苟淺中不能容之則輕人才<lb/>
　　忽逺事植朋黨好惡不中不足以厭服人心天下<lb/>
　　復入於否六五曰中以行願也九二曰中行中道<lb/>
<pb n="25b"/>
　　者所以存泰也横渠曰舜文之治不是過矣<hi>易傳</hi>
　　新安朱氏曰九二以剛居柔在下之中上有六五<lb/>
　　之應主乎泰而得中道者也占者能包含荒穢而<lb/>
　　果斷剛決不遺遐逺而不昵朋比則合乎此爻中<lb/>
　　行之道矣<hi>本義</hi>○問泰九二包荒得尚于中行以光<lb/>
　　大也以九二剛中有光大之徳乃能包荒耶為是<lb/>
　　包荒得尚于中行所以光大耶先生曰易中說以<lb/>
　　中正也皆是以其中正方能如此此處亦只得做<lb/>
<pb n="26a"/>
　　以其光大說若不是一箇心胷明闊底如何做得<lb/>
　　<hi>語録</hi>
　　東萊吕氏曰九二包荒用馮河伊川作兩句說亦<lb/>
　　好今只作一句包荒則既能包容雖馮河勇力之<lb/>
　　士亦能用也不遐遺言大抵人當否之時自然憂<lb/>
　　深思逺至泰時人民安富國家閒暇所失多由慮<lb/>
　　之不逺殊不知亂每基於治危每基於安詎可遐<lb/>
　　遺乎若朋亡言惟亂世智者効其謀勇者効其力<lb/>
<pb n="26b"/>
　　不暇為朋黨當泰之時人臣各有朋黨是以漢之<lb/>
　　朋黨不起於髙帝光武創業之時而起於中葉之<lb/>
　　後唐之朋黨不起於髙祖太宗之時而起於文宗<lb/>
　　之際此泰所以貴於朋亡也惟能盡二者事庶得<lb/>
　　中道惟得中道故光大也雖然此卦六五君位九<lb/>
　　二臣位治泰之道盡具於二而不言於五何也葢<lb/>
　　以六五中順之君既能委任九二剛中正之大臣<lb/>
　　則人君之職舉不必自為也<hi>易說</hi>
<pb n="27a"/>
九三无平不陂无徃不復艱貞无咎勿恤其孚于食有<lb/>
福象曰无往不復天地際也<lb/>
　伊川先生曰三居泰之中在諸陽之上泰之盛也物<lb/>
　理如循環在下者必升居上者必降泰久而必否故<lb/>
　於泰之盛與陽之將進而為之戒曰无常安平而不<lb/>
　險陂者謂无常泰也无常往而不返者謂隂當復也<lb/>
　平者陂往者復則為否矣當知天理之必然方泰之<lb/>
　時不敢安逸常艱危其思慮正固其施為如是則可<lb/>
<pb n="27b"/>
　以无咎處泰之道既能艱貞則可常保其泰不勞憂<lb/>
　恤得其所求也不失所期為孚如是則於其禄食有<lb/>
　福益也禄食謂福祉善處泰者其福可長也葢徳善<lb/>
　日積則福禄日臻徳踰於禄則雖盛而非滿自古隆<lb/>
　盛未有不失道而喪敗者也○无往不復言天地之<lb/>
　交際也陽降於下必復於上隂升於上必復於下屈<lb/>
　伸往來之常理也<hi>一作理之常也</hi>因天地交際之道明否泰<lb/>
　不常之理以為戒也<hi>並易傳</hi>
<pb n="28a"/>
　横渠先生曰因交與之際以著戒能艱貞則享福可<lb/>
　必<hi>易說</hi>
　　龜山楊氏曰平終必陂往極必復此天地之義隂<lb/>
　　陽之理也九三居天地之際將陂復之時也而在<lb/>
　　上者不知為君之難居下者不知為臣之不易世<lb/>
　　方无虞上下荒怠不知相與以警戒則否將至矣<lb/>
　　泰其可長乎九三在下卦之上人臣之尊位上交<lb/>
　　之極也知艱貞乃可以无咎不能正固以守之務<lb/>
<pb n="28b"/>
　　為持禄保位之謀則小人之歸而禍將極矣雖有<lb/>
　　其位其能安享之乎故惟不恤其孚而後于食有<lb/>
　　福阿意以媚上恤其孚者也<hi>易說</hi>
　　白雲郭氏曰否泰之道如循環終則有始可不豫<lb/>
　　戒乎城復于隍則无及矣九三下體之上位已過<lb/>
　　中故以平陂往復而思戒也艱若周公之无逸也<lb/>
　　貞若成王之持守也能艱能貞則无咎矣君子能<lb/>
　　為可信之道以无咎何恤人之必信否也艱貞无<lb/>
<pb n="29a"/>
　　咎邦有道榖之時是以于食有福况太平之世既<lb/>
　　醉以酒既飽以徳君子萬年介爾景福則于食有<lb/>
　　福明矣九三六四是為天地相交之際天道終矣<lb/>
　　地道之始故曰天地際也過此以往則未之或知<lb/>
　　故君子思必陂必復之戒焉○九三艱貞臣道非君<lb/>
　　道<hi>並易傳</hi>
　　漢上朱氏曰初二上往四五復位坤平衍也化為<lb/>
　　山澤平者陂矣若九三不守其位而又往上六坤<lb/>
<pb n="29b"/>
　　復泰將成否故戒之觀无平不陂則知无往不復<lb/>
　　矣九三在天地之際往者當復泰者當否時將大<lb/>
　　變唯艱難守貞確然不動乃无咎三與上六有孚<lb/>
　　者也陰陽失位為憂憂恤也三上相易恤其孚也<lb/>
　　天地反復之際外之小人必因内之君子有危懼<lb/>
　　之心乗隙而動著信於我君子應之則大事去矣<lb/>
　　禍至於覆其宗艱貞勿恤其孚不以利害之心移<lb/>
　　其守以拒險詖之勢以塞反覆之路自信而已于<lb/>
<pb n="30a"/>
　　食有福矣兊為口三陽為福君子之干禄也修身<lb/>
　　俟命人之信否无以為也故能永享安榮為有泰<lb/>
　　之福或曰時運已往艱貞其如何曰天人有交勝<lb/>
　　之理闗子明曰象生有定數吉凶有前期變而能<lb/>
　　通故治亂有可易之理大哉人謨其與天地終始<lb/>
　　乎<hi>易傳</hi>
　　新安朱氏曰將過於中泰將極而否欲來之時也<lb/>
　　恤憂也孚所期之信也戒占者艱難守貞則无咎<lb/>
<pb n="30b"/>
　　而有福<hi>本義</hi>○勿恤其乎只作一句讀孚只是信葢<lb/>
　　言勿恤後來信與不信耳○問看否泰二卦見得<lb/>
　　泰无不否若是有手段底則是稍遲得先生曰自<lb/>
　　古自治而入亂者易由亂而入治者難治世稍不<lb/>
　　支吾便入亂去亂時須是大人休否方做得于食<lb/>
　　有福食如食舊徳之食乃東坡赤壁賦吾與子之<lb/>
　　所共食之食<hi>並語録</hi>
　　東萊吕氏曰无平不陂无往不復氣運之常也艱<lb/>
<pb n="31a"/>
　　貞无咎轉移之理也<hi>己丑課程</hi>
六四翩翩不富以其鄰不戒以孚象曰翩翩不富皆失<lb/>
實也不戒以孚中心願也<lb/>
　伊川先生曰六四處泰之過中以隂在上志在下復<lb/>
　上二隂亦志在趨下翩翩疾飛之貌四翩翩就下與<lb/>
　其鄰同也鄰其類也謂五與上夫人富而其類從者<lb/>
　為利也不富而從者<hi>一无者字</hi>其志同也三隂皆在下之<lb/>
　物居上乃失其實其志皆欲下行故不富而相從不<lb/>
<pb n="31b"/>
　待告戒而誠意相合也夫隂陽之升降乃時運之否<lb/>
　泰或交或散理之常也泰既過中則將變矣聖人於<lb/>
　三尚云艱貞則有福葢三為將中知戒則可保四已<lb/>
　過中矣理必變也故專言始終反復之道五泰之主<lb/>
　則復言處泰之義○翩翩下往之疾不待富而鄰從<lb/>
　者以三隂在上皆失其實故也隂本在下之物今乃<lb/>
　居上是失實也不待告戒而誠意相與者葢其中心<lb/>
　所願故也理當然者天也衆所同者時也<hi>並易傳</hi>
<pb n="32a"/>
　横渠先生曰隂陽皆未安其分故家不富志不寧<hi>易說</hi>
　　藍田吕氏曰小畜九五富以其鄰鄰志不同富以<lb/>
　　勸之也泰六四不富以其鄰鄰之所願不待勸也<lb/>
　　漢上朱氏曰陽實為富隂虚為貧以用也鄰五與<lb/>
　　上也陽必求隂隂必求陽隂陽之情也三陽在下<lb/>
　　上與三隂相應故隂得其主而安於上君子在内<lb/>
　　小人安於外之象也三陽相率而往三隂失實各<lb/>
　　復其所故翩翩然下之初六成巽巽為雞而五與<lb/>
<pb n="32b"/>
　　上亦從之而復不富而用其鄰也不富者失實也<lb/>
　　翩翩者回翔而後下之意譬如葉墜井中翩翩而<lb/>
　　下以井氣扶之也君子初去位小人猶有顧忌君<lb/>
　　子盡去然後飛揚矣君子有益於世也如此可使<lb/>
　　一日去位乎兌口戒也上下相應孚也君子往則<lb/>
　　小人來兊象毁不戒以孚也不正之間獨行正者<lb/>
　　君子之願也衆正之間而行不正者小人之願也<lb/>
　　願皆出於中心而分君子小人者正不正之間耳<lb/>
<pb n="33a"/>
　　是以君子艱貞聖人言此明天地將閉上下各復<lb/>
　　其所雖有聖智莫能止也易傳曰理當然者天也<lb/>
　　衆所同者時也泰既過中則變矣<hi>易傳</hi>
　　龜山楊氏曰三陰在下之物而上行皆失實也故<lb/>
　　不富然翩翩相從而下復者能不富以其鄰也葢<lb/>
　　陰陽之往復天地之義理必至也四居天地之際<lb/>
　　求復之時也其相從而下非為利也出於中心之<lb/>
　　願故不俟告戒而其誠已孚矣<hi>易説</hi>
<pb n="33b"/>
　　白雲郭氏曰翩翩飛之疾也疾飛而趨下從陽葢<lb/>
　　見幾之君子也陽道常饒而為實陰道常乏而為<lb/>
　　虚乏而從饒虛而從實理之必然也故翩翩從陽<lb/>
　　以不富而失實也皆者三陰同志之辭鄰者五也<lb/>
　　上也不戒以孚則不約而從也不約而從以三陰<lb/>
　　中心之願同故耳不富主坤言與謙同<hi>易説</hi>
　　新安朱氏曰已過乎中泰已極矣故三陰翩然而<lb/>
　　下復不待富而其類從之不待戒令而信也其占<lb/>
<pb n="34a"/>
　　為有小人合交以害正道君子所當戒也隂虚陽<lb/>
　　實故凡言不富者皆隂爻也隂本居下在上為失<lb/>
　　實<hi>本義</hi>
　　東萊吕氏曰泰六四翩翩不富以其鄰不戒以孚<lb/>
　　小人嗜利者也今乃不富以其鄰小人棄信者也<lb/>
　　今乃不戒以孚葢為三陽所迫同舟遇風之時也<lb/>
　　君子之於小人其可迫之已甚歟易隨時取義與<lb/>
　　内君子而外小人兩得其所自不相妨<hi>己丑課程</hi>
<pb n="34b"/>
六五帝乙歸妹以祉元吉象曰以祉元吉中以行願也<lb/>
　伊川先生曰史謂湯為天乙厥後有帝祖乙亦賢王<lb/>
　也後又有帝乙多士曰自成湯至于帝乙罔不明徳<lb/>
　恤祀稱帝乙者未知誰是以爻義觀之帝乙制王姬<lb/>
　下嫁之禮法者也自古帝女雖皆下嫁至帝乙然後<lb/>
　制為<hi>一作其</hi>禮法使降其尊貴以順從其夫也六五以<lb/>
　隂柔居君位下應於九二剛明之賢五能倚任其賢<lb/>
　臣而順從之如帝乙之歸妹然降其尊而順從於陽<lb/>
<pb n="35a"/>
　則以之受祉且元吉也元吉大吉而盡善者也謂成<lb/>
　治泰之功也○以祉元吉所以能獲祉福且元吉者<lb/>
　由其以中道合而行其志願也有中徳所以能任剛<lb/>
　中之賢所聴從者皆其志願也非其所欲能從之乎<lb/>
　<hi>並易說</hi>
　横渠先生曰雖隂陽義反取交際為大義<hi>易說</hi>
　　藍田吕氏曰六五隂之貴盛者也位尊故曰帝體<lb/>
　　隂故曰乙乙亦隂之長也<lb/>
<pb n="35b"/>
　　龜山楊氏曰六五柔順而履中忘勢而下交有帝<lb/>
　　乙歸姝之象焉故能以祉元吉九三處一卦之中<lb/>
　　上下交際泰之盛時也盛極必反葢天地之道理<lb/>
　　之必至也故戒之曰无平不陂无往不復言泰之<lb/>
　　不可恃也易而不知戒則否將復矣故唯艱貞乃<lb/>
　　吉九三有剛健之才能艱貞者也六四處下卦之<lb/>
　　上盛極而過中矣蓋陂復之時也隂柔不中无濟<lb/>
　　時之才恃運而往則羣隂下復以為否理之必至<lb/>
<pb n="36a"/>
　　也其孰能禦之六五履尊位為泰之主時之盛衰<lb/>
　　係乎人君而已而天下隨之以為時也故復言處<lb/>
　　泰之道而不以時之往復為辭與三四異矣<hi>易說</hi>
　　白雲郭氏曰泰之時有乾徳剛中之臣而上无飛<lb/>
　　龍之君不幾於不能用乎然泰之所謂天地交者<lb/>
　　以臣有乾徳而居下君有坤徳而居上是以謂之<lb/>
　　交也兼其乾坤之體而不得其全所以為聖人參<lb/>
　　天地之卦故象言財成輔相之道也六五以謙尊<lb/>
<pb n="36b"/>
　　自居用坤之六得黄裳之道下下以成其政所謂<lb/>
　　上下交而其志同也有是君有是臣所以能福天<lb/>
　　下以元吉也元吉非一人之吉天下之吉也所謂<lb/>
　　斂時五福用敷錫厥庶民者也以祉者以福天下<lb/>
　　也六五之志在於用柔今之下下行用柔之願而<lb/>
　　已乙用柔也妹柔之至也非柔之至不足以盡黄<lb/>
　　裳之道故歸妹黄裳皆稱元吉葢一道也<hi>易說</hi>
　　漢上朱氏曰史謂湯為天乙又有帝祖乙有帝乙<lb/>
<pb n="37a"/>
　　陽虎謂帝乙為微子之父而子夏曰帝乙歸妹湯<lb/>
　　之歸妹也湯一曰天乙京房載湯嫁妹之辭曰无<lb/>
　　以天子之尊而乗諸侯无以天子之富而驕諸侯<lb/>
　　隂之從陽女之順夫本天地之義也往事爾夫必<lb/>
　　以禮義則帝乙湯也五君位乾九二居之帝也帝<lb/>
　　天徳也女以嫁為歸震為長男兊為少女由長男<lb/>
　　言之妹也六五降其尊位下交九二帝乙歸妹之<lb/>
　　象五以柔中下交九二剛明之賢而順從之九二<lb/>
<pb n="37b"/>
　　復以剛中上交於五而其道上行五以是成治泰<lb/>
　　之功則以中道致福而獲元吉也故曰以祉元吉<lb/>
　　祉福也元吉者吉之至善也夫上交於五者豈唯<lb/>
　　九二之願亦六五之願二五道行君臣並吉非其<lb/>
　　願乎故曰中以行願也<hi>易傳</hi>
　　新安朱氏曰以隂居尊為泰之主柔中虚已下應<lb/>
　　九二吉之道也而帝乙歸妹之時亦嘗占得此爻<lb/>
　　占者如是則有祉而元吉矣凡經以古人為言如<lb/>
<pb n="38a"/>
　　髙宗箕子之類者皆放此<hi>本義</hi>○帝乙歸妹今人只<lb/>
　　做道理譬喻推說看來須是帝乙嫁妹時占得此<lb/>
　　爻<hi>語録</hi>
　　東萊吕氏曰泰與大有皆以六居五則人君之處<lb/>
　　盈成者可知矣<hi>己丑課程</hi>
上六城復于隍勿用師自邑告命貞吝象曰城復于隍<lb/>
其命亂也<lb/>
　伊川先生曰掘隍土積累以成城如治道積累以成<lb/>
<pb n="38b"/>
　泰及泰之終將反于否如城土頽圯復反于隍也上<lb/>
　泰之終六以小人處之行將否矣勿用師君之所以<lb/>
　能用其衆者上下之情通而心從也今泰之將終失<lb/>
　泰之道上下之情不通矣民心離散不從其上豈可<lb/>
　用也用之則亂衆既不可用方自其親近而告命之<lb/>
　雖使所告命者得其正亦可羞吝邑所居謂親近大<lb/>
　率告命必自近始凡貞凶貞吝有二義有貞固守此<lb/>
　則凶吝者有雖得正亦凶吝者此不云貞凶而云貞<lb/>
<pb n="39a"/>
　吝者<hi>一无者字</hi>將否而方告命為可羞吝否不由於告命<lb/>
　也○城復于隍矣雖其命之亂不可止也<hi>易傳</hi>
　横渠先生曰泰極則否非力所支故不可以師其勢<lb/>
　愈亂正以命令諭衆然終吝道也故知者先幾艱貞<lb/>
　无咎著戒未然也<hi>易說</hi>
　　藍田吕氏曰城復于隍上陵下替也勿用師征伐<lb/>
　　不自上出也自邑告命貞吝夷於列國不足以令<lb/>
　　諸侯也<lb/>
<pb n="39b"/>
　　龜山楊氏曰治隍而為城隂上升之象城復于隍<lb/>
　　隂復其所之象也上六泰之終也平者陂往者復<lb/>
　　泰反為否上下分崩離析之時也命亂而不一衆<lb/>
　　其可用乎故曰勿用師夫邑者所居之邑也衆不<lb/>
　　可用而告命不出夫居邑則雖正亦吝矣然泰之<lb/>
　　終也有剛健之才處之則顛而扶危而持猶可為<lb/>
　　也故曰吝而已<hi>易說</hi>
　　兼山郭氏曰九三无往不復上六城復于隍雖理<lb/>
<pb n="40a"/>
　　之所必然亦始終之戒也六五坤柔也九二乾健<lb/>
　　也柔順之君剛健之臣而有應焉皆中而未正也<lb/>
　　故有歸妹之辭焉以斯道也當斯時也所以為泰<lb/>
　　也有祉福之盛故五曰以祉元吉二曰得尚于中<lb/>
　　行也禮云君佩倚則臣佩垂君佩垂則臣佩委若<lb/>
　　泰之甚无以復加惟歸妹則可矣堯降二女亦由<lb/>
　　此道非知進退存亡之君其孰能與於此<hi>易說</hi>
　　白雲郭氏曰泰極必否故上六城復于隍方是時<lb/>
<pb n="40b"/>
　　也紀綱法度頽毁將絶雖自治且不暇又安能行<lb/>
　　師以治人之罪乎故直曰勿用師然號令雖宣亦<lb/>
　　且塞而不通不過於告自邑止於近者小者而已<lb/>
　　雖固守是道益可鄙也且泰之過極則有君弱臣<lb/>
　　强不倡而和之象故九三无平不陂无往不復所<lb/>
　　以戒臣之剛也上六城復于隍所以戒君之柔也<lb/>
　　城之所以為城者以有立也城反于隍君道圯矣<lb/>
　　上下之命能无亂乎觀此則宜戒於城隍未復之<lb/>
<pb n="41a"/>
　　時也不言凶者何哉泰有持守之道故也<hi>易說</hi>
　　漢上朱氏曰上六治極而亂以一卦言之闕土為<lb/>
　　隍積而成城泰兊之象城髙而墜復歸于隍泰反<lb/>
　　為否也師衆也坤為衆城復于隍則天地閉塞君<lb/>
　　失其民故勿用師邑二也巽為命泰兌口為告坤<lb/>
　　為亂四之初成巽告命也五之二自邑告命也上<lb/>
　　之三成坤其命亂也當是時雖九五正其道不行<lb/>
　　于下貞吝也雖自邑人人而告諭之其命日亂不<lb/>
<pb n="41b"/>
　　可正矣葢泰之方中君臣同心乃可以治泰過此<lb/>
　　則變必至於大亂而後已<hi>易傳</hi>
　　新安朱氏曰泰極而否城復于隍之象戒占者不<lb/>
　　可力爭但可自守雖得其貞亦不免於羞吝也命<lb/>
　　亂故復告命所以治之也<hi>本義</hi>○自邑告命是倒了<lb/>
　　邑是私邑却倒來命令自家雖便做得正人君到<lb/>
　　此也則羞吝○且如城復于隍須有這箇城底象<lb/>
　　隍底象邑底象城隍邑皆土地在坤爻中自有此<lb/>
<pb n="42a"/>
　　象○問泰卦无平不陂无往不復與城復于隍因<lb/>
　　言否泰相乗如此聖人因以垂戒先生曰此亦事<lb/>
　　勢之必然治久必亂亂久必治天下无久而不變之理<lb/>
　　子善遂言天下治亂皆生於人心治久則人心放肆故<lb/>
　　亂因此生亂極則人心恐懼故治由此起先生曰固<lb/>
　　是生於人心然履其運者必有變化持守之道可<lb/>
　　也如明皇開元自是好了若但能把捉不至如天<lb/>
　　寶之放肆則後來亦不應如此狼狽叔重因言觀<lb/>
<pb n="42b"/>
　　聖人立象繫辭當好時便須有戒懼收斂底意當<lb/>
　　不好時便須有艱難守正底意徹首徹尾不過敬<lb/>
　　而已卦中无全好者亦无全不好者大率敬即好<lb/>
　　不敬即不好先生頷之○城復于隍隍是河掘其<lb/>
　　土以為城又因以固城也勿用師師是兵師凡坤<lb/>
　　有衆與土之象○上九方泰極之時只得自治其<lb/>
　　邑程先生說民心離散自其親近者而告命之雖<lb/>
　　正亦吝然此時只得如此雖吝却未至於凶<hi>並語録</hi>
<pb n="43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷十五<lb/>
</p>
<p>
</p>
  </div>
</body>
</text>
</TEI>
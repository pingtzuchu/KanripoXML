<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷七十九</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷七十九<lb/>
　　　　　　　　　　頭等侍衞納喇性德編<lb/>
説卦𫝊<lb/>
　　白雲郭氏曰説卦論八卦之道德與其象義情性<lb/>
　　也然則六十四卦亦有是乎蓋六十四卦各具於<lb/>
　　文言彖象雜卦之中矣至萬物象類如履之爲虎<lb/>
　　漸之爲鴻中孚之鳴鶴小過之飛鳥井之為井鼎<lb/>
<pb n="1b"/>
　　之為鼎皆是也其象不可盡言故於是數卦畧明<lb/>
　　之繫辭曰以言乎天地之間則備矣斯其所以難<lb/>
　　言也故曰書不盡言<hi>易説</hi>
　　漢上朱氏曰易之有説卦猶詩之有詁訓也○説<lb/>
　　卦脱誤比前諸篇特多荀氏易本乾後有四象坤<lb/>
　　後有八震後有三巽後有二坎後有八而又以揉<lb/>
　　為橈離後有一艮後有三兊後有二虞氏易本以<lb/>
　　龍為駹及為陂旉爲專寡爲宣科爲折羊為羔鄭<lb/>
<pb n="2a"/>
　　本以廣爲黄乾爲幹黔爲黚京房王廙偏傍之末蠃<lb/>
　　爲螺果蓏爲果墮其餘王弼王肅姚信之説卦其<lb/>
　　字畫亦或不同蓋焚書之後周易雖存而傳已失<lb/>
　　説卦三篇後河内女子得而上之故三篇之文容<lb/>
　　有差誤今隨文辨正歸於至當疑則闕之<hi>並叢説</hi>
　　新安朱氏曰彖傳釋彖辭象傳釋爻辭繫辭傳則<lb/>
　　通釋卦爻之辭故統名之曰繫辭傳恐不可改繫<lb/>
　　辭傳爲説卦蓋説卦之體乃分别八卦方位與其<lb/>
<pb n="2b"/>
　　象類故得以説卦名之繫辭傳兩篇釋卦爻之義<lb/>
　　例辭意為多不得謂之説卦也<hi>荅吳斗南書</hi>
昔者聖人之作易也幽賛扵神明而生蓍參天兩地而<lb/>
倚數觀變於隂陽而立卦發揮於剛柔而生爻和順於<lb/>
道德而理於義窮理盡性以至於命<lb/>
　濂溪先生曰聖人之精畫卦以示聖人之藴因卦以<lb/>
　發卦不畫聖人之精不可得而見微卦聖人之藴殆<lb/>
　不可悉得而聞易何止五經之源其天地鬼神之奥<lb/>
<pb n="3a"/>
　乎<hi>通書</hi>
　康節先生曰參天兩地而倚數非天地之正數也倚<lb/>
　者擬也擬天地正數而生也○四九三十六也六六<lb/>
　三十六也陽六而又兼隂六之半是以九也故以二<lb/>
　卦言之隂陽各三也以六爻言之天地人各二也隂<lb/>
　陽之中各有天地人天地人之中各有隂陽故參天<lb/>
　兩地而倚數也<hi>並觀物外篇</hi>○易曰窮理盡性以至於命<lb/>
　所以謂之理者物之理也所以謂之性者天之性也<lb/>
<pb n="3b"/>
　所以謂之命者處理性者也所以能處理性者非道<lb/>
　而何　又曰天下之物莫不有理焉莫不有性焉莫<lb/>
　不有命焉所以謂之理者窮之而後可知也所以謂<lb/>
　之性者盡之而後可知也所以謂之命者至之而後<lb/>
　可知也此三者天下之真知也雖聖人無以過之也<lb/>
　而過之者非所以謂之聖人也<hi>並觀物内篇</hi>
　明道先生曰幽賛於神明而生蓍用蓍以求卦非謂<lb/>
　有蓍而後畫卦<hi>朱公掞問學拾遺</hi>○和順於道德而理於義<lb/>
<pb n="4a"/>
　者體用也<hi>劉絢師訓</hi>○窮理盡性以至於命三事一時並<lb/>
　了元无次序不可將窮理作知之事若實窮得理即<lb/>
　性命亦可了<hi>吕與叔東見録</hi>
　伊川先生曰理也性也命也三者未嘗有異窮理則<lb/>
　盡性盡性則知天命矣天命猶天道也以其用而言<lb/>
　之則謂之命命者造化之謂也<hi>附張繹師説</hi>○問行狀云<lb/>
　盡性至命必本於孝弟不識孝弟何以能盡性至命<lb/>
　也曰後人便將性命别作一般事説了性命孝弟只<lb/>
<pb n="4b"/>
　是一統底事就孝弟中便可盡性至命至如灑掃應<lb/>
　對與盡性至命亦是一統底事无有本末无有精麤<lb/>
　却被後來人言性命者别作一般髙逺説故舉孝弟<lb/>
　是於人切近者言之然今時非無孝弟之人而不能<lb/>
　盡性至命者由之而不知也○凡一物上有一理須<lb/>
　是窮致其理窮理亦多端或讀書講明義理或論古<lb/>
　今人物别其是非或應接事物而處其當皆窮理也<lb/>
　<hi>並劉元承手編</hi>○窮理盡性矣曰以至於命則全無著力處<lb/>
<pb n="5a"/>
　如成於樂樂則生矣之意<hi>劉絢所録</hi>○窮理盡性以至於<lb/>
　命以序言之不得不然其實只能窮理便盡性至命<lb/>
　也<hi>附唐棣雜録</hi>○所務於窮理者非道須盡窮了天下萬<lb/>
　物之理又不道是窮得一理便到只是要積累多後<lb/>
　自然見去○理則須窮性則須盡命則不可言窮與<lb/>
　盡只是至於命也横渠昔常譬命是源窮理與盡性<lb/>
　如穿渠尋源然則渠與源是兩物後來此議必改<hi>並吕</hi>
　<hi>與叔東見録</hi>○窮理盡性至命一事也才窮理便盡性盡<lb/>
<pb n="5b"/>
　性便至命因指柱曰此木可以為柱理也其曲直者<lb/>
　性也其所以曲直者命也理性命一而已<hi>時氏拾遺</hi>　或<lb/>
　問格物是外物是性分内物先生曰不拘凡眼前无<lb/>
　非是物物物皆有理如火之所以然水之所以寒至<lb/>
　於君臣父子間皆是理又問人窮一物還便見得諸<lb/>
　理否曰須是徧求雖顔子亦只能聞一知十若到後<lb/>
　來逹理了雖億萬亦可通　格物窮理非是要盡窮<lb/>
　天下之物但於一事上窮盡其他可以類推至如言<lb/>
<pb n="6a"/>
　孝其所以爲孝者如何窮理如一事上窮不得且别<lb/>
　窮一事或先其易者或先其難者各隨人深淺如千<lb/>
　蹊萬徑皆可適國但得一道入得便可所以能窮者<lb/>
　只爲萬物皆是一理至如一物一事雖小皆有是理<lb/>
　　物理須是要窮若言天地之所以髙深鬼神之所<lb/>
　以幽顯若只言天只是髙地只是深只是已辭更有<lb/>
　甚<hi>並入関語録</hi>　致知在格物格至也窮理而至於物則<lb/>
　物理盡<hi>大全集拾遺</hi>
<pb n="6b"/>
　横渠先生曰方其將有謀也將有問也命於蓍此所<lb/>
　謂生蓍非謂在野而生蓍也事在未來之前吉凶在<lb/>
　書策上蓍在手中卒歸三處一時合豈非幽賛於神<lb/>
　明而得爾也起其用也　地所以兩分剛柔男女而<lb/>
　效之法也天所以參一太極兩儀而象之性也　一<lb/>
　物兩體氣也一故神<hi>兩在故不測</hi>兩故化<hi>推行於一</hi>此天之所<lb/>
　以參也兩不立則一不可見一不可見則兩之用息<lb/>
　　兩體者虚實也動靜也聚散也清濁也其究一而<lb/>
<pb n="7a"/>
　已　有兩則有一是太極也若一則有兩亦在无兩<lb/>
　亦一在然无兩則安用一不以太極空虚而已非天<lb/>
　參也　理義即是天道也易言理於義一也求是即<lb/>
　爲理義言理義不如且言求是易曉求是之心俄頃<lb/>
　不可忘理於義此理云者猶人言語之間常所謂理<lb/>
　者非同窮理之理凡觀書不可以相類而泥其義不<lb/>
　爾則字字相梗觀其文勢上下如充實之美與詩之<lb/>
　言美輕重不同　性盡其道則命至其源<hi>一作於原</hi>也○致<lb/>
<pb n="7b"/>
　與至爲道殊逺盡性然後至於命不可謂一不窮理<lb/>
　盡性即是戕賊不可至於命者止能保全天所禀賦<lb/>
　本分者且不可以有加也既言窮理盡性則不容有<lb/>
　不知　天道即性也故思知人不可不知天能知天<lb/>
　斯知人矣知人與窮理盡性以至於命同意　釋氏<lb/>
　無天用故不取理彼以性爲无吾儒以參爲性故先<lb/>
　窮理而後盡性　凡人剛柔緩急趨識无有同者此<lb/>
　乾道變化各正性命也及盡性則皆忘之　窮理亦<lb/>
<pb n="8a"/>
　當有漸見物多窮理多從此就約盡人之性盡物之<lb/>
　性天下之理无窮立天理乃各有區處窮盡性言性<lb/>
　已是近人言也既窮理又盡性然後能至於命命則<lb/>
　又就己而言之也<hi>並易説</hi>　二程解窮理盡性以至於<lb/>
　命只窮理便是至於命余謂亦是失扵太快此義儘<lb/>
　有次序須是窮理便能盡得已之性則推類又盡人<lb/>
　之性既盡得人之性須并萬物之性一齊盡得如此<lb/>
　然後至於天道也其間煞有事豈有當下理㑹了學<lb/>
<pb n="8b"/>
　者須是窮理為先如此則方有學今言知命與至於<lb/>
　命儘有近逺豈可以知便謂之至也<hi>蘇昞所録</hi>　盡其性<lb/>
　能盡人物之性至於命者亦能至人物之命莫不性<lb/>
　諸道命諸天我體物未嘗遺物體我知其不遺也至<lb/>
　於命然後能成已成物不失其道　徳不勝氣性命<lb/>
　於氣德勝其氣性命於徳窮理盡性則性天徳命天<lb/>
　理氣之不可變者獨死生脩天而已故論死生則曰<lb/>
　有命以言其氣也語富貴則曰在天以言其理也此<lb/>
<pb n="9a"/>
　大德所以必受命易簡理得而成位乎天地之中也<lb/>
　所謂天理也者能悦諸心能通天下之志之理也能<lb/>
　使天下恱且通則天下必歸焉不歸焉者所乗所遇<lb/>
　之不同如仲尼與繼世之君也舜禹有天下而不與<lb/>
　焉者正謂天理馴致非氣禀當然非志意所與也必<lb/>
　曰舜禹云者餘非乗勢則求焉者也○利者爲神滯<lb/>
　者爲物是故風雷有象不速於心心禦見聞不𢎞於<lb/>
　性　不誠不莊可謂之盡性窮理乎性之德也未嘗<lb/>
<pb n="9b"/>
　僞且慢故知不免乎僞慢者未嘗知其性也　性其<lb/>
　總合兩也命其受有則也不極緫之要則不至受之<lb/>
　分盡性窮理而不可變乃吾則也天所自不能己者<lb/>
　謂命不能無感者謂性雖然聖人猶不以所可憂而<lb/>
　同其无憂者有相之道存乎我也　性通乎氣之外<lb/>
　命行乎氣之内氣无内外假有形而言爾故思知人<lb/>
　不可不知天盡其性然後能至於命　盡性然後知<lb/>
　生无所得則死无所䘮　太虚无形氣之本體其聚<lb/>
<pb n="10a"/>
　其散變化之客形爾至靜无感性之淵源有識有知<lb/>
　物交之客感爾客感客形與无感无形惟盡性者一<lb/>
　之　自明誠由窮理而盡性也自誠明由盡性而窮<lb/>
　理也　釋氏妄意天性而不知範圍天用反以六根<lb/>
　之微因縁夫地明不能盡則誣天地日月爲幻妄蔽<lb/>
　其用於一身之小溺其志於虚空之大此所以語大<lb/>
　語小流遯失中其過於大也塵芥六合其蔽扵小也<lb/>
　夢幻人世謂之窮理可乎不知窮理而謂之盡性可<lb/>
<pb n="10b"/>
　乎謂之无不知可乎塵芥六合謂天地為有窮也夢<lb/>
　幻人世明不能究所從也<hi>並正蒙</hi>　須知自誠而明者<lb/>
　先盡性以至扵窮理也謂先自其性理㑹來以至行<lb/>
　理自明誠者先窮理以至於盡性也謂先從學問理<lb/>
　以推逹於天性也<hi>語録</hi>
　　龜山楊氏曰問乾坤用九六荆公曰進君子退小<lb/>
　　人固非自然之理而正叔云觀河圖數可見何也<lb/>
　　曰此多有議論少有分明繋辭分明説云參天兩<lb/>
<pb n="11a"/>
　　地而倚數九參天六兩地也<hi>南都語録</hi>　六經不言无<lb/>
　　心惟佛氏言之亦不言脩性惟揚雄言之心不可<lb/>
　　无性不假脩故易止言洗心盡性記言正心尊德<lb/>
　　性孟子言存心養性佛氏和順於道德之意蓋有<lb/>
　　之理於義則未也<hi>荆州語録</hi>
　　廣漢張氏曰義在我也命在天也天下之人皆知<lb/>
　　義命則聖人之易不作矣惟夫不知義者甘心於<lb/>
　　自暴自棄不知命者奔競而患得患失此聖人不<lb/>
<pb n="11b"/>
　　得已而生蓍倚數立卦生爻以爲天下不知義命<lb/>
　　者設也是以天地能生蓍之形而不能生蓍之用<lb/>
　　惟聖人之德賛於神明故分之掛之揲之以四歸<lb/>
　　竒於扐生其用而至於圎而神也一三五七九皆<lb/>
　　陽數也獨以一三五參之而用九此倚其陽數也<lb/>
　　二四六八十皆隂數也獨以二四兩之而用六者<lb/>
　　此倚其隂數也特取九六而不用夫七八者乃參<lb/>
　　天兩地而倚其數也純陽為乾純隂為坤及夫隂<lb/>
<pb n="12a"/>
　　陽之變則陽卦多隂隂卦多陽此卦所以立也剛<lb/>
　　柔者所以立本變通者所以趨時必待𤼵其所藴<lb/>
　　揮其所聚此爻所以生也道者出於天徳者得於<lb/>
　　己能和順道德自然扵義无所亂也故曰理扵義<lb/>
　　如此則人盡矣萬物有自然之理一身有自然之<lb/>
　　性能窮理盡性自然於命无所負矣故曰至於命<lb/>
　　如此則天道盡矣<hi>易説</hi>
　　白雲郭氏曰説卦論説八卦之道而此極重卦而<lb/>
<pb n="12b"/>
　　言者明八卦六十四終始一道耳或者言聖人謂<lb/>
　　包犧也然以八卦六十四卦言之則非獨包犧矣<lb/>
　　聖人以道幽賛神明故生用蓍求卦之法猶繫辭<lb/>
　　言是興神物以前民用蓋是道本於神明聖人能<lb/>
　　生之是爲幽賛之道矣故有神明之道有幽賛之<lb/>
　　道有生蓍之道以道合道故能生是道也此言變<lb/>
　　化之始也自蓍道生而後數可倚數可倚而後卦<lb/>
　　可立卦可立而後爻可生作易之道終矣易成而<lb/>
<pb n="13a"/>
　　後道德理義有所寓聖人窮易之理盡萬物之性<lb/>
　　復於天道故曰以至於命此章自幽賛之始至以<lb/>
　　至於命蓋明以此道始復以此道終有无循環實<lb/>
　　由一道非聖人有私意以作也微顯闡幽而已天<lb/>
　　地者數所由生隂陽者變所由生剛柔者萬類所<lb/>
　　從生故參兩觀變發揮之也易於道德无違也和<lb/>
　　順之而已於義无作也明辨之而已蓋言象辭之<lb/>
　　間其道德與義本諸自然聖人因之而作易特載<lb/>
<pb n="13b"/>
　　以明之而已故聖人於玩易之際復用此道以窮<lb/>
　　理盡性至於命也窮理者窮天之理也盡性者盡<lb/>
　　天之性也然後不失其所謂天之命矣是知聖人<lb/>
　　由道以生易由易以復於道非聖人則无生无復<lb/>
　　謂之聖人作易可也然異乎衆人之所謂作者矣<lb/>
　　<hi>易説</hi>　大衍之數聖人幽賛神明之道也參天之一<lb/>
　　三五而為九兩地之二四而為六聖人倚數之道<lb/>
　　也盡三十六二十四二十八三十二之變以分隂<lb/>
<pb n="14a"/>
　　陽老少聖人觀變立卦之道也自九六而發揮為<lb/>
　　剛為柔聖人發揮生爻之道也繫辭焉而命之所<lb/>
　　以和順於道德而理於義也極深研幾以崇德廣<lb/>
　　業所以窮理盡性至於命也聖人作易之道如是<lb/>
　　而已　觀九六之數蓋聖人參天兩地而得之至<lb/>
　　於七八則有名而无象如是則隂陽老少之辨夫<lb/>
　　何疑焉或者謂陽數極於九而其次極於七又疑<lb/>
　　老隂當十少隂當八老隂當八少隂當六者亦未<lb/>
<pb n="14b"/>
　　之思也<hi>並蓍卦辨疑</hi>
　　漢上朱氏曰昔者聖人之作易也幽賛於神明而<lb/>
　　生蓍參天兩地而倚數説䇿數也觀變於隂陽而<lb/>
　　立卦説揲蓍分卦也發揮於剛柔而生爻説爻有<lb/>
　　變動也和順道德而理於義窮理盡性以至於命<lb/>
　　說所繫爻彖之辭也神明天地也聖人賛天地以<lb/>
　　立人道於是生蓍之法以起數其用起於一及其<lb/>
　　究也上下與天地同流而无迹故曰幽賛太𤣥曰<lb/>
<pb n="15a"/>
　　昆侖天地而産蓍一者何氣之始也參天者一太<lb/>
　　極兩儀也兩地者分隂陽剛柔也參天兩地五也<lb/>
　　五小衍也天地五十有五之數具而河圖洛書大<lb/>
　　衍之數實倚其中一與五爲六二與五爲七三與<lb/>
　　五為八四與五爲九九與一爲十五十者河圖數<lb/>
　　也五十有五者洛書數也五十有五即五十數五<lb/>
　　十即大衍四十有九數倚言數立其中而未動也<lb/>
　　馬融曰倚立也蓍四十有九緫而爲一參天也分<lb/>
<pb n="15b"/>
　　而爲二兩地也掛一者參天也揲之四者兩地也<lb/>
　　歸竒於扐者兩地而又參天也四者六七八九七<lb/>
　　者少陽九者老陽八者少隂六者老隂三變成爻<lb/>
　　十有八變而卦立三變者參天也五變者參天而<lb/>
　　又兩地也變而上者三變而兩變而下者兩變而<lb/>
　　三凡八卦之位六十四卦之名皆以隂陽之變定<lb/>
　　之而不離乎參伍之神王洙曰發越揮散也隂陽<lb/>
　　有變故九六七八以立卦剛柔有體故發越揮散<lb/>
<pb n="16a"/>
　　以生爻變剛生柔變柔生剛四象迭相爲用生生<lb/>
　　而不窮故曰生隂陽氣也剛柔者氣聚而有體也<lb/>
　　由推行言之謂之道由得於道言之謂之德性者<lb/>
　　萬物之一源命者剛柔不齊禀於有氣之初者也<lb/>
　　理者通乎道德性命而一之者也義者道德所施<lb/>
　　之宜也生蓍起數立卦生爻凡以為道德而已聖<lb/>
　　人繋之以辭和之使不乖順之使不違通天地人<lb/>
　　而貫之以一理施之各得其宜焉窮易之理則知<lb/>
<pb n="16b"/>
　　萬物一源兼體而不偏滯及其至也通極乎一氣<lb/>
　　之外所不可變者惟生死壽夭爾故順受吉凶之<lb/>
　　正不回以求福不幸以免禍此作易之本㫖也<hi>易傳</hi>
　　　蓍四十九緫而為一參天也分而爲二兩地也<lb/>
　　掛一者參天也揲之四者兩地也歸竒於扐者兩<lb/>
　　地而又參天也四者七九六八也七者少陽九者<lb/>
　　老陽八者少隂六者老隂三變而成爻十有八變<lb/>
　　而成卦三變者參天也十有八變者兩地也故曰<lb/>
<pb n="17a"/>
　　觀變於隂陽而立卦三變者參天也五變者參天<lb/>
　　而又兩地也變而上三變而兩變而下兩變而三<lb/>
　　上下无常變動不居故曰發揮於剛柔而生爻曰<lb/>
　　發揮曰生者言變動也隂陽天剛地柔也立卦之<lb/>
　　前象未著故曰隂陽以立天道也立卦之後象乃<lb/>
　　見故曰剛柔以立地道也隂陽用也剛柔體也用<lb/>
　　之謂道體之謂徳體用无間和㑹爲一順而行之<lb/>
　　則動靜語黙皆得其宜故曰和順於道德而理於<lb/>
<pb n="17b"/>
　　義天地萬物共由一理其理順而不妄深明其源<lb/>
　　乃能一天人合内外體用无間矣此之謂盡性盡<lb/>
　　性則通晝夜之道而知其於窮逹夀夭以正受之<lb/>
　　不貳其心矣此之謂立人道道德有義性命有理<lb/>
　　義也理也同出於一<hi>叢説</hi>
　　新安朱氏曰幽賛神明猶言賛化育龜筴傳曰天<lb/>
　　下和平王道得而蓍莖長丈其叢生滿百莖　天<lb/>
　　圓地方圓者一而圍三三各一竒故參天而爲三<lb/>
<pb n="18a"/>
　　方者一而圍四四合二偶故兩地而爲二數皆倚<lb/>
　　此而起故揲蓍三變之末其餘三竒則三三而九<lb/>
　　三偶則三二而六兩二一三則爲七兩三一二則<lb/>
　　爲八　和順從容无所乖逆統言之也理謂隨事<lb/>
　　得其條理析言之也窮天下之理盡人物之性而<lb/>
　　合於天道此聖人作易之極功也<hi>並本義</hi>　賛於神<lb/>
　　明猶言治於人相似謂爲人所治也賛於神明神<lb/>
　　明所賛也聖人用於字恁地用不然只當說幽賛<lb/>
<pb n="18b"/>
　　神明此却是說見助於神明賛只是賛化育之賛<lb/>
　　不解便說那賛命於神明這只說道他爲神明所<lb/>
　　賛所以生出這般物事來與人做卦　生蓍便是<lb/>
　　大衍之數五十如何恰限生出百莖物事教人做<lb/>
　　筮用到那參天兩地方是取數處看得來隂陽剛<lb/>
　　柔四字隂陽指二老剛柔指二少　問參天兩地<lb/>
　　舊説以爲五生數中天參地兩不知其説如何曰<lb/>
　　如此只是三天兩地不見參兩之意參天者參而<lb/>
<pb n="19a"/>
　　三之兩地者兩之以二也以方員而言則七八九<lb/>
　　六之數都自此而起問以方圎而言參兩如天之<lb/>
　　貟徑一則以圍三而參之地之方徑一則以圍四<lb/>
　　而兩之否曰然　問參天兩地而倚數曰天圎得<lb/>
　　數之三地方得數之四一畫中有三畫三畫中參<lb/>
　　之則爲九此天之數也陽道常饒隂道常乏地之<lb/>
　　數不能爲三止於兩而已三而兩之爲六故六爲<lb/>
　　坤　一箇天參之爲三一箇地兩之爲二三三爲<lb/>
<pb n="19b"/>
　　九三二爲六兩其三一其二爲八兩其二一其三<lb/>
　　爲七二老爲隂陽二少爲柔剛<hi>參不是三之數是徃參焉之參</hi>兼<lb/>
　　三才而兩之初剛而二柔<hi>案下二爻于三極爲地</hi>三仁而四<lb/>
　　義<hi>案中二爻于三極爲人</hi>五陽而上隂<hi>案上二爻于三極爲天</hi>陽化爲<lb/>
　　隂只恁地消縮去无痕迹故謂之化隂變爲陽其<lb/>
　　勢寖長便較突兀有頭靣故謂之變隂少於陽氣<lb/>
　　理數皆如此用全用半所以不同　參天兩地而<lb/>
　　倚數此在揲蓍上說參者元是箇三數底物事自<lb/>
<pb n="20a"/>
　　家從而參之兩者元是箇兩數底物事自家從而<lb/>
　　兩之雖然却只是說得箇三在未見得成何數倚<lb/>
　　數云者似把幾件物事投放這裏如已有三數更<lb/>
　　把箇三數倚在這裏成六又把箇三數物事倚在<lb/>
　　此成九兩亦如之　天下之數都只始於三二謂<lb/>
　　如陽數九只是三三而九之隂數六只是三二而<lb/>
　　六之故孔子云參天兩地而倚數此數之本也康<lb/>
　　節却云非天地之正數是他見得不盡康節恰以<lb/>
<pb n="20b"/>
　　四為數　倚數倚是靠在那裏且如先得箇三又<lb/>
　　得箇三只成六更得箇三方成九若得箇二却成<lb/>
　　八恁地倚得數出來有人説參作三謂一三五兩<lb/>
　　謂二四一三五固是天數二四固是地數然而却<lb/>
　　是積數不是倚數　問觀變是就蓍數上觀否曰<lb/>
　　恐只是就隂陽上觀未用説到蓍數處　觀變於<lb/>
　　隂陽且統說道有幾畫隂幾畫陽成箇甚卦發揮<lb/>
　　剛柔却是就七八九六上說初間做這卦時未曉<lb/>
<pb n="21a"/>
　　得是變與不變及至發揮出剛柔了方知這是老<lb/>
　　隂少隂那是老陽少陽　問既有卦則有爻矣先<lb/>
　　言卦而後言爻何也曰自作易言之則有爻而後<lb/>
　　有卦此却似自後人觀聖人作易而言方其立卦<lb/>
　　時只見是卦及細别之則有六爻問隂陽剛柔一<lb/>
　　也而别言之何也曰觀變於隂陽近於造化而言<lb/>
　　發揮剛柔近於人事而言且如泰卦以卦言之只<lb/>
　　見得小徃大來隂陽消長之意爻裏面便有包荒<lb/>
<pb n="21b"/>
　　之類　易中𦂳要底只是四爻　問近見先生易<lb/>
　　詩云立卦生爻自有因兩儀四象已前陳因字之<lb/>
　　義如何曰卦爻因儀象而生立即兩儀生四象四<lb/>
　　象生八卦之意又問生爻指言重卦否曰然　問<lb/>
　　和順道德而理於義是就聖人上説是就易上説<lb/>
　　曰是說易又問和順是聖人和順否曰是易云和<lb/>
　　順道德而理於義如吉凶消長之道順而无逆是<lb/>
　　和順道德也理於義則又極其細而言隨事各得<lb/>
<pb n="22a"/>
　　其宜之謂也和順道德如極髙明理於義如道中<lb/>
　　庸　和順道德而理於義是統説底窮理盡性至<lb/>
　　命是分説底上一句是離合言之下一句以淺深<lb/>
　　言之凡卦中所説莫非和順那道德不悖了他理<lb/>
　　於義是細分他逐字上各有箇義理和順字理字<lb/>
　　最好看聖人這般字改移不得　聖人作易時其<lb/>
　　中固是具得許多道理人能體之而盡則便似那<lb/>
　　易他說那吉凶悔吝處莫非和順道德理於義窮<lb/>
<pb n="22b"/>
　　理盡性之事這一句本是説易之書如此後人説<lb/>
　　去學問上却是借他底然這上也有意思皆是自<lb/>
　　淺至深　道理須是與自家心相契方是得他所<lb/>
　　以要窮理忠信進德之類皆窮理之事易中自具<lb/>
　　得許多道理便是教人窮理循理　窮理是窮得<lb/>
　　物盡得人性到得那天命所以説道性命之源<lb/>
　　窮理是知字上説盡性是仁字上説言能造其極<lb/>
　　也至於範圍天地是至命言與造化一般　窮理<lb/>
<pb n="23a"/>
　　盡性以至於命這物事齊整不亂其所從來一也<lb/>
　　　窮理盡性至於命本是就易上説易上皆説物<lb/>
　　理便是窮理盡性即此便是至命諸先生把來就<lb/>
　　人上說能窮理盡性了方至於命　問窮理盡性<lb/>
　　以至於命曰此言作易者如此後來不合將做學<lb/>
　　者事看如孟子盡心知性知天之說豈與此是一<lb/>
　　那却是學者事只於窮理上著工夫窮得理時性<lb/>
　　與命在其中矣横渠之説未當　或問程子之說<lb/>
<pb n="23b"/>
　　如何曰理性命只是一物故知則皆知盡則皆盡<lb/>
　　不可以次序言但知與盡却有次第耳　伯豐問<lb/>
　　窮理盡性以至於命張程之說孰是曰各是一説<lb/>
　　程子皆以見言不如張子有作用窮理是見盡性<lb/>
　　是行覺得程子是說得快了如為子知所以孝爲<lb/>
　　臣知所以忠此窮理也爲子能孝爲臣能忠此盡<lb/>
　　性也能窮此理充其性之所有方謂之盡以至於<lb/>
　　命是拖脚却説得於天者盡性是我之所至也至<lb/>
<pb n="24a"/>
　　命是說天之所以予我者耳昔嘗與人論舜事舜<lb/>
　　盡事親之道而瞽瞍底豫瞽瞍底豫而天下化瞽<lb/>
　　瞍底豫而天下之爲父子者定知此者是窮理者<lb/>
　　也能此者盡性者也<hi>並語録</hi>　又曰和順於道德是<lb/>
　　黙契本原處理於義是應變合宜處物物皆有理<lb/>
　　須一一推窮性則是理之極處故云盡命則性之<lb/>
　　所自來處以此推之自不重複<hi>荅許順之書</hi>
　　　右第一章<lb/>
<pb n="24b"/>
昔者聖人之作易也將以順性命之理是以立天之道<lb/>
曰隂與陽立地之道曰柔與剛立人之道曰仁與義兼<lb/>
三才而兩之故易六畫而成卦分隂分陽迭用柔剛故<lb/>
易六位而成章<lb/>
　康節先生曰太極既分兩儀立矣陽下交於隂隂上<lb/>
　交於陽四象生矣陽交於隂隂交於陽而生天之四<lb/>
　象剛交於柔柔交於剛而生地之四象於是八卦成<lb/>
　矣八卦相錯然後萬物生焉是故一分爲二二分爲<lb/>
<pb n="25a"/>
　四四分爲八八分爲十六十六分爲三十二三十二<lb/>
　分爲六十四故曰分隂分陽迭用柔剛易六位而成<lb/>
　章也十分爲百百分爲千千分爲萬猶根之有幹幹<lb/>
　之有枝枝之有葉愈大則愈小愈細則愈繁合之斯<lb/>
　爲一衍之斯爲萬是故乾以分之坤以翕之震以長<lb/>
　之巽以消之長則分分則消消則翕也<hi>觀物外篇</hi>
　明道先生曰立天之道曰隂與陽立地之道曰柔與<lb/>
　剛立人之道曰仁與義兼三才<hi>一之也</hi>而兩之<hi>不兩則无用</hi>
<pb n="25b"/>
　<hi>劉絢師訓</hi>　孟子言堯舜性之舜由仁義行豈不是㝷常<lb/>
　說話至於易只道箇立人之道曰仁與義則和性字<lb/>
　由字也不消道自己分明隂陽剛柔仁義只是此一<lb/>
　箇道理<hi>李籲師訓</hi>
　伊川先生曰昔者聖人立人之道曰仁曰義孟子曰<lb/>
　仁者人也親親爲大義者宜也尊賢爲大唯能親親<lb/>
　故老吾老以及人之老幼吾幼以及人之幼唯能尊<lb/>
　賢故賢者在位能者在職唯仁與義盡人之道盡人<lb/>
<pb n="26a"/>
　之道則謂之聖人<hi>暢潛道録</hi>　仲尼言仁未嘗兼義獨於<lb/>
　易曰立人之道曰仁與義而孟子言仁必以義配蓋<lb/>
　仁者體也義者用也知義之爲用而不外焉者可與<lb/>
　語道矣世之所論於義者多外之不然則混而无别<lb/>
　非知仁義之説者也<hi>㳺定夫所録</hi>　立人之道曰仁與義<lb/>
　據今日合人道廢則是今尚不廢者猶只是有那些<lb/>
　秉彝卒殄滅不得以此思之天壤間可謂孤立其将<lb/>
　誰告邪<hi>吕與叔東見錄</hi>
<pb n="26b"/>
　横渠先生曰隂陽柔剛仁義所謂性命之理易一物<lb/>
　而三才備隂陽氣也而謂之天剛柔質也而謂之地<lb/>
　仁義德也而謂之人　一物而兩體其太極之謂歟<lb/>
　隂陽天道象之成也剛柔地道法之効也仁義人道<lb/>
　性之立也三才兩之莫不有乾坤之道也易一物而<lb/>
　合三才天人一隂陽其氣剛柔其形仁義其性<hi>並易説</hi>
　　隂陽之精互藏其宅則各得其所安故日月之形<lb/>
　萬古不變若隂陽之氣則循環迭至聚散相盪升降<lb/>
<pb n="27a"/>
　相求絪緼相揉蓋相兼相制欲一之而不能此其所<lb/>
　以屈伸无方運行不息莫或使之不曰性命之理謂<lb/>
　之何哉　屈伸相感而利生感以誠也情僞相感而<lb/>
　利害生雜之僞也至誠則順理而利僞則不循理而<lb/>
　害順性命之理則所謂吉凶莫非正也逆理則凶爲<lb/>
　自取吉其險幸也　隂陽剛柔仁義之本立而後知<lb/>
　趨時應變故乾坤毁則无以見易　六爻各盡利而<lb/>
　動所以順隂陽剛柔仁義性命之理也<hi>並正蒙</hi>
<pb n="27b"/>
　　廣平游氏曰立天之道曰隂與陽立地之道曰柔<lb/>
　　與剛立人之道曰仁與義夫道一而已其立於天<lb/>
　　下則有兩端故君子有剛克焉執其義之端也有<lb/>
　　柔克焉執其仁之端也執其兩端而用之以時中<lb/>
　　此九德所以有常而三德所以用義也<hi>中庸解</hi>
　　龜山楊氏曰荆公云天使我有是之謂命命之在<lb/>
　　我之謂性是未知性命之理其曰使我正所謂使<lb/>
　　然也使然者可以爲命乎以命在我爲性則命自<lb/>
<pb n="28a"/>
　　一物若中庸言天命之謂性性即天命也又豈二<lb/>
　　物哉如云在天爲命在人爲性此語似无病然亦<lb/>
　　不須如此説性命初无二理第所由之者異耳率<lb/>
　　性之謂道如所謂聖人之作易將以順性命之理<lb/>
　　是也<hi>餘杭語録</hi>
　　廣漢張氏曰君子不謂性有命存焉故凡耳之於<lb/>
　　聲目之於色鼻之於臭口之於味四支之於安佚<lb/>
　　雖曰性也詎可以性而害其命乎君子不謂命有<lb/>
<pb n="28b"/>
　　性存焉凡仁之於父子義之於君臣禮之於賔主<lb/>
　　智之於賢者聖人之於天道雖曰命也詎可以命<lb/>
　　而害其性乎奈何中古以降人僞日滋天機日澆<lb/>
　　以性滅命者必以人而勝天以命廢性者必以天<lb/>
　　而勝人天人之理顚倒錯亂聖人作易方其未作<lb/>
　　之前其意已在焉故曰將以順性命之理者也是<lb/>
　　以二與四同功而初亦如之三與五同功而上亦<lb/>
　　如之此分隂分陽也居剛者不必皆剛而或以柔<lb/>
<pb n="29a"/>
　　居柔者不必皆柔而或以剛此迭用柔剛也分之<lb/>
　　以示其理之之經也迭用以示其理之之緯也此<lb/>
　　六位而成章者經緯交錯而成也易道至此成矣<lb/>
　　<hi>易説</hi>
　　白雲郭氏曰前章自作易生蓍終於性命而止此<lb/>
　　章復因性命之説而詳言之以見易之爲書所以<lb/>
　　能至於命者以本乎性命之理故也性命之理即<lb/>
　　天地人之道也性命本一故中庸言天命之謂性<lb/>
<pb n="29b"/>
　　孟子言君子不謂性命因天地人而言之則天道<lb/>
　　之謂命人道之謂性於是乎有别矣是以隂陽柔<lb/>
　　剛仁義各異其名也隂陽者天之二道也柔剛者<lb/>
　　地之二道也仁義者人之二道也天地人之道各<lb/>
　　二所謂三才兩之也易能兼三才則皆兼其兩之<lb/>
　　之道此易之畫所以六而後成卦也然則文王之<lb/>
　　重不得不作矣蓋出於三才自然非文王之私意<lb/>
　　也自六畫成卦而後三才隂陽之位具於是乎迭<lb/>
<pb n="30a"/>
　　用柔剛之爻以居之則變化見矣故曰六位而成<lb/>
　　章也章者變化之道明見之謂也分隂分陽非謂<lb/>
　　立天之道隂陽也言三才二道皆一爲隂一爲陽<lb/>
　　見於六位也迭用柔剛非謂立地之道柔剛也言<lb/>
　　三才隂陽分爲六畫迭以九六柔剛居之也故三<lb/>
　　才二道不兼九六言之則曰六畫兼明九六柔剛<lb/>
　　而後謂之六位是以六畫成卦但有其象而已至<lb/>
　　六位成章而後道大明也方包犧未分三才隂陽<lb/>
<pb n="30b"/>
　　故卦止三畫文王重之以備三才隂陽故六畫具<lb/>
　　由此言之則三畫之道不爲不足六畫之道不爲<lb/>
　　有餘孔子言立天立地立人言包犧之道也言隂<lb/>
　　陽柔剛仁義言文王之道也包犧立其始文王成<lb/>
　　其終孔子明其終始三聖人實出於一心是爲同<lb/>
　　道道同故其書同一聖人不作則斯道不明後世<lb/>
　　不復有聞矣<hi>易説</hi>
　　漢上朱氏曰説位畫有六而後有變動也易有太<lb/>
<pb n="31a"/>
　　極太虚也隂陽者太虚聚而有氣也柔剛者氣聚<lb/>
　　而有體也仁義根於太虚見於氣體而動於知覺<lb/>
　　者也自萬物一源觀之謂之性自禀賦觀之謂之<lb/>
　　命自通天地人觀之謂之理三者一也聖人將以<lb/>
　　順性命之理故分一而爲三曰隂陽曰剛柔曰仁<lb/>
　　義以立天地人之道蓋互見也易兼三才而兩之<lb/>
　　六畫而成卦成卦則三才合而爲一知隂陽剛柔<lb/>
　　仁義同源於太虚則知性知天道曰隂陽地道曰<lb/>
<pb n="31b"/>
　　剛柔人道曰仁義則知命知仁義即天之隂陽地<lb/>
　　之柔剛則知性命之理不順乎性命之理而行之<lb/>
　　將何所逃於天地之間乎然道有變動故分隂分<lb/>
　　陽迭用柔剛以位分之一三五陽也二四六隂也<lb/>
　　以卦分之乾震坎艮陽也坤巽離兊隂也以十日<lb/>
　　分之甲丙戊庚壬陽也乙丁己辛癸隂也所謂分<lb/>
　　隂分陽也八卦相盪五行更王上下无常周流六<lb/>
　　虚所謂迭用柔剛也分隂陽用柔剛者仁義也以<lb/>
<pb n="32a"/>
　　人而用天地也誠知乎此則德勝於氣性命於德<lb/>
　　氣之昏明不足以蔽之至於盡性而配天地矣太𤣥<lb/>
　　曰立天之經曰隂與陽形地之緯曰縱與横表人<lb/>
　　之行曰晦與明凖卦之三才六畫也<hi>易傳</hi>
　　新安朱氏曰兼三才而兩之緫言六畫又細分之<lb/>
　　則隂陽之位間雜而成文章也<hi>本義</hi>　聖人作易只<lb/>
　　是要發揮性命之理模冩那箇物事下文所説隂<lb/>
　　陽剛柔仁義便是性中有這箇物事順性命之理<lb/>
<pb n="32b"/>
　　只是要發揮性命之理　問兼三才如何分曰以<lb/>
　　一卦言之上兩畫是天中兩畫是人下兩畫是地<lb/>
　　兩卦各自看則上與三是天五與二爲人四與初<lb/>
　　爲地問以八卦言之則九三者天之陽六三者天<lb/>
　　之隂九二者人之仁六二者人之義初九者地之<lb/>
　　剛初六者地之柔不知是否曰恁地看也得如上<lb/>
　　便是天之陽五便是人之仁二便是人之義四便<lb/>
　　是地之柔初便是地之剛　問立天之道曰隂陽<lb/>
<pb n="33a"/>
　　道理也隂陽氣也何故以隂陽爲道曰形而上者<lb/>
　　謂之道形而下者謂之器明道以爲須著如此説<lb/>
　　然器亦道道亦器也道未嘗離乎器道亦只是器<lb/>
　　之理如這交椅是器可坐便是交椅之理人身是<lb/>
　　器語言動作便是人之理理只在器上理與器未<lb/>
　　嘗相離所以一隂一陽之謂道曰何謂一曰一如<lb/>
　　一闔一闢謂之變只是一隂了又一陽此便是道<lb/>
　　寒了又暑暑了又寒這道理只循環不已維天之<lb/>
<pb n="33b"/>
　　命於穆不已萬古只如此　立天之道曰隂與陽<lb/>
　　是以氣言立地之道曰柔與剛是以質言立人之<lb/>
　　道曰仁與義是以理言　隂陽是陽中之隂陽剛<lb/>
　　柔是隂中之隂陽　問仁是柔如何却屬乎剛義<lb/>
　　是剛如何却屬乎柔曰蓋仁本是柔底物事發出<lb/>
　　來却剛但看萬物發生便自恁地奮迅出來有剛<lb/>
　　底意思義本是剛底物事發出來却柔但看萬物<lb/>
　　肅殺時便恁地收斂憔悴有柔底意思如人春夏<lb/>
<pb n="34a"/>
　　間陽勝却有懈怠處秋冬間隂勝却有健實處又<lb/>
　　問揚子雲君子於仁也柔於義也剛如何曰仁體<lb/>
　　柔而用剛義體剛而用柔　兼貫通也通貫是理<lb/>
　　本如此兩之者隂陽剛柔仁義也　兼三才而兩<lb/>
　　之初剛而二柔三仁而四義五陽而六隂兩之如<lb/>
　　言加一倍本是一箇又各加一箇爲兩　隂陽剛<lb/>
　　柔仁義看來當曰義與仁當以仁對陽仁若不是<lb/>
　　陽剛如何做得許多造化義雖剛却主於收斂仁<lb/>
<pb n="34b"/>
　　却主發舒這也是陽中之隂隂中之陽互藏其根<lb/>
　　之意且如今人用賞罰到賜與人自是无疑便做<lb/>
　　將去若是刑殺時便遲疑不肯果决這見得陽舒<lb/>
　　隂斂仁屬陽義屬隂處　問分隂分陽迭用柔剛<lb/>
　　隂陽柔剛只是一理兼而舉之否曰然<hi>並語録</hi>　蓋<lb/>
　　嘗論之陽主進而隂主退陽主息而隂主消進而<lb/>
　　息者其氣强退而消者其氣弱此隂陽之所以爲<lb/>
　　柔剛也陽剛温厚居東南主春夏而以作長爲事<lb/>
<pb n="35a"/>
　　隂柔嚴凝居西北主秋冬而以斂藏爲事作長爲<lb/>
　　生斂藏爲殺此剛柔之所以爲仁義也以此觀之<lb/>
　　則隂陽剛柔仁義之位豈不曉然而彼揚子雲之<lb/>
　　所謂於仁也柔於義也剛者乃自其用處之末流<lb/>
　　言之蓋亦所謂陽中之隂隂中之陽固不妨自爲<lb/>
　　一義但不可以雜乎此而論之耳向日妙湛蓋嘗<lb/>
　　靣禀易中卦位義理層數甚多自有次第逐層各<lb/>
　　是一箇體面不可牽强合爲一説學者須是旋次<lb/>
<pb n="35b"/>
　　理㑹理㑹上層之時未要攪動下層直待理㑹得<lb/>
　　上層都透徹了又却輕輕揭起下層理㑹將去當<lb/>
　　時雖似遲鈍不快大意然積累之久層層都了却<lb/>
　　自見得許多條理千差萬别各有歸著豈不快哉<lb/>
　　若不問淺深不分前後混成一塊合成一説則彼<lb/>
　　此相妨令人分䟽不下徒自紛紛成鹵莽矣此是<lb/>
　　平生讀書已試之效不但讀易爲然也　前書所<lb/>
　　論仁義禮智分屬五行四時此是先儒舊說未可<lb/>
<pb n="36a"/>
　　輕詆今者來書雖不及之然此大義也或恐前書<lb/>
　　有所未盡不可不究其説蓋天地之間一氣而已<lb/>
　　分隂分陽便是兩物故陽爲仁而隂爲義然隂陽<lb/>
　　又各分而爲二故陽之初爲木爲春爲仁陽之盛<lb/>
　　爲火爲夏爲禮隂之初爲金爲秋爲義隂之極爲<lb/>
　　水爲冬爲智蓋仁之惻隱方自中出而禮之恭敬<lb/>
　　則已盡發於外義之羞惡方自外入而智之是非<lb/>
　　則已全伏於中故其象類如此非是假合附㑹若<lb/>
<pb n="36b"/>
　　能黙㑹於心便自可見元亨利貞其理亦然文言<lb/>
　　取類尤爲明白非區區今日之臆說也五行之中<lb/>
　　四者既各有所屬而土居中宫爲四行之地四時<lb/>
　　之主在人則爲信爲眞實之義而爲四德之地衆<lb/>
　　善之主也蓋天人一物内外一理流通徹貫初无<lb/>
　　間隔若不見得則雖生於天地間而不知所以爲<lb/>
　　天地之理雖有人之形貌而不知所以爲人之理<lb/>
　　也故此一義切於吾身比前數段尤爲要𦂳非但<lb/>
<pb n="37a"/>
　　小小節目而已也<hi>並荅袁機仲書</hi>
　　　右第二章<lb/>
天地定位山澤通氣雷風相薄水火不相射八卦相錯<lb/>
數徃者順知來者逆是故易逆數也<lb/>
　康節先生曰數往者順若順天而行是左旋也皆已<lb/>
　生之卦也故曰數往也知來者逆若逆天而行是右<lb/>
　行也皆未生之卦也故云知來也夫易之數由逆而<lb/>
　成矣此一節直解圖意若逆知四時之謂也<hi>觀物外篇</hi>
<pb n="37b"/>
　伊川先生曰易八卦之位元不曾有說先儒以謂乾<lb/>
　位西北坤位西南言乾坤任六子而自處於无爲之<lb/>
　地此説故无義理風雷山澤之類便是天地之用豈<lb/>
　天地外别有六子如人生六子則有各任以事而父<lb/>
　母自閒風雷之類於天地間如人身之有耳目手足<lb/>
　便是人之用也豈可謂手足耳目皆用而身无爲乎<lb/>
　<hi>附劉元承手編</hi>
　横渠先生曰數往者順知來者逆是故易逆數者如<lb/>
<pb n="38a"/>
　孟子曰茍求其故則千歳之日至可坐而致也<hi>易説</hi>
　　龜山楊氏曰揚子雲作太元只據他立名便不是<lb/>
　　既定却三方九州二十七部八十一家不知如何<lb/>
　　相錯得八卦所以可變而爲六十四者只爲可相<lb/>
　　錯故可變耳惟相錯則其變出於自然也<hi>餘杭語録</hi>
　　廣漢張氏曰自太極生兩儀兩儀生四象四象生<lb/>
　　八卦故八卦者乃聖人闡其神明之德以示人者<lb/>
　　也是以天運乎上地處乎下此天地定其位也山<lb/>
<pb n="38b"/>
　　之殺瘦澤之增肥此山澤通氣也雷之震驚至於<lb/>
　　拔山風之鼓舞至於振海各恃其功故曰相薄火<lb/>
　　之炎上其性燥水之流下其性濕不可相近故曰<lb/>
　　相射此麗於有形渉於有數其勢若不相悖者也<lb/>
　　及夫聖人作易乾坤交通而天地之位或上或下<lb/>
　　艮兊相與而山澤之氣或止或恱以至震巽合而<lb/>
　　雷風迭用坎離濟而水火成功此八卦相錯而六<lb/>
　　十四卦三百八十四爻可以窮造化之大測鬼神<lb/>
<pb n="39a"/>
　　之幽逆而推之則四象兩儀與夫太極之逺可坐<lb/>
　　而致也大抵天下之事數徃者順知來者逆故善<lb/>
　　作樂者必求之於无聲欲制禮者必求之於太始<lb/>
　　易之於天下皆逆數以察其來故易逆數也逆如<lb/>
　　逆暑逆寒之謂豫爲之主者也<hi>易説</hi>
　　白雲郭氏曰天地之位定然後山澤雷風水火相<lb/>
　　與爲用或異體而交通或同氣而相薄或不相入<lb/>
　　而爲用此八卦所以必相錯之道也八卦不相錯<lb/>
<pb n="39b"/>
　　則道雖立而不及於用是以聖人重之重而後可<lb/>
　　以數往知來人之道數往者順而易知來者逆而<lb/>
　　難易之逆數未見其難者非止卜筮之用蓋由其<lb/>
　　道之始必知其道之終也是亦原始可以要終知<lb/>
　　微知彰之義故孔子以知幾爲神衆人獨知卜筮<lb/>
　　而已<hi>易説</hi>
　　漢上朱氏曰天地定位乾上坤下也山澤通氣艮<lb/>
　　兊以三相易也雷風相薄震巽以初相易也日月<lb/>
<pb n="40a"/>
　　不相射坎離以中相易也虞翻曰射厭也坎離水<lb/>
　　火不相厭坎戊離己月三十日一㑹於壬故不相<lb/>
　　厭也伏羲氏之畫卦也乾坤定上下之位坎離列<lb/>
　　左右之門震與巽爲偶艮與兊相配震離兊乾天<lb/>
　　之四象也巽坎艮坤地之四象也八卦相錯乾坤<lb/>
　　相易生六十四卦乾自震而左行坤自巽而右行<lb/>
　　數往者以順而數知來者以逆而知邵雍曰數徃<lb/>
　　者順順天而行左旋也皆已生之卦也知來者逆<lb/>
<pb n="40b"/>
　　逆天而行右行也皆未生之卦也夫易之數由逆<lb/>
　　而成矣逆者猶逆四時之比蓋聖人將言易故先<lb/>
　　説易之本易逆數也故六爻自下而起太𤣥曰南<lb/>
　　北定位東西通氣萬物錯乎其中凖八卦也<hi>易傳</hi>
　　水雷山乾也火風澤坤也雷風相薄山澤通氣水<lb/>
　　火不相射乾坤不相離也天地之撰物者如此而<lb/>
　　萬物皆有乾坤六子之象觀乎物則神明之德見<lb/>
　　矣故易之六爻變化必隂陽合德而剛柔有體其<lb/>
<pb n="41a"/>
　　立法制器亦然<hi>叢説</hi>
　　新安朱氏曰邵子曰此伏羲八卦之位乾南坤北<lb/>
　　離東坎西兊居東南震居東北巽居西南艮居西<lb/>
　　北於是八卦相交而成六十四卦所謂先天之學<lb/>
　　也　起震而歴離兊以至於乾數已生之卦也自<lb/>
　　巽而歴坎艮以至於坤推未生之卦也易之生卦<lb/>
　　則以乾兊離震巽坎艮坤爲次故皆逆數也<hi>並本義</hi>
　　　問山澤通氣只爲兩卦相對所以氣通曰澤氣<lb/>
<pb n="41b"/>
　　升於山爲雲爲雨是山通澤之氣山之泉脉流於<lb/>
　　澤爲泉爲水是澤通山之氣是兩箇之氣相通山<lb/>
　　澤通氣水火不相射山澤一髙一下而水脉相爲<lb/>
　　灌輸也水火下然上沸而不相滅息也或曰射音<lb/>
　　亦與斁同言相爲用而不相厭也　射猶犯也<lb/>
　　射一音亦是不相厭之義一音石是不相害水火<lb/>
　　本相殺滅用一物隔著却相爲用此二義皆通<lb/>
　　問射或音石或音亦孰是曰音石水火與風雷山<lb/>
<pb n="42a"/>
　　澤不相類本是相尅底物事今却相應而不相害<lb/>
　　問若以不相厭射而言則與上文通氣相薄之文<lb/>
　　相類不知如何曰不相射乃下文不相悖之意不<lb/>
　　相悖乃不相害也水火本相害之物便如未濟之<lb/>
　　水火亦是中間有物隔之若无物隔之則相害矣<lb/>
　　此乃以其不害而明其相應也　看數徃者順這<lb/>
　　一段是從卦氣上看來也是從卦畫生處看來恁<lb/>
　　地方交錯成六十四　易逆數也似康節説方可<lb/>
<pb n="42b"/>
　　通但方圖則一向皆逆若以圓圖看又只一半逆<lb/>
　　不知如何　安卿問先天圖説曰陽在隂中陽逆<lb/>
　　行隂在陽中隂逆行陽在陽中隂在隂中皆順行<lb/>
　　何謂也曰圖左一邊屬陽右一邊屬隂左自震一<lb/>
　　陽離兊二陽乾三陽爲陽在陽中順行右自巽一<lb/>
　　隂坎艮二隂坤三隂為隂在隂中順行坤无陽艮<lb/>
　　坎一陽巽二陽爲陽在隂中逆行乾無隂兊離一<lb/>
　　隂震二隂爲隂在陽中逆行　先天圖曲折細詳<lb/>
<pb n="43a"/>
　　圖意若自乾一横排至坤八此則全是自然故說<lb/>
　　卦云易逆數也<hi>皆自己生以得未生之卦</hi>若如圎圖則須如此<lb/>
　　方見隂陽消長次第<hi>震一陽離兊二陽乾三陽巽一隂坎艮二隂坤三隂</hi>雖<lb/>
　　似稍渉安排然亦莫非自然之理自冬至至夏至<lb/>
　　爲順蓋與前逆數若相反<hi>皆自未生而反得已生之卦</hi>自夏至<lb/>
　　至冬至爲逆蓋與前逆數者同其左右與今天文<lb/>
　　家說左右不同蓋從中而分其初若有左右之勢<lb/>
　　爾<hi>自北而東為左自南而西為右  並語録</hi>
<pb n="43b"/>
　　　右第三章<lb/>
雷以動之風以散之雨以潤之日以晅之艮以止之兊<lb/>
以說之乾以君之坤以藏之<lb/>
　伊川先生曰古言乾坤退處不用之地而用六子若<lb/>
　人則便分君道无爲臣道有爲若天則誰與他安排<lb/>
　他如是須有道理故如八卦之義須要玩索<hi>吕與叔東見録</hi>
　　廣漢張氏曰陽氣升而阻於隂此雷所以動而震<lb/>
　　發其萬物也隂氣逹而礙於陽此風所以散而吹<lb/>
<pb n="44a"/>
　　嘘其萬物也隂之不固而成和於陽者此雨所以<lb/>
　　潤萬物異乎灌漑之勞也陽之所宗而不爍於隂<lb/>
　　者此日所以晅萬物異乎爝火之微也此四者皆<lb/>
　　其生物也故主象以言之物之小大長短之不同<lb/>
　　剛柔緩急之不等椿菌各安其壽夭鵬鷃各得其<lb/>
　　巨細物物有正性物物有正命者有艮以止之者<lb/>
　　歟太和所禀而无所乖戾大順所鍾而无所偏陂<lb/>
　　勞者自此而少息華者自此而向成者有兊以説<lb/>
<pb n="44b"/>
　　之者歟夫有風雷以作其氣有雨日以成其形而<lb/>
　　又有艮以止其分兊以說其情豈無司其造化之<lb/>
　　權者乎此乾所以君之也豈无冥其出入之機者<lb/>
　　乎此坤所以藏之也此四者取其成物也故主卦<lb/>
　　以言之<hi>易説</hi>
　　白雲郭氏曰天地雷風功用與八卦同故或言象<lb/>
　　或言卦其實一也動止說又其性也散潤晅又其<lb/>
　　功也君其道也藏其德也互言之知其互備也<hi>易說</hi>
<pb n="45a"/>
　　漢上朱氏曰陽聚而動動極則散之散則復聚隂<lb/>
　　積而潤潤極則晅之晅則復潤此雷霆風雨日月<lb/>
　　寒暑所以屈信相感而成萬物也艮則動者靜而<lb/>
　　止入於坤也兊則止者恱而行出乎乾也乾以君<lb/>
　　之則萬物覩坤以藏之則天地閉前說乾坤而至<lb/>
　　六子无形者聚而有形也此說六子而歸乾坤有<lb/>
　　形者散而入於无形也終始循環不見首尾易之<lb/>
　　道也<hi>易傳</hi>
<pb n="45b"/>
　　新安朱氏曰此卦位相對與上章同<hi>本義</hi>　雷以動<lb/>
　　之以下四句取象義多故以象言艮以止之以下<lb/>
　　四句取卦義多故以卦言　後四卦不言象也只<lb/>
　　是偶然到後兩句說乾以君之坤以藏之却恁地<lb/>
　　説得好<hi>並語録</hi>
　　　右第四章<lb/>
帝出乎震齊乎巽相見乎離致役乎坤說言乎兊戰乎<lb/>
乾勞乎坎成言乎艮萬物出乎震震東方也齊乎巽巽<lb/>
<pb n="46a"/>
東南也齊也者言萬物之潔齊也離也者明也萬物皆<lb/>
相見南方之卦也聖人南靣而聽天下嚮明而治蓋取<lb/>
諸此也坤也者地也萬物皆致養焉故曰致役乎坤兊<lb/>
正秋也萬物之所說也故曰說言乎兊戰乎乾乾西北<lb/>
之卦也言隂陽相薄也坎者水也正北方之卦也勞卦<lb/>
也萬物之所歸也故曰勞乎坎艮東北之卦也萬物之<lb/>
所成終而所成始也故曰成言乎艮<lb/>
　康節先生曰起震終艮一節明文王八卦也天地定<lb/>
<pb n="46b"/>
　位一節明伏羲八卦也八卦相錯者明交錯而成六<lb/>
　十四也<hi>觀物外篇</hi>
　伊川先生曰天者理也神者妙萬物而爲言者也帝<lb/>
　者以主宰事而名<hi>劉絢師訓</hi>　問劉牧以坎離得正性艮<lb/>
　巽得偏性如何曰非也他據方位如此說如居中位<lb/>
　便言得中氣其餘豈不得中氣也<hi>附劉元承手編</hi>　南北之<lb/>
　位豈可不定下所以定南北者在坎離也坎離又不<lb/>
　是人安排得來莫非自然也<hi>李師籲說</hi>
<pb n="47a"/>
　横渠先生曰造化之功發乎動畢達於順形諸明養<lb/>
　諸容載遂乎恱潤勝乎健不匱乎勞始終乎止　乾<lb/>
　不居正位是乾理自然惟人推之使然邪<hi>並易説</hi>　中<lb/>
　央在季夏之末者且以易言之八卦之作坤在西南<lb/>
　西南致養之地在離兊之間離兊即金火也是以在<lb/>
　季夏之末<hi>語録</hi>
　　龜山楊氏曰艮止也止其所也故繫辭曰止萬物<lb/>
　　者莫善乎艮又曰成言乎艮艮者萬物之所成終<lb/>
<pb n="47b"/>
　　而成始也止於此矣復出乎震不終止也故艮卦<lb/>
　　曰時止則止時行則行<hi>餘杭語録</hi>
　　廣漢張氏曰帝者神之應而生物之所宗也帝出<lb/>
　　乎震於方爲東於時爲春萬物從之而出方其出<lb/>
　　也草昧而不齊汙穢而不潔惟至於東南然後齊<lb/>
　　而潔潔齊然後可以相見故離也者於方爲南於<lb/>
　　時爲夏萬物亨嘉而相見聖人出人天之本宗應<lb/>
　　帝王之興起南面而聽天下嚮明而治亦體天道<lb/>
<pb n="48a"/>
　　以臨其人者也故曰蓋取諸此言其不恃其明以<lb/>
　　聽天下者乎　又曰坤西南也乃夏秋之交也然<lb/>
　　萬物皆致養於坤如萬物資生者是也至於出機<lb/>
　　入機出冥入冥生於此而反於此未始暫停而坤<lb/>
　　乃隤然在下此致役乎坤也萬物自出乎震相見<lb/>
　　乎離而又致役乎坤至兊之西方於時爲秋所以<lb/>
　　小息此萬物所以說也至於西北則陽自外來而<lb/>
　　爲主於内隂恃已盛之勢而未肯聽命此戰乎乾<lb/>
<pb n="48b"/>
　　所以隂陽相薄也坎也者萬物交精乎天一今也<lb/>
　　復歸於此故曰勞乎坎勞者如勞師之勞勞其還<lb/>
　　也惟艮介乎東北之地乃春冬之交萬物所從出<lb/>
　　入之方所以成其終而成其始故曰成言乎艮<hi>並易</hi>
　　<hi>説</hi>
　　白雲郭氏曰天道始於震萬物從之皆出而有生<lb/>
　　生而齊齊畢出也至離而明明則可見至坤而養<lb/>
　　養而後物成物成則說乾以純陽居隂地故隂陽<lb/>
<pb n="49a"/>
　　相薄而戰自出至戰久勞於外必歸而有以休息<lb/>
　　之故勞乎坎息之而後終終則有始此雖萬物之<lb/>
　　情實天之道也故言帝以先之自天地定位之後<lb/>
　　皆論八卦此章獨異復有重釋之辭蓋上論八卦<lb/>
　　之位未明言其所故下復明言之曰震東方也巽<lb/>
　　東南也如是則无嫌於重釋之也唯潔齊之義難<lb/>
　　通求其意則齊一而已<hi>易說</hi>
　　漢上朱氏曰此以下言文王之八卦連山首艮歸<lb/>
<pb n="49b"/>
　　藏首坤艮震離坤兊乾坎巽連山之序也而易兼<lb/>
　　用之此太𤣥所以作歟𤣥謂神戰於𤣥龍出於中<lb/>
　　雷風炫煥與物時行天根還向成氣收精皆凖乾<lb/>
　　坤震巽也鄭康成曰萬物出乎震雷發聲以生之<lb/>
　　也齊於巽相見於離風摇長以齊之潔猶新萬物<lb/>
　　皆相見日照之使光大萬物皆致養焉地氣含養<lb/>
　　使有秀實萬物之所說草木皆老猶以澤氣說成<lb/>
　　之戰言隂陽相薄西北隂也而乾以純陽臨之猶<lb/>
<pb n="50a"/>
　　君臣對合也坎勞卦也水性勞而不倦萬物之所<lb/>
　　歸也萬物自春出生於地冬氣閉藏還皆入地萬<lb/>
　　物之所成終而所成始言萬物隂氣終陽氣始皆<lb/>
　　艮之用事坤不言方坤之養物不專此時也兊不<lb/>
　　言方而言正秋者臣曰兊言正秋秋分也於兊言<lb/>
　　秋分則震爲春分坎爲冬至離爲夏至乾爲立冬<lb/>
　　艮為立春巽為立夏坤爲立秋可知言正秋者正時也<lb/>
　　離言聖人南靣而聽天下嚮明而治則餘卦亦可以類<lb/>
<pb n="50b"/>
　　推矣戰乎乾言隂陽相薄而乾勝也<hi>易傳</hi>
　　新安朱氏曰帝者天之主宰邵子曰此卦位乃文<lb/>
　　王所定所謂後天之學也　上言帝此言萬物之<lb/>
　　隨帝以出入也<hi>並本義</hi>　帝出乎震萬物發生便是<lb/>
　　他主宰從這裏出齊乎巽曉不得離中虚明可以<lb/>
　　為南方之卦坤安在西南不成西北方无地西方<lb/>
　　肅殺之地如何云萬物之所説乾西北也不可曉<lb/>
　　如何隂陽只來這裏相薄勞乎坎勞字去聲似乎<lb/>
<pb n="51a"/>
　　慰勞之意言萬物皆歸藏於此去安存慰勞他<lb/>
　　問戰乎乾何也曰此處大抵難曉恐是箇肅殺收<lb/>
　　成底時節故曰戰乎乾問何以謂之隂陽相薄曰<lb/>
　　乾陽也乃居西北故曰隂陽相薄恐是如此也見<lb/>
　　端的未得　勞乎坎是説萬物休息底意成言乎<lb/>
　　艮艮在東北是説萬物終始處　艮也者萬物之<lb/>
　　所以成終而成始也猶春冬之交故其位在東北<lb/>
　　　帝出乎震與萬物出乎震只這兩段說文王卦<lb/>
<pb n="51b"/>
　　　文王八卦坎艮震在東北離坤兊在西南所以<lb/>
　　分隂方陽方但不可曉處多如離南坎北離坎却<lb/>
　　不應在南北且做水火居南北兊也不屬金如今<lb/>
　　只是見他底慣了一似合當恁地相似　文王八<lb/>
　　卦有些似京房卦氣不取卦畫只取卦名京房卦<lb/>
　　氣以復中孚屯為次復陽氣之始也中孚陽實在<lb/>
　　内而未發也屯始發而艱難也只取名義文王八<lb/>
　　卦配四方四時離南坎北震東兊西若卦畫則不<lb/>
<pb n="52a"/>
　　可移換<hi>並語録</hi>　太極兩儀四象八卦者伏羲畫卦<lb/>
　　之法也說卦天地定位至坤以藏之以前伏羲所<lb/>
　　畫八卦之位也帝出乎震以下文王即伏羲已成<lb/>
　　之卦而推其義類之辭也如卦變圗剛來柔進之<lb/>
　　類亦是就卦已成後用意推說以此為自彼卦而<lb/>
　　來耳非眞先有彼卦而後方有此卦也古注説賁<lb/>
　　卦自泰卦而來先儒非之以為乾坤合而為泰卦<lb/>
　　豈有泰復變為賁之理殊不知若論伏羲畫卦則<lb/>
<pb n="52b"/>
　　六十四卦一時俱了雖乾坤亦無能生諸卦之理<lb/>
　　若如文王孔子之說則縱横曲直反覆相生无所<lb/>
　　不可要在看得活絡无所拘泥則无不通耳<hi>荅王伯豐</hi>
　　<hi>書</hi>　来諭又謂冬春爲陽夏秋爲隂以文王八卦<lb/>
　　論之則自西北之乾以至東方之震皆父與三男<lb/>
　　之位也自東南之巽以至西方之兊皆母與三女<lb/>
　　之位也故坤蹇解卦之彖辭皆以東北為陽方西<lb/>
　　南為隂方然則謂冬春為陽夏秋為隂亦是一説<lb/>
<pb n="53a"/>
　　但説卦又以乾為西北則隂有不盡乎西以巽為<lb/>
　　東南則陽有不盡乎東又與三卦彖辭小不同但<lb/>
　　此自是一説與他説如十二卦之類各不相通耳<lb/>
　　<hi>荅袁機仲書</hi>
　　　右第五章<hi>新安朱氏本義曰此章所推卦位之説多未詳者</hi>
神也者妙萬物而為言者也<lb/>
　明道先生曰神也者妙萬物而為言若上竿弄瓶至<lb/>
　於斲輪誠至則不可得而知上竿初習數尺而後至<lb/>
<pb n="53b"/>
　於百尺習化其髙矧聖人誠至之事豈可得而知<hi>朱公</hi>
　<hi>掞録拾遺</hi>
　伊川先生曰神是極妙之語<hi>謝顯道記平日語</hi>
　横渠先生曰全備天理則其體孰大於此是謂大人<lb/>
　以其道變通无窮故謂之聖聖人心術之運固有不<lb/>
　疾而速不行而至黙而識之處故謂之神<hi>易説</hi>
　　廣漢張氏曰夫八卦各有所在也而神則無在而<lb/>
　　无不在八卦各有所為也而神則无為而无不為<lb/>
<pb n="54a"/>
　　强名之曰神者即其妙萬物而强名之也<hi>易説</hi>
　　白雲郭氏曰道則道也易則書也聖人則人也獨<lb/>
　　神為无方而三者皆有之故道亦有神易亦有神<lb/>
　　聖人亦有神神非别一物唯以其道之見於用而<lb/>
　　妙萬物者名為神也易與聖人之神皆一也因妙<lb/>
　　萬物而言之為神故曰妙萬物而為言也觀易則<lb/>
　　知神之為貴究神之為言則知道以用為大此孔<lb/>
　　子所以言中庸其至矣乎<hi>易説</hi>
<pb n="54b"/>
　　漢上朱氏曰帝乗萬物出入終始所可見者萬物<lb/>
　　之迹而其用蓋妙乎萬物不可得而見焉故曰神<lb/>
　　也者妙萬物而為言易之乾坤分隂分陽迭用柔<lb/>
　　剛上下不居周流六虚蓋象乎帝也故曰隂陽不<lb/>
　　測之謂神聖人用易立法制器變通不倦故曰利<lb/>
　　用出入民咸用之謂之神<hi>叢説</hi>
　　新安朱氏曰或問以功用謂之鬼神以妙用謂之<lb/>
　　神二神字不同否曰鬼神之神此神字說得麤如<lb/>
<pb n="55a"/>
　　言神也者妙萬物而為言此所謂妙用謂之神也<lb/>
　　言知鬼神之情狀此所謂功用謂之鬼神也　問<lb/>
　　帝出乎震以下何以知其為文王之卦位曰康節<lb/>
　　之說如此問細看此數段前兩段說伏羲卦位後<lb/>
　　兩段自帝出乎震以下說文王卦位自神也者妙<lb/>
　　萬物而為言下有兩段前一段乃文王卦位後一<lb/>
　　段乃伏羲底恐夫子之意以為伏羲文王所定方<lb/>
　　位不同如此然生育萬物既如文王所次則其方<lb/>
<pb n="55b"/>
　　位非如伏羲所定亦不能變化既成萬物无伏羲<lb/>
　　底則做文王底不出竊恐文義如此説較分明曰<lb/>
　　如是則其歸却主在伏羲上恁地説也好但後兩<lb/>
　　段却除了乾坤何也曰竊恐著一句神也者妙萬<lb/>
　　物而爲言引起則乾坤在其中矣曰恐是如此問<lb/>
　　且如雷風水火山澤自不可喚做神曰神者乃其<lb/>
　　所以動所以撓者是也<hi>並語録</hi>　又曰神是理之發<lb/>
　　用而乗氣以出入者故易曰神也者妙萬物而為<lb/>
<pb n="56a"/>
　　言者也來諭大槩得之但却將神字全作氣字看<lb/>
　　則又誤耳<hi>文集</hi>
動萬物者莫疾乎雷撓萬物者莫疾乎風燥萬物者莫<lb/>
熯乎火說萬物者莫說乎澤潤萬物者莫潤乎水終萬<lb/>
物始萬物者莫盛乎艮故水火相逮雷風不相悖山澤<lb/>
通氣然後能變化既成萬物也<lb/>
　康節先生曰火生濕水生燥水遇寒則結遇火則竭<lb/>
　從其所勝也金火相守則流火木相得則然從其類<lb/>
<pb n="56b"/>
　也<hi>觀物外篇</hi>
　明道先生曰冬至一陽生而每遇至後則倍寒何也<lb/>
　隂陽消長之際无截然斷絶之理故相攙掩過如天<lb/>
　將曉復至隂黒亦是理也大抵終始萬物莫盛乎艮<lb/>
　此儘神妙須儘研窮此理<hi>吕與叔東見録</hi>　息止也生也止<lb/>
　則便生不止則不生艮終始萬物<hi>游定夫所録</hi>
　　廣漢張氏曰此論六子萬物不能以自生有雷以<lb/>
　　動之有風以散之萬物不能以自成有火以燥之<lb/>
<pb n="57a"/>
　　有澤以說之有水以潤之然終之而萬物有所歸<lb/>
　　始之而萬物有所出者此莫盛乎艮也前言天地<lb/>
　　定位山澤通氣終於水火不相射蓋言八卦各立<lb/>
　　以爲體也此言水火相逮終於山澤通氣者蓋言<lb/>
　　六子交通為用也水之飲酌有待於火火之烹餁<lb/>
　　有須於水此水火相逮也雷之震驚有風以散之<lb/>
　　風之鼓舞有雷以先之此雷風不相悖也山之氣<lb/>
　　下下通乎澤澤之氣上上通乎山此山澤通氣也<lb/>
<pb n="57b"/>
　　惟六爻交相為用故變者自无而有化者自有而<lb/>
　　无此既成萬物者乎<hi>易説</hi>
　　白雲郭氏曰此章論象其序與前八方之卦同獨<lb/>
　　不言乾坤者乾坤妙萬物之神在六子而已莫疾<lb/>
　　乎雷莫疾乎風其神也萬物無以加之也故易皆<lb/>
　　取神物以為八卦之象至乾坤之神又不得而見<lb/>
　　之矣撓散也澤上為天澤下為藪澤故莫說乎澤<lb/>
　　也天地之間山之養物為多故能終始萬物上言<lb/>
<pb n="58a"/>
　　雷風則艮與山同功矣下言艮則雷風震巽同功<lb/>
　　矣其義互見非艮獨異也六子之象雖有動橈燥<lb/>
　　潤之功而或各專其用獨動獨撓不能變化亦不<lb/>
　　能成物必水火相須雷風相從山澤相通於是乎<lb/>
　　變化而畢成萬物况易之於卦坎離震巽豈能獨<lb/>
　　用也哉此聖人所以重卦之義也重之故變變則<lb/>
　　通通則久是以自天祐之吉无不利<hi>易説</hi>
　　漢上朱氏曰上說天地定位六子致用此說六子<lb/>
<pb n="58b"/>
　　合而為乾坤乾坤合而生神妙萬物而為言者物<lb/>
　　物自妙也鄭康成曰共成萬物物不可得而分故<lb/>
　　合謂之神張載曰一則神兩則化妙萬物者一則<lb/>
　　神也且動撓燥說潤終始萬物者孰若六子然不<lb/>
　　能以獨化故必相逮也不相悖也通氣也然後能<lb/>
　　變化既成萬物合則化化則神康成之學進於是<lb/>
　　矣<hi>易傳</hi>　說卦帝出乎震齊乎巽相見乎離致役乎<lb/>
　　坤說言乎兊戰乎乾勞乎坎成言乎艮又曰震東<lb/>
<pb n="59a"/>
　　方也巽東南也離也者明也萬物皆相見南方之<lb/>
　　卦也坤也者地也兊正秋也乾西北之卦也坎者<lb/>
　　水也正北方之卦也艮東北之卦也又曰動萬物<lb/>
　　者莫疾乎雷撓萬物者莫疾乎風燥萬物者莫熯<lb/>
　　乎火說萬物者莫說乎澤潤萬物者莫潤乎水終<lb/>
　　萬物始萬物者莫盛乎艮此説周易也故管輅曰<lb/>
　　聖人何以處乾位於西北坤位於西南邵康節曰<lb/>
　　置乾於西北退坤於西南乾統三男而長子用事<lb/>
<pb n="59b"/>
　　坤統三女而長女代母坎離得位而兊震為耦以<lb/>
　　應地之方也王者之法盡於是矣<hi>文王八卦圖說</hi>
　　新安朱氏曰此去乾坤而專言六子以見神之所<lb/>
　　為然其位序亦用上章之說未詳其義<hi>本義</hi>　水火<lb/>
　　相逮一段又似與上面水火不相射同又似是伏<lb/>
　　羲卦<hi>語録</hi>　問本義云云某竊謂上言六子用文王<lb/>
　　八卦之位者以六子之主時成用而言故以四時<lb/>
　　為序而用文王後天之序下言六子用伏羲八卦<lb/>
<pb n="60a"/>
　　之位者推六子之所以主時成用而言故以隂陽<lb/>
　　交合為義而用伏羲八卦之序蓋隂陽各以其偶<lb/>
　　合而六子之用行所以能變化盡成萬物也文王<lb/>
　　八卦則兊震以長男而合少女艮巽以長女而合<lb/>
　　少男皆非其偶故自動萬物者莫疾乎雷至終萬<lb/>
　　物始萬物者莫盛乎艮皆别言六子之用故以四<lb/>
　　時之次言之而用文王八卦之序下則推其所以<lb/>
　　成用於隂陽各得其偶故用伏羲八卦若上用伏<lb/>
<pb n="60b"/>
　　羲卦次則四時失其序下用文王八卦則兊震艮<lb/>
　　巽皆非其偶矣伏羲卦序與今卦序不同不知是<lb/>
　　孔子創為之而作序卦邪抑自文王周公繋辭之<lb/>
　　後已更伏羲之序如此而孔子特以序卦明其義<lb/>
　　邪先生曰伏羲自是伏羲卦序文王周公自是文<lb/>
　　王周公卦序<hi>荅周純仁</hi>
　　　右第六章<lb/>
乾健也坤順也震動也巽入也坎陷也離麗也艮止也<lb/>
<pb n="61a"/>
兊說也<lb/>
　康節先生曰乾竒陽也健也故天下之健莫如天坤<lb/>
　耦隂也順也故天下之順莫如地所以順天也震起<lb/>
　也一陽起也起動也故天下之動莫如雷坎陷也一<lb/>
　陽陷於二隂陷下也故天下之下莫如水艮止也一<lb/>
　陽於是而止也故天下之止莫如山巽入也一隂入<lb/>
　二陽之下故天下之入莫如風離麗也一隂離於二<lb/>
　陽其卦錯然成文而華麗也天下之麗莫如火故又<lb/>
<pb n="61b"/>
　爲附麗之麗兊説也一隂出於外而說於物故天下<lb/>
　之說莫如澤<hi>觀物外篇</hi>
　伊川先生曰乾健坤順人亦不曾果然體認得乾坤<lb/>
　毁則无以見易易須是以意明之<hi>河南語録</hi>
　横渠先生曰健動陷止剛之象順麗入說柔之體<hi>易説</hi>
　　一陷溺而不得出為坎一附麗而不能去為離艮<lb/>
　一陽為主於兩隂之上各得其位而其勢止也易言<lb/>
　光明者多艮之象著則明之義也<hi>正蒙</hi>
<pb n="62a"/>
　　廣漢張氏曰乾之純陽故其性健震得其陽而在<lb/>
　　下故動也坎得其陽而在中故陷也艮得其陽<lb/>
　　而在上故止也凡此者皆得其陽而未全者也坤<lb/>
　　之純隂故其性順巽得其隂而在下故入也離得<lb/>
　　其隂而在中故麗也兊得其隂而在上故說也凡<lb/>
　　此者皆得其隂而未全者乎<hi>易說</hi>
　　兼山郭氏曰坎陷也離麗也剛則有體陷乎隂中<lb/>
　　所以為坎柔則无質麗於陽中所以為離<hi>易説</hi>
<pb n="62b"/>
　　白雲郭氏曰此章言乾坤之德與六子之性情所<lb/>
　　以釋八卦之名也八卦之名出於包犧氏上古之<lb/>
　　言止此八者而已文王能明之而不訓其義孔子<lb/>
　　訓之故後世可以學易非健順八字則易不復能<lb/>
　　讀矣故乾坤八字盡三才之道健順八字盡八卦<lb/>
　　六十四之道然則文王不載之簡編孔子何由而<lb/>
　　得之夫是之謂聖人<hi>易説</hi>
　　漢上朱氏曰上說坎兊合以致用今復以八卦别<lb/>
<pb n="63a"/>
　　而言之動陷止皆健之屬也入麗說皆順之屬也<lb/>
　　不離乎乾坤也<hi>易傳</hi>　天地能變化成萬物者必水<lb/>
　　火雷風山澤合一焉所謂隂陽合德剛柔有體也<lb/>
　　隂陽者在天成象也剛柔者在地成形也萬物既<lb/>
　　成各得其一故健順動入陷麗止説其性各不同<lb/>
　　能備萬物而兼有之者人也故下舉八畜八體而<lb/>
　　終之以男女<hi>叢説</hi>
　　新安朱氏曰此言八卦之性情<hi>本義</hi>　八卦之性情<lb/>
<pb n="63b"/>
　　謂之性者言其性如此又謂之情者言其發用處<lb/>
　　亦如此如乾之健本性如此用時亦如此　卦體<lb/>
　　如内健外順内隂外陽之類卦德如乾健坤順之<lb/>
　　類<hi>並語録</hi>
　　　右第七章<lb/>
乾為馬坤為牛震為龍巽為雞坎為豕離為雉艮為狗<lb/>
兊為羊<lb/>
　康節先生曰馬牛皆隂類細分之則馬為陽而牛為<lb/>
<pb n="64a"/>
　隂　一陽動於二隂之下震也重淵之下有動物者<lb/>
　豈非龍乎<hi>並觀物外篇</hi>
　横渠先生曰飛遷躁動不能致逺雞之象<hi>易説</hi>
　　廣漢張氏曰乾得陽而健為馬者以其致逺也坤<lb/>
　　得隂而順為牛者以其任重也震為龍者龍善動<lb/>
　　而升降自如而東方之七宿其象蒼龍也巽為雞<lb/>
　　者雞知時善變而工商執雞者亦如其知時坎為<lb/>
　　豕者豕主汙濕其性趨下也離為雉雉性耿介而<lb/>
<pb n="64b"/>
　　外文明也艮為狗言其能止人而又止於人也兊<lb/>
　　為羊言其外柔而内狠也凡此者皆逺取諸物也<lb/>
　　<hi>易說</hi>
　　白雲郭氏曰逺取諸物皆此類也說者或以巽主<lb/>
　　號令雞能知時義猶近之其言豕處汙濕狗善禁<lb/>
　　止鄙矣<hi>易説</hi>
　　漢上朱氏曰說八卦本象也乾為馬健也乾變震<lb/>
　　為龍純乾為馬故馬或龍種而馬八尺以上為龍<lb/>
<pb n="65a"/>
　　九則變也房為天駟為蒼龍之次七星為馬於辰<lb/>
　　為牛故馬又為火畜乾為金火馬無角金勝也故<lb/>
　　於五行為丘蠶馬首龍星之精故馬蠶同氣屯大<lb/>
　　畜中孚之震屯賁晉明夷暌之坎皆乾也或曰鳥<lb/>
　　飛龍行不健於馬乎曰鳥飛極而息龍升降有時<lb/>
　　健者惟馬而已坤順也牡者坤之陽牝者坤之隂<lb/>
　　老其究也故離為牝牛而既濟初九變艮京房以<lb/>
　　為博牛坤極生乾故角剛而善觸牽牛在丑丑土<lb/>
<pb n="65b"/>
　　也土亦坤也離六二己丑土也牛有黄者離之六<lb/>
　　二也離為飛鳥為蟹為鼈為龜卵皆有黄震動於<lb/>
　　重隂之下而善變化者龍也震東方卦直春分以<lb/>
　　後辰亦為龍蒼龍之次也動極必反故龍以春分<lb/>
　　升以秋分降升者豫也降者歸妹也盛夏疾雷木<lb/>
　　枝而龍起震為木也王充曰龍雷同類其知震之<lb/>
　　為乎震位在卯其日甲乙其數三八故𤣥之中以<lb/>
　　次三為龍占家以甲乙寅卯為龍或曰龍之類多<lb/>
<pb n="66a"/>
　　矣皆震乎曰氣之散也天文角為蛟亢為龍翼為<lb/>
　　蚓軫為蛇角亢辰也翼軫已也東方朔占蜥蜴以<lb/>
　　龍蛇推之金匱書以飴治蛟龍病出蜥蜴而愈皆<lb/>
　　龍類也自春分至芒種震治也而辰巳為巽故曰<lb/>
　　氣散也巽入也為風風主號令故雞號知時先儒<lb/>
　　以雞為火之精者巽木含火火生風火炎上故雄<lb/>
　　有冠乃鳴南越志曰雞冠如華其聲清徹巽位在<lb/>
　　已金所生也主於酉上直於昴故雞又為金畜洞<lb/>
<pb n="66b"/>
　　林曰巽為大雞酉為小雞素問以雞為木畜者巽<lb/>
　　也離者巽之再變兊者離之變故雞雉皆耿介而<lb/>
　　雞將號動股擊羽翰而後有聲又曰玉衡星散為<lb/>
　　雞者坎至四月成乾其方為巽玉衡斗也坎為豕<lb/>
　　坎陷也水畜也美脊剛鬛坎中陽也垂耳俯首而<lb/>
　　尾不足本末隂也卑而處穢隂也突蕩難制陽也<lb/>
　　豚者豕之初也故訟初之四為中孚之豚豶者劇<lb/>
　　豬也故大畜之三兊金制之為豶坎再變成艮故<lb/>
<pb n="67a"/>
　　豕用鼻壯豕有牙者乾之剛也象亦豕類故運斗<lb/>
　　樞曰瑶光散而為象坎離相納故象齒有文又為<lb/>
　　羸豕者隂也豕豭强而牝弱亥為豕者直室也坎<lb/>
　　之所自生也傳言斗星散精為彘斗星坎也又曰<lb/>
　　瑶光不明彘生鹿張宿為鹿坎離反也離附麗也<lb/>
　　鶉雉之屬飛必附草附麗也五色成章離目也雉<lb/>
　　方伏時東西風則復南北風則去而不復坎勝離<lb/>
　　也坤方之雉嘔文如繡離變而兊乎小寒雉始雊<lb/>
<pb n="67b"/>
　　臨之六三離變兊也兊交震故雉不雊則雷不發<lb/>
　　聲陳倉之聲隱然如雷野雉皆雊星有墜而雉雊<lb/>
　　者震兊相感也虵化雉者巽成離也竹化虵者震<lb/>
　　巽易也雉入大水為蜃而老鶩為蝙蝠雀類為蛤<lb/>
　　離成坎也八卦獨巽離為飛鳥者何也曰南方七<lb/>
　　宿朱鳥也午為鶉火之次未為鶉首已為鶉尾其<lb/>
　　咮在柳其翼在翼柳午也離也翼已也巽也卜楚<lb/>
　　丘論明夷之謙曰當鳥所謂鳥者朱鳥也故曰明<lb/>
<pb n="68a"/>
　　夷于飛歸藏初巽曰有鳥將来而垂其翼薛貞曰<lb/>
　　巽值鶉尾故稱飛鳥離火日巽木風也木中有火<lb/>
　　風者火氣之動也得乎風者為飛之類得乎火者<lb/>
　　得乎風離為目動巽為多白眼觀眼目之變可以<lb/>
　　知風火矣故驚飇奮發火勢熾然雷行電照草木<lb/>
　　怒張火木同類乎或曰騰虵无翼而飛何也曰亦<lb/>
　　已巽也八荒之外有以首飛者背飛者尾飛者觸<lb/>
　　象成形豈特騰地乎或曰海水羣飛无情而飛何<lb/>
<pb n="68b"/>
　　也曰坎極成離也火光起於洲潬烈燄生於積油<lb/>
　　坎極故也或曰飛類决起朝發而暮棲何也曰離<lb/>
　　在天為日在地為火日為晝火生風故飛者屬乎<lb/>
　　晝化乎風晝翔而暝息風騫而木飛艮止也搏噬<lb/>
　　者前剛也戌為狗者直婁也火墓於戌生於寅寅<lb/>
　　為虎而其子亦曰狗考異郵曰斗運生狗者星艮<lb/>
　　離也斗止而動亦狗也兊説也羊内狠者二陽伏<lb/>
　　於一隂之下也羝者交乎震震為反生也兊極成<lb/>
<pb n="69a"/>
　　艮故羚羊以角息艮反成兊故墳羊為土怪夫子<lb/>
　　曰地反物為妖或曰史言開皇大厯羝或鬭於雲<lb/>
　　中羖或墜於雷震何也曰乾變坤則陽附隂而為<lb/>
　　走坤變乾則隂附陽而為飛其震兊之交乎或曰<lb/>
　　號物者有萬八物能盡之乎曰其變不可勝言也<lb/>
　　張載有言曰游氣紛擾合而成質者生人物之萬<lb/>
　　殊其隂陽兩端循環不已者立天地之大義<hi>易傳</hi>
　　新安朱氏曰逺取諸物如此<hi>本義</hi>
<pb n="69b"/>
　　　右第八章<lb/>
乾為首坤為腹震為足巽為股坎為耳離為目艮為手<lb/>
兊為口<lb/>
　　廣漢張氏曰其形上圎而五官寓而衆陽之所㑹<lb/>
　　者首也五臟六腑之所存而隂虚有所受者腹也<lb/>
　　足在下而善動震一陽而在乎二隂之下善動者<lb/>
　　也故震為足股輔上而善隨一隂伏乎二陽之下<lb/>
　　善隨者也故巽為股坎為耳耳者内陽也而又為<lb/>
<pb n="70a"/>
　　水故耳必下而能聽離為目目者内隂也而又為<lb/>
　　火故目必仰而能視艮為手執之而有釋之而无<lb/>
　　而四支之所止也兊為口出言以說人飲食以説<lb/>
　　體此兊所以為口也凡此者皆近取諸身也<hi>易説</hi>
　　白雲郭氏曰乾元首之象也坤之含𢎞腹也陽動<lb/>
　　於下足也順於下而動於上股也坎幽利聽離明<lb/>
　　利視艮具動靜而下垂兊為口舌而上向也<hi>易說</hi>
　　漢上朱氏曰說八卦合而成體也鄭本此章在乾<lb/>
<pb n="70b"/>
　　為馬之前乾為天尊而在上為首在下亦為首如<lb/>
　　木根草荄之類乾无往而不為萬物先也乾首出<lb/>
　　庶物者震交乾也觀有孚顒若者乾首肅也明夷<lb/>
　　九三得其大首乾三之上也三本臨乾故曰大首<lb/>
　　既濟上六之濡首者上六反三乾也未濟上九之<lb/>
　　濡首者上九反三乾也乾又為頂者首之上也大<lb/>
　　過上六過涉滅頂是也又為輔者在首而止於上<lb/>
　　也咸之上六艮之六五是也輔上頷也與頤卦上<lb/>
<pb n="71a"/>
　　體同象又為靣者在首而說見於外也革上六是<lb/>
　　也又為頰者止於上而有面之象也咸上六是也<lb/>
　　又為頄者面之上益之以剛也夬九三大壯上六<lb/>
　　是也頄靣顴也骨剛而肉柔太𤣥九體八為面九<lb/>
　　為顙八九上體也京房以上爻為頭目亦上體也<lb/>
　　腹虚而有容也又為釜者腹器也有水火爻則為<lb/>
　　釜故郭璞筮豫之解曰有釜之象瓶罋缶皆腹器<lb/>
　　也太𤣥土為腹器又為尊壺者交乎震坎也坎震<lb/>
<pb n="71b"/>
　　為酒震為足艮為鼻腹器有足有鼻有酒尊壺也<lb/>
　　禮少儀曰尊壺者面其鼻又為簋者交震艮也有<lb/>
　　尊壺象而无酒焉者也禮少牢敦皆南首首者敦<lb/>
　　器之蓋飾首有面面有鼻坤又為身身亦謂之中<lb/>
　　又為躬折其身也震動也一陽動於二隂之下也<lb/>
　　艮為止者動極而止也一陽止於二隂之上也人<lb/>
　　之經脉十有二其六動於足其六動於手動於足<lb/>
　　者震之陽故自下而生動於上者艮之陽故自上<lb/>
<pb n="72a"/>
　　而止震艮相反故行者必止止者必行疾走者掉<lb/>
　　臂束手者緩行震又為趾者通乎物言之也足趾<lb/>
　　下體之下也手上體之下也故太𤣥九體一為手<lb/>
　　足言其位也甲剛乾陽也在足者艮交震在手者<lb/>
　　震交艮震交艮則動者止艮交震則止者動震艮<lb/>
　　又為<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>者足之指也拇手大指也手足所以能動<lb/>
　　也故動乎下體之下而應乎足者<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>也指在下而<lb/>
　　動者亦<graphic n="KR2129" url="https://raw.githubusercontent.com/kanripo/KR-Gaiji/master/images/KR2129.png" mimeType="image/png"/>也艮又為肱者自手觀之拇陽也餘指<lb/>
<pb n="72b"/>
　　隂也指節三隂中之陽拇節二陽中之隂指動而<lb/>
　　掌止止者在上動者在下止者運動者止艮也自<lb/>
　　臂觀之手也臂也肱也三也肱屬乎上而止臂指<lb/>
　　用乎下而動止者役動動者從之艮也肱臂竒而<lb/>
　　指數偶亦艮也手之有肱亦猶股之有腓故股在<lb/>
　　上則二為腓巽為股隨足巽也雷風相與也坎為<lb/>
　　耳陽陷乎隂也輪偶者隂也竅竒者坎中之陽也<lb/>
　　精脫者聵水竭則槁耳目通竅者水火相逮也離<lb/>
<pb n="73a"/>
　　隂麗乎陽也實者陽也陽中有隂故肉白虚者隂<lb/>
　　也隂中有陽故睛黑目白其坎離之交乎精竭者<lb/>
　　目盲離火无所麗也離為日寐者神棲於心其日<lb/>
　　昃乎寤者神見于目其日出乎故寐者形閉坤之<lb/>
　　闔也寤者形開乾之闢也一闔一闢目瞑耳聼坎<lb/>
　　離相代晝夜之道唯善用者能逹耳目於外惟善<lb/>
　　養者能反耳目於内太𤣥以一六為耳二七為目<lb/>
　　一六水也二七火也兊為口說也鄭康成曰上間<lb/>
<pb n="73b"/>
　　似口艮為鼻口鼻通氣山澤通也<hi>易傳</hi>
　　新安朱氏曰近取諸身如此<hi>木義</hi>　至之問艮何以<lb/>
　　為手曰手却捉定那物便是艮又問捉物乃手之<lb/>
　　用不見取象正意曰也只是大槩略恁地安卿說<lb/>
　　麻衣以艮為鼻曰鼻者面之山晉管輅已如此說<lb/>
　　亦各有取象又問麻衣以巽為手取義於風之舞<lb/>
　　非是為股先生曰亂道如此之甚<hi>語録</hi>
　　　右第九章<lb/>
<pb n="74a"/>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兊三索而得女故謂之少女<lb/>
　伊川先生曰或謂劉牧謂上經是天地生萬物下經<lb/>
　是男女生萬物曰天地中只是一箇生人之生於男<lb/>
　女即是天地之生安得為異曰牧又謂乾坤與坎離<lb/>
　男女同生曰非也譬如父母生男女豈男女與父母<lb/>
<pb n="74b"/>
　同生既有乾坤方三索而得六子若曰乾坤生時六<lb/>
　子生理同有則有此理乾坤坎離同生豈有此事既<lb/>
　是同生則何言六子邪<hi>劉元承手編</hi>
　　廣漢張氏曰老陽為父老隂為母陽能變故自下<lb/>
　　而索震為長男自中而索坎為中男自上而索艮<lb/>
　　為少男老隂能變故自下而索巽為長女自中而<lb/>
　　索離為中女自上而索兊為少女<hi>易説</hi>
　　白雲郭氏曰乾坤天地父母皆一道也此綸父母<lb/>
<pb n="75a"/>
　　男女之象故乾坤主父母而言六子之變自下為<lb/>
　　先震自坤變而得陽畫於初巽自乾變而得隂畫<lb/>
　　於初故皆曰一索而為長男長女也坎自坤變而<lb/>
　　得陽畫於中離自乾變而得隂畫於中故皆曰再<lb/>
　　索而為中男中女也艮自坤變而得陽畫於上兊<lb/>
　　自乾變而得隂畫於上故皆曰三索而為少男少<lb/>
　　女也一二三之義取於三畫之初中上也王氏云<lb/>
　　素求也自坤而求陽皆男也自乾而求隂皆女也<lb/>
<pb n="75b"/>
　　卦變之義蓋始於此文王之重亦无以異也故說<lb/>
　　卦首章曰觀變於隂陽而立卦<hi>易説</hi>
　　漢上朱氏曰將說天地生萬物而言人者天地之<lb/>
　　性人為貴萬物皆備於人也乾天也為隂之父坤<lb/>
　　地也為陽之母揲蓍者一爻三揲三爻而八卦具<lb/>
　　故搜於坤策一索而得陽者謂之長男再索而得<lb/>
　　陽者謂之中男三索而得陽者謂之少男搜於乾<lb/>
　　策一索而得隂者謂之長女再索而得隂者謂之<lb/>
<pb n="76a"/>
　　中女三索而得隂者謂之少女萬物分天地也男<lb/>
　　女分萬物也察乎此則天地與我並生萬物與我<lb/>
　　同體是故聖人親其親長其長而天下平伐一草<lb/>
　　木殺一禽獸非其時謂之不孝納甲之説乾納甲<lb/>
　　壬始於子坤納乙癸始於未震納庚子子代父也<lb/>
　　坎納戊寅艮納丙辰左行以順父循父道也巽納<lb/>
　　辛丑離納己卯兊納丁巳右行以向母從母教也<lb/>
　　三女配男夫婦之義天地之性人之大倫實告之<lb/>
<pb n="76b"/>
　　矣太𤣥準之以一摹二摹三摹摹亦搜也<hi>易傳</hi>
　　新安朱氏曰索求也謂揲蓍以求爻也男女指卦<lb/>
　　中一隂一陽之爻而言<hi>木義</hi>　震一索而得男一段<lb/>
　　看來不當專作揲蓍看揲蓍有不依這序時便説<lb/>
　　不通大槩只是乾求於坤而得震坎艮坤求於乾<lb/>
　　而得巽離兊一二三者以其畫之次序言也　又<lb/>
　　曰非震一索而得男乃是一索得陽爻而後成震<lb/>
　　又曰一說是就變體上説謂就坤上求得一陽爻<lb/>
<pb n="77a"/>
　　而成震卦一說乃是揲蓍求卦求得一陽後靣二<lb/>
　　隂便是震求得一隂後面二陽便是巽　乾坤三<lb/>
　　索則七八固有六子之象然不可謂之六子之策<lb/>
　　若謂少隂陽為六子之策則乾坤為无少隂陽乎<lb/>
　　<hi>並語録</hi>
　　　右第十章<lb/>
乾為天為圜為君為父為玉為金為寒為氷為大赤為<lb/>
良馬為老馬為瘠馬為駁馬為木果<lb/>
<pb n="77b"/>
　伊川先生曰說卦於乾雖言為天又言為金為玉以<lb/>
　至為駁馬良馬為木果之類豈盡言天若此者所謂<lb/>
　類萬物之情也故孔子推明之曰此卦於天文地理<lb/>
　則為某物於鳥獸草木則為某物於身於物則為某<lb/>
　物各以例舉不盡言也學者觸類而求之則思過半<lb/>
　矣不然說卦所叙何所用之<hi>龜山語録</hi>
　横渠先生曰乾為大赤其正色也為氷健極而寒甚<lb/>
　也　自此而下皆所以明<hi>一作類</hi>萬物之情<hi>並易説</hi>
<pb n="78a"/>
　　廣漢張氏曰乾為天者運而不息得㑹諸陽而在<lb/>
　　上者也圜者運而无窮而考工記謂衣裳畫火為<lb/>
　　圜亦以象乾也為君為父道之尊也為玉為金德<lb/>
　　之貴也乾位在亥其陽氣自下而升故隂氣凛冽<lb/>
　　而為寒凝結而為氷其畫皆一故為大赤異乎坎<lb/>
　　之為赤也為良馬者言其性為老馬者言其數為<lb/>
　　瘠馬者言其剛為駁馬者言其變為木果者言其<lb/>
　　陽氣能生者乎<hi>易說</hi>
<pb n="78b"/>
　　白雲郭氏曰繫辭言包犧氏始作八卦以通神明<lb/>
　　之德以類萬物之情此皆所謂類萬物之情也乾<lb/>
　　之於八卦天之於三才君之於臣父之於子金玉<lb/>
　　之於土石皆一道也是之謂類也乾之道天之形<lb/>
　　人之首皆圜也寒氷西北之位也大赤乾剛之色<lb/>
　　也馬行健也良則善於其道也老則久於其道也<lb/>
　　瘠馬駁馬未詳其㫖先儒或以瘠為柴益非也孔<lb/>
　　氏又謂駁馬有牙如鋸能食虎豹誤矣未有蹄物<lb/>
<pb n="79a"/>
　　能搏虎豹者也或言有獸名駁食虎豹事非經見<lb/>
　　亦非馬類疑无其字借用駁耳非駁馬也又言果<lb/>
　　實著木如星之著天如是則果為星象非天象也<lb/>
　　乾元為萬物之始居羣物之上萬物之所資焉而<lb/>
　　果者木之始也木以果為始亦猶物以乾為始也<lb/>
　　然聖人言此使學者知其道无乎不在也此亦舉<lb/>
　　其大槩耳安能盡言天下萬物之象哉觸類而長<lb/>
　　之斯可矣自人言之則千夫長百夫長夫之於妻<lb/>
<pb n="79b"/>
　　長之於幼亦皆乾也自物言之宫室之覆車蓋之<lb/>
　　象亦皆乾也麒麟之於走獸鳳凰之於飛鳥泰山<lb/>
　　之於丘垤河海之於行潦亦皆乾也山河雖坎艮<lb/>
　　之象方其於丘垤於行潦則乾也至於虎狼有父<lb/>
　　子之仁螻蟻有君臣之義孰謂乾之道又有在於<lb/>
　　虎狼螻蟻之間者乎故知其道无乎不在特知而<lb/>
　　用之者鮮矣八卦之象皆然<hi>易說</hi>
　　漢上朱氏曰說重卦别象也六爻變化其象豈能<lb/>
<pb n="80a"/>
　　盡摹哉此凡例也智者觸類而長矣易言天者皆<lb/>
　　乾也天位者中正也又曰帝位天德者剛也天道<lb/>
　　者其行以正也天之神者隂陽合一也天則者不<lb/>
　　可過也天行者終則有始也反復其道也消息盈<lb/>
　　虚也三者一也天文者艮離也天命者乾巽也天<lb/>
　　衢者艮反震也天寵者君澤加也天險者坎在上<lb/>
　　也天祐者天助也天下者乾下也或乾爻降於下<lb/>
　　也曰在曰統曰御曰先後曰奉曰承曰順曰應曰<lb/>
<pb n="80b"/>
　　麗各以其卦爻變化言之天或謂之帝言主宰也<lb/>
　　推而上謂之上帝乾又為大人聖人賢人君子大<lb/>
　　人者盡天之體也為圜者渾淪无端周而復始也<lb/>
　　五者君之位乾為六子父乾居九五之位則為君<lb/>
　　而父也乾剛之不變者為玉變者為金益之三以<lb/>
　　上九為圭鼎之上以九三為玉言其不變也蒙之<lb/>
　　金夫臨初之上也亦屯之初也訟之鞶帶上九之<lb/>
　　二也噬嗑金矢四之五也六五黄金五之上也姤<lb/>
<pb n="81a"/>
　　之金柅二之初也鼎之金鉉五之二也言其變也<lb/>
　　乾艮同類故石攻玉則解乾離同體故金火守則<lb/>
　　流京房以乾兊配金兊正秋亦九五爻也太𤣥以<lb/>
　　二八為金為環珮為重寳為釦器以一六為水為<lb/>
　　玉者六即乾也玉有水玉水得乾氣乎為寒者坤<lb/>
　　交乾也隂至亥成坤戌亥乾位九月寒露十月立<lb/>
　　冬小寒十一月大寒露坤氣也雲徂雨流而露无<lb/>
　　所不至坤也黄帝書曰陽不足隂氣上入陽中則<lb/>
<pb n="81b"/>
　　洒淅惡寒此寒之驗也邵雍曰月為寒二隂一陽<lb/>
　　陽不足也坎為水為月故水寒或曰井五月卦九<lb/>
　　五寒泉冽何也曰井之九五即泰乾初九甲子爻<lb/>
　　也子坎位也坎交泰坤也陽温隂寒乾陽而寒者<lb/>
　　隂陽相薄十一月陽氣生於下以其隂不足也故<lb/>
　　井泉温五月隂氣生於下以其陽不足也故井泉<lb/>
　　寒又為氷者坎交乾也乾西北方之卦十月水始<lb/>
　　氷地始凍水不氷則為隂負陽勝十月乾陽宜不<lb/>
<pb n="82a"/>
　　足也乾剛金也故水凝而堅則隂勝坤初六一隂<lb/>
　　生至上六十月亥位坎交乾邵雍曰水遇寒則結<lb/>
　　遇火則竭從所勝也赤陽色也陽始於子坎中之<lb/>
　　陽故坎為赤極於已純乾也故乾為大赤乾者日<lb/>
　　在嵎中月在望歲在四月時也困九二坎為赤二<lb/>
　　交巽五為赤紱又為朱者朱赤黄色詩云朱芾斯<lb/>
　　皇毛公曰黄朱染絳者一入謂之縓再入謂之赬<lb/>
　　三入謂之纁四入謂之朱纁黄赤也小爾雅曰彤<lb/>
<pb n="82b"/>
　　□赬韞赤也然則縓纁朱皆赤而朱比赤為黄比<lb/>
　　縓纁為異耳故困九五下交二坎離易巽為朱紱<lb/>
　　離坤黄也乾陽得位為良馬隂消陽為老馬為瘠<lb/>
　　馬鄭康成曰凡骨為陽肉為隂孔穎逹曰骨多也<lb/>
　　駁馬𤣥黄也乾變離也駁食虎者兊變乾也郭璞<lb/>
　　筮遇乾之離曰驊騮緑耳遂𤣥黄於坎離艮曰其<lb/>
　　於木者交巽木也於乾曰為木果者巽艮之陽皆<lb/>
　　乾也艮為果者木之陽止於果果成則降降而反<lb/>
<pb n="83a"/>
　　生震者艮之反震陽亦乾也　秦漢之際易亡說<lb/>
　　卦孝宣帝時河内女子發老屋得説卦古文老子<lb/>
　　至後漢荀爽集解又得八卦逸象三十有一案集<lb/>
　　解坎為狐子夏傳曰坎稱小狐孟喜曰坎穴也狐<lb/>
　　穴居王肅曰坎為險為隱伏物之在險穴居隱伏<lb/>
　　徃來水間者狐也子夏時坎為狐孟喜王肅止隨<lb/>
　　傳解釋不見全書蓋秦漢之際亡之矣今考之六<lb/>
　　十四卦其說若印圈鑰合非後儒所能增也故校<lb/>
<pb n="83b"/>
　　証其誤而并釋之以俟後之知者為龍乾體坤自<lb/>
　　震息之成乾故乾為龍坤體乾剥乾成坤隂極生<lb/>
　　陽為復震也故坤上六龍戰于野其血𤣥黄坎為<lb/>
　　血震為𤣥黄為直乾其動也直巽為繩直者亦乾<lb/>
　　之直也為衣乾在上為衣坤在下為裳太𤣥曰垂<lb/>
　　綃為衣襞幅為裳垂綃竒也襞幅偶也訟之帶歸<lb/>
　　妹之袂既濟之衣袽皆乾也困之紱既濟之襦皆<lb/>
　　坤也古者衣裳相連乾坤相依君臣上下同體也<lb/>
<pb n="84a"/>
　　至秦始取女之衣裳離之為言者震聲兊口聲出<lb/>
　　於口也所以能言者出於乾陽也<hi>並易傳</hi>
　　新安朱氏曰荀九家此下有為龍為直為衣為言<lb/>
　　<hi>本義</hi>　卦象指文王卦言所以乾言為寒為氷<hi>語録</hi>
坤為地為母為布為釡為吝嗇為均為子母牛為大輿<lb/>
為文為衆為柄其於地也為黑<lb/>
　横渠先生曰坤為文衆色也為衆容載廣也<hi>易說</hi>
　　廣漢張氏曰坤為地者言其隤然下載上承於天<lb/>
<pb n="84b"/>
　　也為母者親而不尊不産而萬物育也為布者言<lb/>
　　其无逺无近行地无疆德合无疆者也為釡者化<lb/>
　　物而不化於物者也為吝嗇者其静也翕而斂藏<lb/>
　　為事也為均者其勢均平而无偏陂者也為子母<lb/>
　　牛善載而生生也為大輿方而下載者也文事武<lb/>
　　備宜乎坤為文也其畫皆耦故為衆也用處物之<lb/>
　　後而持其權者柄也其於地也為黒者隂之色也<lb/>
　　異乎乾之為大赤<hi>易說</hi>
<pb n="85a"/>
　　白雲郭氏曰布均皆猶地之德釡猶地之化吝嗇<lb/>
　　隂性也子母牛蕃生也大輿厚載也物雜則生文<lb/>
　　數偶則衆柄為化權純隂之色黒大赤之反也八<lb/>
　　卦之義最難通故聖人詳其所象亦立象盡意之<lb/>
　　謂也詳其一卦所為之象然後可通一卦之義不<lb/>
　　然則乾坤八卦非親質之三聖人終莫知其為義<lb/>
　　矣唯八卦有象如此其詳故雖百世之下亦可聞<lb/>
　　而知之也聖人反覆言八卦於前又列其卦言之<lb/>
<pb n="85b"/>
　　於後得无深㫖邪<hi>易說</hi>
　　漢上朱氏曰易凡言地者皆坤也乾坤皆言天地<lb/>
　　者隂陽相根動静相資形氣相應有一則有二有<lb/>
　　乾則有坤邵雍曰天依形地附氣其形有涯其氣<lb/>
　　无涯張載曰地在氣中黄帝書曰地在太虚之中<lb/>
　　大氣舉之天地未始相離也又曰天在地外水在<lb/>
　　天外表裏皆水兩儀運轉乗氣而浮載水而行考<lb/>
　　之天西河中九星曰鉤星鉤星伸則地動者以水<lb/>
<pb n="86a"/>
　　動也辰星色黄而小則地大動土勝水也鉤鈐者<lb/>
　　天之筦籥鉤鈐坼則地動者天之筦籥動也以此<lb/>
　　三者觀之水動則地動地動則天動地非乗氣載<lb/>
　　水乎氣无涯水亦无涯水亦氣也乾為父則坤為<lb/>
　　母乾為祖則坤為妣坤得尊位母也五動成乾為<lb/>
　　王母王母尊祖王妣也五尊位在家人乾父居五<lb/>
　　則坤母居四尊无二上也麻紵葛曰布巽為草以<lb/>
　　隂不變者為布巽離為絲以坤隂變陽者為帛賁<lb/>
<pb n="86b"/>
　　六五束帛戔戔上九變五巽離也坤隂變陽也坤<lb/>
　　為帛束帛五兩天九地十之數布帛兩兩相偶五<lb/>
　　尺謂之量倍量謂之丈倍丈謂之端倍端謂之匹<lb/>
　　釡有範金者有合土者其象有腹有耳无足皆自<lb/>
　　坤變坤為土為腹家人者遯四之初變艮坤六二<lb/>
　　有坤腹坎耳坎水離火巽木以釡亨飪之象離爲<lb/>
　　中女故曰在中饋郭璞筮豫之解六二變坤有坎<lb/>
　　離曰釡之象遇大有之旅初九九二變乾成艮坤<lb/>
<pb n="87a"/>
　　兊為金為澤有離火而无耳曰金之祥非釡也或<lb/>
　　曰鼎何以取於坤曰鼎自遯五之二巽變艮坤器<lb/>
　　之有腹者也而又有足耳鉉以木巽火坎水亨之<lb/>
　　故曰鼎象也易言吝者十二卦十三爻陽爻居三<lb/>
　　咸之九三從上六故徃吝恒之九三趨上六故可<lb/>
　　貞而吝姤之上九居隂故吝其餘可徃而不徃可<lb/>
　　動而不動可變而不變坤隂也亦有知其不可以<lb/>
　　徃為吝者屯六三是也然則坤之吝嗇顧用之如<lb/>
<pb n="87b"/>
　　何耳故曰憂悔吝者存乎介乾獨陽也坤隂均之<lb/>
　　寒均暑夜均晝適得其平故小者亨則曰既濟而<lb/>
　　小大相過皆謂之過為子母牛者坤交離也坤為<lb/>
　　牛為腹離為大腹京房既濟之初九變曰博牛言<lb/>
　　以㹀牛博犢也洞林明夷之既濟曰當有牛生一<lb/>
　　子蓋坤變坎坎為子三至五互有離四者坤之丑<lb/>
　　爻丑亦牛也離畜牝牛者母也大畜艮坤之初為<lb/>
　　童牛者子也太𤣥以土為犢地方而載輿也坎止<lb/>
<pb n="88a"/>
　　曰輿坤爻變乾陽為大則曰大輿也一剛一柔相<lb/>
　　錯成文有天而後有地一不獨立二則為文天一<lb/>
　　地二也季春之月夬九三爻也陽氣充塞氣成虹<lb/>
　　蜺有剛然後文柔之也仲冬之月坤六四爻也雖<lb/>
　　霽而日虹蜺伏藏陽不足也以此見无一則无二<lb/>
　　矣衆者對寡之名師以一陽主五隂故曰用衆曰<lb/>
　　蓄衆明夷以二陽臨四隂故曰莅衆解以初九之<lb/>
　　坤四故曰得衆民者有君之名也師曰衆又曰民<lb/>
<pb n="88b"/>
　　何也曰復初九之二坤隂自下從之故曰民坤之<lb/>
　　隂即坎之二隂也坎之二與上坤之三隂合故又<lb/>
　　為衆為柄者巽之坤順其鑿而入焉者也斧柯劒<lb/>
　　夾殳戈矛之柲耜之耒柄也旅九四得斧巽上九<lb/>
　　䘮斧或得其柄或失其柄黑者坤之極也坤為地<lb/>
　　又曰其於地也者坤為黒其於地乃其一也　坤<lb/>
　　變乾為牝馬離變坤為牝牛隂陽之中復有隂陽<lb/>
　　此萬物所以无窮也姤初六坤變乾初九甲子坎<lb/>
<pb n="89a"/>
　　豕不曰牝豕者初隂未壯也為迷者坤冥晦待陽<lb/>
　　而後明先陽而動與逺於陽而不復皆迷之道為<lb/>
　　方者坤静而德方方不可易也為囊者坤虚有容<lb/>
　　與腹同而囊手可括也為裳為黄者黄地之中色<lb/>
　　得乎陽之美不偏於隂者也為帛為漿者帛當在<lb/>
　　為布之下坎震為酒故作酒以麴蘖麥東方穀也<lb/>
　　而東風至則酒湧漿者酒之初故坤為漿不足於<lb/>
　　陽也<hi>並易傳</hi>
<pb n="89b"/>
　　新安朱氏曰荀九家有為牝為迷為方為囊為裳<lb/>
　　為黄為帛為漿<hi>本義</hi>
震為雷為龍為𤣥黄為旉為大塗為長子為决躁為蒼<lb/>
筤竹為萑葦其於馬也為善鳴為馵足為作足為的顙<lb/>
其於稼也為反生其究為健為蕃鮮<lb/>
　横渠先生曰震為萑葦為蒼筤竹為旉皆蕃鮮也<hi>易說</hi>
　　廣漢張氏曰陽氣自下而上者故為雷也潛升在<lb/>
　　已而動之以時者故為龍也震為四時之首天地<lb/>
<pb n="90a"/>
　　始交二氣未分故為𤣥黄方春而發生萌芽條達<lb/>
　　故為旉萬物由之而出異乎艮之徑路故為大塗<lb/>
　　對女而言故為長男為長子者亦以其一索而得<lb/>
　　之陽動於下物莫能遏故其性以燥根之盤結而<lb/>
　　下其剛者為竹其柔者為蘆葉皆一陽在下故也<lb/>
　　凡物不得其平則鳴在下而不得其平故為馬之<lb/>
　　善鳴也後足白謂之馵<hi>見爾雅</hi>左為陽而右為隂後<lb/>
　　足左白則隂不先動從陽而作故也為作足者一<lb/>
<pb n="90b"/>
　　陽性動而作於下也二隂在外而著見故為的顙<lb/>
　　凡五榖草木之實必倒生焉言其陽隂自下而生<lb/>
　　在人亦然凡陽有自然之性震之究必終於為乾<lb/>
　　故其究為健於春而蕃鮮震其時乎<hi>易説</hi>
　　白雲郭氏曰乾為純陽坤為純隂自乾坤相索一<lb/>
　　索而得震故震為隂陽交變之始其去乾坤未逺<lb/>
　　也是以震備乾坤之象為具體而㣲者錯而言之<lb/>
　　則其色𤣥黄𤣥黄天地之色也别而言之則龍乾<lb/>
<pb n="91a"/>
　　畜也決躁乾剛也旉與大塗坤之道也其於馬者<lb/>
　　因乾而言也其於稼者因坤而言也其究為健乾<lb/>
　　也為蕃鮮坤也蒼筤雈葦反生皆盛生之物雖為<lb/>
　　陽卦隂道盛也善鳴動而有聲也馵足作足陽動<lb/>
　　於下也卦以白為隂的顙隂在上也此亞乾之四<lb/>
　　馬也<hi>易說</hi>
　　漢上朱氏曰張載云隂氣凝聚陽在内者不得出<lb/>
　　則奮擊而為雷霆陽在外者不得入則周旋不舍<lb/>
<pb n="91b"/>
　　而為風其聚有逺近虚實故風雷有小大暴緩鄭<lb/>
　　康成讀龍為尤取曰出時色雜也虞翻曰駹蒼色<lb/>
　　震東方故為駹舊作龍上已為龍非也臣曰讀當<lb/>
　　作鬬字龍當作<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>蒼尨尾也國語日月㑹於龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>
　　孟春日月㑹於娵訾斗建寅旦見尾中播種之時<lb/>
　　无妄益乾變震之象乎若蒼色則上巳曰蒼筤竹<lb/>
　　矣坤於地為黒又曰天𤣥而地黄者坤之中爻為<lb/>
　　黄黄者地之中色得陽之美者也中為坤宫太𤣥<lb/>
<pb n="92a"/>
　　以五五為土其色黄五五中也中首曰陽氣潛萌<lb/>
　　於黄宫坤上六十月也言龍戰于野坤黒也乾赤<lb/>
　　也謂之其血𤣥可也而曰其血𤣥黄又曰震為𤣥<lb/>
　　黄者何也曰此天地鬼神之奥聖人之㣲意也坤<lb/>
　　之上六閉塞成冬隂極疑陽而戰陽於此不爭而<lb/>
　　自勝於是冬至而坎之初六受之故曰天𤣥而太<lb/>
　　𤣥亦曰夜半近𤣥極坤生震陽自外來而為主於<lb/>
　　内卦為復以坎言之則𤣥也以復震言之則𤣥黄<lb/>
<pb n="92b"/>
　　也然十月未可以言黄故古人謂冬為𤣥冬震所<lb/>
　　以為𤣥黄者初九春分六二清明六三榖雨九四<lb/>
　　立夏六五小滿上六芒種初九乾坤之初交以赤<lb/>
　　交黒所謂𤣥也六二六五坤之中爻所謂黄也十<lb/>
　　月又謂之陽月言未嘗一日无陽而陽亦未嘗一<lb/>
　　日不勝也故曰神戰于𤣥邪正兩行尨出于中法<lb/>
　　度文明尨出於中則震也又曰天炫炫出於无畛<lb/>
　　熿熿出於无垠出者亦震也隂極陽生亂極德形<lb/>
<pb n="93a"/>
　　君子於是修德以俟時也為旉者隂體凝滯震陽<lb/>
　　旉之鄭康成曰國中三道曰塗震上值房心塗而<lb/>
　　大者取房有三塗焉王洙曰卯為日門險極成易<lb/>
　　大川之上必有大路故大塗之象必出於坎兊之<lb/>
　　外或曰道或曰衢履九二動或震動而正故曰道<lb/>
　　大畜自大壯來上九畜極艮反成震大塗而在天<lb/>
　　上无所不達天衢也故曰衢賁又為徒行者初九<lb/>
　　之四艮應足動足指履乎大塗徒行也泰九三為<lb/>
<pb n="93b"/>
　　陂者大塗變而為山澤易極成險故曰无平不陂<lb/>
　　為長子師六五動成艮艮少男視二震為長震視<lb/>
　　艮為弟坤母視之為子故曰長子震變兊為決變<lb/>
　　巽為躁竹中虚節實重震之象蒼筤青也震之色<lb/>
　　孔穎達曰春生之美也竹草類而有木氣草於五<lb/>
　　行為木故蒼筤竹乃盡震象雈葦震之廢氣也故<lb/>
　　竹堅而雈葦脆竹久而雈葦易枯為馬善鳴者震<lb/>
　　也易凡有震聲曰鳴謙六二上六是也兊口震聲<lb/>
<pb n="94a"/>
　　在人曰言需九二以四為言訟初六徃四為言明<lb/>
　　夷初九往四為言夬九四不動為聞言不信革九<lb/>
　　三往上為言震臨二之四為言上六交四則五為<lb/>
　　言艮五動易二為言漸初六動而之二為言皆震<lb/>
　　兊也在飛鳥曰音中孚上動反三小過初九之四<lb/>
　　是也或曰音有五善鳴者何獨震乎曰震動也凡<lb/>
　　聲激而後有雷以陽激隂風以隂激陽水火之聲<lb/>
　　无非激也不動何由有聲為馵足者伏爻也震為<lb/>
<pb n="94b"/>
　　足於左在下卦為後震下有伏巽巽為白此震爻<lb/>
　　發於下之象乾為首上發震爻則為的顙的顙詩<lb/>
　　所謂白顚傳所謂的顱也為作足者乾馬變也震<lb/>
　　下爻動屯初九是也大畜九三乾變震三陽並進<lb/>
　　故曰良馬逐中孚六四震作足馬四易初成坎坎<lb/>
　　為美脊震坎類也四絶類上行坎亡震存故曰馬<lb/>
　　匹亡其於稼也為反生宋衷曰隂在上陽在下故<lb/>
　　為反生虞翻曰震相薄變而至三則下象究與四<lb/>
<pb n="95a"/>
　　成乾故其究為健巽究為躁卦雷風无形故卦特<lb/>
　　變耳為蕃鮮者泰頥恒萃歸妹言萬物解言百果<lb/>
　　草木甲拆者震也咸四月卦言萬物化生姤五月<lb/>
　　卦言品物咸章者震變巽也震為蕃變巽為鮮故<lb/>
　　又曰潔齊太𤣥曰物咸重光保厥昭陽言離明也<lb/>
　　或曰離言百榖草木者何曰離有震巽也解言百<lb/>
　　果草木者何曰有震巽而又自艮變也　為王當<lb/>
　　在乾為天之下錯文也五為王之位乾為君君宜<lb/>
<pb n="95b"/>
　　正位宅中故九五為王先儒以震為諸侯是乎曰<lb/>
　　非也長子主器謂長子為諸侯也四諸侯位豫九<lb/>
　　四天子建諸侯也晉九四天子接諸侯也四近君<lb/>
　　位古者諸侯入為三公三公出為諸侯故其位四<lb/>
　　與三通曰公侯之位鵠古鶴字震離為鶴中孚九<lb/>
　　二是也訟初之四坎變巽離變震兊震為善鳴為<lb/>
　　足巽為白兊為澤繁露曰鶴水鳥也夜半水感其<lb/>
　　生氣益喜而鳴京房論中孚曰九二處和體震則<lb/>
<pb n="96a"/>
　　震為鶴房本有之房在孝宣後故也鼓象雷中孚<lb/>
　　九三或鼓或歌震交巽為木艮為手手執桴擊之<lb/>
　　鼓也又為鼓缶之鼓離九三變坤震坤為器震為<lb/>
　　鼓巽木艮手鼓缶也<hi>並易傳</hi>
　　新安朱氏曰荀九家有為王為鵠為鼓<hi>本義</hi>
巽為木為風為長女為繩直為工為白為長為髙為進<lb/>
退為不果為臭其於人也為寡髪為廣顙為多白眼為<lb/>
近利市三倍其究為躁卦<lb/>
<pb n="96b"/>
　横渠先生曰巽為木萌於下滋於上也為繩直順以<lb/>
　達也為工巧且順也為白因所遇而從也為長為髙<lb/>
　木之性也為臭風也入也於人為寡髪廣顙躁人之<lb/>
　象也<hi>易說</hi>
　　廣漢張氏曰曲直不一即從權也故為木善入而<lb/>
　　无形故為風一索於坤故為長女能屈能伸故為<lb/>
　　繩直制器不於一方而用其隱故為工白受采而<lb/>
　　无不入也故為白不自矜故為長自下而人髙之<lb/>
<pb n="97a"/>
　　故為髙巽則進退不果故為進退又為不果也臭<lb/>
　　達乎逺而无不通故為臭髪者血之餘也一隂在<lb/>
　　内其氣耗故為寡髪二陽在上昭然顯白故為廣<lb/>
　　顙木開竅為目金為色為白巽為木而在已金生<lb/>
　　於己而尅木焉故為多白眼離為南方日中市而<lb/>
　　巽不逺故為近利市三倍凡物極則反故巽順之<lb/>
　　至究則為躁卦以隂本自性者乎<hi>易說</hi>
　　白雲郭氏曰木為曲直曲直為工白隂也長髙木<lb/>
<pb n="97b"/>
　　象也進退風性也臭以風而傳物以進退而不果<lb/>
　　隂卦多陽是以其究為躁寡髪剛上也廣顙重剛<lb/>
　　也為多白眼近利市三倍未詳其象<hi>易說</hi>
　　漢上朱氏曰震巽皆木也說卦巽為木言蕃鮮之<lb/>
　　時震之九四爻也乾艮坎離皆有木象何也曰水<lb/>
　　火土石地兼體之金生於石木備此四者而後有<lb/>
　　故木果乾也堅多節艮也堅多心坎也科上稿離<lb/>
　　也其實乾坤而已風者火氣之動隂麗於陽則為<lb/>
<pb n="98a"/>
　　火隂入於陽之下則為風巽之所入即所麗之隂<lb/>
　　也火非動不見而動則屬乎風黄帝書曰在天為<lb/>
　　風在地為木舉一隅也為繩直者巽一柔為二剛<lb/>
　　所糾有股而合繩也其剛爻為直繩所以直者以<lb/>
　　剛糾柔也為白者坎變巽也坤至北為黒坎中之<lb/>
　　畫乾赤也赤黒為𤣥坎水一也或為白露或為霜<lb/>
　　雪為氷者皆寒氣巽入之也白虎通曰露者霜之<lb/>
　　始也坎為月遡日而白離之光巽入也白者隂也<lb/>
<pb n="98b"/>
　　陽之基也隂陽相賁而後有文陽盡則隂質見矣<lb/>
　　巽又為墨者巽變坎也白復成黒墨者黒與水合<lb/>
　　太𤣥飾曰隂白陽黒分行其職天地變化萬物者<lb/>
　　以巽而莫見其變化之迹故巽為工訟之鞶帶比<lb/>
　　坎之缶泰之城隍解之墉同人隨之門節之門戶<lb/>
　　豫之門柝小畜大畜之輿輹大有賁困之車既濟<lb/>
　　之輸井之收噬嗑旅解之矢睽之弧矢旅巽之斧<lb/>
　　賁之帛困之紱既濟之衣襦剥巽之牀渙之机大<lb/>
<pb n="99a"/>
　　過之棟宇漸之桷困之宫小畜之室大壯之宫室<lb/>
　　豐之屋旅之次剥之廬坎之樽簋井之瓶甕鼎之<lb/>
　　耳鉉中孚之舟楫益之圭歸妹之筐既濟之茀離<lb/>
　　之罔罟益之耒耜小過之杵臼大過之棺椁夬之<lb/>
　　書契恒之浚井之渫甃皆巽工為之也巽為風草<lb/>
　　木風之類皆長巽離為絲亦長姤初變兊為履之<lb/>
　　虎尾亦長施之於事久長是也易言不長不可長<lb/>
　　何可長皆巽變也為髙者風髙至者也飛鳥之類<lb/>
<pb n="99b"/>
　　有背負蒼天皆風所為也為進退者坤生震之一<lb/>
　　陽則退者進乾生巽之一隂則進者退易稱進退<lb/>
　　者巽也觀九三是已屯初九曰盤桓者進而之四<lb/>
　　成巽四不能安故盤桓萃初六退而亂進而與四<lb/>
　　相萃故曰乃亂乃萃皆進退也或曰大壯上六何<lb/>
　　也曰上六震震者巽之反不能退不能遂則進退<lb/>
　　不可矣巽兊之覆也兊為決覆之為不果稱疑者<lb/>
　　皆不果也為臭者張載曰聚而有間則風行風行<lb/>
<pb n="100a"/>
　　而聲聞臭達坎為髪髪者血之華坎血耗滅頂露<lb/>
　　於上寡髪也乾為首析而言之初畫為頤中畫為<lb/>
　　面上畫為顙震得初畫為頤者動於下也兊得中<lb/>
　　畫為面者恱見於外也巽得上畫為廣顙者上大<lb/>
　　下小也為多白眼者離為目虚者隂也實者陽也<lb/>
　　虚者其體陽實者其體隂故虚者為眸子實者為<lb/>
　　白肉離變巽則白肉在上眸子在下故為多白眼<lb/>
　　見於易者為惕為反目為近利市三倍者噬嗑六<lb/>
<pb n="100b"/>
　　三變也日中為市巽變兊離為蠃為貨市利也巽<lb/>
　　變離兊三倍也舉此一爻以例諸卦其究為躁卦<lb/>
　　者巽三變成震舉震巽二卦以例餘卦　為楊者<lb/>
　　巽為風風輕揚中孚九二鳴鶴在隂其子和之上<lb/>
　　九翰音登于天用此象為鸛者別於鶴也震為鶴<lb/>
　　陽鳥也巽為鸛隂鳥也鶴感於陽故知夜半鸛感<lb/>
　　於隂故知風雨世傳鸛或生鶴巽極成震乎<hi>並易傳</hi>
　　新安朱氏曰荀九家有為楊為鸛<hi>本義</hi>　為乾卦其<lb/>
<pb n="101a"/>
　　究為躁卦此卦是巽下一爻變則為乾便是純陽<lb/>
　　而躁動此蓋言巽反為震震為決躁故為躁卦<hi>語録</hi>
坎為水為溝瀆為隱伏為矯輮為弓輸其於人也為加<lb/>
憂為心病為耳痛為血卦為赤其於馬也為美脊為亟<lb/>
心為下首為薄蹄為曵其於輿也為多眚為通為月為<lb/>
盜其於木也為堅多心<lb/>
　横渠先生曰坎為血卦周流而勞血之象也為赤其<lb/>
　色也<hi>易說</hi>
<pb n="101b"/>
　　廣漢張氏曰一陽在内二隂在外内明外晦故為<lb/>
　　水也為溝瀆者水之流行者也為隱伏者水之淵<lb/>
　　深者也為矯者以曲而直為輮者以直而曲有矯<lb/>
　　輮而外之勢不泛濫而潰亂古人之行水者如此<lb/>
　　弓蓋二十有八所以蔽其車之上輸輻三十所以<lb/>
　　載其下為弓輪所以行坎之險也水之為物生北<lb/>
　　而北方之志爲恐恐則加於憂也五行之氣在藏<lb/>
　　於心為水坎為水則勝於火故於心為病水在藏<lb/>
<pb n="102a"/>
　　為腎開竅於耳而坎一在中故為耳痛氣為陽而<lb/>
　　血為隂周流於四支亦猶水之在天地間故為血<lb/>
　　其一在中異乎乾之純陽為大赤也故為赤陽在<lb/>
　　其中其於馬為矣脊其性善動故為亟心其性趨<lb/>
　　下故為下首險而多陷故為薄蹄而不利於行馬<lb/>
　　援傳注云蹄欲厚故也盈科而後進故為曵平原<lb/>
　　易野故輿行而无阻也在坎故多眚萬折而歸於<lb/>
　　東故為通外晦内明故為月行於隂而善陷故為<lb/>
<pb n="102b"/>
　　盜水生木而一生其中故為堅多心<hi>易說</hi>
　　白雲郭氏曰江河溪澗皆水也溝瀆人所為者也<lb/>
　　隱伏水性也矯輮弓輪方圎曲直之易也加憂心<lb/>
　　病耳痛血卦陽陷於中也坎再索以中為主中得<lb/>
　　乾之剛故為赤震坎皆有馬象者得乾德之餘也<lb/>
　　美脊亟心陽在中也下首隂居上也薄蹄下亦隂<lb/>
　　也流物故為通流不能止故多眚離日而坎月也<lb/>
　　盜小人之隱伏也木堅多心剛中也於輿之義疑<lb/>
<pb n="103a"/>
　　當作其於輿也為曳易曰見輿曵又曰曵其輪故<lb/>
　　輿有曵而馬无曵也乾震之馬四而坎之言馬五<lb/>
　　亦知曵為輿矣屯以坎為雲解以坎為雨而於此<lb/>
　　不言者於以見八卦之象不能盡言者多矣<hi>易說</hi>
　　漢上朱氏曰坎陷也盈天地之間皆水曰水者舉<lb/>
　　其凡也坎之隂為陽所得上而為雲故屯曰雲雷<lb/>
　　需曰雲上于天坎之陽為隂所得下而為雨故屯<lb/>
　　解曰雷雨坎水之通流為川訟之坎由遯乾三之<lb/>
<pb n="103b"/>
　　二漸之坎由否乾四之三渙之坎由否乾四之二<lb/>
　　益之坎由渙二之初故曰大川或曰小過彖夬九<lb/>
　　三中孚下體兊也或為雲為雨為大川何也曰坎<lb/>
　　兊一也革兊上離下彖曰水火相息兊亦水也自<lb/>
　　陽為隂所陷言之謂之坎自澤物言之謂之兊澤<lb/>
　　无水則亦无以澤物矣故澤无水謂之困上浮而<lb/>
　　為雲下墜而為雨非澤氣之升降乎川澤者坎兊<lb/>
　　之相變也需之川自大壯之兊變而為坎澤决而<lb/>
<pb n="104a"/>
　　為川也中孚之川自訟之坎變而為兊川壅而為<lb/>
　　澤也澤或決而通川或壅而塞豈有常哉曰渉大<lb/>
　　川何也曰需之利涉震足蹈川也益之利涉巽股<lb/>
　　蹈川也訟之涉坎變兊巽股入於下而澤滅其頂<lb/>
　　不利涉而入于淵也坎或為淵何也曰乾九四或<lb/>
　　躍在淵者坎之下復有澤也訟曰入于淵者訟變<lb/>
　　巽睽大過三坎成兊川壅成澤澤蓄成淵與乾九<lb/>
　　四一也坎又為泉何也艮兊變坎山澤通氣山下<lb/>
<pb n="104b"/>
　　之澤出而流動則為泉泉有源之水澤其源也蒙<lb/>
　　自臨來兊變坎艮與井自泰初之五乾變兊坤變<lb/>
　　坎初自兊下往而成坎則初為泉源同象坎又為<lb/>
　　膏者亦坎兊也澤之肥者陽之美也為隱伏者坎<lb/>
　　為水水善隱伏沇濟沱潛之水潛行千有餘里五<lb/>
　　緯唯辰星難見而血之流行於肌肉之際者至幽<lb/>
　　也乾之初九甲子坎之位也九變而六則為潛為<lb/>
　　隱坤之六四言賢人隱以乾之初九為賢也在履<lb/>
<pb n="105a"/>
　　九二歸妹九二因初九之動皆謂之幽隱伏也而<lb/>
　　謂之幽坎離相形也輮宋衷王廙作揉今從二家<lb/>
　　矯者矯曲為直揉者揉直為曲噬嗑九四之五解<lb/>
　　九二之五旅六五逮四皆巽為木艮手矯之正曲<lb/>
　　為直加以銳金故曰矢曰金矢者乾也曰黄矢者<lb/>
　　離也否四之初三變成益一變漸巽變乾直者曲<lb/>
　　也二變渙而曲其柄耒也渙巽變乾曲而有足肱<lb/>
　　據其上机也皆有坎揉之象古矢幹用蒲柳故曰<lb/>
<pb n="105b"/>
　　剡木為矢小過為弋者四本明夷之初離巽為絲<lb/>
　　以絲繫矢射之弋也為弓輪者揉直為曲坎木為<lb/>
　　之坎兩端柔其中剛剛柔往來施張也輪一虚一<lb/>
　　實内實外虚乾為圜矢取巽離弓取巽坎又有工<lb/>
　　矯揉之豈人為哉其於人也為心病者虞翻以坤<lb/>
　　為心坎二折坤為心病以類言之心火也坎水也<lb/>
　　坎心病也以位言之坤土中也中者心之位明夷<lb/>
　　六四應初比三四入而初出坎變兊心病去而說<lb/>
<pb n="106a"/>
　　獲心意也井九三未用上六其心病故惻然傷之<lb/>
　　艮六三靜與動爭夤裂而心病故厲薫心艮六二<lb/>
　　隨三不能動而應五旅九四不能進而上道行於<lb/>
　　五故其心病皆不快為加憂者卦以隂陽失位失<lb/>
　　應為憂憂之之中又見險加憂也在屯上六為泣<lb/>
　　血漣如在離六五為出涕沱若在晋六二為愁如<lb/>
　　在震九四為虩虩人所以知疾痛搔癢者由血流<lb/>
　　行也坎為血卦為耳血流行而物傷之為耳痛舉<lb/>
<pb n="106b"/>
　　此則百體之痛一也為赤者乾為大赤坎中之陽<lb/>
　　乾中畫也其於馬也為美脊者乾為馬上畫為顙<lb/>
　　故震交之為美脊下畫為足故震得之為作足良<lb/>
　　馬者純乾也屯上六以五為馬賁六四以三為馬<lb/>
　　晉以四為馬中孚以訟二為馬皆美脊之馬也為<lb/>
　　下首為亟心為薄蹄者屯上六之班如賁六四之<lb/>
　　翰如睽初九之所䘮馬皆以亟心坎在中也乾為<lb/>
　　首坎隂在上交之為下首震為足坎隂在下交之<lb/>
<pb n="107a"/>
　　為薄蹄中之位為心坎陽交之偏於陽矣為亟心<lb/>
　　乾為馬三男皆乾索也言震坎而不言艮者顙在<lb/>
　　上即艮之乾也猶乾為木果而艮又為果是已為<lb/>
　　曵者坎離交也坎水欲下離火欲上曵也坎為豕<lb/>
　　坎極成離故豕亦俯首薄蹄亟心卑而率有曵之<lb/>
　　象其於輿也為多眚者坤為大輿為衆多坎陷者<lb/>
　　輿之病行則必敗唯无眚者乃可行災以坎言者<lb/>
　　險也為通者坎水決為江河升為雨露血之在人<lb/>
<pb n="107b"/>
　　者周流无窮也乾曰六爻發揮旁通情者坎離升<lb/>
　　降徧被諸爻乾之情也坤六五曰黄中通理者五<lb/>
　　動成坎也節九二知通者動而應五坎也知塞者<lb/>
　　坤土塞其行也需自大壯四之五成坎乾九四變<lb/>
　　漸渙之坎而成益通也故曰大川中孚之川由訟<lb/>
　　坎而訟自遯三變之坎亦通也豫九四曰朋盍簪<lb/>
　　者上下通也或曰泰言天地交而萬物通否言天<lb/>
　　地不交而萬物不通何取於坎乎曰坎初六冬至<lb/>
<pb n="108a"/>
　　九二小寒六四立春九五雨水上六驚蟄而泰當<lb/>
　　坎之九五水氣上行自坎為泰萬物通矣否者泰<lb/>
　　之反也坎降離升震伏兊見自離成兊而否當離<lb/>
　　之六五萬物不通矣為月當在坎為水之下錯文<lb/>
　　也坎坤體也坎中之乾二五也乾陽流於坤隂故<lb/>
　　月以速為退月體不明待日而明明者乾也横渠<lb/>
　　曰日月之精互藏其宅是也乾言日月合其明者<lb/>
　　坎離互用也豫言日月不過者坎為月伏離為日<lb/>
<pb n="108b"/>
　　日月會於北方也恒言日月得天者乾九四之五<lb/>
　　變離坎也小畜上九中孚六四歸妹六五月㡬望<lb/>
　　者小畜四有伏坎巽有伏震月在東日在西望也<lb/>
　　中孚訟坎變震月在東亦望也歸妹六五月在東<lb/>
　　日在西亦望也然曰㡬望者小畜中孚坎在四也<lb/>
　　歸妹六五爻在五坎在四若五則中矣是故日望<lb/>
　　月則月食月掩日則日食坎離之交勝也或曰坎<lb/>
　　水也離火也火麗乎水何也曰離非水則明无自<lb/>
<pb n="109a"/>
　　而託坎非離則明无自而生故水聚則精聚精聚<lb/>
　　則神生今焚薪為炭枯枿成灰朽木夜明濕盡光<lb/>
　　暗血為走燐見於暮夜隂雨之時故曰離者麗也<lb/>
　　坎水盡則離亦无所麗矣水潛行伺隙而動故為<lb/>
　　盜太𤣥以水為盜隂陽家以𤣥武為盜𤣥武水也<lb/>
　　屯六五以五為冦盜用衆也蒙上九以二為冦盜<lb/>
　　用師也需九三以五為冦賁六四以三為冦解六<lb/>
　　三睽上九以四為冦冦用兵也兵戎也故需曰冦<lb/>
<pb n="109b"/>
　　象曰戎夬九二動離有伏坎亦曰戎以有戎兵其<lb/>
　　實盜也坤衆為多坎陽卦其剛在中堅心也重坎<lb/>
　　者堅多心也曰其於木也者與木爻交也震巽為<lb/>
　　木堅多心松柏之類也為宫者復初九即乾初九<lb/>
　　甲子爻子者坎之位於律為黄鍾太蔟曰陽氣漸<lb/>
　　萌於黄宫為律者法度之始太蔟以水為法為凖<lb/>
　　水可動而動可止而止故為可為棟者水就濕避<lb/>
　　燥去髙取卑有棟之象為叢棘者其於木也為堅<lb/>
<pb n="110a"/>
　　多心交離為棘離火銳上而不可觸刺也堅多心<lb/>
　　之木而有刺棘屬也未濟坎自否巽變為狐坎隱<lb/>
　　伏巽不果虞翻以艮為狐干寳以坎為狐互發也<lb/>
　　天文以心為狐說卦以艮為黔喙猶天文以辰為<lb/>
　　尨說卦以震為龍聖人觀鳥獸之文又觀地之宜<lb/>
　　參考之也巽交坎離為蒺藜象與棘同巽為草木<lb/>
　　剛爻木也柔爻草也為桎梏者艮手震足交於坎<lb/>
　　木桎梏也桎足械也梏手械也坎有獄象故以桎<lb/>
<pb n="110b"/>
　　梏言蒙坎自升巽以木爻變也<hi>並易傳</hi>
　　新安朱氏曰荀九家有為宫為律為可為棟為叢<lb/>
　　棘為狐為蒺藜為桎梏<hi>本義</hi>
離為火為日為電為中女為甲胄為戈兵其於人也為<lb/>
大腹為乾卦為鼈為蟹為蠃為蚌為龜其於木也為科<lb/>
上槁<lb/>
　庫節先生曰火内暗而外明故離陽在外火之用用<lb/>
　外也水外暗而内明故坎陽在内水之用用内也<lb/>
<pb n="111a"/>
　火以性為主體次之水以體為主性次之<hi>並觀物外篇</hi>
　横渠先生曰離為乾卦於木為科上槁附其燥<hi>一作躁</hi>
　也<hi>易說</hi>
　　廣漢張氏曰離為南方故為火外明内晦故為日<lb/>
　　此明於陽者也在幽而明故為電此明於隂者也<lb/>
　　再索於坤而得之故為中女甲胄外堅所以象離<lb/>
　　之畫戈兵上銳所以象火之性腹隂而有容坤為<lb/>
　　腹而離得坤在中故為大腹暵其萬物故為乾卦<lb/>
<pb n="111b"/>
　　鼈无耳而併精於目如離之明蟹用心之躁如離<lb/>
　　之性也蠃上銳而有所麗其象離之形乎蚌内隂<lb/>
　　而産珠其象離之中虚乎至於龜則於人為靈於<lb/>
　　己則昧此外明内晦也火剋木而槁故為科上槁<lb/>
　　<hi>易說</hi>
　　白雲郭氏曰離麗也火日電皆麗物而明者也坎<lb/>
　　陽為水而離隂為火者陽卦多隂隂卦多陽故也<lb/>
　　坎艮不言中男少男離兊言中女少女者互見也<lb/>
<pb n="112a"/>
　　甲胄戈兵剛在外也甲胄自衞戈兵以外向也於<lb/>
　　人為大腹虚中之隂也乾卦燥也鼈蟹蠃蚌龜介<lb/>
　　物也介物甲胄類也孔氏云科空也科木上槁隂<lb/>
　　中而无實也<hi>易說</hi>
　　漢上朱氏曰一隂麗乎二陽也乾離同體離巽為<lb/>
　　風故天與火同風自火出乾位六爻坎離互用故<lb/>
　　以水火言之若大有賁革鼎既濟未濟舉大凡也<lb/>
　　故皆曰火離九四旅九三離火巽木故曰焚或曰<lb/>
<pb n="112b"/>
　　何以隂麗陽乎曰束藴而吹煙氣鬱然及其外明<lb/>
　　煙即是火火動而薪止火滅而燼留非隂麗陽乎<lb/>
　　然坎離不相離也坎中有離故有溫泉有火井離<lb/>
　　中有坎故有火鼠有火龜離在地為火在天為日<lb/>
　　乾體也其中畫乃坤之二五横渠所謂隂陽之精<lb/>
　　互藏其宅歟行遲者隂麗乎陽也晋曰晝者日出<lb/>
　　地上進而中也豐曰宜日中者九四之五也離九<lb/>
　　三豐彖曰日昊者日中而又西也乾九三既濟曰<lb/>
<pb n="113a"/>
　　終日者日在下也豫六二曰不終日者二動之五<lb/>
　　成離日在上也夬九二曰暮夜者動成離日在西<lb/>
　　方之下日薄于虞淵之時也或曰夕日入為夕大<lb/>
　　畜曰日新者大壯一變需坎月離日合照也再變<lb/>
　　大畜艮終復始日新也益曰日進者初九又為大<lb/>
　　明者懸象著明莫大於日月受明於日陽為大隂<lb/>
　　為小故曰大明又為明者日月相推而生明也孟<lb/>
　　子曰日月有明容光必照管輅曰日中為光易凡<lb/>
<pb n="113b"/>
　　言光者皆明之所及也坤之化光者含坎離也觀<lb/>
　　之觀光者四五交也頤之光者四施初也夬之光<lb/>
　　者離自下升也未濟之光者二五易也需光亨者<lb/>
　　大壯四之五日西月東四五得位也凡言未光者<lb/>
　　皆未能行也屯九五未之二也噬嗑九四之六五<lb/>
　　而後光也晉上九反三自治而後光也夬九五中<lb/>
　　行上決而後光也萃九五之二而後光也凡言光<lb/>
　　明者兼體用也老子曰用其光復歸於明體用合<lb/>
<pb n="114a"/>
　　一光明无盡也凡言光大者其象與光明同曰大<lb/>
　　者指陽爻也言光輝者日月之光揮散也言暉者<lb/>
　　主離日也電陽光雷陽聲陽自子息而至春分四<lb/>
　　陽成大壯雷乃發聲後五日始電隂自午消而至<lb/>
　　秋分四隂成觀雷乃收聲電亦不作震動也不動<lb/>
　　則聲光何由而發子雲曰觀雷觀火為盈為實天<lb/>
　　收其聲地藏其熱盈實者陽息也震與兊交離與<lb/>
　　坎交故雷電而降雨為中女為甲胄者離外實中<lb/>
<pb n="114b"/>
　　虚有甲之象在上為胄在下為甲先儒謂巽為繩<lb/>
　　繕甲也為戈兵者乾為金離火煆之火銳二戈兵<lb/>
　　也兵有五言兵則五兵具矣同人解夬萃曰戎者<lb/>
　　戎兵戎器也噬嗑旅言矢乾金火煆銳上為鏃巽<lb/>
　　木為幹加於坎弓之上矢也旅巽言斧者兊為决<lb/>
　　斷也歸妹言刲者交兊金為刀兵也小過言戕者<lb/>
　　外殺也謙既濟未濟言伐者自上伐下入其險阻<lb/>
　　也謙又言侵伐者侵削其地而後伐也為大腹者<lb/>
<pb n="115a"/>
　　坤為腹有容也坤二五易乾成離陽為大故為大<lb/>
　　腹内虚外堅實大腹之象離燥故為乾卦於日為<lb/>
　　烜於木為槁漸初六艮動成離之二坎水之傍乾<lb/>
　　而可止厓也厓謂之干震其究為乾故曰其究為<lb/>
　　健巽其究為震故曰其究為躁卦卦變也觀此二<lb/>
　　卦則知乾坤坎離艮兊其究皆變乾健獨不言卦<lb/>
　　者无非乾也為鼈為蟹為蠃為蚌為龜五者皆大<lb/>
　　腹離也為鼈者離交巽也巽位已已為地故虵或<lb/>
<pb n="115b"/>
　　化鼈虵鳴而鼈應為蟹者巽交離也蟹連兩目重<lb/>
　　離也託於虵鱓之穴亦巽也鼈蟹其中皆黄坤之<lb/>
　　二五乎為蠃者兑交離也鮒蠃生於池澤蝸生於<lb/>
　　暑雨螺生於月旋震六二旅六二九四巽上九兊<lb/>
　　九四噬嗑六二變皆兊交離也為蚌者離交坎也<lb/>
　　千嵗之燕為蛤雀為蛤伏翼為蛤雉為蜃鵰為蠣<lb/>
　　方諸泣月蚌胎含珠離坎也為龜者坎交離也北<lb/>
　　方𤣥枵之次為龜虵故龜游山澤出入水火含神<lb/>
<pb n="116a"/>
　　負智得坎離之正乎頤損益三卦皆然其於木也<lb/>
　　為科上槁康節論木曰枝幹土石也故歲不易葉<lb/>
　　花水火也故嵗易横渠曰離為乾卦其於木也為<lb/>
　　科上槁附而燥也然則横渠所謂附而燥即康節<lb/>
　　所謂葉花也鄭康成曰科上者隂在内為疾虞翻<lb/>
　　曰巽蟲食心故上槁宋衷孔穎達以科為空中然<lb/>
　　則諸儒又以科上蟲病為槁矣　為牧牛者坤為<lb/>
　　牛艮為小子艮坤變離牧牛也謙初六變九是已<lb/>
<pb n="116b"/>
　　坤變離柔麗中正畜之以剛二畜牛也離六二六<lb/>
　　五是已牧者以柔養剛畜者以剛制柔王洙本作<lb/>
　　牝牛<hi>並易傳</hi>
　　新安朱氏曰荀九家有為牝牛<hi>本義</hi>
艮為山為徑路為小石為門闕為果蓏為閽寺為指為<lb/>
狗為鼠為黔喙之屬其於木也為堅多節<lb/>
　横渠先生曰艮為小石堅難入也為徑路通或<hi>一作且</hi>
　寡也<hi>易說</hi>
<pb n="117a"/>
　　廣漢張氏曰艮之一陽上而止其所故為山也徑<lb/>
　　小也路大也萬物自此而入故小自此而出故大<lb/>
　　故為徑路而又為小石也蓋石之小者有可轉之<lb/>
　　理乃能動能靜者乎一陽在上而往來出入莫不<lb/>
　　由於斯者此門闕也果者一陽在上之象也蓏者<lb/>
　　一陽在下之象也閽人譏其出入而為之啟閽寺<lb/>
　　人相道出入之事而糾之閽人掌其竒服怪民不<lb/>
　　入此司外者也寺人掌内宫之戒令此司内者也<lb/>
<pb n="117b"/>
　　為指乃四支之止亦指其出入者也為狗止而能<lb/>
　　止人者也為鼠隂而止其所者也狗陽而能止其<lb/>
　　所者乎黔黒色之潛者而艮為東北喙吐納出入<lb/>
　　其又止於上者也堅則在内則此為堅多節者歟<lb/>
　　<hi>易說</hi>
　　白雲郭氏曰震自坤變故為大塗艮其小者則為<lb/>
　　徑路艮大為山其小亦為石山與小石如坎水溝<lb/>
　　瀆之義門闕閽寺性之止也果蓏亦乾之餘陽也<lb/>
<pb n="118a"/>
　　指亦手也陽過而在上无中下之剛是以陽卦之<lb/>
　　中獨艮不言馬其剛在上所用益小故於獸畜之<lb/>
　　類无行健之功徒有噬囓之象狗鼠黔喙之屬皆<lb/>
　　是也震之剛動於下故言足坎之剛動於中故言<lb/>
　　心艮之剛動於上故言喙皆因所索而言也且坎<lb/>
　　之為隱伏也在賢者為隱在小人為盗艮之為利<lb/>
　　則為狗為害斯為鼠皆一義而二象也堅多節者<lb/>
　　剛不中也中則為心不中則為節心則利用節不<lb/>
<pb n="118b"/>
　　利於用二卦之辨也<hi>易說</hi>
　　漢上朱氏曰艮積於下止於上二隂含陽土石聚<lb/>
　　焉蒙賁剥大畜咸遯蹇漸旅皆曰山以三畫卦言<lb/>
　　也為丘為陵為陸者以重卦言也髙平曰陸大陸<lb/>
　　曰阜大阜曰陵而丘有一成再成三成如昆侖亦<lb/>
　　曰丘故重艮以三為陸四為陵五為丘上為山太<lb/>
　　𤣥九地七為下山八為中山九為上山準易也五<lb/>
　　行以艮為土太𤣥以山為金者山土石也石者土<lb/>
<pb n="119a"/>
　　之實故為土石金類也故又為金震為大塗動而<lb/>
　　行莫之止也交艮為徑路止而行行而止也艮者<lb/>
　　震之反山徑之蹊則行者改步矣又為巷者通乎<lb/>
　　家以逹内外二為家山土石也水流山則土去而<lb/>
　　石見故艮坎為石為小石豫六二以四為石是也<lb/>
　　困六二否艮交坎故困于石漸六二曰磐者二五<lb/>
　　相易坎變巽艮艮為石也闢乾為門闔坤為户艮<lb/>
　　土東北當啓閉之際門闕也艮為宗廟者六也一<lb/>
<pb n="119b"/>
　　六坎也坎者鬼之所歸大𤣥以一六為廟故艮為<lb/>
　　門闕在宗廟之位為廟萃震渙損是也為宫者止<lb/>
　　於中也太一出陽入隂息於中宫坎艮坤為宫在<lb/>
　　旅為次在野為廬又為牖者宫之户坎其傍以通<lb/>
　　明也故艮坤坎離為牖巽為草木艮陽止也止於<lb/>
　　上為果止於下為蓏蓏𤓰瓠之屬乾為圜為閽寺<lb/>
　　者閽守門者也寺守巷者也郭璞筮遇豫之小過<lb/>
　　曰當有羣魚入州城寺舍言小過艮也艮為手又<lb/>
<pb n="120a"/>
　　為指者在上體為手指止者動也在下體為足指<lb/>
　　動者止也震動艮止相反也為狗上言艮為狗者<lb/>
　　狗馬之狗也此言為狗者熊虎子字當作豿爾雅<lb/>
　　曰熊虎醜其子狗蓋虎子未有文猶狗也虞翻馬<lb/>
　　融郭璞以兊艮為虎艮者寅位也艮究成兊故艮<lb/>
　　為虎子又為黔喙之屬成兊則坤交乾而有文矣<lb/>
　　為鼠者艮交坎也天文虚為鼠玉衡之星為鼠其<lb/>
　　艮之九三爻乎晉九四是也郭璞筮遇咸之井曰<lb/>
<pb n="120b"/>
　　東方當有蟹鼠為災亦艮坎也坎虚在子故子為<lb/>
　　鼠晝止者艮也夜動者坎也穴土者艮也隱伏而<lb/>
　　竊者坎也為黔喙之屬者坎為𤣥坎變艮則𤣥在<lb/>
　　前故鄭康成曰取其為山獸寅為虎貍亦是也寅<lb/>
　　即艮也屯六三艮震為鹿角者艮之陽蹄者震之<lb/>
　　陽躁者震也止而伏者艮也隂生而鹿角解震反<lb/>
　　巽也陽生而塵角解巽反震也塵鹿類也故塵與<lb/>
　　鹿游龍震也故鹿與龍游劉牧曰鹿性決躁其角<lb/>
<pb n="121a"/>
　　反生震象也頤九四革九五兊艮為虎上六為豹<lb/>
　　解九二未濟艮坎為狐或曰艮兊一也革上六何<lb/>
　　以為豹曰上六隂爻離九三文之過也天文箕為<lb/>
　　豹尾為虎同在艮履何取於艮乎曰伏艮也其於<lb/>
　　木也為堅多節者坤為衆多堅節乾剛也三索故<lb/>
　　多節否九五堅多節之木在田上上𤣥下黄桑也<lb/>
　　郭璞筮遇家人之蒙巽變艮為髙松松堅多節也<lb/>
　　　為鼻者傳曰鼻者面之山兊為口山澤通氣故<lb/>
<pb n="121b"/>
　　鼻口相為用通鳥獸言之艮之陽也故為虎為狐<lb/>
　　<hi>並易傳</hi>
　　新安朱氏曰荀九家有為鼻為虎為狐<hi>本義</hi>
兊為澤為少女為巫為口舌為毁折為附決其於地也<lb/>
為剛鹵為妾為羊<lb/>
　横渠先生曰兊為附決内實則外附必決也為毁折<lb/>
　物成則止柔者必決也<hi>易說</hi>
　　廣漢張氏曰澤能畜水而說物於枯悴之時故兊<lb/>
<pb n="122a"/>
　　為澤三索於坤而得之故為少女為巫以言語而<lb/>
　　說神而又以說人者也為口舌以言而說人以食<lb/>
　　而說已兊正秋故毁折異乎震之蕃鮮也震為決<lb/>
　　躁以其剛陽至於兊則不能決物附於人而決之<lb/>
　　耳剛鹵者色白外柔而内剛者也為妾隂之不正<lb/>
　　而說於人者乎羊者外說而狠者乎<hi>易說</hi>
　　白雲郭氏曰兊藪澤之象亦為天澤雨有潤澤之<lb/>
　　功故雨亦名澤别而言之雨其物也澤其功也故<lb/>
<pb n="122b"/>
　　坎與兊義不同也唯言其功故凡可以澤物者皆<lb/>
　　為兊又不止雨之為澤而已八卦之中三索而成<lb/>
　　者皆動於上也以陽動者艮也以隂動者兊也陽<lb/>
　　動則有口之義而未見其象隂動則卦具口象於<lb/>
　　上故直言其為口舌也巫之通神以口舌而致精<lb/>
　　誠也古之巫與今之巫異古之巫誠人也今之巫<lb/>
　　妄人也誠故可用以通神妄非聖人之所用也口<lb/>
　　舌之用非辨論是非毁譽而已或附或決或用以<lb/>
<pb n="123a"/>
　　毁折也附猶誓命使天下之比附決猶號令之決<lb/>
　　小人毁折猶噬嗑之用獄除間以去天下之害則<lb/>
　　口舌之用大矣非小人之所謂口古頰舌之間而<lb/>
　　已是以天下說之也陽在下為剛隂在上為鹵蓋<lb/>
　　亦藪澤之象妾為女道之下者也兊雖二剛在下<lb/>
　　而卦以上之一隂為主故无良馬行健之功而有<lb/>
　　羝羊羸角之患也附決之意與詩之疏附同<hi>易說</hi>
　　漢上朱氏曰澤者水之聚二陽沈於下一隂見於<lb/>
<pb n="123b"/>
　　上乾陽為美陽沈於下鍾美矣太𤣥之沈曰隂懐<lb/>
　　於陽陽懐於隂志在𤣥宫然坎兊一也故坎壅成<lb/>
　　澤澤決成川為少女為巫者兊變巽兊為口尚口<lb/>
　　而巽進且退者巫也巽九二是也或為史升或為<lb/>
　　史降而為巫尚口則一也為口者說見於外也為<lb/>
　　舌者動於内也口為言太𤣥四八為金於五事為<lb/>
　　言為辭者言成文也乾三動成兊離是也為毁折<lb/>
　　者隂見則陽毁隂升則陽折物極而窮噬嗑六二<lb/>
<pb n="124a"/>
　　上九為滅離九四為棄毁也豐大象九三離上九<lb/>
　　之五鼎四之初為折為附者兊反艮也為決者兊<lb/>
　　也隂盛陽微則陽附隂陽盛隂微則陽決隂剥一<lb/>
　　陽五隂故曰山附於地夬一隂五陽故曰剛決柔<lb/>
　　也或附或決時也其於地也為剛鹵者水動而性<lb/>
　　剛留於澤為鹵剛而柔為沙需之九二是也水畜<lb/>
　　於澤下為鹹鹹无水亦為鹵困之大象是也為妾<lb/>
　　者遯九三兊女伏於下與艮同位艮小子坤為臣<lb/>
<pb n="124b"/>
　　臣僕也故以伏兊為妾六四兊来奔初為妾自初<lb/>
　　言之得妾也傳曰聘則為妻奔則為妾巽離女也<lb/>
　　兊獨為妾者娶論年德而得妾者以其子故常少<lb/>
　　為羊鄭康成本作陽虞翻本作羔今從鄭鄭曰此<lb/>
　　陽謂為養无家女行賃炊爨今時有之賤於妾也<lb/>
　　案爾雅陽子也郭璞引魯詩曰陽如之何又曰今<lb/>
　　巴濮之人自呼阿陽璞筮過咸之漸曰兊為賤女<lb/>
　　戲倒隂陽蓋咸兊變巽隂陽顚倒遯九三鼎初六<lb/>
<pb n="125a"/>
　　之四爻位皆正咸漸之變爻位不正故為賤妾陽<lb/>
　　妾之賤者也歸妹六三兊女不正為須須賤女陽<lb/>
　　之象乎　為常先儒謂西方之神誤也當在坤後<lb/>
　　簡編錯亂耳且坤為常以隂從陽常也故坤順得<lb/>
　　常又曰後得主而有常屯六三二五相易十年乃<lb/>
　　字為反常需初九需于郊不犯難行須六四下交<lb/>
　　而後行師六四隂從陽當順九二知其不可變而<lb/>
　　反次皆曰未失常為輔頰乾艮為輔乾為首艮止<lb/>
<pb n="125b"/>
　　於上輔也又為輔頰者連兊也而恱於首頰靣頰<lb/>
　　也<hi>並易傳</hi>
　　新安朱氏曰荀九家有為常為輔頰<hi>本義</hi>
　　　右第十一章<hi>新安朱氏本義曰此章廣八卦之象其間多不可曉者求之於經亦</hi>
　　　　<hi>不盡合也</hi>
　<lb/>
　<lb/>
　合訂刪補大易集義粹言卷七十九<lb/>
</p>
<p>
</p>
  </div>
</body>
</text>
</TEI>
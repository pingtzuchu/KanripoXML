<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷七十八</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷七十八<lb/>
　　　　　　　　　　頭等侍衛納喇性德編<lb/>
子曰乾坤其易之門邪乾陽物也坤隂物也隂陽合德<lb/>
而剛柔有體以體天地之撰以通神明之徳其稱名也<lb/>
雜而不越於稽其類其衰世之意邪<lb/>
　伊川先生曰或曰乾坤易之門其義難知餘卦則易<lb/>
　知也曰乾坤天地也萬物烏有出天地之外者乎知<lb/>
<pb n="1b"/>
　道者統之有宗則然也而在卦觀之乾坤之道簡易<lb/>
　故其辭平直餘卦隨時應變取舍无常尤為難知也<lb/>
　知乾坤之道者以為易則可也<hi>經説</hi>
　横渠先生曰推而行之存乎通所謂合徳隤然確然<lb/>
　所謂有體乾於天為陽於地為剛於人為仁坤於天<lb/>
　則隂於地則柔於人則義先立乾坤以為易之門户<lb/>
　既定剛柔之體極其變動以盡其時至於六十四此<lb/>
　易之所以教人也　其文辭錯綜而條理不雜　世<lb/>
<pb n="2a"/>
　衰則天人交勝其道不一易之情也<hi>並易説</hi>
　　龜山楊氏曰或問易曰乾坤其易之門所謂門莫<lb/>
　　是學易自此入否曰不然今人多如此説故有喻<lb/>
　　易為屋室謂其入必有其門則乾坤是也為此言<lb/>
　　者只為元不曉易夫易與乾坤豈有二物孰為内<lb/>
　　外謂之乾坤者因其健順而命之名耳乾坤即易<lb/>
　　易即乾坤故孔子曰乾坤毁則无以見易蓋无乾<lb/>
　　坤則不見易非易則无乾坤謂乾坤為易之門者<lb/>
<pb n="2b"/>
　　隂陽之氣有動静屈伸爾一動一静或屈或伸闔<lb/>
　　闢之象也故孔子又曰闔户謂之坤闢户謂之乾<lb/>
　　所謂門者如此老子曰天地之間其猶槖籥乎夫<lb/>
　　氣之闔闢徃來豈有窮哉有闔有闢變由是生其<lb/>
　　變无常非易而何大抵看易須先識他根本然後<lb/>
　　有得夫易求之吾身斯可見矣豈應外求横渠於<lb/>
　　正䝉中曽略説破云乾坤之闔闢出作入息之象<lb/>
　　也非見得徹言不能及此某舊曾作明道哀詞云<lb/>
<pb n="3a"/>
　　通闔闢于一息兮尸者其誰蓋言易之在我也人<lb/>
　　人有易不知自求只於文字上用功要作何用<lb/>
　　問乾坤即隂陽之氣否曰分明説乾陽物坤隂物<lb/>
　　既是隂陽又曰乾坤何也曰乾坤止言其健順爾<lb/>
　　欲識本根須是知體同名異自然意義曉然<hi>並南都語</hi>
　　<hi>録</hi>
　　廣漢張氏曰易寓於乾坤乾坤可以見易故乾坤<lb/>
　　乃易之門言易之道出入於乾坤之兩間者乎以<lb/>
<pb n="3b"/>
　　卦言之乾之三竒乃陽物也坤之三耦乃隂物也<lb/>
　　三竒三耦索而為六子互體卦變積而為六十四<lb/>
　　此隂陽合徳而剛柔有體也夫四時之迭運五行<lb/>
　　之攸序皆天地之撰也聖人作易所以體天地之<lb/>
　　撰者如損益之盈虚剥復之進退乃體天地之撰<lb/>
　　者乎隂陽之造化剛柔之消長皆神明之徳也聖<lb/>
　　人作易所以通神明之徳者如知死生之説知幽<lb/>
　　明之故乃通神明之徳者乎是以三易之稱或曰<lb/>
<pb n="4a"/>
　　歸蔵而始於坤或曰連山而始於艮或曰周易而<lb/>
　　始於乾坤此三者之名雖曰雜也然其畫皆六其<lb/>
　　卦皆八初未嘗越於道也然考其類之所在則夏<lb/>
　　曰連山商曰歸蔵周曰周易皆世衰道微者乎<hi>易説</hi>
　　屏山劉氏曰學易者必有門户復卦易之門户也<lb/>
　　入室者當自户始學易者當自復始<hi>屏山集</hi>
　　白雲郭氏曰此章論易之為書也乾坤二卦在易<lb/>
　　之書猶易之門學者首當明乾坤之義也自道言<lb/>
<pb n="4b"/>
　　之三才之内无非物乾坤雖非天地萬物以類言<lb/>
　　之亦陽物隂物也況在易之乾坤見於卦象者乎<lb/>
　　乾坤合隂陽之徳而後有剛柔之體蓋言先得乾<lb/>
　　坤隂陽之道而後見於象者剛柔之體具焉剛柔<lb/>
　　之體具則六十四卦由之而生故觀其象則可以<lb/>
　　體天地之撰明其義則可以通神明之徳矣六十<lb/>
　　四卦稱名雖雜而不越乎乾坤剛柔之一道也稽<lb/>
　　其言之類不過於幾微禍福吉凶悔吝豈皆衰世<lb/>
<pb n="5a"/>
　　之意邪是亦聖人之情見乎辭也<hi>易説</hi>
　　漢上朱氏曰乾坤其易之門邪乾坤毁則易无自<lb/>
　　而入矣乾剛者陽之物老陽之䇿也其徳則健坤<lb/>
　　柔者隂之物老隂之策也其徳則順隂陽氣也剛<lb/>
　　柔形也氣變而有形形具而有體是故揔策成爻<lb/>
　　健順合徳而剛柔之體見矣聖人以此體天地之<lb/>
　　撰體形容之也撰定也形容天地之所定者體造<lb/>
　　物也即剛柔有體是已天神也地明也通神明之<lb/>
<pb n="5b"/>
　　徳者示幽顯一源也即隂陽合徳是已隂陽相盪<lb/>
　　剛柔相推自乾坤而變八卦自八卦而變六十四<lb/>
　　卦三百八十四爻其稱名也雜然不齊枝葉至扶<lb/>
　　踈矣而亦不越乎隂陽二端而已乾坤其易之門<lb/>
　　邪伏羲始畫八卦文王監於二代而作周易周公<lb/>
　　因於文王而作爻辭卦有象爻有變動繫辭焉而<lb/>
　　命之日益詳矣蓋時有汙隆道有升降世既下衰<lb/>
　　不如是不足以盡天下之情偽何以知其然哉於<lb/>
<pb n="6a"/>
　　此稽考其類則知之矣<hi>易傳</hi>
　　新安朱氏曰諸卦剛柔之體皆以乾坤合徳而成<lb/>
　　故曰乾坤易之門撰猶事也　萬物雖多无不出<lb/>
　　於隂陽之變故卦爻之義雖雜出而不差繆然非<lb/>
　　上古淳質之時思慮所及也故以為衰世之意蓋<lb/>
　　指文王與紂之時也<hi>並本義</hi>　乾坤易之門不是乾<lb/>
　　坤外别有易只易便是乾坤乾坤便是易似那兩<lb/>
　　扇門相似一扇開便一扇閉只是一箇隂陽做底<lb/>
<pb n="6b"/>
　　如闔户謂之坤闢户謂之乾　問門者是六十四<lb/>
　　卦皆由是出如兩儀生四象只管生出邪為是取<lb/>
　　闔闢之義邪曰只是取闔闢之義六十四卦只是<lb/>
　　這一箇隂陽闔闢而成但看他下文云乾陽物也<lb/>
　　坤隂物也隂陽合徳而剛柔有體便見得只是這<lb/>
　　兩箇　乾陽物坤隂物隂陽形而下者乾坤形而<lb/>
　　上者　天地之撰撰即是説他做處　問其稱名<lb/>
　　也雜而不越是指繫辭而言是指卦名而言曰他<lb/>
<pb n="7a"/>
　　後面兩三畨説名後又舉九卦説看來只是謂卦<lb/>
　　名又曰繫辭自此以後皆難曉　於稽其類一本<lb/>
　　作於稽<hi>音啓</hi>其顙又一本於作烏不知如何曰但不<lb/>
　　過是説稽考其事類　其衰世之意邪伏羲畫卦<lb/>
　　時這般事都已有了只是未曾經歴到文王時世<lb/>
　　變不好古來未曾有底事都有了他一一經歴這<lb/>
　　崎嶇萬變過來所以説出那卦辭如箕子之明夷<lb/>
　　如入于左腹獲明夷之心于出門庭此若不是經<lb/>
<pb n="7b"/>
　　歴如何説得<hi>並語録</hi>
夫易彰徃而察來而微顯闡幽開而當名辨物正言斷<lb/>
辭則備矣其稱名也小其取類也大其㫖逺其辭文其<lb/>
言曲而中其事肆而隠因貳以濟民行以明失得之報<lb/>
　横渠先生曰夫易彰徃察來而微顯闡幽如坤初六<lb/>
　驗履霜於己然察堅冰於將至之類數徃知來其義<lb/>
　一也　顯者則微之使求其原幽者則闡之使見其<lb/>
　用故曰其事肆而隠　天下之理既己思盡思易之<lb/>
<pb n="8a"/>
　三百八十四爻變動以寓之人事告人以當如何時<lb/>
　如何事若其應也如何則吉如何則凶宜動宜静丁<lb/>
　寧以為告戒此因貳以濟民行也<hi>並易説</hi>
　　廣漢張氏曰論易之神彰徃察來論易之道微顯<lb/>
　　闡幽徃來以時言或徃或來以其无常人不能知<lb/>
　　也惟易之神徃者彰之來者察之微幽以理言或<lb/>
　　微或幽人不能察也惟易之道微者顯之幽者闡<lb/>
　　之易之神易之道儻非乾坤開而當名辨物正言<lb/>
<pb n="8b"/>
　　斷辭則易之道安能備而無窮乎是以乾陽物其<lb/>
　　數為竒坤隂物其數為耦陽竒隂耦以示之然後<lb/>
　　即其健而名之以乾即其順而名之以坤以至六<lb/>
　　子六十四卦當其名也夫名既當則剛柔之物雖<lb/>
　　曰相雜蓋有自然而辨者矣言天下之至賾而為<lb/>
　　象言天下之至動而為爻以至吉凶者言乎其失<lb/>
　　得悔吝者言乎其小疵皆正其言也夫言既正則<lb/>
　　辭之指其所者蓋有自然而斷者矣　夫名卦曰<lb/>
<pb n="9a"/>
　　暌而已而天下之事同男女之事類在焉名卦以<lb/>
　　恒而已而日月之久照四時之久成在焉此稱名<lb/>
　　小而取類大也利用安身窮神知化咸九四之意<lb/>
　　深矣其辭乃曰憧憧徃來朋從爾思而已氤氲化<lb/>
　　醇男女構精損六三之意逺矣其辭乃曰三人行<lb/>
　　則損一人一人行則得其友而已此其㫖逺其辭<lb/>
　　文也在同人未嘗言同所言者類族辨物之事其<lb/>
　　言雖曲也乃中其尚同大過之弊也在鼎所載者<lb/>
<pb n="9b"/>
　　以木巽火烹飪之事其事甚肆而易見也然所寓<lb/>
　　者皆飬賢享帝與夫取新之道隠於其間也是以<lb/>
　　民之雖安其危而利其菑樂其所以亡甚者有知<lb/>
　　者疑而不能肆其謀有力者疑而不能肆其勇此<lb/>
　　聖人之作易所以因民之疑以濟其民行所以明<lb/>
　　其失得之報<hi>並易説</hi>
　　白雲郭氏曰易之為書也所以彰徃聖之道察方<lb/>
　　來之變而垂教於无窮其微顯闡幽所謂顯道神<lb/>
<pb n="10a"/>
　　徳行也開明大道至於六十四其當名辨物正言<lb/>
　　斷辭无或不備雖其稱名小者其取類大也㫖逺<lb/>
　　者道具於㫖也辭文者道顯於辭也其言屈曲而<lb/>
　　發无不中其事肆直而理无不精開明失得之報<lb/>
　　以濟民之所行故曰因貳貳者失得也斯道得則<lb/>
　　吉報之斯道失則凶報之故吉凶所以為失得之<lb/>
　　報也前言當名謂卦也辨物謂象也正言爻彖之<lb/>
　　辭也斷辭繫之以吉凶者也<hi>易説</hi>
<pb n="10b"/>
　　漢上朱氏曰夫易之為書以八卦言之自震至乾<lb/>
　　彰徃也自巽至坤察來也一徃一來周旋无窮是<lb/>
　　謂環中以重卦言之前卦為徃後卦為來自内之<lb/>
　　外為徃自外之内為來彰徃故微顯察來故闡幽<lb/>
　　顯莫如既徃而有微而難知之理幽莫如方來而<lb/>
　　有顯而易見之象開釋爻卦各當其名无隱也辨<lb/>
　　隂陽之物正吉凶之辭无遺也斷之以卦辭爻辭<lb/>
　　則備矣觀乎此宜若坦然明白使人易曉矣然而<lb/>
<pb n="11a"/>
　　其稱名也小則百物不廢其取類也大則達之於<lb/>
　　天下意有餘故其㫖逺物相雜故其辭文其言致<lb/>
　　曲而復中於道其事閎肆而實本於隱非天下至<lb/>
　　神至精至變有不能與也而又因其疑貳不決恐<lb/>
　　懼易入之時以濟民行告之以吉凶悔吝之辭以<lb/>
　　明失得之必報蓋有逺害防患之心非衰世之意<lb/>
　　乎<hi>易傳</hi>
　　新安朱氏曰而微顯恐當作微顯而開而之而亦<lb/>
<pb n="11b"/>
　　疑有誤肆陳也貳疑也<hi>本義</hi>　彰徃察來徃者如隂<lb/>
　　陽消長來者事之未來吉凶　問彰徃察來如神<lb/>
　　以知來知以蔵徃相似徃是已定底如天地隂陽<lb/>
　　之變皆已見在這卦上了來謂方來之變亦皆在<lb/>
　　這上曰是　幽者不可見便就這顯處説出來顯<lb/>
　　者便就上面尋其不可見底教人知得　微顯闡<lb/>
　　幽便是顯道神徳行徳行顯然可見者道不可見<lb/>
　　者微顯闡幽是將道來事上看言那箇雖是麤底<lb/>
<pb n="12a"/>
　　然皆出於道義之藴微顯所以闡幽闡幽所以微<lb/>
　　顯只是一箇物事　將那道理來事物上與人看<lb/>
　　就那事物上推出那裏面有這道理<hi>並語録</hi>
　　　右第六章<hi>新安朱氏本義曰此章多闕文疑字不可盡通後皆放此</hi>
易之興也其於中古乎作易者其有憂患乎<lb/>
　伊川先生曰如言仁者不憂又却言作易者其有憂<lb/>
　患須要知用處各别也天下只有一箇憂字一箇怨<lb/>
　字既有此二字聖人安得无之<hi>劉元承手編</hi>
<pb n="12b"/>
　横渠先生曰諳識情偽吉凶之變故能體盡性命<hi>易説</hi>
　　廣漢張氏曰伏羲神農黄帝堯舜之時上下數千<lb/>
　　百年民淳事簡三畫足以周天地之情八卦足以<lb/>
　　盡事物之變當是時也易不以不興而亡也及夫<lb/>
　　周之文王在商受之時有君人之大徳内文明而<lb/>
　　外柔順望道而未見於是重伏羲之一卦而八八<lb/>
　　卦而六十四一爻而六六爻而三百八十四此易<lb/>
　　所以興於中古也然六十四卦皆濟民行而出民<lb/>
<pb n="13a"/>
　　於憂患也而特取九卦以言之者蓋渉世路始於<lb/>
　　履終於巽則庻幾免人道之患也下文所以三言<lb/>
　　之<hi>易説</hi>
　　白雲郭氏曰易始於包犧而興於文王故曰中古<lb/>
　　作易者其有憂患乎盖謂文王也説者謂既有憂<lb/>
　　患則須脩徳以避患故明九卦為徳之所用誤矣<lb/>
　　夫聖人脩徳又豈係於憂患乎而孔子言此者蓋<lb/>
　　以聖人居崇髙之位道行於天下為帝為王參天<lb/>
<pb n="13b"/>
　　地賛化育則易行乎其中矣固不必有作也及其<lb/>
　　道不行於天下而憂患天下後世之深欲力以斯<lb/>
　　文昭示來世則不得不作矣此文王所以䝉大難<lb/>
　　而作易也然則孔子道不行而繫易其亦所謂憂<lb/>
　　患者乎故憂患者蓋憂患後世之不復與聞斯道<lb/>
　　也<hi>易説</hi>
　　漢上朱氏曰作易者上古也興易者中古也何以<lb/>
　　知易興於中古邪觀九卦之象聖人有憂患後世<lb/>
<pb n="14a"/>
　　之心得失滋彰矣然則上古作易何以知有憂患<lb/>
　　乎曰聖人隨時者也佃漁不厭則耒耜之利不興<lb/>
　　結繩未弊則書契之文不作而所以憂患後世者<lb/>
　　固已具於八卦之中至於文王而易道興矣<hi>易傳</hi>
　　新安朱氏曰夏商之末易道中微文王拘於羑里<lb/>
　　而繫彖辭易道復興<hi>本義</hi>
是故履徳之基也謙徳之柄也復徳之本也恒徳之固<lb/>
也損徳之脩也益徳之裕也困徳之辨也井徳之地也<lb/>
<pb n="14b"/>
巽徳之制也<lb/>
　横渠先生曰巽徳之制者量宜接物故曰制也<hi>易説</hi>
　　廣漢張氏曰是以君子非禮勿履欲崇其徳必始<lb/>
　　於禮履為徳之基謙者處後而人先之君子有終<lb/>
　　不可須㬰去也故曰謙徳之柄人復而反本則不<lb/>
　　逐於末故曰復徳之本人而無恒不可以作巫醫<lb/>
　　故恒則徳之固而不可動搖乎損去其害徳者徳<lb/>
　　自此而脩矣益者日益以增而進故綽然有餘也<lb/>
<pb n="15a"/>
　　在困窮之時不待言而徳自辨矣風雨然後知雞<lb/>
　　鳴不已嵗寒然後知松柏之後彫也積徳如井内<lb/>
　　不失己外不失人而又不改焉所以為徳之地巽<lb/>
　　以行權巽為木言其曲直不執一節巽為風言其<lb/>
　　去來不知所自徳至於巽則達權通變制於事而<lb/>
　　不執於一方如工之制器者乎<hi>易説</hi>　俞秀才問九<lb/>
　　卦乃學者用工之實歟先生曰九卦有次序履徳<lb/>
　　之基為先歩歩踏實地也<hi>南軒集</hi>
<pb n="15b"/>
　　白雲郭氏曰聖人用易上篇言之詳矣而脩徳之<lb/>
　　事或未盡也故舉九卦以明之夫擇可履而履之<lb/>
　　故為徳之基謙以持之為徳之柄復以反之為徳<lb/>
　　之本恒以可久為徳之固損其害己之欲故為徳<lb/>
　　之脩遷其益己之善故為徳之裕困而不失其所<lb/>
　　亨故為徳之辨改邑不改井井猶性也故為徳之<lb/>
　　地巽以申命行事故為徳之制此聖人以九卦成<lb/>
　　徳於内也<hi>易説</hi>
<pb n="16a"/>
　　漢上朱氏曰履説而應乎乾履乎和者也故為徳<lb/>
　　之基謙執之而有終者也故為徳之柄復剛反動<lb/>
　　而復其初徳自此始者也故為徳之本恒乆而不<lb/>
　　已終則有始者也故為徳之固損損其可損而致<lb/>
　　一者也故為徳之脩益益其可益而日進者也故<lb/>
　　為徳之裕困剛見揜而不失其所亨者也故為徳<lb/>
　　之辨井剛中而不變者也故為徳之地巽以剛下<lb/>
　　柔不失乎中者也故為徳之制<hi>易傳</hi>
<pb n="16b"/>
　　新安朱氏曰履禮也上天下澤定分不易必謹乎<lb/>
　　此然後其徳有以為基而立也謙者自卑而尊人<lb/>
　　又為禮者之所當執持而不可失者也九卦皆反<lb/>
　　身脩徳以處憂患之事也而有序焉基所以立柄<lb/>
　　所以持復者心不外而善端存恒者守不變而常<lb/>
　　且久懲忿窒慾以脩身遷善改過以長善困以自<lb/>
　　驗其力井以不變其所然後能巽順於理以制事<lb/>
　　變也<hi>本義</hi>　鄭仲履問易繫云作易者其有憂患乎<lb/>
<pb n="17a"/>
　　如何止取九卦曰聖人論處憂患偶然説此九卦<lb/>
　　爾天下道理只在聖人口頭開口便是道理偶説<lb/>
　　此九卦意思自足若更添一卦也不妨更不説一<lb/>
　　卦也不妨只就此九卦中亦自儘有道理且易中<lb/>
　　儘有處憂患底卦非謂九卦之外皆非所以處憂<lb/>
　　患也若以困為處憂患底卦則屯蹇非處憂患而<lb/>
　　何觀聖人之經正不當如此後世拘於象數之學<lb/>
　　者乃以為九陽數聖人之舉九卦合此數也尤泥<lb/>
<pb n="17b"/>
　　而不通矣今之談經者徃徃有四者之病本卑也<lb/>
　　而抗之使髙本淺也而鑿之使深本近也而推之<lb/>
　　使逺本明也而必使至於晦此今日談經之大患<lb/>
　　也　三説九卦是聖人因上面説憂患發明此一<lb/>
　　項道理不必深泥如困徳之辯若説蹇屯亦可蓋<lb/>
　　偶然如此説大抵易之書如雲行水流本無定相<lb/>
　　確定説不得揚子雲太𤣥一爻吉一爻凶相間排<lb/>
　　將去七百三十賛乃三百六十五日之晝夜晝爻<lb/>
<pb n="18a"/>
　　吉夜爻凶又以五行參之故吉凶有深淺毫髪不<lb/>
　　可移此可為典要之書也聖人之易則有變通如<lb/>
　　此卦以陽居陽則吉他卦以陽居陽或不為吉此<lb/>
　　卦以隂居隂則凶他卦以隂居隂或不為凶此不<lb/>
　　可為典要之書也　履徳之基只是要以踐履為<lb/>
　　本謙徳之柄只是要謙退若處患難而矯亢自髙<lb/>
　　取禍必矣復徳之本如孟子所謂自反困徳之辨<lb/>
　　困而通則可辨其是困而不通則可辨其非損是<lb/>
<pb n="18b"/>
　　懲忿窒慾益是脩徳益令廣大巽徳之制巽以行<lb/>
　　權巽只是低心下意要制事須是將心入那事裏<lb/>
　　面去順他道理方能制事方能行權若心麤只從<lb/>
　　事皮膚上綽過如此行權便就錯了巽伏也入也<lb/>
　　　問井徳之地曰井有本故澤及於物而井未嘗<lb/>
　　動故曰居其所而遷如人有徳而後能施以及人<lb/>
　　然其徳性未嘗動也井以辯義如人有徳而其施<lb/>
　　見於物自有斟酌裁度　問巽徳之制曰巽為資<lb/>
<pb n="19a"/>
　　斧巽多作斷制之象蓋巽字之義非順所能盡乃<lb/>
　　順而能入之義謂巽一隂入在二陽之下是入細<lb/>
　　直徹到底不只是到皮子上如此方能斷得殺若<lb/>
　　不見得盡如何可以行權<hi>並語録</hi>
履和而至謙尊而光復小而辯於物恒雜而不厭損先<lb/>
難而後易益長裕而不設因窮而通井居其所而遷巽<lb/>
稱而隱<lb/>
　伊川先生曰益長裕而不設謂固有此理而就上充<lb/>
<pb n="19b"/>
　長之設是撰造也撰造則為偽也<hi>周行已録</hi>
　横渠先生曰履和而至和必以禮節之注意極佳<lb/>
　益必實為有益如天之生物長必裕之非虚設也<lb/>
　益長裕而不設益以實也妄加以不誠之益非益也<lb/>
　　巽稱而隱順以達志故事舉而意隱<hi>並易説</hi>　益物<lb/>
　必誠如天之生物日進日息自益必誠如川之方至<lb/>
　日增日得施之妄學之不勤欲自益且益人難矣哉<lb/>
　易曰益長裕而不設信夫<hi>正蒙</hi>
<pb n="20a"/>
　　廣漢張氏曰孔子論乾之九三曰知至至之可與<lb/>
　　幾也蓋言九三不中能知中之可至此知幾也故<lb/>
　　中者可至之地不及於中非至也過於中非至也<lb/>
　　禮而行其大同於人而又得不失於中也故曰履<lb/>
　　和而至謙之彖曰謙尊而光此又復云者言尊者<lb/>
　　知謙則合并天下衆善善為君子之光者矣人之<lb/>
　　復貴乎早方其發於心萌於慮如顔子之不逺復<lb/>
　　此小而辨於物也若夫物交物則引之而已白而<lb/>
<pb n="20b"/>
　　易汙者不若湼而不緇剛而易折者不若磨而不<lb/>
　　磷故有恒徳者雜之而不厭然後見其道之久也<lb/>
　　去其害己懲忿窒慾所以為難也及夫毁已逺害<lb/>
　　則復易焉天下之益有心為之此出於作為所以<lb/>
　　為設也人君之益天下天地之益萬物長之裕之<lb/>
　　皆貴於不設因其自然可也在困而能通者所以<lb/>
　　為君子也是以經曰困而不失其所亨者其唯君<lb/>
　　子乎故阨窮禍患人不我知君不我用此困宜乎<lb/>
<pb n="21a"/>
　　窮也然君子致命遂志而其道常通者乃困而不<lb/>
　　失其所亨也能諸已然後可以推而及人井居其<lb/>
　　所乃存諸已徃來井井遷而及人者也凡為人者<lb/>
　　必失己為己者必失人惟井居其所而遷此物我<lb/>
　　兩存也有智名者智有時而窮有勇名者勇有時<lb/>
　　而竭曽不知巽之為道時之或文或質事之或寛<lb/>
　　或猛皆稱其宜殆求其迹而不可見者此巽稱而<lb/>
　　隱者乎<hi>易説</hi>
<pb n="21b"/>
　　白雲郭氏曰説而應乎乾和也辯上下定民志至<lb/>
　　也尊而謙益光之道也復之早辨不逺復也剛柔<lb/>
　　皆應恒是以雜而不厭也懲忿窒慾先難後易也<lb/>
　　天施地生其益无方長裕不設也不設者不居於<lb/>
　　一方也困窮而通人窮而道亨也井居其所而能<lb/>
　　遷其不窮之飬也巽之申命其稱也順而入之其<lb/>
　　隱也此九卦之性情也<hi>易説</hi>
　　漢上朱氏曰履和而至於禮不至則流而徇於物<lb/>
<pb n="22a"/>
　　矣謙卑而人尊之其道光也復小而辨於物者以<lb/>
　　初九也人之所以異於萬物者以其存心也復之<lb/>
　　剛陽反動於初則善心生於冥昧難知之時不俟<lb/>
　　乎大而後與物辨也斯非徳之本歟恒泰之變也<lb/>
　　初九正也動而之三雷風並作萬物繁興之時三<lb/>
　　守正不動酬酢而不厭天地所不能旋日月所不<lb/>
　　能眩可以言徳之固矣損先難而後易何也情慾<lb/>
　　者强陽之氣也初損之必有吝心剛健決斷乃能<lb/>
<pb n="22b"/>
　　行之故先難也及其既損考諸理而順反諸心而<lb/>
　　悦其孰禦我哉故後易也夫一介不以取諸人然<lb/>
　　後繫千駟之馬而弗視禄之以天下而弗顧故曰<lb/>
　　仁亦在熟之而已益長裕而不設何也益否之變<lb/>
　　也九四下益於初初九正也益物以誠也益物以<lb/>
　　誠即是自益以誠故四與初以益而正誠自成也<lb/>
　　受益者不贅益之者不虧與時偕行如天地之裕<lb/>
　　萬物非張設之也困窮而通何也否之上九陷而<lb/>
<pb n="23a"/>
　　之二上下柔揜之窮也處險而説在窮而心亨通<lb/>
　　也通者不窮之謂豈必富貴利達而後為通哉故<lb/>
　　曰學不能行謂之病病則窮矣井居其所而遷何<lb/>
　　也泰初之五為井初九正也九五亦正也初遷之<lb/>
　　五徃者正也五遷之初來者正也五居其所而徃<lb/>
　　來皆正能遷也巽稱而隱何也遯二之四為巽稱<lb/>
　　者輕重均之謂也二隂方進六二從四九四君子<lb/>
　　屈己以下之則君子小人勢均矣人見其屈己以<lb/>
<pb n="23b"/>
　　為巽而不知六二亦巽乎剛故曰稱而隱<hi>易傳</hi>
　　新安朱氏曰此如書之九徳禮非强世然事皆至<lb/>
　　極謙以自卑而尊且光復陽微而不亂於羣隂恒<lb/>
　　處雜而常徳不厭損欲先難習熟則易益但充長<lb/>
　　而不造作困身困而道亨井不動而及物巽稱物<lb/>
　　之宜而潛隱不露<hi>本義</hi>　損先難而後易如子産為<lb/>
　　政鄭人歌之曰孰殺子産吾其與之及三年人復<lb/>
　　歌而誦之蓋事之初在我亦有所勉强在人亦有<lb/>
<pb n="24a"/>
　　所難堪久之當事理順人心這裏方易便如利者<lb/>
　　義之和一般義是一箇斷制物事恰似不和久之<lb/>
　　事得其宜乃所以為和如萬物到秋許多嚴凝肅<lb/>
　　殺之氣似可畏然萬物到這裏若不得此氣收歛<lb/>
　　凝結許多生意又無所成就其難者乃所以為易<lb/>
　　也益長裕而不設長裕只是一事但充長自家物<lb/>
　　教寛裕而已困窮而通此因困卦説澤无水困<lb/>
　　君子以致命遂志蓋此是致命遂志之時所以困<lb/>
<pb n="24b"/>
　　彖曰險以説困而不失其所亨其惟君子乎蓋處<lb/>
　　困而能説也困而寡怨是得其處困之道故无所<lb/>
　　怨於天无所尤於人若不得其道則有所怨尤矣<lb/>
　　井居其所而遷井是不動之物然其水却流行出<lb/>
　　去利物井以辯義辯義謂安而能慮蓋守得自家<lb/>
　　先定方能辨事之是非若自家心不定事到面前<lb/>
　　安能辯其義也巽稱而隱巽是箇卑巽底物事如<lb/>
　　兊見而巽伏也自是箇隱伏底物事蓋巽一隂在<lb/>
<pb n="25a"/>
　　下二陽在上隂初生時已自稱量得箇道理了不<lb/>
　　待顯而後見如事到面前自家便有一箇道理處<lb/>
　　置他不待發露出來如云尊者於己踰等不敢問<lb/>
　　其年蓋才見箇尊長底人便自不用問其年不待<lb/>
　　更計其年然後方稱量合問與不合問也稱而隱<lb/>
　　是巽順恰好底道理有隱而不能稱量者有能稱<lb/>
　　量而不能隱伏不露形迹者皆非巽之道也巽徳<lb/>
　　之制也巽以行權都是此意　問巽稱而隱曰以<lb/>
<pb n="25b"/>
　　巽以行權觀之則稱字宜音去聲為稱物之義又<lb/>
　　問巽有優游巽入之義權是義精仁熟於事能優<lb/>
　　游以入之意曰是又曰巽是入細底意説在九卦<lb/>
　　之後是八卦事了方可以行權某前時以稱揚為<lb/>
　　説錯了<hi>並語録</hi>
履以和行謙以制禮復以自知恒以一徳損以逺害益<lb/>
以興利困以寡怨井以辯義巽以行權<lb/>
　明道先生曰巽以行權義理所順處所以行權<hi>朱公掞問</hi>
<pb n="26a"/>
　<hi>學拾遺</hi>
　横渠先生曰稱物平施隨所求小大與之此辯義也<lb/>
　　巽以行權者不巽則失其宜也<hi>並易説</hi>
　　廣漢張氏曰人之行或太過或不及或為人或為<lb/>
　　己不得其節者多矣惟履有以和其行則仁不失<lb/>
　　於姑息義不失於刻剥信不至於失己智不至於<lb/>
　　穿鑿此履所以和行也謙之象曰稱物平施而傳<lb/>
　　謙以輕為戒故君子之謙非樂於下人者也徳言<lb/>
<pb n="26b"/>
　　盛禮言恭謙以制禮而未嘗過也有不善未嘗不<lb/>
　　知知之未嘗復行此豈非自知乎此非因人而知<lb/>
　　乃悟之於心覺之於性也故曰復以自知徳惟一<lb/>
　　動罔不吉徳二三動罔不凶恒之君子素富貴行<lb/>
　　乎富貴素貧賤行乎貧賤其徳如天地之貞觀日<lb/>
　　月之貞明終始如一故曰恒以一徳九卦所論皆<lb/>
　　脩身行己之事損以逺害益以興利非謂去天下<lb/>
　　之害興天下之利也害於己者逺之如懲忿窒慾<lb/>
<pb n="27a"/>
　　是也利於己者興之如遷善改過是也逺害之逺<lb/>
　　如逺佞人之逺興利之興如興於詩之興在困而<lb/>
　　怨者不能樂天者也然人皆有情能寡其怨者亦<lb/>
　　可貴也欲知義觀諸井則義明矣此井所以辯義<lb/>
　　九卦惟井為象之顯然者所以明其義人之出處<lb/>
　　進退取舍辭受即井以明之故内能存己外不絶<lb/>
　　物乃為義也孔子謂可與共學未可與適道可與<lb/>
　　適道未可與立可與立未可與權此權不易至也<lb/>
<pb n="27b"/>
　　至於巽以行權則人道之患莫能及矣所以終之<lb/>
　　以此<hi>易説</hi>
　　白雲郭氏曰聖人因履之和以和行因謙之遜以<lb/>
　　制禮因復以自反於道因恒以不變其徳因損以<lb/>
　　去其害己者因益以遷善因困而亨道則无怨尤<lb/>
　　於天人因井以辯勞民徃來之有義因巽以行申<lb/>
　　命之權是皆聖人用九卦以見於有行也權者反<lb/>
　　於古而宜於今道之權也非小人之狙詐也堯舜<lb/>
<pb n="28a"/>
　　傳賢而禹傳子權也夏尚忠商尚質周尚文亦權<lb/>
　　也<hi>易説</hi>
　　漢上朱氏曰履以和行何也和者禮之用節者禮<lb/>
　　之體節而不和禮不行矣謙以制禮何也禮自卑<lb/>
　　而尊人自後而先人不能乎謙安能行禮復以自<lb/>
　　知何也有善必自知之不善必自知之脩其善則<lb/>
　　復矣恒以一徳何也雜而不厭非徇物也乆而不<lb/>
　　變也乆則其徳无二三矣損以逺害何也自損以<lb/>
<pb n="28b"/>
　　脩徳則物无害之者故曰恭寡過情可信儉易容<lb/>
　　也以此失之者鮮矣益以興利何也因其所利而<lb/>
　　利之也困以寡怨何也雖困而通在窮而恱樂天<lb/>
　　者也我不尤人人復何怨井以辯義何也井自守<lb/>
　　以正與人必以正處己處人各得其宜者也巽以<lb/>
　　行權何也權者稱之所以輕重也與時推移冺然<lb/>
　　无際如行權稱物人見其適平而已其序則履和<lb/>
　　執謙復本恒久損己益人然後可以處困不窮能<lb/>
<pb n="29a"/>
　　遷然後可以行權九卦履出於乾謙復出於坤恒<lb/>
　　出於震損出於艮益出於巽困井出於坎獨不取<lb/>
　　離何也離萬物皆相見之卦包犧氏取之文王内<lb/>
　　文明外柔順以蒙大難明在地中時也<hi>易傳</hi>
　　新安朱氏曰寡怨謂少所怨尤辨義謂安而能慮<lb/>
　　<hi>本義</hi>　問井以辨義之義曰井居其所而遷又云井<lb/>
　　徳之地也蓋井有定體不動然水却流行出去不<lb/>
　　窮猶人心有持守不動而應變則不窮也徳之地<lb/>
<pb n="29b"/>
　　也地是那不動底地頭<hi>一本云是指那不動之處</hi>又曰佛家有<lb/>
　　函蓋乾坤句有隨波逐流句有截斷衆流句聖人<lb/>
　　言語亦然如以言其逺則不禦以言其邇則静而<lb/>
　　正此函蓋乾坤句也如井以辯義等句只是隨道<lb/>
　　理説將去此隨波逐流句也如復其見天地之心<lb/>
　　神者妙萬物而為言此截斷衆流句也　問巽以<lb/>
　　行權曰權之用便是如此見得道理精熟後於物<lb/>
　　之精微委曲處無處不入所以説巽以行權　問<lb/>
<pb n="30a"/>
　　權是逶迤曲折以順理否曰然巽有入之義巽為<lb/>
　　風如風之入物只為巽便能入義理之中無細不<lb/>
　　入又問巽稱而隠隠亦是入物否曰隠便是不見<lb/>
　　處　隱不見也如風之動物无物不入但見其動<lb/>
　　而不見其形權之用亦猶是也　問巽以行權恐<lb/>
　　是神道曰不須如此説巽只是巽順低心下意底<lb/>
　　氣象人至行權處不少巽順如何行得此外八卦<lb/>
　　各有所主皆是處憂患之道　巽以行權兊見而<lb/>
<pb n="30b"/>
　　巽伏權是隱然做底物事若顯然底做却不成行<lb/>
　　權<hi>並語録</hi>
　　　右第七章<hi>新安朱氏本義曰此章三陳九卦以明處憂患之道</hi>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適<lb/>
　康節先生曰易无體也曰既有典常則是有體也恐<lb/>
　遂以為有體故曰不可為典要既有典常常也不可<lb/>
　為典要變也<hi>觀物外篇</hi>
<pb n="31a"/>
　横渠先生曰心不存之是逺也不觀其書亦是逺也<lb/>
　蓋其為道屢遷<hi>易説</hi>
　　廣漢張氏曰易之書所以載道以其載道故不可<lb/>
　　逺如居則觀其象而玩其辭動則觀其變而玩其<lb/>
　　占譬之日月之於人水火之飬生人雖欲逺之有<lb/>
　　不可得者故曰不可逺故其為道也屢遷觀其變<lb/>
　　動不居周流六虛此言六爻无定位也上下无常<lb/>
　　剛柔相易此言六爻无定體也惟變動不居周流<lb/>
<pb n="31b"/>
　　於六位之間故六位為虚器惟上下无常而莫適<lb/>
　　乎剛柔之用故剛柔无定體非若冊之有典而太<lb/>
　　常可考也非若體之有要而衆形可㑹也唯變所<lb/>
　　適而已凡此者皆言其為道也屢遷者歟<hi>易説</hi>
　　白雲郭氏曰人之於道不可須㬰離也故於易不<lb/>
　　可逺可離者非道可逺者亦非易也易之為道數<lb/>
　　遷而變動未嘗止周流六爻或以下而升上或由<lb/>
　　上而降下以剛易柔以柔易剛不可以常道拘也<lb/>
<pb n="32a"/>
　　唯變所適而已此之謂易之道也<hi>易説</hi>
　　漢上朱氏曰龔原曰易之為書也三章當為一此<lb/>
　　章言易有變動出入易之為書明天地之用其用<lb/>
　　不過乎六爻不可逺也逺此而求之則違道逺矣<lb/>
　　其道也屢遷有變有動不居其所升降徃來循環<lb/>
　　流轉於六位之中位謂之虚者虚其位以待變動<lb/>
　　也故太𤣥九位亦曰九虚或自上而降或自下而<lb/>
　　升上下无常也剛來則柔徃柔來則剛徃剛柔相<lb/>
<pb n="32b"/>
　　易也无常則不可為典相易則不可為要流行散<lb/>
　　徙唯變所適然亦不過乎六爻不過者以不可逺<lb/>
　　也<hi>易傳</hi>　周易論變故古人言易雖不筮必以變言<lb/>
　　其義史墨論乾之初九曰在乾之姤九二曰其同<lb/>
　　人九五曰其大有上九曰其夬用九曰其坤坤之<lb/>
　　上六曰其剥以史墨之言推之則乾九三當曰其<lb/>
　　履九四曰其小畜伯廖舉豐上六曰其在周易豐<lb/>
　　之離知莊子舉師初六曰在師之臨至今占亦然<lb/>
<pb n="33a"/>
　　崔武子遇困之大過六三變也莊叔遇明夷之謙<lb/>
　　初九變也孔成子遇屯之比初九變也南蒯遇坤<lb/>
　　之比六五變也陽虎遇泰之需六五變也敬仲得<lb/>
　　觀之否賈逵曰觀爻在六四變而之否三國時闗<lb/>
　　侯敗孫權使虞翻筮之得兊下坎上節五爻變之<lb/>
　　臨凡所謂之某卦者皆變而之他卦也繫辭曰變<lb/>
　　動不居周流六虚上下无常剛柔相易不可為典<lb/>
　　要唯變所適信斯言也則易之為書无非變也商<lb/>
<pb n="33b"/>
　　瞿而下傳易者多矣而論卦變者可指數也考之<lb/>
　　於經其説皆有所合説卦震曰其究為健案消息<lb/>
　　卦坤一變震二變兊三變乾乾健也乾一變巽二<lb/>
　　變艮三變坤剥易曰柔變剛也序卦曰物不可以<lb/>
　　終盡剥窮上反下故受之以復剥之上九窮而反<lb/>
　　初乃成復卦此京房入卦相生變而成六十四卦<lb/>
　　之説也巽曰其究為躁卦乾鑿度曰物有始有壯<lb/>
　　有究故三畫而成乾究言巽之九三上九也虞翻<lb/>
<pb n="34a"/>
　　曰動上成震巽三變成震三變成巽舉巽一卦則<lb/>
　　知乾三變成坤坤三變成乾離三變成坎艮三變<lb/>
　　成兊説卦曰天地定位山澤通氣雷風相薄水火<lb/>
　　不相射六子皆以乾坤相易而成艮兊以終相易<lb/>
　　坎離以中相易震巽以初相易終則有始徃來不<lb/>
　　窮不窮所謂通也此虞翻蔡景君伏曼容旁通之<lb/>
　　説也説卦曰乾天也故稱乎父坤地也故稱乎母<lb/>
　　震一索而得男故謂之長男巽一索而得女故謂<lb/>
<pb n="34b"/>
　　之長女坎再索而得男故謂之中男離再索而得<lb/>
　　女故謂之中女艮三索而得男故謂之少男兊三<lb/>
　　索而得女故謂之少女此陸績所謂陽在初稱初<lb/>
　　九去初之二稱九二則初復七隂在初稱初六去<lb/>
　　初之二稱六二則初復八矣卦畫七八經書九六<lb/>
　　七八為象九六為爻四者互明此左氏所記卜筮<lb/>
　　之言曰之某卦之説也雜卦曰既濟定也既濟六<lb/>
　　爻隂陽得位是以定也乾文言曰雲行雨施又曰<lb/>
<pb n="35a"/>
　　大明終始雲雨坎也大明離也乾卦而舉坎離者<lb/>
　　言其變也隂陽失位則變得位則否九二九四上<lb/>
　　九陽居隂位故動而有坎離之象此虞氏所論動<lb/>
　　爻之説也訟彖曰剛來而得中隨彖曰剛來而下<lb/>
　　柔蠱彖曰剛上而柔下噬嗑彖曰剛柔分動而明<lb/>
　　賁彖曰柔來而文剛分剛上而文柔无妄彖曰剛<lb/>
　　自外來而為主於内大畜彖曰剛上而尚賢咸彖<lb/>
　　曰柔上而剛下損彖曰損下益上又曰損剛益柔<lb/>
<pb n="35b"/>
　　益彖曰損上益下又曰自上下下渙彖曰剛來而<lb/>
　　不窮柔得位乎外而上同節彖曰剛柔分而剛得<lb/>
　　中剛者陽爻也柔者隂爻也剛柔之爻或謂之來<lb/>
　　或謂之分或謂之上下所謂惟變所適也此虞氏<lb/>
　　蔡景君伏曼容蜀才李之才所謂自某卦來之説<lb/>
　　也夫質之於經而合考之於義而通則王弼折之<lb/>
　　亦可謂誤矣<hi>叢説</hi>
　　新安朱氏曰逺猶忘也周流六虚謂隂陽流行於<lb/>
<pb n="36a"/>
　　卦之六位<hi>本義</hi>　問易之所言无非天地自然之理<lb/>
　　人生日用之所不能須㬰離者故曰不可逺曰是<lb/>
　　　易不可為典要易不是確定硬本子揚雄太𤣥<lb/>
　　却是可為典要他排定三百五十四賛當晝三百<lb/>
　　五十四賛當夜晝底吉夜底凶吉之中又自分輕<lb/>
　　重凶之中又自分輕重易却不然有陽居陽爻而<lb/>
　　吉底又有凶底有隂居隂爻而吉底又有凶底有<lb/>
　　有應而吉底有有應而凶底是不可為典要之書<lb/>
<pb n="36b"/>
　　也是有那許多變所以如此<hi>並語録</hi>
其出入以度外内使知懼又明於憂患與故无有師保<lb/>
如臨父母初率其辭而揆其方既有典常茍非其人道<lb/>
不虚行<lb/>
　　廣漢張氏曰其出以度外則无外患也其入以度<lb/>
　　内則无内患也易之辭各指其所之此其所以内<lb/>
　　外使知懼也出門者固有功矣逖出者固无咎矣<lb/>
　　然不出户者在節乃為知時入于林中者固吝矣<lb/>
<pb n="37a"/>
　　入于坎窞者固勿用矣然視履而旋者在履乃為<lb/>
　　有慶是其可懼也如此辭之所告非特使之知懼<lb/>
　　又明憂患與夫憂患之所因此書之不可逺也无<lb/>
　　有師保如臨父母焉夫師者教之道而有所欽也<lb/>
　　保者輔其功而有所愛也夫有師保而後欽愛者<lb/>
　　此學而後知教而後能非天性之自然也人之於<lb/>
　　易不待師保而欽愛之心如臨父母此附麗不以<lb/>
　　膠漆約束不以纒索不可逺之道出於天性之自<lb/>
<pb n="37b"/>
　　然者乎大抵易之辭其告人也各指其所之有上<lb/>
　　有下有内有外循其辭而揆其所指之方則不迷<lb/>
　　其所向其道雖不可為典要歟其書則有典可循<lb/>
　　有常可道也凡此者皆以其書之不可逺者歟嗚<lb/>
　　呼人能𢎞道非道𢎞人雖載道而不可逺道雖屢<lb/>
　　遷而未始有常神而明之存乎其人者也茍非其<lb/>
　　人則道安能虚行乎<hi>易説</hi>
　　白雲郭氏曰人之學道能不逺易則出入行蔵必<lb/>
<pb n="38a"/>
　　謹其度外焉知懼則懼其失於有行内焉知懼則<lb/>
　　懼其失於脩身憂患者一己之憂患也故者天下<lb/>
　　之務也明於憂患與故則自一身以及天下无或<lb/>
　　不明也人能明此以不逺易故也雖无師保教訓<lb/>
　　常如父母之臨豈无因而然哉知易之道須㬰不<lb/>
　　可逺離而己如臨父母則敬易之心存焉易之言<lb/>
　　敬有二道有接物之敬需所謂敬之終吉是也有<lb/>
　　先物之敬坤所謂敬以直内是也接物之敬有作<lb/>
<pb n="38b"/>
　　有輟直内之敬雖造次顛沛无時而非敬故常如<lb/>
　　父母之臨之也初率其辭而揆其方既有典常者<lb/>
　　聖人言學易之道也學者初循其辭以探其道而<lb/>
　　後可以得其典常典常大要也茍非其人能盡學<lb/>
　　易用易之道則易道安能有行於世哉然君子之<lb/>
　　於學也有二道有率其辭者自外入也故易之為<lb/>
　　書不可逺有率其性者由中出也故中庸之道不<lb/>
　　可須㬰離書不可逺則道不可逺矣道不可離則<lb/>
<pb n="39a"/>
　　書不可離矣明乎此然後善學<hi>易説</hi>
　　漢上朱氏曰其出入云者以一卦内外言之兩體<lb/>
　　也出者自内之外徃也入者自外之内來也以是<lb/>
　　度内外之際而觀消息盈虚之變出處進退之理<lb/>
　　使知戒懼當出而入與當入而出其患一也故大<lb/>
　　觀在上窺觀者醜三陽方壯牽羊悔亡出入内外<lb/>
　　本於相形此四從二亦曰外離五用九亦曰出唯<lb/>
　　精於義者能知之知義則知懼矣又此書明於己<lb/>
<pb n="39b"/>
　　之所當憂患與所以致憂患之故安不忘危存不<lb/>
　　忘亡治不忘亂无有師保教訓而嚴憚之明失得<lb/>
　　之報也如有父母親臨而愛敬之見聖人之情也<lb/>
　　初率其吉凶之辭揆其八卦之方則既有典常可<lb/>
　　守矣蓋不可逺者易之體也而有用焉為道也屢<lb/>
　　遷者易之用也而有體焉能知卦象合一體用同<lb/>
　　源者乎斯可以言易之書矣書載道者也待人而<lb/>
　　後行茍非其人道不徒行<hi>易傳</hi>
<pb n="40a"/>
　　新安朱氏曰其出入以度外内使知懼此句未詳<lb/>
　　疑有脫誤　雖无師保而常若父母臨之戒懼之<lb/>
　　至　方道也始由辭以度其理則見其有典常矣<lb/>
　　然神而明之則存乎其人也<hi>並本義</hi>　問據文勢則<lb/>
　　外内使知懼合作使内外知懼始得曰是如此不<lb/>
　　知這兩句是如何硬解時也解得去但不曉其意<lb/>
　　是説甚底上下文意都不相屬又曰上文説不可<lb/>
　　為典要下文又説既有典常這都不可曉常猶言<lb/>
<pb n="40b"/>
　　常理　使知懼便是使人有戒懼之意易中説如<lb/>
　　此則吉如此則凶是也既知懼則雖無師保一似<lb/>
　　臨父母相似常恁地戒懼　既有典常是一定了<lb/>
　　占得這爻了吉凶自定便是有典常<hi>並語録</hi>
　　　右第八章<lb/>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終若<lb/>
夫雜物撰德辨是與非則非其中爻不備噫亦要存亡<lb/>
<pb n="41a"/>
吉凶則居可知矣知者觀其彖辭則思過半矣<lb/>
　横渠先生曰於一卦之義原始要終究兩端以求其<lb/>
　中六爻則各指所之非卦之質也故吉凶各類其情<lb/>
　指其所之　初上終始三四非貴要之用非内外之<lb/>
　主中爻以要存亡吉凶如困卦正大人吉无咎蓋以<lb/>
　剛中也小過小事吉大事凶以柔得中之類<hi>並易説</hi>
　易為君子謀不為小人謀故撰德於卦雖爻有小大<lb/>
　及繫辭其爻必諭之以君子之義<hi>正䝉</hi>
<pb n="41b"/>
　　廣漢張氏曰如乾之卦所以原陽之始要陽之終<lb/>
　　如坤之卦所以原隂之始要隂之終此為質也此<lb/>
　　卦之徳方以知也至於觀其㑹通以行其典禮者<lb/>
　　時也分隂分陽迭用柔剛者物也六爻相雜唯其<lb/>
　　時物此六爻之義所以易以貢也其初難知謂凡<lb/>
　　爻之初辭隱而難知者謂初辭擬之故也凡爻之<lb/>
　　上辭顯而易知者謂卒成之終故也此本末所以<lb/>
　　不同者如此若夫或以陽居隂或以隂居陽其物<lb/>
<pb n="42a"/>
　　之交錯者此雜物也或中或不中或正或不正其<lb/>
　　徳之迭作者此撰徳也辯其當於理者為是辯其<lb/>
　　悖於理者為非其唯中爻乎二三四五是也易之<lb/>
　　中爻其辯是與非者可謂備矣茍明乎此而求其<lb/>
　　要則存亡吉凶可坐而知矣　彖者言乎象者也<lb/>
　　蓋言卦之不言之意具於彖者乎彖者材也蓋言<lb/>
　　卦之兼該之體備於此者乎故智者觀其彖辭則<lb/>
　　所得者已七八矣又何必中爻雜物撰徳而辯其<lb/>
<pb n="42b"/>
　　是非乎<hi>並易説</hi>
　　白雲郭氏曰前曰易之為書蓋明易之道此言易<lb/>
　　之為書蓋論卦爻之要皆終以學者之事且自一<lb/>
　　卦論之原始要終上下不遺為一卦之質也卦名<lb/>
　　之義名其質而已如乾之為乾也原始要終知乾<lb/>
　　之質為健故名其卦曰乾至於潛見飛躍則非質<lb/>
　　也六爻之義剛柔動静吉凶悔吝之不同各從其<lb/>
　　時與物之異而已是則潛見飛躍之謂也此卦爻<lb/>
<pb n="43a"/>
　　之義不能一也爻之初為難知及其上則易知者<lb/>
　　本末之不同也初者事之始事之微其辭則擬之<lb/>
　　而已故為難知上者事之終事之成其辭無隱故<lb/>
　　易知也若夫雜辯天下之物論撰衆人之徳明二<lb/>
　　者之是非則非其中爻不能備矣蓋言初上本末<lb/>
　　不能具也説者以二五為中爻此章論六爻相雜<lb/>
　　之道既言初上本末於其上則下言中爻言二五<lb/>
　　三四皆是也蓋二五三四皆為人道雜物撰徳辯<lb/>
<pb n="43b"/>
　　是非人事也故中孚以三四為中而王輔嗣亦疑<lb/>
　　初上之无位此言雜物撰徳則兼天下之物與徳<lb/>
　　為言非止二五君臣而已故知舍初上之餘皆中<lb/>
　　爻也而其辭言不備者謂非此四者不能備天下<lb/>
　　之象也學者要中爻之存亡吉凶以考其所居得<lb/>
　　失皆可以自知此所以不可逺也彖辭明一卦之<lb/>
　　義物徳是非存亡吉凶未能論辯者觀乎彖辭則<lb/>
　　思已過半矣此又言學易之要在夫彖也先儒或<lb/>
<pb n="44a"/>
　　謂彖辭為文王卦下之辭非也直今之彖耳<hi>易説</hi>
　　漢上朱氏曰此章言重卦六爻之義易之為書也<lb/>
　　原始於初爻要終於上爻成六位以為體質者也<lb/>
　　八卦八物也六爻六時也六爻相雜時異而物異<lb/>
　　八卦本象也時物别象也其本甚微故難知其末<lb/>
　　已著故易知初辭擬而後言不亦難知乎卒成之<lb/>
　　其事終矣不亦易知乎上下之位以時言之初終<lb/>
　　也以道言之本末也以事言之始卒也其實一也<lb/>
<pb n="44b"/>
　　時變則事變事變則道與之俱未有違時造事而<lb/>
　　能成者三畫非无本末也聖人何為重卦曰理具<lb/>
　　乎中其事則未也若夫糅雜八卦之物撰定六爻<lb/>
　　之徳辯得失是非則非中爻不備中爻崔憬所謂<lb/>
　　二三四五京房所謂互體是也蓋物无常是亦无<lb/>
　　常非施於彼者或不可施於此用於古者或不可<lb/>
　　行於今蒙以九二納婦而六三取女則不利節以<lb/>
　　初九不出而无咎九二不出則失時得失是非不<lb/>
<pb n="45a"/>
　　可不辯也噫重卦六爻之意亦要諸吉凶存亡之<lb/>
　　辭而已有同位而異物同物而異象同象而異辭<lb/>
　　要諸辭則四者不同居然易見可指掌而知矣六<lb/>
　　爻者變動相錯而有吉凶存亡者也彖辭者合内<lb/>
　　外二體以一爻相變而有者也知者明於理則觀<lb/>
　　諸彖辭而爻義已知其過半矣<hi>易傳</hi>
　　新安朱氏曰質謂卦體卦必舉其始終而後成體<lb/>
　　爻則唯其時物而已　其初難知其上易知此言<lb/>
<pb n="45b"/>
　　初上二爻　非其中爻不備此謂卦中四爻　彖<lb/>
　　統論一卦六爻之體<hi>並本義</hi>　其初難知至非其中<lb/>
　　爻不備若解也硬解了但都曉他意不得這下面<lb/>
　　却説一箇噫字都不成文章不知是如何後面説<lb/>
　　二與四同功三與五同功却説得好但不利逺者<lb/>
　　也曉不得　問雜物撰徳辯是與非則非其中爻<lb/>
　　不備曰這様處曉不得某常疑有闕文先儒解此<lb/>
　　多以為互體如屯卦震下坎上就中閒四爻觀之<lb/>
<pb n="46a"/>
　　自二至四則為坤自三至五則為艮故曰非其中<lb/>
　　爻不備互體説漢儒多用之左傳中一處説占得<lb/>
　　觀卦處亦舉得分明看來此説亦不可廢<hi>並語録</hi>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也三與五同功<lb/>
而異位三多凶五多功貴賤之等也其柔危其剛勝邪<lb/>
　横渠先生曰柔之為道不利逺者柔之用近也<hi>易説</hi>
　　廣漢張氏曰二與四皆隂而二居内四居外三與<lb/>
<pb n="46b"/>
　　五皆陽而三為臣五為君是謂同功而異位也二<lb/>
　　與四雖俱隂也然二多譽者以逺於君而令聞令<lb/>
　　譽歸之也四多懼者以其近於君而抑權損勢也<lb/>
　　然柔之為道固當有所麗而不利於逺若夫其要<lb/>
　　无咎則所貴者在其中爾此二所以逺而多譽以<lb/>
　　其得於柔中故其要无咎也三與五雖俱陽也然<lb/>
　　三多凶者以其居下卦之上而近於賤五多功者<lb/>
　　以其居上卦之中而處其貴故也然三也以柔處<lb/>
<pb n="47a"/>
　　之則危而不安以剛處之則重剛而勝也論二與<lb/>
　　四詳於二而略於四論三與五詳於三而略於五<lb/>
　　此互相備即此以見彼也<hi>易説</hi>
　　白雲郭氏曰二四隂也三五陽也隂陽之功同而<lb/>
　　位則異也二之多譽中也四之多懼近君也此其<lb/>
　　善之不同也二四宜以柔居之而柔之用近不利<lb/>
　　逺者則六二何其多譽乎然要其終所以无咎者<lb/>
　　六四不若六二之用柔中故也三之多凶五之多<lb/>
<pb n="47b"/>
　　功其貴賤不同位有當不當也三五皆宜以剛居<lb/>
　　之而九三多凶者賤而失中也五柔則危而剛則<lb/>
　　勝者貴而得中也上言中爻而此論二四三五蓋<lb/>
　　其同功而異位者皆中爻也王輔嗣不辯四者為<lb/>
　　中爻而反以初上為无位不知以六位言之則初<lb/>
　　上不得為无位以中爻言之自无初上也<hi>易説</hi>
　　漢上朱氏曰龔氏合易之為書也為一章誤矣今<lb/>
　　從古本此章再明中爻之義二四耦也同為隂之<lb/>
<pb n="48a"/>
　　功内外異位有不同焉二多譽四多懼何也四近<lb/>
　　五五尊位近尊位則多懼月望日則食禮近君則<lb/>
　　屈然柔之為道不利逺者坤從乾也二逺於五所<lb/>
　　以多譽者其要在於得中雖柔而无咎以其用柔<lb/>
　　中也用柔而失中其能无咎乎三五竒也同為陽<lb/>
　　之功内外異位有不同焉三多凶五多功何也五<lb/>
　　貴三賤其等不同也三處下位之極其柔居之則<lb/>
　　危不勝任矣其剛居之將以為勝邪以剛居剛有<lb/>
<pb n="48b"/>
　　時乎過剛矣危則疾顚過則易敗此三所以多凶<lb/>
　　也若五不然以剛居之得尊位大中宜處貴者也<lb/>
　　以柔居之有處謙執柔以貴下賤之美二為五用<lb/>
　　矣此五所以多功也夫二五中也二三四五皆曰<lb/>
　　中爻何也曰以三數之自一至三以二為中自四<lb/>
　　至上以五為中以五數之自二至上以四為中以<lb/>
　　四數之自二至五以三四為中復之九四曰中行<lb/>
　　獨復中孚以二柔在内名卦卦言徳爻言善者積<lb/>
<pb n="49a"/>
　　善成徳也<hi>易傳</hi>
　　新安朱氏曰此以下論中爻同功謂皆隂位異位<lb/>
　　謂逺近不同四近君故多懼柔不利逺而二多譽<lb/>
　　者以其柔中也　三五同陽位而貴賤不同然以<lb/>
　　柔居之則危唯剛則能勝之<hi>並本義</hi>　問其要无咎<lb/>
　　其用柔中也近君則當柔和逺去則當有强毅剛<lb/>
　　果之象始得此二之所以不利然而居中所以无<lb/>
　　咎曰是恁地説　問上下貴賤之位何也曰四二<lb/>
<pb n="49b"/>
　　則四貴而二賤五三則五貴而三賤上初則上貴<lb/>
　　而初賤上雖无位然本是貴重所謂貴而无位髙<lb/>
　　而无民在人君則為天子父天子師在他人則清<lb/>
　　髙而在物外不與事者此所以為貴也<hi>並語録</hi>
　　　右第九章<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非他也三才之道也道有變<lb/>
動故曰爻爻有等故曰物物相雜故曰文文不當故吉<lb/>
<pb n="50a"/>
凶生焉<lb/>
　伊川先生曰惟人氣最清可以輔相裁成天地設位<lb/>
　聖人成能直行乎天地之中所以為三才天地本一<lb/>
　物地亦天也只是人為天地心是心之動則分了天<lb/>
　為上地為下兼三才而兩之故六也<hi>附呂與叔東見録</hi>
　横渠先生曰故曰爻爻者交雜之義<hi>易説</hi>
　　廣漢張氏曰易之為書所以載三才之道此其所<lb/>
　　以為廣大悉備也立天之道曰隂與陽立地之道<lb/>
<pb n="50b"/>
　　曰柔與剛立人之道曰仁與義此易所以六畫而<lb/>
　　成卦六位而成章六者非他乃三才之道也三才<lb/>
　　之道其所變動如天之隂陽地之柔剛人之仁義<lb/>
　　有所變動也如陽氣下降隂氣上升柔來而文剛<lb/>
　　剛上而文柔仁濟之以義義濟之以仁此天地之<lb/>
　　道有所變動以趨其時者乃所以為爻也觀爻之<lb/>
　　二四有逺邇之殊三五有貴賤之異或多譽而多<lb/>
　　懼或多凶而多功其等之不可移者所以為物也<lb/>
<pb n="51a"/>
　　至於三五之陽而以柔居之縱横錯綜經緯无常<lb/>
　　此物之相雜故曰文也文之不當則宜凶也而併<lb/>
　　與吉言者蓋不當而凶乃知其當而吉故也<hi>易説</hi>
　　白雲郭氏曰易之為書廣大无不備者蓋有三才<lb/>
　　之道焉故六畫非他也兼三才而兩之之道也一<lb/>
　　卦之道各有變動因其變動而别言之故為爻此<lb/>
　　言六位之辯也爻有貴賤上下之等故曰物物謂<lb/>
　　二四三五之類是也物雜九六則以剛柔相文故<lb/>
<pb n="51b"/>
　　曰文文之當其位則吉九之於五六之於二是也<lb/>
　　文之不當其位則凶六之於三九之於四是也大<lb/>
　　致如此故曰吉凶生焉<hi>易説</hi>
　　漢上朱氏曰此章再明六爻雜物之義易之為書<lb/>
　　廣大而无外語天地之間則无乎不備矣有天道<lb/>
　　焉隂與陽也有人道焉仁與義也有地道焉柔與<lb/>
　　剛也此三者一物而兩體隂陽也而謂之天仁義<lb/>
　　也而謂之人剛柔也而謂之地故曰三才兼三才<lb/>
<pb n="52a"/>
　　而兩之故六兼之者天之道兼隂與陽也人之道<lb/>
　　兼仁與義也地之道兼柔與剛也六者非他即三<lb/>
　　才之道也是故三畫而有重卦六即三也三即一<lb/>
　　也道有變易有流動爻則傚之故曰爻天地相函<lb/>
　　精氣所聚其等有六故曰物物相錯而成文故曰<lb/>
　　文文當其位則吉文不當其位則凶故吉凶生焉<lb/>
　　<hi>易傳</hi>
　　新安朱氏曰三畫已具三才重之故六而以上二<lb/>
<pb n="52b"/>
　　爻為天中二爻為人下二爻為地　道有變動謂<lb/>
　　卦之一體等謂逺近貴賤之差相雜謂剛柔之位<lb/>
　　相間不當謂爻不當位<hi>並本義</hi>　道有變動不是指<lb/>
　　那隂陽老少之變是説卦中變動如乾卦六畫初<lb/>
　　潛二見三惕四躍這箇便是有變動所以謂之爻<lb/>
　　爻中自有等差或髙或低或逺或近或貴或賤皆<lb/>
　　謂之等易中便可見如説逺近相取而悔吝生近<lb/>
　　而不相得則凶二與四同功而異位二多譽四多<lb/>
<pb n="53a"/>
　　懼近也三與五同功而異位三多凶五多功貴賤<lb/>
　　之等也又曰列貴賤者存乎位皆是等也物者想<lb/>
　　見古人占卦必有箇物事名為物而今亡矣這箇<lb/>
　　物是那列貴賤辯尊卑底物相雜故曰文如有君<lb/>
　　又有臣便為君臣之文是兩物相對待在這裏故<lb/>
　　有文若相離去不相干便不成文矣卦中有隂爻<lb/>
　　又有陽爻相間錯則為文若有隂无陽有陽无隂<lb/>
　　如何得有文<hi>語録</hi>
<pb n="53b"/>
　　　右第十章<lb/>
易之興也其當殷之末世周之盛德邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　横渠先生曰剛柔錯雜美惡混淆文王與紂當之矣<lb/>
　　百物不廢巨細无不察也<hi>並易説</hi>　顯道者危使平<lb/>
　易使傾懼以終始其要无咎之道也<hi>正䝉</hi>
　　廣漢張氏曰道汙則從而汙此商之末世也道隆<lb/>
<pb n="54a"/>
　　則從而隆此周之盛徳也觀諸文王與紂則危者<lb/>
　　使平易者使傾蓋可知矣文王囚于羑里望道未<lb/>
　　見以其小心翼翼而尊其易故危者使平也紂貴<lb/>
　　為天子以其殺戮无辜而悖於易故易者使傾也<lb/>
　　其道甚大世之百物所以不廢者易所以行乎天<lb/>
　　地之中故无廢墜也既懼其始使人防微杜漸又<lb/>
　　懼其終使人持盈守成其要之以无咎而補過乃<lb/>
　　易之道也<hi>易説</hi>
<pb n="54b"/>
　　白雲郭氏曰文王遭紂之世蒙大難而演易是故<lb/>
　　其辭危危懼也懼斯道之不聞於天下後世也後<lb/>
　　世得其言則危者可平失其言則易者可傾其道<lb/>
　　甚大天地之間无不備是以天下无廢物懼人以<lb/>
　　終始則使人慎終如始安不忘危存不忘亡要其<lb/>
　　歸終使无咎而已此所謂易之道也説者或以危<lb/>
　　為述憂危之事使後世危懼避患或以危為微不<lb/>
　　正之辭二者皆非聖人之道也<hi>易説</hi>
<pb n="55a"/>
　　漢上朱氏曰易之興也當殷之末世周之盛徳邪<lb/>
　　何繫之辭而告其吉凶者如是乎又紂與文王之<lb/>
　　事邪何君子處小人之間而其辭危乎是故危懼<lb/>
　　者使知可平慢易者使知必傾所以長君子消小<lb/>
　　人也其道甚大君子小人无所不容不容則不足<lb/>
　　以準天地百物不廢者所以形容其道所謂悉備<lb/>
　　也初辭擬之卒成之終使知善不善之積成名滅<lb/>
　　身非一朝夕之漸故原始要終而懼焉其大要歸<lb/>
<pb n="55b"/>
　　之无咎而已此之謂易之道易之道立人道以貫<lb/>
　　天地而為一者也<hi>易傳</hi>　崔景陸震謂文王作爻辭<lb/>
　　馬融陸績謂周公所作考之爻辭馬融陸績為是<lb/>
　　韓宣子適魯見易象春秋曰周禮盡在魯矣吾今<lb/>
　　乃知周公之徳也孔穎達嘗正此義今申其説以<lb/>
　　證崔陸之誤然琴書有言曰文王在羑里演易作<lb/>
　　鬱厄之辭困于石據于蒺藜蓋爻辭亦有文王之<lb/>
　　辭豈周公述而成之歟<hi>叢説</hi>
<pb n="56a"/>
　　新安朱氏曰危懼故得平安慢易則必傾覆易之<lb/>
　　道也<hi>本義</hi>　其辭危是有危懼之意故危懼者能使<lb/>
　　之安平慢易者能使之傾覆易之書於萬物之理<lb/>
　　无所不具故曰百物不廢其要是約要之義若作<lb/>
　　平聲則是要其歸之意又曰要去聲是要恁地要<lb/>
　　平聲是這裏取那裏意思又曰其要只欲无咎<hi>語録</hi>
　　　右第十一章<lb/>
夫乾天下之至健也徳行恒易以知險夫坤天下之至<lb/>
<pb n="56b"/>
順也徳行恒簡以知阻能説諸心能研諸侯之慮定天<lb/>
下之吉凶成天下之亹亹者<lb/>
　横渠先生曰擬議云為非乾坤簡易以立本則易不<lb/>
　可得而見也簡易故能悦諸心知險阻故能研諸慮<lb/>
　　簡易然後知險阻簡易理得然後一以貫天下之<lb/>
　道繫辭言能研諸慮止是剰侯之二字説者就而解<lb/>
　諸侯有為之主若是者即是隨文耳　太虚之氣隂<lb/>
　陽一物也然而有兩健順而已又不可謂天无意陽<lb/>
<pb n="57a"/>
　之健不爾何以發散<hi>並易説</hi>　至健而易至順而簡故<lb/>
　其險其阻不可階而升不可勉而至仲尼猶天九五<lb/>
　飛龍在天其致一也<hi>正蒙</hi>
　　廣漢張氏曰健者疑若不知險也今乾為天下之<lb/>
　　至健其徳行常易故知險而不為隂所䧟豈非至<lb/>
　　健乎順者疑若不知阻也今坤為天下之至順其<lb/>
　　徳行常簡故知阻而不為陽所拒豈非至順乎大<lb/>
　　抵易則易知簡則易從故能説諸心知險知阻故<lb/>
<pb n="57b"/>
　　能研諸慮心之説也不忤於理慮之研也不昧於<lb/>
　　事則得者為吉失者為凶吉凶既定則凡勉於事<lb/>
　　功者莫不𢎞之不息以成其功矣<hi>易説</hi>
　　白雲郭氏曰横渠曰恒易故知險恒簡故知阻又<lb/>
　　曰易簡故能説諸心險阻故能研諸慮或者言亹<lb/>
　　亹勉也以意逆之則謂天下之事功也定吉凶成<lb/>
　　亹亹皆由乾坤之易簡故也諸侯之慮侯之為衍<lb/>
　　字故王輔嗣曰能説諸心能研諸慮<hi>易説</hi>
<pb n="58a"/>
　　漢上朱氏曰此章論六爻而歸之於簡易乾健而<lb/>
　　為萬物先莫或禦之故其徳行恒易坤順以從乾<lb/>
　　无二適也故其徳行恒簡以易也故知險之為難<lb/>
　　以簡也故知阻之可疑簡生於易阻生於險簡易<lb/>
　　也故能説諸心知險阻也故能研諸慮簡易者我<lb/>
　　心之所固有反而得之能无説乎以我所有慮其<lb/>
　　不然反復不捨能无研乎曰研諸侯之慮者衍侯<lb/>
　　之二字王弼略例曰能研諸慮則衍文可知天下<lb/>
<pb n="58b"/>
　　之吉凶蔵於无形至難定也天下之亹亹來而不<lb/>
　　已至難成也定之成之者簡易而已<hi>易傳</hi>
　　新安朱氏曰至健則所行无難故易至順則所行<lb/>
　　不煩故簡然其於事皆有以知其難而不敢易以<lb/>
　　處之也是以其有憂患則健者如自髙臨下而知<lb/>
　　其險順者如自下趨上而知其阻蓋雖易而能知<lb/>
　　險則不陷於險矣既簡而又知阻則不困於阻矣<lb/>
　　所以能危能懼而无易者之傾也　侯之二字衍<lb/>
<pb n="59a"/>
　　説諸心者心與理㑹乾之事也研諸慮者理因慮<lb/>
　　審坤之事也説諸心故有以定吉凶研諸慮故有<lb/>
　　以成亹亹<hi>並本義</hi>　或問乾是至健不息之物經歴<lb/>
　　艱險處多雖有險處皆不足為其病自然足以進<lb/>
　　之而无難否曰不然舊亦嘗如此説覺得終是硬<lb/>
　　説易之書本意不如此正要人知險而不進不説<lb/>
　　是我至健順了凡有險阻只恁冒進而无難如此<lb/>
　　大非聖人作易之意觀上文云易之興也其當殷<lb/>
<pb n="59b"/>
　　之末世周之盛徳邪至此之謂易之道也看他此<lb/>
　　語但是恐懼危險不敢輕進之意乾之道便是如<lb/>
　　此卦中皆然所以多説見險而能止如需卦之類<lb/>
　　可見易之道正是要人知進退存亡之道若是冒<lb/>
　　險前進必陷於險是知進而不知退知存而不知<lb/>
　　亡豈乾之道邪惟其至健而知險故止於險而不<lb/>
　　陷於險也　又曰此叚專是以憂患之際而言且<lb/>
　　如健當憂患之際則知險之不可乗順當憂患之<lb/>
<pb n="60a"/>
　　際便知阻之不可越這都是處憂患之道當如此<lb/>
　　因憂患方生那知險知阻若只就健順上看便不<lb/>
　　相似如云危者使平易者使傾能説諸心能研諸<lb/>
　　慮皆因憂患説　至順自是畏謹宜其不越夫阻<lb/>
　　如至健却宜其不畏險然却知險而不去蓋他當<lb/>
　　憂患之際故也　問簡易曰若長是易時更有甚<lb/>
　　麽險他便不知險矣若長是簡時更有甚麽阻他<lb/>
　　便不知阻矣只是當憂患之際方見得　乾天下<lb/>
<pb n="60b"/>
　　之至健更著思量看來聖人无冒險之事須是知<lb/>
　　險便不進向前去又曰他只是不直撞向前自别<lb/>
　　有一箇路去如舜之知子不肖則以天下授禹相<lb/>
　　似又曰這只是説剛健之理如此莫硬去天地上<lb/>
　　説　問在人固是如此以天地言之則如何曰在<lb/>
　　天地自是无險阻這只是大綱説箇乾坤底意思<lb/>
　　如此　乾坤知險阻非是説那定位底險阻乾是<lb/>
　　至健底物自是見那物事皆低坤是至順底物自<lb/>
<pb n="61a"/>
　　是見那物事皆大敬子云如云能勝物之謂剛故<lb/>
　　常信於萬物之上相似曰然如云膽欲大而心欲<lb/>
　　小至健恒易以知險如膽欲大至順恒簡以知阻<lb/>
　　如心欲小　乾健而以易臨下故知下之險險底<lb/>
　　意思在下坤順而以簡承上故知上之阻阻是自<lb/>
　　家低他却髙底意思自上面下來到那去不得處<lb/>
　　便是險自下而上上到那去不得處便是阻易只<lb/>
　　是這兩箇物事自東而西也是這箇自西而東也<lb/>
<pb n="61b"/>
　　是這箇左而右右而左皆然　知險阻便不去了<lb/>
　　惟其簡易所以知險阻而不去敬子云今行險徼<lb/>
　　倖之人雖知險阻而猶冒昧以進惟乾坤徳行本<lb/>
　　自簡易所以知險阻　夫乾夫坤一段也似上面<lb/>
　　知大始作成物意思説諸心只是見過了便説這<lb/>
　　箇屬陽研諸慮是研窮到底似那安而能慮直是<lb/>
　　子細這箇屬隂定吉凶是陽成亹亹是隂便是上<lb/>
　　面作成物　能説諸心乾也能研諸慮坤也説諸<lb/>
<pb n="62a"/>
　　心有自然底意思故屬陽研諸慮有作為底意思<lb/>
　　故屬隂定吉凶乾也成亹亹坤也事之未定者屬<lb/>
　　乎陽定吉凶所以為乾事之已為者屬乎隂成亹<lb/>
　　亹所以為坤大抵言語兩端處皆有隂陽如開物<lb/>
　　成務開物是陽成務是隂如致知力行致知是陽<lb/>
　　力行是隂周子之書屢發此意推之可見　能説<lb/>
　　諸心能研諸慮方始能定天下之吉凶成天下之<lb/>
　　亹亹凡事見得通透了自然歡説既説諸心是理<lb/>
<pb n="62b"/>
　　㑹得了於事上便審一審便是研諸慮研是更去<lb/>
　　研磨定天下之吉凶是剖判得這事成天下之亹<lb/>
　　亹是做得這事業<hi>並語録</hi>
是故變化云為吉事有祥象事知器占事知來天地設<lb/>
位聖人成能人謀鬼謀百姓與能<lb/>
　横渠先生曰言易於人事終始悉備行善事者易有<lb/>
　祥應之理萌兆之事而易具著見之器疑慮而占則<lb/>
　易示將來之騐有以見天地之間成能者聖人而已<lb/>
<pb n="63a"/>
　能畏信於易者雖百姓之愚能盡人鬼幽明之助<lb/>
　天能為性人謀為能大人盡性不以天能為能而以<lb/>
　人謀為能故曰天地設位聖人成能　天人不須强<lb/>
　分易言天道則與人事一滚論之若分别則是薄乎<lb/>
　云爾自然人謀合蓋一體也人謀之所經畫亦莫非<lb/>
　天理耳<hi>並易説</hi>
　　廣漢張氏曰聖人悟易於心而天道之變化人事<lb/>
　　之云為得之於心者如此則知幾之神吉事有祥<lb/>
<pb n="63b"/>
　　也推此以利飬生民故象事知器推此以吉凶與<lb/>
　　民同患故占事知來變者陽也化者隂也謂之變<lb/>
　　化此隂陽未辯者乎云者言也為者行也謂之云<lb/>
　　為此言行未著者乎聖人之心術雖融貫天人之<lb/>
　　道於方寸之間其見微知著觀徃知來無非吉事<lb/>
　　有祥也故推之以制器則利養天下之民推之以<lb/>
　　為占則吉凶與民同患　天能天而不能地地能<lb/>
　　地而不能天所賴聖人成其能夫聖人之能成天<lb/>
<pb n="64a"/>
　　地其能可謂大矣然又且明謀之人如詢於芻蕘<lb/>
　　是也幽謀之鬼神如質諸卜筮是也如是則不自<lb/>
　　以為能故百姓莫不歸美以與其能矣<hi>並易説</hi>
　　兼山郭氏曰易曰天地設位聖人成能與天地參<lb/>
　　之謂也<hi>中庸解</hi>
　　白雲郭氏曰凡人道變化云為之間吉事則先見<lb/>
　　其祥象事則先知其器占事則知方來皆言人事<lb/>
　　不能先見是以定天下之吉凶成天下之亹亹也<lb/>
<pb n="64b"/>
　　　天地設位於上下而已不能自成其能也唯聖<lb/>
　　人成其能以備三才之道此所以參天地而賛化<lb/>
　　育也聖人亦豈自謂其能哉人謀鬼謀百姓與其<lb/>
　　能而已所以致是者有道存焉道者易也既曰人<lb/>
　　謀又言百姓者猶洪範之言卿士庶民也<hi>並易説</hi>
　　漢上朱氏曰乾坤變化有云有為云者言也為者<lb/>
　　動也吉事有祥祥者吉之先見有祥必先知之兼<lb/>
　　言動也制器者尚象知器則知成器之為天下利<lb/>
<pb n="65a"/>
　　而可動也卜筮者尚占知來則知來物而言動審<lb/>
　　矣是以能定天下之吉凶成天下之亹亹非知險<lb/>
　　知阻者能之乎天尊地卑乾坤設位聖人配天地<lb/>
　　而立合乾坤之徳以成能事能説諸心能研諸慮<lb/>
　　者明以盡人謀也定天下之吉凶成天下之亹亹<lb/>
　　者幽以盡鬼謀也人謀鬼謀幽顯合一天下樂推<lb/>
　　而不厭百姓之愚與之以能矣成能故也<hi>易傳</hi>
　　新安朱氏曰變化云為故象事可以知器吉事有<lb/>
<pb n="65b"/>
　　祥故占事可以知來　天地設位而聖人作易以<lb/>
　　成其功於是人謀鬼謀雖百姓之愚皆得以與其<lb/>
　　能<hi>並本義</hi>　問變化云為吉事有祥象事知器占事<lb/>
　　知來曰上兩句只説理如此下兩句是人就理上<lb/>
　　知得在隂陽則為變化在人事則為云為吉事自<lb/>
　　有祥兆惟其理如此故於變化云為則象之而知<lb/>
　　已有之器於吉事有祥則占之而知未然之事也<lb/>
　　又問器字是凡見於有形之實事者皆為器否曰<lb/>
<pb n="66a"/>
　　易中器字是恁地説　變化云為是明吉事有祥<lb/>
　　是幽象事知器是人事占事知來是筮象事知器<lb/>
　　是人做這事去占事知來是他方有箇禎祥這便<lb/>
　　占得他如中庸言必有禎祥見乎筮龜之類吉事<lb/>
　　有祥凶事亦有　天地設位四句説天人合處天<lb/>
　　地設位便聖人成其功能人謀鬼謀則雖百姓亦<lb/>
　　可以與其能成能與與能雖大小不同亦是小小<lb/>
　　底造化之功用　百姓與能與字去聲他無知因<lb/>
<pb n="66b"/>
　　卜筮方㑹做得事便是與能人謀鬼謀猶洪範之<lb/>
　　謀及卜筮卿士庶人相似<hi>並語録</hi>
八卦以象告爻彖以情言剛柔雜居而吉凶可見矣變<lb/>
動以利言吉凶以情遷<lb/>
　横渠先生曰八卦有體故象在其中錯綜為六十四<lb/>
　爻彖所趨各異故曰情言　能通變則盡利累於其<lb/>
　情則陷於吉凶矣<hi>並易説</hi>　辭各指其所之聖人之情<lb/>
　也指之以趨時盡利順性命之理臻三極之道也能<lb/>
<pb n="67a"/>
　從之則不陷於凶悔矣所謂變動以利言者也然爻<lb/>
　有攻取愛惡本情素動因生吉凶悔吝而不可變者<lb/>
　乃所謂吉凶以情遷者也能深存繫辭所命則二者<lb/>
　之動見矣<hi>正䝉</hi>
　　廣漢張氏曰八卦成列象在其中矣此八卦所以<lb/>
　　告人以象至於爻者變也彖者材也皆有辭者此<lb/>
　　聖人以情而言於人也剛柔雜居則交通以趨時<lb/>
　　而或失或得故吉凶見焉　乾之徳有利有正變<lb/>
<pb n="67b"/>
　　動以利言非正也人之生有性有情吉凶以情遷<lb/>
　　非性也正則无變動矣性則无吉凶矣六爻之變<lb/>
　　動將以圗利而免害也六爻之吉凶无非以情而<lb/>
　　感物也<hi>並易説</hi>
　　白雲郭氏曰八卦有象而未有言故以象告六十<lb/>
　　四卦之後有爻彖之辭故曰以情言剛柔相雜而<lb/>
　　後有得失故吉凶可見是三者皆卦所具之情也<lb/>
　　變動以利言者聖人變而通之以盡利故變動主<lb/>
<pb n="68a"/>
　　於利也吉凶以情遷者卦之吉凶因人善惡而遷<lb/>
　　也<hi>易説</hi>
　　漢上朱氏曰伏羲氏始畫八卦不言而告之以象<lb/>
　　者至簡易也後世聖人演之為六十四卦有爻有<lb/>
　　彖以人情變動言之於辭知險阻也且八卦成列<lb/>
　　剛柔雜居吉凶已可見矣然道有變動變則通通<lb/>
　　則其用不窮所以盡利者不可不言也故變動以<lb/>
　　利言吉凶以情而遷巧厯之所不能計也聖人唯<lb/>
<pb n="68b"/>
　　恐遷之而失其正矣故爻彖以情言<hi>易傳</hi>
　　新安朱氏曰象謂卦畫爻彖謂卦爻辭<hi>本義</hi>　八卦<lb/>
　　以象告以後説得叢雜不知如何<hi>語録</hi>
是故愛惡相攻而吉凶生逺近相取而悔吝生情偽相<lb/>
感而利害生<lb/>
　伊川先生曰易爻應則有時而應又逺近相取而悔<lb/>
　吝生<hi>㳺定夫録</hi>
　横渠先生曰凡卦之所利與爻之所利皆變通之宜<lb/>
<pb n="69a"/>
　也如利建侯利艱貞誠則順理而利偽則不循理而<lb/>
　害易言情偽相感而利害生則是專以人事言故有<lb/>
　情偽利害也屈信相感而利生此則是理也惟以利<lb/>
　言<hi>易説</hi>
　　廣漢張氏曰彼之所愛此或惡之此之所惡彼或<lb/>
　　愛之此愛惡出於情之不同而吉凶所以生也逺<lb/>
　　者或有求於近近者或有求於逺此逺近出於分<lb/>
　　之不等而悔吝所以生也以情感者或應之以偽<lb/>
<pb n="69b"/>
　　以偽感者或應之以情此情偽出於心之不一而<lb/>
　　利害所以生也此聖人作易畢羅天下之事者乎<lb/>
　　<hi>易説</hi>
　　白雲郭氏曰六爻剛柔各因其愛惡相攻而後有<lb/>
　　吉凶逺或相應近或不相得則有悔吝此皆言爻<lb/>
　　之情也亦猶在人情偽相感而生利害與爻一也<lb/>
　　<hi>易説</hi>
　　漢上朱氏曰變動者何情偽之所為也人之情偽<lb/>
<pb n="70a"/>
　　難知矣以情相感則利生以偽相感則害生近不<lb/>
　　必取逺不必舍則悔吝生愛惡不一起而相攻則<lb/>
　　吉凶生吉凶生而悔吝著情偽其能掩乎是則情<lb/>
　　偽相感也逺近相取也愛惡相攻也爻有變動也<lb/>
　　有利害斯有悔吝有悔吝斯有吉凶吉凶以情遷<lb/>
　　也<hi>易傳</hi>
凡易之情近而不相得則凶或害之悔且吝<lb/>
　　廣漢張氏曰天下之物同聲相應同氣相求所以<lb/>
<pb n="70b"/>
　　相近而相得也廟堂之上閨門之中郷黨之間學<lb/>
　　校之内皆貴乎近而相得也今也近而不相得其<lb/>
　　為患也異乎行道之人故大則凶小則害其微則<lb/>
　　為悔吝矣考諸易爻莫不皆然故云凡易之情<hi>易説</hi>
　　白雲郭氏曰凡易之情與人之情何以異哉自六<lb/>
　　爻觀之相近而不相得則凶矣雖无不相得或少<lb/>
　　害之亦悔且吝也人之情蓋亦猶是此章蓋重釋<lb/>
　　上言吉凶悔吝利害之説以先言人之情偽相感<lb/>
<pb n="71a"/>
　　故此復言凡易之情<hi>易説</hi>
　　漢上朱氏曰悔吝者何凡易之情隂陽相求内外<lb/>
　　相應近而不相得則偽不可乆物或害之害之則<lb/>
　　凶將至矣悔吝者利害吉凶之界乎害之而悔則<lb/>
　　吉且利矣吝而不悔則凶聖人不得不以利言之<lb/>
　　而使之逺害也故曰聖人之情見乎辭<hi>易傳</hi>
　　新安朱氏曰不相得謂相惡也凶害悔吝皆由此<lb/>
　　生<hi>本義</hi>　問易之情近而不相得則凶或害之悔且<lb/>
<pb n="71b"/>
　　吝是如何曰此疑是指占法而言想古人占法更<lb/>
　　多今不見得蓋逺而不相得則安能為害惟切近<lb/>
　　不相得則凶害便能相及如一箇凶人在五湖四<lb/>
　　海之外安能害自家若與之為鄰近則受害矣又<lb/>
　　問此如今人占火珠林課底若是凶神動與世不<lb/>
　　相干則不能為害惟是克世應世則能為害否曰<lb/>
　　恐是這様意思<hi>語録</hi>
將叛者其辭慙中心疑者其辭枝吉人之辭寡躁人之<lb/>
<pb n="72a"/>
辭多誣善之人其辭游失其守者其辭屈<lb/>
　　廣漢張氏曰叛而親離者内負所愧故其辭慙疑<lb/>
　　而猶豫者蔓衍不根故其辭必枝吉人為善不足<lb/>
　　故言出於不得已故其辭寡躁人之急於自售故<lb/>
　　言必期於見信故其辭多人有善也誣而謗之則<lb/>
　　其辭不敢正言人之非故曰其辭游失其守則不<lb/>
　　能直己以見道故曰其辭屈聖人既有以知人之<lb/>
　　情又有以察人之辭何異踈而不漏者乎<hi>易説</hi>
<pb n="72b"/>
　　白雲郭氏曰六者之辭宜无與易焉然由六者觀<lb/>
　　之則易之辭蓋无是也然聖人作易所以无是六<lb/>
　　者之辭者以聖人之辭出於道未嘗出於胷中之<lb/>
　　私也六者之人所以有六者之辭者各因其心之<lb/>
　　私而不自知其為是言也以是知衆人之所任者<lb/>
　　心而聖人之所任者道也凡心善惡皆私也惟道<lb/>
　　為天下之大公故足以洗心<hi>易説</hi>
　　漢上朱氏曰何以知情偽邪考其辭可矣將叛者<lb/>
<pb n="73a"/>
　　其心慙負故其辭愧中心疑者其心惑亂故其辭<lb/>
　　枝吉人守約故其辭寡躁人欲速故其辭多誣善<lb/>
　　之人妄故其辭游失其守者窮故其辭屈吉人辭<lb/>
　　寡以簡易知也五者反是以知險知阻而知也簡<lb/>
　　易則吉險阻則凶其辭雖六其别則一險易而已<lb/>
　　矣上繫言易簡而天下之理得下繫終之以易簡<lb/>
　　而知險阻故殊塗而同歸一致而百慮<hi>易傳</hi>
　　新安朱氏曰卦爻之辭亦猶是也<hi>本義</hi>　中心疑者<lb/>
<pb n="73b"/>
　　其辭枝中心疑故辭繁不殺其辭枝者如木之有<lb/>
　　枝開兩岐去　問八卦以象告至失其守者其辭<lb/>
　　屈一段竊疑自吉凶可見矣而上只是揔説易書<lb/>
　　所載如此自變動以利言而下則專就人占時上<lb/>
　　説曰然<hi>並語録</hi>
　　　右第十二章<lb/>
　<lb/>
　合訂刪補大易集義粹言卷七十八<lb/>
</p>
<p>
</p>
  </div>
</body>
</text>
</TEI>
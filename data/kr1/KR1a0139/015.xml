<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷十三</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷十三<lb/>
　　　　　　　　　　頭等侍衛納喇性徳編<lb/>
䷈<hi>乾下巽上</hi>
　伊川先生曰小畜序卦比必有所畜故受之以小畜<lb/>
　物相比附則為聚聚畜也又相親比則志相畜小畜<lb/>
　所以次比也畜止也止則聚矣為卦巽上乾下乾在<lb/>
　上之物乃居巽下夫畜止剛健莫如巽順為巽所畜<lb/>
<pb n="1b"/>
　故為畜也然巽隂也其體柔順唯能以巽順柔其剛<lb/>
　健非能力止之也畜道之小者也又四以一隂得位<lb/>
　為五陽所説得位得柔巽之道也能畜羣陽之志是<lb/>
　以為畜也小畜謂以小畜大所畜聚者小所畜之事<lb/>
　小以隂故也彖専以六四畜諸陽為成卦之義不言<lb/>
　二體葢舉其重者<hi>易傳</hi>○或以小畜為臣畜君以大畜<lb/>
　為君畜臣先生云不必如此說大畜只是所畜者大<lb/>
　小畜只是所畜者小不必指定一件事便是君畜臣<lb/>
<pb n="2a"/>
　臣畜君皆是這箇道理隨大小用<hi>楊遵道録</hi>○又曰小畜<lb/>
　是所畜小及所畜雖大而少皆小畜也不必專言君<lb/>
　畜臣臣畜君<hi>唐棣録</hi>
　　東萊吕氏曰或問小畜一卦如何看曰以卦觀之<lb/>
　　柔以巽順之道畜剛以爻觀之陽不受畜在人分<lb/>
　　言之卑之畜尊下之畜上固當以巽順之道然有<lb/>
　　剛明之才者亦豈可受畜於人耶<hi>易説</hi>○又曰小畜<lb/>
　　傳止則聚矣心散則道不積<hi>己丑課程</hi>
<pb n="2b"/>
小畜亨宻雲不雨自我西郊<lb/>
　伊川先生曰雲隂陽之氣二氣交而和則相畜固而<lb/>
　成雨陽倡而陰和順也故和若陰先陽倡不順也故<lb/>
　不和不和則不能成雨雲之畜聚雖宻而不<hi>一有能字</hi>成<lb/>
　雨者自西郊故也東北陽方西南陰方自陰倡故不<lb/>
　和而不能成雨以人觀之雲氣之興皆自四逺故云<lb/>
　郊據四而言故云自我畜陽者四畜之主也<hi>易傳</hi>○暢<lb/>
　中伯問宻雲不雨自我西郊曰西郊陰所凡雨須陽<lb/>
<pb n="3a"/>
　倡乃成隂倡則不成矣今雲過西則雨過東則否是<lb/>
　其義也所謂尚往者隂自西而往不待陽矣<hi>唐棣所編</hi>○<lb/>
　自東自北而風則雨自南自西則不雨何者自東自<lb/>
　北皆屬陽<hi>坎卦本陽</hi>陽倡而隂和故雨自西自南隂也隂<lb/>
　倡則陽不和蝃蝀之詩曰朝隮于西崇朝其雨是陽<lb/>
　來倡也故雨蝃蝀在東則是隂先倡也莫之敢指者<lb/>
　非謂手指莫敢指陳也猶言不可道也易言密雲不<lb/>
　雨自我西郊言自西則是隂先倡也故雲雖密而不<lb/>
<pb n="3b"/>
　雨<hi>語録</hi>
　横渠先生曰自我西郊剛陽之氣進而不已也<hi>易說</hi>
　　白雲郭氏曰剛徳天徳也天徳畜之則止不能畜<lb/>
　　則失聖人之所以為聖以能畜天徳而已然畜有<lb/>
　　二道有止而畜之者畜之大也故為大畜有入而<lb/>
　　畜之者畜之小也故為小畜舍是皆不能畜矣能<lb/>
　　大畜天徳則理非不亨小畜疑於未亨故言亨也<lb/>
　　密雲不雨言畜之而未及用也自我西郊明其自<lb/>
<pb n="4a"/>
　　我畜之也自我畜之而未及用君子成己之道未<lb/>
　　至於成物所以為小畜<hi>易說</hi>
　　漢上朱氏曰小畜以隂畜陽惟九三一爻受畜所<lb/>
　　畜者寡矣履以柔履剛六三不有其位履之而不<lb/>
　　處也<hi>叢說</hi>
　　新安朱氏曰巽亦三畫卦之名一隂伏於二陽之<lb/>
　　下故其徳為巽為入其象為風為木小隂也畜止<lb/>
　　之之義也上巽下乾以隂畜陽又卦唯六四一隂<lb/>
<pb n="4b"/>
　　上下五陽皆為所畜故為小畜又以隂畜陽能係<lb/>
　　而不能固亦為所畜者小之象内健外巽二五皆<lb/>
　　陽各居一卦之中而用事有剛而能中其志得行<lb/>
　　之象故其占當得亨通然畜未極而施未行故有<lb/>
　　密雲不雨自我西郊之象葢密雲隂物西郊隂方<lb/>
　　我者文王自我也文王演易於羑里視岐周為西<lb/>
　　方正小畜之時也筮者得之則占亦如其象云<hi>本義</hi>
　　○小畜言以巽之柔順而畜三陽畜他不住大畜<lb/>
<pb n="5a"/>
　　則以艮畜乾畜得有力所以喚作大畜小畜亨是<lb/>
　　說陽縁隂畜它不住故陽得自亨横渠言易為君<lb/>
　　子謀不為小人謀凡言亨皆是說陽到得說隂處<lb/>
　　便分曉說道小人吉亨字便是下面剛中而志行<lb/>
　　乃亨○問嘗見人說此卦作巽體順是小人以柔<lb/>
　　順小術畜君子故曰小畜不知如何先生曰易不<lb/>
　　可専就人上説且就隂陽上看分明巽畜乾隂畜<lb/>
　　陽故謂之小若配之人事則為小人畜君子也得<lb/>
<pb n="5b"/>
　　為臣畜君也得為因小小事畜止也得不可泥定<lb/>
　　一事說<hi>並語録</hi>
彖曰小畜柔得位而上下應之曰小畜健而巽剛中而<lb/>
志行乃亨宻雲不雨尚往也自我西郊施未行也<lb/>
　伊川先生曰言成卦之義也以隂居四又處上位柔<lb/>
　得位也上下五陽皆應之為所畜也以一隂而畜五<lb/>
　陽能係而不能固是以為小畜也彖觧成卦之義而<lb/>
　加曰字者皆重卦名文勢當然單名卦唯革有曰字<lb/>
<pb n="6a"/>
　亦文勢然也○健而巽以卦才言也内健而外巽健<lb/>
　而能巽也二五居中剛中也陽性上進下復乾體志<lb/>
　在於行也剛居中為剛而得中又為中剛言畜陽則<lb/>
　以柔巽言能亨則由剛中以成卦之義言則為隂畜<lb/>
　陽以卦才言則陽為剛中才如是故畜雖小而能亨<lb/>
　也○畜道不能成大如密雲而不成雨隂陽交而和<lb/>
　則相固而成雨二氣不和陽尚往而上故不成雨葢<lb/>
　自我陰方之氣先倡故不和而不能成雨其功施未<lb/>
<pb n="6b"/>
　行也小畜之不能成大猶西郊之雲不能成雨也<hi>並易</hi>
　<hi>傳</hi>○宻雲不雨尚往則氣散先隂變風氣隨風散<hi>語録</hi>
　　藍田吕氏曰小畜大畜據其所自得也所得有小<lb/>
　　大故謂之大畜小畜柔得位而上下應之畜之小<lb/>
　　者也剛上而尚賢畜之大者也以巽畜健所畜小<lb/>
　　也以止畜健所畜大也雲自東而徂西則雨自西<lb/>
　　徂東則不雨隂生於西陽生於東陽往交隂隂能<lb/>
　　固之乃雨隂往交陽而陽不應則何從而雨故自<lb/>
<pb n="7a"/>
　　我西郊者言雲自西而徂東也<lb/>
　　龜山楊氏曰卦五陽而一隂則一隂為之主四以<lb/>
　　隂居隂柔得位也為一卦之主而上下應之以隂<lb/>
　　畜陽也陽大而隂小小者畜也此以六四一爻言<lb/>
　　之也健而巽剛中而志行乃亨合一卦之才言之<lb/>
　　也葢小者畜則无亨之道所畜亦小矣合一卦之<lb/>
　　才則三陽健而進一隂體巽而上行九五剛得中<lb/>
　　與之合志則志行矣是以亨也雲者氣之上升也<lb/>
<pb n="7b"/>
　　一隂畜之未能上達故宻雲不雨尚往也往則交<lb/>
　　通咸和而為雨矣西郊隂所也東多風西多雨隂<lb/>
　　陽之義故詩曰朝隮于西崇朝其雨自我西郊則<lb/>
　　亦朝隮于西之意有雨之兆焉特施未行而已言<lb/>
　　未則非終不行也<hi>易說</hi>
　　白雲郭氏曰初之應四而曰上下應者陽道過盛<lb/>
　　喜於從隂雖非其位而其志皆應之也剛中二之<lb/>
　　天徳也志行四之巽志也剛徳居中而巽志行是<lb/>
<pb n="8a"/>
　　以亨也尚往者其道方行行猶未已也施未行者<lb/>
　　澤未下也宻雲尚往則澤有必下之理君子成已<lb/>
　　有必能成物之道盡其道則為大畜施未行故為<lb/>
　　小畜也<hi>易說</hi>
　　漢上朱氏曰柔自姤進而上行至四得位上下五<lb/>
　　剛說而應之說則見畜矣一柔畜五剛則小畜大<lb/>
　　臣畜君也五爻非所應亦曰應之隂者陽之所求<lb/>
　　也故曰柔得位而上下應之曰小畜此以六四言<lb/>
<pb n="8b"/>
　　小畜之義也下乾健也上巽順也九二九五剛中<lb/>
　　也健而濟之以巽則易入剛不過乎中則志行於<lb/>
　　上下兩者得則柔道亨而陽為隂所畜矣故曰健<lb/>
　　而巽剛中而志行乃亨此以兩體二五言小畜之<lb/>
　　才也兊盛隂也宻雲者兊澤之氣上行也雨者陽<lb/>
　　為隂所得相持而下者也六四志在畜君以往為<lb/>
　　尚畜君者好君也不得於君其能畜乎故曰宻雲<lb/>
　　不雨尚往也此再以六四言小畜也乾天也在内<lb/>
<pb n="9a"/>
　　外之交而見天際郊之象兊西也我者内為主柔<lb/>
　　自下升天地之理陽倡則隂和西郊隂也宻雲不<lb/>
　　雨隂先倡也以臣畜君雖尚往也然不待倡而先<lb/>
　　之則其施未行施者膏澤下流也柔得位待倡而<lb/>
　　往則君施行矣故曰自我西郊施未行也聖人言<lb/>
　　此示臣强之戒且曰隂畜陽小畜大終不可以成<lb/>
　　大事乾天下之至健至難畜者非剛健篤實輝光<lb/>
　　日新其徳豈能畜之在卦氣為四月故太𤣥準之<lb/>
<pb n="9b"/>
　　以斂<hi>易說</hi>
　　新安朱氏曰小畜柔得位至曰小畜以卦體釋卦<lb/>
　　名義柔得位指六居四上下應謂五陽健而巽至<lb/>
　　乃亨以卦徳卦體而言陽猶可亨也密雲不雨尚<lb/>
　　往也言畜之未極其氣猶上進也<hi>本義</hi>○尚往是隂<lb/>
　　包他不住陽氣散了做雨不成所以云尚往也○<lb/>
　　問宻雲不雨自我西郊先生云此是以巽畜乾巽<lb/>
　　順乾健畜他不得故不能雨凡雨者皆是隂氣盛<lb/>
<pb n="10a"/>
　　凝結得宻方濕潤下降為雨且如飯甑葢得宻了<lb/>
　　氣鬱不通四畔方有濕汗今乾上進一隂止他不<lb/>
　　得所以彖中云尚往也是指乾欲上進之象到上<lb/>
　　九則以卦之始終言畜極則散遂為既雨既處隂<lb/>
　　徳盛滿如此所以有君子征凶之戒<hi>並語録</hi>
象曰風行天上小畜君子以懿文徳<lb/>
　伊川先生曰乾之剛健而為巽所畜夫剛健之性唯<lb/>
　柔順為能畜止之雖可以畜止之然非能固制其剛<lb/>
<pb n="10b"/>
　健也但柔順以擾繫之耳故為小畜也君子觀小畜<lb/>
　之義以懿美其文徳畜聚為藴畜之義君子所藴畜<lb/>
　者大則道徳經綸之業小則文章才藝君子觀小畜<lb/>
　之象以懿美其文徳文徳方之道義為小也<hi>易傳</hi>
　　廣平游氏曰風行天上柔巽之上行也君子觀象<lb/>
　　於此則美其文徳也天以剛健故其事武地以柔<lb/>
　　順故其事文風之柔无所不入地類也故有文徳<lb/>
　　之象舜之格有苗文徳之懿也詩稱仲山甫柔嘉<lb/>
<pb n="11a"/>
　　維則令儀令色則所以畜宣王者文徳而已矣故<lb/>
　　有明哲保身之說異乎伊尹之於成湯太甲也<hi>易說</hi>
　　龜山楊氏曰小畜之時以柔畜剛故君子以懿文<lb/>
　　徳孔子曰逺人不服修文徳以來之則畜剛莫尚<lb/>
　　乎文徳也<hi>易說</hi>
　　兼山郭氏曰巽之畜乾隂之畜陽非可大也君子<lb/>
　　體之懿文徳而已與夫多識前言往行以畜其徳<lb/>
　　者異矣六四之畜正也猶巽從而後能之使非正<lb/>
<pb n="11b"/>
　　而行是妾婦之道也<hi>易說</hi>
　　白雲郭氏曰文徳美徳也坤言文在中而文言曰<lb/>
　　美在其中而暢於四支發於事業美之至也然則<lb/>
　　畜之道必先畜美徳以成己而後可見於事業也<lb/>
　　大畜之以畜其徳則天徳之大皆止而畜之矣乾<lb/>
　　之不言所利猶大畜以畜其徳坤利牝馬之貞猶<lb/>
　　懿文徳也風行天上是為巽入之道是我入而畜<lb/>
　　之也天在山中則為來畜於我大小之辨如此<hi>易說</hi>
<pb n="12a"/>
　　漢上朱氏曰天剛徳文柔徳風行天上剛為柔所<lb/>
　　畜小者畜也君子以是懿文徳傳言太虚無礙大<lb/>
　　氣舉之<hi>易傳</hi>
　　新安朱氏曰風有氣而無質能畜而不能久故為<lb/>
　　小畜之象懿文徳言未能厚積而逺施也<hi>本義</hi>○風<lb/>
　　行天上小畜君子以懿文徳言畜它不住且只逐<lb/>
　　些子發洩出來只以大畜比之便見得大畜說多<lb/>
　　識前言往行以畜其徳小畜只是做得這些箇文<lb/>
<pb n="12b"/>
　　徳如威儀文辭之類○問風行天上小畜象義如<lb/>
　　何曰天在山中大畜葢山是堅剛之物故能力畜其<lb/>
　　三陽風是柔軟之物止能小畜之而已耳<hi>並語録</hi>
初九復自道何其咎吉象曰復自道其義吉也<lb/>
　伊川先生曰初九陽爻而乾體陽在上之物又剛健<lb/>
　之才足以上進而復與在上同志其進復於上乃其<lb/>
　道也故云復自道復既自道何過咎之有无咎而又<lb/>
　有吉也諸爻言无咎者如是則无咎矣故云无咎者<lb/>
<pb n="13a"/>
　善補過也雖使爻義本善亦不害於道不如是則有咎<lb/>
　之義初九乃由其道而行无有過咎故云何其咎无<lb/>
　咎之甚明也○陽剛之才由其道而復其義吉也初<lb/>
　與四為正應在畜時乃相畜者也<hi>並易傳</hi>
　横渠先生曰以理而升進之於應也<lb/>
　　藍田吕氏曰乾體本上乃今居下求復者也乾雖<lb/>
　　求復當畜之時巽隂固之而求獲乎復然乾體當<lb/>
　　復自道也巽雖固乾其體則巽六四以隂居隂獨<lb/>
<pb n="13b"/>
　　為正應以斯而復雖若犯上其義則吉無所疑也<lb/>
　　龜山楊氏曰六四隂得位為一卦之主而初與之<lb/>
　　為應受畜於四者也過未形而畜之其復自道矣<lb/>
　　夫何咎之有故其義吉也<hi>易說</hi>
　　白雲郭氏曰天徳之大而人畜之雖曰小畜亦已<lb/>
　　艱矣唯早辯者易為力而不能早見者難為功故<lb/>
　　小畜雖同而有初九九三之異也易為力則復自<lb/>
　　道復自道則鮮失焉是以其義吉而无咎也然小<lb/>
<pb n="14a"/>
　　畜之道何與於復而初九九二曰復何哉葢大畜<lb/>
　　畜而无失无失故无復小畜未能无失是以不免<lb/>
　　有復也學者不能大畜則有小畜不能小畜則有<lb/>
　　復雖初无異道葢力行有淺深耳<hi>易説</hi>
　　漢上朱氏曰聖人欲明陽不受畜於陰之義故以<lb/>
　　履小畜二卦反復明之小畜履之反初本在上二<lb/>
　　本在五三本在四故初二皆以復言之三受畜而<lb/>
　　不得復者也初者九之位九之位正也正者君子<lb/>
<pb n="14b"/>
　　之道初九不受畜而復四猶未為得所宜有咎然<lb/>
　　由正道而復四亦以柔道下之何其咎哉於義吉<lb/>
　　也<hi>易説</hi>
　　五峯胡氏曰郭子儀雖為魚朝恩所忌然朝聞命<lb/>
　　夕引道信命而行復自道者也是以姦邪莫之能<lb/>
　　害而終吉也若李光弼因讒邪之間遂擁衆不朝<lb/>
　　則不能復於道矣<hi>易説</hi>
　　新安朱氏曰下卦乾體本皆在上之物志欲上進<lb/>
<pb n="15a"/>
　　而為隂所畜然初九體乾居下得正前逺於隂雖<lb/>
　　與四為正應而能自守以正不為所畜故有進復<lb/>
　　自道之象占者如是則无咎而吉也<hi>本義</hi>○問初九<lb/>
　　復自道何其咎吉此爻與四相應正為四所畜者<lb/>
　　乃云復自道何邪曰易有不必泥爻義者如此爻<lb/>
　　只平看自好復自道便吉復不自道便凶自无可<lb/>
　　疑者矣○復自道之復與復卦之復不同復卦言<lb/>
　　已前不見了這陽如今來復復自道是復它本位<lb/>
<pb n="15b"/>
　　從那道路上去如无往不復之復<hi>並語録</hi>
　　東萊吕氏曰小畜初九復自道何其咎吉九二牽<lb/>
　　復吉九陽也陽非久為隂所畜者也故其志皆欲<lb/>
　　進復於上焉然則安於豢養而不復進者非可恥<lb/>
　　邪<hi>紀聞</hi>
九二牽復吉象曰牽復在中亦不自失也<lb/>
　伊川先生曰二以陽居下體之中五以陽居上體之<lb/>
　中皆以陽剛居中為隂所畜俱欲上復五雖在四上<lb/>
<pb n="16a"/>
　而為其所畜則同是同志者也夫同患相憂二五同<lb/>
　志故相牽連而復二陽並進則陰不能勝得遂其復<lb/>
　矣故吉也曰遂其復則離畜矣乎曰凡爻之辭皆謂<lb/>
　如是則可以如是若已然則時已變矣尚何<hi>一有教字</hi>誡<lb/>
　乎五為巽體巽畜於乾而反與二相牽何也曰舉二<lb/>
　體而言則巽畜乎乾全卦而言則一隂畜五陽也在<lb/>
　易隨時取義皆如此也○二居中得正者也剛柔進<lb/>
　退不失乎中道也陽之復其勢必强二以處中故雖<lb/>
<pb n="16b"/>
　強於進亦不至於過剛過剛乃自失也爻止言牽復<lb/>
　而吉之義象復發明其在中之美<hi>並易傳</hi>
　横渠先生曰初反自道三為說輻二以彚征在中故<lb/>
　未為失<hi>易說</hi>
　　藍田吕氏曰巽雖固乾而九五陽得尊位與二同<lb/>
　　物二不敢進牽五求復居中无邪又不失乾當復<lb/>
　　之義<lb/>
　　龜山楊氏曰二之與五以剛畜剛非如初九之於<lb/>
<pb n="17a"/>
　　六四也故牽而後復所以吉者以其在中也居小<lb/>
　　畜之時以剛畜剛非其道宜於自失矣而二五皆<lb/>
　　剛而中故不自失也<hi>易說</hi>
　　白雲郭氏曰不能辨之於早至二尤艱矣故牽而<lb/>
　　後復也牽者强勉之義雖無自復之易然强勉能<lb/>
　　復猶為吉也非二有剛中之徳亦將自失矣<hi>易說</hi>
　　漢上朱氏曰小畜以一隂畜五陽五本二之位五<lb/>
　　動則二應同志者也二乾體剛健五巽體柔巽二<lb/>
<pb n="17b"/>
　　進而欲復其所五以同志牽挽而復之巽為繩為<lb/>
　　股艮為手牽復也二牽挽而後復者畜之已深不<lb/>
　　若初九自道而復為易然在小畜之時五能下之<lb/>
　　引類自助為得中道二復而在中亦不自失其正<lb/>
　　而吉兩得之也易傳曰同患相憂二五志同故相<lb/>
　　牽連而復二陽並進則隂不能勝得遂其復矣<hi>易傳</hi>
　　新安朱氏曰三陽志同而九二漸近於隂以其剛<lb/>
　　中故能與初九牽連而復亦吉道也占者如是則<lb/>
<pb n="18a"/>
　　吉矣亦者承上爻義<hi>本義</hi>
　　東萊吕氏曰易傳云二五皆陽剛為隂所畜俱欲<lb/>
　　上復陽之復其勢必强二以處中故雖强於進亦<lb/>
　　不至於過剛元祐諸賢似當深體此義<hi>己丑課程</hi>
九三輿說輻夫妻反目象曰夫妻反目不能正室也<lb/>
　伊川先生曰三以陽爻居不得中而宻比於四隂陽<lb/>
　之情相求也又暱比而不中為隂畜制者也故不能<lb/>
　前進猶車輿說去輪輻言不能行也夫妻反目隂制<lb/>
<pb n="18b"/>
　於陽者也今反制陽如夫妻之反目也反目謂怒目<lb/>
　相視不順其夫而反制之也婦人為夫寵惑既而遂<lb/>
　反制其夫未有夫不失道而妻能制之者也故說輻<lb/>
　反目三自為也○夫妻反目葢由不能正其室家也<lb/>
　三自處不以道故四得制之不使進猶夫不能正其<lb/>
　室家故致反目也<hi>並易傳</hi>
　横渠先生曰近而相比故說輻而不能進反為柔制<lb/>
　故曰反目非其偶也故不能正其室<hi>易說</hi>
<pb n="19a"/>
　　藍田吕氏曰九三一爻雖比六四當畜之時隂為<lb/>
　　主故三陽不得進上雖巽體以陽居上陰之盛者<lb/>
　　與三合志畜之愈固説輻而行反目不媒者也<lb/>
　　龜山楊氏曰重剛而不中則身不行道矣身不行<lb/>
　　道不行於妻子故輿説輻夫妻反目輿説輻不能<lb/>
　　有行也切比於四為陰所畜不行於妻子也至於<lb/>
　　夫妻反目則正家之道可知矣故曰不能正室也<lb/>
　　<hi>易説</hi>
<pb n="19b"/>
　　白雲郭氏曰大畜有止畜之義説輻則止而不行<lb/>
　　也小畜入而畜之有復之象焉復貴早辯過中則<lb/>
　　危矣此牽復之後所以言説輻也説輻則害於行<lb/>
　　道故又有夫妻反目之象夫妻反目道不行於一<lb/>
　　家何以正天下是如輻壞而車不能行也孔子曰<lb/>
　　大車无輗小車无軏其何以行之哉意與此同求<lb/>
　　其所以然葢本於不能正室不能止室者其身不<lb/>
　　正故也是以君子必篤於成已而後可以成物為是<lb/>
<pb n="20a"/>
　　故也大畜輿說輹止於二也良馬逐行道於三也<lb/>
　　小畜牽復於二未為成徳故說輻於三不能行也<lb/>
　　輹可說者也輻不可說者也<hi>易說</hi>
　　漢上朱氏曰子夏傳虞翻本輻作輹當作輹上九<lb/>
　　九三本相應若動而成震坤其輿也陽畫輿下横<lb/>
　　木也為輹九三見畜不可動兊為毁折輿說輹矣<lb/>
　　其能進乎震為夫離為妻為目巽為多白眼九三<lb/>
　　剛而不中見畜而怒故反目相視妻制其夫男女<lb/>
<pb n="20b"/>
　　失位不能正室也三四巽離有家人象故以室言<lb/>
　　之妻齊也敵夫之辭震離同象故曰夫妻初二畜<lb/>
　　於巽而復獨九三畜於六四而不復者九三失道<lb/>
　　比於四而悅之也陽无失道隂豈能畜之聖人詳<lb/>
　　言此者為陽畜於隂之戒易傳曰未有夫不失道<lb/>
　　而妻能制之也春秋傳晉獻公筮嫁伯姬於秦遇<lb/>
　　歸妹之暌史蘇占之曰車脫其輹歸妹外卦震也<lb/>
　　上六變離震毁車脫其輹與此爻及大畜九二同<lb/>
<pb n="21a"/>
　　象<hi>易傳</hi>
　　新安朱氏曰九三亦欲上進然剛而不中迫近於<lb/>
　　隂而又非正應但以隂陽相說而為所繫畜不能<lb/>
　　自進故有輿說輻之象然以志剛故又不能平而<lb/>
　　與之争故又為夫妻反目之象戒占者如是則不<lb/>
　　得進而有所爭也程子曰說輻反目三自為也<hi>本義</hi>
　　○小畜但能畜得九三一爻而已九三是迫近它<lb/>
　　底那兩爻自牽連上來<hi>語録</hi>
<pb n="21b"/>
六四有孚血去惕出无咎象曰有孚惕出上合志也<lb/>
　伊川先生曰四於畜時處近君之位畜君者也若内<lb/>
　有孚誠則五志信之從其畜也卦獨一隂畜衆陽者<lb/>
　也諸陽之志繫於四四苟欲以力畜之則一柔敵衆<lb/>
　剛必見傷害唯盡其孚誠以應之則可以感之矣故<lb/>
　其傷害逺其危懼免也如此則可以无咎不然則不<lb/>
　免乎害矣此以柔畜剛之道也以人君之威嚴而㣲<lb/>
　細之臣有能畜止其欲者葢有孚信以感之也○四<lb/>
<pb n="22a"/>
　既有孚則五信任之與之合志所以得惕出而无咎<lb/>
　也惕出則血去可知舉其輕者也五既合志衆陽皆<lb/>
　從之矣<hi>並易傳</hi>
　横渠先生曰以隂居隂其體不躁故曰有孚能上比<lb/>
　於五與之合志雖為羣下所侵被傷而去懷懼而出<lb/>
　於義无咎<hi>易說</hi>
　　龜山楊氏曰柔得位得柔巽之道也為一卦之主<lb/>
　　而下當三陽之進勢不足畜之則傷而去惕而出<lb/>
<pb n="22b"/>
　　矣然得柔巽之道有孚也上承九五與之合志則<lb/>
　　下不能害也雖惕而出終无咎也<hi>易說</hi>
　　白雲郭氏曰以人畜天以柔畜剛非天下之至誠<lb/>
　　其孰能與於此此六四有孚之道也六四以有孚<lb/>
　　之道主於中又且惕然知懼此其所以免害而血<lb/>
　　去且无咎矣葢一柔五剛有害而傷之之理故也<lb/>
　　上合志者合九五有孚之志故志行也唯其上合<lb/>
　　志是以能畜也<hi>易說</hi>
<pb n="23a"/>
　　漢上朱氏曰五君位體巽四近而相得以正相比<lb/>
　　臣畜君者也四不繫應於初誠信孚於上有孚也<lb/>
　　三陽務進而上四以一隂乗之若畜之以力隂陽<lb/>
　　相傷可不惕懼乎唯誠信孚於上而與上之志合<lb/>
　　則物莫之傷而惕懼逺矣伏坎為血為加憂巽為<lb/>
　　多白眼惕也血去惕出者四五相易合志之象象<lb/>
　　辭不言血去葢惕出則血去可知九五之剛六四<lb/>
　　在下止畜其欲非誠信感之上下志合是嬰龍鱗<lb/>
<pb n="23b"/>
　　也豈能畜哉惟其有孚志合守正而見信故以此<lb/>
　　處上下之際而无咎自古人臣得位上畜乎君下畜<lb/>
　　乎衆君子不如六四之有孚未有不傷霍光之於<lb/>
　　魏相蕭望之卒見傷也<hi>易傳</hi>
　　五峯胡氏曰漢明帝察察剛急治楚王英獄无辜<lb/>
　　連逮不可勝數羣臣希㫖无敢以情恕者獨侍御<lb/>
　　史寒朗心傷其寃出萬死為无辜一言其言發於<lb/>
　　忠誠惻怛有孚者也其情既伸其辭既達其義既<lb/>
<pb n="24a"/>
　　明故帝卒從其言死罪免而恐懼亡矣正君心救<lb/>
　　无辜何咎之有<hi>易外傳</hi>
　　新安朱氏曰以一隂畜衆陽本有傷害憂懼以其<lb/>
　　柔順得正虚中巽體二陽助之是有孚而血去惕<lb/>
　　出之象也无咎宜矣故戒占者亦有其徳則无咎<lb/>
　　也<hi>本義</hi>
九五有孚攣如富以其鄰象曰有孚攣如不獨富也<lb/>
　伊川先生曰小畜衆陽為隂所畜之時也五以中正<lb/>
<pb n="24b"/>
　居尊位而有孚信則其類皆應之矣故曰攣如謂牽<lb/>
　連相從也五必援挽與之相濟是富以其鄰也五以<lb/>
　居尊位之勢如富者推其財力與鄰比共之也君子<lb/>
　為小人所困正人為羣邪所厄則在下者必攀挽於<lb/>
　上期與同進在上者必援引於下與之勠力非獨推<lb/>
　己力以及人也固資在下之助以成其力耳○有孚<lb/>
　<hi>一有而字</hi>攣如葢其鄰類皆牽攣而<hi>一无而字</hi>從之與衆同欲<lb/>
　不獨有其富也君子之處艱厄惟其至誠故得衆力<lb/>
<pb n="25a"/>
　之助而能濟其衆也<hi>並易傳</hi>
　横渠先生曰六四為衆陽之主已能接之以信攣如<lb/>
　不疑則亦為衆所歸故曰富以其鄰<hi>易說</hi>
　　藍田吕氏曰九五為二所牽二中无邪乾體當復<lb/>
　　不能深距者也然陽居尊位全盛之勢可以及鄰<lb/>
　　鄰志不同均富及之冀為吾用鄰為四與上也<lb/>
　　龜山楊氏曰剛巽乎中正有孚也居得尊位剛巽<lb/>
　　以畜而上下從之攣如者也攣如言從之固也從<lb/>
<pb n="25b"/>
　　而與之共天位食天禄能富以其鄰者也六四柔<lb/>
　　得位而不尊為小畜之主三陽下進不足以畜之<lb/>
　　故傷而去懼而出雖與上合志能无咎而已唯九<lb/>
　　五以剛巽乎中正而衆陽從之故能富以其鄰而<lb/>
　　不獨富也夫小畜以柔畜為主而九五以剛者以<lb/>
　　其居巽體故也居巽之極故雖剛而不過<hi>易說</hi>
　　白雲郭氏曰九五合六四誠信之志攣衆剛而畜<lb/>
　　之是富以其鄰者也富以其鄰則以畜衆為富不<lb/>
<pb n="26a"/>
　　以獨智為富矣此明畜之君道如大舜善與人同<lb/>
　　取諸人以為善是也易言富以其鄰者乾之象也<lb/>
　　不富以其鄰者坤也乾大也坤吝嗇也<hi>易說</hi>
　　漢上朱氏曰五近四相得无應以分其志有孚也<lb/>
　　易言交如者異體交也言攣如者同體合也四五<lb/>
　　同巽體君臣合志攣如也小畜一隂畜五陽常恐力<lb/>
　　不足而見傷五於畜時雖得尊位而不能畜以其<lb/>
　　富也委之於鄰併力而畜之有孚攣如則衆陽皆<lb/>
<pb n="26b"/>
　　為我所用矣陽實為富隂虚為貧四虚五實而五<lb/>
　　與之共位食禄四得盡其心能以富用其鄰也以<lb/>
　　如師能左右之曰以相比為鄰巽離亦鄰也富以<lb/>
　　其鄰不獨富謂富善人也<hi>易傳</hi>
　　五峯胡氏曰舜既受堯之命有天下而堯朝舊臣<lb/>
　　如共工讙兜伯鯀佐堯治天下其執權利之日久<lb/>
　　矣舜江海陶漁之人也雖以堯命聴居其上其志<lb/>
　　未嘗不欲専命使舜不得有為於天下也然舜以<lb/>
<pb n="27a"/>
　　天徳居天位其有孚可知固將分天職與天下聖<lb/>
　　賢共治之分天禄與天下聖賢共食之列天位與<lb/>
　　天下聖賢共守之豈姦邪之臣所能遏哉是以九<lb/>
　　官命而不仁者逺矣攣如富以其鄰此之謂也<hi>易外</hi>
　　<hi>傳</hi>
　　新安朱氏曰巽體三爻同力畜乾鄰之象也而九<lb/>
　　五居中處尊勢能有為以兼乎上下固為有孚攣<lb/>
　　固用富厚之力而以其鄰之象以猶春秋以某師<lb/>
<pb n="27b"/>
　　之以言能左右之也占者有孚則能如是也<hi>本義</hi>
　　富以其鄰以上合志是說上面巽體同力畜乾鄰<lb/>
　　如東家取箇西家取箇取上下兩畫也此言五居<lb/>
　　尊位便動得那上下底攣如如手把攣住之象○<lb/>
　　孚有在陽爻有在隂爻伊川謂中虚信之本中實<lb/>
　　信之質○問小畜卦以一隂而畜五陽而九五乃<lb/>
　　云富以其鄰是與六四之隂并刀而畜下三陽不<lb/>
　　知九五何故反助隂邪先生曰九五上九皆為隂<lb/>
<pb n="28a"/>
　　所畜又是同巽之體故反助之也<hi>並語録</hi>
上九既雨既處尚徳載婦貞厲月幾望君子征凶象曰<lb/>
既雨既處徳積載也君子征凶有所疑也<lb/>
　伊川先生曰九以巽順之極居卦之上處畜之終從<lb/>
　畜而止者也為四所止也既雨和也既處止也隂之<lb/>
　畜陽不和則不能止既和而止畜之道成矣<hi>一作畜道之成</hi>
　<hi>也</hi>大畜畜之大故極而散小畜畜之小故極而成尚<lb/>
　徳載四用柔巽之徳積滿而至於成也隂柔之畜剛<lb/>
<pb n="28b"/>
　非一朝一夕能成由積累而至可不戒乎載積滿也<lb/>
　詩云厥聲載路婦貞厲婦謂隂以隂而畜陽以柔而<lb/>
　制剛婦若貞固守此危厲之道也安有婦制其夫臣<lb/>
　制其君而能安者乎○月望則與日敵矣幾望言其<lb/>
　盛將敵也隂已能畜陽而云幾望何也此以柔巽畜<lb/>
　其志也非力能制也然不已則將盛於陽而凶矣於<lb/>
　幾望而為之戒曰婦將敵矣君子動則凶也君子謂<lb/>
　陽征動也幾望将盈之時若已望則陽已消矣尚何<lb/>
<pb n="29a"/>
　戒乎○既雨既處言畜道積滿而成也隂將<hi>一作既</hi>盛<lb/>
　<hi>一有則字</hi>極君子動則有凶也隂敵陽則必消陽小人抗<lb/>
　君子則必害君子安得不疑慮乎若前知疑慮而警<lb/>
　懼求所以制之則不至於凶矣<hi>並易傳</hi>
　　廣平游氏曰以臣畜君至於和且至則畜道成矣<lb/>
　　猶當尚徳以載之不可以賢臨之也尚徳者无所<lb/>
　　不用徳也故象以為徳積載何則君臣夫婦人合<lb/>
　　也人合者易以睽故雖貞而厲若恃此以行而不<lb/>
<pb n="29b"/>
　　止則隂疑於陽月盈而逼矣故雖君子之道猶為<lb/>
　　凶也所謂有疑者隂疑於陽之謂也<hi>易説</hi>
　　龜山楊氏曰三陽下進一隂畜之不能固故宻雲<lb/>
　　不雨尚往也至上九則往極矣故既處夫隂陽和<lb/>
　　則雨而婦以順為正雖畜而至於雨以是為正則<lb/>
　　厲矣夫月遡日以為明者也望則與日敵矣故幾<lb/>
　　望則不可過君子至是而猶征焉則凶之道也葢<lb/>
　　小畜以隂畜陽為主其極必有疑陽之戰故戒之<lb/>
<pb n="30a"/>
　　如此<hi>易說</hi>
　　白雲郭氏曰小畜宻雲不雨之象至上九畜道成<lb/>
　　而後既雨也既雨則小畜之道盡矣是安於畜者<lb/>
　　也故曰既處君子於成終之際未嘗不思戒焉戒<lb/>
　　而尚徳則无顛覆之憂婦人以順為貞不知尚天<lb/>
　　徳之大以持守之是以危也幾望將盈也将盈之<lb/>
　　時居位之極知進不知退是以征凶有所疑者盈<lb/>
　　滿皆有疑之時故君子戒之孔子言知及之仁能<lb/>
<pb n="30b"/>
　　守之所謂尚徳者如此夫畜徳既成尚戒其失況<lb/>
　　畜之未成者乎<hi>易說</hi>
　　漢上朱氏曰大畜畜之以止畜極則散小畜畜之<lb/>
　　以巽極則畜道成矣上九動而畜三九三止而見<lb/>
　　畜坎見兊澤流既雨也既雨則陽與隂和矣九三<lb/>
　　不往而還其所既處也既處則不進矣陽剛健既<lb/>
　　雨既處豈一日畜之哉柔巽易入陽說而受制則<lb/>
　　剛者退避柔者尚之積之甚㣲至於載之而有不<lb/>
<pb n="31a"/>
　　知也坎為輪乾陽徳也而在下巽陰徳也而在上<lb/>
　　陽反載之矣巽為婦當以柔巽從夫為徳隂而畜<lb/>
　　陽柔而畜剛非徳之正以是為正守而不變危厲<lb/>
　　之道譬之月也望則陰道盛滿即復虧而成巽巽<lb/>
　　畜乾豈婦徳哉坎為月離為日在兌西月望之時<lb/>
　　也六四未中幾望也君子上九也陰盛陽消君子<lb/>
　　有害動而去之則正征以正行也然不可動動則<lb/>
　　凶故不得已而處有所疑也巽為不果疑也可動<lb/>
<pb n="31b"/>
　　者其唯小畜之初乎<hi>易傳</hi>
　　五峯胡氏曰東漢閹宦之盛自孝和永元中鄭衆<lb/>
　　始得與聞政事且宦者出入禁闥以奉承為事者<lb/>
　　也暱比則易以親順事則易以信其後遂得天寵<lb/>
　　日侵朝權至永興之時中官近習手握王爵口含<lb/>
　　天憲政令一由之出矣然賢者猶或用勢已張而<lb/>
　　未成也及元熹之末遂黨錮賢智舉不得進其勢<lb/>
　　於是乎成矣所以及此者以其暱比順事足以惑<lb/>
<pb n="32a"/>
　　媚人君而桓靈之君心與之同性與之合既雨既<lb/>
　　處也彼趙忠張讓之徒豈知其非日以益甚終受<lb/>
　　誅戮固其宜矣婦貞厲也雖然閹豎也而執國柄<lb/>
　　政自己出侵逼人主月幾望矣陳蕃竇武以區區<lb/>
　　之力不復顧慮誦言誅之欲以一日而奪百有餘<lb/>
　　年憑藉之權不亦難乎孔子曰有所疑者戒當時<lb/>
　　君子必知疑慮徐思所以制之則不至於凶矣<hi>易外</hi>
　　<hi>傳</hi>
<pb n="32b"/>
　　新安朱氏曰畜極而成陰陽和矣故為既雨既處<lb/>
　　之象葢尊尚陰徳至於積滿而然也陰加於陽故<lb/>
　　雖正亦厲然陰既盛而抗陽則君子亦不可以有<lb/>
　　行矣其占如此為戒深矣<hi>本義</hi>○上九爻辭殊不可<lb/>
　　斷若人占得此爻則吉凶未可知然易占法有活<lb/>
　　法聖人因事教人如有是徳而得是爻則為吉无<lb/>
　　是徳而得是爻則不應須如此看乃活如輿説輻<lb/>
　　夫妻反目一爻可謂不好然能以剛自守則雖得<lb/>
<pb n="33a"/>
　　此爻而凶不應矣○上九雖是隂畜陽至極處和<lb/>
　　而為雨畢竟隂制陽是不順所以雖正而厲○既<lb/>
　　雨既處言便做畜得住了做得雨後這氣畢竟便<lb/>
　　透出散了徳積是說隂徳婦人雖正亦危月才滿<lb/>
　　便虧君子到此亦行不得這是那隂陽皆不利底<lb/>
　　象<hi>並語録</hi>
　　東萊吕氏曰既雨既處尚徳載而繼之曰婦貞厲<lb/>
　　周公之憂懼有以也<hi>己丑課程</hi>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷六十七</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷六十七<lb/>
　　　　　　　　　　頭等侍衛納喇性徳編<lb/>
䷾<hi>離下坎上</hi>
　伊川先生曰既濟序卦有過物者必濟故受之以既<lb/>
　濟能過於物必可以濟故小過之後受之以既濟也<lb/>
　為卦水在火上水火相交則為用矣各當其用故為<lb/>
　既濟天下萬事已濟之時也<hi>易傳</hi>
<pb n="1b"/>
既濟亨小利貞初吉終亂<lb/>
　伊川先生曰既濟之時大者既以亨矣小者尚有<hi>一有</hi>
　<hi>未字</hi>亨也雖既濟之時不能无小未亨也小字在下語<lb/>
　當然也若言小亨則為亨之小也利貞處既濟之時<lb/>
　<hi>一无之時字</hi>利在貞固以守之也初吉方濟之時也終亂<lb/>
　濟極則反也<hi>易傳</hi>
　　白雲郭氏曰已濟難為既濟方將濟難為未濟名<lb/>
　　卦之義甚明然則既濟之亨可知矣易六爻有應<lb/>
<pb n="2a"/>
　　者八卦既濟未濟居其二而未濟不能濟難者以<lb/>
　　既濟六爻皆得位未濟六爻皆失位故也六爻皆<lb/>
　　應皆得位在六十四卦之中獨此一卦而已以是<lb/>
　　知欲濟者必在有應必得其位然後可也既濟亨<lb/>
　　小者小為衍字蓋緣未濟亨之下有小字故亦誤<lb/>
　　書於此又孔子彖言小者亨也因此遂不能去六<lb/>
　　十四卦无亨小之義如旅小亨巽小亨是誠小亨<lb/>
　　也既濟亨之大者也然則孔子言小者亨也者盖<lb/>
<pb n="2b"/>
　　濟難大人之事故未濟言小狐汔濟以明小者不<lb/>
　　能濟故為未濟若既濟則雖小者亦有濟故孔子<lb/>
　　彖言小者亨也所以别未濟之義也小者如小道<lb/>
　　小徳亦有濟也又如大事雖濟小事亦濟也是皆<lb/>
　　為小如是則知舉无不濟矣使卦辭有小字則孔<lb/>
　　子彖辭當以既濟亨小者為句斷下句獨曰亨也<lb/>
　　殊无義理必以既濟亨為㫁句則見既濟亨為文<lb/>
　　王辭小者亨也為孔子釋之之辭也且大人於難<lb/>
<pb n="3a"/>
　　无所不濟故既濟未濟不必論大人惟既濟之後<lb/>
　　雖小道小徳皆可亨未濟之時非小道小徳所能<lb/>
　　亨也故必以小者亨小狐濡尾為别也孔子於小<lb/>
　　亨増者也二字即文義與旅巽自不同矣初吉者<lb/>
　　既濟无不吉也道窮則變未濟終焉故終亂也既<lb/>
　　濟有初吉終亂之象未必濟者皆亂也終亂不亂<lb/>
　　則在人耳故聖人慎終如始所以復濟終亂之道<lb/>
　　也昔成湯黜夏命之後乃曰茲朕未知獲戾於上<lb/>
<pb n="3b"/>
　　下慄慄危懼若將隕于深淵武王大告武成乃偃<lb/>
　　武脩文歸馬放牛示天下弗服若是者豈有終亂<lb/>
　　之道乎是以商周亨國久長由湯武有以濟終亂<lb/>
　　之道也有其象則卦言之而亂與不亂在人事者<lb/>
　　非卦所可盡言也<hi>易說</hi>
　　新安朱氏曰既濟事之既成也為卦水火相交各<lb/>
　　得其用六爻之位各得其正故為既濟亨小當為<lb/>
　　小亨大抵此卦及六爻占辭皆有警戒之意時當<lb/>
<pb n="4a"/>
　　然也<hi>本義</hi>　既濟是已濟大事都亨了只小小底正<lb/>
　　在亨通若能戒懼得常似今便好不然便一向不<lb/>
　　好去伊川意亦是如此<hi>語錄</hi>
彖曰既濟亨小者亨也利貞剛柔正而位當也初吉柔<lb/>
得中也終止則亂其道窮也<lb/>
　伊川先生曰既濟之時大者固<hi>一无固字</hi>已亨矣惟有小<lb/>
　者<hi>一有未字</hi>亨也時既濟矣固宜貞固以守之卦才剛柔<lb/>
　正當其位當位者其常也乃正固之義利於如是之<lb/>
<pb n="4b"/>
　貞<hi>一有正字</hi>也隂陽各得正位所以為既濟也　二以柔<lb/>
　順文明而得中故能成既濟之功二居下體方濟之<lb/>
　初也而又善處是以吉也　天下之事不進則退无<lb/>
　一定之理濟之終不進而止矣无常止也衰亂至矣<lb/>
　盖其道已窮極也九五之才非不善也時極道窮理<lb/>
　當必變也聖人至此奈何曰<hi>一无日字</hi>惟聖人為能通其<lb/>
　變於未窮不使至於極也堯舜是也故有終而无亂<lb/>
　<hi>並易傳</hi>
<pb n="5a"/>
　横渠先生曰通其變然後可久故止則亂也<hi>易說</hi>
　　藍田吕氏曰既濟成功无所事也終止則亂恃濟<lb/>
　　而不為則事弛而日入於敝所以亂也<lb/>
　　白雲郭氏曰小者皆亨故曰既濟小或未亨非既<lb/>
　　也既者皆盡之辭利貞者既濟以六爻剛柔皆當<lb/>
　　位而濟以是知其利貞也使不當位而可濟則非<lb/>
　　利貞矣六二柔得中也初二皆卦之始也故為初<lb/>
　　吉終止則亂者止謂難止則亂至也猶上六濡首<lb/>
<pb n="5b"/>
　　之厲是也難止則亂至有不至者何也盖難止亂<lb/>
　　至者象當然也有不至者聖人維持之力也<hi>易說</hi>
　　漢上朱氏曰既濟自泰來豐九四變也泰兊為澤<lb/>
　　九二之四成豐四已濟險而小者未盡亨九四之<lb/>
　　五則小者亨矣於濟為既其卦三隂得位三陽下<lb/>
　　之大者既濟小者亦亨子夏傳曰陽已下隂萬物<lb/>
　　既成不曰小亨而曰亨小者大者之濟為亨小者<lb/>
　　而濟非為己也禹思天下之溺猶己溺之稷思天<lb/>
<pb n="6a"/>
　　下之饑猶己饑之亨至於小則小大畢亨故曰既<lb/>
　　濟亨小彖曰既濟亨小者亨也彖文當曰既濟亨<lb/>
　　小小者亨也脫一字此以三陽下三隂而言既濟<lb/>
　　也以陽下隂非正也亨之正剛君子也柔小人也<lb/>
　　剛柔不失其正君子小人各當其位无犯分躐等<lb/>
　　之非守既濟之道也故曰利貞剛柔正而位當也<lb/>
　　此以六爻當位而言既濟也自泰至賁二復三變<lb/>
　　始於二之四成豐次四之五成既濟其終五之上<lb/>
<pb n="6b"/>
　　而成賁濟天下之難莫若剛過剛亦不可以濟失<lb/>
　　人心也方濟之初以柔濟剛則其柔得中剛者為<lb/>
　　用天下之難有不濟乎此既濟之初所以吉正則<lb/>
　　吉也既濟矣上六變艮成賁艮止也止而不進不<lb/>
　　復有為文飾而已濟終則極衰亂復起終以亂也<lb/>
　　盖其道已窮故曰初吉終亂彖曰初吉柔得中也<lb/>
　　終止則亂其道窮也終始時也治亂者道之窮通<lb/>
　　也晉隋有天下不旋踵而亂不知終止則亂之戒<lb/>
<pb n="7a"/>
　　也易傳曰唯聖人為能通其變於未窮不使至於<lb/>
　　極也堯舜是也故有終而无亂此推原卦變以九<lb/>
　　五一爻言既濟之終始也在卦氣為十月故太𤣥<lb/>
　　準之以成<hi>易傳</hi>
　　新安朱氏曰濟下疑脫小字位當以卦體言初吉<lb/>
　　指六二<hi>本義</hi>　亨小當作小亨大率到那既濟了時<lb/>
　　便有不好去所以說小亨如唐時貞觀之盛便向<lb/>
　　那不好去　初吉終亂便有不好在未後底意思<lb/>
<pb n="7b"/>
　　<hi>並語錄</hi>
象曰水在火上既濟君子以思患而豫防之<lb/>
　伊川先生曰水火既交各得其用為既濟時當既濟<lb/>
　惟慮患害之生故思而豫防使不至於患也自古天<lb/>
　下既濟而致禍亂者盖不能思患而豫防也<hi>易傳</hi>
　　白雲郭氏曰水性下而居上火性上而居下交則<lb/>
　　相濟是為既濟也既濟雖非有患之時而患必生<lb/>
　　於既濟之後故君子思患而豫為之防也成湯之<lb/>
<pb n="8a"/>
　　危懼成王之小毖皆思患豫防之謂也故卦言終<lb/>
　　亂象言豫防爻有濡首之厲其義一也<hi>易說</hi>
　　漢上朱氏曰水火相逮而後濟天地之道以坎離<lb/>
　　相濟以日言之日降則月升以月言之日交則月<lb/>
　　合以嵗言之寒來則暑往皆既濟也坎上離下既<lb/>
　　濟矣然既濟之極水火將反其初故既濟之象未<lb/>
　　濟藏焉君子不可不思慮以豫防其患坤土為思<lb/>
　　坎為險難患也土防水也在既濟之時而防險難<lb/>
<pb n="8b"/>
　　豫也思患而豫防之則難伏而不作或曰五動坤<lb/>
　　變坎成震體豫而未濟之象毁矣<hi>易傳</hi>
初九曳其輪濡其尾无咎象曰曳其輪義无咎也<lb/>
　伊川先生曰初以陽居下上應於四又火體其進之<lb/>
　志銳也然時既濟矣進不已則及於悔咎<hi>一作吝</hi>故曳<lb/>
　其輪濡其尾乃得无咎輪所以行倒曳之使不進也<lb/>
　獸之涉水必揭其尾濡其尾則不能濟方既濟之初<lb/>
　能止其進乃得无咎不知已則至於咎也　既濟之<lb/>
<pb n="9a"/>
　初而能止其進則不至於極其義自无咎也<hi>並易傳</hi>
　　白雲郭氏曰既濟之初方出難矣是以有曳輪濡<lb/>
　　尾之象曳輪所以出難也濡尾以曳輪而濡也曳<lb/>
　　輪而濡尾則身出而難在後矣是以知其既濟也<lb/>
　　既濟故義无咎<hi>易說</hi>
　　漢上朱氏曰三坎為輪初卦後為尾初九剛而離<lb/>
　　體炎上有應進於上其志必銳時既濟矣動而進<lb/>
　　不已必至於咎故戒之初動之四成艮艮為手曳<lb/>
<pb n="9b"/>
　　也坎輪在水火爻中火欲上水欲下亦曳也曳其<lb/>
　　輪不輕進尾濡坎水不速濟止之於初持重緩進<lb/>
　　以全其剛而不至於極則於既濟之義為得矣故<lb/>
　　曰義无咎也<hi>易傳</hi>
　　新安朱氏曰輪在下尾在後初之象也曳輪則車<lb/>
　　不前濡尾則狐不濟既濟之初謹戒如是无咎之<lb/>
　　道占者如是則无咎矣<hi>本義</hi>　曳輪濡尾是只争些<lb/>
　　子時候是欲到與未到之間不是不欲濟是要濟<lb/>
<pb n="10a"/>
　　而未敢輕濟如曹操臨敵意思安間如不欲戰老<lb/>
　　子所謂猶兮若冬涉川之象涉則畢竟涉只是畏<lb/>
　　那寒了未敢便涉<hi>語錄</hi>
六二婦喪其茀勿逐七日得象曰七日得以中道也<lb/>
　伊川先生曰二以文明中正之徳上應九五剛陽中<lb/>
　正之君宜得行其志也然五既得尊位時已既濟无<lb/>
　復進而有為矣則於在下賢才豈有求用之意故二<lb/>
　不得遂其行也自古既濟而能用人者鮮矣以唐太<lb/>
<pb n="10b"/>
　宗之用言尚怠於終況其下者乎於斯時也則剛中<lb/>
　反為中滿坎離乃為相戾矣人能識時知變則可以<lb/>
　言易矣二隂也故以婦言茀婦人出門以自蔽者也<lb/>
　喪其茀不可行矣二不為五之求用則不得行如婦<lb/>
　之喪茀也然中正之道豈可廢也時過則行矣逐者<lb/>
　從物也從物則失其素守故戒勿逐自守不失則七<lb/>
　日當復得也卦有六位七則變矣七日得謂時變也<lb/>
　雖不為上所用中正之道无終廢之理不得行於今<lb/>
<pb n="11a"/>
　必行於異時也聖人之<hi>一有為字</hi>勸戒深矣　中正之道<lb/>
　雖不為時所用然无終不行之理故喪茀七日當復<lb/>
　得謂自守其中異時必行也不失其中則正矣<hi>並易傳</hi>
　　白雲郭氏曰六二柔而得中者也當既濟之時在<lb/>
　　我者得其位則不失己在人者得其應則不失人<lb/>
　　内外无失又何患於喪乎有喪亦有復故勿逐七<lb/>
　　日得也如是則六二之象有得无失而辭言婦喪<lb/>
　　其茀者盖得失者消長循環之道方得之際失在<lb/>
<pb n="11b"/>
　　前也猶既濟之終必復於難君子思患而豫防之<lb/>
　　勿謂其无喪而遂忘其喪也此六二所以言婦喪<lb/>
　　其茀之義柔中婦之象爾雅謂輿革後謂之茀而<lb/>
　　詩有簟茀魚服鄭氏謂茀之言蔽也故伊川曰婦<lb/>
　　人出以自蔽者也而馬氏王氏皆為首飾未詳其<lb/>
　　㫖伊川曰卦有六位七則變矣七日謂時變也雖<lb/>
　　不為上所用而中正之道无終廢之理也<hi>易說</hi>
　　漢上朱氏曰二坤為輿三坎為輪二之五離變震<lb/>
<pb n="12a"/>
　　坤離為文震為竹竹有文蔽車之前者茀也離為<lb/>
　　婦婦人乘車不露見有茀乃可以行五於既濟之<lb/>
　　時安其位无動而有為之意二雖有文明中正之<lb/>
　　徳不得遂其行婦喪其茀也五坎為美脊之馬二<lb/>
　　五相易震為作足之馬逐也五不下二二當以中<lb/>
　　道自守故戒以勿逐逐則失其素守而不正七日<lb/>
　　得自二數之至上為五復自初數之至二凡七日<lb/>
　　以中道也中道者天地之所不能違故坤極生乾<lb/>
<pb n="12b"/>
　　七日必復而況人乎易傳曰自古既濟用人盖鮮<lb/>
　　矣以唐太宗之用言猶怠於其終況其下者乎雖<lb/>
　　不為上所用而中正之道无終廢之理不得行於<lb/>
　　今必行於異時<hi>易傳</hi>
　　新安朱氏曰二以文明中正之徳上應九五剛陽<lb/>
　　中正之君宜得行其志而九五居既濟之時不能<lb/>
　　下賢以行其道故二有婦喪其茀之象茀婦車之<lb/>
　　蔽言失其所以行也然中正之道不可終廢時過<lb/>
<pb n="13a"/>
　　則行矣故又有勿逐而自得之戒<hi>本義</hi>
九三髙宗伐鬼方三年克之小人勿用象曰三年克之<lb/>
憊也<lb/>
　伊川先生曰九三當既濟之時以剛居剛用剛之至<lb/>
　也既濟而用剛如是乃髙宗伐鬼方之事髙宗必商<lb/>
　之髙宗天下之事既濟而逺伐暴亂也威武可及而<lb/>
　以救民為心乃王者之事也惟聖賢之君則可若騁<lb/>
　威武忿不服貪土地則殘民肆慾也故戒不可用小<lb/>
<pb n="13b"/>
　人小人為之則以貪忿私意也非貪忿則莫肯為也<lb/>
　三年克之見其勞憊之甚聖人因九三當既濟而用<lb/>
　剛𤼵此義以示人為法為誡豈淺見所能及也　言<lb/>
　憊以見其事之至難在髙宗為之則可无髙宗之心<lb/>
　則貪忿以殃<hi>一作殘</hi>民也<hi>並易傳</hi>
　横渠先生曰上六險而應此處卦之末濟以終亂者<lb/>
　也故以比鬼方无三以陽居陽文明而正故用師雖<lb/>
　久困而必克小人用之取亡之道也<hi>易說</hi>
<pb n="14a"/>
　　藍田吕氏曰九三既濟之時以陽當位備文明之<lb/>
　　徳宜伐闇者也鬼方幽闇之國髙宗有九三之徳<lb/>
　　者也居斯時也必如髙宗然後可以伐鬼方猶至<lb/>
　　三年憊而後克之是雖以明伐闇不可易也小人<lb/>
　　勿用必亂邦也<lb/>
　　白雲郭氏曰髙宗中興之賢君也鬼方至逺之伐<lb/>
　　也髙宗之中興其為政事豈伐逺方而已哉故知<lb/>
　　鬼方之伐在髙宗為小事也小事猶克之以見小<lb/>
<pb n="14b"/>
　　者亦亨也猶有三年之憊者既濟之難未至大亨<lb/>
　　也髙宗中興所謂既濟之大亨矣鬼方小事猶且<lb/>
　　小人勿用則大者可知此其所以中興歟九三當<lb/>
　　既濟方興之時故有髙宗之象<hi>易說</hi>
　　漢上朱氏曰坤為鬼為方五坎為險帝繫有鬼方<lb/>
　　氏鬼方蓋國名小國於既濟之時恃險不來九五<lb/>
　　離體有戈兵用九三往伐之坤為年自四數之歴<lb/>
　　三爻三之上成巽巽為入入其險也上之三成坤<lb/>
<pb n="15a"/>
　　順也既入其險鬼方來順三年克之也克難辭也<lb/>
　　九三剛正君子也上六之三柔而不正小人也髙<lb/>
　　宗中興之賢君伐鬼方氏之小國歴時之久至於<lb/>
　　三年而後克之其力亦憊矣況用小人乎坎為勞<lb/>
　　重坎憊也小人非貪慾不為其禍至於殘民肆慾<lb/>
　　遂喪其邦故戒以小人勿用爻言勿用小人象曰<lb/>
　　憊者聖人慮後世勤兵於逺託髙宗久伐以濟其<lb/>
　　欲勞民動衆三年克之雖髙宗行之亦憊也<hi>易傳</hi>
<pb n="15b"/>
　　新安朱氏曰既濟之時以剛居剛髙宗伐鬼方之<lb/>
　　象也三年克之言其久而後克戒占者不可輕動<lb/>
　　之意小人勿用占法與師上六同<hi>本義</hi>　髙宗伐鬼<lb/>
　　方疑是髙宗舊日占得此爻故聖人引之以證此<lb/>
　　爻之吉凶又曰漢去古未逺想見卜筮之書皆存<lb/>
　　如文帝之占大横庚庚都似左傳時人說話又曰<lb/>
　　夏啟以光想亦是夏啟曾占得此卦　問三年克<lb/>
　　之憊也此言用兵是不得已以髙宗之賢三年而<lb/>
<pb n="16a"/>
　　克鬼方亦不勝其憊矣先生曰言兵不可輕用也<lb/>
　　　凡爻中言人者必是其人嘗占得此卦<hi>並語錄</hi>
六四繻有衣袽終日戒象曰終日戒有所疑也<lb/>
　伊川先生曰四在濟卦而水體故取舟為義四近君<lb/>
　之位當其任者也當既濟之時以防患慮變為急繻<lb/>
　當作濡謂滲漏也舟有罅漏則塞以衣袽有衣袽以<lb/>
　備濡漏又終日戒懼不怠慮患當如是也不言吉方<lb/>
　免於患也既濟之時免患則足矣豈復有加也　終<lb/>
<pb n="16b"/>
　日戒懼常疑患之將至也慮既濟之時當畏慎如是<lb/>
　也<hi>並易傳</hi>
　　藍田吕氏曰六二六四皆處二陽之間皆有正應<lb/>
　　不私近比近不相得交來侵之二以居中履正不<lb/>
　　以喪茀易其志卒得其所喪四居多懼之地備衣<lb/>
　　袽以防舟之漏終日戒而不敢弛二不以己侵而<lb/>
　　改其操四疑其將侵而謹其備也<lb/>
　　白雲郭氏曰既濟思患豫防而六四又為多懼之<lb/>
<pb n="17a"/>
　　地近君居險是以有繻有衣袽之戒袽敝衣也說<lb/>
　　文謂繻為繪采盖其意以謂勿以新繪而忘敝袽<lb/>
　　亦猶勿以既濟而遂忘未濟之難也終日者言无<lb/>
　　怠時也有所疑者雖未有患以多懼而豫防之也<lb/>
　　<hi>易說</hi>
　　漢上朱氏曰四坎水也初之四成巽巽木在水上<lb/>
　　舟之象四未交初巽毁坎見舟漏也四坤為裳襦<lb/>
　　裳也初乾為衣艮為手袽塞也離日在下終日也<lb/>
<pb n="17b"/>
　　兊為口戒也巽為不果疑也六四近君而正明於<lb/>
　　防患資初九之賢彌縫九五之闕終日相戒如奉<lb/>
　　漏舟不惟自竭而初九助之如有裳及衣袽塞其<lb/>
　　漏茍可以豫防者无不為斯能濟乎重險矣制治<lb/>
　　保邦之道患至而後慮之无及己心有所疑知禍<lb/>
　　亂之源必先事而塞之乃保既濟之道故曰終日<lb/>
　　戒有所疑也易傳曰不言吉者方免於患也既濟<lb/>
　　之時免患足矣无復有加矣<hi>易傳</hi>
<pb n="18a"/>
　　新安朱氏曰既濟之時以柔居柔能豫備而戒懼<lb/>
　　者也故其象如此程子曰繻當作濡衣袽所以塞<lb/>
　　舟之罅漏<hi>本義</hi>　六四以柔居柔能慮患豫防盖是<lb/>
　　心低小底人便能慮事柔善底人心不麤慮事細<lb/>
　　宻剛果之人心麤不解如此<hi>語錄</hi>
九五東鄰殺牛不如西鄰之禴祭實受其福象曰東鄰<lb/>
殺牛不如西鄰之時也實受其福吉大來也<lb/>
　伊川先生曰五中實孚也二虚中誠也故皆取祭祀<lb/>
<pb n="18b"/>
　為義東鄰陽也謂五西鄰隂也謂二殺牛盛祭也禴<lb/>
　薄祭也盛不如薄者時不同也二五皆有孚誠中正<lb/>
　之徳二在濟下尚有進也故受福五處濟極无所進<lb/>
　矣以至誠中正守之茍未至於反耳理无極而終不<lb/>
　反者也已至於極雖善處无如之何矣故爻象惟言<lb/>
　其時也　五之才徳非不善不如二之時也二在下<lb/>
　有進之時故中正而孚則其吉大來所謂受福也吉<lb/>
　大來者在既濟之時為大來也亨小初吉是也<hi>並易傳</hi>
<pb n="19a"/>
　横渠先生曰東鄰上六也西鄰六四也過於濟厚也<lb/>
　㡬於中時也祭而合禮雖薄受福九五既濟之主舉<lb/>
　上與下其義之得不言而著也<hi>易説</hi>
　　藍田吕氏曰九五剛中居尊既濟之主也保既濟<lb/>
　　者不恃其全盛而恃其克誠物備而誠不至不如<lb/>
　　誠至而物不備故誠信可以感鬼神而不能保其<lb/>
　　邦家者未之有也<lb/>
　　白雲郭氏曰大難既濟為之君者何所事焉惟祭<lb/>
<pb n="19b"/>
　　祀為先耳與萃渙二卦王假有廟同意牛祭祭之<lb/>
　　盛者也禴祭祭之薄者也祭之盛者非無誠也然<lb/>
　　以物為主祭之薄者非无物也然以誠為主物過<lb/>
　　於誠則物勝誠而誠日以衰誠過於物則誠勝物<lb/>
　　而誠日以著鬼神惟誠而後通物亦因誠而可薦<lb/>
　　則祭祀之道誠在所先而物在所後明矣是以東<lb/>
　　鄰殺牛不如西鄰之禴祭實受其福也象言西鄰<lb/>
　　之時葢君子誠之為貴方既濟之初未能備物為<lb/>
<pb n="20a"/>
　　亨是得其時也吉大來者既濟亨矣其吉方興而<lb/>
　　未艾是猶天保之詩言吉蠲為饎是用孝亨禴祠<lb/>
　　烝嘗于公先王其卒章言如月之恒如日之升如<lb/>
　　南山之夀不騫不崩如松栢之茂无不爾或承謂<lb/>
　　之大來者如此伊川曰東鄰陽也謂五西鄰隂也<lb/>
　　謂二也<hi>易説</hi>
　　漢上朱氏曰泰震為東兊為西三四鄰也兊為刑<lb/>
　　殺坤為牛坎為血離為夏震為聲上為宗廟九二<lb/>
<pb n="20b"/>
　　之五有長子奉祀東鄰殺牛西鄰禴祭之象殺牛<lb/>
　　盛祭也禴尚聲薄祭也盛不如薄者時也二五均<lb/>
　　有中正之徳然二未濟有進也九自五來二以虚<lb/>
　　受故曰實受其福正吉陽為大吉大來也五既濟<lb/>
　　无所進也盈則當虛故曰不如西鄰之禴祭也理<lb/>
　　无極而不反者既濟極矣時已往矣五以中正守<lb/>
　　之能未至於反而已易傳曰至於極則雖善處无<lb/>
　　如之何矣<hi>易傳</hi>　又曰伊川解既濟九五曰中實孚<lb/>
<pb n="21a"/>
　　也與虞氏孚實之象同又曰中虚誠也與郭璞筮<lb/>
　　得中孚之需曰虛中象道若虚舟同也<hi>叢説</hi>
　　新安朱氏曰東陽西隂言九五居尊而時已過不<lb/>
　　如六二之在下而始得時也又當文王與紂之事<lb/>
　　故其象占如此彖辭初吉終亂亦此意也<hi>本義</hi>
上六濡其首厲象曰濡其首厲何可乆也<lb/>
　伊川先生曰既濟之極固不安而危也又隂柔處之<lb/>
　而在險體之上坎為水濟亦取水義故言其窮至於<lb/>
<pb n="21b"/>
　濡首危可知也既濟之終而小人處之其敗壊可立<lb/>
　而待也　既濟之窮危至於濡首其能長乆乎<hi>並易傳</hi>
　　白雲郭氏曰上六處既濟之極當終止之亂是以<lb/>
　　有濡首之危非可乆於既濟之道也既濟之極難<lb/>
　　之始而未深也故但濡首而已惟聖人通其變而<lb/>
　　不至於極則无是危矣<hi>易説</hi>
　　漢上朱氏曰上既濟之極以剛處之猶恐其反六<lb/>
　　安其位而不變必有顛隕䧟溺之患上反三乾為<lb/>
<pb n="22a"/>
　　首濡於坎水之中濟而至於水濡其首尾極矣濟<lb/>
　　之窮也其可長乎巽為長易傳曰既濟之終小人處<lb/>
　　之其敗可立而須也<hi>易傳</hi>
　　新安朱氏曰既濟之極險體之上而以隂柔處之<lb/>
　　為狐涉水而濡其首之象占者不戒危之道也<hi>本義</hi>
　　　問既濟上三爻皆漸漸不好去葢出明而入險<lb/>
　　四有衣袽之象曰有所疑也便不是好㡳端倪自<lb/>
　　此已露五殺牛則已自過盛上濡首則極而亂矣<lb/>
<pb n="22b"/>
　　不知如何先生曰然時運到那時過了康節所謂<lb/>
　　飲酒酩酊開花離披時節所以有這様不好底意<lb/>
　　思出來<hi>語録</hi>
　<lb/>
　<lb/>
　<lb/>
　<lb/>
　合訂刪補大易集義粹言卷六十七<lb/>
</p>
<p>
</p>
  </div>
</body>
</text>
</TEI>
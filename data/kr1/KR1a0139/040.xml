<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷三十八</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷三十八<lb/>
　　　　　　　　　　頭等侍衛納喇性德編<lb/>
䷡<hi>乾下震上</hi>
　伊川先生曰大壯序卦遯者退也物不可以終遯故<lb/>
　受之以大壯遯為違去之義壯為進盛之義遯者隂<lb/>
　長而陽遯也大壯陽之壯盛也衰則必盛消息<hi>一作長</hi>
　相須故既遯則必壯大壯所以次遯也為卦震上乾<lb/>
<pb n="1b"/>
　下乾剛而震動以剛而動大壯之義也剛陽大也陽<lb/>
　長已過中矣大者壯盛也又雷之威震而在天上亦<lb/>
　大壯之義也<hi>易傳</hi>
　　東萊呂氏曰天下事必有對盛者衰之對强者弱<lb/>
　　之對遯既極矣不可以不壯故以大壯繼遯乾極<lb/>
　　乎髙而雷動乎上其為壯也可知<hi>易説</hi>
大壯利貞<lb/>
　伊川先生曰大壯之道利於貞正也大壯而不得其<lb/>
<pb n="2a"/>
　正强猛之為耳非君子之道壯盛也<hi>易傳</hi>
　　白雲郭氏曰泰之辭言小往大來而彖則言天地<lb/>
　　上下隂陽健順君子小人以及大小之類大壯之<lb/>
　　象四陽過中名卦之義實取於大也雖天地亦大<lb/>
　　者之壯非獨人事而已與泰言大來无以異也故<lb/>
　　彖曰正大而天地之情可見矣<hi>易説</hi>
　　新安朱氏曰大謂陽也四陽盛長故為大壯二月<lb/>
　　之卦也陽壯則占者吉亨不假言但利在正固而<lb/>
<pb n="2b"/>
　　已<hi>本義</hi>
彖曰大壯大者壯也剛以動故壯大壯利貞大者正也<lb/>
正大而天地之情可見矣<lb/>
　伊川先生曰所以名大壯者謂大者壯也隂為小陽<lb/>
　為大陽長已盛是大者壯也下剛而上動以乾之至<lb/>
　剛而動故為大壯為大者壯與壯之大也　大者既<lb/>
　壯則利於貞正正而大者道也極正大之理則天地<lb/>
　之情可見矣天地之道常久而不已者至大至正也<lb/>
<pb n="3a"/>
　正大之理學者黙識心通可也不云大正而云正大<lb/>
　恐疑為一事也<hi>並易傳</hi>
　　藍田呂氏曰大壯居彊盛之勢也大者壯體大而<lb/>
　　勢盛也大者正體大勢盛而无邪僻也天地之體<lb/>
　　大矣勢盛矣情正矣<lb/>
　　龜山楊氏曰剛以動大者之壯也壯而弗正則為<lb/>
　　暴而已故利貞<hi>易説</hi>
　　白雲郭氏曰凡天地萬物大者之壯俱為大壯徒<lb/>
<pb n="3b"/>
　　用壯而已非大壯也德之大者无踰於天自人道<lb/>
　　言之人得天德而動壯之所以大也且强梁以動<lb/>
　　者雖无不壯其或窮人欲而滅天理則性善梏亡<lb/>
　　天德於是失之矣雖壯而非大也故必得天之剛<lb/>
　　德而動而後謂之大壯大壯利貞者大者之正也<lb/>
　　大者天也正則天之德也天地之情於斯可見況<lb/>
　　人道乎孟子謂齊宣王曰王請无好小勇夫撫劒<lb/>
　　疾視曰彼惡敢當我哉此匹夫之勇敵一人者也<lb/>
<pb n="4a"/>
　　王請大之惟孟氏深明大小之義諸子未之或知<lb/>
　　也故言文武一怒而安天下之民豈所謂大者之<lb/>
　　壯歟若匹夫匹婦自經於溝瀆何其小哉聖人以<lb/>
　　羊譬壯深見小人之情矣<hi>易説</hi>
　　漢上朱氏曰隂陽迭壯者也以三畫卦言之初為<lb/>
　　少二為壯三為究以重卦言之初二為少三四<lb/>
　　為壯陽動於復長於臨交於泰至四爻而後壯泰<lb/>
　　不曰壯者隂陽敵也過於隂則陽壯矣猶人血氣<lb/>
<pb n="4b"/>
　　方剛故曰大壯大者壯也陽之初其動甚㣲動而<lb/>
　　不已物莫能禦君子之道義其大至於塞乎天地<lb/>
　　之間者以剛動也故曰剛以動故壯此合震乾二<lb/>
　　體而言壯之時也初九大者正也大者正乃能動<lb/>
　　而不屈壯而不以正則失之暴不能久也飄風暴<lb/>
　　雨江河之大皆不能久故曰利貞大者正也此以<lb/>
　　初九言壯之道也曾子曰自反而縮雖千萬人吾<lb/>
　　往矣正故也正故能大天地之動也乾始於子坤<lb/>
<pb n="5a"/>
　　始於午震卯而兊酉正也故四時行百物生其大<lb/>
　　无外以正而大也易傳曰天地之道常久而不已<lb/>
　　者亦至大至正而已故正大而天地之情可見矣<lb/>
　　以卦氣言之二月也故太𤣥準之以格夷<hi>易傳</hi>
　　新安朱氏曰剛以動釋卦名義以卦體言則陽長<lb/>
　　過中大者壯也以卦德言則乾剛震動所以壯也<lb/>
　　天地之情可見釋利貞之義而極言之<hi>本義</hi>　此卦<lb/>
　　多説羊羊是兊之屬季通説這箇是夾住底兊卦<lb/>
<pb n="5b"/>
　　兩畫當一畫　問大壯大者正與正大不同上大<lb/>
　　字是指陽下正大字是説理先生曰然亦縁上面<lb/>
　　有大者正一句方説此　問如何見得天地之情<lb/>
　　正大曰天地只是正大未嘗有些子邪處未嘗有<lb/>
　　些子小處又曰且如今言藥性熟藥何嘗有性只<lb/>
　　是他所主恁地<hi>並語録</hi>
　　東萊呂氏曰壯利於正不正而壯者乃血氣之壯<lb/>
　　耳剛以動由天德而動至誠不息故謂之大壯天<lb/>
<pb n="6a"/>
　　剛也陽也用壯於血氣者是蔽於私慾小智反所<lb/>
　　以自狹自弱也人情毎恃其能而欲大其已然卒<lb/>
　　不能成其大者蓋不明致壯之道欲己之壯乃狹<lb/>
　　己之為烏能致於壯哉惟夫擴吾一己之大則自<lb/>
　　然而壯矣故曰大者壯也剛者天之道以天之道<lb/>
　　而動則无一不合於天理此所以為壯故曰剛以<lb/>
　　動故壯常人每恃己之强以為壯大抵皆失正理<lb/>
　　故大壯必利於正惟知以正道為壯便與天地同<lb/>
<pb n="6b"/>
　　其大蓋褊狹者不足以見天地才去私意小智則<lb/>
　　便見天地正大之情矣天地之情不外乎正吾能<lb/>
　　盡去一己之私以正而大則天地正大之情亦不<lb/>
　　能外也正大而天地之情可見矣此一句全要看<lb/>
　　正大兩字人與天地三者初无輕重縁卑汙蹇淺<lb/>
　　所以自小之耳今世學者病不在弱只是小<hi>易説</hi>
象曰雷在天上大壯君子以非禮弗履<lb/>
　伊川先生曰雷震於天上大而壯也君子觀大壯之<lb/>
<pb n="7a"/>
　象以行其壯君子之大壯者莫若克己復禮古人云<lb/>
　自勝之謂强中庸於和而不流中立而不倚皆曰强<lb/>
　哉矯赴湯火蹈白刃武夫之勇可能也至於克己復<lb/>
　禮則非君子之大壯不可能也故云君子以非禮弗<lb/>
　履<hi>易傳</hi>
　横渠先生曰克己反禮壯莫甚焉故易於大壯之用<lb/>
　見之　克己下學上達交相養也下學則必達達則<lb/>
　必上蓋不行則終何以成德明則誠矣誠則明矣克<lb/>
<pb n="7b"/>
　己要當以理義戰退私己蓋理乃天德克己者必有<lb/>
　剛强壯健之德乃勝已雷在天上大壯君子以非禮<lb/>
　弗履夫酒清人渴而不敢飲肉乾人饑而不敢食非<lb/>
　强有力者不能人所不能人所以不能行已者於其<lb/>
　所難者則惰其異俗者雖易而羞縮惟心𢎞則不顧<lb/>
　人之非笑所趨義理耳視天下莫能移其道然為之<lb/>
　人亦未必怪正以在己者義理不勝惰與羞縮之病<lb/>
　消則有長不消則病常在消盡則是大而化之之謂<lb/>
<pb n="8a"/>
　聖意思齷齪无由作事在古氣節之士冐死以有為<lb/>
　於義未必中然非有志槩者莫能況吾於義理己明<lb/>
　何為不為正以不剛惟大壯乃能克己蓋君子欲身<lb/>
　行之為事業以敎天下今夫為長者折枝非不能也<lb/>
　但恥以為屈而不為耳不顧義理之若何<hi>並易説</hi>
　　藍田呂氏曰雷在天上則天下震驚體大而勢盛<lb/>
　　也禮所以正心修身非禮弗履則威嚴行而天下<lb/>
　　服<lb/>
<pb n="8b"/>
　　龜山楊氏曰君子之壯壯於禮而已行有不慊於<lb/>
　　心則餒矣尚能壯乎哉<hi>易説</hi>
　　白雲郭氏曰天下雷行為无妄雷在天上為大壯<lb/>
　　无妄之動以天則天德及物之時故象言茂對時<lb/>
　　育萬物大壯先天而後動在人則盡心知性則知<lb/>
　　天之時期不失中庸所謂天命之性者故象以非<lb/>
　　禮弗履為言也且壯者君子所以勝已而小人所<lb/>
　　以勝人孔子告顔淵以克己復禮勝己之道也既<lb/>
<pb n="9a"/>
　　勝己之私則无適而非天矣是為壯之大者也小<lb/>
　　人不知勝己至於窮人欲而滅天理何大之有是<lb/>
　　以九三秖以用壯言之然有大壯之弗履以成已<lb/>
　　然後有无妄之育物以成物二者之道相為終始<lb/>
　　亦猶中庸言天命之謂性率性之謂道而後曰修<lb/>
　　道之謂敎蓋性與道成己也而敎所以成物也<hi>易説</hi>
　　漢上朱氏曰雷在地者也而在天上大壯也雷在<lb/>
　　天上非所履而履故史墨謂雷乘乾為臣强之象<lb/>
<pb n="9b"/>
　　然俄且降矣君子以是動必以正非禮弗履非禮<lb/>
　　弗履所以全其壯也<hi>易傳</hi>
　　新安朱氏曰自勝者强<hi>本義</hi>　問雷在天上大壯君<lb/>
　　子以非禮弗履伊川以自勝者為强克己復禮非<lb/>
　　君子之大壯不可能也又引中庸和而不流中立<lb/>
　　而不倚皆曰强哉矯為證其義是如此否先生曰<lb/>
　　固是君子之自治須是如雷在天上恁地威嚴猛<lb/>
　　烈方得若半上落下不如此猛烈果決濟得甚事<lb/>
<pb n="10a"/>
　　又云公則正私則邪勝私復禮之機即體公行正<lb/>
　　之端也<hi>語録</hi>
　　東萊呂氏曰天下至難克者莫如己大抵外物雖<lb/>
　　至堅然有力者能克之惟己之私慾雖賁育之勇<lb/>
　　克之猶難雷在天上大壯聲既髙且大自常人處<lb/>
　　之必以此壯平四夷伐鬼方惟君子於此則用以<lb/>
　　克己故非禮勿履乃為直壯蓋務自勝者乃壯之<lb/>
　　大也務勝人者非聖人之所謂壯也能於一身上<lb/>
<pb n="10b"/>
　　下工夫最為壯也<hi>易説</hi>
初九壯于趾征凶有孚象曰壯于趾其孚窮也<lb/>
　伊川先生曰初陽剛乾體而處下壯于進者也在下<lb/>
　而用壯壯于趾也趾在下而進動之物九在下用壯<lb/>
　而不得其中夫以剛處壯雖居上猶不可行況在下<lb/>
　乎故征則其凶有孚孚信也謂以壯往則得凶可必<lb/>
　也　壯于趾在最下而用壯以行可必信其窮困而<lb/>
　凶也<hi>並易傳</hi>
<pb n="11a"/>
　　藍田呂氏曰初九居下而壯勢必犯上繇是而往<lb/>
　　其究必凶<lb/>
　　龜山楊氏曰剛健而在下壯于趾者也在下未足<lb/>
　　以有行故征凶上无應焉雖剛實而有孚其孚不<lb/>
　　遠矣故曰其孚窮也<hi>易説</hi>
　　白雲郭氏曰壯于趾者用壯之始也始而用壯必<lb/>
　　終於凶矣有孚者信其必以凶窮也凡爻辭獨言<lb/>
　　壯者謂小人之壯皆非大者壯也<hi>易説</hi>
<pb n="11b"/>
　　漢上朱氏曰初在下體之下應震足而動趾也孚<lb/>
　　四也初九剛在下用壯不中當守正不動以全其<lb/>
　　壯可也征凶者以正行亦凶言不可行行則兩剛<lb/>
　　相敵而四不應壯豈得用哉故壯于趾者以其孚<lb/>
　　窮也易傳曰用壯而不得中雖以剛居上猶不可<lb/>
　　行況在下乎<hi>易傳</hi>
　　新安朱氏曰趾在下而進動之物也剛陽處下而<lb/>
　　當壯時壯于進者也故有此象居下而壯于進其<lb/>
<pb n="12a"/>
　　凶必矣故其占又如此<hi>本義</hi>
　　東萊呂氏曰以九居初二者皆是陽又居乾體三<lb/>
　　陽同居若以其壯勇敢躁進則必致乎凶此有孚<lb/>
　　與他卦有孚不同征凶有孚謂其凶无疑也然既<lb/>
　　以壯名卦則三陽正合卦體何故凶蓋體既壯能<lb/>
　　用以自治克己復禮則吉若用此勇銳躁進安能<lb/>
　　不凶趾者如足趾之在下而好動大抵在上之人<lb/>
　　有勢有位猶可以有為既處卑下居貧賤而恃其<lb/>
<pb n="12b"/>
　　强壯躁於求進信乎其凶也猶人始學之初稍有<lb/>
　　剛强制遏不定便欲奮然作為見於行事其行而<lb/>
　　得凶蓋理之必信而无疑者也故謂之有孚蓋不<lb/>
　　能自制其壯遽欲作為是反為壯之所使矣此弱<lb/>
　　也非壯也<hi>易説</hi>
九二貞吉象曰九二貞吉以中也<lb/>
　伊川先生曰二雖以陽剛當大壯之時然居柔而處<lb/>
　中是剛柔得中不過於壯得貞正而吉也或曰貞非<lb/>
<pb n="13a"/>
　以九居二為戒乎曰易取所勝為義以陽剛健體當<lb/>
　大壯之時處得中道无不正也在四則有不正之戒<lb/>
　人能識時義之輕重則可以學易矣　九二所以貞<lb/>
　正而吉者以其得中道也中則不失正況陽剛<hi>一有壯字</hi>
　而乾體乎<hi>並易傳</hi>
　　藍田呂氏曰九二以陽居隂以謙居壯者也又不<lb/>
　　失其中居之安矣<lb/>
　　龜山楊氏曰居大壯之時而剛得中故為吉蓋大<lb/>
<pb n="13b"/>
　　者之正惟有九二盡之故曰貞吉而已<hi>易説</hi>
　　白雲郭氏曰卦辭言利貞然得其貞者九二也九<lb/>
　　二之貞謂固守大壯之道也天之德以剛中為正<lb/>
　　九二以剛居中是以能固守而貞吉也居卦之下<lb/>
　　位為不足未能究天德之用故特曰貞吉而已蓋<lb/>
　　非禮弗履之士也<hi>易説</hi>
　　漢上朱氏曰九二剛中壯而處中其動也正正則<lb/>
　　吉正吉者以中也蓋剛正而不中者有矣中庸曰<lb/>
<pb n="14a"/>
　　中立而不倚强哉矯其九二乎易傳曰居柔處中<lb/>
　　不過乎壯者也<hi>易傳</hi>
　　新安朱氏曰以陽居隂已不得其正矣然所處得<lb/>
　　中則猶可因以不失其正故戒占者使因中以求<lb/>
　　正然後可以得吉也<hi>本義</hi>
　　東萊呂氏曰九二之爻聖人不加一辭而直謂之<lb/>
　　貞吉者蓋直指大壯之體以示人也人見說大壯<lb/>
　　將謂直是猛厲却不知只在柔中處二柔也九剛<lb/>
<pb n="14b"/>
　　也以九居二是君子所謂剛者只在柔中處二與<lb/>
　　初皆九資質略同何在初則凶而二則吉蓋二雖<lb/>
　　是以剛居乾體其所以異於初九者二用壯以中<lb/>
　　居中而正是學而有成者也學者當以初九九二<lb/>
　　二爻參看譬如兩人其剛決氣質雖同一人剛而<lb/>
　　不知處中一人雖剛而能處中則吉凶分矣九既<lb/>
　　居二之中能明理以自裁其過所以正吉觀此二<lb/>
　　爻則知人之氣質雖同要當明理方可<hi>易説</hi>
<pb n="15a"/>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　伊川先生曰九三以剛居陽而處壯又當乾體之終<lb/>
　壯之極者也極壯如此在小人則為用壯在君子則<lb/>
　為用罔小人尚力故用其壯勇君子志剛故用罔罔<lb/>
　无也猶云蔑也以其志剛蔑視於事而无所忌憚也<lb/>
　君子小人以地言如君子有勇而无義為亂剛柔得<lb/>
　中則不折不屈施於天下而无不宜苟剛之太過則<lb/>
<pb n="15b"/>
　无和順之德多傷莫與貞固守此則危道也凡物莫<lb/>
　不用其壯齒者齧角者觸蹄者踶羊壯於首羝為喜<lb/>
　觸故取為象羊喜觸藩籬以藩籬當其前也蓋所當<lb/>
　必觸喜用壯如此必羸困其角也猶人尚剛壯所當<lb/>
　必用必至摧困也三壯甚如此而不至凶何也曰如<lb/>
　三之為其往足以致凶而方言其危故未及於凶也<lb/>
　凡可以致凶而未至者則曰厲也　在小人則為用<lb/>
　其强壯之力在君子則為用罔志氣剛强蔑視於事<lb/>
<pb n="16a"/>
　靡所顧憚也<hi>並易傳</hi>
　橫渠先生曰以陽居陽正也然乘下之剛故危小人<lb/>
　用此而進如羝羊觸藩以為壯故多見困君子知幾<lb/>
　則否藩以喻四三有應所志在進而位正理直小人<lb/>
　處之必以剛動<hi>易説</hi>
　　藍田呂氏曰九三居健之極以陽居陽小人恃勢<lb/>
　　以陵物故曰用壯君子居勢以自檢故曰用罔罔<lb/>
　　謂羅制其奔軼也君子居安而畏危故曰貞厲小<lb/>
<pb n="16b"/>
　　人恃勢狠以陵物物莫之與則反為所困故曰羝<lb/>
　　羊觸藩羸其角藩謂四也<lb/>
　　龜山楊氏曰至剛而不中非大者正也小人則用<lb/>
　　壯而已在君子則罔也焉有仁人在位罔人而可<lb/>
　　為乎故雖正亦厲剛雖不中未足以極其壯故羝<lb/>
　　羊觸藩羸其角<hi>易説</hi>
　　白雲郭氏曰剛至三而壯矣小人務勝人故喜壯<lb/>
　　而用之君子務在勝己之私不失天命之性是以<lb/>
<pb n="17a"/>
　　勿用壯於外也以用壯為正則危矣羊狠而喜觸<lb/>
　　用壯之象也觸藩羸其角用壯而厲也其厲如此<lb/>
　　凡以小人不知壯有天道之大故也君子用罔者<lb/>
　　君子罔以壯為用也先儒或為羅罔之罔失之矣<lb/>
　　<hi>易説</hi>
　　漢上朱氏曰九三不動陽為君子九動變六隂為<lb/>
　　小人小人處極剛而有應必用其壯故曰小人用<lb/>
　　壯君子處此自守其正有剛而不用太𤣥曰罔者<lb/>
<pb n="17b"/>
　　有之舎罔非无也有在其中矣故曰君子用罔然<lb/>
　　剛極矣處兩剛之間雖正亦厲正而濟之以和説<lb/>
　　可也故曰貞厲此君子所以用罔歟震為萑葦為<lb/>
　　竹木在外為藩兊為羊前剛為角震為反生羊角<lb/>
　　反生為羝羊羝羊<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>也三往觸上剛絓於藩六來<lb/>
　　乘之兊毁羊喪其狠此小人用極之禍可不戒哉<lb/>
　　京房曰壯不可極極則敗物不可極極則反故曰<lb/>
　　羝羊觸藩羸其角壯一也小人用之君子有而不<lb/>
<pb n="18a"/>
　　用故曰小人用壯君子罔也<hi>易傳</hi>
　　新安朱氏曰過剛不中當壯之時是小人用壯而<lb/>
　　君子則用罔也罔无也視有如无君子之過於勇者<lb/>
　　也如此則雖正亦危矣羝羊剛壯喜觸之物藩籬<lb/>
　　也羸困也貞厲之占其象如此　小人以壯敗君<lb/>
　　子以罔困<hi>並本義</hi>
　　東萊呂氏曰九三以陽居陽又處於乾體之極是<lb/>
　　極於壯者也然所謂壯則一所以用壯則二小人<lb/>
<pb n="18b"/>
　　居三則惟恃力向前君子則髙視一世无所顧忌<lb/>
　　小人則恃其强暴以犯上而躁於有為固不可也<lb/>
　　君子亦恃其强壯蔑視天下之事尤不可也以此<lb/>
　　為固守之正厲也大抵經傳稱君子有二以賢愚<lb/>
　　言則君子喻於義小人喻於利之類以貴賤言則<lb/>
　　君子勞心小人勞力之類此爻之君子小人是以<lb/>
　　貴賤論雖貴賤不同其剛陽太過則一大凡用剛<lb/>
　　太過則必折三以剛遇四是以剛遇剛譬如羊之<lb/>
<pb n="19a"/>
　　狠恃其角以觸藩籬未有不羸者也三之觸四二<lb/>
　　者皆剛三暴進而四設籬以禦之二者鬭而三獨<lb/>
　　傷者以其有以創之也天下之理始之者鮮不受<lb/>
　　害亦如用兵爭訟先犯者必凶<hi>易説</hi>
九四貞吉悔亡藩決不羸壯于大輿之輹象曰藩決不<lb/>
羸尚往也<lb/>
　伊川先生曰四陽剛長盛壯已過中壯之甚也然居<lb/>
　四為不正方君子道長之時豈可有不正也故戒以<lb/>
<pb n="19b"/>
　貞則吉為悔亡蓋方道長之時小失則害亨進之勢<lb/>
　是有悔也若在他卦重剛而居柔未必不為善也大<lb/>
　過是也藩所以限隔也藩籬決開不復羸困其壯也<lb/>
　髙大之車輪輹强壯其行之利可知故云壯于大輿<lb/>
　之輹輹輪之要處也車之敗常在折輹輹壯則車强<lb/>
　矣云壯于輹謂壯於進也輹與輻同　剛陽之長必<lb/>
　至於極四雖己盛然其往未正也以至盛之陽用壯<lb/>
　而進故莫有當之藩決開而不羸困其力也尚往其<lb/>
<pb n="20a"/>
　進不己也<hi>並易傳</hi>
　横渠先生曰乘剛本有悔不用其壯故貞吉三以四<lb/>
　為藩九四上无陽爻故曰藩決壯輿之輹往无咎也<lb/>
　四能不為隂累守己以正則吉而无乘剛之悔且得<lb/>
　衆陽之助以銷隂慝<hi>易説</hi>
　　龜山楊氏曰剛以動吉凶悔吝之所生也惟貞吉<lb/>
　　乃悔亡隂在前不足以禦其壯也故藩決不羸有<lb/>
　　剛動之才故壯于大輿之輹輹車之軸轉也<hi>易説</hi>
<pb n="20b"/>
　　藍田呂氏曰九四處三陽之上居動之始壯之甚<lb/>
　　者而以陽居隂亦以謙居壯者也壯宜有悔由謙<lb/>
　　故貞吉貞吉悔乃亡也上有二隂不為藩以阻已<lb/>
　　也以剛居動之始壯輿之輹也故藩決不羸進无<lb/>
　　阻也壯于大輿之輹行无病也尚往无疑矣<lb/>
　　白雲郭氏曰剛至四而愈壯而曰貞吉悔亡何哉<lb/>
　　蓋四居上體之下能舎衆剛而與上有承柔載上<lb/>
　　之志是以貞吉悔亡藩決不羸壯于大輿之輹也<lb/>
<pb n="21a"/>
　　然九四之壯雖非大壯特用得其宜耳輿輹當用<lb/>
　　壯之物也又況大輿之輹乎壯于大輿之輹是為<lb/>
　　得其冝也得其冝故貞吉悔亡藩決不羸君子之<lb/>
　　所以能任重者以此伊川曰輹與輻同虞翻為腹<lb/>
　　非也<hi>易説</hi>
　　漢上朱氏曰四陽長過中壯之甚也而不正君子<lb/>
　　道長之時四以不正在上冝有悔故戒以貞貞則<lb/>
　　類進之吉无用壯之悔故貞吉悔亡震在内外之<lb/>
<pb n="21b"/>
　　際為藩四動往之五藩決剛得中羣陽自下進而<lb/>
　　不括故曰藩決不羸尚往也曰不羸者因九三為<lb/>
　　象也坤為輿震木在輿下為輹車之毁折常在於<lb/>
　　輹九四陽壯壯于大輿之輹則何惡於壯乎大輿<lb/>
　　而輹壯其往利矣壯以任重道行於上之象也貞<lb/>
　　吉悔亡故藩決不羸往而之五藩決不羸以壯于<lb/>
　　大輿之輹利往也故象辭如此<hi>易傳</hi>
　　新安朱氏曰貞吉悔亡與咸九四同占藩決不羸<lb/>
<pb n="22a"/>
　　承上文而言也決開也三前有四猶有藩焉四前<lb/>
　　二隂則藩決矣壯于大輿之輹亦可進之象也以<lb/>
　　陽居隂不極其剛故其象如此<hi>本義</hi>　問大壯卦先<lb/>
　　生曰此卦如九二貞吉只是自守而不進九四藩<lb/>
　　決不羸壯于大輿之輹却是有可進之象此卦爻<lb/>
　　之好者蓋以陽居陰不極其剛而前遇二隂有藩<lb/>
　　決之象所以為進非如九二前有三四二陽隔之<lb/>
　　不得進也<hi>語録</hi>
<pb n="22b"/>
　　東萊呂氏曰九四在三陽之上處陽之極壯道之<lb/>
　　盛者也大抵天下之事惟壯然後有所濟四居壯<lb/>
　　之盛所以貞吉而无悔然亦當與九三叅看三亦<lb/>
　　陽也而羸其角此則不羸何也蓋三雖以陽上進<lb/>
　　遇四陽之剛所以羸其角九四四陽並進上二爻<lb/>
　　以隂柔之質焉能禦剛强之陽哉故藩決不羸壯<lb/>
　　于大輿之輹此君子道盛之時蓋在下之三陽皆<lb/>
　　不言往此獨言尚往非取其道之盛而可往乎<hi>易説</hi>
<pb n="23a"/>
六五喪羊于易无悔象曰喪羊于易位不當也<lb/>
　伊川先生曰羊羣行而喜觸以象諸陽並進四陽方<lb/>
　長而並進五以柔居上若以力制則難勝而有悔惟<lb/>
　和易以待之則羣陽无所用其剛是喪其壯於和易<lb/>
　也如此則可以无悔五以位言則正以德言則中故<lb/>
　能用和易之道使羣陽雖壯无所用也　所以必用<lb/>
　柔和者以隂柔居尊位故也若以陽剛中正得<hi>一作居</hi>
　尊位則下无壯矣以六五位不當也故設喪羊于易<lb/>
<pb n="23b"/>
　之義然大率治壯不可用剛夫君臣上下之勢不相<lb/>
　侔也苟君之權足以制乎下則雖有强壯䟦扈之人<lb/>
　不足謂之壯也必人君之勢有所不足然後謂之治<lb/>
　壯故治壯之道不可以剛也<hi>並易傳</hi>　喪羊于易羊羣<lb/>
　行而觸物大壯衆陽並進六五以隂居位惟和易然<lb/>
　後可以喪羊易非難易之易乃和易樂易之易<hi>楊遵道録</hi>
　横渠先生曰羊外柔而内狠六五以隂處陽羊喪之<lb/>
　象也能去其内剛不拒來者則无悔故曰喪羊于易<lb/>
<pb n="24a"/>
　无悔履柔危之地乘壯動之剛固之必悔者位非其<lb/>
　所堪也<hi>易説</hi>
　　藍田呂氏曰六五羊性壯狠壯陽之象四陽至壯<lb/>
　　而上進六五之柔不足以制之雖不當位而居乎<lb/>
　　中能度可否者也知不可制而不制藩決不羸陽<lb/>
　　得進往故曰喪羊于易能知可否不與物競故无<lb/>
　　悔也<lb/>
　　龜山楊氏曰居得尊位而下乘四剛其用壯也物<lb/>
<pb n="24b"/>
　　孰禦之可謂无難矣而不用所謂喪羊于易也莊<lb/>
　　子曰於羊棄意喪羊之謂也<hi>易説</hi>
　　白雲郭氏曰羊之用壯无異於小人不務勝已於<lb/>
　　内而欲觸物於外一往若此其害深矣是以非禮<lb/>
　　弗履之人務在克己而喪其羊也克己喪羊亦人<lb/>
　　之難能而六五初无甚難則其无悔冝矣位不當<lb/>
　　者德不足而位有餘不能究天德之大以成堯舜<lb/>
　　三王之治徒喪羊无悔僅能成已而已<hi>易説</hi>
<pb n="25a"/>
　　漢上朱氏曰兊為羊羊羣行善觸諸陽並進之象<lb/>
　　六五柔不當位陽剛方長冝有悔然持以和易則<lb/>
　　諸陽无所用其壯而剛强暴戾之氣屈矣此所以<lb/>
　　无悔歟四五相易兊毁喪羊于易和易亦兊也蓋<lb/>
　　位尊則能制下德中則和而不流以此用和其誰<lb/>
　　不服光武曰吾治天下亦柔道六五之謂乎易傳<lb/>
　　曰治壯不可以剛人君之勢不足而後有治壯之<lb/>
　　道<hi>易傳</hi>
<pb n="25b"/>
　　新安朱氏曰卦體似兊有羊象焉外柔而内剛者<lb/>
　　也獨六五以柔居中不能抵觸雖失其壯然亦无<lb/>
　　所悔矣其象如此而占亦與咸九五同易容易之<lb/>
　　意言忽然不覺其亡也或作疆埸之埸亦通漢食<lb/>
　　貨志埸作易<hi>本義</hi>　喪羊于易不若作疆埸之易漢<lb/>
　　食貨志疆埸之埸正作易蓋後面有喪牛于易亦<lb/>
　　同此義今本義所注只是從前所説如此只且仍<lb/>
　　舊耳<hi>語録</hi>
<pb n="26a"/>
上六羝羊觸藩不能退不能遂无攸利艱則吉象曰不<lb/>
能退不能遂不詳也艱則吉咎不長也<lb/>
　伊川先生曰羝羊但取其用<hi>一无用字</hi>壯故隂爻亦稱之<lb/>
　六以隂處震終而當壯極其過可知如羝羊之觸藩<lb/>
　籬進則礙身退則防角進退皆不可也才本隂柔故<lb/>
　不能勝已以就義是不能退也隂柔之人雖極用壯<lb/>
　之心然必不能終其壯有摧必縮是不能遂也其所<lb/>
　為如此无所往而利也隂柔處壯不能固其守若遇<lb/>
<pb n="26b"/>
　艱困必失其壯失其壯則反得<hi>一有其字</hi>柔弱之分矣是<lb/>
　艱則得吉也用壯則不利知艱而處柔則吉也居壯<lb/>
　之終有變之義也　非其處而處故進退不能是其<lb/>
　自處之不詳慎也艱則吉柔遇艱難又居壯終自當<lb/>
　變矣變則得其分過咎不長乃吉也<hi>並易傳</hi>
　橫渠先生曰剛競用觸則進退皆凶危懼求全則咎<lb/>
　有時而息也然上六以隂居上不詳事宜用壯而觸<lb/>
　故進退不能<hi>易説</hi>
<pb n="27a"/>
　　藍田呂氏曰壯窮必衰不可長也四陽上進羝羊<lb/>
　　也上六居外藩也不能退剛長不已也不能遂上<lb/>
　　窮也窮極其壯不衰不已故无攸利也六五上六<lb/>
　　皆柔不足以制剛五以易而喪羊上以難而獲吉<lb/>
　　上處窮極不敢以柔而自易抑其壯而不使遂也<lb/>
　　白雲郭氏曰居動之極以柔用壯雖无羸角之厲<lb/>
　　而進退不能何所利哉不能遂者進不足以勝人<lb/>
　　也不能退者退不足以自勝也此豈不能審於度<lb/>
<pb n="27b"/>
　　德量力之事者歟故曰不詳也聖人兢兢業業其<lb/>
　　難其慎以不矜不伐為己任又安有用壯之厲乎<lb/>
　　是以艱則吉也<hi>易説</hi>
　　漢上朱氏曰上六動成九前剛也前剛角之象兊<lb/>
　　為羊震為反生羊角反生羝羊也震為萑葦竹木<lb/>
　　在外為藩上動觸藩羸絓其角不能遂也退則三<lb/>
　　不應不能退也決事者當於其始詳慮之可則進<lb/>
　　否則退上六妄動不能退不能遂自處之不詳審<lb/>
<pb n="28a"/>
　　也何往而利哉然壯終則變能艱難守正自處以<lb/>
　　柔則吉妄動之咎不長也在我而已巽為長震者<lb/>
　　巽之反故曰不長<hi>易傳</hi>
　　新安朱氏曰壯終動極故觸藩而不能退然其質<lb/>
　　本柔故又不能遂其進也其象如此其占可知然<lb/>
　　猶幸其不剛故能艱以處則尚可以得吉也<hi>本義</hi>
　　上六取喻甚巧蓋壯終動極无可去處如羝羊之<lb/>
　　角絓於藩上不能退遂然艱則吉者畢竟有可進<lb/>
<pb n="28b"/>
　　之理但必艱始吉耳<hi>語録</hi>
　　東萊呂氏曰上六以六居上是以柔而居壯之極<lb/>
　　大凡居壯貴乎陽剛則能有濟進亦有所成今上<lb/>
　　六以隂柔居壯之極如羝羊之觸藩進則傷其身<lb/>
　　退則羸其角進退不能无往而利然天下未嘗有<lb/>
　　不可必之事若看上六一爻進退不利是聖人於<lb/>
　　此有不可用力處然聖人於不能退不能遂之時又<lb/>
　　自有以處之惟艱難自處不為玩易則復可獲其<lb/>
<pb n="29a"/>
　　吉故象曰艱則吉咎不長也言能艱難處之而不<lb/>
　　敢玩易則前日无攸利之咎必不長也<hi>易説</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷三十八<lb/>
</p>
<p>
</p>
  </div>
</body>
</text>
</TEI>
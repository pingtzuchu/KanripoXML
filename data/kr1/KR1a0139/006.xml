<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷四</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷四<lb/>
　　　　　　　　　　頭等侍衛納喇性德編<lb/>
潛龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　伊川先生曰此以下言乾之時勿用以在下未可用<lb/>
　也○時舍隨時而止也<hi>舍去聲</hi>○行事進德修業也○<lb/>
<pb n="1b"/>
　自試隨時自用也○上治得位而行上之治也○窮<lb/>
　之災窮極而災至也○天下治用九之道天與聖人<lb/>
　同得其用則天下治也<hi>並易傳</hi>
　横渠先生曰九二居大中安止之地至于三四則不<lb/>
　得所安也○三四與二皆言所遇之時二之時平和<lb/>
　見龍在田者則是可止之處也時舍時止也以時之<lb/>
　和平故利見不至於有害三四則皆時為難危又重<lb/>
　剛又不中至九五則是聖人極致處不論時也<hi>易説</hi>○<lb/>
<pb n="2a"/>
　大而得易簡之理當成位乎天地之中時舍而不受<lb/>
　命乾九二有焉及夫化而聖矣造而位天德矣則富<lb/>
　貴不足以言之○九五成性則躋聖而位天德九二<lb/>
　正位於内卦之中有君德矣而非上治也九五言上<lb/>
　治者言乎天之德聖人之性故捨曰君而謂之天見<lb/>
　大人德與位之皆造也<hi>並正䝉</hi>
　　白雲郭氏曰下也曰下言微也如有鰥在下也前<lb/>
　　言位之人也後言爻之時也○時舍時可進故隨<lb/>
<pb n="2b"/>
　　時而舍明有正中君德亦必待時○行事興事造<lb/>
　　業大有為也○自試君子謹失時之戒故或自試<lb/>
　　○上治以天德位天位治所從出○窮之災窮不<lb/>
　　知變故災至○天下治知乾元之義而用天德則<lb/>
　　治矣<hi>並易説</hi>
　　漢上朱氏曰易傳曰言乾之時也潛龍勿用時在<lb/>
　　下也見龍在田時可止也舍止也井初六為九五<lb/>
　　舍之與此象異二陽方進而未泰故可舍止音茇<lb/>
<pb n="3a"/>
　　舍之舍九二變遯艮有止意終日乾乾進而行事<lb/>
　　之時非乾乾不能堪其事巽行事也或躍在淵上<lb/>
　　下進退无常自試時也飛龍在天在上而致治時<lb/>
　　也亢龍有悔陽窮於九隂窮於六位窮於上窮則<lb/>
　　變變則通通則乆上九窮不知變窮之災也天災<lb/>
　　曰災數極時也𤣥有三統九㑹陽以九終以極數<lb/>
　　也然天人有交勝之理故有悔天德不可為首用<lb/>
　　九不見其首則不過不過中也六位得中天下治<lb/>
<pb n="3b"/>
　　也<hi>易傳</hi>
　　新安朱氏曰時舍言未為時用也○自試未遽有<lb/>
　　為姑試其可○上治居上以治下○天下治言乾<lb/>
　　元用九見與它卦不同君道剛而能柔天下无不<lb/>
　　治矣○此第三節再申前意<hi>本義</hi>
　　東萊吕氏曰乾元用九天下治也乾天也元聖人<lb/>
　　也天无時而不用九而天下有治不治者由居其<lb/>
　　下者无用九之聖人耳聖人與天同德則天下治<lb/>
<pb n="4a"/>
　　矣<hi>易説</hi>○又曰乾元用九天下治也易傳云天與聖<lb/>
　　人同得其用則天下治也葢天之用未嘗一日而<lb/>
　　息天下本合常治然一治一亂者只為人與天不<lb/>
　　相似不能得天之用所以不治故必待天與聖人<lb/>
　　同得其用然後天下治也<hi>紀聞</hi>
潛龍勿用陽氣潛藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天德亢<lb/>
龍有悔與時偕極乾元用九乃見天則<lb/>
<pb n="4b"/>
　伊川先生曰此以下言乾之義方陽微潛藏之時君<lb/>
　子亦當晦隱未可用也○天下文明龍德見於地上<lb/>
　則天下見其文明之化也<hi>一作而化之</hi>○與時偕行隨時<lb/>
　而進也○乾道乃革離下位而升上位上下革矣<lb/>
　乃位乎天德正位乎上位當天德<hi>一作德矣</hi>○與時偕極<lb/>
　時既極則處時者亦極矣○乃見天則用九之道天<lb/>
　之則也天之法則謂天道也<hi>並易傳</hi>
　横渠先生曰乾二五皆正中之德五則曰大人造也<lb/>
<pb n="5a"/>
　又曰聖人作而萬物覩大人而升聖乃位乎天德也<lb/>
　不言帝王而言天德位不足道也所性不存焉潛龍<lb/>
　自是聖人之德備具但未發見○見龍成性至飛龍<lb/>
　則位天德○九五言乃位乎天德葢是成聖實到也<lb/>
　不言首出所性不存焉其實天地也不曰天地而曰<lb/>
　天德言德則德位皆造故曰大人造也至此乃是大<lb/>
　人之事畢矣五乾之極盛處故以此當聖人之成德<lb/>
　言乃位即是實到為己有也若由思慮勉勉而至者<lb/>
<pb n="5b"/>
　止可言知不可言位也乃位則實在其所矣大抵語<lb/>
　勉勉者則是大人之分也勉勉則猶或有退少不勉<lb/>
　勉斯退矣所以須學問進德修業欲成性也成性則<lb/>
　縱心皆天也所以成性則謂之聖者如夷之清惠之<lb/>
　和不必勉勉彼一節而成性若聖人則於大以成性<lb/>
　<hi>並易説</hi>
　　廣平游氏曰揲蓍之法遇九六之數則變乾以純<lb/>
　　陽故陽極而亢坤以純隂故隂極而戰如其不變<lb/>
<pb n="6a"/>
　　則亢而災戰而傷不能免也乾以用九則陽知險<lb/>
　　而變故无首而吉坤以用六則隂知阻而變故永<lb/>
　　貞而利乾坤純乎隂陽者也故有用九用六與他<lb/>
　　卦不同將來者進成功者退天之則也故乾元用<lb/>
　　九乃見天則<hi>易説</hi>
　　龜山楊氏曰樂則行之憂則違之孔顔之所同天<lb/>
　　下文明則孔子而已矣○毋固則與時偕行<hi>並語解</hi>
　　兼山郭氏曰剛健中正純粹精乾之九五七者咸<lb/>
<pb n="6b"/>
　　在故為一也為物不貳則其生物不測是以變動<lb/>
　　不居周流六虛莫有留礙者矣故曰飛龍在天乃<lb/>
　　位乎天德<hi>易説</hi>
　　白雲郭氏曰陽氣潛藏則閉塞未亨之時○天下<lb/>
　　文明君子出則道大明○與時偕行時可行健君<lb/>
　　子應時行之行謂用也○乾道乃革潛龍之義至<lb/>
　　四而革矣○乃位乎天德有天德而得天位也○<lb/>
　　與時偕極乾道極矣時不復矣而不知止故與偕<lb/>
<pb n="7a"/>
　　極○乃見天則惟天為大惟堯則之觀用九之義<lb/>
　　見天之可則也<hi>並易説</hi>
　　漢上朱氏曰易傳曰言乾之義也乾伏坤見陽氣<lb/>
　　潛藏故曰潛龍勿用坤文離明德施之普光于天<lb/>
　　下人文明也故曰見龍在田三陽方行亦與之行<lb/>
　　故終日乾乾行不息也周公繼日待旦之時乎四<lb/>
　　人位五天位離人之天水火相息乾道革矣故曰<lb/>
　　或躍在淵天不可階而升也不曰位乎君位而曰<lb/>
<pb n="7b"/>
　　位乎天德者成性躋聖也張載曰受命首出則所<lb/>
　　性不存焉故曰飛龍在天亢龍有悔上極也消息<lb/>
　　盈虛與時偕行則无悔偕極則窮故有悔也六九<lb/>
　　相變天地之道不可違之則也乾元始也於其始<lb/>
　　也用九其終不過矣以其不可過也故曰天則見<lb/>
　　天則則知中道乃固然之理非人能為之也<hi>易傳</hi>
　　新安朱氏曰天下文明雖不在上位然天下已被<lb/>
　　其化○與時偕行時當然也乾道乃革離下而上<lb/>
<pb n="8a"/>
　　變革之時○天德即天位也葢唯有是德乃宜居<lb/>
　　是位故以名之○乃見天則剛而能柔天之法也<lb/>
　　○此第四節又申前意<hi>本義</hi>○問程易以文言中三<lb/>
　　段論潛龍以下六爻分作乾之用乾之時乾之義<lb/>
　　看來恐可移易説先生曰凡説經若移易得便不<lb/>
　　是本意看此三段只是聖人反復贊詠乾之德耳<lb/>
　　如潛龍勿用陽在下也便是第二段陽氣潛藏便<lb/>
　　是上段龍德而隱者也聖人反復發明以示人耳<lb/>
<pb n="8b"/>
　　<hi>語録</hi>
　　東萊吕氏曰象與文言論上九一爻曰亢龍有悔<lb/>
　　盈不可乆也又曰動而有悔又曰窮之災也又曰<lb/>
　　知進而不知退皆言亢之不可極至於所謂與時<lb/>
　　偕極葢諸處已説盛滿之當抑故此章特發此義<lb/>
　　謂時方盛滿道亦與之盛滿何適而非道也○或<lb/>
　　躍在淵乾道乃革四去五為近<hi>並易説</hi>○又曰程傳<lb/>
　　言正位乎上位當天德位稍偏則於天德不相當<lb/>
<pb n="9a"/>
　　○終日乾乾與時偕行在天之時寒往則暑來晝<lb/>
　　往則夜來初未嘗息至於人則朝氣鋭暮氣惰不<lb/>
　　能終日乾乾者葢梏於血氣不能與天地之氣相<lb/>
　　通故也若與天地之氣相通則與時偕行矣○或<lb/>
　　躍在淵乾道乃革自凡入聖全在一躍四離下位<lb/>
　　而升上位如人自凡入聖也非一躍豈能變革乎<lb/>
　　○乾元用九乃見天則用九之道在乎无首天敘<lb/>
　　有典天秩有禮本未嘗為首因其元有父子故有<lb/>
<pb n="9b"/>
　　父子之典因其元有吉凶故有吉凶之禮本非天<lb/>
　　為首而創立之也此所謂天則<hi>紀聞</hi>○又曰乾元用<lb/>
　　九乃見天則天則政在无首處<hi>己丑課程</hi>
乾元者始而亨者也利貞者性情也乾始能以美利利<lb/>
天下不言所利大矣哉<lb/>
　康節先生曰凡言大者无得而過之也亦未始以大<lb/>
　為自得故能成其大豈不謂至偉者歟<hi>觀物篇</hi>
　明道先生曰性情猶言資質體段<hi>劉絢師訓</hi>
<pb n="10a"/>
　伊川先生曰反復詳説以盡其義既始則必亨不亨<lb/>
　則息矣乾之性情也既始而亨非利貞其能不息乎<lb/>
　○乾始之道能使庶類生成天下䝉其美利而不言<lb/>
　所利者葢無所不利非可指名也故贊其利之大曰<lb/>
　大矣哉<hi>並易傳</hi>○元亨者只是始而亨者也此通人物<lb/>
　而言<hi>通元本作詠字</hi>謂始初發生大槩一例亨通也及到利<lb/>
　貞便是各正性命後屬人而言也利貞者分在性與<lb/>
　情只性為本情是性之動處情又幾時惡故者以利<lb/>
<pb n="10b"/>
　為本只是順利處為性若情則須是正也<hi>吕與叔東見録</hi>○<lb/>
　利貞者性情也言利貞便是乾之性情因問利與以<lb/>
　利為本之利同否先生曰凡字只有一箇用有不同<lb/>
　只看如何用凡順理无害處便是利君子未嘗不欲<lb/>
　利然孟子言何必曰利者葢只以利為心則有害如<lb/>
　上下交征利而國危便是有害未有仁而遺其親未<lb/>
　有義而後其君不遺其親不後其君便是利仁義未<lb/>
　嘗不利<hi>楊遵道録</hi>
<pb n="11a"/>
　横渠先生曰利貞者性情也以利解性貞解情利流<lb/>
　通之義貞者實也利快利也貞實也利性也貞情也<lb/>
　情儘在氣之外其發見莫非性之自然快利盡性所<lb/>
　以神也情則是實事喜怒哀樂之謂也欲喜者如此<lb/>
　喜之欲怒者如此怒之欲哀欲樂者如此哀之樂之<lb/>
　莫非性中發出實事也<hi>易説</hi>
　　白雲郭氏曰元亨者乾之始也利貞者乾之性情<lb/>
　　也乾之始大是也乾之性情健是也惟有大故元<lb/>
<pb n="11b"/>
　　亨而健故利貞也○利天下者始於乾元故彖曰<lb/>
　　大哉乾元萬物資始可言所利則其利小矣不言<lb/>
　　所利无所不利也<hi>並易説</hi>
大哉乾乎剛健中正純粹精也六爻發揮旁通情也時<lb/>
乘六龍以御天也雲行雨施天下平也<lb/>
　伊川先生曰大哉贊乾道之大也以剛健中正純粹<lb/>
　六者形容乾道精謂六者之精極以六爻發揮旁通<lb/>
　盡其情義乘六爻之時以當天運則天之功用著矣<lb/>
<pb n="12a"/>
　故見<hi>一作曰</hi>雲行雨施隂陽溥暢天下和平之道也<hi>易傳</hi>
　横渠先生曰剛健中正中爻之德○剛健中正純粹<lb/>
　精也主以中正為精也六爻發揮言時各異旁通情<lb/>
　也情猶言用也<hi>並易説</hi>
　　兼山郭氏曰乾之為乾剛健中正純粹精是也考<lb/>
　　乾之象則六爻不齊能盡乾之義就其中正而純<lb/>
　　全焉獨見乎九五所以取象於飛龍也必也考論<lb/>
　　其精微則七者咸在也葢陽德為剛乾德為健以<lb/>
<pb n="12b"/>
　　位則中以才則正上下无異體故謂之純内外无<lb/>
　　偏係故謂之粹它卦莫能與之同故謂之精<hi>易説</hi>
　　白雲郭氏曰剛健中正純粹精乾之德也六爻發<lb/>
　　揮旁通情乾之業也時乘六龍以御天乾之用也<lb/>
　　雲行雨施天下平乾之功也有是德則有是業有<lb/>
　　是用則有是功也然精者德之精情者卦之情乘<lb/>
　　六龍用九也天下平致美利也乾之大如此聖人<lb/>
　　之法乾也剛健中正以崇德發揮旁通以廣業時<lb/>
<pb n="13a"/>
　　乘六龍崇德以致用也雲行雨施廣業之功成也<lb/>
　　<hi>易説</hi>
　　漢上朱氏曰元者乾之始剛反而動亨在其中矣<lb/>
　　利貞者乾之性情也性情猶言資質也動而生物<lb/>
　　利也不有其功常乆而不已貞也貞正也始則亨<lb/>
　　亨則利利則貞在其中諸卦言利者指事而言之<lb/>
　　利於此或不利於彼乾始萬物資之天下之大无<lb/>
　　不䝉其利者不言所利則其利大矣故謂之元元<lb/>
<pb n="13b"/>
　　又訓大故也夫子欲言乾道之大其辭有不能盡<lb/>
　　者故曰大哉乾乎乾總言之則剛不撓也健不息<lb/>
　　也健者積剛而成也悉數之則中正而不倚也純<lb/>
　　全而粹美也一三五正也二五中也中而正者其<lb/>
　　九五乎八卦皆紀也純而粹者其重乾乎故太𤣥<lb/>
　　準之以睟其首辭曰陽氣袀晬清明道至於純粹<lb/>
　　无以復加矣而六者皆原於一一者何乾始也天<lb/>
　　地之一本萬物之一源精之又精剛健中正純粹<lb/>
<pb n="14a"/>
　　自此而出故曰剛健中正純粹精也易傳曰精謂<lb/>
　　六者之精極也以一言該之曰正正者乾之性也<lb/>
　　六爻發越揮散旁通於諸卦被於三百八十四爻<lb/>
　　无往而不利者乾之情也情變動也性不變者也<lb/>
　　時乘六龍者以御天而行也雲行雨施者天下平<lb/>
　　均也二者體元亨也元亨則利貞在其中矣葢雲<lb/>
　　行雨施品物流形則萬物各正其性命矣鄭康成<lb/>
　　本作情性<hi>易傳</hi>○又曰乾為美又為嘉嘉美之至也<lb/>
<pb n="14b"/>
　　乾坤合德乃有是象<hi>叢説</hi>
　　新安朱氏曰乾元始則必亨理勢然也利貞收斂<lb/>
　　歸藏乃見性情之實乾始始者元而亨也利天下<lb/>
　　者利也不言所利者貞也或曰坤利牝馬則言所<lb/>
　　利矣剛以體言健兼用言中者其行无過不及正<lb/>
　　者其立不偏四者乾之德也純者不雜於隂柔粹<lb/>
　　者不雜於邪惡葢剛健中正之至極而精者又純<lb/>
　　粹之至極也或疑乾剛无柔不得言中正者不然<lb/>
<pb n="15a"/>
　　也天地之間本一氣之流行而有動靜耳以其流<lb/>
　　行之統體而言則但謂之乾而无所不包矣以其<lb/>
　　動靜分之然後有隂陽剛柔之别也旁通猶言曲<lb/>
　　盡時乘言聖人乘六龍以御天則如天之雲行雨<lb/>
　　施而天下平也○此第五節復申首章之意<hi>本義</hi>○<lb/>
　　乾元者始而亨一段元亨是生出去利貞是收斂<lb/>
　　來方見性情所以周子言元亨誠之通利貞誠之<lb/>
　　復利貞者性情也是乾元之性情始而亨時是乾<lb/>
<pb n="15b"/>
　　之發作處共是一箇性情到那利貞處一箇有一<lb/>
　　箇性情百榖草木皆有箇性情了元亨方是它開<lb/>
　　花結子時到這利貞時方見得它底性情就這上<lb/>
　　看乾之性情便見得這是利貞誠之復處○問一<lb/>
　　陽動於下乃天地生物之心如何利貞處乃為乾<lb/>
　　之性情先生曰元亨者發見流行之處利貞乃其<lb/>
　　本體無所作用之實性情猶言情狀於其收斂无<lb/>
　　所作用方見得它情狀眞實○問太極圖中言聖<lb/>
<pb n="16a"/>
　　人定之以中正仁義而主靜何也先生曰中正仁<lb/>
　　義分屬動靜而聖人則主於靜葢正所以能中義<lb/>
　　所以能仁克己復禮義也義故能仁易言利貞者<lb/>
　　性情也元亨是發用處必至於利貞乃見乾之實<lb/>
　　體萬物到秋冬收斂成實方見得他本質故曰性<lb/>
　　情此亦主靜之説也○問利貞者性情也先生云<lb/>
　　是對元亨言之性情是説本體○不言所利明道<lb/>
　　説云不有其功常乆而不已者乾也此語説得好<lb/>
<pb n="16b"/>
　　○問乾不言所利程易謂无所不利故不言利如<lb/>
　　何曰是也乾則无所不利故但説利貞坤只利牝<lb/>
　　馬之貞則有利不利矣○大哉乾乎陽氣方流行<lb/>
　　固已包了全體隂便在這裏了所以説剛健中正<lb/>
　　然不可道這裏卻夾雜些隂柔所以卻説純粹精<lb/>
　　○又曰剛健中正純粹精也觀其文勢只是言此<lb/>
　　四者又純粹而精耳程易作六德解未安○問乾<lb/>
　　剛健中正或謂乾剛无柔不得中正先生常言天<lb/>
<pb n="17a"/>
　　地之間本一氣之流行而有動靜耳以其流行之<lb/>
　　統體而言則但謂之乾而无所不包以動靜分之<lb/>
　　然後有隂陽剛柔之别所謂流行之統體指乾道<lb/>
　　而言邪先生曰大哉乾元萬物資始乾道變化各<lb/>
　　正性命只乾便是氣之統體物之所資始物之所<lb/>
　　正性命豈非无所不包但自其氣之動而言則為<lb/>
　　陽自其氣之靜而言則為隂所以陽常兼隂隂不<lb/>
　　得兼陽陽大隂小隂必附陽皆此意也○剛健中<lb/>
<pb n="17b"/>
　　正為其嫌於不中正所以説箇中正陽剛自是全<lb/>
　　體豈得不中正這箇因近日趙善譽者著一件物<lb/>
　　事説道只乾坤二卦便偏了乾只是剛底一邊坤<lb/>
　　只是柔底一邊某説與它道聖人做一部易如何<lb/>
　　卻將兩箇偏底物事放在劈頭如何不討箇渾淪<lb/>
　　底放在那裏注中便是破它説○又曰元亨是大<lb/>
　　通利貞是收斂情性○又曰四端四德逐一言之<lb/>
　　則各自為界限分而言之則仁義又是一大界限<lb/>
<pb n="18a"/>
　　故曰仁人心也義人路也如乾文言既曰四德又<lb/>
　　曰乾元者始而亨者也利貞者性情也<hi>並語録</hi>
君子以成德為行日可見之行也潛之為言也隱而未<lb/>
見行而未成是以君子弗用也<lb/>
　伊川先生曰德之成其事可見者行也德成而後可<lb/>
　施於用初方潛隱未見其行未成未成未著也是以<lb/>
　君子弗用也<hi>易傳</hi>
　横渠先生曰成德為行德成自信則不疑所行日見<lb/>
<pb n="18b"/>
　於外可也○君子之道成身成性以為功者也未至<lb/>
　於聖皆行未成之地耳顔子之徒隱而未見行而未<lb/>
　成故曰吾聞其語矣未見其人也龍德而隱聖修而<lb/>
　未成者也非如學者之未成凡言龍喻聖也若顔子<lb/>
　可以當之雖伯夷之學猶不可言龍龍即聖人之德<lb/>
　顔子則術正也<hi>並易説</hi>○以能問不能以多問寡私淑<lb/>
　艾以教人隱而未見之仁也<hi>語解</hi>
　　白雲郭氏曰隱而未見時之未至也行而未成德<lb/>
<pb n="19a"/>
　　未大成也是以確乎不可拔也成德者時乘之龍<lb/>
　　德也言之信行之謹善世不伐德博而化皆可見<lb/>
　　也初之潛未足以與此<hi>易説</hi>
　　漢上朱氏曰君子積善成德以其成德行之為行<lb/>
　　日可見於外而不可掩者行也九二是也隱之為<lb/>
　　言隱伏而未見於世行而其德未成是以弗用張<lb/>
　　載曰未至於聖皆行而未成之地<hi>易傳</hi>
　　新安朱氏曰成德已成之德也初九固成德但其<lb/>
<pb n="19b"/>
　　行未可見耳<hi>本義</hi>○問行而未成如何曰只是事業<lb/>
　　未就又問乾六爻皆聖人事安得有未成伊川云<lb/>
　　未成是未著莫是如此否曰雖是聖人畢竟初九<lb/>
　　行而未成又問此只論事業不論德否曰不消如<lb/>
　　此費力且如伊尹居有莘之時便是行而未成<hi>語録</hi>
　　東萊吕氏曰君子以成德為行此漆雕開所以不<lb/>
　　仕歟<hi>己丑課程</hi>
君子學以聚之問以辯之寛以居之仁以行之易曰見<lb/>
<pb n="20a"/>
龍在田利見大人君德也<lb/>
　伊川先生曰聖人在下雖已顯而未得位則進德修<lb/>
　業而已學聚問辯進德也寛居仁行修業也君德已<lb/>
　著利見大人而進以行之耳進居其位者舜禹也進<lb/>
　行其道者伊傅也<hi>易傳</hi>
　　廣平游氏曰乾之道不盡於九二故有學問坤之<lb/>
　　道盛於六二故不習无不利<hi>易説</hi>○閑邪存誠此尊<lb/>
　　德性也非學以聚之問以辯之則擇善不明矣<hi>中庸</hi>
<pb n="20b"/>
　　<hi>解</hi>
　　兼山郭氏曰九二見龍在田以君德而處臣位在<lb/>
　　君子方學以聚之問以辯之者也田非不可安安<lb/>
　　之非所宜也是以利見大人彚以待征學以待發<lb/>
　　故也<hi>易説</hi>
　　白雲郭氏曰學聚問辯寛居之者期於仁以行之<lb/>
　　耳故潛龍勿用知其行而未成也見龍在田知其<lb/>
　　君德大成而可行也是以利見大人惟仁以行之<lb/>
<pb n="21a"/>
　　為九二之事<hi>易説</hi>
　　漢上朱氏曰初九正其始二益之而説學以聚之<lb/>
　　也聚者升而上也兌為口問以辯之也二動中虚<lb/>
　　虚則有容寛以居之也動而以巽行仁以行之也<lb/>
　　學聚問辯寛居仁行二與五應有君德也是以言<lb/>
　　行如上云<hi>易傳</hi>
　　新安朱氏曰葢由四者以成大人之德再言君德<lb/>
　　以深明九二之為大人也<hi>本義</hi>○學聚問辯聖人説<lb/>
<pb n="21b"/>
　　得寛這箇便是上面所謂君德兩處説君德皆如<lb/>
　　此<hi>語録</hi>
　　東萊吕氏曰學聚問辯而又曰寛以居之何也葢<lb/>
　　到此地位正須涵養此理迫則失之矣○九二見<lb/>
　　龍在田德施既普自常情論之豈復更待學問而<lb/>
　　猶曰學以聚之問以辯之寛以居之仁以行之者<lb/>
　　葢健而无息之謂乾若以德施既普為足不復學<lb/>
　　問居行是有息也有息非乾也<hi>並紀聞</hi>又曰程氏傳<lb/>
<pb n="22a"/>
　　聖人在下雖已顯而未得位則進德修業而已學<lb/>
　　聚問辯進德也寛居仁行修業也聖人兩字當看<lb/>
　　<hi>己丑課程</hi>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　伊川先生曰三重剛剛之盛也過剛而居下之上上<lb/>
　未至於天而下已離於田危懼之地也因時順處乾<lb/>
　乾兢惕以防危故雖危而不至於咎君子順時兢惕<lb/>
<pb n="22b"/>
　所以能泰也<hi>易傳</hi>
　横渠先生曰乾三四位過中重剛時不可舍庸言庸<lb/>
　行不足以濟之雖大人之盛有所不安外趨變化内<lb/>
　正性命故其危其疑艱於見德者時不得舍也<hi>正蒙</hi>
　　兼山郭氏曰九三上不在天下不在田位則人也<lb/>
　　故因時而惕進德修業之事也<hi>易説</hi>
　　白雲郭氏曰在天為君在田為臣皆中正也三乘<lb/>
　　重剛而過中故為危懼之地<hi>易説</hi>
<pb n="23a"/>
　　漢上朱氏曰九三九四以剛乘剛而不中過乎剛<lb/>
　　也二為田九三居下位之上雖上不在天而下已<lb/>
　　離田動則危且有咎故乾乾不息因其可危之時<lb/>
　　而惕則雖危无咎矣<hi>易傳</hi>
　　新安朱氏曰重剛謂陽爻陽位<hi>本義</hi>
九四重剛而不中上不在天下不在田中不在人故或<lb/>
之或之者疑之也故无咎<lb/>
　伊川先生曰四不在天不在田而出人之上矣危地<lb/>
<pb n="23b"/>
　也疑者未決之辭處非可必也或進或退惟所安耳<lb/>
　所以无咎也<hi>易傳</hi>
　横渠先生曰此以六畫分三才也以下二畫屬地則<lb/>
　四逺於地故言中不在人若三則止言不在天在田<lb/>
　而已<hi>易説</hi>
　　兼山郭氏曰九四或躍在淵上不在天下不在田<lb/>
　　中不在人乾道之革也是以進不安於進退不安<lb/>
　　於退處不安於處故疑也<hi>易説</hi>
<pb n="24a"/>
　　白雲郭氏曰四承重剛多懼之地上不為中正之<lb/>
　　君下不為同德之臣中非興事造業之任故於進<lb/>
　　退懼而或之也或之則毋必是以可進則進可退<lb/>
　　則退故无咎<hi>易説</hi>
　　漢上朱氏曰四上不在天下不在田或進而之五<lb/>
　　則中不在人可懼之地也故疑而未決上下進退<lb/>
　　不必於處是以无咎九三之惕九四之疑可謂能<lb/>
　　用九矣雖重剛不中何患於過乎<hi>易傳</hi>
<pb n="24b"/>
　　新安朱氏曰九四非重剛重字疑衍在人謂三或<lb/>
　　者隨時而未定也<hi>本義</hi>
夫大人者與天地合其德與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而況於人乎況於鬼神乎<lb/>
　康節先生曰堯之前先天也堯之後後天也後天乃<lb/>
　效法耳<hi>觀物外篇</hi>
　明道先生曰大人者與天地合其德與日月合其明<lb/>
<pb n="25a"/>
　非在外也○至誠可以贊天地之化育則可以與天<lb/>
　地參贊者參贊之義先天而天弗違後天而奉天時<lb/>
　之謂也<hi>並劉絢師訓</hi>○若不一本則安得先天而天弗違<lb/>
　後天而奉天時<hi>吕與叔録</hi>
　伊川先生曰大人與天地日月四時鬼神合者合乎<lb/>
　道也天地者道也鬼神者造化之迹也聖人先於天<lb/>
　而天同之後於天而能順天者合於道而已合於道<lb/>
　則人與鬼神豈能違也<hi>易傳</hi>○天且不違況於鬼神乎<lb/>
<pb n="25b"/>
　鬼神言其功用天言其主宰<hi>游氏拾遺</hi>○聖人與天地合<lb/>
　德日月合明六尺之軀能有多少技藝人有身須用<lb/>
　才聖人忘己更不論才也<hi>劉元承手編</hi>
　横渠先生曰浩然无間<hi>一作害</hi>則天地合德照无偏係<lb/>
　則日月合明天地同流則四時合序酬酢不倚則鬼<lb/>
　神合吉凶天地合德日月合明然後能无方體能无<lb/>
　方體然後能无我○先後天而不違順至理以推行<lb/>
　知无不合也雖然得聖人之任皆可勉而至猶不害<lb/>
<pb n="26a"/>
　於未化爾○大人與聖人自是一節妙處精義入神<lb/>
　以致用也利用安身以崇德也以理計之如崇德之<lb/>
　事尚可勉勉修而至若大人以上事則无修故曰過<lb/>
　此以往未之或知言不可得而知也直待已實到窮<lb/>
　神知化是德之極盛處也然而人為者不過大人之<lb/>
　事但德盛處唯已知之黙而成之不言而信不怒而<lb/>
　威如此方是成就吾之所行大人之事而已故於此<lb/>
　爻却説大人者與天地合其德與日月合其明與四<lb/>
<pb n="26b"/>
　時合其序與鬼神合其吉凶如此則是全與天地一<lb/>
　體然不過是大人之事惟是心化也故嘗謂大可為<lb/>
　也大而化不可為也在熟而已葢大人之事修而可<lb/>
　至化則不可加功加功則是助長也要在乎仁熟而<lb/>
　已然而至於大以上自是住不得言在熟極有意大<lb/>
　與聖難於分别大以上之事如禹稷臯陶輩猶未必<lb/>
　能知然須當皆謂之聖人葢為所以接人者與聖同<lb/>
　但已自知不足不肯自以為聖如禹之德斯可謂之<lb/>
<pb n="27a"/>
　大矣其心以天下為己任規模如此又克己若禹則<lb/>
　與聖人直无間别孔子亦謂禹吾无間然矣久則須<lb/>
　至堯舜有人於此敦厚君子无少異聖人之言行然<lb/>
　其心與眞仲尼須自覺有殊在它人則安能分别當<lb/>
　時至有以子貢為賢於仲尼者惟子貢則自知之人<lb/>
　能以大為心常以聖人之規模為己任乆於其道則<lb/>
　須化而至聖人理之必然如此其大即是天也又要<lb/>
　細密處行之并暗隙不欺若心化處則誠未易至孔<lb/>
<pb n="27b"/>
　子猶自謂若聖與仁則吾豈敢儻曰吾聖矣則人亦<lb/>
　誰能知故曰知我者其天乎<hi>並易説</hi>
　　龜山楊氏曰聖人與鬼神合其吉凶則其禱也久<lb/>
　　矣<hi>語解</hi>
　　兼山郭氏曰孔子釋飛龍而明之以四合何也葢<lb/>
　　在天地則合德在日月則合明在四時則合序在<lb/>
　　鬼神則合其吉凶雖四者之間各有所合而終无<lb/>
　　所留究其道則无不周考其迹則无可繫此莊子<lb/>
<pb n="28a"/>
　　所謂反一无迹者也反一无迹惟飛龍能盡之不<lb/>
　　然釋飛龍何與於四合者也<hi>易説</hi>○又曰嘗讀易至<lb/>
　　於乾之九五曰飛龍在天孔子曰天地合其德日<lb/>
　　月合其明四時合其序鬼神合其吉凶先天而天<lb/>
　　弗違後天而奉天時葢言誠者事也九二曰見龍<lb/>
　　在田子曰學以聚之問以辯之寛以居之仁以行<lb/>
　　之葢言誠之者之事也<hi>中庸解</hi>○孔子於易之乾明<lb/>
　　大人之道則知大者乾道也<hi>浩然圖</hi>
<pb n="28b"/>
　　和靖尹氏曰寛問易曰夫大人者與天地合德云<lb/>
　　云有説此只是乾元九五之大人又云此只是説<lb/>
　　卦體如此答曰非也此説大人所以為大者以與<lb/>
　　天地日月合其道也伊川曰合其道葢為此若不<lb/>
　　知其道合箇甚底天地且就上著箇德字日月亦<lb/>
　　然不可日月却言德也葢且就上著一字形容只<lb/>
　　是要合其道令學者有下手處寛又問或謂此九<lb/>
　　五之大人非學之所能及何也曰聖人立言本為<lb/>
<pb n="29a"/>
　　要學也至如誠敬若馴致之其至也非大人而何<lb/>
　　寛又問大人與聖人同否曰大以其大聖以其聖<lb/>
　　而言聖謂不可窺測若孟子説得甚詳充實而有<lb/>
　　光輝之謂大大而化之之謂聖聖而不可知之之<lb/>
　　謂神神也者葢妙萬物為言非謂别有神人也只<lb/>
　　是聖人如今之俗語曰如聖㑹聖葢孟子所謂不<lb/>
　　可知者乃形容聖之語也<hi>語録</hi>
　　白雲郭氏曰天下至大也非有大德者不能有天<lb/>
<pb n="29b"/>
　　下惟有大德故其德有容无私於覆載其明无不<lb/>
　　及无私於照臨其序有常无私於生養其吉凶有<lb/>
　　感无私於賞罰是以能同於天而无相違之道況<lb/>
　　於人鬼乎葢與天道同者不繫乎先天後天也究<lb/>
　　觀乾之一卦則包犧之畫明人配天地文王之重<lb/>
　　明聖人成天地之能周公之爻明有天德則居天<lb/>
　　位孔子之辭明合天地則可以治神人乃知君德<lb/>
　　不可以不大也故堯則天之大舜能有大禹為大<lb/>
<pb n="30a"/>
　　禹皆九五之大人歟<hi>易説</hi>
　　漢上朱氏曰道者循萬物之理而行其所无事者<lb/>
　　也天地之覆載日月之照臨四時之消長鬼神之<lb/>
　　吉凶豈有意為之哉大人其道與天地日月四時<lb/>
　　鬼神合故順至理而推行之先後天而弗違天且<lb/>
　　不違而況於人乎況於鬼神乎鬼神者流行於天<lb/>
　　地之間者也是以九五利見大人也<hi>易傳</hi>
　　新安朱氏曰大人即釋爻辭所利見之大人也有<lb/>
<pb n="30b"/>
　　是德而當其位乃可以當之人與天地鬼神本无<lb/>
　　二理特蔽於有我之私是以梏於形體而不能相<lb/>
　　通大人无私以道為體曾何彼此先後之可言哉<lb/>
　　先天不違謂意之所為黙與道契後天奉天謂知<lb/>
　　理如是奉而行之囘紇謂郭子儀曰卜者言此行<lb/>
　　當見一大人而還其占葢與此合若子儀者雖未<lb/>
　　及乎夫子之所論然其至公无我亦可謂當時之<lb/>
　　大人矣<hi>本義</hi>○問先天而天弗違後天而奉天時聖<lb/>
<pb n="31a"/>
　　人與天為一安有先後之殊曰只是聖人意要如<lb/>
　　此天便順從先後相應不差毫釐也因説人常云<lb/>
　　如雞伏子啐啄同時不知是如此否時舉云舊時<lb/>
　　閒常養雞時舉時為兒童日候其雛之出見他母<lb/>
　　初未嘗啄葢氣數才足便自横迸裂開有時見其<lb/>
　　出之不利因用手略助之則其子下來便不長進<lb/>
　　以此見得這裏一毫人力有不能與先生笑而然<lb/>
　　之○問程易言天專言之則道也又曰天地者道<lb/>
<pb n="31b"/>
　　也不知天地即道邪抑天地是形所以為天地乃<lb/>
　　道邪先生曰伊川此句某未敢道是天地或只以<lb/>
　　形言先天而天弗違者如禮雖先王未之有而可<lb/>
　　以義起之類葢雖天之所未為而吾意之所為自<lb/>
　　與道契天亦不能違也後天而奉天時如天敘有<lb/>
　　典天秩有禮之類雖天之所已為而理之所在吾<lb/>
　　亦奉而行之耳葢大人无私以道為體此一節只<lb/>
　　是釋大人之德其曰與天地合其德與日月合其<lb/>
<pb n="32a"/>
　　明與四時合其序與鬼神合其吉凶將天地對日<lb/>
　　月四時鬼神説便只是指形而下者言○先天而<lb/>
　　天弗違後天而奉天時葢聖人與天无間譬如朋<lb/>
　　友忘形行路之際或我在前而彼隨之或彼在前<lb/>
　　而我隨之並无形迹也不必分解如何謂之先天<lb/>
　　如何謂之後天<hi>並語録</hi>
亢之為言也知進而不知退知存而不知亡知得而不<lb/>
知喪其唯聖人乎知進退存亡而不失其正者其唯聖<lb/>
<pb n="32b"/>
人乎<lb/>
　伊川先生曰極之甚為亢至於亢者不知進退存亡<lb/>
　得喪之理也聖人則知而處之皆不失其正故不至<lb/>
　於亢也<hi>易傳</hi>
　　白雲郭氏曰孔子可仕則仕可止則止可久則久<lb/>
　　可速則速孟子稱為聖之時大哉隨時之義也一<lb/>
　　失其正而為亢則於進退存亡得喪之際尚不能<lb/>
　　周知況天下國家乎聖人釋爻至於四五者葢其<lb/>
<pb n="33a"/>
　　道難以一義盡也<hi>易説</hi>
　　漢上朱氏曰亢者處極而不知反也萬物之理進<lb/>
　　必有退存必有亡得必有喪亢知一而不知二故<lb/>
　　道窮而致災人固有知進退存亡者矣其道詭於<lb/>
　　聖人則未必得其正不得其正則與天地不相似<lb/>
　　知進退存亡而不失其正者其唯聖人乎故兩言<lb/>
　　之前曰大人此曰聖人知進退存亡不失其正則<lb/>
　　德合隂陽與天地同流而无不通矣此大而化之<lb/>
<pb n="33b"/>
　　者也<hi>易傳</hi>
　　新安朱氏曰所以動而有悔也○知其理勢如是<lb/>
　　而處之以道則不至於有悔矣固非計私以避害<lb/>
　　者也再言其唯聖人乎始若設問而卒自應之也<lb/>
　　此第六節復申第二第三第四節之意<hi>本義</hi>○王肅<lb/>
　　本兩箇其唯聖人乎一作其唯愚人乎此必是他<lb/>
　　自改所以亂説○介甫以武王觀兵為九四大无<lb/>
　　義理兼觀兵之説亦自无此事如今日天命絶則<lb/>
<pb n="34a"/>
　　今日便是獨夫豈容更留之三年今日天命未絶<lb/>
　　便是君也為人臣子豈可以兵脅其君安有此義<lb/>
　　<hi>並語録</hi>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷四<lb/>
</p>
<p>
</p>
  </div>
</body>
</text>
</TEI>
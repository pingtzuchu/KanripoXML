<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷二十五</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷二十五<lb/>
　　　　　　　　　　頭等侍衛納喇性德編<lb/>
䷔<hi>震下離上</hi>
　伊川先生曰噬嗑序卦可觀而後有所合故受之以<lb/>
　噬嗑嗑者合也既有可觀然後有來合之者也噬嗑<lb/>
　所以次觀也噬齧也嗑合也口中有物間之齧而後<lb/>
　合之也卦上下二剛爻而中柔外剛中虚人頤口之<lb/>
<pb n="1b"/>
　象也中虚之中又一剛爻為頤中有物之象口中有<lb/>
　物則隔其上下不得嗑必齧之則得嗑故為噬嗑聖<lb/>
　人以卦之象推之於天下之事在口則為有物隔而<lb/>
　不得合在天下則為有强梗或讒邪間隔於其間故<lb/>
　天下之事不得合也<hi>一无也字</hi>當用刑法小則懲誡大則<lb/>
　誅戮以除去之然後天下之治得成矣凡天下至於<lb/>
　一國一家至於萬事所以不和合者皆由有間也无<lb/>
　間則合矣以至天地之生萬物之成皆合而後能遂<lb/>
<pb n="2a"/>
　凡未合者皆為間也若君臣父子親戚朋友之間有<lb/>
　離貳怨隙者葢讒邪間於其間也除去之則和合矣<lb/>
　故間隔者天下之大害也聖人觀噬嗑<hi>一作齧合</hi>之象推<lb/>
　之於天下萬事皆使去其間隔而合之則无不和且<lb/>
　治<hi>一作洽</hi>矣噬嗑者治天下之大用也去天下之間在<lb/>
　任刑罰故卦取用刑為義在二體明照而威震乃用<lb/>
　刑之象也<hi>易傳</hi>
　　東萊吕氏曰噬嗑傳聖人觀齧合之象推之於天<lb/>
<pb n="2b"/>
　　下萬事使皆去其間隔而合之顔子未達一間亦<lb/>
　　間也鑚仰之勤其噬嗑之用乎<hi>己丑課程</hi>
噬嗑亨利用獄<lb/>
　伊川先生曰噬嗑亨卦自有亨義也天下之事所以<lb/>
　不得亨者以有間也噬而嗑之則亨通矣利用獄噬<lb/>
　而嗑之之道宜用刑獄也天下之間非刑獄何以<hi>一作</hi>
　<hi>不可以</hi>去之不云利用刑而云利用<hi>一无利用字</hi>獄者卦有<lb/>
　明照之象利於察獄也獄者所以究察情偽得其情<lb/>
<pb n="3a"/>
　則知為間之道然後可以設防與致刑也<hi>易傳</hi>
　横渠先生曰子路禮樂文章未足盡為政之道以其<lb/>
　重然諾言為衆信故片言可以折獄如易所謂利用<lb/>
　獄利用刑人皆非卦爻盛德適能是而已焉<hi>正蒙</hi>
　　白雲郭氏曰噬嗑之名有二義合而言之則噬而<lb/>
　　後合嗑而後亨事之序也别而言之則方噬者未<lb/>
　　合既嗑者不噬噬為始也嗑為終也終始之義分<lb/>
　　焉文王之辭兼始終故言亨謂嗑之終也言利用<lb/>
<pb n="3b"/>
　　獄謂噬之始也噬之始立卦之義也嗑之終卦成<lb/>
　　之義也周公論立卦之始故爻辭言噬而不言嗑<lb/>
　　非无嗑義也舉一以明之耳孔子於彖從文王葢<lb/>
　　釋文王之辭也於象從周公葢釋周公之辭也於<lb/>
　　繫辭極其終葢明文王周公之所未言也故言日<lb/>
　　中為市致天下之民聚天下之貨又曰嗑者合也<lb/>
　　物不可以苟合而已皆以嗑為義而不及噬也如<lb/>
　　是則知方立卦之始主於噬而卦成之後主於嗑<lb/>
<pb n="4a"/>
　　矣主於噬故利用獄嗑亨之時非利用矣是以聖<lb/>
　　人於道徳仁義无時不用刑獄雖設而其用有時<lb/>
　　者葢本噬嗑之義故也唐虞之民不犯成康刑措<lb/>
　　不用方是時則不以用獄為利也故知利用特在<lb/>
　　於有間之時易之為辭其㫖逺哉然頤中有物事<lb/>
　　之至小者也而名卦之義有取於此者葢易之道<lb/>
　　觸類而長之雖大而天下莫能載小而物莫能破<lb/>
　　者其道皆一也又況頤中至小猶須震之動離之<lb/>
<pb n="4b"/>
　　明而後可斷矧有大於此者乎是以聖人欽慎之<lb/>
　　而不忽也<hi>易説</hi>
　　新安朱氏曰噬齧也嗑合也物有間者齧而合之<lb/>
　　也為卦上下兩陽而中虚頤口之象九四一陽間<lb/>
　　於其中必噬之而後合故為噬嗑其占當得亨通<lb/>
　　者有間故不通齧之而合則亨通矣又三隂三陽<lb/>
　　剛柔中半下動上明下雷上電本自益卦六四之<lb/>
　　柔上行以至於五而得其中是以隂居陽雖不當<lb/>
<pb n="5a"/>
　　位而利用獄葢治獄之道惟威與明而得其中之<lb/>
　　為貴故筮得之者有其德則應其占也<hi>本義</hi>
　　東萊吕氏曰利用獄須是去其間所以言獄者又<lb/>
　　須是推究病源所在不曰用刑而曰用獄者葢獄<lb/>
　　者察其情也當察其何處間隔然後治之譬如人<lb/>
　　固是被私意間隔處各不同苟不察見間隔所在<lb/>
　　則枉用力噬嗑縁有物間隔故須用明與威治之<lb/>
　　然後无間不特治天下如此且如人身本與天地<lb/>
<pb n="5b"/>
　　无間只為私意間之故與天地相逺苟見善明用<lb/>
　　心剛去私意之間則自與天地相近<hi>易説</hi>　又曰噬<lb/>
　　嗑而亨不噬嗑而欲自亨者世之所謂无礙者也<lb/>
　　<hi>己丑課程</hi>
彖曰頤中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
　伊川先生曰頤中有物故為噬嗑有物間於頤中則<lb/>
　為害噬而嗑之則其害亡乃亨通也故云噬嗑而亨<lb/>
<pb n="6a"/>
　　剛柔分以卦才言也剛爻與柔相間剛柔分而不<lb/>
　相雜為明辨之象明辨察獄之本也動而明下震上<lb/>
　離其動而明也雷電合而章雷震而電耀相須並見<lb/>
　合而章也照與威並行用獄之道也能照則无所隠<lb/>
　情有威則莫敢不畏上既以二象言其動而明故復<lb/>
　言威照並用之意　六五以柔居中為用柔得中之<lb/>
　義上行謂居尊位雖不當位謂以柔居五為不當而<lb/>
　利於用獄者治獄之道全剛則傷於嚴暴過柔則失<lb/>
<pb n="6b"/>
　於寛縱五為用獄之主以柔處剛而得中得用獄之<lb/>
　宜也以柔居剛為利用獄以剛居柔為利否曰剛柔<lb/>
　質也居用也用柔非治獄之宜也<hi>並易傳</hi>　電者隂陽<lb/>
　相軋雷者隂陽相擊也軋者如石相磨而火光出者<lb/>
　電便有雷擊者是也<hi>吕與叔録</hi>
　横渠先生曰九五分而下初六分而上故曰剛柔分<lb/>
　合而章合而成文也　六自初而進之於五故曰上<lb/>
　行<hi>並易説</hi>
<pb n="7a"/>
　　龜山楊氏曰上麗而下動一剛間之頤中有物之<lb/>
　　象也噬而嗑則間去矣故噬嗑而亨也夫噬嗑者<lb/>
　　除間之卦也除間以刑為用故利用獄獄者所以<lb/>
　　治間而求其情也治而得其情則刑之而天下服<lb/>
　　矣故不言利用刑而曰利用獄也夫剛柔分以爻<lb/>
　　言也動而明雷電合而章以二體言也繫辭曰爻<lb/>
　　有等故曰物物相雜故曰文剛柔分而不相雜非<lb/>
　　文也用文非所以治獄故也動而明雷電合而章<lb/>
<pb n="7b"/>
　　則威明並著而无留獄矣此治獄之道也六五柔<lb/>
　　得中而上行用獄之主也人君阻法度之威而濟<lb/>
　　之以剛果則片言折之可也然刑者侀也一成而<lb/>
　　不可變則人君所宜恤也故古之治獄者史以獄<lb/>
　　成告於正正聽之正以獄成告於大司寇司寇聽<lb/>
　　之棘木之下大司寇以獄之成告於王王命三公<lb/>
　　參聽之三公以獄成告於王王三宥之而後制刑<lb/>
　　此以柔用刑不以剛決之意也人君以剛健為德<lb/>
<pb n="8a"/>
　　五君位也而柔居之不當位也故所利惟用獄而<lb/>
　　已<hi>易説</hi>
　　兼山郭氏曰噬嗑自否出者也否乾上而坤下乾<lb/>
　　剛而坤柔初六一變而為六五離柔也九五一變<lb/>
　　而為初九震剛也昔之剛者今則分而下為柔昔<lb/>
　　之柔者今則分而上為剛故曰剛柔分剛在下而<lb/>
　　動柔在上而明動而明初未章也合而後章而六<lb/>
　　五居上无剛健之材利獄除間而已老子曰天地<lb/>
<pb n="8b"/>
　　之道虚而不屈動而愈出此間之不可不除而利<lb/>
　　獄以除間者人事也<hi>易説</hi>
　　白雲郭氏曰先人曰噬嗑自否來否乾剛而坤柔<lb/>
　　初六升而為離柔也九五降而為震剛也雍曰剛<lb/>
　　柔之分葢以乾之三剛分一以成震坤之三柔分<lb/>
　　一以成離也否泰二體乾坤之純故噬嗑與賁皆<lb/>
　　稱分焉噬嗑之彖葢具三義自已成一體論之合<lb/>
　　六爻而言有頤中有物之象自乾坤之變論之則<lb/>
<pb n="9a"/>
　　有剛柔分之義自震離二體而言故曰動而明雷<lb/>
　　動也電明也雷與電合則天威於是乎章動而且<lb/>
　　明則聖人之威於是乎立此聖人法天之道而用<lb/>
　　獄也柔得中六五也上行則法天動而必明之意<lb/>
　　也故雖无剛健之才以當其位亦可為噬嗑之主<lb/>
　　而用獄矣由是知聖人用獄无私情一本天道而<lb/>
　　已然則漢唐之興卒无三代之治者不明法天故<lb/>
　　也其惡之大尤見於用獄之際不知雷電之必合<lb/>
<pb n="9b"/>
　　以盡動而明之義復蹈秦皇慘毒之政其傳祀數<lb/>
　　百年亦已幸矣是以游聖門者羞稱之<hi>易説</hi>
　　漢上朱氏曰離震合而成體為頤中有物之象九<lb/>
　　四之剛頤中之物嗑合也噬而合之剛決而上下<lb/>
　　亨矣推之人事上下之際有間之者强梗讒邪奸<lb/>
　　宄弗率噬而合合而亨易傳曰君臣父子親戚朋<lb/>
　　友之間有離貳怨隙者葢讒邪間於其間也除去<lb/>
　　之則合矣間隔者天下之大害也故曰頤中有物<lb/>
<pb n="10a"/>
　　曰噬嗑噬嗑而亨此合兩體言噬嗑與亨之義也<lb/>
　　夫互體之變難知也聖人於噬嗑彖明言之其所<lb/>
　　不言者觀象玩辭可以類推固者為之彼將曰艮<lb/>
　　震頤也責離而求艮離豈艮哉故曰知者觀其彖<lb/>
　　辭則思過半矣噬嗑自否來否之時剛柔不分天<lb/>
　　地閉塞九五之剛分而之初剛下柔也初六之柔<lb/>
　　分而之五柔上行也剛柔分則上下交矣動而明<lb/>
　　則否塞通矣以隂陽言之震陽也離隂也雷動電<lb/>
<pb n="10b"/>
　　明剛柔相文合一而成章則天地亨矣故曰剛柔<lb/>
　　分動而明雷電合而章此以初五相易合兩體以<lb/>
　　言噬嗑之才也噬嗑除間之卦不止於用獄言利<lb/>
　　用獄者専以六五言噬嗑之用坎為律為棘獄象<lb/>
　　也六五之柔得中而上行下據九四之坎用獄也<lb/>
　　所謂上行者以柔道行之於上也五君位唯剛健<lb/>
　　中正足以當之六五柔中不當位也雖不當位而<lb/>
　　施之於用獄則无若柔中之為利矣或曰柔中足<lb/>
<pb n="11a"/>
　　以用獄乎曰人君者止於仁不以明斷稱也古之<lb/>
　　用獄者史以獄成告於正而正聽之正以獄成告<lb/>
　　於大司寇大司寇聽之棘木之下大司寇以獄之<lb/>
　　成告於王王命三公參聽之三公以獄之成告於<lb/>
　　王王三宥之然後制刑宥之者柔也三宥之然後<lb/>
　　制刑者剛中也制刑者有司之事不得已而聽而<lb/>
　　制刑者人君之德德歸於上有司不失其職於下<lb/>
　　是以其民畏而愛之愛之斯戴之矣故曰人君之<lb/>
<pb n="11b"/>
　　用獄无若柔中之為利也臯陶之美舜曰與其殺<lb/>
　　不辜寧失不經好生之德洽于民心夫殺不辜則<lb/>
　　民將以虐我者為讎好生之德洽于民心則天下<lb/>
　　樂推而不厭曽子曰上失其道民散久矣如得其<lb/>
　　情則哀矜而勿喜士師有司也曽子告之如此況<lb/>
　　人君乎觀臯陶曽子之言則在於寧失也在於哀<lb/>
　　矜也不在乎明斷審矣自易失其傳參之以申韓<lb/>
　　之學人君用明斷決獄訟躬行有司之事其弊至<lb/>
<pb n="12a"/>
　　於刻薄少恩民心日離思與之偕亡讀易不察之<lb/>
　　過也故不可不與之辨焉卦氣秋分也故大𤣥準<lb/>
　　之以䦯<hi>易傳</hi>
　　新安朱氏曰噬嗑以卦體釋卦名義又以卦名卦<lb/>
　　體卦德二象卦變釋卦辭<hi>本義</hi>　彖辭中剛柔分以<lb/>
　　下都掉了頤中有物只説利用獄爻亦各自取義<lb/>
　　不説噬頤中之物　問易中言剛柔分者二一是<lb/>
　　噬嗑一是節此三字何義先生曰據某所見只是<lb/>
<pb n="12b"/>
　　一卦三隂三陽謂之剛柔分曰易中三隂三陽卦<lb/>
　　多獨於此言何也先生曰偶於此言之其他卦别<lb/>
　　有義<hi>並語録</hi>
象曰雷電噬嗑先王以明罰敕法<lb/>
　伊川先生曰象无倒置者疑此文互也雷電相須並<lb/>
　見之物亦有嗑象電明而雷威先王觀雷電之象法<lb/>
　其明與威以明其刑罰飭其法令法者明事理而為<lb/>
　之防者也<hi>易傳</hi>
<pb n="13a"/>
　　藍田吕氏曰噬嗑有所決而後合也噬嗑亨合乃<lb/>
　　亨也利用獄獄必決而後合也剛柔分動而明雷<lb/>
　　電合而章皆明斷之義柔得中而上行有恕心存<lb/>
　　焉<lb/>
　　龜山楊氏曰先王觀雷電威明之象而致慎焉故<lb/>
　　明罰敕法明則不濫敕則不苛<hi>易説</hi>
　　兼山郭氏曰春秋書震夷伯之廟左氏曰展氏有<lb/>
　　隠慝焉書之金縢曰今天動威以彰周公之德故<lb/>
<pb n="13b"/>
　　知雷電之威无隠而弗及也易之取象噬嗑與豐<lb/>
　　无以異此噬嗑者先動而後明初未明也故不敢<lb/>
　　折獄致刑豐則先明而後動初已明也故不待明<lb/>
　　罰勅法而後用也天之動威其行如此則先王之<lb/>
　　用刑其有不慎者乎故書曰欽哉欽哉惟刑之恤<lb/>
　　哉於此可見矣然則噬嗑與豐施設之序何異也<lb/>
　　曰猶之天也將先春而後秋乎將先秋而後春乎<lb/>
　　故折獄致刑葢有不得已而然矣<hi>易説</hi>
<pb n="14a"/>
　　白雲郭氏曰先人曰噬嗑先動而後明初未明也<lb/>
　　故不敢折獄致刑豐則先明而後動初已明也故<lb/>
　　不待明罰敕法而後用也雍曰二卦先後之象盡<lb/>
　　於此矣然噬嗑方動以期於明必先明其罰敕其<lb/>
　　法以示天下使天下知所避然後犯於有司者可<lb/>
　　以麗其罪若周官大司寇縣刑象之法于象魏小<lb/>
　　司寇令以木鐸曰不用法者國有常刑令羣士乃<lb/>
　　宣布于四方憲刑禁至於士師又憲禁令于國及<lb/>
<pb n="14b"/>
　　郊野此之謂明罰敕法也豐則已明而動是已布<lb/>
　　刑也已令憲也動則麗之刑矣若大司寇邦典定<lb/>
　　之邦法斷之邦成弊之小司寇以五刑聽萬民之<lb/>
　　獄訟附于刑用情訊之至于甸乃弊之士師察獄<lb/>
　　訟之辭以詔司寇斷獄弊訟致邦令此之謂折獄<lb/>
　　致刑也是皆聖人之政見於有迹者也若其至仁<lb/>
　　内充推恩四海葢不可得而見焉特於聖人之言<lb/>
　　得其大槩而已觀舜戒羣后曰欽哉欽哉惟刑之<lb/>
<pb n="15a"/>
　　恤哉其戒臯陶曰惟明克允又曰明于五刑以弼<lb/>
　　五教又曰刑期于無刑而臯陶稱舜亦曰好生之<lb/>
　　德洽于民心兹用不犯于有司知此則盡噬嗑之<lb/>
　　用獄矣然舜之命臯陶必先曰蠻夷猾夏寇賊姦<lb/>
　　宄然後曰汝作士葢蠻夷猾夏寇賊姦宄利用獄<lb/>
　　之時也由是知非噬嗑之時聖人未嘗以用獄為<lb/>
　　利也<hi>易説</hi>
　　漢上朱氏曰勅當作敕明其罰之輕重使人曉然<lb/>
<pb n="15b"/>
　　易避效電之明也正其法令以警懈墯效雷之動<lb/>
　　也九四坎為律法也三不正敕法也上三爻不正<lb/>
　　明罰也先王將明罰必先敕法非謂法其威怒以<lb/>
　　致刑此卦至爻變始有用刑之象<hi>易傳</hi>
　　新安朱氏曰雷電當作電雷<hi>本義</hi>　問諸卦象皆順<lb/>
　　説獨雷電噬嗑倒説何邪曰先儒皆以為倒寫二<lb/>
　　字二字相似疑是如此　問雷電噬嗑與雷電豐<lb/>
　　似一般先生曰噬嗑明在上動在下是明得事理<lb/>
<pb n="16a"/>
　　先立這法在此未有犯底人留待異時之用故云<lb/>
　　明罰敕法豐威在上明在下是用這法時須是明<lb/>
　　見下情曲折方得不然威動於上必有過錯也故<lb/>
　　云折獄致刑此是伊川之意其説極好<hi>並語録</hi>　又<lb/>
　　作盡心堂記曰予惟王制之篇雖傳以為漢博士<lb/>
　　官所出然其所謂刑一成而不可變故君子盡心<lb/>
　　焉者語約而意周教明而戒密意其或者古之遺<lb/>
　　言也與今伯崇既躬行之而又以名其堂欲其出<lb/>
<pb n="16b"/>
　　入起居仰而見之常有以自警也以為未足又取<lb/>
　　夫大易電雷之象明斷之義與夫剛柔上下淺深<lb/>
　　難易之説金矢黄金艱貞厲之戒揭於坐右而以<lb/>
　　蚤夜覽觀焉此其志豈以一得其情而遽喜者哉<lb/>
　　<hi>文集</hi>
初九屨校滅趾无咎象曰屨校滅趾不行也<lb/>
　伊川先生曰九居初最在下无位者也下民之象為<lb/>
　受刑之人當用刑之始罪小而刑輕校木械也其過<lb/>
<pb n="17a"/>
　小故屨之於足以滅傷其趾人有小過校而滅其趾<lb/>
　則當懲懼不敢進於惡矣故得无咎繫辭云小懲而<lb/>
　大誡此小人之福也言懲之於小與初故<hi>一有後字</hi>得无<lb/>
　咎也初與上无位為受刑之人餘四爻皆為用刑之<lb/>
　人初居最下无位者也上處尊位之上過於尊位亦<lb/>
　无位者也王弼以為无隂陽之位隂陽繫於竒偶豈<lb/>
　容无也然諸卦<hi>一作爻</hi>初上不言當位不當位者<hi>一作不言</hi>
　<hi>位當不當者</hi>葢初終之義為大臨之初九則以位為正若<lb/>
<pb n="17b"/>
　需上六云不當位乾上九云无位爵位之位非隂陽<lb/>
　之位也　屨校而滅傷其趾則知懲誡而不敢長其<lb/>
　惡故云不行也古人制刑有小罪則校其趾葢取禁<lb/>
　止其行使不進於惡也<hi>並易傳</hi>
　横渠先生曰戒之在初小懲可止故无咎<hi>易説</hi>
　　龜山楊氏曰先王之用刑期於无刑而已當用獄<lb/>
　　之初未至於惡積而罪大猶足以遷善也故屨校<lb/>
　　滅趾使不進於惡而已所以小懲而大誡也<hi>易説</hi>
<pb n="18a"/>
　　白雲郭氏曰伊川曰初最下上過尊位皆无位也<lb/>
　　无位受刑者也王弼謂无隂陽之位非也雍曰觀<lb/>
　　輔嗣傳文曰无位而已伊川謂无隂陽之位者以<lb/>
　　略例言初上无隂陽定位故也易之於爻以二三<lb/>
　　四五為人道之著初上雖為始終然既居六畫之<lb/>
　　内安得謂之无位若謂非有位用事之象則可也<lb/>
　　是以在噬嗑為受刑之人夫以聖人仁覆天下於<lb/>
　　小罪輕刑固宜赦宥而此初九屨校滅趾不以為<lb/>
<pb n="18b"/>
　　過何哉葢小懲於早所以大誡於後使惡不進是<lb/>
　　為无刑之本此聖人之大仁也不然姑息不忍長<lb/>
　　惡孰甚焉校者械之通名在足之校屨之而没其<lb/>
　　趾大其校使之不能行也乃所以戒其惡之不行<lb/>
　　也<hi>易説</hi>
　　漢上朱氏曰否下體艮為指在下體之下為趾巽<lb/>
　　變震為足為草木以草木連足指象没矣屨校滅<lb/>
　　趾也荀卿曰菲䋽屨䋽枲也尚書大傳曰唐虞之<lb/>
<pb n="19a"/>
　　象刑上刑赭衣中刑雜屨雜屨即傳所謂藨蒯之<lb/>
　　屨要之中刑之屨或菲或枲或藨或蒯皆草為之<lb/>
　　疑古者制為菲屨赭衣當刑者服之以示媿恥非<lb/>
　　无肉刑也慎子謂以屨當刖誤矣周官掌囚下罪<lb/>
　　桎桎足械也械亦曰校大罪者小罪之積否初六<lb/>
　　不正其行不已故屨校以没其足使止而不行所<lb/>
　　懲者小所誡者大乃所以无咎震為行艮止之不<lb/>
　　行也无咎正也卦以初上為受刑二至五為用刑<lb/>
<pb n="19b"/>
　　者用刑貴中也王弼謂初上无位非也六爻非竒<lb/>
　　則偶豈容无位<hi>易傳</hi>
　　新安朱氏曰初上无位為受刑之象中四爻為用<lb/>
　　刑之象初在卦始罪薄過小又在卦下故為屨校<lb/>
　　滅趾之象止惡於初故得无咎占者小傷而无咎<lb/>
　　也滅趾又有不進於惡之象<hi>本義</hi>
　　東萊吕氏曰初九受刑者也大抵為惡先從發足<lb/>
　　處制之則惡必不能長矣屨校滅趾禁之使不得<lb/>
<pb n="20a"/>
　　行也既不入於惡必自進於善矣所以无咎也昔<lb/>
　　周公治商之頑民不急於他事乃切切在於禁其<lb/>
　　羣飲之患夫何故商民染紂之沈酣遂致頑而不<lb/>
　　淳周公察其所從來自其所以為惡之本原而制<lb/>
　　之豈後人區區制其末流之比哉<hi>易説</hi>
六二噬膚滅鼻无咎象曰噬膚滅鼻乗剛也<lb/>
　伊川先生曰二應五之位用刑者也四爻皆取噬為<lb/>
　義二居中得正是用刑得其中正也用刑得其中正<lb/>
<pb n="20b"/>
　則罪惡者易服故取噬膚為象噬齧人之肌膚為易<lb/>
　入也滅没也深入至没其鼻也二以中正之道其刑<lb/>
　易服然乗初剛是用刑於剛强之人刑剛强之人必<lb/>
　須深痛故至滅鼻而无咎也中正之道易以服人與<lb/>
　嚴刑以待剛强義不相妨　深至滅鼻者乗剛故也<lb/>
　乗剛乃用刑於剛强之人不得不深嚴也深嚴則得<lb/>
　宜乃所謂中也<hi>並易傳</hi>
　横渠先生曰六二居有過之地而已噬之乗剛而動<lb/>
<pb n="21a"/>
　為力不勞動未過中故无咎<hi>易説</hi>
　　龜山楊氏曰六二以中正之德處用獄之時則刑<lb/>
　　當而罪得矣故有噬膚之象焉膚言噬之易也鼻<lb/>
　　者息之出入往來而不窮也九四為間者也而初<lb/>
　　應之二剛合則為間大而難噬矣故乗之絶其往<lb/>
　　來乃无咎<hi>易説</hi>
　　兼山郭氏曰六二噬嗑柔得中而上行葢才不足<lb/>
　　而資物以為用者也柔順中正裕於矜恤之仁而<lb/>
<pb n="21b"/>
　　略於剛斷之義然而噬膚之易有滅鼻之深葢乗<lb/>
　　剛之過也六二且以為戒況其他乎<hi>易説</hi>
　　白雲郭氏曰二三四五皆言噬葢用刑除間之爻<lb/>
　　也膚柔脆之物易噬也夫六二柔順中正之德宜<lb/>
　　其用刑无過舉矣今噬膚之易而有滅鼻之深者<lb/>
　　葢六二以柔乗剛患在不及能勉於用剛焉乃能<lb/>
　　乗剛故此噬深亦无咎也古者刑亂國用重典豈<lb/>
　　非噬膚乗剛之義乎四爻必假膚腊胏肉見義者<lb/>
<pb n="22a"/>
　　以噬嗑之名本取頤中之象故也<hi>易説</hi>
　　漢上朱氏曰艮隂為膚柔而近革噬之為易六三<lb/>
　　是也何以知艮隂為膚剥六四曰剥牀以膚坤剥<lb/>
　　乾成艮也六三不當六二噬之中正而動剛乗剛<lb/>
　　而往所刑者當兊為口故曰噬膚艮為鼻二動兊<lb/>
　　見艮毁滅鼻也鼻在面中滅鼻則當息不息則勢<lb/>
　　不能久言雖不當而二之用刑亦不過中故无咎<lb/>
　　二動宜有咎也<hi>易傳</hi>
<pb n="22b"/>
　　新安朱氏曰祭有膚鼎葢肉之柔脆噬而易嗑者<lb/>
　　六二中正故其所治如噬膚之易然以柔乗剛故<lb/>
　　雖甚易亦不免於傷滅其鼻占者雖傷而終无咎<lb/>
　　也<hi>本義</hi>　膚腹腴滅没也謂因噬膚而没其鼻於器<lb/>
　　中也<hi>語録</hi>
　　東萊吕氏曰六二乗初剛是用刑於剛强之人刑<lb/>
　　剛强之人必須深痛故至滅鼻而无咎也二居中<lb/>
　　正之位用刑之峻如此得非過於中乎治剛强而<lb/>
<pb n="23a"/>
　　用嚴刑正如病深者用藥猛方得適宜乃所謂中<lb/>
　　也居中得正用刑之君子也乗初九之强暴而用<lb/>
　　刑以制之故不得不下毒手也人皆謂刑平國用<lb/>
　　中典即謂君子之中道殊不知以深刻之刑制强<lb/>
　　暴之惡正聖人之中也觀孔子温和之氣象在朝<lb/>
　　廷便便言唯謹爾處鄉黨則恂恂似不能言一旦<lb/>
　　見原壤之箕倨則以杖叩其脛見冉求之聚斂則<lb/>
　　鳴鼓而攻之聖人以嚴御惡政所謂中也<hi>易説</hi>
<pb n="23b"/>
六三噬腊肉遇毒小吝无咎象曰遇毒位不當也<lb/>
　伊川先生曰三居下之上用刑者也六居三處不當<lb/>
　位自處不得其當而刑於人則人不服而怨懟悖犯<lb/>
　之如噬齧乾腊堅韌之物而遇毒惡之味反傷於口<lb/>
　也用刑而人不服反致怨傷是可鄙吝也然當噬嗑<lb/>
　之時大要噬間而嗑之雖其身處位不當而强梗難<lb/>
　服至於遇毒然用刑非為不當也故雖可吝而<hi>一无而字</hi>
　亦小噬而嗑之非有咎也　六三<hi>一无三字</hi>以隂居陽處<lb/>
<pb n="24a"/>
　位不當自處不當故所刑者難服而反毒之也<hi>並易傳</hi>
　横渠先生曰所間在四四為剛陽故曰腊肉非禮傷<lb/>
　義故曰遇毒能以為毒而舍之雖近不相得小有吝<lb/>
　而无咎也<hi>易説</hi>
　　龜山楊氏曰頤中有物謂九四也則噬嗑之為間<lb/>
　　惟九四而已故有腊肉之象焉腊肉物之全體也<lb/>
　　六三柔不當位而居動之極上當九四之剛故噬<lb/>
　　腊肉而遇毒也噬腊肉而遇毒故可吝然噬終必<lb/>
<pb n="24b"/>
　　合故无咎<hi>易説</hi>
　　白雲郭氏曰六二雖乗剛而能噬深者中正故也<lb/>
　　六三之柔又非中正其噬難矣而能擇乾物之小<lb/>
　　者噬之猶如治小獄決小罪可謂度德而量力者<lb/>
　　也然其德威終不足以服人適足以招怨懟而致<lb/>
　　悔吝以其刑既小是以止於小吝而无大咎也鄭<lb/>
　　氏周官注以小物全乾為腊馬氏以有骨謂之胏<lb/>
　　其義最得之毒害也猶人不勝其噬而疾作也<hi>易説</hi>
<pb n="25a"/>
　　漢上朱氏曰鳥獸全體乾之為腊噬之最難者也<lb/>
　　九四不正間於上下之際强梗者也艮為黔喙之<lb/>
　　屬離為雉日熯之腊肉之象六三位不當以柔噬<lb/>
　　剛刑人而不服必反傷之故遇毒毒坎險也何以<lb/>
　　知坎為毒師曰以此毒天下謂坎也小吝者六三<lb/>
　　位不當而柔也然无咎者動則正兊見坎毁强梗<lb/>
　　去矣兊口噬也荀爽曰噬腊謂四也<hi>易傳</hi>
　　新安朱氏曰腊肉謂獸腊全體骨而為之者堅韌<lb/>
<pb n="25b"/>
　　之物也隂柔不中正治人而人不服為噬腊遇毒<lb/>
　　之象占雖小吝然時當噬嗑於義為无咎也<hi>本義</hi>
　　東萊吕氏曰六三以隂居陽處不當位自不正而<lb/>
　　欲正人難矣哉然而彼有罪惡之可誅則當誅之<lb/>
　　而不宥在我亦自无咎聖人言此真有深意存乎<lb/>
　　其間何者噬腊肉而遇毒當於此知正己之道雖<lb/>
　　吝而无咎小人有惡從而治之在我則實无罪聖<lb/>
　　人不長小人之惡之意也聖人之言譬如倉公扁<lb/>
<pb n="26a"/>
　　鵲用一藥而治二病立一言而正彼己其意深矣<lb/>
　　<hi>易説</hi>
九四噬乾胏得金矢利艱貞吉象曰利艱貞吉未光也<lb/>
　伊川先生曰九四居近君之位當噬嗑之任者也四<lb/>
　已過中是其間愈大而用刑愈深也故云噬乾胏胏<lb/>
　肉之有聫<hi>一无聫字</hi>骨者乾肉而兼骨至堅難噬者也噬<lb/>
　至堅而得金矢金取剛矢取直九四陽德剛直為得<lb/>
　剛直之道雖用剛直之道利在克艱其事而貞固其<lb/>
<pb n="26b"/>
　守則吉也九<hi>一无九字</hi>四剛而明體陽而居柔剛明則傷<lb/>
　於果故戒以知難居柔則守不固故戒以堅貞剛而<lb/>
　不貞者有矣凡失剛者皆不貞也在噬嗑四最為善<lb/>
　　凡言未光其道未光大也戒於<hi>一作以</hi>利艱貞葢其<lb/>
　所不足也不得中正故也<hi>並易傳</hi>
　横渠先生曰五為隂柔故喻乾胏能守正得剛直之<lb/>
　義故艱貞吉其德光大則其貞非艱也<hi>易説</hi>
　　龜山楊氏曰九四合一卦言之則為間者也以爻<lb/>
<pb n="27a"/>
　　言之則居大臣之位任除間之責者也易之取象<lb/>
　　不同類如此夫處羣隂之中當除間之責其任難<lb/>
　　勝矣故有噬乾胏之象焉胏肉之有骨者堅而難<lb/>
　　噬也噬胏而得金矢以剛克遇之也葢剛過中故<lb/>
　　有金矢之象焉夫用獄之道君子所宜盡心也一<lb/>
　　之以剛直則獄有不得其情者故利艱貞吉孔子<lb/>
　　曰聽訟吾猶人也必也使無訟乎雖利艱貞未能<lb/>
　　使无訟也故曰未光也<hi>易説</hi>
<pb n="27b"/>
　　白雲郭氏曰先人曰胏肉之乾堅强難噬者也噬<lb/>
　　嗑皆以柔而四為頤中之間上下二隂三五之所<lb/>
　　同欲以噬者也故在訟則為難聽之訟在獄則為<lb/>
　　難折之獄而九四以剛明而聽之能得其情者也<lb/>
　　古者以兩造禁民訟以兩造聽之而无所偏受則<lb/>
　　不直者自反而民訟禁矣入束矢於朝不直則入<lb/>
　　其矢所以懲不直也以兩劑禁民獄而无偏信則<lb/>
　　不信者自反而民獄禁矣入鈞金三日乃致于朝<lb/>
<pb n="28a"/>
　　不信則入其金所以懲不信也方九四之聽訟也<lb/>
　　既得其矢則不直者自反而服其非又得其金則<lb/>
　　不信者自反而服其罪則難折之獄既折而得其<lb/>
　　情矣尚且曰利艱貞吉則人之於獄訟其可易言<lb/>
　　之哉故曰刑者侀也侀者成也死者不可復生刑<lb/>
　　者不可復續言一成而不可變也故於聽之始也<lb/>
　　如此之審於其成也則又可知矣雍曰九四有至<lb/>
　　難之噬而得束矢鈞金猶曰利艱貞吉者曽子所<lb/>
<pb n="28b"/>
　　謂如得其情則哀矜而勿喜葢聖人明慎欽恤之<lb/>
　　意也雖然刑期于无刑必也使无訟如是則得金<lb/>
　　矢亦安足以為聖人之光哉所謂聽訟猶人者也<lb/>
　　帝堯之光被四表文王之光于四方其道有大於<lb/>
　　此者矣故孔子之象以九四為未光也<hi>易説</hi>
　　漢上朱氏曰附骨之肉謂之胏胏古文作<graphic n="KR3304" url="https://raw.githubusercontent.com/kanripo/KR-Gaiji/master/images/KR3304.png" mimeType="image/png"/>横渠<lb/>
　　謂五也六五柔中有剛在二剛之中日熯之乾胏<lb/>
　　之象胏比腊為易比膚為難九四剛直不撓往則<lb/>
<pb n="29a"/>
　　克之得金矢也乾變為金巽為木坎為矯為弓離<lb/>
　　為兵矯木施金加於弓上矢也金剛矢直噬之則<lb/>
　　剛直行矣四五易坎毁成頤噬乾胏得金矢也九<lb/>
　　四不正動而正唯恐其不正不正不足以噬故利<lb/>
　　艱貞乃吉不然則凶艱貞乃吉者以其道未光道<lb/>
　　光則安用艱貞哉或曰五君位四噬之可乎曰噬<lb/>
　　嗑爻辭取上下相噬明用刑難易而已不以君位<lb/>
　　言之卦五不以君位言者六卦訟也噬嗑也恒也<lb/>
<pb n="29b"/>
　　遯也明夷也旅也訟不言君者人君不以聽訟為<lb/>
　　主故風美召伯頌言臯陶而已恒不言君者君道<lb/>
　　不可以柔為恒遯不言君者君不可遯也明夷不<lb/>
　　言君者失君之則也旅不言君者君不可以旅也<lb/>
　　春秋天王居于鄭書出諸侯去國書奔噬嗑決獄<lb/>
　　有司之事非人君之職若以五為君則二大夫三<lb/>
　　公四侯相噬何哉易不可一端盡也<hi>易傳</hi>
　　新安朱氏曰胏肉之帶骨者與胾通周禮獄訟入<lb/>
<pb n="30a"/>
　　鈞金束矢而後聽之九四以剛居柔得用刑之道<lb/>
　　故有此象言所噬愈堅而得聽訟之宜也然必利<lb/>
　　於艱難正固則吉戒占者宜如是也<hi>本義</hi>　荆公已<lb/>
　　嘗引周禮鈞金之説　問噬嗑得金矢不知古人<lb/>
　　獄訟要鈞金束矢之意如何先生曰這不見得想<lb/>
　　是詞訟時便令他納此教他无切要底事不敢妄<lb/>
　　來又問如此則不問曲直一例出此則實有寃枉<lb/>
　　者亦懼而不敢訢矣先生曰這箇須是大切要底<lb/>
<pb n="30b"/>
　　事古人如平常事又别有所在如劑石之類　問<lb/>
　　九四利艱貞六五貞厲皆有艱難正固危懼之意<lb/>
　　故皆為戒占者之辭先生曰亦是爻中元自有此<lb/>
　　道理大抵纔是治人彼必為敵不是易事故雖時<lb/>
　　位卦德得用刑之宜亦須以艱難正固處之至於<lb/>
　　六三噬腊肉遇毒則是所噬者堅韌難合六三以<lb/>
　　隂柔不中正而遇此所以遇毒而小吝然此亦是<lb/>
　　合當治者但難治耳治之雖小吝終无咎也<hi>並語録</hi>
<pb n="31a"/>
　　東萊吕氏曰九四此爻為間最大大凡噬乾胏乾<lb/>
　　肉皆去間之理也九四為間既大須用力深則所<lb/>
　　得亦大大抵人情當患難未平之時則克艱其事<lb/>
　　及患難既平之後則忘其艱貞故聖人特於此致<lb/>
　　戒後漢董卓為漢大間王允誅之至其終而不能<lb/>
　　艱貞漢遂復亂正此爻之所戒也<hi>易説</hi>
六五噬乾肉得黄金貞厲无咎象曰貞厲无咎得當也<lb/>
　伊川先生曰五在卦愈上而為噬乾肉反易於四之<lb/>
<pb n="31b"/>
　乾胏者五居尊位乗在上之勢以刑於下其勢易也<lb/>
　在卦將極矣其為間甚大非易嗑也故為噬乾肉也<lb/>
　得黄金黄中色金剛物五居中為得中道處剛而四<lb/>
　輔以剛得黄金也五无應而四居大臣之位得其助<lb/>
　也貞厲无咎六五雖處中剛然實柔體故戒以必貞<lb/>
　固而懷危厲則得无咎也以柔居尊而當噬嗑<hi>一作堅</hi>
　之時豈可不貞固而懷危懼哉<hi>一作忘危懼也</hi>　貞厲所以<lb/>
　能无咎者以所為得其當也所謂當居中用剛而能<lb/>
<pb n="32a"/>
　守正慮危也<hi>並易傳</hi>
　　龜山楊氏曰人君任天下之重而以柔居之欲除<lb/>
　　天下之間噬之亦難矣故有乾肉之象焉然據天<lb/>
　　下之利勢噬之雖難與噬乾胏則異矣居中而處<lb/>
　　剛得黄金也噬乾肉得黄金雖不當位而居中則<lb/>
　　不過處剛則不茹得當也其除間也能勝其任矣<lb/>
　　故於貞厲而无咎<hi>易説</hi>
　　兼山郭氏曰六五聽獄之道兩造具備師聽五辭<lb/>
<pb n="32b"/>
　　五辭簡孚正于五刑五刑不簡正于五罰五罰不<lb/>
　　服正于五過五過之疵惟官惟反惟内惟貨惟來<lb/>
　　然噬嗑之義有審克之斷无五過之疵可以明于<lb/>
　　刑之中率乂于民非彝者也故噬乾肉得黄金亦<lb/>
　　庶幾居中之得也尚且曰貞厲无咎何也曽子曰<lb/>
　　上失其道民散久矣如得其情則哀矜而勿喜孔<lb/>
　　子曰聽訟吾猶人也必也使无訟乎故六五之貞<lb/>
　　厲才得當而已質之虞芮質厥成其亦未優乎<hi>易説</hi>
<pb n="33a"/>
　　白雲郭氏曰先人曰噬嗑之義有審克之斷无五<lb/>
　　過之疵可以明于刑之中率乂于民棐彝者也故<lb/>
　　噬乾肉得黄金亦庶幾居中之得也又曰六五之<lb/>
　　貞厲才得當而已質之虞芮質厥成其亦未優乎<lb/>
　　雍曰乾肉之噬易於乾胏六五柔而用中有可噬<lb/>
　　之道故得黄金然猶貞厲者葢未能盡為君之道<lb/>
　　故也觀舜命臯陶作士而戒以无刑孔子與仲由<lb/>
　　折獄而自任以无訟葢君道无事於獄不必有乾<lb/>
<pb n="33b"/>
　　肉之噬矣<hi>易説</hi>
　　漢上朱氏曰噬上也上剛而居柔離日熯之乾肉<lb/>
　　之象乾肉比膚為難比胏為易五與上易成兊口<lb/>
　　故曰噬乾肉黄中色離中之坤也上乾變為金故<lb/>
　　曰得黄金言自五噬上噬之亦難噬之而服則於<lb/>
　　剛為得中矣九居五貞也故曰貞五未易上有强<lb/>
　　不能噬於正為厲於德為有咎噬上九而當雖厲<lb/>
　　終无咎也故曰厲无咎得當也得當者於五剛中<lb/>
<pb n="34a"/>
　　為當也或曰用刑言噬何也曰此聖人之深意也<lb/>
　　夫示之德讓使人安於至足之分則不爭不爭則<lb/>
　　无訟今物至於噬而後合德下衰矣噬之當也猶<lb/>
　　愧乎无訟矧噬之有不當乎末流之禍怨亂並興<lb/>
　　反復相噬且萬物同體而使物至於噬自噬之道<lb/>
　　也故四之剛直上九之剛未免於噬夫子曰必也<lb/>
　　使无訟乎叔向曰三辟之興皆由叔世聖人之意<lb/>
　　不其深乎<hi>易傳</hi>
<pb n="34b"/>
　　新安朱氏曰噬乾肉難於膚而易於腊胏者也黄<lb/>
　　中色金亦謂鈞金六五柔順而中以居尊位用刑<lb/>
　　於人人无不服故有此象然必貞厲乃得无咎亦<lb/>
　　戒占者之辭也<hi>本義</hi>
　　東萊吕氏曰剛在四則為直而已五得中則為剛<lb/>
　　中大抵剛直中正之道本自我有患不能去其為<lb/>
　　間者耳間既去則所得非自外來<hi>易説</hi>
上九何校滅耳凶象曰何校滅耳聰不明也<lb/>
<pb n="35a"/>
　伊川先生曰上過乎尊位无位者也故為受刑者居<lb/>
　卦之終是其間大噬之極也繫辭所謂惡積而不可<lb/>
　揜罪大而不可解者也故何校而滅其耳凶可知矣<lb/>
　何負也謂在頸也　人之聾暗不悟積其罪惡以至<lb/>
　於極古人制法罪之大者何之以校為其无所聞知<lb/>
　積成其惡故以校而滅傷<hi>一无傷字</hi>其耳誡聰之不明也<lb/>
　<hi>並易傳</hi>
　　藍田吕氏曰頤中有物四之謂也三與五為四所<lb/>
<pb n="35b"/>
　　間皆欲噬而合之故四爻皆言噬六二噬六三六<lb/>
　　三六五噬九四九四復噬六三六五凡噬遇柔則<lb/>
　　易膚與乾胏是也遇剛則難腊肉乾肉是也二下<lb/>
　　乗剛噬柔過分至於滅鼻然噬而求合不失乎中<lb/>
　　故无咎六三以隂居陽位既失當所以遇毒然物<lb/>
　　之所間不可不噬雖以失當小吝不進卒能噬之<lb/>
　　故无咎九四一卦之體已為之間上下二隂噬之<lb/>
　　雖易理苟不直不能无凶故鈞金束矢必得其直<lb/>
<pb n="36a"/>
　　利於艱貞然後獲吉不足光也六五以隂處陽以<lb/>
　　柔噬剛雖正而厲也居中得直故得黄金以中噬<lb/>
　　不中雖厲而當故无咎也腊比乾肉禽獸全體有<lb/>
　　骨堅焉其噬也難五以上噬下故易三以下噬上<lb/>
　　故難<lb/>
　　龜山楊氏曰為間之極至於惡積而罪大以其聰<lb/>
　　不明也使之聞過而改寧至是夫<hi>易説</hi>
　　白雲郭氏曰小人不積小善不去小惡終至於不<lb/>
<pb n="36b"/>
　　可揜不可解之際故有何校滅耳之凶則其聰之<lb/>
　　不明可知也葢能明善惡安危之戒必无是凶矣<lb/>
　　然初六滅鼻上九滅耳或以滅為刑而疑之獨孔<lb/>
　　氏以為滅没也葢屨校何校則刑也屨校桎其足<lb/>
　　也桎大而没趾也何校械其首也械大而没耳也<lb/>
　　噬膚之易而深噬焉自没其鼻用力之過也此皆<lb/>
　　没之義也若以滅耳為刵滅鼻為劓滅趾為剕則<lb/>
　　上九復不為凶而初二又不為无咎也書註劓刵<lb/>
<pb n="37a"/>
　　輕刑也考之吕刑剕辟為重故漢重斬趾同於棄<lb/>
　　市方初九小懲固不當斷趾上九罪大復不當輕<lb/>
　　刑以是知三者言滅皆非刑也初二无咎上九則<lb/>
　　凶葢戒之於蚤故終為无咎上九已極雖戒亦晚<lb/>
　　矣然則械其首者安知終不麗于大辟乎故為重<lb/>
　　刑也<hi>易説</hi>
　　漢上朱氏曰四坎為耳上九之三巽為木巽見坎<lb/>
　　毁何校滅耳也上九有耳不明乎善罪大惡積陷<lb/>
<pb n="37b"/>
　　於凶而不知宜曰耳不聰而曰聰不明何也坎水<lb/>
　　離火日月之光火外景也於目為視水内景也於<lb/>
　　耳為聽視聽之用无非明也氣交則通精併則専<lb/>
　　瞶者専視併耳之用於目也瞽者専聽併目之用<lb/>
　　於耳也上之三離目毁无見善之明又不能専聽<lb/>
　　是聰復不明何校滅耳責其有耳之形无耳之用<lb/>
　　也<hi>易傳</hi>
　　新安朱氏曰何負也過極之陽在卦之上惡極罪<lb/>
<pb n="38a"/>
　　大凶之道也故其象占如此滅耳葢罪其聽之不<lb/>
　　聰也若能審聽而蚤圖之則无此凶矣<hi>本義</hi>
　　東萊吕氏曰上九為惡之大一至於此為桀紂為<lb/>
　　盜跖皆以不能聽人之言也<hi>易説</hi>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷二十五<lb/>
</p>
<p>
</p>
  </div>
</body>
</text>
</TEI>
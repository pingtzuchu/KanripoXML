<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂删補大易集義粹言卷二十一</head> <lb/>
    <p>
<pb n="1a"/>
欽定四庫全書<lb/>
　合訂删補大易集義粹言卷二十一<lb/>
　　　　　　　　　　頭等侍衞納喇性德編<lb/>
䷐<hi>震下兊上</hi>
　伊川先生曰隨序卦豫必有隨故受之以隨夫説豫<lb/>
　之道物所隨也隨所以次豫也為卦兊上震下兊為<lb/>
　説震為動說而動動而説皆隨之義女隨人者也以<lb/>
　少女從長男隨之義也又震為雷兊為澤雷震於澤<lb/>
<pb n="1b"/>
　中澤隨而動隨之象也又以卦變言之乾之上來居<lb/>
　坤之下坤之初徃居乾之上陽來下於隂也以陽下<lb/>
　隂隂必説隨為隨之義凡成卦既取二體之義又有<lb/>
　取爻義者復有更取卦變之義者如隨之取義尤為<lb/>
　詳備<hi>易傳</hi>
隨元亨利貞无咎<lb/>
　伊川先生曰隨之道可以致大亨也君子之道為衆<lb/>
　所隨與己隨於人及臨事擇所隨皆隨也隨得其道<lb/>
<pb n="2a"/>
　則可以致大亨也凡人君之從善臣下之奉命學者<lb/>
　之徙義臨事而從長皆隨也隨之道利在於貞正隨<lb/>
　得其正然後能大亨而无咎失其正則有咎矣豈能<lb/>
　亨乎<hi>易傳</hi>
　　龜山楊氏曰隨无故也有亨之道焉然隨非其正<lb/>
　　雖道通而志行君子不與也故利貞乃无咎<hi>易説</hi>
　　白雲郭氏曰隨有隨之王有隨之者有隨於内有<lb/>
　　隨於外者隨之主大矣而隨之則小也隨於内小<lb/>
<pb n="2b"/>
　　矣而隨於外則大也以隨之成卦言之剛來隨於<lb/>
　　内而柔上隨於外二三得剛而隨以動四五得柔<lb/>
　　而隨以説此隨之義也六爻无不隨者矣然謙卦<lb/>
　　一謙而得四益為吉隨卦一隨具四德而无咎非<lb/>
　　无咎不足於吉也葢謙之得失在人事人事以吉<lb/>
　　為善隨之得失在道道以无咎則不失不可一槩<lb/>
　　論也<hi>易説</hi>
　　新安朱氏曰隨從也以卦變言之本自困卦九來<lb/>
<pb n="3a"/>
　　居初又自噬嗑九來居五而自未濟來者兼此二<lb/>
　　變皆剛來隨柔之義以二體言之為此動而彼説<lb/>
　　亦隨之義故為隨己能隨物物來隨己彼此相從<lb/>
　　其通易矣故其占為元亨然必利於正乃得无咎<lb/>
　　若所隨不正則雖大亨而不免於有咎矣春秋傳<lb/>
　　穆姜曰有是四德隨而元咎我皆无之豈隨也哉<lb/>
　　今案四德雖非本義然其下云云深得占法之意<lb/>
　　<hi>本義</hi>
<pb n="3b"/>
彖曰隨剛來而下柔動而説隨大亨貞无咎而天下隨<lb/>
時隨時之義大矣哉<lb/>
　伊川先生曰卦所以為隨以剛來而下柔動而説也<lb/>
　謂乾之上九來居坤之下坤之初六徃居乾之上以<lb/>
　陽剛來下於隂柔是以上下下以貴下賤能如是物<lb/>
　之所説隨也又下動而上説動而可説也所以隨也<lb/>
　如是則可<hi>一有以字</hi>大亨而得正能大亨而得正則為无<lb/>
　咎不能亨不得正則非可隨之道豈能使天下隨之<lb/>
<pb n="4a"/>
　乎天下所隨者時也故云天下隨時　君子之道隨<lb/>
　時而動從宜適變不可為典要非造道之深知幾能<lb/>
　權者不能與於此也故賛之曰隨時之義大矣哉凡<lb/>
　賛之者欲人知其義之大玩而識之也此賛隨時之<lb/>
　義大與豫等諸卦不同諸卦時與義是兩事<hi>一作與豫卦以</hi>
　<hi>下諸卦不同時義是兩事事一作與豫等諸卦不同時與義是兩    並易傳</hi>　禮孰為大<lb/>
　時為大亦須隨時當隨則隨當治則治當其時作其<lb/>
　事便是能隨時隨時之義大矣哉尋常人言隨時為<lb/>
<pb n="4b"/>
　且和同只是流徇耳不可謂和和則已是和於義故<lb/>
　學者患在不能識時時出之亦須有溥博淵泉方能<lb/>
　出之　自畫卦垂衣裳至周文方備只為時也若不<lb/>
　是隨時即一聖人出百事皆做了後來者沒事又非<lb/>
　聖人智慮所不及只是時不可也只歸之自然則无<lb/>
　可觀更无可玩頤<hi>並入闗語録</hi>
　　藍田吕氏曰隨有從而无違也剛來下柔者隨自<lb/>
　　否來乾之上九下居坤之初六也以剛下柔物所<lb/>
<pb n="5a"/>
　　以隨我也物不説則我不動我所以隨物也君子<lb/>
　　不過時而已矣以道徇身隨時也以身徇道亦隨<lb/>
　　時也惟變所適无徃而非義故曰隨時之義如不<lb/>
　　合於義天下靡然成風亦往隨之以取凶咎非所<lb/>
　　謂隨時之義也故必大亨无咎然後可隨<lb/>
　　龜山楊氏曰一陽在下剛來而下柔也動而説合<lb/>
　　二體言之也剛不下柔則亢動而不説則括夫如<lb/>
　　是人孰隨之故剛來而下柔動而説所以為隨也<lb/>
<pb n="5b"/>
　　隨而大亨貞則為隨之主而天下隨之以為時矣<lb/>
　　若泰之時君子以其彚征是也夫趨變无常而各<lb/>
　　當其可非夫可與權者其孰能之其義豈不大矣<lb/>
　　哉<hi>易説</hi>
　　兼山郭氏曰剛自上來而成震柔自下往而成兊<lb/>
　　故震動而兊説不止於人道而言凡受命賦形於<lb/>
　　天地之間者无不為隨也盖震東方之卦也萬物<lb/>
　　隨之以生兊西方之卦也萬物隨之以成其出也<lb/>
<pb n="6a"/>
　　其入也孰不隨之故春生之夏長之秋成之冬藏<lb/>
　　之隨也聖人東作西成亦隨也五載一廵守亦隨<lb/>
　　也隨之大豈一端而已耶<hi>易説</hi>
　　白雲郭氏曰先人曰隨不止於人道而言震東方<lb/>
　　之卦也萬物隨之以生兊西方之卦也萬物隨之<lb/>
　　以成其出入也孰不隨之故春生之夏長之秋成<lb/>
　　之冬蔵之隨也聖人東作西成亦隨也五載一廵<lb/>
　　守亦隨也隨之大豈一端而已耶伊川曰凡人君<lb/>
<pb n="6b"/>
　　之從善臣下之奉命學者之徙義衆人之隨己巳<lb/>
　　之隨人與臨事而擇所隨皆隨也雍曰隨之成卦<lb/>
　　以初九上六來往成震兊動説而有隨王輔嗣以<lb/>
　　震為剛而兑為柔是剛下柔如咸卦男下女之説<lb/>
　　不言初九上六之義若如王氏言則剛來下柔之<lb/>
　　卦居易之半矣何獨於隨言之也且天下之理不<lb/>
　　動則無所隨不説則不能隨所以致動而説者初<lb/>
　　九上六之力也聖人論上下卦則言男女隂陽及<lb/>
<pb n="7a"/>
　　論爻則言剛柔隨蠱二卦不以初上之變論之則<lb/>
　　剛來下柔與剛上柔下之義終不可眀也然隨之<lb/>
　　道大而天地小而人民細而蟲魚草木无不有隨<lb/>
　　不能以言盡要其歸則隨時而已至如堯舜隨於<lb/>
　　揖讓湯武隨於征伐伊周隨於致君孔孟隨於設<lb/>
　　教以聖人之隨其不同已如此況天地萬物之隨<lb/>
　　乎盖道與時㑹則聖人隨之易地皆然也是以聖<lb/>
　　人所任者道而不能違者時故曰隨時之義大矣<lb/>
<pb n="7b"/>
　　哉<hi>易説</hi>
　　漢上朱氏曰隨自否來上九之初剛人之所隨柔<lb/>
　　隨人者也上九過剛而不反君子小人相絶非道<lb/>
　　也剛來下於柔柔往而隨之下動而上説所以隨<lb/>
　　也自初九言之君子之道為衆所隨人君屈己以<lb/>
　　隨善者也自上六言之臣下之奉命學者之徙義<lb/>
　　臨事之從長无非隨也故曰隨此以剛柔相易合<lb/>
　　兩體而言隨也上九之初大者亨也其亨以貞也<lb/>
<pb n="8a"/>
　　上九過剛嘗有咎矣无咎者善補過也大者亨以<lb/>
　　貞利於正也又善補過至於无咎天下豈不動而<lb/>
　　説以隨之乎故曰元亨利貞无咎此以初九一爻<lb/>
　　言隨之道也易傳曰隨之道利在於正隨得其正<lb/>
　　然後能大亨而无咎失其正則有咎矣豈能亨乎<lb/>
　　春秋傳穆姜往東宫筮之遇艮之八史曰是謂艮<lb/>
　　之隨姜曰是於周易曰隨元亨利貞无咎有四徳<lb/>
　　者隨而无咎盖穆姜時以元亨利貞為隨之四徳<lb/>
<pb n="8b"/>
　　夫子作彖辭然後明元亨利貞者大亨正非若乾<lb/>
　　之四徳也夫天下之隨君子者隨其正也君子之<lb/>
　　動者隨其時也時无常是以正為是君子得其正<lb/>
　　天下是之是之斯隨之矣天下之物靜而在下莫<lb/>
　　如澤也驚蟄既至雷動於澤中澤氣隨之下者上<lb/>
　　靜者動誰為之哉時也故曰大亨貞无咎而天下<lb/>
　　隨時然隨時之義非達權知變者不能盡或因或<lb/>
　　革或損或益人之所説不以强去人所不説不以<lb/>
<pb n="9a"/>
　　强留如天地之隨時乃无咎矣故曰隨時之義大<lb/>
　　矣哉天下隨時王昭素曰舊本多不連時字王弼<lb/>
　　亦曰得時則天下隨之矣隨之所施唯在於時也<lb/>
　　胡旦曰王肅本作隨之篆字之為□時為□轉隷<lb/>
　　者増日為時胡説為長在卦氣為驚蟄二月中故<lb/>
　　太𤣥準之以從<hi>易傳</hi>
　　新安朱氏曰隨剛來而下柔以卦變卦德釋卦名<lb/>
　　義大亨貞无咎而天下隨時王肅本時作之今當<lb/>
<pb n="9b"/>
　　從之釋卦辭言能如是則天下之所從也隨時之<lb/>
　　義大矣哉王肅本時字在之字下今當從之<hi>本義</hi>
　　伊川先生説説而動動而説不是不當説説而動<lb/>
　　凡卦皆從内説出去盖卦自内生動而説却是若<lb/>
　　説説而動却是自家說他後他動不成隨了我動<lb/>
　　彼説此之謂隨　又曰動而説成隨巽而止成蠱<lb/>
　　<hi>語録</hi>
　　東萊吕氏曰乾之上來居坤之下坤之初往居乾<lb/>
<pb n="10a"/>
　　之上　又曰人之性本同一有所隨便分善惡如<lb/>
　　堯之朝舜禹為善人之宗共鯀為惡人之主方未<lb/>
　　有所隨則同此人也一歩隨舜禹則為善人之歸<lb/>
　　一歩隨共鯀則為惡人之黨是為善為惡為正為<lb/>
　　邪皆在舉歩間不可汎有所隨盖隨人不是小事<lb/>
　　須元亨利貞乃无咎如比之親輔人必須原筮元<lb/>
　　永貞乃无咎　大凡隨雖小隨大柔隨剛隂隨陽<lb/>
　　下隨上必是上有以先之天下之理未有无感而<lb/>
<pb n="10b"/>
　　應故剛來而下柔然後柔動而説如堯舜之聖只<lb/>
　　是舍己從人必須我有可隨之道然後能使人隨<lb/>
　　我至於變時雍則人來隨我矣隨時之義大矣哉<lb/>
　　不曰隨君子而曰隨時者盖君子與造化為一隨<lb/>
　　時所以隨君子也　又曰隨時之義大矣哉先輩<lb/>
　　謂易三百八十四爻一言以蔽之只是一時字如<lb/>
　　孔子大不可名孟子只以聖之時盡之如中庸只<lb/>
　　説一時中易傳曰凡賛之者欲人知其義之大玩<lb/>
<pb n="11a"/>
　　而識之也只教人玩識時字<hi>並易説</hi>
象曰澤中有雷隨君子以嚮晦入宴息<lb/>
　伊川先生曰雷震於澤中澤隨震而動為隨之象君<lb/>
　子觀象以隨時而動隨時之宜萬事皆然取其最明<lb/>
　且近者言之君子以嚮晦入宴息君子晝則自强不<lb/>
　息及嚮昬晦則入居於内宴息以安其身起居隨時<lb/>
　適其宜也禮君子晝不居内夜不居外隨時之道也<lb/>
　<hi>易傳</hi>　凡易卦有就卦才而得其義者亦有舉兩體便<lb/>
<pb n="11b"/>
　得其義者隨剛來而下柔動而説隨此是就卦才而<lb/>
　得隨之義澤中有雷隨此是就象上得隨之義也<hi>周行</hi>
　<hi>已編</hi>　隨卦言君子嚮晦入宴息解者多作遵養時晦<lb/>
　之晦或問作甚晦字曰此只是隨時之大者嚮晦則<lb/>
　宴息也更别有甚義<hi>劉元承手編</hi>
　横渠先生曰人到向道後俄頃不舎豈暇安寢然君<lb/>
　子嚮晦入燕處君子隨物而止故入燕處然其仁義<lb/>
　功業之心未嘗忘但以其物之皆息吾兀然而坐无<lb/>
<pb n="12a"/>
　以為接无以為功業須亦入息<hi>經學理窟</hi>
　　藍田吕氏曰雷入于澤退藏不用如日之嚮晦羣<lb/>
　　動皆息君子不得不隨<lb/>
　　龜山楊氏曰雷在澤中其動息矣故君子以是嚮<lb/>
　　晦入宴息夫日出而作晦而息人之所同然者君<lb/>
　　子則知隨時之義者也衆人則由之而不知耳處<lb/>
　　隨之義至於晦明動息而不違況出處之大致乎<lb/>
　　<hi>易説</hi>
<pb n="12b"/>
　　白雲郭氏曰伊川曰禮晝不居内夜不居外亦隨<lb/>
　　時也雍曰夫君子一動一静至於宴息猶有隨焉<lb/>
　　大者可知也此盖因其小者足以見隨之大不然<lb/>
　　君子之道宴息而已乎<hi>易説</hi>
　　漢上朱氏曰雷降於兑息於坤坤晦也澤中有雷<lb/>
　　嚮晦也天地之動静隂陽之明晦自大觀言之晝<lb/>
　　夜之道也君子隨時之道著而易見者莫若隨晝<lb/>
　　夜也晝則嚮明而動作夜則嚮晦而宴息自有天<lb/>
<pb n="13a"/>
　　地以來未有能違之者知此則知用天地隂陽矣<lb/>
　　君子日用而知小人日用而不知<hi>易傳</hi>
　　新安朱氏曰雷藏澤中隨時休息<hi>本義</hi>
　　東萊吕氏曰雷震於澤中澤隨震而動隨之至也<lb/>
　　震者時也澤隨震而動猶人之隨時然澤中有雷<lb/>
　　則時本自有初非外物也凡隨者必與之為一始<lb/>
　　為隨之至孔門弟子善隨夫子莫如顔子至奔逸<lb/>
　　絶塵瞠若乎後猶未能一夫子歩亦歩趨亦趨畢<lb/>
<pb n="13b"/>
　　竟有顔子之歩又有夫子之歩有顔子之趨又有<lb/>
　　夫子之趨亦未為隨之至嚮晦入宴息曉便起晦<lb/>
　　便息飢便食渇便飲堯舜便禪讓湯武便征誅八<lb/>
　　元便舉四㓙便逐姑舉一事以明之則知事事皆<lb/>
　　如飢食渇飲晝作夜息不費思量本无一事祇為<lb/>
　　見得理明時到自應天下之理既如渇飲飢食晝<lb/>
　　作夜息理甚明白初无難知惟人自見不明往往<lb/>
　　求之至難不可卒曉之處故多辛苦憔悴而无成<lb/>
<pb n="14a"/>
　　殊不知天下本无事所以然者以其不善推之故<lb/>
　　也此之謂不受命<hi>易説</hi>
初九官有渝貞吉出門交有功象曰官有渝從正吉也<lb/>
出門交有功不失也<lb/>
　伊川先生曰九居隨時而震體且動之主有所隨者<lb/>
　也官主守也既有所隨是其所主守有變易也故曰<lb/>
　官有渝貞吉所隨得正則吉也有渝而不得正乃過<lb/>
　動也出門交有功人心所從多所親愛者也常人之<lb/>
<pb n="14b"/>
　情愛之則見其是惡之則見其非故妻孥之言雖失<lb/>
　而多從所憎之言雖善為惡也苟以親愛而隨之則<lb/>
　是私情所與豈合正理故出門而交則有功也出門<lb/>
　謂非私暱交不以私故其隨當而有功　既有隨而<lb/>
　變必所從得正則吉也所從不正則有悔吝　出門<lb/>
　而交非牽於私其交必正矣正則无失而有功<hi>並易傳</hi>
　横渠先生曰言凡所治務能變而任正不膠柱也處<lb/>
　隨之初為動之主心无私係故能動必擇義善與人<lb/>
<pb n="15a"/>
　同者也<hi>易説</hi>
　　藍田吕氏曰初九凡有所隨皆以柔順剛也居隨<lb/>
　　之始獨以剛下柔官有渝也官守也所守不流於<lb/>
　　邪變而從正故吉也上无偏應又守之以正无所<lb/>
　　交而不可故出門交有功也<lb/>
　　龜山楊氏曰居隨之初以時為大宜有渝者也知<lb/>
　　守而不知變則失時矣初九陽剛而震體能有渝<lb/>
　　者也然而渝不以正咎孰大焉故正乃吉也夫體<lb/>
<pb n="15b"/>
　　隨時之義而蔽於暱己之私則所失多矣故出門<lb/>
　　交而後有功不失也<hi>易説</hi>
　　白雲郭氏曰剛來隨於内者也在内之隨主於初<lb/>
　　九夫以乾剛之性豈能變其所守哉能變而從動<lb/>
　　雖未至隨之大已為動之主矣易曰變則通此隨<lb/>
　　之成卦所以有取於初之變也能變其所守是以<lb/>
　　得貞而吉二三得剛而後動剛亦得二三而後動<lb/>
　　剛柔相須以動故出門交而有功也出門交兊然<lb/>
<pb n="16a"/>
　　後隨道成而不失隨之大也盖初雖為主於内特<lb/>
　　動之主未為隨耳伊尹幡然而改是為出門交有<lb/>
　　功也<hi>易説</hi>
　　漢上朱氏曰五乾為君巽為命四受命於君以帥<lb/>
　　其屬官之象也初應四動其屬也初隨四四隨事<lb/>
　　事有變動剛而不知變不足以隨事渝變也故曰<lb/>
　　官有渝變有正否變而不正惟官是隨非交修不<lb/>
　　逮也不知大亨正无咎也九四變而正以剛下柔<lb/>
<pb n="16b"/>
　　其道足以使人隨之初九隨之者隨其正也不隨<lb/>
　　其不正也正則吉故曰從正吉也人之情隨同而<lb/>
　　背異隨親昵而背踈逺故朋友責善或牽於妾婦<lb/>
　　附耳之語溺於私也初在内安之又比於二二初<lb/>
　　相易皆失正私暱之為害也故戒之以出門交有<lb/>
　　功四艮為門初舍二出交於四出門也出門交之<lb/>
　　不失其正何往而无功故曰不失其正也易傳曰<lb/>
　　隨當而有功<hi>易傳</hi>
<pb n="17a"/>
　　新安朱氏曰卦以物隨為義爻以隨物為義初九<lb/>
　　以陽居下為震之主卦之所以為隨者也既有所<lb/>
　　隨則有所偏主而變其常矣惟得其正則吉又當<lb/>
　　出門以交不私其隨則有功也故其象占如此亦<lb/>
　　因以戒之<hi>本義</hi>　官有渝隨之初主有變動然尚未<lb/>
　　深　問初九官有渝貞吉出門交有功官是主字<lb/>
　　之義是一卦之主首變得正便吉不正便凶先生<lb/>
　　曰是如此又曰這必是變了只是要出門交有功<lb/>
<pb n="17b"/>
　　却是變<hi>語録</hi>
　　東萊吕氏曰初九官有渝貞吉出門交有功官主<lb/>
　　守也大率隨人必胷中先有所主宰若无主宰一<lb/>
　　向隨人必入於邪至於變所守以隨人尤非小事<lb/>
　　若所隨不得其正則悔吝而不得其吉矣此隨人<lb/>
　　之初尤不可忽故聖人教人以隨之本言人先内<lb/>
　　有所主然後可以隨人或變而隨人惟正而後吉<lb/>
　　也出門交有功非特處事如此學者為學亦如此<lb/>
<pb n="18a"/>
　　今之為學自幼至長多隨所習熟者為之皆不出<lb/>
　　窠臼外惟出窠臼外然後有功象又賛以不失也<lb/>
　　者常人多謂親䁥之言必不誤我隨之必可无失<lb/>
　　殊不知親暱蔽於愛其為我謀也必不盡公且如<lb/>
　　與親暱論官職則必多勸我進少勸我退從之豈<lb/>
　　不失乎如與親暱論財利則必多勸我受少勸我<lb/>
　　辭從之豈不失乎惟利害不相及之人往往説得<lb/>
　　依公合理吾能隨之所以多有功而不失也<hi>易説</hi>
<pb n="18b"/>
六二係小子失丈夫象曰係小子弗兼與也<lb/>
　伊川先生曰二應五而比初隨先於近柔不能固守<lb/>
　故為之戒云若係小子則失丈夫也初陽在下小子<lb/>
　也五正應在<hi>一作居</hi>上丈夫也二若志係於初則失九<lb/>
　五之正應是失丈夫也<hi>一无也字</hi>係小子而失丈夫舍正<lb/>
　應而從不正其咎大矣二有中正之徳非必至如是<lb/>
　也在隨之時當為之戒也　人之所隨得正則逺邪<lb/>
　從非則失是无兩從之理二苟係初則失五矣弗能<lb/>
<pb n="19a"/>
　兼與也所以戒人從正當專一也<hi>並易傳</hi>
　　龜山楊氏曰徇暱己之私忘天下之公故偏係而<lb/>
　　不能兼與也六三隂柔小子也<hi>易説</hi>
　　白雲郭氏曰六二初不能動今居動之中者得初<lb/>
　　九而後動也故舍應從初非得已也亦隨之小者<lb/>
　　耳是以有係小子失丈夫之象方其未動之時雖<lb/>
　　欲應五豈可得哉然終无絶五之志以急於託初<lb/>
　　之動未能兼與故也與夫愚而好自用賤而好自<lb/>
<pb n="19b"/>
　　專者異矣是以所係雖小而无凶咎也<hi>易説</hi>
　　漢上朱氏曰四艮為少男有乾父坤母小子也初<lb/>
　　震為長男有巽婦夫也隨利於正初九正也九四<lb/>
　　不正也二與四同功以情言之柔必隨剛隂必隨<lb/>
　　陽初九九四皆陽剛也其能兼與之乎四雖在上<lb/>
　　不正也初雖在己之下正也六二係情於四比初<lb/>
　　不專雖與之相比而情不親雖有中正之德而所<lb/>
　　隨非其人其失在於不能權輕重也故曰係小子<lb/>
<pb n="20a"/>
　　失丈夫弗兼與也臨事擇義於六二六三見之<hi>易傳</hi>
　　新安朱氏曰初陽在下而近五陽正應而逺二隂<lb/>
　　柔不能自守以須正應故其象如此凶吝可知不<lb/>
　　假言矣<hi>本義</hi>　小子丈夫程説是<hi>語録</hi>
　　東萊吕氏曰凡人既要隨君子又要隨小人終必<lb/>
　　為小人之歸故象曰弗兼與也伊川云人之所隨<lb/>
　　得正則遠邪從非則失是无兩從之理二苟係初<lb/>
　　則失五矣弗能兼與也此數句最當朝夕看且如<lb/>
<pb n="20b"/>
　　宣政間蔡京為相有一給事中封駁稍多以是罷<lb/>
　　黜所親或問蔡曰是亦相門出也何故罷之蔡曰<lb/>
　　彼既欲為好官又欲為好人此雖姦人之言然正<lb/>
　　合弗兼與也之意可以為世戒也<hi>易説</hi>
六三係丈夫失小子隨有求得利居貞象曰係丈夫志<lb/>
舎下也<lb/>
　伊川先生曰丈夫九四也小子初也陽之在上者丈<lb/>
　夫也居下者小子也三雖與初同體而切近於四故<lb/>
<pb n="21a"/>
　係於四也大抵隂柔不能自立常親係於所近者上<lb/>
　係於四故下失於初舎初從上得隨之宜也上隨則<lb/>
　善也如昬之隨明事之從善上隨也背是從非舎明<lb/>
　逐暗下隨也四亦无應无隨之者也近得三之隨必<lb/>
　與之親善故三之隨四有求必得也人之隨於上而<lb/>
　上與之是得所求也又凡所求者可得也雖然固不<lb/>
　可非理枉道以隨於上苟取愛説以遂所求如此乃<lb/>
　小人邪諂趨利之為也故云利居貞自處於正則所<lb/>
<pb n="21b"/>
　謂有求而必<hi>一无必字</hi>得者乃正事君子之隨也　既隨<lb/>
　於上則是其志舎下而不從也舎下從上舎卑而從<lb/>
　髙也於隨為善矣<hi>並易傳</hi>
　横渠先生曰舎小隨大所求可得必守正不邪乃吉<lb/>
　<hi>易説</hi>
　　龜山楊氏曰陽剛丈夫隂柔小子也不係二而係<lb/>
　　四係丈夫也雖有所係而所隨者上與夫失丈夫<lb/>
　　者異矣盖親仁尚賢隨之上也合汙世同流俗隨<lb/>
<pb n="22a"/>
　　之下也三雖未足以與權而志舎矣亦君子所與<lb/>
　　也故有求斯得然隨而有求求在外者也君子之<lb/>
　　求求在我而已故雖有得不若居正之為利<hi>易説</hi>
　　白雲郭氏曰六二隨於内者也六三隨於外者也<lb/>
　　隨之道貴知變知變故能隨時非六三之智優於<lb/>
　　六二也時之不同耳方其不能動之時則不得不<lb/>
　　隨於初及其居動之極則不得不隨於説此六三<lb/>
　　係丈夫失小子之義盖盡初九出門交有功之説<lb/>
<pb n="22b"/>
　　也雖小有失於内而其於隨之大者盖有得也故<lb/>
　　曰隨有求得有得則利居正以守之故利居貞然<lb/>
　　初自守而變而三自變而守易地觀之皆一道也<lb/>
　　志舎下者六三於斯時志在於隨而不在於動故<lb/>
　　也<hi>易説</hi>
　　漢上朱氏曰先儒舊讀舎音捨張弼讀舎與乾九<lb/>
　　二時舎也之舎同辭曰利居貞象曰志舎下也以<lb/>
　　舎訓居弼讀為長三四相比近也四三无應宜相<lb/>
<pb n="23a"/>
　　親也以隂承陽以下隨上順也三寧失其親比而<lb/>
　　順者而係情於初以初正四不正也故曰係丈夫<lb/>
　　失小子三柔不能自立而隨初是去昏而隨明背<lb/>
　　非而隨是違不善而從善得隨之宜也初亦以三<lb/>
　　同體而又下之故三之隨初有求而得艮為手求<lb/>
　　也初三相易得正也三苟知隨而已不知自處以<lb/>
　　正人將拒我其能久乎盖隨人宜以柔處已當以<lb/>
　　正三六之隨利居貞也此三所以係初歟巽為繩<lb/>
<pb n="23b"/>
　　係也<hi>易傳</hi>
　　新安朱氏曰丈夫謂九四小子亦謂初也三近係<lb/>
　　四而失於初其象與六二正相反四陽當任而已<lb/>
　　隨之有求必得然非正應故有不正而為邪媚之<lb/>
　　嫌故其占如此而又戒以居貞也<hi>本義</hi>
　　東萊吕氏曰此爻却與六二政相反六二隨小人<lb/>
　　失君子六三却是隨君子失小人盖六三之失小<lb/>
　　人乃是得處所以言隨有求得如病以去為得瘡<lb/>
<pb n="24a"/>
　　以潰為平利居貞者今人多言諂媚君子无害不<lb/>
　　知諂君子與諂小人无異古之人親附君子之心<lb/>
　　雖切而守道之心甚堅使其一向直前則君子亦<lb/>
　　未必與我盖君子易事而難説玩味利居貞之義<lb/>
　　則知君子不可苟隨也六二既失君子隨小人固<lb/>
　　不足論至六三既能隨君子而聖人又教之以利<lb/>
　　居貞盖隨君子而不能利居貞則君子所見於我<lb/>
　　无預以是知隨人者不可无所主也邵堯夫所謂<lb/>
<pb n="24b"/>
　　君子不可以强合此正得利居貞之意孔門弟子<lb/>
　　最得此三字如孔子欲正名子路曰子之迂也奚<lb/>
　　其正子路所見雖未至然亦不肯遽舍所疑而從<lb/>
　　聖人大抵孔門問答多爾易傳上隨下隨之義最<lb/>
　　好令人能上隨則一歩髙一歩下隨則一歩下一<lb/>
　　歩如修身如為學一向隨上則髙明如飲酒如佚<lb/>
　　樂一向隨下則卑陋矣爻言利居正象言志舍下<lb/>
　　也能決志舎下則能上隨矣<hi>易説</hi>　又曰係丈夫失<lb/>
<pb n="25a"/>
　　小子隨有求得失即得也<hi>己丑課程</hi>
九四隨有獲貞凶有孚在道以明何咎象曰隨有獲其<lb/>
義凶也有孚在道明功也<lb/>
　伊川先生曰九四以陽剛之才處臣位之極若於隨<lb/>
　有獲則雖正亦凶有獲謂得天下之心隨於已為臣<lb/>
　之道當使恩威一出於上衆心皆隨於君若人心從<lb/>
　已危疑之道也故凶居此地者奈何唯孚誠積於中<lb/>
　動為合於道以明哲處之則又何咎古之人有行之<lb/>
<pb n="25b"/>
　者伊尹周公孔明是也皆徳及於<hi>一无於字</hi>民而民隨之<lb/>
　其得民之隨所以成其君之功致其國之安其至誠<lb/>
　存乎中是有孚也其所施為无不中道在道也惟其<lb/>
　明哲故能如是以明也復何過咎之有是以下信而<lb/>
　上不疑位極而無逼上之嫌勢重而无專强<hi>一作權</hi>之<lb/>
　過非聖人大賢則不能也其次如唐之郭子儀威震<lb/>
　主而主不疑亦由中有誠孚而處无甚失也非明哲<lb/>
　能如是乎　居近君之位而有獲其義固凶能有孚<lb/>
<pb n="26a"/>
　而在道則无咎葢明哲之功也<hi>並易傳</hi>
　横渠先生曰以陽居隂利於比三則凶也處隨之世<lb/>
　為衆所附苟利其獲凶之道也能以信存道則功業<lb/>
　可明无所咎矣<hi>易説</hi>
　　藍田吕氏曰六二六三隨彼則失此能知所擇則<lb/>
　　无不得也六三以柔隨剛得其所求故曰隨有求<lb/>
　　得九四以剛帥柔而從己以力驅三而使隨如禽<lb/>
　　之獲故曰隨有獲隨隂求於陽恐入於不正故利<lb/>
<pb n="26b"/>
　　居貞陽帥於隂以力制物終必畔之守此不變取<lb/>
　　凶之道貞者守而不變之義也然三亦无應我以<lb/>
　　正帥雖若力制久則信之故曰有孚在道以明何<lb/>
　　咎<lb/>
　　龜山楊氏曰九四震兊之交動而説也動而説而<lb/>
　　天下隨之隨有獲也履近君之位任大臣之責危<lb/>
　　疑所集也雖有獲其義凶矣非有孚在道而明足<lb/>
　　以與權其能无咎乎故孔子曰明功也昔周公東<lb/>
<pb n="27a"/>
　　征而罪人斯得以至東人欲其留西人欲其歸可<lb/>
　　謂隨有獲而天下隨之矣然公孫碩膚赤舄几几<lb/>
　　夫何咎之有非有孚在道以明寧有是夫<hi>易説</hi>
　　白雲郭氏曰九四居尊近之位有剛健之才天下<lb/>
　　之所説隨亦足以致人之隨者也故為隨之有獲<lb/>
　　者六三隨有求得盖隨人而有得者九四隨有獲<lb/>
　　盖以得人之隨為獲也夫尊近之臣勢疑於君又<lb/>
　　獲天下之隨守此為貞則凶矣是必有至誠之道<lb/>
<pb n="27b"/>
　　大明於天下足以使天地人鬼萬世无疑焉斯无<lb/>
　　咎矣文王之時三分天下有其二可謂有獲矣<lb/>
　　方且以服事殷不識不知順帝之則而已是以萬<lb/>
　　邦作孚而天下萬世稱其德焉非有孚在道者乎<lb/>
　　其義凶者非九四誠有是凶也若貞固守之其義<lb/>
　　有得凶之理也明功者有孚在道明隨之功也<hi>易説</hi>
　　漢上朱氏曰三不隨四四據而有之獲也獲難辭<lb/>
　　也二與三當隨五為四所隔下而從初四在大臣<lb/>
<pb n="28a"/>
　　之位處可懼之地與五爭三能无凶乎三四易位<lb/>
　　正也雖正亦凶義不可有三故曰貞凶象曰其義<lb/>
　　凶也然四終不可以有三乎曰非不可有也動而<lb/>
　　有孚於道无意於有三而三自隨之可也初九其<lb/>
　　行以正所謂道也道之所在故初九為隨之主四<lb/>
　　動正與初相應有孚在道也四正而誠孚於道則<lb/>
　　三亦唯正之隨豈唯有三而二亦隨初是率天下<lb/>
　　以隨五而成隨之功也三四易位成離離為明以<lb/>
<pb n="28b"/>
　　明則无獲三之咎无咎則无凶可知故有孚在道<lb/>
　　者明之功也易傳曰孚誠積中動必合道故下信<lb/>
　　而上不疑古人有行之者伊尹周公孔明是也<hi>易傳</hi>
　　新安朱氏曰九四以剛居上之下與五同德故其<lb/>
　　占隨而有獲然勢陵於五故雖正而凶惟有孚在<lb/>
　　道而明則上安而下從之可以无咎也占者當時<lb/>
　　之任宜審此戒<hi>本義</hi>
　　東萊吕氏曰天下皆隨於己當危疑之地雖正亦<lb/>
<pb n="29a"/>
　　凶惟至誠於道自然无咎所以至誠无咎者為其<lb/>
　　自誠而明故也伊川所以引伊尹周公孔明皆以<lb/>
　　其明哲而誠故可處危疑之地然又如燕之慕容<lb/>
　　恪亦當主少國危之時内有强臣外有强宗惟慕<lb/>
　　容恪能以至誠自守故能全燕之社稷而无纎毫<lb/>
　　之咎正得有孚在道一爻之象象曰隨時之義大<lb/>
　　矣哉此危疑之地本自當凶然君子處此自有轉<lb/>
　　移换易之理此所謂吉人吉其凶凶人凶其吉又<lb/>
<pb n="29b"/>
　　曰居大臣之位處多懼之地若有心於得民之説<lb/>
　　此固姦臣所為不可論至如中正之大臣為民心<lb/>
　　所隨雖貞猶凶要必有䖏之之道有孚在道以明<lb/>
　　何咎是也有孚在道此一句最好看盖有孚誠於<lb/>
　　中即所為合道見善又明何咎之有何咎與无咎<lb/>
　　不同乃伊尹周公孔明事也有孚在道以明董仲<lb/>
　　舒曰為人臣而不知春秋必䧟簒弑之禍為人君<lb/>
　　而不知春秋必被首惡之名其始莫不自以為善<lb/>
<pb n="30a"/>
　　而不知其非自以為善則似有孚不知其非則不<lb/>
　　能在道以明又如釋氏之湛然不動道家之精神<lb/>
　　專一亦近於有孚只為无在道以明<hi>易説</hi>
九五孚于嘉吉象曰孚于嘉吉位正中也<lb/>
　伊川先生曰九五居尊得正而中實是其中誠在於<lb/>
　隨善其吉可知嘉善也自人君至於庶人隨道之吉<lb/>
　惟在隨善而已下應二之正中為隨善之義　處正<lb/>
　中之位由正中之道孚誠所隨者正中也所謂嘉也<lb/>
<pb n="30b"/>
　其吉可知所孚之嘉謂六二也隨以得中為善隨之<lb/>
　所防者過也盖心所説隨則不知其過矣<hi>並易傳</hi>
　横渠先生曰處隨之世而剛正宅尊善為衆信故吉<lb/>
　或曰孚于二則吉<hi>易説</hi>
　　藍田吕氏曰隨之為義惟恐不中不正九五處尊<lb/>
　　而位正中至美之徳信於物者也<lb/>
　　龜山楊氏曰二五皆正中也孚于正中善之至也<lb/>
　　吉孰加焉故曰孚于嘉吉<hi>易説</hi>
<pb n="31a"/>
　　白雲郭氏曰九五之於隨所謂信以成之者也亦<lb/>
　　所謂安而行之者也故能无事於隨不優不廹居<lb/>
　　中履正孚于嘉而已嘉美徳也美徳孚於天下无<lb/>
　　外内之限豈堯所謂欽明文思允恭克讓光被四<lb/>
　　表之徳哉豈舜所謂濬哲文明温恭允塞之徳哉<lb/>
　　位正中者天下之人莫知其有為之迹所可見者<lb/>
　　位正中而已孔子言堯无能名舜恭己南面之意<lb/>
　　也或謂孚于六二則與屯其膏同人號咷无以異<lb/>
<pb n="31b"/>
　　安足以見隨時之大哉<hi>易説</hi>
　　漢上朱氏曰陽為美九五位正中美无以加於是<lb/>
　　矣故曰孚于嘉吉者誠信孚於二也二正中也五<lb/>
　　不有其美隨六二之中道則得物之誠二樂告以<lb/>
　　善故能不過而止於至善觀乎位正中則知孚於<lb/>
　　二而吉矣道之中天地萬物所不能違有之則生<lb/>
　　無之則死故謂之至善謂之至美雖子路之勇禹<lb/>
　　之大智舜之明徳不能加毫毛矣易傳曰自人君<lb/>
<pb n="32a"/>
　　至於庶人隨道之吉惟在隨善而已下應六二之<lb/>
　　正中隨善之義也或問隂亦有美矣何謂陽為美<lb/>
　　曰隂含陽以為美者也至兊而隂見陽伏至坤而<lb/>
　　萬物虚陽美盡則隂之美亦盡故嘉之㑹者謂乾<lb/>
　　亨也坤品物咸亨者含𢎞光大也坤豈能專之是<lb/>
　　以坤三含美以從王天保歸美以報上<hi>易傳</hi>
　　新安朱氏曰陽剛中正下應中正是信於善也占<lb/>
　　者如是其吉宜矣<hi>本義</hi>
<pb n="32b"/>
　　東萊吕氏曰九五孚于嘉吉此正當以六二六三<lb/>
　　參看大凡病有粗有細六二一爻隨小人固不足<lb/>
　　道六三既知隨君子又不可以非道隨之必居正<lb/>
　　然後可然六三一爻病麤者易見九五居正中之<lb/>
　　位則隨用皆嘉善又恐隨之太過伊川云隨以得<lb/>
　　中為善隨之所防者過也盖心所恱隨則不知其<lb/>
　　過矣此正病之細者最難看此數句學者當玩味<lb/>
　　置之座右盖人只言能從君子便是趨向已是此<lb/>
<pb n="33a"/>
　　外无事殊不知雖所從得君子猶自大有事在六<lb/>
　　三之隨四九五之隨二所隨者皆得君子也然三<lb/>
　　所戒者以謂不能自守其正而欲苟恱君子則便<lb/>
　　與諂媚無異此其失猶易見至於九五所戒則謂<lb/>
　　雖无諂媚之心而慕用君子之心太過見得君子<lb/>
　　无事不善件件隨之則亦非得中矣此其失則難<lb/>
　　知也傳所謂中實者九居五之中則為中實盖隨<lb/>
　　善而不中實則名為隨善何益於己如人為學見<lb/>
<pb n="33b"/>
　　前輩若不中實則見如不見中實乃為學之根本<lb/>
　　<hi>易説</hi>　又曰隨九五傳居尊得正而中實是其中誠<lb/>
　　在於隨善中不實豈能隨善<hi>己丑課程</hi>　又荅張敬夫<lb/>
　　書云易傳隨孚于嘉義最宜精玩葢多為其樂善<lb/>
　　羙意所移易得侵過爾又賔主資稟皆明快則欠<lb/>
　　相濟之義尤易得侵過也<hi>見别集</hi>
上六拘係之乃從維之王用亨于西山象曰拘係之上<lb/>
窮也<lb/>
<pb n="34a"/>
　明道先生曰隨之上六才與位皆隂柔隨之極也故<lb/>
　曰拘係之乃從維之<hi>又從而維之</hi>王用亨于西山唯太王<lb/>
　之事民心固結而不可解者其他皆不可如是之固<lb/>
　也<hi>劉絢師訓</hi>
　伊川先生曰上六以柔順而居隨之極極乎隨者也<lb/>
　拘係之謂隨之極如拘持縻係之乃從維之又從而<lb/>
　維係之也謂隨之固結如此王用亨于西山隨之極<lb/>
　如是昔者太王用此大亨王業于西山太王避狄之<lb/>
<pb n="34b"/>
　難去豳來岐豳人老稚扶攜以隨之如歸市盖其人<lb/>
　心之隨固結如此用此故能亨盛其王業于西山西<lb/>
　山岐山也周之王業盖興於此上居隨極固為太過<lb/>
　然在得民<hi>一有心字</hi>之隨與隨善之固如此乃為善也施<lb/>
　於他則過矣　隨之固如拘係<hi>一无係字</hi>維持<hi>一无持字</hi>隨道<lb/>
　之窮極也<hi>並易傳</hi>
　　龜山楊氏曰居隨之極在一卦之外而不應於内<lb/>
　　非知隨者也故拘係之乃從文王三分天下有其<lb/>
<pb n="35a"/>
　　二宜无不從者其伐崇也至於執訊連連所謂拘<lb/>
　　係之乃從也其卒也是致是附四方以无侮所謂<lb/>
　　維之也此文王所以亨于西山也<hi>易說</hi>
　　兼山郭氏曰舎己從人不咈人以從己之欲隨民<lb/>
　　之道也隨民之極則民之隨也亦如是而已方文<lb/>
　　王之三分天下有其二固有不隨者也至於其化<lb/>
　　自北而南皆有徳以維其心中心恱而誠服者此<lb/>
　　亨于西山之道也故詩曰自西自東自南自北無<lb/>
<pb n="35b"/>
　　思不服方是時民歸之若自拘係之又從而維之<lb/>
　　見其歸之固如是也必也有以拘係有以維縶豈<lb/>
　　文王之道哉而上六所言乃上窮之民將從文王<lb/>
　　之維无孑遺者也大哉隨乎舎己從人隨也達則<lb/>
　　兼善天下亦隨也不當時命而獨善其身亦隨也<lb/>
　　故始之言父子夫婦朋友之隨而終之以文王之<lb/>
　　成王道皆隨時之義也<hi>易説</hi>
　　白雲郭氏曰先人曰舎己從人不咈人以從己之<lb/>
<pb n="36a"/>
　　欲隨民之道也隨民之極則民之隨也亦如是而<lb/>
　　已方文王之三分天下有其二固有不隨者也至<lb/>
　　於其化自北而南皆有徳以維其心此亨于西山<lb/>
　　之道也故詩曰自西自東自南自北無思不服方<lb/>
　　是時民歸之若自拘係之又從而維之也必也有<lb/>
　　以拘係有以維縶豈文王之道哉而上六所言乃<lb/>
　　上窮之民將從文王之維无孑遺者也大哉隨乎<lb/>
　　舎己從人隨也達則兼善天下亦隨也不當時命<lb/>
<pb n="36b"/>
　　而獨善其身亦隨也故始之言父子夫婦朋友之<lb/>
　　隨而終之以文王之成王道皆隨時之義也雍曰<lb/>
　　上六隨道之成盡動而説隨之義故如水之就下<lb/>
　　獸之走壙各從其類拘係而來莫之能禦也為之<lb/>
　　主者乃從而以道維之而已觀二老之歸文王孟<lb/>
　　子曰天下之父歸之其子焉往夫其歸也如父子<lb/>
　　相拘而來豈非拘係之謂乎至於虞芮之訟亦非<lb/>
　　文王有以係之也然文王發政施仁必先於鰥寡<lb/>
<pb n="37a"/>
　　孤獨視之如傷使无凍餒是為維之之道盖非文<lb/>
　　王有心於其間隨時之義當然耳孟子言朝覲獄<lb/>
　　訟謳歌之歸舜禹亦由是也說者謂有不從者必<lb/>
　　拘係之乃從此宜齊桓晉文之所不為而謂文王<lb/>
　　為之乎<hi>易説</hi>
　　漢上朱氏曰上六隨之窮也窮則變變則不隨然<lb/>
　　而隨者非禮義拘係之又從而維持之不能也三<lb/>
　　上相應三有艮巽艮手拘之也巽繩係之也上窮<lb/>
<pb n="37b"/>
　　反三復成巽乃從而係維之也拘之使不動係之<lb/>
　　使相屬係維之使不得去三坤也坤為衆衆之恱<lb/>
　　隨上六固結有如此者昔周之太王用此爻以亨<lb/>
　　于西山杖䇿而去隨之者如歸市非得民之隨豈<lb/>
　　能使已窮而更隨至於不可解乎兊西也艮為山<lb/>
　　乾五為王三上往來不窮亨也先儒以此為文王<lb/>
　　之爻誤矣故易傳正之曰周之王業葢興於此<hi>易傳</hi>
　　新安朱氏曰居隨之極隨之固結而不可解者也<lb/>
<pb n="38a"/>
　　誠意之極可通神明故其占為王用亨于西山亨<lb/>
　　亦當作祭享之享自周而言岐山在西凡筮祭山<lb/>
　　川者得之其誠意如是則吉也窮極也<hi>本義</hi>　王用<lb/>
　　亨于西山言誠意通神明神亦隨之如況於鬼神<lb/>
　　乎之意　又曰易難看不比他書易說一箇物非<lb/>
　　真是一箇物如說龍非真龍若他書則真是事實<lb/>
　　孝弟便是孝弟仁便是仁易中多有不可曉處如<lb/>
　　王用亨于西山此却是享字只看王用亨于帝吉<lb/>
<pb n="38b"/>
　　則知此是祭祀山川底意思如公用亨于天子亦<lb/>
　　是享字盖朝覲燕饗之意易中如此類甚多後來<lb/>
　　諸公解只是以己意牽强附合終不是聖人本意<lb/>
　　易難看盖緣如此<hi>並語録</hi>
　　東萊吕氏曰上六拘係之此正民隨君學者隨賢<lb/>
　　拘係而不可解隨之極者也太王邠民隨之者如<lb/>
　　歸市正合此爻所以亨于西山也非特太王如有<lb/>
　　客詩言有客宿宿有客信信言授之縶以縶其馬<lb/>
<pb n="39a"/>
　　白駒詩言皎皎白駒食我塲苖縶之維之以永今<lb/>
　　朝亦合此爻<hi>易説</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷二十一<lb/>
</p>
<p>
</p>
  </div>
</body>
</text>
</TEI>
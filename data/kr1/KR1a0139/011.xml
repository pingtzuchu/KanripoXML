<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷九</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷九<lb/>
　　　　　　　　　　頭等侍衞納喇性徳編<lb/>
䷄<hi>乾下坎上</hi>
　伊川先生曰需序卦蒙者蒙也物之穉也物穉不可<lb/>
　不養也故受之以需需者飲食之道也夫物之幼穉<lb/>
　必待養而成養物之所需者飲食也故曰需者飲食<lb/>
　之道也雲上於天有蒸潤之象飲食所以潤益於物<lb/>
<pb n="1b"/>
　故需為飲食之道所以次蒙也卦之大意須待之義<lb/>
　序卦取所須之大者爾乾健之性必進者也乃處坎<lb/>
　險之下險為之阻故須待而後進也<hi>易傳</hi>
　　兼山郭氏曰序卦云需者飲食之道也文武以天<lb/>
　　保以上治内采薇以下治外始於憂勤終於逸樂<lb/>
　　如此而已至於蓼蕭廢則恩澤乖湛露廢則萬國<lb/>
　　離故需之為需豈曰小補之哉<hi>易傳</hi>
需有孚光亨貞吉利涉大川<lb/>
<pb n="2a"/>
　伊川先生曰需者須待也以二體言之乾之剛健上<lb/>
　進而遇險未能進也故為需待之義以卦才言之五<lb/>
　居君位為需之主有剛健中正之徳而誠信充實於<lb/>
　中中實有孚也有孚則光明而能亨通得貞正而吉<lb/>
　也以此而需何所不濟雖險无難矣故利涉大川也<lb/>
　凡貞吉有既正且吉者有得正則吉者當辯也<hi>易傳</hi>
　横渠先生曰剛健而不陷而能俟時故有孚於光亨<lb/>
　也訟需坎皆言有孚必然之理也又如未濟飲酒濡<lb/>
<pb n="2b"/>
　首亦言有孚義同此<hi>易說</hi>
　　藍田吕氏曰需有所待而進也乾健欲進而險在<lb/>
　　前姑有所待終必濟也有所待者久則孚孚則光<lb/>
　　亨乾之用也利涉大川剛健乃濟也<lb/>
　　白雲郭氏曰天地之大尚不能无所需以生萬物<lb/>
　　況人道乎有孚者充實之美也光亨者輝光之大<lb/>
　　也有是徳衆之所需也需之亦以成是徳也貞則<lb/>
　　吉需之道也利涉大川乾之健也<hi>易說</hi>
<pb n="3a"/>
　　漢上朱氏曰蘇氏解需光亨曰光者物之神也此<lb/>
　　闗子明之說也或問神曰日月在上其明在地夫<lb/>
　　日月之形其大如盤盂光之所燭被乎萬物非神<lb/>
　　乎蓋神難言也故以光形容之君子動而有光廣<lb/>
　　大无所不及故易言未光未光大者皆狹且陋也<lb/>
　　<hi>叢說</hi>
　　新安朱氏曰需待也以乾遇坎乾健坎險以剛遇<lb/>
　　險而不遽進以陷於險待之義也孚信之在中者<lb/>
<pb n="3b"/>
　　也其卦九五以坎體中實陽剛中正而居尊位為<lb/>
　　有孚得正之象坎水在前乾健臨之將涉水而不<lb/>
　　輕進之象故占者為有所待而能有信則光亨矣<lb/>
　　若又得正則吉而利涉大川正固無所不利而涉<lb/>
　　川尤貴於能待則不欲速而犯難也<hi>本義</hi>○問需卦<lb/>
　　大指先生曰需者寜耐之意以剛遇險時節如此<lb/>
　　只當寜耐以待之且如涉川者多以不能寜耐致<lb/>
　　覆溺之禍故需卦首言利涉大川<hi>語録</hi>
<pb n="4a"/>
　　東萊吕氏曰需乾下坎上以乾之健阻於坎險之<lb/>
　　下故需待而後進也然惟乾然後有所需非乾則<lb/>
　　素无所有將何所需乎○需利涉大川惟能需待<lb/>
　　所以審細瞻顧涉大川而無虞<hi>紀聞</hi>又曰易傳有孚<lb/>
　　則能光明而亨通<hi>己丑課程</hi>
彖曰需須也險在前也剛健而不陷其義不困窮矣需<lb/>
有孚光亨貞吉位乎天位以正中也利涉大川往有功<lb/>
也<lb/>
<pb n="4b"/>
　伊川先生曰需之義須也以險在於前未可遽進故<lb/>
　需待而行也以乾之剛健而能需待不輕動故不陷<lb/>
　於險其義不至於困窮也剛健之人其動必躁乃能<lb/>
　需待而動處之至善者也故夫子賛之云其義不困<lb/>
　窮矣○五以剛實居中為孚之象而得其所需亦為<lb/>
　有孚之義以乾剛而至誠故其徳光明而能亨通得<lb/>
　貞而吉也所以能然者以居天位而得正中也居天<lb/>
　位指五以正中兼二言故云正中○既有孚而貞正<lb/>
<pb n="5a"/>
　雖涉險阻往則有功也需道之至善也以乾剛而能<lb/>
　需何所不利<hi>並易傳</hi>
　　龜山楊氏曰五以剛正中履尊位而不疚故有孚<lb/>
　　光亨貞吉有孚剛中也光亨大亨也充實而有光<lb/>
　　輝之謂大則光斯大矣不曰大亨者以其有險而<lb/>
　　剛不揜焉故曰光亨也夫剛健而上行乾道也險<lb/>
　　在前而不進有需之義焉故曰需須也時行則行<lb/>
　　時止則止而動與時偕天行也故險難在前而不<lb/>
<pb n="5b"/>
　　能陷其義不困窮矣以剛健之中需而後動則往<lb/>
　　无不濟矣故利涉大川<hi>易說</hi>
　　白雲郭氏曰以卦言之乾猶需於五以爻言之五<lb/>
　　猶需於物故曰需須也以乾之剛健其遇險也止<lb/>
　　於不險不困窮而已則險之為義大矣能无需乎<lb/>
　　有其徳以待天下之需者九五也故言位乎天位<lb/>
　　以正中為需之主宜矣<hi>易說</hi>
　　漢上朱氏曰需須也剛健上行遇險未動待時者<lb/>
<pb n="6a"/>
　　也故曰需須也險在前也坎險也陽陷於隂中陷<lb/>
　　也困者水在澤下也需自二而上有困反之象三<lb/>
　　陽剛而健能需以進動而不屈不陷于險善用剛<lb/>
　　健者也故曰剛健而不陷其義不因窮矣此以兩<lb/>
　　體言乎需也須以進者需有孚而後進也孚者已<lb/>
　　也孚之者人也豈能遽孚之哉需自大壯變大壯<lb/>
　　四陽同徳四與五孚未進之時雖未得天位其徳<lb/>
　　固己剛健有孚特道未彰爾及其自四而進則位<lb/>
<pb n="6b"/>
　　乎天位乃光亨也光坎離之象光亨者以貞吉也<lb/>
　　九五正中待物之須而不匱者唯正中乎故曰貞<lb/>
　　吉需道至於光亨位乎天位為須之主萬物需之<lb/>
　　貞吉也二者夫子之待價也五者天下之望成湯<lb/>
　　也此以二五言需之才也坎為大川自四之五往<lb/>
　　也乾剛須時而往何難不濟故曰利涉大川往有<lb/>
　　功也於卦氣為二月故太𤣥凖之以耎傒<hi>易傳</hi>
　　五峯胡氏曰文王雖有亹亹剛健之徳既受命為<lb/>
<pb n="7a"/>
　　人之主矣若遂欲進定天下則紂之才猶足以有<lb/>
　　為惡未貫盈人心未盡散時未可以定也文王逡<lb/>
　　巡不進退處於西伯而紂在上險在前也文王以<lb/>
　　服事殷其忠信于上下其誠動于殘賊故得行其<lb/>
　　號令于諸侯天下化之而紂不以為嫌剛健而不<lb/>
　　陷豈有困窮哉有孚光亨貞吉此之謂也若文王<lb/>
　　中非有孚則不足以動商紂而至於以兵相加文<lb/>
　　王雖得天下是簒也非位乎天位中正之義矣惟<lb/>
<pb n="7b"/>
　　文王位乎天位中正而不過故孔子曰三分天下<lb/>
　　有其二以服事殷周之徳其可謂至徳也已矣夫<lb/>
　　以天道處之何事不濟故曰利涉大川<hi>易外傳</hi>
　　新安朱氏曰需須也此以卦徳釋卦名義需有孚<lb/>
　　以卦體及兩象釋卦辭<hi>本義</hi>○需主事孚主心需其<lb/>
　　事而心能信實則光亨以位乎尊位而中正故所<lb/>
　　為如此利涉大川而能需則往必有功利涉大川<lb/>
　　亦承上文有孚光亨貞吉○福州韓某云險而能<lb/>
<pb n="8a"/>
　　忍則為需險而不能忍則為訟能通其變則為隨<lb/>
　　不能通其變則為蠱此是說卦對然只是此數卦<lb/>
　　對得好其它底又不然後世䇿士之言只說出竒<lb/>
　　應變聖人不恁地合當需時便需<hi>並語録</hi>
　　東萊吕氏曰剛健者多陷溺蓋躁進而不待時故<lb/>
　　也惟剛健而有所需則无陷溺之患矣○又曰天<lb/>
　　下有一等自好之士不肯輕出但併與已分工夫<lb/>
　　皆廢又非所謂吾斯之未能信君子雖不輕出不<lb/>
<pb n="8b"/>
　　妨做立事業工夫故謂乾剛而能需何所不利<hi>並易</hi>
　　<hi>說</hi>
象曰雲上於天需君子以飲食宴樂<lb/>
　伊川先生曰雲氣蒸而上升於天必待隂陽和洽然<lb/>
　後成雨雲方上於天未成雨也故為須待之義隂陽<lb/>
　之氣交感而未成雨澤猶君子蓄其才徳而未施於<lb/>
　用也君子觀雲上於天需而為雨之象懷其道徳安<lb/>
　以待時飲食以養其氣體宴樂以和<hi>一作養</hi>其心志所<lb/>
<pb n="9a"/>
　謂居易以俟命也<hi>易傳</hi>
　横渠先生曰雲上於天需君子以飲食燕樂九五需于<lb/>
　酒食貞吉未濟亦有孚于飲酒以隂在前无所施為<lb/>
　唯于飲食而已<hi>易說</hi>
　　藍田吕氏曰雲上於天下必得澤飲食燕樂以歡<lb/>
　　待下上之澤也<lb/>
　　廣平游氏曰雲上於天則澤將下流天下之所徯<lb/>
　　望也故有需之象飲食人之大欲存焉而人非飲<lb/>
<pb n="9b"/>
　　食不生則天下之所需莫急於飲食故需飲食之<lb/>
　　象而位乎天位以應天下之求亦曰需于飲食而<lb/>
　　已然幅員之衆烏得人人而飲食之哉亦曰養賢<lb/>
　　以及萬民而已故君子飲食燕樂者大亨以養聖<lb/>
　　賢使忠臣嘉賓得盡其心焉爾忠臣嘉賓盡其心<lb/>
　　則小民不失職而人人厭所欲矣九五之所需孰<lb/>
　　大於此<hi>易說</hi>
　　白雲郭氏曰先人曰文武以天保以上治内采薇<lb/>
<pb n="10a"/>
　　以下治外而始於燕羣臣嘉賓者需之道也雍曰<lb/>
　　序卦曰需者飲食之道也飲食朝夕之需也人无<lb/>
　　饑渴之害則飲食无需也屯蒙之後天下之所需<lb/>
　　者在君而君之所需者在賢雲上於天欲雨之象<lb/>
　　萬物之所需也飲食宴樂所以養賢膏澤將以及<lb/>
　　民亦天下之需也<hi>易說</hi>
　　漢上朱氏曰雲上於天蓄膏澤而未降須也君子<lb/>
　　蓄其才徳末施於用亦須也飲食以養其氣體燕<lb/>
<pb n="10b"/>
　　樂以養其心志居易俟命待時而動蓋需有飲食<lb/>
　　之道膏澤所以養萬物也坎為水兌為口為和說<lb/>
　　<hi>易傳</hi>
　　新安朱氏曰雲上於天无所復為待其隂陽之和<lb/>
　　而自雨爾事之當需者亦不容更有所為但飲食<lb/>
　　燕樂俟其自至而已一有所為則非需也<hi>本義</hi>○需<lb/>
　　待也以飲食燕樂謂更无所為待之而已待之須<lb/>
　　有至時學道者亦猶是也<hi>語録</hi>
<pb n="11a"/>
　　東萊吕氏曰君子以飲食燕樂易傳曰飲食以養<lb/>
　　其氣體燕樂以和其心志此二句極有意味蓋君<lb/>
　　子於未遇之時涵養成就一旦有用則无施不可<lb/>
　　以非口體之養而已也<hi>易說</hi>○需大象雲上於天需<lb/>
　　君子以飲食燕樂雲上於天而未成雨猶君子未<lb/>
　　施於用而需待之時也飲食燕樂涵養此理而已<lb/>
　　與後世不得志而麴糵之託昏冥之逃者大異<hi>紀聞</hi>
　　又曰易傳云雲上於天有蒸潤之象飲食所以潤<lb/>
<pb n="11b"/>
　　益於物故需為飲食之道<hi>己丑課程</hi>
初九需于郊利用恒无咎象曰需于郊不犯難行也利<lb/>
用恒无咎未失常也<lb/>
　伊川先生曰需者以遇險故需而後進初最逺于險<lb/>
　故為需于郊郊曠逺之地也處于曠逺利在安守其<lb/>
　常則无咎也不能安常則躁動犯難豈能需于逺而<lb/>
　无過也○處曠逺者不犯冒險難而行也陽之為物<lb/>
　剛健上進者也初能需待于曠逺之地不犯險難而<lb/>
<pb n="12a"/>
　進復宜安處不失其常則可以无咎矣雖不進而志<lb/>
　動者不能安其常也君子之需時也安静自守志雖<lb/>
　有須而恬然若能終身焉乃能用常也<hi>並易傳</hi>
　　龜山楊氏曰乾道以上行為常方需之時險在前<lb/>
　　宜需而後進雖久於其所未為失常也<hi>易說</hi>
　　白雲郭氏曰以乾之剛猶有畏難之義則險其可<lb/>
　　犯哉初九逺於難者也故言于郊于郊不犯難矣<lb/>
　　勿以逺而妄動乃盡畏難之義是以利用恒无咎<lb/>
<pb n="12b"/>
　　可需則需不可需則勿需也可應則應不可應則<lb/>
　　不應也此需時用常之道<hi>易說</hi>
　　漢上朱氏曰三乾天際也四在内外之交曰郊五<lb/>
　　坎為險難初九正應六四而險難在前當守正不<lb/>
　　動以需其應不先時而動不犯難而上行故曰需<lb/>
　　于郊不犯難行也風雷相與不失其正天地可乆<lb/>
　　之道曰恒謂五變四動而交乎下也九五虛中以<lb/>
　　需六四屈已以下之如是應時之需則上下相與<lb/>
<pb n="13a"/>
　　可久而无咎隂之從陽地道之常也初九陽在下<lb/>
　　需六四之應而以巽行以上下言之未失常也九<lb/>
　　五剛健中正而曰犯難者非其應而往无因而至<lb/>
　　前志未通也或問利用恒也順以巽也乾道乃革<lb/>
　　也何取於卦也曰卦變也所謂之某卦也需利用<lb/>
　　恒者需之恒也蒙六五順以巽者蒙之觀也乾九<lb/>
　　四乾道乃革者乾之小畜也小畜之中又有離兊<lb/>
　　故曰革是謂天下之至變<hi>易傳</hi>
<pb n="13b"/>
　　五峯胡氏曰夫人幼而學之壯而行之古之君子<lb/>
　　如伊尹之耕于有莘傅說之築于傅嵒吕望之釣<lb/>
　　于渭濱皆待時于郊野曠逺之地不冒犯世患而<lb/>
　　求進者也其耕也其築也其釣也用常而已非有<lb/>
　　驚時異衆之行也故无咎<hi>易外傳</hi>
　　新安朱氏曰郊曠逺之地未近於險之象也而初<lb/>
　　九陽剛又有能常於其所之象故戒占者能如是<lb/>
　　則无咎也<hi>本義</hi>
<pb n="14a"/>
　　東萊吕氏曰初九九剛健之物不能无動需于郊<lb/>
　　則去險尚逺也利用恒无咎非謂去險雖逺而常<lb/>
　　行之事亦可為但能用其常以應天下之變則无<lb/>
　　咎矣不謂之守常而謂之用常此言亦可以意㑹<lb/>
　　<hi>易說</hi>○又曰易傳云雖不進而志動者不能安其常<lb/>
　　也志動則身郊而心市<hi>己丑課程</hi>
九二需于沙小有言終吉象曰需于沙衍在中也雖小<lb/>
有言以吉終也<lb/>
<pb n="14b"/>
　伊川先生曰坎為水水近則有沙二去險漸近故為<lb/>
　需于沙漸近于險難雖未至于患害己小有言矣<lb/>
　凡患難之辭大小有殊小者至于有言言語之傷至<lb/>
　小者也二以剛陽之才而居柔守中寛裕自處需之<lb/>
　善也雖去險漸近而未至于險故小有言語之傷而<lb/>
　无大害終得其吉也○衍寛綽也二雖近險而以寛<lb/>
　裕居中故雖小有言語及之終得其吉善處者也<hi>並易</hi>
　<hi>傳</hi>
<pb n="15a"/>
　　龜山楊氏曰沙近水而不溺於水以其衍在其中<lb/>
　　而不迫於險也其犯難淺矣故小有言終吉<hi>易說</hi>
　　白雲郭氏曰沙近水近難也近之必不能无難故<lb/>
　　小有言剛明之才居柔守中小言之傷不為大損<lb/>
　　是以終吉欲无小言之愆則逺於郊而用常可也<lb/>
　　二雖不能逺于郊而以寛裕居中是雖有言而吉<lb/>
　　終也叔孫武叔毁仲尼子貢曰其何傷於日月乎<lb/>
　　終吉之謂也<hi>易說</hi>
<pb n="15b"/>
　　漢上朱氏曰五坎為水二三兊為澤水往矣而其<lb/>
　　剛留于澤者剛鹵也二在澤中剛而柔沙之象沙<lb/>
　　近于險者也五不應二故二需之九二得中剛而<lb/>
　　能柔待時而動其動必以正積誠既久二五相合<lb/>
　　坎化為坤險難易而為平衍矣需于沙而不妄動<lb/>
　　則平衍固在其中矣故曰需于沙衍在中也六四<lb/>
　　與五近而相得四見二不應而需之與已異趨小<lb/>
　　有言宜矣兌口為言也君子自守亦何傷哉夫子<lb/>
<pb n="16a"/>
　　不進猶不免于有言矧餘人乎二非終不進也動<lb/>
　　則正正則吉而兌毁雖小有言終无凶也故終吉<lb/>
　　象言以吉終者二之五以吉行故有終勉之也<hi>易傳</hi>
　　五峯胡氏曰孔子孟軻執其規矩凖繩周行于諸<lb/>
　　侯見可而進需于沙者也近于世難矣然孟軻志<lb/>
　　在天下後世非私己也故不以煦煦為仁孑孑為<lb/>
　　義或以微罪行或三宿而後出晝道廣徳𢎞其心<lb/>
　　甚大雖小有患害厄于陳蔡圍于匡人景子謂之<lb/>
<pb n="16b"/>
　　不敬尹士謂之干澤於孔孟乎何傷故當時諸侯<lb/>
　　敬之重之萬世之下尊之仰之以吉終者此之謂<lb/>
　　也<hi>易外傳</hi>
　　新安朱氏曰沙則近于險矣言語之傷亦災害之<lb/>
　　小者漸進近坎故有此象剛中能需故得終吉戒<lb/>
　　占者當如是也衍寛意以寛居中不急進也<hi>本義</hi>
　　東萊吕氏曰九二去險漸近雖无大害亦有小虞<lb/>
　　幸而以九剛陽而居二之柔雖有言語之傷亦能<lb/>
<pb n="17a"/>
　　含垢忍辱而不較蓋寛裕居中善處患難者也其<lb/>
　　終吉也固宜<hi>易説</hi>○又戴衍字序曰需之既濟曰需<lb/>
　　于沙孔子象之曰衍在中也天下之至險莫如水<lb/>
　　水與泥際而泥復與沙際繇沙望水其險寖已逺<lb/>
　　矣履深淖而並驚瀾雖從臾使疾驅且不敢至於<lb/>
　　磧平如砥萬轡一馳獨能柅方奔之足於險未迫<lb/>
　　之時夫豈徒然哉是中非躁迫者所能駐舒徐容<lb/>
　　與久在此而不前殆必博大廣衍綽有餘地者也<lb/>
<pb n="17b"/>
　　易象既言衍而繼以在中者將眎所居以占所養<lb/>
　　歟在南曰橘在北曰枳失其所在則名去之心不<lb/>
　　在廣莫之鄉而强以衍自許疇諾之哉貌似<lb/>
　　閒暇嗜利逞欲以蹈大險如晉之衍盖辱其名<lb/>
　　矣<hi>東萊文集</hi>
九三需于泥致冦至象曰需于泥災在外也自我致冦<lb/>
敬慎不敗也<lb/>
　伊川先生曰泥逼于水也既進逼于險當致冦難之<lb/>
<pb n="18a"/>
　至也三剛而不中又居健體之上有進動之象故致<lb/>
　寇也苟非敬慎則致喪敗矣○三切逼上體之險難<lb/>
　故云災在外也災患難之通稱對眚而言則分也三<lb/>
　之致寇由已進而迫之故云自我寇自已致若能敬<lb/>
　慎量宜而進則无喪敗也需之時須而後進也其義<lb/>
　在相時而動非戒其不得進也直使敬慎毋失其宜<lb/>
　耳<hi>並易傳</hi>
　　龜山楊氏曰需而迫于險則致寇自我矣然乾健<lb/>
<pb n="18b"/>
　　之極非險之所能陷故敬慎則不敗需而後動能<lb/>
　　慎者也若夫行險以徼倖雖有剛健之才能不敗<lb/>
　　者鮮矣<hi>易說</hi>
　　兼山郭氏曰坎為險九三迫之災在外也于郊于<lb/>
　　沙于泥逺邇之象也剛健上行故曰自我致寇也<lb/>
　　<hi>易說</hi>
　　白雲郭氏曰于泥則有難矣不能于郊而于沙不<lb/>
　　能于沙而于泥則于泥之寇自我致之也災自外<lb/>
<pb n="19a"/>
　　來也敬慎而不敗者君子責已反身之道也躬自<lb/>
　　厚而薄責於人則逺怨矣何敗之有是以君子居<lb/>
　　易以俟命敬慎也小人行險以徼倖鮮不敗矣然<lb/>
　　君子雖因接物而有敬而敬當在物先故坤之直<lb/>
　　内言存於物先也需之九三上六見於用以接物<lb/>
　　而已<hi>易說</hi>
　　漢上朱氏曰坎水坤土水澤之際為泥九三剛健<lb/>
　　之極進逼于險已將陷矣需于泥也上六坎在外<lb/>
<pb n="19b"/>
　　為災故曰需於泥災在外也九三守正可也動則<lb/>
　　上六乘之坎為盜盜有戎兵寇也寇雖險我動不<lb/>
　　正而迫之已甚則至故曰致寇至上乘三成坤為<lb/>
　　輿坎為車多眚則敗也九三正而明能抑其剛健<lb/>
　　持之以敬慎而不動誰能敗哉敬者持其正也三<lb/>
　　四下有伏艮艮止也慎之象故曰自我致寇敬慎<lb/>
　　不敗也<hi>易傳</hi>
　　五峯胡氏曰范滂李膺名冠天下激濁揚清進必<lb/>
<pb n="20a"/>
　　以其道需于泥者也然時方多僻災在外也其氣<lb/>
　　剛其志銳其行勁无所顧慮露其鋒刃欲以力除<lb/>
　　姦邪姦邪畏忌則思所以中傷之矣黨人禁錮豈<lb/>
　　无自而然哉皆自致之也若敬慎如陳寔雖中常<lb/>
　　侍張讓父葬亦往弔焉敬慎之至也及黨人被誅<lb/>
　　而名士因寔得免者甚衆使范滂李膺敬慎如此<lb/>
　　豈有誅死之敗乎<hi>易外傳</hi>
　　新安朱氏曰泥將陷于險矣寇則害之大者九三<lb/>
<pb n="20b"/>
　　去險愈近而過剛不中故其象如此外謂外卦敬<lb/>
　　慎不敗發明占外之意聖人示人之意切矣<hi>本義</hi>
　　問敬慎不敗本義以為發明占外之意何也先生<lb/>
　　曰言象中本无此意所謂占外意也○孔子曰聖<lb/>
　　人設卦觀象繫辭焉而明吉凶若不是占筮如何<lb/>
　　說明吉凶且如需九三需于泥致寇至以其逼近<lb/>
　　坎險有致寇之象象曰需于泥災在外也自我致<lb/>
　　寇敬慎不敗也孔子雖說推明義理這般所在又<lb/>
<pb n="21a"/>
　　變例推明占筮之意需于泥災在外占得此象雖<lb/>
　　若不吉然能敬慎則不敗又能堅忍以需待處之<lb/>
　　得其道所以不凶或失其剛健之徳又无堅忍之<lb/>
　　志則不能不敗矣○需于泥致寇至此爻本自不<lb/>
　　好而象却曰自我致寇敬慎不敗也蓋卦爻雖不<lb/>
　　好而占之者能敬謹畏防則亦不至于敗蓋需者<lb/>
　　待也需有可待之時故得以思患預防而不至于<lb/>
　　敗也此則聖人就占處發明誨人之理<hi>並語録</hi>
<pb n="21b"/>
　　東萊吕氏曰九三近坎之隂故有災謂之在外者<lb/>
　　九三是内卦之終逼近于坎之外卦也故曰災在<lb/>
　　外也<hi>易說</hi>○又曰災在外而我即之致寇非自彼也<lb/>
　　苟敬慎則何敗之有<hi>己丑課程</hi>
六四需于血出自穴象曰需于血順以聴也<lb/>
　伊川先生曰四以隂柔之質處于險而下當三陽之<lb/>
　進傷于險難者也故云需于血既傷于險難則不能<lb/>
　安處必失其居故云出自穴穴物之所安也順以從<lb/>
<pb n="22a"/>
　時不競于險難所以不至于凶也以柔居隂非能競<lb/>
　者也若陽居之則必凶矣蓋无中正之徳徒以剛競<lb/>
　于險適足以致凶耳○四以隂柔居于險難之中不<lb/>
　能固處故退出自穴蓋隂柔<hi>一作柔弱</hi>不能與時競不能<lb/>
　處則退是順從以聴于時所以不至于凶也<hi>並易傳</hi>
　横渠先生曰以柔居隂不能禦強來則聴順而辟其<lb/>
　路<hi>易說</hi>
　　龜山楊氏曰乾健上行非險之所能陷而四以隂<lb/>
<pb n="22b"/>
　　柔在前故需于血出自穴血隂傷也出自穴不安<lb/>
　　其所也隂雖不安其所而能順以聴則雖傷而不<lb/>
　　至于凶矣六四以柔居隂能順以聴者矣<hi>易說</hi>
　　白雲郭氏曰以隂柔之質處衆剛之上不能違而<lb/>
　　避之反出自穴是自求禍也故需于血然應於初<lb/>
　　九自上應下能順以退聴故雖傷而无凶<hi>易說</hi>
　　漢上朱氏曰乾變坎為血九五大壯乾變故曰血<lb/>
　　坎為隠伏兌為口穴也六四處險者也據坎兌之<lb/>
<pb n="23a"/>
　　際三陽自下而進故曰出自穴六四安其位以一<lb/>
　　隂礙之有險在前進退不可則隂陽必至于相傷<lb/>
　　小人安險不傷不已故曰需于血為六四者不競<lb/>
　　而順以聴之則善故曰需于血順以聴也惟順以<lb/>
　　聴是以三陽出自穴而无違焉六四坤順也坎耳<lb/>
　　聴也<hi>易傳</hi>
　　五峯胡氏曰漢桓既誅梁冀㧞黄瓊首居大位天<lb/>
　　下想望異政瓊奏誅州郡貪汚者十餘人海内翕<lb/>
<pb n="23b"/>
　　然稱之是時宦豎充朝正人處乎其間佞倖之所<lb/>
　　必中傷也需于血者也夫瓊之心豈止于誅州郡<lb/>
　　貪汚而已哉肅清廷列乃其志也少須暇之耳及<lb/>
　　嬖寵益横瓊自度力不能制遂上䟽極言稱疾不<lb/>
　　起不敢安其位出自穴者也瓊雖言之然一言不<lb/>
　　聴則不據其位而不去力言之而不止以與嬖寵<lb/>
　　争也順聴時命委而去之雖其志壅遏不行傷于<lb/>
　　小人而无凶禍之及矣<hi>易外傳</hi>
<pb n="24a"/>
　　新安朱氏曰血者殺傷之地穴者險陷之所四交<lb/>
　　坎體入乎險矣故為需于血之象然柔得其正需<lb/>
　　而不進故又為出自穴之象占者如是則雖在傷<lb/>
　　地而終得出也<hi>本義</hi>○穴是陷處喚做所安處不得<lb/>
　　分明有箇坎陷也一句柔得正了需而不進故能<lb/>
　　出于坎陷四又是坎體之初有出底道理到那上<lb/>
　　六則索性陷了<hi>語録</hi>
　　東萊吕氏曰六四以内卦觀之固厄于險而不得<lb/>
<pb n="24b"/>
　　進以外卦觀之又懼為三陽所逼六四居險之下<lb/>
　　而見逼于三陽其傷可知幸而六四以隂柔之質<lb/>
　　出穴以避故需于血而已耳不然則大有傷也<hi>易說</hi>
九五需于酒食貞吉象曰酒食貞吉以中正也<lb/>
　伊川先生曰五以陽剛居中得正位乎天位克盡其<lb/>
　道矣以此而需何需不獲故宴安酒食以俟之所須<lb/>
　必得也旣得貞正所需必遂可謂吉矣○需于酒食<lb/>
　而貞且吉者以五得中正而盡其道也<hi>並易傳</hi>
<pb n="25a"/>
　　藍田吕氏曰九五陽居至尊中正之位三陽上進<lb/>
　　志同情悅需于酒食以交歡也交歡之事以道相<lb/>
　　待非苟悅也<lb/>
　　龜山楊氏曰需而至于位天位則險難既平无所<lb/>
　　事矣故需于酒食而已若既醉之詩是也然需于<lb/>
　　酒食而不以正則是自溺于荒腆耳能无凶乎故<lb/>
　　正乃吉<hi>易說</hi>
　　兼山郭氏曰九五既醉以酒既飽以徳人有士君<lb/>
<pb n="25b"/>
　　子之行詩之所謂太平需之所謂貞吉者也<hi>易說</hi>
　　白雲郭氏曰先人曰既醉以酒既飽以徳人有士<lb/>
　　君子之行詩之所謂太平需之所謂貞吉也雍曰<lb/>
　　飲食非自養也養賢而已養賢以及萬民所以應<lb/>
　　天下之需也鹿鳴之君蓋得需于酒食之道天保<lb/>
　　之福所謂貞吉也<hi>易說</hi>
　　漢上朱氏曰需至于五隂已退聴難已獲濟位乎<lb/>
　　天位應天下之須坎震為酒兌口在下飲食之象<lb/>
<pb n="26a"/>
　　酒食所以養人者也故曰需于酒食九五為需之<lb/>
　　主應之以中正而已天下之需于五者无須不獲<lb/>
　　各足其量而止如飲酒者止于醉食者止于飽需<lb/>
　　者無窮應者不動故貞吉貞吉者以中而正也中<lb/>
　　則養之者不過過則應之有時而窮故曰酒食貞<lb/>
　　吉以中正也坎震為酒何也曰震為禾稼麥為麴<lb/>
　　糵東方榖也故東風至而酒湧<hi>易傳</hi>
　　新安朱氏曰酒食宴樂之具言安以待之九五陽<lb/>
<pb n="26b"/>
　　剛中正需于尊位故有此象占者如是而貞固則<lb/>
　　得吉也<hi>本義</hi>
　　東萊吕氏曰九五需于酒食貞吉九五一爻在坎<lb/>
　　隂之中也常人之情處至險之中必惶懼逼迫无<lb/>
　　所聊賴五處至險而從容舒緩飲食宴樂是知險<lb/>
　　難之中自有安閒之地也此卦下體阻于逺而需<lb/>
　　待是見險而止猶在險之外人之所可能也九五<lb/>
　　一爻入于險中而不害其為安閒人之所不可能<lb/>
<pb n="27a"/>
　　也<hi>易說</hi>
上六入于穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
　伊川先生曰需以險在前需時而後進上六居險之<lb/>
　終終則變矣在需之極乆而得矣隂止于六乃安其<lb/>
　處故為入于穴穴所安也安而既止後者必至不速<lb/>
　之客三人謂下之三陽乾之三陽非在下之物需時<lb/>
　而進者也需既極矣故皆上進不速不促之而自來<lb/>
<pb n="27b"/>
　也上六旣需得其安處羣剛之來苟不起忌疾忿競<lb/>
　之心至誠盡敬以待之雖甚剛暴豈有侵凌之理故<lb/>
　終吉也或疑以隂居三陽之上得為安乎曰三陽乾<lb/>
　體志在上進六隂位非所止之正故无争奪之意敬<lb/>
　之則吉也○不當位謂以隂而在上也爻以六居隂<lb/>
　為所安象復盡其義明隂宜在下而居上為不當位<lb/>
　也然能敬順以自處則陽不能陵終得其吉雖不當<lb/>
　位而未至於大失也<hi>並易傳</hi>
<pb n="28a"/>
　横渠先生曰上无所出故降入自穴恭以納之雖處<lb/>
　極上不至於失<hi>易說</hi>
　　龜山楊氏曰隂宜下而在上不當位也以柔順居<lb/>
　　之而不為險難雖不當位未大失也當須之終處<lb/>
　　一卦之外逺于陽也與四異矣故入于穴穴隂所<lb/>
　　安也三陽需而進不速之客也陽方上行知敬而<lb/>
　　不為險難其吉宜矣若夫需道之終猶欲懐險以<lb/>
　　為難亦君子之所不容也能无凶乎<hi>易說</hi>
<pb n="28b"/>
　　兼山郭氏曰上六不當有事之地猶有需焉至於<lb/>
　　三陽彚征不能退聴以違之是以入于穴也敬之<lb/>
　　終吉未大失而已乃若鴻飛冥冥弋人何慕焉上<lb/>
　　六坎也故其道如此<hi>易說</hi>
　　白雲郭氏曰先人曰上六不當有事之地至于三<lb/>
　　陽彚征不能退聴以違之雖敬之終吉未大失而<lb/>
　　已乃若鴻飛㝠㝠弋人何慕焉上六坎也故不足<lb/>
　　以進此雍曰上六據非其位不能退聴徒知入于<lb/>
<pb n="29a"/>
　　穴以避焉僅免夫需血自傷而已故曰未大失也<lb/>
　　天道上行理之常來而敬之終无凶也夫需之時<lb/>
　　天下如饑之需食渴之需飲也故于郊于沙于泥<lb/>
　　出入于穴獨五安然是為需之主然水行需舟陸<lb/>
　　行需車莫非需也卦特言其大者耳<hi>易說</hi>
　　漢上朱氏曰需者訟之反三陽自外而入坎兌為<lb/>
　　穴故曰入于穴客在外主人以辭速之曰吾子入<lb/>
　　矣主人須矣九五需之主也三陽乾兌居西北之<lb/>
<pb n="29b"/>
　　位客也自外而入主人未應不速之客也三人者<lb/>
　　三爻也故曰不速之客三人來敬者持其正也上<lb/>
　　六九三當位而應九二初九不當位而不應君子<lb/>
　　固有至於是邦無上下之交者豈可以不速之客<lb/>
　　而不敬乎三陽同類也敬其一不敬其二則需之<lb/>
　　者所失大矣爻辭言不速之客三人來敬之終吉<lb/>
　　而象辭去其三人止曰不速之客來者為上六也<lb/>
　　上六於二於初為不當位也當位而應則得一人<lb/>
<pb n="30a"/>
　　不當位而兼應之則得三人自不當位言之則失<lb/>
　　也自得三人言之則雖不當位未大失也終吉者<lb/>
　　不失其正故吉卦體需也有所失人則失需之義<lb/>
　　矣卦四陽君子二隂小人於六四戒之以順聴於<lb/>
　　上六戒之以敬客君子得位則小人必得其所故<lb/>
　　為小人謀者如此<hi>易說</hi>
　　新安朱氏曰隂居險極无復有需有陷而入穴之<lb/>
　　象下應九三九三與下二陽需極並進為不速客<lb/>
<pb n="30b"/>
　　三人之象柔不能禦而能順之有敬之之象占者<lb/>
　　當陷險中然於非意之來敬以待之則得終吉也<lb/>
　　○以隂居上是為當位言不當位未詳<hi>本義</hi>
　　東萊吕氏曰上六六與三相應更不須避故入于<lb/>
　　穴然應于一陽則三陽皆進不速之客謂此三陽<lb/>
　　不速之而自來也上六以隂柔之才處險之極又<lb/>
　　當三陽之進惟至誠盡敬以待之而不與之較庶<lb/>
　　幾可以免悔吝曰終吉者即象之所謂未大失也<lb/>
<pb n="31a"/>
　　<hi>易說</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷九<lb/>
</p>
<p>
</p>
  </div>
</body>
</text>
</TEI>
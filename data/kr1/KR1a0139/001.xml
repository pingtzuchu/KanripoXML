<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　乾隆五十年二月二十九日奉<lb/>
上諭四庫全書館進呈補刋通志堂經解一書朕閲成<lb/>
　徳所作序文係康熈十二年計其時成徳年方幼穉<lb/>
　何以即能淹通經術向即聞徐乾學有代成徳刋刻<lb/>
　通志堂經解之事兹令軍機大臣詳查成徳出身本<lb/>
　末乃知成徳於康熈十一年壬子科中式舉人十二<lb/>
　年癸丑科中式進士年甫十六嵗徐乾學係壬子科<lb/>
　順天鄉試副考官成徳由其取中夫明珠在康熈年<lb/>
<pb n="1b"/>
　間柄用有年勢燄熏灼招致一時名流如徐乾學等<lb/>
　互相交結植黨營私是以伊子成徳年未弱冠夤縁<lb/>
　得取科名自由闗節乃刋刻通志堂經解以見其學<lb/>
　問淵博古稱皓首窮經雖在通儒非義理精熟畢生<lb/>
　講貫者尚不能覃心闡揚發明先儒之精藴而成徳<lb/>
　以幼年薄植即能廣搜博採集經學之大成有是理<lb/>
　乎更可證為徐乾學所裒輯令成徳出名刋刻俾藉<lb/>
　此市名邀譽為逢迎權要之具耳夫徐乾學成徳二<lb/>
<pb n="2a"/>
　人品行本無足取而是書薈萃諸家典贍賅博實足<lb/>
　以表章六經朕不以人廢言故命館臣將版片之漫<lb/>
　漶斷闕者補刋齊全訂正譌謬以臻完善嘉惠儒林<lb/>
　但徐乾學之阿附權門成徳之濫竊文譽則不可不<lb/>
　抉其隠微剖悉原委俾定論昭然以示天下後世著<lb/>
　將此㫖録載書首欽此<lb/>
　　　　<hi>臣</hi>等謹案通志堂經解計一百三十八種今<lb/>
　　　　分載于四庫全書各類中兹蒙我<lb/>
<pb n="2b"/>
　　皇上燭照其隠察其為徐乾學逢迎權要所為不<lb/>
　　　　出于成徳之手覈名實而祛詐偽實足以<lb/>
　　示萬古之大防業經遵<lb/>
　　㫖刋板冠于書首四庫全書繕本内自應一例恭<lb/>
　　　　録但各種既經分載無從弁首惟易類内合<lb/>
　　　　訂刪補大易集義粹言及禮類陳氏禮記集<lb/>
　　　　説補正二書原標成徳所編謹以欽奉<lb/>
　　諭㫖録冠于合訂刪補大易集義粹言之前俾作<lb/>
<pb n="3a"/>
　　　　偽者不能遁隠無從售其植黨營私之術焉<lb/>
　　　　又原刋本標名作納蘭成徳而四庫全書據<lb/>
　　　　八旗通志作納喇性徳並謹附識於此<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂删補大易集義粹言卷四十二</head> <lb/>
    <p>
<pb n="1a"/>
欽定四庫全書<lb/>
　合訂删補大易集義粹言卷四十二<lb/>
　　　　　　　　　　頭等侍衞納喇性德編<lb/>
䷥<hi>兌下離上</hi>
　伊川先生曰睽序卦家道窮必乖故受之以睽睽者<lb/>
　乖也家道窮則睽乖離散理必然也故家人之後受<lb/>
　之以睽也為卦上離下兌離火炎上兌澤潤下二體<lb/>
　相違睽之義也又中少二女雖同居而所歸各異是<lb/>
<pb n="1b"/>
　其志不同行也亦為睽義<hi>易傳</hi>
睽小事吉<lb/>
　伊川先生曰暌者睽乖離散之時非吉道也以卦才<lb/>
　之善雖處睽時而小事吉也<hi>易傳</hi>　睽卦不見四德蓋<lb/>
　不容著四德繇言小事吉者止是方暌之時猶足以<lb/>
　致小事之吉不成終睽而已須有濟睽之道<hi>周行已録</hi>
　　白雲郭氏曰有睽之事有睽之時睽本小人事而<lb/>
　　大人有睽者遇睽之時也遇睽之時大有為亦難<lb/>
<pb n="2a"/>
　　矣是以小事吉蓋睽之常也<hi>易說</hi>
　　新安朱氏曰睽乖異也為卦上火下澤性相違異<lb/>
　　中女少女志不同歸故為睽然以卦德言之内說<lb/>
　　而外明以卦變言之則自離來者柔進居三自中<lb/>
　　孚來者柔進居五自家人來者兼之以卦體言之<lb/>
　　則六五得中而下應九二之剛是以其占不可大<lb/>
　　事而小事尚有吉之道也<hi>本義</hi>
彖曰睽火動而上澤動而下二女同居其志不同行說<lb/>
<pb n="2b"/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
𩔖也睽之時用大矣哉<lb/>
　濂溪先生曰家人離必起於婦人故睽次家人以二<lb/>
　女同居而志不同行也堯所以釐降二女于媯汭舜<lb/>
　可禪乎吾兹試矣是治天下觀於家治家觀身而已<lb/>
　矣<hi>通書</hi>
　伊川先生曰彖先釋睽<hi>一无睽字</hi>義<hi>一作意</hi>次言卦才終言<lb/>
<pb n="3a"/>
　合暌之道而賛其時用之大火之性動而上澤之性<lb/>
　動而下二物之性違異故為暌義中少二女雖同居<lb/>
　其志不同行亦為睽義女之少也同處長則各適其<lb/>
　歸其志異也言睽者本同也本不同則非暌也　說<lb/>
　而麗乎明柔進而上行得中而應乎剛者卦才如此<lb/>
　所以小事吉也兌說也離麗也又為明故為說順而<lb/>
　附麗於明凡離在上而彖欲見柔居尊者則曰柔進<lb/>
　而上行晉鼎是也方睽乖之時六五以柔居尊位有<lb/>
<pb n="3b"/>
　說順麗明之善又得中道而應剛雖不能合天下之<lb/>
　暌成天下之大事亦可以小濟是於小事吉也五以<lb/>
　明而應剛不能致大吉何也曰五隂柔雖應二而睽<lb/>
　之時相與之道未能深固故二必遇主於巷五噬膚<lb/>
　則无咎也天下睽散之時必君臣剛陽中正至誠協<lb/>
　力而後能合也　天地睽而其事同推物理之同以<lb/>
　眀睽之時用乃聖人合睽之道也見同之為同者世<lb/>
　俗之知也聖人則明物理之本同所以能同天下而<lb/>
<pb n="4a"/>
　和合萬𩔖也以天地男女萬物明之天髙地下其體<lb/>
　睽也然陽降隂升相合而成化育之事則同也男女<lb/>
　異質暌也而相求之志則通也生物萬殊睽也然而<lb/>
　得天地之和稟隂陽之氣則相𩔖也物雖異而理本<lb/>
　同故天下之大羣生之衆睽散萬殊而聖人為能同<lb/>
　之處睽之時合睽之用其事至大故云大矣哉<hi>並易傳</hi>
　　藍田吕氏曰睽趨異而不相合也物有異而同者<lb/>
　　天地男女是也有同而異者二女同居其志不同<lb/>
<pb n="4b"/>
　　行是也異而同者迹異而心同孟子曰或逺或近<lb/>
　　或去或不去君子亦仁而已矣何必同又曰禹稷<lb/>
　　顔回同道曽子子思易地則皆然是也同而異者<lb/>
　　迹同而心異孟子曰有伊尹之志則可茍无伊尹<lb/>
　　之志則篡也魯人曰栁下惠固可吾固不可是也<lb/>
　　龜山楊氏曰天運乎上地止乎下天地固睽矣然<lb/>
　　一動一静而變化成焉其事則同也男正位乎外<lb/>
　　女正位乎内男女固睽矣然夫夫婦婦而家道成<lb/>
<pb n="5a"/>
　　焉其志則通也飛潛動植之異宜剛柔遲速之異<lb/>
　　齊萬物固睽矣然方以其𩔖聚物以其羣分不相<lb/>
　　悖焉其事則𩔖也聖人深足以通天下之志幾足<lb/>
　　以成天下之務則可以合天下之睽而用之矣睽<lb/>
　　之時用豈不大矣哉<hi>易說</hi>　睽乖也又言天地睽而<lb/>
　　萬物通男女睽而其志同則乖為善蓋一字兩用<lb/>
　　<hi>南都語錄</hi>
　　白雲郭氏曰火澤无相得之性二隂有難和之情<lb/>
<pb n="5b"/>
　　所以為睽火性上今動而上澤性下今動而下方<lb/>
　　之天水違行蓋其小者雖不成訟亦為暌也然澤<lb/>
　　中有火謂之革上火下澤謂之睽革以不相得之<lb/>
　　性兩不相交火自下而上澤自上而下其勢必遇<lb/>
　　而相息又不若睽之相違而不遇也小事吉者自<lb/>
　　卦論之初說而終明其道非睽也自爻論之六五<lb/>
　　上行得中而下應九二之剛其事非睽也其為吉<lb/>
　　宜矣凡卦皆二義睽之彖先言睽之所以為睽睽<lb/>
<pb n="6a"/>
　　之道也後言睽之時用則聖人用睽之時也睽非<lb/>
　　大人事故上言小事吉而聖人有用睽之道故下<lb/>
　　言大矣哉蓋文王言其常而孔子極其用也非孔<lb/>
　　子不知其大也天髙地下睽也男尊女卑睽也萬<lb/>
　　物散殊亦睽也天地雖睽不害於同事男女雖暌<lb/>
　　不害於通志萬物雖睽不害於事𩔖蓋睽之道必<lb/>
　　體睽而用合然後有濟孔子懼人不明其大故特<lb/>
　　曰時用大矣哉<hi>易說</hi>
<pb n="6b"/>
　　漢上朱氏曰離火動而上兌澤動而下火澤之睽<lb/>
　　也中少二女同居於家而所歸之志各異二女之<lb/>
　　睽也故曰睽此以兩體言睽也睽本同也離兌同<lb/>
　　為女而至於睽者時也故睽自家人反明本同也<lb/>
　　本不同則无睽惟本同故有合睽之道自離兌言<lb/>
　　之說而麗乎明自家人六二之五言之柔進而上<lb/>
　　行得中而應乎剛說則順民麗乎明則擇善柔得<lb/>
　　中則柔而不過應乎剛則取剛以濟柔是以小事<lb/>
<pb n="7a"/>
　　吉夫說而麗明柔得中而應剛不可以作大事何<lb/>
　　也以柔進上行而得尊位也睽之時人情乖隔相<lb/>
　　與者未固非剛健中正不能合天下之睽如睽之<lb/>
　　柔其才纔足以小事吉也故曰說而麗乎明柔進<lb/>
　　而上行得中而應乎剛是以小事吉此合兩體卦<lb/>
　　變而言處睽之道也天地男女萬物一氣也得其<lb/>
　　所同則睽者合矣剛上柔下天地睽也天降地升<lb/>
　　生育萬物其事同也坎外離内男女睽也男上女<lb/>
<pb n="7b"/>
　　下乃有室家其志通也坎見震毁萬物睽也陽生<lb/>
　　隂成物无二理其事𩔖也非本同也其能合乎大<lb/>
　　人以是能用天地能用男女能用萬物乖者復合<lb/>
　　混而為一以至天下為一家中國為一人故曰天<lb/>
　　地睽而其事同也男女睽而其志通也萬物睽而<lb/>
　　其事𩔖也睽之時用大矣哉此惟原一卦以論合<lb/>
　　睽之道也在卦氣為十一月故大𤣥準之以戾<hi>易傳</hi>
　　新安朱氏曰睽火動而上至其志不同行以卦象<lb/>
<pb n="8a"/>
　　釋卦名義說而麗乎明至小事吉以卦德卦變卦<lb/>
　　體釋卦辭天地睽而其事同至大矣哉極言其理<lb/>
　　而賛之<hi>本義</hi>　睽皆言始異而終同之理　兌少女<lb/>
　　離中女以隂柔之性外和悅而内猜嫌故同居而<lb/>
　　異志<hi>並語録</hi>
　　東萊吕氏曰易之序最當看家道一失節不正必<lb/>
　　至於睽乖故家人之後次以睽為卦離上兌下火<lb/>
　　之性炎上則愈動而愈上也澤之性潤下則愈動<lb/>
<pb n="8b"/>
　　而愈下也一上一下初不相親所以為暌睽既孤<lb/>
　　離猶有吉者有二五也夫當睽之時本不能吉惟<lb/>
　　其卦才有吉之道雖不能大有所為亦可彌縫而<lb/>
　　致小吉也二女同居而志不同譬如君子與小人<lb/>
　　同室而處本未嘗睽而其志已相去不啻千里之<lb/>
　　逺此居雖同而志則不同也所以為睽之義　說<lb/>
　　而麗乎明柔進而上行得中而應乎剛僅能小事<lb/>
　　吉處睽者其可易邪九二居下體之中是說而麗<lb/>
<pb n="9a"/>
　　乎明也六五居上體之中下應於二是柔進而上<lb/>
　　行又得中而應乎剛君降志以應乎剛明之臣臣<lb/>
　　盡道以輔乎柔順之君君臣之間盡道相與於睽<lb/>
　　乖之時雖不能大有所為亦可以小吉大抵天下<lb/>
　　之治患君臣之不相與今也君臣上下相與如此<lb/>
　　乃止於小吉何哉蓋天下之治主乎君睽之時六<lb/>
　　五為君其質本弱雖欲强之一歸於治有所不能<lb/>
　　亦如伊尹一人耳在成湯時則格于皇天在太甲<lb/>
<pb n="9b"/>
　　時則格于上帝蓋太甲資質本弱不及於湯故也<lb/>
　　　天下事有萬不同然以理觀之則未嘗異君子<lb/>
　　須當於異中而求同則見天下之事本未嘗異睽<lb/>
　　之時用大矣哉時用二字最當看伊川云處睽之<lb/>
　　時合睽之用合之一字尤當看夫萬物之異如此<lb/>
　　而欲合之將如之何曰予一以貫之正合睽之道<lb/>
　　也<hi>易說</hi>
象曰上火下澤睽君子以同而異<lb/>
<pb n="10a"/>
　伊川先生曰上火下澤二物之性違異所以為睽離<lb/>
　之象君子觀睽異之象於大同之中而知所當異也<lb/>
　夫聖賢之處世在人理之常莫不大同於世俗所同<lb/>
　者則有時而獨異蓋於秉彝則同矣於世俗之失則<lb/>
　異也不能大同者亂常拂理之人也不能獨異者隨<lb/>
　俗習非之人也要在同而能異耳中庸曰和而不流<lb/>
　是也<hi>易傳</hi>
　横渠先生曰一於異則乖而不合故和而不同<hi>易說</hi>
<pb n="10b"/>
　　龜山楊氏曰天下之物理一而分殊故君子以同<lb/>
　　而異<hi>易說</hi>
　　白雲郭氏曰上火下澤異之象也聖人用睽有道<lb/>
　　存焉然用同者用睽之道也故大舜善與人同同<lb/>
　　也有天下而不與焉異也栁下惠不羞汙君不辭<lb/>
　　小官同也而曰爾為爾我為我異也故君子以同<lb/>
　　而異為用睽之道也孔子曰君子和而不同蓋言<lb/>
　　不同於小人之事也此言君子以同而異蓋言同<lb/>
<pb n="11a"/>
　　於道也故言同雖一而為事道則異矣<hi>易說</hi>
　　漢上朱氏曰離兌同為隂卦而未始不異君子之<lb/>
　　所同者人之大倫也然各盡其道亦不茍同以徇<lb/>
　　衆人見其為異矣不知異所以為同中庸曰和而<lb/>
　　不流晏平仲曰同之不可也如是彖言異而同大<lb/>
　　象言同而異<hi>易傳</hi>
　　新安朱氏曰二卦合體而性不同<hi>本義</hi>　或問睽卦<lb/>
　　大象君子以同而異先生曰此是取兩象合體為<lb/>
<pb n="11b"/>
　　同而其性各異在人則是和而不同之意蓋其趨<lb/>
　　則同而所以為同則異如伯夷栁下惠伊尹三子<lb/>
　　所趨不同而其歸則一彖辭言睽而同大象言同<lb/>
　　而異在人則出處語黙雖不同而同歸於理講論<lb/>
　　文字為說不同而同於求合義理立朝論事所見<lb/>
　　不同而同於忠君本義所謂二卦合體者言同也<lb/>
　　而性不同者言異也以同而異語意與用晦而明<lb/>
　　相似大凡讀易到精熟後顛倒說來皆合不然則<lb/>
<pb n="12a"/>
　　是死說耳又問睽卦无正應而同德相應者何先<lb/>
　　生曰无正應所以為睽當睽之時當合者既離其<lb/>
　　離者却合也　問君子以同而異作理一分殊看<lb/>
　　如何先生曰理一分殊是理之自然如此這處又<lb/>
　　就人事之異上說蓋君子有同處有異處如所謂<lb/>
　　周而不比羣而不黨是也大抵易中六十四象下<lb/>
　　句皆是就人事之近處說不必深去求它此處伊<lb/>
　　川說得甚好<hi>並語録</hi>
<pb n="12b"/>
　　東萊吕氏曰世之所謂相反者无如水火而其理<lb/>
　　初未嘗有異故一動一靜互為其根一隂一陽互<lb/>
　　為其用君子須是得同而異之理方可以盡睽之<lb/>
　　義然彖言天地睽而其事同男女睽而其志通萬<lb/>
　　物睽而其事類三句則自異而同此則言同而異<lb/>
　　蓋聖人使人於同之中觀其異異之中觀其同非<lb/>
　　知道者不足識此<hi>易說</hi>
初九悔亡喪馬勿逐自復見惡人无咎象曰見惡人以<lb/>
<pb n="13a"/>
辟咎也<lb/>
　伊川先生曰九居卦初睽之始也在睽乖之時以剛<lb/>
　動於下有悔可知所以得亡者九四在上亦以剛陽<lb/>
　睽離无與自然同𩔖相合同是陽爻同居下又當相<lb/>
　應之位二陽本非相應者以在睽故合也上下相與<lb/>
　故能亡其悔也在睽諸爻皆有應夫合則有睽本異<lb/>
　則何睽唯初與四雖非應而同德相與故相遇馬者<lb/>
　所以行也陽上行者也睽獨无與則不能行是喪其<lb/>
<pb n="13b"/>
　馬也四既與之合則能行矣是勿逐而馬復得也惡<lb/>
　人與已乖異者也見者與相通也當睽之時雖同德<lb/>
　者相與然小人乖異者至衆若棄絶之不幾盡天下<lb/>
　以仇君子乎如此則失含𢎞之義致凶咎之道也又<lb/>
　安能化不善而使之合乎故必見惡人則无咎也古<lb/>
　之聖王所以能化姦凶為善良革讎敵為臣民者由<lb/>
　弗絶也　睽離之時人情乖違求和合之且病其不<lb/>
　<hi>一作未</hi>能得也若以惡人而拒絶之則將衆仇於君子<lb/>
<pb n="14a"/>
　而禍咎至矣故必見之所以免避怨咎也无怨咎<lb/>
　則有可合之道<hi>並易傳</hi>
　横渠先生曰履睽之始悔也能以貴下賤故悔亡馬<lb/>
　復屈下惡人能免於咎<hi>易說</hi>
　　龜山楊氏曰睽之初不可以有行也故喪馬天地<lb/>
　　萬物皆睽而復同則睽極必反天下之常理也故<lb/>
　　勿逐自復夫時行則行時止則止喪而逐之其失<lb/>
　　愈逺然天下方睽以剛在下而无可行之資直道<lb/>
<pb n="14b"/>
　　而徃則害者至故見惡人无咎子見南子是也<hi>易說</hi>
　　白雲郭氏曰初九无應有悔之象居睽而說道存<lb/>
　　焉故悔亡也喪馬初睽也逐之則成其為睽不可<lb/>
　　合矣勿逐自復用同而復也惡人與已異者也見<lb/>
　　之所以同而異也能同而異何咎之有栁下惠曰<lb/>
　　爾為爾我為我雖袒裼祼裎於我側爾焉能凂我<lb/>
　　哉故由由然與之偕而不自失焉象所謂同而異<lb/>
　　而初九見惡人其義一也見者遇之而勿絶之辭<lb/>
<pb n="15a"/>
　　非必欲見之也子見南子之見是也孔子初不見<lb/>
　　陽貨蓋以從大夫之後不敢先也在魯衞之禮不<lb/>
　　同非不見惡人者也<hi>易說</hi>
　　漢上朱氏曰睽之始剛而无應動則不正故有悔<lb/>
　　四坎馬也四不與初以剛自守喪馬不逐也睽諸<lb/>
　　爻皆有應四獨无與安得不動而求初乎四動之<lb/>
　　初初徃復成坎馬勿逐自復也故悔亡四不正而<lb/>
　　險惡人也離目為見初徃之四有離見惡人也<lb/>
<pb n="15b"/>
　　之四雖不正以辟咎故无咎天下惡人衆多疾之<lb/>
　　己甚人人與君子為敵是睽者既合而復睽斯亦<lb/>
　　君子之咎也然初守正四動而後初見之夫子見<lb/>
　　陽貨陽貨先也故不得不見若屈已而先見之睽<lb/>
　　非不合矣見之可也從之不可也易傳曰古之聖<lb/>
　　人所以能化姦凶為善良綏讎敵為臣民由弗絶<lb/>
　　也<hi>易傳</hi>
　　新安朱氏曰上无正應有悔也而居睽之時同德<lb/>
<pb n="16a"/>
　　相應其悔亡矣故有喪馬勿逐而自復之象然亦<lb/>
　　必見惡人然後可以辟咎如孔子之於陽貨也<hi>本義</hi>
九二遇主于巷无咎象曰遇主于巷未失道也<lb/>
　伊川先生曰二與五正應為相與者也然在睽乖之<lb/>
　時隂陽相應之道衰而剛柔相戾之意勝學易者識<lb/>
　此則知變通矣故二五雖正應當委曲以相求也二<lb/>
　以剛中之德居下上應六五之君道合則志行成濟<lb/>
　睽之功矣而居睽離之時其交非固二當委曲求與<lb/>
<pb n="16b"/>
　相遇覬其得合也故曰遇主于巷必能合而後无咎<lb/>
　君臣睽離其咎大矣巷者委曲之塗也遇者㑹逢之<lb/>
　謂也當委曲相求期於㑹遇與之合也所謂委曲者<lb/>
　以善道宛轉將就使合而已非枉已屈道也　當睽<lb/>
　之時君心未合賢臣在下竭力盡誠期使之信合而<lb/>
　已至誠以感動之盡力以扶持之明義理以致其知<lb/>
　杜蔽惑以誠其意如是宛轉以求其合也遇非枉道<lb/>
　迎逢也巷非邪僻由徑也故夫子特云遇主于巷未<lb/>
<pb n="17a"/>
　失道也未非必也非必謂失道也<hi>並易傳</hi>
　横渠先生曰守正居中故能求主于乖喪之際不失<lb/>
　其道乖睽主有不可顯遇之時<hi>易說</hi>
　　龜山楊氏曰九二剛中而應而當天下方睽之時<lb/>
　　非期於有應也故有遇主之辭焉然遇之外常道<lb/>
　　也故于巷若子房引四皓輔太子之類是已雖然<lb/>
　　遇主于巷惟睽之時可也<hi>易說</hi>　智仁勇天下之達<lb/>
　　德也智知之仁守之勇行之三者闕一焉非達德<lb/>
<pb n="17b"/>
　　也則人君固不可无勇矣而齊王以是為有疾故<lb/>
　　孟子告以文武之事使廓而大之則安天下无足<lb/>
　　為者矣若夫好貨好色則生於人君之邪心不可<lb/>
　　為也然而孟子不以為不可者蓋譬之水逆行中<lb/>
　　流而遏之其患必至於決溢因其勢而利道之則<lb/>
　　庶乎其通諸海也故以公劉太王之事告之陳古<lb/>
　　之善而閉其邪心引之當道也其自謂齊人莫如<lb/>
　　我敬王者以此易之睽曰遇主于巷亦斯之謂也<lb/>
<pb n="18a"/>
　　<hi>孟子解</hi>
　　白雲郭氏曰在睽諸爻皆以見遇為言是以君子<lb/>
　　貴夫同而異也二五正應雖睽易合蓋男女通志<lb/>
　　之義故遇主于巷也說文言巷里中道也里中之<lb/>
　　道出門則遇之言遇主之易也方睽之時遇主之<lb/>
　　易而无咎者不失正應之道故也古之君子難進<lb/>
　　易退況睽之世乎孟子曰君子未嘗不欲仕也又<lb/>
　　惡不由其道茍不由其道則其進易矣九二遇主<lb/>
<pb n="18b"/>
　　于巷若甚易然疑其類於不由其道者故象特言<lb/>
　　其未失道也初九之无咎異於時九二之无咎同<lb/>
　　於道故不待喪馬勿逐而後自復亦不待見惡人<lb/>
　　而後可辟咎也同人曰出門同人又誰咎也睽之<lb/>
　　九二實似之<hi>易說</hi>
　　漢上朱氏曰九二以剛中之德遇六五濟睽之主<lb/>
　　人情睽離之時二五皆非正應五來求二兌變震<lb/>
　　艮睽者家人之反艮為門為徑家門之有徑者巷<lb/>
<pb n="19a"/>
　　也二徃應之離變巽巽東南主人位也五來求二<lb/>
　　二適徃應是以相遇故曰遇主于巷遇者不期而<lb/>
　　㑹巷委蛇曲折而後達睽而欲合故如是之難然<lb/>
　　二五得中震為大塗合睽者如是乃為得中未失<lb/>
　　道也易傳曰巷者委曲之塗也非邪僻由徑也遇<lb/>
　　者逢㑹之謂非枉道詭遇也至誠以感動之盡力<lb/>
　　以扶持之明義理以致其知杜蔽惑以誠其意如<lb/>
　　是而已故云未失道也<hi>易傳</hi>
<pb n="19b"/>
　　新安朱氏曰二五隂陽正應居睽之時乖戾不合<lb/>
　　必委曲相求而得㑹遇乃為无咎故其象占如此<lb/>
　　<hi>本義</hi>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　伊川先生曰隂柔於平時且不足以自立況當睽離<lb/>
　之際乎三居二剛之間處不得其所安其見侵陵可<lb/>
　知矣三以正應在上欲進與上合志而四阻於前二<lb/>
<pb n="20a"/>
　牽於後車牛所以行之具也輿曳牽於後也牛掣阻<lb/>
　於前也在後者牽曳之而已當前者進者之所力犯<lb/>
　也故重傷於上為四所傷也其人天且劓天髠首也<lb/>
　劓截鼻也三從正應而四隔止之三雖隂柔處剛而<lb/>
　志行故力進以犯之是以傷也天而又劓言重傷也<lb/>
　三不合於二與四睽之時自无合義適合居剛守正<lb/>
　之道也其於正應則睽極有終合之理始為二陽所<lb/>
　戹是无初也後必得合是有終也掣從制從手執止<lb/>
<pb n="20b"/>
　之義也　以六居三非正也非正則不安又在二陽<lb/>
　之間所以有如是艱戹由位不當也无初<hi>一有而字</hi>有終<lb/>
　者終必與上九相遇而合乃遇剛也不正而合未有<lb/>
　久而不離者也合以正道自无終睽之理故賢者順<lb/>
　理而安行智者知幾而固守<hi>並易傳</hi>
　横渠先生曰乘剛遇敵輿衞皆困<hi>易說</hi>
　　龜山楊氏曰澤動而下故輿曳火動而上故其牛<lb/>
　　掣輿曳而掣則其事睽而不同矣尚能有行乎其<lb/>
<pb n="21a"/>
　　人天且劓劓者絶其通絶其通則其睽極矣睽極<lb/>
　　而反故无初有終蓋天地萬物則睽而後其事同<lb/>
　　男女則睽而後其志通睽而至於其極者皆天也<lb/>
　　豈人為哉故曰夭且劓<hi>易說</hi>
　　白雲郭氏曰六三隂柔居二剛之間當睽之世欲<lb/>
　　求速合蓋亦難矣故有見輿曳其牛掣之象見輿<lb/>
　　曳欲從而求合也其牛掣則違而致睽也時之方<lb/>
　　睽動輒乖異豈人力也哉天道然也然六三致牛<lb/>
<pb n="21b"/>
　　掣之睽豈六三之罪邪時使之然故曰其人天且<lb/>
　　劓譬猶无妄之災非人所致孟子亦曰行止非人<lb/>
　　所能也无初者遇二剛而不得進也有終者睽道<lb/>
　　終極則反而從應也象言位不當者以隂位柔急<lb/>
　　於求濟故見輿曳而欲從焉<hi>易說</hi>
　　漢上朱氏曰六三於睽時處不當位介於二剛之<lb/>
　　間其柔不能自進上九之剛雖非正應欲徃而遇<lb/>
　　焉二剛侵凌莫之與也三坤為輿為牛離目為見<lb/>
<pb n="22a"/>
　　四前剛為角離火欲上坎水欲下見輿曳也離上<lb/>
　　角仰也坎下角俯也一仰一俯牛頓掣也鄭康成<lb/>
　　作觢觢牛角踴也踴起而復下亦頓掣也見輿曳<lb/>
　　而不行其牛俯仰而頓掣言四扼於前者如此也<lb/>
　　二乾為天三坎之柔為髮而兌毁之髠其首也馬<lb/>
　　融曰刻鑿其額曰天易傳曰髠其首為天以象考<lb/>
　　之易傳為是伏艮為鼻兌金制之刑其鼻也其人<lb/>
　　天且劓者言其人既為四扼於前猶力進而犯之<lb/>
<pb n="22b"/>
　　又為二制於後出處不當位故人情上下惡之然<lb/>
　　動得其正睽極則通初雖艱厄終必遇之三遇上<lb/>
　　剛二四象毁坤輿進而上行矣故曰无初有終遇<lb/>
　　剛也曰遇者不期而㑹謂其非正應也君子於此<lb/>
　　不尤乎見惡者反身以正而已正則應應則惡我<lb/>
　　者說睽我者合易傳曰不正而合未有久而不離<lb/>
　　者也合以正道則无終睽之理故賢者順理而安<lb/>
　　行知者知幾而固守<hi>易傳</hi>
<pb n="23a"/>
　　新安朱氏曰六三上九正應而三居二陽之間後<lb/>
　　為二所曳前為四所掣而當睽之時上九猜狠方<lb/>
　　深故又有髠劓之傷然邪不勝正終必得合故其<lb/>
　　象占如此<hi>本義</hi>
九四睽孤遇元夫交孚厲无咎象曰交孚无咎志行也<lb/>
　伊川先生曰九四當睽時居非所安无應而在二隂<lb/>
　之間是睽離孤處者也以剛陽之德當睽離之時孤<lb/>
　立无與必以氣𩔖相求而合是以遇元夫也夫陽稱<lb/>
<pb n="23b"/>
　元善也初九當睽之初遂能與同德而亡睽之悔處<lb/>
　睽之至善者也故目之為元夫猶云善士也四則過<lb/>
　中為睽已甚不若初之善也四與初皆以陽處一卦<lb/>
　之下居相應之位當睽乖之時各无應援自然同德<lb/>
　相親故㑹遇也同德相遇必須至誠相與交孚各有<lb/>
　孚誠也上下二陽以至誠相合則何時之不能行何<lb/>
　危之不能濟故雖處<hi>一无處字</hi>危厲而无咎也當睽離之<lb/>
　時孤居於二隂之間處不當位危且有咎也以遇元<lb/>
<pb n="24a"/>
　夫而交孚故得无咎也　初四皆陽剛君子當睽乖<lb/>
　之時上下以至誠相交協志同力則其志可以行不<lb/>
　止无咎而已卦辭但言无咎夫子又從而明之云可<lb/>
　以行其志故時之睽也蓋以君子陽剛之才而至誠<lb/>
　相輔何所不能濟也唯有君子則能行其志矣<hi>並易傳</hi>
　　龜山楊氏曰承乘皆隂而无與睽孤也六五柔得<lb/>
　　尊位而在上元夫也當上下睽離之時而已獨遇<lb/>
　　之故交孚厲无咎蓋同舟而濟雖胡越無異心天<lb/>
<pb n="24b"/>
　　下方睽則遇而交孚其宜矣然孤而无與故厲交<lb/>
　　孚故雖厲无咎<hi>易說</hi>
　　白雲郭氏曰天下之𫝑合則衆睽則孤凡睽皆然<lb/>
　　而獨於九四上九稱睽孤何哉蓋上居睽極四近<lb/>
　　君而不得非若初之自復二之遇主三之有終也<lb/>
　　故稱睽孤焉處孤之道不過於求人以自助而已<lb/>
　　故求善士而相與以誠則雖危无咎矣所謂德不<lb/>
　　孤也王輔嗣以初亦无應獨立同在體下同志者<lb/>
<pb n="25a"/>
　　也故交孚无咎其志得行伊川曰元夫猶云善士<lb/>
　　也初九悔亡則處之至善者矣<hi>易說</hi>
　　漢上朱氏曰九四睽時處不當位介二隂之間五<lb/>
　　應二三應上四獨无應在睽而又孤故曰睽孤孤<lb/>
　　則危厲有乖離之咎初守正不援乎上處睽之善<lb/>
　　者也四變交初兌變坎四離為婦初坎為夫元始<lb/>
　　也善之長也故曰遇元夫四動正正則誠矣彼我<lb/>
　　皆誠有不約而自信者故曰交孚交孚則雖厲而<lb/>
<pb n="25b"/>
　　无咎交則初四未正曰无咎者初志上行睽者通<lb/>
　　也易傳曰卦辭言无咎夫子又從而明之云志行<lb/>
　　也蓋君子以剛陽之才至誠相輔何所不濟也唯<lb/>
　　有君子則能行其志爾<hi>易傳</hi>
　　新安朱氏曰睽孤謂无應遇元夫謂得初九交孚<lb/>
　　謂同德相信然當睽時故必危厲乃得无咎占者<lb/>
　　亦如是也<hi>本義</hi>
六五悔亡厥宗噬膚徃何咎象曰厥宗噬膚徃有慶也<lb/>
<pb n="26a"/>
　伊川先生曰六以隂柔當睽離之時而居尊位有悔<lb/>
　可知然而下有九二剛陽之賢與之為應以輔翼之<lb/>
　故得悔亡厥宗其黨也謂九二正應也噬膚噬囓其<lb/>
　肌膚而深入之也當睽之時非入之者深豈能合也<lb/>
　五雖隂柔之才二輔以陽剛之道而深入之則可徃<lb/>
　而有慶<hi>一有也字</hi>復何過咎之有以周成之㓜稚而興盛<lb/>
　王之治以劉禪之昏弱而有中興之𫝑蓋由任聖賢<lb/>
　之輔而姬公孔明所以入之者深也　爻辭但言厥<lb/>
<pb n="26b"/>
　宗噬膚則可以徃而无咎象復推明其義言人君雖<lb/>
　己才不足若能信任賢輔使以其道深入於己則可<lb/>
　以有為是徃而有福慶也<hi>並易傳</hi>
　横渠先生曰二能勝三如噬膚耳何間已徃<hi>易說</hi>
　　龜山楊氏曰火動而上而以柔乘剛故厥宗噬膚<lb/>
　　九四同體之象也蓋睽離之極雖宗噬膚矣詩曰<lb/>
　　亦有兄弟不可以據此之謂也據而親之能无咎<lb/>
　　乎故徃何咎夫睽終必同天地之道也故孔子曰<lb/>
<pb n="27a"/>
　　徃有慶也<hi>易說</hi>
　　白雲郭氏曰處睽之世已為悔矣六五以柔自將<lb/>
　　又悔之道也得其正應能下賢焉故悔可亡厥宗<lb/>
　　二也二之應五若噬膚然言其易也故二稱于巷五<lb/>
　　稱噬膚其義一也君臣道合合則非睽以是而徃<lb/>
　　將有大慶又何咎之有睽之道用合而體睽二五<lb/>
　　盡之故彖言天地睽男女睽象言同而異皆一也<lb/>
　　<hi>易說</hi>
<pb n="27b"/>
　　漢上朱氏曰六五柔得尊位宜有悔也能致九二<lb/>
　　在下之賢以剛輔柔故悔亡五離也二兌有離體<lb/>
　　同宗而為六五所宗噬膚者囓柔也五來下二兌<lb/>
　　變成艮艮為膚兌口囓柔噬膚也自二至上體噬<lb/>
　　嗑故曰厥宗噬膚二噬五柔而深之剛柔相入之<lb/>
　　意睽離之時非五下二二不可徃非深入之則其<lb/>
　　久必離九二剛中不茍徃者也五既下之徃亦何<lb/>
　　咎徃則有濟睽之功成邦家之慶陽為慶謂五柔<lb/>
<pb n="28a"/>
　　成剛也易傳曰爻辭但言厥宗噬膚則可徃而无<lb/>
　　咎象推明其義言人君雖己才不足若能任賢輔<lb/>
　　使以其道深入於己則可以有為徃而有福慶也<lb/>
　　<hi>易傳</hi>
　　新安朱氏曰以隂居陽悔也居中得應故能亡之<lb/>
　　厥宗指九二噬膚言易合六五有柔中之德故其<lb/>
　　象占如是<hi>本義</hi>
上九睽孤見豕負塗載鬼一車先張之弧後說之弧匪<lb/>
<pb n="28b"/>
宼婚媾徃遇雨則吉象曰遇雨之吉羣疑亡也<lb/>
　伊川先生曰上居卦之終睽之極也陽剛居上剛之<lb/>
　極也在離之上用明之極也睽極則拂戾而難合剛<lb/>
　極則躁暴而不詳明極則過察而多疑上九有六三<lb/>
　之正應實不孤而其才性如此自睽孤也如人雖有<lb/>
　親黨而多自疑猜妄生乖離雖處骨肉親黨之間而<lb/>
　常孤獨也上之與三雖為正應然居睽極无所不疑<lb/>
　其見三如豕之汚穢而又背負泥塗見其可惡之甚<lb/>
<pb n="29a"/>
　也既惡之甚則猜成其罪惡如見載鬼滿一車也鬼<lb/>
　本无形而見載之一車言其以无為有妄之極也物<lb/>
　理極而必反以近明之如人適東東極矣動則西也<lb/>
　如升髙髙極矣動則下也既極則動而必反也上之<lb/>
　睽乖既極三之所處者正理大凡失道既極則必反<lb/>
　正理故上於三始疑而終必合也先張之弧始疑惡<lb/>
　而欲射之也疑之者妄也妄安能常故終必復於正<lb/>
　三實无惡故後說弧而弗射睽極而反故與三非復<lb/>
<pb n="29b"/>
　是宼讎乃婚媾也此匪宼婚媾之語與屯卦同而義<lb/>
　則殊也隂陽交而和暢則為雨上於三始疑而睽睽<lb/>
　極則不疑而合隂陽合而益和則為雨故云徃遇雨<lb/>
　則吉徃者自此以徃也謂既合而益和則吉也　雨<lb/>
　者隂陽和也始睽而能終和故吉也所以能和者以<lb/>
　羣疑盡亡也其始睽也无所不疑故云羣疑睽極而<lb/>
　合則<hi>一有疑字</hi>皆亡矣<hi>並易傳</hi>　睽之上九離也離之為德<lb/>
　在諸卦莫不以為明獨於睽便變為惡以陽在上則<lb/>
<pb n="30a"/>
　為亢以剛在上則為狠以明在上變而為察以狠以<lb/>
　察所以為睽之極也故曰見豕負塗載鬼一車皆自<lb/>
　任己察之所致然徃而遇雨則吉遇雨者睽解也睽<lb/>
　解有二義一是物極則必反故睽極則必通若睽極<lb/>
　不通却終於睽而已二是所以能解睽者却是用明<lb/>
　之功也<hi>周行已録</hi>
　　白雲郭氏曰處睽之極故曰睽孤然天下之睽始<lb/>
　　於疑疑故睽不疑則交孚而无睽矣疑者小人之<lb/>
<pb n="30b"/>
　　道也聖人无疑也睽之成卦本自二女則小人之<lb/>
　　象明矣故上九極言其疑也見豕負塗有之疑也<lb/>
　　載鬼一車无之疑也有之疑疑之始也无之疑其<lb/>
　　疑甚矣有无无所不疑是以張弧以禦之其道乖<lb/>
　　矣三之應上何宼之有其應甚正昏姻之道也故<lb/>
　　後有說弧之象焉徃遇雨則吉者隂陽和則雨徃<lb/>
　　而和則有无之際羣疑自釋睽道革矣是以吉也<lb/>
　　六三隂也上九陽也陽氣下降隂道上行故言遇<lb/>
<pb n="31a"/>
　　雨見豕負塗猶詩言誰謂鼠无牙有之疑也載鬼<lb/>
　　一車猶詩言誰謂雀无角无之疑也<hi>易說</hi>
　　漢上朱氏曰上與三應亦曰睽孤者睽離之時三<lb/>
　　未從上有四間焉而上疑之則人情不合而孤獨<lb/>
　　之人也儔𩔖異處適有人參處乎兩者之間則疑<lb/>
　　矣上九處極睽難合之地過剛而暴極明而察故<lb/>
　　疑於四者无所不至離目為見坎為豕兌為澤坤<lb/>
　　土坎水陷于兌澤豕在澤中汨之以泥塗見豕負<lb/>
<pb n="31b"/>
　　塗也言惡其穢之甚也坤為鬼坎為輪坤在坎中<lb/>
　　載鬼一車也言以无為有妄之極也離矢坎弓先<lb/>
　　張之弧疑四為宼而見攻也三所以未應豈四之<lb/>
　　罪哉人情有未通爾睽極則通異極則同隂陽剛<lb/>
　　柔无獨立之理六隂柔也九陽剛也剛來柔徃則<lb/>
　　疑情渙然釋矣故後說之弧知四匪宼也九剛六<lb/>
　　柔自婚媾也故曰匪宼婚媾此匪宼婚媾與他卦<lb/>
　　言同而象異坎在下為雨上來之三三徃遇之上<lb/>
<pb n="32a"/>
　　三正則吉吉則向來羣疑亡本无是也故曰遇雨<lb/>
　　則吉羣疑亡也辭枝如此者疑辭也<hi>易傳</hi>
　　新安朱氏曰睽孤謂六三為二陽所制而已以剛<lb/>
　　處明極睽極之地又自猜狠而乖離也見豕負塗<lb/>
　　見其汚也載鬼一車以无為有也張弧欲射之也<lb/>
　　說弧疑稍釋也匪宼婚媾知其匪宼而實親也徃<lb/>
　　遇雨則吉疑盡釋而睽合也上九之與六三先睽<lb/>
　　後合故其象占如此<hi>本義</hi>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂删補大易集義粹言卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷六十四</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷六十四<lb/>
　　　　　　　　　　頭等侍衞納喇性徳編<lb/>
䷻<hi>兊下坎上</hi>
　伊川先生曰節序卦渙者離也物不可以終離故受<lb/>
　之以節物既離散則當節止之節所以次渙也為卦<lb/>
　澤上有水澤之容有限澤上置水滿則不容為有節<lb/>
　之象故為節<hi>易傳</hi>
<pb n="1b"/>
節亨苦節不可貞<lb/>
　伊川先生曰事既有節則能致亨通故節有亨義節<lb/>
　貴適中過則苦矣節至於苦豈能常也不可固守以<lb/>
　為常不可貞也<hi>易傳</hi>
　　白雲郭氏曰天下之理有過則有節不及无節也<lb/>
　　過而不知節則傷害隨之節無傷害是以亨也節<lb/>
　　之過與无節同非亨之道故苦節不可貞如是則<lb/>
　　節无它道焉中而已然節獨以過為主中由過與<lb/>
<pb n="2a"/>
　　不及言也此其所以異者<hi>易說</hi>
　　新安朱氏曰節有限而止也為卦下兊上坎澤上<lb/>
　　有水其容有限故為節節固自有亨道矣又其體<lb/>
　　隂陽各半而二五皆陽故其占得亨然至於太甚<lb/>
　　則苦矣故又戒以不可守以為貞也<hi>本義</hi>
彖曰節亨剛柔分而剛得中苦節不可貞其道窮也説<lb/>
以行險當位以節中正以通天地節而四時成節以制<lb/>
度不傷財不害民<lb/>
<pb n="2b"/>
　伊川先生曰節之道自有亨義事有節則能亨也又<lb/>
　卦之才剛柔分處剛得中而不過亦所以為節所以<lb/>
　能亨也　節至於極而苦則不可堅固常守其道已<lb/>
　窮極也　説以行險以卦才言也内兊外坎説以行<lb/>
　險也人於<hi>一作之</hi>所説則不知己遇艱險則思止方説<lb/>
　而止為節之義當位以節五居尊當位也在澤上有<lb/>
　節也當位而以節主節者也處得中正節而能通也<lb/>
　中正則通過則苦矣　推言節之道天地有節故能<lb/>
<pb n="3a"/>
　成四時无節則失序也聖人立制度以為節故能不<lb/>
　傷財害民人欲之无窮也苟非節以制度則侈肆至<lb/>
　於傷財害民矣<hi>並易傳</hi>
　横渠先生曰以苦節為貞其道之窮必矣<hi>易説</hi>
　　藍田吕氏曰節有所制而不過也節有制度節其<lb/>
　　已甚則亨其道大觳不可以繼所謂苦節不可貞<lb/>
　　言不可守之以為正也<lb/>
　　龜山楊氏曰易曰節以制度不傷財不害民葢侈<lb/>
<pb n="3b"/>
　　用則傷財傷財必至於害民故愛人必先於節用<lb/>
　　<hi>論語解</hi>
　　白雲郭氏曰節之成卦自泰三五而来剛柔分而<lb/>
　　上下剛上而得中故為節且賁之與節皆自泰來<lb/>
　　其義相類賁則柔来而文剛剛上而文柔節則柔<lb/>
　　来而節剛剛上而節柔夫泰為天地純剛柔之卦<lb/>
　　賁以剛柔純質而无文故文之節以剛柔過盛而<lb/>
　　无節故節之彖言剛柔分而剛得中則知節之名<lb/>
<pb n="4a"/>
　　卦以剛柔皆過盛為義也是以泰之象曰后以財<lb/>
　　成天地之道而節則終其義者也然天下之理中<lb/>
　　則可久不及與過皆非可久之道若節過中是以<lb/>
　　其道易窮而不能久也説以行險非苦節也中道<lb/>
　　也九五居尊位有能節之勢而行甘節之道道與<lb/>
　　位當故言當位以節居中得正其道乃通此節亨<lb/>
　　之義也人知過盛之可節而不知天地非節亦不<lb/>
　　能有成是非獨人事而已故聖人因明天地節而<lb/>
<pb n="4b"/>
　　四時成為君者必法之以制度故不傷財不害民<lb/>
　　也天地節者剛之節柔柔之節剛也剛節柔猶冬<lb/>
　　之有春柔節剛猶夏之有秋不然則大冬大夏而<lb/>
　　已安能成四時乎泰之六五以剛節之而成坎少<lb/>
　　陽也春之象也泰之九三以柔節之而成兊少隂<lb/>
　　也秋之象也天地之節於此可見故易之卦變於<lb/>
　　節為尤詳然易卦雖以人事為主亦未有不本於<lb/>
　　天地而來者葢上下二體三才亦皆具天地之象<lb/>
<pb n="5a"/>
　　聖人明人道本於天地故彖之所言或取變或取<lb/>
　　二體三才其稱天地亦非一道也革節是已<hi>易說</hi>
　　漢上朱氏曰節渙之反泰之變也泰分九三之五<lb/>
　　以節其上之柔分六五之三以節其下之剛剛柔<lb/>
　　分而有節二五之剛得中上下節之而不過所謂<lb/>
　　節者剛柔有節而不過乎中不過則亨故曰節亨<lb/>
　　剛柔分而剛得中不曰柔得中者剛得中則柔不<lb/>
　　過矣此以卦變二三五爻言節之所以亨也上六<lb/>
<pb n="5b"/>
　　乘剛處險守而不變所以不可貞者節之道窮也<lb/>
　　易窮則變變則通通則久守而不變苦節也凡物<lb/>
　　過則苦味之過正形之過勞心之過思皆曰苦苦<lb/>
　　節則違情性之正物不能堪豈道也哉申屠狄之<lb/>
　　潔陳仲子之亷非不正也立節太苦不可貞也夫<lb/>
　　節者為其過於中也故節之使不失其中上六正<lb/>
　　而過矣安能節乎故曰道之不行也我知之矣賢<lb/>
　　者過之不肖者不及也自不肖觀之過者為賢自<lb/>
<pb n="6a"/>
　　中言之過不及一也謂之正者貴乎中正也正而<lb/>
　　失中不可正也故曰苦節不可貞其道窮也此以<lb/>
　　上六无應戒苦節也兊說也坎險也人情易則行<lb/>
　　險則止凡止而行皆有節險之道節止而不行者<lb/>
　　也泰之九三上行自兊成坎以説行險也以説行<lb/>
　　險雖止不失其和矣和而不流中立而不倚故曰說<lb/>
　　以行險此以九五言節之亨也九五節之位也中<lb/>
　　正節之道也當位以中正為上下之節各適其宜<lb/>
<pb n="6b"/>
　　无所不行故曰當位以節中正以通此以九五言<lb/>
　　節亨者當有位也九三一變歸妹震為春離為夏<lb/>
　　節之以春夏也再變節兊為秋坎為冬節之以秋<lb/>
　　冬也天地有節則隂陽寒暑不過而萬物成於艮<lb/>
　　故曰天地節而四時成離兊為貝貝為財乾為金<lb/>
　　玉坤為民泰甚則人欲縱人欲縱則財用匱乏百<lb/>
　　姓困窮故量財之所入計民之所用節以制度自<lb/>
　　下等級而上其費有經其斂有法財既不傷民亦<lb/>
<pb n="7a"/>
　　不害是以天地不節則四時不成王者不節則民<lb/>
　　財不生无非節亨也故曰節以制度不傷財不害<lb/>
　　民此又推原卦變互體以盡節之義也在卦氣為<lb/>
　　七月故太𤣥準之以度<hi>易傳</hi>
　　新安朱氏曰剛柔分而剛得中以卦體釋卦辭苦<lb/>
　　節又以理言説以行險又以卦徳卦體言之當位<lb/>
　　中正指五又坎為通天地節節以制度極言節道<lb/>
　　<hi>本義</hi>　天地節而四時成天地轉來到這裏相節了<lb/>
<pb n="7b"/>
　　更没去處今年冬盡了明年又是春夏秋冬到這<lb/>
　　裏厮匝了更去不得這裏折做兩截兩截又折做<lb/>
　　四截便是春夏秋冬它是自然之節初无人使它<lb/>
　　聖人則因其自然之節而節之如脩道之謂教天<lb/>
　　秩有禮之類皆是天地則和這箇都无只是自然<lb/>
　　如此聖人法天做這許多節措出來<hi>語録</hi>
象曰澤上有水節君子以制數度議徳行<lb/>
　伊川先生曰澤之容水有限過則盈溢是有節故為<lb/>
<pb n="8a"/>
　節也君子觀節之象以制立數度凡物之大小輕重<lb/>
　髙下文質皆有數度所以為節也數多寡度法制議<lb/>
　徳行者存諸中為徳發於外為行人之徳行當義則<lb/>
　中節議謂商度求中節也<hi>易傳</hi>
　　藍田吕氏曰澤上有水水過必溢節之不可過也<lb/>
　　以節議制度則名分不可亂以節議徳行則賢能<lb/>
　　大小稱其任<lb/>
　　白雲郭氏曰澤无水困則為不足澤上有水則為<lb/>
<pb n="8b"/>
　　有餘不足則為困有餘則當節理之常也在人之<lb/>
　　節則制數度所以節於外議徳行所以節於内也<lb/>
　　為國為家至於一身其内外制節皆一也<hi>易說</hi>
　　漢上朱氏曰澤之容水固有限量虚則納之滿則<lb/>
　　泄之水以澤為節也君子於民亦然制其多寡制<lb/>
　　其隆殺制數度也制數度者坎之象也律度量衡<lb/>
　　皆始於黄鍾冬至之律於辰為子於卦為坎九五<lb/>
　　以中正為節也乾為徳震為行兊口為議議徳行<lb/>
<pb n="9a"/>
　　者恐其中而未正也易傳曰議謂商度求中節也<lb/>
　　<hi>易傳</hi>
初九不出户庭无咎象曰不出户庭知通塞也<lb/>
　伊川先生曰户庭戶外之庭門庭門外<hi>一作内</hi>之庭初<lb/>
　以陽在下上復有應非能節者也又當節之初故<hi>一无</hi>
　<hi>故字</hi>戒之謹守至於不出户庭則无咎也初能固守終<lb/>
　或渝之不謹於初安能有卒故於節之初為戒甚嚴<lb/>
　也　爻辭於節之初戒之謹守故云不出户庭則无<lb/>
<pb n="9b"/>
　咎也象恐人之泥於言也故復明之云雖當謹守不<lb/>
　出户庭又必知時之通塞也通則行塞則止義當出<lb/>
　則出矣尾生之信<hi>一无信字</hi>水至不去不知通塞也故君<lb/>
　子貞而不諒繫辭所解獨以言者在人所節惟言與<lb/>
　行節於言則行可知言當在先也<hi>並易傳</hi>
　横渠先生曰見塞於九二故不出<hi>易說</hi>
　　藍田吕氏曰九以剛居節之初宜立法以制節人<lb/>
　　之有欲為上之所制節其始多不説君子知通塞<lb/>
<pb n="10a"/>
　　之有時與夫人情難與慮始故立法之初慎密不<lb/>
　　出則不為異論之所近矣故曰不出户庭无咎<lb/>
　　白雲郭氏曰六爻惟初為有應而曰不出户庭无<lb/>
　　咎者所以節之也不知有節則出入无時而失慎<lb/>
　　密之道且通則行塞則止當出則出初不係於有<lb/>
　　應无應也應者助其外而已而在我之節其可廢<lb/>
　　乎故象以不出户庭為知通塞而繫辭又明慎密<lb/>
　　不出之義聖人之旨深矣節之議徳行於此可見<lb/>
<pb n="10b"/>
　　伊川曰户庭户外之庭也門庭門内之庭也<hi>易説</hi>
　　漢上朱氏曰初九六四正應也徃來相易不窮故<lb/>
　　曰通九二近而不相得窒其所行故曰塞初九兊<lb/>
　　體剛決動成坎坎水為知故知通塞五艮為門闕<lb/>
　　交兊為户四在門闕之中為庭不出者自守以正<lb/>
　　而已動有險故不出户庭乃无咎不出則處也在<lb/>
　　言語則黙亦是也不出而處不語而黙雖有正應<lb/>
　　不說也是之謂節兊為口舌故繫辭専以慎密不<lb/>
<pb n="11a"/>
　　出言之易傳曰通則行塞則止義當出則出矣君<lb/>
　　子貞而不諒或曰艮為門闕又曰交兊為户何也<lb/>
　　曰兊為户震為門艮土在啓閉之際故為門闕乾<lb/>
　　始於子至丑直艮至寅成泰泰者天地交通至夘<lb/>
　　直震故震交艮為門震即乾之闢户也是以雷發<lb/>
　　聲蟄蟲開户坤始於午至未直坤至申成否否者<lb/>
　　天地閉塞至酉直兊故兊交艮為户兊即坤之闔<lb/>
　　户也是以雷收聲蟄蟲坏户<hi>易傳</hi>
<pb n="11b"/>
　　新安朱氏曰户庭户外之庭也陽剛得正居節之<lb/>
　　初未可以行能節而止者也故其象占如此<hi>本義</hi>
九二不出門庭凶象曰不出門庭失時極也<lb/>
　伊川先生曰二雖剛中之質然處隂居說而承柔處<lb/>
　隂不正也居說失剛也承柔近邪也節之道當以剛<lb/>
　中正二失其剛中之徳與九五剛中正異矣不出門<lb/>
　庭不之於外也謂不從於五也二五非隂陽正應故<lb/>
　不相從若以剛中之道相合則可以成節之功惟其<lb/>
<pb n="12a"/>
　失徳失時是以凶也不合於五乃不正之節也以剛<lb/>
　中正為節如懲忿窒慾損過抑有餘<hi>一作益不及</hi>是也不<lb/>
　正之節如嗇節於用懦節於行是也　不能上從九<lb/>
　五剛中正之道成節之功乃係於私暱之隂柔是失<lb/>
　時之至極所以凶也失時失其所宜也<hi>並易傳</hi>
　横渠先生曰體柔位隂故不出門庭凶<hi>易説</hi>
　　藍田吕氏曰九二以剛居中法成中節可以出矣<lb/>
　　而以陽居隂持慎密之意失時不行治道将廢故<lb/>
<pb n="12b"/>
　　曰不出門庭凶户謂房室之户户庭内寢之庭庭<lb/>
　　之不出乎内也門大門也門庭外寢之庭自外寢<lb/>
　　達於大門之外及諸人也<lb/>
　　白雲郭氏曰初為不當有事之地而二以剛中居<lb/>
　　有為之位其道不可同也故初以不出户庭為知<lb/>
　　塞而二以不出門庭為不知通知塞故无咎不知<lb/>
　　通則有失時之凶矣極至也有初故可以節二有<lb/>
　　二則可以節初二者亦相濟之道歟<hi>易說</hi>
<pb n="13a"/>
　　漢上朱氏曰極至中也二動歴四應五成震震為<lb/>
　　門四在門闕之中為庭二以中應五之中極也當<lb/>
　　其可之謂時故曰時極時極者時中也九五剛中<lb/>
　　當位酌民情以為節九二有剛中之徳動而應以<lb/>
　　趨節之時則中正之節達於下矣得時極也若說<lb/>
　　於三隂與五異趨固而不知變門庭可出而不出<lb/>
　　是得時極而自失之也所以凶者其節不正也故<lb/>
　　聖人戒之<hi>易傳</hi>
<pb n="13b"/>
　　新安朱氏曰門庭門内之庭也九二當可行之時<lb/>
　　而失剛不正上无應與知節而不知通故其象占<lb/>
　　如此<hi>本義</hi>　户庭是初爻之象門庭是第二爻之象<lb/>
　　户庭未出去在門庭則已稍出矣就爻位上推户<lb/>
　　庭主心門庭主事<hi>語録</hi>
六三不節若則嗟若无咎象曰不節之嗟又誰咎也<lb/>
　伊川先生曰六三不中正乘剛而臨險固宜有咎然<lb/>
　柔順而和説若能自節而順於義則可以无過不然<lb/>
<pb n="14a"/>
　則凶咎必至可傷嗟也故不節若則嗟若己所自致<lb/>
　无所歸咎也　節則可以免<hi>一作无</hi>過而不能自節以<lb/>
　致可嗟将誰咎乎<hi>並易傳</hi>
　横渠先生曰處非其位失節也然能居不自安則人<lb/>
　将容之故无咎兊說也故能嗟咨取容　王弼於此<lb/>
　无咎又别立一例只舊例亦可推行但能嗟其不節<lb/>
　有過之心則亦无咎也若武帝下罪已之詔而天下<lb/>
　悦夫人過既改則復何咎之有<hi>並易説</hi>
<pb n="14b"/>
　　白雲郭氏曰自成卦之初論之則六三所以節剛<lb/>
　　也自生爻之後論之則六三居不中正乘剛履險<lb/>
　　不知節者也不知節則傷嗟且至咸其自取又誰<lb/>
　　咎乎<hi>易說</hi>
　　漢上朱氏曰六三柔不當位說而失中不能節之<lb/>
　　以剛者也有子曰知和而和不以禮節之亦不可<lb/>
　　行也三不能節則乘剛失位以說從人而已不能<lb/>
　　堪焉故憂發於口咨嗟而已三變而剛剛不失節<lb/>
<pb n="15a"/>
　　而上自應夫何憂哉易傳曰節可以免過而不能<lb/>
　　自節以致可嗟将誰咎乎此爻與離之九三不鼓<lb/>
　　缶而歌則大耋之嗟凶象異而意同<hi>易傳</hi>
　　新安朱氏曰隂柔而不中正以當節時非能節者<lb/>
　　故其象占如此此无咎與諸爻異言无所歸咎也<lb/>
　　<hi>本義</hi>
六四安節亨象曰安節之亨承上道也<lb/>
　伊川先生曰四順承九五剛中正之道是以中正為<lb/>
<pb n="15b"/>
　節也以隂居隂安於正也當位為有節之象下應於<lb/>
　初四坎體水也水上溢為无節就下有節也如四之<lb/>
　義非強節之安於節者也故能致亨節以安為善強<lb/>
　守而不安則不能常豈能亨也　四能安節之義非<lb/>
　一象獨舉其重者上承九五剛中正之道以為節足<lb/>
　以亨矣<hi>一作是以亨也</hi>餘善亦不出於中正也<hi>並易傳</hi>
　　白雲郭氏曰以隂比陽以柔從剛安行承上之節<lb/>
　　而无勉強矯為之意此六四之所以亨也亨自亨<lb/>
<pb n="16a"/>
　　也未足以及人古之所謂守節之士也<hi>易說</hi>
　　漢上朱氏曰節止也凡止物有險之道險非人情<lb/>
　　之所安上三爻皆處險六四當位履正安於處險<lb/>
　　以順承上而止物焉安於節也六四能安於節者<lb/>
　　以承上中正之道以此節下下必應之節道行乎<lb/>
　　上下而亨亨則通矣非中正豈能安其節哉易傳<lb/>
　　曰節以安為善強守而不安則不能常豈能亨也<lb/>
　　<hi>易傳</hi>
<pb n="16b"/>
　　新安朱氏曰柔順得正上承九五自然有節者也<lb/>
　　故其象占如此<hi>本義</hi>　安節是安穩自在甘節是不<lb/>
　　辛苦喫力底意思甘便對那苦甘節與禮之用和<lb/>
　　為貴相似不成人臣得甘節吉時也要節天下大<lb/>
　　率人一身上各自有箇當節底<hi>語録</hi>
九五甘節吉徃有尚象曰甘節之吉居位中也<lb/>
　伊川先生曰九五剛中正居尊位為節之主所謂當<lb/>
　位以節中正以通者也在己則安行天下則說從節<lb/>
<pb n="17a"/>
　之甘美者也其吉可知以此而行其功大矣故徃則<lb/>
　有可嘉尚也　既居尊位又得中道所以吉而有功<lb/>
　節以中為貴得中則正矣正不能盡中也<hi>並易傳</hi>
　横渠先生曰以剛居中得中盛位優為其節者也守<lb/>
　之不懈富貴常保故曰徃有尚<hi>易說</hi>
　　白雲郭氏曰安節自安而已而人未必安甘節則<lb/>
　　施之於己施之於人皆不以為苦故无徃不可所<lb/>
　　以為人君之道九五居中履正以甘節節天下上<lb/>
<pb n="17b"/>
　　下同之其吉宜矣盡節之大者是以徃有尚也詩<lb/>
　　所謂如月之恒如日之升者其徃有尚之意與葢<lb/>
　　言日進而无已也<hi>易說</hi>
　　漢上朱氏曰節者理之不可得而過者也九五居<lb/>
　　位以中為制節之主安行於上而不動甘節也五<lb/>
　　自泰九三變以說行險有甘之意先王建國宅中<lb/>
　　均道里制邦域之時乎正則吉二説從之徃有尚<lb/>
　　也尚配也徃有配乎中也詩曰商邑翼翼四方之<lb/>
<pb n="18a"/>
　　極徃有尚也故九二不出門庭凶彖言當位以節<lb/>
　　中正以通爻止言居位中何也彖言九五一爻此<lb/>
　　言九五九二相易也易傳曰己則安行天下則說<lb/>
　　從節之至善者也<hi>易傳</hi>
　　新安朱氏曰所謂當位以節中正以通者也故其<lb/>
　　象占如此<hi>本義</hi>
上六苦節貞凶悔亡象曰苦節貞凶其道窮也<lb/>
　伊川先生曰上六居節之極節之苦者也居險之極<lb/>
<pb n="18b"/>
　亦為苦義固守則凶悔則凶亡悔損過從中之謂也<lb/>
　節之悔亡與他卦之悔亡辭同而義異也　節既苦<lb/>
　而貞固守之則凶葢節之道至於窮極矣<hi>並易傳</hi>
　横渠先生曰處險之極故曰苦節苦節而不貞悔也<lb/>
　必貞而凶則道雖窮而悔亡苦節反若獲吉取悔必<lb/>
　多<hi>易說</hi>
　　藍田吕氏曰上六隂過乎中居節之極陽盈隂虚<lb/>
　　其節已甚苦節者也用過乎節物所不堪守是不<lb/>
<pb n="19a"/>
　　變物窮必乖故曰貞凶禮奢寧儉未害乎義故可<lb/>
　　以悔亡<lb/>
　　白雲郭氏曰上六居節之極葢節之過者以苦節<lb/>
　　人固不能於以自節亦非可久之道如是為貞則<lb/>
　　凶矣夫苦節不可貞而上六固守之故凶而道窮<lb/>
　　也伊川曰上六之悔亡與它卦異葢言悔則凶亡<lb/>
　　矣<hi>易說</hi>
　　漢上朱氏曰節過乎中居險之極人所不堪下无<lb/>
<pb n="19b"/>
　　說而應之者苦節也不可貞貞則凶其道窮也上<lb/>
　　六固守乎正不知俯而就中則悔亡五中也悔則<lb/>
　　窮能悔則凶亡矣易傳曰悔亡損過從中之謂也<lb/>
　　節之悔亡與他卦之悔亡辭同而意異<hi>易傳</hi>
　　新安朱氏曰居節之極故為苦節既處過極故雖<lb/>
　　得正而不免於凶然禮奢寜儉故雖有悔而終得<lb/>
　　亡之也<hi>本義</hi>　問節卦大抵以當而通為善觀九五<lb/>
　　中正而通本義云坎為通豈水在中間必流而不<lb/>
<pb n="20a"/>
　　止耶先生曰然又問觀節六爻上三爻在險中是<lb/>
　　處節者也故四在險初而節則亨五在險中而節<lb/>
　　則甘上在險終雖苦而无悔葢節之時當然也下<lb/>
　　三爻在險外是未至於節而預知所節之義初知<lb/>
　　通塞故无咎二可行而反節三見險在前當節而<lb/>
　　又以險居剛不中正而不能節所以二爻凶而有<lb/>
　　咎不知是如此否先生曰恁地說也說得然九二<lb/>
　　一爻看來甚好而反凶終是解不穩<hi>語録</hi>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷六十四<lb/>
</p>
<p>
</p>
  </div>
</body>
</text>
</TEI>
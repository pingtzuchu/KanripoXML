<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷五十一</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷五十一<lb/>
　　　　　　　　　　頭等侍衛納喇性德編<lb/>
䷮<hi>坎下兌上</hi>
　伊川先生曰困序卦升而不已必困故受之以困升<lb/>
　者自下而上自下升上以力進也不已必困矣故升<lb/>
　之後受之以困也困者憊乏之義為卦兌上而坎下<lb/>
　水居澤上則澤中有水也乃在澤下枯涸无水之象<lb/>
<pb n="1b"/>
　為困乏之義又兌以隂在上坎以陽居下與上六在<lb/>
　二陽之上而九二陷於二隂之中皆隂柔揜於陽剛<lb/>
　所以為困也君子為小人所揜蔽窮困之時也<hi>易傳</hi>
　困是處困之道道无時不可行<hi>游定夫録</hi>
　横渠先生曰困而不知變民斯為下矣不待困而喻<lb/>
　賢者之常也困之進人也為德辨為感速孟子謂人<lb/>
　有德慧術知常存乎疢疾以此自古困於内无如舜<lb/>
　困於外无如孔子以孔子之聖而下學於困則其䝉<lb/>
<pb n="2a"/>
　難正志聖德日躋必有人所不及知而已獨知之者<lb/>
　故曰莫我知也夫知我者其天乎<hi>語解</hi>
困亨貞大人吉无咎有言不信<lb/>
　伊川先生曰如卦之才則困而能亨且得貞正乃大<lb/>
　人處困之道也故能吉而无咎大人處困不唯其道<lb/>
　自吉樂天安命<hi>一作知命一作安義</hi>乃不失其吉也况隨時善<lb/>
　處復有裕乎有言不信當困而言人誰信之<hi>易傳</hi>
　　白雲郭氏曰天下之時不同而所以處之之道不<lb/>
<pb n="2b"/>
　　能一也困為難處之時唯君子反諸其身以脩德<lb/>
　　不繫於困否故不失其亨也大人之貞寛裕有容<lb/>
　　如天地然何物足以困之是以吉而无咎以見小<lb/>
　　人匪正不能處困而凶咎必至也處困尚德而不<lb/>
　　尚言雖君子之言人亦未之信况衆人乎<hi>易説</hi>
　　新安朱氏曰困者窮而不能自振之義坎剛為兌<lb/>
　　柔所揜九二為二隂所揜四五為上六所揜所以<lb/>
　　為困坎險兌說處險而說是身雖困而道則亨也<lb/>
<pb n="3a"/>
　　二五剛中又有大人之象占者處困能亨則得其<lb/>
　　正矣非大人其孰能之故曰貞又曰大人者明不<lb/>
　　正之小人不能當也有言不信又戒以當務晦黙<lb/>
　　不可尚口益取窮困<hi>本義</hi>
彖曰困剛揜也險以説困而不失其所亨其唯君子乎<lb/>
貞大人吉以剛中也有言不信尚口乃窮也<lb/>
　伊川先生曰卦所以為困以剛為柔所揜蔽也陷於<lb/>
　下而揜於上所以困也陷亦揜也剛陽君子而為隂<lb/>
<pb n="3b"/>
　柔小人所揜蔽君子之道困窒之時也　險以説以<lb/>
　卦才言處困之道也下險而上説為處險而能説雖<lb/>
　在困窮艱險<hi>一作險難</hi>之中樂天安義自得其説樂也時<lb/>
　雖困也處不失義則其道自亨困而不失其所亨也<lb/>
　能如是者其唯君子乎若時當困而反亨身雖亨乃<lb/>
　其道之困也君子大人通稱　困而能貞大人所以<lb/>
　吉也葢其以剛中之道也五與二是也非剛中則遇<lb/>
　困而失其正矣　當困而言人所不信欲以口免困<lb/>
<pb n="4a"/>
　乃所以致窮也以説處困故有尚口之戒<hi>並易傳</hi>
　　藍田吕氏曰困窮而无可為也剛居中而為柔所<lb/>
　　揜剛不得伸故困險以説困而不失其所亨者顔<lb/>
　　子居陋巷不改其樂者也貞大人吉以剛中者孔<lb/>
　　子曰莫我知也知我者其天乎者也有言不信孔<lb/>
　　子欲无言者也<lb/>
　　白雲郭氏曰困之所以成卦以剛揜於隂不能自<lb/>
　　伸故為困也隂陷而能説不失其所亨之道人之<lb/>
<pb n="4b"/>
　　難能也故唯君子能之君子亦大人也言其成德<lb/>
　　曰君子語其德之大則曰大人大人以貞而吉者<lb/>
　　有剛中之德也尚口乃窮者君子有德則以德濟<lb/>
　　身尚德也小人无德則以利口辯辭濟其身故云<lb/>
　　尚口也尚德則不失其所亨尚口則終窮矣孔子<lb/>
　　曰君子固窮小人窮斯濫矣君子小人唯困乃見<lb/>
　　故繫辭曰困德之辨也<hi>易説</hi>
　　漢上朱氏曰二四五之剛為三上所揜又陷焉陷<lb/>
<pb n="5a"/>
　　亦揜也陽剛君子隂柔小人陽剛為隂柔揜蔽而<lb/>
　　不伸君子窮困窒塞之時故曰困剛揜也以此一<lb/>
　　卦之爻言困也困自否來二之上坎險兑説也上<lb/>
　　九之二處乎險難之中樂天安義困而自説不失<lb/>
　　其所亨者心亨也亨通也困而亨則不窮矣古人<lb/>
　　塵視富貴夢視死生唯不失其所亨也唯君子能<lb/>
　　之夫子曰人不知而不慍不亦君子乎故曰險以<lb/>
　　説困而不失其所亨其唯君子乎此合二體兼九<lb/>
<pb n="5b"/>
　　二言處困之才也大人君子通稱對而言之君子<lb/>
　　通乎大賢小賢而大人德配天地者也在困處之<lb/>
　　裕然不失其正吉且无咎非大人不能以剛中也<lb/>
　　剛或不足則困以智免而失其正者有之剛而不<lb/>
　　中則正或致凶於道皆有咎剛中而正文王周公<lb/>
　　孔子是已故曰貞大人吉以剛中也此以九五言<lb/>
　　大人處困之才也剛見揜者天也非人之所能為<lb/>
　　无怨尤可也已困而言人誰信之若崇尚口才以<lb/>
<pb n="6a"/>
　　言説處困適所以増窮矣上六窮困兌為口有言<lb/>
　　也下无應有言不信也此聖人因上六以戒不善<lb/>
　　處困者也范諤昌曰彖文貞大人吉下脱无咎二<lb/>
　　字理或然也在卦氣為霜降故太𤣥準之以窮<hi>易傳</hi>
　　新安朱氏曰困剛揜也以卦體釋卦名險以説以<lb/>
　　卦德卦體釋卦辭<hi>本義</hi>　不失其所亨這句自是説<lb/>
　　得好　困卦難理㑹不可曉易中有數卦如此繫<lb/>
　　辭云卦有小大辭有險易辭也者各指其所之困<lb/>
<pb n="6b"/>
　　是个極不好底卦所以卦辭也做得如此難曉如<lb/>
　　蹇卦剥卦否卦睽卦皆是不好卦剥則分明是剥<lb/>
　　所以分曉只是困卦是个進退不得窮極底卦所<lb/>
　　以難曉其大意亦可見<hi>並語録</hi>
象曰澤无水困君子以致命遂志<lb/>
　伊川先生曰澤无水困乏之象也君子當困窮之時<lb/>
　既盡其防慮之道而不得免則命也當推致其命以<lb/>
　遂其志知命之當然也則窮塞禍患不以動其心行<lb/>
<pb n="7a"/>
　吾義而已茍不知命則恐懼於險難隕穫於窮戹所<lb/>
　守亡矣安能遂其為善之志乎<hi>易傳</hi>
　横渠先生曰升而不已必困故受之以困困於險下<lb/>
　柔不自振非窮而能亨致命遂志者也<hi>易説</hi>
　　藍田吕氏曰澤以潤物為功今无水者功將安施<lb/>
　　困之象也推其窮之所由致而不可得此之謂致<lb/>
　　命致窮盡也知其无可奈何而安之此之謂遂志<lb/>
　　遂不撓也命雖不遂其志不撓也<lb/>
<pb n="7b"/>
　　白雲郭氏曰澤水一物也語其為功利之名曰澤<lb/>
　　論其為功利之物則曰水也故澤必資水而利萬<lb/>
　　物澤无水則困而无以資物矣君子得位而後能<lb/>
　　澤加於民无位則困而窮處矣君子知命者也當<lb/>
　　其困也豈復怨天尤人哉一歸之天命而已故孔<lb/>
　　子曰道之將行也與命也道之將廢也與命也而<lb/>
　　孟子亦曰行止非人所能為也吾之不遇魯侯天<lb/>
　　也則孔孟之困皆致之天命而无怨也遂志者君<lb/>
<pb n="8a"/>
　　子所志者道道不以困窮而變窮亦是道也通亦<lb/>
　　是道也故孔子曰用之則行舍之則藏遂志也孟<lb/>
　　子曰窮則獨善其身達則兼善天下亦遂志也遂<lb/>
　　志是以不失其所亨也<hi>易説</hi>
　　漢上朱氏曰澤所以説萬物者水也澤无水則澤<lb/>
　　道困矣然水在澤下未嘗不通也君子處困窒之<lb/>
　　時澤不及物矣推致其所以然者命也巽為命命<lb/>
　　者消息盈虛之理君子聽命固窮自遂其剛大之<lb/>
<pb n="8b"/>
　　志夫居下而无憂者則思不逺處身而常逸者則<lb/>
　　志不廣君子憤激自厲增益其所不能无若困之<lb/>
　　為速也易傳曰雖阨窮而不動其心行吾義而已<lb/>
　　所以遂其為善之志也<hi>易傳</hi>
　　新安朱氏曰水下漏則澤上枯故曰澤无水致命<lb/>
　　猶言授命言持以與人而不之有也能如是則雖<lb/>
　　困而亨矣<hi>本義</hi>　問澤无水困君子以致命遂志曰<lb/>
　　澤无水困君子道窮之時但當委致其命以遂吾<lb/>
<pb n="9a"/>
　　之志而已致命猶送這命與他不復為我之有雖<lb/>
　　委致其命而志則自遂无囘屈伊川解作推致其<lb/>
　　命雖説得通然論語中致命字都是委致之致事<lb/>
　　君能致其身與士見危授命皆是此意授亦致字<lb/>
　　之意言將這命授與之也　致命是送命與他自<lb/>
　　家但遂志循義理都不管生死不顧身命猶言置<lb/>
　　生死於度外<hi>並語録</hi>
　　東萊吕氏曰君子以致命遂志人多謂困窮不能<lb/>
<pb n="9b"/>
　　遂志往往言有其志而无其命此不能致其命者<lb/>
　　也故分命與志為兩事而其志每為命之所妨是<lb/>
　　烏知命之極哉惟致其命而後知命然富貴而致<lb/>
　　命遂志者易窮困而致命遂志者難富貴則所為<lb/>
　　者成所欲者得命與志偶合而不見其相違人但<lb/>
　　見其偶合則遂以為眞合豈暇思其所以然哉惟<lb/>
　　困窮之時所為者不成所欲者不得其志每為命<lb/>
　　所妨正君子用力進步之地此致命遂志所以獨<lb/>
<pb n="10a"/>
　　言於困之象也<hi>易説</hi>
初六臀困于株木入于幽谷三歲不覿象曰入于幽谷<lb/>
幽不明也<lb/>
　伊川先生曰六以隂柔處於至卑又居坎險之下在<lb/>
　困不能自濟者也必得在上剛明之人為援助則可<lb/>
　以濟其困矣初與四為正應九四以陽而居隂為不<lb/>
　正失<hi>一作夫</hi>剛而不中又方困於隂揜是惡能濟人之<lb/>
　困猶株木之不能䕃覆於物株木无枝葉之木也四<lb/>
<pb n="10b"/>
　近君之位在它卦不為无助以居困而不庇物故為<lb/>
　株木臀所以居也臀困于株木謂无所庇而不得安<lb/>
　其居居安則非困也入于幽谷隂柔之人非能安其<lb/>
　所遇既不能免於困則益迷暗妄動入于深困幽谷<lb/>
　深暗之所也方益入于困无自出之勢故至於三歲<lb/>
　不覿終困者也不覿不遇其所亨也　幽不明也謂<lb/>
　益入昏闇自陷於深困也明則不至於陷矣<hi>並易傳</hi>
　横渠先生曰處困者正乃无咎居非得中故幽而不<lb/>
<pb n="11a"/>
　明<hi>易説</hi>
　　藍田吕氏曰初六以柔居下雖有正應為二所間<lb/>
　　臀困於株木繫而坐之卑柔不得行也入于幽谷<lb/>
　　蔽於九二幽隂不得明也三歳一閏天道小變困<lb/>
　　者必通終𫉬正應未滿三歲不可覿也<lb/>
　　白雲郭氏曰臀困内自困也困于株木外困於物<lb/>
　　也處困之初内不能自安外不能有行内外皆困<lb/>
　　而欲以柔濟之則困益甚矣是以入于幽谷三歲<lb/>
<pb n="11b"/>
　　不覿也幽谷不明之所愈不能自安至於三歲之<lb/>
　　久无所見焉又不若困于株木之有物也既困于<lb/>
　　株木而處之非其道故有入于幽谷三歲不覿之<lb/>
　　象雖九四為應方且自困不能庇初故如株木不<lb/>
　　能庇物也然則處困之道何如唯脩德以致命遂<lb/>
　　志而已<hi>易説</hi>
　　漢上朱氏曰四否艮在上體之下為臀巽木兌金<lb/>
　　傷之為株木困寒露節也與大過枯楊同象大過<lb/>
<pb n="12a"/>
　　小雪之氣也四陽居隂不安其居臀困于株木者<lb/>
　　也初六柔而不正困于坎底妄動求濟於四不知<lb/>
　　四剛不中不安其居臀困于株木豈能濟人之困<lb/>
　　哉初既失援迷謬自四反二二又深陷猶入于幽<lb/>
　　谷也艮為山坎為水水注山谿間為谷坤為㝠晦<lb/>
　　入于幽谷也入于幽谷窮困益甚无自出之勢故<lb/>
　　三歲不覿於四乾為歲初覿四歷三爻三歲也私<lb/>
　　見曰覿見之不正也三離目不正覿也初出不知<lb/>
<pb n="12b"/>
　　四之困入不知谷之幽晦而不明乎處困之道也<lb/>
　　初在坎下不明之象何謂處困之道安靜自守是<lb/>
　　已<hi>易傳</hi>　又曰困九月霜降氣也故曰株木曰蒺藜<lb/>
　　蒺藜者秋成也大過十月小雪氣也故曰枯楊生<lb/>
　　稊枯楊生華姤五月夏至氣也故曰以把包瓜瓜<lb/>
　　生於四月中氣故也夬三月清明氣也故曰莧陸<lb/>
　　夬夬莧陸三月四月生也<hi>叢説</hi>
　　新安朱氏曰臀物之底也困于株木傷而不能安<lb/>
<pb n="13a"/>
　　也初六以隂柔處困之底居暗之甚故其象占如<lb/>
　　此<hi>本義</hi>　問臀困于株木如何先生曰在困之下至<lb/>
　　困者也株木不可坐臀在株木上其不安可知又<lb/>
　　問伊川將株木作初之正應不能庇他如何先生<lb/>
　　曰恐説臀字不去<hi>語録</hi>
九二困于酒食朱紱方來利用享祀征凶无咎象曰困<lb/>
于酒食中有慶也<lb/>
　伊川先生曰酒食人所欲而所以施惠也二以剛中<lb/>
<pb n="13b"/>
　之才而處困之時君子安其所遇雖窮戹險難无所<lb/>
　動其心不恤其為困也所困者唯困於所欲耳君子<lb/>
　之所欲者澤天下之民濟天下之困也二未得遂其<lb/>
　欲施其惠故為困于酒食也大人君子懷其道而困<lb/>
　於下必得有道之君求而用之然後能施其所藴二<lb/>
　以剛中之德困於下上有九五剛中之君道同德合<lb/>
　必來相求故云朱紱方來方來方且來也朱紱王者<lb/>
　之服蔽膝也以行來為義故以蔽膝言之利用享祀<lb/>
<pb n="14a"/>
　享祀以至誠通神明也在困之時利用至誠如享祀<lb/>
　然其德既誠<hi>一作成</hi>自能感通於上自昔賢哲困於幽<lb/>
　逺而德卒升聞道卒為用者唯自守至誠而已征凶<lb/>
　无咎方困之時若不至誠安處以俟命往而求之則<lb/>
　犯難得凶乃自取也將誰咎乎不度時而征乃不安<lb/>
　其所為困所動也失剛中之德自取凶悔何所怨咎<lb/>
　諸卦二五以隂陽相應而吉唯小畜與困乃戹於隂<lb/>
　故同道相求小畜陽為隂所畜困陽為隂所揜也<lb/>
<pb n="14b"/>
　雖困於所欲未能施惠於人然守其剛中之德必能<lb/>
　致亨而有福慶也雖使時未亨通守其中德亦君子<lb/>
　之道亨乃有慶也<hi>並易傳</hi>
　横渠先生曰困危之際<hi>一作世</hi>物思所附九二以剛居<lb/>
　中正大人之吉上下交説不施聰明美物方至然未<lb/>
　可有為故以祭則吉以征則凶征雖或凶於義无咎<lb/>
　<hi>易説</hi>
　　藍田吕氏曰九二九五皆揜於柔而无應然皆剛<lb/>
<pb n="15a"/>
　　中以自守困而不失其所亨者也九二以陽居隂<lb/>
　　困而能謙為衆之所致養故困于酒食為至尊之<lb/>
　　所下故朱紱方來朱者天子之服赤者諸侯之服<lb/>
　　也得天人之隂助故利用享人鬼祀天神也居困<lb/>
　　之時雖有上下幽明之助自守則可不可以有行<lb/>
　　困而行其窮必凶无所咎也九五以陽居陽困而<lb/>
　　用壯雖處尊位不為下之所服從迫之以威而未<lb/>
　　聽故劓刖困于赤紱謂諸侯也剛中守直久必信<lb/>
<pb n="15b"/>
　　之故乃徐有説人雖未信天地鑒之故利祭地祇<lb/>
　　祀天神也<lb/>
　　白雲郭氏曰彖曰困剛揜也謂九二之剛揜於二<lb/>
　　隂所以為困非止三之揜二也然九二剛中之大<lb/>
　　人困而不失其所亨者特君臣未遇天禄未食君<lb/>
　　子困於家食之際无飲食宴樂之奉而已其道不<lb/>
　　可得而困也朱紱王者之象九五之君方將以同<lb/>
　　德而來求則困于酒食非所患矣利用享祀者天<lb/>
<pb n="16a"/>
　　下之至難致者君之求至難通者鬼神之德而九<lb/>
　　二剛中之德至誠感物故无或不通以之待君之<lb/>
　　求則朱紱方來以之交鬼神則利用享祀是其至<lb/>
　　誠之道无所感而不通也茍不知是道而欲妄進<lb/>
　　以求用則先自失其所亨凶之道也將誰咎乎中<lb/>
　　有慶者大人以道自任豈以口腹酒食為困哉葢<lb/>
　　酒食以見君臣相遇交際之道不得乎此雖如伊<lb/>
　　尹樂堯舜之道不過老死萃野而已終无享天心<lb/>
<pb n="16b"/>
　　革夏正之事也是知酒食之間有天下之大慶存<lb/>
　　焉故需卦於九五言需于酒食而詩人於鹿鳴言<lb/>
　　燕樂葢一義也<hi>易説</hi>
　　漢上朱氏曰五動成震為稼二坎水往之為酒兌<lb/>
　　為口食也五不動二未可往困于酒食也酒食者<lb/>
　　人之所欲以施惠也朱紱亦謂九五也巽為股膝<lb/>
　　以上也乾為大赤坤為黄赤黃為朱乾為衣蔽乎<lb/>
　　膝上朱紱也九二剛中雖困于酒食而无所動其<lb/>
<pb n="17a"/>
　　心則九五中正同德之君方來而相求共濟天下<lb/>
　　之困故曰朱紱方來九五來然後誠意通於上下<lb/>
　　故利用享祀上六宗廟五動二往震為長子艮為<lb/>
　　門闕有升自門闕長子奉宗廟之象享獻也祀者<lb/>
　　祭上下之通稱兼下言也若二動求五雖以正行<lb/>
　　亦凶凶自取之无所咎也故曰征凶无咎困于酒<lb/>
　　食者唯无所動其心則中中則進退遲速審而後<lb/>
　　動往有慶矣慶者朱紱方來得其所欲之謂也陽<lb/>
<pb n="17b"/>
　　為慶征凶戒之也有慶勉之也易傳曰諸卦二五<lb/>
　　以隂陽相應而吉唯小畜與困乃厄於隂故同道<lb/>
　　相求小畜陽為隂所畜困陽為隂所揜也隂陽相<lb/>
　　應者自然相應也如夫婦骨肉分定也五與二皆<lb/>
　　陽爻以剛中之德同而相應求而後合如君臣朋<lb/>
　　友義合也<hi>易傳</hi>
　　新安朱氏曰困于酒食厭飫苦惱之意酒食人之<lb/>
　　所欲然醉飽過宜則是反為所困矣朱紱方來上<lb/>
<pb n="18a"/>
　　應之也九二有剛中之德以處困時雖无凶害而<lb/>
　　反困於得其所欲之多故其象如此而其占利以<lb/>
　　享祀若征行則非其時故凶而於義為无咎也<hi>本義</hi>
　　　朱紱赤紱若如伊川説使書傳中説臣下皆是<lb/>
　　赤紱則可詩中却有朱芾斯皇一句是說方叔於<lb/>
　　理又似不通某之精力只推得到這裏　祭祀享<lb/>
　　祀想只説个祭祀无那自家活人却享它人祭之<lb/>
　　說　問困于酒食本義作饜飫於所欲是如何先<lb/>
<pb n="18b"/>
　　生曰此是困於好底事在困之時有困於好事者<lb/>
　　有困於不好事者此爻是好爻當困時則為困於<lb/>
　　好事如感時花濺淚恨别鳥驚心花鳥本是好娛<lb/>
　　戲底物這時却𤼵人不好底意思是因好物而困<lb/>
　　也酒食饜飫亦如此又問象云中有慶也是如何<lb/>
　　先生曰他下面有許多好事在　問困之二五皆<lb/>
　　利用祭祀是如何先生曰他得中正又似取无應<lb/>
　　而心專一底意思<hi>並語録</hi>
<pb n="19a"/>
六三困于石據于蒺藜入于其宫不見其妻凶象曰據<lb/>
于蒺藜乘剛也入于其宫不見其妻不祥也<lb/>
　伊川先生曰六三以隂柔不中正之質處險極而用<lb/>
　剛居陽用剛也不善處困之甚者也石堅重難勝之<lb/>
　物蒺藜刺<hi>一无刺字</hi>不可據之物三以剛險而上進則二<lb/>
　陽在上力不能勝堅不可犯益自困耳困于石也以<lb/>
　不善之德居九二剛中之上其不安猶藉刺據于蒺<lb/>
　藜也進退既皆益困欲安其所益不能矣<hi>一作也</hi>宫其<lb/>
<pb n="19b"/>
　居所安也妻所安之主也知進退之不可而欲安其<lb/>
　居則失其所安矣進退與處皆不可<hi>一有則字</hi>唯死而已<lb/>
　其凶可知繫辭曰非所困而困焉名必辱非所據而<lb/>
　據焉身必危既辱且危死期將至妻其可得見邪二<lb/>
　陽不可犯也而犯之以取困是非所困而困也名辱<lb/>
　其事惡也三在二上固為據之然茍能謙柔以下之<lb/>
　則无害矣乃用剛險以乘之則不安而取困如據蒺<lb/>
　藜也如是死期將至所安之主可得而<hi>一无而字</hi>見乎<lb/>
<pb n="20a"/>
　據于蒺藜謂乘九二之剛不安猶藉刺也不祥者不<lb/>
　善之徵失其所安者不善之効故云不見其妻不祥<lb/>
　也<hi>並易傳</hi>
　　藍田吕氏曰六三以隂居陽不安於困處二剛之<lb/>
　　間求耦於非其耦四堅拒而不納二若芒刺而不<lb/>
　　可據焉進退失圖卒不得其耦妄動以取禍也故<lb/>
　　曰困于石據于蒺藜入于其宫不見其妻凶<lb/>
　　白雲郭氏曰石之為物堅不可犯知不可犯而不<lb/>
<pb n="20b"/>
　　犯則无困焉知不可犯而犯之是以遇困也六三<lb/>
　　之柔不能以柔道自安反欲用剛上于二陽困于<lb/>
　　石也下乘九二之剛據于蒺藜也宫者自安之所<lb/>
　　也妻者所安之主也以進則非所困而困以退則<lb/>
　　非所據而據上下失自安之道雖有宫有妻將皆<lb/>
　　失之矣是以凶也象曰不祥也者其不能自安則<lb/>
　　不善之幾也至於不見其妻則不善之明應也故<lb/>
　　知處困而不自安終必至於名辱身危死期將至<lb/>
<pb n="21a"/>
　　而後不祥之効終焉至於不能保妻子則他人可<lb/>
　　知矣<hi>易説</hi>
　　漢上朱氏曰六三險而不正不善處困者也艮坎<lb/>
　　為石謂三石之堅不可以處者也巽交坎離為蒺<lb/>
　　藜中堅外鋭蒺藜之象謂乘三也蒺藜傷人不可<lb/>
　　以據者也三非其位非所困而困不度德也乘三<lb/>
　　之剛非所據而據不量力也不度德故名辱不量<lb/>
　　力故身危名辱身危死期將至故入于其宫不見<lb/>
<pb n="21b"/>
　　其妻艮坤為宫坎為夫離為妻為目為見三困非<lb/>
　　其位而乘二剛凌人者也凌人者人亦凌之故二<lb/>
　　往乘三兩爻相易二入于其宫坎離象毁不見其<lb/>
　　妻矣又曰凶者不見其妻乃死亡將至之期所謂<lb/>
　　亡之兆非吉祥之兆坤為死故曰不祥也<hi>易傳</hi>
　　新安朱氏曰隂柔而不中正故有此象而其占則<lb/>
　　凶石指四蒺藜指二宫謂三而妻則六也其義則<lb/>
　　繫辭備矣<hi>本義</hi>　六三陽之隂上六隂之隂故將六<lb/>
<pb n="22a"/>
　　三言之則上六為妻<hi>語録</hi>
九四來徐徐困于金車吝有終象曰來徐徐志在下也<lb/>
雖不當位有與也<lb/>
　伊川先生曰唯力不足故困亨困之道必有援助當<lb/>
　困之時上下相求理當然也四與初為正應然四以<lb/>
　不中正處困其才不足以濟人之困初比二二有剛<lb/>
　中之才足以拯困則宜為初所從矣金剛也車載物<lb/>
　者也二以剛在下載已故謂之金車四欲從初而阻<lb/>
<pb n="22b"/>
　於二故其來遲疑而徐徐是困于金車也已之所應<lb/>
　疑其少已而之它將從之則猶豫不敢遽前豈不可<lb/>
　羞吝乎有終者事之所歸者正也初四正應終必相<lb/>
　從也寒士之妻弱國之臣各安其正而已茍擇勢而<lb/>
　從則惡之大者不容於世矣二與四皆以陽居隂而<lb/>
　二以剛中之才所以能濟困也居隂者尚柔也得中<lb/>
　者不失剛柔之宜也　四應於<hi>一无於字</hi>初而隔於二志<lb/>
　在下求故徐徐而來雖居不當位為未善然其正應<lb/>
<pb n="23a"/>
　相與故有終也<hi>並易傳</hi>
　横渠先生曰心有偏係吝也以陽履柔故有終<hi>易説</hi>
　　藍田吕氏曰九四以陽居隂知困而貞自守有所<lb/>
　　待者也志在於初而不與二爭其行不速故來徐<lb/>
　　徐四以陽剛為九五所乘故曰金車困於貴者所<lb/>
　　乘而失其正應吝道也雖不當位履謙自守物必<lb/>
　　與之故有終<lb/>
　　白雲郭氏曰當困之時以隂求陽者无它焉求濟<lb/>
<pb n="23b"/>
　　而已初六之困甚矣而九四正應不能以濟者以<lb/>
　　九二剛中在下力足以相濟而初六近而可從也<lb/>
　　故有金車之象焉金有堅剛之象車有積中之德<lb/>
　　謂九二也來徐徐者初六既從二而於九四之應<lb/>
　　則徐徐其來也當困之時九二得濟難之權四不<lb/>
　　當位非其敵也故不能濟初之急而致徐徐其來<lb/>
　　也不能濟初之急是困於九二之權也困於九二<lb/>
　　而未能應初吝也雖吝而有終者正道終復而應<lb/>
<pb n="24a"/>
　　也故初六言三歲以見雖乆而有期非若終凶者<lb/>
　　也與九四有終之義相符象言志在下者彼雖徐<lb/>
　　徐其來而四則未有忘初之志也有與者雖不當<lb/>
　　濟困之事以初六正應而有當與之道也<hi>易説</hi>
　　漢上朱氏曰九四尚柔九二剛得中柔不足以濟<lb/>
　　困剛得中乃可濟初六近比九二逺於九四四與<lb/>
　　初應而九二礙之既疑其險矣又疑初捨已而從<lb/>
　　二故來徐徐徐徐者疑懼之辭巽為不果故志在<lb/>
<pb n="24b"/>
　　下也乾變為金坤為輿坎為輪二剛而能載故曰<lb/>
　　困于金車四履不當位欲去則志初欲行則懼二<lb/>
　　處困有應而不能相濟吝道也然以陽居隂能説<lb/>
　　而巽明於處困不與二爭雖不當位終有與之者<lb/>
　　以困之時上下急於相求故也是以吝而有終<hi>易傳</hi>
　　新安朱氏曰初六九四之正應九四處位不當不<lb/>
　　能濟物而初六方困於下又為九二所隔故其象<lb/>
　　如此然邪不勝正故其占雖為可吝而必有終也<lb/>
<pb n="25a"/>
　　金車為九二象未詳疑坎有輪象也<hi>本義</hi>
九五劓刖困于赤紱乃徐有説利用祭祀象曰劓刖志<lb/>
未得也乃徐有説以中直也利用祭祀受福也<lb/>
　伊川先生曰截鼻曰劓傷於上也去足為刖傷於下<lb/>
　也上下皆揜於隂為其傷害劓刖之象也五君位也<lb/>
　人君之困由上下无與也赤紱臣下之服取行來之<lb/>
　義故以紱言人君之困以天下不來也天下皆來則<lb/>
　非困也五雖在困而有剛中之德下有九二剛中之<lb/>
<pb n="25b"/>
　賢道同德合徐必相應而來共濟天下之困是始困<lb/>
　而徐有喜説也利用祭祀祭祀之事必致其誠敬而<lb/>
　後受福人君在困時宜念天下之困求天下之賢若<lb/>
　祭祀然致其誠敬<hi>一作至誠</hi>則能致天下之賢濟天下之<lb/>
　困矣五與二同德而云上下无與何也曰隂陽相應<lb/>
　者自然相應也如夫婦骨肉分定也五與二皆陽爻<lb/>
　以剛中之德同而相應相求而後合者<hi>一无者字</hi>也如君<lb/>
　臣朋友義合也方其始困安有上下之與有與則非<lb/>
<pb n="26a"/>
　困故徐合而後有<hi>一无有字</hi>説也二云享祀五云祭祀大<lb/>
　意則宜用至誠乃受福也祭與祀享泛言之則可通<lb/>
　分而言之祭天神祀地示享人鬼五君位言祭二在<lb/>
　下言享各以其所當用也　始為隂揜无上下之與<lb/>
　方困未得志之時也徐而有説以中直之道得在下<lb/>
　之賢共濟於困也不曰中正與二合者云直乃宜也<lb/>
　直比正義差緩盡其誠意如祭祀然以求天下之賢<lb/>
　則能<hi>一无能字</hi>亨天下之困而享受其福慶也<hi>並易傳</hi>
<pb n="26b"/>
　横渠先生曰以陽居陽處困以剛威怒以求物之來<lb/>
　是反為赤紱所困者也與九二之義反矣茍能徐以<lb/>
　俟之乃心有説故曰乃徐有説物既自至以事鬼神<lb/>
　然後福可致焉處困用中可以不失其守而已故言<lb/>
　利用祭祀然非有為之時也<hi>易説</hi>
　　白雲郭氏曰困之象上下皆揜於隂在常人處之<lb/>
　　受其困而已在有為之君必思所以去之是以有<lb/>
　　用刑之象劓刖者上下皆刑之也刑小人而去之<lb/>
<pb n="27a"/>
　　所以進君子故九五劓刖以困于赤紱故也赤紱<lb/>
　　君子之服也病君子之不進故刑及小人也君子<lb/>
　　進則善者勸而不仁者逺何困之有且君子難進<lb/>
　　易退不求而致之不可得也故九五患赤紱之不<lb/>
　　進而九二有朱紱方來之辭以見九五之求之也<lb/>
　　九二中直之臣至而後有説故曰乃徐有説必曰<lb/>
　　紱者紱蔽膝也與黄裳之義同取其謙下之道也<lb/>
　　朱紱君也赤紱臣也九二以謙而不敢自進九五<lb/>
<pb n="27b"/>
　　以謙而下求之故皆曰紱也君臣相與至誠而已<lb/>
　　其道雖鬼神可交况人乎故以九二事君之道用<lb/>
　　於享祀則利用享祀矣以九五下賢之道用於祭<lb/>
　　祀則利用祭祀矣此亦見其君臣同於至誠之德<lb/>
　　用於人用於神皆可也如是則天下其有不治者<lb/>
　　哉志未得者非樂於用刑也君子未進人君志未<lb/>
　　得之初不得已而用之也受福者與孔子祭則受<lb/>
　　福之義同葢是道也用於君子則必得賢用於鬼<lb/>
<pb n="28a"/>
　　神則必受福人神雖不同其交感之道則一而已<lb/>
　　<hi>易説</hi>
　　漢上朱氏曰九四君側強臣之象二五同德相求<lb/>
　　而四間之四動艮為鼻震為足四不動兌金刑之<lb/>
　　劓刖也劓則醜刖則不行五為四傷亨困之志未<lb/>
　　得行於二也故曰劓刖志未得也二坎為赤乾為<lb/>
　　衣往應五巽蔽膝之象赤紱諸臣之紱也二躊躇<lb/>
　　不往以征為凶五以无助而困困于赤紱也巽為<lb/>
<pb n="28b"/>
　　不果徐也兌為說九五剛中而正動以直行中則<lb/>
　　思慮精審直則其行不撓如是則君臣相説之志<lb/>
　　乆而必亨九四豈能間之始也不果今則來説故<lb/>
　　曰乃徐有説以中直也上六宗廟五王假有廟祭<lb/>
　　祀者人君之所以徧及百神自上格下二五相易<lb/>
　　之象人君得九二之賢利用誠意感格之如祭祀<lb/>
　　然上下並受其福矣亨困之道莫利於用賢尚何<lb/>
　　困于赤紱哉艮為手下援九二受福也陽為福故<lb/>
<pb n="29a"/>
　　曰利用祭祀受福也<hi>易傳</hi>
　　新安朱氏曰劓刖者傷於上下下既傷則赤紱无<lb/>
　　所用而反為困矣九五當困之時上為隂揜下則<lb/>
　　乘剛故有此象然剛中而説體故能遲久而有説<lb/>
　　也占具象中又利用祭祀久當𫉬福<hi>本義</hi>
上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<lb/>
　伊川先生曰物極則反事極則變困既極矣理當變<lb/>
<pb n="29b"/>
　矣葛藟纒束之物臲卼危動之狀六處困之極為困<lb/>
　所纒束而居最高危之地困于葛藟與臲卼也動悔<lb/>
　動輒有悔无所不困也有悔咎前之失也曰自謂也<lb/>
　若能曰如是動皆得悔當變前之所為有悔也能悔<lb/>
　則往而得吉也困極而征則出於困矣故吉三以隂<lb/>
　在下卦之上而凶上居一卦之上而无凶何也曰三<lb/>
　居剛而處險困而用剛險故凶上以柔居說惟為困<lb/>
　極耳困極則有變困之道也困與屯之上皆以无應<lb/>
<pb n="30a"/>
　居卦終屯則泣血漣如困則有悔征吉屯險極而困<lb/>
　説體故也以説順進可以離乎困也　為困所纏而<lb/>
　不能變未得其道也是處之未當也知動則得悔遂<lb/>
　有悔而去之可出於困是其行而吉也<hi>並易傳</hi>
　横渠先生曰處困之極重剛在下不得其肆居非所<lb/>
　安舉則招悔取舍皆咎故行然後吉一云動悔有悔<lb/>
　猶云動悔之悔也<hi>易説</hi>
　　藍田吕氏曰上六以隂柔居困之極乘剛无應所<lb/>
<pb n="30b"/>
　　處未當欲去則繳繞而莫之説欲居則臲卼而不<lb/>
　　得安故曰困于葛藟于臲卼曰自謂也當是時也<lb/>
　　自謂動必有悔雖有悔也不可茍安而不行困極<lb/>
　　必通行則吉矣故曰動悔有悔征吉<lb/>
　　白雲郭氏曰上六以柔居困之極不能脱困有葛<lb/>
　　藟纏糾之象復欲安而居之又甚危不可安也是<lb/>
　　處困之不能退不能遂者故曰困于葛藟于臲卼<lb/>
　　也曰動悔有悔者畏懦之過徒知悔吝生乎動不<lb/>
<pb n="31a"/>
　　敢動乎悔中如是則必有悔至不知當困之極征<lb/>
　　而脱困則吉是未可與權之士也未當者處困之<lb/>
　　道未當也吉行者謂悔雖生乎動而困之上六吉<lb/>
　　在於行時有不得同也此爻葢聖人明處困失時<lb/>
　　之戒<hi>易説</hi>
　　漢上朱氏曰上六困極而當動者也巽為草葛藟<lb/>
　　藤蔓葉艾白子赤六三乾巽之象上六困極求助<lb/>
　　六三柔而不中正以巽乎上為説不能相濟又纏<lb/>
<pb n="31b"/>
　　繞之故困于葛藟言求六三為未當也上六動則<lb/>
　　不安其位不動則困於六三困于葛藟又困于臲<lb/>
　　卼之地也曰𤼵聲兌口象上六自謀曰動則失正<lb/>
　　失正則悔故安於困然不動乃有悔不知征則吉<lb/>
　　征以正行也以正而行吉且無悔矣是行而後吉<lb/>
　　也故曰吉行也范睢困於鄭安平虞卿困於魏齊<lb/>
　　猶能解相印以全其軀況體易君子乎<hi>易傳</hi>
　　新安朱氏曰以隂柔處困極故有困于葛藟于臲<lb/>
<pb n="32a"/>
　　卼曰動悔之象然物窮則變故其占曰若能有悔<lb/>
　　則可以征而吉矣<hi>本義</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷四十</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷四十<lb/>
　　　　　　　　　　頭等侍衞納喇性徳編<lb/>
䷣<hi>離下坤上</hi>
　伊川先生曰明夷序卦晉者進也進必有所傷故受<lb/>
　之以明夷夷者傷也夫進之<hi>一作而</hi>不已必有所傷理<lb/>
　自然也明夷所以次晉也為卦坤上離下明入地中<lb/>
　也反晉成明夷故義與晉正相反晉者明盛之卦明<lb/>
<pb n="1b"/>
　君在上羣賢並進之時也明夷昏暗之卦暗君在上<lb/>
　明者見傷之時也日入於地中明傷而昏暗也故爲<lb/>
　明夷<hi>易傳</hi>
　　東萊吕氏曰其卦離下坤上離文明也坤柔順也<lb/>
　　文明在下而上為柔順蔽塞不得光明所以為傷<lb/>
　　之象也<hi>易說</hi>
明夷利艱貞<lb/>
　伊川先生曰君子當明夷之時利在知艱難而不失<lb/>
<pb n="2a"/>
　其貞正也在昏暗艱難之時而能不失其正所以為<lb/>
　明<hi>一有為字</hi>君子也<hi>易傳</hi>
　　白雲郭氏曰聖人之徳惟明為大有明徳以在上<lb/>
　　大有之君是也有明徳以居下晉之臣是也明夷<lb/>
　　者明傷也故為明徳遭難之時非聖人其難其慎<lb/>
　　用晦而明殆且傷矣所以利艱貞也<hi>易說</hi>
　　新安朱氏曰夷傷也為卦下離上坤日入地中明<lb/>
　　而見傷之象故為明夷又其上六為暗之主六五<lb/>
<pb n="2b"/>
　　近之故占者利於艱難以守正而自晦其明也<hi>本義</hi>
　　東萊吕氏曰利艱貞夫當太平之時上下相通君<lb/>
　　子道長上為君所信下為人所歸故正則易惟是<lb/>
　　艱難之時小人道長君子不見信於上當此之時<lb/>
　　欲守其正所以至難故明傷之時利艱貞也<hi>易說</hi>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
　伊川先生曰明入於地其明滅也故為明夷内卦離<lb/>
<pb n="3a"/>
　離者文明之象外卦坤坤者柔順之象為人内有文<lb/>
　明之徳而外能柔順也昔者文王如是故曰文王以<lb/>
　之當紂之昏暗乃明夷之時而文王内有文明之徳<lb/>
　外柔順以事紂蒙犯大難而内不失其明聖而外足<lb/>
　以逺禍患<hi>一作害</hi>此文王所用之道也故曰文王以之<lb/>
　　明夷之時利於處艱戹而不失其貞正謂能晦藏<lb/>
　其明也不晦其明則被禍患不守其正則非賢明箕<lb/>
　子當紂之時身處其國内切近其難故云内難然箕<lb/>
<pb n="3b"/>
　子能<hi>一无能字</hi>藏晦其明而自守其正志箕子所用之道<lb/>
　也故曰箕子以之<hi>並易傳</hi>
　横渠先生曰文王體一卦之用箕子以六五一爻之<lb/>
　徳文王難在外箕子難在内也<hi>易說</hi>
　　藍田吕氏曰明夷藏而不顯也明夷之義文王箕<lb/>
　　子事紂之道也君子之徳非所尚於明夷而涖衆<lb/>
　　之道不用明焉於是乎取之<lb/>
　　龜山楊氏曰箕子以一爻言之也文王縂一卦言<lb/>
<pb n="4a"/>
　　之也繫辭曰易之興也其當商之末世周之盛徳<lb/>
　　邪文王與紂之事邪其明夷之謂乎<hi>易說</hi>
　　白雲郭氏曰在易卦彖之辭異者獨晉言康侯明<lb/>
　　夷言文王箕子革言湯武是也蓋康侯能盡晉之<lb/>
　　義故文王言之以見卦之徳與人之徳一也孔子<lb/>
　　明文王之意故繼以湯武文王箕子為言然明夷<lb/>
　　之彖自分二義文王箕子之道蓋不同也孔子曰<lb/>
　　文王既没文不在茲乎文明言文王有明徳所謂<lb/>
<pb n="4b"/>
　　内文明也三分天下有其二以服事殷所謂外柔<lb/>
　　順也文王盡坤離之義所謂得明夷之大者矣箕<lb/>
　　子用晦而明得其艱貞而已此文王箕子之辨也<lb/>
　　觀其與㣲子比干人自獻於先王所謂内難而能<lb/>
　　正其志也自為之奴卒陳洪範所謂艱貞用晦而<lb/>
　　明矣明夷大象獨為聖人明徳遭難之事初无衆<lb/>
　　人之象故正言文王箕子也<hi>易說</hi>
　　漢上朱氏曰離為日為明坤為地為晦坤上離下<lb/>
<pb n="5a"/>
　　明入地中夷傷也晉日在上旦晝也明夷日入地<lb/>
　　中暮夜也鄭康成曰日在地上其明乃光至其入<lb/>
　　也明乃傷矣晉者明君在上羣賢並進麗乎大明<lb/>
　　之時明夷者闇君在上明者在下見傷之時故曰<lb/>
　　明夷此以坤離兩體言明夷也明夷晉之反離為<lb/>
　　文明坤為柔順坎為險難陽為大文王當紂之時<lb/>
　　内含文明外體柔順蒙大難而免於難故曰内文<lb/>
　　明而外柔順以蒙大難文王以之言文王用明夷<lb/>
<pb n="5b"/>
　　之一卦也初九六二九三正也明夷之時不晦其<lb/>
　　明則有禍失其正則其明熄滅處之者利在於艱<lb/>
　　貞而已艱貞者有其明而晦之也如日在地中其<lb/>
　　明可晦正不可動故曰利艱貞晦其明也坎險在<lb/>
　　内内難也箕子紂同姓近則身在商邑之中難在<lb/>
　　内者也佯狂被髪自守其志囚奴而不變其於正<lb/>
　　也難矣故曰内難而能正其志箕子以之箕子用<lb/>
　　明夷利艱貞之三爻也文王箕子雖若不同其用<lb/>
<pb n="6a"/>
　　明夷之道則一也在卦氣為九月故太𤣥準之以<lb/>
　　晦<hi>易傳</hi>
　　新安朱氏曰明入地中以卦象釋卦名内文明外<lb/>
　　柔順以卦徳釋卦義蒙大難謂遭紂之亂而見囚<lb/>
　　也利艱貞以六五一爻之義釋卦辭内難謂為紂<lb/>
　　近親在其國内如六五之近於上六也<hi>本義</hi>　明夷<lb/>
　　未是說闇之主只是說明而被傷者乃君子也上<lb/>
　　六方是說闇君于出門庭言君子去闇尚逺可以<lb/>
<pb n="6b"/>
　　得其本心而逺去文王箕子大槩皆是晦其明然<lb/>
　　文王之外柔順是本分自然做底箕子晦其明又<lb/>
　　云艱是他那佯狂底意思便是艱難底氣象爻說<lb/>
　　利貞而不言艱者蓋言箕子則艱可見不必更言<lb/>
　　之<hi>語錄</hi>
　　東萊吕氏曰坤上離下明入於地也人皆視明入<lb/>
　　於地而明自此滅殊不知明本不能滅特暫入於<lb/>
　　地而已人皆以君子之道見傷而道滅殊不知本<lb/>
<pb n="7a"/>
　　不曾滅何者正道本不可無如日入地中其明初<lb/>
　　未嘗絶觀於渾天之法則可見也内文明而外柔<lb/>
　　順以蒙大難文王以之離内文明坤外柔順夫當<lb/>
　　見傷之時若外恃其文明則必見仇於小人何以<lb/>
　　蒙難哉惟是内藴文明之徳外以柔順而行則入<lb/>
　　獸不亂羣入鳥不亂行兵无所投其刄藥无所投<lb/>
　　其毒斯可蒙大難矣故文王當紂昏亂之時雖囚<lb/>
　　於羑里而以柔順處之終不能害己柔順文明本<lb/>
<pb n="7b"/>
　　非二事内之文明則外自然柔順外之躁動者即<lb/>
　　内之无文明亦非韜光埋彩之謂也日之在地中<lb/>
　　世上元不覺有日文王之在殷紂元不覺有文王<lb/>
　　此所以能蒙大難也利艱貞晦其明也内難而能<lb/>
　　正其志箕子以之當患難之時須艱守正道所以<lb/>
　　為晦其明聖人恐人錯認晦其明之義以為和光<lb/>
　　同塵故又以内難而能正其志明之以見所謂艱<lb/>
　　貞者乃艱難而正志者也凡處患難昭昭若揭日<lb/>
<pb n="8a"/>
　　月而行與夫隨波同塵者皆不足道惟能正志然<lb/>
　　後可謂晦其明所謂素患難行乎患難者也彖言<lb/>
　　文王及箕子至於爻則獨言箕子而不言文王何<lb/>
　　也蓋箕子之行應六五一爻而已至於文王則一<lb/>
　　卦之全體皆文王之用也豈可以一爻指名之乎<lb/>
　　何以知之明夷為卦坤上離下離之在内即文王<lb/>
　　之内文明也坤之在外即文王之外柔順也内文<lb/>
　　明而外柔順以蒙大難是知明夷一卦全體皆文<lb/>
<pb n="8b"/>
　　王之用也<hi>易說</hi>
象曰明入地中明夷君子以涖衆用晦而明<lb/>
　伊川先生曰明所以照君子无所不照然用明之過<lb/>
　則傷於察太察則盡事而無含𢎞之度故君子觀明<lb/>
　入地中之象於涖衆也不極其明察而用晦然後能<lb/>
　容物和衆衆親而安是用晦乃所以為明也若自任<lb/>
　其明无所不察則己不勝其忿疾而无寛厚含容<hi>一作</hi>
　<hi>𢎞</hi>之徳人情睽疑而不安失涖衆之道適所以為不<lb/>
<pb n="9a"/>
　明也古之聖人設前旒屏樹者不欲明之盡乎隠也<lb/>
　<hi>易傳</hi>
　横渠先生曰不任察而不失其治也<hi>易說</hi>
　　龜山楊氏曰君子之涖衆惟不用其明故能合天<lb/>
　　下而為明若察察而用明則蔽之者至矣<hi>易說</hi>
　　白雲郭氏曰離日也方其明出地上晉晝之時也<lb/>
　　及其日中照天下則為豐矣至於明入地中而後<lb/>
　　為明夷夷之為傷非毁其明也晦其明而己晦其<lb/>
<pb n="9b"/>
　　明則有終明之道是以艱貞之君子所以能用晦<lb/>
　　而明也然日所以照臨下土故君子之涖衆者其<lb/>
　　象似之<hi>易說</hi>
　　漢上朱氏曰明夷者晉之反坤為衆為晦離為明<lb/>
　　初九九三入而治之涖衆也天下至衆以明涖之<lb/>
　　則知有時而困人情不安用晦而明則親疎小大<lb/>
　　无所不容衆為我用此垂旒塞纊而明目達聪之<lb/>
　　道也<hi>易傳</hi>
<pb n="10a"/>
　　東萊吕氏曰明入地中明夷君子以涖衆用晦而<lb/>
　　明此君子養明之道日至暮則入乎地人皆見其<lb/>
　　入於地而不知所以養其明故不有虞淵之入烏<lb/>
　　有𤾉谷之明故古人曰雖有千丈清不如一尺渾<lb/>
　　无其渾不足以養其清且如舜之時罪疑惟輕功<lb/>
　　疑惟重與其殺不辜寧失不經觀此則舜之賞罰<lb/>
　　猶未盡明若漢宣帝信賞必罰截然无差則是舜<lb/>
　　不免於疑而宣帝乃能明察則謂宣帝賢於舜可<lb/>
<pb n="10b"/>
　　也而後世論舜則以為聖人之盛宣帝乃雜霸之<lb/>
　　君其所以異必有所在矣學者須仔細玩味<hi>易說</hi>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
　伊川先生曰初九明體而居明夷之初見傷之始也<lb/>
　九陽明上升者也故取飛象昏暗在上傷陽之明使<lb/>
　不得上進是于飛而傷其翼也翼見傷故垂朶凡小<lb/>
　人之害君子害其所以行者君子于行三日不食君<lb/>
<pb n="11a"/>
　子明照見事之㣲雖始有見傷之端未顯也君子則<lb/>
　能見之矣故行去避之君子于行謂去其祿位而退<lb/>
　藏也三日不食言困窮之極也事未顯而處甚艱非<lb/>
　見幾之明不能也夫知幾者君子之獨見非衆人所<lb/>
　能識也故明夷之始其見傷未顯而去之則世俗孰<lb/>
　不疑怪故有所往適則主人有言也然君子不以世<lb/>
　俗之見怪而遲疑其行也若俟衆人盡識則傷己及<lb/>
　而不能去矣此薛方所以為明而揚雄所以不獲其<lb/>
<pb n="11b"/>
　去也或曰傷至於垂翼傷己明矣何得衆人猶未識<lb/>
　也曰初傷之始也云垂其翼謂傷其所以飛爾其事<lb/>
　則未顯也君子見幾故亟去之世俗之人未能見也<lb/>
　故異而非之如穆生之去楚申公白公且非之況世<lb/>
　俗之人乎但譏其責小禮而不知穆生之去避胥靡<lb/>
　之祸也當其言曰不去楚人将鉗我於市雖二儒者<lb/>
　亦以為過甚之言也又如袁閎於黨事未起之前名<lb/>
　徳之士方鋒起而獨潛身土室故人以為狂生卒免<lb/>
<pb n="12a"/>
　黨錮之禍所往而人有言胡足怪也　君子遯藏而<lb/>
　困窮義當然也惟義之當然故安處而无悶雖不食<lb/>
　可也<hi>並易傳</hi>
　横渠先生曰進應於上為三所困故曰于飛垂翼君<lb/>
　子避患當速勢不與抗退而逺行不遑暇食静以自<lb/>
　守非有所往之時也<hi>易說</hi>
　　藍田吕氏曰初九明當升而反在下飛而垂翼之<lb/>
　　象也君子明者也明夷不明者也明與不明義與<lb/>
<pb n="12b"/>
　　不義之分也不義者之食義者不受也明者所為<lb/>
　　不明者不信也故于行則三日不食有攸往則主<lb/>
　　人有言<lb/>
　　龜山楊氏曰居明夷之初在下而未蒙難也其翔<lb/>
　　而後集卑以自牧而已不矯激以為髙也故曰明<lb/>
　　夷于飛垂其翼其去而違之則宜速矣故君子于<lb/>
　　行三日不食若孔子接淅而行是也然直道而事<lb/>
　　人則焉往而不三黜故有攸往主人有言<hi>易說</hi>
<pb n="13a"/>
　　白雲郭氏曰卦之初爻皆有進无退而明夷之初<lb/>
　　聖人三釋之其辭皆不能果於進者以明傷之時<lb/>
　　其義不可果於進而其勢亦不得進也何謂三明<lb/>
　　夷于飛垂其翼一也君子于行三日不食二也有<lb/>
　　攸往主人有言三也且譬之鳥焉欲進則飛之疾<lb/>
　　而今言垂其翼者以明明傷之時義不可進也知<lb/>
　　義不可進而不進是為初九垂翼之道也此戒於<lb/>
　　未進之前也君子當斯時而欲有行是自取困窮<lb/>
<pb n="13b"/>
　　之道象言義不食者君子于行義有不得祿食之<lb/>
　　象然則三日不食自取之也此言勢不得進而自<lb/>
　　取困辱也苟不知義之不可進不知勢之不得進<lb/>
　　而終欲有所往是以至於主人有言主人主我者<lb/>
　　也主人有言則難将作矣故聖人欲垂其翼於前<lb/>
　　不欲主人有言於後斯能用晦而明矣是以辨之<lb/>
　　於初也<hi>易說</hi>
　　漢上朱氏曰晉上九反而為明夷之初九離為鳥<lb/>
<pb n="14a"/>
　　自上下下于飛也見傷而垂其翼者也柔為毛剛<lb/>
　　其翼也小人之害君子必害其所以行使不得進<lb/>
　　君子明足以見㣲故去位而行離為日之四歴三<lb/>
　　爻兌口在上三日不食也斷之以義雖困窮飢餓<lb/>
　　而不悔故曰君子于行義不食也之四有攸往也<lb/>
　　巽東南方主人位兌口為有言君子所為衆人固<lb/>
　　不識也方初九以正見傷於明夷之始其事隱而<lb/>
　　難見㣲而未著自常情觀之豈不離世異俗乎此<lb/>
<pb n="14b"/>
　　所以主人有言然君子不恤也義之當然納履而<lb/>
　　行何往而不貧賤哉易傳曰待其已顯則无及矣<lb/>
　　此薛方所以為明而揚雄所以不獲去也穆生之<lb/>
　　去楚二儒且非之況世俗之人乎故袁閎之於東<lb/>
　　漢亦以為狂也所往而人有言何足怪哉<hi>易傳</hi>
　　新安朱氏曰飛而垂翼見傷之象占者行而不食<lb/>
　　所如不合時義當然不得而避也<hi>本義</hi>
　　東萊吕氏曰初九乃明之初見傷之始也方小人<lb/>
<pb n="15a"/>
　　道長亦未為君子之害而君子必見幾而去正如<lb/>
　　鳥雀方飛為人所傷其翼雖垂亦未至於墜地君<lb/>
　　子於此時雖未至大傷便有所行蓋君子見幾而<lb/>
　　作才有小傷便去雖前有三日之至險亦不顧主<lb/>
　　人有言主人在朝之人凡去者為客則居者為主<lb/>
　　君子于行在朝必咎君子之輕動象曰義不食也<lb/>
　　義字不可不精看且好安惡佚君子小人同然君<lb/>
　　子棄富貴而就勞苦亦義不得不然耳義之在人<lb/>
<pb n="15b"/>
　　如影随形義當去則去故不食乃義當然<hi>易說</hi>
六二明夷夷于左股用拯馬壯吉象曰六二之吉順以<lb/>
則也<lb/>
　伊川先生曰六二以至明之才得中正而體順順時<lb/>
　自處處之至善也雖君子自處之善然當陰闇小人<lb/>
　傷明之時亦不免為其所傷但君子自處有道故不<lb/>
　能深相傷害終能違避之爾足者所以行也股在脛<lb/>
　足之上於行之用為不甚切左又非便用者手足之<lb/>
<pb n="16a"/>
　用以右為便唯蹶張用左蓋右立為本也夷于左股<lb/>
　謂傷害其行而不甚切也雖然亦必自免有道拯用<lb/>
　<hi>一作其</hi>壮健之馬則獲免之速而吉也君子為陰闇所<lb/>
　傷其自處有道故其傷不甚自拯有道故獲免之疾<lb/>
　用拯之道不壮則被傷深矣故云馬壮則吉也二以<lb/>
　明居陰闇之下所謂吉者得免傷害而已非謂可以<lb/>
　有為於斯時也　六二之得吉者以其順處而有法<lb/>
　則也則謂中正之道能順而得中正所以處明傷之<lb/>
<pb n="16b"/>
　時而能保其吉也<hi>並易傳</hi>
　横渠先生曰與三同體三為六應故曰夷于左股居<lb/>
　中履順難不能及故曰用拯馬壮吉馬謂初九亦為<lb/>
　己用故欲拯闇同<hi>易說</hi>
　　藍田吕氏曰六二以隂柔居中在二陽之間不自<lb/>
　　明而賴物以為明不自行而賴物以為行順物之<lb/>
　　則而不自用晦其明者也故曰夷于左股用拯馬<lb/>
　　壮吉夷于左股則不能自行用拯斯難馬壮乃吉<lb/>
<pb n="17a"/>
　　也<lb/>
　　龜山楊氏曰六二以至明之才當傷明之時惟其<lb/>
　　自處有道故雖傷也止于左股不至乎甚矣馬健<lb/>
　　順之物用拯馬壮蓋其自處之道言其中正而體<lb/>
　　順不違乎則是以吉也<hi>易說</hi>
　　白雲郭氏曰離之所以為明者以二也明夷之時<lb/>
　　初則以進為傷二則不進亦傷矣不用其明則其<lb/>
　　傷淺故有夷于左股之象雖傷于左股而有用拯<lb/>
<pb n="17b"/>
　　之道用拯之道健順則吉故言馬壮吉馬壮猶明<lb/>
　　夷于飛也順以則者猶垂其翼也以是知明夷之<lb/>
　　道固不能一於明亦不可一於晦也六二以柔順<lb/>
　　中正至明之才是以能順時不違則以盡用拯之<lb/>
　　道而獲吉也<hi>易說</hi>
　　漢上朱氏曰此爻因初九之往以取象初往二成<lb/>
　　巽震為左巽股也二為小人所傷不可動以應五<lb/>
　　明夷夷于左股小人之傷君子天也君子无如之<lb/>
<pb n="18a"/>
　　何亦順之而已六二在位不可以苟去用九三拯<lb/>
　　之可也拯子夏傳說文字林作抍音升一音承上<lb/>
　　舉也三震起也九三之五成艮手有起手上舉之<lb/>
　　象夷于左股既不可動用之上舉其手以濟六五<lb/>
　　之柔者當資九三之力九三坎馬震為作足坎震<lb/>
　　得位馬之壮健者也馬壮乃可載上而行以濟弱<lb/>
　　六二不動亦保其吉雖傷左股猶无傷也此六二<lb/>
　　順以致吉不失其事君之則也則者理之所不能<lb/>
<pb n="18b"/>
　　違也故曰六二之吉順以則也夫風雷相益水火<lb/>
　　相用見於萬物異體而同功者多矣況二三同體<lb/>
　　乎然非中正明徳君子其能如是書曰告于顛隮<lb/>
　　若之何其六二之謂與鄭本作明夷睇于左股睇<lb/>
　　傾視也離目變巽左股見傷故睇之或當從鄭或<lb/>
　　曰卦爻有因前爻何也曰亦彰往察來之一端也<lb/>
　　前爻既往後爻方來來往相為用故有因爻成象<lb/>
　　者如同人九四因九三九五因九三九四明夷六<lb/>
<pb n="19a"/>
　　二因初九也有因前卦為象者如明夷之上六因<lb/>
　　晉夬之初九因大壮玩其辭則可知故曰斷辭則<lb/>
　　備矣太𤣥亦然一首不盡其義乃以二首明之<hi>易傳</hi>
　　新安朱氏曰傷而未切救之速則免矣故其象占<lb/>
　　如此<hi>本義</hi>
　　東萊吕氏曰凡人之情害己迫患已至奔而避之<lb/>
　　者常也惟患未迫害未至小有所傷能疾驅而避<lb/>
　　之非天下之至明不能六二居下體之中為明夷<lb/>
<pb n="19b"/>
　　之主明之極者也方傷其左股而拯其壮馬疾去<lb/>
　　而避之可謂明也已矣拯者策馬言去之疾也象<lb/>
　　曰六二之吉順以則也最要看順以則也一句葢<lb/>
　　所以疾去者非為避患以求安乃順其法則義所<lb/>
　　當去也<hi>易說</hi>
九三明夷于南狩得其大首不可疾貞象曰南狩之志<lb/>
乃大得也<lb/>
　伊川先生曰九三離之上明之極也又處剛而進上<lb/>
<pb n="20a"/>
　六坤之上暗之極也至明居下而為下之上至暗在<lb/>
　上而處窮極之地正相敵應将以明去暗者也斯義<lb/>
　也其湯武之事乎南在前而明方也狩畋而去害之<lb/>
　事也南狩謂前進而除害也當克獲其大首大首謂<lb/>
　暗之魁首上六也三與上正相應為至明克至暗之象<lb/>
　不可疾貞謂誅其元惡舊染汙俗未能遽革必有其<lb/>
　漸革之遽則駭懼而不安故酒誥云惟殷之迪諸臣<lb/>
　惟工乃湎于酒勿庸殺之姑惟教之至於既久尚曰<lb/>
<pb n="20b"/>
　餘風未殄是漸漬之俗不可以遽革也故曰不可疾<lb/>
　貞正之不可急也上六雖非君位以其居上而暗之<lb/>
　極故為暗之至謂之大首　夫以下之明除上之暗<lb/>
　其志在去害而已如啇周之湯武豈有意於利天下<lb/>
　乎得其大首是能去害而大得其志矣志苟不然乃<lb/>
　悖亂之事也<hi>並易傳</hi>
　横渠先生曰九三進獲明夷之主故曰南狩得其大<lb/>
　首<hi>易說</hi>
<pb n="21a"/>
　　藍田吕氏曰九三居離之極至明之主也上六居<lb/>
　　坤之極至暗之主也離南方之卦離至南而益明<lb/>
　　得其地也故曰明夷于南狩明夷之世至明之主<lb/>
　　得其地以攻至闇之主必大有得故曰得其大首<lb/>
　　君子之於物无不愛也雖有甚惡閔之而己正之<lb/>
　　而己不可疾也持不可疾之心以為正則君子用<lb/>
　　兵皆出於不得已也<lb/>
　　龜山楊氏曰南狩文王作興之象也而二老歸之<lb/>
<pb n="21b"/>
　　二老者天下之大老也大老所謂得其大首也<hi>易説</hi>
　　白雲郭氏曰伊川曰九三離之上明之極也又處<lb/>
　　剛而進上六坤之上暗之極也斯義也其湯武之<lb/>
　　事乎湯武非利人之天下也去其害而已南在前<lb/>
　　明方也狩畋而去害之事也大首謂暗之魁首上<lb/>
　　六也三與上正相敵應為至明克至闇之象不可<lb/>
　　疾貞謂誅其元惡舊染汚俗未能遽革必有其漸<lb/>
　　故酒誥云惟殷之迪諸臣惟工乃湎于酒勿庸殺<lb/>
<pb n="22a"/>
　　之姑惟教之是也雍曰初九其傷未至六二其傷<lb/>
　　已至九三則其傷已過矣濟之以剛明上進之才<lb/>
　　是所以南狩而大得志也不可疾貞者離之性失<lb/>
　　之過則暴故戒之以此伊川謂九三為湯武則夷<lb/>
　　于左股者其文王乎<hi>易說</hi>
　　漢上朱氏曰三公之位上六明夷之主九三極明<lb/>
　　至剛得位而應不得已而動以克極闇之主湯武<lb/>
　　之事也自二至上體師坎為中冬狩之時離為南<lb/>
<pb n="22b"/>
　　三動之上南狩也故曰明夷于南狩狩者為民去<lb/>
　　害離之三陽乾也乾為首陽為大南狩克之得其<lb/>
　　大首大首元惡也得者易辭故曰得其大首離為<lb/>
　　鳥飛而上逆不可疾也九居上未正也民迷久矣<lb/>
　　遽正則駭懼不安當以疾貞為戒故曰不可疾貞<lb/>
　　動於中志也京房曰動乃見志故曰南狩之志乃<lb/>
　　大得也易傳曰以下之明除上之闇其志在於去<lb/>
　　害而已啇周之湯武豈有意於利天下乎志苟不<lb/>
<pb n="23a"/>
　　然乃悖亂之事也<hi>易傳</hi>
　　新安朱氏曰以剛居剛又在明體之上而屈於至<lb/>
　　闇之下正與上六闇主為應故有向明除害得其<lb/>
　　首惡之象然不可以亟也故有不可疾貞之戒成<lb/>
　　湯起於夏臺文王興於羑里正合此爻之義而小<lb/>
　　事亦有然者<hi>本義</hi>
　　東萊吕氏曰九三以下之明攻上之暗此爻在下<lb/>
　　而伐上者也下之伐上聖人不得已而為者是湯<lb/>
<pb n="23b"/>
　　武革命之象也湯武革命固非有心如此蓋上受<lb/>
　　天命之傳下迫民心之歸猶且徘徊有不忍意如<lb/>
　　湯必使伊尹五就桀然後有鳴條之誅武王必五<lb/>
　　年觀政於啇然後有牧野之誓皆非一舉而為待<lb/>
　　彼不能遷善改過然後征之蓋所以正君臣之分<lb/>
　　存忠厚之心故曰南狩不可疾貞象所謂大得者<lb/>
　　蓋有成湯武王之志然後大得應天心順民心也<lb/>
　　无湯武之志則簒矣<hi>易説</hi>
<pb n="24a"/>
六四入于左腹獲明夷之心于出門庭象曰入于左腹<lb/>
獲心意也<lb/>
　伊川先生曰六四以隂居隂而在隂柔之體處近君<lb/>
　之位是陰邪小人居高位以柔邪順於君者也六五<lb/>
　明夷之君位傷明之主也四以柔邪順從之以固其<lb/>
　交夫小人之事君未有由顯明以道合者也必以隱<lb/>
　僻之道自結於上右當用故為明顯之所左不當用<lb/>
　故為隱僻之所人之手足皆以右為用世謂僻所為<lb/>
<pb n="24b"/>
　僻左是左者隱僻之所也四由<hi>一有是字</hi>隱僻之道深入<lb/>
　其君故云入于左腹入腹謂其交深也其交之深故<lb/>
　得其心凡姦邪之見信於其君皆由奪其心也不奪<lb/>
　其心能无悟乎于出<hi>一作出于</hi>門庭既信之於心<hi>一作既奪其心</hi>
　而後行之於外也邪臣之事暗君必先蠱其心而後<lb/>
　能行於外　入于左腹謂以邪僻之道入於君而得<lb/>
　其心意也得其心所以終不悟也<hi>並易傳</hi>
　横渠先生曰與上六同為一體故曰入于左腹與五<lb/>
<pb n="25a"/>
　親比故曰出門獲明夷之心蓋用柔履中其志相得<lb/>
　故曰獲心意也<hi>易説</hi>
　　藍田吕氏曰坤體純柔至闇者也六四當明夷之<lb/>
　　世以隂居隂入于至闇之始在上者亦皆昏闇然<lb/>
　　能獲在上者心意出之于門庭之間者必以隂柔<lb/>
　　之資逆探在上之邪心在上者既闇不能察而拒<lb/>
　　之此所以為其所得也<lb/>
　　龜山楊氏曰腹坤象也坤體之下故曰左腹尊右<lb/>
<pb n="25b"/>
　　故也入于左腹不用其明也與聖人為腹不為目<lb/>
　　之意同獲明夷之心所謂求仁而得仁也于出門<lb/>
　　庭則與慎宻而不出者異矣故自靖人自獻于先<lb/>
　　王我不顧行遯此㣲子之明夷也<hi>易說</hi>
　　白雲郭氏曰伊川以六四為隂邪小人居高位以<lb/>
　　柔邪順於君者也雍曰小人之事其君也務引其<lb/>
　　君於不正之道然後能獲其心意而作威福於天<lb/>
　　下也大學之道欲明明徳於天下者必先正心誠<lb/>
<pb n="26a"/>
　　意而後可以治國平天下是以明君務知本而後<lb/>
　　小人不得啓其邪心又烏有入于左腹獲心意之<lb/>
　　事哉明夷之君暗主也暗主不知正心誠意故小<lb/>
　　人得以不正之道乗間而入以獲其心意適所以<lb/>
　　喪其君之明也好大喜功者以攻戰入之好貨財<lb/>
　　者以聚歛入之好奢侈者以土木文繡入之好淫<lb/>
　　泆驕樂者以鄭衞聲色入之故入于左腹言投其<lb/>
　　不正之道也明夷之心暗主之心也于出門庭作<lb/>
<pb n="26b"/>
　　威福於天下也君子務引其君於當道而格君心<lb/>
　　之非小人則務投其不正之道而得其心意以作<lb/>
　　威福君子小人之事君其辨如此是以爭臣多君<lb/>
　　子而功利之臣多小人<hi>易說</hi>
　　漢上朱氏曰上六極闇九三極明四逺上近三應<lb/>
　　初震為左離為大腹四自震應初入離入于左腹<lb/>
　　也坎為心坤中為意初六之四離變艮為門四為<lb/>
　　夜獲明夷之心于出門庭也初之四則坎坤變兌<lb/>
<pb n="27a"/>
　　為說獲心意之象故又曰獲心意也其㣲子去商<lb/>
　　之事乎上六極暗将亡其意豈願亡哉去暗就明<lb/>
　　亡者復存則獲明夷之心意矣震為反生故也六<lb/>
　　四柔順而正與上六同體比於三而逺於上六以<lb/>
　　譬則㣲子之類也腹之為物能容者也自外而之<lb/>
　　内自上而之下九三所受也<hi>易傳</hi>
　　新安朱氏曰此爻之義未詳竊疑左腹者幽隠之<lb/>
　　處獲明夷之心于出門庭者得意於逺去之義言<lb/>
<pb n="27b"/>
　　筮而得此者其自處當如是也蓋離體為至明之<lb/>
　　徳坤體為至闇之地下三爻明在闇外故隨其逺<lb/>
　　近高下而處之不同六四以柔正居闇地而尚淺<lb/>
　　故猶可以得意於逺去五以柔中居闇地而已迫<lb/>
　　故為内難正志以晦其明之象上則極乎闇矣故<lb/>
　　為自傷其明以至於闇而又足以傷人之明蓋下<lb/>
　　五爻皆為君子獨上一爻為闇君也<hi>本義</hi>
　　東萊吕氏曰大抵君子之攻小人當攻其根本苟<lb/>
<pb n="28a"/>
　　不攻其根本見小人在於聚歛則攻其聚歛見小<lb/>
　　人在於謟諛則攻其謟諛見小人在於開邉則攻<lb/>
　　其開邉則終不勝夫小人蓋小人所以為根本以<lb/>
　　其先能以左道壊人君之心術故人君深信之而<lb/>
　　不疑今之攻小人若但攻其門庭而不攻其内此<lb/>
　　君子所以常不勝而小人所以常勝君子之攻小<lb/>
　　人蓋亦反其本矣本者何在正君心也孟子曰惟<lb/>
　　大人為能格君心之非<hi>易說</hi>
<pb n="28b"/>
六五箕子之明夷利貞象曰箕子之貞明不可息也<lb/>
　伊川先生曰五為君位乃常也然易之取義變動随<lb/>
　時上六處坤之上而明夷之極陰暗傷明之極者也<lb/>
　五切近之聖人因以五為切近至暗之人以見處之<lb/>
　之義故不專以君位<hi>一作義</hi>言上六隂暗傷明之極故<lb/>
　以為明夷之主五切近傷明之主若顯其明則見傷<lb/>
　害必矣故當如箕子之晦藏則可以<hi>一无以字</hi>免於難箕<lb/>
　子商之舊臣而同姓之親可謂切近於紂矣若不自<lb/>
<pb n="29a"/>
　晦其明被禍可必也故佯狂為奴以免於害雖晦藏其明<lb/>
　而内守其正所謂内難而能正其志所以謂之仁與明也<lb/>
　若箕子可謂貞矣以五陰柔故為之戒云利貞謂宜如箕<lb/>
　子之貞固也若以君道言義亦如是人君有當含晦之時<lb/>
　亦外晦其明而内正其志也　箕子晦藏不失其貞固雖<lb/>
　遭患難其明自存不可滅息也若逼禍患遂失其所守則<lb/>
　是亡其明乃滅息也古之人如揚雄者是也<hi>並易傳</hi>
　横渠先生曰雖近於闇然柔順履中闇不能掩箕子<lb/>
<pb n="29b"/>
　之正也<hi>易說</hi>
　　藍田吕氏曰六五居二陰至闇之間不可與明所<lb/>
　　以利貞者知守中以為正也此箕子事紂之義乎<lb/>
　　龜山楊氏曰履尊位大中而承上六所謂内難而<lb/>
　　能正其志者明之不可息以正而已故書曰囚奴<lb/>
　　正士以其蒙難而不失正也凡卦皆以五為君位<lb/>
　　而明夷之君貴而无位高而无民天下不以為君<lb/>
　　也其存者名號而已故以上六當之而父師其次<lb/>
<pb n="30a"/>
　　也故以六五當之上下无常剛柔相易不可為典<lb/>
　　要惟其時而已<hi>易說</hi>
　　白雲郭氏曰君子以正道處已而以道之權濟時<lb/>
　　明者聖人之正道也用晦而明者權也雖權而其<lb/>
　　明未嘗息者箕子之明夷是也當明夷之時不知<lb/>
　　用晦而明則見傷必矣此箕子所以為利貞也五<lb/>
　　為尊位以君臣之分言之則君也以君子小人言<lb/>
　　之則君子也故君子處晦與人君處晦皆同<hi>易說</hi>
<pb n="30b"/>
　　漢上朱氏曰六五動則正正成離離明也不動成<lb/>
　　坤坤為晦自晦其明也五上同體迫於昏亂而不<lb/>
　　可去是以自晦其明以免禍箕子之明夷也自晦<lb/>
　　者不動而已未嘗失正也明在其中失正則其明<lb/>
　　遂亡故佯狂者自晦也不受封去之朝鮮者正也<lb/>
　　聖人慮後世讀易者以自晦即守正而蒙垢愛生<lb/>
　　失其所守故曰箕子之貞明不可息也<hi>易傳</hi>
　　新安朱氏曰居至闇之地近至闇之君而能正其<lb/>
<pb n="31a"/>
　　志箕子之象也貞之至也利貞以戒占者<hi>本義</hi>
　　東萊吕氏曰上六為明夷之主昏昧之極而六五<lb/>
　　近之最為難處方欲毅然剛強既不可随波逐流<lb/>
　　又不可須是如箕子之正夫箕子為商舊臣紂之<lb/>
　　叔父乃佯狂為奴可謂能守正故此爻特發明其<lb/>
　　處傷之道大抵當顯明之中而用正正最易見惟<lb/>
　　是當暗傷之時用其正則難矣自常情觀之箕子<lb/>
　　甘心處於奴莫不謂其明已滅殊不知暗中有正<lb/>
<pb n="31b"/>
　　處箕子雖處暗弱之時甘心為奴而箕子自靖人<lb/>
　　自獻于先王一念之正初未嘗息象言明不可息<lb/>
　　也以此<hi>易說</hi>
上六不明晦初登于天後入于地象曰初登于天照四<lb/>
國也後入于地失則也<lb/>
　伊川先生曰上居卦之終為明夷之主又為明夷之<lb/>
　極上至高之地明在至高本當逺照明既夷傷故不<lb/>
　明而反昏晦也本居於高明當及逺初登于天也乃<lb/>
<pb n="32a"/>
　夷傷其明而昏晦後入于地也上明夷之終又坤陰<lb/>
　之終明傷之極者也　初登于天居高而明則當照<lb/>
　及四方也乃被傷而昏暗是後入于地失明之道也<lb/>
　失則失其道也<hi>並易傳</hi>
　　藍田吕氏曰明當在上而入于地上六所以失明<lb/>
　　之則闇當在下而不用其明六二所以順以則也<lb/>
　　龜山楊氏曰明夷至於不明晦則極矣初登于天<lb/>
　　用其明也後入于地則其明夷矣易曰乾元用九<lb/>
<pb n="32b"/>
　　乃見天則蓋窮則變變則通天之則也明夷至於<lb/>
　　極而不知變失則亦甚矣<hi>易說</hi>
　　白雲郭氏曰明晝之極一於晦也故言不明晦不<lb/>
　　明而晦則非若于飛垂翼者也又非用拯馬壮之<lb/>
　　道也其明息矣聖人原始要終言之故曰初登于<lb/>
　　天後入于地入于地所謂不明晦而明之道失矣<lb/>
　　<hi>易說</hi>
　　漢上朱氏曰晉明出地上反為明夷則明入地中<lb/>
<pb n="33a"/>
　　不明而晦上六極坤坤為晦故曰不明晦晉時離<lb/>
　　出坤登於乾五下照坤六四坤在上為國故曰初<lb/>
　　登于天照四國也晉反則離入於坤後入于地也<lb/>
　　　五者君之位以明徳居尊位者人君之則後入<lb/>
　　于地則失位失位者以不明晦而失為君之則也<lb/>
　　人君近君子逺小人兢兢焉唯懼不明乎善者所<lb/>
　　以守其則也得失无不自己為之者得之明失之<lb/>
　　晦晝夜之象故聖人舉晉明夷二卦反復以釋爻<lb/>
<pb n="33b"/>
　　義原初懲後為人君萬世之戒雜卦曰明夷誅也<lb/>
　　為明夷之主而不誅者鮮矣<hi>易傳</hi>
　　新安朱氏曰以陰居坤之極不明其徳以至於晦<lb/>
　　始則處高位以傷人之明終必至於自傷而墜厥<lb/>
　　命故其象如此而占亦在其中矣照四國以位言<lb/>
　　<hi>本義</hi>　問明夷卦先生曰下三爻皆說明夷是明而<lb/>
　　見傷者六四爻說者却以為是姦邪之臣先蠱惑<lb/>
　　其君心而後肆行於外殊不知上六是暗主六五<lb/>
<pb n="34a"/>
　　却不作君說六四之與上六既非正應又不相比<lb/>
　　又況下三爻皆說明夷是好底何獨此爻却作不<lb/>
　　好說故某於此爻之義未詳但以意觀之六四居<lb/>
　　暗地尚淺猶可以得意而逺去故雖入於幽隠之<lb/>
　　處猶能獲明夷之心于出門庭也故小象曰獲心<lb/>
　　意也上六不明晦則是合下已是不明故初登于<lb/>
　　天可以照四國而不免後入于地則是始於傷人<lb/>
　　之明而終於自傷以墜其命矣吕原明以為唐明<lb/>
<pb n="34b"/>
　　皇可以當之蓋言始明而終暗也<hi>語録</hi>
　　東萊吕氏曰上六處傷之極最是不明處夫居離<lb/>
　　之上本當明而反不明蓋始雖明而其後入于地<lb/>
　　所以晦其明也此一爻唐明皇當之當開元之初<lb/>
　　姚宋為相而致太平可謂明照四國及後用李林<lb/>
　　甫楊國忠至於竄身失國是入于地也象曰失則<lb/>
　　也則字最當看乃是開人君自悔之道蓋言始固<lb/>
　　明矣後所以晦者以其失夫初之軌則也若常守<lb/>
<pb n="35a"/>
　　其則何由而暗故曰其則不逺人君當自思之<hi>易說</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷四十<lb/>
</p>
<p>
</p>
  </div>
</body>
</text>
</TEI>
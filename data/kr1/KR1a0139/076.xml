<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷七十四</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷七十四<lb/>
　　　　　　　　　　頭等侍衞納喇性徳編<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
　伊川先生曰言所以述理以言者尚其辭謂於言求<lb/>
　理者則存意於辭也以動者尚其變動則變也順變<lb/>
　而動乃合道也制器作事當體乎象卜筮吉凶當考<lb/>
<pb n="1b"/>
　乎占<hi>經說</hi>　吉凶消長之理進退存亡之道備於辭推<lb/>
　辭考卦可以知變象與占在其中矣<hi>易傳序</hi>
　横渠先生曰辭變象占皆聖人之所務也易道具焉<lb/>
　<hi>一木无易道具焉四字有故曰神而明之存乎其人十字</hi>　尚辭則言无所茍尚<lb/>
　變則動必精義尚象則法必致用尚占則謀必知來<lb/>
　四者非知神之所為孰能與於此　知徳之難言知<lb/>
　之至也孟子謂我於辭命則不能又謂浩然之氣難<lb/>
　言易謂不言而信存乎徳行又以尚辭為聖人之道<lb/>
<pb n="2a"/>
　非知徳達乎是哉學未至於知徳語皆有病形而上<lb/>
　者得辭斯得象矣故變化之理須存乎辭言所以顯<lb/>
　變化也易有聖人之道而曰以言者尚其辭辭者聖<lb/>
　人之所以聖　人言命字極難辭之盡理而无害者<lb/>
　須出於精義易有聖人之道四曰以言者尚其辭必<lb/>
　至於聖人然後其言乃能无弊蓋由精義所自出也<lb/>
　故辭不可以不修<hi>並易説</hi>
　　廣漢張氏曰易者无形之聖人而聖人者有形之<lb/>
<pb n="2b"/>
　　易故易乃聖人之道而聖人者乃盡易之道者也<lb/>
　　故指易以為聖人可也指聖人以論易亦可也故<lb/>
　　曰易有聖人之道四焉故指其所之者易之辭也<lb/>
　　以言者尚之則言无不當矣化而裁之者易之變<lb/>
　　也以動者尚之則動无不時矣象其物宜者易之<lb/>
　　象也制器者象之則可以盡制物之智極數知來<lb/>
　　者易之占也卜筮者尚之則可以窮先知之神人<lb/>
　　能言以尚其辭動以尚其變制器以尚其象卜筮<lb/>
<pb n="3a"/>
　　以尚其占則人皆可以為舜塗人可以為禹此無<lb/>
　　他以其得聖人之道故也<hi>易說</hi>　易有聖人之道四<lb/>
　　恐非為卜筮專為此書當此爻象如此處之則吉<lb/>
　　如此處之則凶聖人所以示後世若筮得之者固<lb/>
　　當如此處蓋其理不可違而卜筮固在其中矣<hi>答朱</hi>
　　<hi>元晦書</hi>
　　白雲郭氏曰言則用其辭動則用其變制器用其<lb/>
　　象卜筮用其占聖人用易之道又有是四焉者故<lb/>
<pb n="3b"/>
　　言易有聖人之道四焉也<hi>易說</hi>
　　漢上朱氏曰辭也變也象也占也四者易之變化<lb/>
　　本於參兩者也參天兩地也錯綜而生變化其妙<lb/>
　　至於不可知然亦不越乎四者故以言者尚其辭<lb/>
　　則言必不苟以動者尚其變則動必精義以制器<lb/>
　　者尚其象則器必致用以卜筮者尚其占則占必<lb/>
　　知來四者非神之所為乎<hi>易傳</hi>
　　新安朱氏曰四者皆變化之道神之所為者也<hi>木義</hi>
<pb n="4a"/>
　　　易有聖人之道四至精至變則合做兩箇是他<lb/>
　　裏面各有這箇　問以言者尚其辭以言是取其<lb/>
　　言以明理斷事如論語上舉不恒其徳或承之羞<lb/>
　　否曰是　問以言以動以制器以卜筮這以字是<lb/>
　　指以易而言否曰然又問辭占是一類變象是一<lb/>
　　類所以下文至精合辭占說至變合變象說曰然<lb/>
　　占與辭是一類者曉得辭方能知得占若與人說<lb/>
　　話曉得他言語方見得他胷中底蘊變是事之始<lb/>
<pb n="4b"/>
　　象是事之已形者故亦是一類也　問以制器者<lb/>
　　尚其象曰這都難說蓋取諸離蓋字便是一箇半<lb/>
　　閒半界底字如取諸離取諸益不是先有見乎離<lb/>
　　而後為網罟先有見乎益而後為耒耜聖人亦只<lb/>
　　是見魚鼈之屬欲有以取之遂做一箇物事去欄<lb/>
　　截他欲得耕種見地土硬遂做一箇物事去剔起<lb/>
　　他却合於離之象合於益之意又曰有取其象者<lb/>
　　有取其意者　問以卜筮者尚其占卜用龜亦使<lb/>
<pb n="5a"/>
　　易占否曰不用則是文勢如此<hi>並語錄</hi>
是以君子將有為也將有行也問焉而以言其受命也<lb/>
如嚮无有逺近幽深遂知來物非天下之至精其孰能<lb/>
與於此<lb/>
　伊川先生曰受命如響遂知來物非神乎曰感而通<lb/>
　求而得精之至也<hi>經說</hi>　蓍龜雖无情然所以為卦而<lb/>
　卦有吉凶莫非有此理以其有是理也故以是問焉<lb/>
　其應也如響若以私心及錯卦象而問之便不應蓋<lb/>
<pb n="5b"/>
　沒此理今日之理與前日已定之理只是一箇理故<lb/>
　應也<hi>附吕與叔束見錄</hi>
　横渠先生曰有不知則有知无不知則无知是以鄙<lb/>
　夫有問仲尼叩兩端而空空易无思无為受命乃如<lb/>
　響无有逺近幽深遂知來物非天下之至精孰能與<lb/>
　於此言易之為書也至精者謂聖人窮理極盡精㣲<lb/>
　處也<hi>易說</hi>
　　廣漢張氏曰世之君子將欲有為而建功立業將<lb/>
<pb n="6a"/>
　　欲有行而進用撫世詎可不問之以言播之天下<lb/>
　　傳之四方故民之從之速於置郵傳命不啻如響<lb/>
　　之應聲者以聖人之言不以逺邇而有間不以幽<lb/>
　　深而罔測凡物之來于我者近在眉睫之間逺在<lb/>
　　八荒之外莫不知之自非盡易之至精安能與於<lb/>
　　此<hi>易說</hi>
　　白雲郭氏曰君子有為有行問言受命蓋言求其<lb/>
　　道於易中如問之以言求而得其道如響應以見<lb/>
<pb n="6b"/>
　　易之无乎不備可與酬酢也无逺近幽深見幾知<lb/>
　　來非易為天下之至精孰能如此<hi>易說</hi>
　　漢上朱氏曰有為造事也有行舉事也有問者焉<lb/>
　　而以易言之則其辭足以荅天下之問有命者焉<lb/>
　　受而應之如響則其占足以決天下之疑問荅占<lb/>
　　決皆辭也故通言之无有逺近以内外言也无有<lb/>
　　幽深以變動言也心者天地之鑑萬物之鏡顯於<lb/>
　　參伍之神則逺近幽深畢陳乎前遂知來物我與<lb/>
<pb n="7a"/>
　　物一也精之又精謂之至精<hi>易傳</hi>
　　新安朱氏曰此尚辭尚占之事言人以蓍問易求<lb/>
　　其卦爻之辭而以之𤼵言處事則易受人之命而<lb/>
　　有以告之如響之應聲以決其未來之吉凶也以<lb/>
　　言與以言者尚其辭之以言義同命則將筮而告<lb/>
　　蓍之語冠禮筮日宰自右賛命是也<hi>本義</hi>　問君子<lb/>
　　將有為也將有行也問焉而以言其受命也如響<lb/>
　　曰此是說君子作事問于蓍龜也問焉以言人以<lb/>
<pb n="7b"/>
　　蓍問易求其卦爻之辭而以之𤼵言處事受命如<lb/>
　　響則易受人之命如響之應聲以決未來吉凶也<lb/>
　　　問問焉而以言曰若以上下文推之以言却是<lb/>
　　命筮之詞古人亦大段重這命筮之詞而以言三<lb/>
　　字義若抝若作以易言之如所謂不恒其徳或承<lb/>
　　之羞則不占只是以其言之義又於上下文不順<lb/>
　　<hi>一云言是命龜受命龜受命也  並語録</hi>
參伍以變錯綜其數通其變遂成天地之文極其數遂<lb/>
<pb n="8a"/>
定天下之象非天下之至變其孰能與於此<lb/>
　康節先生曰天一地二天三地四天五地六天七地<lb/>
　八天九地十參伍以變錯綜其數也如天地之相銜<lb/>
　晝夜之相交也一者數之始而非數也故二二為四<lb/>
　三三為九四四為十六五五為二十五六六為三十<lb/>
　六七七為四十九八入為六十四九九為八十一而<lb/>
　一不可變也百則十也十則一也亦不可變也是故<lb/>
　數去其一而極於九皆用其變者也五五二十五天<lb/>
<pb n="8b"/>
　數也六六三十六乾之䇿數也七七四十九大衍之<lb/>
　用數也八八六十四卦數也九九八十一元範之數<lb/>
　也<hi>觀物外篇</hi>
　横渠先生曰既言參伍矣參伍而上復如何分别<hi>易說</hi>
　　氣之聚散於太虚猶冰凝釋於水知太虚即氣則<lb/>
　无无故聖人語性與天道之極盡於參伍之神變易<lb/>
　而已諸子淺妄有有无之分非窮理之學也<hi>正蒙</hi>
　　廣漢張氏曰三五天地參而伍之義也一與六共<lb/>
<pb n="9a"/>
　　宗二與七共朋三與八成友四與九同道五與十<lb/>
　　相守此參天地之數而成其行伍所以為變也以<lb/>
　　天之一而錯於地而生水以地之二而錯於天而<lb/>
　　生火以至天三錯地而生木地四錯天而生金凡<lb/>
　　此者謂之錯其數也老陽之數總於九老隂之數<lb/>
　　總於六以至少隂之數總於八少陽之數總於七<lb/>
　　凡此者謂之綜其數也人能參伍天地之數以通<lb/>
　　其變則水火金木經緯於天地之間以成天地之<lb/>
<pb n="9b"/>
　　文者能成之而使之无虧矣人能錯綜天地之數<lb/>
　　以極其數則老陽老隂少陽少隂見天地之賾以<lb/>
　　定天下之象者能定之而无疑矣自非盡易之至<lb/>
　　變其孰能與於此<hi>易說</hi>
　　白雲郭氏曰凡天下之變皆變也凡天下之數皆<lb/>
　　數也而易又參伍之錯綜之蓋變與數之所自出<lb/>
　　又制其變數不可窮盡者也雖天地之文必成於<lb/>
　　其變天下之象必定於其數則知易之變數不可<lb/>
<pb n="10a"/>
　　窮盡如此故為天下之至變也凡天地之道顯而<lb/>
　　可見者皆曰文天下之物可見者皆曰象如日月<lb/>
　　星辰山川草木皆為天地之文或隂陽晝夜以變<lb/>
　　而運或生長融結以變而成皆是也或謂天地之<lb/>
　　文如青赤之文非也<hi>易說</hi>
　　漢上朱氏曰參伍以變者縱横十五天地五十有<lb/>
　　五之數也錯之為六七八九綜之為三百六十以<lb/>
　　天地觀之隂陽三五一五以變為候者七十二二<lb/>
<pb n="10b"/>
　　五以變為旬者三十六三五以變為氣者二十四<lb/>
　　三百六十五日周而復始故乾之䇿三十有六者<lb/>
　　三六而又二也坤之䇿二十有四者二六而又二<lb/>
　　也三其二十四與二其三十六皆七十二三其七<lb/>
　　十二為二百一十六得乾之䇿二其七十二為百<lb/>
　　四十四得坤之䇿三畫之卦三變而反六畫之卦<lb/>
　　五變而復通六七八九之變則剛柔相易遂成天<lb/>
　　地之文極五十有五之數則剛柔有體遂定天下<lb/>
<pb n="11a"/>
　　之象非成文不足以成物非定象不足以制器變<lb/>
　　之又變謂之至變<hi>易傳</hi>　或曰參伍以變者乾一變<lb/>
　　姤二變遯三變否四變觀五變剥此五以變也五<lb/>
　　變極矣故四變晉下體復乾為大有又乾一變巽<lb/>
　　二變離三變震三變極矣故四變兊五變坤六變<lb/>
　　坎復三變又七變艮是乎曰非也三五不相離也<lb/>
　　五者三天兩地而倚數三極數也而具五行小衍<lb/>
　　也三在其中以重卦論之乾三變坤姤巽也遯艮<lb/>
<pb n="11b"/>
　　也否坤也三以變也四變觀亦巽也五變剥亦艮<lb/>
　　也伍以變也伍以變則復以三變故艮變離下體<lb/>
　　坤復變為乾亦三變也以小成卦論之乾一變巽<lb/>
　　二變離三變震三以變也次自中二爻變而下故<lb/>
　　四變兊五變坤次自中爻變而上故六變坎七變<lb/>
　　艮二即五也初自下爻三變即前參以變也次自<lb/>
　　中爻下而二變次自中爻上而二變即前伍以變<lb/>
　　也參去伍伍去參皆不能變此三所以為極數五<lb/>
<pb n="12a"/>
　　所以為小衍也天地之運也隂陽三五一五而變<lb/>
　　為七十二候二五而變為三十六旬三五而變為<lb/>
　　二十四氣凡三百六十五周而復始日月軌度積<lb/>
　　於餘分或以參綜伍或以伍綜參交錯而行者也<lb/>
　　<hi>叢說</hi>
　　新安朱氏曰此尚象之事變則象之未定者也參<lb/>
　　者三數之也伍者五數之也既參以變又伍以變<lb/>
　　一先一後更相考覈以審其多寡之實也錯者交<lb/>
<pb n="12b"/>
　　而互之一左一右之謂也綜者總而挈之一低一<lb/>
　　昂之謂也此亦皆謂揲蓍求卦之事蓋通三揲兩<lb/>
　　手之䇿以成隂陽老少之畫究七八九六之數以<lb/>
　　定卦爻動靜之象也參伍錯綜皆古語而參伍尤<lb/>
　　難曉案荀子云窺敵制變欲伍以參韓非云省同<lb/>
　　異之言以知朋黨之分偶參伍之驗以責陳言之<lb/>
　　實又曰參之以比伍伍之以合參史記曰必參而<lb/>
　　伍之又曰參伍不失漢書曰參伍其賈以類相準<lb/>
<pb n="13a"/>
　　此足以相𤼵明矣<hi>本義</hi>　參伍以變錯綜其數參謂<lb/>
　　三數之伍謂五數之揲蓍本無三數五數之法只<lb/>
　　言交互參考皆有自然之數如三三為九五六三<lb/>
　　十之類雖不用以揲蓍而推算變通未嘗不用錯<lb/>
　　者有迭相為用之意綜又有總而挈之之意如織<lb/>
　　者之綜絲也　參伍是相牽連之意如三要做五<lb/>
　　須用添二五要做六須著添一做三須著減二錯<lb/>
　　綜是兩様錯是往來交錯之義綜如織底綜一箇<lb/>
<pb n="13b"/>
　　上去一箇下來陽上去做隂隂下來做陽如綜相<lb/>
　　似　問參伍以變錯綜其數曰荀子說參伍處楊<lb/>
　　倞解之為詳漢書所謂欲問馬先問牛參伍之以<lb/>
　　得其實綜如織綜之綜大抵隂陽竒耦變化无窮<lb/>
　　天下之事不出諸此成天地之文者若卦爻之陳<lb/>
　　列變態者是也定天下之象者物象皆有定理足<lb/>
　　以經綸天下之事也　又曰若是他數猶可凑參<lb/>
　　與五兩數自是參差不齊所以舉以為言兵家謂<lb/>
<pb n="14a"/>
　　窺敵制變欲伍以參今欲窺敵人之事敎一人探<lb/>
　　來恁地說又差一人探來若說得不同便將這兩<lb/>
　　說相參看如何以求其實所以謂之欲伍以參<lb/>
　　問錯綜其數本義云錯者交而互之一左一右之<lb/>
　　謂也莫是揲蓍以左揲右右揲左否曰不特如此<lb/>
　　乾對坤坎對離自是交錯又問綜者總而挈之莫<lb/>
　　是合掛扐之數否曰且以七八九六明之六七八<lb/>
　　九便是次序然而七是陽六壓他不得便當挨上<lb/>
<pb n="14b"/>
　　七生八八生九九又須挨土便是一低一昂<lb/>
　　　　　　　　　　　　六　　五指<lb/>
　　　　　　　　　　　七　　　四指<lb/>
　　　　　　　　　　　　八　　三指<lb/>
　　　　　　　　　　　九　　　二指<lb/>
　　　或問經緯錯綜之義曰錯是往來底綜是上下<lb/>
　　底綜便是織機上底古人下這字極子細但看他<lb/>
　　那單用處都有箇道理如經綸底綸字綸是兩條<lb/>
<pb n="15a"/>
　　絲相合各有條理凡用綸處便是倫理底義統字<lb/>
　　是上面垂一箇物事下來下面有一箇人接著便<lb/>
　　謂之統但看垂字便可見　又曰錯綜其數便只<lb/>
　　是七八九六六對九七對八便是東西相錯六上<lb/>
　　生七為陽九下生八為隂<hi>一本云七下生八為隂八上生九為陽</hi>便<lb/>
　　是上下為綜　又曰古人作易其巧不可言太陽<lb/>
　　數九少隂數八少陽數七太隂數六初亦不知其<lb/>
　　數如何恁地元來只是十數太陽居一除了本身<lb/>
<pb n="15b"/>
　　便是九箇少隂居二除了本身便是八箇少陽居<lb/>
　　三除了本身便是七箇太隂居四除了本身便是<lb/>
　　六箇這處古來都不曾有人見得　參字音曹參<lb/>
　　之參猶參互之意　又曰參以三數之也伍以五<lb/>
　　數之也如云什伍其民如云或相什伍非直為三<lb/>
　　與五而已也蓋紀數之法以三數之則遇五而齊<lb/>
　　以五數之則遇三而會故荀子曰窺敵制變欲伍<lb/>
　　以參注引韓子曰省同異之言以知朋黨之分偶<lb/>
<pb n="16a"/>
　　參伍之驗以責陳言之實又曰參之以比物伍之<lb/>
　　以合參而漢書趙廣漢傳亦云參伍其賈以類相<lb/>
　　準皆其義也易所謂參伍以變者蓋言或以三數<lb/>
　　而變之或以伍數而變之前後多寡更相反覆以<lb/>
　　不齊而要其齊如河圖洛書大衍之數伏羲文王<lb/>
　　之卦厯家之日月五星章蔀紀元是皆各為一法<lb/>
　　不相依附而不害其相通者也綜字之義沙隨得<lb/>
　　之然錯綜自是兩事錯者雜而互之也綜者條而<lb/>
<pb n="16b"/>
　　理之也參伍錯綜又各自是一事參伍所以通之<lb/>
　　其治之也簡而疏錯綜所以極之其治之也繁而<lb/>
　　密<hi>荅王伯豐書</hi>
易无思也无為也寂然不動感而遂通天下之故非天<lb/>
下之至神其孰能與於此<lb/>
　康節先生曰寂然不動反本復靜坤之時也感而遂<lb/>
　通天下之故陽動於中問不容髪復之義也　夫易<lb/>
　者聖人所以長君子消小人之具也及其長也闢之<lb/>
<pb n="17a"/>
　於未然及其消也闔之於未然一消一長一闔一闢<lb/>
　渾渾然无跡非天下之至神其孰能與於此<hi>並觀物外篇</hi>
　濂溪先生曰寂然不動者誠也感而遂通者神也動<lb/>
　而未形有无之間者幾也誠精故明神應故妙幾微<lb/>
　故幽誠神幾曰聖人<hi>通書</hi>
　明道先生曰寂然不動感而遂通者天理具備元无<lb/>
　少欠不為堯存不為桀亡父子君臣常理不易何曾<lb/>
　動來因不動故言寂然雖不動感便通感非自外也<lb/>
<pb n="17b"/>
　<hi>吕與叔東見錄</hi>
　伊川先生曰喜怒哀樂之未𤼵謂之中中也者言寂<lb/>
　然不動者也故曰天下之大本𤼵而皆中節謂之和<lb/>
　和也者言感而遂通者也故曰天下之達道<hi>暢潛道錄</hi>
　老子曰无為又曰无為而无不為當有為而以无為<lb/>
　為之是乃有為為也聖人作易未嘗言无為惟曰无<lb/>
　思也无為也此戒夫作為也然下即曰寂然不動感<lb/>
　而遂通天下之故是動靜之理未嘗為一偏之說矣<lb/>
<pb n="18a"/>
　<hi>游定夫錄</hi>　寂然不動感而遂通此只言人分上事若論<lb/>
　道則萬理皆具更不說感與未感　寂然不動萬物<lb/>
　森然已具在感而遂通感則只是自内感不是外面<lb/>
　將一件物來感於此也<hi>並入關語錄</hi>　喜怒哀樂未𤼵之<lb/>
　際此心即赤子之心即天地之心即孔子之絶四即<lb/>
　孟子所謂物皆然心為甚即易謂寂然不動感而遂<lb/>
　通天下之故此心所𤼵純是義理與天下之所同然<lb/>
　安得不和　心一也有指體而言者寂然不動是也<lb/>
<pb n="18b"/>
　有指用而言者感而遂通天下之故是也<hi>並荅吕大臨論中書</hi>
　　感而遂通天下之故以其寂然不動小則事物之<lb/>
　至大則无時而不感<hi>謝顯道記憶平日語</hi>
　横渠先生曰易言感而遂通者蓋語神也雖指暴者<lb/>
　謂之神然暴亦固有漸是亦化也　聖人通天下之<lb/>
　志雖愚人與禽獸猶能識其意有所感則化感亦有<lb/>
　難專以化言感而遂通者神又難專謂之化也<hi>並易說</hi>
　　廣平游氏曰不勉而中无為也不思而得无思也<lb/>
<pb n="19a"/>
　　<hi>孟解</hi>　三月不違仁者其心猶有所操也至於中心<lb/>
　　安仁則縱目之所視更无亂色縱耳之所聽更无<lb/>
　　姦聲无思也无為也寂然不動感而遂通天下之<lb/>
　　故則𤼵育萬物彌綸天地而何克己復禮三月不<lb/>
　　違之足言哉<hi>語解</hi>
　　龜山楊氏曰心正到寂然不動處方是極致以此<lb/>
　　感而遂通天下之故其於平天下也何有<hi>餘杭語錄</hi>
　　自至神而下蓋未能无思也惟无思无為足以感<lb/>
<pb n="19b"/>
　　通天下之故而謂无思土木也可乎此非窮神知<lb/>
　　化未足與議也<hi>語解</hi>　中也者寂然不動之時也无<lb/>
　　物不該焉故謂之大本和也者所以感通天下之<lb/>
　　故故謂之達道<hi>中庸解</hi>
　　廣漢張氏曰夫至精猶有所思也惟易則本无所<lb/>
　　思至變猶有所為也惟易則本无所為无思无為<lb/>
　　如鑑也然形至則應如谷也然聲至則應无思无<lb/>
　　為寂然不動感而遂通天下之故所以極天下之<lb/>
<pb n="20a"/>
　　至神也<hi>易說</hi>
　　和靖尹氏曰横渠云由知覺有心之名蓋由其知<lb/>
　　覺强名曰心寂然不動感而遂通天下之故若只<lb/>
　　寂然不動與木石等也只為感而遂通便是知覺<lb/>
　　知覺即心也至於摇扇得涼是知覺也譬如睡中<lb/>
　　人喚己名則矍然而起呼他人名則不應是知覺<lb/>
　　也<hi>師說</hi>
　　五峰胡氏曰楊先生中庸解謂中也者寂然不動<lb/>
<pb n="20b"/>
　　之時也案子思說喜怒哀樂未𤼵謂之中則是楊<lb/>
　　先生指未𤼵時為寂然不動也頃侍坐時嘗及此<lb/>
　　謂喜怒哀樂未𤼵恐說寂然不動未得吾丈曰楊<lb/>
　　先生如此解某悚然愧懼竊謂於先覺所言但當<lb/>
　　信受奉行遂不復啟齒今來教舉尹先生之說亦<lb/>
　　如是某反復究觀茫然莫知所謂心性二字乃道<lb/>
　　義淵源當明辨不失毫釐然後有所持循矣竊謂<lb/>
　　未𤼵只可言性已𤼵乃可言心故伊川曰中者所<lb/>
<pb n="21a"/>
　　以狀性之體段而不言狀心之體段也心之體段<lb/>
　　則聖人无思也无為也寂然不動感而遂通天下<lb/>
　　之故是也未𤼵之時聖人與衆生同一性已𤼵則<lb/>
　　无思无為寂然不動感而遂通天下之故聖人之<lb/>
　　所獨夫聖人盡性故感物而靜无有逺近幽深遂<lb/>
　　知來物衆生不能盡性感物而動然後朋從爾思<lb/>
　　而不得其正矣若二先生以未𤼵為寂然不動是<lb/>
　　聖人感物亦動與衆人何異尹先生乃以未𤼵為<lb/>
<pb n="21b"/>
　　眞心然則聖人立天下之大業成絶世之至行舉<lb/>
　　非眞心邪　二先生萬夫之望百世師表所言但<lb/>
　　當信從不可妄疑其失然審問明辨中庸之訓也<lb/>
　　有所未明不敢自己承舉先君子之言為誨愴然<lb/>
　　内傷如見顔色惟先君子所謂不起不滅者正以<lb/>
　　靜亦存動亦存而言也與易无思无為寂然不動<lb/>
　　感而遂通天下之故大意相符非若二先生指喜<lb/>
　　怒哀樂未𤼵為寂然不動也某愚謂方喜怒哀樂<lb/>
<pb n="22a"/>
　　未𤼵沖漠無朕同此大本雖庸與聖无以異也而<lb/>
　　无思无為寂然不動乃是指易而言易則𤼵矣故<lb/>
　　无思无為寂然不動聖人之所獨而非庸人所及<lb/>
　　也惟无思无為寂然不動故感而遂通天下之故<lb/>
　　更不用擬議也喜怒哀樂未𤼵句下還下得感而<lb/>
　　遂通天下之故一句否若下不得即知其立意自<lb/>
　　不同不可合為一說矣恐伊川指性指心蓋有深<lb/>
　　意非茍然也心性固是名然名者實之表著也義<lb/>
<pb n="22b"/>
　　各不同故名亦異難直混為一事也尹先生指喜<lb/>
　　怒哀樂未𤼵為眞心既曰未𤼵恐難指為心又讀<lb/>
　　前教蓋尹先生所論已𤼵未𤼵却偏指未𤼵為真<lb/>
　　心故某疑其不然今蒙垂誨若見眞心則已𤼵未<lb/>
　　𤼵皆真自是釋然无疑矣<hi>並與曾吉甫書</hi>
　　白雲郭氏曰易无思无為宜其不能與人事相感<lb/>
　　而反能通天下之故者是易為天下之至神他至<lb/>
　　於聖人用易以易簡之道得天下之理亦可謂通<lb/>
<pb n="23a"/>
　　天下之故矣<hi>易說</hi>
　　漢上朱氏曰夫有行始於有為有為始於有思有<lb/>
　　思有為者人也无思无為者天也誰能有思有為<lb/>
　　而无於人之累乎其唯易而已易有思也本於无<lb/>
　　思有為也本於无為合五十有五之數歸於太極<lb/>
　　寂然无聲其一不動萬化㝠會乎其中有物感之<lb/>
　　散為六七八九之變而天下之所以然者无乎不<lb/>
　　通所謂逺近幽深遂知來物乃其一也精者精此<lb/>
<pb n="23b"/>
　　者也變者變此者也神之又神謂之至神<hi>易傳</hi>　易<lb/>
　　无思也无為也寂然不動太極未分時也感而遂<lb/>
　　通天下之故兩儀四象八卦生吉凶也<hi>叢說</hi>
　　新安朱氏曰此四者易之體所以立而用所以行<lb/>
　　者也易指蓍卦无思无為言其无心也寂然者感<lb/>
　　之體感通者寂之用人心之妙其動靜亦如此<hi>本義</hi>
　　　寂然不動感而遂通天下之故與窮理盡性以<lb/>
　　至於命本是說易不是說人諸家皆是借來就人<lb/>
<pb n="24a"/>
　　上說亦通　感而遂通者感著他卦卦便應他如<lb/>
　　人來問底善便與說善來問底惡便與說惡所以<lb/>
　　先儒說道潔淨精微這般句說得有意思　陳厚<lb/>
　　之問寂然不動感而遂通曰寂然是體感是用當<lb/>
　　其寂然時理固在此必感而後𤼵如仁感為惻隠<lb/>
　　未感時只是仁義感為羞惡未感時只是義　問<lb/>
　　胡氏說此多指心作已𤼵曰便是錯了縱使已𤼵<lb/>
　　感之體固在所謂動中未嘗不靜如此則流行𤼵<lb/>
<pb n="24b"/>
　　見而常卓然不可移今只指作已𤼵一齊无本了<lb/>
　　終日只得奔波急迫大錯了<hi>並語錄</hi>　易无思也无<lb/>
　　為也寂然不動忠也敬也立大本也感而遂通天<lb/>
　　下之故恕也義也行達道也<hi>文集</hi>
夫易聖人之所以極深而研幾也唯深也故能通天下<lb/>
之志唯幾也故能成天下之務唯神也故不疾而速不<lb/>
行而至子曰易有聖人之道四焉者此之謂也<lb/>
　明道先生曰唯神也故不疾而速不行而至神无速<lb/>
<pb n="25a"/>
　亦无至須如此言者不如是不足以形容故也<hi>劉絢師訓</hi>
　横渠先生曰易非天下之至精則辭不足待天下之<lb/>
　問非深不足通天下之志非通變極數則文不足以<lb/>
　成物象不足以制器幾不足以成務非周知兼體則<lb/>
　其神不能通天下之故故不疾而速不行而至也<lb/>
　非至精至變至神不能與故曰神而明之存乎其人<lb/>
　无知者以其无不知也若言有知則有所不知也惟<lb/>
　其无知故能竭兩端易所謂寂然不動感而遂通也<lb/>
<pb n="25b"/>
　无知則神矣茍能知此則於神為近无知亦以其術<lb/>
　素備也道前定則不窮故神譬之人身四體皆一物<lb/>
　故觸之而无不覺不待心使至此而後覺也此所謂<lb/>
　感而遂通不行而至不疾而速也物形乃有小大精<lb/>
　麤神則无精麤神即神而已不必言作用譬之三十<lb/>
　輻共一轂則為車若无轂與輻亦何以見車之用感<lb/>
　皆出於性性之流也惟是君子上逹小人下達之為<lb/>
　別<hi>並易說</hi>　靜之動也无休息之期故地雷為卦言反<lb/>
<pb n="26a"/>
　又言復終則有始循環无窮聖人指其化而裁之耳<lb/>
　深其反也幾其復也故曰反復其道又曰出入无疾<lb/>
　<hi>正蒙</hi>　義理之學亦須深沈方有造非淺易輕浮之可<lb/>
　得也蓋唯深則能通天下之志只欲說得便似聖人<lb/>
　若此則是釋氏之所謂祖師之類也<hi>經學理窟</hi>
　　廣漢張氏曰深者理之奥能極深則天下之志果<lb/>
　　有不通者乎幾者事之㣲能研幾則天下之務果<lb/>
　　有不成者乎然深之所以通天下之志者以其窮<lb/>
<pb n="26b"/>
　　理之奥而天下之好惡取舍從違去就揆之以理<lb/>
　　莫不一以貫之而无所遺也幾之所以成天下之<lb/>
　　務者以其察事之㣲而天下之得失利害成敗存<lb/>
　　亡圖之於微莫不預為之計而无所廢也然深也<lb/>
　　有待於極不極則不能造其至幾也有待於研不<lb/>
　　研則不能窮其精故通天下之志成天下之務可<lb/>
　　以指其方隅而言之也至於神則不疾而速初未<lb/>
　　嘗疾而速也感而遂通者乎不行而至初未嘗行<lb/>
<pb n="27a"/>
　　而至也寂然不動者乎　夫自至精至變而造於<lb/>
　　至神自唯深唯幾而造於唯神其原皆自於以言<lb/>
　　者尚其辭以動者尚其變以制器者尚其象以卜<lb/>
　　筮者尚其占以易有聖人之道四焉君子將有為<lb/>
　　也將有行也皆可以至於聖人之道故終之以此<lb/>
　　<hi>並易說</hi>
　　白雲郭氏曰上言至精至變至神皆謂易之道也<lb/>
　　此言聖人用易之道以極深而研幾也天下之事<lb/>
<pb n="27b"/>
　　至深難測也幾微難見也用易之道則能極其不<lb/>
　　測之深研其難見之幾矣然極易之深則天下之<lb/>
　　志无不通是能得其至精也研易之幾則天下之<lb/>
　　務无不成是能得其至變也又盡易之神故得不<lb/>
　　疾而速不行而至所謂感而遂通者也　前言聖<lb/>
　　人之道四四者本於人事由人而言之也繼以至<lb/>
　　精至變至神三者易之道由易而言之也又繼以<lb/>
　　唯深唯幾唯神言雖聖人猶極深研幾如此也復<lb/>
<pb n="28a"/>
　　以聖人之道四焉終之者蓋易之道其精變神如<lb/>
　　此聖人用易極深研幾又如此則天下役世於言<lb/>
　　動制器卜筮之間豈可任其私智以他求哉必當<lb/>
　　尚易之辭變象占也此衆人當尚之事而曰聖人<lb/>
　　之道者以言聖人猶尚此道也聖人尚此者以易<lb/>
　　為至精至變至神天下无以加焉故也此之謂者<lb/>
　　猶言謂是故也<hi>並易說</hi>
　　漢上朱氏曰精故可以窮深變故可以與幾夫易<lb/>
<pb n="28b"/>
　　聖人體之以極深研幾者也天下之志藏於无形<lb/>
　　非推見至隠者其能盡通乎易至精者也天下之<lb/>
　　務其來无窮非曲得所謂者其能成乎易至變者<lb/>
　　也疾而速行而至有思有為者皆然易至神也體<lb/>
　　易者至於不疾而速不行而至者極深研幾之效<lb/>
　　也莫知其然而然也故曰易有聖人之道四焉<hi>易傳</hi>
　　新安朱氏曰研猶審也幾微也所以極深者至精<lb/>
　　也所以研幾者至變也所以通志而成務者神之<lb/>
<pb n="29a"/>
　　所為也<hi>本義</hi>　易便有那深有那幾聖人用這底來<lb/>
　　極出那深研出那幾研是研磨到底之意詩書禮<lb/>
　　樂皆是說那已有底事惟易是說那未有這事研<lb/>
　　幾不是待他顯著只在那茫昧時都處置了深是<lb/>
　　幽深通是開通所以閉塞只為他淺若是深後便<lb/>
　　能開通人志道理若淺如何開通得人所謂通天<lb/>
　　下之志亦只是說開物相似所以下一句也說箇<lb/>
　　成務易是說那未有底六十四卦皆是如此　深<lb/>
<pb n="29b"/>
　　就心上說幾就事上說幾便是有那事了雖是微<lb/>
　　畢竟有件事深在心甚𤣥奥幾在事半微半顯通<lb/>
　　天下之志猶言開物故其下對成務　問唯深唯<lb/>
　　幾唯神此是說聖人如此否曰是說聖人亦是易<lb/>
　　如此若不深如何能通得天下之志又曰恁他黑<lb/>
　　窣窣地深疑若不可測然其中却事事都有箇端<lb/>
　　緒可尋有路脉線索在裏面所以曰唯幾也故能<lb/>
　　成天下之務研者便是研窮他幾便是周子所謂<lb/>
<pb n="30a"/>
　　動而未形有无之間者也　問深幾二字如何曰<lb/>
　　研幾是研磨出那幾微處且如一箇卦在這裏便<lb/>
　　有吉有凶有悔有吝幾微毫釐處都研磨出來問<lb/>
　　如何是極深曰要人都曉得至深難見底道理都<lb/>
　　就易中見得問如所謂幽明之故死生之說鬼神<lb/>
　　之情狀之類否曰然問如此說則正與本義所謂<lb/>
　　所以極深者至精也所以研幾者至變也正相𤼵<lb/>
　　明曰然<hi>並語錄</hi>　變化之道莫非神之所為也故知<lb/>
<pb n="30b"/>
　　變化之道則知神之所為矣易有聖人之道四焉<lb/>
　　所謂變化之道也觀變玩占可以見其精之至矣<lb/>
　　觀象玩辭可以見其變之至矣然非有寂然感通<lb/>
　　之神則亦何以為精為變而成變化之道哉此變<lb/>
　　化之道所以為神之所為也所以極深者以其幾<lb/>
　　也所以研幾者以其變也極深研幾所以不疾而<lb/>
　　速不行而至者以其神也此又𤼵明上文之意復<lb/>
　　以易有聖人之道四焉者結之也或曰至精至變<lb/>
<pb n="31a"/>
　　皆以書言之矣至神之妙亦以書言可乎曰至神<lb/>
　　之妙固无不在詳考之文意則實亦以書言之也<lb/>
　　所謂无思无為寂然不動云者言在冊象在畫蓍<lb/>
　　在櫝而變未形也至於玩辭觀象而揲蓍以變則<lb/>
　　感而遂通天下之故矣推而極於天地之大反而<lb/>
　　驗諸心術之微其一動一靜循環始終之際至神<lb/>
　　之妙亦如此而已矣嗚呼此其所以不疾而速不<lb/>
　　行而至也歟<hi>易精變神說</hi>
<pb n="31b"/>
　　　右第十章<hi>新安朱氏本義曰此章承上章之意言易之用有此四者</hi>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷七十四<lb/>
</p>
<p>
</p>
  </div>
</body>
</text>
</TEI>
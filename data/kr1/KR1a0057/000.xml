<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易學啟蒙小𫝊</head>
    <p>
<pb n="1a"/>
欽定四庫全書　　　　經部一<lb/>
　易學啟蒙小𫝊　　　　易𩔖<lb/>
　　提要<lb/>
　　　　<hi>臣</hi>等謹案易學啟蒙小𫝊一卷宋税與權撰<lb/>
　　　　與權始末未詳據其自序知為魏了翁門人<lb/>
　　　　據書末史子翬跋知其字曰巽甫據書録解<lb/>
　　　　題載其周禮折衷一條知為臨卭人爾初朱<lb/>
　　　　子作易學啟蒙多發邵氏先天圖義至與袁<lb/>
<pb n="1b"/>
　　　　樞論後天易則謂嘗以卦畫縱横反覆求之<lb/>
　　　　竟不得文王所以安排之意是以畏懼不敢<lb/>
　　　　妄為之説與權從魏了翁講明邵氏諸書於<lb/>
　　　　觀物篇得後天易上下經序卦圖證以雜卦<lb/>
　　　　𫝊及揚雄所稱文王重易六爻互用兩卦十<lb/>
　　　　二爻孔穎達所稱六十四卦二二相偶非覆<lb/>
　　　　即變之説知乾坤坎離頤中孚大過小過不<lb/>
　　　　易之八卦為上下兩篇之幹其互易之五十<lb/>
<pb n="2a"/>
　　　　六卦為上下兩篇之用即其圖反覆觀之上<lb/>
　　　　下經皆為十八卦始終不出九數以明羲文<lb/>
　　　　易似異而同葢闡邵子之説以補啓蒙之未<lb/>
　　　　備所謂持之有故而執之成理者也史子翬<lb/>
　　　　跋稱因是書悟乾坤納甲之義乾自甲而壬<lb/>
　　　　坤自乙而癸其數皆九而疑其乾九能兼坤<lb/>
　　　　六坤陰不能也乾陽之説謂六之中有一三<lb/>
　　　　五則九數固藏于六欲更與與權商之葢天<lb/>
<pb n="2b"/>
　　　　下之數不出奇偶任舉一義皆有説可通愈<lb/>
　　　　通而愈各有理此類是矣謂非易之根本則<lb/>
　　　　可謂非易中之一義則又不可也乾隆四十<lb/>
　　　　六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
易學啟蒙小𫝊序<lb/>
易函萬象者也三易經卦皆八其别皆六十有四至孔<lb/>
子時周易獨存漢魏諸儒頗紛錯之朱文公采二吕氏<lb/>
晁氏所𫝊著易本義釐正文王周孔上下經與十翼共<lb/>
十二篇而各還其舊又以伏羲先天理數之原特於易<lb/>
學啟蒙而抉其祕圖象咸本諸邵氏間與袁機仲談後<lb/>
天易則謂嘗以卦畫縦横反覆求之竟不得文王所以<lb/>
安排之意是以畏懼勿敢妄為之說與權曩従先師鶴<lb/>
<pb n="3b"/>
山魏文靖公講切邵氏諸書迺於觀物篇得後天易上<lb/>
下經序卦圖反覆視之皆成十有八卦然後知乾坤坎<lb/>
離頤中孚大小過不易之八卦為上下二篇之幹其互<lb/>
易之五十六卦為上下二篇之用自漢揚子雲謂文王<lb/>
重易六爻互用兩卦十二爻而唐孔頴達亦謂驗六十<lb/>
四卦二二相偶非覆即變孔子就上下經名而序其相<lb/>
次之義非邵氏此圖則後天易之㫖千載不明矣竊嘗<lb/>
因此圖而推之上下經皆為十八卦者始終不出九數<lb/>
<pb n="4a"/>
而巳九者究也萬𩔖盈牣於天地間者究之象也是故<lb/>
易以十八變而起卦𤣥以十八䇿而生日大抵易六十<lb/>
四卦不越乾坤竒偶之九畫而乾坤竒偶之畫又重為<lb/>
二九而窮窮則變故革在先天當十八二九之究也在<lb/>
後天當四十九蓍數之極也四十九而革去故五十而<lb/>
鼎取新開物于寅帝出乎震而循環无窮矣葢天地五<lb/>
五有五之數河圖洛書實互用之先天則河圖之九而<lb/>
分左右皆疊二九而周乎六十四後天衍洛書之九而<lb/>
<pb n="4b"/>
上下亦合二九而總乎三十六邵氏此圖豈非明羲文<lb/>
之易同中異異中同也歟嗚呼孔子雜卦一𫝊専以反<lb/>
對而𤼵後天易互用兩卦十二爻之深㫖也學者潜玩<lb/>
雜卦而㕘以子雲頴達之說則於邵氏此圖信其為冩<lb/>
出天地自然之法象矣朱文公殆亦留斯義以俟後人<lb/>
邪輙不自揆敬述而申之曰易學啟蒙小𫝊淳祐戊申<lb/>
中元日巴郡稅與權序<lb/>
</p>
<p>
</p>
  </div>
</body>
</text>
</TEI>
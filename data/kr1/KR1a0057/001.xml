<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易學啟䝉小𫝊</head> <lb/>
    <p>
<pb n="1a"/>
欽定四庫全書<lb/>
　易學啟䝉小𫝊<lb/>
　　　　　　　　　　　宋　稅與權　學<lb/>
　　天地自然本數<lb/>
易大𫝊曰天一地二天三地四天五地六天七地八天<lb/>
九地十天數五地數五五位相得而各有合天數二十<lb/>
有五地數三十凡天地之數五十有五此所以成變化<lb/>
而行鬼神也<lb/>
<pb n="1b"/>
大衍之數五十其用四十有九分而為二以象兩掛一<lb/>
以象三揲之以四以象四時歸竒於扐以象閏五嵗再<lb/>
閏故再扐而後掛是故四營而成易十有八變而成卦<lb/>
八卦而小成引而伸之觸𩔖而長之天下之能事畢矣<lb/>
顯道神徳行是故可與酬酢可與祐神矣天生神物聖<lb/>
人則之天地變化聖人效之天垂象見吉凶聖人象之<lb/>
河圖洛書出聖人則之<lb/>
易有太極是生兩儀兩儀生四象四象生八卦<lb/>
<pb n="2a"/>
乾之䇿二百一十有六坤之䇿百四十有四凡三百有<lb/>
六十當朞之日二篇之䇿萬有一千五百二十當萬物<lb/>
之數也<lb/>
　自一二三四五之生數積之應易有太極至八卦之<lb/>
　十五數自天一地十積之亦應天地五十有五之數<lb/>
　本五十五數中之五謂之神數以此五神數而運大<lb/>
　衍之五十數也五十五數中之一此太極也居天五<lb/>
　之中駕四象而生八卦河圖洛書實互用之一為太<lb/>
<pb n="2b"/>
　極而居五之中五又為皇極而居四象八卦之中此<lb/>
　河圖洛書皆五居中而十寄位焉前而一二三四以<lb/>
　五為中後而六七八九亦以五為中則一為始而九<lb/>
　為終十以隂之盈數偶陽而成之故河圖洛書皆中<lb/>
　虚五與十而止見九位焉耳羲文則之定為乾坤竒<lb/>
　偶之九畫以作八卦又重而為六十四卦大哉九乎<lb/>
　此天地自然之文而象數之大原也自漢以來諸儒<lb/>
　異說今本邵氏觀物篇而正之<lb/>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
河圖之文按揚子雲所述具天地五十有五生成之數<lb/>
中虚五與十而為九位焉闗子明則云七前六後八左<lb/>
九右其意謂伏羲當太古鴻荒之初肇見河圖四象仰<lb/>
觀俯察訂乾坤竒偶之九畫以作先天之易卦故經卦<lb/>
分左右而為畫者皆自九始今見于邵子先天初經圖<lb/>
謂乾坤縦而六子横者是也<lb/>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
洛書之文按箕子所陳備天地五十有五𨼆顯之數中<lb/>
虚五而六極附九五福為九位焉闗子明云九前一後<lb/>
三左七右四前左二前右八後左六後右意謂文王當中<lb/>
古憂患之餘諦玩洛書之八象反覆㕘稽取乾坤竒偶<lb/>
之九畫而作後天之周易故經卦分上下而為畫者亦<lb/>
自九始今見于邵子後天演經圖謂震兊横而六卦縦<lb/>
者是也<lb/>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
此伏羲先天八卦位邵子曰乾坤縦而六子横易之體<lb/>
也乾坤兩卦上下相對為九餘六子左右相對為九<lb/>
<pb n="6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="6b"/>
　<lb/>
此文王後天八卦位邵子曰震兊横而六卦縦易之用<lb/>
也震兊兩卦左右相對為九餘六卦皆上下對易為九<lb/>
後天易以震兊為用故孔子謂歸妹天地之大義也其<lb/>
實二老經于西北二少従于東南而已<lb/>
<pb n="7a"/>
</p>
<p>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
按乾一而含三坤二而含六厥初不過隂陽竒偶共九<lb/>
畫而已天地生成之數雖有十而窮于九九可變而十<lb/>
不可變也故河圖洛書十無位<lb/>
<pb n="9a"/>
</p>
<p>
<pb n="10a"/>
按乾坤坎離四卦反覆視之一卦各成一卦震巽兩卦<lb/>
反慶視之一卦互成兩卦雖曰八卦其實止六卦雖曰<lb/>
六卦其實為乾之竒畫者九為坤之偶畫者亦九共成<lb/>
十八<lb/>
　<lb/>
　<lb/>
　<lb/>
　<lb/>
<pb n="10b"/>
　　　後天周易序卦圖<lb/>
　　　乾　坤　屯䝉需訟　師比<hi>畜小</hi>履<lb/>
　上　䷀　䷁　䷃　䷅　　䷬　䷉<lb/>
　經　泰否<hi>人大同有</hi>謙豫隨蠱臨觀<hi>嗑噬</hi>賁<lb/>
　三　䷋　䷍　䷏　䷑　䷓　䷕<lb/>
　十　剥復<hi>妄大无畜</hi>頤　大過坎　離<lb/>
　　　䷗　䷙　䷚　䷛　䷜　䷝<lb/>
<pb n="11a"/>
　下　䷟　䷡　䷣　䷥　䷧　䷩<lb/>
　經　咸恒隨<hi>大壯</hi>晉<hi>明人夷家</hi>暌蹇解捐益<lb/>
　三　䷫　䷭　䷯　䷱　䷳　䷵<lb/>
　十　夬姤萃升困井革鼎震艮漸<hi>歸妹</hi>
　四　䷷　䷹　䷻　䷼　䷞　䷿<lb/>
　　　豐旅巽兊渙節中孚小過<hi>濟未既濟</hi>
　<lb/>
　<lb/>
<pb n="11b"/>
　後天卦上下經皆有十有八文王總重卦六十四為<lb/>
　三十六反覆互觀之也上下經以八正卦為餘然陽<lb/>
　三隂一上經得六卦下經得二卦所包甚廣耳<lb/>
<pb n="12a"/>
邵子曰八卦之象不易者四反易者二以六卦變成八<lb/>
卦也<lb/>
　不易者四謂乾坤坎離也反易者二謂震巽艮兊也<lb/>
　體有八而用則六卦有八而爻則六此造化之端倪<lb/>
　皆出自然耳<lb/>
又曰重卦之象不易者八反易者二十八以三十六變<lb/>
而成六十四卦也故爻止乎六卦止乎八䇿窮于三十<lb/>
六而重于三百八十四也<lb/>
<pb n="12b"/>
又曰天有二正地有二正而共有二變以成八卦也天<lb/>
有四正地有四正共用二十八變以成六十四卦也是<lb/>
以小成之卦正者四變者二共六卦也大成之卦正者<lb/>
八變者二十八共三十六卦也乾坤坎離為三十六卦<lb/>
之祖兊震㢲艮為二十八卦之祖也<lb/>
　天二正乾離地二正坤坎天四正兼頥中孚地四正<lb/>
　兼大過小過<lb/>
又曰八八之卦六十四而不變者八可變者七八五十<lb/>
<pb n="13a"/>
六<lb/>
又曰離肖乾坎肖坤中孚肖乾頥肖離小過肖坤大過<lb/>
肖坎是以乾坤坎離頥中孚大小過皆不可易者也<lb/>
又曰六十四而用止乎三十六爻有三百八十四而用<lb/>
止乎二百一十六<lb/>
又曰乾坤縦而六子横易之體也震兊横而六卦縦易<lb/>
之用也<lb/>
又曰易者一隂一陽之謂也震兊始交者也故當朝夕<lb/>
<pb n="13b"/>
之位坎離交之極者也故當子午之位㢲艮雖不交而<lb/>
隂陽猶雜也故當用中之偏位乾坤純隂陽也故當不<lb/>
用之位<lb/>
又曰起震終艮一節明文王八卦也天地定位一節明<lb/>
伏羲八卦也八卦相錯者明交錯而成六十四也<lb/>
又曰乾坤生自竒偶竒偶生自太極<lb/>
又曰乾坤交而為泰變而為雜卦<lb/>
　　竊嘗考之先天之易有畫無辭而經卦重卦已具<lb/>
<pb n="14a"/>
　　後天之易有畫有辭而經卦重卦加詳羲文機軸<lb/>
　　皆不出河圖洛書之九位與乾坤竒偶之九畫而<lb/>
　　巳自開闢以來五十五為天地生成全數然始于<lb/>
　　一中于五而極於九故河圖以十附五而居中洛<lb/>
　　書以六極附九五福之疇而十無位焉大抵伏羲<lb/>
　　則河圖九位而定乾坤竒偶之畫肇經卦而重為<lb/>
　　六十四文王則洛書之九疇亦本乾坤竒偶之九<lb/>
　　畫總重卦而約為三十六先天卦以對待觀圖雖<lb/>
<pb n="14b"/>
　　列左右而畫皆十有八後天卦以反覆觀經雖分<lb/>
　　上下而卦皆十有八非邵子此圖孰知羲文心畫<lb/>
　　之出於天地自然而明白簡易哉自漢揚子雲謂<lb/>
　　文王重易六爻互用兩卦十二爻唐孔頴達謂驗<lb/>
　　六十四卦二二相偶非覆即變則邵子葢知周易<lb/>
　　一書六十四卦始終反覆二二相偶者文王以兩<lb/>
　　卦十二爻互觀隂陽之消長禍福之倚伏如乾之<lb/>
　　剛健反則為坤之柔弱晉之明岀地上反則為明<lb/>
<pb n="15a"/>
　　夷之明入地中履之蹈艱危反則為小畜之安富<lb/>
　　豐之豐盛反則為旅之失次既濟之實受福反則<lb/>
　　為未濟之不知節舉一二而學者可以𩔖推焉嗚<lb/>
　　呼後天易反對之義孔子以雜卦𫝊而𤼵之于千<lb/>
　　載之前邵子以序卦圖而述之于千載之後今取<lb/>
　　觀物篇所叙為圖以補朱文公啟蒙之所未及<lb/>
<pb n="16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
天一天三天五天七天九天數二十有五竒也地二地<lb/>
四地六地八地十地數三十偶也凡天地之數五十有<lb/>
五大衍用五十者五至神也非為用也所以用五十者<lb/>
也乾包三男坤外三女也<lb/>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
天一地二天三地四天五生數也地六天七地八天九<lb/>
地十成數也乾内孤隂坤中寡陽是以乾一與㢲二成<lb/>
姤與艮三成遯與坤四成否惟五至神也三數窮則變<lb/>
而上㢲二與坤四成觀艮三與坤四成剥坤四極矣上<lb/>
交六而純坤五月一隂生至於十月无陽矣坤六與震<lb/>
七成復與兊八成臨與乾九成泰惟十二五也三數窮<lb/>
則變而上震七與乾九成大壯兊八與乾九成夬乾九<lb/>
極矣上交一而純乾十一月一陽生至於四月无隂矣<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
上篇之䇿頥大過而坎離也下篇之䇿中孚小過而既<lb/>
濟未濟也天地之間惟雷風无定形而變化莫測故上<lb/>
下篇互變圖雷風易位而孔子說卦𫝊重叙六子之用<lb/>
而以神者妙萬物先之<lb/>
<pb n="19a"/>
　乾坤下變為大過頥不順<hi>初上交也</hi>
　　　　䷀　　　䷛<lb/>
　　　　䷁　　　䷚<lb/>
　大過頥上下變為攻離順<hi>三四交也</hi>
　　　　䷛　　　䷜<lb/>
　　　　䷚　　　䷝<lb/>
　坎離上下交為中孚小過<hi>初上交也</hi>
　　　　䷜　　　䷼<lb/>
<pb n="19b"/>
　　　　䷝　　　䷽<lb/>
　中孚小過上下交為頥大過<hi>三五交也復變為頥大過</hi>
　　　　䷼　　　䷚<lb/>
　　　　䷶　　　䷛<lb/>
八卦　卦分在上下經上經四卦正而不變故不分<hi>乾坤坎離是也往來一體不變不分者也</hi>下經四卦不正而變故分<hi>震艮巽兊是也震來乾坤之偏性故不止而變也</hi>下經四卦變交上為頥大過下為中孚<lb/>
小過<hi>交互體也</hi>
<pb n="20a"/>
竊嘗統而論之羲文以天地五十五之本數而參諸圖<lb/>
書驗諸蓍䇿探賾索𨼆原始反終變化在心卷舒在手<lb/>
肇太極而分兩儀因四象而生八卦乾畫一三五所以<lb/>
包二四之孤隂坤畫六八十所以包七九之寡陽三極<lb/>
備而八卦重八卦重而六爻互其變乾坤居首坎離居<lb/>
中四卦定其正體統上經於化醇也咸恒别序既濟未<lb/>
濟居末四卦約其配偶總下經于化生也乾坤上下交<lb/>
而為頥大過此造物二卦也故為上經之正則寘之坎<lb/>
<pb n="20b"/>
離之前坎離上下交而為中孚小過此生物二卦也故<lb/>
為下篇之正則寘之既濟未濟之前豈曽外天地五十<lb/>
五之本數與河圖洛書之九位乾坤竒偶之九畫哉經<lb/>
卦之八此一九也重卦之六十四亦此一九也或偏或<lb/>
全隨取中大抵伏羲先天卦位乾坤縦而六子横敷三<lb/>
十六為六十四文王後天卦位震兊横而六卦縦斂六<lb/>
十四為三十九先天用坎離後天用震兊先天為易之<lb/>
體後天為易之用孔子而後非邵子其誰明之哉<lb/>
<pb n="21a"/>
一一陽之始也五五隂之萌也三三陽之中也七七隂<lb/>
之中也二二者陽之長四四者陽之壯五則陽之極矣<lb/>
六六者隂之長八八者隂之壯九則隂之極矣一九首<lb/>
尾為一者一嵗首尾於冬至也盖冬至二而餘則一也<lb/>
皆陽中包隂隂中包陽也<lb/>
<pb n="22a"/>
</p>
<p>
<pb n="23a"/>
　　　大衍本數五位究於九圖<lb/>
　　　　　　　　　　　　　　一九<hi>九得一名</hi>
　　　　　　　　　　二八　　一八<hi>八得二名</hi>
　　　　　　三七　　二七　　一七<hi>七得三名</hi>
　　四六　　三六　　二六　　一六<hi>六得四名</hi>
　　四五　　三五　　二五　　一五<hi>五得六名</hi>
　　四四　　三四　　二四　　一四<hi>四得七名</hi>
　　　　　　三三　　二三　　一三<hi>三得八名</hi>
<pb n="23b"/>
　　　　　　　　　　二二　　一二<hi>一得九名</hi>
　　　　　　　　　　　　　　一一<hi>一得十名</hi>
　　　　大衍變數<lb/>
　　一一<hi>二</hi>一二<hi>三/</hi>一三<hi>四/</hi>一四<hi>五/</hi>一五<hi>六/</hi>一六<hi>七</hi>一<lb/>
　　七<hi>八</hi>一八<hi>九/</hi>一九<hi>十</hi>
　　　右一之衍九變共得五十四<hi>六九五十四者六數之名也</hi>
　　二二<hi>四</hi>二三<hi>五/</hi>二四<hi>六/</hi>二五<hi>七/</hi>二六<hi>八/</hi>二七<hi>九</hi>二<lb/>
　　八<hi>十</hi>
<pb n="24a"/>
　　　右二之衍七變共得四十九<hi>七七四十九者七數之變也</hi>
　　三三<hi>六</hi>三四<hi>七/</hi>三五<hi>八/</hi>三六<hi>九/</hi>三七<hi>十</hi>
　　　右三之衍五變共得四十<hi>八五四十者八數之變也</hi>
　　四四<hi>八</hi>四五<hi>九/</hi>四六<hi>十</hi>
　　　右四之衍三變共得二十七<hi>九三二十七者九數之變也</hi>
　　五五<hi>十</hi>
　　　右五之衍一變<hi>五五者十也十數復為一不變也</hi>
右其變五十本五數凡二十五變而有五十之名實則<lb/>
<pb n="24b"/>
九位而已始數九位无真一<hi>始於一一</hi>終數五位无真十<hi>終於一九</hi>總數九位无真五<hi>五得六數六得四數</hi>
自一一至一九一得十數自一二至二八二得九數自<lb/>
一三至三七三得八數自一四至四六四得七數自一<lb/>
五至五五五得六數自一六至四六六得四數自一七<lb/>
至三七七得三數自一八至二八八得二數一九九得<lb/>
一數自一得十數九得一數獨無五數者虚五也天地<lb/>
之數五十有五而大衍之數五十是謂功成之後天五<lb/>
<pb n="25a"/>
退藏聖人无名也論天之用則五用而十不用論地之<lb/>
體則十見而五不見故衍數蔵十之名總數藏五之數<lb/>
十五互虚也<lb/>
　　九數分兩而得五十<lb/>
一二三四五三天兩地也五六七八九亦三天兩地也<lb/>
　　九數合五而得五十<lb/>
一九成十<hi>一之衍也</hi>二八成十<hi>二之/衍也</hi>三七成十<hi>三之衍也</hi>四六成<lb/>
十<hi>四之衍也</hi>五五成十<hi>五之衍也</hi>
<pb n="25b"/>
　　竒數相合而得五十<lb/>
一一三三五五七七九九相合為五十<lb/>
　　九數相得而為五十<lb/>
一六二七三八四九五五相得亦為五十<lb/>
大衍之數一九二八三七四六五五也一二三四五為<lb/>
天自上而下五六七八九為地自下而上合之則天得<lb/>
其三地得其二一九三七五五為天二八四六為地所<lb/>
謂三天兩地而倚數也天地之數五十有五者天地本<lb/>
<pb n="26a"/>
數也大衍之數五十者天地用數也本數地多其五用<lb/>
數天多其十用數者聖人倚本數而立之去十用五去<lb/>
地従天因五得十因天成地所以扶陽抑隂輔相天地<lb/>
也然生數用一二三四而不用五䇿數用六七八九而<lb/>
不用十必曰大衍之數五十者以五十而用此八數也<lb/>
自一而起者用在地上真一本藏也天地之數再用五<lb/>
而去十者用宗於天十數不顯也自一與一偶一遂不<lb/>
見一非地上之數以其不用也五與五偶五遂不行<hi>已足<pb n="26b"/>十</hi>十非天中之數以其不變也自一至九謂之九天自<lb/>
二至十謂之九地地无一故洪範一五行不言用天无<lb/>
十故洪範六極附九五福之疇而不言十河圖洛書所<lb/>
以惟九位而羲文先後天易經卦重卦皆不出於乾坤<lb/>
竒偶之九畫豈聖人之智巧哉皆倚天地自然之法象<lb/>
而加一倍焉耳故嘗以為周易六十四卦不過用九用<lb/>
六然陽兼隂隂不能兼陽則乾用九而包六在其中矣<lb/>
文王由易反覆互觀以六十四為三十六此以乾之䇿<lb/>
<pb n="27a"/>
統之也統以乾䇿三十六則包三十二二十八二十四<lb/>
䇿皆在其中矣孔子知文王作易有憂患之意於是三<lb/>
陳九卦而申其義上經取三卦而三陳之明用一九也<lb/>
下經取六卦而三陳之明用二九也文言謂乾元用九<lb/>
乃見天則于用九而見天則九何可過哉過九而亢則<lb/>
非天則而有悔矣孔子三陳九卦意其畏匡以後事乎<lb/>
故曰文王既沒文不在茲乎天之將喪斯文也後死者<lb/>
不得與于斯文也天之未喪斯文也匡人其如予何吁<lb/>
<pb n="27b"/>
斯文興喪闗諸天而聖人處憂患也樂天而知命此天<lb/>
之所以為天而文王孔子之所以為文也夫<lb/>
</p>
<p>
</p>
  </div>
</body>
</text>
</TEI>
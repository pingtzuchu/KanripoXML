<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易稗疏卷四</head> <lb/>
    <p>
<pb n="1a"/>
欽定四庫全書<lb/>
　周易稗疏卷四<lb/>
　　　　　　　　　　　　　漢陽王夫之撰<lb/>
　説卦<lb/>
生蓍　生始制用之也蓍蒿屬一名因陳<hi>因俗作茵非</hi>凡蒿<lb/>
莖皆冬枯死至春别𤼵新苗唯此蒿宿梗不死至春因<lb/>
其舊莖而𤼵枝葉故名曰因陳蓍从艸从耆耆髙年之<lb/>
謂亦因陳之意宿莖不凋則其枝條長而堅韌故可用<lb/>
<pb n="1b"/>
為筮䇿今此艸所在而有其叢生而枝莖繁盛者因地<lb/>
之肥澤耳説苑見婦人刈蓍薪而遺其蓍簪蓍適足為<lb/>
薪非幽贊神明而始生之瑞艸明矣聖人取以為筮筴<lb/>
以其條直因乎自然不假人之修治也今陜西有一叢<lb/>
百莖者土人采之謂為文王墓艸以充餽遺豈亦聖人<lb/>
之德所致邪生蓍者聖人所以幽贊神明也神明不能<lb/>
以善惡吉凶之幾明詔於人故聖人始制用蓍以筮助<lb/>
神明之聰明而顯之經文之義如此若史記龜筮傳云<lb/>
<pb n="2a"/>
王道得而生滿百莖其説出自戰國術士之口本義用<lb/>
之徒為誕而已矣<lb/>
參天兩地　三二者本數也參兩者參之兩之從而分<lb/>
析以數之也天本無三地亦非二以形言之天包地外<lb/>
天大而地小以氣言之陽盈而隂虚地得天三分之二<lb/>
故謂之二繇地之二而見天之三此聖人所以以三數<lb/>
天以二數地而為九為六為三十六為二十四為二百<lb/>
一十六為百四十四皆倚此以立也其畫之為象則隂<lb/>
<pb n="2b"/>
爻<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>三分而缺其一陽則兼有二而實其中以成乎三<lb/>
其畫一所謂以一圅三亦圅地二而更盈其一也聖人<lb/>
因隂陽已然之迹以起數而非天地之有數參之兩之<lb/>
者人也故數不可以窮神而術者知數而不知數之所<lb/>
自起宜其徒亂天地之常也<lb/>
數徃者順知來者逆是故易逆數也　本義以乾兌離<lb/>
震為已生之卦巽坎艮坤為未生之卦兩端相迎為次<lb/>
序謂之曰逆云此伏羲之易也勿論遥指一無從授受<lb/>
<pb n="3a"/>
之伏羲與莊周之言泰氏許行之言神農以壓倒文周<lb/>
孔子者同其夸誕孔子所贊者周易也連山歸藏當時<lb/>
尚存而無所雜引即使伏羲之易果存亦置而弗論故<lb/>
序卦明以周易之序為序雜卦亦以錯綜相比並論一<lb/>
皆周易之次何但於此言先天又不明言而但云順逆<lb/>
以啓後人之疑康節所傳者陳摶以授穆脩脩以授李<lb/>
挺之者也摶又傳自吕岩乾南左旋坤北右轉乃隂陽<lb/>
交媾之説其坤起正北厯艮坎巽乾兌離震左旋之方<lb/>
<pb n="3b"/>
位則六壬家正月亥將之次第盖合黄冠日者之小術<lb/>
為還丹火候之定局為君子儒者用以釋先聖之正教<lb/>
不亦過乎誠以經文合筮法之實理言之則數徃者順<lb/>
相譬之辭知來者逆正言周易故曰易逆數也逆如周<lb/>
禮復逆之逆謂自下達上也自上而下謂之順自下而<lb/>
上謂之逆數已然於既徃則自上而下如序五帝則伏<lb/>
羲為一神農為二至舜為五又如累十二碁子則以居<lb/>
上者為一至最下者為十二所謂順也欲知將來之吉<lb/>
<pb n="4a"/>
凶則善惡有基得失有本必從下而上故易卦以下一<lb/>
爻為初筮法先得初次得二次三次四次五以終於上<lb/>
而數乃合十八變之積以成吉凶之象所謂逆也<hi>如乾之䇿二百一十六從下一爻三十六起數</hi>卦畫之生因乎數數由下積卦既成<lb/>
而後成乎象則象自上垂故但云逆數不云逆象如康<lb/>
節之言則象亦逆矣且其以兊次乾者隂自上生而自<lb/>
巽而坎而艮又自下生兩端交凑於中震巽交媾於内<lb/>
則又半逆半順而非但云逆數矣康節之說求之一部<lb/>
<pb n="4b"/>
全易無可證據不𫉬已而曲引此叚經文以文其辭當<lb/>
時二程子説易已不遵用之蔡神與喜習葬經尚術<lb/>
數乃從而表章之朱子與神與父子交因習聞其説遂<lb/>
據以解易耳<lb/>
雷以動之<hi>以下八章</hi>　凡此八章次序各别雷以動之<lb/>
章首震巽次坎離次艮兑終乾坤者盖以卦德之用言<lb/>
德以漸而成用以漸而進故隂陽從下起雷風者大化<lb/>
𤼵用之始也次上而坎離見其功次上而艮兑收其效<lb/>
<pb n="5a"/>
乃成乾坤之大用君德成而藏之固大用之所以不窮<lb/>
無有驟躋乎至健大順躐等速成之道也帝出乎震一<lb/>
章則以四時生物之化而言因四時而定八方取諸地<lb/>
有四遊之義盖雖有純乾之卦而實言天氣之行乎地<lb/>
中者故與六子同序而坤居離兑之中乾居兑坎之介<lb/>
若以實言之則此乾坤與六子皆乾君坤藏之𤼵見於<lb/>
生物者也此又一義也其言帝言萬物皆以植物之生<lb/>
化言之若人與鳥獸則無定時不待春生夏長至秋實<lb/>
<pb n="5b"/>
而冬落成也乾健也以下諸章則就卦之本體而言乾<lb/>
健也一章其德之體乾為馬以下則其生物而成乎物<lb/>
之體者故建乾坤為宗主之君富有之藏而六子以次<lb/>
而效其成能又一義也因此可見周易之廣大不測因<lb/>
時以大明終始而無一成之典要特無乾兌離震巽坎<lb/>
艮坤之序耳陳摶之傳為方士之術益明矣<lb/>
大赤　五色之赤見之經傳者無大小之異今世有所<lb/>
謂大紅者乃宋以後用紅藍花及梅子取汁染為極艷<lb/>
<pb n="6a"/>
之色奪古正色之朱非古有也按禮五輅有建大赤者<lb/>
大旗而色赤其色昭明而揭于竿上以指麾故乾象<lb/>
蒼筤竹　筤音盧黨切藍色也蒼者今天青色蒼筤竹<lb/>
者嫩竹枝莖蒼翠也震木道未成僅為竹而未老一陽<lb/>
初生之象<lb/>
堅多心　木有中邊其中可謂之心然心一而已何得<lb/>
云多此心乃枝之心節之心也木之癭其紋盤曲而中<lb/>
結為心多心者多癭也坎險也而為勞卦難於斵治故<lb/>
<pb n="6b"/>
有此象<lb/>
　雜卦<lb/>
大過顛也<hi>以下</hi>　雜卦俱以錯綜二體相連因周易本<lb/>
然之次而相並以論從此下八卦參差不等故本義疑<lb/>
之而顛剛行正定終窮古韻相叶則非有錯簡大過頤<lb/>
錯而不綜歸妹既濟未濟皆既錯而又綜卦體既雜故<lb/>
不同餘卦而自為一例唯中孚小過不應不相配說夬<lb/>
姤尤宜與剥復一類此為可疑意者欲以夬終之寓扶<lb/>
<pb n="7a"/>
陽抑隂之㫖且可生起乾卦為運行不窮之化而中孚<lb/>
小過大象為離坎水火不相射故與既濟未濟皆不相<lb/>
並論此抑見聖人於卦之序不主故常變化無方之妙<lb/>
非後世言易者臆測為一成之局所能與也未濟為男<lb/>
之窮者程子得之西蜀隠者曰三陽失位然陽失則隂<lb/>
亦失而歸妹上六隂未失位義不可通盖未濟陽徃而<lb/>
不返歸妹隂驕而上六五得中尤増亢傲亢則必折故<lb/>
與未濟同其失焉隠者之説知其一而未知其全也<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易稗疏卷四<lb/>
</p>
<p>
</p>
  </div>
</body>
</text>
</TEI>
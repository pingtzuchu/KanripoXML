<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易稗疏卷三</head> <lb/>
    <p>
<pb n="1a"/>
欽定四庫全書<lb/>
　周易稗疏卷三<lb/>
　　　　　　　　　　　　漢陽王夫之撰<lb/>
　繫辭上傳<lb/>
八卦相盪　鼓之以雷霆震也潤之以風雨㢲也日月<lb/>
運行一寒一暑坎離也乾道成男坤道成女艮兊也此<lb/>
所謂八卦相盪也陽純乎氣而上升故一陽生於下則<lb/>
鼓動羣隂而震為雷隂純乎質而下垂故一隂在下則<lb/>
<pb n="1b"/>
受陽施以浹於物而㢲為風雨日冬至則遠人陽之隠<lb/>
也月中冬之望道行於北而近人隂之見也一陽藏於<lb/>
隂中故坎為寒日夏至而近人陽之見也月中夏之望<lb/>
道行於南而遠人隂之隠也一隂藏於陽中故離為暑<lb/>
人物之生隂陽均受而戴之在上者成乎體質致一者<lb/>
其所成也艮一陽外成故成男兊一隂外成故成女是<lb/>
以咸卦取象於人身震坎艮陽盪隂剛摩柔也㢲離兊<lb/>
隂盪陽柔摩剛也㢲為風而兼言雨者陽氣凝於上隂<lb/>
<pb n="2a"/>
不得升則復下雨所由降也彖象以坎為雨自其既雨<lb/>
而為水者言也此以㢲為雨者自其與風俱自空而拂<lb/>
地者言也故曰易無逹象不可執一以限不測之神化<lb/>
𩔖如此豈術士射覆之小智所能知哉<lb/>
乾知大始　本義謂知為主按知之訓主如唐宋官制<lb/>
不正職銜在彼而差遣在此如知留後事知留内銓之<lb/>
𩔖乃暫令預知其事而非其官守之意今郡守稱知府<lb/>
縣令稱知縣皆承其敝非名言之允宜也勿論六經即<lb/>
<pb n="2b"/>
漢晉人亦無有以知為主者下傳云知崇法天知<hi>去聲</hi>
者無不知之謂則乾以明照為用明矣知與作對又與<lb/>
能對若云乾主大始則亦作也能也何以别於坤之簡<lb/>
能而成物也天以氣化以神用神氣之靈為聰明今觀<lb/>
萬物之生其肢體筋脉府藏官骸與夫根莖枝葉華實<lb/>
雖極於無痕而曲盡其妙皆天之聰明從未有之先分<lb/>
疏停勻以用地之形質而成之故曰乾知大始坤作成<lb/>
物以人言之則强固而任能者五榖六牲之養地之材<lb/>
<pb n="3a"/>
質所成而虚靈知覺則天不息之神流行於官竅陽氣<lb/>
一散則有耳而不能聞有目而不能見有脾而不能思<lb/>
有肝而不能謀有肺而不能慮有腎而不能識其為乾<lb/>
之以知生物尤為明驗曽攝職而主其事之謂乎<lb/>
變化者進退之象也剛柔者晝夜之象也　此二句合<lb/>
釋上剛柔相推而生變化之義當參互讀之不然則晝<lb/>
豈剛夜豈柔乎猶言剛柔之生變化晝夜進退之象也<lb/>
變化以動爻之占而言如乾卦初得九則變姤而占在<lb/>
<pb n="3b"/>
初九之𩔖自九而下之八退也自六而上之七進也老<lb/>
隂變少陽曰變變則長老陽變少隂曰化化則消陽明<lb/>
而隂晦晝已極則夜陽退而化隂也夜已極則晝隂進<lb/>
而變陽也進無可進則退退無可退則進若少陽少隂<lb/>
八方退而為六七方進而為九進退不失其故常則變<lb/>
化不生則六爻皆少之象無之卦無一爻之占以此<lb/>
彌綸　彌字本從長从爾長亘也爾盛也<hi>如詩彼爾伊何</hi>綿亘周徧之謂如云年彌高徳彌邵愈乆而不窮也<lb/>
<pb n="4a"/>
如云仰之彌高鑽之彌堅極至而無盡也如云彌縫其<lb/>
闕綿亘周徧而縫之也綸乃治絲而合之之謂彌綸者<lb/>
周徧天地終始皆與道合今俗書省長从弓故其義不<lb/>
明如文塲有宻封本當作宻北人無入聲讀宻為平聲<lb/>
遂譌彌本義云彌有終竟聨合之意不知聨合乃縫字<lb/>
之義彌唯言其終竟耳下文謂易合天綸也其兼盡者<lb/>
則彌也通一章讀之其義自見矣<lb/>
冶容　冶訓為妖艷之詞者非生成之妍美乃粧飾之<lb/>
<pb n="4b"/>
謂也慢藏慢其藏也冶容冶其容也冶鎔也鎔金於冶<lb/>
變其堅樸之質使流動而有光彩如教導婦人以粧飾<lb/>
為艷麗故曰誨淫誨之以淫也<lb/>
天一地二至所以成變化而行鬼神也　五十有五河<lb/>
圖之畫也天地謂隂陽也成變化言乾坤六子所由成<lb/>
也乾之化為㢲離兊坤之變為震坎艮行鬼神者吉凶<lb/>
所由兆也吉凶之生有理而不測鬼神之神也故曰與<lb/>
鬼神合其吉凶天之一三五七九地之二四六八十從<lb/>
<pb n="5a"/>
其用而言也合則中實而奇分則中虚而偶奇者大而<lb/>
見少偶者小而見多地之三十以分見多其實則少於<lb/>
天三之一也相得一六二七三八四九五十相與以得<lb/>
位各有合者越其位而合三為一卦也一五七合而為<lb/>
乾二十六合而為坤三十八合而為坎四五九合而為<lb/>
離一三二合而為兊二四一合而為艮九六八合而為<lb/>
震八七九合而為㢲因其合之象而定其位通其氣相<lb/>
薄而不相射以成變化而天地所以吉凶生死乎萬物<lb/>
<pb n="5b"/>
者行焉此聖人所以因河圖而畫八卦八卦既成又從<lb/>
而兩之以極其所合之變化則六十四卦成而吉凶之<lb/>
幾無不備於其中經文之義盡於此而釋經者未能合<lb/>
圖與卦以求其至當之解乃以意為推測謂一與二相<lb/>
得三與四相得五與六相得七與八相得九與十相得<lb/>
既罔所取義苟簡以求通若夫以五行配合而云天一<lb/>
生水地六成之云云者不知其出於何人亦不知其何<lb/>
所取義易列八卦分為八象天地雷風水火山澤三聖<lb/>
<pb n="6a"/>
立教昭然從未有五行之説五行始於洪範乃言天之<lb/>
所以協民居而為民用之所需者人君當修治之以厚<lb/>
民生而利其用與變化鬼神之道全無干渉自京房始<lb/>
承緯書之邪説而以五行混八卦之中以坎離震兊分<lb/>
配水火木金差可成説而易於震不言木於㢲言之則<lb/>
亦顯與易背且無以處土而以坤艮當之又非河圖中<lb/>
宫之象據周易方位言之則艮居東北坤居西南不可<lb/>
强合盖陳摶所偽作以伏羲卦位言之則坤北而艮西<lb/>
<pb n="6b"/>
北亦非土位至乾㢲無可安頓之處則合乾於兊以為<lb/>
金合㢲於震以為木卦之與行或八或五其數不齊則<lb/>
水火獨止一卦餘皆一卦欹零支補乖謬無倫尤為可<lb/>
哂至云地二生火地四生金則便地司生而天司成爚<lb/>
亂天地之大經顚倒莫甚焉此説從無解釋芒然不可<lb/>
分曉唯沙随程氏周易古占略為分疏其説以陽起子<lb/>
中隂起午中起數陽從子數一至戌為九隂從午數一<lb/>
至未而二至辰而十天一子也地六亥也亥子水也地<lb/>
<pb n="7a"/>
二未也天七午也未午火也天三寅也地八丑也寅丑<lb/>
木也地四酉也天九申也酉申金也其説止此殊為淺<lb/>
陋其於成變化行鬼神之妙用全無所當至以天五為<lb/>
辰地十為卯為土生成之數尤無説以文其妄陋且十<lb/>
二支而徒缺己戌尤為可笑且河圖本畫陽無二四八<lb/>
六隂無一三五七九而此説以子一丑二寅三午一未<lb/>
二申三夾雜天地互數之愈不成説凡此𩔖皆同兒戲<lb/>
徒亂聖教京房背焦贛之師説以崇䜟緯邵康節隂用<lb/>
<pb n="7b"/>
陳摶之小道而倣丹經遂使天一生水云云之遁辭横<lb/>
行天下人皆蒙心掩目奉之為理數且引以證此章之<lb/>
旨是釋經之大蠧言道之荆棘也不容不詳辨之<lb/>
乾之策二百一十六<hi>一叚</hi>　策數以二老起算實則二<lb/>
少亦同本義云少陽未極乎盈少隂未極乎虚非也<hi>即如其説亦當云少陽未極乎虚少隂未極乎盈</hi>少隂之過揲三十二六之為一<lb/>
百九十二少陽之過揲二十八六之為一百六十八合<lb/>
之亦三百六十二篇之䇿萬一千五百二十二老之數<lb/>
<pb n="8a"/>
既然少隂之積得六千二百四十四少陽之積得五千<lb/>
三百七十六亦萬一千五百二十葢起於九六七八九<lb/>
六合為十五七八亦合為十五則從此積乗之積之無<lb/>
不合也本義疎矣三百六十當期之日損其氣盈益其<lb/>
朔虚而定以十二月三十日亦論其梗槩而已康節執<lb/>
此以起無窮之數徒為玩具於大化固亡當也故筮法<lb/>
可取象於歴而不可以筮法限歴之算一行所以雖巧<lb/>
而未盡乎變也王太史肯堂曰河圖之數天終乎九地<lb/>
<pb n="8b"/>
終乎十相因為九十虚中而遊四時為四九三百六十<lb/>
洛書之數四十五實中而建八節四八三百二十中五<lb/>
八五為四十亦三百六十太極勾三股四弦五積六三<lb/>
四相因得三十為日數十二乗三百亦三百六十其説<lb/>
亦似可通然皆遷就整齊與天行之神妙不合且如<lb/>
萬一千五百二十當萬物之數物之數雖聖人不能知<lb/>
約而言之動植而已就動而言之羽毛鱗介蠃而已就<lb/>
植而言之草木金石而已細而别之耳所聞目所見者<lb/>
<pb n="9a"/>
且不可悉數况耳所未聞目所未見其能以數紀之以<lb/>
萬盡之乎易言其象象者彷彿之詞春秋傳曰萬盈數<lb/>
也當萬物之數象其盈天地之間也邵子據加一倍之<lb/>
算法限色聲香味以有定之數豈有當哉<lb/>
參伍錯綜　參者以彼參此伍者相與為耦也如陽參<lb/>
入於隂中為坎隂參入於陽中為離一陽參入於五隂<lb/>
之中為師比謙豫二陽參入四隂之中為屯蒙之𩔖皆<lb/>
參也隂陽各自為伍為泰為否二隂為伍上承一陽為<lb/>
<pb n="9b"/>
艮下乗一陽為震二陽為伍上載一隂為兊下履一隂<lb/>
為㢲及二陽連𩔖居四隂之中為萃為升二隂連𩔖居<lb/>
四陽之中為大畜為无妄之𩔖皆伍也錯者鑢金之械<lb/>
器汰去其外而𤼵見其中者也綜者繫經之線以機動<lb/>
之一上而一下也卦各有六隂六陽隂見則陽隠於中<lb/>
陽見則隂隠於中錯去其所見之隂則陽見錯去其所<lb/>
見之陽則隂見如乾之與坤屯之與鼎蒙之與革之𩔖<lb/>
皆錯也就所見之爻上下交易若織之提綜迭相升降<lb/>
<pb n="10a"/>
如屯之與蒙五十六卦皆綜也舊未注明不知此乃讀<lb/>
易之要不可忽者也<lb/>
兩儀生四象　生者非所生者為子生之者為父之謂<lb/>
使然則是有太極無兩儀有兩儀無四象有四象無八<lb/>
卦之日矣生者於上𤼵生也如人面生耳目口鼻自然<lb/>
賅具分而言之謂之生耳邵子執加一倍之小數立一<lb/>
二象之象一純陽一純隂一陽上隂下一隂上陽下謂<lb/>
之四象更加一畫而其數倍為八卦遂畫四畫之象十<lb/>
<pb n="10b"/>
六五畫之象三十二無名無義但以八生十六十六生<lb/>
三十二三十二生六十四教童稚知相乗之法則可而<lb/>
於天人之理數毫無所取使以加一畫即加一倍言之<lb/>
則又何不可加為七畫以倍之為一百二十八漸加漸<lb/>
倍億萬無窮無所底止又何不可哉不知易但言四象<lb/>
生八卦定吉凶生大業初不可損而為二爻益而為四<lb/>
爻五爻此乃天地法象之自然事物變通之定理不可<lb/>
以算博士銖積寸絫有放無收之小術以亂天地之紀<lb/>
<pb n="11a"/>
也四象者通之象二乾坤也變之象二隂陽六錯震坎<lb/>
艮一象也㢲離兊一象也故又曰易有四象若以二畫<lb/>
之象為四象則易所本無不得言有矣要而言之太極<lb/>
即兩儀兩儀即四象四象即八卦猶人面即耳目口鼻<lb/>
特於其上所生而固有者分言之則為兩為四為八耳<lb/>
邵子之術繁冗而實淺固其不足從以經攷之自見故<lb/>
讀易者以不用先天圖説為正以其雜用京房魏伯陽<lb/>
呂巖陳摶之説也<lb/>
<pb n="11b"/>
　繫辭下傳<lb/>
何以守位曰仁　仁當如字位與財配仁與義配天地<lb/>
之大徳曰生是總挈語立人之道曰仁與義不當獨言<lb/>
義也位象卦中之位財象位上之爻當位得中者守位<lb/>
之仁也爻之得位相應相孚者理財禁非之義也吕氏<lb/>
謂仁當作人順文直下而害於理不可從也<lb/>
一君二民二君一民　舊説謂陽爻為君隂爻為民陽<lb/>
卦一陽二隂為一君二民隂卦一隂二陽為二君一民<lb/>
<pb n="12a"/>
於理不順如鄭之有突與子儀衛之有衎剽仕者無擇<lb/>
而兩事之可云二君然豈僅有一民乎君子之事君也<lb/>
固專一而無貳心然三代不同於後世道不行則又仕<lb/>
於他邦豈孔子之出疆載贄亦小人之道乎且陽爻為<lb/>
君則乾有君而無民隂爻為民則坤有民而無君矣葢<lb/>
君者所主也民者所治也一竒也陽爻之畫一也二偶<lb/>
也隂爻之畫一也即所謂天一地二也陽為性為義隂<lb/>
為情為利陽卦以奇為主而治偶以性正情以義制利<lb/>
<pb n="12b"/>
震動之坎居中而宰之艮止之隂皆聴命君子之道也<lb/>
隂卦以偶為主而治奇以情干性以利妨義㢲以求入<lb/>
離以相麗兊以相恱陽羣起而從之小人之道也熟繹<lb/>
本文驗之於事理知舊説之非矣<lb/>
其出入以度外内使知懼　舊以其出入以度五字為<lb/>
句外内使知懼為句不成文則云有闕今按度云者有<lb/>
常度也乃易往來之變初無常度故曰周流六虚不可<lb/>
為典要此卦變彼卦不相因以為次序乾坤次以屯蒙<lb/>
<pb n="13a"/>
屯蒙次以需訟其變無端不可預測使人不得以私意<lb/>
擬之以機智防之而免於懼抑不得委於時命消長之<lb/>
固然而忘其懼非若京房之乾必生姤姤必生遯以來<lb/>
回而反於大有亦非若邵子之乾一兊二截然順布八<lb/>
宫或方或圓如製衣者之尺寸有成法也使必有度以<lb/>
出入則因任自然可先事而料其一定之吉凶如火珠<lb/>
林之以答匹夫匹婦之疑問而釋其憂懼豈聖人師保<lb/>
父母之明威哉度當音鐸連外内七字為句出入剛柔<lb/>
<pb n="13b"/>
之往來外内内卦外卦之定位也言使人於不測之往<lb/>
來揆度其位之所在或承或乗或當或不當或應或不<lb/>
應使知事變之無方不可率意妄行聴禍福之自至而<lb/>
於人事之酬酢莫敢不戰戰栗栗以思免咎矣故易者<lb/>
因占以致戒者也豈火珠林先天數以尺度之死法妄<lb/>
言必然之休咎慰妄人之疑慮者所可擬哉<lb/>
周之盛徳　盛徳與論語至徳同謂忠厚之至欲紂之<lb/>
圖存永命使殷先王保其宗祧也舊説謂周危而使之<lb/>
<pb n="14a"/>
平猶之可也又云殷易而使之傾則殷本不宜失文王<lb/>
行險以利紂之惡陷使傾覆是蕭道成朱温之大惡何<lb/>
云盛德乎文王閔紂之失徳必喪殷師欲諫則徒為比<lb/>
干之死而亡補欲不言則不忍其亡故演易以明吉凶<lb/>
之所自使知危者可使復平而唯慢易而不知懼者則<lb/>
人将起而使之傾紂能因此以自警則武王之師可以<lb/>
不興而天下之民脱於赬尾此周之徳所以盛也曰文<lb/>
王與紂之事者言文王事紂之事也舊説悖理不可從<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易稗疏卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易稗疏卷二</head> <lb/>
    <p>
<pb n="1a"/>
欽定四庫全書<lb/>
　周易稗疏卷二<lb/>
　　　　　　　　　　　　漢陽王夫之撰<lb/>
　下經<lb/>
咸其腓　腓在脛上股下或行或止一聽於股而不自<lb/>
動此近驗之身而灼知之者舊説云腓欲行則先動欲<lb/>
行者心也先動者股也腓豈欲行又豈先動者乎六二<lb/>
本静爻又為艮體無先動之象故曰凶居吉能静而不<lb/>
<pb n="1b"/>
自動則雖凶居而亦吉凶字自連居字為句猶言處危<lb/>
而象曰順不害言能順乎股也舊説失之<lb/>
滕口説也　舊説滕與騰通按騰者駿馬趨驤之謂使<lb/>
口説如之則亦卓絶之偉論矣滕字从水水涌出曰滕<lb/>
叔繡之封以為國名者地近汶水洑流坌涌不擇地而<lb/>
汜濫故地以滕名此云滕口説者乃聞感即應無所擇<lb/>
而務口給所謂波濤之口也不當作騰驤之騰<lb/>
錫馬蕃庶晝日三接　錫義有二有自上賜下者如春<lb/>
<pb n="2a"/>
秋來錫公命是也有自下獻上者如書九江納錫大龜<lb/>
是也天子既有以康諸侯矣用是而諸侯皆效順以修<lb/>
職貢馬者享禮之庭實也三隂連𩔖以進莫不來享故<lb/>
其馬蕃庶而天子勤於晋接以嘉受之三接者三隂皆<lb/>
接也王接諸侯之禮凡三等在殷則爵三等公也侯也<lb/>
子也在周則同姓異姓庶姓也舊釋未明<lb/>
愁如　王母　愁音鋤侯反釋作憂者乃六朝以後之<lb/>
字義古音子油反鄉飲酒義秋之為言愁也愁堅固也<lb/>
<pb n="2b"/>
二與五正應晉之尤篤者故曰愁如王母舊以為天子<lb/>
之母古無此稱王之為言大也王母大母也生謂之王<lb/>
父母没謂之祖妣隂居尊位大母之象<lb/>
嗃嗃嘻嘻　嘻嘻舊以為嬉笑之嬉嘻乃歎聲本無嬉<lb/>
義而九三以剛居剛亦無戲渝柔諧之象按嗃嗃嘻嘻<lb/>
皆取喻於火聲詩多將熇熇猛烈之狀火始然之聲也<lb/>
春秋傳赫赫譆譆譆譆乗赫赫之餘火將息之聲也九<lb/>
三以剛處剛離道方成故曰嗃嗃而上承六四風將散<lb/>
<pb n="3a"/>
之故曰嘻嘻所以失與不失兼有其𧰼<lb/>
以辟咎也　辟舊音避者非當音必亦反禳也除也去也避<lb/>
咎者咎已成而逃之小人之幸免也辟者咎未成而除之君<lb/>
子之大用也孟子曰患有所不辟豈詭遇惡人以逃禍責乎<lb/>
九二以上失位之爻皆惡人也初九以剛制之於早見<lb/>
之乃以治之故除其不祥於未亂而得无咎<lb/>
蹇利西南不利東北　先儒以臆度而為之釋曰西南<lb/>
平易東北險阻以寔攷之域中之名山大川其險皆在<lb/>
<pb n="3b"/>
西南山則崑崙葱嶺峨睂點蒼水則弱水流沙三峽盤<lb/>
江皆西南也東北青兖平衍千里何得云西南平易東<lb/>
北險阻哉蹇之為卦得位可行而初上皆柔而不行是<lb/>
畏難已甚濡滯而不敏非本不可行也故在險而蹇則<lb/>
利己出險而嚮平衍之地而猶蹇則不利此所以宜於<lb/>
西南不宜於東北也解之彖曰利西南者以柔道解散<lb/>
失位之悖則隨行皆順故雖西南不易解者亦利若東<lb/>
北之利則不待言也以其失位無東北平易之象故不<lb/>
<pb n="4a"/>
言東北以卦義及事理推之知舊説之非矣<lb/>
益之用凶事告公用圭　周禮大宗伯以凶禮哀邦國<lb/>
之憂凶事者凶禮之事也凶禮有五以喪禮哀死亡以<lb/>
荒禮哀凶札以弔禮哀禍災以禬禮哀圍敗以恤禮哀<lb/>
冦亂凡國有凶事則上告之天子下告之友邦而受其<lb/>
賻襚歸餫之益春秋許不告災則君子知其先亡告亦<lb/>
必有將往之儀如臧文仲以紀甗玉磬告糴於齊是也<lb/>
用圭則尤其重者六三以隂求益於陽求益者近於利<lb/>
<pb n="4b"/>
非君子之道唯凶事則可耳故无咎公謂四也六四曰<lb/>
告公從四從三告也舊釋未明<lb/>
莧陸夬夬　馬鄭王肅皆以莧陸為商陸陸徳明邱光<lb/>
庭以莧為今之莧菜陸為商陸乃商陸小草他不經見<lb/>
尤不可獨謂之陸且此二草於夬夬之義無當按莧字<lb/>
當从卝而不从艸音胡官反山羊細角者也陸平原也<lb/>
兊之象羊夬卦五陽上戴一隂其隂纎弱而爻象分岐<lb/>
故為細角羊行於高平之陸得草而自恣欲行不決為<lb/>
<pb n="5a"/>
夬夬夬夬者遲疑舒緩之詞九四從下而速其行如牽<lb/>
羊之鞭其後然至於平原則地散而愈不速矣莧即四<lb/>
所牽之羊也五得位而安故曰陸莧莧字相近故傳注<lb/>
相承而誤<lb/>
順徳積小以高大　本義云順當作愼今按地中生木<lb/>
無有愼象而自本逹莖以生枝葉則其積之也順坤順<lb/>
也㢲亦順以入也君子之徳下學而上逹順徳之序也<lb/>
若急圖高大而忽其小則躐等而逆矣自當如字<lb/>
<pb n="5b"/>
改邑不改井　井之為字篆本作井其外四畫相交而<lb/>
成九區田之畛域也其中一點穴地以逹泉也司馬法<lb/>
四井為邑以積為邱甸而出賦此兵制也三代封建沿<lb/>
革不一人民登耗不恒故分此邑之餘以補彼邑互相<lb/>
推移而改邑若井以分田制稅公田之中廬舎之間當<lb/>
中作井而九百畆之田環之溝洫隧路塍埓視以為經<lb/>
界之準而永無所改經界既正無餘無欠此井無所喪<lb/>
彼井無可混得居中之井永為標準也葢經界之設必<lb/>
<pb n="6a"/>
有表識使民不得混亂木既易朽石亦可移絫土為封<lb/>
歲乆亦且崩坍北方土厚水深穴井及泉動逾數仞永<lb/>
難堙塞此先王立法之精而井卦一隂間以一陽又一<lb/>
陽間以一隂南北異嚮邑有推移而井終不亂以絶吏<lb/>
民之爭亂得喪兩忘之象故彖辭云然釋易者於此不<lb/>
察以彖辭為亡實之設言是軌革卦影之邪妄豈聖人<lb/>
之言而若此哉<lb/>
舊井無禽　舊以禽為鳥獸者非是井非鳥獸栖止之<lb/>
<pb n="6b"/>
地藉令有之正惟荒廢之井人迹不至鳥或暫集而日<lb/>
汲之新井所必無若云水濁而禽亦不飲鳥獸豈擇清<lb/>
泉而後飲哉按禽獲也汲而得水以獲為利今此井泥<lb/>
人不食之因無復治之者日乆淤塞泉脉不通則雖往<lb/>
汲而亦無所獲矣始則尚有水而人不食乆則雖欲汲<lb/>
而終無水故曰時舎以舎之故遂至於無也<lb/>
射鮒　鮒鰂也今謂之鯽凡魚皆待積水深廣而後可<lb/>
以活唯鯽魚得少水霑濡而足或以濕紙裹之可行數<lb/>
<pb n="7a"/>
十里復畜之池從旁注之曰射井谷者井一面崩塌若<lb/>
谷水不能停涓涓細流旁出唯可以注射鮒魚而已<lb/>
已日乃孚　辰巳之已與已止之已字畫無異皆音詳<lb/>
里反亦無異音俗冩辰已字屈下畫使短不鈎嚮上及<lb/>
已止之已音羊里反而辰巳之已音自皆塾師之謬也<lb/>
已之轉訓為止為既者以陽氣至已而盡出至午則隂<lb/>
生矣故許慎曰陽氣已出隂氣已盡此言已日乃孚者<lb/>
謂日在禺中六陽出地之時也當革之初人心猶多疑<lb/>
<pb n="7b"/>
貳必王道大行昭著於天下如日之加已然後無不從<lb/>
乃者難詞也二為離明之主而得位故與彖同<lb/>
得妾以其子　已所生之男女通謂之子禮所謂女子<lb/>
子也詩大邦有子齊侯之子皆女子也以如春秋蔡侯<lb/>
以吳子之以以卑用尊而能左右之也詩侯疆侯以亦<lb/>
有相携相助之意六五以柔居中位而貴離為中女則<lb/>
少也嫡所生之女子子也㢲為長女而一隂在下位處<lb/>
乎卑妾也初六能以柔順佐佑六五使安位於外故有<lb/>
<pb n="8a"/>
妾賢而能提携贊襄其女子子以婦道之象舊説未詳<lb/>
似謂得妾而生子爻無此象於文義亦不能通<lb/>
終莫之勝吉　莫之勝吉猶言不勝其吉也勝平聲故<lb/>
象傳連五字為句若於勝字絶句則是婦之不孕者終<lb/>
不能孕何以得吉而又何以云得所願也不孕者不相<lb/>
接也待三年而始孕貞静之至也得婦如此其吉無涯<lb/>
量矣舊説未詳<lb/>
承筐无實刲羊无血　筐非奩具也士昏禮所謂笲也<lb/>
<pb n="8b"/>
織竹為之實榛栗棗脩以贄見舅姑者刲羊者合卺之<lb/>
牢鼎士而用大夫之少牢攝禮也无血之羊非特殺者<lb/>
士女皆以吝而廢禮惡俗也故无攸利舊説未詳<lb/>
渙奔其杌　程傳以杌為机机與几同見春秋傳几所<lb/>
據以為安九來居二而得中義亦可通然卦自否變否<lb/>
四之陽越三而來二故曰奔奔入險中以為坎主則非<lb/>
平易可安之地非几象也杌者伐木不盡之莖幹礙人<lb/>
之行險象也入險以消否本無避難之情故曰得願也<lb/>
<pb n="9a"/>
悔亡與无悔異无悔者本無悔也悔亡者疑有悔而能<lb/>
亡也杌非可安故疑於有悔得願故亡<lb/>
我有好爵　爵所以行獻酬者好去聲好爵相好之爵<lb/>
燕禮請安於賓徹俎而薦羮無算爵以盡歡者也靡<lb/>
與縻通留也六三隂柔躁於前行故二與初相和而以<lb/>
歡好留之陽自相孚而後以孚異𩔖如酬爵之行主自<lb/>
飲而後送於賓也舊釋未詳<lb/>
過其祖　過遇不及之義舊說總未分曉小過小者過<lb/>
<pb n="9b"/>
也過字之義如師也過之過與不及為對非經過之過<lb/>
如過我門之過以卦名義觀之可見過者乘盈而勝彼<lb/>
不及者欲企及而不逮遇則恰與之合也故曰臣不可<lb/>
過言臣之功名權勢不可勝其君勝其君則恃功凌上<lb/>
為不道之臣矣弗過言不能過也遇之相得而道合也<lb/>
弗遇過之過已甚而驕亢故凶<lb/>
宻雲不雨自我西郊　此與小畜彖同而卦象本不相<lb/>
肖故邱光庭謂小畜隂氣少小過陽氣少不能和而為<lb/>
<pb n="10a"/>
不雨其説近是然此卦之象尤為顯著不待深求重隂<lb/>
在上為陽氣所隔不能與初二之隂相接故雲宻而雨<lb/>
不降象曰已上義取諸此<lb/>
東鄰殺牛不如西鄰之禴祭　本義謂此乃文王與紂<lb/>
之事按文王在殷盡服事之忱受鈇鉞之賜不得與殷<lb/>
相伍而相鄰周公豈以掩文王之至德而亢言之且紂<lb/>
之於文王以徳言之則聖狂逈異以福言之則興喪懸<lb/>
隔豈待相較而云不如文王之徳雖儉而非儉於事神<lb/>
<pb n="10b"/>
紂雖奢淫而非特豐於祀足知本義之疎矣自上臨下<lb/>
上者左而下者右左為東右為西禮文每以此言東西<lb/>
鄰者九五之鄰上六其東鄰六四其西鄰也上六已濟<lb/>
而驕六四求濟而慎故五之福之獨施於四衣袽之戒<lb/>
禴祀之誠也濡首之厲殺牛之不順也禴為四時之正<lb/>
祭雖不如蒸嘗之備物而亦必用太牢則禴未嘗無牛<lb/>
獨言殺牛者特牛之祭郊也上六躋於至高之位僭行<lb/>
郊禮故神不享而福不降禴祭以愼受福亦非以儉而<lb/>
<pb n="11a"/>
勝豐以禮文考之以文王之德思之則本義之不當從<lb/>
明矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易稗疏卷二<lb/>
</p>
<p>
</p>
  </div>
</body>
</text>
</TEI>
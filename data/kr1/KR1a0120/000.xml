<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易稗疏</head>
    <p>
<pb n="1a"/>
欽定四庫全書　　　　　經部一<lb/>
　周易稗疏　　　　　　　易𩔖<lb/>
　　提要<lb/>
　　　　<hi>臣</hi>等謹案周易稗疏四卷附考異一卷<lb/>
　　　國朝王夫之撰夫之字而辳號薑齋漢陽人前<lb/>
　　　　明舉人是編乃其讀易之時隨筆劄記故每<lb/>
　　　　條但舉經文數字標目不全載經文又遇有<lb/>
　　　　疑義乃為考辨故不逐卦逐爻一一盡為之<lb/>
<pb n="1b"/>
　　　　說大㫖不信陳摶之學亦不信京房之術于<lb/>
　　　　先天諸圖緯書襍說皆排之甚力而亦不空<lb/>
　　　　談元妙附合老莊之㫖故言必徵實義必切<lb/>
　　　　理于近時說易之家為最有根據其中如解<lb/>
　　　　訟卦鞶帶云帶無鞶名鞶者鞶纓車飾也帶<lb/>
　　　　所以繫佩繸及芾者考左傳后之鞶鑑杜預<lb/>
　　　　訓鞶為帶說文鞶字許慎亦注為大帶安得<lb/>
　　　　曰帶無鞶名又何天之衢梁武帝解何為荷<lb/>
<pb n="2a"/>
　　　　見于經典釋文夫之雖亦以為負荷之義乃<lb/>
　　　　引莊子負雲氣為證而不援梁武之說亦偶<lb/>
　　　　然失考至于舊井無禽訓禽為𫉬尤不免于<lb/>
　　　　穿鑿附㑹然如引禮人君至命士黄裳下士<lb/>
　　　　襍裳以證黄裳之美引左傳班馬證乗馬班<lb/>
　　　　如當讀乗為去聲引兵法前左下後右高證<lb/>
　　　　師左次與論帝乙非紂父王用亨于西山非<lb/>
　　　　文王以及臨之八月復之七日易之逆數河<lb/>
<pb n="2b"/>
　　　　圖蓍䇿之辨皆具有條理卷帙雖少固不失<lb/>
　　　　為徵實之學焉乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
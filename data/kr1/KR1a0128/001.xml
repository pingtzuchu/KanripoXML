<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋占筮書卷一</head> <lb/>
    <p>
<pb n="1a"/>
欽定四庫全書<lb/>
　春秋占筮書卷一<lb/>
　　　　　　　　　　翰林院檢討毛竒齡撰<lb/>
周易筮書也周官卜人以八頌占卜詞即以八卦占筮<lb/>
詞因之别設筮人掌三易以辨九筮使占人占易皆有<lb/>
成法而惜乎其書不傳惟春秋諸傳間存兩詞其在卜<lb/>
詞如陳敬仲奔齊傳所云鳳皇于飛和鳴鏘鏘是也而<lb/>
在筮辭則如陳敬仲初生傳所云觀國之光光逺而自<lb/>
<pb n="1b"/>
他有耀是也今燋契不作菙氏之卜辭可無問矣獨是<lb/>
筮闗周易其辭象變占實出羲文孔子三聖所授受故<lb/>
每著筮辭輒屈折幻眇隨其事之端末而言之明明指<lb/>
之鑿鑿凡一十二公二百四十年間所載其詞具在而<lb/>
並無解者雖杜氏有註孔氏有疏義縂未明了即或焦<lb/>
贑京房虞氏荀氏輩偶一論及亦且彼此卜度而不得<lb/>
領要以致王弼邪説横行于世而宋人和之且謂春秋<lb/>
筮辭統屬附㑹一似事後言狀增損之以欺後世者不<lb/>
<pb n="2a"/>
惟占筮亡即周易亦亡夫彖辭卦辭猶筮辭也聖人設<lb/>
卦觀象以繋詞猶之剛柔相推八卦相盪以玩占也易<lb/>
以象為辭而今反舍象而斷辭易繋詞以明占而今反<lb/>
舍占而專求此卦詞之字句是詞象變占不當並設而<lb/>
究其所為字句者又仍無一解何為涉川何為即麓何<lb/>
為戰龍而乗馬即離日坎月乾金震竹牛羊甲兵井繘<lb/>
床胏凡易之觀象而繋詞者全然大貿而乃謂兩傳多<lb/>
事即周官三易亦難以考據將韓宣子來聘所稱易象<lb/>
<pb n="2b"/>
春秋周禮在魯者三書一併亡矣予作仲氏易就五易<lb/>
以衍三易曰變易曰交易曰反易曰對易曰移易且作<lb/>
推易始末立十筮以括九筮曰名曰義曰象曰方位曰<lb/>
次第順逆曰大小體曰互體曰時日氣曰數目曰乗承<lb/>
敵應及書成而易義明即占易之法亦與之俱明覺向<lb/>
時讀諸傳而茫然者而今豁然向之繹其辭覈其事以<lb/>
為必不能有是而悶然者而今則實見其有是而鬯然<lb/>
快然此非三古以來數千年不傳之秘至今日而始<lb/>
<pb n="3a"/>
發之乎當説易時亦稍存其説于卷中而觀者以為簡<lb/>
約多未備且雜附難考因專輯此書名曰春秋卜筮以<lb/>
倖存周官筮人之一綫焉<lb/>
春秋内傳<lb/>
<hi>莊二十二年傳</hi>陳厲公生敬仲其少也周史有以周易見陳<lb/>
侯者<hi>周史周太火掌書善易筮者</hi>
　陳敬仲即陳公子完也是年陳宣公殺太子御冦而<lb/>
　敬仲慮禍及奔齊齊侯使為卿其後子孫田氏竟代<lb/>
<pb n="3b"/>
　齊有國因追遡前事而述少時周史占筮之辭以為<lb/>
　後驗<lb/>
陳侯使筮之遇觀<hi>坤下巽上</hi>䷓之否<hi>坤下乾上</hi>䷋<lb/>
　所遇是觀卦以四爻動當變故以六四變九四以巽<lb/>
　變乾謂之之之者徃也後倣此<lb/>
　此是兼卦凡筮有專卦兼卦總合卦中所有名位體<lb/>
　象徃來順逆諸法而備推之無專卦占總彖兼卦占<lb/>
　變爻所遇所之但占遇而不占之之説與宋人易學<lb/>
<pb n="4a"/>
　啓蒙占法大别惟隋劉炫謂兼卦亦祗占遇卦而不<lb/>
　占之以哀九年晉侯筮救鄭陽貨祗占所遇歸妹一<lb/>
　卦為証然亦非是説見後<lb/>
曰是謂觀國之光利用賓于王<hi>此觀卦六四爻辭</hi>此其代陳有<lb/>
國乎不在此其在異國乎非此其身在其子孫<lb/>
　自此至其昌乎皆史之筮辭是謂二句是象辭先明<lb/>
　述象詞隨下數斷語然後次第發明之大扺作筮詞<lb/>
　法或散或韻總任揲筮者臨占撰造之語非舊有成<lb/>
<pb n="4b"/>
　文如是也焦贑見他傳有全用韻者疑為成文因造<lb/>
　易林一書預為韻詞一如神祠之筊經以待人來占<lb/>
　則可笑甚矣若郭璞亦自造龜卜繇辭名曰辭林則<lb/>
　皆其自記巳卜之事與筮辭同<lb/>
　夫巽坤何以名觀也巽坤者兼畫之艮即大艮也<hi>如臨</hi>
　<hi>為大震䷒類</hi>説卦艮為門闕即闕門又名觀門傳所謂兩<lb/>
　觀者也特朝有觀廟亦有觀<hi>舊以艮為鬼門指宗廟言</hi>而其解則<lb/>
　祗以觀闕懸象備觀看之義故諸爻皆觀上觀下各<lb/>
<pb n="5a"/>
　有所觀而惟此一爻則正值大艮闕門與三五同功<lb/>
　互艮闕門之内<hi>每卦以三至五二至四為互卦名為同功</hi>恰是觀象觀象<lb/>
　者觀光也筮法卦有方位方者離南坎比之類位者<lb/>
　六爻之位如一二三為陽隂陽為離位四五六為陰<lb/>
　陽隂為坎位此定位也然位上加爻錯雜難辨惟純<lb/>
　隂純陽則見之故坤為純陰内卦有離離為日為火<lb/>
　<hi>見説卦</hi>為光<hi>見虞氏易</hi>坤象所云地道光文言所云含萬物<lb/>
　而化光者雖離光即坤光也今觀下有坤坤為國<hi>見虞</hi>
<pb n="5b"/>
　<hi>氏易</hi>又名國光其觀國光而至者書云覲光詩云休有<lb/>
　烈光皆有國之人大扺不越諸侯來朝諸侯助祭及<lb/>
　諸侯貢士于王三等而縂稱曰賓其在來朝稱大賓<lb/>
　客在貢士稱賓興而在助祭則稱王賓稱助祭之賓<lb/>
　皆賓也而陳備三恪適是賓國此非代陳有國乎完<lb/>
　雖公子或當嗣君而無如其變為否也既變否則似<lb/>
　不在陳而在他國且不在其身而在其子孫其故何<lb/>
　也<lb/>
<pb n="6a"/>
光逺而自他有耀者也坤土也巽風也乾天也風為天<lb/>
于土上山也有山之材而照之以天光於是乎居土上<lb/>
　則以光者逺而不近光在此而耀在彼非可以國光<lb/>
　限者夫坤之為土巽之為風乾之為天<hi>皆見説卦</hi>夫人而<lb/>
　知之也特巽上坤下有風土而獨無天今以㢲之六<lb/>
　四變乾之九四是觀外之風變而為否外之天天下<lb/>
　濟而地上承當必有山居其間而二四互艮公然山<lb/>
　也<hi>二四同功為互艮</hi>然且艮從巽變㢲為山木<hi>説卦</hi>有山之材<lb/>
<pb n="6b"/>
　而照之以乾之大赤<hi>説卦乾為大赤</hi>三陽輝輝尚猶是國光<lb/>
　也乎夫國光坤光耳此為天光以天光而加國上光<lb/>
　雖逺而國已殊也此自他者也異國也<lb/>
故曰觀國之光利用賓于王庭實旅百奉之以玊帛天<lb/>
地之美具焉故曰利用賓于王<lb/>
　故賓王有説諸侯來賓必各具享禮陳百物以實于<lb/>
　庭所謂庭實而旅百是也顧物豈易具毋論四享三<lb/>
　享陳物不一乃即以玊帛觀之乾為金玊坤為布帛<lb/>
<pb n="7a"/>
　<hi>皆説卦</hi>向使觀未變否則有坤無乾有地無天有布帛<lb/>
　而無金玉而今則天地之物既美且備此其賓王為<lb/>
　何如者故曰利也<lb/>
猶有觀焉故曰其在後乎<lb/>
　然而未逮也夫否之二四而成互艮也山也實觀也<lb/>
　前既為觀則朝廟之外豈當更復有觀者乃猶有觀<lb/>
　焉高踞艮剛苐俯觀門闕而身不得入觀象之内則<lb/>
　後此者矣非其身矣<lb/>
<pb n="7b"/>
風行而著于土故曰其在異國乎若在異國必姜姓也<lb/>
姜太嶽之後也山嶽則配天物莫能兩大陳衰此其昌<lb/>
乎<lb/>
　如此則既不在陳又不在身象固如是然而其國安<lb/>
　在夫風行而著于土任所至而託足焉其為異國固<lb/>
　然也顧何異國也吾以觀否合占之觀以大艮合互<lb/>
　艮而否則又以互艮而仍合大艮則以一大山而領<lb/>
　諸衆山之小此大嶽也大嶽者姜姓此必姜氏之國<lb/>
<pb n="8a"/>
　也然而物有興衰卦既變否則必先有否而大至焉<lb/>
　故大嶽配天天子祭天地則嶽瀆配之今否上有天<lb/>
　山自能配然而自觀之否約有四山觀一大山否又<lb/>
　一大山而究之合兩為一總成一否艮泰震之大山<lb/>
　<hi>否為大艮猶泰為大震總見筮法</hi>能有兩乎則必陳衰而後此國昌<lb/>
　其周史筮辭有如是者<lb/>
及陳之初亡也陳桓子始大于齊其後亡也成子得政<lb/>
<hi>原文皆有刪無改後倣此</hi>
<pb n="8b"/>
　此附記後驗文也昭八年楚滅陳哀十七年楚復滅<lb/>
　陳故有前後亡陳桓子即無宇成子田常也敬仲至<lb/>
　田常約有七世又三世滅齊已十世矣十者陰數之<lb/>
　盡繋辭地數十觀否皆内坤故與數合<lb/>
　　唐人定命錄天寳十四年王諸入解筮遇乾之觀<lb/>
　　謂巳及賓王而大人未見<hi>以乾五不動也</hi>遂遇祿山變而<lb/>
　　返此以貢士賓興解賓王頗合筮法但觀互為坤<lb/>
　　坤在九家易曰為亂在虞氏易曰為師而内坤離<lb/>
<pb n="9a"/>
　　位則説卦直曰為甲胄為戈兵此與祿山之變一<lb/>
　　何駭切向遇周央則又疑鬼疑神矣始知聖人設<lb/>
　　筮無時不告而世卒無知之者因附識此<lb/>
<hi>閔元年傳</hi>初畢萬筮仕于晉遇屯<hi>下震/上坎</hi>䷂之比<hi>下坤上坎</hi>䷇<lb/>
　畢萬畢公髙之後仕晉為大夫晉侯初作二軍萬為<lb/>
　車右以滅魏遂賜萬以魏其後分晉有國此筮仕晉<lb/>
　之始也<lb/>
辛廖占之曰吉<hi>辛廖晉太火</hi>
<pb n="9b"/>
屯固比入吉孰大焉其必蕃昌<lb/>
　何以吉也夫屯之為義也下震動而上坎險<hi>皆説卦文</hi>動<lb/>
　而得險故曰屯比之為義下坤土而上坎水水土相<lb/>
　比故曰比然而屯貴貞守卦所云居貞又云利貞者<lb/>
　貞也即固也比貴親切彖所云比輔象所云比孚者<lb/>
　皆親切者也切者入也所守既貞固而與物善入則<lb/>
　于以筮仕有何勿吉而吾并卜其必後昌者<lb/>
震為土車從馬足居之兄長之母覆之衆歸之六體不<lb/>
<pb n="10a"/>
易合而能固安而能殺公侯之卦也公侯之子孫必復<lb/>
其始<lb/>
　則以卦分合有體自震一變坤而雷變為土因之震<lb/>
　之為車坤之為馬亦相從焉此合體也<hi>為車為馬説見後</hi>乃<lb/>
　分觀震體則震居乾之下體而又為長男<hi>説卦震為足虞氏諸</hi>
　<hi>易為兄</hi>既可作國之長伯而以觀坤體則以母覆衆<hi>坤為</hi>
　<hi>母為衆見説卦</hi>將育物而物歸之但觀此六體而子孫之昌<lb/>
　有不易者况萬為畢公髙之後前既為侯則後必以<lb/>
<pb n="10b"/>
　侯復之屯曰利建侯則比之建萬國以親諸侯所之<lb/>
　與所遇始終如一筮有卦雖變而仍不變者此其一<lb/>
　也<lb/>
　震為車説卦與諸家無考惟國語司空季子占公子<lb/>
　重耳之筮云震車也則有據矣况後秦伯伐晉傳又<lb/>
　稱震為侯車此無可疑者若坤為馬則正義以卦辭<lb/>
　利牝馬之貞為証惟比合屯固坤安震殺則全無所<lb/>
　出或謂子太叔對趙簡子有為刑威獄使民畏忌以<lb/>
<pb n="11a"/>
　類其震曜殺戮一語即是震殺則震曜殺戮四字連<lb/>
　列非相承作解何足為據<lb/>
<hi>閔二年傳</hi>成季之將生也桓公使卜楚丘之父卜之<hi>此不載</hi>
又筮之遇大有<hi>乾下離上</hi>䷍之乾<hi>乾下乾上</hi>䷀<lb/>
　成季魯三家季氏之祖季友也以諡成曰成季<lb/>
曰同復于父敬如君所<hi>父所韻</hi>
　此卜父筮詞然從無解著舊註云乾為君父離本是<lb/>
　乾子今還變為乾故曰復父然仍不可解按季友為<lb/>
<pb n="11b"/>
　魯桓第四子長莊公次仲慶父又次叔牙季其少也<lb/>
　少子將生而筮男女則其所告者當不出六索之法<lb/>
　<hi>見説卦</hi>乃遇大有而變上離則離為中女原有未合然<lb/>
　獨不曰季與莊公為同母弟乎二人皆嫡母文姜所<lb/>
　生而仲叔兩家縂屬長庶古嫡稱同母庶仄稱同父<lb/>
　惟重嫡故并重母則以女君生次子而專屬之母此<lb/>
　之坤母之再索則再索得離何為不可不過曰此女<lb/>
　君之次生云耳乃一變為乾而巳復父矣乾為父此<lb/>
<pb n="12a"/>
　同父矣然且乾為純爻爻内有卦位<hi>説見前</hi>向為上離<lb/>
　時則坎位不見今變乾而中坎昭然坎為次子則向<lb/>
　為母索者今變為父索非復父乎又且嫡庶分父母<lb/>
　并分氏族長嫡既為君則必次嫡為大宗諸庶為小<lb/>
　宗而後各改氏而共成一族以一父也<hi>此宗法見大小宗通繹</hi>
　今桓之四子莊既嗣桓則季氏大宗仲叔小宗當合<lb/>
　仲叔季三氏而共成桓族謂之三桓乃次嫡未生離<lb/>
　未變乾則上卦三乾中闕其一安所得三桓而齊視<lb/>
<pb n="12b"/>
　之而一變而三乾並列縂成一乾三桓三族縂一桓<lb/>
　族則其所為復父者獨季氏也乎故曰同也<lb/>
　若然則乾為君父不惟同父亦且同君雖非君而如<lb/>
　君之尊可以推位而得之位者所也祗君所不同初<lb/>
　遇大有時上離下乾離日而乾天日居天上巳駸駸<lb/>
　有凌所之勢及一變而大有六五竟改為乾之九五<lb/>
　九五君位雖非大有六五交孚威如有合同謹畏之<lb/>
　象亦誰敢不敬宜乎季孫之後專國政而卑公室儼<lb/>
<pb n="13a"/>
　然君也特是大有之變衆多分勢<hi>大有衆多之象</hi>而離位南<lb/>
　方終守北面故春秋戰國他饒簒竊而魯獨無有即<lb/>
　昭公出遜亦且虚位多年不越尺寸則其敬君所者<lb/>
　豈真君所哉如之而已<lb/>
<hi>僖十五年傳</hi>秦伯伐晉卜徒父筮之吉涉河侯車敗詰之曰<lb/>
乃大吉也三敗必獲晉君<lb/>
　秦伯秦穆晉侯晉惠也晉惠入國實秦穆所納而晉<lb/>
　不報德而反報以怨故伐晉卜徒父掌卜筮官自吉<lb/>
<pb n="13b"/>
　以下六字皆徒父之言是時筮者見卦象有異怪之<lb/>
　不先示何卦急曰涉河侯車敗矣秦伯不知卦并未<lb/>
　聞筮辭恐車敗在已故詰之乃曰我大吉其敗在晉<lb/>
　且不止車敗似當三敗其前軍而後敗侯車而獲其<lb/>
　君其故何也<lb/>
其卦遇蠱<hi>上艮下巽</hi>䷑<lb/>
　以其卦遇蠱也前此數語則皆於此一語解之蠱内<lb/>
　巽外艮内既㢲順而外復艮止動輒得敗故曰蠱蠱<lb/>
<pb n="14a"/>
　者敗也乃以象言之凡兩卦之間有一剛在中即謂<lb/>
　之坎今以兩剛居初四之間則在蠱卦辭原曰涉川<lb/>
　<hi>蠱元亨利涉大川</hi>而秦之入晉又必踰河以進之因而曰涉<lb/>
　河此固然也顧既已涉河則兩軍相接當占車乗今<lb/>
　蠱之三五恰有互震居其間則震車也<hi>見前</hi>且此非他<lb/>
　車震為諸侯<hi>見九家諸易</hi>即侯車也然且震名仰盂<hi>見卦訣</hi>
　實有類于車箱然乃蠱上有艮艮為倒震<hi>見轉易法</hi>震一<lb/>
　倒而車箱盡傾向之所為仰盂者今覆盌矣<hi>艮覆盌亦卦訣</hi>
<pb n="14b"/>
　傾與覆為敗則敗矣故曰侯車敗<lb/>
　　張文楚曰先生解是傳成客有從江寧來者驟見<lb/>
　　大驚以為入神然究未敢信曰轉易何據先生曰<lb/>
　　轉易即倒易文王設此法為序卦用者凡六十四<lb/>
　　卦惟乾坤坎離頤大過中孚小過八卦不倒餘則<lb/>
　　屯蒙一倒需訟一倒師比一倒皆兩兩顛倒歴排<lb/>
　　之以至于盡是轉易一法實周易開卷一大面目<lb/>
　　而舉世不曉宜乎六經盡亡遭宋人蠱惑而終不<lb/>
<pb n="15a"/>
　　察也客乃取易諦視之再拜而退<lb/>
　特蠱以敗名不止一敗似涉河之時當先有三敗而<lb/>
　後及于車敗者按推易一法類聚羣分必以陽之合<lb/>
　聚者分移他卦以為卦謂之徃來泰之小徃大來否<lb/>
　之大徃小來皆是也徃者去也今蠱之為卦實從泰<lb/>
　與恒損三陽合聚者徃來而成然而無陽來而祇有<lb/>
　陽去一從泰之三陽初徃上來一從恒之三陽四徃<lb/>
　上來一從損所環聚之三陽初徃三來<hi>説見仲氏易卷首及各卦</hi>
<pb n="15b"/>
　凡此三推皆以我所聚三陽徃而移彼謂之三去去<lb/>
　與驅通字即三驅也然且三去必涉河泰踰兩剛<hi>泰初</hi>
　<hi>踰二三陽兩陽而出險即是踰河下同</hi>損踰一剛恒且踰上位隠坎之<lb/>
　剛<hi>上為坎位隠見于外説見前</hi>是前稱三敗後稱三去皆于踰河<lb/>
　時見之故曰必涉河而後侯車敗非無謂也<lb/>
　　張文檒曰推易即移易在伏羲時即有之如山澤<lb/>
　　為損䷨亦從泰之三陽三徃上來及倒損為益<lb/>
　　上風下雷䷩則又從否之三陽初徃四來此倒<lb/>
<pb n="16a"/>
　　易亦移易也然而損下益上損下卦一陽而益之<lb/>
　　上則所損在我即名曰損損上益下損上卦一陽<lb/>
　　而益之下則所益在我故名曰益是伏羲畫卦亦<lb/>
　　早以推移徃來定卦名矣况小大徃來文王言之<lb/>
　　剛來下柔柔來文剛則孔子言之然且類聚羣分<lb/>
　　剛柔相推繋詞兩篇無非解推易一法此真三聖<lb/>
　　作易之至祕而五易全亡九筮滅没非先生其誰<lb/>
　　發之<lb/>
<pb n="16b"/>
　然而必知獲君者艮為止天下無車敗而車中之人<lb/>
　不止獲者凡被獲曰止國語君之止子之罪也竟以<lb/>
　獲稱止即此事也又且艮為手為拘拘者係也<hi>説卦拘誤</hi>
　<hi>作狗今從荀易改正</hi>故隨為倒蠱<hi>見轉易法</hi>而隨之互艮亦且拘係<lb/>
　小子拘係丈夫而繼之曰隨有獲此非拘止之而獲<lb/>
　之也乎是晉侯之獲歴觀之艮象而有斷然者故曰<lb/>
　此可必也<lb/>
曰千乗三去三去之餘獲其雄狐夫狐蠱必其君也<hi>去叶<pb n="17a"/>驅</hi>
　此又作有韻筮辭以申括之千乗諸侯也三去見前<lb/>
　雄狐者艮為狐狼<hi>見虞氏易</hi>艮之陽一爻即雄狐也蠱者<lb/>
　君父之惡以陽狐而擅君父之惡是狐而蠱者故曰<lb/>
　必其君<lb/>
蠱之貞風也其悔山也嵗云秋矣我落其實而取其材<lb/>
所以克也實落材亡不敗何待<lb/>
　此又别解内外象以備餘意洪範内卦為貞外卦為<lb/>
<pb n="17b"/>
　悔内巽外艮則内風外山象固然也但據經文此時<lb/>
　十一月而傳稱秋者周之十一月即夏之九月恰是<lb/>
　秋時卜筮重時氣故必以夏時斷之若艮象無材而<lb/>
　曰材曰實以卦有互震震為木而上連艮山謂之山<lb/>
　木則山有材實矣此與陳敬仲傳有山之材義同<lb/>
三敗及韓<lb/>
　此下記事文今即錄之以明驗韓晉地即韓原<lb/>
戰于韓原晉戎馬還濘而止<lb/>
<pb n="18a"/>
　戎者晉侯之車傳稱步揚御戎家僕父為右者馬即<lb/>
　小駟駕車者也還盤旋也止者拘也駕車之馬盤旋<lb/>
　泥濘中而拘止其車此車敗之驗<lb/>
秦獲晉侯以歸<lb/>
穆姬聞晉侯將至以太子罃𢎞與女簡璧登臺而履薪<lb/>
焉使以免服衰絰迎<lb/>
　穆姬秦穆夫人晉惠姊也太子罃即秦康𢎞其母弟<lb/>
　與女名簡璧皆姬所生履薪者自囚請罪之禮且使<lb/>
<pb n="18b"/>
　行人䘮服迎秦伯明必死也<lb/>
子桑曰歸之而質其太子必得大成<lb/>
　子桑秦大夫公孫枝也謂當蹄晉君太子圉為質秦<lb/>
　伯從其言<lb/>
乃許晉平<lb/>
　<lb/>
　<lb/>
　春秋占筮書卷一<lb/>
</p>
<p>
</p>
  </div>
</body>
</text>
</TEI>
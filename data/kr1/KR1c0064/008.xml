<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷八</head> <lb/>
    <p>
<pb n="1a"/>
欽定四庫全書<lb/>
　詩序補義卷八<lb/>
　　　　　　　　　　石泉縣知縣姜炳璋撰<lb/>
　齊<lb/>
　　或曰鄭衛小國詩之多如此齊大國自太公至襄<lb/>
　　公十有二世止十一篇一可疑也代有賢君皆刺<lb/>
　　詩二可疑也十一篇中安得有泱泱大風豈季札<lb/>
　　所觀别有齊詩齊桓之功艶于天下何以無詩三<lb/>
<pb n="1b"/>
　　可疑也竊謂周初六詩之教掌於大樂正而魯史<lb/>
　　於二南之外僅存十三國其所存者亦非昔日全<lb/>
　　文蓋詩之逸久矣夫子删詩存其可節取者其義<lb/>
　　無足取及文不能全者去焉故謂夫子未嘗删詩<lb/>
　　者非也謂删詩而什取其一更非也豈夫子於齊<lb/>
　　專取其刺而去其美者乎若夫季札所觀别無齊<lb/>
　　詩篇中還甫田盧令諸詩誇田獵之美規逺略之<lb/>
　　心其為泱泱大風者亦可見矣嗟乎文獻不足聖<lb/>
<pb n="2a"/>
　　人歎之商有天下六百祀所存祗商頌五篇夫子<lb/>
　　殷人不能勉强補苴其何有於齊也乎若夫齊桓<lb/>
　　晉文之無詩詩所云或者誇美之過而夫子删之<lb/>
　　也<lb/>
雞鳴思賢妃也　哀公荒淫怠慢故陳賢妃貞女夙夜<lb/>
　警戒相成之道焉<lb/>
　按公羊傳及史記哀公烹於周由紀侯之譖鄭氏謂<lb/>
　烹哀者懿王也其後齊襄滅紀説者猶以為復九世<lb/>
<pb n="2b"/>
　之仇則哀之無罪明矣而後序於色荒禽荒興居無<lb/>
　節男女淫奔一舉而歸之哀嗟乎紀侯既譖於生前<lb/>
　續序復誣於身後不有朱子哀其長夜矣此詩味其<lb/>
　語意乃宫中彤史述昔時賢妃之告君者以為將來<lb/>
　取法也<lb/>
　此篇向作三次告君苦於下二句難安頓而蠅聲月<lb/>
　光亦費周旋不知上二章皆驚疑自語至末章乃告<lb/>
　君也　恭錄<lb/>
<pb n="3a"/>
折中云賢妃御於君所嘗恐晏起故夣寐之中若有所<lb/>
聞即自驚曰雞既鳴而朝既盈矣又疑非雞之鳴無乃<lb/>
蒼蠅之聲乎其實非雞非蠅蓋緣想成聲無聞而若有<lb/>
聞也二章非日非月以意造形無見而若有見也三章<lb/>
蟲飛薨薨則東方畢明矣故敬告於君曰雖樂與子同<lb/>
寢然朝臣之㑹集者待之乆而有歸心矣無以我之故<lb/>
而憎君視朝之晚也嚴粲曰不言因君之故而憎己反<lb/>
言以己之故而憎君可謂善於規諷矣<lb/>
<pb n="3b"/>
　雞鳴三章章四句<lb/>
還刺荒也　哀公好田獵從禽獸而無厭國人化之遂<lb/>
　成風俗習於田獵謂之賢閑於馳逐謂之好焉<lb/>
　若説田獵之非便是一篇諌獵書非風也妙在不説<lb/>
　上之荒於獵而但言國人之逐禽并不說國人逐禽<lb/>
　之非而但述其交相稱譽若置身局外代為欣羨者<lb/>
　然其俗之不美由于上之化導自見後序謂哀公詩<lb/>
　不可從<lb/>
<pb n="4a"/>
　上二章不言勇力末章提出從兩狼以見技勇雙絶<lb/>
　還三章章四句<lb/>
著刺時也　時不親迎也<lb/>
　刺時者刺時俗也此著與庭與堂箋指婦家當自堂<lb/>
　而庭而著無先俟於著之理集傳用詩記之説謂俟<lb/>
　於壻家則由門外而及寢門而升階至堂秩然有序<lb/>
　與不親迎之㫖自合然考士昏禮婦車有裧註裧如<lb/>
　帷裳則俟已者其充耳之紞垂紞之瑱無由見之蓋<lb/>
<pb n="4b"/>
　通篇俱詩人之辭兩我字詩人指嫁者也不言其不<lb/>
　迎而止言其俟不言俟之非禮轉言其俟之可誇以<lb/>
　見壻家不以禮徃婦家不以禮求習為固然遂成風<lb/>
　俗國史所謂刺時也<lb/>
　紞以懸瑱繫瑱於衡衡附於笄鄭司農云衡所以維<lb/>
　持冠者鄭康成云衡垂于紞之兩旁疏云笄簪也冕<lb/>
　與弁皆用玉笄緇布冠不用笄笄者所以固冠也詩<lb/>
　言充耳兼冕與弁言之苟無冕及弁何以有笄有衡<lb/>
<pb n="5a"/>
　無衡何以有紞無紞則無充耳矣故知詩所云充耳<lb/>
　貴者之服也士昏禮疏主人爵弁纁裳爵弁𤣥冕之<lb/>
　次者用助祭之服親迎為攝盛也則卿大夫朝服自<lb/>
　祭其助祭用𤣥冕親迎亦當用𤣥冕也按此卿大夫<lb/>
　親迎皆服冕士服弁是以有充耳不兼諸侯以諸侯<lb/>
　之紞五色詩止言三色知臣下之服也知兼以士言<lb/>
　者以爵弁亦有笄有衡有充耳也則此篇不得泛作<lb/>
　庶人之禮矣當時卿大夫而無親迎之禮其時之風<lb/>
<pb n="5b"/>
　俗可知也<lb/>
　諸儒以瓊華瓊瑩瓊英作三物則是三易其瑱矣蓋<lb/>
　泥傳以三章分作三人也箋云瓊英猶瓊華也蓋就<lb/>
　瑱之文采處謂瓊華瓊英瑱之明潔處謂之瓊瑩其<lb/>
　實佩之者一人也所佩者一物也此詩只重俟字以<lb/>
　見不親迎之失禮瓊華等不過指其瑱耳玉光流轉<lb/>
　莫名一狀故曰華曰英又曰瑩也<lb/>
　著三章章三句<lb/>
<pb n="6a"/>
　　地理志引此詩俟我於著乎而顔師古注著地名<lb/>
　　濟南郡有著縣述其説者因以為莊公迎婦姜而<lb/>
　　作黄氏䙧曰以著為地下文何以曰庭曰堂則著<lb/>
　　為門屏之間也或又云俟我於著乎為句而汝也<lb/>
　　以此為婦告其夫之辭更非葉氏巖下放言云大<lb/>
　　抵古文多有卒句之辭如以兮以只以且為終甚<lb/>
　　多此以而為終皆風俗所習齊不可移之宋者老<lb/>
　　泉詩談詩究乎而乎而何可究耶<lb/>
<pb n="6b"/>
東方之日刺衰也　君臣失道男女淫奔不能以禮化<lb/>
　也<lb/>
　淫奔之事無有旦則來而暮反去者後序徒以彼姝<lb/>
　者子之文遂以淫目之然彼姝者子衛風以指賢者<lb/>
　安見彼為賢人而此則不肖也<lb/>
　一章政教之衰由于賢者之不在朝也齊在東方東<lb/>
　方之日喻齊國世運之昌明我我君也履我略住履<lb/>
　踐也即就也言跡我行事之善故就之乗時而仕也<lb/>
<pb n="7a"/>
　二章東方之月喻齊國世運隂閟在我闥自室而門<lb/>
　將去也發行去也言跡我行事之不善故去之見幾<lb/>
　而作也<lb/>
　詩人不得於君父徃徃借男女以抒情又惟恐人之<lb/>
　誤認其言直以為男女之情也故為之謬其辭日則<lb/>
　就我夜則辭去使後人得其刺衰之㫖則說有可通<lb/>
　泥其男女之辭則理無可解<lb/>
　東方之日二章章四句<lb/>
<pb n="7b"/>
東方未明刺無節也　朝廷興居無節號令不時挈壺<lb/>
　氏不能掌其職焉<lb/>
　或云此詩作於哀厲怠政之時主於刺晏朝非也衰<lb/>
　亂之君動止不常忽而未明求衣忽而蟲飛猶夣諸<lb/>
　務廢弛忽而一事獨急遽乆置閒散忽而一日獨召<lb/>
　用其性情總不可知其號令總不可測其緩急無常<lb/>
　度其輕重無定衡詩人特據興居一節以例其餘故<lb/>
　此篇之㫖全在不夙則莫前二章須合併㸔直注到<lb/>
<pb n="8a"/>
　末一句人臣辨色入朝東方未明早矣而公又召之<lb/>
　而又欲令之以事一步𦂳一步使人踉蹌入朝不可<lb/>
　從容一刻尚何容觀玉聲之有其夙如此及其莫也<lb/>
　則又不然所謂無節也然莫字不用明冩只從末句<lb/>
　一㸃而無限晏眠怠息情狀一一含蓄<lb/>
　何氏楷云召之第謂召見其人令之則將有所使之<lb/>
　方與上章有别<lb/>
　有樊之圃雖狂夫猶瞿瞿然不敢折栁其中以圃之<lb/>
<pb n="8b"/>
　有樊喻政事之有節度也奈何早晚之常猶不能定<lb/>
　而不失之過早者即失之太莫也<lb/>
　東方未明三章章四句<lb/>
南山刺襄公也　鳥獸之行淫乎其妹大夫遇是惡作<lb/>
　詩而去之<lb/>
　集傳謂前二章刺齊襄後二章刺魯桓刺桓者即所<lb/>
　以刺襄也蓋襄挾强齊之勢以制弱魯肆為獸行故<lb/>
　首二句已冒通篇南山崔崔見齊國之强大其勢險<lb/>
<pb n="9a"/>
　峻可畏也雄狐綏綏見襄公為邪媚之行綏綏安緩<lb/>
　無所忌憚也彼齊子者何以既歸而復思齊反從魯<lb/>
　而至其地乎若為責文姜之辭然桓非木偶何以不<lb/>
　用申繻之諫同入雄狐之穴下二章又若為責魯桓<lb/>
　之辭皆刺襄也<lb/>
　一章懐傳云思也當屬文姜蓋女弟思見其兄亦情<lb/>
　理所有豈知為所㸃乎詩不咎襄之獸行而轉咎姜<lb/>
　之不應思齊并不咎文姜之淫行而若深惜其不知<lb/>
<pb n="9b"/>
　襄為何如人而思之者然刺襄之意嚴而婉<lb/>
　二章魏風葛屨疏夏之有葛屨特為便於時耳非行<lb/>
　禮之服若行禮雖夏亦當用皮按屨人掌王及后之<lb/>
　服屨亦有葛屨而士冠禮屨夏用葛冬用皮士喪禮<lb/>
　夏葛屨冬白屨則亦未嘗非禮服也惟朝祭不用葛<lb/>
　屨耳緌按士冠禮疏玉藻言緇布冠繢緌諸侯之冠<lb/>
　也緌纓飾也可知冠下有纓纓之繢飾則為緌然則<lb/>
　纓之下垂者為緌緌之繢者尊者之服也若緌則冠<lb/>
<pb n="10a"/>
　下皆有之集傳冠上飾云上者刻本之訛也<lb/>
　傳葛屨服之賤者冠緌服之貴者二屨為兩五兩者<lb/>
　十屨也十亦數之耦也蓋言一身之中自冠至屨莫<lb/>
　不有耦以見人各有耦也上章以勢言之文姜不應<lb/>
　思齊此章以理責之姜既有耦當安於魯不應從斯<lb/>
　道歸魯者復從斯道返於齊蓋指濼之行也<lb/>
　三章魯桓為諸侯告父母之廟而娶此固知禮矣獨<lb/>
　不知男女之有别而養成其奸也鞠養也夫人而與<lb/>
<pb n="10b"/>
　齊侯會是養成其姦也<lb/>
　四章得止謂以禮得之也極窮也何以使夫人窮極<lb/>
　其欲因之殺其身也蓋指薨車也<lb/>
　南山四章章六句<lb/>
　　或曰文姜以桓三年歸十四年而齊僖卒諸侯之<lb/>
　　女適於諸侯父母在歳一歸寧則姜已歸寧十度<lb/>
　　矣經以常事不書耳仁山金氏亦云雄狐之事文<lb/>
　　姜在室已然而抑知非也按桓三年書姜氏至自<lb/>
<pb n="11a"/>
　　齊其年冬齊侯使其弟年來聘致文姜也自是齊<lb/>
　　魯絶少聘問蓋齊方謀紀而魯睦於紀又為王逆<lb/>
　　后於紀至十年而齊侯衛侯鄭伯來戰于郎十三<lb/>
　　年魯復㑹紀侯鄭伯與齊宋衛燕戰而四國敗績<lb/>
　　則齊魯之絶好乆矣終僖之世公不朝齊姜不歸<lb/>
　　寧經傳可覆按也男女之際春秋必謹文九年書<lb/>
　　夫人姜氏如齊歸寧也其嫁他國而歸魯者則書<lb/>
　　某伯姬歸某叔姬歸豈文姜歸寧而聖筆不書如<lb/>
<pb n="11b"/>
　　或之説則子同之生可疑矣豈知同非吾子乃公<lb/>
　　羊子之謬言即展我甥兮亦詩辭之偶合未聞夫<lb/>
　　人歸魯已三年而子同之生猶有傳為齊侯之子<lb/>
　　者然則雄狐之事當自濼始耳或又疑文姜嫁已<lb/>
　　一周而其兄始娶王姬因以姜為襄之姊亦非也<lb/>
　　襄之娶王姬安知其非再娶耶春秋之再娶多矣<lb/>
　　何疑于襄耶<lb/>
甫田大夫刺襄公也　無禮義而求大功不修徳而求<lb/>
<pb n="12a"/>
　諸侯志大心勞所以求者非其道也<lb/>
　古人云甫田悟進學衡門悟處世揚子修身篇亦引<lb/>
　此詩蓋言詩之用也而此詩之作實指齊襄旅獒不<lb/>
　寳逺物則逺人格論語逺人不服則修文徳以來之<lb/>
　左傳懐逺以徳漢書終軍曰逺人必有慕義而來者<lb/>
　自古逺人總無泛指以詩之言逺人者證之春秋傳<lb/>
　襄公事無不脗合故篇次又在雄狐之後然則此詩<lb/>
　當從傳興也<lb/>
<pb n="12b"/>
　一章補傳逺人諸侯也治大田者莠不可除徒勞其<lb/>
　力求諸侯者逺莫能得徒勞其心　人君以人情為<lb/>
　田禮耕義種猶恐不治乃無禮無義純用强力人之<lb/>
　視已猶莠之驕驕耳其何能濟不徒用其心乎<lb/>
　二章桀桀則侵陵嘉穀甚於驕驕矣已包戕魯滅紀<lb/>
　諸事<lb/>
　三章以總角童子之突而弁喻襄公未能修徳尚有<lb/>
　童心突然而欲争諸侯吾恐其忉忉怛怛者不在諸<lb/>
<pb n="13a"/>
　侯而在蕭牆之内也或曰嵗月易逝人夀幾何或曰<lb/>
　母為爾甥總角可侮説皆可通俱非詩㫖<lb/>
　甫田三章章四句<lb/>
盧令刺荒也　襄公好田獵畢弋而不修民事百姓苦<lb/>
　之故陳古以風焉<lb/>
　此詩大㫖與還相似但還則述其交相稱譽以刺風<lb/>
　俗之不美此則専刺襄公耳或云襄雖無道豈無車<lb/>
　馬輿從何至牽黄犬逐狡兔乎按古者四時講武原<lb/>
<pb n="13b"/>
　未嘗以犬從禽自盧令見于此而載獫歇驕載于秦<lb/>
　風兔死狗烹傳於范蠡試犬兹囿見於史黯少儀云<lb/>
　犬則執緤守犬田犬則授擯者既受乃問犬名可見<lb/>
　田獵用犬犬亦有名由來已乆故韓盧宋鵲楚獷馳<lb/>
　名戰國而闘雞走狗必歸之齊也其人指從君田獵<lb/>
　之人而人之美鬈恰與犬之重環相映人之美偲恰<lb/>
　與重鋂相映似賛似謔而襄之溺于田獵自見<lb/>
　上言盧下言人上言令令下言美且仁猶所云馬與<lb/>
<pb n="14a"/>
　人謀人與馬謀是也仁者和易接人也<lb/>
　觀于思為譏華元則知美且偲非譽之也<lb/>
　盧令三章章二句<lb/>
敝笱刺文姜也　齊人惡魯桓公微弱不能防閑文姜<lb/>
　使至淫亂為二國患焉<lb/>
　此若為莊公解免之辭以刺文姜也三四大魚喻其<lb/>
　從者也時齊人有謂母不可制當制僕從如後儒之<lb/>
　説者詩人以為不然也魯弱莊幼猶笱之敝者耳在<lb/>
<pb n="14b"/>
　梁之空而欲取魚難矣況大魚乎文姜之遜齊而復<lb/>
　歸于魯也從者之衆如雲焉起滅自由也如雨焉滂<lb/>
　沱不止也如水焉汎濫無常也文姜蛟鱷也夫且挾<lb/>
　魚而飛孰得而制之哉<lb/>
　敝笱三章章四句<lb/>
　　文姜身與於弑義所當絶者也當其遜齊之日使<lb/>
　　魯有石碏之臣聲其罪而拒之於是請之天王告<lb/>
　　之列國率吾臣民發憤復讐則吾魯中如曹劌之<lb/>
<pb n="15a"/>
　　善謀公子偃之善戰必起而助我彼曲我直彼竭<lb/>
　　我盈雖不得㫁諸兒之首洒涕告墓而大義既申<lb/>
　　諸兒自無以立於天地之間無知之弑固不侯貝<lb/>
　　丘之田也乃失此機會聴其返魯强奴悍婢簇擁<lb/>
　　而歸莊公當十三四嵗之孺子直玩於股掌之上<lb/>
　　其如齊何哉故前南山篇是刺襄公作於公薨之<lb/>
　　日也此篇是刺文姜蓋作於遜齊返魯之日也<lb/>
載驅齊人刺襄公也　無禮義故盛其車服疾驅於通<lb/>
<pb n="15b"/>
　道大都與文姜淫播其惡於萬民焉<lb/>
　莊二年姜氏㑹齊侯於禚五年夫人如齊師七年夫<lb/>
　人姜氏㑹齊侯於穀皆齊地也蓋齊侯在其境文姜<lb/>
　涉汶水而與之會襄既恃强又侮莊幼故召之使來<lb/>
　詩人於對面托出正意並未一語及襄但言文姜之<lb/>
　無恥而襄之惡已灼然可見<lb/>
　一章聞命即赴當晚啟行不及待旦冩出一段匆遽<lb/>
　之狀故云薄薄蓋聞其疾驅聲也<lb/>
<pb n="16a"/>
　二章在魯道中漸次近齊但見其馬之美轡之柔從<lb/>
　容暇豫按轡徐行魯君臣莫敢誰何故曰齊子豈弟<lb/>
　望其車便知車中之人便知其人所為之事對面㸔<lb/>
　去便有一竚立以俟之齊襄<lb/>
　三章汶水甚大岸上行人甚衆彼齊子者方自有蕩<lb/>
　之魯道翺翔以濟也不言車馬舍車而舟也<lb/>
　四章齊子自魯道而來遨遊汶水之中遐覽逺矚曽<lb/>
　不知恥連説魯道有蕩者四就諸兒心目中㸔出國<lb/>
<pb n="16b"/>
　弱主幼此中無人召之即至一路無梗也<lb/>
　載驅四章章四句<lb/>
猗嗟刺魯莊公也　齊人傷魯莊公威儀技藝然而不<lb/>
　能以禮防閑其母失子之道人以為齊侯之子焉<lb/>
　此詩極道魯莊公威儀技藝之美只用猗嗟二字微<lb/>
　示刺意前人言之當矣蓋此詩作于莊公年已及冠<lb/>
　之日文姜屢次會齊之時也<lb/>
　一章通篇十分稱羨而以嗟歎之辭發端則其極稱<lb/>
<pb n="17a"/>
　羨之處正其大不滿之處也五句俱言威儀重在頎<lb/>
　而長詩人若曰始則幼穉無知耳今乃昂藏七尺軀<lb/>
　為世美男子儼然國君而膜視其父之死而不之憤<lb/>
　也或者才武不足無以復讐而射又甚臧何以不興<lb/>
　問罪之師也<lb/>
　二章三句威儀二句技藝末句一結言如此威儀技<lb/>
　藝而不以一矢遺我求其故而不得蓋彼固我之甥<lb/>
　而非我之讐也彼固視舅氏最親因而召之無不來<lb/>
<pb n="17b"/>
　也<lb/>
　三章三句威儀三句技藝貫貫革也强有力也反者<lb/>
　復中其故處無虚發也㸃出一亂字亂莫大於吾父<lb/>
　之刃于讐又莫大于讐人之辱吾母枕干寢戈為人<lb/>
　子皆然乃禦小亂而忘其大亂也禦外亂而忘其内<lb/>
　亂也夫乃知其節節可稱節節可歎矣<lb/>
　自春秋有子同生之文公羊于夫人遜齊傳倡為同<lb/>
　非吾子之説詩後序遂云人以為齊侯之子也不知<lb/>
<pb n="18a"/>
　文姜歸魯十有五年而如齊莊已十有三嵗矣尚有<lb/>
　齊侯之子之嫌哉況既生莊公又生季友如欲别嫌<lb/>
　當并友書之夫魯夫人有不貞矣又安得舉子而一<lb/>
　一筆之于春秋蓋子同之生左氏曰以太子之禮舉<lb/>
　之啖助曰君嫡子生以太子之禮接之則史書義如<lb/>
　是止矣其不書者或生于未即位之時或不以太子<lb/>
　之禮接之耳<lb/>
　傳云孌壯好貎増一壯字已注刺莊本㫖射南宫萬<lb/>
<pb n="18b"/>
　事在齊襄之後朱子特引以證公之善射非即指此<lb/>
　為禦亂也説禦亂詩人明以復讐討賊責之<lb/>
　猗嗟三章章六句<lb/>
　　南山敝笱載驅猗嗟皆齊人之詩也雖為魯事其<lb/>
　　實齊風夫齊人猶恥文姜之行曾無魯人之詩乎<lb/>
　　詩所云此其所以為禮義之國歟知諱尊者之惡<lb/>
　　故也出自齊人則直矣而吾黨之直者異於是也<lb/>
　　然則春秋何以直書其事曰據事直書者史官之<lb/>
<pb n="19a"/>
　　職也隠惡揚善者臣民之心也<lb/>
　齊國十一篇三十四章四十三句<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷八<lb/>
</p>
<p>
</p>
  </div>
</body>
</text>
</TEI>
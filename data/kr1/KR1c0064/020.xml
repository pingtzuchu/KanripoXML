<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷二十</head> <lb/>
    <p>
<pb n="1a"/>
欽定四庫全書<lb/>
　詩序補義卷二十<lb/>
　　　　　　　　　　石泉縣知縣姜炳璋撰<lb/>
　大雅<hi>説見小雅</hi>
　文王之什<lb/>
文王文王受命作周也<lb/>
　箋云從此至文王有聲為文武之正大雅<lb/>
　文王受命作周而所以受命其上面便有亹亹緝熙<lb/>
<pb n="1b"/>
　敬止一層周既受命對面便有殷士祼將一層言文<lb/>
　王受命後面便有法文保命一層只一語而全篇之<lb/>
　旨皆具<lb/>
　首三章言文王受命而昌子孫并挺生賢才以佐其<lb/>
　子孫後四章言文王以敬德受命代商商之賢才適<lb/>
　為周用可知天眷有德其命靡常後王毋以祖德可<lb/>
　恃而不修德以保天命也<lb/>
　補正四章五章言殷王之子孫羣臣服事於周者即<lb/>
<pb n="2a"/>
　前車之鑒似無天絶商之禍及其子孫又及其羣臣<lb/>
　之後嗣意<lb/>
　一章於昭在帝朱子前説以德言集傳以神言者盛<lb/>
　德之士清明之氣常聚其沒也發而為英靈故明昭<lb/>
　而神不亡况聖人與天合德至清至明呼吸皆與天<lb/>
　通天者清明之氣也宰此氣者帝也以威靈處言之<lb/>
　曰帝以實際處言之則理而已矣文王全盡天理沒<lb/>
　則其氣亦歸諸清明之天而不昧故一陟一降在帝<lb/>
<pb n="2b"/>
　左右<lb/>
　武王伐商必載木以行何也大雅開卷叙商周相代<lb/>
　便云文王之神於昭于天盖文王即天也武王以為<lb/>
　有一念自私自利不可以告天即不可以對文考天<lb/>
　心不順即文考之心不順聖賢心事何等公正曰上<lb/>
　帝臨汝則文考臨汝矣天與文不忍斯民常處水火<lb/>
　之中武王之心直與上帝文考相通伐商之事不啻<lb/>
　親為提命其載主以行見與以服事殷之文王相契<lb/>
<pb n="3a"/>
　無間故夫子以達孝稱之而殷士祼將本非有一毫<lb/>
　勉强也然即此便見後王法祖保命不容自已苟天<lb/>
　心不享文其能眷顧哉　因今日在天之靈想到當<lb/>
　日格天之實有周之顯帝命之時總冩出一新字以<lb/>
　下節節承帝命<lb/>
　二章亹亹已含下緝熙敬止令聞猶下文義問謂善<lb/>
　名也文王當紂之世令聞實難其德純亦不已故人<lb/>
　心感而善名歸之者亦不已也似不必以既没言此<lb/>
<pb n="3b"/>
　即下文萬邦作孚處感人心自足以享天心陳錫哉<lb/>
　周使之昌世以及其黎獻也<lb/>
　三章文王曰亹亹多士曰翼翼盖未有不敬而能成<lb/>
　厥猷者也正是君臣一德處　濟濟多士内便包文<lb/>
　德武功無所不備足以伐暴救民而文王在天之神<lb/>
　以寧也將下篇肆伐大商一節事<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>栝於此故下章<lb/>
　即言商孫周服也<lb/>
　四章上云亹亹便是緝熙意此特提出敬字為主腦<lb/>
<pb n="4a"/>
　緝者緝此敬而無間熙者熙此敬而不昧所謂亹亹<lb/>
　也假哉天命以下以商相形説得凛凛可畏一氣趕<lb/>
　到下章無念爾祖上<lb/>
　五章侯于周服下便可接殷士忽着天命靡常一語<lb/>
　見膚敏祼將黼冔襄事觸目皆龜鑑　助祭而特舉<lb/>
　祼將者商人尚聲樂三闋然後迎牲周人尚臭灌用<lb/>
　鬱鬯既灌然後迎牲此殷周之禮一大變處獨舉祼<lb/>
　將見周之異於殷也禮既變而冠服依然正使人怵<lb/>
<pb n="4b"/>
　然動念<lb/>
　六章上言商孫歸周殷士助祭幾疑商家積累之薄<lb/>
　而不知其祖德宗功與我周無異而所以如此者以<lb/>
　後王不修厥德也可見祖德不可長恃而念祖者之<lb/>
　當自修其德也<lb/>
　七章無遏爾躬令人悚然宣昭義問承令聞不已來<lb/>
　有虞殷自天承宜鑒于殷來虞殷之廢興由於天而<lb/>
　天非有聲臭以示人也文王之神於昭于天在帝左<lb/>
<pb n="5a"/>
　右謨謀具存心源可接法文王即法天也何以法之<lb/>
　法其緝熙敬止而已　上文極言天命可畏至此又<lb/>
　言無聲無臭意非相悖也此不是言天道難知盖言<lb/>
　無著手處耳篇中指出敬字是文王心法正達天階<lb/>
　梯萬邦作孚所謂修己以安百姓篤恭而天下平也<lb/>
　盖天無聲臭其聲臭寄乎人心人心感孚義問洋溢<lb/>
　則天心孚而文王亦眷顧之矣不可以長配命乎<lb/>
　文王七章章八句<lb/>
<pb n="5b"/>
　　序言受命不言稱王吕氏春秋云周文王處岐諸<lb/>
　　侯去殷三淫而翼文王散宜生曰殷可伐也文王<lb/>
　　弗許周公旦乃作詩曰文王在上於昭于天周雖<lb/>
　　舊邦其命維新以繩文王之德文王追謚而吕氏<lb/>
　　云然則受命稱王之誣久矣中候所云赤爵銜丹<lb/>
　　書入於豐劉歆作三統厯以為文王受命稱王九<lb/>
　　年而崩皆踵謬耳　魯語以文王大明緜為兩君<lb/>
　　相見之樂左傳亦同又天子諸侯朝㑹以為樂章<lb/>
<pb n="6a"/>
　　又燕禮合樂工歌文王盖文王有君民之大徳有<lb/>
　　事君之小心其用最廣故左氏曰周之興也其詩<lb/>
　　曰儀刑文王萬邦作孚言刑善也<lb/>
大眀文王有明德故天復<hi>扶又反</hi>命武王也<lb/>
　言文王有明德故受天命而又命武王有天下也全<lb/>
　詩歸重文王明德第三章言文王之德獨詳而王季<lb/>
　以維德之行一語㸃過武王則但言伐商之事王季<lb/>
　武王未嘗無明德而受天命則自文王始書所謂文<lb/>
<pb n="6b"/>
　考克成厥勳誕膺天命予小子其承厥志是也文王<lb/>
　有此明德必有聖父聖母故推本於王季太任有此<lb/>
　明德必有聖配故詳言太姒德盛禮隆然後言篤生<lb/>
　聖子以有天下敘武之伐商以有命自天命此文王<lb/>
　發端詩固無處不歸重文王矣至末二章所謂復命<lb/>
　武王也<lb/>
　一章明明赫赫言文王有明明之德斯受赫赫之命<lb/>
　通篇俱申此二語提出天難忱斯不易惟王悚然為<lb/>
<pb n="7a"/>
　嗣王炯戒使不挾四方使字正形容天威赫赫處而<lb/>
　下文命此文王上帝臨汝皆鑿鑿可據<lb/>
　二章言文王之聖自父母而已然<lb/>
　三章淮南子云堯舜禹湯文武坦然天下而南面焉<lb/>
　可謂至貴矣然而戰戰慄慄日慎一日按此即小心<lb/>
　之謂也集傳翼翼訓恭慎即前篇緝熙敬止盖洗心<lb/>
　藏密亦臨亦保敬德之至也囘違也與天一毫不相<lb/>
　肖便是違天純亦不已與天同體故懷多而受衆也<lb/>
<pb n="7b"/>
　此實寫文王之明德<lb/>
　四章言有命既集于周而天眷文王故於其初年又<lb/>
　生聖女以為之配焉<lb/>
　五章言大邦有子宜配文王其德盛禮隆如此俔天<lb/>
　之妹謂與天伯仲固非以文譬天太姒譬天之妹更<lb/>
　謬妹少女之稱易云歸妹是也太姒聖德譬如天之<lb/>
　少女也　按哀公問載孔子云冕而親迎親之也程<lb/>
　子謂天子固不親迎諸侯亦無舍其宗廟社稷而逺<lb/>
<pb n="8a"/>
　出逆婦者所謂親迎亦逆之於館耳按文王時為世<lb/>
　子非邦君比也則當親迎於其國洽字書亦作郃水<lb/>
　北曰陽今陜西同州有郃陽縣即古莘國莘與邠岐<lb/>
　接壤公劉云涉渭為亂自邠至莘必渡渭故文定之<lb/>
　後行親迎之禮而造舟為梁於渭水是倒裝文法非<lb/>
　謂太姒至渭而文迎之也<lb/>
　六章言天既命文王於周京矣又篤生武王復命之<lb/>
　以代商有天下也序所謂復命武王正體貼此章之<lb/>
<pb n="8b"/>
　意<lb/>
　七章八章正寫伐商事或云屢稱武王而此云惟予<lb/>
　侯興稱侯者述當世諸侯之詞按其文義篇中侯字<lb/>
　俱一例㸔為妥肆伐大商補傳云肆遂也較集傳為<lb/>
　優　鷹揚詩通云是義氣奮激直欲夷大難以快人<lb/>
　心㑹朝清明王肅云甲子昧爽與紂戰不崇朝而殺<lb/>
　紂天下乃大清明無復濁亂之政<lb/>
　大明八章四章章六句四章章八句<lb/>
<pb n="9a"/>
緜文王之興本由太王也<lb/>
　文王之興指後一章本由太王則指前八章也太王<lb/>
　時勢與公劉不同公劉是草昧開創之君故篤公劉<lb/>
　篇氣象深淳制度簡括末章則歎其富庶之極而止<lb/>
　太王雖為狄難而遷然承公劉餘業故規模宏敞制<lb/>
　度詳明末則極言過化存神禮讓成俗景象已至文<lb/>
　王三分有二時也<lb/>
　一章言緜緜之瓜本於初生之瓞以興周之盛始於<lb/>
<pb n="9b"/>
　微也傳曰興也盖一語統興九章<lb/>
　以漆沮二水為洛水者始於孔安國書傳闞駰酈道<lb/>
　元從之顔氏漢書註亦用其説是漆水即洛水而沮<lb/>
　水亦入洛故孔氏以二水皆洛水此馮翊之漆沮在<lb/>
　今同州朝邑界禹貢所云漆沮既從吉日所云漆沮<lb/>
　之從非此詩之漆沮也隋志云扶風普潤縣有漆水<lb/>
　經岐山北南入於渭漆縣古豳國地也沮水諸儒不<lb/>
　知所在胡渭以麟遊縣别有漆水疑為沮水此扶風<lb/>
<pb n="10a"/>
　之漆沮扶風今為鳳翔府地則此詩漆沮及潛之猗<lb/>
　與漆沮是也兩漆沮相去三百餘里有涇汭二水為<lb/>
　之隔孔仲達謂馮翊之漆沮亦東流周地則非也集<lb/>
　傳云漆沮二水名在豳地太王世居豳正在扶風漆<lb/>
　沮之間　或謂豳館几筵已有宫室安得云穴處不<lb/>
　知陶復陶穴豳之舊俗未改且當狄難舊時宫室已<lb/>
　棄岐山營繕未成故云未有家室也<lb/>
　陶復陶穴民俗朴陋對末章禮讓成俗一段景象未<lb/>
<pb n="10b"/>
　有家室工役未興對下數章築室于兹俾立室家無<lb/>
　限經營<lb/>
　二章走馬陸行也率西水滸集傳云漆沮之側盖漆<lb/>
　沮注于渭渭水在梁山之南踰梁山循渭以達岐也<lb/>
　莊子吕氏春秋各敘亶父遷岐事而孟子獨多踰梁<lb/>
　山一語盖亶父作邑狄不敢爭以梁山扼其吭也篤<lb/>
　公劉篇疏云豳國之東有大山者其惟梁山乎梁山<lb/>
　外蔽岐山内鎮渭水環其南曰率西水滸至于岐下<lb/>
<pb n="11a"/>
　而梁山之踰不待言<lb/>
　三章堇荼如飴爾雅芨堇草郭注即烏頭也又云齧<lb/>
　苦堇注云今堇葵也此詩言堇即釋草之苦堇而不<lb/>
　同于芨歟<lb/>
　曰止曰時兩曰字承上文言謀及乃心謀及卿士庶<lb/>
　人龜卜皆以為然曰可止於是而築室矣此未遷以<lb/>
　前定議非走馬以後事<lb/>
　四章慰者慰其從遷之勞止者暫為便安之地左右<lb/>
<pb n="11b"/>
　以下方是度地居民畫井授地<lb/>
　五章六章七章不過治宫室作門社而一段興㑹勃<lb/>
　發規制堂皇便有蹶厥生氣象<lb/>
　八章遷岐之後已無狄患而昆夷又强征昆夷雖文<lb/>
　王時事而其來已久故集傳仍指太王箋云小聘曰<lb/>
　問不如集傳作已之聲聞不隕尤於自修上關切也<lb/>
　吕氏大臨曰昆夷所以為患者恃其深林大箐路塞<lb/>
　不通耳今柞棫拔去道路可通失其所恃是以駾奔<lb/>
<pb n="12a"/>
　而喙息也<lb/>
　九章然所謂入其境讓畔讓路入其邑男女異路斑<lb/>
　白不提挈入其朝士讓為大夫大夫讓為卿一段太<lb/>
　和之風禮讓之俗未曽説出故以虞芮質厥成一語<lb/>
　括之以見藹然唐虞景象也夫豈陶復陶穴之舊乎<lb/>
　蹶厥生猶云勃然興起即其命維新之意傳云天下<lb/>
　聞之而歸者四十國被化者久至此歸附之非以一<lb/>
　事遂足感人心也末四語言賢才多而王業成也<lb/>
<pb n="12b"/>
　　恭錄<lb/>
折中云天下聞而歸之者四十餘國當時遂有以此為<lb/>
文王受命之符者故詩人辨之以為人言虞芮質成之<lb/>
後文王乃蹶然而興者非篤論也文王之興自予言之<lb/>
則曰以其有疏附耳能宣布德使民親附也以其有先<lb/>
後耳能前後相導使無過舉也以其有奔奏耳能出使<lb/>
四方喻德奏功也以其有禦侮耳能奮揚武衛折衝威<lb/>
敵也盖濟濟多士乃文王之所以寧不係乎其質成與<lb/>
<pb n="13a"/>
否也<lb/>
　緜九章章六句<lb/>
棫樸文王能官人也<lb/>
　原解云記曰人官有能物曲有利養之能盡其材故<lb/>
　取之能備其官官之能當其人故用之能得其力能<lb/>
　官人而治道畢矣文王聖德在位五十年培植薰育<lb/>
　乆而亹亹純一區别程量總覽羣英如六轡馭馬無<lb/>
　不調其適而盡其才故曰能官人也<lb/>
<pb n="13b"/>
　按序云能官人集傳言詠歌文王之德惟有德故能<lb/>
　官人兩義正相符<lb/>
　一章木茂盛足以儲用興賢才足以備官正意已含<lb/>
　興内　左右趣之固是德盛人歸然曰左右專以近<lb/>
　臣言則歸德意反不見甚廣盖云羣材彚征或左或<lb/>
　右各見其才無不奉令焉<lb/>
　二章三章正申明左右趣之之意國之大事曰祀曰<lb/>
　戎用之宗廟髦士奉璋威儀節度皆得其宜用之軍<lb/>
<pb n="14a"/>
　旅將卒一心六師趣附惟恐不及苟非程材器使無<lb/>
　一不當何以得此濟濟容貌之盛指文王正與賢才<lb/>
　相輝映<lb/>
　四章承上章能官人則賢才得以自見然平曰無培<lb/>
　植之功則無以致賢才之盛也此方歸重文王作人<lb/>
　上雲漢為章于天而司造化者天也以興賢材為光<lb/>
　於國而司造就者文也三年而小成九年而大成自<lb/>
　非久道何以致之遐不猶云自然如此也<lb/>
<pb n="14b"/>
　五章承上章歸結到文王之德文質彬彬乃為佳士<lb/>
　此作人之效也然文王之作人豈無其本哉勉勉猶<lb/>
　亹亹緝熙敬止之謂正綱紀四方之本也言所以能<lb/>
　作人者以其己德之修也<lb/>
　棫樸五章章四句<lb/>
旱麓受祖也　周之先祖世修后稷公劉之業太王王<lb/>
　季申以百福干祿焉<lb/>
　受祖言受釐於祖也曰玉瓚曰清酒曰騂牡皆主祭<lb/>
<pb n="15a"/>
　祀言之周之先祖以下學者之詞辯説所謂大誤也<lb/>
　一章傳云旱山名山平則草木蕃以興人和則福祿<lb/>
　盛<lb/>
　干祿豈弟是一篇之綱言其干祿也以豈弟亦異乎<lb/>
　人之干矣即末章不回之意豈弟訓樂易言樂易及<lb/>
　民也表記云凱以强敎之弟以悦安之周語單穆公<lb/>
　引此詩曰夫旱麓之榛楉植故君子得以易樂干祿<lb/>
　焉韓詩外傳云度地圗居以立國率民力稼以重農<lb/>
<pb n="15b"/>
　學校庠序以立敎事老養孤以化民升賢賞功以勸<lb/>
　善禁奸止邪以除害接賢連友以廣智宗親族附以<lb/>
　益强詩曰豈弟君子文王之謂也按諸書釋豈弟二<lb/>
　字甚合詩旨然則豈弟者樂易及民使民無不遂其<lb/>
　樂也此即祭則受福之本先成民而後致力于神意<lb/>
　二章其承祭也玉瓚黃流灌地以降神芬芳齋潔宜<lb/>
　其受福也然亦以其有豈弟之德耳不然民生困悴<lb/>
　神將怨恫何福祿之有<lb/>
<pb n="16a"/>
　三章君子之祭必有助祭之臣皆君子譽髦成之者<lb/>
　也補正云君子德敎從容漸漬能盡人之材使各極<lb/>
　其所至猶鳶之飛而極於天魚之躍而自得於淵也<lb/>
　其作人也本於豈弟之德盖豈弟則優游不迫故能<lb/>
　成就人材<lb/>
　四章是以清酒騂牡以享以祀以助我景福介助也<lb/>
　言人才盛而執事恪也<lb/>
　五章柞棫茂密則為民所燎君子有豈弟之德民歸<lb/>
<pb n="16b"/>
　之則為神所勞至此以民神合言言神之降福由民<lb/>
　之得所而豈弟有以致之也<lb/>
　六章詩所云葛藟叢生未必皆直也然附於條梅則<lb/>
　皆直也福之在人未必皆正矣惟君子以豈弟之德<lb/>
　求之則正而不邪以結干祿豈弟之意<lb/>
　旱麓六章章四句<lb/>
　　詩故云王用享於岐山之詩也其説似鑿<lb/>
思齊文王所以聖也<lb/>
<pb n="17a"/>
　言思齊之詩明文王所以聖非指思齊之首章也歐<lb/>
　陽氏乃云所以聖者世有賢妃之助失其旨矣<lb/>
　前二章聖母聖配助其聖也祖考家邦驗其聖也而<lb/>
　非所以為聖於乎不顯文王之德之純盖曰文王之<lb/>
　所以為文也純亦不已曰不顯亦臨無射亦保又曰<lb/>
　古之人無斁真所謂純亦不已矣凡前篇曰亹亹曰<lb/>
　緝熙敬止曰勉勉皆此意也此文王之所以聖也聖<lb/>
　則不待諫聞從容中道常而肅雝變而烈假無不自<lb/>
<pb n="17b"/>
　得是以開來學於無窮而為萬世學者之法也<lb/>
　不顯亦臨抑所謂尚不愧于屋漏無曰不顯莫予云<lb/>
　覯在文王則性與天合也無射亦保易所謂乾乾惕<lb/>
　若書所謂檢身若不及在文王則至誠無息也聖學<lb/>
　全體其要只一敬字敬之從容處便是和雝宫肅廟<lb/>
　不過見於外者爾<lb/>
　三章烈假以德言羑里之囚崇侯之譖處之有未盡<lb/>
　善處則光大之德瑕矣<lb/>
<pb n="18a"/>
　四章上篇言文王先成民而致力於神葢君道也此<lb/>
　篇言其純亦不已為百世成人小子之法葢師道也<lb/>
　故末章不曰文王不曰君子而曰古之人正對後世<lb/>
　之成人小子言詩人言文王為萬世師從不顯亦臨<lb/>
　無射亦保上約言之曰無斁無斁二字徹上下統安<lb/>
　勉人人可學極贊其無斁之至則曰不聞亦式不諫<lb/>
　亦入其無斁處便是純實指之曰敬萬世作聖之基<lb/>
　具揭於此故後世人材使之有聲譽而為俊士也序<lb/>
<pb n="18b"/>
　云文王所以聖得其旨矣<lb/>
　思齊五章二章章六句三章章四句<lb/>
皇矣美周也　天監代殷莫若周周世世修德莫若文<lb/>
　王<lb/>
　朱子曰此詩敘太王太伯王季之德以及文王伐密<lb/>
　伐崇之事<lb/>
　一章傳云二國夏殷也四國四方也玩作之屏之一<lb/>
　段明是始遷岐下斬棘披荆可以謂太王不可謂文<lb/>
<pb n="19a"/>
　王故集傳於二國從毛傳指夏商也本意是言商政<lb/>
　不獲而兼及夏者以二國皆革命書云我亦惟兹二<lb/>
　國命亦指夏商也太王之時殷政漸衰不獲者不得<lb/>
　於天也以天之不得於夏者騐於殷知二國之政一<lb/>
　轍也耆憎式廓集傳未詳傳於頌耆定爾功云耆致<lb/>
　也憎當作增式廓猶規模也言天於四方之國爰究<lb/>
　爰度苟可以安斯民者則以大命致之以大其規模<lb/>
　於是眷然西顧克當天心以此岐周之地與太王宅<lb/>
<pb n="19b"/>
　焉故下章遂言遷岐之事<lb/>
　二章前八句所謂天作髙山太王荒之也串夷鄭箋<lb/>
　作混夷按混夷之駾在文王之世若太王狄難方已<lb/>
　昆夷復强但不殞厥問而已豈能滿路而去傳云串<lb/>
　習夷平也言人物蕃而土地闢從前山林隂翳之境<lb/>
　今乃習熟常行之大路厥配指太姜即爰及姜女聿<lb/>
　來胥宇之意太王曰既固文王曰維新固者成不拔<lb/>
　之勢新者非侯國之規<lb/>
<pb n="20a"/>
　三章帝省其山見柞棫拔松柏兊國勢日盛生齒日<lb/>
　繁天既作之邦又作之君以自配對盖自太伯王季<lb/>
　時已黙定之矣作對二字暗照文王故章末奄有四<lb/>
　方句明白指出　太伯之讓王季之受俱於因心則<lb/>
　友四字托出或云使伯讓而有兄避弟之名太王必<lb/>
　不肯奪嫡王季又豈肯亂宗竊謂此發明伯之至德<lb/>
　則然而因心則友却不盡此心者太伯之心即太王<lb/>
　之心也兄弟之間本無彼此天命所在詎有意必伯<lb/>
<pb n="20b"/>
　體太王之心而授之季季因伯之心而受之天至公<lb/>
　無私尚何形迹之可言哉後世魯隠吳末皆以讓國<lb/>
　釀成亂本以無因心則友之人耳夫乃知讓德之光<lb/>
　乃王季予之所謂因心則友也季厯不立諡法而曰<lb/>
　王季季對伯言周家不沒泰伯之讓德矣　有君民<lb/>
　之大德有事君之小心者文王也太王何獨不然太<lb/>
　王欲傳位季厯以及昌以文有聖德亦曰有以光大<lb/>
　我國家耳豈曰將受天命為天子哉故凡言天命者<lb/>
<pb n="21a"/>
　詩人從後之詞猶云萬邦之方下民之王耳太王之<lb/>
　受命既固太王之心不知其為受命也王季之既受<lb/>
　帝祉其心亦不自以為帝祉也玉步一日未改君臣<lb/>
　之義一日未絶此毫釐千里之辨也<lb/>
　四章極力發揮王季之德而文王只帶言之以留下<lb/>
　四章地步靡悔言天心眷注克副其心無所遺恨也<lb/>
　文王以生安之質勤下學之事詩人曰亹亹曰勉勉<lb/>
　曰無斁曰靡悔可謂善言文德矣非周公其孰與於<lb/>
<pb n="21b"/>
　斯<lb/>
　五章沈氏曰言文王武功而冠以心體聖人之事功<lb/>
　即聖人之心體也　侵阮徂共傳云國有密須氏侵<lb/>
　阮遂往侵共大旨了然乃張融據吕覽魯詩以阮徂<lb/>
　共為三國謬矣<lb/>
　六章以按徂旅救患也師至於共未嘗至密也即以<lb/>
　救患之師為問罪之師遂從阮疆出侵須密極其神<lb/>
　速而陵即我阿泉即我池盡國奔潰皇甫謐所謂須<lb/>
<pb n="22a"/>
　密之民縛其君以獻是也於是遂作程邑徙都焉世<lb/>
　本古義云岐南渭側密地也<lb/>
　七章聲者徴於詞也色者見於面也不大則甚㣲無<lb/>
　疾遽也夏者氣之盛也革者機之變也不長則甚暫<lb/>
　無留滯也東萊以夏革為縱私意則與不長有礙<lb/>
　文王之知識非猶夫人之知識而猶不自用惟順乎<lb/>
　天理自然之則一張一弛適如其分與天為體而已<lb/>
　仇方萬民所仇即天心之所怒所謂天討也<lb/>
<pb n="22b"/>
　八章左傳子魚謂文王聞崇亂而伐之三旬不降退<lb/>
　修教而復伐之因壘而降又通志云文王伐崇三旬<lb/>
　猶不降於是勒兵攻滅之上段是圍之三旬時事下<lb/>
　段是勒兵時事夫文王之師仁義之師也然曰同爾<lb/>
　兄弟是與國之多士卒之衆曰以爾鉤援與爾臨衝<lb/>
　是車馬之强器械之備以此奉天討攻崇墉必待執<lb/>
　訊攸馘是伐是肆而後舉然則徐偃宋襄之仁義誠<lb/>
　無用矣既滅之後作邑于豐又想見其罪人既得市<lb/>
<pb n="23a"/>
　不易肆斯謂之文王之師　前段執訊攸馘則有聲<lb/>
　有色矣然連連安安則不大聲以色後段如風馳電<lb/>
　挈可謂氣極盛而機極神而初無留戀是不長夏以<lb/>
　革夫豈以知識自用哉亦順帝則而已<lb/>
　篇中説天處最親切顯然有觀有顧有省殷然有求<lb/>
　有究有度諄然有謂而總結於四方無侮無拂人心<lb/>
　之外無天命仁政之外無民心也<lb/>
　皇矣八章章十二句<lb/>
<pb n="23b"/>
　　補正天之立君以安民也故社稷無常奉君臣無<lb/>
　　常位聖人天理渾然無一毫人欲之私故行事皆<lb/>
　　明白直截無所回䕶如崇侯虎為紂三公又紂之<lb/>
　　寵人設請命伐之紂必不許而文王不聞以擅興<lb/>
　　為嫌也虎雖有罪餘裔豈不可建置而遂作豐邑<lb/>
　　密人侵阮徂共遏之足矣而遂作程邑詩人美之<lb/>
　　曰我陵我阿我泉我池不聞以攘奪為嫌也文王<lb/>
　　猶有方伯之命至湯之征伐又曷嘗受命於桀哉<lb/>
<pb n="24a"/>
　　聖人以天自處見天下之亂非己不能平烝民之<lb/>
　　生非己不能定故非常之事行之如日用飲食無<lb/>
　　有疑貳所謂先天而天弗違後天而奉天時也此詩<lb/>
　　三言帝謂若天諄諄然命之其義深矣後世如<lb/>
　　劉虞朱雋皇甫崇操得為之勢而自潔其身以至<lb/>
　　䘮身亡國人皆惜之然非聖人不能行權世變愈<lb/>
　　下設冒不韙而無成事悔豈可追故無湯文之德<lb/>
　　則三子所守不可易也<lb/>
<pb n="24b"/>
　　小雅采薇三篇文王勤王之師以伐昆夷儼狁者<lb/>
　　也皇矣後四章則文王受黄鉞得專征伐之後伐<lb/>
　　密伐崇者也奉紂之命則曰自天子所又曰王命<lb/>
　　南仲處處提出至尊葢文王所自作也此詩則曰<lb/>
　　王赫斯怒又曰下民之王若自為天子者然葢既<lb/>
　　有天下之後後人頌美之辭也<lb/>
靈䑓民始附也　文王受命而民樂其有靈徳以及鳥<lb/>
　獸昆蟲焉<lb/>
<pb n="25a"/>
　民之附周久矣豈始於文王即六州之民其心附於<lb/>
　文也久矣豈始於靈臺之詩序云民始附何哉鄭康<lb/>
　成曰文王受命而作邑於豐立靈臺有聲之詩曰既<lb/>
　伐于崇作邑于豐夫乃知此詩承上篇伐崇之後也<lb/>
　崇侯稔惡其民習染已久以文王之師圍之三旬嬰<lb/>
　城固守而招附不來至執訊攸馘不之懼其怙惡而<lb/>
　抗王師可勝言哉滅崇之後徙都于豐漸仁摩義數<lb/>
　年之間民風丕變靈臺辟廱以次而舉民樂其樂不<lb/>
<pb n="25b"/>
　日成之於是而知崇民之始附也附者歸也心悦誠<lb/>
　服如子之樂趨父母也文王受命而下講師贅説耳<lb/>
　前二章文王遊觀之樂也後二章文王視學之樂也<lb/>
　未嘗及民之樂其樂而文王之樂在庶民心目中看<lb/>
　出民之樂即在文王之樂看出孟子所謂欣欣然有<lb/>
　喜色而相告詩人已摹及之<lb/>
　靈臺四章二章章六句二章章四句<lb/>
下武繼文也　武王有聖德復受天命能昭先人之功<lb/>
<pb n="26a"/>
　焉<lb/>
　繼文者箋言繼文王非也盖武王繼先王之文徳也<lb/>
　下篇曰繼伐武王繼文王之武功也武王之武功彪<lb/>
　炳千古而文徳似不及三后故此曰繼文言與三后<lb/>
　克配也文王之文徳肅雍無射而武功或歉於武王<lb/>
　故下篇言繼伐言武王之伐本之文王也逸齋云言<lb/>
　文徳則非文王所得而專言武功則非太王王季所<lb/>
　得而與詩人之言豈苟然哉<lb/>
<pb n="26b"/>
　一章詩旨雖云繼文而下篇即云繼伐非薄武功也<lb/>
　安得云下武况樂曰大武諡曰武王豈以武為下竊<lb/>
　謂下後也武步也謂後人之步武也下章繩其祖武<lb/>
　正與此武字相應言後人步武惟周最盛葢世有哲<lb/>
　王追蹤甚難而三后在天之靈武王配之於京師無<lb/>
　愧焉于京化國為天下也配之者其徳足以武前人<lb/>
　而不爽也<lb/>
　二章配之奈何以其能起而求先世之徳以繼之也<lb/>
<pb n="27a"/>
　世徳之所在即天命之所在求字中便是永言處如<lb/>
　太王之不隕厥問王季之克明其徳文王之緝熙敬<lb/>
　止足以享天心者武王皆見于實心實政而天下無<lb/>
　不信之也<lb/>
　三章信之斯式之矣然世徳非有他也亦曰孝思耳<lb/>
　其為下土之式亦非有他也孝思以為之則耳<lb/>
　四章信之式之斯媚愛之矣其媚兹一人而丕應恐<lb/>
　後者不以武功而以順徳也順徳維何即此永念之<lb/>
<pb n="27b"/>
　孝思以嗣先王之事而已武王化國為天下其善繼<lb/>
　善述處使有一毫曖昧便不可嗣我先王昭哉言所<lb/>
　以嗣服者甚是光明而無一不可告之先祖也<lb/>
　五章光明心體可以傳示後世苟能繼此孝思之迹<lb/>
　則人心所歸即受天之祜矣祖武兼三后及武王言<lb/>
　之<lb/>
　六章受天之祜豈獨諸侯來賀已哉萬年之久且逺<lb/>
　獲諸侯之佐助屏籓王室以事一人然則孝思之所<lb/>
<pb n="28a"/>
　及無窮矣<lb/>
　下武六章章四句<lb/>
　　文徳莫大於孝孝者天命人心之本也傳於先世<lb/>
　　謂之世徳繼其前人謂之嗣服實心行之謂之孚<lb/>
　　無所不順謂之順徳傳於來世謂之祖武孝思之<lb/>
　　外無所為文徳也周家世篤忠貞小心服事未嘗<lb/>
　　以武功為孝武王一戎衣有天下於孝思上或者<lb/>
　　可疑而不知正孝思之大也中庸達孝一章就制<lb/>
<pb n="28b"/>
　　作言之此詩就心體言之故曰求曰孚曰思皆指<lb/>
　　心體也天命所眷即吾祖考之命故屢言天命人<lb/>
　　心所歸即吾祖考之心故屢言下土而首章提出<lb/>
　　三后在天便見左右陟降如相提命一舉一動何<lb/>
　　異稟命而行乎<lb/>
文王有聲繼伐也　武王能廣文王之聲卒其伐功也<lb/>
　伐武功也積功曰伐繼伐者言武王能繼文王積累<lb/>
　之武功也<lb/>
<pb n="29a"/>
　一章聲名譽也人之稱文王以徳不以功未免功以<lb/>
　掩徳此述文王武功先以有聲發之以見非猶夫人<lb/>
　所稱之名譽也用武而本之求寧觀成此功之所以<lb/>
　大而聲之所以駿也求寧觀成直貫全篇烝當為美<lb/>
　盛之意乃贊美之詞<lb/>
　二章文王受命伐崇作邑舉其大者其實三分有二<lb/>
　天已將代商事命之文王矣後四章於武王不言受<lb/>
　命者言天己命文王武王但繼之耳不須更命也<lb/>
<pb n="29b"/>
　三章聿追來孝追求從來之孝思而繼述之也直推<lb/>
　到不窋失官以後公劉太王王季一段恢宏前緒精<lb/>
　神<lb/>
　四章文王滅崇便作豐徙都或者利其土地不無曖<lb/>
　昧不知王者作事大公無我四方所歸非豐不足以<lb/>
　安其居止繫其趣向理所當為為之勿疑豈有一毫<lb/>
　自利之隠傳云翰幹也疏云幹築墻所立之木幹與<lb/>
　墻為法盖作垣依倚乎幹而四方依倚乎文王也<lb/>
<pb n="30a"/>
　五章按豐水在豐鎬之間東北流入渭注于河豐邑<lb/>
　在豐水之西鎬京在豐水之東今曰東注則已指鎬<lb/>
　京言維禹之績以禹功况武王之作鎬也可知此二<lb/>
　句己含遷鎬意四方攸同皇王維辟猶所謂中天下<lb/>
　而立定四海之民也故下章專以興學言之<lb/>
　六章鎬京辟廱重建學行禮至無思不服武王方完<lb/>
　得求寧觀成之事<lb/>
　七章考卜惟王宅是鎬京乃補寫作鎬事<lb/>
<pb n="30b"/>
　八章生民曰惟糜惟芑芑白粟也與此同武王豈不<lb/>
　仕原解云仕仕以官也豐水之涯猶有嘉穀人材長<lb/>
　養猶嘉榖然武王豈不任材而仕之百年之計在樹<lb/>
　人其仕之者將以遺孫謀而燕安羽翼其子也按此<lb/>
　承上建學行禮來下武曰不遐有佐思齊曰譽髦斯<lb/>
　士緜曰四友皆此意也<lb/>
　文王有聲八章章五句<lb/>
　　文王之武功多矣如伐邗伐耆伐密須伐昆夷皆<lb/>
<pb n="31a"/>
　　是何以獨舉伐崇以作豐也伐密亦作程邑然程<lb/>
　　未嘗徙都也自古帝王建都是第一事㑹天地之<lb/>
　　和據山川之勝為天下繫臣民之望為子孫樹不<lb/>
　　拔之基勢之强弱國之興衰皆於此卜之故詩人<lb/>
　　美公劉太王不言他務但曰遷豳遷岐而已文王<lb/>
　　之武功武王之繼伐亦但以作豐作鎬該之自岐<lb/>
　　之豐自豐之鎬去西戎而東即華於是芮邰岐畢<lb/>
　　吾西土蒲姑商奄吾東土巴鄧楚郢吾南土慎肅<lb/>
<pb n="31b"/>
　　燕薊吾北土通道於九夷八蠻刑措不用者四十<lb/>
　　年嗟乎豐鎬宅而周以興豐鎬失而周以亡平王<lb/>
　　能三復斯篇何至以百二之險拱手而讓之秦人<lb/>
　　也哉<lb/>
　文王之什十篇六十六章四百一十四句<lb/>
　<lb/>
　<lb/>
　詩序補義卷二十<lb/>
</p>
<p>
</p>
  </div>
</body>
</text>
</TEI>
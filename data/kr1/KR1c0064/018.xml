<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷十八</head> <lb/>
    <p>
<pb n="1a"/>
欽定四庫全書<lb/>
　詩序補義卷十八<lb/>
　　　　　　　　　　石泉縣知縣姜炳璋撰<lb/>
　北山之什<lb/>
北山大夫刺幽王也　役使不均已勞於從事而不得<lb/>
　養其父母焉<lb/>
　孟子曰是詩也勞於王事而不得養其父母也已盡<lb/>
　此篇之旨盖不得終養只於首章見之通篇俱承此<lb/>
<pb n="1b"/>
　意不徒行役不均之怨也<lb/>
　一章言王事靡盬君臣之義固無可諉而憂我父母<lb/>
　人子之心其何以安李氏櫄云王事則無不堅固矣<lb/>
　然而憂我不得養父母也<lb/>
　二章言天下孰非臣而父母惟有子王無我無不可<lb/>
　使之臣親無我更無可依之子何為從事獨賢不容<lb/>
　終養也獨使我有父母之子所以為不均<lb/>
　三章旅力方剛經營四方是報國之日長而報親之<lb/>
<pb n="2a"/>
　日短陳情表似以此詩為藍本只就王使我之意於<lb/>
　人子身上一照便有垂白二親需人奉養意一未字<lb/>
　兩方字正見報効無窮何苦奪我愛日致恨終天<lb/>
　四章五章六章或者謂王事多難凡在有位義不顧<lb/>
　私忠孝無可兩全而今逸者如彼勞者如此王試察<lb/>
　之孰為寛閒孰為勞瘁孰閨房燕樂且有妻子之歡<lb/>
　孰馳驅道路莫慰門閭之望則勞逸見苦樂分必有<lb/>
　以遂人子終養之志矣故此篇孝子之悲思非勞臣<lb/>
<pb n="2b"/>
　之感憤也<lb/>
　北山六章三章章六句三章章四句<lb/>
無將大車大夫悔將小人也<lb/>
　吕東萊曰荀子大略篇云君人者不可以不慎取臣<lb/>
　匹夫者不可以不慎取友詩曰無將大車維塵冥冥<lb/>
　言無與小人處也　韓詩外傳云春樹桃李夏得隂<lb/>
　其下秋得隂其實春樹蒺藜夏不可採其葉秋得其<lb/>
　刺焉繇此觀之在所樹也故君子先擇而後種也詩<lb/>
<pb n="3a"/>
　曰無將大車維塵冥冥　焦氏易林云大車多塵小<lb/>
　人傷賢其憂百端<lb/>
　此詩荀子與序合盖首序與詩並傳而荀卿述之也<lb/>
　小人未進往往曲意承事君子使之深信不疑一旦<lb/>
　得志反脣相噬并君子逐之詩中祗自塵兮維塵冥<lb/>
　冥取喻了然<lb/>
　一章車輕則操縱在我大車則進退不能由已故為<lb/>
　進小人之喻塵者䝉蔽之物故為自取汚辱之喻小<lb/>
<pb n="3b"/>
　人既進放恣為奸將來不知何底一念想着如負重<lb/>
　疴無思者猶云不可説也正是思之深處序著一悔<lb/>
　字深知詩人之心兩祗自猶云前既自悮今又自病<lb/>
　更不值了不得已且置之耳是無可奈何之辭<lb/>
　二章冥冥訓昏晦故以興不出於熲業已昏晦雖胸<lb/>
　中耿耿小明無裨也扶進小人是昏晦也悔則其小<lb/>
　明也<lb/>
　三章古義云雝陸本作壅有障塞之義先言塵繼言<lb/>
<pb n="4a"/>
　冥終言雝轉起而益盛也沈氏説通憂而敢思猶可<lb/>
　言也憂而不敢思不可言也重猶累也思則百端交<lb/>
　集徒自覺其累重耳亦深悔之辭<lb/>
　無將大車三章章四句<lb/>
小明大夫悔仕於亂世也<lb/>
　按桓寛謂古者行役不踰時春行秋反程子謂古者<lb/>
　戍役今年暮春行明年夏代者至復留防秋至過十<lb/>
　一月而歸玩采薇詩當以程子之説為正何記彼共<lb/>
<pb n="4b"/>
　人爾君子皆作詩者自謂也無恒安處憚毒皆安於<lb/>
　命也靖共爾位憂畏惟一於義也神聽而式穀則天<lb/>
　之所相罪罟譴怒亦可以不至矣自勵還自釋也<lb/>
　一章大夫徂征載離寒暑為事之常而云其毒太苦<lb/>
　何也幽王之世亂世也君子每與小人相迕凡可以<lb/>
　殺君子者無不為功則小人享之咎則君子受之云<lb/>
　其毒太苦涕零如雨悔恨之意深矣<lb/>
　此二月言夏正建卯之月下不得言日月方除若作<lb/>
<pb n="5a"/>
　周正建丑之月不得言日月方奥按本文二月初吉<lb/>
　繫於至艽野之下則至艽野之日為二月朔其啟行<lb/>
　之日乃在正月之初以夏正言也日月方除始除也<lb/>
　正月之初日月始除之後也正月始和東風解凍故<lb/>
　又云日月方奥也正月始温二月則春日遲遲不得<lb/>
　言始温矣詩人有以汝指己者如于女信宿是也有<lb/>
　以彼爾指己者如此篇是也共人是詩人自謂則下<lb/>
　文涕零如雨可以直接<lb/>
<pb n="5b"/>
　二章傳云除除陳生新也盖夏令正月之初嵗方除<lb/>
　也我事孔庶一事未了又以一事命之所謂一埤益<lb/>
　我也懷顧懷顧自已生平也<lb/>
　三章劉氏彝曰采蕭穫菽冬之事　箋云我冒亂世<lb/>
　而仕自遺此憂悔仕之辭<lb/>
　四章五章詩人自指而曰彼曰爾不有其身也靖共<lb/>
　自朂而必正直之人是與斷不與小人相比也則罪<lb/>
　罟譴怒有不免矣而神聽式穀必有以諒吾心小人<lb/>
<pb n="6a"/>
　其如予何哉詩人幾於樂天知命者矣對安逸説故<lb/>
　自謂共人對小人言故自謂君子<lb/>
　小明五章三章章十二句二章章六句<lb/>
鼓鐘刺幽王也<lb/>
　史無幽王東巡之文説者疑之或據左傳椒舉曰幽<lb/>
　王為太室之盟戎狄叛之淮水出桐柏山桐柏與太<lb/>
　室皆豫州山杜預註太室中嶽也以左氏證此詩宜<lb/>
　無不可或又引蔡邕明堂月令論以駁之按宣王初<lb/>
<pb n="6b"/>
　年南征北伐命將出師而淮北徐夷王獨親行可見<lb/>
　淮北之夷强甚宣政不終幽王繼之安能保其不蠢<lb/>
　動乎幽王為太室之㑹因而遨遊淮上固有是事也<lb/>
　杜預以後世地里釋古文者甚多又安見杜不足信<lb/>
　而邕獨可信耶嚴氏云經之所有經即史也則亦無<lb/>
　待於引證矣<lb/>
　一章傳云幽王㑹諸侯於淮水之上按鼓鐘淮水之<lb/>
　上不過在臨淮之國非必臨流作樂也此日之車馬<lb/>
<pb n="7a"/>
　喧闐赤芾金軛必燦然可觀而聞樂者憂心且傷何<lb/>
　以故孟子所謂舉疾首蹙頞而相告也曰淑人又曰<lb/>
　君子曲盡思慕之神先王周之盛王也<lb/>
　二章三章其徳不回其徳不猶所以懷之而信不能<lb/>
　忘也而憂心之故可思<lb/>
　四章集傳同音言其和也堂上鼔琴鼓瑟堂下吹笙<lb/>
　擊磬音律皆和也不言吹擊所以屬句耳陸氏詩學<lb/>
　云曰鼓鐘曰磬備舉金石之奏以為作止之節按金<lb/>
<pb n="7b"/>
　聲玉振就始終言之樂既作八音並奏非謂金專用<lb/>
　之聲玉專用之振也堂上以琴瑟為主堂下以磬為<lb/>
　主鹿鳴鼓瑟吹笙堂上堂下各舉其一那之依我磬<lb/>
　聲八音惟磬難調故必依磬以協律也籥舞者所執<lb/>
　也言雅南之聲籥舞之客皆不僭也<lb/>
　鼓鐘四章章五句<lb/>
　　謂此詩昭王南遊於淮水之上者本鄭康成也詩<lb/>
　　故云記徐夷偃王僭王之事又詩學雜引竹書穆<lb/>
<pb n="8a"/>
　　王伐徐事及穆天子傳以淑人為盛姬皆存之以<lb/>
　　備考<lb/>
楚茨刺幽王也　政煩賦重田萊多荒饑饉降䘮民卒<lb/>
　流亡祭祀不饗故君子思古焉<lb/>
　後序以此下十篇俱為刺幽之作因撰出政煩賦重<lb/>
　及傷今思古等語其實非也按幽王承宣王之後先<lb/>
　朝老臣如方叔召虎吉甫程伯諸公應有慭遺當其<lb/>
　即位之始以先王勤民事神之政朝夕諷詠以教之<lb/>
<pb n="8b"/>
　猶之周公以文王大明之什七月之篇陳於成王也<lb/>
　成王賢主也故曰戒曰陳幽王暴主也故曰刺皆史<lb/>
　官從後之辭也<lb/>
　一章言荒瘠之土今皆沃壤皆我祖宗剪除茨棘藝<lb/>
　黍奉先以詒福於子孫者次第説來已使後王惕然<lb/>
　深思皇矣篇修之平之章類此<lb/>
　首二句直追溯到后稷公劉以農事開國貽我丕基<lb/>
　不特為此篇之冒且為下三篇統冒也　篇中祭祀<lb/>
<pb n="9a"/>
　節次只順詩看去不必依少牢特牲補正以介景福<lb/>
　之介宜訓助<lb/>
　二章詩所云此章言方祭而主人初獻求神之事<lb/>
　補正或肆或將體解而進之也郊特牲腥肆爓腍祭<lb/>
　注肆解剔也<lb/>
　祊有二種一是正祭之時既設祭於廟又求神於祊<lb/>
　此詩所云是也一是祭之明日繹祭之時行禮於祊<lb/>
　若禮器所云是也正祭之祊在廟門内之西繹祭之<lb/>
<pb n="9b"/>
　祊在廟門外之西孔子曰繹之於庫門内祊之於東<lb/>
　方失之矣何氏云祝祭于祊為行禮之始略如迎神<lb/>
　之類祭統稱祭有十倫首言鋪筵設同几為依神也<lb/>
　詔祝於室而出于祊此交神明之道也則是祭祊為<lb/>
　行禮之始之明據或問索祭于祊有牲否牛人職云<lb/>
　索祭之牛謂之求牛求即索也<lb/>
　神先祖之神也疏云本其生存謂之祖言其精氣謂<lb/>
　之神保傳云安也集傳謂神保尸之嘉號補正云五<lb/>
<pb n="10a"/>
　章既曰鼓鐘送尸又曰神保聿歸則非言尸明矣盖<lb/>
　神具醉則尸可起尸既出則神當安然而歸也次章<lb/>
　神保是饗謂神安然饗之也三章神保是格神安然<lb/>
　來格也　對先祖稱孝孫乃主祭之人謂天子也<lb/>
　三章此言祭獻時君婦賔客之事何氏古義君婦猶<lb/>
　云御妻指九嬪之屬周禮九嬪凡祭祀賛玉齍賛后<lb/>
　薦徹豆籩世婦涖陳内羞之物而女御又賛世婦盖<lb/>
　薦豆者后而君婦亦各涖其事以賛之也莫通作寞<lb/>
<pb n="10b"/>
　謂寂寞無聲與奏格無言同意君婦敬而后之敬可<lb/>
　知矣<lb/>
　獻酬交錯不是祭畢而燕盖獻尸之後而賓主導飲<lb/>
　非可笑語之地也詩所云笑語祖考笑語記曰思其<lb/>
　笑語笑語得則神之來格可知矣故曰神保是格按<lb/>
　至行旅酬而禮儀合度情意歡洽知祖考至此必喜<lb/>
　極也<lb/>
　四章詩所云此言畢獻而受嘏之事<lb/>
<pb n="11a"/>
　觀下章則此在飲福受胙時徂往也言尸命工祝往<lb/>
　孝孫酳尸之位嘉賚孝孫而飲之致告以嘏辭如下<lb/>
　文所云也二句當連看賚孝孫之禮少牢謂佐食取<lb/>
　黍摶之以授尸尸受之以命祝卒命祝祝受以東北<lb/>
　面於户西以嘏於主人曰皇尸命工祝云云按此雖<lb/>
　大夫禮然所云卒命祝猶此授以致告之辭也云嘏<lb/>
　者猶此謂賚也孝孫酳尸之位在户内西祝於户西<lb/>
　嘏之猶此謂徂賚孝孫也皇尸以下之辭猶此苾芬<lb/>
<pb n="11b"/>
　以下之辭也然後知集傳引此一段正補徂賚之義<lb/>
　徂賚之物特牲尸以葅豆親嘏主人盖士尸卑其禮<lb/>
　質無工祝徂賚若大夫則少牢所謂佐食摶黍授尸<lb/>
　矣天子之禮鬱人云大祭祀與量人受斚之卒爵而<lb/>
　飲之鄭云斚受福之嘏聲之誤也王酳尸尸嘏王此<lb/>
　其卒爵也然則嘏禮天子用鬱鬯矣飲福者飲福酒<lb/>
　也受胙者先儒以為受酢之訛也飲之受之皆此鬱<lb/>
　鬯之酒也飲工祝以飲主人受主人受之也工祝既<lb/>
<pb n="12a"/>
　嘏以酒復致告以辭則飲福受胙即嘏禮也乃鄭氏<lb/>
　箋詩忽背傳訓釋既齊為減取遂為每物徧取之説<lb/>
　云嘏禮祝徧取黍稷牢肉魚擩於醢以授尸孝孫前<lb/>
　就尸受之夫大夫猶命佐食王尸何至親嘏主人且<lb/>
　摶黍葅豆論者猶疑其璅細而天子之禮乃徧取豆<lb/>
　品以擩於醢其褻不已甚乎皆其説之謬也苾芬四<lb/>
　句以禮物言既齊二句以禮容言其云使爾無一事<lb/>
　不得乎此是找足永錫爾極句下云報以類乃指萬<lb/>
<pb n="12b"/>
　億之福<lb/>
　五章此言祭畢而送神之事<lb/>
　神具醉止正致告之辭必告之者諷尸使起而難以<lb/>
　明言因託為告主人以諷之故告利成之後即云尸<lb/>
　謖也箋云具皆也疏言皆醉者所祭羣廟非止一神<lb/>
　故也傳云皇大也箋云君也載之為言則也尸節神<lb/>
　者也神醉而尸謖送尸而神歸釋文謖起也尸本像<lb/>
　神而神之去來憑之故為神之節度也保安也箋云<lb/>
<pb n="13a"/>
　神安歸者歸於天也<lb/>
　箋云宰宰夫也諸宰徹去諸饌君婦籩豆而已疏周<lb/>
　禮宰夫無徹饌之文膳夫云凡王祭祀賔客則徹王<lb/>
　之阼俎註云阼俎最尊其餘其屬徹之然則徹饌者<lb/>
　膳夫以膳夫為宰之屬官宰膳皆食官之名故繫之<lb/>
　宰言諸者膳夫上士二人中士二人下士二人故言<lb/>
　諸也周禮九嬪云贊后薦徹豆籩徹籩豆者后而諸<lb/>
　婦贊之也不遲傳曰以疾為敬也<lb/>
<pb n="13b"/>
　六章疏云上章云備言燕私故此即陳燕私之事詩<lb/>
　所云詩言祭祀未有備始終如此者<lb/>
　稽首首拜至地也或謂拜手而稽其首也稽留也凡<lb/>
　拜皆跪手先至地首至手稽留不即起也<lb/>
　傳曰替廢也引長也子復生子孫復生孫子孫勿廢<lb/>
　而長引之爾雅云子子孫孫引無極也其所以曉後<lb/>
　王者深矣<lb/>
　楚茨六章章十二句<lb/>
<pb n="14a"/>
　　按此篇或以為豳雅或以為勸農其説固非古義<lb/>
　　以篇中有神具醉止斷其為時祫又分此篇為秋<lb/>
　　之祫嘗以周禮大司馬有秋獮致禽以祀祊而此<lb/>
　　云祝祭于祊也下篇為冬之祫烝則以篇中有是<lb/>
　　烝是享也不知直祭祝于主索祭祝于祊凡廟祭<lb/>
　　皆然何獨秋祫大司馬祀祊鄭云祀四方之神下<lb/>
　　篇是烝是享傳曰烝進也泥一字以定詩㫖鑿矣<lb/>
信南山刺幽王也　不能修成王之業疆理天下以奉<lb/>
<pb n="14b"/>
　禹功故君子思古焉<lb/>
　説見楚茨或曰如數篇作於幽王初政則當在節南<lb/>
　山之前其果錯簡歟曰非錯簡也使移置節南山之<lb/>
　前次於斯干無羊之下則後人必以為宣王詩也編<lb/>
　詩者以節南山諸篇列於前而以楚茨等詩附於後<lb/>
　使讀者望而知其為幽王而作猶張子謂國風若非<lb/>
　以衛分之則王風無異於正風是也且以見幽王初<lb/>
　政未致敗壞而國有老成未嘗不以成王之業朂之<lb/>
<pb n="15a"/>
　故謂詩移其次者乃鄭氏之説而學者乃敢妄易次<lb/>
　序尤侮聖之甚者也<lb/>
　此篇與楚茨如出一手彼之所略此之所詳而此前<lb/>
　三章即彼首章意而詳衍之<lb/>
　一章二章朱氏公遷曰田之治者禹之功穀之生者<lb/>
　天所賜詳述之不忘本也何氏楷謂畆壠也畆為壠<lb/>
　中水道六畎為一畆對畎則畆為髙畆即田身是也<lb/>
　金仁山謂六尺為步畆濶一步長百步即今種荳麥<lb/>
<pb n="15b"/>
　者作田疄也詩所謂南東其畆謂田間作疄向南向<lb/>
　東視水土之利又前漢食貨志云后稷始<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>田<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>同<lb/>
　畎以二耜為耦廣尺深尺曰<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>長終一畆一畆三<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>
　一夫三百<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>而播種於<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>中苖生葉以上稍耨壠草<lb/>
　因隤其土以附草根比盛暑壠盡而根深能風與旱<lb/>
　按二説不同其實相須也盖穀宜髙燥則畏水故多<lb/>
　為水道而植於畆穀宜下濕畏旱當厚培其根而種<lb/>
　於<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>不比東南水田也但何氏謂六畎為畆非是當<lb/>
<pb n="16a"/>
　從志言三畎為畆<lb/>
　匠人百畆為夫夫間有遂九夫為井井間有溝凡遂<lb/>
　在田首攔截於田之起處即諸畎水所同注也畎則<lb/>
　畆中之小水道也謂遂東流則畆南者不越孔疏縱<lb/>
　横二字如遂東入於溝則遂已横截於南諸畎水當<lb/>
　直注於遂畎直畆亦直横者東則直者南矣遂南入<lb/>
　於溝者倣是所謂順水之勢也水勢所注非東則南<lb/>
　畎畆雖有西北總以遂溝為主縱横定而止言東南<lb/>
<pb n="16b"/>
　可矣<lb/>
　三章四章上言曾孫之穡事成為酒食以奉尸與賔<lb/>
　客也下章言曾孫之地利盡供果𤓰以見其備物也<lb/>
　四海九州之物備矣而獨有取於中田之𤓰者廬舍<lb/>
　疆埸皆皇祖所締造𤓰瓠剝葅乃孝孫所經營故神<lb/>
　恱而天降佑也古義云上章埸字分指九夫之埸下<lb/>
　章專主公田之埸也於是種𤓰藉以獻皇祖周禮甸<lb/>
　師祭祀供野果蓏之屬場人掌國之場圃而樹之果<lb/>
<pb n="17a"/>
　蓏郊特牲云天子樹𤓰華亦天子圃樹𤓰供祭之證<lb/>
　也<lb/>
　五章六章上但舉祼獻迎牲而朝踐時節次俱在言<lb/>
　下下章言饋熟曰祀事孔明而以後節次亦在言下<lb/>
　全備祀典只舉一二端以括其餘<lb/>
　箋云享於祖考納亨時疏周禮太宰云及納亨贊王<lb/>
　牲事納亨者謂牽牲入廟將殺授亨人故謂之納亨<lb/>
　也納亨而謂之獻於祖考者地官充人云牲碩則贊<lb/>
<pb n="17b"/>
　注贊助也助君牽牲入告肥是獻之也鸞刀傳曰刀<lb/>
　有鸞者割中節也疏鸞鈴也集傳執主人親執也按<lb/>
　祭統君親鸞刀羞嚌則饋熟時割所羞嚌肺也禮器<lb/>
　君親割牲亦薦熟時親割牲體也與此納亨啟毛時<lb/>
　無涉惟祭義祭之日君牽牲既入於廟門麗於碑卿<lb/>
　大夫袒而毛牛尚耳鸞刀以刲取膟膋乃退註麗繫<lb/>
　也毛牛尚耳以耳毛為尚也然又卿大夫執鸞刀非<lb/>
　王親執夫嚌肺牲體君俱親割况告幽全乎則王親<lb/>
<pb n="18a"/>
　制殺而卿大夫贊之祭義之辭有未備也<lb/>
　信南山六章章六句<lb/>
　　何氏楷曰朱子疑為豳雅此詩有從以騂牡之語<lb/>
　　明是周有天下所尚豈豳侯所有我疆我理王事<lb/>
　　也鸞刀啟毛王禮也觀其以曽孫配禹此其為曽<lb/>
　　孫何如者即諸侯不敢當而乃以為公卿奉宗廟<lb/>
　　之詩乎<lb/>
　　鄭氏樵曰遂人云十夫有溝百夫有洫千夫有澮<lb/>
<pb n="18b"/>
　　萬夫有川若按文讀則一同之地九萬夫當得九<lb/>
　　川而川澮溝洫不幾太多歟匠人云井間有溝成<lb/>
　　間有洫同間有澮若按文讀則一同之地惟有一<lb/>
　　澮不幾太少歟鄭康成求其説而不得註遂人則<lb/>
　　曰鄉遂法以千夫萬夫為制註匠人則曰此畿内<lb/>
　　之采地制井田異於鄉遂之公邑盖以鄉遂不畫<lb/>
　　井惟以夫地為溝洫而采地則用井田法也求之<lb/>
　　於經無明文而詳考匠人遂人所載溝洫制度無<lb/>
<pb n="19a"/>
　　不相合但講求周禮未精耳今畫為圗以示之匠<lb/>
　　人之制舉大槩而言遂人之制舉一端而言無不<lb/>
　　合者一成之地九百夫一孔一井井中有一溝直<lb/>
　　一列九九井計九溝横通一洫是十夫之地有一<lb/>
　　溝百夫之地有一洫九百夫之地有九洫而為一<lb/>
　　成之地若一同之地有百成九萬夫一孔為一成<lb/>
　　中有九洫横一列九有十成計九十區直通一大<lb/>
　　澮横九澮而兩川周其外是為九萬夫之地合而<lb/>
<pb n="19b"/>
　　言之成間有洫是一成有九洫同間有澮是一同<lb/>
　　有九澮匠人遂人之制無不相合周家井田之法<lb/>
　　通行天下未嘗有鄉遂采地之異但遂人以一直<lb/>
　　言之故曰以達於畿匠人以四方言之故止一同<lb/>
　　耳<lb/>
甫田刺幽王也　君子傷今而思古焉<lb/>
　此大臣述先王之事責重在王者身上每稱曽孫者<lb/>
　言自古有年直推到先世先王為后稷公劉之曽孫<lb/>
<pb n="20a"/>
　既重農事於前今王為先王之曽孫安可不亟田功<lb/>
　於後此又諷王之大旨也　前二篇意主奉祭而推<lb/>
　本於重農此二篇意主重農而歸本於奉祭　通篇<lb/>
　大意一章已提其綱二章祭報方社從古字生來此<lb/>
　有年之見於往日者也祈年田祖從今字生來此甘<lb/>
　雨之祈於今日者也第三章即從黍稷薿薿順接去<lb/>
　一時南畆之適耨耔之勤髦士之烝無不在内末章<lb/>
　極言今日之有年而十千之取農人之食又出於此<lb/>
<pb n="20b"/>
　而以社以方無不舉行農夫於以有萬夀之祝也<lb/>
　一章今指曽孫之時也集傳訓耔字引漢書因隤其<lb/>
　土以附苖根顔師古註隤頺也謂下之也言下其隴<lb/>
　之土以雝畎之苖孔疏隤譌壝集傳因之壝者封培<lb/>
　之意正與隤意相反詩緝適南畆有司之事下曽孫<lb/>
　來止方是成王省耕<lb/>
　髦士朱子引管子秀民之能為士者烝而勞之只重<lb/>
　勞農上因之識别其俊秀已寓選造之意箋謂講貫<lb/>
<pb n="21a"/>
　道藝恐非其時<lb/>
　二章逸齋云王者祭社稷用太牢不言用羊王者祭<lb/>
　四方則嵗徧不當祭於田間此皆先王時民俗祭祀<lb/>
　如此其説固然又云王者省耕時見之按本文我田<lb/>
　既臧臧者即下文善且有既者已事之辭農夫之慶<lb/>
　慶字即指方社報賽之事盖田既臧而報神慶孰大<lb/>
　焉已是萬寶告成之候非春耕時矣則此二段非一<lb/>
　時之祭可知集傳以報祈劃開最是盖上章已説到<lb/>
<pb n="21b"/>
　耘耔之敏第三章本可直接此章横插二段言去秋<lb/>
　嵗熟報祭社方為農夫之慶今日始耕復祀田祖為<lb/>
　甘雨之祈盖於自古有年今適南畆交縫處説得詳<lb/>
　明而形容先王成民致神倍透故末章只以農夫之<lb/>
　慶一㸃自足方社主報田祖主祈亦互文耳<lb/>
　三章補正攘者饁者以糲食不敢進故强取而嘗之<lb/>
　也嘗其旨否蘇氏謂田畯嘗之東萊謂王自嘗之義<lb/>
　俱可通但此句𦂳承田畯至喜來正摹冩其喜處且<lb/>
<pb n="22a"/>
　此章以曽孫來止一句領起中七句皆曽孫所見其<lb/>
　一時婦子官民禾畆景象而以不怒兩字兜裹血脉<lb/>
　更貫當從蘇氏末二句曽孫省耕時所見如此甚協<lb/>
　其心而不怒其意若曰今日之農夫亦既克敏矣盖<lb/>
　克敏句是曽孫意中贊語正不怒之實也不怒即喜<lb/>
　也田畯曰喜曽孫曰不怒異其文耳省耕其大名實<lb/>
　省耘也<lb/>
　四章集傳將農夫之慶懸空説則下二句拍合不到<lb/>
<pb n="22b"/>
　祝君上故不得不以萬夀稱農夫耳按千斯倉三句<lb/>
　一直説言斯時當用千倉萬箱以貯此黍稷稻粱之<lb/>
　多於是方社報神為農夫之慶其報神時從而祝曰<lb/>
　維神報以介福使我君萬夀無疆也何以不明言方<lb/>
　社以二章已言之故只言農夫之慶自見盖慶字内<lb/>
　已包得方社<lb/>
　甫田四章章十句<lb/>
　　古義移此二篇於七月之下盖誤以為豳雅也辨<lb/>
<pb n="23a"/>
　　見豳風之末<lb/>
大田刺幽王也　言矜寡不能自存焉<lb/>
　篇中寡婦之利只是形容豐年無不徧及之惠耳先<lb/>
　王鰥寡孤獨有養非必資此遺秉滯穗後序因此牽<lb/>
　合刺幽之旨非也按此篇與上篇其旨略同上篇責<lb/>
　重王者之意顯此篇但言民間耕斂之事而由於王<lb/>
　者致之自在言外其言播穀民自播之也稂莠民自<lb/>
　除之也螟螣之去由於神雲雨之賜由於天先公後<lb/>
<pb n="23b"/>
　私篤於小民遺秉滯穗均於寡婦即末章曽孫之來<lb/>
　不過觀稼穡報田功而已則此日士女幾忘帝力何<lb/>
　有通篇只首章用曽孫是若四字㸃明以下語語説<lb/>
　民間却語語歸到王者身上矣<lb/>
　一章凡言農功説本年事都從舊年説起以見備之<lb/>
　豫濫觴於豳風七月篇<lb/>
　二章李氏樗曰非田祖付之炎火之中民見其無蝗<lb/>
　蟲之害遂歸功於田祖自古賢太守猶能使蝗不入<lb/>
<pb n="24a"/>
　境况王者之治乎<lb/>
　既者已然之詞言民得此方皁堅好之百穀由於人<lb/>
　力之勤而稂莠去天時之善而蝗蟲除也盖首二句<lb/>
　便是穫斂之時下六句特推其由不是既堅好而又<lb/>
　恐稂莠也<lb/>
　三章承上章言稂莠去蝗蟲除而或者亢陽無雨澤<lb/>
　則亦不足以成方皁堅好之百穀也今則雲盛雨徐<lb/>
　公私徧及夫而後方皁堅好而可以穫矣以下遂言<lb/>
<pb n="24b"/>
　斂穫之事前四句亦是追原所以致此方皁堅好之<lb/>
　由<lb/>
　四章曽孫之來為省斂也而婦子之饁田畯之喜并<lb/>
　不必有不給之助來方禋祀又是第二次來為禋祀<lb/>
　不為省斂也來字勿合併看<lb/>
　大田四章二章章十句二章章九句<lb/>
瞻彼洛矣刺幽王也　思古明王能爵命諸侯賞善罰<lb/>
　惡焉<lb/>
<pb n="25a"/>
　朱子曰序以命服為賞善六師為罰惡然非詩之本<lb/>
　意也<lb/>
　周公營洛邑為東都以朝諸侯歴世相承至夷厲而<lb/>
　廢遂有流彘之禍宣王中興復㑹諸侯於此車攻吉<lb/>
　日所由作也使幽王能繼宣之業庶幾人心再振周<lb/>
　道以興乃觀其初政委靡詩人因述列祖朝㑹東都<lb/>
　之盛戎服馭師者以諷之欲其率祖考之行也故篇<lb/>
　中保家室保家邦皆作危辭言外見夷厲一蹶萬不<lb/>
<pb n="25b"/>
　可再蹶郝氏以為雅而似風良然　考宣王之末姜<lb/>
　戎敗績西戎未殄兵威不能復振故於嗣王以用武<lb/>
　為朂老臣謀國凡事見幾何待驪山之禍始發黍離<lb/>
　之痛<lb/>
　一章泱泱洛水今昔猶是所可壯美者君子至止耳<lb/>
　韎韐有奭以作六師見所以有此福祿以其威武震<lb/>
　疊也<lb/>
　二章萬年家室只在鞞琫有珌上盖不忘武功以作<lb/>
<pb n="26a"/>
　六師天下不生覬覦之心則王室自無漂揺之慮<lb/>
　三章既同就現成説言戎服以作六師天威振肅諸<lb/>
　侯大小相維强弱相安無不同享其福祿也於是天<lb/>
　子聯為一家而君子亦得萬年保之<lb/>
　瞻彼洛矣三章章六句<lb/>
　　按季本以為宣王詩不知朝㑹東都不獨宣王也<lb/>
　　郝氏敬保其家室對幽王廢太子事此詩詞無悽<lb/>
　　惋未必作於三年廢后以後也何氏楷以君子指<lb/>
<pb n="26b"/>
　　鄭武公益無據矣<lb/>
裳裳者華刺幽王也　古之仕者世祿小人在位則䜛<lb/>
　諂並進棄賢者之類絶功臣之世焉<lb/>
　孔叢子於裳裳者華見古之賢者世保其祿也<lb/>
　朱子曰此詩皆美賢者之類功臣之世徳譽文章威<lb/>
　儀之盛似其先人以見不可廢絶之意<lb/>
　幽王初政即有厭棄舊臣任用新進之心萌芽已動<lb/>
　未敢猝發詩人逆探其旨以力制於微故詳述勳賢<lb/>
<pb n="27a"/>
　之在位者有是才徳宜有是爵祿當始終任用不可<lb/>
　萌棄絶之意也<lb/>
　一章言華葉俱盛自著為觀美興之子才徳俱美自<lb/>
　協乎人心有所譽處非倖致也而不可遺棄之意自<lb/>
　在言下<lb/>
　二章何氏曰有慶指祿位言如王制孟子所謂則有<lb/>
　慶是也<lb/>
　三章惟天子之卿駕純駟諸侯亦然言裳華以或黄<lb/>
<pb n="27b"/>
　或白而見其盛車馬則以純色而見其盛六轡沃若<lb/>
　若固有之也非甚盛徳何以如此<lb/>
　四章君子指之子謂賢者也箋云似嗣也説文象也<lb/>
　才徳如其先人故受天朝寵任亦如其先人也此賢<lb/>
　者是周家世卿之子孫如召伯家父凡伯之屬幽王<lb/>
　不善性成或畏其悻直或摘其微瑕如趙髙所謂除<lb/>
　先帝舊臣更置陛下親信此意萌老成空矣然其事<lb/>
　未形其幾甚隱不便明攻所忌詩人反覆推崇賢者<lb/>
<pb n="28a"/>
　之才徳式穀似之不愧先人享有祿位而不誣盖其<lb/>
　詞若卷阿而其意實小旻也<lb/>
　裳裳者華四章章六句<lb/>
　　古義意其為鄭武公而作非也<lb/>
　北山之什十篇四十六章三百三十四句<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷十八<lb/>
</p>
<p>
</p>
  </div>
</body>
</text>
</TEI>
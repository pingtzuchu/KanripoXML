<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷十六</head> <lb/>
    <p>
<pb n="1a"/>
欽定四庫全書<lb/>
　詩序補義卷十六<lb/>
　　　　　　　　　　石泉縣知縣姜炳璋撰<lb/>
　祈父之什<lb/>
祈父刺宣王也<lb/>
　傳云祈父司馬也箋云此勇力之士責司馬之辭也<lb/>
　六軍之士取於六鄉法不取於王之爪牙之士<lb/>
　宣王料民太原人不足用乃令祈父出禁衛以從軍<lb/>
<pb n="1b"/>
　通詩皆役非其職而怨之之辭盖司右虎賁如後世<lb/>
　羽林佽飛之類行則專隨車駕居則扞衛王宫而征<lb/>
　役則非其職也<lb/>
　予字略頓爪牙一日不可去諸身者也轉移也恤憂<lb/>
　也指征役若云逺戍則宣王無戍申戍甫之事<lb/>
　一章爪牙取以為喻二章直指爪牙之士立言之序<lb/>
　也靡所底止謂征役正未有艾也<lb/>
　三章王之爪牙爪士無從征役之例既不聞之矣而<lb/>
<pb n="2a"/>
　獨子無從征之例人盡聞之而亦不聞也信乎其不<lb/>
　聰也<lb/>
　祈父三章章四句<lb/>
　　通鑑外紀云三十三年王伐太原戎不克三十八<lb/>
　　年王伐條戎奔戎王師敗績三十九年戰于千畆<lb/>
　　王師敗績於姜氏之戎四十一年王征申戎破之<lb/>
　　轉予于恤盖謂此四役也或據穆天子傳以此為<lb/>
　　穆王之詩則非也<lb/>
<pb n="2b"/>
自駒大夫刺宣王也<lb/>
　此借留賢之辭以刺宣王也賢人既去之後述其將<lb/>
　去留行之作使王聞之而悔悟耳首二章永朝永夕<lb/>
　即以為幸乃前此日在王側而王不以為異也三章<lb/>
　爾公爾侯以挽其行而天位天禄王不與之共也末<lb/>
　章白駒空谷猶望德音而王未聞其思之也語語諷<lb/>
　刺<lb/>
　一二章上四句但於白駒致其留戀之情而下始指<lb/>
<pb n="3a"/>
　出乘駒之人食我場苖謂縶維其駒而飼之以苖使<lb/>
　之不去也逍遥不敢強其仕但欲其遨逰數日猶勝<lb/>
　於决然以去也嘉客留之暫客於斯不能使之安於<lb/>
　此也<lb/>
　三章謝氏枋得曰賁華采也賢人所至山川草木皆<lb/>
　有華采蓬户皆有輝也范家相曰方其賁然來思我<lb/>
　正期爾以為公以為侯而孰意今兹之逸豫無期乎<lb/>
　按逸豫隐居自樂也無期無公侯之望也於是告之<lb/>
<pb n="3b"/>
　曰君臣義無可逃公侯豈異人任安可過於優㳺决<lb/>
　於遯思哉尚其賁然返駕也蔣氏悌生曰所留之賢<lb/>
　必當時之俊乂而留之者亦家父吉甫之徒與國同<lb/>
　休戚者也<lb/>
　四章然而不可留也彼在空谷之中秣其馬者生芻<lb/>
　一束耳無俟我之苖藿也徒想見其人如玉而已然<lb/>
　國家有大事猶當見訪幸毋金玉爾音而有遐心置<lb/>
　國是生民於不問也<lb/>
<pb n="4a"/>
　白駒四章章六句<lb/>
　　或以此為送行之詩與驪駒同則爾公爾侯無謂<lb/>
　　矣或又以為共伯歸國之作尤謬<lb/>
黄鳥刺宣王也<lb/>
　宣王初政哀鴻得所及其終也畿内之士大夫有失<lb/>
　職而逺適異國至困而思反者詩人為王述其言以<lb/>
　見政衰於上人民困於下王其克終厥德以無墮中<lb/>
　興之業也此及下篇俱有族有家知為大夫失位者<lb/>
<pb n="4b"/>
　之作也<lb/>
　一章葢以黄鳥自比呼而告之曰爾無集於此邦之<lb/>
　穀而啄我之粟當翻飛去也<lb/>
　二章不可與明是馭强之法亦止謗逺怨之方唐人<lb/>
　得之便有唾面自乾之策<lb/>
　三章立言有序彼既不以善相接不與我相知我自<lb/>
　不樂與相處矣安得不賦歸來<lb/>
　黄鳥三章章七句<lb/>
<pb n="5a"/>
　　王氏蘇氏並謂賢者去國詩故謂諸侯之兄弟來<lb/>
　　依王室窮困而反古義又謂共伯歸國之作皆非<lb/>
我行其野刺宣王也<lb/>
　此詩亦大夫失位其子弟就昏于異國大夫之家有<lb/>
　負約不納者故詩人述其辭為王誦之也其曰昏姻<lb/>
　之故有父母之命也箋云婦之父婿之父相謂昏姻<lb/>
　其曰言就爾居言就爾宿不敢負約也兩言爾不我<lb/>
　畜畜者止也不止而留之志在求新匹也所以求新<lb/>
<pb n="5b"/>
　匹者以舊者之貧不如新者之富也於是正告之曰<lb/>
　凡為人者誠不以富亦祗有信有義足異於人乃可<lb/>
　貴耳今舍信義而求新特豈足多乎喚醒之使之自<lb/>
　反也上無教化下無風俗誰實主之序所云刺王也<lb/>
　三章當從集傳作賦也惡木自蔽惡草為食是旅人<lb/>
　艱苦景况正蹴起一富字<lb/>
　不言彼之負信無禮只以不我能畜該之不言彼之<lb/>
　厭貧謟富而但言富不足異皆忠厚之至末二句當<lb/>
<pb n="6a"/>
　從論語集註不必别作一解<lb/>
　我行其野三章章六句<lb/>
　　此詩蘇傳疑為諸侯求卿士而不得然依樗采葍<lb/>
　　語甚不倫王氏泛作依其姻親詩故又分兩篇為<lb/>
　　同異姓皆臆說也<lb/>
斯干宣王考室也<lb/>
　此述宣王考室以著中興之盛也前二章一篇之綱<lb/>
　式好弟也似續孝也孝弟立而家齊而國治王者治<lb/>
<pb n="6b"/>
　天下之本也三章治垣定考室大勢四章言堂五章<lb/>
　言室從攸芋攸躋以至攸寧早為後四章伏脉六章<lb/>
　言夢七章言占八章男子之祥九章女子之祥考室<lb/>
　時頌禱之辭也　或云關鍵在似續妣祖鄭氏補德<lb/>
　行國富人民殷衆正考室之本為似續之基公劉造<lb/>
　豳古公作岐皆妣祖之己事其不陋不侈正善於似<lb/>
　續處兄弟為妣祖之分體現在者以式好為難故為<lb/>
　王幸之子孫紹妣祖之箕裘未來者覆墜是懼故逺<lb/>
<pb n="7a"/>
　為王期之無非似續也<lb/>
　一章上四句是言室下三句是居此室之人鍾靈毓<lb/>
　秀卜世卜年而和氣致祥必自最親者始今幸式好<lb/>
　無猶則太和元氣已氤氲於此<lb/>
　猶訓謀兄弟之間坦然共見肫然相與便是式好若<lb/>
　彼此各有所謀而彼此各不相知便是邪謀<lb/>
　二章似續所包甚大築室其一耳君子將營宫室宗<lb/>
　廟為先然只在百堵中不必以首句貼祖廟　此上<lb/>
<pb n="7b"/>
　三句承前章上四句來言所以致此者原非苟且已<lb/>
　含三四五章意居處二句承首章下三句來言和好<lb/>
　者不獨兄弟已含末四章意<lb/>
　三四五章承築室百堵來治垣而言風雨除鳥䑕去<lb/>
　則下文堂室規模已粗定於此　四五章寫堂室的<lb/>
　是王者氣象又的是盛王氣象後世甘泉景福徒形<lb/>
　侈妄<lb/>
　下莞上簟四章近脉承君子攸寜逺脉承爰居爰處<lb/>
<pb n="8a"/>
　二句來子孫萬億頌稱常談而假之於夢寫來别是<lb/>
　一畨出色或謂視周初淳樸之風少减良然然亦雅<lb/>
　而近於風者也<lb/>
　太人占之是末二章過脉<lb/>
　但言朱芾斯皇室家君王則其德之宜君宜王可見<lb/>
　有謂今日之男即他日之兄弟者謂太子為天下之<lb/>
　根本者謂男當繼螽斯麟趾女當繼樛木卷耳者謂<lb/>
　無非無儀是鑒于牝雞之失以為戒者雖其理未嘗<lb/>
<pb n="8b"/>
　不該而均非詩旨所重也<lb/>
　斯干九章四章章七句五章章五句<lb/>
　　按左傳昭二十五年宋公享昭子賦新宫或以新<lb/>
　　宫即此詩燕禮下管新宫大射禮乃管新宫三終<lb/>
　　儀禮作於周公知新宫非此詩矣<lb/>
無羊宣王考牧也<lb/>
　詩之美宣王者大都形容其中興氣象假如人民困<lb/>
　苦饑饉洊臻則百物凋耗安有此蕃庻之牧事惟時<lb/>
<pb n="9a"/>
　和年豐室家稱慶然後萬物得所是以上三章言牧<lb/>
　事之成而末章即以富庻之徴繼之<lb/>
　觸則敗羣燥則有疾濈濈濕濕正其盛處言外便含<lb/>
　牧政之得宜二章上三句是物之自順其性而爾牧<lb/>
　三句是盡物性之一端可補周禮未備<lb/>
　三章上三句言牧之閒暇下三句言羊之壯盛末二<lb/>
　句忽一總是人與物天機鼓動相習而且相忘矣宣<lb/>
　王之牧正梁鴦曰吾心無順逆鳥獸之視吾猶其儕<lb/>
<pb n="9b"/>
　也甚合詩㫖<lb/>
　豐年溱溱是現前實境而必假之夢者從一節推廣<lb/>
　到全體苦於辭意不倫故假牧人之夢方與上三章<lb/>
　浹洽若言牧人真有是夢太卜真獻夢於王則癡矣<lb/>
　衆維魚言始而夢衆既而夢魚於占法為少變多之<lb/>
　象變者占夢之官謂其變耳謂始則夢少繼而夢多<lb/>
　耳非謂夢人變為魚也<lb/>
　無羊四章章八句<lb/>
<pb n="10a"/>
節南山家父刺幽王也<lb/>
　箋云從此至何草不黄為幽王之變小雅<lb/>
　箋云家父字周大夫也疏云知是大夫者以春秋之<lb/>
　例天子大夫則稱字桓七年天王使家父來求車上<lb/>
　距幽王之卒七十五嵗若幽王之初八十五嵗矣古<lb/>
　人以父為字或累世同之宋大夫孔父其父正考父<lb/>
　其子木金父此家父或父子同字父未必是一人也<lb/>
　雲漢序云仍叔箋引桓五年仍叔之子來聘春秋時<lb/>
<pb n="10b"/>
　趙氏世稱孟智氏世稱伯仍氏世稱叔也<lb/>
　此詩前三章歴言尹氏有辜人望而據位不去也説<lb/>
　到不敢戲談已至防民之口道路以目光景於是想<lb/>
　到厲王監謗至於失國可不監視於此而蹈其故轍<lb/>
　乎若幽王尚存而云國既卒斬似無此理或又疑厲<lb/>
　王未嘗亡國按史記厲王虐國人流王於彘則國之<lb/>
　卒斬亦既然矣<lb/>
　二章正幽王之世天怒於上人怨於下鄭桓公所謂<lb/>
<pb n="11a"/>
　王室多故何所可以逃死者<lb/>
　三章末二句頗難安頓盖前六句一氣注到俾民不<lb/>
　迷上詩人呼尹氏而告之曰太師之職維持四方輔<lb/>
　佐天子使民生養安全而不至迷亂今日者民不見<lb/>
　愍於天矣所謂俾民不迷者安在汝復貪戀此位必<lb/>
　至空我師而後已也迷者昏亂之謂茫然不知其生<lb/>
　全之所在也不弔指上薦瘥喪亂說師即民空甚於<lb/>
　迷今日迷將來空矣<lb/>
<pb n="11b"/>
　四章箋云仕察也言王之政不躬而親之不問而察<lb/>
　之<lb/>
　承上章天怒人怨如此由於王之不能進君子而退<lb/>
　小人也盖凡事不躬親則民不信矣惟不躬親故弗<lb/>
　問弗察而小人得以誣君子王豈可聽其如此哉惟<lb/>
　以夷說者接君子而以决斷者去小人毋以小人而<lb/>
　危君子也小人去則小人之黨皆去𤨏𤨏姻婭何至<lb/>
　膴仕乎　夷平也箋於第八章云說也盖不得其平<lb/>
<pb n="12a"/>
　則不說故夷者和說之意<lb/>
　五章承上章言今日者昊天不傭降此尹氏之鞠訩<lb/>
　昊天不惠降此尹氏之大戾王誠一旦去之而用君<lb/>
　子君子如至民心之憂患一時而息君子如和說民<lb/>
　心之惡怒一時而去猶曰庻民弗信未之有也　兩<lb/>
　此字即指尹氏<lb/>
　六章王不哀此民而曰昊天不敢斥言王也賢人不<lb/>
　用即不哀此民矣國成即國鈞也民之不寧皆秉國<lb/>
<pb n="12b"/>
　成之尹氏致之王不自為政而一以見委以致百姓<lb/>
　之困窮而勞敝也<lb/>
　七章承上章言小人柄用君子斥逐則亂靡有定而<lb/>
　百姓困敝天下皆然<lb/>
　八章此承上章天下昏亂由於用小人逺君子彼君<lb/>
　子者豈無意於王哉於爾惡怒方盛之時如視爾之<lb/>
　矛㦸欲刺然固避之恐後矣及王有悔心既說既懌<lb/>
　君子又歡然相與酬酢焉<lb/>
<pb n="13a"/>
　九章言昊天不平而薦瘥䘮亂使我王之不寧如秉<lb/>
　國成之尹氏能懲創其心引用正人則君子亦未嘗<lb/>
　不樂為酬酢匡其不逮焉乃不惟不自懲反怨惡正<lb/>
　人必中傷而後已斯真妨賢病國不容一日立於其<lb/>
　朝者也　此言不必王能夷懌即尹氏能懲創自新<lb/>
　君子亦不終拒之<lb/>
　十章訩鞠訩謂禍患也推究禍患之所起由於尹氏<lb/>
　窮究禍患之所止有不忍言者訛其心者變其信任<lb/>
<pb n="13b"/>
　尹氏之心也訛則明明則所任皆當訛則公公則所<lb/>
　為皆平而天下嘉頼之　前章冀尹氏之自懲尹氏<lb/>
　既不能自懲故以訛其心望之王也<lb/>
　節南山十章六章章八句四章章四句<lb/>
　　按幽王昏主也尹氏大奸也而詩人刺尹氏者語<lb/>
　　語刺骨刺其樹威真炙手可熱刺其播惡真道路<lb/>
　　以目或冷語問之則曰不平謂何誰秉國成使之<lb/>
　　汗顔或甚言責之曰空我師曰鞠訩曰大戾幾令<lb/>
<pb n="14a"/>
　　骨戰刺其怙惡不悛則曰慘莫懲嗟又曰不懲其<lb/>
　　心刺其中傷善類則曰罔君子怨其正尊其名曰<lb/>
　　太師指其實曰小人而平日之倚氷山趨炎熱者<lb/>
　　只以𤨏𤨏兩字盡之不足責也可謂盡情刻酷矣<lb/>
　　而刺王則語有含蓄弗躬弗親兩章正言親賢逺<lb/>
　　奸之道下章王不能然則曰昊天不弔未嘗斥言<lb/>
　　王也刺其斥逐君子但言相爾矛矣刺其任用小<lb/>
　　人但言不自為政刺其違天虐民但云卒勞百姓<lb/>
<pb n="14b"/>
　　而又以既夷既懌引進之又以畜萬邦歆動之即<lb/>
　　王酗二字以禍患言不以君德言而歸結於式訛<lb/>
　　爾心之一言君臣之義也<lb/>
正月大夫刺幽王也<lb/>
　此大夫欲幽王用賢以救亡也前三章言天道變於<lb/>
　上訛言興於下刑罰日酷無辜被刑而國其岌岌皆<lb/>
　小人致之也然亦非小人之福故四章言天道難欺<lb/>
　而總由於王心之蔽故五章言賢否莫辨于是君子<lb/>
<pb n="15a"/>
　局天蹐地惟訛言之及而人主於君子亦仇仇然不<lb/>
　之用推其故女寵蠱於内䜛夫得交搆於外宗周將<lb/>
　隕焉然非不可救也故又以車為喻言棄輔則輸載<lb/>
　無棄則踰險若之何恣情剝削善類一空國家之危<lb/>
　甚於累卵而植黨播惡之小人方華膴自腴斯時政<lb/>
　安得不敗亂民安得不困窮天安得不示變國安得<lb/>
　不滅亡也哉此後四章之意也<lb/>
　一章訛言不可泛說盖顛倒賢不肖而中傷善類之<lb/>
<pb n="15b"/>
　言也訛言不一或明用攻擊或暗用抵排或使黨人<lb/>
　為鷹犬或通宫掖為内援皆訛言之作用也曰民者<lb/>
　對天言則皆為民念我獨兮自念之也哀我人斯自<lb/>
　哀之也故下章呼父母訴之<lb/>
　二章郝敬云訛言之人巧肆中傷言人美好惟自口<lb/>
　出言人莠醜亦自口出<lb/>
　好言莠言猶云譽言毁言也詩人有一叚憂國之心<lb/>
　即有一種正直氣象救正語言小人以為苖之有莠<lb/>
<pb n="16a"/>
　去之後已是以有侮也<lb/>
　三章箋云辜罪也言王既刑殺無罪并及其家之賤<lb/>
　者不止於所罪而已書曰越兹麗刑并制<lb/>
　天之繁霜由於政之酷烈釋詁云無禄死也詩人言<lb/>
　憂心惸惸念我值無可逃生之世嚴刑酷法及於無<lb/>
　辜之人并其臣隷刑之哀我人斯手足莫措更從何<lb/>
　處求生乎箋云當於何得免是難我觀斯民正如烏<lb/>
　然將來不知止于誰之屋也<lb/>
<pb n="16b"/>
　四章承上民之無辜并其臣僕言訛言交搆善人被<lb/>
　戮幾疑天之夢夢矣抑知福善禍滛理自不爽小人<lb/>
　之禍人者適以自禍也維皇上帝其靈赫赫不小人<lb/>
　是憎而伊誰云憎乎　殆者人人自危有定謂潦盡<lb/>
　潭清從前氣熖一時氷釋也<lb/>
　五章謂山葢卑雖岡陵亦以為卑猶以賢為不肖也<lb/>
　訛言如此而王莫之懲彼故舊之臣可以决是非占<lb/>
　夢之官可以辨吉凶召而訊之宜其有所救正矣今<lb/>
<pb n="17a"/>
　皆以聖人稱王則王以為賢竟賢矣王以為不肖竟<lb/>
　不肖矣誰知此中之是非得失乎子指王詩人代王<lb/>
　予之也<lb/>
　六章甚言訛言之流毒可畏也嚴緝云人謂天為髙<lb/>
　而我不敢不曲身傴僂而行懼壓也人謂地為厚而<lb/>
　我不敢不累足小步而行懼陷也喻處亂世禍生意<lb/>
　外不可謂必無之事而不懼也人孰不疑其言之過<lb/>
　然實則有倫有理何也盖當時羣小肆毒以害人無<lb/>
<pb n="17b"/>
　所不至不可不慮也末句朱子加使之至此四字言<lb/>
　今之人胡為肆毒使我局髙蹐厚至此乎<lb/>
　七章言已之不能救正于王以王之不見用也瞻彼<lb/>
　阪田之中尚有菀然特生之苖是阪田若有助於人<lb/>
　也曽大臣而無以助君德乎乃王之危苦我者日甚<lb/>
　一日如不我克焉則效忠無路矣吾思先王求我為<lb/>
　法之時如不我得故我得盡其力今也動見掣肘既<lb/>
　拘執我而又仇仇視我則亦何以盡我力耶扤不安<lb/>
<pb n="18a"/>
　也言危苦也作詩者必用自宣王而留於幽王者<lb/>
　八章窮禍亂之本由于女子為小人内援故君子救<lb/>
　正無從也今兹之政胡為厲矣作一詰問神已注着<lb/>
　褒姒按漢書趙飛燕入宫披香博士淖方成在帝後<lb/>
　唾曰此禍水也滅火必矣是時漢猶未滅也國語史<lb/>
　蘇云晉以男戎勝戎而戎以女戎勝晉是時晉亦未<lb/>
　敗也而云然者其幾已形知其斷然耳且褒姒滅周<lb/>
　不特詩人早見及鄭語史伯曰若伐申而繒與西戎<lb/>
<pb n="18b"/>
　伐周周不守矣亦料之於未然也<lb/>
　九章上章說到褒姒滅之已吞聲嗚咽而此及下章<lb/>
　一反一正開出生路來勸其亟用賢人以救禍亂也<lb/>
　顧氏兆麟曰依蘇傳永思其終則終其永懐倒句法<lb/>
　也又字照既載亦倒句法負重行逺而又隂雨濘滑<lb/>
　總見無可棄輔之理也<lb/>
　十章終踰絶險言留輔顧僕終能踰越絶險之地而<lb/>
　無患也已盡喻意于是又醒之曰王曾是不以為意<lb/>
<pb n="19a"/>
　而棄絶賢人乎故下章遂言君子罹患之事<lb/>
　十一章承曽是不意而痛切言之王非但不能用賢<lb/>
　而斥逐刑戮惟恐不至君子遜言避禍或奉身退休<lb/>
　兾逃仇人之鋒而復不能免憂者詩人憂之也憂不<lb/>
　在君子而在國家也不敢斥言王故曰國亦以見為<lb/>
　為虐者之衆也<lb/>
　十二章承上章言如是則宗周之滅必矣而小人者<lb/>
　方且樹朋黨植私交安危利災絶不知其禍之將及<lb/>
<pb n="19b"/>
　也前四句説得極熱閙忽接念我獨兮二句所謂一<lb/>
　人向隅而哭也<lb/>
　補正云小人乗權其姻黨鳴豫必甚相稱引故曰昏<lb/>
　姻孔云春秋傳曰晉不鄰矣其誰云之<lb/>
　十三章補正云小人之虐以濟其貪也此有屋有穀<lb/>
　者即為虺為蜴者也小人之封殖如此則民之無禄<lb/>
　可知是天降禍亂而椓䘮是也火炎崑岡玉石俱焚<lb/>
　彼厚自封殖以病民者罹此禍可也而惸獨亦將與<lb/>
<pb n="20a"/>
　焉誠可哀也富人即謂小人之昏姻孔云有屋有穀<lb/>
　者若以富民之夭椓為不足惜非義所安哀此惸獨<lb/>
　哀其無辜而罹禍孟子所引乃斷章取義<lb/>
　無禄無生養之具不得生也前十二章俱是憂國獨<lb/>
　此章是憂民國是已非民困已極周室之亡可立待<lb/>
　耳<lb/>
　正月十三章八章章八句五章章六句<lb/>
　　詩故云申后太子之辭詩億云詩作於幽王已弑<lb/>
<pb n="20b"/>
　　平王未立之時皆臆説也<lb/>
　　幽王嬖褒姒事備見於國語史記劉向列女傳諸<lb/>
　　書然載其裂繒舉火足矣而龍漦神降檿弧箕服<lb/>
　　抑何為者豈非逞妖誕不經之説寛暴君亡國之<lb/>
　　罪歟其後巨君遂藉符命以簒漢<lb/>
十月之交大夫刺幽王也<lb/>
　此大夫刺幽王用皇父以召天變而不敢自逸者惟<lb/>
　此大夫前三章言天變而歸之人事四國何以不用<lb/>
<pb n="21a"/>
　其良乎已呼起王朝盖京師者四方之則朝無良士<lb/>
　故四國尤而效之也不臧者天變也言為何人而有<lb/>
　是變乎已呼起皇父哀今之人胡憯莫懲已隱刺幽<lb/>
　王及皇父以下小人乃懲之者獨一作詩之大夫恐<lb/>
　黽勉無益耳七子比周艶妻煽處其罪總歸皇父皇<lb/>
　父積惡多端其顯然者在營向一事殘民以營私不<lb/>
　仁甚矣而反自言曰禮則然則禮者乃徹人墻屋壤<lb/>
　人田宅之具也工于自謀矣而反稱之曰聖則聖者<lb/>
<pb n="21b"/>
　乃擇多藏實車馬樹朋黨之術也極哀苦中作此趣<lb/>
　語<lb/>
　一章十月之交謂九月之晦十月之朔日月交㑹之<lb/>
　時也朔日辛卯十月之朔為辛卯也四月純陽陽氣<lb/>
　正盛隂不避陽而食則隂盛極矣十月純隂陽氣甚<lb/>
　微而猶為隂所食則陽衰極矣故此兩月日有食之<lb/>
　尤為災異<lb/>
　二章䟽云左傳晉士文伯曰國無政不用善則自取<lb/>
<pb n="22a"/>
　謫於日月之災<lb/>
　三章集傳以震電為十月事如後世十月雷未可知<lb/>
　也若夫日食在幽王六年三川震岐山崩在幽王三<lb/>
　年集傳乃併指為十月事則失考矣此由日食而及<lb/>
　震電由天變而及地異立言之序如此<lb/>
　四章羣小結内援以肆虐嬖妾借外權以固寵未有<lb/>
　不亡者也<lb/>
　五章述民言以責其不仁三代之時凡有興作必庶<lb/>
<pb n="22b"/>
　人協謀洪範所謂汝則有大疑謀及乃心謀及卿士<lb/>
　謀及庻人所謂即我謀也皇父不然徹我墻屋徙民<lb/>
　居于向也猶漢徙良家以實五陵魏徙冀州士卒家<lb/>
　以實河南是也田卒汙萊不待農功之畢而徙之也<lb/>
　而猶曰此不戕民下供上役禮則然矣雖民怨於下<lb/>
　而不恤也<lb/>
　六章責其不忠言其作都于向也亦孔聖矣西京將<lb/>
　危故遷而之東又恐朝謝事權夕生煤孽故委其政<lb/>
<pb n="23a"/>
　於七子國所重者卿立三卿自比大國得以置三軍<lb/>
　凡大國三卿二卿命於天子一卿命於其君而三卿<lb/>
　皆我擇之則恩自已出巨室富强足為己衛又恐老<lb/>
　成在於王所則因端悟主皇父危七子亦危故屏去<lb/>
　之非勒令歸籍則斥置荒野于是七子暗通消息皇<lb/>
　父遥執朝權又徙民之有車馬者實其新邑甲兵田<lb/>
　賦取之有餘非聖於自謀何以得此自謀聖安得復<lb/>
　顧我王也<lb/>
<pb n="23b"/>
　七章此詩人為王朝之大夫非皇父之大夫也若皇<lb/>
　父之大夫則三卿賂進無此忠告且王朝大夫自不<lb/>
　在所徙之内其云徹我墻屋述民言也從事不必作<lb/>
　從皇父之事泛指王事言復以䜛口加我是老成既<lb/>
　逐羣臣亦危誰為盡職之人皇父之惡斯為極也然<lb/>
　則日食震電川沸山崩豈天也哉由於噂㳫背憎專<lb/>
　主争競之小人耳欲禳天變皇父其首<lb/>
　八章言我里不敢斥言王國也多藏者有車馬者皆<lb/>
<pb n="24a"/>
　徙以徂向所留者貧户耳故甚病也四方皆有餘而<lb/>
　我獨憂民皆暇逸而我獨勞以皇父病之也徹去也<lb/>
　今日災異迭見天之警戒我也天命豈真盡去而不<lb/>
　可為哉當盡人事以補救之耳我則不敢傚我友之<lb/>
　自逸也皇父以下皆友也無論營向比周者為自逸<lb/>
　即遁跡而去亦自逸也幽王君臣歛怨積惡上干天<lb/>
　謫原其初皆一逸字致之通章結穴於此其所以清<lb/>
　君心而勵臣節也至矣<lb/>
<pb n="24b"/>
　十月之交八章章八句<lb/>
雨無正大夫刺幽王也　雨自上下者也衆多如雨而<lb/>
　非所以為政也<lb/>
　篇名當闕其疑此詩<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之臣所作而序云大夫按<lb/>
　周禮内宰僕一人馭道僕等皆下大夫為之故曰大<lb/>
　夫也所謂周宗既滅者指流彘之禍也夫民叛而逐<lb/>
　王并欲殺其太子天下無王者十四年安得不謂之<lb/>
　滅宣王既没幽復踵其亂政詩人追溯前事以為永<lb/>
<pb n="25a"/>
　鑒焉正大夫六官之長而番維司徒家伯維宰則賢<lb/>
　者安得不棄官三事三公以尹氏皇父為之大夫任<lb/>
　國政者師氏以楀為之則賢者安能夙夜在公舉烽<lb/>
　火以博婦人一笑則諸侯安肯朝夕無一非幽王之<lb/>
　世也周邇西戎搆難已乆王室大騷自然蠢動不出<lb/>
　史伯所料則云戎成不退又明明刺幽矣若云追刺<lb/>
　恐不能起死魄而庻曰式臧也王都西都也毛氏寫<lb/>
　官記謂指王城如指西都當言還不當言遷不知遷<lb/>
<pb n="25b"/>
　於王都對下昔爾出居言去王都為出則還為遷矣<lb/>
　出居者正謂從西都而避居於郊如鄭伯寄帑皇父<lb/>
　營向詩人欲其仍遷王室耳若東遷之後瑕禽所謂<lb/>
　七姓從王豐鎬之民莫不東徙何待詩人招之耶<lb/>
　一章有罪者指尹氏皇父七子之徒舍舎置之而不<lb/>
　論也伏隱也捨此有罪之人不誅殛其辜既隱伏而<lb/>
　不昭著矣若此無罪之民則饑饉徧及而受其害此<lb/>
　天之弗慮弗圖故至此也<lb/>
<pb n="26a"/>
　二章周宗既滅已然之辭也蘇氏范氏並謂周宗周<lb/>
　之族姓夫斯時周之同姓徧天下而云既滅乎當指<lb/>
　流彘之禍周宗謂周之宗子指厲王既滅猶所謂滅<lb/>
　我立王也雖有宣王中興然至今無所止定正頼羣<lb/>
　臣協力而孰知不然<lb/>
　三章昊天指王也補正云法度之言乃義理所歸宿<lb/>
　如行者之有程也辟言不信則㝠行而無所至矣陳<lb/>
　善閉邪謂之敬辟言不信則人將欺誕以求容故戒<lb/>
<pb n="26b"/>
　以敬其身而畏于天也此承上章覆出為惡之意以<lb/>
　見王雖為惡而羣臣不可不敬慎以事其上也故下<lb/>
　兩章言不敬之事<lb/>
　四章補正云戎既成而亂勢不退饑既成而民生不<lb/>
　遂已獨憂病而羣臣無以是告王者王何由悛哉聽<lb/>
　王之言則漫應之唯唯諾諾而已　此章言保身者<lb/>
　之不能敬身以事上也盖保身者常恐禍之及已敬<lb/>
　身者盡吾身之當為聽言則答譖言則退保身之道<lb/>
<pb n="27a"/>
　非敬身之道也　宣王三十九年敗績于姜戎氏料<lb/>
　民太原勢已不振幽王繼之故曰㓂戎已成<lb/>
　五章上章言羣臣之觀望不能有事君之敬此章言<lb/>
　小人之巧言方且為逢君之惡乃巧言則休反是則<lb/>
　瘁則人孰不巧言以媚主匪舌是出是從心上嘔出<lb/>
　不徒著之舌也<lb/>
　六章承上章言人曰于仕乎孔棘且危殆矣彼不能<lb/>
　言者王之所云不可用者也得罪天子直道難容矣<lb/>
<pb n="27b"/>
　而巧言者王之所謂可用者也而怨及朋友清議復<lb/>
　難容焉見幾者惟有避位而已此章原避位者之情<lb/>
　見其不得已而然<lb/>
　七章然而敬身畏天者不如是也我冀汝遷于王都<lb/>
　與我共事爾反云未有室家夫我固癙思泣血無言<lb/>
　不痛疾以告汝矣而爾言乃如此然則昔爾出居誰<lb/>
　從作爾室乎而為此託辭恐非敬身畏天之道矣嗟<lb/>
　乎覆出為惡去者無以招其來留者又欲盡其類朝<lb/>
<pb n="28a"/>
　廷之上惟巧言如流者而已國不亡可得乎<lb/>
　雨無正七章二章章十句二章章八句三章章六句<lb/>
　　此篇盖為刺幽而作朱子曰不去者作此責去者<lb/>
　　羣臣之去王敺之也集傳每節俱歸責於王未嘗<lb/>
　　不用序意嚴坦叔謂七章俱用各開說不必以末<lb/>
　　章為主立論最精<lb/>
　祈父之什十篇六十四章四百二十六句<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷五</head> <lb/>
    <p>
<pb n="1a"/>
欽定四庫全書<lb/>
　詩序補義卷五<lb/>
　　　　　　　　　　石泉縣知縣姜炳璋撰<lb/>
　衛<lb/>
　　説見邶風<lb/>
淇奥美武公之徳也　有文章又能聽其規諌以禮自<lb/>
　防故能入相于周美而作是詩也<lb/>
　孔叢子曰於淇奥見學之可以為君子也輔氏廣云<lb/>
<pb n="1b"/>
　曾子首章後六句之説字義明白意㫖詳備盖謂當<lb/>
　從大學釋詩也或謂傳者引詩非為此章作訓詁然<lb/>
　後序以聽其規諫説切磋於學問意合以禮自防説<lb/>
　琢磨於自修意合輔氏之言當矣武公老而箴儆於<lb/>
　國曰無謂我耄而舍我則公之學問莫大於受規諫<lb/>
　抑戒賔筵二詩無非以禮自防則其自修亦無過於<lb/>
　此序説誠與大學表裏通篇美武公之徳一章是徳<lb/>
　之進益民不能忘所以騐其徳也二章於嚴肅處形<lb/>
<pb n="2a"/>
　容充耳㑹弁皆有嚴整意所謂盛服亦敬也故將下<lb/>
　四句覆述美之三章金錫圭璧承切磋琢磨來徳至<lb/>
　此已渾化無迹瑟僴赫喧不待言矣故下四句於寛<lb/>
　和處形容之敬而和恭而安故曰徳之成<lb/>
　興意直貫到不可諼見綠竹而思君子正其不諼處<lb/>
　工夫即在切磋琢磨瑟僴是敬謹之容赫咺是光輝<lb/>
　之著皆以容貌言許氏恐其重複范氏謂名譽之著<lb/>
　皆非也<lb/>
<pb n="2b"/>
　傳綠王芻也竹萹竹也郭璞註爾雅云王芻今呼為<lb/>
　鴟脚莎某氏曰綠鹿蓐也釋草云竹萹蓄郭註云此<lb/>
　作竹字同音異宋熈寧初吳安度試舍人院有司以<lb/>
　所賦綠竹詩背王芻古説直以為竹遂黜富韓公言<lb/>
　史記叙載淇園之竹正衛産也安度詩有據遂賜出<lb/>
　身事載容齋三筆郝氏敬云禹貢豫無竹材世稱渭<lb/>
　水淇園以希貴見稱漢去武公時至八百年苟淇竹<lb/>
　如彼其盛不應盡化烏有水經註今望淇川無復此<lb/>
<pb n="3a"/>
　物惟王芻萹草不異毛興范家相詩瀋曰經傳言竹<lb/>
　如易之篬筤書之篠蕩禮之竹箭皆不帶綠字詩言<lb/>
　綠竹當是王芻萹竹又戴凱之竹譜漢武冦恂所伐<lb/>
　别有一種䈛竹理或然也<lb/>
　淇奥三章章九句<lb/>
考槃刺莊公也　不能繼先公之業使賢者退而窮處<lb/>
　淮南子曰夫可以揚清激濁抑貪止競其唯隱者乎<lb/>
　故錄考槃<lb/>
<pb n="3b"/>
　孔叢子曰於考槃見遁世之士無悶於世也<lb/>
　此詩形容碩人處全在獨字永字如後世梁鴻之隱<lb/>
　霸陵山彈琴自娛夏子冶之入林慮山中人無知者<lb/>
　管幼安客遼東坐一木榻五十五年皆是也然則此<lb/>
　時之世為何世其君為何如君故曰刺莊<lb/>
　考槃集傳謂成隱居之室考槃在澗者猶云築室在<lb/>
　澗耳在字方有安頓於諸家為優<lb/>
　詩説云澗阿陸是一處其地兩山夾水其上有陸其<lb/>
<pb n="4a"/>
　旁有阿雖分言之實指一處也<lb/>
　言考槃在澗正如南陽草廬此中大有人在陶詩云<lb/>
　結廬在人境而無車馬喧是首句意問君何能爾心<lb/>
　逺地自偏是次句意寛以心體言之便含中有獨樂<lb/>
　意獨字無限孤另此時最易改節所謂誓者乃詩人<lb/>
　形容其志之堅非賢人真有此誓也唐人詩從聽世<lb/>
　人權似火不能燒得卧雲心是誓字之義箋說謬甚<lb/>
　辨説駁正良允<lb/>
<pb n="4b"/>
　山夾水曰澗有仄狹意寛則居雖隘而心自寛也曲<lb/>
　陵曰阿亦有偏曲意薖傳訓寛大言地雖偏而心自<lb/>
　逺也高平曰陸軸盤桓不進之意亦反對也寤宿一<lb/>
　般真樂都從無言處自領何可告人<lb/>
　考槃三章章四句<lb/>
碩人閔莊姜也　莊公惑於嬖妾使驕上僭莊姜賢而<lb/>
　不答終以無子國人閔而憂之<lb/>
　此詩閔莊姜賢而不見答也盖求其不見答之故而<lb/>
<pb n="5a"/>
　不得或者世俗所尚莊姜未能莊公頑鈍人也其不<lb/>
　相答以是之故乃從俗情上細細揣摹因從莊姜處<lb/>
　處推勘而無一不兼之卒不見答是可怪也乃見其<lb/>
　可閔也盖對莊公言更説莊語不得莊公好色之徒<lb/>
　故其辭褻又勢利之徒故其辭侈而閔之之意却于<lb/>
　言外見之<lb/>
　一章碩人者大徳之人以稱莊姜良允乃莊姜之淑<lb/>
　徳概不之及但見衣錦而加之褧衣便見夫人誠樸<lb/>
<pb n="5b"/>
　守貞含素不尚華飾早與狂蕩之人針鋒不對即此<lb/>
　便是不見答之根前二章就平日言後二章方追溯<lb/>
　其來嫁兩碩人分界甚明<lb/>
　二章史榮曰巧笑曰倩言巧笑之狀所謂笑靨也亦<lb/>
　謂輔靨淮南子脩務訓竒牙幽靨䩉摇註云靨䩉頰<lb/>
　邊文又説林訓靨䩉在頰則好註云靨䩉頰上窒也<lb/>
　楚辭大招靨輔竒牙註言婦人頰有靨輔也洛神賦<lb/>
　明眸善睞靨輔成權註亦引大招為證按頰輔之靨<lb/>
<pb n="6a"/>
　謂之笑靨即兩頰之笑渦也即詩好輔口之謂也<lb/>
　上五句已極容貌之美然有下二句方見神氣生動<lb/>
　三章言敖敖之碩人我想其來嫁而税于農郊也車<lb/>
　馬之盛入君之朝一時大夫無不喜君嘉耦而曲體<lb/>
　君心者有如此<lb/>
　四章承上來嫁説自齊之衛必渡河鱣鮪葭菼皆大<lb/>
　河所有以興庶姜庶士<lb/>
　碩人四章章七句<lb/>
<pb n="6b"/>
　　據左傳詩為國人所作列女傳莊姜始至操行衰<lb/>
　　惰傅母作是詩補傳云詩言翟茀以朝盖為得禮<lb/>
　　不見衰惰之狀况譽為碩人極道容色之美非傅<lb/>
　　母所宜言國人之辭也續序以左傳有美而無子<lb/>
　　衛人所為賦碩人語遂以為國人憂其無子不知<lb/>
　　左氏歸重在以完為己子上故篇首以無子提起<lb/>
　　非謂此詩専為莊姜無子而作而姜之可閔亦不<lb/>
　　以其子之有無也<lb/>
<pb n="7a"/>
氓刺時也　宣公之時禮義消亡淫風大行男女無别<lb/>
　遂相奔誘華落色衰復相棄背或乃困而自悔喪其<lb/>
　妃耦故序其事以風焉美反正刺淫泆也<lb/>
　序所謂刺時者盖刺當時惡始而不得以晚盖者也<lb/>
　此詩借棄婦之辭為失身敗行者寫照後序夾雜難<lb/>
　通<lb/>
　先儒云谷風説來都是徳此説來都是情又谷風節<lb/>
　節是哀怨此節節是供牒故同一見棄同一勤勞同<lb/>
<pb n="7b"/>
　一悲愴彼首章曰徳音莫違貞也此首章曰子無良<lb/>
　媒奔也<lb/>
　一章有所托而謀謀而許許而送送而下文復思其<lb/>
　來曲折之甚<lb/>
　二章以爾車來以我賄遷已草草登車矣男子非徒<lb/>
　貪色直利其多金<lb/>
　三章歐陽氏曰桑之沃若喻男情意盛時可愛至黄<lb/>
　而隕又喻情意易於衰落耳鄭以桑落為仲秋時又<lb/>
<pb n="8a"/>
　謂鳩非時而食葚桑在春夏皆未落豈獨仲秋而秋<lb/>
　安得有甚按此駁鄭甚當　此一章承上起下作轉<lb/>
　捩<lb/>
　四章桑之落矣可言色衰可言愛弛可言金盡凡没<lb/>
　興事一齊迸注都在此四字中<lb/>
　五章言既遂遂竟也盡也我既盡此勞苦之事乃逢<lb/>
　彼之暴怒至于見逐乎若云婚姻既遂便與上四句<lb/>
　不相粘屬　補正云老使我怨又曰總角之宴則為<lb/>
<pb n="8b"/>
　夫婦者乆矣三嵗為婦乃計其食貧之日耳靡室勞<lb/>
　矣謂室中之事靡不躬執其勞<lb/>
　六章及爾偕老老使我怨箋云我既欲與汝俱至於<lb/>
　老老乎汝反薄我使我怨也將老字一頓作詰問之<lb/>
　辭則尚未甚老也然婚姻自有正禮猶淇之有岸隰<lb/>
　之有泮不可踰也今我不能自持相與宴好而邀以<lb/>
　信誓初不思其如此適與正禮相反也反是正禮而<lb/>
　不思今日見棄固其所耳尚何言哉淇岸隰泮作禮<lb/>
<pb n="9a"/>
　義大閑説則女之躭兮一叚亦有着落<lb/>
　氓六章章十句<lb/>
竹竿衛女思歸也　適異國而不見答思而能以禮者<lb/>
　也<lb/>
　此詩集傳謂思歸寕而不得是也何嘗有不見答之<lb/>
　意古序但云衛女思歸未嘗明言何國續序曰適異<lb/>
　國亦不知為何國也夫豈有不知所適之國而能知<lb/>
　其不見答哉集傳於泉水篇多父母終三字説者遂<lb/>
<pb n="9b"/>
　以此父母未終亦臆説也夫父母在歸寧禮也何悖<lb/>
　於義而思之如此其切耶則父母終可知矣<lb/>
　一章爾爾淇水也爾衛也即爾兄弟也鍾氏惺云抑<lb/>
　鬱之情以風調冩之季彭山不解遂以為淫可知風<lb/>
　調詩中自有即此以叅鄭衛思過半矣<lb/>
　二章以思字領起泉源淇水如在望也而無如終逺<lb/>
　父母兄弟何也<lb/>
　三章陸氏詩學巧笑二字懸想淇上游女風景末章<lb/>
<pb n="10a"/>
　駕言出逰乃説自己耳作詩篇法固當如是<lb/>
　四章駕舟楫以出逰發抒憂鬱我之願也而無如逺<lb/>
　莫致之則亦長為逺兄弟父母之人矣結出一憂字<lb/>
　詩所由作也<lb/>
　竹竿四章章四句<lb/>
芄蘭刺惠公也　驕而無禮大夫刺之<lb/>
　序言刺惠公者得之後序云驕而無禮則非也芄蘭<lb/>
　柔弱正與驕而無禮者相反按惠公之即位也少齊<lb/>
<pb n="10b"/>
　人使昭伯烝于宣姜惠公不能禁也且左右公子之<lb/>
　徒以其譛殺二兄常懐携貳不得不倚齊為重因而<lb/>
　俯從其命如芄蘭然非有依附則不能起此甘為人<lb/>
　役之喻也<lb/>
　箋云芄蘭柔弱恒蔓延于地有所依緣則起詩言吾<lb/>
　君童子之年有成人之佩其所立當何如者乃雖則<lb/>
　佩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而才能我不之知也但見所佩者不獨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也容<lb/>
　刀珮璲且垂其大帶而驚瞿特甚視彼芄蘭同其柔<lb/>
<pb n="11a"/>
　弱附于大國<graphic n="KR1727" url="https://raw.githubusercontent.com/kanripo/KR-Gaiji/master/images/KR1727.png" mimeType="image/png"/>然聽命又何怪焉觿者説苑謂治煩<lb/>
　抉亂之物佩觿猶云當成人之任指為君言是借用<lb/>
　字容遂帶因佩觿而連類及之服愈盛以見其任愈<lb/>
　重也悸程子曰悸悸然心不定也正形容無能處<lb/>
　童子原非不美之名惠公即位年已十五六童子佩<lb/>
　觿猶云孺子王矣年少而當重任也芄蘭不是興童<lb/>
　子興其無才能驚顧退却耳<lb/>
　芄蘭二章章六句<lb/>
<pb n="11b"/>
　　詩億此刺當時之嬖臣也禮記大全長樂陳氏曰<lb/>
　　惠公服成人之服而有童子之行皆非也<lb/>
河廣宋襄公母歸於衛思而不止故作是詩也<lb/>
　此序辭費疑有後人増入之字説苑宋襄公兹父為<lb/>
　太子桓公有後妻子曰目夷公愛之兹父請立目夷<lb/>
　公問其故對曰臣之舅在衛愛臣臣若終立則不可<lb/>
　以往絶迹於衛是背母也且臣自知不可處目夷之<lb/>
　上後目夷逃之衛兹父從之三年桓公疾使人召之<lb/>
<pb n="12a"/>
　曰若不來是我以憂死也兹父乃反復立之然後目<lb/>
　夷歸也桓公卒兹父立夫人在衛思之義不可往乃<lb/>
　賦河廣詩孔子曰吾於河廣知徳之至也<lb/>
　詩億河北方流水之總名非必專指大河嚴氏據一<lb/>
　河字遂以此詩為宋桓公在時所作盖夫人於桓無<lb/>
　相思之理宋仁宗廢后郭氏尚不肯與仁宗私見况<lb/>
　賢如夫人耶此詩河廣宋逺皆欲歸宋之意盖作於<lb/>
　襄公既立之後也<lb/>
<pb n="12b"/>
　襄公寧譲千乘之國不忍疏母子之情孝之至也而<lb/>
　夫人之作是詩恐傷襄公之心也假而曰靡日不思<lb/>
　其子將何以為情假而曰逺莫致之是又明明以迎<lb/>
　養示其子也是以寕置母子之情於不論而曰誰謂<lb/>
　宋逺乎跂而望之即是也曾不崇朝可至也若曰吾<lb/>
　與汝不過咫尺之睽耳問使可以時至音耗可以常<lb/>
　通在我不必有倚閭之望在子不必有陟屺之思盖<lb/>
　意實思之而語中為未嘗思者然守不可歸之義而<lb/>
<pb n="13a"/>
　又曲體孝子之心夫人之情苦矣夫人之賢至矣故<lb/>
　孔子以為徳之至也<lb/>
　河廣二章章四句<lb/>
伯兮刺時也　言君子行役為王前驅過時而不反焉<lb/>
　繻葛之戰祝𣆀射王中肩此春秋二百四十二年絶<lb/>
　無之事諸侯無起而正其罪者維時衛人師敗而還<lb/>
　詩人憤之故託為思婦之言以刺時盖當此之時天<lb/>
　下無王諸侯皆可刺也為王前驅以桓王親將故曰<lb/>
<pb n="13b"/>
　為王衛師𨽻右軍軍以右為前故曰前驅也自伯之<lb/>
　東𦂳承為王前驅來王城在東諸侯之師先至京師<lb/>
　而後伐鄭衛與鄭構乆矣提出之東以見今日奉命<lb/>
　于東非若前此伐鄭遽從而西也如思婦自作齊桓<lb/>
　未興天下何知周室况一女子安能大義炯然聖人<lb/>
　錄此詩一以見王室陵夷諸侯犯上春秋之所以作<lb/>
　也一以見野有遺直志在尊王東周之大可為也<lb/>
　一章嶄然而起味其辭氣絶不類閨閤言伯以强武<lb/>
<pb n="14a"/>
　之才急趨王事執殳前驅便見諸侯無王而伯獨有<lb/>
　王<lb/>
　二章袁仁或問曰不但行役之乆自初伐至周之時<lb/>
　而我首已如飛蓬<lb/>
　三章其雨其雨杲杲出日亦見敵勢甚熾雖天子自<lb/>
　將未易為力既為王前驅故雖首疾而甘心無所怨<lb/>
　悔<lb/>
　四章憂思所結至于心痗以心痗結此詩詩人之意<lb/>
<pb n="14b"/>
　可知矣<lb/>
　伯兮四章章四句<lb/>
有狐刺時也　衛之男女失時喪其妃耦焉古者國有<lb/>
　凶荒則殺禮而多昏㑹男女之無夫家者所以育人<lb/>
　民也<lb/>
　狐妖淫之獸雄狐綏綏以刺襄公莫赤匪狐以刺有<lb/>
　位衛之淫風流行當時在位之人不尚淑女專尚美<lb/>
　色有娶非其耦者如齊崔杼之于棠姜楚巫臣之于<lb/>
<pb n="15a"/>
　夏姬是也詩人託狐以興集傳綏綏獨行求匹之貌<lb/>
　求匹于水之梁失其所求也裳以配衣猶婦以配夫<lb/>
　婦而無徳如無裳也所以為憂也之子指當時求匹<lb/>
　之人<lb/>
　帶以束身言婦徳不足以檢束吾身如無帶也　服<lb/>
　以章身言婦徳不足以光顯吾身如無服也<lb/>
　有狐三章章四句<lb/>
木瓜美齊桓公也　衛國有狄人之敗出處于漕齊桓<lb/>
<pb n="15b"/>
　公救而封之遺之車馬器服焉衛人思之欲厚報之<lb/>
　而作是詩也<lb/>
　序美齊桓其義不刊而或以為惡文公之不仁味其<lb/>
　語意有感徳之深情無風刺之微意當楚丘既城衛<lb/>
　人漸致殷富而追念桓徳銘入肺腑詩所由作也感<lb/>
　之者衛所以致其感之如此者由齊桓有以施之也<lb/>
　凡詩數章章各有意而此篇别無淺深正以其一唱<lb/>
　三歎而意猶餘于辭之外乃見其銘徳之深也重在<lb/>
<pb n="16a"/>
　永以為好言贈以微物猶當厚報永好為期况功同<lb/>
　再造而我無尺寸相酬唯有世世子孫玉帛相見齊<lb/>
　廷誓與永好而已語複而意無窮正於含蓄處見之<lb/>
　木瓜三章章四句<lb/>
　　衛以宣惠而致滅以文公而中興邶終二子乗舟<lb/>
　　著其亡之因也鄘終載馳著其興之因也衛所以<lb/>
　　興齊桓之功也故以木瓜収三衛之全局<lb/>
　衛國十篇三十四章二百三句<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷五<lb/>
</p>
<p>
</p>
  </div>
</body>
</text>
</TEI>
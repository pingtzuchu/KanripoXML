<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷四</head> <lb/>
    <p>
<pb n="1a"/>
欽定四庫全書<lb/>
　詩序補義卷四<lb/>
　　　　　　　　　　石泉縣知縣姜炳璋撰<lb/>
　鄘<lb/>
　　説見邶風<lb/>
柏舟共姜自誓也　衞世子共伯蚤死其妻守義父母<lb/>
　欲奪而嫁之誓而弗許故作是詩以絶之<lb/>
　按史記釐侯卒太子共伯餘立弟和有寵于釐侯和<lb/>
<pb n="1b"/>
　賂士襲攻共伯于墓上自殺衛人諡曰共伯而立和<lb/>
　是為武公則武公固篡弑之賊也索隱力辨其誣諸<lb/>
　儒皆不用其説獨王氏柏信之以為功過自不相掩<lb/>
　不知此正宣王之世王能討魯伯御豈容武公之弑<lb/>
　君簒國今即以詩考之曰髧彼兩髦知共伯之卒在<lb/>
　釐侯未薨之前也序曰共世子知未立為君也史遷<lb/>
　之説誣矣盖共伯蚤卒姜以歸寧至齊母留之而欲<lb/>
　奪其志故姜作詩自誓耳詩入衞風知姜已歸衞也<lb/>
<pb n="2a"/>
　一章或以室女謂共姜非也髦者人子之飾内則曰<lb/>
　拂髦冠纓豈必拂髦者皆未冠也詩曰烝我髦士豈<lb/>
　必髦士皆縂角也况髧彼兩髦其語最暱非從未識<lb/>
　靣懸擬之辭汎彼柏舟無所依薄夫死無依也曰在<lb/>
　彼中河衛在河北併鄘之地兼有河南中河正指衞<lb/>
　地也諡曰共姜從夫之諡也如未婚不得祔廟又安<lb/>
　得從夫諡則姜非室女也嚴氏粲云父母子之天夫<lb/>
　婦之天今父與夫俱不在唯母是我所天也何不信<lb/>
<pb n="2b"/>
　我而奪我之志也<lb/>
　二章母子而言天人盖母子相接専以恩言天人相<lb/>
　接純以理言此心一毫隱私便不可對天若純白無<lb/>
　私天必諒之今何以不諒乎<lb/>
　柏舟二章章七句<lb/>
　　鄘風至牆茨鶉奔極矣宣姜之不淑奪於齊也豈<lb/>
　　知衛之先有守義之共姜為强齊所不能奪乎姜<lb/>
　　一女子乃前與柏舟之仁人後與淇澳之君子各<lb/>
<pb n="3a"/>
　　冠一編之首聖人之重節義扶名教也如是<lb/>
牆有茨衛人刺其上也　公子頑通乎君母國人疾之<lb/>
　而不可道也宣公納婦之惡詩人已刺之如新臺二<lb/>
　子乗舟之類至宣公卒惠公幼宣姜復下適于頑此<lb/>
　又從前詩人意想所不到者矣形之于辭則汚齒頰<lb/>
　筆之于書則辱簡編播之鄰國吾君無以列諸侯告<lb/>
　之先王曾孫何以承秬鬯于是深疾之不得不轉為<lb/>
　掩覆之故其詩一字不粘君父若尋常相刺者然夫<lb/>
<pb n="3b"/>
　深疾之而又掩覆之如此則其痛心刺骨也何極哉<lb/>
　一章牆以蔽室不幸有茨埽則壊墻而室之蔽毁矣<lb/>
　禮以蔽國不幸而有中冓之言道則醜聲著而國之<lb/>
　蔽毁矣盖謂不出諸口猶得飾為外觀一經道破則<lb/>
　毁垣見室汚惡顯呈中冓從墻字來牆正所以蔽中<lb/>
　冓也即有事非中冓從而道之然語及其人亦足醜<lb/>
　也<lb/>
　二章如鄰國問及安能不答但約略置之不堪悉數<lb/>
<pb n="4a"/>
　也如事非中冓或可詳之然又恐人之言吾中冓者<lb/>
　更長也<lb/>
　三章當言及而避之不可誦讀也即誦其别端而聞<lb/>
　者了然徒取辱而已醜已醜之辱人辱之也傳云讀<lb/>
　猶抽也不特解詩明確且為千古讀書第一真訣<lb/>
　牆有茨三章章六句<lb/>
　　按左傳初惠公之即位也少齊人使昭伯烝于宣<lb/>
　　姜不可强之生齊子戴公文公宋桓夫人許穆夫<lb/>
<pb n="4b"/>
　　人服虔云昭伯宣公之長庶惠公之兄也杜預云<lb/>
　　不可昭伯不可也然則强之者齊人矣所謂齊人<lb/>
　　則襄公也宣姜者襄公之女也於是諸兒流毒遍<lb/>
　　于魯衛矣或曰何以公然舉五子女而無忌豐氏<lb/>
　　云以理揆之殆非私通也奉齊之命下適于頑耳<lb/>
　　左氏以其人倫失序故謂之烝而宣姜得從夫諡<lb/>
　　者惠公諱母之惡而祔于宣廟也夫宣姜穢行五<lb/>
　　子女皆賢此康叔武公遺澤未冺盖不可以常理<lb/>
<pb n="5a"/>
　　論也<lb/>
君子偕老刺衞夫人也　夫人淫亂失事君子之道故<lb/>
　陳人君之徳服飾之盛宜與君子偕老也<lb/>
　此詩在牆茨之後鶉奔之前盖刺宣姜之棄位而姣<lb/>
　序言今日之下適于頑者乃曾為衛夫人者也可刺<lb/>
　也盖惠公即位其副禕立于東房者非宣姜也何以<lb/>
　云祭服宣没而姜已不承事君子何以言展衣盖追<lb/>
　叙其為夫人時可尊可貴而深悼其今日之汚辱也<lb/>
<pb n="5b"/>
　㸃睛處在不淑兩字不淑者無偕老之徳也<lb/>
　一章凡稱夫人從無説到偕老者以夫人之偕老不<lb/>
　足竒也若宣姜以夫人而棄位適頑此從來夫人絶<lb/>
　無之事故提出君子偕老已含起不淑淑者徳也然<lb/>
　不必深求也能與君子偕老便是貞淑之徳可以不<lb/>
　愧此服矣副笄六珈舉一首服而揄翟闕翟在内即<lb/>
　下所云象服也委折也委委折旋中矩也佗周南作<lb/>
　蛇佗佗周旋中規也以行步言如山安重如河宏廣<lb/>
<pb n="6a"/>
　以容貎言皆夫人盛徳之容也宜者稱其服也承偕<lb/>
　老來宜于始亦宜于終雖君薨稱未亡人猶象服以<lb/>
　終其身生有夫人之奉死備夫人之禮凡為夫人者<lb/>
　皆如是子亦當如是也而云子之不淑其誰信之傳<lb/>
　曰子若是何謂不善乎只作疑問之辭以起下二章<lb/>
　委佗二句非泛設正與下二章美色相照而宣姜無<lb/>
　一不相反也<lb/>
　二章鮮明者子之翟衣而但見其髪之美也玉瑱象<lb/>
<pb n="6b"/>
　揥皆副笄所垂之飾而但見其眉之廣而白也子試<lb/>
　思胡然而人尊之如天敬之如帝以小君猶之君也<lb/>
　釋詁天帝皆君也以與君偕老當服夫人之服而豈<lb/>
　徒以色也乎<lb/>
　三章展衣后見于王及見賔客之服詳周禮内司服<lb/>
　註言鮮明者子之展衣有時蒙彼縐絺于展衣之上<lb/>
　服非不度也而但見目之清眉之廣額之豐滿信為<lb/>
　邦之媛而絶不見有委委佗佗如山如河之度此其<lb/>
<pb n="7a"/>
　所以不淑而不能偕老以致象服無以終其身乎<lb/>
　君子偕老三章一章七句一章九句一章八句<lb/>
桑中刺奔也　衛之公室淫亂男女相奔至于世族在<lb/>
　位相竊妻妾期于幽逺政散民流而不可止<lb/>
　淫亂之人一人而亂三貴族之女而其輩行又相若<lb/>
　其期㑹迎送又適相同無是理矣<lb/>
　此為刺淫之詩只三云字可見云是詩人云之也云<lb/>
　子誰思思孟姜耳且思其期我要我送我耳下三句<lb/>
<pb n="7b"/>
　皆所思之境沫東沫北以見沫土無不皆然衛俗在<lb/>
　位之淫可知矣<lb/>
　桑中三章章七句<lb/>
　　桑中之詩非淫者自作也觀三衛之詩若新臺牆<lb/>
　　茨君子偕老鶉奔等篇雖以國君之尊小君之貴<lb/>
　　躬蹈滛佚刺不置口即北風之感虐有所不顧想<lb/>
　　見直道猶存而之人者乃歴歴自指所私姓氏及<lb/>
　　期送之地形為歌詠將羣起攻之能一日容于其<lb/>
<pb n="8a"/>
　　國哉大抵淫奔之人暗室之中嘗恐張皇未有自<lb/>
　　鳴其事者也若夫桑間濮上之音尤與此不相及<lb/>
　　按史記紂使師延作新淫聲武王伐紂師延抱樂<lb/>
　　器投濮水而死師涓從衛靈公過濮上夜聞水中<lb/>
　　樂聲因冩之為晉平公奏焉師曠曰此亡國之聲<lb/>
　　也得之于桑間濮上乎然則紂之樂先宣惠者數<lb/>
　　百年而譜入衛風可乎晉平公又後宣惠百餘年<lb/>
　　而譜入宣惠之世可乎或曰惟二南為房中之樂<lb/>
<pb n="8b"/>
　　而十三國未可以入樂則季札觀樂之時魯太師<lb/>
　　何以及國風而七月一篇又何以三分其詩當周<lb/>
　　禮豳雅頌歟然吕成公直謂三百篇皆雅樂則昔<lb/>
　　人議之盖刺淫之詩非祭祀朝聘之用觀伯有賦<lb/>
　　鶉之奔奔而趙孟以為床第之言使臣弗敢與聞<lb/>
　　可見矣<lb/>
鶉之奔奔刺衛宣姜也　衛人以為宣姜鶉鵲之不若<lb/>
　也<lb/>
<pb n="9a"/>
　詩意若刺惠公而序以為刺宣姜誅亂始也非宣姜<lb/>
　則惠公無可刺矣若頑則詩人所不屑刺者也<lb/>
　如兩章俱述惠公語惠公宣姜子也防閑則可而曰<lb/>
　鶉鵲之不如乎當從舊說詩人刺之也我我君也提<lb/>
　出兄字而宣姜已不可勝誅以揭起次章之意君小<lb/>
　君也<lb/>
　鶉之奔奔二章章四句<lb/>
定之方中美衛文公也　衛為狄所滅東徙渡河野處<lb/>
<pb n="9b"/>
　漕邑齊桓公攘戎狄而封之文公徙居楚丘始建城<lb/>
　市而營宫室得其時制百姓説之國家殷富焉<lb/>
　此衛文中興民物富庶而詩人追賦之也熒澤之敗<lb/>
　宗社國都典章人物一時俱盡而七百餘遺黎依依<lb/>
　不舍從我播遷文公以亨屯之才與民更始審形勢<lb/>
　建寢廟課農桑詩人節節冩來便見日月重新山川<lb/>
　再造有勃然蹶生氣象故詩但言宫室而城郭都邑<lb/>
　皆在度量中也但言琴瑟而器用服物備舉也但言<lb/>
<pb n="10a"/>
　一升一望而朝市民居形勝要害在目也但言降觀<lb/>
　而分井授㕓有田有宅也但言卜吉而人心驩洽人<lb/>
　謀僉同也但言夙駕而宵衣旰食戴星往來也末言<lb/>
　騋牝三千則國家之富强可知而縂歸于秉心之塞<lb/>
　淵落落舉數大端中興規模無一不具夫邢衛俱借<lb/>
　籌于齊桓邢延二十餘年而亡衛自文公以後六國<lb/>
　俱滅帝丘巋然傳世四十歴年九百今讀定之方中<lb/>
　而已知其氣象之不侔也<lb/>
<pb n="10b"/>
　一章首四語國勢振起詩人無限興㑹　傳云楚宫<lb/>
　楚丘之宫也仲梁子曰初立楚宫是也室猶宫也箋<lb/>
　云楚宫謂宗廟楚室居室也君子將營宫室宗廟為<lb/>
　先廐庫次之居室為後按楚宫占定楚室揆日互文<lb/>
　耳箋説為優<lb/>
　忽舉榛栗椅桐梓漆似與上文不屬從鄭氏以楚宫<lb/>
　為宗廟則朱子所云籩實琴瑟之材方有着落止言<lb/>
　琴瑟舉一例餘<lb/>
<pb n="11a"/>
　二章傳云虚漕虚也景山大山京高丘也東萊詩記<lb/>
　從之若登山測影既無八尺之臬又無一尺五寸之<lb/>
　土圭何以測之若一望可測則首章建國匠人規制<lb/>
　不必如許煩重且文義亦複當以集傳後説為是<lb/>
　首章言建國規制三章言國家殷富而此章推原將<lb/>
　遷時一叚審慎之意終焉允臧承上起下由升而望<lb/>
　一望中已包楚與堂景山與京在内下以降觀于桑<lb/>
　與升虚相應或詳或畧錯綜成文<lb/>
<pb n="11b"/>
　三章鄭箋雨止星見想見輦路泥濘輕車簡從侵晨<lb/>
　而出固不是尋常勸農亦不僅是平日省耕乃播遷<lb/>
　後提起精神與民同作息俱從四字中冩出<lb/>
　顧氏兆麟曰靈雨既零命彼倌人讀㫁命辭已藏在<lb/>
　内星言夙駕另起非方命倌人以夙駕也桑田是兩<lb/>
　項匪直也人秉心塞淵一氣讀人指文公猶言斯人<lb/>
　不但有實心并有實政騋牝三千正其實政之騐也<lb/>
　人字不對騋牝<lb/>
<pb n="12a"/>
　定之方中三章章七句<lb/>
蝃蝀止奔也　衛文公能以道化其民淫奔之恥國人<lb/>
　不齒也<lb/>
　止奔與刺奔不同刺者已然而刺之止者未然而止<lb/>
　之也熒澤之敗左氏曰男女從戴公者七百三十人<lb/>
　朝歌生靈盡矣然懿公好鶴鹤有乘軒國人棄甲而<lb/>
　走因以亡國則所以敗亡之由猶未盡晰也及文公<lb/>
　布化禮義之説明興亡之幾著而揆厥所先其君被<lb/>
<pb n="12b"/>
　醢其民被屠皆由淫亂致之故此詩直陳炯戒怵以<lb/>
　危言以為越禮私奔則死期之將至也<lb/>
　一章天有蝃蝀猶宫幃有宣淫之事也齊在衛東正<lb/>
　宣姜父母兄弟之國故曰在東莫敢指斥之者怵于<lb/>
　其父母兄弟之威也不知女子有行已與父母兄弟<lb/>
　逺矣可恃其威而淫佚無忌乎<lb/>
　二章朝隮鄭氏以為虹也曹風云南山朝隮詩人取<lb/>
　以為庇䕶小人之象何以見彼為雲氣而此獨為虹<lb/>
<pb n="13a"/>
　鄭不可從衛在齊西朝隮于西者言雲氣自東而西<lb/>
　資其庇䕶而淫佚不道然其雨不過崇朝耳喻躭樂<lb/>
　不久也女子已逺兄弟父母矣豈可恃其庇覆而棄<lb/>
　位而姣乎此二章是致亂之由<lb/>
　三章乃如之人方就今日説命是禍福之命言婚姻<lb/>
　之道當先貞信如其懐婚姻而大無貞信若從前所<lb/>
　為則不知禍福之天命而死期之立至也<lb/>
　蝃蝀三章章四句<lb/>
<pb n="13b"/>
相䑕刺無禮也　衛文公能正其羣臣而刺在位承先<lb/>
　君之化無禮儀也<lb/>
　風人之㫖無有徑直如此者且其意亦一覧而盡弇<lb/>
　州巵言所以譏其太直也細按當日時勢乃知此及<lb/>
　前篇同出敗亡之後其創鉅其痛深故其辭簡直而<lb/>
　峻厲所謂傷弓之鳥飛徐悲鳴聞弦聲而頓堕者也<lb/>
　或謂蝃蝀相䑕文公訓誥其民者也則序不應言刺<lb/>
　盖公所自盡者在敬教勸學授方任能數大事積習<lb/>
<pb n="14a"/>
　為之一變莫不惡惡如巷伯相䑕是也莫不好賢如<lb/>
　緇衣干旄是也故讀定之方中知立國之規模讀蝃<lb/>
　蝀三篇知當時之好惡而収束于載馳以見其君臣<lb/>
　勵精惕志皆從患難中錘錬得之者也<lb/>
　集傳威儀容止正指有位非必執野人而責以禮也<lb/>
　箋云傷化敗俗即朱子所云敗常亂俗而久生于世<lb/>
　則是賊而已矣一叚意相字直貫到人身上當局者<lb/>
　昏旁觀獨明左氏因此詩凡軟如忘視不登帶目不<lb/>
<pb n="14b"/>
　在體者皆以死許之而其言卒騐<lb/>
　相䑕猶有四體人而無禮是無四體矣何以生盖從<lb/>
　憂患如此歴錬而猶不能動心忍性變其積習更何<lb/>
　處玉成何所屬望留一日則為一日之蠧故曰不如<lb/>
　速死<lb/>
　相䑕三章章四句<lb/>
　　韓詩外傳三引此詩以明禮之不可已其義甚精<lb/>
　　禮運亦引末章然不可謂即此已盡詩意白虎通<lb/>
<pb n="15a"/>
　　徳云此妻諫夫之辭臆説也<lb/>
干旄美好善也　衛文公臣子多好善賢者樂告以善<lb/>
　道也<lb/>
　此美衛大夫之好善首四句但言旌旄車馬之盛末<lb/>
　二句從賢人身上説他何以報此殊遇作不了之辭<lb/>
　大夫之賢却于對靣照出而上四句並未及見賢一<lb/>
　字乃無一字不為見賢設也衛自武公而後代少賢<lb/>
　君數十年來從未見此盛舉詩人眼界一新從前之<lb/>
<pb n="15b"/>
　沬東沬北倐為今日之浚郊浚都同一衛而衛之君<lb/>
　臣霄壤懸隔安得不欣幸之雖然惡惡不深則好賢<lb/>
　不至君子謂干旄之篇即托根于蝃蝀相䑕乎<lb/>
　駕車用四馬自是常制詩言五之六之徐氏光啓引<lb/>
　漢太守五馬五子之歌若朽索之馭六馬以為古有<lb/>
　是制宋方勻泊宅編引此詩為太守五馬之證然五<lb/>
　馬自是漢制夏書亦未必確指大夫故朱子但言其<lb/>
　盛而不過求其説也苐衛當敗亡之後即集傳所謂<lb/>
<pb n="16a"/>
　人心危懼興起善端之時其君大帛之冠大布之衣<lb/>
　戴星出入為之臣者始而四馬繼而五之後且六之<lb/>
　不守常制彼姝子豈肯以非禮相接而詩人豈肯以<lb/>
　非禮見頌斯大可疑也知程子以素絲良馬為見賢<lb/>
　之禮其説不可易也自古見賢恒用車馬逸詩云翹<lb/>
　翹車乗招我以弓卷阿云君子之車既庶且多大夫<lb/>
　以車馬聘賢人禮也五之六之程子所謂有加無已<lb/>
　也素絲紕之據周禮註云用以維之恐旗縿之曳地<lb/>
<pb n="16b"/>
　據爾雅則為龍旂之飾以緣旒之邊者孔氏又謂以<lb/>
　素絲為線縷使之相連一物三異其説按集傳乘此<lb/>
　車馬即在建此旌旗内孔疏云未設縿旒空有析羽<lb/>
　謂之旌既無縿旒又安得有素絲之祝耶王氏云素<lb/>
　絲為組以繫良馬其説是也程子以素絲為束帛義<lb/>
　猶未妥<lb/>
　干旄三章章六句<lb/>
　　詩總聞云衛君出野親迎其禮如此受迎者他時<lb/>
<pb n="17a"/>
　　將何賛助以為報也是以姝子為女子也<lb/>
載馳許穆夫人作也　閔其宗室顛覆自傷不能救也<lb/>
　衛懿公為狄人所滅國人分散露于漕邑許穆夫人<lb/>
　閔衛之亡傷許之小力不能救思歸唁其兄又義不<lb/>
　得故賦是詩也<lb/>
　錄詩者只重義不可歸不敢踰越以見穆姬之賢其<lb/>
　于思衛之切望救之殷皆非所重若詩人之意全注<lb/>
　控于大邦誰因誰極上而以歸唁衛侯領起嚴氏粲<lb/>
<pb n="17b"/>
　曰夫人盖欲赴愬方伯以圖救衛而託歸唁為辭耳<lb/>
　次章承上起下三章方明咎之而所以欲歸之故至<lb/>
　末章説破不如我所之繳轉歸唁見此行所係甚重<lb/>
　也<lb/>
　一章載馳載驅虚冩歸唁之急即泉水所云載脂載<lb/>
　牽旋車言邁是也大夫蘇傳云許大夫之弔衛者也<lb/>
　大意云馳驅而歸唁于衛此予志也乃不使我馳驅<lb/>
　而僅使大夫跋涉則驅馬至漕遂成虚願憂心所結<lb/>
<pb n="18a"/>
　何以解之故下章以既不我嘉𦂳接<lb/>
　二章既者已事之辭箋以上章大夫為告難之衛大<lb/>
　夫則義不得歸意全未及於此既字難通故不得不<lb/>
　訓既為實集傳謂大夫跋涉而來引以為憂則義不<lb/>
　得歸意亦未盡于兩既字亦有礙不得不釋既為果<lb/>
　其實義不得歸意已盡于大夫跋涉句此中便包穆<lb/>
　公阻之于内羣臣諫之于外遣大夫唁之不使夫人<lb/>
　往可知故云爾既不以我歸為善則我不能旋歸矣<lb/>
<pb n="18b"/>
　于兩既字方有着落視爾不臧詩記云為許人者視<lb/>
　爾父子兄弟之間有災患不臧其心如之何則我之<lb/>
　思不逺矣不閟謂曉然易見也<lb/>
　三章嚴氏粲曰我無所告愬愁鬱成疾欲采蝱以療<lb/>
　之人見我之愁鬱以為女子多思其常耳然亦當論<lb/>
　其思之是否而許人尤我之思歸豈皆穉且狂乎何<lb/>
　不解人意也<lb/>
　四章何焯讀書記云考其時狄入衛在閔公二年冬<lb/>
<pb n="19a"/>
　此詩曰芃芃其麥殆背冬涉春麥秋將至矣夫閲數<lb/>
　月而救不至則與國之充耳可知其與黎臣之言葛<lb/>
　之誕節者何以異左氏于許穆夫人賦載馳之下即<lb/>
　係以齊侯使公子無虧戍曹則是詩有以激之耳因<lb/>
　依也極至其國也兩誰字十分斟酌全神已注在齊<lb/>
　桓身上不然如紀侯之依魯黎侯鄭忽之依衛魯昭<lb/>
　之依齊何補于事百爾指許大夫之往也百爾所思<lb/>
　或云不過問唁之常非也盖控于大邦誰因誰極即<lb/>
<pb n="19b"/>
　夫人與許君大夫謀者但不如我親自歸衛與衛人<lb/>
　謀更當一畨親切也<lb/>
　載馳四章二章章六句二章章八句<lb/>
　鄘國十篇二十九章百七十六句<lb/>
　<lb/>
　<lb/>
　<lb/>
　詩序補義卷四<lb/>
</p>
<p>
</p>
  </div>
</body>
</text>
</TEI>
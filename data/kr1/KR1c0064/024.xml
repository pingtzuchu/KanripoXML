<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷二十四</head> <lb/>
    <p>
<pb n="1a"/>
欽定四庫全書<lb/>
　詩序補義卷二十四<lb/>
　　　　　　　　　　石泉縣知縣姜炳璋撰<lb/>
　魯頌<lb/>
　　詩義補正云朱子謂成王賜伯禽以天子禮樂魯於<lb/>
　　是乎有頌以為廟樂其後又自作詩以美其君亦謂<lb/>
　　之頌尚恐未妥伯禽時有頌以為廟樂魯人當世守<lb/>
　　之不應易象春秋並存而反失其廟祭之樂伯禽時<lb/>
<pb n="1b"/>
　　樂頌俱存孔子不應删其祖宗廟樂而獨存後代頌<lb/>
　　美其君之詩嘗考閟宫之詩作於僖公而春秋書禘<lb/>
　　首見於閔二年嗣見於僖八年是時齊桓創霸諸侯<lb/>
　　始强桓公始僭百燎管仲陪臣而用邦君之禮諸侯<lb/>
　　效之僖公嘗從齊桓攘淮夷伐荆楚於是自喜其功<lb/>
　　而僭用天子禮樂作頌以張大之閔二年吉禘於荘<lb/>
　　公葢賊臣慶父之所為然所用不過禘之樂歌禮文<lb/>
　　尚未正其名義至僖公禘太廟則真用天子之禮矣<lb/>
<pb n="2a"/>
　　不然隱桓莊三世豈無卜禘卜郊不從可因事以<lb/>
　　書者而直至閔僖以後始見於經哉乃明堂位之<lb/>
　　誣因閟宮之詩及春秋所書郊禘附㑹而成而成<lb/>
　　王之未嘗賜伯禽之未嘗用可即以詩與春秋正<lb/>
　　之詩曰乃命魯公俾侯于東錫之山川土田附庸<lb/>
　　則未嘗賜以天子之禮樂明矣繼之曰周公之孫<lb/>
　　莊公之子然後備言承祀之事然則僭用天子之<lb/>
　　禮樂自僖公始顯然矣假令成王賜而伯禽受則<lb/>
<pb n="2b"/>
　　錫之山川土田附庸之下當接龍旂承祀至戎狄<lb/>
　　狄是膺始明著為僖公之事其文乃順何以大書<lb/>
　　周公之孫莊公之子於龍旂承祀之前哉盖詩人<lb/>
　　承時君之令以作頌而惟恐後世轉誣為先君故<lb/>
　　别白之如此而讀者乃未察耳合以春秋所書則<lb/>
　　僭禮肇自僖公無可疑者孔子曰魯之郊禘非禮<lb/>
　　也周公其衰矣謂以周公之聖而子孫僭逆如此<lb/>
　　周公之業自是而衰也後之儒者以孔子之言為<lb/>
<pb n="3a"/>
　　定可矣<lb/>
　　駉後序謂季孫行父請於周而史克作頌信歟按<lb/>
　　春秋僖十六年季友卒十七年滅項胡傳歸獄行<lb/>
　　父説者謂友之子無佚早卒行父至文六年始見<lb/>
　　經時稚子耳何能為此事知行父至周請頌之説<lb/>
　　非也史克黨于行父外傳謂與里革為一人在宣<lb/>
　　之世莒僕之對斷罟之直恃行父耳未可遽定頌<lb/>
　　僖者為史克也韓詩外傳云奚斯作魯頌班固西<lb/>
<pb n="3b"/>
　　京賦序王延壽魯靈光殿賦序皆云奚斯頌魯奚<lb/>
　　斯公子魚也曽為慶父求免其死其人可知恐督<lb/>
　　廟事有餘而命之作頌則不足也東魯多賢人尚<lb/>
　　風雅四篇辭非一手然俱有先王先公之遺意焉<lb/>
　　而無邪一語聖人提為全詩之宗㫖夫豈史克奚<lb/>
　　斯之所能勝任哉闕疑焉可矣或曰頌廟祭之詩<lb/>
　　安知非祭僖廟之樂章歟曰稱魯侯未有僖諡一<lb/>
　　也飲酒燕樂不類廟祀閟宮稱爾稱女非身後之<lb/>
<pb n="4a"/>
　　頌二也令妻壽母而奚斯作廟正在僖公之世三<lb/>
　　也然則魯為侯國何以不言風曰頌之不可為風<lb/>
　　猶風之不可為雅也故王之為風以其詩為風體<lb/>
　　非聖人降之也魯之為頌以其詩為頌體非聖人<lb/>
　　升之也<lb/>
駉頌僖公也　僖公能遵伯禽之法儉以足用寛以愛<lb/>
　民務農重穀牧於坰野魯人尊之於是季孫行父請<lb/>
　命於周而史克作是頌<lb/>
<pb n="4b"/>
　頌者祭祀之樂歌而遣於廟告於廟者亦附焉從無<lb/>
　稱美生人之辭而為頌者有之自魯頌始序頌詩者<lb/>
　曰祀文王也祀武王也不言頌文王武王以詩列於<lb/>
　頌則頌不待言矣每序必言頌亦自魯頌始盖魯頌<lb/>
　頌之變也襲頌之貌而非其實故毎篇言頌僖明僖<lb/>
　公在位詩人受命作頌故於將順中寓責難之意以<lb/>
　表詩人之隱衷也<lb/>
　傳云諸侯六閑馬四種有良馬有戎馬有由馬有駑<lb/>
<pb n="5a"/>
　馬孔疏以良馬朝祭所乗貴有力有容戎馬貴多力<lb/>
　田馬貴疾駑馬給官中之役貴肥壯以分配四章今<lb/>
　細按各章用字無一不對針其説良然總一思字無<lb/>
　限量無止息無旁騖非專為馬也有國政在即思馬<lb/>
　亦非徒思也有馬政在<lb/>
　駉四章章八句<lb/>
　　或以為祀魯公之詩或以為美馬政之詩或以為<lb/>
　　祀莊公之詩皆無據<lb/>
<pb n="5b"/>
有駜頌僖公君臣之有道也<lb/>
　李迃仲曰僖公之臣其賢者惟公子季友臧文仲而<lb/>
　已季友不能死子般及閔公之難文仲有不仁者三<lb/>
　不知者三又稱其竊位所謂有道者果如是乎無乃<lb/>
　魯無賢君至僖公特異於羣公乎如二子者彼善於<lb/>
　此乎按臣之有道於在公明明見之而君之有道亦<lb/>
　寓其中况威儀不亂燕樂不滛亦足以見君臣之有<lb/>
　道也此及上篇詞旨不溢所謂有先王先公之遺風<lb/>
<pb n="6a"/>
　者此也<lb/>
　有駜乘黄人臣來燕之車馬夙夜在公燕飲也在公<lb/>
　明明作推原之詞由其在公職事辨治故可以為今<lb/>
　日之燕飲也振振鷺鷺于下狀舞人之舞也鼓咽咽<lb/>
　為舞節也醉言舞君自起舞以為樂也在公飲酒相<lb/>
　導以和君有餘惠也醉言歸不繼以滛臣有餘敬也<lb/>
　僖公侈肆僭妄故卜禘卜郊公然為之又貪得無藝<lb/>
　故每乘霸主之間輙謀伐國取地是徒知以恣肆强<lb/>
<pb n="6b"/>
　悍者詒子孫而不知以善道詒子孫者也乃於燕飲<lb/>
　之終告以君子有穀詒孫子若曰尊賢而親親周公<lb/>
　魯公之善道也恭明神而敬事耆老孝公之善道也<lb/>
　公能以其詒公者詒子孫則君臣有道永世無窮矣<lb/>
　箴規之意也<lb/>
　有駜三章章九句<lb/>
泮水頌僖公能修泮宮也<lb/>
　能修泮宮者能整飭泮宮且能修泮宮之政也泮宮<lb/>
<pb n="7a"/>
　魯之學名魯有泮宫乆矣不待僖公之時始為之詩<lb/>
　云既作泮宫淮夷攸服言既振興泮宫之教修文徳<lb/>
　而逺人來非謂泮宮建而淮夷服也王伯厚云春秋<lb/>
　時急攻戰而緩教化其留心學校者惟魯僖公能修<lb/>
　泮宮衛文公能敬教勸學他無聞焉據此則詩人作<lb/>
　頌豈盡溢美乎然淮夷之服未然之事也一語可盡<lb/>
　而長言之非頌體也斯謂之魯頌歟<lb/>
　一章僖公振文教於乆廢而興學造士故從前與衛<lb/>
<pb n="7b"/>
　之常至此覺煥然一新無小無大從公于邁猶所謂<lb/>
　圜橋而觀聴者甚衆也即此已足聳動逺人<lb/>
　二章小大從公亦曰樂親其教也公闡揚禮義之徳<lb/>
　音昭昭然又匪有詞氣之厲也載色載笑以為教此<lb/>
　真善教也二語形容僖公宛肖遂為後世幸學良規<lb/>
　三章在泮飲酒不重重行禮既畢而飲也永錫難老<lb/>
　亦壽考作人之意上章伊教言教也未有不身體而<lb/>
　徒以言者順彼長乆之道黙體躬行以吾順道之心<lb/>
<pb n="8a"/>
　攝服人心孰與之梗故能屈此羣醜長道包下文明<lb/>
　徳文武在内詩人盖有箴規之義焉<lb/>
　四章順彼長道者在敬明其徳也表裏協於一敬纔<lb/>
　謂之明所謂敬以明之也威儀為徳之符民則即在<lb/>
　徳上而徳之見於治内為文見於扞外為武烈祖周<lb/>
　公魯公文武兼備允文而不尚粉飾浮華允武而不<lb/>
　在喜功好大實有一畨徳中作用即此已足昭格烈<lb/>
　祖而為孝矣即此已是自求多祜而受福矣此章説<lb/>
<pb n="8b"/>
　治道至精的是僖公對針之藥盖稱頌而寓匡救之<lb/>
　意也<lb/>
　五章克明其徳以下即在泮敷教而冀其有服淮夷<lb/>
　之功也<lb/>
　六章克廣徳心承明徳之君善於敷教來盖偷生免<lb/>
　死之心掃除得盡而後忠君愛國之心充拓得開立<lb/>
　功之勇居功之和皆徳心發露耳<lb/>
　七章八章淮夷附楚附徐世為東南諸國之患一見<lb/>
<pb n="9a"/>
　於魯公之費誓再見於宣王之常武其强乆矣至僖<lb/>
　公十三年齊桓之霸方盛而淮夷病杞公從齊桓㑹<lb/>
　于鹹以討之十六年淮夷病鄫又從齊桓會于淮則<lb/>
　魯君臣所憂者淮夷也故詩人以服淮夷為稱願之<lb/>
　詞然此未然之事也連牽四章似實有其事者然故<lb/>
　於第七章云式固爾猷淮夷卒獲言能審固其謀猷<lb/>
　淮夷豈終不獲哉著此二語上章之獻囚獻馘狄彼<lb/>
　東南下章之元龜象齒大賂南金皆望梅止渴之辭<lb/>
<pb n="9b"/>
　也然則詩人早自救矣<lb/>
　泮水八章章八句<lb/>
閟宮頌僖公能復周公之宇也<lb/>
　頌而用之稱美其君頌之變體也頌而用之稱願其<lb/>
　君尤魯頌之變體也夫以其詞之夸誕如是而聖人<lb/>
　弗削則以猶有箴規責難之㣲意焉按武王分天下<lb/>
　為二伯陜以東周公主之陜以西召公主之魯為諸<lb/>
　姬之長凡東南諸侯莫不統于魯以及淮夷徐方荆<lb/>
<pb n="10a"/>
　楚南海蠻貊皆在統馭之内所謂周公之宇也大雅<lb/>
　韓奕之稱韓侯云奄受北國其追其貊亦猶是歟春<lb/>
　秋時王室東遷魯寖削弱役于齊晉大國即常與許<lb/>
　在魯封内者一奪于齊一易于鄭安得如周公大啟<lb/>
　爾宇之時耶詩人因修閟宫奉命作頌歴叙先王先<lb/>
　公遺緒而冀其東服淮徐南懲荆楚使諸侯奉天子<lb/>
　命以尊二伯仍周公分陜之舊夫豈徒享祀豐潔之<lb/>
　所能致又豈徒御畢出之所能勝者哉盖必有道矣<lb/>
<pb n="10b"/>
　法周公之治以治魯斯可以復周公之宇無如卜郊<lb/>
　僭禘幾于身䧟大憝從齊伐楚不過因人成事以若<lb/>
　所為求若所欲保有龜䝉幸矣經云復周公之宇指<lb/>
　常與許也序云復周公之宇即大啟爾宇之舊合下<lb/>
　五章而言之也上篇云頌僖公能修泮宮已然之事<lb/>
　也此為未然而稱願之故曰不能也<lb/>
　一章閟宮傳以為姜嫄廟又引孟仲子謂禖宮祀姜<lb/>
　嫄而不祀帝嚳是知母而不知父也禖宮之說亦以<lb/>
<pb n="11a"/>
　郊禖附會之朱子曰魯之羣廟也按周公廟曰太廟<lb/>
　魯公廟曰世室羣公廟曰宫閟宫者深邃之宫非宫<lb/>
　名也因其舊而新之故曰新廟既曰閟宫又曰新廟<lb/>
　則合太廟世室及羣廟並修之也春秋不書未嘗改<lb/>
　作也閟宫有侐實實枚枚是言修廟之美以下推本<lb/>
　后稷以魯之封國本於周周之受命由稷也上帝是<lb/>
　依依猶眷顧也可見履巨人跡之妄如果有是異則<lb/>
　魯頌早發其神竒矣奄有下國封之邰也奄有下土<lb/>
<pb n="11b"/>
　大利布之天下皆黍稷之土也覆舉黍稷别出稻秬<lb/>
　何也補正云有邰之國唯宜四種及為農官九土所<lb/>
　宜百榖皆播于下地舉稻于異種舉秬所以包其餘<lb/>
　二章實始翦商集傳云盖有翦商之漸矣語極妥貼<lb/>
　如加志字便非太王心術届及也致天命之及周也<lb/>
　何以驗之於牧野而人心無貳無虞知上帝之臨汝<lb/>
　而天命届矣大啓爾字宇土宇也言其統馭所至已<lb/>
　包封内及東南諸夷在内　此章從太王文武以及<lb/>
<pb n="12a"/>
　周公明周公受封之由<lb/>
　三章錫之山川土田附庸明未嘗錫以郊禘也莊公<lb/>
　之子僖公也以明僣禮之始然止為夸大之辭若不<lb/>
　知為僣者然既云春秋匪懈又言享祀不忒盖匪懈<lb/>
　者時祭也不忒者禘祭也諸侯用禘似乎差忒然周<lb/>
　公有大勲勞可以援宋為例此述僖公之意也皇皇<lb/>
　后帝皇祖后稷享以騂犠言郊祀也是饗是宜降福<lb/>
　既多郊而獲福也周公皇祖亦其福女禘而獲福也<lb/>
<pb n="12b"/>
　下章秋而載嘗夏而楅衡又詳言春秋匪懈之事<lb/>
　周禮日月為常交龍為旂僖公不建日月而建交龍<lb/>
　不敢全用也周尚騂祀周公以王禮乃從殷之白自<lb/>
　比於宋也周郊以冬至而魯以孟春周禘推所自出<lb/>
　而魯専禘於周公皆自知僣妄而稍殺也僣禘則忒<lb/>
　矣僣郊則不宜矣曰不忒曰是宜詩人其以此為諷<lb/>
　歟　郊禘竝僣未有言郊而不及禘者而魯之禘其<lb/>
　實祫也用禘之禮耳未嘗僣五年之禘也猶之僣祈<lb/>
<pb n="13a"/>
　穀之郊而未嘗僣日至之郊也明堂位曰夏季六月<lb/>
　以禘禮祀周公於太廟言禘禮用天子之禮樂也言<lb/>
　祀周公則不推所自出也<lb/>
　四章魯五廟太廟二昭二穆合魯公之世室而六白<lb/>
　牡祀周公於太廟也騂剛祀魯公以下也諸侯祫嘗<lb/>
　祫烝其并升世室昭穆之主於太廟而祀之也三夀<lb/>
　箋謂三卿即三家也李氏云季友受費而季孫氏始<lb/>
　公孫兹帥師而叔孫氏始公孫敖帥師而孟孫氏始<lb/>
<pb n="13b"/>
　三桓之基皆肇於僖公之編<lb/>
　五章僖公四年齊桓會七國之師伐楚盟于召陵公<lb/>
　亦與焉十年經書齊侯許男伐北戎公未嘗與也詩<lb/>
　人安得以他人之功為己功乎李迃仲云言僖公可<lb/>
　以膺戎狄懲荆舒耳其說是也盖與爾昌而熾一例<lb/>
　上章保彼東方願其長享魯邦此章公車千乗願其<lb/>
　扞禦蠻貊泰山巖巖一章願淮夷之同保有鳬繹一<lb/>
　章願南夷之順皆未然之事也　以魯國言則曰昌<lb/>
<pb n="14a"/>
　而熾昌而大以君身言則曰夀而富耆而艾又著夀<lb/>
　胥與試亦動之以用賢之意上三夀敬大臣此與試<lb/>
　體羣臣也惟老成是用則無新進喜事之咎矣<lb/>
　六章七章周公肇封之日統馭所至東南諸夷莫非<lb/>
　奄受之國乃昔之服從於魯者今轉為魯患故願其<lb/>
　來同又願其莫敢不諾也天錫公純嘏言天而祖在<lb/>
　其中<lb/>
　八章魯先公叠遭文姜哀姜之禍則妻之不令者多<lb/>
<pb n="14b"/>
　矣母之不壽者有矣又亂賊肆行則大夫庶士之不<lb/>
　宜者多矣故詩人及之前七章寫得後日功業照耀<lb/>
　天壤而歸結處只言家庭聚順之常夫婦子母之樂<lb/>
　盖必家正而後朝廷正國治而後逺人服也而其本<lb/>
　在於君身可微㑹矣<lb/>
　九章以終閟宫有侐實實枚枚之意萬民是若謂周<lb/>
　公魯公而下功在生民無不被其澤咸頼寢廟之新<lb/>
　故新廟奕奕而民心無不順也民心順則祭可以獲<lb/>
<pb n="15a"/>
　福戰可以克敵岡陵壽考無不在其中此又通篇大<lb/>
　結穴處<lb/>
　閟宫九章五章章十七句<hi>内第四章脫一句</hi>二章章八句二<lb/>
　章章十句<lb/>
　　黄氏佐曰此詩之頌僖公者拳拳於夀考不一而<lb/>
　　足何也曰可以見詩人之情也入春秋以來隐及<lb/>
　　于鍾巫桓乗于彭生般賊于圉犖閔戕于卜齮弑<lb/>
　　逆踵繼其來甚矣國人飲恨尚未舒也故此詩拳<lb/>
<pb n="15b"/>
　　拳以壽考為言欲僖公戒覆車耳或者以諛辭溢<lb/>
　　美例之抑知其忠君愛國之意不得冺邪厥後僖<lb/>
　　公在位三十三年薨于小寢則詩未為無助<lb/>
　魯頌四篇二十四章二百四十三句<lb/>
　商頌<lb/>
　　聖人作樂莫不有樂章以為舞節豈獨商為然而<lb/>
　　頌之名則自商始鄭譜云商者契所封之地十四<lb/>
　　世至湯則受命伐夏定天下後世有中宗者嚴恭<lb/>
<pb n="16a"/>
　　寅畏不敢荒寧有髙宗者嘉靖殷邦至于小大無<lb/>
　　時或怨此三王有受命中興之功作詩頌之武王<lb/>
　　伐紂乃以陶唐氏火正閼伯之墟封紂兄微子啓為<lb/>
　　宋公代武庚為商後自後政衰散亡商之禮樂七<lb/>
　　世至戴公時當周宣王有大夫正考甫者校商頌<lb/>
　　十二篇于周太師歸以祀其先王孔子錄詩之時<lb/>
　　得五篇而已乃列之以備三頌按鄭氏據國語閔<lb/>
　　馬父之言夫校者因其舊有而校正之得者得此<lb/>
<pb n="16b"/>
　　而其餘失也揚子乃謂正考甫作商頌誤矣正考<lb/>
　　甫孔子七世祖也世本正考甫生孔父嘉為宋司<lb/>
　　馬華督所殺而絶其世左傳正考甫佐戴武桓三<lb/>
　　君俱在襄公之前而史記宋世家乃云襄公欲為<lb/>
　　盟主其大夫正考甫美之作商頌不亦謬乎襄公<lb/>
　　為楚所執後伐楚傷于<graphic n="KR3578" url="https://raw.githubusercontent.com/kanripo/KR-Gaiji/master/images/KR3578.png" mimeType="image/png"/>而云莫敢不來享莫敢<lb/>
　　不來王無是理也史遷本於韓詩不足信矣或曰<lb/>
　　殷有三宗太宗何以無頌按禮祖有功宗有德成<lb/>
<pb n="17a"/>
　　湯為開創之君三宗為中興之主其廟百世不遷<lb/>
　　各有專頌太宗無頌先儒謂其詩散亡耳安知不<lb/>
　　即在此十二篇至孔子編詩而又軼邪孔子欲言<lb/>
　　夏殷深慨於杞宋之無徵微獨杞宋唐虞以前苟<lb/>
　　有文獻聖人必且表章恐後夫予嘗曰某殷人也<lb/>
　　則此五篇祖功宗德所存聖人何啻璠璵視之歟<lb/>
　　商頌之異於周者周頌三十一篇皆作於周公故<lb/>
　　有一詩而羣廟用之後雖有制作之才不敢增周<lb/>
<pb n="17b"/>
　　公之舊也商頌則三宗皆有頌随時而逓增者也<lb/>
　　而商頌之同於周者祖功宗德百世不遷始得為<lb/>
　　頌故周太祖二世室皆有頌而成康親盡則祧無<lb/>
　　所謂頌也商則太祖三宗皆有頌而盤庚祖甲雖<lb/>
　　曰賢君親盡則祧亦未聞有頌也<lb/>
那祀成湯也　微子至於戴公其間禮樂廢壊有正考<lb/>
　父者得商頌十二篇於周之太師以那為首<lb/>
　或謂郊特牲云殷人尚聲臭味未成滌蕩其聲樂三<lb/>
<pb n="18a"/>
　闋然後出迎牲聲音之號所以詔告於天地之間故<lb/>
　此詩多言樂其說非也殷人尚聲未迎牲而先奏樂<lb/>
　猶周人尚臭未迎牲而鬱鬯以灌也那止言樂列祖<lb/>
　言味𤣥鳥言大糦各舉一事以該其餘不然豈長發<lb/>
　殷武兩篇樂與味興黍稷皆不用耶　全詩只舉鞉<lb/>
　鼓管磬庸鼓萬舞而聲容無一不該節次無一不具<lb/>
　成湯功德只一烈字盡之商頌簡樸亦以那為冠<lb/>
　置鞉鼓奏之所以節樂樂三闋然後出迎牲盖求神<lb/>
<pb n="18b"/>
　之時也牲既入行九獻仍以鞉鼓節之獨舉管者管<lb/>
　聲細尤難與鞉鼓相諧鞉鼓管籥是堂下所奏玉磬<lb/>
　即所謂鳴球是堂上所奏淵淵嘒嘒則深逺清亮中<lb/>
　各具和平之韻國語云聲應相保曰和細大不踰曰<lb/>
　平然未能與玉磬相依猶未見和平之至盖磬聲天<lb/>
　然和平不假人力鞉管來依磬聲斯真和平矣於赫<lb/>
　湯孫頌湯非自誇也言湯之功德赫然故主鬯之孫<lb/>
　亦承湯緒而於赫也此一節正行禮之時下節九獻<lb/>
<pb n="19a"/>
　之後鐘鼓交作萬舞皆陳則祭畢之時自古在昔以<lb/>
　下則所謂輯之亂也按周因於殷禮雖尚聲尚臭微<lb/>
　有不同而節次應不甚異觀那詩可見至祭義謂禘<lb/>
　有樂而嘗無樂者又有以知其非也<lb/>
　那一章二十二句<lb/>
烈祖祀中宗也<lb/>
　太戊湯之四世孫有桑穀之異懼而修德商道復興<lb/>
　號為中宗其廟百世不遷疏云此祀中宗之樂歌也<lb/>
<pb n="19b"/>
　按歐陽氏曰湯孫自太甲至紂皆是張氏彩曰湯為<lb/>
　創業之始祖故後世率稱湯孫猶周之文子文孫耳<lb/>
　然則可稱以祀湯亦可稱以祀大戊郝氏敬曰詩言<lb/>
　及爾斯所自成湯及大戊也諸侯來假受命溥將言<lb/>
　天命人心表中興之功也<lb/>
　一節烈祖指成湯爾爾大戊也詩言嗟我烈祖成湯<lb/>
　革夏受命有秩然常乆之福申錫于無疆延及爾大<lb/>
　戊再造天下烈祖重光得祭于斯所斯所猶云此地<lb/>
<pb n="20a"/>
　指大戊之廟言而中宗一叚中興事業宗祀不遷已<lb/>
　在其中<lb/>
　二節薦酒薦羮正斯所所備之祭物賚與綏不同前<lb/>
　篇樂以安神神亦安我故云綏此酒以祀神神亦錫<lb/>
　我故云賚到得主祭者奏假無言時靡有争正是凝<lb/>
　合上下之思而成清酤和羮不過假此以將我思也<lb/>
　三節約軧錯衡以下又從時靡有争時追寫其乗車<lb/>
　而來助祭也王政衰則諸侯不朝大戊中興故今日<lb/>
<pb n="20b"/>
　助祭諸侯無逺不至致我受命之廣大也自天降康<lb/>
　豐年穰穰由祖考格故降福多也<lb/>
　四節言中宗尚顧予烝嘗哉此湯孫之所奉者也盖<lb/>
　中宗中興之業即烈祖申錫之緒而湯孫于以丕承<lb/>
　於弗替與前篇詞同而㫖微别<lb/>
　烈祖一章二十二句<lb/>
𤣥鳥祀髙宗也<lb/>
　武丁中宗之五世孫恭黙思道商道復興號稱髙宗<lb/>
<pb n="21a"/>
　　其廟不毁頌髙宗而推本祖德正所以表中興也<lb/>
　一節自史記述緯書謂娀簡吞墮卵生契鄭氏引以<lb/>
　箋詩而怪誕不經矣按天命𤣥鳥降而生商只天命<lb/>
　生商耳盖天命生商之時正𤣥鳥降之時也降者鳥<lb/>
　之髙飛從上而下非天降之也<lb/>
　二節方命厥後補正云承上帝命武湯而言不獨命<lb/>
　湯方命其後奄有九有也商之先后指中宗以下受<lb/>
　天命而不危殆者其故在武丁之為人孫子也　先<lb/>
<pb n="21b"/>
　儒作武丁之孫子按武丁之後未聞賢君子孫祭其<lb/>
　祖考而云命之不殆由於已恐無是理下文又侈陳<lb/>
　功德更甚矣不如從王肅作武丁為人孫子為妥<lb/>
　三節武丁之為人孫子也負荷武王之業無不勝焉<lb/>
　補正云武王成湯也與武王載斾同故諸侯皆建龍<lb/>
　旂十乘奉大糦以供王祭也<lb/>
　四節當是時畿内地方千里惟民所居止而肇開封<lb/>
　域極彼四海無異正域之初焉孟子所謂武丁朝諸<lb/>
<pb n="22a"/>
　侯有天下是也<lb/>
　五節今日髙宗之祭四海來格祁祁衆多由景山四<lb/>
　周之大河以至王都可見殷之受命百世皆宜而百<lb/>
　禄是荷也<lb/>
　𤣥鳥一章二十二句<lb/>
長發大禘也<lb/>
　禘考詳見周頌雝詩今讀是詩雖未明言禘嚳而首<lb/>
　云長發其祥又云有娀方將帝立子生商則其為禘<lb/>
<pb n="22b"/>
　所自出之帝可知也而祖妣並祀如雝所謂既右烈<lb/>
　考亦右文母可知也國語云𤣥王勤商十四代興盖<lb/>
　契至湯十有四世也史記相土昭明之子契之孫宋<lb/>
　𠂻曰相土就封于商此詩作于湯崩之後商書曰七<lb/>
　世之廟可以觀德則商本七廟相土早為毁廟之祖<lb/>
　矣詩曰相土烈烈則毁廟未毁廟之主並合食于太<lb/>
　祖可知也末言卿士阿衡盤庚云兹予大享于先王<lb/>
　爾祖其從與享之則禘時功臣皆祭可知也周之禘<lb/>
<pb n="23a"/>
　經無功臣皆祭之文周禮司勲凡有功者銘書於王<lb/>
　之大常祭於大烝賈疏本孔安國傳謂周時烝祭功<lb/>
　臣殷時烝嘗俱祭未有烝祭及之而大禘反不及者<lb/>
　則周因殷禮可知也何休以功臣皆祭為禘不祭為<lb/>
　祫則臆説矣長發序曰大禘故不言禘太祖雝序言<lb/>
　禘太祖則大禘可知也故不言大<lb/>
　一章禹敷下土方三句不是賛禹功只是急須契耳<lb/>
　言水患既去幅隕既廣而下土安逸使五品不遜百<lb/>
<pb n="23b"/>
　姓不親將入於禽獸亂之道也故天生契以敷教焉<lb/>
　二章𤣥王契也歐陽氏曰𤣥深微之意　傳云桓大<lb/>
　撥治也集傳易大為武盖頌后稷曰思文以衣食足<lb/>
　而禮義興陳常于時夏也頌契曰桓撥以禮義興則<lb/>
　禍亂不生干戈不作威武撥亂莫大於此皆表微之<lb/>
　論<lb/>
　補正云相土侯國雖强大豈能致海外有截盖契為<lb/>
　司徒受命敷教而小大之邦莫不通達惟契能以身<lb/>
<pb n="24a"/>
　先之故其應甚速至相土嗣其世職聲教益烈至於<lb/>
　海外莫不截然秉其法式也<lb/>
　三章帝命不違非人不違之謂世無失德則帝命自<lb/>
　不去之至湯則商家積累之德與上天眷顧之命相<lb/>
　㑹合故湯之降生即於此時所謂湯齊湯降不遲也<lb/>
　日躋者脫盡聲色貨利之人欲超然天理清明之境<lb/>
　界日新又新歴乆見他遲遲不息始終無非一敬式<lb/>
　于九圍作之君師也<lb/>
<pb n="24b"/>
　四章五章詩所云方是言湯為方伯天下歸之武王<lb/>
　載斾以下乃言革夏之事按小球大球謂鄰國聘問<lb/>
　之玉也為下國綴旒言綱紀諸侯而諸侯之於方伯<lb/>
　如旌旂之綴於縿固結而不解也小共大共謂屬國<lb/>
　貢獻之禮也為下國駿厖言驅策諸侯而諸侯之於<lb/>
　方伯如駿厖之足任使奔走不辭也<lb/>
　六章湯以武定天下故曰武王猶周書所謂寧王爾<lb/>
　非謚也䖍敬也秉鉞尚武以敬行之纔見全體聖敬<lb/>
<pb n="25a"/>
　九州之治不能截然歸於一德以苞有三蘖遂其惡<lb/>
　行其志故也今莫遂莫達而九有有截者則以初伐<lb/>
　韋次伐顧次伐昆吾乃伐夏桀苞與蘖並去也湯年<lb/>
　八十有七始伐夏到得有䖍秉鉞是萬不得己非有<lb/>
　利天下之心苞有三蘖以下正是如火烈烈之勢猶<lb/>
　周書所云一戎衣而天下大定也<lb/>
　七章補正云仲虺之誥曰小大戰戰罔不懼于非辜<lb/>
　有震且業盖謂此也謂之中葉者在湯為初年自契<lb/>
<pb n="25b"/>
　以來則為中葉也降于卿士孟子所謂學焉而後臣<lb/>
　之也　按此章又言阿衡配享之故<lb/>
　長發七章一章八句四章章七句一章九句一章六<lb/>
　句<lb/>
殷武祀髙宗也<lb/>
　帝乙之世武丁親盡當祧以中興功髙故為百世不<lb/>
　遷之廟此其祔主於廟之樂歌也𤣥鳥則其時祭之<lb/>
　樂歌也商頌終於殷武以見商之賢君於此究矣三<lb/>
<pb n="26a"/>
　百篇始二南而終殷武二南文德也殷武武功也周<lb/>
　公作立政云克詰兵戎以陟禹之迹王者先文德而<lb/>
　後武功文以經之武以緯之内治修外夷服而王道<lb/>
　備<lb/>
　一章撻彼殷武奮伐荆楚其蓄勢在恭黙思道來運<lb/>
　籌决勝削平禍亂威服四夷在此一舉　補正云荆<lb/>
　楚之地川谷盤亘山林深阻羣蠻雜居各保其險故<lb/>
　必入其阻致其衆然後能盡平之<lb/>
<pb n="26b"/>
　二章居國南鄉言其地近為聲教所加不比氐羌之<lb/>
　逺也乃逺者曰商是常而近者敢不至乎既克之又<lb/>
　以文告責之所以服其心也<lb/>
　三章勿予禍適盖商道先罸後賞故諸侯凛凛以禍<lb/>
　謫為懼稼穡匪解則可以免咎乃自度語<lb/>
　四章以下天命降監一節正中興之本商邑翼翼一<lb/>
　節是中興之盛以保我後生便引起下章作廟之意<lb/>
　或以下章為武丁考室者謬也<lb/>
<pb n="27a"/>
　殷武六章三章章六句二章章七句一章五句<lb/>
　　楚雄南服立國在江漢之間其强最乆周以前世<lb/>
　　系無所考武王封熊繹為楚子春秋莊公之世楚<lb/>
　　皆書荆至僖元年乃書楚人伐鄭李氏樗曰世亂<lb/>
　　則先叛世治則後服當湯之時不敢抗衡及商中<lb/>
　　微為中國患此髙宗所以伐之也文武之時亦未<lb/>
　　聞為患厲王之後然後大邦為讎宣王所以伐之<lb/>
　　也郝敬援二南為證謂天下有道則荆楚首善則<lb/>
<pb n="27b"/>
　　非也夫文王之化及於江漢之間乃德化之成非<lb/>
　　岐西後而江漢轉先也盖楚最難服天下視為向<lb/>
　　背責一不享之楚而天下莫敢不享責一不王之<lb/>
　　楚而天下莫敢不王平荆楚者平天下之大機也<lb/>
　　故詩人頌武丁中興之功先叙奮伐荆楚之績<lb/>
　商頌五篇十六章一百五十四句<lb/>
　<lb/>
　詩序補義卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷十三</head> <lb/>
    <p>
<pb n="1a"/>
欽定四庫全書<lb/>
　詩序補義卷十三<lb/>
　　　　　　　　　　石泉縣知縣姜炳璋撰<lb/>
　豳<lb/>
　　此七篇得名為豳者以七月一篇陳豳之風俗也<lb/>
　　箋謂周公居東都作朱子援董氏說辨之然左傳<lb/>
　　季札于豳曰美哉樂而不淫其周公之東乎知鄭<lb/>
　　非無本也按周公攝政之初三叔流言公云我之<lb/>
<pb n="1b"/>
　　弗辟無以告我先王因而避居東土公之在朝也<lb/>
　　朝夕納誨以詩為教如大雅陳戒之什是也公遜<lb/>
　　于東辭王而行此心惓惓不能自已于是舉公劉<lb/>
　　以來歴世從君民一體上培植之王業作為詩歌<lb/>
　　瞽矇諷誦以教之成王如親聆周公之訓而公之<lb/>
　　居東猶之在朝矣故序曰陳王業也以是推之䲭<lb/>
　　鴞搖動我王業者也東山公之保全王業者也伐<lb/>
　　柯九罭狼跋見公之一身王業所係也故王業二<lb/>
<pb n="2a"/>
　　字七篇之主腦不然一是豳詩一是居東之詩地<lb/>
　　之相去千有餘里世之相後千有餘嵗槩曰豳風<lb/>
　　可乎公劉遷豳而兼言后稷推所本也成王能知<lb/>
　　從前創造之艱難則知今日保守之匪易而公與<lb/>
　　王一本同原存亡共之何嫌何疑不特使王因詩<lb/>
　　而悔悟并亦使三叔聞言而革心惟國史善體周<lb/>
　　公之心故以居東之詩盡繫于豳惟季札深知周<lb/>
　　公之志故曰周公之東然則七月之篇非作于居<lb/>
<pb n="2b"/>
　　東都之日乃作于將往東土之日也時未有東都<lb/>
　　鄭云東都從後之辭也夫後世武侯奉命出師猶<lb/>
　　上前後兩表諄諄以先帝為言况周公此時遭疑<lb/>
　　謗而將乆違庭闕哉顧何以不言豐岐言豳則統<lb/>
　　乎豐岐矣何以不言邰不窋失官自竄戎翟已無<lb/>
　　邰矣<lb/>
七月陳王業也　周公遭變故陳后稷先公風化之所<lb/>
　由致王業之艱難也<lb/>
<pb n="3a"/>
　孔叢子曰于七月見豳公之所以造周也<lb/>
　金氏履祥曰七月之詩周公遭變時所作也夫成王<lb/>
　方有疑于周公公方避位居東而顧為是諄諄幾于<lb/>
　强聒者嗟乎此周公忠愛之誠也夫豈以居東而遂<lb/>
　忘其君也哉其脫然無累之心與拳拳不己之心並<lb/>
　行不悖也<lb/>
　此詩是周公避位時作而却無一語及當日事情是<lb/>
　周公陳王業而却無一語及創業艱難是欲成王懐<lb/>
<pb n="3b"/>
　保小民而但言民之愛親其上欲成王重民事而但<lb/>
　言民之自力其事即農桑狩獵塲圃居室以及草木<lb/>
　禽蟲俱是他處所同未嘗一字及邠土亦未嘗㸃出<lb/>
　邠岐地名但以時令為經衣食為緯民風景物為絢<lb/>
　染使人于諷誦之下開卷即知為豳風而稼穡之艱<lb/>
　難生民之疾苦昔日締造之勤劬今日時勢之搖動<lb/>
　一一于言外得之此之謂風　通體不言教而公私<lb/>
　老㓜秩然禮樂之所以興也通體不言官而獨舉田<lb/>
<pb n="4a"/>
　畯勸相于此勤也通體不言喪祭而開冰一見之典<lb/>
　禮于此秩也通體不言酒而介眉稱觥用之儉徳于<lb/>
　此著也通體不言兵而于貉見之武備于此修也通<lb/>
　體不言役法而于執宫功見之庶民所以子來也凡<lb/>
　占天察地明倫定制備器築室染采褐衣裘裳寔為<lb/>
　周禮一部骨子而總無一字及刑盖純以徳化周家<lb/>
　所以刑措四十年而不用也未㸃出萬夀無疆一語<lb/>
　則欲王之念爾祖修厥徳以承此無疆之休也至矣<lb/>
<pb n="4b"/>
　要須知邠民所重者養而節節有個教在邠民所重<lb/>
　者情而節節有個禮在<lb/>
　一章謀衣處止計其終從反面寫出謀食處專計其<lb/>
　始從正面寫出盖男耕女織須一時並進不得謀却<lb/>
　此事舍却彼事也又須先時經營不得到得此時方<lb/>
　謀此事也故此章為全篇提掇正見衣食兩事離開<lb/>
　不得措置不盡無衣無褐何以卒嵗問得極真切是<lb/>
　聖人設身處地心誠求之處同我婦子饁彼南畆田<lb/>
<pb n="5a"/>
　畯至喜見他少長合作士依婦媚吏至歡欣吏去踴<lb/>
　躍下七章皆如是觀<lb/>
　二章再言春日䟽謂傷悲在蠶生之初不當在求桑<lb/>
　之下故更本春日言之非也盖求桑之女非即采蘩<lb/>
　之女也春日為育蠶之候其有差早可食桑者則女<lb/>
　出而求柔桑未可食桑者則采蘩以飼前後兩番紅<lb/>
　女各乘春光和煦之時安得不俱以春日引起如無<lb/>
　春日遲遲一語似蠶食桑之後又食蘩矣似女既求<lb/>
<pb n="5b"/>
　桑又求蘩矣此正見前日既勤後日更衆通國無一<lb/>
　女之不蠶　鄭氏以仲春為婚姻之期觀此章益以<lb/>
　傳霜降逆女之言為信如從鄭則春日正婚姻之候<lb/>
　已及公子同歸矣何暇在家蠺事且已及時又何云<lb/>
　迨及集傳用豫字亦以此時非婚姻之期矣迨及公<lb/>
　子同歸女公子也春秋傳凡公女嫁于敵國姊妹則<lb/>
　上卿送之公子則下卿送之于大國雖公子亦上卿<lb/>
　送之又公孫蠆以其子更公女而嫁公子又圉人<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>
<pb n="6a"/>
　自墻外與女公子戲皆可證也此時采桑者見女公<lb/>
　子之躬桑不言而傷悲知其將與之同時而于歸不<lb/>
　得乆事其父母也<lb/>
　三章前兩言七月流火九月授衣首章是一直說下<lb/>
　從今年挨說到明年次章是從治蠶時預想到下半<lb/>
　年流火授衣之時故汲汲也此七月流火八月萑葦<lb/>
　盖追言去年流火後取萑葦為棲蠶之具至今嵗治<lb/>
　蠶之月采桑供蠶食而以所蓄之萑葦棲之也蠶事<lb/>
<pb n="6b"/>
　備矣而後載績之事起焉<lb/>
　四章自二章至此皆言謀衣却每章作兩番寫此言<lb/>
　冬獵之事上叚是豳民自往取獸下叚是邠公行田<lb/>
　狩之禮而通國皆行也纘繼也謂舊年行之今年復<lb/>
　舉蒐苗獮三者行之于前而冬狩復繼之也農事既<lb/>
　畢常恐不足禦一嵗之寒故大閲以前任民往取大<lb/>
　閱之時通國皆行前言取狐後言獻豜互文也獻豜<lb/>
　者或為祭祀賔客及充君之庖此章專言禦寒而忽<lb/>
<pb n="7a"/>
　及獻豜乃餘意以見邠民忠愛無已也<lb/>
　五章舊以上卒嵗為邠公奉夏朔此章改嵗邠民自<lb/>
　相紀候建子為嵗首其說非也君民豈有異朔此改<lb/>
　嵗即指建寅之月盖穫稻納稼十月中非無所事玩<lb/>
　下章乘屋在十月之後則此墐户等事亦當在十月<lb/>
　後矣古人之宅二畆半在邑二畆半在田言農夫往<lb/>
　治邑中之室然後率其婦子入而居之若曰入此室<lb/>
　處可以更嵗矣集傳下將字作將然未然之詞甚妥<lb/>
<pb n="7b"/>
　自孔疏吕氏以三正之說雜之則與何以卒嵗有碍<lb/>
　但言物候及塗塞之事便覺寒氣逼人並未用一正<lb/>
　筆寫寒若用一正筆則犯觱發栗烈二語也　斯螽<lb/>
　莎雞蟋蟀集傳以為一物按斯螽股鳴莎雞翼鳴蟋<lb/>
　蟀注鳴經史中從無一物而股翼注俱能鳴者則三<lb/>
　物也顧氏兆麟云先言在野在宇在户後以蟋蟀總<lb/>
　承之<lb/>
　六章亦兩層分說上言養老下言食農零星㸃綴而<lb/>
<pb n="8a"/>
　貴賤之等摘取之方生熟之節烹調之宜無一不指<lb/>
　㸃分明正如家長數家珍一蔬一果逐事關心也故<lb/>
　愈瑣細愈見王道濶大篇中每說一事必以時令引<lb/>
　起七月之通例也<lb/>
　七章邑居則塞向墐户穹窒熏䑕治之更無遺力何<lb/>
　待再執宫功嚴氏云宫公室也邠民一絲一獸皆不<lb/>
　忘君何獨于宫室忘之想見樂事勸功尊君親上之<lb/>
　意邑居既治于前乘屋自指野廬說設或不治即無<lb/>
<pb n="8b"/>
　以為播榖之居安得不亟<lb/>
　八章言農事畢而飲酒燕樂也亦所以推廣首章後<lb/>
　叚之意七月言民風而鑿冰開冰獻羔祭韭微及國<lb/>
　政盖衣食具備人民和樂即賔祭老疾無不與以調<lb/>
　劑之宜見邠公無一事不為之節宣而邠民無一事<lb/>
　不受君上之澤也以起下文稱觴願壽之意　邠民<lb/>
　既躋公堂以飲君則其自相為飲及君燕羣臣可知<lb/>
　季札所為樂而不淫也<lb/>
<pb n="9a"/>
　七月八章章十一句<lb/>
　　七月之篇紀候或以日或以月先儒之言多不可<lb/>
　　據傳箋云一之日周正月也二之日殷正月也三<lb/>
　　之日夏正月也四之日周四月也然則三正既立<lb/>
　　其於二月不必云四之日矣孔疏知其難通而小<lb/>
　　變之謂日陽而月隂也建子之月陽氣初動故日<lb/>
　　之則無以解于建已之稱月也則又云四月純陽<lb/>
　　用事微隂初萌故月之也夫建已之月其卦純陽<lb/>
<pb n="9b"/>
　　建亥之月其卦純隂純陽而隂初伏從而月之純<lb/>
　　隂而陽初伏乃不從而日之乎又先儒謂豳國僻<lb/>
　　逺無純臣之義自有私紀其時月者竊謂周家世<lb/>
　　篤忠貞文王事紂之日其繫易如臨之八月有凶<lb/>
　　復之七日來復猶用商正豈后稷公劉之世當虞<lb/>
　　夏時輒改時王之朔乎夏仲康雖微羲和俶擾天<lb/>
　　紀即有𦙍侯之師而何有于公劉三代雖云異朔<lb/>
　　而其上治天道下治民事皆以夏時為凖詎邠民<lb/>
<pb n="10a"/>
　　生當其世而反用子丑之朔必不然矣然則一之<lb/>
　　日二之日孰定之曰周公定之也騐之七月流火<lb/>
　　之文矣據堯典日永星火以正仲夏七月而大火<lb/>
　　西流成周之時非虞夏之世也可知篇中以日紀<lb/>
　　月自周公言之非邠民當日自有之名也循邠民<lb/>
　　之俗純用夏時而必改稱一之日二之日者一嵗<lb/>
　　之中必有嵗首詩邠風也作詩之時成王之世也<lb/>
　　公將以子為嵗首而曰此正月也既與夏時相戾<lb/>
<pb n="10b"/>
　　且下章四月五月等皆不可通如以寅月為正月<lb/>
　　則本朝正朔之外又有一朔是使天下二朔矣非<lb/>
　　所以大一統也周公作詩既不敢顯悖豳時之俗<lb/>
　　復不敢上干本朝之制因以十者數之終也十後<lb/>
　　以起其數連十言之則為十有一矣除十言之則<lb/>
　　直謂之一可矣曰一之日二之日又曰何以卒嵗<lb/>
　　二之日而卒嵗夏時也但避兩正月之名而示以<lb/>
　　從夏時之實聖人之情見矣必連舉四之日者何<lb/>
<pb n="11a"/>
　　也子丑者夏時之終寅卯者夏時之始即始終之<lb/>
　　各二月日之是從夏時而仍不失尊王之義者也<lb/>
　　周禮籥章歌豳詩以逆暑迎寒又曰祈年于田祖<lb/>
　　則龡豳雅以樂田畯祭蜡則龡豳頌以息老物考<lb/>
　　之于詩未見其篇章所在三分七月之詩以當之<lb/>
　　謂殆及公子同歸以上二章為豳風十月穫稻為<lb/>
　　此春酒以介眉夀以上四章為豳雅稱彼兕觥萬<lb/>
　　夀無疆以上為豳頌者鄭箋也謂本有是詩而亡<lb/>
<pb n="11b"/>
　　之者王氏安石也謂七月全篇隨事變其音節者<lb/>
　　王氏質也以甫田為豳雅豐年為豳頌李氏景齊<lb/>
　　也以烝民諸篇為豳雅思文噫嘻豐年載芟為豳<lb/>
　　頌王氏志長也以甫田大田為豳雅載芟良耜為<lb/>
　　豳頌何氏楷也按周鎬京也邠公劉所遷之國也<lb/>
　　地既不同周天子也邠諸侯也爵亦懸絶安得以<lb/>
　　周之雅頌為邠之雅頌耶周雅周頌而言豳何異<lb/>
　　以周南為豳南乎夫豳本無風所云豳風周公居<lb/>
<pb n="12a"/>
　　東前後之詩耳惟七月一篇係周公所陳王業寔<lb/>
　　為豳地風俗固不得移而之魯亦不得移而之周<lb/>
　　也周禮言豳詩豳雅豳頌自當于豳求之逆暑迎<lb/>
　　寒祈年祭蜡皆民間之事自當于民間風俗求之<lb/>
　　則舍七月一篇其又誰屬也生民思文地則邠矣<lb/>
　　而后稷配天豈民間所用載芟良耜則農事矣然<lb/>
　　為天子之祈報且亦未聞作之于邠也鄭氏三分<lb/>
　　七月之篇饒氏魯謂一詩而備三體說非無稽且<lb/>
<pb n="12b"/>
　　周禮言邠詩邠雅邠頌而不言邠風明以此三者<lb/>
　　皆在邠風也後人欲與鄭辨而無據安見齊得而<lb/>
　　楚失哉<lb/>
鴟鴞周公救亂也　成王未知周公之志公乃為詩以<lb/>
　遺王名之曰鴟鴞<lb/>
　七月作于周公將往東土之日其詞平其意隠從容<lb/>
　不迫聖人處變之道也此作于居東之時四國將叛<lb/>
　之日欲王悔悟而急圖救正也故其情危其詞急呼<lb/>
<pb n="13a"/>
　號迫切聖人救亂之心也<lb/>
　一章通篇予我俱指鳥俱周公自比非前則喻先王<lb/>
　而後忽自况也葢以鳥之惜其子比己之惜其兄弟<lb/>
　以鳥之愛巢比己之愛王室恩斯勤斯在鳥則謂自<lb/>
　己撫育此子在公之意以比吾與兄弟俱本文考之<lb/>
　毛裏同受恩勤共此一本亦共此一巢奈何骨肉視<lb/>
　為仇讎從鴟鴞而不顧乎　鴟鴞鴟鴞猶云禄父禄<lb/>
　父云爾如禄父已誅而猶欲其無毁我室無是理矣<lb/>
<pb n="13b"/>
　既取我子言取之而去使之黨惡也黨惡而叛君父<lb/>
　必誅死周公豈欲死其兄哉如二叔束身待罪縛叛<lb/>
　人以獻可以救其死亡篇中抑鬱沈痛展轉呼號不<lb/>
　特悟王即以之告叔可也<lb/>
　二三章集傳次第井然綢繆牖户以比己深愛王室<lb/>
　之意盖承上章鬻子閔斯來言我之親者莫親于管<lb/>
　蔡我使之監殷正所謂迨天之未隂雨而豫為牖户<lb/>
　之綢繆也三國鼎峙互為聲援以制一小腆之武庚<lb/>
<pb n="14a"/>
　尚敢有侮予者乎豈意變生不測綢繆之計適遺以<lb/>
　搖蕩之謀豈二叔未知吾經營王室之瘁乎吾向也<lb/>
　拮据蓄租捋荼亦曰王室未成未有家室耳彼固親<lb/>
　見之者也今家室成矣而仍使我譙譙翛翛而殺且<lb/>
　敝使我室翹翹而危之甚使風雨漂搖而内變外患<lb/>
　之總至此固非尋常意料之所及我于此時維音嘵<lb/>
　嘵愬于王而已盖名為責武庚故開口呼鴟鴞而其<lb/>
　意寔沈痛于二叔之助逆而有難于顯言者不覺其<lb/>
<pb n="14b"/>
　言之痛切至斯也<lb/>
　鴟鴞四章章五句<lb/>
　　自金縢之篇曰我之弗辟我無以告我先王孔傳<lb/>
　　讀辟為誅辟以居東為東征馬融鄭康成讀辟為<lb/>
　　避居東都集傳主孔說而晚年與蔡九峰帖謂宜<lb/>
　　從鄭氏竊嘗詳考當日時勢叅之經傳知朱子晚<lb/>
　　年之論定者是也有從孔傳而謂二叔流言與武<lb/>
　　庚之叛不是兩時者夫成王雖少賢主也二叔突<lb/>
<pb n="15a"/>
　　然稱兵云將不利孺子其信之乎漢昭帝猶識上<lb/>
　　官傑毁霍光之誣况在成王書曰管叔及其群弟<lb/>
　　流言于國中盖輦轂之下奸人宻布互相傳播以<lb/>
　　達于王而不知主名者誰也若流言時便起晉陽<lb/>
　　之甲則當云宣言聲言非流言矣謬一也且公何<lb/>
　　忍逆料流言必由管叔乎即或知之便誅叔以滅<lb/>
　　口是益成王之疑也夫居東二年鴟鴞作而王疑<lb/>
　　猶未釋然斯時肯授公以兵乎而曰疑者聴其疑<lb/>
<pb n="15b"/>
　　天下未安公當以兵安之則後世之拜表輒行矣<lb/>
　　謬二也周公既去以重任付之二公二公亦周公<lb/>
　　也甘棠治内鷹揚治外滅此小腆裕如也而况齊<lb/>
　　魯虞虢陳魏諸賢侯皆與宻邇而後儒恐武庚長<lb/>
　　驅入鎬謬三也書曰王迎公歸嵗則大熟則公還<lb/>
　　朝當在九月東山詩曰倉庚于飛熠耀其羽公之<lb/>
　　東歸當在二月如以還朝東征為一年事是奏凱<lb/>
　　而還頓兵郊外咫尺不見天子自二月至九月必<lb/>
<pb n="16a"/>
　　天子郊迎而後入也何以為周公且東山既平而<lb/>
　　猶曰風雨漂搖耶謬四也或又曰大臣去位王何<lb/>
　　以不留而居東者果誰東也謂在東都則洛邑未<lb/>
　　營謂在東魯則公未之魯嗟乎為此說者得毋以<lb/>
　　公之居東若後世大臣削奪杜門掃迹者哉成王<lb/>
　　疑公未嘗誚公也意是時公必請命于王為鎮撫<lb/>
　　東土而行公豈欲顯成王之過哉詩曰衮衣繡裳<lb/>
　　又曰赤舄几几非待罪之服明矣然則何以知其<lb/>
<pb n="16b"/>
　　為東都也洛邑未營東土則在版籍鄭曰避居東<lb/>
　　都從後之辭耳居東二年不特罪人斯得并所謂<lb/>
　　澗水東瀍水西周覽無遺後此作邑已預計于此<lb/>
　　時而謂王不留公公不居東土謬五也狼跋云公<lb/>
　　孫碩膚孫者避也即我之弗辟之辟也如叔謗公<lb/>
　　公曰我不殺叔無以告我先王其詞尚有成王哉<lb/>
　　且夫周公非不可磯者也攝政之時叔如貽書讓<lb/>
　　公謂權位太重得毋不利孺子則公將興兵誅之<lb/>
<pb n="17a"/>
　　乎抑反覆開諭之乎即居東二年已得其狀意必<lb/>
　　使人曉之而堅不可動是公未嘗不欲生之而叔<lb/>
　　已絶其生之路風雷變成王悟公還朝叔益不自<lb/>
　　安遂挾武庚而叛故書金縢之後大誥次之詩七<lb/>
　　月之後鴟鴞次之東山破斧又次之乃學者獨疑<lb/>
　　經而信孔傳其謬六也或又以東土為東郊則書<lb/>
　　言王出郊者馳驛召公王出郊以俟之耳出郊天<lb/>
　　雨反風不待公之至也以為公先在郊其謬七也<lb/>
<pb n="17b"/>
　　今以周公居東東征前後考之書傳謂公居攝一<lb/>
　　年救亂二年克殷三年伐奄其說是也六年春營<lb/>
　　洛是年冬洛邑成七年留治洛然則流言當在元<lb/>
　　年罪人斯得當在二年鴟鴞之作當在三年是年<lb/>
　　秋公還朝管蔡叛即以是年冬東征也制作禮樂<lb/>
　　當在七年盖成王年十三踐祚至此年已二十四<lb/>
　　矣而說者乃疑公攝政七年無日不在東營洛遷<lb/>
　　頑制禮作樂日亦不足謬八也其餘諸論尚多皆<lb/>
<pb n="18a"/>
　　主孔傳無一而可者也<lb/>
東山周公東征也　周公東征三年而歸勞歸士大夫<lb/>
　美之故作是詩也<lb/>
　一章言其完也二章言其思也三章言其室家之望<lb/>
　女也四章樂男女之得及時也君子之于人序其情<lb/>
　而憫其勞所以說也說以使民民忘其死其唯東山<lb/>
　乎<lb/>
　此詩周公所自作言其完者歸士完全也言其思者<lb/>
<pb n="18b"/>
　征夫思其室家也室家望女則室家之望征夫也男<lb/>
　女及時各遂其願也而完字尤為一篇之綱戰危事<lb/>
　也東山之役設有死傷雖奏凱西旋而父之哭其子<lb/>
　婦之哭其夫者多矣周公之心天地父母之心也豈<lb/>
　舍哀死憫傷寡婦孤兒之隠而專論其室家之情好<lb/>
　哉誠以仁義之師又好謀而成故在彼無屠戮之慘<lb/>
　在我無輿尸之凶全師而出亦全師而還及其既歸<lb/>
　勞士也但言其室家懸望之苦男女及時之樂而他<lb/>
<pb n="19a"/>
　無聞焉則斯時父慶其子兄慶其弟里閭族黨之相<lb/>
　歡樂無不包舉其中盖惟我能勝人然後可以不妄<lb/>
　殺亦惟不忍殺人然後不為人殺之智之盡仁之至<lb/>
　也嗟乎如東山之捷者有之矣能如周公之完師而<lb/>
　還有幾人哉<lb/>
　𥙷正云篇中屢言室家男女之情而不及父母與小<lb/>
　雅勞使還役之詩異何也古者征役逾時則返至三<lb/>
　年之乆則父母或有存亡之感上之人不忍形容歌<lb/>
<pb n="19b"/>
　咏者矣自古無别父母之詩盖人子之所不忍言也<lb/>
　即此見聖人之曲盡人情而止于義理之極矣<lb/>
　正言父母以及家室杕杜之所以為雅也言家室而<lb/>
　已包括父母東山之所以為風也其義一也<lb/>
　首四句宜作周公自言若述軍士之詞便于三四章<lb/>
　有礙言我來遇雨則軍士之苦自見　一章首四句<lb/>
　言方啟行也故下云我東曰歸二章言在途益乆歸<lb/>
　心益急故下云伊可懐也三章言家已邇而將至也<lb/>
<pb n="20a"/>
　故下云我征聿至每章重述一過一步近一步至末<lb/>
　章則東山零雨是追憶之境<lb/>
　一章言我之自東而來也征途既逺零雨又濛爾征<lb/>
　夫莫不曰我東曰歸我心西悲然捷音已達于京畿<lb/>
　斯時我室家皆制彼裳衣以待我而知我勿事行枚<lb/>
　也因采桑而見蜎蜎之蠋在于桑野皆相謂曰彼敦<lb/>
　然獨宿之人亦在車下矣在車下則啟行而來矣<lb/>
　此制裳衣是室家初聞捷音喜而豫待三章婦嘆則<lb/>
<pb n="20b"/>
　望乆不至而歎也洒埽則裳衣既成而修潔其室也<lb/>
　立言之叙如此<lb/>
　二章從征夫意中懸空說出無限凄凉景况宛然在<lb/>
　目可驚可畏然歸心孔亟不覺可畏轉覺可懐盖旅<lb/>
　人在途心已在家極不堪景都是可親可愛也　此<lb/>
　二畆半在田之室廬也下章穹窒洒埽則二畆半在<lb/>
　邑之室也程說自明<lb/>
　三章皆周公之言末二句述征夫之言也以為鸛鳴<lb/>
<pb n="21a"/>
　于垤矣爾征夫之婦亦嘆于室矣婦知其夫將歸莫<lb/>
　不洒埽庭除塗塞墻壁以待征夫之至而唯恐其不<lb/>
　至也我征東之師忽已至焉樂何如耶斯時征夫見<lb/>
　此苦瓜烝在栗薪之上當必曰自我不見于今已三<lb/>
　年矣苦瓜栗薪西土常物人當羇旅初歸見家鄉一<lb/>
　物覺心開目爽况家人骨月之重聚耶或疑不合室<lb/>
　家望女之㫖不知鸛鳴三句是言其望而下正慰其<lb/>
　望也<lb/>
<pb n="21b"/>
　四章爾雅註及埤雅皆以熠燿為螢朱子以礙熠燿<lb/>
　其羽故更之曰鮮明也盖前此一路東來零雨不已<lb/>
　至此則春光晴好景物鮮妍周公著熠燿二字便見<lb/>
　日麗禽飛恰與皇駁之馬九十之儀相映昏禮依毛<lb/>
　公霜降逆女冰泮殺止自九月至二月皆昏姻之期<lb/>
　東歸之時適當春仲猶未過時一時嫁娶俱行新舊<lb/>
　對說言無人不遂其願也<lb/>
　東山四章章十六句<lb/>
<pb n="22a"/>
破斧美周公也　周大夫以惡四國焉<lb/>
　後序謂周大夫惡四國其說誠非朱子謂作于軍士<lb/>
　是也盖此東征之將弁有明禮義深知周公之心而<lb/>
　托為軍士之辭也首序盡之書多士云昔朕來自奄<lb/>
　予大降爾四國民命多方云告爾四國多方則四國<lb/>
　俱指管蔡商奄此傳之所本也<lb/>
　首二句作喝起之勢下四句是釋其所以如此也盖<lb/>
　禄父誅管蔡戮幾于破斧缺斨不知周公者以為近<lb/>
<pb n="22b"/>
　于寡恩矣而抑知公之東征誅一二人之不正者使<lb/>
　天下之人皆歸于正以共享承平之福其所以哀天<lb/>
　下者甚大破斧缺斨豈得已哉說一哀字見其征誅<lb/>
　所及乃其惻怛慈愛之意遍滿宇内也寔從上文皇<lb/>
　字看出<lb/>
　兵凶事也曰嘉曰休猶之刑曰祥殺曰義也<lb/>
　破斧三章章六句<lb/>
　　詩緝斧斨樵蘇之用不言弓矢干戈矛㦸而專言<lb/>
<pb n="23a"/>
　　斧斨錡銶者盖東征之師不尚殺戮許氏謙主其<lb/>
　　說按武王之伐殷也民苦紂虐乆矣王師之來如<lb/>
　　苗待雨若東山之役紂惡既消故君生感禄父有<lb/>
　　必死之志頑民有從義之心加以管蔡霍奄徐淮<lb/>
　　夷諸國方且以文考忠貞周家臣節為辭武王之<lb/>
　　取殷歸罪周公太公成之者而周公親總六師以<lb/>
　　片詞解散其黨吾知難也觀于既平之後猶營洛<lb/>
　　邑以處頑民則此日之時勢可知矣故謂東征而<lb/>
<pb n="23b"/>
　　未有誅殺者非也然公仁人也全藉兵力則先軫<lb/>
　　優為之何必周公公于此時手提京旅又合庶邦<lb/>
　　友君尹氏御事兵力既强戰則必勝可以旦夕滅<lb/>
　　之而必遲之三年即多士所謂予大降爾四國民<lb/>
　　命予惟不爾殺之心也始之以文告繼之以招撫<lb/>
　　而禮義之所不能諭者然後以兵兵之而猶不忍<lb/>
　　妄動多殺也如他書所載客有獻微言于周公公<lb/>
　　曰唯唯明日興師而誅管蔡盖相機而動極其神<lb/>
<pb n="24a"/>
　　速于是禄父殺而殷民之望絶矣管叔誅而烏合<lb/>
　　之衆散矣若奄若徐戎淮夷不過傳檄而定絶不<lb/>
　　費手易所謂神武者非耶毛昇曰此詩乃東征之<lb/>
　　後四國之中有知周公之心者作此以美之也四<lb/>
　　國管蔡商奄也既破我斧又缺我斨言周家兵力<lb/>
　　之强我雖有斧斨無所用之猶所謂矢盡弦絶乃<lb/>
　　寫一時敗北耳然周公之東征也乃所以正我四<lb/>
　　國之人心而哀之所以變化我四國為惡之心而<lb/>
<pb n="24b"/>
　　使之嘉美所以斂固我四國渙散之心而使之休<lb/>
　　美也豈有意殺之哉是周公不忍殺人之心四國<lb/>
　　中知禮義者亦深服之也存之以備通經者采擇<lb/>
　　焉<lb/>
伐柯美周公也　周大夫刺朝廷之不知也<lb/>
　諸家從後序刺朝廷之說箋謂詩作于風雷之後猶<lb/>
　疑周公故刺之不知風雷之後即啟金縢王即悟公<lb/>
　即歸矣程子謂作于既得罪人之後刺不知所以還<lb/>
<pb n="25a"/>
　周公之道詩故周公將歸貽詩二公說皆未安詩學<lb/>
　周公居東以禮化民昏姻其一節耳豈周公未之東<lb/>
　土娶妻無行媒耶皆說之不可從者且詩無美刺並<lb/>
　舉之例也<lb/>
　一章此深喜周公之得見也匪斧無以伐柯匪媒無<lb/>
　以娶妻以比匪流言之變則無以見周公也或疑近<lb/>
　于幸災樂禍不知東人喜見周公之至而無以形容<lb/>
　之一若流言之人直為我作見周公之合者無異斧<lb/>
<pb n="25b"/>
　之于柯媒之于娶也<lb/>
　二章當為興不必䝉上章來上章喜其至此章樂其<lb/>
　教也伐柯伐柯即此舊有之柯一視傚之而其柯已<lb/>
　成可見其則不逺也我覯周公而公之教我即此舊<lb/>
　有之禮制一整頓而籩豆已秩然有踐矣豈必逺人<lb/>
　以為教哉盖分陜之時教化大行公至東土再為整<lb/>
　飭而禮教煥然一新其實即其舊有之規模而詳悉<lb/>
　示之耳非有所加也故中庸引之以為道不逺人之<lb/>
<pb n="26a"/>
　喻專言籩豆舉一以該其全也聖人過化存神不待<lb/>
　後此制禮作樂而禮教東矣他日遷頑民于此得毋<lb/>
　欲其薰炙此邦之風俗乎<lb/>
　伐柯二章章四句<lb/>
九罭美周公也　周大夫刺朝廷之不知也<lb/>
　成王既悟出郊躬迎而猶刺朝廷之不知無是理矣<lb/>
　三復集傳字字當以金鑄<lb/>
　一章九罭不過尋常之魚網耳乃得鱒魴之美魚我<lb/>
<pb n="26b"/>
　東土不過尋常之下里耳乃觀此衮衣繡裳之之子<lb/>
　盖于將歸之日追叙初至之時不勝其驚異也衮衣<lb/>
　繡裳上公之服知公之避東乃為天子鎮撫東土非<lb/>
　去官也<lb/>
　二章鴻鴈北鳥有時而南謂之鴻鴈來賔南方多洲<lb/>
　渚遵渚鴻之來賔時也以喻周公來于東土<lb/>
　三章北地髙平南方下豬遵陸北歸也以鴻之北歸<lb/>
　興公之西歸上章言遵渚是喻其來似以東土為所<lb/>
<pb n="27a"/>
　矣然公歸豈無所乎特于女信處而已此章言遵陸<lb/>
　是喻其去鴻去當再來詩人深慨公之不復也故云<lb/>
　公歸將不復矣特于女信宿耳<lb/>
　四章是作詩主意<lb/>
　九罭一章四句三章章三句<lb/>
狼跋美周公也　周公攝政逺則四國流言近則成王<lb/>
　不知周大夫美其不失為聖也<lb/>
　此詩盖作于既歸之後東人追叙而美之也<lb/>
<pb n="27b"/>
　竊謂此章言狼貪故前後皆失其宜聖人無欲故進<lb/>
　退皆安其度其前也避位居東無所愠也其後也王<lb/>
　悟而迎無所喜也始終赤舄几几而已成王幼周公<lb/>
　攝相上為宗社下為生靈所謂美之大者也流言者<lb/>
　即以是為詞故不得已避此大美而不居自非聖人<lb/>
　必有憤懣不平之意形于動靜及其聞王悔悟迎已<lb/>
　可以成此大美矣未免喜極而改其常度而聖人處<lb/>
　之從容安舒者其故何也有貪欲則拂之而生其怨<lb/>
<pb n="28a"/>
　望遂之而喜不自持無欲則渾然天理正大光明故<lb/>
　惟音嘵嘵者憂勤王室之心赤舄几几者樂天知命<lb/>
　之素並行不悖者也<lb/>
　嚴氏粲曰狼猛健之獸雖善用兵者禦之亦不能免<lb/>
　平時不至跋㚄其老者頷下垂胡若在平地亦無跋<lb/>
　㚄之理所言跋胡㚄尾謂其落機阱之時進退求脫<lb/>
　不得耳<lb/>
　以事言謂之碩膚以名言謂之徳音美名者功在社<lb/>
<pb n="28b"/>
　稷福在民生名之甚美者也今曰不利孺子則此名<lb/>
　若有玷缺乃公以一避消釋羣疑而罪人斯得及風<lb/>
　雷之變王悟公歸令聞令望何嘗有一毫缺憾也集<lb/>
　傳徳音猶令聞也指美名言是也盖徳之寔君子能<lb/>
　諒之若當時之名則見許于君子者未嘗不疑于一<lb/>
　二人如成王不以為忠雖無損于寔而已受玷于名<lb/>
　矣周公始則見疑終則悔悟于是合上下朝野天下<lb/>
　後世無一人不知其寔并無一人不仰其名詩曰徳<lb/>
<pb n="29a"/>
　音不瑕可謂形容曲盡矣<lb/>
　狼跋二章章四句<lb/>
　　許氏謙作豳風次序圖七月之後即次以伐柯狼<lb/>
　　跋鴟鴞九罭而以東山破斧殿其末竊以為非夫<lb/>
　　子序詩之意也七月鴟鴞東山皆周公所自著者<lb/>
　　序于前而流言居東復國東征之顛未明矣破斧<lb/>
　　以下四詩皆人之美周公者也以破斧繼東山從<lb/>
　　其類也伐柯九罭狼跋皆東人所作者而以狼跋<lb/>
<pb n="29b"/>
　　殿夫子非無意也盖攝政似過專用二叔似不智<lb/>
　　居東似畏禍鴟鴞似怨東征似憤并管叔誅之似<lb/>
　　忍皆所謂瑕也夫子特掲徳音不瑕一語以收束<lb/>
　　豳風之全以見周公所以如此者皆出于天理人<lb/>
　　情之至而無一毫私意行乎其間其在當日已如<lb/>
　　日月之昭明萬古而下豈為奸邪之口實故狼跋<lb/>
　　詩人不必綜周公之全局而夫子編詩之意已盡<lb/>
　　元聖之生平也<lb/>
<pb n="30a"/>
　豳風七篇二十七章二百三句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷十三<lb/>
</p>
<p>
</p>
  </div>
</body>
</text>
</TEI>
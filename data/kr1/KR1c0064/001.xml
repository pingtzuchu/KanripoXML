<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷一</head> <lb/>
    <p>
<pb n="1a"/>
欽定四庫全書<lb/>
　詩序補義卷一<lb/>
　　　　　　　　　　石泉縣知縣姜炳璋撰<lb/>
　詩國風<lb/>
　　舊本言毛詩國風陸氏德明云詩有齊魯韓三家<lb/>
　　故題姓以别之或云大毛公加毛詩二字或云河<lb/>
　　間獻王所加孔氏云詩國風舊題也毛字漢世加<lb/>
　　之按易稱周易以文王周公孔子而名傳不得擬<lb/>
<pb n="1b"/>
　　經故書不稱伏詩不稱毛尊經也<lb/>
　　或曰孔子删詩乎曰然然則古詩三千仲尼删之<lb/>
　　為三百乎曰史遷言古詩三千信有之而云删為<lb/>
　　三百則非也古者自朝㑹燕饗以及陳善納誨皆<lb/>
　　有詩令太師歌之為君德之助而閨門里巷勞人<lb/>
　　思婦亦莫不以詩冩其性情采詩之官復陳扵天<lb/>
　　子以考見列國政治之得失其所傳何止三千哉<lb/>
　　今所載正雅羙文武成王而無康王之詩變雅刺<lb/>
<pb n="2a"/>
　　幽厲而夷懿以下無雅殷室三宗而太甲獨無頌<lb/>
　　衛有康叔齊有太公丁公陳有胡公唐有唐叔皆<lb/>
　　始封賢聖之君而諸風無一詩及之豈得云古詩<lb/>
　　之舊哉然則三千餘篇古之全詩也東遷而後西<lb/>
　　京文物蕩扵兵火且更歴數百年守缺抱殘旋復<lb/>
　　遺佚故正考甫得商頌十二篇至孔子時僅存其<lb/>
　　五則此三百篇非即古詩之舊曉然也詩既散亡<lb/>
　　存者又殘缺失次夫子自衛反魯乃取而删定之<lb/>
<pb n="2b"/>
　　為三百十一篇有㫁簡賸句不成片叚者則去之<lb/>
　　如史傳所引用一二言是也有羙不足法刺不足<lb/>
　　戒者存之恐為後世人心之累亦去之如唐棣之<lb/>
　　華是也可知衣錦尚絅素以為絢未必鄭之丰衛<lb/>
　　之碩人也誰能秉國成詩本無能字殷鑒不逺在<lb/>
　　于夏后之世詩本無于字皆學者諷詠之訛豈必<lb/>
　　篇删其句句删其字也哉不然詩為樂章而删其<lb/>
　　一字一句不足以入音律矣則歐陽氏之説非也<lb/>
<pb n="3a"/>
　　堯夫謂諸侯千有餘國風取十有五不知季札觀<lb/>
　　樂時已歌十五國風矣其説亦非也然諸儒云孔<lb/>
　　子有正樂之功無删詩之事則又未敢信也彼謂<lb/>
　　扵禮删采齊則堂上有儀而門外無儀扵射删貍<lb/>
　　首則天子有節而諸侯無節扵燕删新宫則歌有<lb/>
　　詩而管無詩其説固然然周衰禮廢至戰國而皆<lb/>
　　去其籍此數詩者或逸扵删詩之後未可知也不<lb/>
　　得據為未甞删詩之證矣夫逸詩之見扵左國二<lb/>
<pb n="3b"/>
　　戴吕氏春秋晏子春秋國䇿韓詩外傳説苑家語<lb/>
　　漢書注及諸子所引用者多矣而謂皆逸扵孔子<lb/>
　　之前而孔子皆未之見也可乎故謂三百為成數<lb/>
　　而所餘不止十一篇説可通也謂古詩止此三百<lb/>
　　餘篇不可通也謂孔子删去者必少扵三百篇之<lb/>
　　數其説是也而謂孔子本未嘗删詩其説非也<lb/>
　　程大昌詩議詩有南雅頌無國風南雅頌為樂詩<lb/>
　　十二國為徒詩不入樂今考季札觀樂工歌十五<lb/>
<pb n="4a"/>
　　國風詩無不入樂者陸元輔曰風雅頌之名周禮<lb/>
　　左傳荀子有之表記兩引國風程氏憑臆妄決難<lb/>
　　免穿鑿之譏矣<lb/>
　　何氏楷世本古義詩之名風有三義其一者繫乎<lb/>
　　土五方有性而百里殊風天子廵狩太師陳詩以<lb/>
　　觀民風者此也其一者本乎上上之人身先之淑<lb/>
　　慝政教之隆汚感焉漸焉猶風之吹物入物扵是<lb/>
　　乎雅俗乖和其形扵謡詠而成風大序所謂一國<lb/>
<pb n="4b"/>
　　之事繫一人之本謂之風是也其一者辨乎體列<lb/>
　　國之風化不齊聲氣雖不類而體則一是故風之<lb/>
　　體輕揚和婉託物而不著扵物指事而不滯扵事<lb/>
　　義雖寓扵音律之間意常超扵言辭之表大序所<lb/>
　　謂上以風化下下以風刺上言之者無罪聞之者<lb/>
　　足以戒是也<lb/>
　　按十五國風之序周南召南邶鄘衛王鄭齊豳秦<lb/>
　　魏唐陳鄶曹見扵左氏者夫子未删以前之次第<lb/>
<pb n="5a"/>
　　也若今詩所編則删後之次第也以聖人手定之<lb/>
　　次豈無意乎卓氏爾康之砭諸説當矣及其自為<lb/>
　　之説亦不可行也謂邶鄘衛為西周之國則衛已<lb/>
　　東徙謂其詩多西周之詩魏檜二風詎非西周何<lb/>
　　以獨後謂惡衛先滅邶鄘故恕鄭之滅檜何以滅<lb/>
　　魏不并恕晉衛先扵王以王風等扵侯國衛為康<lb/>
　　叔之風繫晉而長參齊秦而親故亞二南而長列<lb/>
　　國夫後世緜蜀一隅習鑿齒猶還漢鼎考亭祖之<lb/>
<pb n="5b"/>
　　著扵綱目王何以後衛衛雖懿親詎得以先王至<lb/>
　　云聖人編詩大桓文秦穆之功又以聖人親商而<lb/>
　　疎魯皆其論之甚頗者也不揣固陋以意逆之而<lb/>
　　為之説二南繫之周召首十三國文武之治之託<lb/>
　　始也㣲子脩其先王禮物作賓王家而不臣宜次<lb/>
　　宋而宋無風衛朝歌之地紂故都也元城劉氐曰<lb/>
　　王都而外宜次朝歌然邶鄘為衛所滅先邶鄘不<lb/>
　　與衛之滅邶鄘也班固地里志邶武庚所封國先<lb/>
<pb n="6a"/>
　　邶猶先宋矣盖夫子作春秋宋先諸侯而扵詩邶<lb/>
　　先列國體先王庸建上公之制興滅繼絶之心也<lb/>
　　二南不次以王何也以先朝而擬諸昭代則大一<lb/>
　　統為尊以共主而擬諸文武之制則先朝為重故<lb/>
　　王不先邶而次扵衛也然而聖人扵此有餘憾矣<lb/>
　　申侯發難犬戎弑王秦晉鄭衛皆有勤王之師而<lb/>
　　老成練達素協人望莫如衛武公倡義率先復君<lb/>
　　父之讎正申侯之罪則三國皆為我用東諸侯寜<lb/>
<pb n="6b"/>
　　無忠憤激發者哉真再造之功也何以立君之外<lb/>
　　了無餘䇿至平王十三年而就逝奄有邶鄘脩爾<lb/>
　　車馬将安用乎大抵此時人心讎戎而德申狥母<lb/>
　　而忘父申侯方挾天子以自重投鼠忌器勢不可<lb/>
　　以驟為而欈王奸命復煩諸侯之力故雖武公之<lb/>
　　賢不能昌眀大義與召虎方叔争烈而周東矣夫<lb/>
　　子扵王之次衛而不能無餘憾者此也東遷之後<lb/>
　　號令何以不行鄭武相平王秉周政不聞恢復自<lb/>
<pb n="7a"/>
　　强之謀坐収十邑之利至扵寤生射桓王中肩王<lb/>
　　師不敢再出鄭為之也扵是齊桓創霸而天下朝<lb/>
　　齊矣故次以鄭以齊盖聖人編詩與作春秋不同<lb/>
　　春秋亂世之書也臣弑君子弑父有能尊王討亂<lb/>
　　賊姑取之故嘗恐天下之無霸也詩文武成王之<lb/>
　　書王道之大也宣王入扵變雅十三國為變風其<lb/>
　　例嚴矣而盗天子之大權為搂伐之私計則深惡<lb/>
　　之懼後世之無王也魏先扵唐以魏為晉滅且不<lb/>
<pb n="7b"/>
　　與晉之世伯也晉為世霸而天子大權又世歸之<lb/>
　　晉由此任好繼起力争中原周益不可為朱子云<lb/>
　　讀其詩駸駸乎有并八州朝同列之槩焉夫同此<lb/>
　　豐鎬故都文武居之藹然禮樂之風而周以興秦<lb/>
　　居之悍然强猛之氣而周就滅此夫子所以深惜<lb/>
　　周轍之東遷也其餘如陳則大扵檜曹曹後亡檜<lb/>
　　先滅三國以是為次終之以豳者亂極而思治也<lb/>
　　嗟乎五伯迭興小國困敝使能如周公足以撥亂<lb/>
<pb n="8a"/>
　　反治以紹二南夫子欲為東周即此志也檜為鄭<lb/>
　　滅何以後扵鄭據史記則桓公言扵王而檜虢獻<lb/>
　　其十邑㨿國語則鄶仲貪冐悖隣武公舉成周之<lb/>
　　衆奉辭伐罪皆有王命也去古已逺諸説紛如為<lb/>
　　詳十五國風之次序如此而未必其有合也<lb/>
　周南<lb/>
　　鄭譜云周召岐山之陽地名張守節史記正義大<lb/>
　　王居周原因號周劉熈釋名周地在岐山之南其<lb/>
<pb n="8b"/>
　　山四周也皇甫謐云周召之地共名周召是周内<lb/>
　　之别名也文王遷豐為旦奭之采地旦居周故旦<lb/>
　　為周公奭居召故奭為召公周召之名盖取諸此<lb/>
　　李迃仲乃云紂猶在上文王豈可擅分地予人不<lb/>
　　知地為境内命其大夫主之安得以為僣可知周<lb/>
　　召對舉則周乃岐陽之舊名而非後來之國號也<lb/>
　　武王有天下周公封扵魯召公封扵燕二公留相<lb/>
　　而周召之名終扵不改盖元子就封而庶子則仍<lb/>
<pb n="9a"/>
　　居采地故周公召公至宣王之世猶有共和之政<lb/>
　　迨王室既東而周召食采又在東都而非昔之故<lb/>
　　地矣若夫分陜之事據史記燕世家在成王時中<lb/>
　　分天下諸侯主以二伯公羊傳云自陜而東周公<lb/>
　　主之自陜而西召公主之康王之誥云大保率西<lb/>
　　方諸侯入應門左畢公率東方諸侯入應門右註<lb/>
　　云召公盖西伯畢公則繼周公為東伯也是周公<lb/>
　　所轄者為束南之域召公所轄者為西南之域也<lb/>
<pb n="9b"/>
　　南國何以繫之周召有以周公治内召公治外言<lb/>
　　者則漢廣汝墳詎非國外何以繫之周南有以分<lb/>
　　陜言者則周召皆岐陽地何以召南無國中之詩<lb/>
　　按内外之説以作詩之時言之盖文王時周公治<lb/>
　　内召公治外也分陜之説以編詩之時言之盖武<lb/>
　　王成王時周公主東南召公主西南也二南文王<lb/>
　　之詩其時侯國也然受命之王不得與諸侯同周<lb/>
　　公編詩釐定樂章以文王之世已治内而召公治<lb/>
<pb n="10a"/>
　　外故以國中之詩繫扵已然文王之化自西而南<lb/>
　　但言國中不可以南稱也故以采得扵荆之漢廣<lb/>
　　豫之汝墳皆東南之域為已今日所轄者皆繫之<lb/>
　　扵周南召公諸侯也行文王之政扵南國故以南<lb/>
　　國諸侯之詩繫之召南而江沱之采扵梁何彼穠<lb/>
　　矣之采扵雍梁之間皆西南之域為召伯今日所<lb/>
　　轄者亦繫之扵召南焉周召之化即文王之化也<lb/>
　　説者疑扵周公掠文王之美豈其然哉然則周召<lb/>
<pb n="10b"/>
　　之名以人言之不以地言也故序曰繫之周公召<lb/>
　　公如云周南得之周召南得之召則周召皆岐陽<lb/>
　　之地豈二南皆岐陽之詩乎二公東西分陜必有<lb/>
　　界限今亦無所考矣<lb/>
闗雎后妃之德也風之始也所以風天下而正夫婦也<lb/>
故用之郷人馬用之邦國焉<lb/>
　箋云三百一十一篇詩是作者自為名朱子曰后妃<lb/>
　太姒也序者盖追稱之<lb/>
<pb n="11a"/>
　闋雎為十五國風之始夫婦為王化之始天下之夫<lb/>
　婦正而成孝敬厚人倫美教化移風俗皆託基扵此<lb/>
　此大序一篇所以綴扵闋雎之下以為全詩之綱領<lb/>
　也<lb/>
風風也教也風以動之教以化之<lb/>
　従風字推出風教二意為全序主腦<lb/>
詩者志之所之也在心為志發言為詩<lb/>
　上以風教被物下承上之風教而發之為詩此只釋<lb/>
<pb n="11b"/>
　詩字之義下文乃詳言之<lb/>
情動扵中而形扵言言之不足故嗟嘆之嗟嘆之不足<lb/>
故永歌之永歌之不足不知手之舞之足之蹈之也<lb/>
　所謂風以動之也<lb/>
情發扵聲聲成文謂之音治世之音安以樂其政和亂<lb/>
世之音怨以怒其政乖亡國之音哀以思其民困故正<lb/>
得失動天地感鬼神莫近乎詩<lb/>
　所謂教以化之也<lb/>
<pb n="12a"/>
先王以是經夫婦成孝敬厚人倫美教化移風俗<lb/>
　詩者感上之風教而成者也而先王即取以為風教<lb/>
　之助先言以經夫婦詩首闗雎之義也<lb/>
故詩有六義焉一曰風二曰賦三曰比四曰興五曰雅<lb/>
六曰頌<lb/>
　鄭氏樵曰程氏云詩之六體隨篇求之有兼備者有<lb/>
　偏得一二者風之為言有諷諭之義如文王曰咨咨<lb/>
　女殷商之類皆可謂之風雅者正言其事如憂心悄<lb/>
<pb n="12b"/>
　悄愠于羣小之類皆可謂之雅頌者稱美之辭如吁<lb/>
　嗟麟兮吁嗟乎騶虞之類皆可謂之頌故不必泥風<lb/>
　雅頌之名以求其義也亦猶賦詩而備比興之義焉<lb/>
　朱子曰六者之序風固為先而風則有賦比興矣故<lb/>
　三者次之而雅頌又次之盖亦以是三者為之也<lb/>
上以風化下下以風<hi>福鳯反</hi>刺上主文而譎諫言之者無<lb/>
罪聞之者足以戒故曰風<lb/>
　按凡和緩不廹主文譎諫皆謂之風正風正雅中皆<lb/>
<pb n="13a"/>
　有之不獨指國風亦不獨變風變雅也玩下節自知<lb/>
　六義惟風之用微而善入其功最廣故抽出言之<lb/>
至扵王道衰禮義廢政教失國異政家殊俗而變風變<lb/>
雅作矣<lb/>
　上之所以動之化之者不得其正而下之感被亦無<lb/>
　一道同風之美扵是變風作扵列國變雅作扵王朝<lb/>
　而詩道一變<lb/>
國史眀乎得失之迹傷人倫之變哀刑政之苛吟詠性<lb/>
<pb n="13b"/>
情以風其上達扵事變而懐其舊俗者也<lb/>
　言國史眀乎當時得失之事迹知其傷人倫之變哀<lb/>
　刑政之失吟詠性情以風刺其上故采得衆篇命瞽<lb/>
　矇奏之以救當時政事之失為風教之助也不言變<lb/>
　風變雅者䝉上文之辭也舊俗先王時之風俗也<lb/>
故變風者發乎情止乎禮義發乎情民之性也止乎禮<lb/>
義先王之澤也<lb/>
　獨舉變風者以變風之止扵禮義尤隠<lb/>
<pb n="14a"/>
是以一國之事繫一人之本謂之風天下之事形四方<lb/>
之風謂之雅<lb/>
　此言風雅皆本一人之風教<lb/>
雅者正也言王政所由廢興也政有大小故有小雅焉<lb/>
有大雅焉<lb/>
　政有大小亦舉其大槩言之<lb/>
頌者美盛德之形容以其成功告扵神眀者也<lb/>
　此風教之極治功之成<lb/>
<pb n="14b"/>
是謂四始詩之至也<lb/>
　是謂四始結上文以起下二南為風雅頌始闗雎又<lb/>
　為二南始之義<lb/>
然則闗雎麟趾之化王者之風故繫之周公南言化自<lb/>
北而南也鵲巢騶虞之德諸侯之風也先王之所以教<lb/>
故繫之召公<lb/>
　歸到風教上<lb/>
周南召南正始之道王化之基<lb/>
<pb n="15a"/>
　閨門者風教之始二南者風教之基故下文又申眀<lb/>
　闗雎之義<lb/>
是以闗雎樂得淑女以配君子憂在進賢不淫其色哀<lb/>
窈窕思賢才而無傷善之心焉是闗雎之義也<lb/>
　是以闗雎樂得淑女以配君子以下當云樂而不淫<lb/>
　哀而不傷是闗雎之義也漢儒以詮觧之語竄入本<lb/>
　文反致舛誤盖毛公以前皆以淑女指后妃至鄭箋<lb/>
　以淑女為三夫人以下創為后妃求淑女之説此憂<lb/>
<pb n="15b"/>
　在進賢等語正同鄭箋意盖東漢學者所増非孔門<lb/>
　之原本也<lb/>
　闗雎之美后妃俱在形容不盡愛慕無已中傳出序<lb/>
　曰后妃之德也一言盡之矣諸家誤觧集傳于其始<lb/>
　至之文謂后妃自處子初至時有幽閒貞静之德無<lb/>
　情慾宴私之意夫渭梁初設朱幩方臨苟所稱良家<lb/>
　女子稍知姆訓自必端好自持何足形為歌詠始至<lb/>
　云者乃太姒來嬪之一二年宫人深被其德故作詩<lb/>
<pb n="16a"/>
　以美之朱子亦云當時人被文王太姒德化之深不<lb/>
　覺形容歌詠如此則知始至不指成禮之日矣<lb/>
　一章摰而有别在后妃只和敬二字又只一淑字大<lb/>
　意言后妃之德足以為君子之善配但見其雝雝在<lb/>
　宫和而且敬如雎鳩之和鳴相應扵河洲之上也女<lb/>
　對婦言則女為未嫁之稱易曰女子貞不字是也若<lb/>
　對男子言則男正位乎外女正位乎内是也此淑女<lb/>
　對君子已指太姒為婦時矣詳味興語亦指現成夫<lb/>
<pb n="16b"/>
　婦如云初嫁則和鳴相應説不可行<lb/>
　二章釋言云流求也朱子云順流求之得不得未可<lb/>
　知也下章興既得始及采之言之序也左右與佐佑<lb/>
　義同盖太任采荇菜供祭而后妃助之也若云上下<lb/>
　無方恐扵芼之有礙<lb/>
　史記文王在位五十年九十七而崩其嗣位當在四<lb/>
　十七嵗而大戴禮云十五嵗生武王前又生伯邑考<lb/>
　大紀稱昌為世子娶扵有莘曰太姒則文王親迎之<lb/>
<pb n="17a"/>
　時正王季在位之日詎煩宫人之求淑女思之而至<lb/>
　于寤寐反側也而金氏據偽竹書武王五十四而崩<lb/>
　文王六十三而生武王因謂大雅文王初載為即位<lb/>
　之初年以為淑女必待宫人之求不知宫人原無求<lb/>
　女之事也然則孰求之盖太王王季求之而宫人至<lb/>
　今聞之也文王生有聖德太王因廢長立少以及文<lb/>
　王雖泰伯仲雍遜荒不顧其為文王擇配其難其慎<lb/>
　聖德間世而生必聖如文王而後可以為文王之配<lb/>
<pb n="17b"/>
　世豈易有其人宜其寤寐不忘此事也思服者思之<lb/>
　著扵胸而不能去盖絶大艱鉅皆不足為文王憂而<lb/>
　所憂惟此悠哉悠哉徹前徹後無一不想到而恐其<lb/>
　願之無以相副以至輾轉反側扵衽席間耳夫子不<lb/>
　曰憂而曰哀哀者憂之極而深慮其無以得也<lb/>
　后妃廟見之後一二年間太任采荇菜后妃嘗左右<lb/>
　采之無不知其聖德同聲交慶以為従前思得如此<lb/>
　之淑女今果然有以遂其求矣文王得吕尚曰吾太<lb/>
<pb n="18a"/>
　公望子久矣因名為太公望與詩意略同皆追叙之<lb/>
　辭也<lb/>
　三章同志為友言與文王同心一德渢渢乎鼓瑟鼔<lb/>
　琴之好合也樂不指文王上而祖父下而宫中府中<lb/>
　歡欣融洽洋洋乎考鐘擊鼓之和暢也<lb/>
　闗雎三章一章四句二章章八句<hi>鄭本五章章四句今従毛本</hi>
　　漢儒引此詩多以為刺列女傳曲沃負告魏哀王<lb/>
　　云周之康王夫人宴朝闗雎起興前漢杜欽云佩<lb/>
<pb n="18b"/>
　　玉宴鳴闗雎歎之李竒謂見扵魯詩後漢皇后紀<lb/>
　　序康玉宴朝闗雎作諷眀帝詔云應門失守闗雎<lb/>
　　作諷楊賜傳云周王宴起闗雎之人見㡬而作韓<lb/>
　　詩闗雎刺時也史記亦云周道缺詩人本之衽席<lb/>
　　闗雎作揚雄云周康之時頌聲作扵下闗雎作扵<lb/>
　　上習冶也習治則傷始亂也張超誚青衣賦康王<lb/>
　　宴起畢公喟然感彼闗雎性不雙侣朱子云儀禮<lb/>
　　以闗雎為鄉樂又為房中之樂周公制作時已有<lb/>
<pb n="19a"/>
　　此詩其非出扵康王眀甚鄭氏樵云闗雎作刺是<lb/>
　　賦其詩以刺之此可以通諸説之窮<lb/>
葛覃后妃之本也　后妃在父母家則志在扵女功之<lb/>
　事<hi>事字下提有及其嫁也四字</hi>躬儉節用服澣濯之衣尊敬師傅<lb/>
　則可以歸安父母化天下以婦道也<lb/>
　季氏本云葛覃太姒自治葛畢而欲歸省其親也<lb/>
　内治之本在扵勤儉孝敬序言后妃之本大義了然<lb/>
　此國史所題聖門所傳者也以下多屬贅語在父母<lb/>
<pb n="19b"/>
　家數字尤無謂凡史所載躬履節儉躬紡織澣濯者<lb/>
　惟王后貴人姑以是稱之未有處子在母家而稱躬<lb/>
　儉節用者且上下語氣絶不相䝉竊疑女功之事以<lb/>
　下有及其嫁也四字傳本脱去遂致文理難通<lb/>
　一章后妃始往治葛也以盛言之曰萋萋以宻言之<lb/>
　曰莫莫非萋萋為初夏而莫莫為盛夏也萋萋之葛<lb/>
　黄鳥止焉于飛者人衆驚之而于以飛起也鳥飛而<lb/>
　集于叢木之處已逺扵人故喈喈而聞扵治葛者之<lb/>
<pb n="20a"/>
　耳也何氏楷謂后妃但親董之不必親自治葛不知<lb/>
　古人風氣醇厚太姒率其宫嬪親往治葛無可疑也<lb/>
　萋萋之盛治正及時喈喈之音助予作息真樂而忘<lb/>
　勞矣此實情實境也<lb/>
　二章上章是初往刈葛此章則歴叙其治葛之事也<lb/>
　多少治葛之勞只一是刈是濩盡之多少組織之勞<lb/>
　只一為絺為綌盡之歸到服之無斁正如老農舉箸<lb/>
　深知盤中飱皆従辛苦來而儉德可風已悠然見扵<lb/>
<pb n="20b"/>
言外<lb/>
　三章傳以言告師氏為我受告師氏而下文言告作<lb/>
　我師氏之告語甚費力集傳告扵師氏藉以言歸詞<lb/>
　意既順而不敢自達義亦正大又云将服之以歸寜<lb/>
　扵父母矣正無斁之意<lb/>
　沈氷壺曰葛生蔓延相及而女子逺扵父母嫌扵節<lb/>
　之誕矣黄鳥好音相慰而女子曠隔通問嫌扵音之<lb/>
　睽矣發端即注歸寜苐女紅忙廹故迨絺綌就緒而<lb/>
<pb n="21a"/>
　後徐及之耳<lb/>
　葛覃三章章六句<lb/>
　　三家以此為康王時詩而黄氏櫄詩觧謂詩在父<lb/>
　　母家作以章末兩歸字為于歸之歸皆不可信也<lb/>
卷耳后妃之志也　又當輔佐君子求賢審官知臣下<lb/>
　之勤勞内有進賢之志而無險詖私謁之心朝夕思<lb/>
　念至于憂勤也<lb/>
　東萊吕氏曰知子之來之雜佩以贈之婦人之志如<lb/>
<pb n="21b"/>
　是其夫斯能好善矣我姑酌彼金罍維以不永懐后<lb/>
　妃之志如是王者斯能體羣臣矣室有轑釡之聲則<lb/>
　門無嘉客况后妃心志之所形見者乎<lb/>
　后妃何志志在體恤使臣也自續序者不一其人辭意<lb/>
　累重朱子遂改為后妃思念君子夫思婦而稱其貞<lb/>
　静專一者以世教衰微閨門無禮而君子于役乃能<lb/>
　甘心首疾而形為詠歌故聖人樂予之列其辭於變<lb/>
　風豈聖后合天地之撰侔神明之徳而下等於尋常<lb/>
<pb n="22a"/>
　閨思乎竊恐古序之不誣矣<lb/>
　一章後序泥左氏强入求賢審官以懐人為文王所<lb/>
　懐之賢人遂致前後扞格不知懐人猶云勞人盖行<lb/>
　役勞苦而感懐之人耳嗟我懐人猶云哀我憚人也<lb/>
　下章維以不永懐正此懐字如懐人必為所懐之人<lb/>
　将思婦亦為所思之婦乎七我字一例皆代使臣我<lb/>
　之也　卷耳易求之物猶不盈筐况人才難得乎而<lb/>
　尤當恤者使臣也使臣若曰嗟哉我懐人亦君之臣<lb/>
<pb n="22b"/>
　也何獨寘我扵大道中而馳驅不息耶盖述其言以<lb/>
　恤之也不曰行而曰寘由君寘之耳周行大路也初<lb/>
　出郊圻驅車道左已覺君門日逺矣由周行而崔嵬<lb/>
　舎坦道而山行也由崔嵬而髙岡山之絶頂也由髙<lb/>
　岡而砠下峻嶺而復山行也立言之序昭然左氏以<lb/>
　周行為列位不過借用如云當道要路耳小雅鹿鳴<lb/>
　云示我周行大東云行彼周行皆可互證<lb/>
　二章崔嵬髙山也較周行更况瘁矣則其感懐何如<lb/>
<pb n="23a"/>
　吾知使臣若曰我姑酌彼金罍庶㡬不永懐乎隤頺<lb/>
　也虺隤象虺之伸頺然而無以縮故曰病也<lb/>
　三章髙岡則崔嵬之極髙處矣𤣥黄赤馬變而為黑<lb/>
　白馬變而為黄勞極而色異也傷思也懐之鬱而黯<lb/>
　然神傷也　三章三述使臣之言即末章一云字也<lb/>
　四章前言金罍兕觥原是想其傷懐之時或者酌酒<lb/>
　可以消憂然不能消釋也此章連用三矣字已是神<lb/>
　疲氣竭光景懐人至此又将云何惟有張目逺望而<lb/>
<pb n="23b"/>
　已君子所以體恤者當何如也篇中體恤懐人之意<lb/>
　俱在言外<lb/>
　皇華遣使盛言車馬光華勉以公義作之扵天朝也<lb/>
　卷耳懐人極言車煩馬敝恤及私情作之扵后妃也<lb/>
　卷耳四章章四句<lb/>
　　按三家以為康王詩雪山王氏以為勞妾媵之婦<lb/>
　　寜又有謂文王遣使求賢者皆未可據也<lb/>
樛木后妃逮下也　言能逮下而無嫉妬之心焉<lb/>
<pb n="24a"/>
　詩義補正后夫人之扵衆妾常恐其上陵而思有以<lb/>
　隔限之衆妾之扵后夫人預料其妬已而思所以曲<lb/>
　避之此恒情也樛木下逮葛藟上附纒綿固結而不<lb/>
　可解如此非盡乎天理之極而無一毫人欲之私不<lb/>
　能也<lb/>
　一章樛木興后妃葛藟興衆妾盖興有正意在下二<lb/>
　句者有正意即包括興處者此言樛木下垂故葛藟<lb/>
　得以上附喻后妃逮下則衆妾皆得依託此意已包<lb/>
<pb n="24b"/>
　括在上二句内故下但言文王之福履可矣君子指<lb/>
　文王也<lb/>
　詩人取興原非泛設如蔦蘿之扵松栢異體而同根<lb/>
　故興王族之依託扵王葛藟之扵樛木異根而上附<lb/>
　故興衆妾之依託扵后妃<lb/>
　宫闈之内藹然和平聚順君子雝雝在宫茀禄爾康<lb/>
　莫大扵此不然聚怨召釁何所不至君子之憂方大<lb/>
　豈能有一日之安乎故綏之在君子而致其安者則<lb/>
<pb n="25a"/>
　后妃也<lb/>
　二章荒訓芘左傳葛藟猶能庇其本根盖藉之以自<lb/>
　庇也若云葛藟能庇樛木則衆妾能庇后妃乎宫闈<lb/>
　使之和順便是扶助文王之福履<lb/>
　三章縈者四靣纒繞之意太和之氣溢扵門庭則螽<lb/>
　斯之慶麟趾之瑞皆基扵此文王之福履扵是全且<lb/>
　久而無憾矣<lb/>
　樛木三章章四句<lb/>
<pb n="25b"/>
螽斯后妃子孫衆多也　言若螽斯不妬忌則子孫衆<lb/>
多也<lb/>
　后妃能逮下故子孫衆多而古序但言子孫衆多者<lb/>
　承上篇能逮下之文也盖螽斯者樛木之應也<lb/>
　後序螽斯不妬忌諸説言螽耳何不妬忌之有陸農<lb/>
　師云草蟲鳴扵上風蚯蚓鳴于下風性不忌一母百<lb/>
　子故詩人取為不妬忌之况<lb/>
　詩人全篇要冩后妃不妬忌頗難立論因想到後一<lb/>
<pb n="26a"/>
　層子孫之多則不妬忌可見猶恐實處寫之不盡因<lb/>
　想到螽斯作一影子然螽斯之和集寫得不生動不<lb/>
　足以形容后妃故以詵詵薨薨揖揖形螽斯因以振<lb/>
　振繩繩蟄蟄形子孫之多中間輕著一宜字極尋常<lb/>
　極歎羡而后妃之德悠然可㑹通篇惟螽羽子孫是<lb/>
　實字其餘俱作形容唱歎之音集傳用貌字聲字意<lb/>
　字精絶<lb/>
　嚴氏謂螽蝗生子因飛而見其多故以羽言之按此<lb/>
<pb n="26b"/>
　詵詵只訓衆多小雅詵詵征夫是也集傳云和集是<lb/>
　揖揖之義非詵詵也振振羣飛貌魯頌振振鷺是也<lb/>
　薨薨集傳云羣飛聲齊風蟲飛薨薨是也毛傳云衆<lb/>
　多乃詵詵之義非薨薨也繩繩聲不絶也揖揖斂羽而<lb/>
　和集也蟄蟄盤聚而伏蔵也詩人無一字不相鍼對<lb/>
　螽斯三章章四句<lb/>
　　胡氏宏曰愚讀史至隋文帝獨孤后然後知婦人<lb/>
　　之惡以妬忌為大也獨孤不獨妬文帝使不得有<lb/>
<pb n="27a"/>
　　異生子又妬及太子勇寵妾雲昭訓遂啟賊子廣<lb/>
　　簒奪之謀卒至宗祀滅絶生靈塗炭開皇之中天<lb/>
　　下户口八百九十萬唐興撫綏三十餘年至永徽<lb/>
　　初始及三百八十萬户耳吁獨孤一行妬扵宫闈<lb/>
　　之間而滅天下之户五六百萬聖人删詩立周南<lb/>
　　之義教萬世后妃專以不妬忌為大美也意深逺<lb/>
　　矣<lb/>
桃夭后妃之所致也　不妬忌則男女以正婚姻以時<lb/>
<pb n="27b"/>
國無鰥民也<lb/>
　桃夭咏于歸之女子而序以為后妃所致者何也盖<lb/>
　后夫人正位中宫主持隂教勤儉孝敬化天下以婦<lb/>
　道而國中女子遂人人有一后妃之德盖太和所被<lb/>
　凡所謂勃谿之習蕩軼之風已淘洗得净而尚有未<lb/>
　嫻姆訓者乎故當時六禮往來都是良家子女際少<lb/>
　好之年得婚姻之正後此之宜其室家即可扵于歸<lb/>
　之日卜之也故曰桃夭者葛覃之應也不然于歸之<lb/>
<pb n="28a"/>
　初賢何従見而詩人預知之乎<lb/>
　昏姻之期傳主秋冬箋主春夏各有所據集傳主箋<lb/>
　説以為桃有華正昏姻之時然二章言有蕡其實三<lb/>
　章言其葉蓁蓁則夏盡而秋矣豈自春徂秋皆婚期<lb/>
　耶衛風曰士如歸妻迨氷未泮孫卿韓嬰皆曰霜降<lb/>
　逆女氷泮殺止似以傳為優馮氏復京名物疏辨之<lb/>
　最晰<lb/>
　詩義補正既曰宜其室家又曰宜其家人盖婦人固<lb/>
<pb n="28b"/>
　有當扵夫而不宜扵家人者記曰子甚宜其妻父母<lb/>
　不悦出是也至扵宜其家人則内外和而父母順所<lb/>
　謂當扵其夫者始不為燕昵之私矣<lb/>
　傳指一女子許白雲作三女子竊謂詩人只舉一物<lb/>
　為興亦不必定在何時而此女值開花彼女又值結<lb/>
　實也傳義為長首章宜字傳以色言者非艶冶之謂<lb/>
　也和氣積中而後婉娩之容形扵外如桃之和氣具<lb/>
　而後其華盛也盖女子于歸之始無不勉强自持而<lb/>
<pb n="29a"/>
　容貌辭氣之間自有流露不爽者不必遲之又久也<lb/>
　故先以色言之次章傳以德言婉娩之容早已見之<lb/>
　而其德又踰時而見其誠確如桃之有實也三章傳<lb/>
　以形體言盖之子年日以長德日以宻終始一致進<lb/>
　而有加一家之人無不以為宜之子至此直是層層<lb/>
　周到念念廻旋如花之有葉也<lb/>
　詩人無字不盡善非徒取叶韻也男以女為室女以<lb/>
　男為家家室微有廣狹之分之子必先扵夫婦居室<lb/>
<pb n="29b"/>
　之間致其和敬而後能宜其一家故以室為重而曰<lb/>
　宜其室家然宜家較難扵宜室宜其家則室自宜矣<lb/>
　故以家為重而曰宜其家室家就籠統説家人則分<lb/>
　晰言之上下親踈無一不宜則宜家之至而室不必<lb/>
　言矣故曰宜其家人<lb/>
　桃夭三章章四句<lb/>
兔罝后妃之化也　闗雎之化行則莫不好德賢人衆<lb/>
　多也<lb/>
<pb n="30a"/>
　賢才衆多而序以為后妃之化者何也后妃之德冝<lb/>
　配君子而太和所醖為振振之公子女子被后妃之<lb/>
　化皆宜其家人而和氣所蒸為賢才之衆多盖相夫<lb/>
　者有卷耳之志而毓德者成麟趾之休也或曰棫樸<lb/>
　旱麓之詩何以不言后妃大雅朝廷之樂也周南房<lb/>
　中之樂也故彼以為夀考之陶融此以為闗雎之效<lb/>
　騐義各有屬也夫周南之言后妃猶召南之言召伯<lb/>
　非遺文王也言后妃而文王之脩身齊家自見周公<lb/>
<pb n="30b"/>
　録此以為房中之樂朝夕諷詠以淑凡為后夫人者<lb/>
　之德若曰賢才之衆多家室之和平皆扵爾乎繫之<lb/>
　必德如太姒而後可以輔君子治國中也邑姜殿十<lb/>
　亂之末此之謂歟<lb/>
　一章肅肅傳訓敬是指罝兔之人盖所以為干城處<lb/>
　呈扵觀感之間直従赳赳處㸔他底裏肅肅處想其<lb/>
　全身不専在兔罝也好德之人與德相感眉睫之間<lb/>
　如相告語故有以得其賢或問朱子云兔罝詩作賦<lb/>
<pb n="31a"/>
　㸔得否曰亦可故傳不言興正以其為賦體也<lb/>
　二章椓之丁丁正椓杙扵中逵也椓杙時是方施之<lb/>
　始見其肅肅施于中逵則既施之後又見其肅肅始<lb/>
　終無間也好仇亦有德相配合始終無間意<lb/>
　三章不是既施中逵復遷而中林盖施之非一處也<lb/>
　説文平土有叢木曰林中林幽隠之處猶之中逵之<lb/>
　肅肅不以隠顯異也故可以為腹心于中逵先視其<lb/>
　椓杙盖聞其聲而後視其事也繼視其張罟又視其<lb/>
<pb n="31b"/>
　人又従中林視之是途中瞻視次第<lb/>
　連説赳赳武夫非無意也盖人君命将出師必取强<lb/>
　武之人以為心腹恃功而驕悍然䟦扈甚而縱敵以<lb/>
　取重殺降以邀功古今一轍即始終臣節而心術未<lb/>
　純如周勃之安劉幸而成事世勣之助唐㡬移社稷<lb/>
　有才無德大是害事詩人扵罝兔者驟然望之一叚<lb/>
　雄偉奇崛之槩知是将才而静叩中蔵知其忠有可<lb/>
　倚足以為腹心之寄也公侯得若人則折衝禦侮之<lb/>
<pb n="32a"/>
　臣即股肱心膂之任而兔死狗烹無因至矣傳每以<lb/>
　用武言是従赳赳看出真善扵體㑹説者翻云不必<lb/>
　説到剛勇極力囬䕶非也<lb/>
　兔罝三章章四句<lb/>
　　墨子云文王舉閎夭泰顛扵罝網之中西土服胡<lb/>
　　母輔之謂閎夭樵扵山與獵者争路被執纒以兔<lb/>
　　網文王救而得解朱氏謀煒詩故文王治扵岐四<lb/>
　　方無侮武夫無所効其用相與従事罝網以消磨<lb/>
<pb n="32b"/>
　　其壮心姑識之以廣異聞<lb/>
芣苢后妃之美也　和平則婦人樂有子矣<lb/>
　此言后妃之美而詩人意中何嘗有此意序周南者<lb/>
　従采芣苢上想出樂有子又従樂有子上想出家室<lb/>
　和平因従和平上想出后妃之美來盖春時百物欣<lb/>
　欣向榮問其故物不知也識者従他一叚芳菲自得<lb/>
　處想見化育流行無不徧滿是詩當作如是觀<lb/>
　不績其麻市也婆娑是佚逰氣象纎纎女手可以縫<lb/>
<pb n="33a"/>
　裳是蕭瑟氣象有女仳離嘅其歎矣是愁苦氣象一<lb/>
　張一弛王者之道女紅之暇人樂宜男詩人口中一<lb/>
　片㳺行自在正是王民皥皥<lb/>
　一章傳曰采取也有蔵也其取之則二章掇之捋之<lb/>
　也其蔵之則三章袺之襭之也首章已統冒全篇<lb/>
　二章以其子可治産難故云取之者取其子也如云<lb/>
　掇其穗捋其子則本草采穗采子各不同時<lb/>
　傳云芣苢宜懐妊言能使之易産唐本草又増宜子<lb/>
<pb n="33b"/>
　疑附㑹<lb/>
　三章一手執一手可采故下復言采采襭之則芣苢已盈可歸矣<lb/>
　芣苢三章章四句<lb/>
　　按王氏肅云自闗雎至芣苢房中之樂未知所據<lb/>
　　燕禮有房中之樂鄭註絃歌周南召南之詩房中<lb/>
　　者后夫人之所諷誦以事其君子是房中竝歌二<lb/>
　　南二鄭扵禮淵源有自王氏悖之非也劉向列女<lb/>
　　傳以為宋人之女嫁扵蔡而夫有惡疾其母将改<lb/>
<pb n="34a"/>
　　嫁之女不従乃作芣苢之詩韓詩亦曰芣苢傷夫<lb/>
　　也芣苢雖惡臭乎我猶采之而不已以興君子有<lb/>
　　惡疾我猶守之而不去補傳云向之説出扵魯詩<lb/>
　　今芣苢非有惡臭而宜扵産子魯詩不足據也王<lb/>
　　氏應麟詩考辨命論云顔回敗其叢蘭冉耕歌其<lb/>
　　芣苢則遂以芣苢比惡疾矣詳蔡人之妻因説母<lb/>
　　引芣苢之詩以自況不必始作扵此也宋女而蔡<lb/>
　　妻何名為周南乎<lb/>
<pb n="34b"/>
漢廣德廣所及也　文王之道被扵南國美化行乎江<lb/>
　漢之域無思犯禮求而不可得也<lb/>
　王氏志長曰漢廣四語氣象宏逺神理深微商季淫<lb/>
　風未殄闗雎化洽頓令漢濵㳺女覿靣有難犯之色<lb/>
　采風者推厥所自恍見王風過化存神難以思議真<lb/>
　有若漢廣之不可泳江永之不可方者反覆長歌此<lb/>
　其所以謂之風也不然游女既不可求而見者獨流<lb/>
　連低回則是篇乃後世髙唐洛神一流文耳何以為<lb/>
<pb n="35a"/>
　周南乎<lb/>
　此序可疑甚矣詩以首句名篇此獨提出漢廣二字<lb/>
　漢廣江永據集傳是比游女而序云德廣所及又似<lb/>
　江漢比德廣者然夫以江漢比德廣則民間出游之<lb/>
　女似不足以當之矣盖序固眀眀以江漢比文王之<lb/>
　德化也漢之廣猶云德之廣也所及及於江漢之間也<lb/>
　江漢之源自西而南亦猶文王之化自西而南也如<lb/>
　是則江漢為主游女為賔故不以喬木弁首而以漢<lb/>
<pb n="35b"/>
　廣名篇耳　游女及于歸之女皆被化者也文王主<lb/>
　持風化者也詩人于被化者見其德之可欽可羡如<lb/>
　此而後推究到主持風化者之德其可涯涘乎漢廣<lb/>
　江永溯洄賛歎三致意焉<lb/>
　二南兔罝麟趾羔羊甘棠騶虞五篇美男子其餘二<lb/>
　十篇皆言婦人豈删詩者專存婦人之詩歟盖房中<lb/>
　之樂為后夫人諷誦故皆言婦人女子而其時男子<lb/>
　可知也周南之序大半言后妃而文王可知也漢廣<lb/>
<pb n="36a"/>
　汝墳序不言后妃盖化行南國其化漙矣專屬后妃<lb/>
　則其義不備眀言文王又非箴規后妃之㫖故使人<lb/>
　自㑹古序立言不其慎歟<lb/>
　一章人扵喬木自無休息意不可休息只形容木之<lb/>
　高竦非真欲休息之也不可求亦只形容女子之貞<lb/>
　淑非真欲求之而歎其不可也猶云不可以非禮干<lb/>
　云爾被化之女豈肯獨游鄭指為衆女最是則朱子<lb/>
　所謂端荘静一者衆女皆然矣昔何以艶冶今何以<lb/>
<pb n="36b"/>
　貞淑詩人悠然神㑹而歎之曰誰為為之乎意中想<lb/>
　著文王目中却注此江漢低回歎慕無限深情不可<lb/>
　泳不可方只是不可測度之意谷風篇就其深矣四<lb/>
　語亦為計較量度之喻也<lb/>
　二章凡詩言之子于歸只就現在嫁者言之従無説<lb/>
　他日之于歸者桃夭束山可證也毛公謂與桃夭一<lb/>
　例故無傳耳然則此二章言之子者不指㳺女矣盖<lb/>
　風氣丕變其出游者皆端荘静一其于歸者皆車馬<lb/>
<pb n="37a"/>
　親迎真無一女之不淑前日淫亂之風<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洗殆盡翕<lb/>
　然禮義之俗詩人所以再三歎美扵文王之化也<lb/>
　翹翹高也錯薪衆薪也楚蔞亦薪也盖無薪不高以<lb/>
　興無女不賢故隨手刈其楚刈其蔞而翹翹者如故<lb/>
　也亦隨意舉一于歸之女而其賢者依然也或謂楚<lb/>
　更高扵錯薪然則蔞亦髙扵錯薪乎<lb/>
　一章言出游之女之守禮也二三章言于歸之女之<lb/>
　守禮也于歸者不一故言秣馬駕馬而行也又言秣<lb/>
<pb n="37b"/>
　駒駕駒而行也<lb/>
　漢廣三章章八句<lb/>
　　按韓詩漢廣説人也何氏楷云亦云守禮之可説<lb/>
　　耳其論近是薛君章句云游女謂漢神則荒唐矣<lb/>
　　然其意猶未離乎正也至外傳云孔子適楚處子<lb/>
　　佩瑱而浣使子貢三挑之侮聖已甚三家之廢豈<lb/>
　　偶然哉范氏景文曰詩人深知文德則亦賢者也<lb/>
汝墳道化行也　文王之化行乎汝墳之國婦人能閔<lb/>
<pb n="38a"/>
　其君子猶勉之以正也<lb/>
　疏云閔之則恐其死亡勉之則勸其盡節比之扵殷<lb/>
　其靁志逺而義髙<lb/>
　安溪詩所惄如調飢者慮其行役之憂虞王室如燬<lb/>
　故也不我遐棄者幸其復歸而歡聚父母孔邇故也<lb/>
　惟能脩方伯之職盡撫慰之道故氏既知尊王之義<lb/>
　而又念父母之恩也<lb/>
　朱子以采薪非大夫内子之事故未嘗質言大夫然<lb/>
<pb n="38b"/>
　君子行役念及王室疏従劉向定為大夫妻良是或<lb/>
　曰後世如王良之妻曵柴従田間來命婦采薪無足<lb/>
　怪不知南國婦人猶采芣苢以相樂而汝旁大夫妻<lb/>
　乃困頓如此乎女子縫裳君子譏之况躬親樵採之<lb/>
　事哉<lb/>
　一章君子既歸而追賦其前日未歸之時也或作興<lb/>
　體失之矣遵汝伐枚是言君子行役時之景物如此<lb/>
　調飢是恐其遐棄故思之如重飢也已隠照起如燬<lb/>
<pb n="39a"/>
　來非尋常夫婦濶别之思<lb/>
　二章只換肄字乃用一字冩出逾年之隔也遐棄箋<lb/>
　作死亡精甚棄即由來無棄之棄深以不至死亡為<lb/>
　幸也如但喜其不棄絶我則天下豈有行役而云棄<lb/>
　妻者<lb/>
　前此之憂今日之喜俱従下王室如燬來昏亂之朝<lb/>
　手足莫措故箕子不免扵眀夷文王且至扵䝉難如<lb/>
　後世酷吏得志朝士人人自危每出必與家人訣曰<lb/>
<pb n="39b"/>
　未知復相見否今以汝旁被化之大夫受役焚炙忠<lb/>
　良之亂國思之安得不如調飢一旦復我邦族且喜<lb/>
　且驚而後知今日之得免也<lb/>
　三章言君子之勞以王室之如燬也然王室雖則如<lb/>
　燬而虐不及扵使臣逰子生還二親無恙悲喜交集<lb/>
　破涕為歡則人臣膝下之年皆天王優賜之日雖則<lb/>
　勞我也不可謂非厚我也尚敢有所懟怨以乖臣子<lb/>
　之誼乎盖其願即寸草春暉之願也而其心即天王<lb/>
<pb n="40a"/>
　眀聖之心也後世逰子之吟拘幽之操一言兼之矣<lb/>
　故曰勉之以正也或言父母不可以言邇邇對逺言<lb/>
　身為大夫或經營扵境或風議扵朝所不能無者然<lb/>
　音問常通暌違不逺豈至岵屺之悲乎詩人曰孔邇<lb/>
　其用字精矣夫以紂之虐熖而行役之室家猶不敢<lb/>
　怨盖文王之化道薰蒸融溢大行扵汝旁之國故被<lb/>
　其化者皆以文王事主之心為心也吾扵汝墳見文<lb/>
　德之至焉<lb/>
<pb n="40b"/>
　鯉尾赤魴尾白尾白而赬則勞甚矣比以魴魚幸其<lb/>
　漏網來歸耳<lb/>
　汝墳三章章四句<lb/>
　　劉向列女傳周南大夫受命平治水土過時不來<lb/>
　　其妻恐其懈扵王事言國家多難惟勉强之無有<lb/>
　　譴怒遺父母憂乃作詩韓詩曰汝墳辭家也其卒<lb/>
　　章曰魴魚赬尾王室如<graphic n="KR1754" url="https://raw.githubusercontent.com/kanripo/KR-Gaiji/master/images/KR1754.png" mimeType="image/png"/>雖則如<graphic n="KR1754" url="https://raw.githubusercontent.com/kanripo/KR-Gaiji/master/images/KR1754.png" mimeType="image/png"/>父母孔邇薛<lb/>
　　君章句王室政教如烈火猶觸冒而仕者以父母<lb/>
<pb n="41a"/>
　　廹近饑寒之憂為此禄仕外傳亦同後漢書周磐<lb/>
　　讀詩至汝墳卒章慨然而歎為親従仕諸儒雖未<lb/>
　　盡合詩㫖然扵父母則皆未嘗指文王也宜集傳<lb/>
　　兼存其説歟<lb/>
麟之趾闗雎之應也　闗雎之化行則天下無犯非禮<lb/>
　雖衰世之公子皆信厚如麟趾之時也<lb/>
　續序雜亂甚矣朱子盡去之以公子為周之公子可<lb/>
　謂木抜道通而首序以為闗雎之應何也后妃之德<lb/>
<pb n="41b"/>
　足為君子配斯時嬪御之屬無一不被后妃之化扵<lb/>
　是含英毓秀苞孕百男而為之公子者遂宛然聖世<lb/>
　之祥麟也子復生子太和所鼓一本九族翕然太和<lb/>
　而百姓無難故周公編詩以為周南之卒章國史序<lb/>
　詩以為闗雎之效騐<lb/>
　麟仁獸也故取以為興諸家言信言禮俱不必従盖<lb/>
　麟興公子麟之趾興公子振振之德下麟字即指公<lb/>
　子而文王后妃致之之意扵言外見之此風人之㫖<lb/>
<pb n="42a"/>
　也朱子初説云麟之趾仁厚公子亦仁厚較集傳更<lb/>
　分曉可以麟興公子亦可以公子比麟振振形容不<lb/>
　盡于嗟歎慕無窮<lb/>
　麟王者之瑞獸也千百年而間出非其時不可得而<lb/>
　致也詩連説六麟字而以公子公姓公族分屬由親<lb/>
　以及踈由隘以及廣殊覺子弟羣従無非異采一似<lb/>
　古今驚為竒物大史書為異瑞之麟至周南之世目<lb/>
　之所遇無非此物不以為異轉以為常不知其可驚<lb/>
<pb n="42b"/>
　止知其可愛矣盖龍之種鳯之雛皆麟之瑞詩人若<lb/>
　曰何麟之多也謂區區符瑞陋矣<lb/>
　周公公子也麟也陜以東周公左周南之所以名也<lb/>
　召公公族也亦麟也陜以西召公右召南之所以名<lb/>
　也周召而下又不知凡㡬物滋後大有開必先則今<lb/>
　日含仁履信之祥麟即他年析圭列土之百辟是以<lb/>
　武成既告而大封同姓逺過唐虞夏商聖人豈有私<lb/>
　意哉盖此振振者醖醸久矣<lb/>
<pb n="43a"/>
　麟之趾三章章三句<lb/>
　　孔叢子曰孔子讀詩自周南至正雅喟然歎曰周<lb/>
　　道成矣黄氏佐云周南詩皆純正體裁畢備此周<lb/>
　　道之所以成正雅之所由作也故孔子歎之<lb/>
　周南十一篇三十四章百五十九句<lb/>
　<lb/>
　<lb/>
　<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷一<lb/>
</p>
<p>
</p>
  </div>
</body>
</text>
</TEI>
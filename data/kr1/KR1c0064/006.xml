<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷六</head> <lb/>
    <p>
<pb n="1a"/>
欽定四庫全書<lb/>
　詩序補義卷六<lb/>
　　　　　　　　　石泉縣知縣姜炳璋撰<lb/>
　王<lb/>
　　王者之迹熄而詩亡詩亡然後春秋作程子曰詩<lb/>
　　亡謂雅亡盖以風則黍離十篇猶作於東遷之後<lb/>
　　朱子本此以註孟子是也然雅亡之故實有不可<lb/>
　　曉者若謂東遷無陳善納諫之辭則富辰萇𢎞王<lb/>
<pb n="1b"/>
　　孫滿之徒莫不忠而有文何難規橅二雅若謂平<lb/>
　　王之後無事則戰於繻葛出居于鄭豈無忠義之<lb/>
　　士為變雅之音如云史官散佚則老𣆀職司柱下<lb/>
　　聖人從而問禮且晉董狐衛史嚚史輶魯史克皆<lb/>
　　其選也何至專錄民間風謡偏軼朝廷大制作若<lb/>
　　云平桓亦有雅泛求之三百萹以實之則又何詩<lb/>
　　不可附㑹然則東遷何以無雅竊以意逆之西周<lb/>
　　風氣敦龎其文厚重朝㑹燕饗之樂章公卿大夫<lb/>
<pb n="2a"/>
　　之辰告釐為雅音播之管絃雅之所以盛也東都<lb/>
　　立國孱焉不振地復鄰於鄭衛既無巡狩述職之<lb/>
　　事一時士大夫靡然趨於東音東西之聲既異風<lb/>
　　雅之調遂别夫子所謂有司之失其傳者多矣即<lb/>
　　如漢武時河間獻王進雅聲詩樂而一時所尚皆<lb/>
　　新立之樂府晉永嘉之亂江左初立宗廟太常賀<lb/>
　　循奏曰舊京荒廢音韻曲折無識者於今難以意<lb/>
　　言然則東周有風無雅猶操南音者之不能强而<lb/>
<pb n="2b"/>
　　西而北也亦猶樂府之不明於唐而歌詩之不能<lb/>
　　復於宋也不然王風十篇不盡出於民俗如君子<lb/>
　　于役大夫刺王即雅之北山矣葛藟王族刺王即<lb/>
　　雅之角弓矣故自西周以來未有大臣獻納而稱<lb/>
　　風者有之自王風始故曰平王之世無雅也<lb/>
黍離閔宗周也　周大夫行役至于宗周過故宗廟宫<lb/>
　室盡為禾黍閔宗周之顛覆徬徨不忍去而作是詩<lb/>
　也<lb/>
<pb n="3a"/>
　全詩未嘗及宗廟宫室并未及宗周序者明白指出<lb/>
　用一閔字其一副如醉如噎之情千古如見<lb/>
　劉元城謂往來行役固非一見以當時之景物為行<lb/>
　文之次第兩彼字傳云彼宗廟宫室謂我何求者人<lb/>
　固不知彼為何處直視為禾黍之區矣不言悲而言<lb/>
　憂正以朝廷絶少中興氣象胸中有一叚光復舊物<lb/>
　之志而不得舒非徒下新亭之淚也或責大夫不為<lb/>
　王言夫安知大夫之不告于王而不用乎<lb/>
<pb n="3b"/>
　范家相云㐮公立國之初恐未必將西周宗廟悉犂<lb/>
　為田按此犬戎焚毁者耳梁書侯景傳泰清三年十<lb/>
　二月百濟使至見城邑丘墟于端門外號泣域外使<lb/>
　臣且然矣鎬京焚毁大駕東遷久而為田固其所也<lb/>
　按許氏以黍色黄稷色黑按本草黍亦有赤白黄黑<lb/>
　數種許氏誤矣黍稷之苗雖頗似粟而結子不同粟<lb/>
　穗叢聚攅簇黍稷之粒疎散成枝孫炎以粟為稷誤<lb/>
　矣又盧穄蜀黍也其莖苗高大如蘆今之祭祀者不<lb/>
<pb n="4a"/>
　知稷即黍之不黏者往往以蘆穄為稷亦誤也然則<lb/>
　粟者總名黏者為黍不黏者為稷耳<lb/>
　黍稷三章章十句<lb/>
　　劉向新序衛宣公之子夀閔其兄伋之見害作黍<lb/>
　　離太平御覽伯封作也<hi>伯封伯竒之弟</hi>曹植令禽惡鳥論<lb/>
　　昔尹吉甫信後妻之䜛而殺孝子伯竒聞伯勞而<lb/>
　　悔悮故作是詩自毛詩出古序行而諸説皆廢<lb/>
君子于役刺平王也　君子行役無期度大夫思其危<lb/>
<pb n="4b"/>
　難以風焉<lb/>
　平王之時西戎作難故戍申戍甫征役繁興又立於<lb/>
　諸侯國家新造故錫命聘使不絶詩人目撃其事乃<lb/>
　述大夫行役室家思念之辭欲王體恤之也<lb/>
　箋云苟無飢渇憂其飢渇也見身存猶可緩為歸計<lb/>
　此中含蓄正不忍言<lb/>
　君子于役二章章八句<lb/>
君子陽陽閔周也　君子遭亂相招為祿仕全身逺害<lb/>
<pb n="5a"/>
　而已<lb/>
　賢人隱處則其君可刺此不言刺平而曰閔周者盖<lb/>
　平王當屯之初九蠱之六二非有亨屯幹蠱之材不<lb/>
　足以圖恢復吾讀干旄而知衛之中興讀君子陽陽<lb/>
　而知周之不復西也流離播越與衛相同其君不聞<lb/>
　帛冠布衣其臣不聞素絲良馬君子沉抑賤官覺黍<lb/>
　離麥秀一副血淚轉付諸執簧執翿陽陽自得上而<lb/>
　且招其同志相與偕來然則詩之所謂樂者正其澘<lb/>
<pb n="5b"/>
　焉欲涕者也平何必刺哉而以公劉太王之豳岐文<lb/>
　武成康之豐鎬棄如斷梗夷然不概於心是可閔也<lb/>
　輔氏曰古之樂官實掌教事故賢者多隱于此郝氏<lb/>
　曰士不得用并求為抱關撃柝不可得故爾溷職優<lb/>
　人按此兩説並通然即一伶官而其時之韗胞閽翟<lb/>
　之可用者正多也其時之高爵厚秩不足有為者又<lb/>
　可知也<lb/>
　一章君子二字一頓見中興事業全憑賢者奈何陽<lb/>
<pb n="6a"/>
　陽然不見其憂戚也傳云陽陽無所用其心也是將<lb/>
　宗社絶大愁煩一齊放下但見其執簧而招我曰此<lb/>
　間樂吾與爾共之末句盖招之之辭<lb/>
　此與黍離篇參看彼在心憂二字形容閔宗周此却<lb/>
　重樂字反拓出閔之之意不知者乃云謀全身逺害<lb/>
　是憫君子非閔周也豈知一身榮辱何與重輕而賢<lb/>
　人顯晦實闗興廢詩人豈為君子作感士不遇賦哉<lb/>
　君子陽陽二章章四句<lb/>
<pb n="6b"/>
揚之水刺平王也　不恤其民而逺屯戍于母家周人<lb/>
　怨思焉<lb/>
　揚水箋云激揚之水以手激水曰揚如云掘泥而揚<lb/>
　波水性本順而激之揚之雖一束薪不能流矣王命<lb/>
　本行而顛之倒之雖一侯國不用命矣想見當時諸<lb/>
　侯不服調遣不得已以畿内之民戍申盖西周更歴<lb/>
　十三主雖幽厲之世從無此事故其事為創見祗覺<lb/>
　侯國之民安堵如故而王都之民奔走不遑勞逸既<lb/>
<pb n="7a"/>
　分安危亦異彼其之子歐陽氏指列國當戍之人懐<lb/>
　思歸也<lb/>
　甫許姜族也戍之由申推及之也平王之為姜氏謀<lb/>
　者愈周到則戍者愈厭苦<lb/>
　揚之水三章章六句<lb/>
　　王氏道謂申侯雖有弑君之罪實有存周之功平<lb/>
　　王固當復父之仇尤不可忘母之難竊以為不然<lb/>
　　周雖播遷王室聲靈未嘗遽替申侯非犬戎之力<lb/>
<pb n="7b"/>
　　無能勝周幽雖無道非申侯召戎何至社稷為墟<lb/>
　　誅申侯以復父仇立其子以慰母志天理昭人心<lb/>
　　奮不待後日秦文之逐而周轍西矣嗚呼秦趙高<lb/>
　　手握兵柄推刃二世而子嬰一乳臭不動聲色有<lb/>
　　以制高之命况奄有六百里之京師者乎乃平既<lb/>
　　委靡而當時諸侯秦襄利取鎬京鄭武利取十邑<lb/>
　　晉文衛武雖有勤王之功未遂復仇之志此周之<lb/>
　　所以東也<lb/>
<pb n="8a"/>
中谷有蓷閔周也　夫婦日以衰薄凶年饑饉室家相<lb/>
　棄焉<lb/>
　周公營洛王氣所鍾苟得令主不難光復而反仇為<lb/>
　恩大本已失於是天怒于上人怨于下饑饉薦臻室<lb/>
　家相棄至于如此讀中谷有蓷但見蕭瑟之氣哀慘<lb/>
　之音以視西周别是一般天地詩人冩出耳目不思<lb/>
　聞見之景而胸中絶大志願灰冷矣序曰閔周有以<lb/>
　知其心也夫<lb/>
<pb n="8b"/>
　一章程子曰蓷谷中所生之物待隂潤而後能生故<lb/>
　暵則乾矣興夫婦樂嵗則能相保凶年則至相棄也<lb/>
　二章嚴氏粲曰脩長也長茂者亦為所暵興饑饉甚<lb/>
　則粗給亦乏絶矣條條然而長歗其悲恨甚于歎矣<lb/>
　不善猶言不幸<lb/>
　三章茹敦和曰暵其濕矣言今日之暵或異日而濕<lb/>
　以興今日之苦或他日之樂未可知也而女則何嗟<lb/>
　及矣言不及待也猶云索我於枯魚之肆耳<lb/>
<pb n="9a"/>
　詩人所見只一女而歎而歗而泣以漸而深曰有女<lb/>
　曰嘅嘆知非此婦自作<lb/>
　中谷有蓷三章章六句<lb/>
兔爰閔周也　桓王失信諸侯背叛構怨連禍王師傷<lb/>
　敗君子不樂其生焉<lb/>
　舊謂此詩以兔喻鄭雉喻王罹于羅喻傷敗然詳味<lb/>
　詩意沉痛刻酷云我生之初猶及西周之世我生之<lb/>
　後逢此百凶正東遷之初也安得指桓王伐鄭事桓<lb/>
<pb n="9b"/>
　王失信以下後儒增入無疑<lb/>
　一章雉善闘守信不踰集傳以兔喻小人雉喻忠直<lb/>
　之君子是也小人得志而君子罹罪刑政之舛也夫<lb/>
　我生之初天下無事尚無待于有為我生之後時方<lb/>
　多難遭此百羅安可以無為哉尚且安寤而不動以<lb/>
　致百事廢弛更無望其亨屯傾否周之所以可閔也<lb/>
　尚猶也兩尚字一例羅網也言患難也<lb/>
　二章造作為也創造一畨使乾坤改觀氣象煥發天<lb/>
<pb n="10a"/>
　下無事則無待於此無覺如偃卧而不驚覺也形容<lb/>
　平王極切<lb/>
　三章庸功也天下無事無竒功可建今則社稷丘墟<lb/>
　君父為戮百凶孔棘矣佯聾不聞安望其有功乎<lb/>
葛藟王族刺平王也　周室道衰棄其九族焉<lb/>
　春秋文六年傳宋昭公將去羣公子樂豫曰葛藟猶<lb/>
　能庇其本根故君子以為比盖引此詩也<lb/>
　通篇三提終逺兄弟盖與王叙兄弟行而以王為昆<lb/>
<pb n="10b"/>
　也主意全在末章王以他人視之是以他人為昆矣<lb/>
　夫以他人為昆而不我恤亦其宜也而吾與王豈他<lb/>
　人者前二章却從後一章推出與王為兄弟行則王<lb/>
　之父母即吾諸父諸母諸父諸母亦父母也他人可<lb/>
　為昆豈他人可為父母乎皆從兄弟推上一層故三<lb/>
　章皆㸃終逺兄弟句先言父母者故為逆耳之言且<lb/>
　動之以先王先后之思也<lb/>
　一章綿綿不絶之葛藟庇其本根見王亦同在葛藟<lb/>
<pb n="11a"/>
　本根中而無不託庇者今不在豐鎬之山而在大河<lb/>
　之滸矣王族之從王于東都猶是也<lb/>
　二章莫我有王心目中無此人也<lb/>
　三章莫我聞補正云休戚不相聞也<lb/>
　葛藟三章章六句<lb/>
　　詩譜是平王詩宗序也皇甫士安及崔靈恩集註<lb/>
　　皆以為桓王時説者因附㑹為刺周鄭之質子皆<lb/>
　　非也<lb/>
<pb n="11b"/>
采葛懼讒也<lb/>
　此非懼讒於讒言未入之先乃讒言既入疎斥既加<lb/>
　詩人為君子危懼之深也<lb/>
　一章葛性蔓延又善攀附故為小人之喻而上之人<lb/>
　任用之雖君子一日不見則鼓舌蔓延君心頓移有<lb/>
　如三月之乆矣况不止一日乎吾懼君子之不免也<lb/>
　二章蕭荻蒿也蕭稂所以害嘉糓小人所以害君子<lb/>
　三章離騷服艾以盈要兮謂幽蘭其不可佩又云何<lb/>
<pb n="12a"/>
　昔日之芳草兮今直為此蕭艾也皆以蕭艾喻小人<lb/>
　艾能薰灼其勢可畏小人能煆鍊其毒可憂<lb/>
　采葛三章章三句<lb/>
　　原解韓氏愈謂日隔之疎加以忌者之口哲人憂<lb/>
　　讒每在去後君子日在君側羣邪有所畏而不敢<lb/>
　　小人譛君子必伺其間隔孟子致王憂十寒於去<lb/>
　　後趙高使二世人不得見而後鹿馬之計行霍光<lb/>
　　出沐而後上官之譛入自古小人排君子未有不<lb/>
<pb n="12b"/>
　始於離間而終於䧟害者<lb/>
大車刺周大夫也　禮義陵遲男女淫奔故陳古以刺<lb/>
　今大夫不能聽男女之訟焉<lb/>
　後序陳古刺今其説固非然以詩中一奔字遂定為<lb/>
　淫奔天下豈有生未得為夫婦而死欲與之同穴者<lb/>
　哉盖征役之人刺其大夫之辭檻檻啍啍如菼如璊<lb/>
　皆言大夫之威炙手可熱豈不爾思爾指室家畏子<lb/>
　不敢子指大夫不敢者不敢歸也猶云豈不懐歸畏<lb/>
<pb n="13a"/>
　此譴怒耳釋宫云門外謂之趨大路謂之奔奔者逃<lb/>
　役而歸也既而無可如何則曰生則隔逺所居異室<lb/>
　死則相隨與爾同穴復援皦日以誓之以明其不相<lb/>
　背負也<lb/>
　王氏道曰觀漸漸之石則王不恤其將觀大車檻檻<lb/>
　則將不恤其士戰陳上下均服此毳衣者盖防守之<lb/>
　卒以大夫彈壓之也<lb/>
　大車三章章四句<lb/>
<pb n="13b"/>
　　漢書哀帝詔曰朕聞夫婦一體詩云榖則異室死<lb/>
　　則同穴祔𦵏之禮自周興焉則此詩之非淫可知<lb/>
　　矣列女傳楚伐息破之虜其君使守門納息夫人<lb/>
　　於宫楚王出逰夫人出見息君乃作詩曰榖則異<lb/>
　　室死則同穴遂自殺息君亦自殺按左傳楚子納<lb/>
　　息媯生堵敖及成王是息夫人未嘗自殺也劉向<lb/>
　　主魯詩亦以此非淫詩矣<lb/>
丘中有麻思賢也　莊王不明賢人放逐國人思之而<lb/>
<pb n="14a"/>
　作是詩也<lb/>
　序曰思賢盖賢人放逐而國人思之也傳云留氏也<lb/>
　子國子嗟之父<lb/>
　此詩傳神在叠句結穴在第三章末句此曰留氏子<lb/>
　嗟彼曰留氏子嗟則思之者非一人麻熟而屢思子<lb/>
　嗟之來麥熟而屢思子國之食李熟而兼思二人亦<lb/>
　所思首非一時非一處想見民間家人婦子一飲食<lb/>
　一居處一燕㑹無不反覆歎息纒綿不已非斯二人<lb/>
<pb n="14b"/>
　深入民心何以至此彼者在彼而不在此也佩玖傳<lb/>
　云美寶也民安物阜國之寶也家給人足民之寶也<lb/>
　所以思彼二人如此之切者以其貽我以至寶也賢<lb/>
　人為國之寶有其寶而棄之周之所以不復西也故<lb/>
　為王風之終<lb/>
　先言子嗟而後及子國或王惡子嗟并子國去之或<lb/>
　王惡子國先去子嗟使之不安其位説者乃云無父<lb/>
　子並斥之理又曰不宜先子後父皆非也<lb/>
<pb n="15a"/>
　丘中有麻三章章四句<lb/>
　　范逸齋謂子嗟子國兄弟也説既無稽何氏楷云<lb/>
　　鄭桓公淫于鄫夫人季妘此詩季妘所作復廣引<lb/>
　　典故以證其説李迃仲曰詩中所言即是事蹟此<lb/>
　　言甚當如泥詩言而必求當時之事實之則一部<lb/>
　　左國何事不可以牽合耶<lb/>
　王國十篇二十八章百二十六句<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷六<lb/>
</p>
<p>
</p>
  </div>
</body>
</text>
</TEI>
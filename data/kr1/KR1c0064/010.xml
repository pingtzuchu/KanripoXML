<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷十</head> <lb/>
    <p>
<pb n="1a"/>
欽定四庫全書<lb/>
　詩序補義卷十<lb/>
　　　　　　　　　　石泉縣知縣姜炳璋撰<lb/>
　唐<lb/>
　　嚴氏粲曰堯都有四地理志大原晉陽注云詩唐<lb/>
　　國晉水所出一也河東平陽注云堯都也在平河<lb/>
　　之陽二也中山唐縣張晏註堯為唐侯國於此三<lb/>
　　也河東彘縣順帝改曰永安臣瓚於晉陽下註云<lb/>
<pb n="1b"/>
　　所謂唐今河東永安是也去晉四百里四也詩之<lb/>
　　唐國其說有三詩譜以堯居晉陽後乃居平陽於<lb/>
　　詩唐國為晉陽皇甫謐曰堯始封於中山唐縣後<lb/>
　　徙晉陽及為天子都平陽於詩唐國為平陽臣瓚<lb/>
　　又以唐國為永安今考堯都雖有四而詩之唐國<lb/>
　　當從詩譜為晉陽盖周以封叔虞叔虞封於堯都<lb/>
　　之故墟故曰唐叔其子燮以晉水所出改為晉侯<lb/>
　　晉陽實晉水所出則唐叔虞之始封在晉陽矣唐<lb/>
<pb n="2a"/>
　　以堯得名晉以水得名<lb/>
　　按晉風稱唐或云曲沃武公并翼夫子傷之不稱<lb/>
　　翼亦不稱晉復周之舊而稱唐竊以為非也十三<lb/>
　　國皆始封之號叔虞受封之日止有唐耳無所為<lb/>
　　晉後王狥晉之請改唐為晉而太史所掌之國風<lb/>
　　舊號具在安得而更之或曰唐之於晉猶邶鄘之<lb/>
　　於衛也則又不然唐固未嘗滅也為鄂為翼為曲<lb/>
　　沃皆叔虞之子孫豈與邶鄘類乎史記唐自燮父<lb/>
<pb n="2b"/>
　　改為晉孔氏以為請於時王改之爕父叔虞之子<lb/>
　　時王康王也或謂晉之名自武公始則亦未敢謂<lb/>
　　然按鄭語史伯曰當成周者南有荆蠻申呂應鄧<lb/>
　　陳蔡隨唐韋昭注應蔡隨唐皆姬姓也西有虞虢<lb/>
　　晉隗霍揚魏芮註八國姬姓也是西周已有晉名<lb/>
　　而幽王之衰以為興必在晉則燮父請命於朝改<lb/>
　　唐為晉非史遷之謬也但康王何以改燮父何以<lb/>
　　請則不知其故耳又周有二唐國其在西者成王<lb/>
<pb n="3a"/>
　　以封叔虞後為晉者也其在南者定四年滅於楚<lb/>
　　者也盖唐國有二或燮父以國名相同因請於王<lb/>
　　否則以殷諸侯故國易名新之故王亦從之歟左<lb/>
　　傳止言唐叔叔以後絶不言唐隠五年傳曰周之<lb/>
　　東遷晉鄭焉依翼侯鄂侯隨所居之地言之其國<lb/>
　　號為晉則前後無異豈待曲沃武公而後為晉哉<lb/>
　　如謂誅武公之篡故謂之唐唐國非其所有晉又<lb/>
　　豈其所當有其後晉文晉悼之入朝於武宫儼然<lb/>
<pb n="3b"/>
　　以稱為太祖不知唐叔何論燮父矣然則晉風稱<lb/>
　　唐國史之舊相傳以至春秋集傳所謂仍始封之<lb/>
　　舊號是也<lb/>
蟋蟀刺晉僖公也　儉不中禮故作是詩以閔之欲其<lb/>
　及時以禮自娛樂也此晉也而謂之唐本其風俗憂<lb/>
　深思逺儉而用禮有堯之遺風焉<lb/>
　此為國初之民風僖公之世在共和之年去始封已<lb/>
　六世時天王流彘王室多故而溺於晏安詩人因述<lb/>
<pb n="4a"/>
　叔虞以來民間警戒之詞以為諷誦焉後序以刺為<lb/>
　指斥其非倡為儉不中禮之說謂欲其以禮自娛樂<lb/>
　夫禮與娛樂相反娛樂又與詩意相反不知糾懲獻<lb/>
　納所以匡救其闕者皆謂之刺也<lb/>
　左傳鄭伯享趙武印叚子石賦蟋蟀趙孟曰善哉保<lb/>
　家之主也孔叢子曰於蟋蟀見陶唐儉徳之大也集<lb/>
　傳之意本此詩人欲僖公知國初之風俗民生之勤<lb/>
　苦其憂勤惕厲至於如此也好樂無荒三章疊咏詩<lb/>
<pb n="4b"/>
　人之情見矣或疑思及其外即此見唐風之局促晉<lb/>
　祚之不長按集傳云外餘也非職之外乃所思有不<lb/>
　及之處也史伯云周衰晉興豈可以翼滅於沃而謂<lb/>
　祚之不長乎　讀書記嵗聿其暮夏之九月周之十<lb/>
　一月也<lb/>
　蟋蟀三章章八句<lb/>
　　顧炎武謂晉為姬姓國而用夏正其說非也一王<lb/>
　　之興莫大於正朔胡氏春秋傳夏時冠周月後儒<lb/>
<pb n="5a"/>
　　多未信即家則堂夏正三論按之經傳亦未盡然<lb/>
　　也且晉侯世霸固以尊周名籠絡諸侯若棄正朔<lb/>
　　不用其亂王章更甚於請隧楚雖僣妄秦雖强悍<lb/>
　　而左氏據秦楚二書以紀二國之事所載年月歴<lb/>
　　歴與經不爽是皆用周正也晉顧短垣自踰乎顧<lb/>
　　氏用偽竹書參之羅泌所云傳據晉史經據周厯<lb/>
　　并援春秋僖五年晉殺其太子申生十年里克弑<lb/>
　　其君卓明年晉殺其大夫㔻鄭經傳錯互以為證<lb/>
<pb n="5b"/>
　　按僖四年十二月傳稱申生縊於新城而經書其<lb/>
　　事於五年春傳自註云晉侯使以殺太子申生之<lb/>
　　故來告盖經必來告乃書左氏特發此為例以後<lb/>
　　傳載於前經書於後皆凖諸此豈可以此而云晉<lb/>
　　用夏正不然僖五年經書冬晉人執虞公傳亦言<lb/>
　　是年冬十二月也二十八年經云三月丙午晉侯<lb/>
　　入曹城濮之戰經云四月己巳傳年日月無不同<lb/>
　　則晉自叔虞以至春秋之末皆用周正明甚竹書<lb/>
<pb n="6a"/>
　　晉人偽撰宋儒偶有信之者而外丙仲壬勦襲孟<lb/>
　　子又故為太甲殺伊尹以亂之前人辨之詳矣以<lb/>
　　是為據得毋黎丘之惑乎然左氏實夏正周正并<lb/>
　　用如莊十六年傳公父定伯出奔衛三年而復使<lb/>
　　以十月入曰良月也就盈數也以十月為盈數則<lb/>
　　知夏十月也若拘其文謂之衛不用周朔可也僖<lb/>
　　二十四年經書冬天王出居於鄭傳言秋王適鄭<lb/>
　　處於汜成元年王師敗績於茅戎經書秋而傳載<lb/>
<pb n="6b"/>
　　其事於春拘其文謂周不自用其朔可也又豈卜<lb/>
　　偃之九月十月絳縣老人之甲子為然乎盖事蹟<lb/>
　　既冗卷帙亦繁不及洗刷固著書所自有非可以<lb/>
　　誣左氏也<lb/>
山有樞刺晉昭公也　不能修道以正其國有財不能<lb/>
　用有鐘鼓不能以自樂有朝廷不能洒埽政荒民散<lb/>
　將以危亡四鄰謀取其國家而不知國人作詩以刺<lb/>
　之也<lb/>
<pb n="7a"/>
　東萊吕氏曰詩人豈真欲昭公馳驅飲樂者哉盖曰<lb/>
　是物也行將為他人所有曽不若及今為樂之為愈<lb/>
　其激發感切之者深矣非勸其為樂也吕禄棄軍其<lb/>
　姑吕<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>出珠玉寶器散堂下曰無為他人守也乃此<lb/>
　詩之意也末章尤可見<lb/>
　詩人視沃强翼弱潘父之徒又與桓叔表裏大難將<lb/>
　至而昭公如處堂之燕子夷然不槩於心故若為告<lb/>
　其同列說得死期將至無限沈痛以冀昭之及時猛<lb/>
<pb n="7b"/>
　省也他人暗指成師若曰成師一來則身且不保國<lb/>
　非子之國也不能有為反不如及其未至而行樂耳<lb/>
　非寛慰之詞乃痛極之詞耳若為告同列無一語及<lb/>
　昭者顯言賈禍適以激成詩人之苦心也<lb/>
　山有樞隰有榆則人將取之興子有衣裳車馬則人<lb/>
　將享之也子指同列也　此詩人忠於昭者孔氏以<lb/>
　為大夫士以上是也車馬鐘鼓琴瑟侑食豈民間所<lb/>
　有况勤儉之唐俗乎<lb/>
<pb n="8a"/>
　且以永日謂可以度此長日也葛生云夏之日冬之<lb/>
　夜楚辭長夜曼曼何時旦皆憂愁難度之意<lb/>
　山有樞三章章八句<lb/>
揚之水刺晉昭公也　昭公封國以分沃沃盛强昭公<lb/>
　微弱國人將叛而歸沃焉<lb/>
　自古從無一國歸心大臣納欵其君如贅旒猶不能<lb/>
　傳檄而定直待祖以及其孫百戰而克之者也盖沃<lb/>
　雖强唐叔之澤深入人心昭侯亦無過惡故其民至<lb/>
<pb n="8b"/>
　死不貳一君亡復立一君更歴六世然後克之中間<lb/>
　相持六十七年寧膏鋒露骨必不肯坐視君父之難<lb/>
　後序乃云國人將叛而歸沃可乎國史推見至隠知<lb/>
　其感諷昭公使之省悟誅内諜而早為備故曰刺昭<lb/>
　公也盖潘父執晉國之柄内結於君外通於賊曲沃<lb/>
　之封想由潘父贊成之故師服之言不用迨羽翼既<lb/>
　成可唾手而誇定策矣詩人以封章告宻之意為藏<lb/>
　頭露尾之詞盖發潘父之謀也水勢之揚至於横溢<lb/>
<pb n="9a"/>
　者以白石鑿鑿激之而愈揚也水喻成師石喻潘父<lb/>
　素衣朱襮諸侯之服也昭公之弑在大臣之叛國人<lb/>
　决無欲以此奉桓叔者子當指桓叔之使臣宻與潘<lb/>
　父往來者素衣四句乃述潘父告曲沃使臣之詞下<lb/>
　文所云我聞有命即指此也盖潘父欲迎桓叔自有<lb/>
　宻使往來其告曲沃之使曰我將以諸侯之服從子<lb/>
　於沃既見桓叔而衣之迎之使來云何不樂乎兩章<lb/>
　既述潘父之詞末章云斯命也我已聞之但其謀甚<lb/>
<pb n="9b"/>
　宻不敢以告人耳出於潘父為詞在下傳之為命通<lb/>
　章一氣貫注而諷昭使早為之所者至深切矣<lb/>
　揚之水三章二章章六句一章四句<lb/>
椒聊刺晉昭公也　君子見沃之盛强能修其政知其<lb/>
　蕃衍盛大子孫將有晉國焉<lb/>
　上篇是發潘父之逆謀此篇是痛昭公之不振皆忠<lb/>
　於昭公者也語語為沃贊歎却語語為昭悲凉使昭<lb/>
　公能及時有為則民俗醇厚君臣一心修内治以立<lb/>
<pb n="10a"/>
　基强國勢以威敵椒聊雖盛其何能為乃苶然無志<lb/>
　束手待亡在彼有振興之勢而在我有日敝之形終<lb/>
　為沃併耳詩人所以為昭憂也碩大言今日之國勢<lb/>
　逺條言他日之子孫<lb/>
　椒聊二章章六句<lb/>
　　桓叔篡弑之賊聖人所必誅存二詩以見晉人憂<lb/>
　　國之忠亂賊之必不容於天下後世也<lb/>
綢繆刺晉亂也　國亂則婚姻不得其時焉<lb/>
<pb n="10b"/>
　詩序但言婚姻之失時而所以失時以晉亂故也盖<lb/>
　詩人述當日婚姻之貧困以刺晉亂也　恭録<lb/>
折中云良人夫稱也國亂民貧婚姻不能備禮故當初<lb/>
婚之夕而酒饌不設但有綢繆之束薪而已燈燭稀微<lb/>
但見三星之在天而已凄凉如此此何夕也而乃見良<lb/>
人則良人之艱窘可知也子兮子兮見者相謂也良人<lb/>
家貧無以為禮見者亦貧不能資助故共相嗟嘆以為無<lb/>
如此良人何也隅東南隅也昏見之星轉而在隅夜已乆<lb/>
<pb n="11a"/>
也邂逅新婦至而行禮也其禮草率如人之邂逅相遇<lb/>
也户在室南在隅之星轉而在户夜已分也粲美也粲<lb/>
者謂新婦也<lb/>
　綢繆三章章六句<lb/>
　　此詩序說瞭然朱子亦墨守之無異也乃季氏本<lb/>
　　以為淫詩王氏柏以葛生蒙楚為淫詩金氏履祥<lb/>
　　又以羔裘為淫詩夫魏唐聖人之都流風餘韻猶<lb/>
　　有存者故其民勤儉而無刺淫之作安得有淫詩<lb/>
<pb n="11b"/>
　　也<lb/>
枤杜刺時也　君不能親其宗族骨肉離散獨居而無<lb/>
　兄弟將為沃所并耳<lb/>
　刺時者刺當時之人骨肉離叛無能為君紓難也傳意本<lb/>
　如此續序錯解耳是時晉室戰争六世公族兄弟大半趨<lb/>
　炎助逆詩人作此刺之且以激發異姓諸臣之志也曰杜<lb/>
　雖特生而葉湑湑菁菁若有助之者以興求助之意踽踽睘<lb/>
　睘兄弟無人也然豈無他人不如我同父同姓者乎心懐叛<lb/>
<pb n="12a"/>
　逆同父猶路人也志存報國異姓猶兄弟也嗟乎君<lb/>
　之孤危如此雖行路之人猶相卹而比附之况立其<lb/>
　朝食其禄者乎常人無兄弟猶將佽助之况君父之<lb/>
　尊乎盖以呼號望救之語激其分憂同患之心也<lb/>
　枤杜二章章九句<lb/>
羔裘刺時也　晉人刺其在位不恤其民也<lb/>
　刺時者刺當時禍亂民不聊生也鄭譜以綢繆四詩<lb/>
　皆昭公世序無明文盖昭公以後之詩也微弱日甚<lb/>
<pb n="12b"/>
　干戈不息何以堪此然晉魏皆帝王之都而魏之臣<lb/>
　則曰行與子還魏之民則曰逝將去汝此晉獻之所<lb/>
　以一舉而定魏也若晉則僅存一線其危迫甚於魏<lb/>
　乃强鄰擾之大夫役之不死於兵革即死於飢寒輾<lb/>
　轉無告猶念其舊好依依不去風俗之醇民情之厚<lb/>
　真絶無僅見此晉武所以遲之三世而後得志也<lb/>
　斯時沃勢甚張晉則一君弑復立一君皆晉大夫力<lb/>
　為禦侮故征調之間不順人情其寔不得已也傳云<lb/>
<pb n="13a"/>
　自用也李廵曰居居不狎習之惡孫炎曰究究窮極<lb/>
　人之惡用民之力必與相習始不强其難不至窮盡<lb/>
　始不憂其困乃居居然不狎習而使之究究然必窮<lb/>
　極而用之祗見其不堪命也他人不指曲沃曲沃之<lb/>
　君民已讐之屢世矣豈以上不見恤而萌事讐之心<lb/>
　箋泛指他國是也故者謂祖父以來已相服屬一旦<lb/>
　去之誠所不忍且子為舊君之臣猶足以繋人心好<lb/>
　者子在故國而無異志亦足為人所親愛皆忠義感<lb/>
<pb n="13b"/>
　發語<lb/>
　羔裘二章章四句<lb/>
　　國家危急之秋尤以民為邦本倘為時勢所迫虐<lb/>
　　用其民民將叛之誰與之守幸而不叛亦與之同<lb/>
　　盡爾矣聖人存羔裘見唐民有不渝之忠義亦見<lb/>
　　君臣無立國之經猷也<lb/>
鴇羽刺時也　昭公之後大亂五世君子下從征役不<lb/>
　得養其父母而作是詩也<lb/>
<pb n="14a"/>
　陟岵言孝子行役而此言刺時陟岵猶有兄在父母<lb/>
　猶得以養也但慎旃無死亡而已斯則父母將填溝<lb/>
　壑而一身之鋒鏑危苦轉非所憂刺時者言時勢迫<lb/>
　之而然非盡君上之虐用其民也顧王事靡盬小雅<lb/>
　四牡之文也其時為成周民之亟於王事宜也若此<lb/>
　時晉亂極矣猶屢言王事欲其靡盬者何哉盖曲沃<lb/>
　負心不義通國仇之晉之遺臣往往假王命以鼓勵<lb/>
　人心如王命虢公立小子侯王命虢仲立侯緡王命<lb/>
<pb n="14b"/>
　虢仲等伐曲沃是以其民萬死一生猶以王命為尊<lb/>
　忠義自効雖至危困之極百感攢膺但仰天呼之無<lb/>
　一語怨其君者以為迫於强暴不得已而使我至是<lb/>
　也自此而晉之遺民幾盡矣自此而曲沃有詩晉無<lb/>
　詩矣<lb/>
　鴇羽三章章七句<lb/>
　　此詩疑作於小子侯之後民愈困勢愈促而王事<lb/>
　　匪懈文武之遺澤其未冺乎武公滅晉之後以王<lb/>
<pb n="15a"/>
　　命臨之民亦胥服嗟乎晉侯世霸人以為其謀臣<lb/>
　　之多表裏山河之固而不知其民之從義百倍他<lb/>
　　國也其後智氏灌晉陽沈竈産鼃民無畔意盖其<lb/>
　　風俗自古然耳二南邠風而外君子于唐有餘慕<lb/>
　　焉<lb/>
無衣美晉武公也　武公始并晉國其大夫為之請命<lb/>
　於天子之使而作是詩也<lb/>
　此以下為曲沃之詩其所謂美者乃曲沃人之美其<lb/>
<pb n="15b"/>
　君而晉人之所為流涕也曲沃受恩反噬成師弑二<lb/>
　君鱓弑一君稱弑三君唯鄂侯令終其餘六世皆不<lb/>
　得其死自古亂臣賊子之禍未有如此之烈周天子<lb/>
　屢世命將討賊忽受賊賂命為諸侯此厲宣幽平所<lb/>
　必不為者也　史述武公之臣美之之詩見以前為<lb/>
　討曲沃之王師而此為爵曲沃之王命也以前為初<lb/>
　封之晉而今為曲沃之晉也以前為忠臣義士所呼<lb/>
　號而今為亂臣賊子所誇美也序述一美字而前後<lb/>
<pb n="16a"/>
　分界劃然<lb/>
　一章此非述其請命於王亦非述其請命於使臣盖<lb/>
　武公定晉天子賜衣其臣榮之乃美之曰桓叔以來<lb/>
　豈曰無七章之衣不如子今日之衣新命於王為安<lb/>
　且吉也吉者受命於王故晉不敢叛諸侯不敢討也<lb/>
　稱君曰子初有國時親暱之臣仍其舊稱也<lb/>
　二章天子之卿六命其服六章燠者煖也言可以長<lb/>
　享富强也曽一貫曰若非王賜則不寒而慄矣然異<lb/>
<pb n="16b"/>
　日者魏斯韓䖍趙籍起而分晉上行下效毫不相爽<lb/>
　椒聊何有哉<lb/>
　無衣二章章三句<lb/>
有枤之杜刺晉武公也　武公寡特兼其宗族而不求<lb/>
　賢以自輔焉<lb/>
　武公以簒弑得國國人以王命無貳心而超然於塵俗<lb/>
　之表泥而不滓如後世申屠蟠管㓜安之徒固自有人<lb/>
　也彼哀侯見弑之日武公以上卿誘欒共子共子寧鬭<lb/>
<pb n="17a"/>
　而死其視曲沃之卿蔑如也豈以武公之飲食為義而<lb/>
　就之歟故于民間採一刺武公不能好賢之詩列于無<lb/>
　衣之後以見鴻飛冥冥天子亂命不得而脅亂臣賊子<lb/>
　不得而汚易曰肥遯其殆斯人歟此編詩之意也<lb/>
　武公所用者皆平日翊戴之人畫䇿之士而無志於<lb/>
　賢賢人亦自甘髙蹈而不求仕也詩人但自述其孤<lb/>
　特無以致賢人則刺在奄有大國者矣中心好之而<lb/>
　無由飲食則刺在天禄自奉者矣序曰刺武公述詩<lb/>
<pb n="17b"/>
　人之意也<lb/>
　有枤之杜二章章六句<lb/>
葛生刺晉獻公也　好攻戰則國人多喪矣<lb/>
　後序謂國人多喪喪死喪也或以為思存者天下豈<lb/>
　有其夫尚存而遽言塋域者乎詩緝以為婺婦悼亡<lb/>
　是也而詩億謂哭墓則又不然三代無婦人哭于野<lb/>
　者按此詩當與鄘風柏舟同調首二句賦也楚棘墓<lb/>
　間木也于野于域野中有樹樹間有冢也野與域互<lb/>
<pb n="18a"/>
　言之予姜指其君子也亡此謂不在此而在彼野域<lb/>
　之間也誰與獨處言誰與處乎亦獨處而已君子無<lb/>
　所與而處於彼已無所與而處於此也婺婦無角枕<lb/>
　錦衾之理盖君子斂時物也亡此謂不在此而在彼<lb/>
　枕衾之間也上三章以三誰字三獨字呼起下二章<lb/>
　兩歸字言歸于其室其居與之同穴也則我與君子<lb/>
　皆有與而非獨處獨息獨旦矣夏之日所謂日長似<lb/>
　嵗也冬之夜長夜曼曼也百歳之後所謂之死矢靡<lb/>
<pb n="18b"/>
　他也然則此非望逺之吟實悼亡之賦袁羊嘗詣劉<lb/>
　恢恢眠未起袁作詩調之曰角枕粲文茵錦衾爛長<lb/>
　筵劉尚晉明帝女主見詩大不平曰袁羊古之遺狂<lb/>
　劉孝標謂袁以死嘲劉故主不平則角枕錦衾其作<lb/>
　斂時衣物也由來舊矣<lb/>
　葛生五章章四句<lb/>
采苓刺晉獻公也　獻公好聽讒焉<lb/>
　獻公誤聽士蒍盡殺羣公子誤聽驪姬及梁五東關<lb/>
<pb n="19a"/>
　五而申生縊重耳夷吾奔晉亦再世不競獻公之蔽<lb/>
　深矣正言之猝難移其痼疾詩人托為采苓之事以<lb/>
　諷之一意翻作四層朱子以為比是也猶楚人以弋<lb/>
　諷楚王通篇只說得弋事也<lb/>
　陸氏埤雅苓與苦生於隰葑生于圃則首陽之巔不<lb/>
　必有苓其下不必有苦其東不必有葑矣今人之言<lb/>
　曰采苓于首陽之巔夫首陽之巔或亦有苓之可采<lb/>
　也然而人之言勿以為信且暫舍之是者不遽行非<lb/>
<pb n="19b"/>
　者不遽斥也于是熟思審處而是非决矣人之為言<lb/>
　胡得而惑焉苟箋云且也無然包徐察審聽在内兩<lb/>
　人之為言即采苓于首陽之言也<lb/>
　先信之繼許之後從之立言之叙<lb/>
　先言苟亦無從後說無然盖輕聽之主言甫入而毅<lb/>
　然從之迅舉疾施而事已成矣故先把他從字用力<lb/>
　抑住猶云且忍耐這一刻然後漸漸勸他苟亦無然<lb/>
　若當下便說其言不然則彼從之益堅此與愚人說<lb/>
<pb n="20a"/>
　事妙訣<lb/>
　采苓三章章八句<lb/>
　唐國十二篇三十三章二百三句<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷十<lb/>
</p>
<p>
</p>
  </div>
</body>
</text>
</TEI>
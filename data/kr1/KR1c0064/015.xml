<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷十五</head> <lb/>
    <p>
<pb n="1a"/>
欽定四庫全書<lb/>
　詩序補義卷十五<lb/>
　　　　　　　　　　石泉縣知縣姜炳璋撰<lb/>
　南陔之什<lb/>
　　蘇氏轍曰毛公推改什首予以為非古於是復為<lb/>
　　南陔之什則小雅之什皆復孔子之舊<lb/>
南陔孝子相戒以養也<lb/>
白華孝子之潔白也<lb/>
<pb n="1b"/>
華黍時和嵗豐宜黍稷也　有其義而亡其辭<lb/>
　傳云南陔六詩秦火之後義存辭亡董氏<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>鄭氏樵<lb/>
　以為有聲無辭朱子亦主樵說然集傳云此笙詩也<lb/>
　詩即辭也無辭何以云詩考史記漢書俱云詩三百<lb/>
　五篇除去此六詩舉現在之數也可知此六詩至漢<lb/>
　已亡毛公所謂無其辭是也朱子注論語詩三百曰<lb/>
　詩三百十一篇兼此六詩也如謂笙必無詩則當云<lb/>
　笙譜如魯鼓薛鼓之類也如謂亡於刪詩之前宜名<lb/>
<pb n="2a"/>
　亦不存矣如謂毛公據儀禮姑留其目則禮有貍首<lb/>
　又有九夏何獨舍之如謂此但詩題耳不知後世有<lb/>
　題而後有詩惟三百篇先有詩而後有題取詩首句<lb/>
　或一字二字以名篇即所謂題也若詩無南陔白華<lb/>
　華黍等字則六詩名篇者將何所出且合樂三終工<lb/>
　歌關睢葛覃卷耳笙吹鵲巢采蘩采蘋笙之所吹不<lb/>
　獨六詩矣不得謂笙有譜而不必詩也<lb/>
南有嘉魚樂與賢也　太平之君子至誠樂與賢者共<lb/>
<pb n="2b"/>
　之也<lb/>
　此只就燕飲一節以見君子樂與賢人之心也與相<lb/>
　與也猶交也燕飲何足以與賢然非此則與賢之心<lb/>
　無以將之則君子至誠已在式燕之先上以誠相感<lb/>
　下以誠相應但覺賢人未至求之甚勞賢人既至親<lb/>
　之益至既幸其相安又樂其不去以類相引來思者<lb/>
　不止一人以久而深綏之者非徒今日信是宇宙泰<lb/>
　交君臣一氣此周家之所以致太平也鄭譜曰成王<lb/>
<pb n="3a"/>
　論其世也集傳曰主人畧其分也至通於燕饗乃言<lb/>
　其用非詩之所由作也<lb/>
　一章以嘉魚興嘉賔上二句重罩罩字下二句重以<lb/>
　字罩罩者上下四旁多方求之必致而後已烝衆也<lb/>
　久也此只就久言猶云耐心求之不憚煩也不以衆<lb/>
　言者疏云重言罩罩衆自明不假復言衆也以樂至<lb/>
　誠相感委曲周至必至樂而後安也<lb/>
　二章汕汕補傳恐其伏以衎者使之盡情極意其樂<lb/>
<pb n="3b"/>
　無㡬微之伏於中也兩章自有淺深<lb/>
　三四章言賢者之感其意而來也綏者賢者安適之<lb/>
　甚彼此融洽正如甘瓠之固結而不可解也<lb/>
　翩翩説文疾飛貌烝從箋訓乆意言來而能乆不是<lb/>
　暫至而即去也君子有酒燕而又燕不是既燕而即<lb/>
　已也主人戀賓賓戀主人渾然無間謂之泰交<lb/>
　南有嘉魚四章章四句<lb/>
南山有臺樂得賢也　得賢則能為邦家立太平之基<lb/>
<pb n="4a"/>
　矣<lb/>
　此據儀禮則燕饗通用之樂歌也然其作詩之由則<lb/>
　樂得賢也朱子鹿鳴傳云本為燕羣臣嘉賔而作後乃<lb/>
　推而用之是也樂得賢者人君既得賢而樂之深故<lb/>
　形為歌咏以寫其愛敬無己之心也曰基曰光語其<lb/>
　始也曰父母曰德音語其用也曰眉夀曰黃耉曰保<lb/>
　艾要其終也盖從今日所得之賢想到賢者耄期之<lb/>
　日并想到賢者之必有賢子孫無非利我國家綿我<lb/>
<pb n="4b"/>
　國祚皆於今日始之則此時之傾倒有不期然而然<lb/>
　者矣故曰樂得賢也<lb/>
　一章詩緝云周地之南山則有臺北山則有萊喻周<lb/>
　家得賢之盛隨取隨有是正意己包在興處樂是人<lb/>
　君樂之邦家之基實心實政以立國家之本也下桑<lb/>
　楊杞李栲杻枸楰多其名者喻賢之多而皆有用也<lb/>
　萬夀無期承邦家之基來盖根基固則厯數長所謂<lb/>
　博厚而悠久也若遽説賢者之夀則複後二章意<lb/>
<pb n="5a"/>
　二章有桑有楊興賢者在位能者在職也無疆承邦<lb/>
　家之光來君身光顯聲靈赫濯則國祚綿長亦自然<lb/>
　之理<lb/>
　三章李氏樗曰民之父母其所施者不忍之政則民<lb/>
　得所親矣不已言其令聞合於衆聽無己也<lb/>
　四章胡不眉夀言夀則其固然也齒髙或倦於勤令<lb/>
　聞未必如初故曰是茂不已日繼一日也是茂終如<lb/>
　其始也<lb/>
<pb n="5b"/>
　五章保艾爾後謂養其後世之子孫以保我子孫黎<lb/>
　民也<lb/>
　此篇只重德上首二章言其德之有益邦家有關歴<lb/>
　數三章言澤及生民名譽乆逺無非德也末二章言<lb/>
　其一身夀考固足為國家之世臣遐不二字作逓過<lb/>
　勢德音是茂畢命所謂惟公克成厥終建無窮之基<lb/>
　亦有無窮之聞是也保艾爾後如伊尹之有陟周公<lb/>
　之有伯禽世為國輔畢命所謂子孫訓其成式惟乂<lb/>
<pb n="6a"/>
　是也皆言其德之徹始徹終至歴世不匱樂之所以<lb/>
　至也<lb/>
　南山有臺五章章六句<lb/>
由庚萬物得由其道也<lb/>
崇丘萬物得極其髙大也<lb/>
由儀萬物之生各得其宜也有其義而亡其辭<lb/>
　按潘氏云三百篇未嘗以命篇取義六笙詩序詩者<lb/>
　何以知其然盖謂毛公因題敷衍以補之也竊謂南<lb/>
<pb n="6b"/>
　陔南隴也白華見於變雅為刺幽王何以並知為孝<lb/>
　子詩庚有更償續三義何以見萬物得由其道朱子<lb/>
　疑白華之序尤無理學者正於無理處想見序者已<lb/>
　誦全文不然即鑿空杜撰詎能至是序最簡樸間與<lb/>
　詩中字面偶同如漢廣云德廣所及德廣之廣非即<lb/>
　漢廣之廣旄丘云刺衛伯衛伯之伯非即叔兮伯兮<lb/>
　之伯安見孝子潔白即為白華之白也三百篇有即<lb/>
　其篇名已見詩㫖者如螽斯多子以美子孫衆多葛<lb/>
<pb n="7a"/>
　屨凉薄以刺儉北風疾厲以刺虐碩䑕刺貪時邁言<lb/>
　廵守有客言微子此類不可更僕如以序與篇名相<lb/>
　合遂疑其不見全文將謂作螽斯序者祇見螽斯二<lb/>
　字乎且序與篇名相戾既以為無理序與篇名相合<lb/>
　又以為順文為詩序者難矣束晳之前補此六詩有<lb/>
　夏侯湛昭明不入文選遂致無傳晳之補笙詩猶皮<lb/>
　日休之補九夏范氏處義棄瑕取瑜晳之幸也<lb/>
蓼蕭澤及四海也<lb/>
<pb n="7b"/>
　此來朝而燕諸侯之樂歌也或云此篇朝諸侯下篇<lb/>
　燕飲非也諸侯朝見天子極其恭肅安得云笑語豈<lb/>
　弟序云澤及四海者原解云天子親萬國懐諸侯天<lb/>
　下一家故曰澤及四海按諸侯順命兵革不作是王<lb/>
　者聲靈被及四海即此是王者之澤不然背叛在諸<lb/>
　侯困瘁在小民矣序者見其大不語其小非為零露<lb/>
　二字作註解也<lb/>
　一章蕭蓼然而上榮露湑然而下墜君臣泰交之象<lb/>
<pb n="8a"/>
　也故以為興集傳譽善聲也處安樂也譽者即君臣<lb/>
　一德之美名處者即君臣相恱之至樂也<lb/>
　二章傳曰龍寵也按左傳昭十二年叔孫昭子以寵<lb/>
　光之不宣譏華定李氏謂指第二章也為龍者所謂<lb/>
　邦之榮懐是也為光者所謂邦家之光是也其德不<lb/>
　爽謂與龍光相副而不爽夀考不忘在天朝則勒於<lb/>
　旂常在爾國則沒世歌咏方盡不忘之實<lb/>
　三章天子於諸侯由一本而同姓由同姓而異姓極<lb/>
<pb n="8b"/>
　其親睦諸侯之宜親睦者尤莫如兄弟而被天子之<lb/>
　化無不宜其兄弟焉皆天子宜之也<lb/>
　四章集傳鞗革和鸞指諸侯之車竊謂載見之龍旂<lb/>
　和鈴以未見之前言之故云休有烈光此鞗革和鸞<lb/>
　以赴宴而來既宴而歸統始終言之故云萬福攸同<lb/>
　冲冲而垂雝雝而和便見動容周旋中禮以之恪守<lb/>
　侯度共樂昇平福之所以聚也<lb/>
　蓼蕭四章章六句<lb/>
<pb n="9a"/>
湛露天子燕諸侯也<lb/>
　集傳以前篇為始燕此為終燕按前篇言零露瀼瀼<lb/>
　濃濃此曰匪陽不晞前篇曰既見君子燕笑語兮而<lb/>
　此曰厭厭夜飲不醉無歸次第秩然詩人早自下註<lb/>
　脚也前篇初燕語意濶大故序曰澤及四海此篇終<lb/>
　燕情意篤摯故序曰燕諸侯然寗武子曰天子當陽<lb/>
　諸侯用命則亦澤及四海之意也<lb/>
　前二章留賓以盡其情後二章樂賓而美其德露者<lb/>
<pb n="9b"/>
　天之澤燕飲者人君之澤天之澤以曙為節未曙則<lb/>
　未已也君之澤以醉為節不醉則未已也此興意也<lb/>
　歐陽氏以豐草興諸侯是也露被於豐草其澤深而<lb/>
　無不沾足宗室以飲諸侯其情浹而無不盡醉乃申<lb/>
　明不醉無歸之意<lb/>
　宗傳曰宗室也燕禮膳夫具饌於寢東鄭註寢路寢<lb/>
　也召南采蘋亦曰宗室則指宗子之廟彼以大夫言<lb/>
　之此天子即宗子是正寢也後二章亦承醉字又見令<lb/>
<pb n="10a"/>
　德令儀如此也蘓傳露之在草也如將弗勝其在木也<lb/>
　則能任之矣將言其無不醉故以豐草言之將言其醉<lb/>
　而不亂故以杞棘言之顯允君子莫不令德言醉而不<lb/>
　亂也陳氏云杞棘中實故興令德桐椅外文故興令儀<lb/>
　湛露四章章四句<lb/>
　南陔之什十篇六篇無辭凡十七章八十六句<lb/>
　彤弓之什<lb/>
彤弓天子錫有功諸侯也<lb/>
<pb n="10b"/>
　天子報有功諸侯之典重在錫彤弓不重在饗以彤<lb/>
　弓為非常之賜故設鐘鼓行廟饗以非常之禮樂將<lb/>
　之也集傳燕有功諸侯燕宜作饗乃與本文合<lb/>
　此篇辭意自明而解者多誤如受言藏之王自命有<lb/>
　司藏之天府耳而箋謂諸侯受而藏之王肅謂藏之<lb/>
　家以示子孫則下四句難接中心貺之言中心誠欲<lb/>
　與之也重中心二字䟽所謂中心誠實非餙貎矯情<lb/>
　也説者特重貺字則一朝兩字無力饗者行饗禮也<lb/>
<pb n="11a"/>
　盖行饗禮於廟而以弓賜之疏謂先賜弓而後饗王<lb/>
　氏謂即獻弓於諸侯無所為燕饗皆臆說也讀集傳<lb/>
　吕氏説而諸説皆破<lb/>
　右之䟽云勸勞其功集傳兼有尊意詩緝謂與侑同<lb/>
　俱指弓言不指饗言葢饗禮上章已言之下二章鐘<lb/>
　鼓既設已該饗意右之醻之專以賜弓言之醻報也<lb/>
　謂報功也　首章中心貺之則欲與之矣故下但言<lb/>
　饗之而與之之意已見下章但言喜好則該不得與<lb/>
<pb n="11b"/>
　字意故明云以此弓右之醻之也<lb/>
　彤弓三章章六句<lb/>
菁菁者莪樂育才也　君子能長育人材則天下喜樂<lb/>
　之矣<lb/>
　此太學之士樂君子之育材而作此詩昌黎以為頌<lb/>
　上之詞是也中阿中陵喻培植之廣厚中沚喻浸灌<lb/>
　之滋深儀者學士之威儀也盖一畨進見一畨整頓<lb/>
　威儀便見多士濯磨容止可式而對面人君之樂得<lb/>
<pb n="12a"/>
　賢才以禮接見可知矣<lb/>
　樂者樂君之育才喜者喜己之成材<lb/>
　百朋指為利禄則雅歌中有俗腸矣盖泥益之六二<lb/>
　或錫之十朋之龜也不知聖王視學其鼓舞作興有<lb/>
　加無己德頼以成業頼以廣則其貽我者不啻百朋<lb/>
　之錫也<lb/>
　末章總括始終結之盖始也才之或成或否其心如<lb/>
　舟之無定也既見君子而長育之大以成大小以成<lb/>
<pb n="12b"/>
　小無有棄材於我心休休然安定矣<lb/>
　菁菁者莪四章章四句<lb/>
六月宣王北伐也　鹿鳴廢則和樂缺矣四牡廢則君<lb/>
　臣缺矣皇皇者華廢則忠信缺矣常棣廢則兄弟缺<lb/>
　矣伐木廢則朋友缺矣天保廢則福禄缺矣采薇廢<lb/>
　則征伐缺矣出車廢則功力缺矣枤杜廢則師衆缺<lb/>
　矣魚麗廢則法度缺矣南陔廢則孝友缺矣白華廢<lb/>
　則亷恥缺矣華黍廢則蓄積缺矣由庚廢則隂陽失<lb/>
<pb n="13a"/>
　其道理矣南有嘉魚廢則賢者不安下不得其所矣<lb/>
　崇丘廢則萬物不遂矣南山有臺廢則為國之基墜<lb/>
　矣由儀廢則萬物失其道理矣蓼蕭廢則恩澤乖矣<lb/>
　湛露廢則萬國離矣彤弓廢則諸夏衰矣菁菁者莪<lb/>
　廢則無禮儀矣小雅盡廢則四夷交侵中國微矣<lb/>
　箋云從此至無羊為宣王之變小雅<lb/>
　周之先世常患戎翟文王木㧞道通奉命出師采薇<lb/>
　三篇所由作也至昆夷駾矣翟患遂息武王伐商蠻<lb/>
<pb n="13b"/>
　夷君長皆㑹成王通道九夷八蠻所謂天子有道守<lb/>
　在四夷也成康既沒周室寖衰自昭穆共懿孝王以<lb/>
　至夷厲之世獫狁復熾諸戎並興蕩所云内<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>於中<lb/>
　國覃及鬼方是也宣王於是有六月之師然則六月<lb/>
　以前正小雅也六月以後變小雅也毛公於正變相<lb/>
　承特著此序見内治缺而後四夷侵其云廢者至夷<lb/>
　厲蕩然而不自夷厲始也四夷者治亂之鑒也治則<lb/>
　後服亂則先動驪山之禍殆兆於厲宣之時乎六月<lb/>
<pb n="14a"/>
　之序何以知為毛公所作皇皇者華傳曰周忠信也<lb/>
　序云皇皇者華廢則忠信缺矣此其證也<lb/>
　六月之詩是寫吉甫行師之善序曰宣王北伐歸美<lb/>
　於上也一章出師之匆遽而二章之整暇三章之嚴<lb/>
　翼一時互見並行不悖此方出師之吉甫也於是有<lb/>
　四章之選銳前驅五章之大隊追逐此應敵之吉甫<lb/>
　也而歸宿於文武吉甫萬邦為憲盖大功既成策勛<lb/>
　飲至所謂君臣之間穆穆棣棣也或云詩中未嘗侈<lb/>
<pb n="14b"/>
　陳戰功是禦戎之法不窮追否斯則固然然王者有征<lb/>
　無伐奉命以討不庭軍至而服無容誇戰後世露布<lb/>
　盛稱殺敵不特啟好殺之心并亦失立言之體此詩<lb/>
　只言車馬之盛籌畫之善而戰而獲勝只以薄伐玁<lb/>
　狁至于太原括之方是堂堂正正王者之師<lb/>
　一章見倉卒興師人情擾攘即戎車三句亦是急於<lb/>
　興師處下四句則推其急之故也然亦見天子臨軒<lb/>
　大將受鉞軍政修器械備不待接戰己知王師之威<lb/>
<pb n="15a"/>
　武　匡者正中外之防正中外者所以安天下也故<lb/>
　三章曰以定王國<lb/>
　二章上章寫車馬處一氣赶來只完得一急字故此<lb/>
　章見急中有暇閑習自在平日至臨時而比之復試<lb/>
　之果合於馳驅之法軍服製於平時至臨時又更新<lb/>
　補缺無一之不完備以戎車載此常服可以疾行而<lb/>
　必以三十里為止息從容應敵而不至於過驟也<lb/>
　三章車馬服物上二章已盡故此只以四牡二句逓<lb/>
<pb n="15b"/>
　過以歸重將帥之德嚴紀律嚴也翼陣法善也恭敬<lb/>
　以從武事臨事而懼也皆言將帥之德逺人不服則<lb/>
　天子不尊安内攘外正以輔佐天子也此三章言不<lb/>
　畏敵亦不輕敵不以躁進取功不以縱恣取敗用武<lb/>
　之善術也<lb/>
　四章是出師赴戰下章是戰而獲勝不可以此章為<lb/>
　前鋒而下章為全軍言敵之大隊在焦穫偏師已至<lb/>
　涇陽而我之全軍即於涇陽與之遇焉織文鳥章二<lb/>
<pb n="16a"/>
　句已通寫全軍斾繼旐如燕尾者也鳥章者前朱雀<lb/>
　也白斾以繼旐龜蛇為旐後元武也已是全軍旗幟<lb/>
　元戎十乗不過軍之前鋒率以先驅或以攻瑕或以<lb/>
　誘敵而全軍即進若止以十乗摧堅非萬全之䇿也<lb/>
　五章上章旗幟鮮明既有以奪其魄而此駟馬安閑<lb/>
　壯健復有以制其勝前軍既鋭大隊亦勁於是敵棄<lb/>
　涇陽棄鎬與方并舍焦穫而逺遁我軍薄伐玁狁自<lb/>
　平凉逐之出塞至固原而還不窮追也固原古大原<lb/>
<pb n="16b"/>
　也戎車四牡兼元戎與全軍言之安者車不妄馳也<lb/>
　佶且閑者馬與人謀也此止寫挫敵處　文以安内<lb/>
　武以攘外盖統承四章贊美之　詩曰文武吉甫萬<lb/>
　邦為憲則大將吉甫無疑下篇云顯允方叔征伐玁<lb/>
　狁則此時方叔亦在行間耳<lb/>
　六章何氏楷云首二句王燕下是吉甫自與諸友私<lb/>
　燕也按吉甫敵愾有功彤弓旅矢之錫正在此時劉<lb/>
　向所謂吉甫之歸周厚賜之正指燕喜受祉也然只<lb/>
<pb n="17a"/>
　作逓過之勢亟入自燕追出張仲來以見將相和衷<lb/>
　忠孝一德吉甫之所以能成功也來歸自鎬自鎬京<lb/>
　歸於尹邑也我行永乆告家人之詞也諸友中孝友<lb/>
　之張仲常在左右故能篤其忠孝和其性情嚴急而<lb/>
　應以從容觀變而不失常度大功之成豈偶然哉<lb/>
　六月六章章八句<lb/>
　　按宣王北伐南征及淮夷徐夷四役詩人皆作詩<lb/>
　　美之獨西戎無聞焉豈四夷並起戎獨帖然乎盖<lb/>
<pb n="17b"/>
　　千畝之敗王師無功大原之料事後莫補也然則<lb/>
　　不足以服犬戎也乆矣東遷之禍殆萌蘖於此<lb/>
　　顧炎武曰周世有戎禍始於穆王之征犬戎宣王<lb/>
　　之世其患如漢之安帝也幽王之世其患如晉之<lb/>
　　懐帝也戎之所由來非一日之故而三川之震檿<lb/>
　　弧之謠皆適㑹其時然則宣王之功計亦不過唐<lb/>
　　之宣宗而周人之美宣亦猶魯人之頌僖也事劣<lb/>
　　而文侈矣書不盡言是以論其世也如毛公者非<lb/>
<pb n="18a"/>
　　獨見其情於意言之表者哉<lb/>
采芑宣王南征也<lb/>
　此詩是寫方叔行師之善而歸結在方叔元老克壯<lb/>
　其猷二語前二章只寫上公車服之盛便見元老率<lb/>
　師六軍聽命車馬駢闐旌旂熌爍已有如霆如雷之<lb/>
　勢早為壯猷寫出一叚氣燄第三章未戰而肄習將<lb/>
　戰而告誡既戰而作止有節所謂元老壯猷正在於<lb/>
　此而末章明言之以收全局蠻荆來威告成功也纔<lb/>
<pb n="18b"/>
　見車服可尊謀畫盡善然惟克盡壯猷之實斯不愧<lb/>
　元老之名<lb/>
　一章詩人言采芑必於良田猶之治兵必得良將良<lb/>
　田無敗蔬良將無弱卒也師干之試古重車戰車即<lb/>
　所以捍禦者試車與人肄習也上六句言軍之衆且<lb/>
　練而歸重方叔之涖師下三句言車馬之盛而歸重<lb/>
　方叔之率師早為方叔出色注到克壯其猷上<lb/>
　其車三千法當用三十萬衆用寡易用衆難方叔將<lb/>
<pb n="19a"/>
　之布陣不亂進止有法如臂使指真所謂壯猷矣<lb/>
　魚服矢服即采薇所謂象弭魚服也沈氏守正謂此<lb/>
　章言車馬不言器械不當獨言矢服左氏歸夫人魚<lb/>
　軒服虔云魚獸名則魚皮亦可飾車也<lb/>
　戎車不應有鈎今曰鈎膺則知路車金車也疏云不<lb/>
　乗革路者以革路臨戰所乗此時受命率軍未至戰<lb/>
　時故不言戎車也<lb/>
　二章從戎車之盛旌旂之美寫出大將命車命服照<lb/>
<pb n="19b"/>
　耀耳目不是説車服是寫車服中人耳不然王昭素<lb/>
　規橅卧龍綸巾羽扇猶是而其人已非<lb/>
　三章兵以鼓進以金退鉦人伐鉦鼔人伐鼓各有所<lb/>
　司三令五申之於是進戰之時鼓聲不暴進不躁動<lb/>
　鉦鳴而退氣且有餘所謂步伐止齊之不愆方叔壯<lb/>
　猷全體皆見　末二句按左傳鞍之戰張侯曰兵之<lb/>
　耳目在吾旗鼓艾陵之戰陳書曰聞鼓而已不聞金<lb/>
　矣故鼓聲不絶則戰不止必聞鉦而後退振旅謂收<lb/>
<pb n="20a"/>
　兵也與左傳出曰治兵入曰振旅微不同盖彼則講<lb/>
　武既畢整衆而歸此則對伐鼔言謂戰畢而鳴鉦收<lb/>
　兵也戰勝收兵則其行聲闐闐然餘勇可賈也詩但<lb/>
　言伐鼓不言鳴鉦者亦猶上文鉦人伐鼓偏舉互見<lb/>
　也爾雅振旅闐闐郭註闐闐羣行聲此承振旅來不<lb/>
　得以孟子填然鼓之為證　此章已寫到戰功然不<lb/>
　及克敵之事但言其進止有法乃見王師無敵不失<lb/>
　詩人立言之體又以見其師一進敵即敗北而我不<lb/>
<pb n="20b"/>
　窮追也<lb/>
　四章傳曰元大也五官之長出於諸侯曰天子之老<lb/>
　方叔元老克壯其猷為一篇結穴氣歉者多靡氣盈<lb/>
　者多逞皆不得為壯方叔率止直貫至如霆如雷言<lb/>
　方叔率之以執訊獲醜者此嘽嘽焞焞如霆如雷之<lb/>
　戎車也以此氣燄何難搗其巢穴而疇昔征伐玁狁<lb/>
　之方叔於蠻荆來威即已還師依然薄伐至于大原<lb/>
　之舊法也斯之謂壯猷斯之謂元老<lb/>
<pb n="21a"/>
　蠻荆之敢抗中國恃其衆也故方叔必總大衆以臨<lb/>
　之其車三千至此始言其故威者畏服也舊以威屬<lb/>
　天子則來字無着來威猶云來同來朝耳提出征玁<lb/>
　狁見南征北伐寛嚴一轍如南仲之伐西戎也<lb/>
　采芑四章章十二句<lb/>
車攻宣王復古也　宣王能内修政事外攘夷狄復文<lb/>
　武之境土修車馬備器械復㑹諸侯於東都因田獵<lb/>
　而選車徒焉<lb/>
<pb n="21b"/>
　此詩之㫖朱子全録後序只増周公相成王以下二<lb/>
　十三字以見昔為常制今為曠典正首序所謂復古<lb/>
　也或云宣王重在㑹同詩人重在田獵非也田獵亦<lb/>
　即㑹同中事詩人寫田獵正寫㑹同之盛也<lb/>
　一章只四語前便包内修外攘後便包㑹同田獵中<lb/>
　間便包修車馬備噐械而曠典創聞人心鼓舞期㑹<lb/>
　布告百職待命無不在内駕言徂東猶云乗輿已駕<lb/>
　傳令將往東都也<lb/>
<pb n="22a"/>
　二章上泛言車馬而此特提出田車上泛言徂東而<lb/>
　此特提出行狩盖徂東是第一通號令重在㑹同行<lb/>
　狩是第二通號令飭戒有司者專主田獵詩人初聞<lb/>
　之則言徂東繼審之則言行狩故兩言字即宣王之<lb/>
　命不可作語助也然言徂東猶未徂也言行狩猶未<lb/>
　行也甫草地名可獵之所<lb/>
　三章詩記云言選車徒備器械謂當搏取禽獸於敖<lb/>
　地未實行也按建旐設旄搏獸于敖皆選徒者飭戒<lb/>
<pb n="22b"/>
　之詞此其所以囂囂也凡徒衆有聲則選者之聲反<lb/>
　無以别今則徒衆翕静無聲惟聞選者之聲囂囂然<lb/>
　或以囂囂礙下有聞無聲不知末章正寫此句未盡<lb/>
　之意也<lb/>
　此詩狩苗錯出徐氏六帖四時之田通稱蒐狩亦猶<lb/>
　四時之祭通言嘗烝也<lb/>
　四章傳曰言諸侯來㑹也周官行人時見曰㑹殷見<lb/>
　曰同時見不時而見也殷見者王十二年不廵狩六<lb/>
<pb n="23a"/>
　服盡朝王為壇而旅諸侯命以政焉夷厲以來諸侯<lb/>
　不行朝覲之禮乆矣宣王初立北伐南征威震中外<lb/>
　以㑹同之禮合諸侯而因示以大蒐之典焉五等各<lb/>
　以其爵尊卑有等貴賤有序旅見於天子但見行列<lb/>
　之繹如也<lb/>
　五章及下章正寫田獵也射夫指諸侯及諸侯之臣<lb/>
　同者齊其心力也助我舉柴助我舉此積禽之事猶<lb/>
　云助我田獵耳<lb/>
<pb n="23b"/>
　六章正諸侯助我舉柴之事上言射夫助我而所以<lb/>
　助處尚未説出此則見其善射則助我也至矣詭遇<lb/>
　而獲非善射也見諸侯宅心正大無詭譎之行而天<lb/>
　子左右之善射亦在其中<lb/>
　補正游環脅驅所以禁驂馬外内出入盖驂馬偏倚<lb/>
　則服馬為所牽制而車行不調故兩驂不倚乃為御<lb/>
　之善也<lb/>
　七章傳曰言不讙譁也䟽云軍旅齊肅惟蕭蕭然馬<lb/>
<pb n="24a"/>
　鳴之聲見悠悠然斾旌之狀無有讙譁者按上二句<lb/>
　正寫出徒御不驚之實末句又抽出頒禽一事言之<lb/>
　言徒御既不驚矣而大庖又不盈也集傳終事嚴指<lb/>
　上三句頒禽均指末一句<lb/>
　八章有聞如車行馬鳴有所聞也無聲謂無人聲也<lb/>
　此篇雖冩車馬之盛朝㑹之衆而嚴肅意尤多盖周<lb/>
　室積衰人心渙散宣王力為整頓號令嚴明軍政修<lb/>
　舉凡在從行之徒御來㑹之諸侯莫不震叠悚息極<lb/>
<pb n="24b"/>
　其恪恭首二章兩言字令出而奉行維謹也三章惟<lb/>
　聞選徒之聲徒衆無聲也四章列國奔命恐後也五<lb/>
　六章助獵之諸侯無不守其常度也七章徒御不驚<lb/>
　擾也一叚嚴肅之氣聳人心魄故八章以有聞無聲<lb/>
　結盡通篇之㫖而末乃贊美之也<lb/>
　車攻八章章四句<lb/>
吉日美宣王田也　能慎微接下無不自盡以奉其上<lb/>
　焉<lb/>
<pb n="25a"/>
　此宣王自獵於畿内也天下雖安忘戰則危故周召<lb/>
　二公於成康之初皆以克詰兵戎張皇六師為言正<lb/>
　恐守成之主溺於宴安耳况周家以仁厚立國其勢<lb/>
　易弱穆王㡬致徐方之亂昭王南征不復至於厲王<lb/>
　遂死於彘雖諸王君人之道有所未盡而兵威未振<lb/>
　無以懾服人心亦可見矣宣王於積衰之後既㑹於<lb/>
　東都又獵於畿内意在整頓人心張皇威武以成中<lb/>
　興之業豈不偉哉詩中悉率左右以燕天子便見大<lb/>
<pb n="25b"/>
　禮舉行人心鼓舞為一篇主腦後序慎微以下非詩<lb/>
　㫖也<lb/>
　一章未田之前擇戊日祭馬祖既祭而車堅馬健觀<lb/>
　三既字一孔字見天子舉行蒐狩雖在畿内之地亦<lb/>
　正一事不苟夫然後可以升大阜而從羣醜也<lb/>
　二章爾雅十藪周有焦穫在涇陽三原二縣之間當<lb/>
　涇水之東北漆沮之西南去鎬京百餘里漆沮舉其<lb/>
　所近者非必實至其地也<lb/>
<pb n="26a"/>
　三章左右從王獵者之左右也盖從獵者有司也即<lb/>
　車攻所云之子也其左右即車攻所云徒御也天子<lb/>
　畿内之臣俱得以有司稱之所以别於外諸侯也田<lb/>
　於畿内非以㑹諸侯故有司各率其左右之人善射<lb/>
　善御以樂天子也<lb/>
　四章以御賔客且以酌醴為田獵作餘波謂全篇之<lb/>
　意專重在此者非也賔客兼諸侯及羣臣言觀且以<lb/>
　字言可以行燕禮且以之饗醴無不可也饗重於燕<lb/>
<pb n="26b"/>
　酌醴惟饗禮用之如左傳王用饗醴命之宥之類<lb/>
　吉日四章章六句<lb/>
鴻雁美宣王也　萬民離散不安其居而能勞來還定<lb/>
　安集之至於矜寡無不得其所焉<lb/>
　此詩人述流民之言以美宣王也<lb/>
　一章之子指有司劬勞指流民詩言有司奉命廵視<lb/>
　見流民病困於荒野之中即可矜憐如鰥寡者亦不<lb/>
　得寧居正如鴻雁于飛未知棲泊之所也傳以病苦<lb/>
<pb n="27a"/>
　訓劬勞其指流民顯然之子于征劬勞于野與之子<lb/>
　于征有聞無聲語氣相似<lb/>
　鴻雁水鳥以中澤為安宅非中澤雖暫息旋又颺去<lb/>
　流民以田廬為安宅非田廬雖暫停泊旋又轉徙于<lb/>
　野正對安宅言草棲露宿故見其病苦<lb/>
　二章于垣有相度有區處有董率便是還定安集處<lb/>
　百堵皆作亦指民説其究對從前言之盖不訴前日<lb/>
　之病苦不見今日之安適也<lb/>
<pb n="27b"/>
　三章傳云未得安集故嗷嗷然雖釋興義而大㫖已<lb/>
　了流民言我之初至于野固向之子訴之猶鴻雁之<lb/>
　哀鳴嗷嗷也維此哲人知我病苦之甚下情得以上<lb/>
　逹而與以安宅若是愚人方以我為宣驕耳孰從而<lb/>
　恤之此君德之不可忘也宣驕如恃衆脅制無故擾<lb/>
　攘之類<lb/>
　鴻雁三章章六句<lb/>
庭燎美宣王也　因以箴之<lb/>
<pb n="28a"/>
　王氏道曰此詩美宣王之早朝勤政也後序因王鮮<lb/>
　克有終又見烈女傳載姜后待罪永巷故附因以箴<lb/>
　之句遂致説者辭費<lb/>
　通篇不露勤政字不安於寢字但設為王之自言而<lb/>
　一叚宵衣之意自見於言外雅而近於風者也<lb/>
　郊特牲庭燎之百自齊桓公始也孔氏䟽云大戴禮<lb/>
　天子百燎皇氏云作百炬列於庭或云百炬共一束<lb/>
　恐非<lb/>
<pb n="28b"/>
　庭燎之光王氏曰燎盛或曰燎始然對下晰晰則燎<lb/>
　正盛也<lb/>
　集傳晰晰小明也嚴氏曰晰晰然其光漸小夜將盡<lb/>
　則晨光漸逼燭光漸小車聲漸近<lb/>
　世學云周以斗建子為正夜半為朔朝㑹必以子時<lb/>
　末章曰夜鄉晨明以晏朝為箴按玉藻云朝辨色始<lb/>
　入君日出而視之鄉晨而起不失為早豐説非也<lb/>
　不特未央未艾鄉晨為想像之辭即下三句亦想像<lb/>
<pb n="29a"/>
　之辭也方見倘恍之景惕厲之神<lb/>
　庭燎三章章五句<lb/>
沔水規宣王也<lb/>
　朱子謂憂亂盖憂䜛言致亂作此以規宣王也䜛言<lb/>
　者亂之根原亂者䜛言之究極䜛言至末方㸃出而<lb/>
　以敬為去䜛之方宣王天資儘髙其不終厥德由於<lb/>
　怠勝敬耳篇末拈出敬字正立德去䜛之本<lb/>
　周至厲王亂極矣其故始於信任榮夷公宣王撥亂<lb/>
<pb n="29b"/>
　反治䜛言復興意是時必有詆毁老臣動搖社稷故<lb/>
　詩人欲其將目前之亂一念之而知其不堪再裂也<lb/>
　一章詩人意主疾䜛而先從致亂說入言流水有入<lb/>
　海之日飛隼有載止之時喻禍亂之必有止息也人<lb/>
　欲止亂安可不念亂乎縱不憂吾身亦當憂吾親如<lb/>
　之何其不念也念者念其致亂之由也隱隱注到䜛<lb/>
　言<lb/>
　二章水流以喻流毒之泛濫隼飛以喻召禍之恣肆<lb/>
<pb n="30a"/>
　所謂亂也蹟行之之跡不蹟所謂鑿空行去不循其<lb/>
　道也念彼不蹟之人知其載起載行如水流隼飛而<lb/>
　不已安得不致亂也吾心之憂至於不可弭忘者恐<lb/>
　禍亂至而無以救之耳<lb/>
　三章憂亂者非徒憂而已也當深念其致亂之由盖<lb/>
　不蹟即訛言之事訛言即不蹟之言顛倒是非亂所<lb/>
　由生也彼隼之髙飛猶循彼中陵而欲止豈民之訛<lb/>
　言竟莫之懲乎訛言者䜛言也我深念之惟敬而已<lb/>
<pb n="30b"/>
　敬以存心則清明而不惑敬以處事則正直而不摇<lb/>
　䜛言或至立辨其姦其何自而興乎我友念亂亦敬<lb/>
　焉可矣前言兄弟邦人諸友統言之也此言我友親<lb/>
　之也規王而曰我友猶云敬告僕夫云耳<lb/>
　流水三章二章八句一章六句<lb/>
　　史記宣王殺杜伯而非其罪左儒死之宣王之信<lb/>
　　䜛有明驗矣或以史記云懿王之世周道始衰遂<lb/>
　　以此當之非也<lb/>
<pb n="31a"/>
鶴鳴誨宣王也<lb/>
　傳云興也箋云興者喻賢人雖隐居人咸知之郝氏<lb/>
　敬述之曰鶴良禽鳴深澤之中聲聞于野賢人修德<lb/>
　岩穴令聞逺播無異此王欲得之非易也如魚潛于<lb/>
　淵時或游泳于渚江湖自得未肯出潛輕受人餌必<lb/>
　也清明之朝貴德尊士如人稱彼園之可樂有嘉樹<lb/>
　之檀其下惟落葉之籜有德在上無德在下賢者始<lb/>
　樂就耳得賢則可以切磋君德砥礪治功如他山之<lb/>
<pb n="31b"/>
　石為磨錯之用其受益豈可量乎<lb/>
　集傳云比也朱氏善述之曰誠中形外非可矯餙為<lb/>
　也千變萬化非可執一求也君子或有未仁不可溺<lb/>
　於愛也小人或有一長不可偏於惡也<lb/>
　按二説並是然傳則偏於一事集傳無所不包宣王<lb/>
　質地儘髙詩人以易之取象為詩之微㫖三百篇中<lb/>
　别具一體<lb/>
　鶴鳴二章章九句<lb/>
<pb n="32a"/>
　　王符云攻玉以石洗金以鹽濯錦以魚浣衣以灰<lb/>
　　物固有以賤理貴醜化好者矣<lb/>
　彤弓之什十篇四十章二百五十九句<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷十五<lb/>
</p>
<p>
</p>
  </div>
</body>
</text>
</TEI>
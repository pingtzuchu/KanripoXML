<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷二十一</head> <lb/>
    <p>
<pb n="1a"/>
欽定四庫全書<lb/>
　詩序補義卷二十一<lb/>
　　　　　　　　　　石泉縣知縣姜炳璋撰<lb/>
　生民之什<lb/>
生民尊祖也　后稷生於姜嫄文武之功起於后稷故<lb/>
　推以配天焉<lb/>
　箋云從此至卷阿為成王之正大雅<lb/>
　尊祖尊始祖也配天則尊之至矣言尊祖而配天在<lb/>
<pb n="1b"/>
　其中故不言配天頌思文篇序曰后稷配天也尊莫<lb/>
　尊於天但言配天而尊祖亦在其中故不言尊祖<lb/>
　一章補正云郊之祭尊無與匹故主日而配以月配<lb/>
　日非配天也五帝郊祀必先帝有聖徳者故舜舎瞽<lb/>
　瞍而郊堯鯀之得郊有以死勤事之功而議禮者猶<lb/>
　有憾焉媒氏配天凟亂不經甚矣周以前何嘗有禖<lb/>
　祀生民之詩所云以弗無子者亦何嘗為祈於先禖<lb/>
　哉世本及譙周古本因云伏羲制嫁娶之禮既用之<lb/>
<pb n="2a"/>
　配天其尊貴先媒則燧人氏火食宜為之先炊何乃<lb/>
　為老婦極卑之祭乎甫田及此詩攸介攸止俱當訓<lb/>
　介為助姜嫄從髙辛之行葢為助祭曾孫親履田間<lb/>
　亦為助田畯勞農也<lb/>
　聖王表揚先徳當傳其可信必不傳其可疑如云乃<lb/>
　祖無人道而生雖在常人怒形於色史遷謂劉媪與<lb/>
　異人遇感龍而生髙祖武帝好神仙故不之禁也聖<lb/>
　如周公肯以怪誕不經之説誣先祖哉禇先生曰后<lb/>
<pb n="2b"/>
　稷人迹者欲見其有天命精誠之意耳鬼神不能自<lb/>
　成須人而生奈何云無父而生乎自山海經謂后稷<lb/>
　生於巨跡爾雅釋詁又訓武為拇列子史遷皆踵其<lb/>
　訛鄭箋因改毛傳矣乃張氏謂人固有化生者嚴氏<lb/>
　詩緝曰此可以語洪荒之始不可以言稷大聖莫如<lb/>
　帝舜文王孔子其生有異於人哉葢髙辛姜嫄因郊<lb/>
　天而祈子故此曰克禋克祀履隨也武步也姜嫄為<lb/>
　祈子之故從髙辛步武而行兾神之速歆而俾有子<lb/>
<pb n="3a"/>
　也助祭居於后位介助也止居也行禮既畢而歸未<lb/>
　幾有震肅居側室乃生后稷焉此曰帝下章以上帝<lb/>
　别之知帝為髙辛也下章曰上帝居歆與此敏歆無<lb/>
　異也曰載生載育血氣之類父施母生人道之常非<lb/>
　如陸終娶於鬼方剖其脇而獲之也詩辭本醇人自<lb/>
　擾之耳然則姜嫄何以棄之按傳最近情傳云天生<lb/>
　后稷異之於人欲以顯其靈也孔疏云異之於人猶<lb/>
　有奇表異相若孔子之河目海口文王之四乳龍顔<lb/>
<pb n="3b"/>
　之類但書傳不言后稷異狀無得而知耳按後世以<lb/>
　俗忌棄者如田文胡廣檀道濟是也以貌之怪惡棄<lb/>
　者如王鎮惡張法雲是也后稷之棄以其怪惡毛公<lb/>
　傳經夫有所受後人自生枝節耳<lb/>
　二章降生之異足以驚人故心疑之曰上帝之靈甚<lb/>
　赫也豈心有不寧乎不康我禋祀乎何居然而生子<lb/>
　之異也居然驚異之意己含奇表異相在内<lb/>
　四章以就口食不過自知食耳而粒食天下之智己<lb/>
<pb n="4a"/>
　胚胎於此蓺之以下固是種植有道然却無心而化<lb/>
　工呈<lb/>
　五章后稷農官名提出后稷已為后稷之官矣五穀<lb/>
　之生天與以時地與以利后稷則盡人力以助穀之<lb/>
　生而天地交賴之道則其方也草不除則禾不立故<lb/>
　茀草為第一義數實字便有道在凡浸灌耘耔防䕶<lb/>
　諸法無一不具封邰重報功上非欲其主母家之祭<lb/>
　也疏云邰為后稷之母家所以得封后稷者或時君<lb/>
<pb n="4b"/>
　滅絶或遷之他國也<lb/>
　六章重肇祀説祭祀自古有之而秬秠以釀酒穈芑<lb/>
　以為粢后稷倡之也<lb/>
　七章我祀言得天下之後我之祀后稷也或舂四句<lb/>
　承秬秠穈芑來是為饎事盖即后稷所降者祀稷也<lb/>
　下分吉蠲求神獻尸三項宗廟祭后稷因及七祀之<lb/>
　行宗廟及行皆有尸故又言獻尸之物燔烈所以為<lb/>
　尸羞也内外之祀並舉以起來年之祭嗣續於不絶<lb/>
<pb n="5a"/>
　也<lb/>
　八章言郊祀后稷以配天也卬與我字應卬盛于豆<lb/>
　于豆于登指尊祖配天之祭香謂粢盛及備物之香<lb/>
　氣所謂臭也上帝居歆則后稷之歆可知盖自后稷<lb/>
　以農事肇祀以來世世力農承祭無有罪悔以至於<lb/>
　今有天下故郊天而配以稷無罪悔言獲福也<lb/>
　生民八章四章章十句四章章八句<lb/>
行葦忠厚也　周家忠厚仁及草木故能内睦九族外<lb/>
<pb n="5b"/>
　尊黄耇養老乞言以成其福祿焉<lb/>
　補正云此王以族燕之詩非祭畢之燕也序云忠厚<lb/>
　忠者出於實心厚者親愛無己全詩之旨躍如矣仁<lb/>
　及草木以下講師之附益也<lb/>
　一章凡興例不一有以一句興全篇者緜是也有以<lb/>
　四句興下二句者此章是也行道也蘆葦水生古人<lb/>
　井間有溝溝上有塗故道旁有葦也補傳云人之兄<lb/>
　弟相聚而處如葦之同根相依而生如葦之枝葉所<lb/>
<pb n="6a"/>
　以不可逺踐履之則傷物之生意逺之則傷兄弟之<lb/>
　生意生意者相親相愛如物之天機盎然也爾訓近<lb/>
　近之者親之也傳曰戚戚内相親也吕成公以為深<lb/>
　體詩旨盖下面以燕以射俱是外面相親本之自内<lb/>
　須有一段至性從天倫流出誠意惟恐不周恩誼惟<lb/>
　恐不至略不參一毫勉强孔疏所謂親親起於心内<lb/>
　也古義筵竹席也几踞几也存旨云兩或字是開燕<lb/>
　初預擬何人當肆筵何人當授几尚是未然事<lb/>
<pb n="6b"/>
　二章王與族人燕或稚者肆之筵矣老者授之几矣<lb/>
　而且設重席且有緝御有加無已也或獻或酢二句<lb/>
　禮之詳也醓醢以薦三句物之備也或歌或咢樂之<lb/>
　和也<lb/>
　三章序賓以賢不中者飲射之常也序賓以不侮即<lb/>
　中者亦飲設為此格以協其歡詩所云雖同姓亦曰<lb/>
　賓故曽孫曰主<lb/>
　四章酌以大斗以祈黄耇非酌老人也既無不飲矣<lb/>
<pb n="7a"/>
　又酌以大斗以祈其夀考也盖酒以助眉夀能勝大<lb/>
　斗者致髙年之祝欲其盡歡也<lb/>
　至於黄耇台背者豈可湮沒其善故乞其善言以前<lb/>
　導之以贊翼之使我夀考維祺以助我之景福也儀<lb/>
　文節節加詳禮意節節加宻行葦忠厚之至如此<lb/>
　行葦四章章八句<lb/>
既醉大<hi>音泰</hi>平也　醉酒飽徳人有士君子之行焉<lb/>
　正大雅何一非太平之作何於此詩言太平疏云此<lb/>
<pb n="7b"/>
　篇福事數備於五君子萬年夀也天被爾祿富也室<lb/>
　家之壼康寧也昭明有融攸好徳也髙朗令終景命<lb/>
　有僕考終命也李氏樗曰方且至於子孫綿綿延延<lb/>
　似續而不絶豈特五福哉此可以知太平之説矣人<lb/>
　君一身為天下臣民斂福之原五福有一不備則太<lb/>
　平之福必有所虧即五者具備天下無事而當時雖<lb/>
　盛禍亂己伏豈能久享太平至永錫祚𦙍而後太平<lb/>
　之業萬年弗替此真所謂太平也此詩盖以太平祝<lb/>
<pb n="8a"/>
　成王而所以致太平者由於徳之昭明箴規之義也<lb/>
　一章介爾景福統冒全篇公尸嘉告以下皆景福也<lb/>
　二章介爾昭明人君自明其明徳而神若助之如云<lb/>
　天牖其衷耳<lb/>
　三章有融昭明之極也不特融其疵纇并融其思勉<lb/>
　髙者峻極不可踰朗者瑩徹不可掩令終即中庸所<lb/>
　謂不息則久也有俶者於今日之善始知他日之善<lb/>
　終也　下五章無疆之福使以有盡之徳承之豈能<lb/>
<pb n="8b"/>
　相副此章將昭明之徳推勘到無以復加則下面福<lb/>
　祿之來方不是倖致雖云神助實由於己<lb/>
　四章其告維何一句提起籩豆靜嘉以下及下一章<lb/>
　是公尸嘏辭其類維何則又詩人之辭盖公尸口中<lb/>
　無自作問答也仇少宰兆鰲曰此與下章皆當重君<lb/>
　子上盖朋友之敬亦君子之敬是為君臣一徳孝子<lb/>
　之孝亦君子之孝是為父子一心<lb/>
　五章威儀孔時當指孝子説言舉奠之時威儀之甚<lb/>
<pb n="9a"/>
　宜者則君子之有孝子也但言朋友及嗣子之威儀<lb/>
　而君子之威儀更不待言傳云類善也箋作族類之<lb/>
　類宜兼説言父子同心感格故神永錫爾以衆善之<lb/>
　類使弈世皆有是善也下三章即此意申之<lb/>
　六章其類維何凡在室家嚴密之地者無一人不均<lb/>
　受其慶也<lb/>
　壼宫中之巷言深逺而嚴肅也盖深宫嚴密之地自<lb/>
　謂外廷無知者縱逸敗度無所不至不知天命之凝<lb/>
<pb n="9b"/>
　承祖宗之繼述子孫之孕毓皆在於是善則和氣致<lb/>
　祥不善則沴氣致戾國祚脩短之機也此文王所以<lb/>
　雍雍在宫無射亦保歟<lb/>
　補正云觀晉魏以後亂亡之國子孫后嬪死亡奔迫<lb/>
　汚辱之慘始知室家之壼即如天之福也秦漢以後<lb/>
　亡國子孫無不被其災者周人雖遇暴秦之阨不過<lb/>
　其君稽首獻地仍號南君以守先祀皆文武周公盛<lb/>
　徳所積而詩人所謂永錫祚𦙍者早信其理之必然<lb/>
<pb n="10a"/>
　矣<lb/>
　七章八章申言永錫祚𦙍之意祚福祿𦙍子孫原離<lb/>
　不得故七章其𦙍維何而云天被爾祿景命有僕便<lb/>
　見子孫之賢而福祿附之也八章其僕維何而云釐<lb/>
　爾女士從以孫子便見福祿之來而賢子孫承之也<lb/>
　此國家所以卜世三十而長享太平於無窮也<lb/>
　既醉八章章四句<lb/>
鳬鷖守成也　太平之君子能持盈守成神祇祖考安<lb/>
<pb n="10b"/>
　樂之也<lb/>
　成王大雅皆守成之作序獨於是詩發之成者先王<lb/>
　之成法守者不妄有所作為也吾盖於興義得之鳬<lb/>
　鷖水鳥陸璣所謂鳥之謹愿者也故以為守成之主<lb/>
　之喻盖一部周禮宏綱鉅目燦然具備更無滲漏待<lb/>
　後王補正但當尊守力行之偶一紛更則禍不可言<lb/>
　今成王守之弗失猶鳬鷖之鳥常在於涇其在沙亦<lb/>
　涇之沙在渚亦涇之渚在潨亦涇之潨在亹亦涇之<lb/>
<pb n="11a"/>
　亹雖逺近左右微有不同總不離乎其處以興王者<lb/>
　成法雖先後疾徐微有區别總不易乎其方所謂守<lb/>
　成也興處已含正意更不明白説出三百篇此例最<lb/>
　多公尸以下但言其感格神明而受福也集傳祭之<lb/>
　明日繹而賓尸之樂歌本之鄭箋以此詩用處言之<lb/>
　序則推本作詩之由也<lb/>
　一章言水鳥常在於涇守之弗去守成之主率由罔<lb/>
　懈何以異此故公尸之來燕也心安之甚即公尸之<lb/>
<pb n="11b"/>
　寧知祖考之寧矣<lb/>
　祭之明日繹而賓尸亦成法所在恪守罔失亦是守<lb/>
　成處興處所該甚廣而燕公尸亦其一也<lb/>
　四章既燕于宗宗廟也有常處也<lb/>
　五章傳云亹山絶水也吕成公引後漢書馬援傳浩<lb/>
　亹注浩水名亹者水流峽山間兩岸深若門也更分<lb/>
　曉<lb/>
　無有後艱孔疏云致其無復有後日之艱難補正云<lb/>
<pb n="12a"/>
　必無有後艱福祿乃有終燕樂之時而預及此使君<lb/>
　臣上下長幼親疎莫不惕然自循省也<lb/>
　鳬鷖五章章六句<lb/>
假樂嘉成王也<lb/>
　補正云左氏嘗受經於孔子中庸乃出孔子之孫皆<lb/>
　以為嘉樂盖見聖人所刪之詩其序有嘉成王之語<lb/>
　故以為嘉也然則詩之有序在左氏子思之前此可<lb/>
　證也<lb/>
<pb n="12b"/>
　既醉篇序言太平所以致太平者由於徳之昭明而<lb/>
　昭明之實際詩未明言也鳬鷖篇序言守成其守成<lb/>
　之獲福詩言之而其所以守成亦未嘗明言之也此<lb/>
　篇補正云首言受祿于天而先之以顯顯令徳次言<lb/>
　干祿百福而繼之以率由舊章三章言受福無疆而<lb/>
　先之以率由羣匹末章言燕及朋友而先之以之綱<lb/>
　之紀言民之攸塈而先之以不懈于位葢人君所以<lb/>
　受祿于天者在宜民宜人所以宜民宜人者在修徳<lb/>
<pb n="13a"/>
　於身所以修徳於身而宜民宜人者又在法祖任賢<lb/>
　而修徳法祖任賢皆不可以始勤而終怠也然後紀<lb/>
　綱常明而臣民胥協焉按此則成王之守成而致太<lb/>
　平其實功實事皆於此篇發之故篇首云嘉樂君子<lb/>
　言其可嘉可樂也序云嘉成王見成王之賢備見於<lb/>
　是也而東萊謂既嘉之又規之亦無不寓其中矣<lb/>
　一章宜民宜人正徳之顯處<lb/>
　二章舊章文謨武烈著於典冊者也周公告成王曰<lb/>
<pb n="13b"/>
　篤敘乃正父又曰考朕昭子刑乃單文祖徳又曰以<lb/>
　覲文王之耿光以揚武王之大烈又戒之曰此厥不<lb/>
　聽人乃訓之乃變亂先王之正刑可知成王孳孳矻<lb/>
　矻惟率由二字而詩乃為子孫言之數百年後韓宣<lb/>
　子猶曰周禮盡在魯魯災季桓子命藏象魏曰舊章<lb/>
　不可忘則子孫之世守何有窮期歟<lb/>
　三章末二句集傳云又能無私怨惡以任衆賢葢英<lb/>
　主嗣位往往自作聰明秉用新進其於先王所遺羣<lb/>
<pb n="14a"/>
　彦或以不順己而怨或以犯顔而惡舎置舊人即是<lb/>
　舊章變亂之根惟推心置腹以任用立政所謂自一<lb/>
　話一言我則末惟成徳之彦以乂我受民是也匹者<lb/>
　配也明良一徳與己相配尚有怨惡之隙耶四方之<lb/>
　綱言羣臣釐其事而人君總其成綱舉而目自張也<lb/>
　四章之綱之紀燕及朋友盖政平刑清禮明樂備總<lb/>
　在君身張之為綱理之為紀而羣臣亦賴以安安非<lb/>
　怠逸之謂綱紀明則國有成法事有定規百辟卿士<lb/>
<pb n="14b"/>
　但安意率由之若恣情變亂其不安孰甚則綱紀不<lb/>
　明故也人君致治其大端在息民而民之攸塈全在<lb/>
　不懈于位上一語足包無逸一篇大旨乃不以為責<lb/>
　難而以為媚吕氏所謂上下交而為泰之時也<lb/>
　假樂四章章六句<lb/>
公劉召康公戒成王也　成王將涖政戒以民事美公<lb/>
　劉之厚於民而獻是詩也<lb/>
　是詩苦於層次難明尚未至豳而云既庶既繁下文<lb/>
<pb n="15a"/>
　又云于時處處陟巘又陟南岡又云既景乃岡胥原<lb/>
　又云瞻彼溥原依京又云于豳斯館廬旅又云止旅<lb/>
　一望茫然然細按本文脉落前後自見<lb/>
　一章言公劉在邰重農積穀國勢富强可以遷也<lb/>
　二章上文言爰方啟行矣而所以必遷之故尚未説<lb/>
　出故此章補敘之以其在邰之原故曰此原既庶既<lb/>
　繁民居稠宻無可居止於是順民之情宣布遷國之<lb/>
　令而上下相同無有永歎者永歎者如盤庚遷民而<lb/>
<pb n="15b"/>
　不適有居是也然其初不敢遽宣其令也登髙望逺<lb/>
　復降在原以玉瑶鞞琫之飾親升降勞勩之事知此<lb/>
　原上下四旁無可以容此大衆夫而後宣布遷國之<lb/>
　令焉陟降下著何以舟之三語公劉往來不止一次<lb/>
　斯民常常習見以形容其審度之慎也盖安土重遷<lb/>
　者人之情公劉非如太王之迫逐苟非萬不得己則<lb/>
　不為亦見人浮於土勢不能容不得不議遷耳于胥<lb/>
　斯原四句當在爰方啟行之前見其君民和同陟則<lb/>
<pb n="16a"/>
　在巘五句又當在既順乃宣之前見其再三慎重也<lb/>
　綿之篇於來朝走馬下補出謀始契龜義亦同<lb/>
　三章言建都於京也曰逝彼瞻彼則非此原明矣盖<lb/>
　别為一溥原即豳也添一溥字則有什伯倍於此原<lb/>
　者矣平曠之地百泉遶之山川精氣所聚往而觀之<lb/>
　乃陟南岡之髙乃覯于京之大京大也師衆也後世<lb/>
　因以名天子之都李巡曰丘之髙者曰京南岡是溥<lb/>
　原之山京是溥原之大丘登髙以望形勢覯京以定<lb/>
<pb n="16b"/>
　建都俱承瞻溥原來非至陟南岡而後覯于京也於<lb/>
　是自邰啟行即此京師之野建國焉處其所當處暫<lb/>
　止其地也從王之人皆旅人也築廬舎以棲之直言<lb/>
　論難凡寢廟宫室民居無一不經營籌度而百堵興<lb/>
　矣逝彼百泉四句在啟行之前京師之野以下在啟<lb/>
　行之後非既啟行而後覯京也<lb/>
　四章言既安居而燕羣臣也依安居也則寢廟成宫<lb/>
　室立於是登筵依几執豕用匏雖草昧初開而蹌蹌<lb/>
<pb n="17a"/>
　濟濟之盛想見從臣羽儀具有開國氣象異姓則為<lb/>
　之君同姓則為之宗又情洽而分嚴也<lb/>
　五章營度於野外耕桑之地也欲疆井畆必先正其<lb/>
　方向何氏楷云視其隂陽向背寒暖使種植各適其<lb/>
　土之宜如黍宜髙燥稌宜下濕之類觀其水泉灌溉<lb/>
　之利如水東畆南水南畆東之類也古者田賦出車<lb/>
　什一而税故軍制税法即於井畆時定之清溪李氏<lb/>
　曰度其夕陽西方負山少見夕陽則居人苦寒故又<lb/>
<pb n="17b"/>
　度其有夕陽者以定民居也此則國中所不能容者<lb/>
　又度山間向陽之地居之而豳人之居於是益大<lb/>
　三單傳云相襲也箋云大國三軍以無羡卒釋單義<lb/>
　范家相曰非無羡卒也不用羡而止用正耳故曰單<lb/>
　若王肅云婦女在内老弱次之强壯在外則始遷在<lb/>
　道之時耳如平時軍制役及婦女老弱豈公劉之師<lb/>
　哉出則賤者在前貴者在後則下軍而上軍而中軍<lb/>
　入則貴者在前賤者在後則中軍而上軍而下軍所<lb/>
<pb n="18a"/>
　謂三重相襲也<lb/>
　六章詳味止旅乃密芮鞠之即二語盖以處新甿也<lb/>
　新甿者既遷作室之後又有來歸之衆也營宫廟作<lb/>
　賓館定井賦上文已詳言之不必又重叙一畨按補<lb/>
　傳云廬旅前日流寓之客户今己為舊民矣止旅則<lb/>
　今日始至之客户也詩言舊民已授田畆既遷而新<lb/>
　至者則先授之館周禮五十里有市市有館館有積<lb/>
　是也既授館矣乃涉渭之流取石以為礪取鐵以為<lb/>
<pb n="18b"/>
　鍛為新甿備器用既定其居止又疆理其田野其來<lb/>
　者益衆乃使夾皇澗遡過澗而居所止之旅日益稠<lb/>
　密乃即汭水之外居焉户口繁而民生遂公劉所以<lb/>
　開王業歟爾雅厓外為鞠<lb/>
　公劉六章章十句<lb/>
　　許氏謙以此篇為豳雅辨見豳風<lb/>
泂酌召康公戒成王也　言皇天親有徳饗有道也<lb/>
　行潦挹注一念之誠也猶足格天况有君民之大徳<lb/>
<pb n="19a"/>
　者乎皇天親之饗之固其所也便有至治馨香感于<lb/>
　神明天聰明自我民聰明意所以為戒也<lb/>
　左傳潢汙行潦之水可薦於鬼神可羞於王公雅有<lb/>
　行葦泂酌昭忠信也據此説詩興義自明餴饎濯溉<lb/>
　祭祀之事罍祭器也<lb/>
　傳云豈以强敎之弟以悦安之民皆有父之尊有母<lb/>
　之親本表記以釋豈弟之義黄實夫云父母之愛子<lb/>
　誠心也心誠求之則赤子無難知之情萬里之逺若<lb/>
<pb n="19b"/>
　一堂之上萬口之異若一辭之戴此召康公所以論<lb/>
　享天之理以明治民之理也<lb/>
　可以濯溉方可以濯罍可以濯罍方可以餴饎有以<lb/>
　安息其赤子方為赤子之所歸方為赤子之父母其<lb/>
　理一也<lb/>
　泂酌三章章四句<lb/>
卷阿召康公戒成王也　言求賢用吉士也<lb/>
　朱子以此及上篇皆召康公作此君子指王按諷詠<lb/>
<pb n="20a"/>
　首章集傳自不可易但既以君子指成王三俾字作<lb/>
　何着落盖俾者使也孰使之下文馮翼孝徳之人使<lb/>
　之也詩言爾既泮奐優游矣土宇厚矣受命長而茀<lb/>
　祿康矣豈弟君子必有人焉使爾終其徳性日以充<lb/>
　滿則似先公酋矣且主百神而終純嘏矣三章俱連<lb/>
　用矣字作游移欣羡之詞為下章四有字蓄勢於是<lb/>
　𦂳承上文俾爾彌爾性者有馮有翼有孝有徳頓出<lb/>
　一班賢人來連用四有字兩以字勢如山立康公一<lb/>
<pb n="20b"/>
　片歆動之意如見引即牖其牲中之良知翼即補其<lb/>
　性中之良能以使爾彌也俾爾彌爾性則容貌之尊<lb/>
　嚴徳行之純潔聞譽之美威儀之隆皆爾性中自然<lb/>
　流露之光輝故及顒卬一節<lb/>
　鳳凰于飛兩章以鳳凰興賢士箋云時因鳳凰至因<lb/>
　以喻焉疏引君奭云耇造徳不降我則鳴鳥不聞又<lb/>
　古今樂錄載成王神鳳操云鳳凰翔于紫庭予何徳<lb/>
　以感靈賴先人恩徳臻于胥樂民以寧則成王時實<lb/>
<pb n="21a"/>
　有鳳至若竹書紀年云成王十八年鳳凰見又云王<lb/>
　遊卷阿則依託此詩為之不足信也馮翼孝徳在朝<lb/>
　曰士在野曰人爰止則近故興士傅天則逺故興人<lb/>
　媚于天子非容悦也以責難陳善者媚之媚于庶人<lb/>
　以遂生復牲者媚之<lb/>
　鳳凰鳴矣兩章比賢者必聚於有道之朝而王當致<lb/>
　敬盡禮以迎之也盖上四章言賢才足以輔君治民<lb/>
　而此二章則責備到成王身上遂歌與首章來歌相<lb/>
<pb n="21b"/>
　應<lb/>
　卷阿十章六章章五句四章章六句<lb/>
民勞召穆公刺厲王也<lb/>
　箋云從此至桑柔為厲王之變大雅<lb/>
　穆公兩朝元老顧命大臣知無不言即奔彘之時猶<lb/>
　自言曰吾驟諫王王不從以及此難豈有所疑畏而<lb/>
　託詞以諫哉此詩是刺一少壯用事之人觀戎雖小<lb/>
　子二語自見盖與穆公同秉國而信任於暴主者故<lb/>
<pb n="22a"/>
　為戒小人之詞使王知其人而去之也墨子荀子皆<lb/>
　云厲王染於虢公長父榮夷公終今所戒者非榮夷<lb/>
　即虢公歟<lb/>
　一章民亦勞止汔可小康猶言民不堪命也民不堪<lb/>
　命致亂之由大記云荆楚寇於南玁狁宼於北淮夷<lb/>
　寇於東命虢公征之不克徵斂數起四方之不安孰<lb/>
　甚要在惠中國以綏之而所以惠中國者除其寇虐<lb/>
　吾民者而己寇虐之人即詭隨之人也　從來相臣<lb/>
<pb n="22b"/>
　誤國必有為相臣任用之人以為爪牙此輩豈無是<lb/>
　非良心而貪取富貴明知不義而詭隨之則天良䘮<lb/>
　矣故曰無良略假事權便播惡於衆凡擄掠人之資<lb/>
　財戕害人之身命離散人之妻子毁敗人之名行有<lb/>
　一於此即寇也詭隨之肆虐何以異此故五章皆曰<lb/>
　式遏寇虐而不變其文僭不畏明公行橫暴天道之<lb/>
　明威萬民之指視皆無所畏人以為極慘彼以為適<lb/>
　意乃剛惡也<lb/>
<pb n="23a"/>
　二章惽怓謂羣吠一聲無有正論也民憂憂其害及<lb/>
　已也　奸相得君必有微勞見信故人主不覺其奸<lb/>
　勉之以無棄見微勞不足恃也<lb/>
　三章罔極變幻不可測也慝即宼虐之匿於中者此<lb/>
　又假公濟私因事播惡之小人所謂色厲内荏穿窬<lb/>
　之盗也　敬慎威儀言小人善窺意旨不可少假辭<lb/>
　色惟近君子則小人自逺語指同列而警王之意深<lb/>
　矣<lb/>
<pb n="23b"/>
　四章何人斯曰既㣲且尰即此詩所謂醜厲也正道<lb/>
　敗壞令人同歸醜行此又寇人心術者戎雖小子而<lb/>
　式𢎞大惕然使之深省亦使王自悟也<lb/>
　五章繾綣互為黨羽牢固不可解也正反者於正道<lb/>
　而反之則是非不明刑罰不中民無所措手足<lb/>
　民勞五章章十句<lb/>
板凡伯刺厲王也<lb/>
　此詩即上篇所論列之人盖少壯柄用者也觀上篇<lb/>
<pb n="24a"/>
　戎雖小子此篇小子蹻蹻可見但上篇是論其聽信<lb/>
　羣小縱惡害民此則直指其身語更切勢耳　凡近<lb/>
　小人者未有不逺君子彼盛年用事羣奸附和於老<lb/>
　成必狎侮於容止必矜張曰靡聖管管曰小子蹻蹻<lb/>
　善人載尸皆狎侮老成之事上篇所以欲其近有徳<lb/>
　也曰出話不然曰威儀卒迷勉其辭輯辭懌戒其囂<lb/>
　囂謔謔皆容止矜張之事上篇所以欲其慎威儀也<lb/>
　　通篇惡小人無逺謀而不肯用人之謀故一章曰猷<lb/>
<pb n="24b"/>
　之不逺是用大諫二章憲憲泄泄無謀之謂也三章<lb/>
　我即爾謀又曰我言維服告之以逺謀也或謔謔而<lb/>
　戲或囂囂而傲或蹻蹻而驕如此聲音顔色拒人千<lb/>
　里此其所以敗壊不可救歟末以敬之一字藥之能<lb/>
　敬則親君子肅威儀人皆樂告以逺猷而君民胥受<lb/>
　其福<lb/>
　一章猷之不逺利在秋毫害在畢世范文子曰國家<lb/>
　之事童子言焉將為戮矣所謂童子之見也出話即<lb/>
<pb n="25a"/>
　所謀之言猷不逺則出話亦無當故大諫承猷不逺<lb/>
　來　上篇以大諫終此以大諫始<lb/>
　二章憲憲泄泄猶云燕子處堂不知禍之及也其病<lb/>
　在飾非拒諫若能辭輯辭懌則出話必能合理而讜<lb/>
　言可入詢謀集益有裨於民<lb/>
　三章笑者笑其非今日之亟務也不知我之所言正<lb/>
　是亟務何為笑之<lb/>
　四章當時必以君子年耄相戲謔如云爾何知中夀<lb/>
<pb n="25b"/>
　爾墓之木拱矣以憂為謔則安危利菑勢不可救<lb/>
　五章夸大也毗附也夸大其言依附曲説以禦人之<lb/>
　口又盛氣凌人則善人惟箝口不言夫至善人載尸<lb/>
　其禍尚可言耶民方愁苦呻吟善人莫敢揆度其所<lb/>
　以然而告之以至䘮亂死亡民無依倚更無有惠我<lb/>
　師而一言救正者可哀也<lb/>
　六章殿屎䘮亂之民必歸於邪僻豈其民無忠順之<lb/>
　性哉觀天牖民之易則知牖民者不必强制如弭謗<lb/>
<pb n="26a"/>
　之術也但無自立僻則多僻之民自化不然放僻無<lb/>
　所厎止也然則國人流王於彘凡伯先有以燭其幾<lb/>
　矣<lb/>
　七章厲王非如幽之欲廢太子何故為宗子危之諸<lb/>
　家説俱未妥清溪李氏曰藩垣屏翰皆為城而設者<lb/>
　而君則城也懐之以徳則四者皆安矣若藩垣屏翰<lb/>
　之俱傾城能無壊乎當斯時也孑然獨立豈不可畏<lb/>
　哉按此則宗子即指王也以天下言則曰天子以同<lb/>
<pb n="26b"/>
　姓言則曰宗子所謂君之宗之也不言王而言宗子<lb/>
　者史記王以榮夷公為卿士用事按武王時有榮公<lb/>
　十亂之一成王時有榮伯作賄慎息之命夷公其後<lb/>
　也馬融曰周同姓畿内諸侯為卿大夫者也芮良夫<lb/>
　謂榮夷好專利而不知大難正所謂猷之不逺者然<lb/>
　則是詩所刺其殆榮夷歟<lb/>
　八章敬天之學豈堪為此人言意在諷王也盖少年<lb/>
　輕率其平居媟嫚無所不至又不聽老成不畏喪亂<lb/>
<pb n="27a"/>
　不恤民瘼事事俱自立辟而出王游衍天實監之即<lb/>
　上可以欺君下可以病民曰明曰旦之威必不可以<lb/>
　囂囂謔謔者蒙之所謂天道昭昭炯於白日盖動之<lb/>
　以天譴之嚴也回天心免人禍亦曰敬而己<lb/>
　板八章章八句<lb/>
　生民之什十篇六十一章四百三十三句<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷二十一<lb/>
</p>
<p>
</p>
  </div>
</body>
</text>
</TEI>
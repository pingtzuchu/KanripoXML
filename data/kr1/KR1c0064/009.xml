<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷九</head> <lb/>
    <p>
<pb n="1a"/>
欽定四庫全書<lb/>
　詩序補義卷九<lb/>
　　　　　　　　　　石泉縣知縣姜炳璋撰<lb/>
　魏<lb/>
　　説者謂諸國有世家小序得據以為説惟魏與鄶<lb/>
　　史遷所不能述故其美刺皆湮没不傳可證詩序<lb/>
　　非子夏所授受按鄶滅於東遷之前魏滅於魯閔<lb/>
　　公之世子夏生於春秋季世相去二百餘年安得<lb/>
<pb n="1b"/>
　　逆溯其世次而曲為之説且諸篇之序國史所傳<lb/>
　　國既就滅史亦隨亡魯史拾遺乃於殘編斷簡中<lb/>
　　得此二國之詩世已不可考矣於此見國史考核<lb/>
　　之詳記載之慎孔門傳信之確而不敢以鑿空無<lb/>
　　據者惑後人之見聞也史記曹世家世次甚明今<lb/>
　　所云昭公共公皆後序之辭其在古序亦何嘗有<lb/>
　　一篇指為某公乎而以是為疑則凡註書一有未<lb/>
　　詳其餘說皆不足信矣<lb/>
<pb n="2a"/>
葛屨刺褊也　魏地陿隘其民機巧趨利其君儉嗇褊<lb/>
　急而無徳以將之<lb/>
　此於風詩别立一格蓋風人從未説出所以刺之之<lb/>
　故而此詩明言之以儉本美徳原無可刺儉而太過<lb/>
　至於褊急則不能無譏矣詩人之意正使後世驕侈<lb/>
　惰慢者不得以是詩為口實也通篇最喫𦂳在好人<lb/>
　二字蓋當時之卿大夫有爵位者非可與賤者伍也<lb/>
　提出好人來以明所刺之人<lb/>
<pb n="2b"/>
　此篇賦也首章從屨説到裳説到要説到領要襋亦<lb/>
　女手所縫説者言治其要襋而大人即服之不待女<lb/>
　功之詳備不知衣裳自有制度豈有即治要襋而便<lb/>
　可服之之理朱鬱儀言衣之綻裂或治其要或治其<lb/>
　襋略補緝之而好人遂以為服也此似不見其可刺<lb/>
　也<lb/>
　二章左辟讓也以右為上故讓而避左也揥所以摘<lb/>
　髪象骨為之婦人之飾也　恭錄<lb/>
<pb n="3a"/>
折中云魏之風俗大約男事耕耘垢衣敝履而見客則<lb/>
必致敬女操井臼裙布釵荆而行禮則必致飾故葛屨<lb/>
之人皆能宛然左辟縫裳之女有時佩其象揥乃實事<lb/>
也此則儉而有禮更無可刺所可刺者以其心褊也蓋<lb/>
俗過於儉則有計較錙銖吝嗇廹狹之意惟此以為刺<lb/>
而餘無譏焉嘉其所已能而勉其所未至也<lb/>
　葛屨二章一章六句一章五句<lb/>
　　傳以好人指縫裳之女而左辟又引婦至門夫揖<lb/>
<pb n="3b"/>
　　而入不敢當尊之禮象揥所以為飾此説自通然<lb/>
　　以褊心刺娶婦之人未免費解不如集傳好人訓<lb/>
　　大人而刺褊之意更醒也<lb/>
汾沮洳刺儉也　其君儉以能勤刺不得禮也<lb/>
　天下豈有人君而躬自采莫者哉采桑婦人之事即<lb/>
　公行公族儼然大夫魏俗雖儉亦不至此況君乎如<lb/>
　英如玉正所謂如圭如璧者以是為公路公族綽有<lb/>
　餘地尚何儉不中禮之刺或云即不稱其服意未聞<lb/>
<pb n="4a"/>
　如英如玉而服猶不稱也惟何氏楷云彼其之子指<lb/>
　君子在下位者蓋所美在之子而所刺在公路也魏<lb/>
　俗儉嗇有君子其人者文質彬彬為俗儀表詩人目<lb/>
　擊其時卿大夫惟是褊心故賛其人以為絶不類今<lb/>
　之為公路者伐檀深賛君子以刺貪意亦猶是所謂<lb/>
　美乙而刺在甲者也<lb/>
　一章集傳興也沮洳雖下猶有美菜可採喻之子雖<lb/>
　賤猶有美徳可稱蓋彼其之子才猷外著與公路相<lb/>
<pb n="4b"/>
　反但覺彼則風采此殊樸遬可刺也<lb/>
　二章以汾之一方逺於國興之子在下逺於朝也如<lb/>
　英宜從集傳言其風華文物掩映於水湄也尤與儉<lb/>
　嗇相反<lb/>
　三章無度以才猷言如英以威儀言如玉則統内外<lb/>
　言之君子比徳於玉如之則備乎徳矣<lb/>
　汾沮洳三章章六句<lb/>
　　或曰汾為晉水公路公行公族為晉官此晉詩而<lb/>
<pb n="5a"/>
　　采之魏地者竊以為不然地理志汾水出于太原<lb/>
　　西南入河王氏謂入河之處即魏舊國所謂南枕<lb/>
　　河曲北涉汾水是也如言汾者即為晉何異言江<lb/>
　　漢者即為秦地哉吳有太宰陳鄭宋魯亦有太宰<lb/>
　　鄭有少正魯亦有少正晉有公行齊亦有公行安<lb/>
　　見晉有是官而魏獨無之魏之官明見於詩況左<lb/>
　　傳晉但有公族公行餘子而無公路也季札於魏<lb/>
　　風曰泱泱乎大而婉儉而易行以此二詩觀之誠<lb/>
<pb n="5b"/>
　　有合矣武公篡唐日即于侈已渺不相涉曲沃以<lb/>
　　前魏尚無恙晉太史安得即採詩於魏地乎皆不<lb/>
　　辨而知者也<lb/>
園有桃刺時也　大夫憂其君國小而廹而儉以嗇不<lb/>
　能用其民而無徳教日以侵削故作是詩也<lb/>
　刺時者刺時政也辨説國小而廹日以侵削者得之<lb/>
　餘非是<lb/>
　王風黍離作於既亡之後故其辭怨而歸之于天曰<lb/>
<pb n="6a"/>
　此何人哉不忍斥其人諱之也園有桃作於將亡之<lb/>
　日故其思憂而責之于人曰彼人是哉不欲寛其罪<lb/>
　警之也朱子謂國小無政無政無善政也後序但云<lb/>
　儉嗇箋又云民無以戰豈詩意乎蓋國勢日削强大<lb/>
　見陵其君茍簡為心其大臣偷惰成習詩人憂之而<lb/>
　作歌彼昏不知轉謂之驕責其露才揚已正坐不思<lb/>
　耳若能思之便知朝露之危不可終日𤼵憤自雄自<lb/>
　不容己是篇一氣六折自已心事全在一憂字喚醒<lb/>
<pb n="6b"/>
　羣迷全在一思字至其所憂之事所思之故則俱在<lb/>
　筆墨之外托興之中<lb/>
　范家相云棘之實棗也桃與棗皆落實於秋詩人因<lb/>
　所見以起興見其隕落將為人所取食故目擊而生<lb/>
　憂士季本謂未仕之稱非也此詩哀愁婉轉是大夫<lb/>
　憂國之辭當從箋訓事謂不知我者以我所言之事<lb/>
　為驕也<lb/>
　人君之職在論相兩言彼人是哉彼人曰是孰敢以<lb/>
<pb n="7a"/>
　為非茍延旦夕終日泄泄而以其君國拱手輸之晉<lb/>
　也<lb/>
　園有桃二章章十二句<lb/>
陟岵孝子行役思念父母也　國廹而數侵削役乎大<lb/>
　國父母兄弟離散而作是詩也<lb/>
　補正自古無子别父母之詩葢仁人孝子不忍一日<lb/>
　離親而宿於外至以征役逺行則暌隔之傷意外之<lb/>
　慮有不忍出諸口者故必待辭家就途之後始自言<lb/>
<pb n="7b"/>
　其瞻望之情也不言已慮父母之疾痛衰羸但言父<lb/>
　母憫已之勞悴懼已之棄捐隠深悱惻之辭也<lb/>
　序曰孝子行役思念父母則詩為孝子自作登山望<lb/>
　親正孝子之情也<lb/>
　爾雅釋山多草木岵無草木屺傳言無草木曰岵有<lb/>
　草木曰屺正與釋山相反集傳未正其誤<lb/>
　王氏聞句嗟乃一字句也　夙夜無已箋作勉勵之<lb/>
　辭與上嗟字不相呌應而上慎一頓亦無力集傳為<lb/>
<pb n="8a"/>
　優<lb/>
　遊子行役所懼死亡父母與兄之心一也故曰止曰<lb/>
　棄曰死皆一意也止者止其地棄者棄我不歸皆含<lb/>
　死宇末章方明㸃出耳<lb/>
　陟岵三章章六句<lb/>
十畆之間刺時也　言其國削小民無所居焉<lb/>
　刺時者刺時事之不可為也桑者桑婦也穆天子傳<lb/>
　居范宫以觀桑者是也采桑豈男子之事此詩葢朝<lb/>
<pb n="8b"/>
　士之婦勸其君子歸隠而詩人述之以刺時也魏國<lb/>
　削弱上下困敝君子仕於其朝不得行其志其室家<lb/>
　勸之也曰十畆之間此採桑之婦閑閑自得吾將與<lb/>
　子還兮不能鬱鬱居此也又曰吾將與子逝兮長徃<lb/>
　而不返也夫賢者不得其所而室家有歸隠之辭其<lb/>
　為時可知故曰刺時也春秋之世田制未壊魏國雖<lb/>
　小豈至一夫受田十畆箋謬也十畆之間東萊吕氏<lb/>
　謂甚言之未可為定數也一云五畆之宅合兩家所<lb/>
<pb n="9a"/>
　授言之<lb/>
　十畆之間二章章三句<lb/>
伐檀刺貪也　在位貪鄙無功而受祿君子不得進仕<lb/>
　爾<lb/>
　朱子從序說而少變之蓋本孔叢子于伐檀見賢者<lb/>
　之先事後得也然美在君子則刺在貪夫故註孟子<lb/>
　不素餐章仍用序説箋云上三句為君子之人不得<lb/>
　仕進也不稼不穡四句為在位貪鄙無功而受祿也<lb/>
<pb n="9b"/>
　足盡此篇大意<lb/>
　大烹以養聖賢而今日有不然者君子才可任國猶<lb/>
　檀木之可以為車也乃坎坎伐檀而反有河干之寘<lb/>
　但見河水清漣伊人冷落而佌佌有穀者何多也於<lb/>
　是呼而問之曰爾不稼不穡何以取我之禾三百廛<lb/>
　乎爾不狩不獵何以瞻爾之庭有懸貆乎食於人而<lb/>
　無以治人是素餐也彼河干之君子不素餐而不與<lb/>
　之餐爾何以居其位食其祿而不自返乎義本詩緝<lb/>
<pb n="10a"/>
　傳云坎坎伐檀聲木之堅故伐之勞重檀之難得不<lb/>
　重伐之勞也河水清且漣猗猶云泌水樂飢正與取<lb/>
　三百廛庭有懸貆相反蓋伐檀二句已反照起小人<lb/>
　無才而任用河水句已反照起小人得志而受禄故<lb/>
　呼而問之素餐本直刺小人此又於君子身上反照<lb/>
　刺意更婉<lb/>
　伐檀三句興也若作君子實事則輿人一流似非君<lb/>
　子之業<lb/>
<pb n="10b"/>
　補正此與碩鼠相表裏三百廛三百億三百囷乃下<lb/>
　所以奉上且於禾曰取則為取於下明矣古者民風<lb/>
　淳厚田獵獲禽必獻于上豳詩所謂言私其豵獻豜<lb/>
　于公是也<lb/>
　輻也者欲其直指也故下云河水清且直輪取其轉<lb/>
　淪小風水成文轉如輪也詩人用字之精如此<lb/>
　伐檀三章章九句<lb/>
碩鼠刺重歛也　國人刺其君蠶食於民不修其政貪<lb/>
<pb n="11a"/>
　而畏人若大鼠也<lb/>
　辨説此亦托於碩鼠以刺其有司之辭未必直以碩<lb/>
　鼠比君也<lb/>
　是時卿大夫各有采地横征于私邑故詩人述其民<lb/>
　刺有司之言誦之於朝以刺其君也唐仲友詩解以<lb/>
　碩鼠為愛君之至其以此乎通篇為民將去之辭著<lb/>
　眼在誰之永號一語君門萬里拊膺長號其君不聞<lb/>
　也涕泗入告而壅不之達也惟舍之以去庻不哀呼<lb/>
<pb n="11b"/>
　斯土耳詩人述其辭而歸結于此以見嗸嗸滿野呼<lb/>
　籲莫知人心一失君將何恃使魏君聞之先去掊克<lb/>
　之吏而後國可安也<lb/>
　一章連呼鼠而女之怨毒之深也集傳顧念也不念<lb/>
　我仰事俯育但取脂膏而朘之耳碩鼠且貪且畏是<lb/>
　貪有司伎俩逝徃也言徃矣將去女矣適彼樂土正<lb/>
　找足去女<lb/>
　二章莫我肯徳我以為脂膏彼以為錙銖耳我以為<lb/>
<pb n="12a"/>
　額外之求彼以為奉上之義耳直者不敢望其分外<lb/>
　施恩只是無碩鼠之貪殘便是直道宜民<lb/>
　三章聶夷中詩二月賣新絲五月糶新穀即食我苗<lb/>
　之謂也不言穀而言黍麥者額外之征也不言實而<lb/>
　言苗者稱貸之益也誰之永號言樂郊無碩鼠則誰<lb/>
　使之永號也<lb/>
　碩鼠三章章八句<lb/>
　　讀伐檀碩鼠二篇魏固亡于貪殘而不亡於儉嗇<lb/>
<pb n="12b"/>
　　也然以儉嗇始必以貪殘終聖人之道中而已儉<lb/>
　　而失中安于庸鄙苟延旦夕其於經國大猷一似<lb/>
　　夏蟲之不可以語氷説苑云邯鄲子陽園人忘桃<lb/>
　　則知之其亡也不知務小者亦忘大也儉嗇之極<lb/>
　　必至貪殘猶之老莊之後必為申韓其勢然乎魏<lb/>
　　風七篇次第井然葢簡編頗約秦火之後未經龎<lb/>
　　雜故血脈貫通如此<lb/>
　　此七篇中先王良法宛然具在其輿服則衣裳佩<lb/>
<pb n="13a"/>
　　飾一衷于古無瓊弁玉纓之侈也檀車輪輻一本<lb/>
　　考工無小戎二廣之竒也其官制則公路公行公<lb/>
　　族非如晉之以異姓卿之子為之也其役法則兄<lb/>
　　留弟行户無兩役非如唐風之父母何食也其田<lb/>
　　制十畆曰場圃其外曰外圃一夫百畆曰廛井田<lb/>
　　之制燦若列眉即孟子所謂鄉田同井也其男務<lb/>
　　稼穡其女事蠶桑歌謡止以抒憂狩獵所以講武<lb/>
　　而刺滛之作無聞是以有忠臣有孝子有如玉之<lb/>
<pb n="13b"/>
　　君子有退隠之髙人士媿素餐而不貪民避碩鼠<lb/>
　　而不叛非先王之遺澤猶有存焉者乎季札曰以<lb/>
　　徳輔之則明主也蓋深慕乎其風之近古也<lb/>
　　詩所云魏者周同姓之國東遷後乃為晉滅則其<lb/>
　　詩多西周詩也蘓氏疑皆為晉而作此猶以其列<lb/>
　　于唐風之前也檜之序于鄭逺矣亦以為檜詩皆<lb/>
　　為鄭作是蘓氏之意謂西周不應有風也成康而<lb/>
　　後幽厲以前太史之所採者安在況衛武鄭桓㤗<lb/>
<pb n="14a"/>
　　仲之屬明在西周乎朱傳國風之首二南以用之<lb/>
　　閨門鄉黨邦國而化天下十三國則亦領在樂官<lb/>
　　以時存肄此西京舊典如此<lb/>
　魏國七篇十八章百二十八句<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序補義卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷二十二</head> <lb/>
    <p>
<pb n="1a"/>
欽定四庫全書<lb/>
　詩序補義卷二十二<lb/>
　　　　　　　　　　石泉縣知縣姜炳璋撰<lb/>
　蕩之什<lb/>
蕩召穆公傷周室大壊也　厲王無道天下蕩蕩無紀<lb/>
　綱文章故作是詩也<lb/>
　周自成康而後以至穆共無甚失德雖懿王之世就<lb/>
　衰夷王之變覲禮然亦未至大壊至厲王横暴棄義<lb/>
<pb n="1b"/>
　類任小人廢典刑沈湎於酒炰烋於國周室於以大<lb/>
　壊矣本實先撥大命以傾必然之勢穆公之所以傷<lb/>
　也序傷字乃從七咨字體㑹出實指厲王時事而移<lb/>
　置紂身上繪圖冩照却不著一毫色相只以末二句<lb/>
　動其鑒殷之思是點睛處也蕩蕩以下講師之謬説耳<lb/>
　一章上帝者下民之君無不畀之以恒性者也今日<lb/>
　之上帝忍而暴虐其命多邪辟若不以善畀而以惡<lb/>
　畀者然是天生烝民其命之善殆不可信矣而不知<lb/>
<pb n="2a"/>
　非天命之難信也天命本善習染汚之鮮克有終然<lb/>
　則非天命之辟也亦人自為之耳先從本原上痛下<lb/>
　一針<lb/>
　二章人臣之惡莫大於貪酷强禦酷也掊克貪也詩<lb/>
　人故作怪問之詞上二曽是何乃有是人乃天降之<lb/>
　滔徳以禍人國者也下二曽是何乃用此人乃女力<lb/>
　興之以自禍者也讀詩記云力言任之堅也<lb/>
　三章義類善人之儔類也言爾前日秉用之善類强<lb/>
<pb n="2b"/>
　禦之人多懟之乃採流言不根之事使受誣而去而<lb/>
　已乃專為冦攘以用於内也式用也傅變曰天下之<lb/>
　禍不由於外皆興於内真氏徳秀曰内有衣冠之盜<lb/>
　而後外有干戈之盜王氏應麟曰盜言孔甘冦攘式<lb/>
　内皆孟子所謂民賊也有民賊則賊民興作祝怨謗<lb/>
　也惡播於下怨歸於上靡届靡究恐非監謗之所能<lb/>
　弭也<lb/>
　四章人君有殘民之意而後酷吏中之人君有嗜利<lb/>
<pb n="3a"/>
　之意而後貪人中之炰烋斂怨即是强禦掊克之根<lb/>
　傳云炰烋猶彭亨盖凌虐之狀也斂怨以為徳言聚<lb/>
　怨於己以為聚徳於己而惟日不足如人以為聚斂<lb/>
　彼以為理財也由君徳不明之故不明故義類屏絶<lb/>
　前後左右公卿皆冦攘也尚得謂之有人哉<lb/>
　五章喪亂多諉於天紂云我生不有命在天然沈湎<lb/>
　于酒豈亦天湎汝乎沈湎則義類逺而不義親正論<lb/>
　不聞謟諛見用故無所不為如此既愆爾止以下想<lb/>
<pb n="3b"/>
　見君臣日在醉鄉惛然不知大命之將傾<lb/>
　六章義類既空人皆慆徳民之作祝也如蜩如螗而<lb/>
　且騷動也如沸如羮事無大小總不離乎亡國之轍<lb/>
　及此速改猶或可挽回於未壊也人指君臣由行言<lb/>
　君則炰烋斂怨臣則强禦掊克行之不改也故逺近<lb/>
　無不積怒而虐熖及乎鬼方矣史稱厲王暴虐熊渠<lb/>
　畏之去其王號是也<lb/>
　七章舊臣即老成人也縱無舊人尚有舊法女惟不<lb/>
<pb n="4a"/>
　聴而顛覆之大命以傾耳設聽而用之未嘗不可轉<lb/>
　危亂而治安也<lb/>
　八章顛沛倒仆也揭根見也君身本也天下枝葉也<lb/>
　本先撥而枝葉從之君身先壊天下亦由之大壊末<lb/>
　二句言外見宜鑒于殷結出作詩之㫖<lb/>
　蕩八章章八句<lb/>
　　金氏履祥曰周自夷王王政不綱厲王初立諸侯<lb/>
　　畏之荊楚自去王號三十年間天下無他故其後<lb/>
<pb n="4b"/>
　　好利用榮夷公又以監謗而殺言者雖芮良夫召<lb/>
　　穆公交有陳諫又皆有大雅之刺以感王心而皆<lb/>
　　不聽卒以流亡身死於彘本實先撥斯可見矣嗜<lb/>
　　好用舍之間可不慎諸<lb/>
抑衛武公刺厲王亦以自警也<lb/>
　呂成公曰史記載武公以宣王三十六年即位國語<lb/>
　亦稱武公年九十五作懿戒自儆韋昭謂懿即抑也<lb/>
　說者遂以為此詩追刺厲王今考其文如曰其在于<lb/>
<pb n="5a"/>
　今興迷亂于政曰匪手擕之言示之事匪面命之言<lb/>
　提其耳曰聽用我謀庶無大悔夫豈追刺之語乎史<lb/>
　記國語殆未可據以詩為正可也<lb/>
　按史記衛世家武公和立於宣王十五年孔氏謂立<lb/>
　於三十六年誤也武公在位五十五年國語云武公<lb/>
　年九十五作懿戒即以作懿戒之年為卒之年則即<lb/>
　位時年四十若在三十六年則年已六十有二即在<lb/>
　十五年亦年四十有一共伯為武公兄年益加長作<lb/>
<pb n="5b"/>
　栢舟之共姜亦老矣父母何為欲嫁之詩云髡彼兩<lb/>
　髦髦者子事父母之飾既小斂則脫之史謂僖侯既<lb/>
　𦵏則共伯脱髦乆矣又安得云兩髦以詩證史其謬<lb/>
　立見盖共伯之卒當在僖侯卒之前一二年而武公<lb/>
　少於共伯其英年嗣立無疑其卒在平王十三年已<lb/>
　至百歲外而其立必厲王之時也<lb/>
　幽厲皆亡國之君而病症各有不同幽則小人艶妻<lb/>
　宦豎交亂其時亦多傾險柔惡之人厲則燕喪威儀<lb/>
<pb n="6a"/>
　飾非弭謗任用皆强禦掊克故刺幽多沈痛刻酷之<lb/>
　音而刺厲者但規其威儀言語任賢納諌義各有當<lb/>
　也此詩與民勞板蕩無一不合其云顛覆厥徳罔敷<lb/>
　求先王即尚有典刑曽是莫聴也其言不愆于儀輯<lb/>
　柔柔嘉即戒其愆爾止也其言訏謨定命逺猶辰告<lb/>
　無易由言即出話不然為猶不逺是用大諌也其言<lb/>
　肆皇弗尚天方艱難曰喪厥國即小大近喪也其云<lb/>
　相在爾室即及爾出王及爾游衍也其言誨爾諄諄<lb/>
<pb n="6b"/>
　聽我藐藐亦聿既耄即匪我言耄爾用憂謔也其言<lb/>
　昊天孔昭我生靡樂即敬天之怒無敢戯豫也民勞<lb/>
　曰敬慎威儀板曰威儀卒述而此亦屢言威儀蕩曰<lb/>
　靡明靡晦而此欲其夙興夜寐至厲王沈湎一事史<lb/>
　傳所不詳獨蕩之詩曰天不湎爾以酒式號式呼而<lb/>
　此亦云湛樂于酒細玩四篇無一語不符盖因其受<lb/>
　病之處各杼所見或借刺或隱刺俱切中其弊故不<lb/>
　謀而合以詩證詩孰謂此詩之非刺厲王哉<lb/>
<pb n="7a"/>
　刺厲而云自儆者何也武公英年即位恐忠言不見<lb/>
　聽故托為父兄師傅訓已之詞以告于王曰爾曰小<lb/>
　子皆指武公亦聿既耄誨爾諄諄皆父兄師傅自謂<lb/>
　及武公暮年以是詩有禆於修身齊家治國之要使<lb/>
　人日誦以自儆侯包云衛武公刺王室亦以自戒行<lb/>
　年九十有五猶使臣日誦是詩也<lb/>
　一章首提抑抑威儀通篇以威儀為主盖王燕喪威<lb/>
　儀臣下相習成風正救時之藥也　補正云此詩屢<lb/>
<pb n="7b"/>
　以威儀為言盖動容周旋中禮者盛徳之至而威儀<lb/>
　是力者入徳之門外貌斯須不莊不敬則慢易之心<lb/>
　入之其在後生小子執徳不固者尤為存餋持守之<lb/>
　切務記曰禮義之始在於正容體齊顔色周書顧命<lb/>
　曰思夫人自亂于威儀武公之意亦猶是也靡哲不<lb/>
　愚者自非成徳每患威儀不中節知及之仁能守之<lb/>
　尚不能莊以蒞之故雖哲人而氣質之偏亦惟此威<lb/>
　儀或有所戾也<lb/>
<pb n="8a"/>
　二章道徳謨猷皆歸之敬慎威儀盖容貌為徳之符<lb/>
　敬慎則恂慄存而道徳之光外著命之所以定猷之<lb/>
　所以逺也<lb/>
　三章其在于今四字轉捩興起也如女興是力之興<lb/>
　四句雖言自己實暗指厲王女雖湛樂從乎何弗念<lb/>
　厥紹而一猛省也先王明法具在罔敷求則顛覆厥<lb/>
　徳矣<lb/>
　四章皇天弗尚承迷亂于政來夙興夜寐洒掃廷内<lb/>
<pb n="8b"/>
　則弗安湛樂矣維民之章言此廷内道徳於斯立謨<lb/>
　謀於斯成可以為民表修爾車馬以下所以禦變皆<lb/>
　克念厥紹處<lb/>
　五章質樸質也侯度諸侯之法度也言質矣爾之人<lb/>
　民謹矣爾之侯度似無不虞之事而必用戒者盖一<lb/>
　話之失足以召釁一儀之愆實為厲階必柔嘉而後<lb/>
　無意外之虞也<lb/>
　六章無易由言承上章斯言之玷來　惠于朋友而<lb/>
<pb n="9a"/>
　羣臣奉其言惠于小子而子孫繩繩法其言惠于庶<lb/>
　民而萬民無不承其言反是則失言之禍大矣<lb/>
　七章屋漏而曰不顯曰莫覯便是愧恧之滋無曰不<lb/>
　顯莫予云覯時時省察乃能不愧於心<lb/>
　八章以慎獨功深自然之符告之言修徳而有威儀<lb/>
　人自悦服如投桃報李之不爽也若身不修徳而責<lb/>
　民之服猶童羊而責以角徒惑亂小子耳烏足信哉<lb/>
　厲王監謗欲以刑威致民之服故言及之<lb/>
<pb n="9b"/>
　九章以下恐其言之不聴而反覆警之也此章言溫<lb/>
　溫斂盡客氣歸于和平篤實恭則其外著者也絶不<lb/>
　以明哲自見不知正第一明哲人告之善言無不樂<lb/>
　受若强戾不恭聰明自用正天下之大愚人也<lb/>
　十章未知臧否猶未便是愚至手攜事示面命耳提<lb/>
　而猶曰未知此纔是愚人若在幼穉或可以俟亦既<lb/>
　抱子不終為愚人乎此非質之本愚也乃自以為智<lb/>
　盈心悞之耳苟無盈心則溫溫恭人虚以集益足以<lb/>
<pb n="10a"/>
　知其理而成其徳天下豈有夙知而晚成者乎<lb/>
　十一章昊天孔昭我生靡樂是托為父兄師保自述<lb/>
　其憂勤之意三我字乃立訓者自謂也誨爾四句即<lb/>
　上章未知之故　補正云亦既抱子承耳提面命而<lb/>
　言若曰汝借曰未知亦既抱子而非甚幼矣亦聿既<lb/>
　耄承誨爾諄諄聴我藐藐來若曰借曰我有未知亦<lb/>
　聿既耄而更事多矣按此既耄二字方有著落<lb/>
　十二章舊止即先王之明刑也取譬不逺猶云能近<lb/>
<pb n="10b"/>
　取譬耳言近取先王之明法與吾身所行譬之亦猶<lb/>
　是也則天命不差忒而常眷顧矣如回遹其徳俾民<lb/>
　大棘則明刑顛覆天命能無忒乎此一章結出敷求<lb/>
　先王之意以収全局<lb/>
　抑十二章三章章八句九章章十句<lb/>
　　補正曰小序謂刺厲王朱子發五義以辨其不然<lb/>
　　但耄期之人使人誦于側以自警則當戒以倦勤<lb/>
　　勉以克終篇中無一語及此反覆玩索似武公家<lb/>
<pb n="11a"/>
　　訓所以示其子孫也　按此亦泥國語九十五歲<lb/>
　　作懿戒之言其實此詩作於武公初即位之日托<lb/>
　　為父兄師保之言以訓己者因而諷王也<lb/>
桑柔芮伯刺厲王也<lb/>
　朱子以詩有滅我立王之文疑作於共和之時信然<lb/>
　也是時厲王居彘宣王未立人情洶洶思亂篇中所<lb/>
　言民之貪亂寜為荼毒民之罔極民之未戾皆指此<lb/>
　也周公召公保䕶太子一意調停朝政苦于不可太<lb/>
<pb n="11b"/>
　加整頓賢奸苦于不可太加旌别稍渉意氣國家之<lb/>
　事大壊然罪人漏網復肆彈冠萬一營入政府又是<lb/>
　亡秦之續盖流彘之事人徒知衛巫監謗禍由民變<lb/>
　而不知貪夫致之芮伯語語為民出脫歸責小人聲<lb/>
　罪作歌傳播中外于是人心稍定奸人畏誅十四年<lb/>
　二公得以展布其共和之力而無有間之者或亦賴<lb/>
　于是詩之作歟共和者猶云協恭和衷也竹書創為<lb/>
　立共伯和為君之事偽書之誤也<lb/>
<pb n="12a"/>
　一章厲王不能庇其民而民病民之卒狂皆從病而<lb/>
　致瘼字正亂之見端倉兄填兮胡氏一桂云填滿也<lb/>
　積也言悲閔積滿於中也補正云古詩憂来填心古<lb/>
　賦悲來填膺皆滿實之意<lb/>
　二章四牡旟旐傳箋俱指軍旅言之歐陽氏以為厲<lb/>
　王無征伐事然觀下章孔棘我圉則此時必有邊圉<lb/>
　之急如玁狁西戎荆楚淮北者詩之所有可補史之<lb/>
　所遺民靡有黎壯者皆從兵役也具禍以燼僅存者<lb/>
<pb n="12b"/>
　死亡之餘燼耳國步斯頻補正云步頻則蹙亂而易<lb/>
　以顛蹶故以為喻<lb/>
　三章民為邦本國步之所資者民民病則無所資而<lb/>
　天不我將矣天不我助而民困益甚居無所定徂無<lb/>
　所往言民無所托命也　古義云柄政之君子實為<lb/>
　國家之所維繫其持心當以無競為主用養和平之<lb/>
　福誰為興兵搆怨之謀以階之厲使從役之民飄泊<lb/>
　無定至今如斷梗乎<lb/>
<pb n="13a"/>
　四章土宇鄉土之居室也我代守邊之士自我也邊<lb/>
　圉告急則有鋒鏑之憂<lb/>
　五章為謀二句陸氏詩學云謀之毖之則亂雖大而<lb/>
　自能削平　告爾誨爾正謀之毖也能序爵君子常<lb/>
　尊小人聴役謀毖而民安矣以執熱為喻胥溺為憂<lb/>
　時勢之急真如溺如焚當如何警省起下章之不然<lb/>
　六章言君子仕亂世如向疾風而行氣息僾唈而不<lb/>
　能舒肅進荓使也皆釋詁文言川壅而潰禍亂已成<lb/>
<pb n="13b"/>
　君子雖有進救之心乃曰時已無及惟農力自給而<lb/>
　已所謂菑害並至雖有善者亦無如之何皆不能序<lb/>
　爵有以使之也故下章遂言流彘事<lb/>
　七章滅我立王流彘也稼穡卒痒饑饉也具贅卒荒<lb/>
　一語雙承具贅承滅我立王所謂君若贅旒然也卒<lb/>
　荒卒至饑荒也<lb/>
　八章不能序爵之禍至於此極故惠君必考慎其相<lb/>
　相得人而天下治不順之君自獨俾臧故用小人而<lb/>
<pb n="14a"/>
　天下亂下二章乃切責小人<lb/>
　九章當其未敗之時忠臣義士亦嘗痛哭言之無如<lb/>
　朋友相譖不能相善雖有言而不入且進則擠之於<lb/>
　前退則議之于後無往而不窮也<lb/>
　十章瞻言百里者早知有今日之禍也覆狂以喜者<lb/>
　安危而利菑也胡斯畏忌謂聖人非不能言胡于此<lb/>
　而有所畏忌不言哉特言之無益如下章所云耳<lb/>
　十一章言棄善如遺認賊作子讜言不能入矣民之<lb/>
<pb n="14b"/>
　貪亂皆忍心者廹之民亦以忍心相應所謂俾民卒<lb/>
　狂也<lb/>
　十二章此上三章皆言進諌於王而小人蔽之此章<lb/>
　又將良人與不順並提以起下二章良人未嘗不進<lb/>
　言于不順者上不見聽于君下復見怒于友也　詩<lb/>
　緝云大風損物喻小人也其來必有隧道必從空大<lb/>
　谷中喻小人乗虚而至也蘇氏云征行也垢穢也言<lb/>
　善人之作也以用其善小人之行也以播其穢征垢<lb/>
<pb n="15a"/>
　發其中有之穢于外也<lb/>
　十三章不順者貪人也以大風之損物喻貪人之敗<lb/>
　類聴言則對誦言如醉箋云見道聴之言則對答之<lb/>
　見誦詩書之言則冥臥如醉也既不能用其良矣反<lb/>
　使良者而從我之悖其中垢而敗類如此俾我悖如<lb/>
　董卓招致蔡邕王叔文之締好八司馬是也<lb/>
　十四章朋友指貪人所謂及爾同僚也既之隂女反<lb/>
　予來赫我以言告女是往隂覆于汝汝反來加赫然<lb/>
<pb n="15b"/>
　之怒于已也<lb/>
　十五章傳云凉薄也箋云職主也兩章三職字正應<lb/>
　誰生厲階誰字言民之所以貪亂不知止者由主為<lb/>
　凉薄之人工為反覆凡不利于民之事為之如弗克<lb/>
　勝民之所以回遹也言職競又言用力謂十分出力<lb/>
　致之盖民之叛王實由小人非盡民罪以見罪之無<lb/>
　可逃也起下章雖曰匪予之意<lb/>
　十六章民之變至今未定冦盜充斥實由盜臣之為<lb/>
<pb n="16a"/>
　冦也今日者凉薄之人僉曰不可用以其反覆善詈<lb/>
　也詈君子而盜主柄以為民冦真盜臣矣而彼猶曰<lb/>
　王之暴虐使然匪予致之然我既作歌以揭其隱情<lb/>
　狀暴露烏得而揜之哉<lb/>
　桑柔十六章八章章八句八章章六句<lb/>
雲漢仍叔美宣王也　宣王承厲王之烈内有撥亂之<lb/>
　志遇災而懼側身修行欲銷去之天下喜于王化復<lb/>
　行百姓見憂故作是詩也箋云從此至常武為宣王<lb/>
<pb n="16b"/>
　之變大雅<lb/>
　美宣王者詩人體王側身修行遇災而懼之意因托<lb/>
　為王自言以美之也<lb/>
　補正云首章靡神不舉虚言之以發其端也次章乃<lb/>
　備舉所用事六章則追思歴年承祀之恭而冀神無<lb/>
　怨恫也　始呼天而訴之繼疑上帝之不臨而后稷<lb/>
　之不克救繼求助于羣公先正繼望哀于父母先祖<lb/>
　终則歸命于昊天上帝而望其虞求其惠始言民之<lb/>
<pb n="17a"/>
　無辜繼厥躬受其𤯝繼痛民無孑遺而先祀將摧繼<lb/>
　懼大命將傾靡瞻靡顧而無所逃遁終則言大僚庶<lb/>
　正左右親近莫不同心急民病以格天心人苟無棄<lb/>
　其成天或終惠以寜言之序如此<lb/>
　一章寜莫我聴言豈莫我聴乎而旱如故也則我必<lb/>
　有以獲罪者矣以起下章寜丁我躬之意<lb/>
　二章寧丁我躬蘇傳云與其耗斁下土寜使我躬當<lb/>
　之無使人人被患也<lb/>
<pb n="17b"/>
　三章如霆雷之畏正自己冩出兢業情狀盖以周室<lb/>
　中衰所餘已無幾人又繼以旱則無有孑然獨存者<lb/>
　是天不以餘黎與我也胡不相畏乎併先祖之基業<lb/>
　亦將摧敗所以兢兢業業之至也説本補傳<lb/>
　四章云我無所言兢業之至臣民皆云王置身無所<lb/>
　矣我之所以如此者以大命近而無處可以瞻仰顧<lb/>
　望也故下文呼父母先祖而欲其哀之<lb/>
　五章蘇傳云宣王所以祈旱者至矣而莫之答故曰<lb/>
<pb n="18a"/>
　苟吾不當天心則寜使我遯去以避賢者無以我苦<lb/>
　此庶民也<lb/>
　六章言民命方急當勉力救之有畏懼而不敢去者<lb/>
　但不知天何故寜病我以旱而不恤我也虞者度其<lb/>
　平日祈年方社之誠意也敬恭明神宜無悔怒猶舜<lb/>
　竭力耕田供為子職我罪伊何之意非漫為自信之<lb/>
　辭也<lb/>
　七章凶年必殺禮故臣鄰渙散而無紀綱俚里通用<lb/>
<pb n="18b"/>
　訓作賴字盖人君所賴以祛旱者自郊徂宮禳于臨<lb/>
　時祈年方社行于平日尊則上帝親則后稷助我則<lb/>
　羣公先正恤我則父母先祖今皆不可恃至于庶正<lb/>
　冢宰趣馬師氏膳夫左右無不周救不敢止息則舍<lb/>
　此更無他術矣而旱猶如故于是仰天嘆曰我將何<lb/>
　所倚賴乎<lb/>
　八章言大夫君子何所求而為我感格天心乎使百<lb/>
　姓安而庶正以定也曰為我引為己責不敢以為共<lb/>
<pb n="19a"/>
　有之事也瞻仰昊天曷惠其寜箋云渴雨之時也得<lb/>
　雨則心安<lb/>
　雲漢八章章十句<lb/>
崧髙尹吉甫美宣王也　天下復平能建國親諸侯褒<lb/>
　賞申伯焉<lb/>
　或曰周至厲王王室衰微諸侯肆行賞罸不行于上<lb/>
　則褒美申伯為可嘉錫命不行于下則錫命韓侯為<lb/>
　可嘉也然俱不足以盡序美字之意宣王時玁狁擾<lb/>
<pb n="19b"/>
　于北王命尹吉甫伐之既平韓侯來朝錫之追貊使<lb/>
　為之伯以控制北方荊楚亂于南王命方叔伐走之<lb/>
　申甫近于楚足以牽制元舅出封所以威楚也東有<lb/>
　徐夷之叛王自將伐之徐方既庭以齊為東諸侯長<lb/>
　密邇淮徐因命仲山甫宣布王命即以備徐方者委<lb/>
　齊侯盖數賢侯皆有用之才與之圖善後之計終宣<lb/>
　之世不聞再冦此以見付托得人而中興之業於斯<lb/>
　為盛故六月采芑常武所以美其始崧髙烝民韓奕<lb/>
<pb n="20a"/>
　所以美其終<lb/>
　一章詩雖送行而全神俱射著荊楚將宣王命申伯<lb/>
　之意曲曲傳出於以見王謀為甚毖而王功為甚赫<lb/>
　申甫皆宣王時賢諸侯同有功於王室者故既云維<lb/>
　甫及申又云維申及甫二國在楚之北中國之南楚<lb/>
　通中國之道也林氏之竒曰申初在王畿内宣王始<lb/>
　分封之以扞城王室楚有圖北方之志其君多居於<lb/>
　申合諸侯又在焉子重請申呂為賞田巫臣曰申呂<lb/>
<pb n="20b"/>
　所以邑也以禦北方無申呂晉鄭必至于漢然則申<lb/>
　甫二國宣王本封賢侯以制楚不謂至春秋而見併<lb/>
　于楚也　疏云岳降神靈和氣以生申甫正謂徳當<lb/>
　神意山神佑之使有賢子孫耳　傳云翰幹也箋云<lb/>
　皆以賢智入為周之楨幹四國有難則往扞禦之為<lb/>
　之屏籓四方恩澤則往宣暢之按此三言已包括申<lb/>
　伯甫侯之功而王今日所以付托之意具見于此<lb/>
　二章亹亹言任事之勤承上于蕃于宣來南國是式<lb/>
<pb n="21a"/>
　命為州牧使南國諸侯皆奉法承教不敢肆也登周<lb/>
　禮注成也補正云猶定也登其民物之數世執其功<lb/>
　即世守其政教徵令之常法也盖定其成式然後其<lb/>
　功可執<lb/>
　三章申伯之封本為彈壓南邦為前伐荊蠻善後計<lb/>
　故又複言之因謝作庸表裏江淮扼荊楚之吭天南<lb/>
　鎖鑰非申伯而誰<lb/>
　四章功事也申伯營謝之事召伯任之上二章言王<lb/>
<pb n="21b"/>
　命召伯此實冩召伯營建事<lb/>
　五章路車乗馬即上章所賜者往近王舅補正云呼<lb/>
　申伯而告之以之國之期既近故下章承以申伯信<lb/>
　邁謝于誠歸按此可以不必改字南土是保南土諸<lb/>
　侯保其土宇無相凌奪式之斯保之矣<lb/>
　六章徹土田定稅法歸于什一也徹土疆取其什一<lb/>
　之稅以供委積也<lb/>
　七章周邦咸喜戎有良翰不愧南土是保之命也文<lb/>
<pb n="22a"/>
　武是憲不愧式是南邦之命也<lb/>
　八章通篇未嘗言徳而末章特指出柔惠且直剛柔<lb/>
　適中也揉此萬邦謂韁索在手控馭得冝其詩孔碩<lb/>
　詩中皆國家治安之計天下重逺之任非徒頌美之<lb/>
　詞也其風肆好言婉而多風欲其體㑹于語言之外<lb/>
　也<lb/>
　崧髙八章章八句<lb/>
　　列國史補曰以世考之召戎之申侯即為蕃翰者<lb/>
<pb n="22b"/>
　　之子也申侯忘父之忠以禍王室平王忘父之仇<lb/>
　　而勤王師以戍母家皆非善繼志之孝子也<lb/>
烝民尹吉甫美宣王也　任賢使能周室中興焉<lb/>
　宣王命召穆公平淮南之夷而淮徐之叛至勞天子<lb/>
　自將其勢亦岌岌矣迨徐夷納欵非有賢侯為州牧<lb/>
　坐鎮其間非善後之計也齊太公之後五侯九伯齊<lb/>
　實征之故命仲山甫賦命于東而以東諸侯受控馭<lb/>
　於齊然則宣王招攜懐逺之畧綢繆桑土之計其美<lb/>
<pb n="23a"/>
　不可勝言矣按通鑑前編宣王五年樊侯仲山甫城<lb/>
　齊其時齊侯為厲公暴虐立十二年而被弑不足與<lb/>
　中興之業文公即位乃能誅弑君之賊七十人雄才<lb/>
　大畧有足敗者故宣王以東事委之也據史記年表<lb/>
　文公立于十三年與前編五年城齊之説殊戾盖城<lb/>
　齊在淮徐既平之後宣王用兵自有次第未必自將<lb/>
　伐徐先諸臣而輕出也前編紀年殊不足信<lb/>
　宣王承厲王之亂諸侯往往不知有天子江漢去鎬<lb/>
<pb n="23b"/>
　京絶逺徐方新服齊曹皆有弑君之禍故因城齊之<lb/>
　役天子大臣奉使宣布王命巡歴東方侯國考禮正<lb/>
　刑一徳以尊于天子此宣王命山甫之意也故城齊<lb/>
　之命至後二章始㸃清知前屢言王命乃宣布政教<lb/>
　之命也<lb/>
　宣王于申伯則命之曰南土是保于韓侯則命之曰<lb/>
　幹不庭方而于齊獨無所命者盖三詩皆作于吉甫<lb/>
　而此詩送仲山甫之行非送齊侯之行也故不及勉<lb/>
<pb n="24a"/>
　齊侯之事然曰明命使賦肅肅王命仲山甫將之則<lb/>
　所以命齊侯者宣王早授意于山甫矣<lb/>
　一章天生天子以保烝民復生賢佐以保天子懿徳<lb/>
　性成物則天授保兹天子一語為通篇主腦<lb/>
　二章天子是若非以順為正也盖訏謨碩畫經乆善<lb/>
　後之計克當上心而王使布明命于四方也<lb/>
　三章集傳式是百辟當為冢宰王躬是保當為太保<lb/>
　盖三公也出納王命以下又今日之新命周室中衰<lb/>
<pb n="24b"/>
　凡事頺惰須一番整頓方是中興氣象出而布政于<lb/>
　侯國入而奏事于朝廷吐納賴之故以喉舌為喻<lb/>
　四章肅肅王命即賦政之命也邦國若否内有平亂<lb/>
　扶危崇善簡惡作用<lb/>
　五章不侮矜寡民隱得以上聞也不畏疆禦亂賊不<lb/>
　得肆行也二者是賦政中之大綱領<lb/>
　六章衮職有闕維仲山甫補之不指平日言如徐方<lb/>
　之繹騷列國之僭亂皆衮職闕處使之帖然安靖所<lb/>
<pb n="25a"/>
　謂補之也<lb/>
　七章仲山甫出祖以下乃車徒之盛毎懐靡及恐無<lb/>
　以稱上意也此章方㸃出城齊之命<lb/>
　八章式遄其歸知其必卒事而歸非欲其亟歸也永<lb/>
　懐即靡及之懐也以慰其心備陳山甫之才徳足以<lb/>
　勝之無不及之虞所以慰之也<lb/>
　烝民八章章八句<lb/>
韓奕尹吉甫美宣王也　能錫命諸侯<lb/>
<pb n="25b"/>
　北方之國追貊雜處玁狁之强至侵鎬及方深入内<lb/>
　地宣王命尹吉甫六月興師可謂急矣玁狁既去因<lb/>
　為善後之䇿韓武之穆也其先世封于韓為并州牧<lb/>
　而韓侯新立來朝王知其賢仍命為伯為北國之長<lb/>
　以榦不庭方者委之崧髙烝民二篇時時提出王命<lb/>
　此篇曰王親命之則吉甫所以贈行者其即所以美<lb/>
　宣王也歟<lb/>
　一章冩韓地廣大富饒先從鎮山説起有倬其道見<lb/>
<pb n="26a"/>
　車書一統北國朝貢皆由此入蕩蕩平平倬然明顯<lb/>
　　榦不庭方上二篇皆有此意而言頗隱躍此因玁<lb/>
　狁諸夷最强故直指以詔之榦者正也無事則正其<lb/>
　疆界以安之有事正其罪惡以討之必先正已而後<lb/>
　正人故以夙夜匪懈䖍共爾位立其本<lb/>
　二章言錫予之典三章言祖饑之儀周自汾王失道<lb/>
　諸侯嗣立多不請命王朝宣王鋭志中興韓侯初立<lb/>
　士服入見又以先世封圭合瑞于王可謂恪恭守典<lb/>
<pb n="26b"/>
　矣于是侈陳錫予之隆見天朝之寵再言祖餞之盛<lb/>
　皆天府之珍厚往薄來燕饗以禮朝聘以時正赫然<lb/>
　中興之治　顯父之餞奉王命也或云朋友之情或<lb/>
　以顯父即蹶父之字又云詩即作于顯父皆臆説也<lb/>
　四章言韓侯取妻五章言蹶父擇壻于王朝無甚關<lb/>
　係不知侯國富盛禮儀豐備正中興之功遍滿宇宙<lb/>
　處　介圭入覲君國之始親迎以娶人道之始皆禮<lb/>
　之大者也况以强藩連姻畿内之臣而親迎蹶里躬<lb/>
<pb n="27a"/>
　事御輪則平日之恪恭秉禮守典承休于是可見寫<lb/>
　得絢爛炫耀于中興氣象奕奕有光<lb/>
　孔樂韓土以下言韓國川原之美生物之繁因以見<lb/>
　國富政平民安俗美以作諸侯之長儼然北門鎖鑰<lb/>
　六章溥彼韓城燕師所完則無須山甫之城齊穆公<lb/>
　之營謝自足為天子外蔽原解云今王以韓先祖世<lb/>
　為牧伯因其國近百蠻命韓侯以追人貊人奄受北<lb/>
　方之國而為之伯教以修其城深其池治其田畆清<lb/>
<pb n="27b"/>
　其稅籍各以地所有或以時入貢此皆牧伯之事也<lb/>
　此正榦不庭方作用盖北方甫靖綢繆未雨䖍共爾<lb/>
　位以佐戎辟不外此也墉壑畆籍指北國之在服内<lb/>
　者獻其貔皮赤豹黄羆指追貊之在九服外者任之<lb/>
　專而責之備宣王圖治之心急矣<lb/>
　韓奕六章章十二句<lb/>
江漢尹吉甫美宣王也　能興衰撥亂命召穆公平淮<lb/>
　夷<lb/>
<pb n="28a"/>
　黃氏集解江漢一詩乃召公還師奏凱之日論功行<lb/>
　賞之時所作也然伐淮南不知確在何時史記宣王<lb/>
　紀但言法文武成康之遺風諸侯復宗周北伐南征<lb/>
　事皆失載金氏前編紀年多不可據盖是時淮南北<lb/>
　諸夷俱叛王命召穆公先率江漢諸國舟師順流東<lb/>
　下擊淮南之夷而王以大軍駐淮上由淮南達徐進<lb/>
　討徐方耳故淮南平而淮北亦落膽<lb/>
　一章武夫滔滔先以江漢起水勢軍威有聲有色<lb/>
<pb n="28b"/>
　二章孔疏上言來至戰地此言經營四方明是既戰<lb/>
　而勝乃經營四方之叛國也按止云武夫洸洸而戰<lb/>
　功不及叙匪獨王師有征無戰亦以文徳為重而武<lb/>
　功從畧此吉甫通篇之微意也四方指淮夷四方之<lb/>
　國從亂者觀下式闢四方自知<lb/>
　三章提出江漢之滸言自江漢水厓諸侯無不闢其<lb/>
　侵地而定以徹法不獨淮夷也王命召虎盖奉命伐<lb/>
　暴即兼有是命至此言之歸美于上也叛亂之地必<lb/>
<pb n="29a"/>
　侵疆越畔厚歛横征召公一時釐正之言瘡痍甫定<lb/>
　即奪其侵地非病之也諸務未遑先平賦斂非過棘<lb/>
　也盖分土而治什一而稅先王立極故其于王國來<lb/>
　取中已耳于疆于理兼承式辟四方徹我疆土來至<lb/>
　于南海無不闢之土無不徹之田又不特江漢之滸<lb/>
　而已<lb/>
　四章武功既成疆理既定王乃命召虎曰南民不沾<lb/>
　王化爾來兹土徧布政教厥功大矣爾既開敏其功<lb/>
<pb n="29b"/>
　我用錫爾祉此承上起下之辭<lb/>
　五章釐爾圭瓚秬鬯一卣推㤙也告于文人錫山土<lb/>
　田加地也于周受命自召祖命言其功即康公佐文<lb/>
　武之功其賞即文武命康公之賞也此承用錫爾祉<lb/>
　來<lb/>
　六章考成也湛露在宗載考是也作為也公謂虎以<lb/>
　孫繼祖敢不成召公之功而祝天子之壽又願天子<lb/>
　之為文武也又言文徳洽此四國見武功非所尚意<lb/>
<pb n="30a"/>
　其後王師敗績姜戎中興之業頓隳吉甫之慮逺矣<lb/>
　江漢六章章八句<lb/>
常武召穆公美宣王也　有常徳以立武事因以為戒<lb/>
　然<lb/>
　篇名常武猶武王樂名大武也然惟不黷武乃能常<lb/>
　有此武常武者欲其威武常赫而不可妄有挫折也<lb/>
　續序者將常武拆開非是<lb/>
　一章皆命皇父之辭皇父南仲之後以卿士而兼太<lb/>
<pb n="30b"/>
　師也<lb/>
　二章皆命程伯休父之辭留者如後世設流官以重<lb/>
　兵鎮其地處者如後世遷延之役三事就緒王師如<lb/>
　時雨之至而不受兵害歸市者不止耕者不變也<lb/>
　三章周室中衰淮夷諸國不知天子今者張皇六師<lb/>
　黃屋左纛中見嚴威天子焉士卒孰不盡力諸侯孰<lb/>
　不用命真如雷如霆雖未至其地徐方安得不震驚<lb/>
　乎此冦凖所以勸駕親征也然不善用之便為王振<lb/>
<pb n="31a"/>
　之土木故必舒徐安固而作軍行三十里紹箋云緩<lb/>
　也舒徐安行不疾也匪怠緩而遨逰不徐也此王師<lb/>
　之敬戒處<lb/>
　四章以下俱承有嚴天子來仍執醜虜傳云仍就也<lb/>
　箋云醜衆也虜服也就執其衆之降服者夫既降服<lb/>
　猶就執之是秦白起之坑趙卒也竊謂醜虜掠得之<lb/>
　衆也則執其平日之害民者嚮導者黨賊者而誅之<lb/>
　淮浦之歡聲載道截彼淮浦王師之所天子以天下<lb/>
<pb n="31b"/>
　為家王師所至之處即為王師之所有我陵我阿我<lb/>
　泉我池氣象此征淮浦從亂之國尚未至徐境<lb/>
　率彼淮浦省此徐土興師䇿命之詞觀王謂尹氏一<lb/>
　語自見此時未至徐土并未至淮浦也赫赫業業二<lb/>
　章則至淮浦而徐方驚王旅嘽嘽一章則至徐土而<lb/>
　徐方服末章則所謂不留不處而三事就緒矣經文<lb/>
　自明讀者錯㑹乃生枝節<lb/>
　五章王旅嘽嘽以下極冩王師之必勝盖天子親臨<lb/>
<pb n="32a"/>
　徐土也濯者洗滌其腥穢而沛以時雨故曰大征<lb/>
　六章連説王武王師王旅而歸本于王猷正行師之<lb/>
　大主腦允塞推心置腹開誠布公而無詭秘之謀也<lb/>
　著此一語以前冩兵威處纔是堂堂正正王者之師<lb/>
　來來降也來同無不來也來庭來而稽顙于天子之<lb/>
　庭帖然服罪也不回世世稱臣猶云南人不復反矣<lb/>
　一歩深一歩以明天子之功四方未平王奮厥武四<lb/>
　方既平王曰還歸王師之出全為四方起見武不可<lb/>
<pb n="32b"/>
　黷不留不處無害三農皆王猷中早定之矣<lb/>
　常武六章章八句<lb/>
　　大雅美宣王者盖六篇吾于是而知宣王中興之<lb/>
　　功也雲漢曰周餘黎民靡有孑遺雖曰憂旱過甚<lb/>
　　之辭而兵火饑饉之餘户口亦寥寥矣崧髙曰徹<lb/>
　　申伯土田韓奕曰實畆實籍江漢曰徹我疆土知<lb/>
　　侵掠兼併横征厚斂無國不然矣城申城齊韓奕<lb/>
　　曰實墉實壑則知名城之墮溝洫之壊不可勝言<lb/>
<pb n="33a"/>
　　矣韓侯之朝而津津稱美則知朝覲之禮闕矣獻<lb/>
　　其貔皮赤豹黃羆則知方物之貢稀矣而况玁狁<lb/>
　　北侵荆蠻南擾淮南北又告驚于東使非召虎吉<lb/>
　　甫諸大賢扞掫于下宣王勵精于上驪山之禍又<lb/>
　　何待幽王之世哉盖厲王暴虐沈湎燕喪任用强<lb/>
　　禦培克衛巫鑒謗何異秦之偶語棄市乎川壅而<lb/>
　　潰流王于彘復欲得太子甘心焉怨毒之于人甚<lb/>
　　矣哉周召二公口瘏手据者十有四年不過安輯<lb/>
<pb n="33b"/>
　　畿内搘拄未亡而邉境之抄掠四方之不庭偭規<lb/>
　　敗度皆未遑問亦勢有所未能也宣王銳志中興<lb/>
　　南征北伐威式奮揚諸侯各守典奉法朝貢弗怠<lb/>
　　至東都之㑹而周道粲然復興然其力為已艱矣<lb/>
　　乃不終厥徳料民太原不籍千畆殺杜伯而非其<lb/>
　　罪詩人作刺而不知警至為姜戎所敗幽王繼之<lb/>
　　周室遂東嗟乎以尫羸之疾用藥石而愈愈而復<lb/>
　　病病而酖毒繼之有不殞其元氣而速之斃也哉<lb/>
<pb n="34a"/>
瞻卬凡伯刺幽王大壊也<lb/>
　箋云從此至召旻為幽王之變大雅<lb/>
　老夫灌灌又曰匪我言耄已非少壯矣今歴年既乆<lb/>
　又刺幽王大壊則此非板之凡伯明矣按春秋魯隱<lb/>
　公七年天王使凡伯來聘去幽王時又六十餘年殆<lb/>
　昔凡伯之後歟<lb/>
　一章孔填不寜補傳填塞也天何不惠養我乎使我<lb/>
　甚卬塞不遑寜處也<lb/>
<pb n="34b"/>
　二章承上罪辜不収來女反有之是無故而削其土<lb/>
　地女覆奪之是無故而據其人民　哲夫成城哲婦<lb/>
　傾城鄭本掇于此末呂成公改屬下章是也<lb/>
　三章匪教匪誨李氏集解曰幽王為人教之誨之藐<lb/>
　然不聴其所聴者惟婦人寺人而已　丁奉臆言婦<lb/>
　有長舌其自此詩倡言乎然亦㤗誓牝雞之謂也夫<lb/>
　謂惟厲之階者幽王之厲甚矣申后黜而太子廢家<lb/>
　厲也小人盛而刑獄繁國厲也諸侯叛而夷狄侵天<lb/>
<pb n="35a"/>
　下厲也三川竭而岐山崩天地厲也凡此諸厲皆從<lb/>
　婦人之舌以為階小雅曰赫赫宗周褒姒滅之而不<lb/>
　言其所以滅然則所以滅者此舌耶<lb/>
　四章哲婦之窮鞠君子也忮害變忒無所不至始則<lb/>
　譖愬以離其交終則背棄以斥之去豈不曰為惡己<lb/>
　極哉而王反曰伊何能為慝宜其無所忌憚也<lb/>
　五章天之刺王神之不福王者以不忌介狄而忌正<lb/>
　人也天責人怒便是不祥記云端冕則有敬色縗絰<lb/>
<pb n="35b"/>
　則有哀色當此菑害並至宜其有憂懼之心慘戚之<lb/>
　色方見威儀之類乃賢人正士以為可弔者而安危<lb/>
　利菑怡怡自得絶不見憂戚之容故視正人惟恐不<lb/>
　逺人亡而國殄矣　時尚未有戎禍詩人何以云舎<lb/>
　爾介狄盖戎之强宣王之世已然北伐南征東討獨<lb/>
　于西戎則委之秦仲孤軍深入最失䇿也卒為戎殱<lb/>
　又以兵七千人與其子莊公勝之然未聞西戎之叙<lb/>
　未幾王師敗績于姜戎戎之輕朝廷乆矣幽王繼衰<lb/>
<pb n="36a"/>
　其有不駸駸乎窺中國哉然則戎之熖已熾戎之禍<lb/>
　已萌凡伯云然驪山之變其殆有以灼見也夫<lb/>
　六章即承上文天人並提覆說一過令王惕然自省<lb/>
　七章我為王我之也言不先不後自我致之也然自<lb/>
　我致之亦自我挽囬之我皇祖以關雎之淑女興周<lb/>
　我以梟鴟之哲婦亡國無沗皇祖則去䜛逺色尊賢<lb/>
　使能何天心之不鞏神怒之不回也哉<lb/>
　瞻卬七章三章章十句四章章八句<lb/>
<pb n="36b"/>
召旻凡伯刺幽王大壊也　旻閔也閔天下無如召公<lb/>
　之臣也<lb/>
　大壊見天下事不復可為而宗周遂滅也然忠義不<lb/>
　死之心未嘗絶望于其主故上篇欲其無忝皇祖此<lb/>
　篇欲其用召公之臣孝子之于親也不以疾不可救<lb/>
　而不藥忠臣之于君也不以國將亡而不言其心一<lb/>
　也篇名召旻旻閔也哀也哀天下未嘗無召公之臣<lb/>
　而王不能用此凡伯作詩之意也<lb/>
<pb n="37a"/>
　一章篤厚而力也其降喪亂厚而力斯謂之疾威箋<lb/>
　云卒盡也荒虚也國中邊陲無民則空虚矣諸侯安<lb/>
　得不叛四夷安得不起末章所謂日蹙國百里是也<lb/>
　二章以其害正人故謂之蟊賊訌潰也蟲食禾于内<lb/>
　則禾潰小人構䧟于内則君子亦潰以其呶亂國政<lb/>
　剥喪元氣故謂之昏椓共恭同靡恭肆行無忌也以<lb/>
　其心術邪僻故謂之回遹潰潰泯亂也皆天降之罪<lb/>
　罟以羅天下之善類也王不去之而反用之以安定<lb/>
<pb n="37b"/>
　我邦降喪之所以日篤也<lb/>
　實靖夷我邦由于不知其玷耳以佞為忠必以忠為<lb/>
　佞而賢人貶斥<lb/>
　四章舉錯失宜民受其害居圉所以卒荒也如歲旱<lb/>
　之時草安得茂又如水中浮草流亡轉徙無所依泊<lb/>
　我相此邦亦無不潰止也民逃其上曰潰潰茂補傳<lb/>
　云潰敗也草不敗其茂乎兩潰字無異義<lb/>
　五章彼疏斯粺箋云彼賢者祿薄食麤而此昏椓之<lb/>
<pb n="38a"/>
　黨反食精粺女小人何不自廢退使賢者日進乎兄<lb/>
　况同滋也原解云乃專主滋甚為害日引長而無已<lb/>
　也<lb/>
　六章池與泉有由竭喻亂有由生孰生之小人生之<lb/>
　也今為害己深而猶專滋矜大獨不思亡國害亦及<lb/>
　其身乎所謂癰疽既潰而大命隨之我代小人我之<lb/>
　也<lb/>
　七章日闢國百里人心歸附三分有二或疑有礙文<lb/>
<pb n="38b"/>
　王臣道不知立言在有天下之後也不尚有舊非無<lb/>
　耆舊之臣如召公者而王不能用可哀也<lb/>
　召旻七章四章章五句三章章七句<lb/>
　　陳氏傅良曰周南係于周公召南係于召公豈非<lb/>
　　化之盛者必有待于二公也至于風之終係以豳<lb/>
　　雅之終係以召旻豈非化之衰者必有思乎二公也<lb/>
　蕩之什十一篇九十二章七百六十九句<lb/>
　詩序補義卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序補義卷二十三</head> <lb/>
    <p>
<pb n="1a"/>
欽定四庫全書<lb/>
　詩序補義卷二十三<lb/>
　　　　　　　　　　石泉縣知縣姜炳璋撰<lb/>
　周頌<lb/>
　　頌者祭祀之樂歌美盛德之形容以其成功告於神<lb/>
　　明也籀文頌作額漢書魯徐生善為頌頌與容古通<lb/>
　　用葢樂有音有容頌主乎容舞人之綴兆疾徐屈伸<lb/>
　　俯仰歌詩以為之節非如二雅専以鐘鼓管磬之音<lb/>
<pb n="1b"/>
　　也後又借為稱頌之頌讀為誦周頌者鄭譜云周室<lb/>
　　成功致太平德洽之詩在周公攝政成王即位之初<lb/>
　　也朱子曰周公相武王成王天下既平作為樂章薦<lb/>
　　之郊廟所謂周頌也吾葢讀周頌而知周公之後無<lb/>
　　為周頌者矣清廟維清大武用于文武二廟者也何<lb/>
　　以羣廟用之賔禮用之養老及小學亦用之禘之雝<lb/>
　　又用於徹又用於賔饗武之酌用於燕禮又用於内<lb/>
　　則此類不可更僕夫名臣鉅儒所時有也何難祭為<lb/>
<pb n="2a"/>
　　一詩賔為一詩養老小學為一詩而墨守故什使<lb/>
　　王者宗廟之大樂為尋常之歌舞哉盖不愆不忘<lb/>
　　率由舊章後王遵周公之制作寜上下通用而不<lb/>
　　敢别有設施也吾讀周頌而知成王康王無頌成<lb/>
　　康賢君也豈不可以為頌者然以因心篤慶之王<lb/>
　　季未有形容肇基王迹之太王不列世室盖頌者<lb/>
　　祖有功而宗有徳以大公無我之心合諸天下後<lb/>
　　世臣民之議雖太王王季亦在先王先公歌天作<lb/>
<pb n="2b"/>
　　之詩之列而不得多為之頌也成康之無頌亦如<lb/>
　　是矣如必廟為一頌則宣王中興吉甫善頌何雅<lb/>
　　詩連篇而頌獨闕然乎或曰殷中宗髙宗既有頌<lb/>
　　太宗疑亦有頌先儒以為詩散亡耳然則三宗皆<lb/>
　　有頌也成康何遽不如三宗曰殷人祖契宗湯下<lb/>
　　及三宗俱為百世不遷之廟故𤣥王武湯及三宗<lb/>
　　俱有頌周人祖文王而宗武王未聞又宗成康也<lb/>
　　成康之廟親盡則祧故成康無頌盖所謂宗者于<lb/>
<pb n="3a"/>
　　初崩祔廟即率臣民而定為宗迨親盡之時始别<lb/>
　　立廟非必至七世而後宗之也商人兼重守成之<lb/>
　　君太甲所以不祧也周家獨重開創之主所以世<lb/>
　　室止于文武不及成康也吾讀周頌而可訂漢儒<lb/>
　　議禮之謬昊天有成命郊祀天地也郊者南郊北<lb/>
　　郊也不言合祀則周禮兩郊分祀可遵而劉歆合<lb/>
　　祀之説悖矣既有南郊之祀又有祈穀又有大雩<lb/>
　　可知郊為特重祈穀大雩不得擬于南郊而後人<lb/>
<pb n="3b"/>
　　以郊為祈穀者誤矣既有北郊之祀又有祈報社<lb/>
　　稷則知大社祭地在北郊即方丘泰折之祭與郊<lb/>
　　對舉者也王社祈報在國中是祭土穀之神不與<lb/>
　　郊對舉者也彼混北郊之社于祈報之社者誤矣<lb/>
　　且讀周頌而可補禮經之闕少牢禮卿大夫賔尸<lb/>
　　無異牲而絲衣言自羊徂牛則天子之繹無異牲<lb/>
　　可知也武王伐商武城但言告于所過名山大川<lb/>
　　有般之詩知滅商而還亦祀于名山大川也諸儒<lb/>
<pb n="4a"/>
　　言禘未嘗云並祀祖妣而雝已言之月令耕籍之<lb/>
　　後未嘗云祈社稷而載芟言之金縢載成王悔悟<lb/>
　　之詞未盡而小毖等篇言之然則周頌者文武周<lb/>
　　公之道大經大法所垂不比周官載記有大純而<lb/>
　　不能無小疵者也<lb/>
　清廟之什<lb/>
清廟祀文王也　周公既成洛邑朝諸侯率以祀文王<lb/>
　焉<lb/>
<pb n="4b"/>
　此詩即洛誥所云王在新邑丞祭其升歌之樂也尚<lb/>
　書大傳云周公升歌清廟苟在廟中嘗見文王者愀<lb/>
　然如復見文王焉又云諸侯進受命于周公退見文<lb/>
　武之尸者千七百七十三諸侯而明堂位乃云周公<lb/>
　踐天子之位以治天下六年朝諸侯於明堂孔疏謂<lb/>
　此詩所作即此時也按漢人作明堂位者承大傳之<lb/>
　説妄謂周公居攝踐祚安可據以釋經故集傳據洛<lb/>
　誥以成洛邑朝諸侯為七年事也續序所云可補古<lb/>
<pb n="5a"/>
　序未備然祀文王者成王也周公亦顯相之列安得<lb/>
　專之不言主祭之成王而但言周公亦襲明堂位之<lb/>
　謬也<lb/>
　清廟賈逵左傳註肅然清静謂之清廟　敬之從容<lb/>
　不迫處曰雝對箋云配也越於也原解對接也言顯<lb/>
　相肅雝和敬多士秉文王之徳者可以接於文王在<lb/>
　天之神也凡頌只重祖考不重子孫故篇中不言成<lb/>
　王主祭之誠敬而顯相之肅雝多士之秉徳纔見文<lb/>
<pb n="5b"/>
　徳深入人心而成王之誠敬自在其中<lb/>
　清廟一章八句<lb/>
維天之命太平告文王也<lb/>
　太平告文王者以今日大平之業本於文王之徳之<lb/>
　純故於祭時以告文王也盖天道不已故能博厚髙<lb/>
　明悠乆無言而萬物生文王之純亦不已故能配天<lb/>
　配地無為而萬民化成王之時禮明樂備宇宙太和<lb/>
　刑措不用極太平之盛而歸本於文徳之純猶中庸<lb/>
<pb n="6a"/>
　極言至誠之功業而歸本於純亦不已也<lb/>
　運行而不息者天也純一而不雜者文王也文王之<lb/>
　徳上下與天地同流所以致今日太平之業也太平<lb/>
　之業不於其身於其子孫而實其身基之其所以恤<lb/>
　我者大矣我成王自我也凡文徳武功典章禮樂垂<lb/>
　裕後昆者皆所以恤我也我則受之不敢失墜其所<lb/>
　以大順文王之道而不愆不忘者豈惟今日哉繼此<lb/>
　曽孫又當篤厚之而弗替以長享太平之業也箋疏<lb/>
<pb n="6b"/>
　求序中太平之義而不得其解謂周公將制禮作樂<lb/>
　而作此詩非也<lb/>
　維天之命一章八句<lb/>
　　文王世子祭統孔子燕居俱云升歌清廟下管象<lb/>
　　可知清廟維清歌於一時而維天之命獨無明文<lb/>
　　詩所云清廟方祭之詩維天之命祭而受福之詩<lb/>
　　維清祭畢而送神之詩盖體㑹三篇文義以立説<lb/>
　　也<lb/>
<pb n="7a"/>
維清奏象舞也<lb/>
　樂有歌有舞歌以為聲舞以為容聲容備謂之奏象<lb/>
　文王之舞也武武王之舞也堂下將舞象則堂上歌<lb/>
　維清故序曰奏象舞也堂下將舞武則堂上歌大武<lb/>
　故武之序曰奏大武也盖有其舞必有其歌如舜九<lb/>
　徳之歌則有九韶之舞也自鄭箋謂象舞象文王用<lb/>
　兵刺伐之舞孔疏云文王之樂象箾與南籥各是一<lb/>
　舞南籥既是文舞象箾當是武舞按其説可疑者三<lb/>
<pb n="7b"/>
　象舞維清之詩也象者想象形容之意象文王之功<lb/>
　徳而舞人即以此為節故謂象舞非維清之外别有<lb/>
　所謂象舞也猶大武即於皇武王之詩以為舞節非<lb/>
　是詩之外别有所謂大武也詩但言文王之典未及<lb/>
　伐密伐崇事而云象文王武功一也頌體謹嚴主於<lb/>
　形容功徳體極簡括猶文王諡文武王諡武一字而<lb/>
　該生平耳不得以大雅下武有聲之詩為例也祭文<lb/>
　王之廟安得侈陳刺伐之事二也鄭箋既以象舞為<lb/>
<pb n="8a"/>
　文王樂而其註禮記又以象為武王之舞即彼亦未<lb/>
　有定説三也盖維清而曰象猶於皇武王之名為武<lb/>
　於鑠王師之名為勺雝之名為徹耳或曰左傳吴季<lb/>
　札觀樂見舞象箾南籥者曺氏以象箾為干舞南籥<lb/>
　為籥舞干舞非武舞歟曰象箾南籥服䖍云文王樂<lb/>
　也箾舞曲名杜預曰箾舞者所執孔疏謂不知何器<lb/>
　未嘗云干舞也至唐顧野王孫强之玉篇乃本鄭箋<lb/>
　而謬云以干擊人曰箾遂使音義皆别而象舞為武<lb/>
<pb n="8b"/>
　舞矣不知箾與蕭通説文云虞舜樂曰箾韶尚書作<lb/>
　蕭韶記曰管象註云以管吹象舞之曲或以蕭管為<lb/>
　舞器如左手執籥之類或以簫亦管也象箾象管一<lb/>
　也總之為文舞無疑也不然左氏傳又言見舞韶箾<lb/>
　者豈盡美盡善之韶亦以干擊人歟曲禮十三年舞<lb/>
　勺則於鑠王師也成童舞象則維清也盖清廟用歌<lb/>
　象用管大武用干戚故樂記曰始奏以文謂清廟維<lb/>
　清也復亂以武則大武也歴考經傳可知鄭箋之非<lb/>
<pb n="9a"/>
　矣然清廟維清大武不止用於文武二廟其見於明<lb/>
　堂位祭統則羣廟皆用之見於仲尼燕居則賔禮用<lb/>
　之見於文王世子則養老用之見於曲禮則小學用<lb/>
　之盖文王之徳武王之功周人崇之也至故其用之<lb/>
　也廣<lb/>
　原解以維清為句緝熈文王之典為句言周道所以<lb/>
　清明者以能緝熈文王之典常也文王新命肇開一<lb/>
　代之禋祀迄於後人用天子之禮以祀文王克有成<lb/>
<pb n="9b"/>
　禮然則文王之典章謨訓非我周之禎祥也哉後人<lb/>
　當守而弗失也<lb/>
　維清一章五句<lb/>
烈文成王即政諸侯助祭也<lb/>
　即政者喪畢而親政也諸侯來朝王率之以祀祖考<lb/>
　此其獻助祭諸侯之詩也後儒本明堂位遂謂成王<lb/>
　七年周公留洛王始親攬大政此詩為七年以後作<lb/>
　夫成王以十有三歲而立再七年則年二十乃始見<lb/>
<pb n="10a"/>
　諸侯乎洛誥云周公誕保文武惟七年亦謂成王七<lb/>
　年周公留洛耳非謂七年以前成王未嘗親政也<lb/>
　烈文辟公呼助祭之諸侯而告之也言汝之助祭前<lb/>
　王既錫祉福君臣共獲其休矣汝能順受此無疆之<lb/>
　福則汝之子孫亦能保兹於勿替也我我先王也子<lb/>
　孫指諸侯之子孫即所謂繼序也方與下節相屬<lb/>
　保之維何爾於國中無封殖無侈靡維王室是尊則<lb/>
　永為屏翰矣念爾有輔我前王平定天下之大功繼<lb/>
<pb n="10b"/>
　爾為諸侯者亦無墜此大功則勲業永著矣此皆保<lb/>
　之之道也戎大也皇亦大也櫛風沐雨削平天下前<lb/>
　日之大功也榦不度方以佐戎辟後嗣之大功也非<lb/>
　必於前人之功更加擴大方為繼序之皇<lb/>
　而道徳者其根本也人徒知力馭勢驅為强不知莫<lb/>
　强於人道能使四方之訓人徒知位膺康侯為顯不<lb/>
　知莫顯於君徳能使百辟之刑我前王緝熈執競完<lb/>
　此心即完道徳爾辟公法前王之道徳而不忘則前<lb/>
<pb n="11a"/>
　王錫之祉福者世世保之矣補正云諸侯有功徳加<lb/>
　地進律皆可為牧伯故以百辟其刑勉之六月之萬<lb/>
　邦為憲抑之四方其訓皆諸侯之事也<lb/>
　烈文一章十三句<lb/>
天作祀先王先公也<lb/>
　頌有専祭太祖者則稱太祖之功徳如思文是也有<lb/>
　専祀文王者則稱文王之功徳如清廟三篇是也此<lb/>
　詩祫祭太祖三昭三穆之樂歌禮天子七廟三昭三<lb/>
<pb n="11b"/>
　穆并太祖之廟而七先王者太王以下也先公者后<lb/>
　稷髙圉亞圉祖紺也盖時祭以昭穆為重若徧舉羣<lb/>
　廟功烈髙圉以下無可稱述且人各稱頌亦非簡嚴<lb/>
　頌體故於先王中舉一肇基王迹之太王非遺祖紺<lb/>
　以上也言太王而后稷以來之緒可見矣又舉一有<lb/>
　二新命之文王非遺王季也季以太王為父文王為<lb/>
　子承先啟後之美可見矣故持祭則歌是詩於各廟<lb/>
　祫則合奏是詩於太廟也要知頌與雅不同雅者臣<lb/>
<pb n="12a"/>
　子之告君祖功宗徳可以詳述頌者子孫之告於祖<lb/>
　主於謹嚴故錯舉大端包涵無盡如此篇太王造岐<lb/>
　之功只一荒字盡之文王治岐之政只一康字盡之<lb/>
　即岐山之太和宇宙只有夷之行該之子孫撫有天<lb/>
　下又只一保字該之盖上承祖考凛凛如在稱頌之<lb/>
　詞極簡慎之至也<lb/>
　彼作矣言既荒之後亦文自作之也<lb/>
　荒之承天作之意裕子孫之謀其功最大彼指文王<lb/>
<pb n="12b"/>
　補正云大雅言掠彼武王或疑太王不冝稱彼誤矣<lb/>
　作者創造於前也便有王季丕承一層在内康之包<lb/>
　孟子一叚治岐之政險岨之岐山遂成太和翔洽之<lb/>
　都㑹今日八蠻通道萬方攸同皆托基於此<lb/>
　居岐者文王之初年文固作邑於程作邑於豐武且<lb/>
　遷於鎬京矣而子孫之保歸重岐山豈非以興王根<lb/>
　本之地當萬世守之而文王治岐之政當萬世行之<lb/>
　也哉周公之意微矣其後周室東遷岐以西屬之於<lb/>
<pb n="13a"/>
　秦而周迄於亡固知祖宗為子孫計早数計而燭照<lb/>
　也<lb/>
　天作一章七句<lb/>
昊天有成命郊祀天地也<lb/>
　周禮冬至祀天於南郊夏至祀地於北郊序云郊祀<lb/>
　天地盖二郊並歌此詩也北郊亦歌此詩不言地地<lb/>
　統於天也頌之體有祭其神即歌其功烈者亦有祭<lb/>
　其神而所歌在彼其理可通於此者如天作一詩文<lb/>
<pb n="13b"/>
　王而上王季以至髙圉武王而下成王以至羣廟無<lb/>
　不歌之今其詩但舉太王文王而不及其餘然則祀<lb/>
　地而以天統之奚不可乎故曰郊社之禮所以祀上<lb/>
　帝也成王不敢康成王非王誦之諡猶之詩曰成王<lb/>
　之孚平王之孫文武維后書曰成王畏相云爾凡頌<lb/>
　中言成康者皆非成王康王也成命成王兩成字同<lb/>
　義命於天為成命成就於君為成王其義一也至於<lb/>
　成康無頌則已詳見周頌篇端<lb/>
<pb n="14a"/>
　補傳曰國語言時邁思文二詩為周公作以孔子之<lb/>
　言參之郊祀后稷以配天宗祀文王於明堂以配上<lb/>
　帝皆出於周公則昊天有成命我將思文皆一時之<lb/>
　事則二詩作於周公復何疑也作於周公則非祀成<lb/>
　王者矣<lb/>
　此詩言天命者止一語盖天地功徳無可形容但言<lb/>
　二后所以受之不負所付託而已可知是詩本未嘗<lb/>
　頌天及其祭地更何煩易一語以頌地矣<lb/>
<pb n="14b"/>
　昊天有成就王業之命文武受之以成王業而不敢<lb/>
　康夙夜之間基天命於宏深静密之徳繼續光明單<lb/>
　盡其心以與天心契故能安靖天下而克受成命也<lb/>
　昊天有成命一章七句<lb/>
我將祀文王於明堂也<lb/>
　范氏處義曰明堂者王者之堂也其制始於黄帝之<lb/>
　合宫有虞氏謂之總章夏謂之世室商謂之重屋周<lb/>
　謂之明堂以為聽政之所耳祀文王於此則周公為<lb/>
<pb n="15a"/>
　之也周公制作禮樂以為周之王業始於后稷成於<lb/>
　文王既於郊祀以后稷配天矣於是祀文王於明堂<lb/>
　以配上帝焉此周公以義起也<lb/>
　孝經所謂宗祀文王於明堂以配上帝此其樂歌也<lb/>
　右尊臨也集傳在羊牛之右説恐未安文王之典正<lb/>
　奉若天道以靖四方者也儀式刑於平日則將享未<lb/>
　行而精神已契於文王庶幾藉是以格天<lb/>
　法文王敬天之心夙夜亹亹無敢戱豫方是畏天而<lb/>
<pb n="15b"/>
　天心常眷盖臨時之將享不可恃而平日之夙夜不<lb/>
　敢寛哀公問云仁人之事親也如事天事天如事親<lb/>
　盖以事天者事親而親之饗可必也以事親者事天<lb/>
　而天之饗或可知也饗帝享親初無二道西銘云于<lb/>
　時保之子之翼也畏天之威乃孝子所以嚴父也歟<lb/>
　我將一章十句<lb/>
時邁巡守告祭柴望也<lb/>
　書曰嵗二月東巡守至於岱宗柴望秩於山川五月<lb/>
<pb n="16a"/>
　南巡守如岱禮八月西巡守如初十有一月北巡守<lb/>
　如西禮柴謂燔柴祭天以告至也望謂境内山川望<lb/>
　而祭之五嶽視三公四瀆視諸侯其餘視伯子男也<lb/>
　序言巡守告祭又云柴望言巡守告祭者乃行柴望<lb/>
　之禮也<lb/>
　或謂武王末受命無巡守之事因據書周官為成王<lb/>
　之詩按左傳稱武王克商作頌曰載戢干戈國語又<lb/>
　稱此為周文公之頌則周公作於武王時也武王十<lb/>
<pb n="16b"/>
　三年克商十九年崩在位七年豈無巡守之事詩云<lb/>
　時邁其邦其邦諸侯之邦也盖以時巡行諸侯之國<lb/>
　也然則武王巡守自在七年之内詩之所有足以補<lb/>
　史傳之闕者此類是也<lb/>
　告天之詞無不卑順而此獨信其子我者以實尊周<lb/>
　之位序於天下之上為天下主也一序字幾許斟酌<lb/>
　足為天之肖子而後為民之元后故巡行而神人受<lb/>
　職　時邁即所以震之也孔疏云諸侯為王者守土<lb/>
<pb n="17a"/>
　専制一國王者端拱深居耳目不達於逺方神明不<lb/>
　照於幽僻將强以凌弱衆以侵寡壅遏王命寃不上<lb/>
　聞而使逺道細民受枉聖世先王知其如是時自巡<lb/>
　之所以震之也震疊一作震慴謂恐懼屏息慮獲戾<lb/>
　也言甫至方岳諸侯已有震疊之心於是行懐柔之<lb/>
　典百神河嶽俱在告祭之内神人受職如此信矣為<lb/>
　天下君語氣有責成意<lb/>
　明昭有周式序在位即孟子入其疆一叚王制命太<lb/>
<pb n="17b"/>
　師以下二大叚事於是兵可以無用懿徳箋云我武<lb/>
　王求懿徳之士而任用之補正云古者天子使上官<lb/>
　監于方伯之國而諸侯之卿皆命於王朝所以紀綱<lb/>
　四方有條而不紊我求懿徳肆于時夏允王保之盖<lb/>
　謂此也言維后言保之俱以允字發端皆欲其信能<lb/>
　如此也<lb/>
　范家相引武成以證此詩謂薄言震之非大邦畏力<lb/>
　小邦懐徳乎懐柔百神非神克相予以濟兆民乎明<lb/>
<pb n="18a"/>
　昭式序非列爵分土乎戢弓櫜矢非偃武脩文乎懿<lb/>
　徳肆夏非惇信明義垂拱而治乎按此詩謂與武城<lb/>
　相表裏則可而云即是所過名山大川之祭則有般<lb/>
　之篇在非此詩也<lb/>
　時邁一章十五句<lb/>
　　外傳金奏肆夏樊遏渠天子以饗元侯也韋昭以<lb/>
　　樊遏渠為九夏之三呂玉叔又以時邁為肆夏執<lb/>
　　競為樊遏思文為渠説雖不同然其為周公所作<lb/>
<pb n="18b"/>
　　則無異也<lb/>
執競祀武王也<lb/>
　朱子曰武王持自强不息之心故其功烈之盛天下<lb/>
　莫得而競此其所以成大功而安之也　箋云不强<lb/>
　乎其克商之功業言其强也不顯乎其成安祖考之<lb/>
　道言其顯也按無競與不顯一例箋説甚明而其云<lb/>
　成安祖考解成康字猶未融洽康安也安天下者天<lb/>
　之心武王能成就之則上帝是皇矣<lb/>
<pb n="19a"/>
　自彼成康彼指武王也自武王成就其安天下之心<lb/>
　而奄有四方聰明首出斤斤乎照臨天下幽隱畢達<lb/>
　明之至也<lb/>
　樂以宣執競之心播無競不顯之烈者也功成樂作<lb/>
　則武王儼然如在祭則受福正受此成康之緒耳<lb/>
　作樂時非無威儀此以見禮終不倦故福亦反覆之<lb/>
　而不厭也<lb/>
　執競一章十四句<lb/>
<pb n="19b"/>
思文后稷配天也<lb/>
　此郊祀后稷以配天之樂歌也與大雅生民篇意同<lb/>
　雅主追叙其事故詳明頌主形容功徳故簡括但生<lb/>
　民言養民而盡文徳陳常則此詩獨見也<lb/>
　立當從傳如字言立我烝民之命莫非爾徳之極也<lb/>
　傳云極中也中者無過不及堯舜禹相傳之至徳也<lb/>
　莫非内便含陳常意此二句只作引起之詞下文乃<lb/>
　申明之貽我來牟之二麥猶云誕降嘉種耳偽泰譬<lb/>
<pb n="20a"/>
　云烏五至以穀俱來韓詩乃作貽我嘉<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>劉向封事<lb/>
　引飴我釐麰麥也始自天降皆非也帝命徧育烝民<lb/>
　而稷實貽之無有疆界之殊食足而禮義興堯舜之<lb/>
　常道可以陳於中國然則立民之命者即立民之性<lb/>
　也民同此性性同此中人人全其受中之性而文明<lb/>
　以啟此為爾徳之極足以贊化育也郊祀配天宜矣<lb/>
　思文一章八句<lb/>
　清廟之什十篇十章九十五句<lb/>
<pb n="20b"/>
　周頌臣工之什<lb/>
臣工諸侯助祭遣於廟也<lb/>
　疏云諸侯來朝行朝享之禮已終天子饗食燕賜之<lb/>
　事又畢惟待祭訖而歸故於祭之末在廟中遣之作<lb/>
　此歌焉<lb/>
　頌者宗廟之樂歌而政之行於廟者亦附之皆所以<lb/>
　闡揚祖功宗徳也若但為戒農官則不得為頌矣周<lb/>
　有天下頒於諸侯者毎事俱有成法諸侯各君其國<lb/>
<pb n="21a"/>
　恐其自作聰明變亂舊章故於來朝祭畢之後辟公<lb/>
　具在呼其臣工命之以嗟嗟發之者見守國守官非<lb/>
　可以輕心處之也君之敬在率由舊章臣之敬在謹<lb/>
　守成法倘其中或有所未喻欲斟酌行之者則來咨<lb/>
　來茹王朝自有一定章程盡善至美行之無不宜者<lb/>
　徃來咨度皆臣工之事故以告臣工此節所該甚廣<lb/>
　農事亦在其中下節特抽出其至重者告之臣工亦<lb/>
　不專指農官<lb/>
<pb n="21b"/>
　周先公以力農開國其於稼穡之事法制獨詳皆祖<lb/>
　訓也介甲也保介衣甲而保䕶其君者月令天子親<lb/>
　載耒耜措之於參保介之御間保介為車右乃參乗<lb/>
　者之副非農官之副也諸侯助祭必有侍御呼保介<lb/>
　者車馬臨行獨近於君欲其隨地以農事相朂也維<lb/>
　莫之春建辰之月宗廟之祭以仲春諸侯助祭畢歸<lb/>
　正及莫春之時也亦又何求正從上節抽出言此時<lb/>
　惟農事為亟更無他事足先乎此也<lb/>
<pb n="22a"/>
　臣工一章十五句<lb/>
噫嘻春夏祈穀于上帝也<lb/>
　月令孟春祈穀於上帝仲夏大雩帝以祈穀實此其<lb/>
　樂歌也<lb/>
　朱子曰言我之成其王業既昭假于爾上帝我今率<lb/>
　是農夫播其百穀曰爾其大發私田終三十里盖駿<lb/>
　發爾私以下皆述其命農夫之辭也駿發即耕也三<lb/>
　十里萬夫之田即十千維耦也末二句似複出細按<lb/>
<pb n="22b"/>
　之服者下事上之稱爾耕者爾所耕之公田也不言<lb/>
　公田上既云私田則此為公田可知遂人鄉遂之制<lb/>
　即匠人都鄙之制原統天下言之非僅王畿也小雅<lb/>
　云雨我公田遂及我私自下言之先公而後私此云<lb/>
　駿發爾私亦服爾耕自上言之先私而後公<lb/>
　噫嘻一章八句<lb/>
振鷺二王之後來助祭也<lb/>
　二王之後來助祭遣于廟之樂歌也王安石云西雝<lb/>
<pb n="23a"/>
　盖辟廱也辟廱有水鷺所集也朱子亦云然射義將<lb/>
　祭擇士先射於澤宫辟雝天子之學二王之後來助<lb/>
　祭於此觀禮焉故曰于彼西雝其言亦有斯容謂閒<lb/>
　雅修潔似之也<lb/>
　末節集傳俱作欣幸之詞見王者尊賢崇徳之意三<lb/>
　王之興惟天命所歸非有一毫私意欲得之也廢必<lb/>
　若桀紂興必若湯武然後誕膺大位而人信之即其<lb/>
　子孫守先王典物作賔王家尊之者不以為過受之<lb/>
<pb n="23b"/>
　者不以為恥設使為二王後者不度徳不量力小腆<lb/>
　而動墜宗滅祀乃不孝之大者夫子於微箕二賢並<lb/>
　許其仁則知不以武庚為仁矣删詩存振鷺有客豈<lb/>
　非亡國之後萬世之典則哉<lb/>
　振鷺一章八句<lb/>
豐年秋冬報也<lb/>
　噫嘻序云春夏祈榖于上帝此云秋冬報也有祈必<lb/>
　有報不言上帝者䝉前篇噫嘻之序見春夏祈者祈<lb/>
<pb n="24a"/>
　上帝則秋冬報者亦報上帝也或以豐年為天地之<lb/>
　功故並報天地然載芟為春祈社稷良耜為秋報社<lb/>
　稷則地示已别有祭此則為秋冬大饗帝之樂歌也<lb/>
　月令季秋大饗帝季冬乃畢天之神祗是也<lb/>
　烝畀祖妣宗廟之祀無不舉也以洽百禮百神之祀<lb/>
　無不舉也所降之福徧及天下皆上帝雨𤾉時若之<lb/>
　賜溯其功於上帝所以當報也<lb/>
　豐年一章七句<lb/>
<pb n="24b"/>
有瞽始作樂而合乎祖也<lb/>
　周公相成王大樂始作合奏祖廟因述其事而為此<lb/>
　歌也黄氏佐曰樂成謂之合廟器成謂之考宮室成<lb/>
　謂之落周公制禮作樂樂成合而奏之祖廟非為祭<lb/>
　祀或以為祫祭者非也凡大合樂必遂養老此則為<lb/>
　始作樂而已亦非為釋奠養老也故篇中但言樂官<lb/>
　之盛樂器之備樂聲之和而不及其他祖廟疏云文<lb/>
　王之廟不知治定制禮功成作樂形容功徳不得専<lb/>
<pb n="25a"/>
　告之文王經云先祖是聽則昭穆之主無不聚於太<lb/>
　祖之廟矣其後垂為定制月令季春之末擇吉日大<lb/>
　合樂孟夏命樂師習合禮樂季冬大合吹莫不以是<lb/>
　詩為樂歌焉<lb/>
　既備乃奏簫管備舉言諸器既備而後奏樂簫管亦<lb/>
　備舉焉兩備字凡樂器皆在其中<lb/>
　肅雝和鳴雝即和也然一於和而無以節之非和也<lb/>
　惟肅雍相濟皦如純如乃和之至也<lb/>
<pb n="25b"/>
　有瞽一章十三句<lb/>
潛季冬薦魚春獻鮪也<lb/>
　季冬薦魚春獻鮪並歌是詩也祭則於廟薦則於寢<lb/>
　月令季冬乃命漁師始漁先薦寢廟周禮天官庖人<lb/>
　冬行鱻羽膳膏羶季冬薦魚之事也月令季春薦鮪<lb/>
　於寢廟周禮天官<graphic n="KR3829" url="https://raw.githubusercontent.com/kanripo/KR-Gaiji/master/images/KR3829.png" mimeType="image/png"/>人春獻王鮪此春獻鮪之事也<lb/>
　潛一章六句<lb/>
　　或言漆沮之水先澤所鍾故不忘本或言致治太<lb/>
<pb n="26a"/>
　　平萬物盛多可告於神明或言思其所嗜皆後儒<lb/>
　　推測而得也詩因薦魚而作則但言魚之多而已<lb/>
　　頌者祭祀之樂章有大祀有小祀宗廟之祀大矣<lb/>
　　或専叙祖宗之功徳或錯舉祖宗之功徳毎以有<lb/>
　　盡之辭寓無窮之意至於兩郊則大蔑以加并不<lb/>
　　敢質言天地之功徳而但言王者事天之誠畏天<lb/>
　　之嚴盖不以稱頌為工而以至誠感格為主也若<lb/>
　　小祀各因一事而言未嘗旁溢一語故意每有餘<lb/>
<pb n="26b"/>
　　於辭以視魯頌不相去霄壤耶<lb/>
雝禘太祖也<lb/>
　禘王者之大祭王者推其始祖自出之帝而始祖率<lb/>
　毁廟羣廟之主以與享焉所謂大禘也大祖始祖謂<lb/>
　后稷也不言帝嚳嚳之位設於大祖之廟故不言嚳<lb/>
　也不言毁廟羣廟統於所尊也此周公相成王制禮<lb/>
　作樂時所定其云皇考烈考皆武王也檀弓云生曰<lb/>
　父死曰考李氏集解云皇考尊之之詞烈考美之之<lb/>
<pb n="27a"/>
　詞閔子小子所云於乎皇考洛誥所云烈考武王宏<lb/>
　朕恭是也大禘於始祖自出之帝而詩頌武王功徳<lb/>
　盖不王不禘惟天子得行之一戎衣有天下皆烈考<lb/>
　之功也故祀羣廟歌天作之詩止叙太王文王之功<lb/>
　而於禘祭必歸大一統之烈考義各有當也然則詩<lb/>
　不及嚳與稷何也其云燕及皇天克昌厥後盖列祖<lb/>
　之靈於昭于天武王以宣哲文武之徳奄有天下凡<lb/>
　在天之靈已燕及之克昌厥後使之有天下為今日<lb/>
<pb n="27b"/>
　之大祭則自嚳以下無不包舉豈必指嚳之名而後<lb/>
　為祭嚳乎商頌大禘詩曰長發其祥亦猶是也<lb/>
　雝雝肅肅寫辟公之威儀正托起天子穆穆耳穆穆<lb/>
　深逺非肅雝所得盡<lb/>
　主祭薦牲羣公相祀此天子之禮也大哉皇考安我<lb/>
　孝子得有此大祭焉　祭有虧闕處則孝子之心便<lb/>
　有所未安禘則自始祖推所自出并已祧未祧之主<lb/>
　咸在詳盡精密孝子之心無一毫虧欠處所謂妥我<lb/>
<pb n="28a"/>
　孝子也<lb/>
　三節美武王之徳也<lb/>
　四節眉壽繁祉正昌後之實皆武王之功故今日既<lb/>
　右烈考亦右文母文母諸儒多謂太姒文王為成王<lb/>
　之祖不可以言考太姒為成王之王母不可以言母<lb/>
　母與考對則文母者文懿之母謂邑姜也然則禘祭<lb/>
　固合祖妣並祀之<lb/>
　春秋僖八年秋七月禘於太廟用致夫人左傳曰禘<lb/>
<pb n="28b"/>
　而致哀姜是因禘而致夫人也此又禘祭祖妣並祀<lb/>
　之一證也<lb/>
　雝一章十六句<lb/>
　　自孔子不言禘而禘晦乆矣雖然孔子何嘗不言<lb/>
　　禘中庸云明乎郊社之禮禘嘗之義治國如視諸<lb/>
　　掌仲尼燕居云郊社之義所以仁鬼神禘嘗之禮<lb/>
　　所以仁昭穆禘大祭也嘗時祭也大祭舉禘而祫<lb/>
　　在其中時祭舉嘗而祠禴烝在其中初未嘗例禘<lb/>
<pb n="29a"/>
　　於嘗而以夏禴為禘以夏禘為大禘也則萬氏質<lb/>
　　疑之説非也時祭之顯然者莫如天保之詩曰禴<lb/>
　　祠烝嘗于公先王春曰祠夏曰禴秋曰嘗冬曰烝<lb/>
　　稱先王則有天下之後可知先儒謂開國之初尚<lb/>
　　仍諸侯之禮者非也東漢光武問禘祫張純奏五<lb/>
　　年一禘三年一祫鄭氏引以註禮唐趙匡更詳言<lb/>
　　之説者以為本於禮緯然未可盡非也禮不王不<lb/>
　　禘天子有禘有祫諸侯有祫無禘魯以禘易祫其<lb/>
<pb n="29b"/>
　　言大事有事皆昔而祫也今而禘也然則魯以三<lb/>
　　年一祫之實而僭王者大禘之名原未嘗五年而<lb/>
　　一禘也漢儒以為禘止于此故諸禮經皆不載五<lb/>
　　年一禘之説而禘益晦矣其云諸侯礿則不禘禘<lb/>
　　則不嘗則以魯僭禘而誤也云禘一犆一祫又以<lb/>
　　春秋禘於莊公左傳禘於武宮僖宮襄宮而誤也<lb/>
　　郊特牲祭義並云春禘秋嘗又以孔子禘嘗對舉<lb/>
　　而誤解之也故諸儒言禮之悮皆由於春秋所幸<lb/>
<pb n="30a"/>
　　天保一詩猶存時祭之名而知改禴為禘之謬盖<lb/>
　　禘一而已無所謂時禘更無所謂喪畢之禘故春<lb/>
　　秋之言禘皆亂制也夫豈聖人之所取者哉若夫<lb/>
　　祫祭則有時祫大祫之分焉四時惟春祠為犆祭<lb/>
　　其餘升三昭穆於太祖之廟所謂禴祫嘗祫烝祫<lb/>
　　而毁廟之主不與此時祫也三年則聚己未毁之<lb/>
　　主而合祀於太廟禮通乎諸侯所謂大祫也自此<lb/>
　　而五年一禘夫何疑焉然謂禘其始祖自出之帝<lb/>
<pb n="30b"/>
　　而以祖配之其説是也祖列祖也乃云羣主不與<lb/>
　　則萬氏以為是官師之祭也趙氏以為殊失大傳<lb/>
　　之義長發一篇商禘也祭始祖自出以羣廟之主<lb/>
　　及功臣配享之周制雖或小變應亦不大相逺雝<lb/>
　　詩可證也故孔氏安國程子胡氏皆謂以所出之<lb/>
　　帝為東嚮之尊其餘合食於其前是謂禘也夫孔<lb/>
　　子言禘嘗之禮所以仁昭穆如一父一子尚有昭<lb/>
　　穆可言哉豈祫於太祖毁廟未毁廟之主咸在而<lb/>
<pb n="31a"/>
　　太祖之心安豈自出之帝與太祖有異而轉以不<lb/>
　　在為安也哉<lb/>
　　周禮樂師及徹帥學士而歌徹是雝亦名徹而祭<lb/>
　　畢歌之也仲尼燕居云大饗之禮客出以雍是又<lb/>
　　歌於賔饗盖詩為禘作而上下亦通用之歟<lb/>
載見諸侯始見乎武王廟也<lb/>
　此與烈文同時所奏盖成王喪畢諸侯初見新天子<lb/>
　因助祭於武王廟也載見烈文二詩一時所奏特此<lb/>
<pb n="31b"/>
　詩用於武廟烈文兼用羣廟耳　載見從來朝叙起<lb/>
　因及其助祭受福烈文從助祭受福叙起而終勉之<lb/>
　以前王不忘兩詩一氣相貫<lb/>
　辟王成王也章法度也法度為昭考所定頒之侯國<lb/>
　而緩急變通湏一番禀命講求方能恪守無失龍旂<lb/>
　以下言其儀衛之盛諸侯之烈光赫奕即新天子之<lb/>
　聲靈赫濯也<lb/>
　以介眉壽永言保之詩所云言諸侯願為天子求眉<lb/>
<pb n="32a"/>
　壽而使其永言保之也　皇美也言思此至美之多<lb/>
　祜原無窮期乃籠起下三句之詞烈文辟公綏以多<lb/>
　福是倒裝法言昭考綏辟公以多福耳俾昭考俾之<lb/>
　也又俾我繼續光明于純嘏則君臣並受多祜也<lb/>
　載見一章十四句<lb/>
有客微子來見祖廟也<lb/>
　祖廟周之祖廟來見者來朝而助祭也<lb/>
　一節率土皆臣而於周為客兩有字有驚喜意有客<lb/>
<pb n="32b"/>
　有客客不一人也已兼其旅矣<lb/>
　傳云亦亦周也箋云亦亦武庚也按亦亦殷也言殷<lb/>
　尚白今微子亦白其馬便見先王典物猶存萋且箋<lb/>
　云威儀萋萋且且盡心力於其事傳云敬慎貌敦琢<lb/>
　疏云選擇從者如敦琢玉然從者皆賢故為周人所<lb/>
　愛<lb/>
　二節白駒留賢維其駒有客留賔縶其馬皆愛敬無<lb/>
　己之心也而此於先朝遺<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>尤見其難<lb/>
<pb n="33a"/>
　三節滛大夷易釋詁文威則釋言文盖客所以不安<lb/>
　於心者黼哻灌將未免有情耳告之曰既有滛威言<lb/>
　作賔王家守承先祀依然天子制度客心亦可以少<lb/>
　慰非侈陳其禮遇之隆也五服俱有等威賜以天子<lb/>
　禮樂乃出於等威之外所謂大威也自客受之則曰<lb/>
　威自我降之則曰福<lb/>
　亂之為言治也繆之為言穆也滛之為言大也古人<lb/>
　用字竒創<lb/>
<pb n="33b"/>
　有客一章十二句<lb/>
　　晉魏以來禪代革命之際視故主遺育如芒刺在<lb/>
　　身必去後已至有生生世世願無生帝王家者亦<lb/>
　　可哀矣武王代商千里邦畿以封祿父未幾叛周<lb/>
　　三年克之復封㣲子於宋修其先王禮物而不臣<lb/>
　　觀振鷺有客之詩愛敬交至不啻若自其口出非<lb/>
　　大公無我之心至誠惻怛之意何能至此哉延祚<lb/>
　　八百雖以秦政之暴猶有南君之封福善禍滛之<lb/>
<pb n="34a"/>
　　天道不誣也<lb/>
武奏大武也<lb/>
　聲容備謂之奏凡言奏者歌是詩與舞人為節禮曰<lb/>
　朱干玉戚冕而舞大武盖象武王之功為大武之樂<lb/>
　與舞相應初用於武王廟其後羣祭皆用之也　何<lb/>
　氏楷曰此大武一成之歌也<lb/>
　武王無競之功實文王開之伐崇伐密剪除惡黨意<lb/>
　在止殺也武王承而受之以武功嗣文徳一戎衣而<lb/>
<pb n="34b"/>
　勝殷盖勝殷之武即遏劉之武其成功也乃所以嗣<lb/>
　文徳也無競之烈千古莫尚矣<lb/>
　武一章七句<lb/>
　臣工之什十篇十章一百六句<lb/>
　周頌閔予小子之什<lb/>
閔予小子嗣王朝於廟也<lb/>
　序何以不言成王頌作於成王周公則此嗣王指成王也<lb/>
　遭家不造嬛嬛在疚謂王業草創而皇考棄予嬛嬛<lb/>
<pb n="35a"/>
　失怙在疚病之中也　不言己之思皇考而但言皇<lb/>
　考之克孝永世終身也皇考不以有天下為孝而以<lb/>
　思念皇祖陟降庭止者為克孝則成王夙夜與武王<lb/>
　不忘文王一叚孝思相貫盖心法相傳止此一敬敬<lb/>
　心真切止此一思皇考思繼皇祖之序我亦思繼皇<lb/>
　考之序思不忘者念之深敬之至也此時王業既成<lb/>
　而猶怵惕維厲如此成王之所以為成也<lb/>
　閔予小子一章十一句<lb/>
<pb n="35b"/>
訪落嗣王謀於廟也<lb/>
　謀於廟者與羣臣謀於廟中觀未堪家多難句則已<lb/>
　遘武庚管叔之變周公東征之日也<lb/>
　落始也予謀之在始也欲循昭考之道於乎逺哉聖<lb/>
　凡懸隔朕未能盡也將扶助也繼字與落字對言羣<lb/>
　臣助我以就之繼而猶泮渙未合所以遭此多難也<lb/>
　因念我皇考之紹我皇祖上下于庭陟降于家時時<lb/>
　見之無一事不相契合以保其身於無過明其身於<lb/>
<pb n="36a"/>
　無蔽而予于皇考猶然泮渙羣臣何以教我紹庭以<lb/>
　下箋指皇考説則休矣皇考句乃倒裝法<lb/>
　成王有流言之疑致風雷之變乃深悔從前視逺未<lb/>
　明聴徳未聰故與羣臣謀於廟而不勝其怵惕危厲<lb/>
　之意焉大誥曰惟予小子若涉淵水予惟往求朕攸<lb/>
　濟又曰予造天役遺大投艱于朕身又曰矧今天降<lb/>
　戾于周邦皆此意也必謀於廟者以管叔為叔父武<lb/>
　庚為武王所封變生肘掖之間以其罪告之祖考也<lb/>
<pb n="36b"/>
　不言東征方畧者盖已委之周公矣<lb/>
　訪落一章十二句<lb/>
敬之羣臣進戒嗣王也<lb/>
　詩作於周公羣臣進戒之忠成王受戒之美兩兩傳<lb/>
　出以訓嗣王後世遂以登歌昭功徳焉故序以進戒<lb/>
　為主不言廟者盖以訪之於廟則戒亦於廟也<lb/>
　閔予小子曰夙夜敬止此曰不聰敬止言不聰未能<lb/>
　敬也加一聰字亦從流言之變來<lb/>
<pb n="37a"/>
　光明是本體上無一毫䝉翳學焉而日有所造月有<lb/>
　所往時時繼續此明以至於明之純便是光明境界<lb/>
　何患聴徳不聰所謂下學而上達也在成王只豫想<lb/>
　其功候以自䇿勵然恐其不能至是也尚賴弼我仔<lb/>
　肩者示我以顯徳行乎曰仔肩已將光明之徳負荷<lb/>
　於身不容息肩顯徳行顯然以徳見於行事之實示<lb/>
　以進為之方得以循序漸進受戒求益之心至深切<lb/>
　矣<lb/>
<pb n="37b"/>
　敬之一章十二句<lb/>
小毖嗣王求助也<lb/>
　箋云毖慎也天下之事當慎其小小時而不慎後為<lb/>
　禍大史遷樂書云成王作頌推已懲艾悲彼家難可<lb/>
　不謂戰戰恐懼善守善終哉<lb/>
　荓蜂傳云掣曳也本爾雅釋訓文孫炎曰謂相掣曳<lb/>
　入於惡也彼作□夆古今字耳然荓字即有掣曳之<lb/>
　義故集傳謂使也<lb/>
<pb n="38a"/>
　詩所以蜂鳥比小人謂成王之初管蔡流言必有左<lb/>
　右者表裏其間既已感悟察見情偽而深懲之言自<lb/>
　今以始豈復堪家之多難而又重其苦乎所謂毖後<lb/>
　患也<lb/>
　天下前事之足懲者以前此之不能無過也若周公<lb/>
　之封武庚管叔天理人情之至何過之足懲如懲前<lb/>
　事而豫防後患將王者之後必不可備三恪同母之<lb/>
　弟必不可長名藩乎監殷之過孟子所以直斥陳賈<lb/>
<pb n="38b"/>
　之誣也過成王之過也成王之過在惑於流言而疑<lb/>
　周公耳設流言不行周公不避則二叔之謀沮武庚<lb/>
　之計窮亂無由生成王所由痛恨於聴徳之不聰也<lb/>
　所謂周公將不利於孺子乃史臣約舉之詞而二叔<lb/>
　流言自有一番近於情理使之傳播國中成王所悔<lb/>
　恨者盖以蜂與桃蟲之細比流言之微一聴信之身<lb/>
　受其毒為國家大禍語云涓涓不壅將成江河綿綿<lb/>
　不絶將尋斧柯微之不可不慎也求助云者盖欲求<lb/>
<pb n="39a"/>
　助於見幾知微之君子以輔成己徳也<lb/>
　小毖一章八句<lb/>
　　詩所云疑後世於成王廟亦歌之<lb/>
載芟春籍田而祈社稷也<lb/>
　甫田云以社以方我田既臧雲漢云祈年孔夙方社<lb/>
　不莫是社稷有祈年之典也<lb/>
　補傳云月令天子躬耕帝籍在孟春擇元日命民社<lb/>
　在仲春序言籍田而祈社稷盖籍田祈社稷皆在春<lb/>
<pb n="39b"/>
　皆歌是詩如春夏祈穀皆歌噫嘻之類其説是也然<lb/>
　社有二祭法曰王為羣姓立社曰大社郊特牲云天<lb/>
　子大社必受霜露風雨以達天地之氣社所以神地<lb/>
　之道地成萬物故教民美報夏至日方丘之祭即於<lb/>
　此行焉中庸所謂郊社之禮所以祀上帝此北郊之<lb/>
　社與郊對舉者也又曰王自立社曰王社盖祭土穀<lb/>
　之神而以勾龍后稷配此庫門右内之社不與郊並<lb/>
　稱者也均名為社而大小不同序云祈社稷乃祈穀<lb/>
<pb n="40a"/>
　於王社也此祈穀社稷之樂歌而耕籍亦用之耕籍<lb/>
　之後即祈年于社稷也序増一而字自見天子既祈<lb/>
　社稷又於仲春擇元日命民社即里社也大社在北<lb/>
　郊王社在庫門内萬氏辨之甚詳鄭氏以大社在庫<lb/>
　門内是誤以王社為大社也賈公彦謂王社在籍田<lb/>
　内則又誤讀此序也<lb/>
　耘箋謂除其根株是畢芟祚之事非去苗間草也<lb/>
　主伯等即承千耦來千耦統言之主伯亞旅疆以分<lb/>
<pb n="40b"/>
　言之也<lb/>
　嗿衆飲食聲也有嗿其饁田家之景如繪婦媚士依<lb/>
　太和之氣宛然<lb/>
　祈者祈神降以豐年之瑞也自載芟以下人力之齊<lb/>
　播穀以下苗生之盛皆形容農夫之瘁治田之精以<lb/>
　祈神之佑也載穫以下收入之多為酒為醴以下奉<lb/>
　祭燕賔養老之事言農夫之慶即邦家之光其所係<lb/>
　甚大也末節總結上文言周自后稷以來世重農業<lb/>
<pb n="41a"/>
　迄用康年其佑於神也乆矣則䝉休於昔日者獨不<lb/>
　受眷於今日乎<lb/>
　載芟一章三十一句<lb/>
良耜秋報社稷也<lb/>
　王者有載芟之祈則有良耜之報或云此安知非民<lb/>
　間之報賽故載芟良耜先儒以為豳頌竊謂郊特牲<lb/>
　云郊特牲而社稷太牢然則非天子不用太牢此曰<lb/>
　殺時犉牡則非民間之報賽也地官牧人凡隂祀用<lb/>
<pb n="41b"/>
　黝牲毛之註云隂祀祭地北郊及社稷也詩孔䟽亦<lb/>
　引地官而云社稷用黝牛角以黒用黄者正禮用黝<lb/>
　至於報功社是土神故用黄色仍用黑唇也則詩為<lb/>
　報社稷明甚王制祭天地之牛角繭栗宗廟之牛角<lb/>
　握賔客之牛角尺傳曰社稷之牛角尺謂與賔客等<lb/>
　有捄其角所謂角尺也其非民間之報賽明矣尚得<lb/>
　謂八蜡之豳頌乎載芟曰振古如兹以昔日之休冀<lb/>
　今日之慶故以為祈良耜言續古之人則以不替其<lb/>
<pb n="42a"/>
　先者為長享其瑞故不言福而福已在其中所以為<lb/>
　報也<lb/>
　或來瞻女田畯來視耕也則載笠兩句就饁者言而<lb/>
　其饟其笠其鏄都從瞻者眼中㸔出<lb/>
　荼蓼滋而黍稷瘁然滋則瘠黍稷以自肥朽則轉以<lb/>
　肥黍稷故彼曰朽止此即曰茂止<lb/>
　殺時犉牡言豐年之慶皆神貽之休故報之<lb/>
　良耜一章二十三句<lb/>
<pb n="42b"/>
絲衣繹賔尸也　髙子曰靈星之尸也<lb/>
　王者於祭之明日賔尸於廟門外又祭之謂之繹公<lb/>
　羊傳繹者祭之明日也周謂之繹商謂之彤書髙宗<lb/>
　彤日即此祭也賔尸者以賔事所祭之尸也卿大夫<lb/>
　曰賔尸與祭同日天子則明日繹又謂之祊楚茨所<lb/>
　謂祝祭于祊是也祊在廟門之外郊特牲曰繹之于<lb/>
　庫門内祊之於東方失之矣庫門内失則廟門外是<lb/>
　也于東失則于西夾室是也鄭箋本特牲以自堂徂<lb/>
<pb n="43a"/>
　基為視壺濯籩豆告濯具自羊徂牛為視牲告充鼐<lb/>
　鼎及鼒為告絜皆宗人為之郝氏敬駁之曰繹禮殺<lb/>
　于正祭牲牢器皿皆因祭之餘有司徹云埽堂燅<hi>音尋</hi>
　尸爼非别殺牲先夕省視也果爾王親省則大小宗<lb/>
　伯從豈越卿大夫而用士鄭云繹禮輕故用士然則<lb/>
　王又何必親省也其説審矣然據髙子靈星之説以<lb/>
　祭為先蠶之祭尸為蠶神之尸則非也詩言堂基在<lb/>
　宗廟明矣不是祭農祥又安得以農祥為蠶神耶又<lb/>
<pb n="43b"/>
　陳氏禮書引此自羊徂牛以為繹用異牲之證按繹<lb/>
　但用正祭之牲也祭禮繁重質明行事宴朝而退若<lb/>
　明日之祭腥肆爓腍鼎爼籩豆之屬無一不異天子<lb/>
　必親省視有司各以職告雖有强力之容所失將不<lb/>
　止跛倚今有司徹云燅尸爼卒燅乃升羊豕魚三鼎<lb/>
　無腊與膚乃設扃鼎陳鼎於門外如初則天子諸侯<lb/>
　亦當視此盖正祭重主乎禮神故祭在室而禮儀備<lb/>
　繹祭輕主于禮尸故祭在堂而禮儀簡惟備足以盡<lb/>
<pb n="44a"/>
　子孫之敬惟簡足以極賔尸之歡祭統曰尸亦餕鬼<lb/>
　神之餘也鳬鷖曰㫖酒欣欣燔炙芬芬公尸燕飲而<lb/>
　謂繹有異牲也哉然則僅以士服將事何也周禮膳<lb/>
　夫凡王祭祀徹王之胙爼按膳夫之職皆以士為之<lb/>
　小雅所謂諸宰君婦廢徹不遲是也然則徹而陳之<lb/>
　廟門外者非士之事乎又箋云基門塾之基謂廟門<lb/>
　外西夾之堂基也此指繹祭而言若正祭則所謂堂<lb/>
　者乃廟堂非門外西夾之堂故宗人升階而後告濯<lb/>
<pb n="44b"/>
　具也正祭之基在門内繹祭之基在門外　詩言絲<lb/>
　衣爵弁之士自堂而之塾基之器自羊而之牛之牲<lb/>
　鼐鼎以烹牲體及鼒以盛和羮皆徹之以陳於廟門<lb/>
　外兕觥㫖酒以樂賔尸來燕來寜可謂盡其歡矣而<lb/>
　承祭者能謹其威儀徳盛禮恭宜得胡考之休也<lb/>
　絲衣一章九句<lb/>
　　經義考云子夏授詩於髙行子此絲衣序有髙子<lb/>
　　之言趙岐注孟子以髙子為齊人則齊之説詩者<lb/>
<pb n="45a"/>
　　殆不始於轅固<lb/>
酌告成大武也　言能酌先祖之道以養天下也<lb/>
　告成大武者言武功既成以大武之樂告於武王之<lb/>
　廟也　何氏楷曰酌大武再成之樂歌也<lb/>
　兩時字便有酌字之意於鑠者言光明磊落無一毫<lb/>
　暗昧也時所當晦則遵循當晦之道以退養其晦時<lb/>
　既純熈則一著戎衣以乗時無覬覦天下之心亦無<lb/>
　坐視塗炭之理經權在於心變化因乎時所謂酌也<lb/>
<pb n="45b"/>
　我後人寵受此蹻蹻之造用以嗣武王之統惟公與<lb/>
　允是師耳公則無私無私而人自服允則不欺不欺<lb/>
　而人自孚武王之開創今王之守成豈有二道哉<lb/>
　酌一章八句<lb/>
　　儀禮燕禮若舞則勺䟽云謂為之舞則歌勺詩以<lb/>
　　為曲内則十三舞勺疏云熊氏曰勺籥也言十三<lb/>
　　之時學此舞籥之文舞也<lb/>
桓講武類禡也　桓武志也<hi>釋文云桓武志也本或以此句為注</hi>
<pb n="46a"/>
　凡天子將出征祭上帝曰類至所征之地祭始造軍<lb/>
　法者曰禡武王伐商講武類于上帝禡于先戎詩於<lb/>
　武王稱諡而曰屢豐年則為成王之詩明矣詩為六<lb/>
　成之終講武類禡為行軍之始盖由終以追頌其始<lb/>
　也後序云武志謂其志在安四方之民非利天下也<lb/>
　據春秋傳此為大武之六其後遂用之於講武類禡<lb/>
　也歟　何氏楷曰桓大武六成之樂歌也<lb/>
　成王謂我今日綏萬邦屢豐年天命於有周可謂匪<lb/>
<pb n="46b"/>
　解矣大兵之後必有凶年而我周克享天心者由桓<lb/>
　桓武王致之也盖同心同徳之士天心簡在使之定<lb/>
　厥家以安四方之民者也武王保有厥士用于四方<lb/>
　以定國而安民其志豈利天下哉故其徳昭格于天<lb/>
　君天下以伐商而世世有無疆之休也保字正與播<lb/>
　棄相反謂愛惜之以用也謂任用之民之未安由國<lb/>
　家未定故定國即所以安民<lb/>
　桓一章九句<lb/>
<pb n="47a"/>
賚大封於廟也　賚予也言所以錫予善人也<lb/>
　祭統曰古者爵有徳禄有功必賜於太廟汪云命於<lb/>
　廟不敢專也樂記云武王克殷反商未及下車而封<lb/>
　黄帝之後于薊封帝堯之後於祝封帝舜之後於陳<lb/>
　下車而封夏后氏之後於杞封殷之後於宋此克殷<lb/>
　之後即封之既封而後告於文王廟也若大封功臣<lb/>
　春秋傳封兄弟之國十五人姬姓之國四十人皆舉<lb/>
　親也武成列爵惟五分土惟三樂記將帥之士使為<lb/>
<pb n="47b"/>
　諸侯則告於文王之廟而後封也序云大封於廟則<lb/>
　合前後所封而悉舉矣後序賚予也又本論語周有<lb/>
　大賚以釋賚字之義春秋傳此為大武之三其後為<lb/>
　封國於廟之樂歌也<lb/>
　文王之勤勞斯民至矣我子孫應受而有之今日之<lb/>
　大封功臣即繹思文王安民之心以敷布之所謂善<lb/>
　繼人之志也故大賚之典惟往求天下之安定而已<lb/>
　孔疏云行之於天下以求安定天下以行訓徂圓甚<lb/>
<pb n="48a"/>
　時周之命言此我周大公無我之命而非復商之私<lb/>
　昵惡徳也於繹思者言所封之功臣亦當世世繹思<lb/>
　文王安民之心而不忘使無一民不被文王之澤也<lb/>
　賚一章六句<lb/>
般巡守而祀四嶽河海也<lb/>
　般箋訓樂蘓傳訓遊俱未安不如説文訓旋曹氏云<lb/>
　取盤旋之義般與武酌賚桓一例則知為大武之樂<lb/>
　章伐紂時事也若以後之巡守已有時邁之詩矣彼<lb/>
<pb n="48b"/>
　云時邁其邦明是春岱夏衡云式序在位明是慶賞<lb/>
　黜陟此詩俱未之及但言裒時之對正與大雅皇矣<lb/>
　之篇以對于天下同則為伐紂後巡行既畢聚諸侯<lb/>
　而朝於方岳之下也序不言伐商與賚桓連篇其為<lb/>
　伐商可知也不言朝諸侯曰巡守其為朝諸侯可知<lb/>
　也伐商而南未嘗周歴四嶽而云祀四嶽河海言武<lb/>
　王之望祀乃天子巡守祀四嶽河海之禮也武王伐<lb/>
　紂底商之罪告于皇天后土所過名山大川孔氏曰<lb/>
<pb n="49a"/>
　名山謂華山大川謂河自豐鎬至朝歌必道華山沙<lb/>
　河也則此喬嶽其華山乎朝諸侯于方嶽亦當在華<lb/>
　山之下郝氏謂此當為四成南國是疆之位按詩中<lb/>
　雖無疆理南國意然伐商之後前有告者後必有祀<lb/>
　則疆理既定歸而祀之也當為大武之四<lb/>
　允猶翕河箋謂信按山川之圖而次序祭之或又謂<lb/>
　信其謀合衆河祭之迂澁難通集傳猶與由同翕河<lb/>
　河善泛溢今得其性故翕而不為暴其説艮是然又<lb/>
<pb n="49b"/>
　謂道于河以周四岳無論克商之後無暇周巡其于<lb/>
　允字亦恐無著落盖陟其髙山燔柴于天升中之禮<lb/>
　也燔柴之後凡山之狹而長嶽之大而髙河之信由<lb/>
　其翕順之性而不泛溢皆望秩以報其功也<lb/>
　敷徧也諸侯不期而㑹者八百國徧天下諸侯聚而<lb/>
　朝于方岳之下以答其仰望之心秩祀舉人心恱此<lb/>
　周之新命而非商之舊典矣<lb/>
　般一章七句<lb/>
<pb n="50a"/>
　　周公於成王之世為大武之樂頌武王之功春秋<lb/>
　　傳謂其卒章曰耆定爾功孔疏云卒章者終章之<lb/>
　　句也其三曰鋪時繹思即賚也其六曰綏萬邦屢<lb/>
　　豐年即桓也酌與般楚子未之及故無傳焉然則<lb/>
　　大武六成固有六詩矣樂記言武之六成始而兆<lb/>
　　出再成而滅商三成而南四成而南國是疆五成<lb/>
　　而分周公左召公右六成復綴以崇天子鄭氏曰<lb/>
　　成猶奏也曲一終為一成盖舞人每越一位則歌<lb/>
<pb n="50b"/>
　　一詩以為舞節也分之則武酌賚般桓皆樂名合<lb/>
　　言之六成皆大武也今按序云武奏大武也舞為<lb/>
　　北出詩為勝殷遏劉言北伐之志即止暴之心盖<lb/>
　　統揭六成大㫖故為大武之首章而名章以武或<lb/>
　　以左氏所云卒章為末章豈六成之後又有所謂<lb/>
　　卒章耶其説非也酌告成大武也於舞為再成滅<lb/>
　　商詩為純熈大介必殷滅而武功始成當為武之<lb/>
　　二章賚大封於廟也於武為三成而南於詩為敷<lb/>
<pb n="51a"/>
　　時繹思樂記云武王克殷反商未下車而封薊祝<lb/>
　　陳下車而封杞宋反商者自商而反也則興滅繼<lb/>
　　絶大賚之時也而後亦以為封國於廟之樂歌桓<lb/>
　　講武類禡也於舞為六成復綴以崇天子於詩為<lb/>
　　屢豐年又曰皇以間之此從成王時追述武王之<lb/>
　　功而凡講武類禡亦歌此詩惟般義無所屬先儒<lb/>
　　謂南國是疆之後祀名山大川盖歌以為四成之<lb/>
　　節後遂以為祀四嶽河海之樂歌也五成之章獨<lb/>
<pb n="51b"/>
　　無聞其詩亡也五詩俱大武之章賚般桓序不言<lb/>
　　大武者以武言奏大武又於酌言告成大武成者<lb/>
　　備也六成既備而告於廟則此後連章者可知其<lb/>
　　為大武之詩也其先後失序則秦火之後毛公承<lb/>
　　之不敢易也夫奏六成於武王之廟則備舉六詩<lb/>
　　若奏於羣廟則獨奏首章以為亂所謂復亂以武也<lb/>
　閔予小子之什十一篇一百三十六句<lb/>
　詩序補義卷二十三<lb/>
</p>
<p>
</p>
  </div>
</body>
</text>
</TEI>
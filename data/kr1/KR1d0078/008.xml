<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三禮圖集注卷八</head> <lb/>
    <p>
<pb n="1a"/>
欽定四庫全書<lb/>
　三禮圖集注卷八<lb/>
　　　　　　　　　　　宋　聶崇義　撰<lb/>
　　乏　　　　　　　并夾<lb/>
　　彤弓　　　　　　玈弓<lb/>
　　彤矢　　　　　　玈矢<lb/>
　　楅　　　　　　　韋當<lb/>
　　鹿中　　　　　　兕中<lb/>
<pb n="1b"/>
　　皮樹中　　　　　閭中<lb/>
　　虎中　　　　　　筭<lb/>
　　扑　　　　　　　射物<lb/>
　　朱極三　　　　　遂<lb/>
　　次　　　　　　　扆<lb/>
　　几　　　　　　　筵<lb/>
　　龜　　　　　　　燋<hi>音雀</hi>
　　楚焞<hi>焞即焌俱音鐏</hi>　　　　蓍<lb/>
<pb n="2a"/>
　　畫爻木　　　　　卦板<lb/>
　　佩玉　　　　　　韍<lb/>
　　大帶　　　　　　笏<lb/>
　　舄<lb/>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
舊圖云乏一名容似今之屏風其制從廣七尺以牛革<lb/>
鞔漆之今案大射禮謂之乏射人職謂之容鄭之兩注<lb/>
謂唱獲者所蔽以禦矢也賈釋云以容蔽其身故得禦<lb/>
矢言乏者矢至於此乏匱不去也又下文云凡乏用革<lb/>
即大射賔射等乏皆用革也<lb/>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
司弓矢云大射燕射共弓矢并夾注云并夾矢籋<hi>音聶</hi>賈<lb/>
釋云矢籋之言出於漢時若王射則射鳥氏主取矢其<lb/>
矢著侯髙人手不能及則以并夾取之<lb/>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
司弓矢掌王弧夾庾唐大六等之弓孔義以晉文公受<lb/>
王弓矢之賜以此唐大當彼彤玈以往來之體若一謂<lb/>
之唐大然則唐大是彊弱之名彤玈是弓所漆之色又<lb/>
弓人職云弓長六尺有六寸謂之上制上士服之弓長<lb/>
六尺有三寸謂之中制中士服之弓長六尺謂之下制<lb/>
下士服之此取人形貌長短與弓相稱為上中下三等<lb/>
各服其弓也又往體寡來體多謂之王弧當天子之弓<lb/>
合九而成規者也往來之體若一謂之唐大當諸侯之<lb/>
<pb n="6a"/>
弓合七而成規者也往體多來體寡謂之夾庾當大夫<lb/>
之弓合五而成規者也六弓各有其名但赤漆者曰彤<lb/>
弓黒漆者曰玈弓<lb/>
<pb n="7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
彤矢玈矢各隨弓漆色為名射用乘矢象有事於四方<lb/>
也其笴皆長三尺羽六寸刃二寸又司弓矢有枉矢絜<lb/>
矢五分二在前三在後利火射用諸守城車戰其恒矢<lb/>
庳矢軒輖中用諸散射注云散射謂禮射及習射孔義<lb/>
云但弓矢相配彊弓用重矢弱弓用輕矢既唐大彊弱<lb/>
中恒矢軒輖中則彤玈二矢當恒矢若用之於戰則當<lb/>
枉矢矣<lb/>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
鄉射禮司馬命弟子設楅賈釋注云楅猶幅也所以承<lb/>
笴齊矢也以楅為幅者義取若布帛有邊幅整齊之意<lb/>
故云承笴齊矢也下記云楅長如笴博三寸厚寸有半<lb/>
龍首其中蛇交楅髤注云兩端為龍首中央為蛇身相<lb/>
交龍蛇君子之類交者象君子取矢於楅上髤赤黒漆<lb/>
賈疏引鄭注易龍戰于野云聖人喻龍君子喻蛇是龍<lb/>
蛇總為君子之類也舊圖云楅長三尺有足置韋當於<lb/>
背<lb/>
<pb n="9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
舊圖云韋當長二尺廣一尺置楅之背上以藉箭鄉射<lb/>
記注云直心背之衣曰當以丹韋為之司馬左右撫矢<lb/>
而乘之分委於當賈釋云直者通身之言其幅兩頭為<lb/>
龍首於背通身著當言直者當心中央也知丹韋為之<lb/>
者周尚赤故也<lb/>
<pb n="10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
鄭注鄉射禮射於榭用鹿中有堂無室曰榭榭即州序<lb/>
也舊圖云士之中長尺二寸首髙七寸背上四寸穿之<lb/>
容筭長尺二寸鄉射記曰鹿中髤前足跪鑿其背容八<lb/>
筭注云前足跪者象教擾之獸受負也賈釋云服不氏<lb/>
教擾猛獸有堪受負有不合受負者若今駞受負則四<lb/>
足俱屈又投壺禮孔義云其中之形尅木為之狀如鹿<lb/>
兕而伏鑿背盛筭<lb/>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
大夫射於庠用兕中鄉射禮注云庠之制有堂有室也<lb/>
舊圖云兕似牛一角大小之制如鹿中<lb/>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
鄉射記云君國中射則皮樹中注云國中城中也謂燕<lb/>
射也皮樹獸名賈釋云知城中是燕射者以下有賔射<lb/>
大射不在國故知城中是燕射也張鎰圖云皮樹人面<lb/>
獸形今文樹作豎<lb/>
<pb n="13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
諸侯立大學於郊若行大射於此大學則閭中鄉射記<lb/>
注云閭獸名如驢一角或曰如驢歧蹄<lb/>
<pb n="14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
諸侯與鄰國君射於境則虎中賈釋云與鄰國君射則<lb/>
賔射也以其主君有送賔之事因送則射<lb/>
<pb n="15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
舊圖云筭長尺二寸以實於中人四筭一偶八筭其數<lb/>
無常隨偶多少若鄉射記云籌八十謂十偶而言是數<lb/>
無常也又此云筭長尺二寸與投壺禮同其鄉射記筭<lb/>
長尺有握握四指也一指一寸是尺四寸也<lb/>
<pb n="16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
鄉射記曰楚扑長如笴刋本尺又曰射者有過則撻之<lb/>
注云刋其可持處扑刑器司射常佩之過謂矢揚中人<lb/>
也凡射時矢中人當刑之今鄉㑹衆賢以禮樂勸民而<lb/>
射者中人本意在侯去傷害之心逺是以輕之扑撻於<lb/>
中庭而已書曰扑作教刑<lb/>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
案鄉射大射之義其射物在庠之楹間若丹若黒而午<lb/>
畫之從者長三尺横者曰距隨長尺二寸言距隨者謂<lb/>
先以左足履射物東頭為距後以右足來合而南面並<lb/>
立曰隨<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
舊圖云決亦以朱韋為之案大射禮云設決朱極三注<lb/>
云猶闓<hi>音開</hi>以象骨為之著右三指所以鉤弦而闓之極<lb/>
猶放也所以韜指利放弦也以朱韋為之三者食指將<lb/>
指無名指若無決極放弦契於此指多則痛小指短不<lb/>
用極<lb/>
<pb n="19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
舊圖云遂臂捍以朱韋為之案鄉射禮注云遂射韝也<lb/>
以韋為之所以遂弦也其非射時則謂之拾拾斂也所<lb/>
以蔽膚斂衣也又大射注云遂著左臂裹以遂弦也<lb/>
<pb n="20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
大射禮注云次若今更衣處即所設之帷幄也故幕人<lb/>
掌帷幕幄帟以供掌次若王朝日祀五帝則掌次張大<lb/>
次小次凡祭祀張旅幕張尸次射則張耦次後鄭以耦<lb/>
次在洗東大次大幄也初往所止居也小次小幄也既<lb/>
接祭退俟之處今又射有三位若王射設耦次亦宜有<lb/>
大次小次也又幕人職注云在傍曰帷在上曰幕或在<lb/>
地展陳於上帷幕皆以布為之四合象宫室曰幄即王<lb/>
所居之帳也帟王在幕若幄中坐上承塵也幄帟皆以<lb/>
<pb n="21a"/>
繒為之賈釋云帷在下幕在上共為室幄帟又在帷幕<lb/>
室内設之也<lb/>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
司几筵云凡大朝覲大饗射凡封國命諸侯王位設黼<lb/>
依注云斧謂之黼其繡白黒采以絳帛為質依<hi>音扆</hi>其制<lb/>
如屏風賈釋云諸文多作斧字若據采色而言即繢人<lb/>
職白與黒謂之黼若據繡於物上即為金斧之文近刃<lb/>
白近銎黒則曰斧<hi>銎曲恭切</hi>取金斧斷割之義屏風之名出<lb/>
於漢世故引為况舊圖云從廣八尺畫斧無柄設而不<lb/>
用之義<lb/>
<pb n="23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
阮氏圖几長五尺髙尺二寸廣二尺兩端赤中央黒漆<lb/>
馬融以為長三尺案司几筵掌五几左右玉彫彤漆素<lb/>
詳五几之名是無兩端赤中央黒漆矣蓋取彤漆類而<lb/>
髤之也下云左右五几此經所云王皆立不坐設左右<lb/>
几者優至尊也祀先王唯言昨席不言几左者王馮之<lb/>
右者神所依詳此經義則似生人几在左鬼神几在右<lb/>
即下云右彫几右漆几右素几俱為神設也又云筵國<lb/>
賔左彤几為生者設也<lb/>
<pb n="24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
舊圖云士蒲筵長七尺廣三尺三寸無純其司几筵祀<lb/>
先王設莞繅次三種之席皆有純也又鄉射記蒲筵用<lb/>
緇布純又公食大夫記云蒲筵常注云丈六曰常又文<lb/>
王世子注云席之制廣三尺三寸三分<lb/>
<pb n="25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
龜人云取龜用秋時攻龜用春時上春釁龜祭祀先卜<lb/>
鄭以秋萬物成故取龜攻治也治龜骨以春者是時乾<lb/>
解不𤼵傷也上春謂夏正也釁之以卜神之也其卜即<lb/>
春灼後左夏灼前左秋灼前右冬灼後右<lb/>
<pb n="26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="26b"/>
燋存火之炬當灼龜之時用然楚焞也賈釋云燋鄭音<lb/>
雀者取莊子爝火之義熒熒然不絶<lb/>
<pb n="27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
菙氏<hi>音時髓反</hi>掌供燋契凡卜以明火爇燋遂龡其焌契然<lb/>
則焞焌契三字二名俱是一物皆用楚為之楚荆也當<lb/>
灼龜之時其菙氏以荆之焞契柱燋火之炬吹之其契<lb/>
既然乃授卜師灼龜開兆也明火以陽燧於日所取之<lb/>
火也<lb/>
<pb n="28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
易曰蓍之徳圓而神少牢禮史西面于門西抽下韇左<lb/>
執筮右兼執韇以擊筮注云將問吉凶故擊之以動其<lb/>
神韇藏簭之器賈釋云韇有二亦用皮為之其一從上<lb/>
向下韜之其一從下向上韜之<lb/>
<pb n="29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
士冠禮注云卦者有司所以畫地記爻也賈釋云古者<lb/>
用木畫地今則錢故少牢云卦者左坐卦以木故知古<lb/>
者畫卦以木也<lb/>
<pb n="30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
士冠禮云卒簭畫卦執以示主人注云畫卦者簭人以<lb/>
方冩所得卦賈釋云言所簭六爻俱了卦體得成更以<lb/>
方版畫卦體示主人也<lb/>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
玉府職云共王之佩玉注云佩玉王之所帶者玉藻曰<lb/>
君子以玉比徳天子佩白玉而𤣥組綬詩傳曰佩玉上<lb/>
有葱衡下有雙璜衝牙蠙珠以納其間賈釋云佩玉王<lb/>
所帶玉謂佩於革帶之上者也所佩白玉謂衡璜琚瑀<lb/>
也𤣥組綬者用𤣥組絛穿連衡璜等使相承受所引韓<lb/>
詩傳佩玉上有葱衡者衡横也謂葱玉為横梁下有雙<lb/>
璜衝牙者謂以組縣於衡之兩頭兩組之末皆有半璧<lb/>
之璜故曰雙璜又以一組縣於衡之中央於末繫玉其<lb/>
<pb n="32a"/>
狀如牙使前後衝突雙璜故曰衝牙案毛傳云衡璜之<lb/>
外別有琚瑀其琚瑀所置當於縣衝牙組之中央又以<lb/>
二組穿於琚瑀之内角斜繫於衡之兩頭於組末繫於<lb/>
璜云蠙珠以納其間蠙蜯也珠出於蜯故言蠙珠納於<lb/>
其間者組繩有五皆穿蠙珠於其間故云以納其間舊<lb/>
圖云佩上有雙衡長五寸博一寸下有雙璜徑二寸衝<lb/>
牙長三寸<lb/>
<pb n="33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
韍天子已下皆用朱韋為之明堂位曰有虞氏服韍夏<lb/>
后氏山殷火周龍章注云韍冕服之韠也舜始作之以<lb/>
尊祭服禹湯至周増以畫文後王彌飾也山取其仁可<lb/>
仰也火取其明也龍取其變化也天子備焉諸侯火而<lb/>
下卿大夫山士韎韋而已其制下廣二尺上廣一尺長<lb/>
三尺其頸五寸肩革帶博二寸天子四角直公侯殺四<lb/>
角使之方大夫前方後挫角士前後正韠制同隨裳色<lb/>
無山火龍之飾<hi>凡韠韍以下為前以上為後</hi>
<pb n="34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
玉藻云天子素帶朱裏朱緑終辟大夫已上用素皆廣<lb/>
四寸諸侯不朱裏合素為之亦朱緑終辟大夫飾以𤣥<lb/>
華辟紐及垂終之士練帶廣二寸繂下辟并紐約用組<lb/>
廣三寸長齊於帶其紳韠紐俱三尺<lb/>
<pb n="35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
玉藻云笏度二尺有六寸其中博三寸其殺六分而去<lb/>
一注云殺猶杼也天子杼上終葵首諸侯不終葵首大<lb/>
夫士又杼其下首廣二寸半孔義云諸侯不終葵首即<lb/>
上云諸侯荼前詘後直讓於天子是也大夫士又杼其<lb/>
下者以經特云其中博三寸明笏上下二首不得博三<lb/>
寸諸侯南面之君同殺其上大夫士北面之臣宜俱更<lb/>
殺其下即大夫前詘後詘無所不讓是也此二尺六寸<lb/>
之笏唯諸侯已下<lb/>
<pb n="36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
屨人掌王及后之服屨為赤舄黒舄赤繶黄繶青句注<lb/>
云複下曰舄單下曰屨舄屨有絇有繶有純者飾也賈<lb/>
釋云下謂底也複下重底也重底者名舄單底者名屨<lb/>
繶者是牙底相接之縫綴絛於其中后用黄繶句讀曰<lb/>
絇絇之言拘狀如刀衣鼻拘著舄屨之頭取自拘持為<lb/>
行戒使常低目不妄顧視也純謂以絛為口縁屨舄各<lb/>
象裳色王舄有三冕服則赤舄韋弁皮弁則白舄冠弁<lb/>
之服則黒舄王后亦三舄配禕衣青舄配揄翟赤舄配<lb/>
<pb n="37a"/>
闕翟鞠衣已下皆屨<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三禮圖集注卷八<lb/>
</p>
<p>
</p>
  </div>
</body>
</text>
</TEI>
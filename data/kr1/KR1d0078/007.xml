<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三禮圖集注巻七</head> <lb/>
    <p>
<pb n="1a"/>
欽定四庫全書<lb/>
　三禮圖集注巻七<lb/>
　　　　　　　　　　　宋　聶崇義　撰<lb/>
　　獸侯<hi>熊首</hi>　　　　　獸侯<hi>麋首</hi>
　　獸侯<hi>虎豹首</hi>　　　　獸侯<hi>鹿豕首</hi>
　　鼓足　　　　　　建鼓<lb/>
　　鼗鼓　　　　　　雷鼓<lb/>
　　靈鼓　　　　　　路鼓<lb/>
<pb n="1b"/>
　　鼖鼓　　　　　　鼛鼓<hi>音臯</hi>
　　晉鼓　　　　　　金錞<lb/>
　　金鐲　　　　　　金鐃<lb/>
　　金鐸　　　　　　兵舞<hi>赤楯玉戚</hi>
　　帗舞　　　　　　羽舞<lb/>
　　皇舞<lb/>
<pb n="2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="2b"/>
梓人云張獸侯則王以息燕註云獸侯畫獸為侯鄉射<lb/>
記曰凡侯天子熊侯白質諸侯麋侯赤質白質者謂以<lb/>
蜃灰塗之使白為地正面畫其熊之頭狀亦象正鵠三<lb/>
分其侯而處其一亦各畫雲氣飾其側燕謂王勞使臣<lb/>
與羣臣飲酒而射也息謂王休農息老物之後亦行此<lb/>
燕射之禮王自射此五十弓熊首之侯也<lb/>
<pb n="3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="3b"/>
諸侯麋侯赤質謂以赤塗之使赤為地正面畫其麋之<lb/>
頭狀必知然者案貍首者射不來者之首也明熊麋以<lb/>
下皆正面畫其頭也王燕勞之時諸侯射此五十弓麋<lb/>
首之侯也亦畫雲氣飾其側<lb/>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
卿大夫布侯畫以虎豹言布侯者謂不采其地直於布<lb/>
上正面畫虎豹頭狀亦畫雲氣飾其側王燕射則卿大<lb/>
夫射此五十弓虎豹首之侯也燕射必射此熊虎豹之<lb/>
首者不忘上下相犯也言此三獸皆猛不苟相下若君<lb/>
臣之道獻可者替否者不苟相從輒當犯顔而諫似此<lb/>
獸也故用之<lb/>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
王燕射士射五十弓鹿豕之布侯者亦謂不采其地直<lb/>
於布上面畫鹿豕頭狀及畫雲氣以飾其側諸侯必射<lb/>
麋士必射鹿豕者志在君臣相養也案内則云麋鹿豕<lb/>
皆有軒並是可食之物故知相養也天子諸侯特射熊<lb/>
麋之首卿大夫士兼射虎豹鹿豕之首所謂君畫一臣<lb/>
畫二陽竒隂偶之數也此燕射自天子已下尊卑皆用<lb/>
一侯其侯道又皆五十弓弓二寸以為侯中同方一丈<lb/>
者降尊就卑之義以燕禮主於歡心故也<lb/>
<pb n="6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="6b"/>
夏后氏謂之鼓足鄭註云足謂四足<lb/>
<pb n="7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
大射云建鼓在阼階西南鼓註云建猶樹也以木貫而<lb/>
載之樹之跗也南鼓謂所伐面也賈釋云周人縣鼓今<lb/>
言建鼓用殷法也主於射略於樂故用先代鼓此亦諸<lb/>
侯卿大夫射之所用也<lb/>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
小師職掌教鼓鼗註云出音曰鼓鼗如鼓而小持其柄<lb/>
摇之旁耳還自擊又大射註云鼗如鼓而小有柄賔至<lb/>
摇之奏樂也又眡瞭掌凡樂事播鼗擊頌磬笙磬磬言<lb/>
擊鼗言播播即摇之可知也鼗所以節樂賔至乃樂作<lb/>
故知賔至摇之以奏樂也又鼗導也所以導鼓聲或節<lb/>
一唱之終也<lb/>
<pb n="9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
大司徒鼓人職曰雷鼓鼓神祀後鄭云雷鼓八面鼓也<lb/>
神祀祀天神也賈釋云但是天神皆用雷鼓<lb/>
<pb n="10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
靈鼓鼓社祭後鄭云靈鼓六面鼓也社祭祭地祇也賈<lb/>
釋云但是地祇皆用靈鼓<lb/>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
路鼓鼓鬼享後鄭云路鼓四面鼓也鬼享享宗廟也<lb/>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
鼖鼓兩面鼓鼓人職曰鼖鼓鼓軍事註云大鼓曰鼖長<lb/>
八尺案韗人云鼓長八尺鼓四尺<hi>謂鼓面也</hi>中圍加三之一<lb/>
謂之鼖鼓註云中圍加三之一者加於面之圍以三分<lb/>
之一也面四尺其圍十二尺加以三分之一四尺則中<lb/>
圍十六尺徑五尺三寸三分寸之一也今亦合十二板<lb/>
穹六寸三分寸之二耳即鎛師云凡軍之夜三鼜皆鼓<lb/>
之守鼜亦如之即此鼖鼓也故註云守鼜備守鼓也鼓<lb/>
之以鼖杜子春曰一夜三擊備守鼜也又瞽矇註杜讀<lb/>
<pb n="13a"/>
鼜為憂戚之戚謂夜戒守鼓也擊鼓聲疾數故曰戚又<lb/>
鼓人曰凡軍旅夜鼓鼜司馬法曰昬鼓四通為大鼜夜<lb/>
半三通為晨戒旦明五通為𤼵昫軍動則鼔其衆註云<lb/>
動且行俱謂鼓鼖鼓也<lb/>
<pb n="14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
鼓人職曰鼛鼓鼓役事注鼓長丈二尺案韗人云為臯<lb/>
鼓長尋有四尺鼓四尺倨句磬折註以臯鼓鼓役事磬<lb/>
折中曲之不參正也中圍與鼖鼓同以磬折為異<lb/>
<pb n="15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
鼓人職曰晉鼓鼓金奏注云晉鼓長六尺六寸金奏謂<lb/>
樂作擊編鐘也三鼓皆革面四尺圍丈二案韗人云長<lb/>
六尺有六寸左右端廣六寸中尺厚三寸穹者三之一<lb/>
上三正註云穹隆者居鼔面三分之一則鼓面四尺者<lb/>
版穹一尺三寸三分寸之一也倍之為二尺六寸三分<lb/>
寸之二加鼓四尺穹徑六尺六寸三分寸之二此鼓合<lb/>
二十板板上三正者正直也三直者穹上一直兩端又<lb/>
直各居二尺二寸不弧曲也<lb/>
<pb n="16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
鼓人以金錞和鼔註云錞錞于也圓如碓頭大上小下<lb/>
樂作鳴之與鼓相和<lb/>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
鼓人職曰以金鐲節鼓註云鐲鉦也形如小鐘軍行則<lb/>
鳴之以為鼓節公司馬執之<hi>公司馬伍長也</hi>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
鼓人以金鐃止鼓注云鐃如鈴無舌有秉執而鳴之以<lb/>
止擊鼓司馬職曰鳴鐃且卻卒長執之<hi>百夫長也</hi>樂記曰復<lb/>
亂以武復謂反復也亂理也武謂金鐃也謂舞畢之時<lb/>
舞人必反復鳴此金鐃而治理之欲退之時亦擊此金<lb/>
鐃以限之<lb/>
<pb n="19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
鼓人以金鐸通鼔注鐸大鈴也振之以通鼓夏官司馬<lb/>
執鐸謂兩司馬執振之以通鼓兩司馬者二十五人之<lb/>
長也樂記曰天子夾振之註云王與大將夾舞者振鐸<lb/>
以為節也<lb/>
<pb n="20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
兵舞帗舞後鄭云兵謂干戚也帗列五采繒爲之有秉<lb/>
<hi>音柄</hi>皆舞者所執大司徒鼓人曰凡祭祀百物之神鼓兵<lb/>
舞帗舞又舞師職掌教兵舞帥而舞山川之祭祀教之<lb/>
帗舞帥而舞社稷之祭祀<lb/>
<pb n="21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
羽舞皇舞案舞師註云羽析白羽為之形如帗陳宛丘<lb/>
詩曰無冬無夏值其鷺羽值者持也鷺羽即鷺翿<hi>翿翳也</hi>
謂舞者所持以指麾又蔽翳其身也樂師註云皇謂雜<lb/>
五采羽如鳯皇色持以舞籥師掌教國子舞羽吹籥祭<lb/>
祀則鼓羽籥之舞註云鼓之者恒為之節也又舞師掌<lb/>
教羽舞帥而舞四方之祭祀教皇舞帥而舞旱暵之事<lb/>
註云四方祭謂四望旱暵謂雩也暵謂熱氣<hi>音漢</hi>
　三禮圖集注卷七<lb/>
</p>
<p>
</p>
  </div>
</body>
</text>
</TEI>
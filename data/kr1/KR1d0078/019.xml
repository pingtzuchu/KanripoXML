<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三禮圖集注卷十九</head> <lb/>
    <p>
<pb n="1a"/>
欽定四庫全書<lb/>
　三禮圖集注卷十九<lb/>
　　　　　　　　　　　　宋　聶崇義　撰<lb/>
　　黼翣　　　　　　黻翣<lb/>
　　畫翣　　　　　　龍翣<lb/>
　　栁車　　　　　　郷師<lb/>
　　方相氏　　　　　　兆域<lb/>
喪大記云君飾棺黼翣二黻翣二畫翣二皆戴圭大夫<lb/>
<pb n="1b"/>
士皆戴緌禮器曰天子八翣諸侯六翣大夫四翣又鄭<lb/>
註喪大記引漢禮翣以木為筐廣三尺髙二尺四寸方<lb/>
兩頭髙衣以白布畫者畫雲氣其餘各如其象柄長五<lb/>
尺車行使人持之而從以障車既窆樹於壙中障柩天<lb/>
子八翣加龍翣二其戴皆加璧垂羽<lb/>
<pb n="2a"/>
</p>
<p>
<pb n="3a"/>
栁車名有四殯謂之輤車葬謂之栁車以其迫地而行<lb/>
則曰蜃車以其無輤則曰軫車案周禮縫人掌縫棺飾<lb/>
衣翣栁之材後鄭以必先纒衣其材乃以張飾也栁之<lb/>
言聚也謂諸飾所聚也又上註云孝子既啓見棺猶見<lb/>
親之身既載飾而行遂以葬若存時居於帷幕而加文<lb/>
繡其帷荒畫火龍等是加文繡也其生時帷幕則無此<lb/>
畫飾故云加也今柩入壙還以帷荒等加於柩上同葬<lb/>
之故云遂葬喪大記曰飾棺君龍帷三池振容黼荒火<lb/>
<pb n="3b"/>
三列黻二列素錦禇加帷荒纁紐六齊五采五貝魚躍<lb/>
拂池君纁戴六纁披六此諸侯禮也<hi>披皮義反</hi>漢禮器制度<lb/>
飾棺天子龍火黼黻皆五列又喪大記註云荒蒙也在<lb/>
旁曰帷在上曰荒然則荒栁車上覆謂鼈甲也天子之<lb/>
荒緣荒邊畫龍又畫雲氣次畫白黑之黼文又畫火形<lb/>
如半環又畫兩己相背之黻文於其間素錦白錦也禇<lb/>
即屋也於荒下又用白錦為屋以葬車在道象宫室也<lb/>
褚外乃加帷荒帷是邊牆荒是上蓋禇覆竟而加帷荒<lb/>
<pb n="4a"/>
於禇外也池者織竹為之狀如小車笭衣以青布挂著<lb/>
於栁上荒之爪端象平生宫室承霤然天子四注屋四<lb/>
面各有承霤今池亦四面象之也諸侯屋雖四注而栁<lb/>
降一池闕於後故三池振容者振動也容容飾也謂以<lb/>
絞繒為之長丈餘如幡其上畫青質五采之揄翟又懸<lb/>
銅魚於池下車動為容飾魚躍拂池也纁紐六者以上<lb/>
蓋與邊牆相離故又以纁帛為紐連之相著傍各三凡<lb/>
共用六紐也齊者謂在荒之上當栁之中央形圜如車<lb/>
<pb n="4b"/>
蓋上蕤矣<hi>蓋之中央故舉以為説漢時小車蓋上有三采</hi>以其當中如人之齊<lb/>
故謂之齊髙三尺徑二尺餘又案既夕禮註云以三采<lb/>
繒為之上朱中白下蒼著以絮則人君以五采繒為之<lb/>
亦著以絮蒼下有黄𤣥二色則五等相次故云齊五采<lb/>
也五貝者又連貝為五行交絡齊上纁戴六纁披六者<lb/>
戴披皆用纁帛為之戴值也於車輿兩廂各豎三隻軨<lb/>
子各當棺束用此纁戴貫棺束之皮紐出兩頭皆絆結<lb/>
其軨子各使相值堅固方用纁披於棺上横絡過各貫<lb/>
<pb n="5a"/>
穿戴之連結棺束者乃於戴餘投出之於外使人持制<lb/>
之又棺横束有三每束有二紐各屈皮為之三束兩旁<lb/>
共有六紐故有六戴六披也持披者若車登髙則前引<lb/>
以防軒車適下則後引以防翻車欹左則引右欹右則<lb/>
引左使車不傾覆也案阮氏圖云栁車四輪一轅車長<lb/>
丈二尺廣四尺髙五尺周禮謂之蜃車故遂師云大喪<lb/>
使帥其屬以幄帟先及蜃車之役註云幄帟先者為於<lb/>
葬窆之間先張神座蜃車柩輅也柩輅載栁四輪迫地<lb/>
<pb n="5b"/>
而行有似於蜃因取名焉又鄭註既夕禮記云其車之<lb/>
輿狀如牀中央有轅前後出設前後輅輿上有四周下<lb/>
則前後有軸以輇為輪許慎説文有幅曰輪無幅曰輇孔<lb/>
竇義云觀此註其輿與輴車同亦一轅為之設前後輅<lb/>
者正經唯云前輅言前以對後明有後輅也此輅謂以<lb/>
木縛於柩車轅上屬引而挽之故名此轅縛為輅也輿<lb/>
上有四周者此亦與輴車同云下則前後有軸以輇為<lb/>
輪此與輴車異也以其輴無輪直有轉轔此則有輇輪<lb/>
<pb n="6a"/>
而無輻<lb/>
<pb n="7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
地官鄉師及葬執纛以與匠師御匶<hi>古柩字</hi>而治役註云<lb/>
匠師事官之屬其於司空若鄉師之於司徒也鄉師主<lb/>
役匠師主衆匠共主葬引纛翳也即羽葆也執以指麾<lb/>
輓柩之役正其行列進退也<lb/>
<pb n="8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
夏官方相氏掌蒙熊皮黄金四目𤣥衣朱裳執戈揚盾<lb/>
大喪先匶謂葬使之前導以郤凶惡也及墓入壙以戈<lb/>
擊四隅敺罔兩也<lb/>
<pb n="9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
春官冡人掌公墓之地辨其兆域而為之圖先王之𦵏居<lb/>
中以昭穆為左右賈釋註云公君也訓公為君者言公<lb/>
則諸侯之通稱言君則上通天子此既王之墓域故訓<lb/>
為君也圖謂未有死者之時先畫其地之形勢預圖出<lb/>
其丘壠之處既為之圖明藏掌之後須葬者依圖置之<lb/>
也云先王造塋者但王之都有遷徙之法若文王居豐<lb/>
武王居鎬平王居洛邑即所都而葬則造塋者也若文<lb/>
王在豐葬於畢子孫皆就而葬之即以文王居中文王<lb/>
<pb n="10a"/>
次第當穆<hi>文王雖次第居穆以所遷居豐葬於畢地子孫既昭穆夾處文王合居中央</hi>則以<lb/>
武王為昭居左成王為穆居右康王為昭居左昭王為<lb/>
穆居右穆王為昭居左恭王為穆居右已下子孫皆然<lb/>
據昭穆夾處東西若然兄死弟及俱為君則以兄弟為<lb/>
昭穆以其弟已為臣臣子一列則如父子故别昭穆也<lb/>
必知義當然者案文二年秋八月大事於太廟躋僖公<lb/>
謂以惠公當昭隱公為穆桓公為昭莊公為穆閔公為<lb/>
昭僖公為穆今升僖公於閔公上為昭以閔為穆故云<lb/>
<pb n="10b"/>
逆祀知不以兄弟同居昭位升僖公於閔公上為逆祀<lb/>
者案定八年經云從祀先公傳曰始順祀先公而祈禱<lb/>
焉若本同倫以僖公升於閔公之上則以後諸公昭穆<lb/>
不亂何得至定八年始云順祀乎明本以僖閔昭穆别<lb/>
故於後皆亂也若然兄弟相事兄為君則昭穆易可知<lb/>
但置塋以昭穆夾處與置廟同也又下文云以爵等為<lb/>
丘封之度則天子亦是爵號也尊者丘髙而樹多卑者<lb/>
封下而樹少以别尊卑也鄭知王公曰丘諸臣曰封者<lb/>
<pb n="11a"/>
此無正文案爾雅云土之髙者曰丘髙阜曰丘以丘是<lb/>
自然之物故屬之王公也聚土曰封人力所造故屬之<lb/>
諸臣若然公中可兼五等鄭又引漢律列侯封髙四丈<lb/>
者以周禮丘封髙下樹木之數無文故以漢法況之案<lb/>
春秋緯云天子墳髙三仞樹以松諸侯半之樹以栢大<lb/>
夫八尺樹以藥草士四尺樹以槐庶人無墳樹以楊栁<lb/>
鄭不引者春秋緯或説異代多與周禮相乖或者鄭所<lb/>
不見故不引也又王制云庶人不封不樹而春秋緯云<lb/>
<pb n="11b"/>
庶人樹以楊栁者以庶人禮所不制故容楊栁也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三禮圖集注卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三禮圖集注卷十五</head> <lb/>
    <p>
<pb n="1a"/>
欽定四庫全書<lb/>
　三禮圖集注卷十五<lb/>
　　　　　　　　　　　　宋　聶崇義　撰<lb/>
　　斬衰衣　　　　　　斬衰裳<lb/>
　　斬衰衽　　　　　　苴絰<lb/>
　　腰絰　　　　　　　絞帶<lb/>
　　斬衰冠　　　　　　冠繩纓<lb/>
　　苴杖　　　　　　　菅屨<lb/>
<pb n="1b"/>
　　倚廬<hi>附</hi>
喪者鄭目録云不忍言死而言喪也以喪是弃亡之辭<lb/>
若全存居彼弃亡於此也案曲禮云天子曰崩諸侯曰<lb/>
薨大夫曰卒士曰不禄庶人曰死又爾雅云崩薨卒不<lb/>
禄皆死也是士已上各為義稱庶人言死得其緫名又<lb/>
鄭注曲禮云死言澌也精神澌盡也左傳魯昭公出居<lb/>
乾侯齊侯唁公于野井公曰喪人其何稱是喪為弃亡<lb/>
之辭若親弃於此而有存於彼是孝子不忍言父母精<lb/>
<pb n="2a"/>
神盡也服者言死者既喪生者制服但貌以表心服以<lb/>
表貌故禮記閒傳曰斬衰何以服苴苴惡貌也所以首<lb/>
其内見諸外故斬衰貌若苴齊衰貌若枲大功貌若止<lb/>
小功緦麻容貌可也然周公設經上陳其服下列其人<lb/>
此言父與諸侯為天子者是下人為服上服者也先言<lb/>
父者此章恩義並設忠臣出孝子之門義由恩出故先<lb/>
言父也傳曰齊衰大功冠其受也然斬衰亦冠衣相受<lb/>
何者凡喪制服所以表哀哀有盛時殺時其服乃隨哀<lb/>
<pb n="2b"/>
隆殺故初服麤惡至葬後練後大祥後漸細加飾是以<lb/>
冠受斬衰裳初三升冠六升既葬以其冠為受衰六升<lb/>
冠七升小祥又以冠為受受衰七升冠八升此是葬後<lb/>
祥後皆更以輕服受之故有受冠受服之名其降服齊<lb/>
衰初死衰裳四升冠七升<hi>父卒為母亦四升七升</hi>既葬以其冠為<lb/>
受受衰七升冠八升正服齊衰五升冠八升<hi>父在為母為妻俱禫杖及不杖者皆五升八升</hi>既葬以其冠為受受衰八升冠九升義服<lb/>
齊衰六升冠九升既葬以其冠為受受衰九升冠十升<lb/>
<pb n="3a"/>
降服大功衰七升冠十升既葬以其冠為受受衰十升<lb/>
冠十一升正服大功衰八升冠十升既葬衰十升冠十<lb/>
一升義服大功衰九升冠十一升既葬衰十一升冠十<lb/>
二升以其初喪冠升數皆與既葬衰升數同故傳云齊<lb/>
衰大功冠其受傳又曰小功緦麻冠其衰者謂降服小<lb/>
功衰冠皆十升正服小功衰冠皆十一升義服小功衰<lb/>
冠皆十二升緦麻十五升抽其半而七升半衰冠升數<lb/>
亦同<lb/>
<pb n="4a"/>
</p>
<p>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
斬者不緝也斬衰裳者謂斬三升苴麻之布以為衰裳<lb/>
也凡衰外削幅裳内削幅幅三袧<hi>音鉤賈䟽袧如脯屈中曰朐之朐削猶殺也凡者緫五服而言也袧者辟襵之屈中也</hi>其裳前三幅後四幅毎幅辟襵<lb/>
三<hi>包斬</hi>象喪冠之辟積三也袧為辟襵屈中者謂辟兩側<lb/>
空中央也以袧讀與屈中曰朐義同則毎布凡三處屈<lb/>
之辟兩邊相著自然中央空闕也注云大古冠布衣布<lb/>
先知為上外殺其幅以便體也後知為下内殺其幅有<lb/>
飾也<hi>郊時牲曰太古冠布注云唐虞已上曰太古是太古冠布衣布也此先知為上後知為下亦謂唐虞<pb n="6a"/>已上黄帝已下故禮運云昔者先王未有麻絲衣其羽皮注云此上古之時也下云後聖有作謂黄帝也是黄帝時始治絲麻以為布帛是時但以邊幅向外縫之於體為便先知為上者謂先知縫布衣向外以便體為上也後知為下者謂後知邊幅向内縫之比於向外觀之為美稍似有飾故云後知為下也</hi>後代聖人<lb/>
易之以衣幅外殺裳幅三袧者為喪服<hi>唐虞已上冠衣皆白布吉凶同齊則緇之三代改制更制牟追章甫委貌為行道朝服之冠其朝祭冠服皆辟積無數喪之冠裳但三襵耳緇布冠三代皆為始冠之冠白布冠質乃為喪冠若然此言後世聖人指夏禹身以其三代最先故也</hi>負廣<lb/>
出於適寸適者辟領也與闕中共一尺六寸負用布方<lb/>
廣尺有八寸故得出適兩傍各寸也負布縫於領下下<lb/>
<pb n="6b"/>
垂放之以其置在背上故得負名<hi>適音的</hi>適博四寸出於<lb/>
衰者以衰長六寸博四寸綴於外衿之上廣長當心<hi>博即廣也</hi>適在闕領之外各廣四寸與闕領共有一尺六寸<hi>闕即領闕中也</hi>故兩適向前與衰相望兩傍各出六寸<hi>適即辟領也</hi>故<lb/>
鄭注云前有衰後有負左右有辟領者孝子哀戚無所<lb/>
不在也賈釋云衰之言摧也衰當心者明孝子有哀摧<lb/>
之志也負在後者以其負荷悲哀在於背也左右辟領<lb/>
謂之適者以哀戚之情當有指適縁於父母不兼念餘<lb/>
<pb n="7a"/>
事以示四處皆有悲痛是其哀戚無所不在也衣自領<lb/>
至衣腰二尺二寸兩身前後四尺四寸<hi>此據脊縫一傍前後而言也</hi>
兩傍共有八寸八寸加闕中與辟領尺有六寸然則此<lb/>
除袪袂衰負四物唯計衣身而言凡用布一丈四寸<hi>闕中謂闕去中央安項處當脊縫兩廂緫闕去八寸若去一廂則止去四寸袂者衣身兩傍出者也故下云袂屬幅亦明與衣不别幅也</hi>袂屬幅而不削<hi>屬猶連也袂與衣身同是一幅連幅者謂整幅二尺二寸也言袂據從身向袂而稱也言衣據從上向腋下而云也凡用布為衣及射侯皆削去邊幅一寸為縫殺今云屬連其幅則是不削去其邊幅取整幅為袂也必不削幅者欲取與衣二尺二寸同也</hi>袂所以連<lb/>
<pb n="7b"/>
衣身者明兩袂與衣身參齊也<hi>兩傍袂與中央衣身緫為三事下畔皆等謂袂與衣身俱二尺二寸其袖足以容中人之肱深衣云袂中可以運肘是也</hi>袪尺二寸足以容<lb/>
中人之併兩手也<hi>吉時拱尚左手喪時拱尚右手是併兩手也袂袖口也然則袪袂相接之處袂冝漸殺五寸令小袪冝漸侈五寸令寛與今時喪服袪袂似異矣</hi>斬衰三升<hi>正服為父</hi>三<lb/>
升半<hi>義服為君</hi>謂縷如三升半而不緝<hi>比正服微細其實二百四十縷父為長子斬又為人後者妻為夫妾為君女子在室及嫁而反在父室者皆三年</hi>不言裁割而言斬<lb/>
者取痛甚之意知者案三年問云創鉅者其日久痛甚<lb/>
者其愈遲又雜記縣子曰三年之喪如斬期之喪如剡<lb/>
<pb n="8a"/>
謂哀有深淺是斬為痛深之義故云斬也斬衰既用苴<lb/>
麻則首絰腰絰及杖亦用苴麻苴竹為之故下云苴絰<lb/>
杖絞帶以一苴目此三事也又注云凡服上曰衰下曰<lb/>
裳賈釋云言凡者鄭緫五服而解之也案下記云衰廣<lb/>
四寸長六寸綴之於心緫號為衰非止當心而已故諸<lb/>
言衰非止當心而已故諸言衰者皆與裳相對至於弔<lb/>
服緦疑錫三者亦謂之為衰也<lb/>
<pb n="9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
衽長二尺有五寸上屬於衣所以掩裳際也其裳前三<lb/>
幅後四幅開兩邊露見裏衣是以須衽屬衣兩傍垂之<lb/>
掩裳交際處也<hi>一幅長二尺五寸斜破之上下各留一尺為正正者方正不破之謂也斜破者從上正一尺之下畔傍入繼六寸乃始斜向下至下一尺之下畔又傍入六寸繼之分作兩條各一尺五寸如燕尾共長二尺五寸凡用布三尺五寸此二衽上已屬於衣此别出制度以曉之</hi>
<pb n="10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
苴絰者麻之有蕡者也爾雅云蕡枲實孫炎曰蕡麻子<lb/>
也以色言之謂之苴以實言之謂之蕡下云牡麻者對<lb/>
蕡為名言枲麻者對苴生稱也故閒傳云斬衰貌若苴<lb/>
齊衰貌若枲若然枲是雄麻蕡是子麻爾雅云蕡枲實<lb/>
者舉類而言也若圎曰簞方曰笥鄭注論語云簞笥也<lb/>
亦舉其類也又傳曰苴絰大搹<hi>音革</hi>左本在下賈釋云本<lb/>
謂麻根也重服統於内而本陽也父是陽左亦陽也下<lb/>
是内以言痛心内發故也此對母右本在上輕服統於<lb/>
<pb n="11a"/>
外而本隂也注云麻在首在腰皆曰絰絰之言實也明<lb/>
孝子有忠實之心故為制此服名則斬衰貌若苴則苴<lb/>
是惡也色貌象苴服因心而發故明孝子忠實之心首<lb/>
絰象緇布冠之頍<hi>去蘂反</hi>項腰絰象大帶又有絞帶象革<lb/>
帶齊衰已下用布下齊衰章去削杖布帶是也下注云<lb/>
盈手曰搹搹扼也圍九寸斬衰之絰圍九寸者首是陽<lb/>
欲取陽數極於九也自齊衰已下取降殺之義無所法<lb/>
象也<hi>小歛時纒絰即環絰也士則素委貌上加環絰大夫已上素弁而加環絰成服後皆繆絰也</hi>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
腰絰大七寸五分寸之一而繆之謂兩股相交兩頭結<lb/>
各存麻本散垂三尺雜記曰麻者不紳鄭𤣥云喪以腰<lb/>
絰代大帶故喪服注云腰絰象大帶<hi>既象大帶亦於絰交繫處兩傍各綴組象大帶之組約婦人亦服苴絰并腰絰絞帶</hi>
<pb n="13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
絞帶者繩帶也謂絞苴麻為繩以作帶故云絞帶王肅<lb/>
以帶如腰絰<hi>亦七寸五分寸之一</hi>亦用苴麻為之馬鄭不言當從<lb/>
王義但絰帶至虞後變麻服葛絞帶虞後雖不言所變<lb/>
案公士大夫之衆臣為君服布帶又齊衰已下亦云布<lb/>
帶則絞帶虞後變麻服布於義可也<hi>絞帶如革帶大帶之下帶之</hi>
<pb n="14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
冠六升右縫外畢冠廣三寸落頂前後以紙糊為材上<lb/>
以布為三辟襵<hi>音輒</hi>兩頭皆在武下向外反屈之縫於武<lb/>
以前後兩畢之末而向外襵之故云外畢曲禮云厭冠<lb/>
不入公門注云厭猶伏也喪冠厭伏也謂反屈之故得<lb/>
厭伏之名<hi>以冠為首飾故倍衰裳而用六升布又加水以濯之但勿用灰而已冠六升者勿用灰則七升已上皆用灰也故大功章注云大功布其鍜治之功麤治之是皆灰者也</hi>
<pb n="15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
冠繩纓條屬注云屬猶著也通屈一條繩為武垂下為<lb/>
纓著之於冠也<hi>此繩纓不用苴麻</hi>又雜記云喪冠條屬以别吉<lb/>
凶言吉冠則纓武别材凶冠則纓武同材謂將一條繩<lb/>
從額上約之至項後交過前各至耳於武綴之各垂於<lb/>
頤下結之也三年之練冠亦條屬右縫至大祥除其衰<lb/>
杖則朝服縞冠當纓武異材從吉法也賈釋云大功已<lb/>
上右縫小功已下左縫故大戴禮云大功已上唯唯小<lb/>
功已下額額此據孝子朝夕哭在阼階之下西面弔賔<lb/>
<pb n="16a"/>
從外來入門北面見之大功已上哀重其冠三辟襵向<lb/>
右為之從隂唯唯然順也小功緦麻哀輕其冠亦三辟<lb/>
襵向左為之從陽弔賔從外來入門北面望之額額然<lb/>
逆向賔也二者繩纓皆條屬其冠辟襵或左從吉或右<lb/>
從凶不同也<lb/>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
苴杖竹也為父所以杖用竹者父是子之天竹圎亦象<lb/>
天竹又外内有節象子為父亦有外内之痛又能貫四<lb/>
時而不變子之為父哀痛亦經寒温而不改故用竹也<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
菅屨謂以菅草為屨毛傳云白華野菅也巳漚為菅箋<lb/>
云白華於野已漚名之為菅漚菅柔韌中用矣此菅亦<lb/>
是巳漚者用之為屨又下傳云菅屨者菅菲外納也然<lb/>
則周公時謂之屨子夏時謂之菲<hi>子夏作喪服傳故也</hi>外納者外<lb/>
其飾也謂向外編之也<lb/>
<pb n="19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
倚廬謂倚木為廬在中門外東方北户喪服傳孝子居<lb/>
倚廬寢苫枕塊不脫絰帶居門外之廬哀親之在外也<lb/>
寢苫枕塊者哀親之在草土也<hi>苫編藁塊墼也</hi>既虞翦屏柱楣<lb/>
寢有蓆<hi>九虞七虞五虞三虞之後乃改舊廬西向開户翦去户傍兩廂屏之餘草柱楣者前梁謂之楣楣下兩頭豎柱施梁乃夾户傍之屏寢有蓆者閒傳云既虞芐翦不納鄭云芐今之蒲苹即此寢有蓆謂蒲蓆加於苫上也</hi>既練舎外寢<hi>此寢謂中門外於屋下壘墼為之不塗塈之堊室也屋下對廬偏倚東壁而言也</hi>初喪居廬堊室子為父臣為君各依親踈貴賤<lb/>
之序天官宫正云大喪授廬舎辨其親踈貴賤之居註<lb/>
<pb n="20a"/>
云親者貴者居廬踈者賤者居堊室雜記云朝廷卿大<lb/>
夫士居廬都邑之士居堊室案唐大厯年中有楊垂撰<lb/>
喪服圖說廬形制及堊室幕次序列次第云設廬次於<lb/>
東廊下無廊於牆下北上凡起廬先以一木横於牆下<lb/>
去牆五尺卧於地為楣即立五椽於上斜倚東墉上以<lb/>
草苫蓋之其南北面亦以草屏之向北開門一孝子一廬<lb/>
門簾以縗布廬形如偏屋其閒容半席廬間施苫凷其<lb/>
廬南為堊室以墼壘三面上至屋如於牆下即亦如偏<lb/>
<pb n="20b"/>
屋以瓦覆之西向戸室施薦木枕室南為大功幕次次<lb/>
中施蒲席次南又為小功緦麻次施牀並西户如諸侯<lb/>
始死廬門外便有小屏餘則否其為母與父同為繼母<lb/>
慈母不居廬居堊室如繼母有子即隨子居廬為妻準<lb/>
母其堊室及幕次不必每人致之共處可也婦人次於<lb/>
西廊下<hi>見時於中庭輦障中以藁薄覆為之既違古制故引唐禮以規之</hi>
　<lb/>
　三禮圖集注卷十五<lb/>
</p>
<p>
</p>
  </div>
</body>
</text>
</TEI>
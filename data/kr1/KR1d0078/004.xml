<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三禮圖集注卷四</head> <lb/>
    <p>
<pb n="1a"/>
欽定四庫全書<lb/>
　三禮圖集注卷四<lb/>
　　　　　　　　　　　　宋　聶崇義　撰<lb/>
　　明堂　　　　　　宫寢制<lb/>
　　王城　　　　　　九服<lb/>
　　律吕　　　　　　圓丘樂<lb/>
　　方丘樂　　　　　禘祫樂<lb/>
　　大宗子　　　　　小宗子<lb/>
<pb n="1b"/>
　　四等附庸　　　　井田<lb/>
　　溝洫　　　　　　明堂<hi>此秦法故重出</hi>
<pb n="2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="2b"/>
周人明堂度九尺之筵東西九筵南北七筵堂崇一筵<lb/>
五室凡室二筵賈釋注云明堂者明政敎之堂又夏度<lb/>
以步殷度以尋周度以筵是王者相改也周堂髙九尺<lb/>
殷三尺以相參之數而禹卑宫室則夏堂髙一尺又上<lb/>
註云堂上為五室象五行以宗廟制如明堂明堂中有<lb/>
五天帝五人神之坐皆法五行以五行先起於東方故<lb/>
東北之室為木其實兼水矣東南火室兼木西南金室<lb/>
兼火西北水室兼金矣以中央太室有四堂四角之室<lb/>
<pb n="3a"/>
亦皆有堂乃知義然也故賈釋太史閏月下義云明堂<lb/>
路寢及宗廟皆有五室十二堂四門是也既四角之堂<lb/>
皆於太室外接四角為之則五室南北止有二筵東西<lb/>
各二筵有六尺乃得其度若聽朔皆於時之堂不於木<lb/>
火等室若閏月則闔門左扉立其中而聽朔焉故鄭云<lb/>
於文王在門謂之閏<hi>法夏制凡階南面三三面各二</hi>
<pb n="4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="4b"/>
舊圖以此為王宫五門及王與后六寢之制今亦就改<lb/>
而定之孔義依周禮解王六寢路寢在前是為正寢五<lb/>
在後通名燕寢其一在東北王春居之一在西南王秋<lb/>
居之一在東南王夏居之一在西北王冬居之一在中<lb/>
央王季夏居之凡后妃已下更與次序而上御於王之<lb/>
五寢又案内命婦註云三夫人已下分居后之六宫其<lb/>
實三夫人如三公從容論婦禮不分居除三夫人外已<lb/>
下分居九嬪每宫各一人餘有三人在二十七世婦每<lb/>
<pb n="5a"/>
宫各三人餘有九人在八十一御女每宫各九人餘有<lb/>
二十七人在從后唯其所燕息焉以后不専居一宫須<lb/>
往即停故知從后所在而燕息也其次又上十五日而<lb/>
徧者此謂九嬪已下分居六宫皆三分之一分從后兩<lb/>
分居宫五日一番假令月一日分從后至月五日從后<lb/>
者日滿則右邊三宫之中舊居宫者來替此從后日滿<lb/>
者卻入在右邊三宫從后者至十日又滿則左邊三宫<lb/>
舊居宫者來替從后日滿者亦卻居左邊三宫又至十<lb/>
<pb n="5b"/>
五日即三番總徧矣先鄭云后正寢在前五小寢在後<lb/>
若如此說可與左三宫右三宫之義互相𤼵明如王六<lb/>
寢其制自顯<lb/>
天子五門曰臯曰庫曰雉曰應曰路<hi>舊本只圖此五門曰王宫五門而無名目今特添釋之</hi>
<pb n="6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="6b"/>
匠人營國方九里旁三門國中九經九緯經塗九軌左<lb/>
祖右社面朝後市賈釋註云營謂丈尺其大小天子十<lb/>
二門通十二子謂以甲乙丙丁等十日為母子丑寅夘<lb/>
等十二辰為子國中地中也城内經緯之塗皆容方九<lb/>
軌軌謂轍廣也乘車六尺六寸傍加七寸凡八尺九軌<lb/>
七十二尺則此塗十二步矣王城面有三門門有三塗男<lb/>
子由右女子由左車從中央南北之道為經東西之道<lb/>
為緯王宫當中經<lb/>
<pb n="7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
周之王畿與九服共方萬里故此九服除王畿之外每<lb/>
服而言又方以別之畿者限也樹之封疆而限千里故<lb/>
曰王畿其外方五百里曰侯服侯者候也為王斥候服<lb/>
者服事於王又其外方五百里曰甸服甸田也為王治<lb/>
田出稅又其外方五百里曰男服男者任也為王任其<lb/>
職理又其外方五百里曰采服采事也為王事民以供<lb/>
其上又其外方五百里曰蠻服蠻者縻也以政教縻之<lb/>
又蠻服大司馬謂之要服要者以政要束為義於四要<lb/>
<pb n="8a"/>
之内方七千里故王制註云周公復唐虞舊域分其五<lb/>
服為九其要服之内七千里又其外方五百里曰夷服<lb/>
謂此一服在夷狄之中故以夷言之又其外方五百里<lb/>
曰鎮服此一服入夷狄又深故須鎮守之又其外方五<lb/>
百里曰藩服以其最在外為藩籬也<lb/>
<pb n="9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
太師註云黄鍾初九下生林鍾之初六賈釋云黄鍾在<lb/>
子一陽爻生為初九林鍾在未二隂爻生得為初六者<lb/>
以隂故退位在未故曰乾貞於十一月子坤貞於六月<lb/>
未也林鍾又上生太蔟之九二太蔟又下生南吕之六<lb/>
二南吕又上生姑洗之九三姑洗又下生應鍾之六三<lb/>
應鍾又上生蕤賔之九四蕤賔又上生大吕之六四大<lb/>
吕又下生夷則之九五夷則又上生夾鍾之六五夾鍾<lb/>
又下生無射之上九無射又上生仲吕之上六同位者<lb/>
<pb n="10a"/>
象夫婦異位者象子母所謂律娶妻而吕生子也同位<lb/>
謂若黄鍾之初九下生林鍾之初六俱是初之第一夫<lb/>
婦一體是象夫婦也異位謂若林鍾上生太蔟之九二<lb/>
二於第一為異位是象母子也但律所生者為夫婦吕<lb/>
所生者為母子十二律吕律所生者常同位吕所生者<lb/>
常異位故云律娶妻而吕生子也<lb/>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
凡樂圜鍾為宫黄鍾為角太蔟為徴沽洗為羽靁鼓靁<lb/>
鼗孤竹之管雲和之琴瑟雲門之舞冬至日於地上之<lb/>
圜丘奏之若樂六變則天神皆降註云天神則主北辰<lb/>
先奏是樂以降其神禮之以蒼璧周人禘嚳而郊稷謂<lb/>
此祭天圜丘以嚳配之圜鍾夾鍾也夾鍾生於房心之<lb/>
氣房心為大辰天帝之明堂疏引石氏星經天宫之註<lb/>
云房心為天帝之明堂布政之所出大火為大辰夾鍾<lb/>
在夘位生於房心之氣為大辰天出日之處為明堂故<lb/>
<pb n="12a"/>
以夾鍾為天之宫又註云以此三者用聲類求之謂以<lb/>
天地人三宫各用聲類求之若十二律相生終於六十<lb/>
即以黄鍾為首終於南吕今此三者為宫各於本宫上<lb/>
相生為角徴羽麤細殊品或先生後用後生先用故云<lb/>
聲類求之也註又云天宫夾鍾隂聲其相生從陽數者<lb/>
其夾鍾與無射相配合之物夾鍾是吕隂也無射是律<lb/>
陽也天是陽故宫後歴八相生還從陽數是從無射數<lb/>
也故下云其陽無射無射上生仲吕仲吕與地宫同位<lb/>
<pb n="12b"/>
而不用地宫林鍾也林鍾自與蕤賔合但仲吕與林鍾<lb/>
同在南方故云同位以天尊地卑故嫌同位而不用也<lb/>
仲吕上生黄鍾黄鍾為角也黄鍾下生林鍾林鍾地宫<lb/>
又嫌不用林鍾上生太蔟太蔟為徴也太蔟下生南吕<lb/>
南吕與無射同位又不用南吕上生姑洗姑洗為羽祭<lb/>
天四聲足矣靁鼓靁鼗各八面孤竹竹特生者雲和山<lb/>
名<lb/>
<pb n="13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
凡樂函鍾為宫太蔟為角姑洗為徴南吕為羽靈鼓靈<lb/>
鼗孫竹之管空桑之琴瑟咸池之舞夏至日於澤中之<lb/>
方丘奏之若樂八變則地祇皆出註云地祇則主崐崘<lb/>
先奏是樂以致其神禮以黄琮函鍾林鍾也林鍾生於<lb/>
未之氣未坤之位或曰天社在東井輿鬼之外天社地<lb/>
神也疏引星經天社六星輿鬼之南是其輿鬼外也天<lb/>
社坤位皆是地神故以林鍾為地宫也林鍾上生太蔟<lb/>
太蔟為角太蔟下生南吕南吕為羽先生後用也南吕<lb/>
<pb n="14a"/>
上生姑洗姑洗為徴後生先用祭地四聲足矣靈鼓靈<lb/>
鼗六面孫竹竹枝根之末生者案毛傳云枚幹也幹即<lb/>
身也以其言孫若子孫然故知枚根末生者也空桑亦<lb/>
山名上言天神六變此地祇言八變下人鬼言九變者<lb/>
皆據靈異而言但靈異大者易感小者難致故也<lb/>
<pb n="15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
凡樂黄鍾為宫大吕為角太蔟為徴應鍾為羽路鼓路<lb/>
鼗隂竹之管龍門之琴瑟九徳之歌大㲈<hi>音韶</hi>之舞於宗<lb/>
廟之中奏之若樂九變則人鬼可得而禮矣註云人鬼<lb/>
則主后稷先奏是樂以致其神而以圭瓉祼神也此謂<lb/>
秋祫知者但殷人祫以三時周禮唯用孟秋之月為之<lb/>
黄鍾生於虛危之氣虛危為宗廟賈釋云黄鍾在子子<lb/>
上有虛危是生於虛危之氣也又星經云虛主宗廟是<lb/>
虛危為宗廟也故黄鍾為人宫黄鍾下生林鍾林鍾犯<lb/>
<pb n="16a"/>
地宫避之不取也林鍾上生太蔟太蔟為徴先生後用<lb/>
也太蔟下生南吕南吕與天宫之陽同位又避之亦不<lb/>
取也南吕上生姑洗姑洗南吕之合又避之姑洗下生<lb/>
應鍾應鍾為羽應鍾上生蕤賔蕤賔地宫之陽以林鍾<lb/>
是地宫與蕤賔相配合故又避之蕤賔上生大吕大吕<lb/>
為角以絲多後生先用也祭人鬼四聲足矣路鼓路鼗<lb/>
四面鼓隂竹生於山北者龍門亦山名<lb/>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
別子為祖此謂諸侯適子之弟別於正適故稱別子為<lb/>
祖者謂此別子子孫為卿大夫者立此別子為始祖也<lb/>
註云謂之別子者公子不得禰先君也此決上庶子王<lb/>
今諸侯庶子乃謂之別子是別為始祖若其世子不立<lb/>
庶子公子得有禰先君之義今云別子明適子在故謂<lb/>
之別子者公子不得禰先君也又云繼別為大宗此謂<lb/>
別子之世長子恒繼別子與族人為百世不遷之大宗<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
繼禰者為小宗禰謂別子之庶子其庶子所生長子繼<lb/>
此庶子與兄弟為小宗故云繼禰為小宗也謂之小宗<lb/>
者以其五世則遷比大宗為小也即下云有五世則遷<lb/>
之宗其繼髙祖者也五世謂上從髙祖下至𤣥孫之子<lb/>
即合遷徙不得與族人為宗也知此五世則遷之宗是<lb/>
繼髙祖之子者以其繼髙祖者之身未滿五世而猶為<lb/>
宗記文略唯云繼髙祖者其實是繼髙祖者之子也<lb/>
<pb n="19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
大司徒職註云凡諸侯為牧正帥長及有徳者乃有附<lb/>
庸為其有禄者當取焉然則牧正帥長皆是諸侯有功<lb/>
者得有附庸為禄又諸侯有徳者雖不為牧正帥長亦<lb/>
得取閒田為附庸以為禄也又註云公無附庸侯附庸<lb/>
九同伯附庸七同子附庸五同男附庸三同進則取焉<lb/>
退則歸焉以天子畿方千里上公方五百里地極大故公<lb/>
無附庸侯附庸九同者謂侯有功進受公地但公五百<lb/>
里開方之百里者五五二十五侯四百里開方之四四<lb/>
<pb n="20a"/>
十六加九同則為二十五同與公等故知侯附庸九同<lb/>
也伯附庸七同者伯地三百里三三而九加七同則為<lb/>
十六與侯等子本地四同有功進受伯地五同與伯等<lb/>
男有功進受子地男本一同加三同與子等進則取閒<lb/>
田為附庸退則歸之閒田故云進則取焉退則歸焉魯<lb/>
雖侯爵以其是王子母弟得如上公受五百里之地與<lb/>
上公等又成王以周公之勲賜魯以侯伯子男四等附<lb/>
庸下註附庸二十四是此四等附庸之數也<lb/>
<pb n="21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
小司徒佐大司徒掌都鄙三等之采地而為井田故經<lb/>
云九夫為井四井為邑四邑為丘四丘為甸四甸為縣<lb/>
四縣為都以任役萬民使營地事而貢軍賦出車役又<lb/>
采地之中每一井之田出一夫之稅以入於官但此都<lb/>
鄙是畿内之地小司徒並營其境界故孟子曰夫仁政<lb/>
必自經界始經界不正井地不均榖禄不平是故暴君<lb/>
汙吏必慢其經界經界既正分田制禄可坐而定也此<lb/>
圖一甸之田則縣都之法亦可見矣<lb/>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
遂人職凡治野夫間有遂遂上有徑十夫有溝溝上有<lb/>
畛百夫有洫洫上有塗千夫有澮澮上有道萬夫有川<lb/>
川上有路以達于畿註云十夫二鄰之田百夫一鄼之<lb/>
田千夫二鄙之田萬夫四縣之田遂溝洫澮皆所以通<lb/>
水於川也遂廣深各二尺溝倍之洫倍溝澮廣二尋深<lb/>
二仭徑畛塗道路皆所以通車徒於國都也徑容牛馬<lb/>
畛容大車塗容乘車一軌道容二軌路容三軌都之野<lb/>
塗與環塗同可也匠人環塗七軌萬夫者方三十三里<lb/>
<pb n="23a"/>
少半里九而方一同以南畮圖之則遂從溝横洫從澮<lb/>
横九澮而川周其外焉賈釋遂從者南北細分是一行<lb/>
隔為一夫十夫則於首為横溝十溝即百夫於東畔為<lb/>
南北之洫十洫則於南畔為横澮九澮則於四畔為大<lb/>
川此川亦人造雖無丈尺之數蓋亦倍澮耳此川與匠<lb/>
人澮水所注川者異彼百里之間一川謂大川也案梁<lb/>
正計九而方一同積是一同則九萬夫之田也圖施於<lb/>
六遂則六鄉之制亦明矣<lb/>
<pb n="24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
此秦制改周法為九室三十六戸七十二牖十二階今<lb/>
以月令是秦法故存其制圖之於後<lb/>
　<lb/>
　<lb/>
　<lb/>
　<lb/>
　<lb/>
　三禮圖集注巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>伊川易傳卷二</head> <lb/>
    <p>
<pb n="1a"/>
欽定四庫全書<lb/>
　伊川易傳卷二<lb/>
　　　　　　　　　　　　宋　程子　撰<lb/>
　周易上經<lb/>
䷎<hi>艮下坤上</hi>
　謙序卦有大者不可以盈故受之以謙其有既大不<lb/>
　可至於盈滿必在謙損故大有之後受之以謙也為<lb/>
　卦坤上艮下地中有山也地體卑下山髙大之物而<lb/>
<pb n="1b"/>
　居地之下謙之象也以崇髙之徳而處卑之下謙之<lb/>
　義也<lb/>
謙亨君子有終<lb/>
　謙有亨之道也有其徳而不居謂之謙人以謙㢲自<lb/>
　處何徃而不亨乎君子有終君子志存乎謙巽達理<lb/>
　故樂天而不競内充故退讓而不矜安履乎讓終身<lb/>
　不易自卑而人益尊之自晦而徳益光顯此所謂君<lb/>
　子有終也在小人則有欲必競有徳必伐雖使勉慕<lb/>
<pb n="2a"/>
　於謙亦不能安行而固守不能有終也<lb/>
彖曰謙亨天道下濟而光明地道卑而上行<lb/>
　濟當為際此明謙而能亨之義天之道以其氣下際<lb/>
　故能化育萬物其道光明下際謂下交也地之道以<lb/>
　其處卑所以其氣上行交於天皆以卑降而亨也<lb/>
天道虧盈而益謙<lb/>
　以天行而言盈者則虧謙者則益日月隂陽是也<lb/>
地道變盈而流謙<lb/>
<pb n="2b"/>
　以地勢而言盈滿者傾變而反䧟卑下者流注而益<lb/>
　增也<lb/>
鬼神害盈而福謙<lb/>
　鬼神謂造化之跡盈滿者禍害之謙損者福祐之凡<lb/>
　過而損不足而益者皆是也<lb/>
人道惡盈而好謙<lb/>
　人情疾惡於盈滿而好與於謙巽也謙者人之至徳<lb/>
　故聖人詳言所以戒盈而勸謙也<lb/>
<pb n="3a"/>
謙尊而光卑而不可踰君子之終也<lb/>
　謙為卑巽也而其道尊大而光顯自處雖卑屈而其<lb/>
　徳實高不可加尚是不可踰也君子至誠於謙恒而<lb/>
　不變有終也故尊光<lb/>
象曰地中有山謙君子以裒多益寡稱物平施<lb/>
　地體卑下山之高大而在地中外卑下而内藴髙大<lb/>
　之象故為謙也不云山在地中而曰地中有山言卑<lb/>
　下之中藴其崇高也若言崇高藴於卑下之中則文<lb/>
<pb n="3b"/>
　理不順諸象皆然觀文可見君子以裒多益寡稱物<lb/>
　平施君子觀謙之象山而在地下是高者下之卑者<lb/>
　上之見抑高舉下損過益不及之義以施於事則裒<lb/>
　取多者增益寡者稱物之多寡以均其施與使得其<lb/>
　平也<lb/>
初六謙謙君子用涉大川吉<lb/>
　初六以柔順處謙又居一卦之下為自處卑下之至<lb/>
　謙而又謙也故曰謙謙能如是者君子也自處至謙<lb/>
<pb n="4a"/>
　衆所共與也雖用渉險難亦无患害况居平易乎何<lb/>
　所不吉也初處謙而以柔居下得无過於謙乎曰柔<lb/>
　居下乃其常也但見其謙之至故為謙謙未見其失<lb/>
　也<lb/>
象曰謙謙君子卑以自牧也<lb/>
　謙謙謙之至也謂君子以謙卑之道自牧也自牧自<lb/>
　處也詩云自牧歸荑<lb/>
六二鳴謙貞吉<lb/>
<pb n="4b"/>
　二以柔順居中是為謙徳積於中謙徳充積於中故<lb/>
　發於外見於聲音顔色故曰鳴謙居中得正有中正<lb/>
　之徳也故云貞吉凡貞吉有為貞且吉者有為得貞<lb/>
　則吉者六二之貞吉所自有也<lb/>
象曰鳴謙貞吉中心得也<lb/>
　二之謙徳由至誠積於中所以發於聲音中心所自<lb/>
　得也非勉為之也<lb/>
九三勞謙君子有終吉<lb/>
<pb n="5a"/>
　三以陽剛之徳而居下體為衆隂所宗履得其位為<lb/>
　下之上是上為君所任下為衆所從有功勞而持謙<lb/>
　徳者也故曰勞謙古之人有當之者周公是也身當<lb/>
　天下之大任上奉幼弱之主謙恭自牧夔夔如畏然<lb/>
　可謂有勞而能謙矣既能勞謙又須君子行之有終<lb/>
　則吉夫樂高喜勝人之常情平時能謙固已鮮矣况<lb/>
　有功勞可尊乎雖使知謙之善勉而為之若矜負之<lb/>
　心不忘則不能常久欲其有終不可得也唯君子安<lb/>
<pb n="5b"/>
　履謙順乃其常行故久而不變乃所謂有終有終則<lb/>
　吉也九三以剛居正能終者也此爻之徳最盛故象<lb/>
　辭特重<lb/>
象曰勞謙君子萬民服也<lb/>
　能勞謙之君子萬民所尊服也繫辭云勞而不伐有<lb/>
　功而不徳厚之至也語以其功下人者也徳言盛禮<lb/>
　言恭謙也者致恭以存其位者也有勞而不自矜伐<lb/>
　有功而不自以為徳是其徳𢎞厚之至也言以其功<lb/>
<pb n="6a"/>
　勞而自謙以下於人也徳言盛禮言恭以其徳言之<lb/>
　則至盛以其自處之禮言之則至恭此所謂謙也夫<lb/>
　謙也者謂致恭以存其位者也存守也致其恭巽以<lb/>
　守其位故高而不危滿而不溢是以能終吉也夫君<lb/>
　子履謙乃其常行非為保其位而為之也而言存其<lb/>
　位者盖能致恭所以能存其位言謙之道如此如言<lb/>
　為善有令名君子豈為令名而為善也哉亦言其令<lb/>
　名者為善之故也<lb/>
<pb n="6b"/>
六四无不利撝謙<lb/>
　四居上體切近君位六五之君又以謙柔自處九三<lb/>
　又有大功徳為上所任衆所宗而已居其上當恭畏<lb/>
　以奉謙徳之君卑巽以讓勞謙之臣動作施為无所<lb/>
　不利於撝謙也撝施布之象如人手之撝也動息進<lb/>
　退必施其謙盖居多懼之地又在賢臣之上故也<lb/>
象曰无不利撝謙不違則也<lb/>
　凡人之謙有所宜施不可過其宜也如六五或用侵<lb/>
<pb n="7a"/>
　伐是也唯四以處近君之地據勞臣之上故凡所動<lb/>
　作靡不利於施謙如是然後中於法則故曰不違則<lb/>
　也謂得其宜也<lb/>
六五不富以其鄰利用侵伐无不利<lb/>
　富者衆之所歸唯財為能聚人五以君位之尊而執<lb/>
　謙順以接於下衆所歸也故不富而能有其鄰也鄰<lb/>
　近也不富而得人之親也為人君而持謙順天下所<lb/>
　歸心也然君道不可專尚謙柔必須威武相濟然後<lb/>
<pb n="7b"/>
　能懐服天下故利用行侵伐也威徳並著然後盡君<lb/>
　道之宜而无所不利也葢五之謙柔當防於過故發<lb/>
　此義<lb/>
象曰利用侵伐征不服也<lb/>
　征其文徳謙巽所不能服者也文徳所不能服而不<lb/>
　用威武何以平治天下非人君之中道謙之過也<lb/>
上六鳴謙利用行師征邑國<lb/>
　六以柔處柔順之極又處謙之極極乎謙者也以極<lb/>
<pb n="8a"/>
　謙而反居高未得遂其謙之志故至發於聲音又柔<lb/>
　處謙之極亦必見於聲色故曰鳴謙雖居无位之地<lb/>
　非任天下之事然人之行己必須剛柔相濟上謙之<lb/>
　極也至於太甚則反為過矣故利在以剛武自治邑<lb/>
　國己之私有行師謂用剛武征邑國謂自治其私<lb/>
象曰鳴謙志未得也可用行師征邑國也<lb/>
　謙極而居上欲謙之志未得故不勝其切至於鳴也<lb/>
　雖不當位謙既過極宜以剛武自治其私故云利用<lb/>
<pb n="8b"/>
　行師征邑國也<lb/>
䷏<hi>坤下震上</hi>
　豫序卦有大而能謙必豫故受之以豫承二卦之義<lb/>
　而為次也有既大而能謙則有豫樂也豫者安和恱<lb/>
　樂之義為卦震上坤下順動之象動而和順是以豫<lb/>
　也九四為動之主上下羣隂所共應也坤又承之以<lb/>
　順是以動而上下順應故為和豫之義以二象言之<lb/>
　雷出於地上陽始潛閉於地中及其動而出地奮發<lb/>
<pb n="9a"/>
　其聲通暢和豫故為豫也<lb/>
豫利建侯行師<lb/>
　豫順而動也豫之義所利在於建侯行師夫建侯樹<lb/>
　屏所以共安天下諸侯和順則萬民悦服兵師之興<lb/>
　衆心和恱則順從而有功故悦豫之道利於建侯行<lb/>
　師也又上動而下順諸侯從王師衆順令之象君萬<lb/>
　邦聚大衆非和悅不能使之服從也<lb/>
彖曰豫剛應而志行順以動豫<lb/>
<pb n="9b"/>
　剛應謂四為羣隂所應剛得衆應也志行謂陽志上<lb/>
　行動而上下順從其志得行也順以動豫震動而坤<lb/>
　順為動而順理順理而動又為動而衆順所以豫也<lb/>
豫順以動故天地如之而况建侯行師乎<lb/>
　以豫順而動則天地如之而弗違况建侯行師豈有<lb/>
　不順乎天地之道萬物之理唯至順而已大人所以<lb/>
　先天後天而不違者亦順乎理而已<lb/>
天地以順動故日月不過而四時不忒聖人以順動則<lb/>
<pb n="10a"/>
刑罰清而民服<lb/>
　復詳言順動之道天地之運以其順動所以日月之<lb/>
　度不過差四時之行不愆忒聖人以順動故經正而<lb/>
　民興於善刑罸清簡而萬民服也<lb/>
豫之時義大矣哉<lb/>
　既言豫順之道矣然其㫖味淵永言盡而意有餘也<lb/>
　故復贊之云豫之時義大矣哉欲人研味其理優柔<lb/>
　涵泳而識之也時義謂豫之時義諸卦之時與義用<lb/>
<pb n="10b"/>
　大者皆贊其大矣哉豫以下十一卦是也豫遯姤旅<lb/>
　言時義坎睽蹇言時用頤大過解革言時各以其大<lb/>
　者也<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
　雷者陽氣奮發隂陽相薄而成聲也陽始潛閉地中<lb/>
　及其動則出地奮震也始閉鬱及奮發則通暢和豫<lb/>
　故為豫也坤順震發和順積中而發於聲樂之象也<lb/>
<pb n="11a"/>
　先王觀雷出地而奮和暢發於聲之象作樂樂以褒<lb/>
　崇功徳其殷盛至於薦之上帝推配之以祖考殷盛<lb/>
　也禮有殷奠謂盛也薦上帝配祖考盛之至也<lb/>
初六鳴豫凶<lb/>
　初六以隂柔居下四豫之主也而應之是不中正之<lb/>
　小人處豫而為上所寵其志意滿極不勝其豫至發<lb/>
　於聲音輕淺如是必至於凶也鳴發於聲也<lb/>
象曰初六鳴豫志窮凶也<lb/>
<pb n="11b"/>
　云初六謂其以隂柔處下而志意窮極不勝其豫至<lb/>
　於鳴也必驕肆而致凶矣<lb/>
六二介于石不終日貞吉<lb/>
　逸豫之道放則失正故豫之諸爻多不得正才與時<lb/>
　合也唯六二一爻處中正又无應為自守之象當豫<lb/>
　之時獨能以中正自守可謂特立之操是其節介如<lb/>
　石之堅也介于石其介如石也人之於豫樂心恱之<lb/>
　故遲遲遂至於耽戀不能已也二以中正自守其介<lb/>
<pb n="12a"/>
　如石其去之速不俟終日故貞正而吉也處豫不可<lb/>
　安且久也久則溺矣如二可謂見幾而作者也夫子<lb/>
　因二之見幾而極言知幾之道曰知幾其神乎君子<lb/>
　上交不謟下交不瀆其知幾乎幾者動之㣲吉之先<lb/>
　見者也君子見幾而作不俟終日易曰介于石不終<lb/>
　日貞吉介如石焉寧用終日斷可識矣君子知㣲知<lb/>
　彰知柔知剛萬夫之望夫見事之幾㣲者其神妙矣<lb/>
　乎君子上交不至於謟下交不至於瀆者蓋知幾也<lb/>
<pb n="12b"/>
　不知幾則至於過而不已交於上以恭巽故過則為<lb/>
　謟交於下以和易故過則為瀆君子見於幾㣲故不<lb/>
　至於過也所謂幾者始動之㣲也吉凶之端可先見<lb/>
　而未著者也獨言吉者見之於先豈復至有凶也君<lb/>
　子明哲見事之幾㣲故能其介如石其守既堅則不<lb/>
　惑而明見幾而動豈俟終日也斷别也其判别可見<lb/>
　矣㣲與彰柔與剛相對者也君子見㣲則知彰矣見<lb/>
　柔則知剛矣知幾如是衆所仰也故贊之曰萬夫之<lb/>
<pb n="13a"/>
　望<lb/>
象曰不終日貞吉以中正也<lb/>
　能不終日而貞且吉者以有中正之徳也中正故其<lb/>
　守堅而能辨之早去之速爻言六二處豫之道為教<lb/>
　之意深矣<lb/>
六三盱豫悔遲有悔<lb/>
　六三隂而居陽不中不正之人也以不中正而處豫<lb/>
　動皆有悔盱上視也上瞻望於四則以不中正不為<lb/>
<pb n="13b"/>
　四所取故有悔也四豫之主與之切近苟遲遲而不<lb/>
　前則見棄絶亦有悔也葢處身不正進退皆有悔吝<lb/>
　當如之何在正身而已君子處已有道以禮制心雖<lb/>
　處豫時不失中正故无悔也<lb/>
象曰盱豫有悔位不當也<lb/>
　自處不當失中正也是以進退有悔<lb/>
九四由豫大有得勿疑朋盍簪<lb/>
　豫之所以為豫者由九四也為動之主動而衆隂悦<lb/>
<pb n="14a"/>
　順為豫之義四大臣之位六五之君順從之以陽剛<lb/>
　而任上之事豫之所由也故云由豫大有得言得大<lb/>
　行其志以致天下之豫也勿疑朋盍簪四居大臣之<lb/>
　位承柔弱之君而當天下之任危疑之地也獨當上<lb/>
　之倚任而下无同徳之助所以疑也唯當盡其至誠<lb/>
　勿有疑慮則朋類自當盍聚夫欲上下之信唯至誠<lb/>
　而已苟盡其至誠則何患乎其无助也簪聚也簪之<lb/>
　名簪取聚髮也或曰卦唯一陽安得同徳之助曰居<lb/>
<pb n="14b"/>
　上位而至誠求助理必得之姤之九五曰有隕自天<lb/>
　是也四以陽剛迫近君位而專主乎豫聖人宜為之<lb/>
　戒而不然者豫和順之道也由和順之道不失為臣<lb/>
　之正也如此而專主於豫乃是任天下之事而致時<lb/>
　於豫者也故唯戒以至誠勿疑<lb/>
象曰由豫大有得志大行也<lb/>
　由已而致天下於樂豫故為大有得謂其志得大行<lb/>
　也<lb/>
<pb n="15a"/>
六五貞疾恒不死<lb/>
　六五以隂柔居君位當豫之時沈溺於豫不能自立<lb/>
　者也權之所主衆之所歸皆在於四四之陽剛得衆<lb/>
　非躭惑柔弱之君所能制也乃柔弱不能自立之君<lb/>
　受制於専權之臣也居得君位貞也受制於下有疾<lb/>
　苦也六居尊位權雖失而位未亡也故云貞疾恒不<lb/>
　死言貞而有疾常疾而不死如漢魏末世之君也人<lb/>
　君致危亡之道非一而以豫為多在四不言失正而<lb/>
<pb n="15b"/>
　於五乃見其强逼者四本无失故於四言大臣任天<lb/>
　下之事之義於五則言柔弱居尊不能自立威權去<lb/>
　己之義各據爻以取義故不同也若五不失君道而<lb/>
　四主於豫乃是任得其人安享其功如太甲成王也<lb/>
　蒙亦以隂居尊位二以陽為蒙之主然彼吉而此疾<lb/>
　者時不同也童蒙而資之於人宜也躭豫而失之於<lb/>
　人危亡之道也故蒙相應則倚任者也豫相逼則失<lb/>
　權者也又上下之心專歸於四也<lb/>
<pb n="16a"/>
象曰六五貞疾乗剛也恒不死中未亡也<lb/>
　貞而疾由乗剛為剛所逼也恒不死中之尊位未亡<lb/>
　也<lb/>
上六㝠豫成有渝无咎<lb/>
　上六隂柔非有中正之徳以隂居上不正也而當豫<lb/>
　極之時以君子居斯時亦當戒懼况隂柔乎乃躭肆<lb/>
　於豫昏迷不知反者也在豫之終故為昏㝠已成也<lb/>
　若能有渝變則可以无咎矣在豫之終有變之義人<lb/>
<pb n="16b"/>
　之失苟能自變皆可以无咎故㝠豫雖已成能變則<lb/>
　善也聖人發此義所以勸遷善也故更不言㝠之凶<lb/>
　專言渝之无咎<lb/>
象曰㝠豫在上何可長也<lb/>
　昏㝠於豫至於終極災咎行及矣其可長然乎當速<lb/>
　渝也<lb/>
䷐<hi>震下兊上</hi>
　隨序卦豫必有隨故受之以隨夫悦豫之道物所随<lb/>
<pb n="17a"/>
　也隨所以次豫也為卦兊上震下兌為説震為動説<lb/>
　而動動而說皆隨之義女隨人者也以少女從長男<lb/>
　隨之義也又震為雷兌為澤雷震於澤中澤随而動<lb/>
　隨之象也又以卦變言之乾之上來居坤之下坤之<lb/>
　初徃居乾之上陽來下於隂也以陽下隂隂必説随<lb/>
　為隨之義凡成卦既取二體之義又有取爻義者復<lb/>
　有更取卦變之義者如隨之取義尤為詳備<lb/>
隨元亨利貞无咎<lb/>
<pb n="17b"/>
　隨之道可以致大亨也君子之道為衆所隨與己随<lb/>
　於人及臨事擇所隨皆隨也随得其道則可以致大<lb/>
　亨也凡人君之從善臣下之奉命學者之徙義臨事<lb/>
　而從長皆隨也隨之道利在於貞正隨得其正然後<lb/>
　能大亨而无咎失其正則有咎矣豈能亨乎<lb/>
彖曰隨剛來而下柔動而說隨<lb/>
大亨貞无咎而天下隨時<lb/>
　卦所以為随以剛來而下柔動而説也謂乾之上九<lb/>
<pb n="18a"/>
　來居坤之下坤之初六徃居乾之上以陽剛來下於<lb/>
　隂柔是以上下下以貴下賤能如是物之所説随也<lb/>
　又下動而上説動而可說也所以隨也如是則可大<lb/>
　亨而得正能大亨而得正則為无咎不能亨不得正<lb/>
　則非可隨之道豈能使天下隨之乎天下所随者時<lb/>
　也故云天下隨時<lb/>
隨時之義大矣哉<lb/>
　君子之道隨時而動從宜適變不可為典要非造道<lb/>
<pb n="18b"/>
　之深知幾能權者不能與於此也故贊之曰隨時之<lb/>
　義大矣哉凡贊之者欲人知其義之大玩而識之也<lb/>
　此贊隨時之義大與豫等諸卦不同諸卦時與義是<lb/>
　兩事<lb/>
象曰澤中有雷隨君子以嚮晦入宴息<lb/>
　雷震於澤中澤隨震而動為隨之象君子觀象以隨<lb/>
　時而動隨時之宜萬事皆然取其最明且近者言之<lb/>
　君子以嚮晦入宴息君子晝則自强不息及嚮昏晦<lb/>
<pb n="19a"/>
　則入居於内宴息以安其身起居隨時適其宜也禮<lb/>
　君子晝不居内夜不居外隨時之道也<lb/>
初九官有渝貞吉出門交有功<lb/>
　九居隨時而震體且動之主有所隨者也官主守也<lb/>
　既有所隨是其所主守有變易也故曰官有渝貞吉<lb/>
　所隨得正則吉也有渝而不得正乃過動也出門交<lb/>
　有功人心所從多所親愛者也常人之情愛之則見<lb/>
　其是惡之則見其非故妻孥之言雖失而多從所憎<lb/>
<pb n="19b"/>
　之言雖善為惡也苟以親愛而随之則是私情所與<lb/>
　豈合正理故出門而交則有功也出門謂非私暱交<lb/>
　不以私故其隨當而有功<lb/>
象曰官有渝從正吉也<lb/>
　既有隨而變必所從得正則吉也所從不正則有悔<lb/>
　吝<lb/>
出門交有功不失也<lb/>
　出門而交非牽於私其交必正矣正則无失而有功<lb/>
<pb n="20a"/>
六二係小子失丈夫<lb/>
　二應五而比初隨先於近柔不能固守故為之戒云<lb/>
　若係小子則失丈夫也初陽在下小子也五正應在<lb/>
　上丈夫也二若志係於初則失九五之正應是失丈<lb/>
　夫也係小子而失丈夫舎正應而從不正其咎大矣<lb/>
　二有中正之徳非必至如是也在隨之時當為之戒<lb/>
　也<lb/>
象曰係小子弗兼與也<lb/>
<pb n="20b"/>
　人之所隨得正則逺邪從非則失是无兩從之理二<lb/>
　苟係初則失五矣弗能兼與也所以戒人從正當專<lb/>
　一也<lb/>
六三係丈夫失小子隨有求得利居貞<lb/>
　丈夫九四也小子初也陽之在上者丈夫也居下者<lb/>
　小子也三雖與初同體而切近於四故係於四也大<lb/>
　抵隂柔不能自立常親係於所近者上係於四故下<lb/>
　失於初舎初從上得隨之宜也上隨則善也如昏之<lb/>
<pb n="21a"/>
　隨明事之從善上隨也背是從非舎明逐暗下隨也<lb/>
　四亦无應无隨之者也近得三之隨必與之親善故<lb/>
　三之隨四有求必得也人之随於上而上與之是得<lb/>
　所求也又凡所求者可得也雖然固不可非理枉道<lb/>
　以隨於上苟取愛說以遂所求如此乃小人邪謟趨<lb/>
　利之為也故云利居貞自處於正則所謂有求而必<lb/>
　得者乃正事君子之隨也<lb/>
象曰係丈夫志舎下也<lb/>
<pb n="21b"/>
　既隨於上則是其志舎下而不從也舎下而從上舎<lb/>
　卑而從高也於隨為善矣<lb/>
九四隨有獲貞凶有孚在道以明何咎<lb/>
　九四以陽剛之才處臣位之極若於隨有獲則雖正<lb/>
　亦凶有獲謂得天下之心隨於己為臣之道當使恩<lb/>
　威一出於上衆心皆隨於君若人心從己危疑之道<lb/>
　也故凶居此地者奈何唯孚誠積於中動為合於道<lb/>
　以明哲處之則又何咎古之人有行之者伊尹周公<lb/>
<pb n="22a"/>
　孔明是也皆徳及於民而民隨之其得民之隨所以<lb/>
　成其君之功致其國之安其至誠存乎中是有孚也<lb/>
　其所施為无不中道在道也唯其明哲故能如是以<lb/>
　明也復何過咎之有是以下信而上不疑位極而无<lb/>
　逼上之嫌勢重而无專强之過非聖人大賢則不能<lb/>
　也其次如唐之郭子儀威震主而主不疑亦由中有<lb/>
　誠孚而處无甚失也非明哲能如是乎<lb/>
象曰隨有𫉬其義凶也有孚在道明功也<lb/>
<pb n="22b"/>
　居近君之位而有𫉬其義固凶能有孚而在道則无<lb/>
　咎蓋明哲之功也<lb/>
九五孚于嘉吉<lb/>
　九五居尊得正而中實是其中誠在於隨善其吉可<lb/>
　知嘉善也自人君至於庻人隨道之吉唯在隨善而<lb/>
　已下應二之正中為随善之義<lb/>
象曰孚于嘉吉位正中也<lb/>
　處正中之位由正中之道孚誠所隨者正中也所謂<lb/>
<pb n="23a"/>
　嘉也其吉可知所孚之嘉謂六二也隨以得中為善<lb/>
　隨之所防者過也蓋心所說随則不知其過矣<lb/>
上六拘係之乃從維之王用亨于西山<lb/>
　上六以柔順而居隨之極極乎隨者也拘係之謂随<lb/>
　之極如拘持縻係之乃從維之又從而維繫之也謂<lb/>
　隨之固結如此王用亨于西山隨之極如是昔者太<lb/>
　王用此道亨王業于西山太王避狄之難去豳來岐<lb/>
　豳人老稚扶攜以隨之如歸市盖其人心之隨固結<lb/>
<pb n="23b"/>
　如此用此故能亨盛其王業於西山西山岐山也周<lb/>
　之王業盖興於此上居隨極固為太過然在得民之<lb/>
　隨與隨善之固如此乃為善也施於他則過矣<lb/>
象曰拘係之上窮也<lb/>
　隨之固如拘繫維持隨道之窮極也<lb/>
䷑<hi>巽下艮上</hi>
　蠱序卦以喜隨人者必有事故受之以蠱承二卦之<lb/>
　義以為次也夫喜悦以隨於人者必有事也无事則<lb/>
<pb n="24a"/>
　何喜何隨蠱所以次隨也蠱事也蠱非訓事蠱乃有<lb/>
　事也為卦山下有風風在山下遇山而回則物亂是<lb/>
　為蠱象蠱之義壊亂也在文為蟲皿皿之有蟲蠱壞<lb/>
　之義左氏傳云風落山女惑男以長女下於少男亂<lb/>
　其情也風遇山而回物皆撓亂是為有事之象故云<lb/>
　蠱者事也既蠱而治之亦事也以卦之象言之所以<lb/>
　成蠱也以卦之才言之所以治蠱也<lb/>
蠱元亨利涉大川<lb/>
<pb n="24b"/>
　既蠱則有復治之理自古治必因亂亂則開治理自<lb/>
　然也如卦之才以治蠱則能致元亨也蠱之大者濟<lb/>
　時之艱難險阻也故曰利涉大川<lb/>
先甲三日後甲三日<lb/>
　甲數之首事之始也如辰之甲乙甲第甲令皆謂首<lb/>
　也事之端也治蠱之道當思慮其先後三日蓋推原<lb/>
　先後為救弊可乆之道先甲謂先於此究其所以然<lb/>
　也後甲謂後於此慮其將然也一日二日至於三日<lb/>
<pb n="25a"/>
　言慮之深推之逺也究其所以然則知救之之道慮<lb/>
　其將然則知備之之方善救則前弊可革善備則後<lb/>
　利可久此古之聖王所以新天下而垂後世也後之<lb/>
　治蠱者不明聖人先甲後甲之誡慮淺而事近故勞<lb/>
　於救世而亂不革功未及成而弊已生矣甲者事之<lb/>
　首庚者變更之首制作政教之類則云甲舉其首也<lb/>
　發號施令之事則云庚庚猶更也有所更變也<lb/>
象曰蠱剛上而柔下巽而止蠱<lb/>
<pb n="25b"/>
　以卦變及二體之義而言剛上而柔下謂乾之初九<lb/>
　上而為上九坤之上六下而為初六也陽剛尊而在<lb/>
　上者也今徃居於上隂柔卑而在下者也今來居於<lb/>
　下男雖少而居上女雖長而在下尊卑得正上下順<lb/>
　理治蠱之道也由剛之上柔之下變而為艮巽艮止<lb/>
　也巽順也下巽而上止止於巽順也以巽順之道治<lb/>
　蠱是以元亨也<lb/>
蠱元亨而天下治也<lb/>
<pb n="26a"/>
　治蠱之道如卦之才則元亨而天下治矣夫治亂者<lb/>
　苟能使尊卑上下之義正在下者巽順在上者能止<lb/>
　齊安定之事皆止於順則何蠱之不治也其道大善<lb/>
　而亨也如此則天下治矣<lb/>
利涉大川徃有事也<lb/>
　方天下壞亂之際宜涉艱險以徃而濟之是徃有所<lb/>
　事也<lb/>
先甲三日後甲三日終則有始天行也<lb/>
<pb n="26b"/>
　夫有始則必有終既終則必有始天之道也聖人知<lb/>
　終始之道故能原始而究其所以然要終而備其將<lb/>
　然先甲後甲而為之慮所以能治蠱而致元亨也<lb/>
象曰山下有風蠱君子以振民育徳<lb/>
　山下有風風遇山而回則物皆散亂故為有事之象<lb/>
　君子觀有事之象以振濟於民養育其徳也在己則<lb/>
　養徳於天下則濟民君子之所事无大於此二者<lb/>
初六幹父之蠱有子考无咎厲終吉<lb/>
<pb n="27a"/>
　初六雖居最下成卦由之有主之義居内在下而為<lb/>
　主子幹父蠱也子幹父蠱之道能堪其事則為有子<lb/>
　而其考得无咎不然則為父之累故必惕厲則得終<lb/>
　吉也處卑而尸尊事自當兢畏以六之才雖能巽順<lb/>
　體乃隂柔在下无應而主幹非有能濟之義若以不<lb/>
　克幹而言則其義甚小故專言為子幹蠱之道必克<lb/>
　濟則不累其父能厲則可以終吉乃備見為子幹蠱<lb/>
　之大法也<lb/>
<pb n="27b"/>
象曰幹父之蠱意承考也<lb/>
　子幹父蠱之道意在承當於父之事也故祗敬其事<lb/>
　以置父於无咎之地常懷惕厲則終得其吉也盡誠<lb/>
　於父事吉之道也<lb/>
九二幹母之蠱不可貞<lb/>
　九二陽剛為六五所應是以陽剛之才在下而幹夫<lb/>
　在上隂柔之事也故取子幹母蠱為義以剛陽之臣<lb/>
　輔柔弱之君義亦相近二巽體而處柔順義為多幹<lb/>
<pb n="28a"/>
　母之蠱之道也夫子之於母當以柔巽輔導之使得<lb/>
　於義不順而致敗蠱則子之罪也從容將順豈无道<lb/>
　乎以婦人言之則隂柔可知若伸已剛陽之道遽然<lb/>
　矯拂則傷恩所害大矣亦安能入乎在乎屈己下意<lb/>
　巽順將承使之身正事治而已故曰不可貞謂不可<lb/>
　貞固盡其剛直之道如是乃中道也又安能使之為<lb/>
　甚高之事乎若於柔弱之君盡誠竭忠致之於中道<lb/>
　則可矣又安能使之大有為乎且以周公之聖輔成<lb/>
<pb n="28b"/>
　王成王非甚柔弱也然能使之為成王而已守成不<lb/>
　失道則可矣固不能使之為羲黄堯舜之事也二巽<lb/>
　體而得中是能巽順而得中道合不可貞之義得幹<lb/>
　母蠱之道也<lb/>
象曰幹母之蠱得中道也<lb/>
　二得中道而不過剛幹母蠱之善者也<lb/>
九三幹父之蠱小有悔无大咎<lb/>
　三以剛陽之才居下之上主幹者也子幹父之蠱也<lb/>
<pb n="29a"/>
　以陽處剛而不中剛之過也然而在巽體雖剛過而<lb/>
　不為无順順事親之本也又居得正故无大過以剛<lb/>
　陽之才克幹其事雖以剛過而有小小之悔終无大<lb/>
　過咎也然有小悔已非善事親也<lb/>
象曰幹父之蠱終无咎也<lb/>
　以三之才幹父之蠱雖小有悔終无大咎也蓋剛斷<lb/>
　能幹不失正而有順所以終无咎也<lb/>
六四裕父之蠱徃見吝<lb/>
<pb n="29b"/>
　四以隂居隂柔順之才也所處得正故為寛裕以處<lb/>
　其父事者也夫柔順之才而處正僅能循常自守而<lb/>
　已若徃幹過常之事則不勝而見吝也以隂柔而无<lb/>
　應助徃安能濟<lb/>
象曰裕父之蠱徃未得也<lb/>
　以四之才守常居寛裕之時則可矣欲有所徃則未<lb/>
　得也加其所任則不勝矣<lb/>
六五幹父之蠱用譽<lb/>
<pb n="30a"/>
　五居尊位以隂柔之質當人君之幹而下應於九二<lb/>
　是能任剛陽之臣也雖能下應剛陽之賢而倚任之<lb/>
　然已實隂柔故不能為創始開基之事承其舊業則<lb/>
　可矣故為幹父之蠱夫創業垂統之事非剛明之才<lb/>
　則不能繼世之君雖柔弱之資苟能任剛賢則可以<lb/>
　為善繼而成令譽也太甲成王皆以臣而用譽者也<lb/>
象曰幹父用譽承以徳也<lb/>
　幹父之蠱而用有令譽者以其在下之賢承輔之以<lb/>
<pb n="30b"/>
　剛中之徳也<lb/>
上九不事王侯高尚其事<lb/>
　上九居蠱之終无繫應於下處事之外无所事之地<lb/>
　也以剛明之才无應援而處无事之地是賢人君子<lb/>
　不偶於時而高潔自守不累於世務者也故云不事<lb/>
　王侯高尚其事古之人有行之者伊尹太公望之始<lb/>
　曾子子思之徒是也不屈道以徇時既不得施設於<lb/>
　天下則自善其身尊高敦尚其事守其志節而已士<lb/>
<pb n="31a"/>
　之自髙尚亦非一道有懐抱道徳不偶於時而髙潔<lb/>
　自守者有知止足之道退而自保者有量能度分安<lb/>
　於不求知者有清介自守不屑天下之事獨潔其身<lb/>
　者所處雖有得失小大之殊皆自髙尚其事者也象<lb/>
　所謂志可則者進退合道者也<lb/>
象曰不事王侯志可則也<lb/>
　如上九之處事外不累於世務不臣事於王侯盖進<lb/>
　退以道用舍隨時非賢者能之乎其所存之志可為<lb/>
<pb n="31b"/>
　法則也<lb/>
䷒<hi>兑下坤上</hi>
　臨序卦有事而後可大故受之以臨臨者大也蠱者<lb/>
　事也有事則可大矣故受之以臨也韓康伯云可大<lb/>
　之業由事而生二陽方長而盛大故為臨也為卦澤<lb/>
　上有地澤上之地岸也與水相際臨近乎水故為臨<lb/>
　天下之物密近相臨者莫若地與水故地上有水則<lb/>
　為比澤上有地則為臨也臨者臨民臨事凡所臨皆<lb/>
<pb n="32a"/>
　是在卦取自上臨下臨民之義<lb/>
臨元亨利貞<lb/>
　以卦才言也臨之道如卦之才則大亨而正也<lb/>
至于八月有凶<lb/>
　二陽方長於下陽道嚮盛之時聖人豫為之戒曰陽<lb/>
　雖方長至於八月則其道消矣是有凶也大率聖人<lb/>
　為戒必於方盛之時方盛而慮衰則可以防其滿極<lb/>
　而圗其永久若既衰而後戒亦无及矣自古天下安<lb/>
<pb n="32b"/>
　治未有久而不亂者盖不能戒於盛也方其盛而不<lb/>
　知戒故狃安富而驕侈生樂舒肆則綱紀壊忘禍亂<lb/>
　則釁孽萌是以浸淫不知亂之至也<lb/>
彖曰臨剛浸而長<lb/>
説而順剛中而應<lb/>
大亨以正天之道也<lb/>
　浸漸也二陽長於下而漸進也下兌上坤和説而順<lb/>
　也剛得中道而有應助是以能大亨而得正合天之<lb/>
<pb n="33a"/>
　道剛正而和順天之道也化育之功所以不息者剛<lb/>
　正和順而已以此臨人臨事臨天下莫不大亨而得<lb/>
　正也兌為説説乃和也夬彖云決而和<lb/>
至于八月有凶消不久也<lb/>
　臨二陽生陽方漸盛之時故聖人為之戒云陽雖方<lb/>
　長然至于八月則消而凶矣八月謂陽生之八月陽<lb/>
　始生於復自復至遯凡八月自建子至建未也二隂<lb/>
　長而陽消矣故云消不久也在隂陽之氣言之則消<lb/>
<pb n="33b"/>
　長如循環不可易也以人事言之則陽為君子隂為<lb/>
　小人方君子道長之時聖人為之誡使知極則有凶<lb/>
　之理而虞備之常不至於滿極則无凶也<lb/>
象曰澤上有地臨君子以教思无窮容保民无疆<lb/>
　澤之上有地澤岸也水之際也物之相臨與含容无<lb/>
　若水之在地故澤上有地為臨也君子觀親臨之象<lb/>
　則教思无窮親臨於民則有教導之意思也无窮至<lb/>
　誠无斁也觀含容之象則有容保民之心无疆廣大<lb/>
<pb n="34a"/>
　无疆限也含容有廣大之意故為无窮无疆之義<lb/>
初九咸臨貞吉<lb/>
　咸感也陽長之時感動於隂四應於初感之者也比<lb/>
　他卦相應尤重四近君之位初得正位與四感應是<lb/>
　以正道為當位所信任得行其志獲乎上而得行其<lb/>
　正道是以吉也他卦初上爻不言得位失位盖初終<lb/>
　之義為重也臨則以初得位居正為重凡言貞吉有<lb/>
　既正且吉者有得正則吉者有貞固守之則吉者各<lb/>
<pb n="34b"/>
　隨其事也<lb/>
象曰咸臨貞吉志行正也<lb/>
　所謂貞吉九之志在於行正也以九居陽又應四之<lb/>
　正其志正也<lb/>
九二咸臨吉无不利<lb/>
　二方陽長而漸盛感動於六五中順之君其交之親<lb/>
　故見信任得行其志所臨吉而无不利也吉者已然<lb/>
　如是故吉也无不利者將然於所施為无所不利也<lb/>
<pb n="35a"/>
象曰咸臨吉无不利未順命也<lb/>
　未者非遽之辭孟子或問勸齊伐燕有諸曰未也又<lb/>
　云仲子所食之粟伯夷之所樹歟抑亦盗跖之所樹<lb/>
　歟是未可知也史記侯嬴曰人固未易知古人用字<lb/>
　之意皆如此今人大率用對已字故意似異然實不<lb/>
　殊也九二與五感應以臨下盖以剛徳之長而又得<lb/>
　中至誠相感非由順上之命也是以吉而无不利五<lb/>
　順體而二説體又隂陽相應故象特明其非由説順<lb/>
<pb n="35b"/>
　也<lb/>
六三甘臨无攸利既憂之无咎<lb/>
　三居下之上臨人者也隂柔而説體又處不中正以<lb/>
　甘説臨人者也在上而以甘説臨下失徳之甚无所<lb/>
　利也兌性既説又乗二陽之上陽方長而上進故不<lb/>
　安而益甘既知危懼而憂之若能持謙守正至誠以<lb/>
　自處則无咎也邪説由已能憂而改之復何咎乎<lb/>
象曰甘臨位不當也既憂之咎不長也<lb/>
<pb n="36a"/>
　隂柔之人處不中正而居下之上復乗二陽是處不<lb/>
　當位也既能知懼而憂之則必強勉自改故其過咎<lb/>
　不長也<lb/>
六四至臨无咎<lb/>
　四居上之下與下體相比是切臨於下臨之至也臨<lb/>
　道尚近故以比為至四居正位而下應於剛陽之初<lb/>
　處近君之位守正而任賢以親臨於下是以无咎所<lb/>
　處當也<lb/>
<pb n="36b"/>
象曰至臨无咎位當也<lb/>
　居近君之位為得其任以隂處四為得其正與初相<lb/>
　應為下賢所以无咎盖由位之當也<lb/>
六五知臨大君之宜吉<lb/>
　五以柔中順體居尊位而下應於二剛中之臣是能<lb/>
　倚任於二不勞而治以知臨下者也夫以一人之身<lb/>
　臨乎天下之廣若區區自任豈能周於萬事故自任<lb/>
　其知者適足為不知惟能取天下之善任天下之聰<lb/>
<pb n="37a"/>
　明則无所不周是不自任其知則其知大矣五順應<lb/>
　於九二剛中之賢任之以臨下乃已以明知臨天下<lb/>
　大君之所宜也其吉可知<lb/>
象曰大君之宜行中之謂也<lb/>
　君臣道合盖以氣類相求五有中徳故能倚任剛中<lb/>
　之賢成大君之宜成知臨之功盖由行其中徳也人<lb/>
　君之於賢才非道同徳合豈能用也<lb/>
上六敦臨吉无咎<lb/>
<pb n="37b"/>
　上六坤之極順之至也而居臨之終敦厚於臨也與<lb/>
　初二雖非正應然大率隂求於陽又其至順故志在<lb/>
　從乎二陽尊而應卑髙而從下尊賢取善敦厚之至<lb/>
　也故曰敦臨所以吉而无咎隂柔在上非能臨者宜<lb/>
　有咎也以其敦厚於順剛是以吉而无咎六居臨之<lb/>
　終而不取極義臨无過極故止為厚義上无位之地<lb/>
　止以在上言<lb/>
象曰敦臨之吉志在内也<lb/>
<pb n="38a"/>
　志在内應乎初與二也志順剛陽而敦篤其吉可知<lb/>
　也<lb/>
䷓<hi>坤下巽上</hi>
　觀序卦臨者大也物大然後可觀故受之以觀觀所<lb/>
　以次臨也凡觀視於物則為觀為觀於下則為觀如<lb/>
　樓觀謂之觀者為觀於下也人君上觀天道下觀民<lb/>
　俗則為觀修徳行政為民瞻仰則為觀風行地上徧<lb/>
　觸萬類周觀之象也二陽在上四隂在下陽剛居尊<lb/>
<pb n="38b"/>
　為羣下所觀仰觀之義也在諸爻則惟取觀見隨時<lb/>
　為義也<lb/>
觀盥而不薦有孚顒若<lb/>
　予聞之胡翼之先生曰君子居上為天下之表儀必<lb/>
　極其荘敬則下觀仰而化也故為天下之觀當如宗<lb/>
　廟之祭始盥之時不可如既薦之後則下民盡其至<lb/>
　誠顒然瞻仰之矣盥謂祭祀之始盥手酌鬱鬯於地<lb/>
　求神之時也薦謂獻腥獻熟之時也盥者事之始人<lb/>
<pb n="39a"/>
　心方盡其精誠嚴肅之至也至既薦之後禮數繁縟<lb/>
　則人心㪚而精一不若始盥之時矣居上者正其表<lb/>
　儀以為下民之觀當荘嚴如始盥之初勿使誠意少<lb/>
　㪚如既薦之後則天下之人莫不盡其孚誠顒然瞻<lb/>
　仰之矣顒仰望也<lb/>
彖曰大觀在上順而巽中正以觀天下<lb/>
　五居尊位以剛陽中正之徳為下所觀其徳甚大故<lb/>
　曰大觀在上下坤而上巽是能順而巽也五居中正<lb/>
<pb n="39b"/>
　以巽順中正之徳為觀於天下也<lb/>
觀盥而不薦有孚顒若下觀而化也<lb/>
　為觀之道嚴敬如始盥之時則下民至誠瞻仰而從<lb/>
　化也不薦謂不使誠意少㪚也<lb/>
觀天之神道而四時不忒聖人以神道設教而天下服矣<lb/>
　天道至神故曰神道觀天之運行四時无有差忒<lb/>
　則見其神妙聖人見天道之神體神道以設教故天<lb/>
　下莫不服也夫天道至神故運行四時化育萬物无<lb/>
<pb n="40a"/>
　有差忒至神之道莫可名言惟聖人黙契體其妙用<lb/>
　設為政教故天下之人涵泳其徳而不知其功鼓舞<lb/>
　其化而莫測其用自然仰觀而戴服故曰以神道設<lb/>
　教而天下服矣<lb/>
象曰風行地上觀先王以省方觀民設教<lb/>
　風行地上周及庶物為由歴周覽之象故先王體之<lb/>
　為省方之禮以觀民俗而設政教也天子巡省四方<lb/>
　觀視民俗設為政教如奢則約之以儉儉則示之以<lb/>
<pb n="40b"/>
　禮是也省方觀民也設教為民觀也<lb/>
初六童觀小人无咎君子吝<lb/>
　六以隂柔之質居逺於陽是以觀見者淺近如童稚<lb/>
　然故曰童觀陽剛中正在上賢聖之君也近之則見<lb/>
　其道徳之盛所觀深逺初乃逺之所見不明如童蒙<lb/>
　之觀也小人下民也所見昏淺不能識君子之道乃<lb/>
　常分也不足謂之過咎若君子而如是則可鄙吝也<lb/>
象曰初六童觀小人道也<lb/>
<pb n="41a"/>
　所觀不明如童稚乃小人之分故曰小人道也<lb/>
六二闚觀利女貞<lb/>
　二應於五觀於五也五剛陽中正之道非二隂暗柔<lb/>
　弱所能觀見也故但如闚覘之觀耳闚覘之觀雖少<lb/>
　見而不能甚明也二既不能明見剛陽中正之道則<lb/>
　利如女子之貞雖見之不能甚明而能順從者女子<lb/>
　之道也在女子為貞也二既不能明見九五之道能<lb/>
　如女子之順從則不失中正乃為利也<lb/>
<pb n="41b"/>
象曰闚觀女貞亦可醜也<lb/>
　君子不能觀見剛陽中正之大道而僅闚覘其彷彿<lb/>
　雖能順從乃同女子之貞亦可羞醜也<lb/>
六三觀我生進退<lb/>
　三居非其位處順之極能順時以進退者也若居當<lb/>
　其位則无進退之義也觀我生我之所生謂動作施<lb/>
　為出於己者觀其所生而隨宜進退所以處雖非正<lb/>
　而未至失道也隨時進退求不失道故无悔咎以能<lb/>
<pb n="42a"/>
　順也<lb/>
象曰觀我生進退未失道也<lb/>
　觀已之生而進退以順乎宜故未至於失道也<lb/>
六四觀國之光利用賓于王<lb/>
　觀莫明於近五以剛陽中正居尊位聖賢之君也四<lb/>
　切近之觀見其道故云觀國之光觀見國之盛徳光<lb/>
　輝也不指君之身而云國者在人君而言豈止觀其<lb/>
　行一身乎當觀天下之政化則人君之道徳可見矣<lb/>
<pb n="42b"/>
　四雖隂柔而巽體居正切近於五觀見而能順從者<lb/>
　也利用賓于王夫聖明在上則懐抱才徳之人皆願<lb/>
　進于朝廷輔戴之以康濟天下四既觀見人君之徳<lb/>
　國家之治光華盛羙所宜賓于王朝效其智力上輔<lb/>
　於君以施澤天下故云利用賓于王也古者有賢徳<lb/>
　之人則人君賓禮之故士之仕進於王朝則謂之賓<lb/>
象曰觀國之光尚賓也<lb/>
　君子懐負才業志在乎兼善天下然有卷懐自守者<lb/>
<pb n="43a"/>
　盖時无明君莫能用其道不得已也豈君子之志哉<lb/>
　故孟子曰中天下而立定四海之民君子樂之既觀<lb/>
　見國之盛徳光華古人所謂非常之遇也所以志願<lb/>
　登進王朝以行其道故云觀國之光尚賓也尚謂志<lb/>
　尚其志意願慕賓于王朝也<lb/>
九五觀我生君子无咎<lb/>
　九五居人君之位時之治亂俗之羙惡繫乎已而已<lb/>
　觀已之生若天下之俗皆君子矣則是已之所為政<lb/>
<pb n="43b"/>
　化善也乃无咎矣若天下之俗未合君子之道則是<lb/>
　已之所為政治未善不能免於咎也<lb/>
象曰觀我生觀民也<lb/>
　我生出於己者人君欲觀己之施為善否當觀於民<lb/>
　民俗善則政化善也王弼云觀民以察已之道是也<lb/>
上九觀其生君子无咎<lb/>
　上九以陽剛之徳處於上為下之所觀而不當位是<lb/>
　賢人君子不在於位而道徳為天下所觀仰者也觀<lb/>
<pb n="44a"/>
　其生觀其所生也謂出於已者徳業行義也既為天<lb/>
　下所觀仰故自觀其所生若皆君子矣則无過咎也<lb/>
　苟未君子則何以使人觀仰矜式是其咎也<lb/>
象曰觀其生志未平也<lb/>
　雖不在位然以人觀其徳用為儀法故當自慎省觀<lb/>
　其所生常不失於君子則人不失所望而化之矣不<lb/>
　可以不在於位故安然放意无所事也是其志意未<lb/>
　得安也故云志未平也平謂安寜也<lb/>
<pb n="44b"/>
䷔<hi>震下離上</hi>
　噬嗑序卦可觀而後有所合故受之以噬嗑嗑者合<lb/>
　也既有可觀然後有來合之者也噬嗑所以次觀也<lb/>
　噬齧也嗑合也口中有物間之齧而後合之也卦上<lb/>
　下二剛爻而中柔外剛中虚人頥口之象也中虚之<lb/>
　中又一剛爻為頥中有物之象口中有物則隔其上<lb/>
　下不得嗑必齧之則得嗑故為噬嗑聖人以卦之象<lb/>
　推之於天下之事在口則為有物隔而不得合在天<lb/>
<pb n="45a"/>
　下則為有強梗或讒邪間隔於其間故天下之事不<lb/>
　得合也當用刑罰小則懲戒大則誅戮以除去之然<lb/>
　後天下之治得成矣凡天下至於一國一家至於萬<lb/>
　事所以不和合者皆由有間也无間則合矣以至天<lb/>
　地之生萬物之成皆合而後能遂凡未合者皆有間<lb/>
　也若君臣父子親戚朋友之間有離貳怨隙者盖讒<lb/>
　邪間於其間也除去之則和合矣故間隔者天下之<lb/>
　大害也聖人觀噬嗑之象推之於天下萬事皆使去<lb/>
<pb n="45b"/>
　其間隔而合之則无不和且治矣噬嗑者治天下之<lb/>
　大用也去天下之間在任刑罰故卦取用刑為義在<lb/>
　二體明照而威震乃用刑之象也<lb/>
噬嗑亨利用獄<lb/>
　噬嗑亨卦自有亨義也天下之事所以不得亨者以<lb/>
　有間也噬而嗑之則亨通矣利用獄噬而嗑之之道<lb/>
　宜用刑獄也天下之間非刑獄何以去之不云利用<lb/>
　刑而云利用獄者卦有明照之象利於察獄也獄者<lb/>
<pb n="46a"/>
　所以究察情偽得其情則知為間之道然後可以設<lb/>
　防與致刑也<lb/>
彖曰頥中有物曰噬嗑<lb/>
噬嗑而亨<lb/>
　頥中有物故為噬嗑有物間於頥中則為害噬而嗑<lb/>
　之則其害亡乃亨通也故云噬嗑而亨<lb/>
剛柔分動而明雷電合而章<lb/>
　以卦才言也剛爻與柔爻相間剛柔分而不相雜為<lb/>
<pb n="46b"/>
　明辨之象明辨察獄之本也動而明下震上離其動<lb/>
　而明也雷電合而章雷震而電耀相須並見合而章<lb/>
　也照與威並行用獄之道也能照則无所隠情有威<lb/>
　則莫敢不畏上既以二象言其動而明故復言威照<lb/>
　並用之意<lb/>
柔得中而上行雖不當位利用獄也<lb/>
　六五以柔居中為用柔得中之義上行謂居尊位雖<lb/>
　不當位謂以柔居五為不當而利於用獄者治獄之<lb/>
<pb n="47a"/>
　道全剛則傷於嚴暴過柔則失於寛縱五為用獄之<lb/>
　主以柔處剛而得中得用獄之宜也以柔居剛為利<lb/>
　用獄以剛居柔為利否曰剛柔質也居用也用柔非<lb/>
　治獄之宜也<lb/>
象曰雷電噬嗑先王以明罰敕法<lb/>
　象无倒置者疑此文互也雷電相須並見之物亦有<lb/>
　嗑象電明而雷威先王觀雷電之象法其明與威以<lb/>
　明其刑罰飭其法令法者明事理而為之防者也<lb/>
<pb n="47b"/>
初九屨校滅趾无咎<lb/>
　九居初最下无位者也下民之象為受刑之人當用<lb/>
　刑之始罪小而刑輕校木械也其過小故屨之於足<lb/>
　以滅傷其趾人有小過校而滅其趾則當懲懼不敢<lb/>
　進於惡矣故得无咎繫辭云小懲而大誡此小人之<lb/>
　福也言懲之於小與初故得无咎也初與上无位為<lb/>
　受刑之人餘四爻皆為用刑之人初居最下无位者<lb/>
　也上處尊位之上過於尊位亦无位者也王弼以為<lb/>
<pb n="48a"/>
　无隂陽之位隂陽係於竒偶豈容无也然諸卦初上<lb/>
　不言當位不當位者盖初終之義為大臨之初九則<lb/>
　以位為正若需上六云不當位乾上九云无位爵位<lb/>
　之位非隂陽之位也<lb/>
象曰屨校滅趾不行也<lb/>
　屨校而滅傷其趾則知懲誡而不敢長其惡故云不<lb/>
　行也古人制刑有小罪則校其趾盖取禁止其行使<lb/>
　不進於惡也<lb/>
<pb n="48b"/>
六二噬膚滅鼻无咎<lb/>
　二應五之位用刑者也四爻皆取噬為義二居中得<lb/>
　正是用刑得其中正也用刑得其中正則罪惡者易<lb/>
　服故取噬膚為象噬齧人之肌膚為易入也滅沒也<lb/>
　深入至沒其鼻也二以中正之道其刑易服然乗初<lb/>
　剛是用刑于剛強之人刑剛強之人必須深痛故至<lb/>
　滅鼻而无咎也中正之道易以服人與嚴刑以待剛<lb/>
　強義不相妨<lb/>
<pb n="49a"/>
象曰噬膚滅鼻乗剛也<lb/>
　深至滅鼻者乗剛故也乗剛乃用刑於剛強之人不<lb/>
　得不深嚴也深嚴則得宜乃所謂中也<lb/>
六三噬腊肉遇毒小吝无咎<lb/>
　三居下之上用刑者也六居三處不當位自處不得<lb/>
　其當而刑于人則人不服而怨懟悖犯之如噬齧乾<lb/>
　腊堅韌之物而遇毒惡之味反傷于口也用刑而人<lb/>
　不服反致怨傷是可鄙吝也然當噬嗑之時大要噬<lb/>
<pb n="49b"/>
　間而嗑之雖其身處位不當而強梗難服至於遇毒<lb/>
　然用刑非為不當也故雖可吝而亦小噬而嗑之非<lb/>
　有咎也<lb/>
象曰遇毒位不當也<lb/>
　六三以隂居陽處位不當自處不當故所刑者難服<lb/>
　而反毒之也<lb/>
九四噬乾胏得金矢利艱貞吉<lb/>
　九四居近君之位當噬嗑之任者也四已過中是其<lb/>
<pb n="50a"/>
　間愈大而用刑愈深也故云噬乾胏胏肉之有聨骨<lb/>
　者乾肉而兼骨至堅難噬者也噬至堅而得金矢金<lb/>
　取剛矢取直九四陽徳剛直為得剛直之道雖用剛<lb/>
　直之道利在克艱其事而貞固其守則吉也九四剛<lb/>
　而明體陽而居柔剛明則傷於果故戒以知難居柔<lb/>
　則守不固故戒以堅貞剛而不貞者有矣凡失剛者<lb/>
　皆不貞也在噬嗑四最為善<lb/>
象曰利艱貞吉未光也<lb/>
<pb n="50b"/>
　凡言未光其道未光大也戒於利艱貞盖其所不足<lb/>
　也不得中正故也<lb/>
六五噬乾肉得黄金貞厲无咎<lb/>
　五在卦愈上而為噬乾肉反易於四之乾胏者五居<lb/>
　尊位乗在上之勢以刑於下其勢易也在卦將極矣<lb/>
　其為間甚大非易嗑也故為噬乾肉也得黄金黄中<lb/>
　色金剛物五居中為得中道處剛而四輔以剛得黄<lb/>
　金也五无應而四居大臣之位得其助也貞厲无咎<lb/>
<pb n="51a"/>
　六五雖處中剛然實柔體故戒以必正固而懐危厲<lb/>
　則得无咎也以柔居尊而當噬嗑之時豈可不貞固<lb/>
　而懐危懼哉<lb/>
象曰貞厲无咎得當也<lb/>
　所以能无咎者以所為得其當也所謂當居中用剛<lb/>
　而能守正慮危也<lb/>
上九何校滅耳凶<lb/>
　上過乎尊位无位者也故為受刑者居卦之終是其<lb/>
<pb n="51b"/>
　間大噬之極也繫辭所謂惡積而不可揜罪大而不<lb/>
　可解者也故何校而滅其耳凶可知矣何負也謂在<lb/>
　頸也<lb/>
象曰何校滅耳聰不明也<lb/>
　人之聾暗不悟積其罪惡以至於極古人制法罪之<lb/>
　大者何之以校為其无所聞知積成其惡故以校而<lb/>
　滅傷其耳誡聰之不明也<lb/>
䷕<hi>離下艮上</hi>
<pb n="52a"/>
　賁序卦嗑者合也物不可以苟合而已故受之以賁<lb/>
　賁者飾也物之合則必有文文乃飾也如人之合聚<lb/>
　則有威儀上下物之合聚則有次序行列合則必有<lb/>
　文也賁所以次噬嗑也為卦山下有火山者草木百<lb/>
　物之所聚也下有火則照見其上草木品彚皆被其<lb/>
　光彩有賁飾之象故為賁也<lb/>
賁亨小利有攸往<lb/>
　物有飾而後能亨故曰无本不立无文不行有實而<lb/>
<pb n="52b"/>
　加飾則可以亨矣文飾之道可増其光彩故能小利<lb/>
　於進也<lb/>
彖曰賁亨<lb/>
柔來而文剛故亨分剛上而文柔故小利有攸往天文<lb/>
也文明以止人文也<lb/>
　卦為賁飾之象以上下二體剛柔交相為文飾也下<lb/>
　體本乾柔来文其中而為離上體本坤剛往文其上<lb/>
　而為艮乃為山下有火止於文明而成賁也天下之<lb/>
<pb n="53a"/>
　事无飾不行故賁則能亨也柔来而文剛故亨柔来<lb/>
　文於剛而成文明之象文明所以為賁也賁之道能<lb/>
　致亨實由飾而能亨也分剛上而文柔故小利有攸<lb/>
　往分乾之中爻往文於艮之上也事由飾而加盛由<lb/>
　飾而能行故小利有攸往夫往而能利者以有本也<lb/>
　賁飾之道非能増其實也但加之文彩耳事由文而<lb/>
　顯盛故為小利有攸往亨者亨通也往者加進也二<lb/>
　卦之變共成賁義而彖分言上下各主一事者盖離<lb/>
<pb n="53b"/>
　明足以致亨文柔又能小進也天文也文明以止人<lb/>
　文也此承上文言隂陽剛柔相文者天之文也止於<lb/>
　文明者人之文也止謂處於文明也質必有文自然<lb/>
　之理理必有對待生生之本也有上則有下有此則<lb/>
　有彼有質則有文一不獨立二則為文非知道者孰<lb/>
　能識之天文天之理也人文人之道也<lb/>
觀乎天文以察時變<lb/>
　天文謂日月星辰之錯列寒暑隂陽之代變觀其運<lb/>
<pb n="54a"/>
　行以察四時之遷改也<lb/>
觀乎人文以化成天下<lb/>
　人文人理之倫序觀人文以教化天下天下成其禮<lb/>
　俗乃聖人用賁之道也賁之象取山下有火又取卦<lb/>
　變柔来文剛剛上文柔凡卦有以二體之義及二象<lb/>
　而成者如屯取動乎險中與雲雷訟取上剛下險與<lb/>
　天水違行是也有取一爻者成卦之由也柔得位而<lb/>
　上下應之曰小畜柔得尊位大中而上下應之曰大<lb/>
<pb n="54b"/>
　有是也有取二體又取消長之義者雷在地中復山<lb/>
　附于地剥是也有取二象兼取二爻交變為義者風<lb/>
　雷益兼取損上益下山下有澤損兼取損下益上是<lb/>
　也有既以二象成卦復取爻之義者夬之剛决柔姤<lb/>
　之柔遇剛是也有以用成卦者巽乎水而上水井木<lb/>
　上有火鼎是也鼎又以卦形為象有以形為象者山<lb/>
　下有雷頥頥中有物曰噬嗑是也此成卦之義也如<lb/>
　剛上柔下損上益下謂剛居上柔在下損於上益於<lb/>
<pb n="55a"/>
　下據成卦而言非謂就卦中升降也如訟无妄云剛<lb/>
　来豈自上體而来也凡以柔居五者皆云柔進而上<lb/>
　行柔居下者也乃居尊位是進而上也非謂自下體<lb/>
　而上也卦之變皆自乾坤先儒不達故謂賁本是泰<lb/>
　卦豈有乾坤重而為泰又由泰而變之理下離本乾<lb/>
　中爻變而成離上艮本坤上爻變而成艮離在内故<lb/>
　云柔来艮在上故云剛上非自下體而上也乾坤變<lb/>
　而為六子八卦重而為六十四皆由乾坤之變也<lb/>
<pb n="55b"/>
象曰山下有火賁君子以明庶政无敢折獄<lb/>
　山者草木百物之所聚生也火在其下而上照庶類<lb/>
　皆被其光明為賁飾之象也君子觀山下有火明照<lb/>
　之象以修明其庶政成文明之治而无果敢於折獄<lb/>
　也折獄者人君之所致慎也豈可恃其明而輕自用<lb/>
　乎乃聖人之用心也為戒湥矣象之所取唯以山下<lb/>
　有火明照庶物以用明為戒而賁亦自有无敢折獄<lb/>
　之義折獄者專用情實有文飾則沒其情矣故无敢<lb/>
<pb n="56a"/>
　用文以折獄也<lb/>
初九賁其趾舍車而徒<lb/>
　初九以剛陽居明體而處下君子有剛明之徳而在<lb/>
　下者也君子在无位之地无所施於天下惟自賁飾<lb/>
　其所行而已趾取在下而所以行也君子修飾之道<lb/>
　正其所行守節處義其行不苟義或不當則舎車輿<lb/>
　而寜徒行衆人之所羞而君子以為賁也舎車而徒<lb/>
　之義兼於比應取之初比二而應四應四正也與二<lb/>
<pb n="56b"/>
　非正也九之剛明守義不近與於二而逺應于四舍<lb/>
　易而從難如舎車而徒行也守節義君子之賁也是<lb/>
　故君子所賁世俗所羞世俗所貴君子所賤以車徒<lb/>
　為言者因趾與行為義也<lb/>
象曰舎車而徒義弗乗也<lb/>
　舎車而徒行者於義不可以乗也初應四正也從二<lb/>
　非正也近舎二之易而從四之難舍車而徒行也君<lb/>
　子之賁守其義而已<lb/>
<pb n="57a"/>
六二賁其須<lb/>
　卦之為賁雖由兩爻之變而文明之義為重二實賁<lb/>
　之主也故主言賁之道飾於物者不能大變其質也<lb/>
　因其質而加飾耳故取須義須隨頥而動者也動止<lb/>
　唯繫於所附猶善惡不由于賁也二之文明惟為賁<lb/>
　飾善惡則繫其質也<lb/>
象曰賁其須與上興也<lb/>
　以須為象者謂其與上同興也隨上而動動止惟繫<lb/>
<pb n="57b"/>
　所附也猶加飾于物因其質而賁之善惡在其質也<lb/>
九三賁如濡如永貞吉<lb/>
　三處文明之極與二四二隂間處相賁賁之盛者也<lb/>
　故云賁如如辭助也賁飾之盛光彩潤澤故云濡如<lb/>
　光彩之盛則有潤澤詩云麀鹿濯濯永貞吉三與二<lb/>
　四非正應相比而成相賁故戒以常永貞正賁者飾<lb/>
　也賁飾之事難乎常也故永貞則吉三與四相賁又<lb/>
　下比於二二柔文一剛上下交賁為賁之盛也<lb/>
<pb n="58a"/>
象曰永貞之吉終莫之陵也<lb/>
　飾而不常且非正人所陵侮也故戒能永正則吉也<lb/>
　其賁既常而正誰能陵之乎<lb/>
六四賁如皤如白馬翰如匪㓂婚媾<lb/>
　四與初為正應相賁者也本當賁如而為三所隔故<lb/>
　不獲相賁而皤如皤白也未獲賁也馬在下而動者<lb/>
　也未獲相賁故云白馬其從正應之志如飛故云翰<lb/>
　如匪為九三之㓂讐所隔則婚媾遂其相親矣已之<lb/>
<pb n="58b"/>
　所乗與動於下者馬之象也初四正應終必獲親第<lb/>
　始為其間隔耳<lb/>
象曰六四當位疑也匪㓂婚媾終无尤也<lb/>
　四與初相逺而三介於其間是所當之位為可疑也<lb/>
　雖為三㓂讐所隔未得親於婚媾然其正應理直義<lb/>
　勝終必得合故云終无尤也尤怨也終得相賁故无<lb/>
　怨尤也<lb/>
六五賁于丘園束帛戔戔吝終吉<lb/>
<pb n="59a"/>
　六五以隂柔之質密比于上九剛陽之賢隂比于陽<lb/>
　復无所繫應從之者也受賁於上九也自古設險守<lb/>
　國故城壘多依丘坂丘謂在外而近且髙者園圃之<lb/>
　地最近城邑亦在外而近者丘園謂在外而近者指<lb/>
　上九也六五雖居君位而隂柔之才不足自守與上<lb/>
　之剛陽相比而志從焉𫉬賁於外比之賢賁于丘園<lb/>
　也若能受賁於上九受其裁制如束帛而戔戔則雖<lb/>
　其柔弱不能自為為可吝少然能從於人成賁之功<lb/>
<pb n="59b"/>
　終𫉬其吉也戔戔剪裁分裂之狀帛未用則束之故<lb/>
　謂之束帛及其制為衣服必剪裁分裂戔戔然束帛<lb/>
　喻六五本質戔戔謂受人剪製而成用也其資於人<lb/>
　與蒙同而蒙不言吝者盖童蒙而賴於人乃其宜也<lb/>
　非童幼而資賁於人為可吝耳然享其功終為吉也<lb/>
象曰六五之吉有喜也<lb/>
　能從人以成賁之功亨其吉美是有喜也<lb/>
上九白賁无咎<lb/>
<pb n="60a"/>
　上九賁之極也賁飾之極則失於華偽惟能質白其<lb/>
　賁則无過失之咎白素也尚質素則不失其本真所<lb/>
　謂尚質素者非无飾也不使華沒實耳<lb/>
象曰白賁无咎上得志也<lb/>
　白賁无咎以其在上而得志也上九為得志者在上<lb/>
　而文柔成賁之功六五之君又受其賁故雖居无位<lb/>
　之地而實尸賁之功為得志也與他卦居極者異矣<lb/>
　既在上而得志處賁之極將有華偽失實之咎故戒<lb/>
<pb n="60b"/>
　以質素則无咎飾不可過也<lb/>
䷖<hi>坤下艮上</hi>
　剝序卦賁者飾也致飾然後亨則盡矣故受之以剝<lb/>
　天物至于文飾亨之極也極則必反故賁終則剝也<lb/>
　卦五隂而一陽隂始自下生漸長至于盛極羣隂消<lb/>
　剝於陽故為剝也以二體言之山附於地山髙起地<lb/>
　上而反附著於地頽剝之象也<lb/>
剝不利有攸往<lb/>
<pb n="61a"/>
　剝者羣隂長盛消剝於陽之時衆小人剝䘮於君子<lb/>
　故君子不利有所往惟當巽言晦迹隨時消息以免<lb/>
　小人之害也<lb/>
彖曰剝剝也柔變剛也<lb/>
不利有攸往小人長也<lb/>
　剝剝也謂剝落也柔變剛也柔長而剛變也夏至一<lb/>
　隂生而漸長一隂長則一陽消至於建戌則極而成<lb/>
　剝是隂柔變剛陽也隂小人之道方長盛而剝消於<lb/>
<pb n="61b"/>
　陽故君子不利有所往也<lb/>
順而止之觀象也君子尚消息盈虚天行也<lb/>
　君子當剝之時知不可有所往順時而止乃能觀剝<lb/>
　之象也卦有順止之象乃處剝之道君子當觀而體<lb/>
　之君子尚消息盈虚天行也君子存心消息盈虚之<lb/>
　理而能順之乃合乎天行也理有消衰有息長有盈<lb/>
　滿有虚損順之則吉逆之則凶君子隨時敦尚所以<lb/>
　事天也<lb/>
<pb n="62a"/>
象曰山附於地剝上以厚下安宅<lb/>
　艮重於坤山附于地也山髙起于地而反附著于地<lb/>
　圯剝之象也上謂人君與居人上者觀剝之象而厚<lb/>
　固其下以安其居也下者上之本未有基本固而能<lb/>
　剝者也故上之剝必自下下剝則上危矣為人上者<lb/>
　知理之如是則安養人民以厚其本乃所以安其居<lb/>
　也書曰民惟邦本本固邦寜<lb/>
初六剝牀以足蔑貞吉<lb/>
<pb n="62b"/>
　隂之剝陽自下而上以牀為象者取身之所處也自<lb/>
　下而剝漸至于身也剝牀以足剝牀之足也剝始自<lb/>
　下故為剝足隂自下進漸消蔑于貞正凶之道也蔑<lb/>
　无也謂消亡於正道也隂剝陽柔變剛是邪侵正小<lb/>
　人消君子其凶可知<lb/>
象曰剝牀以足以滅下也<lb/>
　取牀足為象者以隂侵沒陽于下也滅沒也侵滅正<lb/>
　道自下而上也<lb/>
<pb n="63a"/>
六二剝牀以辨蔑貞凶<lb/>
　辨分隔上下者牀之幹也隂漸進而上剝至于辨愈<lb/>
　蔑於正也凶益甚矣<lb/>
象曰剝牀以辨未有與也<lb/>
　隂之侵剝於陽得以益盛至於剥辨者以陽未有應<lb/>
　與故也小人侵剝君子若君子有與則可以勝小人<lb/>
　不能為害矣唯其无與所以被蔑而凶當消剝之時<lb/>
　而无徒與豈能自存也言未有與剝之未盛有與猶<lb/>
<pb n="63b"/>
　可勝也示人之意湥矣<lb/>
六三剝之无咎<lb/>
　衆隂剝陽之時而三獨居剛應剛與上下之隂異矣<lb/>
　志從於正在剝之時為无咎者也三之為可謂善矣<lb/>
　不言吉何也曰方羣隂剝陽衆小人害君子三雖從<lb/>
　正其勢孤弱所應在无位之地於斯時也難乎免矣<lb/>
　安得吉也其義為无咎耳言其无咎所以勸也<lb/>
象曰剝之无咎失上下也<lb/>
<pb n="64a"/>
　三居剝而无咎者其所處與上下諸隂不同是與其<lb/>
　同類相失於處剝之道為无咎如東漢之吕強是也<lb/>
六四剝牀以膚凶<lb/>
　始剝於牀足漸至于膚膚身之外也將滅其身矣其<lb/>
　凶可知隂長已盛陽剝已甚貞道已消故更不言蔑<lb/>
　貞直言凶也<lb/>
象曰剝牀以膚切近災也<lb/>
　五為君位剝已及四在人則剝其膚矣剝及其膚身<lb/>
<pb n="64b"/>
　垂于亡矣切近於災禍也<lb/>
六五貫魚以宫人寵无不利<lb/>
　剝及君位剝之極也其凶可知故更不言剝而别設<lb/>
　義以開小人遷善之門五羣隂之主也魚隂物故以<lb/>
　為象五能使羣隂順序如貫魚然反獲寵愛於在上<lb/>
　之陽如宫人則无所不利也宫人宫中之人妻妾侍<lb/>
　使也以隂言且取獲寵愛之義以一陽在上衆隂有<lb/>
　順從之道故發此義<lb/>
<pb n="65a"/>
象曰以宫人寵終无尤也<lb/>
　羣隂消剝於陽以至於極六五若能長率羣隂駢首<lb/>
　順序反獲寵愛於陽則終无過尤也於剝之將終復<lb/>
　發此義聖人勸遷善之意湥切之至也<lb/>
上九碩果不食君子得輿小人剝廬<lb/>
　諸陽消剝已盡獨有上九一爻尚存如碩大之果不<lb/>
　見食將見復生之理上九亦變則純隂矣然陽无可<lb/>
　盡之理變於上則生於下无間可容息也聖人發明<lb/>
<pb n="65b"/>
　此理以見陽與君子之道不可亡也或曰剝盡則為<lb/>
　純坤豈復有陽乎曰以卦配月則坤當十月以氣消<lb/>
　息言則陽剝為坤陽来為復陽未嘗盡也剝盡於上<lb/>
　則復生於下矣故十月謂之陽月恐疑其无陽也隂<lb/>
　亦然聖人不言耳隂道盛極之時其亂可知亂極則<lb/>
　自當思治故衆心願載於君子君子得輿也詩匪風<lb/>
　下泉所以居變風之終也理既如是在卦亦衆隂宗<lb/>
　陽為共載之象小人剝廬若小人則當剝之極剝其<lb/>
<pb n="66a"/>
　廬矣无所容其身也更不論爻之隂陽但言小人處<lb/>
　剝極則及其廬矣廬取在上之象或曰隂陽之消必<lb/>
　待盡而後復生於下此在上便有復生之義何也夬<lb/>
　之上六何以言終有凶曰上九居剝之極上有一陽<lb/>
　陽无可盡之理故明其有復生之義見君子之道不<lb/>
　可亡也夬者陽消隂隂小人之道也故但言其消亡<lb/>
　耳何用更言却有復生之理乎<lb/>
象曰君子得輿民所載也小人剝廬終不可用也<lb/>
<pb n="66b"/>
　正道消剝既極則人復思治故陽剛君子為民所承<lb/>
　載也若小人處剝之極則小人之窮耳終不可用也<lb/>
　非謂九為小人但言剝極之時小人如是也<lb/>
䷗<hi>震下坤上</hi>
　復序卦物不可以終盡剝窮上反下故受之以復物<lb/>
　无剝盡之理故剝極則復来隂極則陽生陽剝極於<lb/>
　上而復生於下窮上而反下也復所以次剝也為卦<lb/>
　一陽生於五隂之下隂極而陽復也嵗十月隂盛既<lb/>
<pb n="67a"/>
　極冬至則一陽復生於地中故為復也陽君子之道<lb/>
　陽消極而復反君子之道消極而復長也故為反善<lb/>
　之義<lb/>
復亨出入无疾朋來无咎<lb/>
　復亨既復則亨也陽氣復生於下漸亨盛而生育萬<lb/>
　物君子之道既復則漸以亨通澤於天下故復則有<lb/>
　亨盛之理也出入无疾出入謂生長復生於内入也<lb/>
　長進於外出也先云出語順耳陽生非自外也来於<lb/>
<pb n="67b"/>
　内故謂之入物之始生其氣至微故多屯艱陽之始<lb/>
　生其氣至微故多摧折春陽之發為隂寒所折觀草<lb/>
　木於朝暮則可見矣出入无疾謂微陽生長无害之<lb/>
　者也既无害之而其類漸進而来則將亨盛故无咎<lb/>
　也所謂咎在氣則為差忒在君子則為抑塞不得盡<lb/>
　其理陽之當復雖使有疾之固不能止其復也但為<lb/>
　阻礙耳而卦之才有无疾之義乃復道之善也一陽<lb/>
　始生至微固未能勝羣隂而發生萬物必待諸陽之<lb/>
<pb n="68a"/>
　来然後能成生物之功而无差忒以朋来而无咎也<lb/>
　三陽子丑寅之氣生成萬物衆陽之功也若君子之<lb/>
　道既消而復豈能便勝於小人必待其朋類漸盛則<lb/>
　能恊力以勝之也<lb/>
反復其道七日來復利有攸往<lb/>
　謂消長之道反復迭至陽之消至七日而来復姤陽<lb/>
　之始消也七變而成復故云七日謂七更也臨云八<lb/>
　月有凶謂陽長至于隂長歷八月也陽進則隂退君<lb/>
<pb n="68b"/>
　子道長則小人道消故利有攸往也<lb/>
彖曰復亨剛反<lb/>
動而以順行是以出入无疾朋來无咎<lb/>
　復亨謂剛反而亨也陽剛消極而来反既来反則漸<lb/>
　長盛而亨通矣動而以順行是以出入无疾朋来无<lb/>
　咎以卦才言其所以然也下動而上順是動而以順<lb/>
　行也陽剛反而順動是以得出入无疾朋来而无咎<lb/>
　也朋之来亦順動也<lb/>
<pb n="69a"/>
反復其道七日來復天行也<lb/>
利有攸往剛長也<lb/>
復其見天地之心乎<lb/>
　其道反復往来迭消迭息七日而来復者天地之運<lb/>
　行如是也消長相因天之理也陽剛君子之道長故<lb/>
　利有攸往一陽復於下乃天地生物之心也先儒皆<lb/>
　以静為見天地之心盖不知動之端乃天地之心也<lb/>
　非知道者孰能識之<lb/>
<pb n="69b"/>
象曰雷在地中復先王以至日閉關商旅不行后不省<lb/>
方<lb/>
　雷者隂陽相薄而成聲當陽之微未能發也雷在地<lb/>
　中陽始復之時也陽始生於下而甚微安静而後能<lb/>
　長先王順天道當至日陽之始生安静以養之故閉<lb/>
　關使商旅不得行人君不省視四方觀復之象而順<lb/>
　天道也在一人之身亦然當安静以養其陽也<lb/>
初九不逺復无祗悔元吉<lb/>
<pb n="70a"/>
　復者陽反来復也陽君子之道故復為反善之義初<lb/>
　剛陽来復處卦之初復之最先者也是不逺而復也<lb/>
　失而後有復不失則何復之有惟失之不逺而復則<lb/>
　不至於悔大善而吉也袛宜音袛抵也玉篇云適也<lb/>
　義亦同无袛悔不至於悔也坎卦曰袛既平无咎謂<lb/>
　至既平也顔子无形顯之過夫子謂其庶幾乃无袛<lb/>
　悔也過既未形而改何悔之有既未能不勉而中所<lb/>
　欲不踰矩是有過也然其明而剛故一有不善未嘗<lb/>
<pb n="70b"/>
　不知既知未嘗不遽改故不至於悔乃不逺復也袛<lb/>
　陸徳明音支玉篇五經文字羣經音辨並見衣部<lb/>
象曰不逺之復以修身也<lb/>
　不逺而復者君子所以修其身之道也學問之道无<lb/>
　他也唯其知不善則速改以從善而已<lb/>
六二休復吉<lb/>
　二雖隂爻處中正而切比於初志從於陽能下仁也<lb/>
　復之休羙者也復者復於禮也復禮則為仁初陽復<lb/>
<pb n="71a"/>
　復於仁也二比而下之所以羙而吉也<lb/>
象曰休復之吉以下仁也<lb/>
　為復之休羙而吉者以其能下仁也仁者天下之公<lb/>
　善之本也初復於仁二能親而下之是以吉也<lb/>
六三頻復厲无咎<lb/>
　三以隂躁處動之極復之頻數而不能固者也復貴<lb/>
　安固頻復頻失不安於復也復善而屢失危之道也<lb/>
　聖人開遷善之道與其復而危其屢失故云厲无咎<lb/>
<pb n="71b"/>
　不可以頻失而戒其復也頻失則為危屢復何咎過<lb/>
　在失而不在復也<lb/>
象曰頻復之厲義无咎也<lb/>
　頻復頻失雖為危厲然復善之義則无咎也<lb/>
六四中行獨復<lb/>
　此爻之義最宜詳玩四行羣隂之中而獨能復自處<lb/>
　於正下應於陽剛其志可謂善矣不言吉凶者盖四<lb/>
　以柔居羣隂之間初方甚微不足以相援无可濟之<lb/>
<pb n="72a"/>
　理故聖人但稱其能獨復而不欲言其獨從道而必<lb/>
　凶也曰然則不言无咎何也曰以隂居隂柔弱之甚<lb/>
　雖有從陽之志終不克濟非无咎也<lb/>
象曰中行獨復以從道也<lb/>
　稱其獨復者以其從陽剛君子之善道也<lb/>
六五敦復无悔<lb/>
　六五以中順之徳處君位能敦篤於復善者也故无<lb/>
　悔雖本善戒亦在其中矣陽復方微之時以柔居尊<lb/>
<pb n="72b"/>
　下復无助未能致亨吉也能无悔而已<lb/>
象曰敦復无悔中以自考也<lb/>
　以中道自成也五以隂居尊處中而體順能敦篤其<lb/>
　志以中道自成則可以无悔也自成謂成其中順之<lb/>
　徳<lb/>
上六迷復凶有災眚用行師終有大敗以其國君凶至<lb/>
于十年不克征<lb/>
　以隂柔居復之終終迷不復者也迷而不復其凶可<lb/>
<pb n="73a"/>
　知有災眚災天災自外来眚已過由自作既迷不復<lb/>
　善在已則動皆過失災禍亦自外而至盖所招也迷<lb/>
　道不復无施而可用以行師則終有大敗以之為國<lb/>
　則君之凶也十年者數之終至於十年不克征謂終<lb/>
　不能行既迷於道何時而可行也<lb/>
象曰迷復之凶反君道也<lb/>
　復則合道既迷於復與道相反也其凶可知以其國<lb/>
　君凶謂其反君道也人君居上而治衆當從天下之<lb/>
<pb n="73b"/>
　善乃迷於復反君之道也非止人君凡人迷於復者<lb/>
　皆反道而凶也<lb/>
䷘<hi>震下乾上</hi>
　无妄序卦復則不妄矣故受之以无妄復者反於道<lb/>
　也既復於道則合正理而无妄故復之後受之以无<lb/>
　妄也為卦乾上震下震動也動以天為无妄動以人<lb/>
　欲則妄矣无妄之義大矣哉<lb/>
无妄元亨利貞其匪正有眚不利有攸往<lb/>
<pb n="74a"/>
　无妄者至誠也至誠者天之道也天之化育萬物生<lb/>
　生不窮各正其性命乃无妄也人能合无妄之道則<lb/>
　所謂與天地合其徳也无妄有大亨之理君子行无<lb/>
　妄之道則可以致大亨矣无妄天之道也卦言人由<lb/>
　无妄之道也利貞法无妄之道利在貞正失貞正則<lb/>
　妄也雖无邪心苟不合正理則妄也乃邪心也故有<lb/>
　匪正則為過眚既已无妄不宜有往往則妄也<lb/>
彖曰无妄剛自外來而為主於内<lb/>
<pb n="74b"/>
　謂初九也坤初爻變而為震剛自外而来也震以初<lb/>
　爻為主成卦由之故初為无妄之主動以天為无妄<lb/>
　動而以天動為主也以剛變柔為以正去妄之象又<lb/>
　剛正為主於内无妄之義也九居初正也<lb/>
動而健剛中而應大亨以正天之命也<lb/>
　下動而上健是其動剛健也剛健无妄之體也剛中<lb/>
　而應五以剛居中正二復以中正相應是順理而不<lb/>
　妄也故其道大亨通而貞正乃天之命也天命謂天<lb/>
<pb n="75a"/>
　道也所謂无妄也<lb/>
其匪正有眚不利有攸往无妄之往何之矣天命不祐<lb/>
行矣哉<lb/>
　所謂无妄正而已小失於正則為有過乃妄也所謂<lb/>
　匪正盖由有往若无妄而不往何由有匪正乎无妄<lb/>
　者理之正也更有往將何之矣乃入於妄也往則悖<lb/>
　於天理天道所不祐可行乎哉<lb/>
象曰天下雷行物與无妄先王以茂對時育萬物<lb/>
<pb n="75b"/>
　雷行於天下隂陽交和相薄而成聲於是驚蟄蔵振<lb/>
　萌芽發生萬物其所賦與洪纎髙下各正其性命无<lb/>
　有差妄物與无妄也先王觀天下雷行發生賦與之<lb/>
　象而以茂對天時養育萬物使各得其宜如天與之<lb/>
　无妄也茂盛也茂對之為言猶盛行永言之比對時<lb/>
　謂順合天時天道生萬物各得其性命而不妄王者<lb/>
　體天之道養育人民以至昆蟲草木使各得其宜乃<lb/>
　對時育物之道也<lb/>
<pb n="76a"/>
初九无妄往吉<lb/>
　九以陽剛為主於内无妄之象以剛實變柔而居内<lb/>
　中誠不妄者也以无妄而往何所不吉卦辭言不利<lb/>
　有攸往謂既无妄不可復有往也過則妄矣爻言往<lb/>
　吉謂以无妄之道而行則吉也<lb/>
象曰无妄之往得志也<lb/>
　以无妄而往无不得其志也盖誠之於物无不能動<lb/>
　以之修身則身正以之治事則事得其理以之臨人<lb/>
<pb n="76b"/>
　則人感而化无所往而不得其志也<lb/>
六二不耕穫不菑畬則利有攸往<lb/>
　凡理之所然者非妄也人所欲為者乃妄也故以耕<lb/>
　穫菑畬譬之六二居中得正又應五之中正居動體<lb/>
　而柔順為動能順乎中正乃无妄者也故極言无妄<lb/>
　之義耕農之始穫其成終也田一嵗曰菑三嵗曰畬<lb/>
　不耕而穫不菑而畬謂不首造其事因其事理所當<lb/>
　然也首造其事則是人心所作為乃妄也因事之當<lb/>
<pb n="77a"/>
　然則是順理應物非妄也穫與畬是也盖耕則必有<lb/>
　穫菑則必有畬是事理之固然非心意之所造作也<lb/>
　或曰聖人制作以利天下者皆造端也豈非妄乎曰<lb/>
　聖人隨時制作合乎風氣之宜未嘗先時而開之也<lb/>
　若不待時則一聖人足以盡為矣豈待累聖繼作也<lb/>
　時乃事之端聖人隨時而為也<lb/>
象曰不耕穫未富也<lb/>
　未者非必之辭臨卦曰未順命是也不耕而穫不菑<lb/>
<pb n="77b"/>
　而畬因其事之當然既耕則必有穫既菑則必成畬<lb/>
　非必以穫畬之富而為也其始耕菑乃設心在於求<lb/>
　穫畬是以其富也心有欲而為者則妄也<lb/>
六三无妄之災或繫之牛行人之得邑人之災<lb/>
　三以隂柔而不中正是為妄者也又志應於上欲也<lb/>
　亦妄也在无妄之道為災害也人之妄動由有欲也<lb/>
　妄動而得亦必有失雖使得其所利其動而妄失已<lb/>
　大矣况復凶悔隨之乎知者見妄之得則知其失必<lb/>
<pb n="78a"/>
　與稱也故聖人因六三有妄之象而發明其理云无<lb/>
　妄之災或繫之牛行人之得邑人之災言如三之為<lb/>
　妄乃无妄之災害也設如有得其失隨至如或繫之<lb/>
　牛或謂設或也或繫得牛行人得之以為有得邑人<lb/>
　失牛乃是災也借使邑人繫得馬則行人失馬乃是<lb/>
　災也言有得則有失不足以為得也行人邑人但言<lb/>
　有得則有失非以為彼已也妄得之福災亦隨之妄<lb/>
　得之得失亦稱之固不足以為得也人能知此則不<lb/>
<pb n="78b"/>
　為妄動矣<lb/>
象曰行人得牛邑人災也<lb/>
　行人得牛乃邑人之災也有得則有失何足以為得<lb/>
　乎<lb/>
九四可貞无咎<lb/>
　四剛陽而居乾體復无應與无妄者也剛而无私豈<lb/>
　有妄乎可貞固守此自无咎也九居隂得為正乎曰<lb/>
　以陽居乾體若復處剛則為過矣過則妄也居四无<lb/>
<pb n="79a"/>
　尚剛之志也可貞與利貞不同可貞謂其所處可貞<lb/>
　固守之利貞謂利於貞也<lb/>
象曰可貞无咎固有之也<lb/>
　貞固守之則无咎也<lb/>
九五无妄之疾勿藥有喜<lb/>
　九以中正當尊位下復以中正順應之可謂无妄之<lb/>
　至者也其道无以加矣疾為之病者也以九五之无<lb/>
　妄如其有疾勿以藥治則有喜也人之有疾則以藥<lb/>
<pb n="79b"/>
　石攻去其邪以養其正若氣體平和本无疾病而攻<lb/>
　治之則反害其正矣故勿藥則有喜也有喜謂疾自<lb/>
　亡也无妄之所謂疾者謂若治之而不治率之而不<lb/>
　從化之而不革以妄而為无妄之疾舜之有苖周公<lb/>
　之管蔡孔子之叔孫武叔是也既已无妄而有疾之<lb/>
　者則當自如无妄之疾不足患也若遂自攻治乃是<lb/>
　渝其无妄而遷於妄也五既處无妄之極故惟戒在<lb/>
　動動則妄矣<lb/>
<pb n="80a"/>
象曰九妄之藥不可試也<lb/>
　人之有妄理必修改既无妄矣復藥以治之是反為<lb/>
　妄也其可用乎故云不可試也試暫用也猶曰少嘗<lb/>
　之也<lb/>
上九无妄行有𤯝无攸利<lb/>
　上九居卦之終无妄之極者也極而復行過於理也<lb/>
　過於理則妄也故上九而行則有過眚而无所利矣<lb/>
象曰无妄之行窮之災也<lb/>
<pb n="80b"/>
　无妄既極而復加進乃為妄矣是窮極而為災害也<lb/>
䷙<hi>乾下艮上</hi>
　大畜序卦有无妄然後可畜故受之以大畜无妄則<lb/>
　為有實故可畜聚大畜所以次无妄也為卦艮上乾<lb/>
　下天而在於山中所畜至大之象畜為畜止又為畜<lb/>
　聚止則聚矣取天在山中之象則為藴畜取艮之止<lb/>
　乾則為畜止止而後有積故止為畜義<lb/>
大畜利貞不家食吉利涉大川<lb/>
<pb n="81a"/>
　莫大於天而在山中艮在上而止乾於下皆藴畜至<lb/>
　大之象也在人為學術道徳充積於内乃所畜之大<lb/>
　也凡所畜聚皆是專言其大者人之藴畜宜得正道<lb/>
　故云利貞若夫異端偏學所畜至多而不正者固有<lb/>
　矣既道徳充積於内宜在上位以享天禄施為於天<lb/>
　下則不獨於一身之吉天下之吉也若窮處而自食<lb/>
　於家道之否也故不家食則吉所畜既大宜施之於<lb/>
　時濟天下之艱險乃大畜之用也故利渉大川此只<lb/>
<pb n="81b"/>
　據大畜之義而言彖更以卦之才徳而言諸爻則惟<lb/>
　有止畜之義盖易體道隨宜取明且近者<lb/>
彖曰大畜剛健篤實輝光日新其徳<lb/>
　以卦之才徳而言也乾體剛健艮體篤實人之才剛<lb/>
　健篤實則所畜能大充實而有輝光畜之不已則其<lb/>
　徳日新也<lb/>
剛上而尚賢能止健大正也<lb/>
　剛上陽居上也陽剛居尊位之上為尚賢之義止居<lb/>
<pb n="82a"/>
　健上為能止健之義止乎健者非大正則安能以剛<lb/>
　陽在上與尊尚賢徳能止至健皆大正之道也<lb/>
不家食吉養賢也<lb/>
利渉大川應乎天也<lb/>
　大畜之人所宜施其所畜以濟天下故不食於家則<lb/>
　吉謂居天位享天禄也國家養賢賢者得行其道也<lb/>
　利渉大川謂大有藴畜之人宜濟天下之艱險也彖<lb/>
　更發明卦才云所以能渉大川者以應乎天也六五<lb/>
<pb n="82b"/>
　君也下應乾之中爻乃大畜之君應乾而行也所行<lb/>
　能應乎天无艱險之不可濟况其他乎<lb/>
象曰天在山中大畜君子以多識前言往行以畜其徳<lb/>
　天為至大而在山之中所畜至大之象君子觀象以<lb/>
　大其藴畜人之藴畜由學而大在多聞前古聖賢之<lb/>
　言與行考跡以觀其用察言以求其心識而得之以<lb/>
　畜成其徳乃大畜之義也<lb/>
初九有厲利己<lb/>
<pb n="83a"/>
　大畜艮止畜乾也故乾三爻皆取被止為義艮三爻<lb/>
　皆取止之為義初以陽剛又健體而居下必上進者<lb/>
　也六四在上畜止於已安能敵在上得位之勢若犯<lb/>
　之而進則有危厲故利在已而不進也在他卦則四<lb/>
　與初為正應相援者也在大畜則相應乃為相止畜<lb/>
　上與三皆陽則為合志盖陽皆上進之物故有同志<lb/>
　之象而无相止之義<lb/>
象曰有厲利己不犯災也<lb/>
<pb n="83b"/>
　有危則宜已不可犯災危而行也不度其勢而進有<lb/>
　災必矣<lb/>
九二輿説輹<lb/>
　二為六五所畜止勢不可進也五據在上之勢豈可<lb/>
　犯也二雖剛健之體然其處得中道故進止无失雖<lb/>
　志於進度其勢之不可則止而不行如車輿脱去輪<lb/>
　輹謂不行也<lb/>
象曰輿説輹中无尤也<lb/>
<pb n="84a"/>
　輿説輹而不行者盖其處得中道動不失宜故无過<lb/>
　尤也善莫善於剛中柔中者不至於過柔耳剛中中<lb/>
　而才也初九處不得中故戒以有危宜已二得中進<lb/>
　止自无過差故但言輿説輹謂其能不行也不行則<lb/>
　无尤矣初輿二乾體剛健而不足以進四與五隂柔<lb/>
　而能止時之盛衰勢之強弱學易者所宜湥識也<lb/>
九三良馬逐利艱貞日閑輿衞利有攸往<lb/>
　三剛健之極而上九之陽亦上進之物又處畜之極<lb/>
<pb n="84b"/>
　而思變也與三乃不相畜而志同相應以進者也三<lb/>
　以剛健之才而在上者與合志而進其進如良馬之<lb/>
　馳逐言其速也雖其進之勢速不可恃其才之健與<lb/>
　上之應而忘備與慎也故宜艱難其事而由貞正之<lb/>
　道輿者用行之物衞者所以自防當自日常閑習其<lb/>
　車輿與其防衞則利有攸往矣三乾體而居正能貞<lb/>
　者也當其鋭進故戒以知難與不失其貞也志既鋭<lb/>
　於進雖剛明有時而失不得不戒也<lb/>
<pb n="85a"/>
象曰利有攸往上合志也<lb/>
　所以利有攸往者以與在上者合志也上九陽性上<lb/>
　進且畜已極故不下畜三而與合志上進也<lb/>
六四童牛之牿元吉<lb/>
　以位而言則四下應於初畜初者也初居最下陽之<lb/>
　㣲者微而畜之則易制猶童牛而加牿大善而吉也<lb/>
　槩論畜道則四艮體居上位而得正是以正徳居大<lb/>
　臣之位當畜之任者也大臣之任上畜止人君之邪<lb/>
<pb n="85b"/>
　心下畜止天下之惡人人之惡止於初則易既盛而<lb/>
　後禁則扞格而難勝故上之惡既甚則雖聖人救之<lb/>
　不能免違拂下之惡既甚則雖聖人治之不能免刑<lb/>
　戮莫若止之於初如童牛而加牿則元吉也牛之性<lb/>
　觝觸以角故牿以制之若童犢始角而加之以牿使<lb/>
　觝觸之性不發則易而无傷以况六四能畜止上下<lb/>
　之惡於未發之前則大善之吉也<lb/>
象曰六四元吉有喜也<lb/>
<pb n="86a"/>
　天下之惡已盛而止之則上勞於禁制而下傷於刑<lb/>
　誅故畜止於微小之前則大善而吉不勞而无傷故<lb/>
　可喜也四之畜初是也上畜亦然<lb/>
六五豶豕之牙吉<lb/>
　六五居君位止畜天下之邪惡夫以億兆之衆發其<lb/>
　邪欲之心人君欲力以制之雖密法嚴刑不能勝也<lb/>
　夫物有總攝事有機㑹聖人操得其要則視億兆之<lb/>
　心猶一心道之斯行止之則戢故不勞而治其用若<lb/>
<pb n="86b"/>
　豶豕之牙也豕剛躁之物而牙為猛利若強制其牙<lb/>
　則用力勞而不能止其躁猛雖縶之維之不能使之<lb/>
　變也若豶去其勢則牙雖存而剛躁自止其用如此<lb/>
　所以吉也君子發豶豕之義知天下之惡不可以力<lb/>
　制也則察其機持其要塞絶其本原故不假刑法嚴<lb/>
　峻而惡自止也且如止盜民有欲心見利則動苟不<lb/>
　知教而迫於飢寒雖刑殺日施其能勝億兆利欲之<lb/>
　心乎聖人則知所以止之之道不尚威刑而修政教<lb/>
<pb n="87a"/>
　使之有農桑之業知廉恥之道雖賞之不竊矣故止<lb/>
　惡之道在知其本得其要而已不嚴刑於彼而修政<lb/>
　於此是猶患豕牙之利不制其牙而豶其勢也<lb/>
象曰六五之吉有慶也<lb/>
　在上者不知止惡之方嚴刑以敵民欲則其傷甚而<lb/>
　无功若知其本制之有道則不勞无傷而俗革天下<lb/>
　之福慶也<lb/>
上九何天之衢亨<lb/>
<pb n="87b"/>
　予聞之胡先生曰天之衢亨誤加何字事極則反理<lb/>
　之常也故畜極而亨小畜畜之小故極而成大畜畜<lb/>
　之大故極而散極既當變又陽性上行故遂散也天<lb/>
　衢天路也謂虚空之中雲氣飛鳥往来故謂之天衢<lb/>
　天衢之亨謂其亨通曠濶无有蔽阻也在畜道則變<lb/>
　矣變而亨非畜道之亨也<lb/>
象曰何天之衢道大行也<lb/>
　何以謂之天衢以其无止礙道路大通行也以天衢<lb/>
<pb n="88a"/>
　非常語故象特設問曰何謂天之衢以道路大通行<lb/>
　取空豁之狀也以象有何字故爻下亦誤加之<lb/>
䷚<hi>震下艮上</hi>
　頥序卦物畜然後可養故受之以頥夫物既畜聚則<lb/>
　必有以養之无養則不能存息頥所以次大畜也卦<lb/>
　上艮下震上下二陽爻中含四隂上止而下動外實<lb/>
　而中虚人頥頷之象也頥養也人口所以飲食養人<lb/>
　之身故名為頥聖人設卦推養之義大至於天地養<lb/>
<pb n="88b"/>
　育萬物聖人養賢以及萬民與人之養生養形養徳<lb/>
　養人皆頥養之道也動息節宣以養生也飲食衣服<lb/>
　以養形也威儀行義以養徳也推已及物以養人也<lb/>
頥貞吉觀頥自求口實<lb/>
　頥之道以正則吉也人之養身養徳養人養於人皆<lb/>
　以正道則吉也天地造化養育萬物各得其宜者亦<lb/>
　正而已矣觀頥自求口實觀人之所頥與其自求口<lb/>
　實之道則善惡吉凶可見矣<lb/>
<pb n="89a"/>
彖曰頥貞吉養正則吉也觀頥觀其所養也自求口實<lb/>
觀其自養也<lb/>
　貞吉所養者正則吉也所養謂所養之人與養之之<lb/>
　道自求口實謂其自求養身之道皆以正則吉也<lb/>
天地養萬物聖人養賢以及萬民頤之時大矣哉<lb/>
　聖人極言頤之道而贊其大天地之道則養育萬物<lb/>
　養育萬物之道正而已矣聖人則養賢才與之共天<lb/>
　位使之食天祿俾施澤於天下養賢以及萬民也養<lb/>
<pb n="89b"/>
　賢所以養萬民也夫天地之中品物之衆非養則不<lb/>
　生聖人裁成天地之道輔相天地之宜以養天下至<lb/>
　於鳥獸草木皆有養之之政其道配天地故夫子推<lb/>
　頤之道贊天地與聖人之功曰頤之時大矣哉或云<lb/>
　義或云用或止云時以其大者也萬物之生與養時<lb/>
　為大故云時<lb/>
象曰山下有雷頤君子以慎言語節飲食<lb/>
　以二體言之山下有雷雷震於山下山之生物皆動<lb/>
<pb n="90a"/>
　其根荄發其萌芽為養之象以上下之義言之艮止<lb/>
　而震動上止下動頤頷之象以卦形言之上下二陽<lb/>
　中含四隂外實中虚頤口之象口所以養身也故君<lb/>
　子觀其象以養其身慎言語以養其徳節飲食以養<lb/>
　其體不唯就口取養義事之至近而所繫至大者莫<lb/>
　過於言語飲食也在身為言語於天下則凡命令政<lb/>
　教出於身者皆是慎之則必當而无失在身為飲食<lb/>
　於天下則凡貨資財用養於人者皆是節之則適宜<lb/>
<pb n="90b"/>
　而无傷推養之道養徳養天下莫不然也<lb/>
初九舍爾靈龜觀我朶頤凶<lb/>
　蒙之初六蒙者也爻乃主發蒙而言頤之初九亦假<lb/>
　外而言爾謂初也舍爾之靈龜乃觀我而朶頤我對<lb/>
　爾而設初之所以朶頤者四也然非四謂之也假設<lb/>
　之辭爾九陽體剛明其才智足以養正者也龜能咽<lb/>
　息不食靈龜喻其明智而可以不求養於外也才雖<lb/>
　如是然以陽居動體而在頤之時求頤人所欲也上<lb/>
<pb n="91a"/>
　應於四不能自守志在上行説所欲而朶頥者也心<lb/>
　既動則其自失必矣迷欲而失已以陽而從隂則何<lb/>
　所不至是以凶也朶頥為朶動其頥頷又人見食而<lb/>
　欲之則動頥垂涎故以為象<lb/>
象曰觀我朶頥亦不足貴也<lb/>
　九動體朶頥謂其説隂而志動既為欲所動則雖有<lb/>
　剛健明智之才終必自失故其才亦不足貴也人之<lb/>
　貴乎剛者為其能立而不屈於欲也貴乎明者為其<lb/>
<pb n="91b"/>
　能照而不失於正也既惑所欲而失其正何剛明之<lb/>
　有為可賤也<lb/>
六二顛頥拂經于丘頥征凶<lb/>
　女不能自處必從男隂不能獨立必從陽二隂柔不<lb/>
　能自養待養於人者也天子養天下諸侯養一國臣<lb/>
　食君上之祿民頼司牧之養皆以上養下理之正也<lb/>
　二既不能自養必求養於剛陽若反下求於初則為<lb/>
　顛倒故云顛頥顛則拂違經常不可行也若求養於<lb/>
<pb n="92a"/>
　丘則往必有凶丘在外而髙之物謂上九也卦止二<lb/>
　陽既不可顛頥于初若求頥于上九往則有凶在頥<lb/>
　之時相應則相養者也上非其應而往求養非道妄<lb/>
　動是以凶也顛頥則拂經不獲其養爾妄求於上往<lb/>
　則得凶也今有人才不足以自養見在上者勢力足<lb/>
　以養人非其族類妄往求之取辱得凶必矣六二中<lb/>
　正在他卦多吉而凶何也曰時然也隂柔既不足以<lb/>
　自養初上二爻皆非其與故往求則悖理而得凶也<lb/>
<pb n="92b"/>
象曰六二征凶行失類也<lb/>
　征而從上則凶者非其類故也往求而失其類得凶<lb/>
　宜矣行往也<lb/>
六三拂頥貞凶十年勿用无攸利<lb/>
　頤之道唯正則吉三以隂柔之質而處不中正又在<lb/>
　動之極是柔邪不正而動者也其養如此拂違於頤<lb/>
　之正道是以凶也得頤之正則所養皆吉求養養人<lb/>
　則合於義自養則成其徳三乃拂違正道故戒以十<lb/>
<pb n="93a"/>
　年勿用十數之終謂終不可用无所徃而利也<lb/>
象曰十年勿用道大悖也<lb/>
　所以戒終不可用以其所由之道大悖義理也<lb/>
六四顛頤吉虎視眈眈其欲逐逐无咎<lb/>
　四在人上大臣之位六以隂居之隂柔不足以自養<lb/>
　况養天下乎初九以剛陽居下在下之賢也與四為<lb/>
　應四又柔順而正是能順於初賴初之養也以上養<lb/>
　下則為順今反求下之養顛倒也故曰顛頤然已不<lb/>
<pb n="93b"/>
　勝其任求在下之賢而順從之以濟其事則天下得<lb/>
　其養而已无曠敗之咎故為吉也夫居上位者必有<lb/>
　才徳威望為下民所尊畏則事行而衆心服從若或<lb/>
　下易其上則政出而人違刑施而怨起輕於陵犯亂<lb/>
　之由也六四雖能順從剛陽不廢厥職然質本隂柔<lb/>
　賴人以濟人之所輕故必養其威嚴耽耽然如虎視<lb/>
　則能重其體貌下不敢易又從於人者必有常若間<lb/>
　或无繼則其政敗矣其欲謂所須用者必逐逐相繼<lb/>
<pb n="94a"/>
　而不乏則其事可濟若取於人而无繼則困窮矣既<lb/>
　有威嚴又所施不窮故能无咎也二顛頤則拂經四<lb/>
　則吉何也曰二在上而反求養於下下非其應類故<lb/>
　為拂經四則居上位以貴下賤使在下之賢由已以<lb/>
　行其道上下之志相應而施於民何吉如之自三以<lb/>
　下養口體者也四以上養徳義者也以君而資養於<lb/>
　臣以上位而賴養於下皆養德也<lb/>
象曰顛頤之吉上施光也<lb/>
<pb n="94b"/>
　顛倒求養而所以吉者盖得剛陽之應以濟其事致<lb/>
　已居上之徳施光明被于天下吉孰大焉<lb/>
六五拂經居貞吉不可渉大川<lb/>
　六五頤之時居君位養天下者也然其隂柔之質才<lb/>
　不足以養天下上有剛陽之賢故順從之賴其養己<lb/>
　以濟天下君者養人者也反賴人之養是違拂於經<lb/>
　常既以己之不足而順從於賢師傅上師傅之位也<lb/>
　必居守貞固篤於委信則能輔翼其身澤及天下故<lb/>
<pb n="95a"/>
　吉也隂柔之質无貞剛之性故戒以能居貞則吉以<lb/>
　隂柔之才雖倚賴剛賢能持循於平時不可處艱難<lb/>
　變故之際故云不可渉大川也以成王之才不至甚<lb/>
　柔弱也當管蔡之亂幾不保於周公况其下者乎故<lb/>
　書曰王亦未敢誚公頼二公得終信故艱險之際非<lb/>
　剛明之主不可恃也不得已而濟艱險者則有矣發<lb/>
　此義者所以湥戒於為君也於上九則據為臣致身<lb/>
　盡忠之道言故不同也<lb/>
<pb n="95b"/>
象曰居貞之吉順以從上也<lb/>
　居貞之吉者謂能堅固順從於上九之賢以養天下<lb/>
　也<lb/>
上九由頤厲吉利渉大川<lb/>
　上九以剛陽之徳居師傅之任六五之君柔順而從<lb/>
　於己賴已之養是當天下之任天下由之以養也以<lb/>
　人臣而當是任必常懐危厲則吉也如伊尹周公何<lb/>
　嘗不憂勤兢畏故得終吉夫以君之才不足而倚賴<lb/>
<pb n="96a"/>
　於己身當天下大任宜竭其才力濟天下之艱危成<lb/>
　天下之治安故曰利渉大川得君如此之專受任如<lb/>
　此之重苟不濟天下艱危何足稱委遇而謂之賢乎<lb/>
　當盡誠竭力而不顧慮然惕厲則不可忘也<lb/>
象曰由頤厲吉大有慶也<lb/>
　若上九之當大任如是能兢畏如是天下被其徳澤<lb/>
　是大有福慶也<lb/>
䷛<hi>巽下兑上</hi>
<pb n="96b"/>
　大過序卦曰頤者養也不養則不可動故受之以大<lb/>
　過凡物養而後能成成則能動動則有過大過所以<lb/>
　次頤也為卦上兑下巽澤在木上滅木也澤者潤養<lb/>
　於木乃至滅沒於木為大過之義大過者陽過也故<lb/>
　為大者過過之大與大事過也聖賢道徳功業大過<lb/>
　於人凡事之大過於常者皆是也夫聖人盡人道非<lb/>
　過於理也其制事以天下之正理矯失之用小過於<lb/>
　中者則有之如行過乎恭䘮過乎哀用過乎儉是也<lb/>
<pb n="97a"/>
　盖矯之小過而後能及於中乃求中之用也所謂大<lb/>
　過者常事之大者耳非有過於理也惟其大故不常<lb/>
　見以其比常所見者大故謂之大過如堯舜之禪譲<lb/>
　湯武之放伐皆由道也道无不中无不常以世人所<lb/>
　不常見故謂之大過於常也<lb/>
大過棟橈利有攸往亨<lb/>
　小過隂過於上下大過陽過於中陽過於中而上下<lb/>
　弱矣故為棟橈之象棟取其勝重四陽聚於中可謂<lb/>
<pb n="97b"/>
　重矣九三九四皆取棟象謂任重也橈取其本末弱<lb/>
　中強而本末弱是以橈也隂弱而陽強君子盛而小<lb/>
　人衰故利有攸往而亨也棟今人謂之檁<lb/>
彖曰大過大者過也<lb/>
　大者過謂陽過也在事為事之大者過與其過之大<lb/>
棟橈本末弱也<lb/>
　謂上下二隂衰弱陽盛則隂衰故為大者過在小過<lb/>
　則曰小者過隂過也<lb/>
<pb n="98a"/>
剛過而中巽而説行利有攸往乃亨<lb/>
　言卦才之善也剛雖過而二五皆得中是處不失中<lb/>
　道也下巽上兑是以巽順和説之道而行也在大過<lb/>
　之時以中道巽説而行故利有攸往乃所以能亨也<lb/>
大過之時大矣哉<lb/>
　大過之時其事甚大故贊之曰大矣哉如立非常之<lb/>
　大事興百世之大功成絶俗之大徳皆大過之事也<lb/>
象曰澤滅木大過君子以獨立不懼遯世无悶<lb/>
<pb n="98b"/>
　澤潤養於木者也乃至滅沒於木則過甚矣故為大<lb/>
　過君子觀大過之象以立其大過人之行君子所以<lb/>
　大過人者以其能獨立不懼遯世无悶也天下非之<lb/>
　而不顧獨立不懼也舉世不見知而不悔遯世无悶<lb/>
　也如此然後能自守所以為大過人也<lb/>
初六藉用白茅无咎<lb/>
　初以隂柔巽體而處下過于畏慎者也以柔在下用<lb/>
　茅藉物之象不錯諸地而藉以茅過於慎也是以无<lb/>
<pb n="99a"/>
　咎茅之為物雖薄而用可重者以用之能成敬慎之<lb/>
　道也慎守斯術而行豈有失乎大過之用也繫辭云<lb/>
　苟錯諸地而可矣藉之用茅何咎之有慎之至也夫<lb/>
　茅之為物薄而用可重也慎斯術也以往其无所失<lb/>
　矣言敬慎之至也茅雖至薄之物然用之可甚重以<lb/>
　之藉薦則為重慎之道是用之重也人之過於敬慎<lb/>
　為之非難而可以保其安而无過苟能慎斯道推而<lb/>
　行之於事其无所失矣<lb/>
<pb n="99b"/>
象曰藉用白茅柔在下也<lb/>
　以隂柔處卑下之道惟當過於敬慎而已以柔在下<lb/>
　為以茅藉物之象敬慎之道也<lb/>
九二枯楊生稊老夫得其女妻无不利<lb/>
　陽之大過比隂則合故二與五皆有生象九二當大<lb/>
　過之初得中而居柔與初密比而相與初既切比於<lb/>
　二二復无應於上其相與可知是剛過之人而能以<lb/>
　中自處用柔相濟者也過剛則不能有所為九三是<lb/>
<pb n="100a"/>
　也得中用柔則能成大過之功九二是也楊者陽氣<lb/>
　易感之物陽過則枯矣楊枯槁而復生稊陽過而未<lb/>
　至於極也九二陽過而與初老夫得女妻之象老夫<lb/>
　而得女妻則能成生育之功二得中居柔而與初故<lb/>
　能復生稊而无過極之失无所不利也在大過陽爻<lb/>
　居隂則善二與四是也二不言吉方言无所不利未<lb/>
　遽至吉也稊根也劉琨勸進表云生繁華於枯荑謂<lb/>
　枯根也鄭𤣥易亦作荑字與稊同<lb/>
<pb n="100b"/>
象曰老夫女妻過以相與也<lb/>
　老夫之説少女少女之順老夫其相與過於常分謂<lb/>
　九二初六隂陽相與之和過於常也<lb/>
九三棟橈凶<lb/>
　夫居大過之時興大過之功立大過之事非剛柔得<lb/>
　中取於人以自輔則不能也既過於剛強則不能與<lb/>
　人同常常之功尚不能獨立况大過之事乎以聖人<lb/>
　之才雖小事必取於人當天下之大任則可知矣九<lb/>
<pb n="101a"/>
　三以大過之陽復以剛自居而不得中剛過之甚者<lb/>
　也以過甚之剛動則違於中和而拂於衆心安能當<lb/>
　大過之任乎故不勝其任如棟之橈傾敗其室是以<lb/>
　凶也取棟為象者以其无輔而不能勝重任也或曰<lb/>
　三巽體而應於上豈无用柔之象乎曰言易者貴乎<lb/>
　識勢之重輕時之變易三居過而用剛巽既終而且<lb/>
　變豈復有用柔之義應者謂志相從也三方過剛上<lb/>
　能繫其志乎<lb/>
<pb n="101b"/>
象曰棟橈之凶不可以有輔也<lb/>
　剛強之過則不能取於人人亦不能親輔之如棟橈<lb/>
　折不可支輔也棟當室之中不可加助是不可以有<lb/>
　輔也<lb/>
九四棟隆吉有它吝<lb/>
　四居近君之位當大過之任者也居柔為能用柔相<lb/>
　濟既不過剛則能勝其任如棟之隆起是以吉也隆<lb/>
　起取不下橈之義大過之時非陽剛不能濟以剛處<lb/>
<pb n="102a"/>
　柔為得宜矣若又與初六之隂相應則過也既剛柔<lb/>
　得宜而志復應隂是有它也有它則有累於剛雖未<lb/>
　至於大害亦可吝也盖大過之時動則過也有它謂<lb/>
　更有它志吝為不足之義謂可少也或曰二比初則<lb/>
　无不利四若應初則為吝何也曰二得中而比於初<lb/>
　為以柔相濟之義四與初為正應志相繫者也九既<lb/>
　居四剛柔得宜矣復牽繫於隂以害其剛則可吝也<lb/>
象曰棟隆之吉不橈乎下也<lb/>
<pb n="102b"/>
　棟隆起則吉不橈曲以就下也謂不下繫於初也<lb/>
九五枯楊生華老婦得其士夫无咎无譽<lb/>
　九五當大過之時本以中正居尊位然下无應助固<lb/>
　不能成大過之功而上比過極之隂其所相濟者如<lb/>
　枯楊之生華枯楊下生根稊則能復生如大過之陽<lb/>
　興成事功也上生華秀雖有所發无益於枯也上六<lb/>
　過極之隂老婦也五雖非少比老婦則為壯矣於五<lb/>
　无所賴也故反稱婦得過極之隂得陽之相濟不為<lb/>
<pb n="103a"/>
　无益也以士夫而得老婦雖无罪咎殊非羙也故云<lb/>
　无咎无譽象復言其可醜也<lb/>
象曰枯楊生華何可久也老婦士夫亦可醜也<lb/>
　枯楊不生根而生華旋復枯矣安能久乎老婦而得<lb/>
　士夫豈能成生育之功為可醜也<lb/>
上六過渉滅頂凶无咎<lb/>
　上六以隂柔處過極是小人過常之極者也小人之<lb/>
　所謂大過非能為大過人之事也直過常越理不恤<lb/>
<pb n="103b"/>
　危亡履險蹈禍而已如過渉於水至滅沒其頂其凶<lb/>
　可知小人狂躁以自禍盖其宜也復將何尤故曰无<lb/>
　咎言自為之无所怨咎也因澤之象而取渉義<lb/>
象曰過渉之凶不可咎也<lb/>
　過渉至溺乃自為之不可以有咎也言无所怨咎<lb/>
䷜<hi>坎下坎上</hi>
　習坎序卦物不可以終過故受之以坎坎者䧟也理<lb/>
　无過而不已過極則必䧟坎所以次大過也習謂重<lb/>
<pb n="104a"/>
　習他卦雖重不加其名獨坎加習者見其重險險中<lb/>
　復有險其義大也卦中一陽上下二隂陽實隂虚上<lb/>
　下无據一陽䧟於二隂之中故為坎䧟之義陽居隂<lb/>
　中則為䧟隂居陽中則為麗凡陽在上者止之象在<lb/>
　中䧟之象在下動之象隂在上説之象在中麗之象<lb/>
　在下巽之象䧟則為險習重也如學習温習皆重復<lb/>
　之義也坎䧟也卦之所言處險難之道坎水也一始<lb/>
　於中有生之最先者也故為水䧟水之體也<lb/>
<pb n="104b"/>
習坎有孚維心亨行有尚<lb/>
　陽實在中為中有孚信維心亨維其心誠一故能亨<lb/>
　通至誠可以通金石蹈水火何險難之不可亨也行<lb/>
　有尚謂以誠一而行則能出險有可嘉尚謂有功也<lb/>
　不行則常在險中矣<lb/>
彖曰習坎重險也<lb/>
水流而不盈行險而不失其信<lb/>
　習坎者謂重險也上下皆坎兩險相重也初六云坎<lb/>
<pb n="105a"/>
　窞是坎中之坎重險也水流而不盈陽動於險中而<lb/>
　未出於險乃水性之流行而未盈於坎既盈則出乎<lb/>
　坎矣行險而不失其信陽剛中實居險之中行險而<lb/>
　不失其信者也坎中實水就下皆為信義有孚也<lb/>
維心亨乃以剛中也<lb/>
　維其心可以亨通者乃以其剛中也中實為有孚之<lb/>
　象至誠之道何所不通以剛中之道而行則可以濟<lb/>
　險難而亨通也<lb/>
<pb n="105b"/>
行有尚往有功也<lb/>
　以其剛中之才而往則有功故可嘉尚若止而不行<lb/>
　則常在險中矣坎以能行為功<lb/>
天險不可升也地險山川丘陵也王公設險以守其國<lb/>
險之時用大矣哉<lb/>
　髙不可升者天之險也山川丘陵地之險也王公君<lb/>
　人者觀坎之象知險之不可陵也故設為城郭溝池<lb/>
　之險以守其國保其民人是有用險之時其用甚大<lb/>
<pb n="106a"/>
　故贊其大矣哉山河城池設險之大端也若夫尊卑<lb/>
　之辨貴賤之分明等威異物采凡所以杜絶陵僣限<lb/>
　隔上下者皆體險之用也<lb/>
象曰水洊至習坎君子以常徳行習教事<lb/>
　坎為水水流仍洊而至兩坎相習水流仍洊之象也<lb/>
　水自涓滴至于尋丈至于江海洊習而不驟者也其<lb/>
　因勢就下信而有常故君子觀坎水之象取其有常<lb/>
　則常久其徳行人之徳行不常則偽也故當如水之<lb/>
<pb n="106b"/>
　有常取其洊習相受則以習熟其教令之事夫發政<lb/>
　行教必使民熟於聞聴然後能從故三令五申之若<lb/>
　驟告未喻遽責其從雖嚴刑以驅之不能也故當如<lb/>
　水之洊習<lb/>
初六習坎入于坎窞凶<lb/>
　初以隂柔居坎險之下柔弱无援而處不得當非能<lb/>
　出乎險也唯益䧟於湥險耳窞坎中之䧟處已在習<lb/>
　坎中更入坎窞其凶可知<lb/>
<pb n="107a"/>
象曰習坎入坎失道凶也<lb/>
　由習坎而更入坎窞失道也是以凶能出於險乃不<lb/>
　失道也<lb/>
九二坎有險求小得<lb/>
　二當坎險之時陷上下二隂之中乃至險之地是有<lb/>
　險也然其剛中之才雖未能出乎險中亦可小自濟<lb/>
　不至如初益陷入于湥險是所求小得也君子處險<lb/>
　難而自能保者剛中而已剛則才足自衞中則動不<lb/>
<pb n="107b"/>
　失宜<lb/>
象曰求小得未出中也<lb/>
　方為二隂所陷在險之地以剛中之才不至陷于湥<lb/>
　險是所求小得然未能出坎中之險也<lb/>
六三來之坎坎險且枕入于坎窞勿用<lb/>
　六三在坎陷之時以隂柔而居不中正其處不善進<lb/>
　退與居皆不可者也来下則入于險之中之上則重<lb/>
　險也退来與進之皆險故云来之坎坎既進退皆險<lb/>
<pb n="108a"/>
　而居亦險枕謂支倚居險而支倚以處不安之甚也<lb/>
　所處如此唯益入於湥險耳故云入于坎窞如三所<lb/>
　處之道不可用也故戒勿用<lb/>
象曰來之坎坎終无功也<lb/>
　進退皆險處又不安若用此道當益入于險終豈能<lb/>
　有功乎以隂柔處不中正雖平易之地尚致悔咎况<lb/>
　處險乎險者人之所欲出也必得其道乃能去之求<lb/>
　去而失其道益困窮耳故聖人戒如三所處不可用<lb/>
<pb n="108b"/>
　也<lb/>
六四樽酒簋貳用缶納約自牖終无咎<lb/>
　六四隂柔而下无助非能濟天下之險者以其在髙<lb/>
　位故言為臣處險之道大臣當險難之時唯至誠見<lb/>
　信於君其交固而不可間又能開明君心則可保无<lb/>
　咎矣夫欲上之篤信唯當盡其質實而已多儀而尚<lb/>
　飾莫如燕亨之禮故以燕享喻之言當不尚浮飾唯<lb/>
　以質實所用一樽之酒二簋之食復以瓦缶為器質<lb/>
<pb n="109a"/>
　之至也其質實如此又須納約自牖納約謂進結於<lb/>
　君之道牖開通之義室之暗也故設牖所以通明自<lb/>
　牖言自通明之處以况君心所明處詩云天之牖民<lb/>
　如壎如篪毛公訓牖為道亦開通之謂人臣以忠信<lb/>
　善道結於君心必自其所明處乃能入也人心有所<lb/>
　蔽有所通所蔽者暗處也所通者明處也當就其明<lb/>
　處而告之求信則易也故云納約自牖能如是則雖<lb/>
　艱險之時終得无咎也且如君心蔽於荒樂唯其蔽<lb/>
<pb n="109b"/>
　也故爾雖力詆其荒樂之非如其不省何必於所不<lb/>
　蔽之事推而及之則能悟其心矣自古能諫其君者<lb/>
　未有不因其所明者也故訐直強勁者率多取忤而<lb/>
　温厚明辯者其説多行且如漢祖愛戚姬將易太子<lb/>
　是其所蔽也羣臣争之者衆矣嫡庶之義長幼之序<lb/>
　非不明也如其蔽而不察何四老者髙祖素知其賢<lb/>
　而重之此其不蔽之明心也故因其所明而及其事<lb/>
　則悟之如反手且四老人之力孰與張良羣公卿及<lb/>
<pb n="110a"/>
　天下之士其言之切孰與周昌叔孫通然而不從彼<lb/>
　而從此者由攻其蔽與就其明之異耳又如趙王太<lb/>
　后愛其少子長安君不肯使質於齊此其蔽於私愛<lb/>
　也大臣諫之雖強既曰蔽矣其能聴乎愛其子而欲<lb/>
　使之長久富貴者其心之所明也故左師觸龍因其<lb/>
　明而導之以長久之計故其聴也如響非惟告於君<lb/>
　者如此為教者亦然夫教必就人之所長所長者心<lb/>
　之所明也從其心之所明而入然後推及其餘孟子<lb/>
<pb n="110b"/>
　所謂成徳達才是也<lb/>
象曰樽酒簋貳剛柔際也<lb/>
　象只舉首句如此比多矣樽酒簋貳質實之至剛柔<lb/>
　相際接之道能如此則可終保无咎君臣之交能固<lb/>
　而常者在誠實而已剛柔指四與五謂君臣之交際<lb/>
　也<lb/>
九五坎不盈袛既平元咎<lb/>
　九五在坎之中是不盈也盈則乎而出矣袛宜音柢<lb/>
<pb n="111a"/>
　抵也復卦云无袛悔必抵於己平則无咎既曰不盈<lb/>
　則是未平而尚在險中未得无咎也以九五剛中之<lb/>
　才居尊位宜可以濟於險然下无助也二陷於險中<lb/>
　未能出餘皆隂柔无濟險之才人君雖才安能獨濟<lb/>
　天下之險居君位而不能致天下出於險則為有咎<lb/>
　必袛既平乃得无咎<lb/>
象曰坎不盈中未大也<lb/>
　九五剛中之才而得尊位當濟天下之險難而坎尚<lb/>
<pb n="111b"/>
　不盈乃未能平乎險難是其剛中之道未光大也險<lb/>
　難之時非君臣恊力其能濟乎五之道未大以无臣<lb/>
　也人君之道不能濟天下之險難則為未大不稱其<lb/>
　位也<lb/>
上六繫用徽纆寘于叢棘三嵗不得凶<lb/>
　上六以隂柔而居險之極其陷之湥者也以其陷之<lb/>
　湥取牢獄為喻如繫縛之以徽纆因寘于叢棘之中<lb/>
　隂柔而陷之湥其不能出矣故云至于三嵗之久不<lb/>
<pb n="112a"/>
　得免也其凶可知<lb/>
象曰上六失道凶三嵗也<lb/>
　以隂柔而自處極險之地是其失道也故其凶至於<lb/>
　三嵗也三嵗之久而不得免焉終凶之辭也言久有<lb/>
　曰十有曰三隨其事也陷于獄至于三嵗久之極也<lb/>
　他卦以年數言者亦各以其事也如三嵗不興十年<lb/>
　乃字是也<lb/>
䷝<hi>離下離上</hi>
<pb n="112b"/>
　離序卦坎者陷也陷必有所麗故受之以離離者麗<lb/>
　也陷於險難之中則必有所附麗理自然也離所以<lb/>
　次坎也離麗也明也取其隂麗於上下之陽則為附<lb/>
　麗之義取其中虚則為明義離為火火體虚麗於物<lb/>
　而明者也又為日亦以虚明之象<lb/>
離利貞亨畜牝牛吉<lb/>
　離麗也萬物莫不皆有所麗有形則有麗矣在人則<lb/>
　為所親附之人所由之道所主之事皆箕所麗也人<lb/>
<pb n="113a"/>
　之所麗利於貞正得其正則可以亨通故曰離利貞<lb/>
　亨畜牝牛吉牛之性順而又牝焉順之至也既附麗<lb/>
　於正必能順於正道如牝牛則吉也畜牝牛謂養其<lb/>
　順徳人之順徳由養以成既麗於正當養習以成其<lb/>
　順徳也<lb/>
彖曰離麗也日月麗乎天百榖草木麗乎土<lb/>
　離麗也謂附麗也如日月則麗於天百榖草木則麗<lb/>
　於土萬物莫不各有所麗天地之中无无麗之物在<lb/>
<pb n="113b"/>
　人當審其所麗麗得其正則能亨也<lb/>
重明以麗乎正乃化成天下<lb/>
　以卦才言也上下皆離重明也五二皆處中正麗乎<lb/>
　正也君臣上下皆有明徳而處中正可以化天下成<lb/>
　文明之俗也<lb/>
柔麗乎中正故亨是以畜牝牛吉也<lb/>
　二五以柔順麗於中正所以能亨人能養其至順以<lb/>
　麗中正則吉故曰畜牝牛吉也或曰二則中正矣五<lb/>
<pb n="114a"/>
　以隂居陽得為正乎曰離主於所麗五中正之位六<lb/>
　麗於正位乃為正也學者知時義而不失輕重則可<lb/>
　以言易矣<lb/>
象曰明兩作離大人以繼明照于四方<lb/>
　若云兩明則是二明不見繼明之義故云明兩明而<lb/>
　重兩謂相繼也作離明兩而為離繼明之義也震巽<lb/>
　之類亦取洊隨之義然離之義尤重也大人以徳言<lb/>
　則聖人以位言則王者大人觀離明相繼之象以世<lb/>
<pb n="114b"/>
　繼其明徳照臨于四方大凡以明相繼皆繼明也舉<lb/>
　其大者故以世襲繼照言之<lb/>
初九履錯然敬之无咎<lb/>
　陽固好動又居下而離體陽居下則欲進離性炎上<lb/>
　志在上麗幾於躁動其履錯然謂交錯也雖未進而<lb/>
　跡已動矣動則失居下之分而有咎也然其剛明之<lb/>
　才若知其義而敬慎之則不至於咎矣初在下无位<lb/>
　者也明其身之進退乃所麗之道也其志既動不能<lb/>
<pb n="115a"/>
　敬慎則妄動是不明所麗乃有咎也<lb/>
象曰履錯之敬以辟咎也<lb/>
　履錯然欲動而知敬慎不敢進所以求辟免過咎也<lb/>
　居明而剛故知而能辟不剛明則妄動矣<lb/>
六二黄離元吉<lb/>
　二居中得正麗於中正也黄中之色文之羙也文明<lb/>
　中正羙之盛也故云黄離以文明中正之徳上同於<lb/>
　文明中順之君其明如是所麗如是大善之吉也<lb/>
<pb n="115b"/>
象曰黄離元吉得中道也<lb/>
　所以元吉者以其得中道也不云正者離以中為重<lb/>
　所以成文明由中也正在其中矣<lb/>
九三日昃之離不鼓缶而歌則大耋之嗟凶<lb/>
　八純卦皆有二體之義乾内外皆健坤上下皆順震<lb/>
　威震相繼巽上下順隨坎重險相習離二明繼照艮<lb/>
　内外皆止兑彼已相説而離之義在人事最大九三<lb/>
　居下體之終是前明將盡後明當繼之時人之始終<lb/>
<pb n="116a"/>
　時之革易也故為日昃之離日下昃之明也昃則將<lb/>
　沒矣以理言之盛必有衰始必有終常道也達者順<lb/>
　理為樂缶常用之器也鼓缶而歌樂其常也不能如<lb/>
　是則以大耋為嗟憂乃為凶也大耋傾沒也人之終<lb/>
　盡達者則知其常理樂天而已遇常皆樂如鼓缶而<lb/>
　歌不達者則恐怛有將盡之悲乃大耋之嗟為其凶<lb/>
　也此處死生之道也耋與昳同<lb/>
象曰日昃之離何可久也<lb/>
<pb n="116b"/>
　日既傾昃明能久乎明者知其然也故求人以繼其<lb/>
　事退處以休其身安常處順何足以為凶也<lb/>
九四突如其來如焚如死如棄如<lb/>
　九四離下體而升上體繼明之初故言繼承之義在<lb/>
　上而近君繼承之地也以陽居離體而處四剛躁而<lb/>
　不中正且重剛以不正而剛盛之勢突如而来非善<lb/>
　繼者也夫善繼者必有巽讓之誠順承之道若舜唘<lb/>
　然今四突如其来失善繼之道也又承六五隂柔之<lb/>
<pb n="117a"/>
　君其剛盛陵爍之勢氣焰如焚然故云焚如四之所<lb/>
　行不善如此必被禍害故曰死如失繼紹之義承上<lb/>
　之道皆逆徳也衆所棄絶故云棄如至於死棄禍之<lb/>
　極矣故不假言凶也<lb/>
象曰突如其来如无所容也<lb/>
　上陵其君不順所承人惡衆棄天下所不容也<lb/>
六五出涕沱若戚嗟若吉<lb/>
　六五居尊位而守中有文明之徳可謂善矣然以柔<lb/>
<pb n="117b"/>
　居上在下无助獨附麗於剛強之間危懼之勢也唯<lb/>
　其明也故能畏懼之湥至於出涕憂慮之湥至于戚<lb/>
　嗟所以能保其吉也出涕戚嗟極言其憂懼之湥耳<lb/>
　時當然也居尊位而文明知憂畏如此故得吉若自<lb/>
　恃其文明之徳與所麗中正泰然不懼則安能保其<lb/>
　吉也<lb/>
象曰六五之吉離王公也<lb/>
　六五之吉者所麗得王公之正位也據在上之勢而<lb/>
<pb n="118a"/>
　明察事理畏懼憂虞以持之所以能吉也不然豈能<lb/>
　安乎<lb/>
上九王用出征有嘉<lb/>
　九以陽居上在離之終剛明之極者也明則能照剛<lb/>
　則能斷能照足以察邪惡能斷足以行威刑故王者<lb/>
　宜用如是剛明以辨天下之邪惡而行其征伐則有<lb/>
　嘉羙之功也征伐用刑之大者<lb/>
折首獲匪其醜无咎<lb/>
<pb n="118b"/>
　夫明極則无微不照斷極則无所寛宥不約之以中<lb/>
　則傷於嚴察矣去天下之惡若盡究其漸㴎詿誤則<lb/>
　何可勝誅所傷殘亦甚矣故但當折取其魁首所執<lb/>
　獲者非其醜類則无殘暴之咎也書曰殲厥渠魁脅<lb/>
　從罔治<lb/>
象曰王用出征以正邦也<lb/>
　王者用此上九之徳明照而剛斷以察除天下之惡<lb/>
　所以正治其邦國剛明居上之道也<lb/>
<pb n="119a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="119b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伊川易傳卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>伊川易傳卷三</head> <lb/>
    <p>
<pb n="1a"/>
欽定四庫全書<lb/>
　伊川易傳卷三<lb/>
　　　　　　　　　　　　　宋　程子　撰<lb/>
　　周易下經<lb/>
䷛<hi>艮下兊上</hi>
　咸序卦有天地然後有萬物有萬物然後有男女有<lb/>
　男女然後有夫婦有夫婦然後有父子有父子然後<lb/>
　有君臣有君臣然後有上下有上下然後禮義有所<lb/>
<pb n="1b"/>
　錯天地萬物之本夫婦人倫之始所以上經首乾坤<lb/>
　下經首咸繼以恒也天地二物故二卦分為天地之<lb/>
　道男女交合而成夫婦故咸與恒皆二體合為夫婦<lb/>
　之義咸感也以説為主恒常也以正為本而説之道<lb/>
　自有正也正之道固有説焉㢲而動剛柔皆應説也<lb/>
　咸之為卦兊上艮下少女少男也男女相感之深莫<lb/>
　如少者故二少為咸也艮體篤實止為誠慤之義男<lb/>
　志篤實以下交女心說而上應男感之先也男先以<lb/>
<pb n="2a"/>
　誠感則女説而應也<lb/>
咸亨利貞取女吉<lb/>
　咸感也不曰感者咸有皆義男女交相感也物之相<lb/>
　感莫如男女而少復甚焉凡君臣上下以至萬物皆<lb/>
　有相感之道物之相感則有亨通之理君臣能相感<lb/>
　則君臣之道通上下能相感則上下之志通以至父<lb/>
　子夫婦親戚朋友皆情意相感則和順而亨通事物<lb/>
　皆然故咸有亨之理也利貞相感之道利在於正也<lb/>
<pb n="2b"/>
　不以正則入於惡矣如夫婦之以淫姣君臣之以媚<lb/>
　説上下之以邪僻皆相感之不以正也取女吉以卦<lb/>
　才言也卦有柔上剛下二氣感應相與止而説男下<lb/>
　女之義以此義取女則得正而吉也<lb/>
彖曰咸感也<lb/>
柔上而剛下二氣感應以相與止而説男下女是以亨<lb/>
利貞取女吉也<lb/>
　咸之義感也在卦則柔爻上而剛爻下柔上變剛而<lb/>
<pb n="3a"/>
　成兌剛下變柔而成艮隂陽相交為男女交感之義<lb/>
　又兌女在上艮男居下亦柔上剛下也隂陽二氣相<lb/>
　感相應而和合是相與也止而説止於説為堅慤之<lb/>
　意艮止於下篤誠相下也兌說於上和説相應也以<lb/>
　男下女和之至也相感之道如此是以能亨通而得<lb/>
　正取女如是則吉也卦才如此大率感道利於正也<lb/>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
<pb n="3b"/>
　既言男女相感之義復推極感道以盡天地之理聖<lb/>
　人之用天地二氣交感而化生萬物聖人至誠以感<lb/>
　億兆之心而天下和平天下之心所以和平由聖人<lb/>
　感之也觀天地交感化生萬物之理與聖人感人心<lb/>
　致和平之道則天地萬物之情可見矣感通之理知<lb/>
　道者黙而觀之可也<lb/>
象曰山下有澤咸君子以虛受人<lb/>
　澤性潤下土性受潤澤在山上而其漸潤通徹是二<lb/>
<pb n="4a"/>
　物之氣相感通也君子觀山澤通氣之象而虛其中<lb/>
　以受於人夫人中虛則能受實則不能入矣虛中者<lb/>
　无我也中无私主則无感不通以量而容之擇合而<lb/>
　受之非聖人有感必通之道也<lb/>
初六咸其拇<lb/>
　初六在下卦之下與四相感以微處初其感未深豈<lb/>
　能動於人故如人拇之動未足以進也拇足大指人<lb/>
　之相感有淺深輕重之異識其時勢則所處不失其<lb/>
<pb n="4b"/>
　宜矣<lb/>
象曰咸其拇志在外也<lb/>
　初志之動感於四也故曰在外志雖動而感未深如<lb/>
　拇之動未足以進也<lb/>
六二咸其腓凶居吉<lb/>
　二以隂居下與五為應故設咸腓之戒腓足肚行則<lb/>
　先動足乃舉之非如腓之自動也二若不守道待上<lb/>
　之求而如腓自動則躁妄自失所以凶也安其居而<lb/>
<pb n="5a"/>
　不動以待上之求則得進退之道而吉也二中正之<lb/>
　人以其在咸而應五故為此戒復云居吉若安其分<lb/>
　不自動則吉也<lb/>
象曰雖凶居吉順不害也<lb/>
　二居中得正所應又中正其才本善以其在咸之時<lb/>
　質柔而上應故戒以先動求君則凶居以自守則吉<lb/>
　象復明之云非戒之不得相感唯順理則不害謂守<lb/>
　道不先動也<lb/>
<pb n="5b"/>
九三咸其股執其隨往吝<lb/>
　九三以陽居剛有剛陽之才而為主於内居下之上<lb/>
　是宜自得於正道以感於物而乃應於上六陽好上<lb/>
　而説隂上居感説之極故三感而從之股者在身之<lb/>
　下足之上不能自由隨身而動者也故以為象言九<lb/>
　三不能自主隨物而動如股然其所執守者隨於物<lb/>
　也剛陽之才感於所説而隨之如此而往可羞吝也<lb/>
象曰咸其股亦不處也志在隨人所執下也<lb/>
<pb n="6a"/>
　云亦者蓋象辭本不與易相比自作一處故諸爻之<lb/>
　象辭意有相續者此言亦者承上爻辭也上云咸其<lb/>
　拇志在外也雖凶居吉順不害也咸其股亦不處也<lb/>
　前二隂爻皆有感而動三雖陽爻亦然故云亦不處<lb/>
　也不處謂動也有剛陽之質而不能自主志反在於<lb/>
　隨人是所操執者卑下之甚也<lb/>
九四貞吉悔亡憧憧往來朋從爾思<lb/>
　感者人之動也故皆就人身取象拇取在下而動之<lb/>
<pb n="6b"/>
　微腓取先動股取其隨九四无所取直言感之道不<lb/>
　言咸其心感乃心也四在中而居上當心之位故為<lb/>
　感之主而言感之道貞正則吉而悔亡感不以正則<lb/>
　有悔也又四説體居隂而應初故戒於貞感之道无<lb/>
　所不通有所私係則害於感通乃有悔也聖人感天<lb/>
　下之心如寒暑雨暘无不通无不應者亦貞而已矣<lb/>
　貞者虛中无我之謂也憧憧往來朋從爾思夫貞一<lb/>
　則所感无不通若往來憧憧然用其私心以感物則<lb/>
<pb n="7a"/>
　思之所及者有能感而動所不及者不能感也是其<lb/>
　朋類則從其思也以有係之私心既主於一隅一事<lb/>
　豈能廓然无所不通乎繫辭曰天下何思何慮天下<lb/>
　同歸而殊塗一致而百慮天下何思何慮夫子因咸<lb/>
　極論感通之道夫以思慮之私心感物所感狹矣天<lb/>
　下之理一也塗雖殊而其歸則同慮雖百而其致則<lb/>
　一雖物有萬殊事有萬變統之以一則无能違也故<lb/>
　貞其意則窮天下无不感通焉故曰天下何思何慮<lb/>
<pb n="7b"/>
　用其思慮之私心豈能无所不感也日往則月來月<lb/>
　往則日來日月相推而明生焉寒往則暑來暑往則<lb/>
　寒來寒暑相推而歲成焉往者屈也來者信也屈信<lb/>
　相感而利生焉此以往來屈信明感應之理屈則有<lb/>
　信信則有屈所謂感應也故日月相推而明生寒暑<lb/>
　相推而歲成功用由是而成故曰屈信相感而利生<lb/>
　焉感動也有感必有應凡有動皆為感感則必有應<lb/>
　所應復為感感復有應所以不已也尺蠖之屈以求<lb/>
<pb n="8a"/>
　信也龍蛇之蟄以存身也精義入神以致用也利用<lb/>
　安身以崇德也過此以往未之或知也前云屈信之<lb/>
　理矣復取物以明之尺蠖之行先屈而後信蓋不屈<lb/>
　則無信信而後有屈觀尺蠖則知感應之理矣龍蛇<lb/>
　之藏所以存息其身而後能奮迅也不蟄則不能奮<lb/>
　矣動息相感乃屈信也君子潛心精微之義入於神<lb/>
　妙所以致其用也潛心精微積也致用施也積與施<lb/>
　乃屈信也利用安身以崇德也承上文致用而言利<lb/>
<pb n="8b"/>
　其施用安處其身所以崇大其德業也所為合理則<lb/>
　事正而身安聖人能事盡於此矣故云過此以往未<lb/>
　之或知也窮神知化德之盛也既云過此以往未之<lb/>
　或知更以此語終之云窮極至神之妙知化育之道<lb/>
　德之至盛也无加於此矣<lb/>
象曰貞吉悔亡未感害也憧憧往來未光大也<lb/>
　貞則吉而悔亡未為私感所害也係私應則害於感<lb/>
　矣憧憧往來以私心相感感之道狹矣故云未光大<lb/>
<pb n="9a"/>
　也<lb/>
九五咸其脢无悔<lb/>
　九居尊位當以至誠感天下而應二比上若係二而<lb/>
　説上則偏私淺狭非人君之道豈能感天下乎脢背<lb/>
　肉也與心相背而所不見也言能背其私心感非其<lb/>
　所見而説者則得人君感天下之正而无悔也<lb/>
象曰咸其脢志末也<lb/>
　戒使背其心而咸脢者為其存心淺末係二而説上<lb/>
<pb n="9b"/>
　感於私欲也<lb/>
上六咸其輔頰舌<lb/>
　上隂柔而説體為説之主又居感之極是其欲感物<lb/>
　之極也故不能以至誠感物而發見於口舌之間小<lb/>
　人女子之常態也豈能動於人乎不直云口而云輔<lb/>
　頰舌亦猶今人謂口過曰唇吻曰頰舌也輔頰舌皆<lb/>
　所用以言也<lb/>
象曰咸其輔頰舌滕口説也<lb/>
<pb n="10a"/>
　唯至誠為能感人乃以柔説騰揚於口舌言説豈能<lb/>
　感於人乎<lb/>
䷟<hi>㢲下震上</hi>
　恒序卦夫婦之道不可以不久也故受之以恒恒久<lb/>
　也咸夫婦之道夫婦終身不變者也故咸之後受之<lb/>
　以恒也咸少男在少女之下以男下女是男女交感<lb/>
　之義恒長男在長女之上男尊女卑夫婦居室之常<lb/>
　道也論交感之情則少為親切論尊卑之序則長當<lb/>
<pb n="10b"/>
　謹正故兊艮為咸而震㢲為恒也男在女上男動于<lb/>
　外女順于内人理之常故為恒也又剛上柔下雷風<lb/>
　相與㢲而動剛柔相應皆恒之義也<lb/>
恒亨无咎利貞有攸往<lb/>
　恒者常久也恒之道可以亨通恒而能亨乃无咎也<lb/>
　恒而不可以亨非可恒之道也為有咎矣如君子之<lb/>
　恒於善可恒之道也小人恒於惡失可恒之道也恒<lb/>
　所以能亨由貞正也故云利貞夫所謂恒謂可恒久<lb/>
<pb n="11a"/>
　之道非守一隅而不知變也故利於有往唯其有往<lb/>
　故能恒也一定則不能常矣又常久之道何往不利<lb/>
彖曰恒久也<lb/>
　恒者長久之義<lb/>
剛上而柔下雷風相與㢲而動剛柔皆應恒<lb/>
　卦才有此四者成恒之義也剛上而柔下謂乾之初<lb/>
　上居於四坤之初下居於初剛爻上而柔爻下也二<lb/>
　爻易處則成震㢲震上㢲下亦剛上而柔下也剛處<lb/>
<pb n="11b"/>
　上而柔居下乃恒道也雷風相與雷震則風發二者<lb/>
　相須交助其勢故云相與乃其常也㢲而動下巽順<lb/>
　上震動為以㢲而動天地造化恒久不已者順動而<lb/>
　已㢲而動常久之道也動而不順豈能常也剛柔皆應<lb/>
　一卦剛柔之爻皆相應剛柔相應理之常也此四者<lb/>
　恒之道也卦所以為恒也<lb/>
恒亨无咎利貞久於其道也<lb/>
　恒之道可致亨而无過咎但所恒宜得其正失正則<lb/>
<pb n="12a"/>
　非可恒之道也故曰久於其道其道可恒之正道也<lb/>
　不恒其德與恒於不正皆不能亨而有咎也<lb/>
天地之道恒久而不已也<lb/>
　天地之所以不已蓋有恒久之道人能恒於可恒之<lb/>
　道則合天地之理也<lb/>
利有攸往終則有始也<lb/>
　天下之理未有不動而能恒者也動則終而復始所<lb/>
　以恒而不窮凡天地所生之物雖山嶽之堅厚未有<lb/>
<pb n="12b"/>
　能不變者也故恒非一定之謂也一定則不能恒矣<lb/>
　唯隨時變易乃常道也故云利有攸往明理之如是<lb/>
　懼人之泥於常也<lb/>
日月得天而能久照四時變化而能久成聖人久於其<lb/>
道而天下化成觀其所恒而天地萬物之情可見矣<lb/>
　此極言常理日月隂陽之精氣耳唯其順天之道往<lb/>
　來盈縮故能久照而不已得天順天理也四時隂陽<lb/>
　之氣耳往來變化生成萬物亦以得天故常久不已<lb/>
<pb n="13a"/>
　聖人以常久之道行之有常而天下化之以成美俗<lb/>
　也觀其所恒謂觀日月之久照四時之久成聖人之<lb/>
　道所以能常久之理觀此則天地萬物之情理可見<lb/>
　矣天地常久之道天下常久之理非知道者孰能識<lb/>
　之<lb/>
象曰雷風恒君子以立不易方<lb/>
　君子觀雷風相與成恒之象以常久其德自立於大<lb/>
　中常久之道不變易其方所也<lb/>
<pb n="13b"/>
初六浚恒貞凶无攸利<lb/>
　初居下而四為正應柔暗之人能守常而不能度勢<lb/>
　四震體而陽性以剛居髙志上而不下又為二三所<lb/>
　隔應初之志異乎常矣而初乃求望之深是知常而<lb/>
　不知變也浚深之也浚恒謂求恒之深也守常而不<lb/>
　度勢求望於上之深堅固守此凶之道也泥常如此<lb/>
　无所往而利矣世之責望故素而致悔咎者皆浚恒<lb/>
　者也志既上求之深是不能恒安其處者也柔微而<lb/>
<pb n="14a"/>
　不恒安其處亦致凶之道凡卦之初終淺與深微與<lb/>
　盛之地也在下而求深亦不知時矣<lb/>
象曰浚恒之凶始求深也<lb/>
　居恒之始而求望於上之深是知常而不知度勢之<lb/>
　甚也所以凶隂暗不得恒之宜也<lb/>
九二悔亡<lb/>
　在恒之義居得其正則常道也九陽爻居隂位非常<lb/>
　理也處非其常本當有悔而九二以中德而應於五<lb/>
<pb n="14b"/>
　五復居中以中而應中其處與動皆得中也是能恒<lb/>
　乆於中也能恒久於中則不失正矣中重於正中則<lb/>
　正矣正不必中也九二以剛中之德而應於中德之<lb/>
　勝也足以亡其悔矣人能識重輕之勢則可以言易<lb/>
　矣<lb/>
象曰九二悔亡能久中也<lb/>
　所以得悔亡者由其能恒久於中也人能恒久於中<lb/>
　豈止亡其悔德之善也<lb/>
<pb n="15a"/>
九三不恒其德或承之羞貞吝<lb/>
　三陽爻居陽位處得其位是其常處也乃志從於上<lb/>
　六不唯隂陽相應風復從雷於恒處而不處不恒之<lb/>
　人也其德不恒則羞辱或承之矣或承之謂有時而<lb/>
　至也貞吝固守不恒以為恒豈不可羞吝乎<lb/>
象曰不恒其德无所容也<lb/>
　人既无恒何所容處當處之地既不能恒處非其據<lb/>
　豈能恒哉是不恒之人无所容處其身也<lb/>
<pb n="15b"/>
九四田无禽<lb/>
　以陽居隂處非其位處非其所雖常何益人之所為<lb/>
　得其道則久而成功不得其道則雖久何益故以田<lb/>
　為喻言九之居四雖使恒乆如田獵而无禽獸之獲<lb/>
　謂徒用力而无功也<lb/>
象曰久非其位安得禽也<lb/>
　處非其位雖久何所得乎以田為喻故云安得禽也<lb/>
六五恒其德貞婦人吉夫子凶<lb/>
<pb n="16a"/>
　五應於二以隂柔而應陽剛居中而所應又中隂柔<lb/>
　之正也故恒久其德則為貞也夫以順從為恒者婦<lb/>
　人之道在婦人則為貞故吉若丈夫而以順從於人<lb/>
　為恒則失其剛陽之正乃凶也五君位而不以君道<lb/>
　言者如六五之義在大夫猶凶况人君之道乎在它<lb/>
　卦六居君位而應剛未為失也在恒故不可耳君道<lb/>
　豈可以柔順為恒也<lb/>
象曰婦人貞吉從一而終也夫子制義從婦凶也<lb/>
<pb n="16b"/>
　如五之從二在婦人則為正而吉婦人以從為正以<lb/>
　順為德當終守於從一夫子則以義制者也從婦人<lb/>
　之道則為凶也<lb/>
上六振恒凶<lb/>
　六居恒之極在震之終恒極則不常震終則動極以<lb/>
　隂居上非其安處又隂柔不能堅固其守皆不常之<lb/>
　義也故為振恒以振為恒也振者動之速也如振衣<lb/>
　如振書抖擻運動之意在上而其動无節以此為恒<lb/>
<pb n="17a"/>
　其凶宜矣<lb/>
象曰振恒在上大无功也<lb/>
　居上之道必有恒德乃能有功若躁動不常豈能有<lb/>
　所成乎居上而不恒其凶甚矣象又言其不能有所<lb/>
　成立故曰大无功也<lb/>
䷠<hi>艮下乾上</hi>
　遯序卦恒者乆也物不可以久居其所故受之以遯<lb/>
　遯者退也夫久則有去相須之理也遯所以繼恒也<lb/>
<pb n="17b"/>
　遯退也避也去之之謂也為卦天下有山天在上之<lb/>
　物陽性上進山髙起之物形雖髙起體乃止物有上<lb/>
　陵之象而止不進天乃上進而去之下陵而上去是<lb/>
　相違遯故為遯去之義二隂生於下隂長將盛陽消<lb/>
　而退小人漸盛君子退而避之故為遯也<lb/>
遯亨小利貞<lb/>
　遯者隂長陽消君子遯藏之時也君子退藏以伸其<lb/>
　道道不屈則為亨故遯所以有亨也在事亦有由遯<lb/>
<pb n="18a"/>
　避而亨者雖小人道長之時君子知幾退避固善也<lb/>
　然事有不齊與時消息无必同也隂柔方長而未至<lb/>
　於甚盛君子尚有遲遲致力之道不可大貞而尚利<lb/>
　小貞也<lb/>
彖曰遯亨遯而亨也<lb/>
　小人道長之時君子遯退乃其道之亨也君子遯藏<lb/>
　所以伸道也此言處遯之道自剛當位而應以下則<lb/>
　論時與卦才尚有可為之理也<lb/>
<pb n="18b"/>
剛當位而應與時行也<lb/>
　雖遯之時君子處之未有必遯之義五以剛陽之德<lb/>
　處中正之位又下與六二以中正相應雖隂長之時<lb/>
　如卦之才尚當隨時消息苟可以致其力无不至誠<lb/>
　自盡以扶持其道未必於遯藏而不為故曰與時行<lb/>
　也<lb/>
小利貞浸而長也<lb/>
遯之時義大矣哉<lb/>
<pb n="19a"/>
　當隂長之時不可大貞而尚小利貞者蓋隂長必以<lb/>
　浸漸未能遽盛君子尚可小貞其道所謂小利貞扶<lb/>
　持使未遂亡也遯者隂之始長君子知微故當深戒<lb/>
　而聖人之意未便遽已也故有與時行小利貞之敎<lb/>
　聖賢之於天下雖知道之將廢豈肯坐視其亂而不<lb/>
　救必區區致力於未極之間強此之衰艱彼之進圖<lb/>
　其蹔安苟得為之孔孟之所屑為也王允謝安之於<lb/>
　漢晉是也若有可變之道可亨之理更不假言也此<lb/>
<pb n="19b"/>
　處遯時之道也故聖人贊其時義大矣哉或久或速<lb/>
　其義皆大也<lb/>
象曰天下有山遯君子以逺小人不惡而嚴<lb/>
　天下有山山下起而乃止天上進而相違是遯避之<lb/>
　象也君子觀其象以避逺乎小人逺小人之道若以<lb/>
　惡聲厲色適足以致其怨忿唯在乎矜莊威嚴使知<lb/>
　敬畏則自然逺矣<lb/>
初六遯尾厲勿用有攸徃<lb/>
<pb n="20a"/>
　他卦以下為初遯者往遯也在前者先進故初乃為<lb/>
　尾尾在後之物也遯而在後不及者也是以危也初<lb/>
　以柔處微既已後矣不可往也往則危矣微者易於<lb/>
　晦藏往既有危不若不往之无災也<lb/>
象曰遯尾之厲不往何災也<lb/>
　見幾先遯固為善也遯而為尾危之道也往既有危<lb/>
　不若不往而晦藏可免於災處微故也古人處微下<lb/>
　隱亂世而不去者多矣<lb/>
<pb n="20b"/>
六二執之黄牛之革莫之勝説<lb/>
　二與五為正應雖在相違遯之時二以中正順應於<lb/>
　五五以中正親合於二其交自固黄中色牛順物革<lb/>
　堅固之物二五以中正順道相與其固如執係之以<lb/>
　牛革也莫之勝説謂其交之固不可勝言也在遯之<lb/>
　時故極言之<lb/>
象曰執用黄牛固志也<lb/>
　上下以中順之道相固結其心志甚堅如執之以牛革也<lb/>
<pb n="21a"/>
九三係遯有疾厲畜臣妾吉<lb/>
　陽志説隂三與二切比係乎二者也遯貴速而逺有<lb/>
　所係累則安能速且逺也害於遯矣故為有疾也遯<lb/>
　而不速是以危也臣妾小人女子懐恩而不知義親<lb/>
　愛之則忠其上係戀之私恩懐小人女子之道也故<lb/>
　以畜養臣妾則得其心為吉也然君子之待小人亦<lb/>
　不如是也三與二非正應以暱比相親非待君子之<lb/>
　道若以正則雖係不得為有疾蜀先主之不忍棄士<lb/>
<pb n="21b"/>
　民是也雖危為无咎矣<lb/>
象曰係遯之厲有疾憊也畜臣妾吉不可大事也<lb/>
　遯而有係累必以困憊致危其有疾乃憊也蓋力亦<lb/>
　不足矣以此暱愛之心畜養臣妾則吉豈可以當大<lb/>
　事乎<lb/>
九四好遯君子吉小人否<lb/>
　四與初為正應是所好愛者也君子雖有所好愛義<lb/>
　苟當遯則去而不疑所謂克己復禮以道制欲是以<lb/>
<pb n="22a"/>
　吉也小人則不能以義處暱於所好牽於所私至於<lb/>
　陷辱其身而不能已故在小人則否也否不善也四<lb/>
　乾體能剛斷者聖人以其處隂而有係故設小人之<lb/>
　戒恐其失於正也<lb/>
象曰君子好遯小人否也<lb/>
　君子雖有好而能遯不失於義小人則不能勝其私<lb/>
　意而至於不善也<lb/>
九五嘉遯貞吉<lb/>
<pb n="22b"/>
　九五中正遯之嘉美者也處得中正之道時止時行<lb/>
　乃所謂嘉美也故為貞正而吉九五非无係應然與<lb/>
　二皆以中正自處是其心志及乎動止莫非中正而<lb/>
　无私係之失所以為嘉也在彖則槩言遯時故云與<lb/>
　時行小利貞尚有濟遯之意於爻至五遯將極矣故<lb/>
　唯以中正處遯言之遯非人君之事故不主君位言<lb/>
　然人君之所避逺乃遯也亦在中正而已<lb/>
象曰嘉遯貞吉以正志也<lb/>
<pb n="23a"/>
　志正則動必由正所以為遯之嘉也居中得正而應<lb/>
　中正是其志正也所以為吉人之遯也止也唯在正<lb/>
　其志而已矣<lb/>
上九肥遯无不利<lb/>
　肥者充大寛裕之意遯者唯飄然逺逝无所係滯之<lb/>
　為善上九乾體剛斷在卦之外矣又下无所係是遯<lb/>
　之逺而无累可謂寛綽有餘裕也遯者窮困之時也<lb/>
　善處則為肥矣其遯如此何所不利<lb/>
<pb n="23b"/>
象曰肥遯无不利无所疑也<lb/>
　其遯之逺无所疑滯也蓋在外則已逺无應則无累<lb/>
　故為剛决无疑也<lb/>
䷡<hi>乾下震上</hi>
　大壯序卦遯者退也物不可以終遯故受之以大壯<lb/>
　遯為違去之義壯為進盛之義遯者隂長而陽遯也<lb/>
　大壯陽之壯盛也衰則必盛消息相須故既遯則必<lb/>
　壯大壯所以次遯也為卦震上乾下乾剛而震動以<lb/>
<pb n="24a"/>
　剛而動大壯之義也剛陽大也陽長已過中矣大者<lb/>
　壯盛也又雷之威震而在天上亦大壯之義也<lb/>
大壯利貞<lb/>
　大壯之道利於貞正也大壯而不得其正強猛之為<lb/>
　耳非君子之道壯盛也<lb/>
彖曰大壯大者壯也剛以動故壯<lb/>
　所以名大壯者謂大者壯也隂為小陽為大陽長以<lb/>
　盛是大者壯也下剛而上動以乾之至剛而動故為<lb/>
<pb n="24b"/>
　大壯為大者壯與壯之大也<lb/>
大壯利貞大者正也正大而天地之情可見矣<lb/>
　大者既壯則利於貞正正而大者道也極正大之理<lb/>
　則天地之情可見矣天地之道常久而不已者至大<lb/>
　至正也正大之理學者黙識心通可也不云大正而<lb/>
　云正大恐疑為一事也<lb/>
象曰雷在天上大壯君子以非禮弗履<lb/>
　雷震於天上大而壯也君子觀大壯之象以行其壯<lb/>
<pb n="25a"/>
　君子之大壯者莫若克己復禮古人云自勝之謂強<lb/>
　中庸於和而不流中立而不倚皆曰強哉矯赴湯火<lb/>
　蹈白刅武夫之勇可能也至於克己復禮則非君子<lb/>
　之大壯不可能也故云君子以非禮弗履<lb/>
初九壯于趾征凶有孚<lb/>
　初陽剛乾體而處下壯于進者也在下而用壯壯于<lb/>
　趾也趾在下而進動之物九在下用壯而不得其中<lb/>
　夫以剛處壯雖居上猶不可行况在下乎故征則其<lb/>
<pb n="25b"/>
　凶有孚孚信也謂以壯往則得凶可必也<lb/>
象曰壯于趾其孚窮也<lb/>
　在最下而用壯以行可必信其窮困而凶也<lb/>
九二貞吉<lb/>
　二雖以陽剛當大壯之時然居柔而處中是剛柔得<lb/>
　中不過於壯得貞正而吉也或曰貞非以九居二為<lb/>
　戒乎曰易取所勝為義以陽剛健體當大壯之時處<lb/>
　得中道无不正也在四則有不正之戒人能識時義<lb/>
<pb n="26a"/>
　之輕重則可以學易矣<lb/>
象曰九二貞吉以中也<lb/>
　所以貞正而吉者以其得中道也中則不失正况陽<lb/>
　剛而乾體乎<lb/>
九三小人用壯君子用罔貞厲羝羊觸藩羸其角<lb/>
　九三以剛居陽而處壯又當乾體之終壯之極者也<lb/>
　極壯如此在小人則為用壯在君子則為用罔小人<lb/>
　尚力故用其壯勇君子志剛故用罔罔无也猶云蔑<lb/>
<pb n="26b"/>
　也以其至剛蔑視於事而無所忌憚也君子小人以<lb/>
　地言如君子有勇而无義為亂剛柔得中則不折不<lb/>
　屈施於天下而无不宜苟剛之大過則无和順之德<lb/>
　多傷莫與貞固守此則危道也凡物莫不用其壯齒<lb/>
　者齧角者觸蹄者踶羊壯於首羝為喜觸故取為象<lb/>
　羊喜觸藩籬以藩籬當其前也蓋所當必觸喜用壯<lb/>
　如此必羸困其角矣猶人尚剛壯所當必用必至摧<lb/>
　困也三壯甚如此而不至凶何也曰如三之為其往<lb/>
<pb n="27a"/>
　足以致凶而方言其危故未及於凶也凡可以致凶<lb/>
　而未至者則曰厲也<lb/>
象曰小人用壯君子罔也<lb/>
　在小人則為用其強壯之力在君子則為用罔志氣<lb/>
　剛強蔑視於事靡所顧憚也<lb/>
九四貞吉悔亡藩決不羸壯于大輿之輹<lb/>
　四陽剛長盛壯已過中壯之甚也然居四為不正方<lb/>
　君子道長之時豈可有不正也故戒以貞則吉而悔<lb/>
<pb n="27b"/>
　亡蓋方道長之時小失則害亨進之勢是有悔也若<lb/>
　在他卦重剛而居柔未必不為善也大過是也藩所<lb/>
　以限隔也藩籬决開不復羸困其壯也髙大之車輪<lb/>
　輹強壯其行之利可知故云壯于大輿之輹輹輪之<lb/>
　要處也車之敗當在折輹輹壯則車強矣云壯于輹<lb/>
　謂壯于進也輹與輻同<lb/>
象曰藩决不羸尚往也<lb/>
　剛陽之長必至於極四雖已盛然其往未止也以至<lb/>
<pb n="28a"/>
　盛之陽用壯而進故莫有當之藩决開而不羸困其<lb/>
　力也尚往其進不已也<lb/>
六五䘮羊于易无悔<lb/>
　羊羣行而喜觸以象諸陽並進四陽方長而並進五<lb/>
　以柔居上若以力制則難勝而有悔唯和易以待之<lb/>
　則羣陽无所用其剛是䘮其壯于和易也如此則可<lb/>
　以无悔五以位言則正以德言則中故能用和易之<lb/>
　道使羣陽雖壯无所用也<lb/>
<pb n="28b"/>
象曰䘮羊于易位不當也<lb/>
　所以必用柔和者以隂柔居尊位故也若以陽剛中<lb/>
　正得尊位則下无壯矣以六五位不當也故設䘮羊<lb/>
　于易之義然大率治壯不可用剛夫君臣上下之勢<lb/>
　不相侔也苟君之權足以制乎下則雖有強壮跋扈<lb/>
　之人不足謂之壯也必人君之勢有所不足然後謂<lb/>
　之治壯故治壯之道不可以剛也<lb/>
上六羝羊觸籓不能退不能遂无攸利艱則吉<lb/>
<pb n="29a"/>
　羝羊但取其用壯故隂爻亦稱之六以隂處震終而<lb/>
　當壯極其過可知如羝羊之觸藩籬進則礙身退則<lb/>
　妨角進退皆不可也才本隂柔故不能勝己以就義<lb/>
　是不能退也隂柔之人雖極用壯之心然必不能終<lb/>
　其壯有摧必縮是不能遂也其所為如此无所往而<lb/>
　利也隂柔處壯不能固其守若遇艱困必失其壯失<lb/>
　其壯則反得柔弱之分矣是艱則得吉也用壯則不<lb/>
　利知艱而處柔則吉也居壯之終有變之義也<lb/>
<pb n="29b"/>
象曰不能退不能遂不詳也艱則吉咎不長也<lb/>
　非其處而處故進退不能是其自處之不詳慎也艱<lb/>
　則吉柔遇艱難又居壯終自當變矣變則得其分過<lb/>
　咎不長乃吉也<lb/>
䷢<hi>坤下離上</hi>
　晉序卦物不可以終壯故受之以晉晉者進也物无<lb/>
　壯而終止之理既盛壯則必進晉所以繼大壯也為<lb/>
　卦離在坤上明出地上也日出於地升而益明故為<lb/>
<pb n="30a"/>
　晉晉進而光明盛大之意也凡物漸盛為進故彖云<lb/>
　晉進也卦有有德者有无德者隨其宜也乾坤之外<lb/>
　云元亨者固有也云利貞者所不足而可以有功也<lb/>
　有不同者革漸是也隨卦可見晉之盛而无德者无<lb/>
　用有也晉之明盛故更不言亨順乎大明无用戒正<lb/>
　也<lb/>
晉康侯用錫馬蕃庶晝日三接<lb/>
　晉為進盛之時大明在上而下體順附諸侯承王之<lb/>
<pb n="30b"/>
　象也故為康侯康侯者治安之侯也上之大明而能<lb/>
　同德以順附治安之侯也故受其寵數錫之馬衆多<lb/>
　也車馬重賜也蕃庶衆多也不唯錫與之厚又見親<lb/>
　禮晝日之中至於三接言寵遇之至也晉進盛之時<lb/>
　上明下順君臣相得在上而言則進於明盛在臣而<lb/>
　言則進升髙顯受其光寵也<lb/>
彖曰晉進也<lb/>
明出地上順而麗乎大明柔進而上行是以康侯用錫<lb/>
<pb n="31a"/>
馬蕃庶晝日三接也<lb/>
　晉進也明進而盛也明出於地益進而盛故為晉所<lb/>
　以不謂之進者進為前進不能包明盛之義明出地<lb/>
　上離在坤上也坤麗於離以順麗於大明順德之臣<lb/>
　上附於大明之君也柔進而上行凡卦離在上者柔<lb/>
　居君位多云柔進而上行噬嗑暌鼎是也六五以柔<lb/>
　居君位明而順麗為能待下寵遇親密之義是以為<lb/>
　康侯用錫馬蕃庶晝日三接也大明之君安天下者<lb/>
<pb n="31b"/>
　也諸侯能順附天子之明德是康民安國之侯也故<lb/>
　謂之康侯是以享寵錫而見親禮晝日之間三接見<lb/>
　於天子也不曰公卿而曰侯天子治於上者也諸侯治<lb/>
　於下者也在下而順附於大明之君諸侯之象也<lb/>
象曰明出地上晉君子以自昭明徳<lb/>
　昭明之也傳曰昭德塞違昭其度也君子觀明出地<lb/>
　上而益明盛之象而以自昭其明德去蔽致知昭明<lb/>
　徳於己也明明德於天下昭明徳於外也明明徳在<lb/>
<pb n="32a"/>
　已故云自昭<lb/>
初六晉如摧如貞吉罔孚裕无咎<lb/>
　初居晉之下進之始也晉如升進也摧如抑退也於<lb/>
　始進而言遂其進不遂其進唯得正則吉也罔孚者<lb/>
　在下而始進豈遽能深見信於上苟上未見信則當<lb/>
　安中自守雍容寛裕无急於求上之信也苟欲信之<lb/>
　心切非汲汲以失其守則悻悻以傷於義矣皆有咎<lb/>
　也故裕則无咎君子處進退之道也<lb/>
<pb n="32b"/>
象曰晉如摧如獨行正也裕无咎未受命也<lb/>
　无進无抑唯獨行正道也寛裕則无咎者始欲進而<lb/>
　未當位故也君子之於進退或遲或速唯義所當未<lb/>
　嘗不裕也聖人恐後之人不達寛裕之義居位者廢<lb/>
　職失守以為裕故特云初六裕則无咎者始進未受<lb/>
　命當職任故也若有官守不信於上而失其職一日<lb/>
　不可居也然事非一槩久速唯時亦容有為之兆者<lb/>
六二晉如愁如貞吉受兹介福于其王母<lb/>
<pb n="33a"/>
　六二在下上无應援以中正柔和之德非強於進者<lb/>
　也故於進為可憂愁謂其進之難也然守其貞正則<lb/>
　當得吉故云晉如愁如貞吉王母祖母也謂隂之至<lb/>
　尊者指六五也二以中正之道自守雖上无應援不<lb/>
　能自進然其中正之德久而必彰上之人自當求之<lb/>
　蓋六五大明之君與之同德必當求之加之寵禄受<lb/>
　介福於王母也介大也<lb/>
象曰受茲介福以中正也<lb/>
<pb n="33b"/>
　受兹介福以中正之道也人能守中正之道久而必<lb/>
　亨况大明在上而同德必受大福也<lb/>
六三衆允悔亡<lb/>
　以六居三不得中正宜有悔咎而三在順體之上順<lb/>
　之極者也三隂皆順上者也是三之順上與衆同志<lb/>
　衆所允從其悔所以亡也有順上向明之志而衆允<lb/>
　從之何所不利或曰不由中正而與衆同得為善乎<lb/>
　曰衆所允者必至當也况順上之大明豈有不善也<lb/>
<pb n="34a"/>
　是以悔亡蓋亡其不中正之失矣古人曰謀從衆則<lb/>
　合天心<lb/>
象曰衆允之志上行也<lb/>
　上行上順麗於大明也上從大明之君衆志之所同<lb/>
　也<lb/>
九四晉如鼫䑕貞厲<lb/>
　以九居四非其位也非其位而居之貪據其位者也<lb/>
　貪處髙位既非所安而又與上同德順麗於上三隂<lb/>
<pb n="34b"/>
　皆在己下勢必上進故其心畏忌之貪而畏人者鼫<lb/>
　䑕也故云晉如鼫䑕貪於非據而存畏忌之心貞固<lb/>
　守此其危可知言貞厲者開有改之道也<lb/>
象曰鼫鼠貞厲位不當也<lb/>
　賢者以正德宜在髙位不正而處髙位則為非據貪<lb/>
　而懼失則畏人固處其地危可知也<lb/>
六五悔亡失得勿恤往吉无不利<lb/>
　六以柔居尊位本當有悔以大明而下皆順附故其<lb/>
<pb n="35a"/>
　悔得亡也下既同德順附當推誠委任盡衆人之才<lb/>
　通天下之志勿復自任其明恤其失得如此而往則<lb/>
　吉而无不利也六五大明之主不患其不能明照患<lb/>
　其用明之過至於察察失委任之道故戒以失得勿<lb/>
　恤也夫私意偏任不察則有蔽盡天下之公豈當復<lb/>
　用私察也<lb/>
象曰失得勿恤往有慶也<lb/>
　以大明之德得下之附推誠委任則可以成天下之大<lb/>
<pb n="35b"/>
　功是往而有福慶也<lb/>
上九晉其角維用伐邑厲吉无咎貞吝<lb/>
　角剛而居上之物上九以剛居卦之極故取角為象<lb/>
　以陽居上剛之極也在晉之上進之極也剛極則有<lb/>
　強猛之過進極則有躁急之失以剛而極於進失中<lb/>
　之甚也无所用而可維獨用於伐邑則雖厲而吉且<lb/>
　无咎也伐四方者治外也伐其居邑者治内也言伐<lb/>
　邑謂内自治也人之自治剛極則守道愈固進極則<lb/>
<pb n="36a"/>
　遷善愈速如上九者以之自治則雖傷於厲而吉且<lb/>
　无咎也嚴厲非安和之道而於自治則有功也復云貞<lb/>
　吝以盡其義極於剛進雖自治有功然非中和之德<lb/>
　故於貞正之道為可吝也不失中正為貞<lb/>
象曰維用伐邑道未光也<lb/>
　維用伐邑既得吉而无咎復云貞吝者貞道未光大<lb/>
　也以正理言之猶可吝也夫道既光大則无不中正<lb/>
　安有過也今以過剛自治雖有功矣然其道未光大<lb/>
<pb n="36b"/>
　故亦可吝聖人言盡善之道<lb/>
䷣<hi>離下坤上</hi>
　明夷序卦晉者進也進必有所傷故受之以明夷夷<lb/>
　者傷也夫進之不已必有所傷理自然也明夷所以<lb/>
　次晉也為卦坤上離下明入地中也反晉成明夷故<lb/>
　義與晉正相反晉者明盛之卦明君在上羣賢並進<lb/>
　之時也明夷昏暗之卦暗君在上明者見傷之時也<lb/>
　日入於地中明傷而昏暗也故為明夷<lb/>
<pb n="37a"/>
明夷利艱貞<lb/>
　君子當明夷之時利在知艱難而不失其貞正也在<lb/>
　昏暗艱難之時而能不失其正所以為明君子也<lb/>
彖曰明入地中明夷<lb/>
内文明而外柔順以蒙大難文王以之<lb/>
　明入於地其明滅也故為明夷内卦離離者文明之<lb/>
　象外卦坤坤者柔順之象為人内有文明之德而外<lb/>
　能柔順也昔者文王如是故曰文王以之當紂之昏<lb/>
<pb n="37b"/>
　暗乃明夷之時而文王内有文明之德外柔順以事<lb/>
　紂蒙犯大難而内不失其明聖而外足以逺禍患此<lb/>
　文王所用之道也故曰文王以之<lb/>
利艱貞晦其明也内難而能正其志箕子以之<lb/>
　明夷之時利於處艱戹而不失其貞正謂能晦藏其<lb/>
　明也不晦其明則被禍患不守其正則非賢明箕子<lb/>
　當紂之時身處其國内切近其難故云内難然箕子<lb/>
　能藏晦其明而自守其正志箕子所用之道也故曰<lb/>
<pb n="38a"/>
　箕子以之<lb/>
象曰明入地中明夷君子以莅衆用晦而明<lb/>
　明所以照君子无所不照然用明之過則傷於察太<lb/>
　察則盡事而无含𢎞之度故君子觀明入地中之象<lb/>
　於莅衆也不極其明察而用晦然後能容物和衆衆<lb/>
　親而安是用晦乃所以為明也若自任其明无所不<lb/>
　察則已不勝其忿疾而无寛厚含容之德人情暌疑<lb/>
　而不安失莅衆之道適所以為不明也古之聖人設<lb/>
<pb n="38b"/>
　前旒屏樹者不欲明之盡乎隱也<lb/>
初九明夷于飛垂其翼君子于行三日不食有攸往主<lb/>
人有言<lb/>
　初九明體而居明夷之初見傷之始也九陽明上升<lb/>
　者也故取飛象昏暗在上傷陽之明使不得上進是<lb/>
　于飛而傷其翼也翼見傷故垂大凡小人之害君子<lb/>
　害其所以行者君子于行三日不食君子明照見事<lb/>
　之微雖始有見傷之端未顯也君子則能見之矣故<lb/>
<pb n="39a"/>
　行去避之君子于行謂去其禄位而退藏也三日不<lb/>
　食言困窮之極也事未顯而處甚艱非見幾之明不<lb/>
　能也夫知幾者君子之獨見非衆人所能識也故明<lb/>
　夷之始其見傷未顯而去之則世俗孰不疑怪故有<lb/>
　所往適則主人有言也然君子不以世俗之見怪而<lb/>
　遲疑其行也若俟衆人盡識則傷已及而不能去矣<lb/>
　此薛方所以為明而揚雄所以不獲其去也或曰傷<lb/>
　至於垂翼傷已明矣何得衆人猶未識也曰初傷之<lb/>
<pb n="39b"/>
　始也云垂其翼謂傷其所以飛爾其事則未顯也君<lb/>
　子見幾故亟去之世俗之人未能見故異而非之如<lb/>
　穆生之去楚申公白公且非之况世俗之人乎但譏<lb/>
　其責小禮而不知穆生之去避胥靡之禍也當其言<lb/>
　曰不去楚人將鉗我於市雖二儒者亦以為過甚之<lb/>
　言也又如袁閎於黨事未起之前名德之士方鋒起<lb/>
　而獨潛身土室故人以為狂生卒免黨錮之禍所往<lb/>
　而人有言胡足怪也<lb/>
<pb n="40a"/>
象曰君子于行義不食也<lb/>
　君子遯藏而困窮義當然也唯義之當然故安處而<lb/>
　无悶雖不食可也<lb/>
六二明夷夷于左股用拯馬壯吉<lb/>
　六二以至明之才得中正而體順順時自處處之至<lb/>
　善也雖君子自處之善然當隂闇小人傷明之時亦<lb/>
　不免為其所傷但君子自處有道故不能深相傷害<lb/>
　終能違避之爾足者所以行也股在脛足之上於行<lb/>
<pb n="40b"/>
　之用為不甚切左又非便用者手足之用以右為便<lb/>
　唯蹶張用左蓋右立為本也夷于左股謂傷害其行<lb/>
　而不甚切也雖然亦必自免有道拯用壯健之馬則<lb/>
　獲免之速而吉也君子為隂闇所傷其自處有道故<lb/>
　其傷不甚自拯有道故獲免之疾用拯之道不壯則<lb/>
　被傷深矣故云馬壯則吉也二以明居隂闇之下所<lb/>
　謂吉者得免傷害而已非謂可以有為於斯時也<lb/>
象曰六二之吉順以則也<lb/>
<pb n="41a"/>
　六二之得吉者以其順處而有法則也則謂中正之<lb/>
　道能順而得中正所以處明傷之時而能保其吉也<lb/>
九三明夷于南狩得其大首不可疾貞<lb/>
　九三離之上明之極也又處剛而進上六坤之上暗<lb/>
　之極也至明居下而為下之上至暗在上而處窮極<lb/>
　之地正相敵應將以明去暗者也斯義也其湯武之<lb/>
　事乎南在前而明方也狩畋而去害之事也南狩謂<lb/>
　前進而除害也當克獲其大首大首謂暗之魁首上<lb/>
<pb n="41b"/>
　六也三與上正相應為至明克至暗之象不可疾貞<lb/>
　謂誅其元惡舊染汚俗未能遽革必有其漸革之遽<lb/>
　則駭懼而不安故酒誥云惟殷之廸諸臣惟工乃湎<lb/>
　于酒勿庸殺之姑惟敎之至於既久尚曰餘風未殄<lb/>
　是漸潰之俗不可以遽革也故曰不可疾貞正之不<lb/>
　可急也上六雖非君位以其居上而暗之極故為暗<lb/>
　之主謂之大首<lb/>
象曰南狩之志乃大得也<lb/>
<pb n="42a"/>
　夫以下之明除上之暗其志在去害而已如商周之<lb/>
　湯武豈有意於利天下乎得其大首是能去害而大<lb/>
　得其志矣志苟不然乃悖亂之事也<lb/>
六四入于左腹獲明夷之心于出門庭<lb/>
　六四以隂居隂而在隂柔之體處近君之位是隂邪<lb/>
　小人居髙位以柔邪順於君者也六五明夷之君位<lb/>
　傷明之主也四以柔邪順從之以固其交夫小人之<lb/>
　事君未有由顯明以道合者也必以隱僻之道自結<lb/>
<pb n="42b"/>
　於上右當用故為明顯之所左不當用故為隱僻之<lb/>
　所人之手足皆以右為用世謂僻所為僻左是左者<lb/>
　隱僻之所也四由隱僻之道深入其君故云入于左<lb/>
　腹入腹謂其交深也其交之深故得其心凡姦邪之<lb/>
　見信於其君皆由奪其心也不奪其心能无悟乎于<lb/>
　出門庭既信之心而後行之於外也邪臣之事暗君<lb/>
　必先蠱其心而後能行於外<lb/>
象曰入子左腹獲心意也<lb/>
<pb n="43a"/>
　入于左腹謂以邪僻之道入于君而得具心意也得<lb/>
　其心所以終不悟也<lb/>
六五箕子之明夷利貞<lb/>
　五為君位乃常也然易之取義變動隨時上六處坤<lb/>
　之上而明夷之極隂暗傷明之極者也五切近之聖<lb/>
　人因以五為切近至暗之人以見處之之義故不專<lb/>
　以君位言上六隂暗傷明之極故以為明夷之主五<lb/>
　切近傷明之主若顯其明則見傷害必矣故當如箕<lb/>
<pb n="43b"/>
　子之自晦藏則可以免於難箕子商之舊臣而同姓<lb/>
　之親可謂切近於紂矣若不自晦其明被禍可必也<lb/>
　故佯狂為奴以免於害雖晦藏其明而内守其正所<lb/>
　謂内難而能正其志所以謂之仁與明也若箕子可<lb/>
　謂貞矣以五隂柔故為之戒云利貞謂宜如箕子之<lb/>
　貞固也若以君道言義亦如是人君有當含晦之時<lb/>
　亦外晦其明而内正其志也<lb/>
象曰箕子之貞明不可息也<lb/>
<pb n="44a"/>
　箕子晦藏不失其貞固雖遭患難其明自存不可滅<lb/>
　息也若逼禍患遂失其所守則是亡其明乃滅息也<lb/>
　古之人如揚雄者是也<lb/>
上六不明晦初登于天後入于地<lb/>
　上居卦之終為明夷之主又為明夷之極上至髙之<lb/>
　地明在至髙本當逺照明既夷傷故不明而反昏晦<lb/>
　也本居于髙明當及逺初登于天也乃夷傷其明而<lb/>
　昏暗後入于地也上明夷之終又坤隂之終明傷之<lb/>
<pb n="44b"/>
　極者也<lb/>
象曰初登于天照四國也後入于地失則也<lb/>
　初登于天居髙而明則當照及四方也乃被傷而昏<lb/>
　暗是後入于地失明之道也失則失其道也<lb/>
䷤<hi>離下㢲上</hi>
　家人序卦夷者傷也傷於外者必反於家故受之以<lb/>
　家人夫傷困于外則必反於内家人所以次明夷也<lb/>
　家人者家内之道父子之親夫婦之義尊卑長㓜之<lb/>
<pb n="45a"/>
　序正倫理篤恩義家人之道也卦外㢲内離為風自<lb/>
　火出火熾則風生風生自火自内而出也自内而出<lb/>
　由家而及於外之象二與五正男女之位於内外為<lb/>
　家人之道眀於内而㢲於外處家之道也夫人有諸<lb/>
　身者則能施於家行於家者則能施於國至於天下<lb/>
　治治天下之道盖治家之道也推而行之於外耳故<lb/>
　取自内而出之象為家人之義也文中子書以眀内<lb/>
　齊外為義古今善之非取象之意也所謂齊乎㢲言<lb/>
<pb n="45b"/>
　萬物潔齊於㢲方非㢲有齊義也如戰乎乾乾非有<lb/>
　戰義也<lb/>
家人利女貞<lb/>
　家人之道利在女正女正則家道正矣夫夫婦婦而<lb/>
　家道正獨云利女貞者夫正者身正也女正者家正<lb/>
　也女正則男正可知矣<lb/>
彖曰家人女正位乎内男正位乎外男女正天地之大<lb/>
義也<lb/>
<pb n="46a"/>
　彖以卦才而言陽居五在外也隂居二處内也男女各<lb/>
　得其正位也尊卑内外之道正合天地隂陽之大義也<lb/>
家人有嚴君焉父母之謂也<lb/>
　家人之道必有所尊嚴而君長者謂父母也雖一家<lb/>
　之小无尊嚴則孝敬衰无君長則法度廢有嚴君而<lb/>
　後家道正家者國之則也<lb/>
父父子子兄兄弟弟夫夫婦婦而家道正正家而天下定矣<lb/>
　父子兄弟夫婦各得其道則家道正矣推一家之道<lb/>
<pb n="46b"/>
　可以及天下故家正則天下定矣<lb/>
象曰風自火出家人君子以言有物而行有恒<lb/>
　正家之本在正其身正身之道一言一動不可易也君<lb/>
　子觀風自火出之象知事之由内而出故所言必有物<lb/>
　所行必有恒也物謂事實恒謂常度法則德業之著<lb/>
　於外由言行之謹於内也言慎行修則身正而家治矣<lb/>
初九閑有家悔亡<lb/>
　初家道之始也閑謂防閑法度也治其有家之始能<lb/>
<pb n="47a"/>
　以法度爲之防閑則不至於悔矣治家者治乎衆人<lb/>
　也苟不閑之以法度則人情流放必至於有悔失長<lb/>
　幼之序亂男女之别傷恩義害倫理无所不至能以<lb/>
　法度閑之於始則无是矣故悔亡也九剛眀之才能<lb/>
　閑其家者也不云无悔者羣居必有悔以能閑故亡耳<lb/>
象曰閑有家志未變也<lb/>
　閑之於始家人志意未變動之前也正志未流散變<lb/>
　動而閑之則不傷恩不失義處家之善也是以悔亡<lb/>
<pb n="47b"/>
　志變而後治則所傷多矣乃有悔也<lb/>
六二无攸遂在中饋貞吉<lb/>
　人之處家在骨肉父子之間大率以情勝理以恩奪<lb/>
　義惟剛立之人則能不以私愛失其正理故家人卦<lb/>
　大要以剛爲善初三上是也六二以隂柔之才而居<lb/>
　柔不能治於家者也故无攸遂无所爲而可也夫以<lb/>
　英雄之才尚有溺情愛而不能自守者况柔弱之人<lb/>
　其能勝妻子之情乎如二之才若爲婦人之道則其<lb/>
<pb n="48a"/>
　正也以柔順處中正婦人之道也故在中饋則得其<lb/>
　正而吉也婦人居中而主饋者也故云中饋<lb/>
象曰六二之吉順以巽也<lb/>
　二以隂柔居中正能順從而卑巽者也故爲婦人之<lb/>
　貞吉也<lb/>
九三家人嗃嗃悔厲吉婦子嘻嘻終吝<lb/>
　嗃嗃未詳字義然以文義及音意觀之與嗷嗷相類<lb/>
　又若急束之意九三在内卦之上主治乎内者也以<lb/>
<pb n="48b"/>
　陽居剛而不中雖得正而過乎剛者也治内過剛則<lb/>
　傷於嚴急故家人嗃嗃然治家過嚴不能无傷故必<lb/>
　悔於嚴厲骨肉恩勝嚴過故悔也雖悔於嚴厲未得<lb/>
　寛猛之中然而家道齊肅人心祗畏猶爲家之吉也<lb/>
　若婦子嘻嘻則終至羞吝矣在卦非有嘻嘻之象盖<lb/>
　對嗃嗃而言謂與其失於放肆寧過於嚴也嘻嘻笑<lb/>
　樂无節也自恣无節則終致敗家可羞吝也盖嚴謹<lb/>
　之過雖於人情不能无傷然苟法度立倫理正乃恩<lb/>
<pb n="49a"/>
　義之所存也若嘻嘻无度乃法度之所由廢倫理之<lb/>
　所由亂安能保其家乎嘻嘻之甚則致敗家之凶但<lb/>
　云吝者可吝之甚則至於凶故未遽言凶也<lb/>
象曰家人嗃嗃未失也婦子嘻嘻失家節也<lb/>
　雖嗃嗃於治家之道未爲甚失若婦子嘻嘻是无禮<lb/>
　法失家之節家必亂矣<lb/>
六四富貴大吉<lb/>
　六以㢲順之體而居四得其正位居得其正爲安處<lb/>
<pb n="49b"/>
　之義㢲順於事而由正道能保有其富者也居家之<lb/>
　道能保有其富則爲大吉也四髙位而獨云富者於<lb/>
　家而言髙位家之尊也能有其富是能保其家也吉<lb/>
　孰大焉<lb/>
象曰富家大吉順在位也<lb/>
　以㢲順而居正位正而㢲順能保有其富者也富家<lb/>
　之大吉也<lb/>
九五王假有家勿恤吉<lb/>
<pb n="50a"/>
　九五男而在外剛而處陽居尊而中正又其應順正<lb/>
　於内治家之至正至善者也王假有家五君位故以<lb/>
　王言假至也極乎有家之道也夫王者之道修身以<lb/>
　齊家家正則天下治矣自古聖王未有不以恭己正<lb/>
　家爲本故有家之道既至則不憂勞而天下治矣勿<lb/>
　恤而吉也五恭己於外二正家於内内外同德可謂<lb/>
　至矣<lb/>
象曰王假有家交相愛也<lb/>
<pb n="50b"/>
　王假有家之道者非止能使之順從而已必致其心<lb/>
　化誠合夫愛其内助婦愛其刑家交相愛也能如是<lb/>
　者文王之妃乎若身修法立而家未化未得爲假有<lb/>
　家之道也<lb/>
上九有孚威如終吉<lb/>
　上卦之終家道之成也故極言治家之本治家之道<lb/>
　非至誠不能也故必中有孚信則能常乆而衆人自<lb/>
　化爲善不由至誠已且不能常守也况欲使人乎故<lb/>
<pb n="51a"/>
　治家以有孚爲本治家者在妻孥情愛之間慈過則<lb/>
　无嚴恩勝則掩義故家之患常在禮法不足而瀆漫<lb/>
　生也長失尊嚴少忘恭順而家不亂者未之有也故<lb/>
　必有威嚴則能終吉保家之終在有孚威如二者而<lb/>
　已故於卦終言之<lb/>
象曰威如之吉反身之謂也<lb/>
　治家之道以正身爲本故云反身之謂爻辭謂治家<lb/>
　當有威嚴而夫子又復戒云當先嚴其身也威嚴不<lb/>
<pb n="51b"/>
　先行於已則人怨而不服故云威如而吉者能自反<lb/>
　於身也孟子所謂身不行道不行於妻子也<lb/>
䷥<hi>兊下離上</hi>
　暌序卦家道窮必乖故受之以暌暌者乖也家道窮<lb/>
　則暌乖離散理必然也故家人之後受之以暌也爲<lb/>
　卦上離下兊離火炎上兊澤潤下二體相違暌之義<lb/>
　也又中少二女雖同居而所歸各異是其志不同行<lb/>
　也亦爲暌義<lb/>
<pb n="52a"/>
暌小事吉<lb/>
　暌者暌乖離散之時非吉道也以卦才之善雖處暌<lb/>
　時而小事吉也<lb/>
彖曰暌火動而上澤動而下二女同居其志不同行<lb/>
　彖先釋暌義次言卦才終言合暌之道而贊其時用<lb/>
　之大火之性動而上澤之性動而下二物之性違異<lb/>
　故為暌義中少二女雖同居其志不同行亦為暌義<lb/>
　女之少也同處長則各適其歸其志異也言暌者本<lb/>
<pb n="52b"/>
　同也本不同則非暌也<lb/>
説而麗乎明柔進而上行得中而應乎剛是以小事吉<lb/>
　卦才如此所以小事吉也兊説也離麗也又為明故<lb/>
　為説順而附麗於明凡離在上而彖欲見柔居尊者<lb/>
　則曰柔進而上行晉鼎是也方暌乖之時六五以柔<lb/>
　居尊位有説順麗明之善又得中道而應剛雖不能<lb/>
　合天下之暌成天下之大事亦可以小濟是於小事<lb/>
　吉也五以明而應剛不能致大吉何也曰五隂柔雖<lb/>
<pb n="53a"/>
　應二而暌之時相與之道未能深固故二必遇主于<lb/>
　巷五噬膚則无咎也天下暌散之時必君臣剛陽中<lb/>
　正至誠協力而後能合也<lb/>
天地暌而其事同也男女暌而其志通也萬物暌而其<lb/>
事類也暌之時用大矣哉<lb/>
　推物理之同以明暌之時用乃聖人合暌之道也見<lb/>
　同之為同者世俗之知也聖人則明物理之本同所<lb/>
　以能同天下而和合萬類也以天地男女萬物明之<lb/>
<pb n="53b"/>
　天髙地下其體暌也然陽降隂升相合而成化育之<lb/>
　事則同也男女異質暌也而相求之志則通也生物<lb/>
　萬殊暌也然而得天地之和禀隂陽之氣則相類也<lb/>
　物雖異而理本同故天下之大羣生之衆暌散萬殊<lb/>
　而聖人為能同之處暌之時合暌之用其事至大故<lb/>
　云大矣哉<lb/>
象曰上火下澤暌君子以同而異<lb/>
　上火下澤二物之性違異所以為暌離之象君子觀<lb/>
<pb n="54a"/>
　暌異之象於大同之中而知所當異也夫聖賢之處<lb/>
　世在人理之常莫不大同於世俗所同者則有時而<lb/>
　獨異蓋於秉彛則同矣於世俗之失則異也不能天<lb/>
　同者亂常咈理之人也不能獨異者隨俗習非之人<lb/>
　也要在同而能異耳中庸曰和而不流是也<lb/>
初九悔亡䘮馬勿逐自復見惡人无咎<lb/>
　九居卦初暌之始也在暌乖之時以剛動於下有悔<lb/>
　可知所以得亡者九四在上亦以剛陽暌離无與自<lb/>
<pb n="54b"/>
　然同類相合同是陽爻同居下又當相應之位二陽<lb/>
　本非相應者以在暌故合也上下相與故能亡其悔<lb/>
　也在暌諸爻皆有應夫合則有暌本異則何暌唯初<lb/>
　與四雖非應而同德相與故相遇馬者所以行也陽<lb/>
　上行者也暌獨无與則不能行是䘮其馬也四既與<lb/>
　之合則能行矣是勿逐而馬復得也惡人與已乖異<lb/>
　者也見者與相通也當暌之時雖同德者相與然小<lb/>
　人乖異者至衆若棄絶之不幾盡天下以仇君子乎<lb/>
<pb n="55a"/>
　如此則失合𢎞之義致凶咎之道也又安能化不善<lb/>
　而使之合乎故必見惡人則无咎也古之聖王所以<lb/>
　能化姦凶為善良革仇敵為臣民者由弗絶也<lb/>
象曰見惡人以辟咎也<lb/>
　暌離之時人情乖違求和合之且病其不能得也若<lb/>
　以惡人而拒絶之則將衆仇於君子而禍咎至矣故<lb/>
　必見之所以免避怨咎也无怨咎則有可合之道<lb/>
九二遇主于巷无咎<lb/>
<pb n="55b"/>
　二與五正應為相與者也然在暌乖之時隂陽相應<lb/>
　之道衰而剛柔相戾之意勝學易者識此則知變通<lb/>
　矣故二五雖正應當委曲以相求也二以剛中之德<lb/>
　居下上應六五之君道合則志行成濟暌之功矣而<lb/>
　居暌離之時其交非固二當委曲求於相遇覬其得<lb/>
　合也故曰遇主于巷必能合而後无咎君臣暌離其<lb/>
　咎大矣巷者委曲之途也遇者㑹逢之謂也當委曲<lb/>
　相求期於㑹遇與之合也所謂委曲者以善道宛轉<lb/>
<pb n="56a"/>
　將就使合而已非枉已屈道也<lb/>
象曰遇主於巷未失道也<lb/>
　當暌之時君心未合賢臣在下竭力盡誠期使之信<lb/>
　合而已至誠以感動之盡力以扶持之明義理以致<lb/>
　其知杜蔽惑以誠其意如是宛轉以求其合也遇非<lb/>
　枉道迎逢也巷非邪僻曲徑也故夫子特云遇主于<lb/>
　巷未失道也未非必也非必謂失道也<lb/>
六三見輿曵其牛掣其人天且劓无初有終<lb/>
<pb n="56b"/>
　隂柔於平時且不足以自立况當暌離之際乎三居<lb/>
　二剛之間處不得其所安其見侵陵可知矣三以正<lb/>
　應在上欲進與上合志而四阻於前二牽於後車牛<lb/>
　所以行之具也輿曵牽於後也牛掣阻於前也在後<lb/>
　者牽曵之而已當前者進者之所力犯也故重傷於<lb/>
　上為四所傷也其人天且劓天髠首也劓截鼻也三<lb/>
　從正應而四隔止之三雖隂柔處剛而志行故力進<lb/>
　以犯之是以傷也天而又劓言重傷也三不合於二<lb/>
<pb n="57a"/>
　與四暌之時自无合義適合居剛守正之道也其於<lb/>
　正應則暌極有終合之理始為二陽所戹是无初也<lb/>
　後必得合是有終也掣從制從手執止之義也<lb/>
象曰見輿曵位不當也无初有終遇剛也<lb/>
　以六居三非正也非正則不安又在二陽之間所以<lb/>
　有如是艱戹由位不當也无初有終者終必與上九<lb/>
　相遇而合乃遇剛也不正而合未有久而不離者也<lb/>
　合以正道自无終暌之理故賢者順理而安行智者<lb/>
<pb n="57b"/>
　知幾而固守<lb/>
九四暌孤遇元夫交孚厲无咎<lb/>
　九四當暌時居非所安无應而在二隂之間是暌離<lb/>
　孤處者也以剛陽之德當暌離之時孤立无與必以<lb/>
　氣類相求而合是以遇元夫也夫陽稱元善也初九<lb/>
　當暌之初遂能與同德而亡暌之悔處暌之至善者<lb/>
　也故目之為元夫猶云善士也四則過中為暌已甚不<lb/>
　若初之善也四與初皆以陽處一卦之下居相應之<lb/>
<pb n="58a"/>
　位當暌乖之時各无應援自然同德相親故㑹遇也<lb/>
　同德相遇必須至誠相與交孚各有孚誠也上下二<lb/>
　陽以至誠相合則何時之不能行何危之不能濟故<lb/>
　雖處危厲而无咎也當暌離之時孤居二隂之間處<lb/>
　不當位危且有咎也以遇元夫而交孚故得无咎<lb/>
　也<lb/>
象曰交孚无咎志行也<lb/>
　初四皆陽剛君子當暌乖之時上下以至誠相交協<lb/>
<pb n="58b"/>
　志同力則其志可以行不止无咎而已卦辭但言无<lb/>
　咎夫子又從而明之云可以行其志救時之暌也蓋<lb/>
　以君子陽剛之才而至誠相輔何所不能濟也唯有<lb/>
　君子則能行其志矣<lb/>
六五悔亡厥宗噬膚往何咎<lb/>
　六以隂柔當暌離之時而居尊位有悔可知然而下<lb/>
　有九二剛陽之賢與之為應以輔翼之故得悔亡厥<lb/>
　宗其黨也謂九二正應也噬膚噬齧其肌膚而深入<lb/>
<pb n="59a"/>
　之也當暌之時非入之者深豈能合也五雖隂柔之<lb/>
　才二輔以陽剛之道而深入之則可往而有慶復何<lb/>
　過咎之有以周成之幼穉而興盛王之治以劉禪之<lb/>
　昏弱而有中興之勢蓋由任賢聖之輔而姬公孔明<lb/>
　所以入之者深也<lb/>
象曰厥宗噬膚往有慶也<lb/>
　爻辭但言厥宗噬膚則可以往而无咎象復推明其<lb/>
　義言人君雖已才不足若能信任賢輔使以其道深<lb/>
<pb n="59b"/>
　入於己則可以有為是往而有福慶也<lb/>
上九暌孤見豕負塗載鬼一車先張之弧後説之弧匪<lb/>
冦婚媾往遇雨則吉<lb/>
　上居卦之終暌之極也陽剛居上剛之極也在離之<lb/>
　上用明之極也暌極則咈戾而難合剛極則躁暴而<lb/>
　不詳明極則過察而多疑上九有六三之正應實不<lb/>
　孤而其才性如此自暌孤也如人雖有親黨而多自<lb/>
　疑猜妄生乖離雖處骨肉親黨之間而常孤獨也上<lb/>
<pb n="60a"/>
　之與三雖為正應然居暌極无所不疑其見三如豕<lb/>
　之汚穢而又背負泥塗見其可惡之甚也既惡之甚<lb/>
　則猜成其罪惡如見載鬼滿一車也鬼本無形而見<lb/>
　載之一車言其以无為有妄之極也物理極而必反<lb/>
　以近明之如人適東東極矣動則西也如升高高極矣<lb/>
　動則下也既極則動而必反也上之暌乖既極三之<lb/>
　所處者正理大凡失道既極則必反正理故上於三<lb/>
　始疑而終必合也先張之弧始疑惡而欲射之也疑<lb/>
<pb n="60b"/>
　之者妄也妄安能常故終必復於正三實无惡故後<lb/>
　説弧而弗射暌極而反故與三非復為冦讐乃婚媾<lb/>
　也此匪冦婚媾之語與他卦同而義則殊也隂陽交<lb/>
　而和暢則為雨上於三始疑而暌暌極則不疑而合<lb/>
　隂陽合而益和則為雨故云往遇雨則吉往者自此<lb/>
　以往也謂既合而益和則吉也<lb/>
象曰遇雨之吉羣疑亡也<lb/>
　雨者隂陽和也始暌而能終和故吉也所以能和者<lb/>
<pb n="61a"/>
　以羣疑盡亡也其始暌也无所不疑故云羣疑暌極<lb/>
　而合則皆亡矣<lb/>
䷦<hi>艮下坎上</hi>
　蹇序卦暌者乖也乖必有難故受之以蹇蹇者難也<lb/>
　暌乖之時必有蹇難蹇所以次暌也蹇險阻之義故<lb/>
　為蹇難為卦坎上艮下坎險也艮止也險在前而止<lb/>
　不能進也前有險陷後有峻阻故為蹇也<lb/>
蹇利西南不利東北利見大人貞吉<lb/>
<pb n="61b"/>
　西南坤方坤地也體順而易東北艮方艮山也體止而<lb/>
　險在蹇難之時利於順處平易之地不利止於危險<lb/>
　也處順易則難可紓止於險則難益甚矣蹇難之時<lb/>
　必有聖賢之人則能濟天下之難故利見大人也濟<lb/>
　難者必以大正之道而堅固其守故貞則吉也凡處<lb/>
　難者必在乎守貞正設使難不解不失正德是以吉<lb/>
　也若遇難而不能固其守入於邪濫雖使苟免亦惡<lb/>
　德也知義命者不為也<lb/>
<pb n="62a"/>
彖曰蹇難也險在前也<lb/>
　蹇難也蹇之為難如乾之為健若易之為難則義有<lb/>
　未足蹇有險阻之義屯亦難也困亦難也同為難而<lb/>
　義則異屯者始難而未得通困者力之窮蹇乃險阻<lb/>
　艱難之義各不同也險在前也坎險在前下止而不<lb/>
　得進故為蹇<lb/>
見險而能止知矣哉<lb/>
　以卦才言處蹇之道也上險而下止見險而能止也<lb/>
<pb n="62b"/>
　犯險而進則有悔咎故美其能止為知也方蹇難之<lb/>
　時唯能止為善故諸爻除五與二外皆以往為失來<lb/>
　為得也<lb/>
蹇利西南往得中也不利東北其道窮也<lb/>
　蹇之時利於處平易西南坤方為順易東北艮方為<lb/>
　險阻九上居五而得中正之位是往而得平易之地<lb/>
　故為利也五居坎險之中而謂之平易者蓋卦本坤<lb/>
　由五往而成坎故但取往而得中不取成坎之義也<lb/>
<pb n="63a"/>
　方蹇而又止危險之地則蹇益甚矣故不利東北其<lb/>
　道窮也謂蹇之極也<lb/>
利見大人往有功也當位貞吉以正邦也<lb/>
　蹇難之時非聖賢不能濟天下之蹇故利於見大人<lb/>
　也大人當位則成濟蹇之功矣往而有功也能濟天<lb/>
　下之蹇者唯大正之道夫子又取卦才而言蹇之諸<lb/>
　爻除初外餘皆當正位故為貞正而吉也初六雖以<lb/>
　隂居陽而處下亦隂之正也以如此正道正其邦可<lb/>
<pb n="63b"/>
　以濟於蹇矣<lb/>
蹇之時用大矣哉<lb/>
　處蹇之時濟蹇之道其用至大故云大矣哉天下之<lb/>
　難豈易平也非聖賢不能其用可謂大矣順時而處<lb/>
　量險而行從平易之道由至正之理乃蹇之時用也<lb/>
象曰山上有水蹇君子以反身修德<lb/>
　山之峻阻上復有水坎水為險陷之象上下險阻故<lb/>
　為蹇也君子觀蹇難之象而以反身修德君子之遇<lb/>
<pb n="64a"/>
　艱阻必反求諸己而益自修孟子曰行有不得者皆<lb/>
　反求諸己故遇艱蹇必自省於身有失而致之乎是<lb/>
　反身也有所未善則改之无歉於心則加勉乃自修<lb/>
　其德也君子修德以俟時而已<lb/>
初六往蹇來譽<lb/>
　六居蹇之初往進則益入於蹇往蹇也當蹇之時以<lb/>
　隂柔无援而進其蹇可知來者對往之辭上進則為<lb/>
　往不進則為來止而不進是有見幾知時之美來則<lb/>
<pb n="64b"/>
　有譽也<lb/>
象曰往蹇來譽宜待也<lb/>
　方蹇之初進則益蹇時之未可進也故宜見幾而止<lb/>
　以待時可行而後行也諸爻皆蹇往而善來然則无<lb/>
　出蹇之義乎曰在蹇而往則蹇也蹇終則變矣故上<lb/>
　已有碩義<lb/>
六二王臣蹇蹇匪躬之故<lb/>
　二以中正之徳居艮體止於中正者也與五相應是<lb/>
<pb n="65a"/>
　中正之人為中正之君所信任故謂之王臣雖上下<lb/>
　同德而五方在大蹇之中致力於蹇難之時其艱蹇<lb/>
　至甚故為蹇於蹇也二雖中正以隂柔之才豈易勝<lb/>
　其任所以蹇於蹇也志在濟君於蹇難之中其蹇蹇<lb/>
　者非為身之故也雖使不勝志義可嘉故稱其忠藎<lb/>
　不為已也然其才不足以濟蹇也小可濟則聖人當<lb/>
　盛稱以為勸矣<lb/>
象曰王臣蹇蹇終无尤也<lb/>
<pb n="65b"/>
　雖艱戹於蹇時然其志在濟君難雖未成功然終无<lb/>
　過尤也聖人取其志義而謂其无尤所以勸忠藎也<lb/>
九三往蹇來反<lb/>
　九三以剛居正處下體之上當蹇之時在下者皆柔<lb/>
　必依於三是為下所附者也三與上為正應上隂柔<lb/>
　而无位不足以為援故上往則蹇也來下來也反還<lb/>
　歸也三為下二隂所喜故來為反其所也稍安之地也<lb/>
象曰往蹇來反内喜之也<lb/>
<pb n="66a"/>
　内在下之隂也方蹇之時隂柔不能自立故皆附於<lb/>
　九三之陽而喜愛之九之處三在蹇為得其所也處<lb/>
　蹇而得下之心可以求安故以來為反猶春秋之言<lb/>
　歸也<lb/>
六四往蹇來連<lb/>
　往則益入於坎險之深往蹇也居蹇難之時同處艱<lb/>
　兄者其志不謀而同也又四居上位而與在下者同<lb/>
　有得位之正又與三相比相親者也二與初同類相<lb/>
<pb n="66b"/>
　與者也是與下同志衆所從附也故曰來連來則與<lb/>
　在下之衆相連合也能與衆合得處蹇之道也<lb/>
象曰往蹇來連當位實也<lb/>
　四當蹇之時居上位不往而來與下同志固足以得<lb/>
　衆矣又以隂居隂為得其實以誠實與下故能連合<lb/>
　而下之二三亦各得其實初以隂居下亦其實也當<lb/>
　同患之時相交以實其合可知故來而連者當位以<lb/>
　實也處蹇難非誠實何以濟當位不曰正而曰實上<lb/>
<pb n="67a"/>
　下之交主於誠實用各有其所也<lb/>
九五大蹇朋來<lb/>
　五居君位而在蹇難之中是天下之大蹇也當蹇而<lb/>
　又在險中亦為大蹇大蹇之時而二在下以中正相<lb/>
　應是其朋助之來也方天下之蹇而得中正之臣相<lb/>
　輔其助豈小也得朋來而无吉何也曰未足以濟蹇<lb/>
　也以剛陽中正之君而方在大蹇之中非得剛陽中<lb/>
　正之臣相輔之不能濟天下之蹇也二之中正固有<lb/>
<pb n="67b"/>
　助矣欲以隂柔之助濟天下之難非所能也自古聖<lb/>
　王濟天下之蹇未有不由賢聖之臣為之助者湯武<lb/>
　得伊吕是也中常之君得剛明之臣而能濟大難者<lb/>
　則有矣劉禪之孔明唐肅宗之郭子儀德宗之李晟<lb/>
　是也雖賢明之君苟无其臣則不能濟於難也故凡<lb/>
　六居五九居二者則多由助而有功蒙泰之類是也<lb/>
　九居五六居二則功多不足屯否之類是也蓋臣賢<lb/>
　於君則輔君以君所不能臣不及君則贊助之而已<lb/>
<pb n="68a"/>
　故不能成大功也<lb/>
象曰大蹇朋來以中節也<lb/>
　朋者其朋類也五有中正之德而二亦中正雖大蹇<lb/>
　之時不失其守蹇於蹇以相應助是以其中正之節<lb/>
　也上下中正而弗濟者臣之才不足也自古守節秉<lb/>
　義而才不足以濟者豈少乎漢李固王允晉周顗王<lb/>
　導之徒是也<lb/>
上六往蹇來碩吉利見大人<lb/>
<pb n="68b"/>
　六以隂柔居蹇之極冐極險而往所以蹇也不往而<lb/>
　來從五求三得剛陽之助是以碩也蹇之道戹塞窮<lb/>
　蹙碩大也寛裕之稱來則寛大其蹇紓矣蹇之極有<lb/>
　出蹇之道上六以隂柔故不得出得剛陽之助可以<lb/>
　紓蹇而已在蹇極之時得紓則為吉矣非剛陽中正<lb/>
　豈能出乎蹇也利見大人蹇極之時見大德之人則<lb/>
　能有濟於蹇也大人謂五以相比發此義五剛陽中<lb/>
　正而居君位大人也在五不言其濟蹇之功而上六<lb/>
<pb n="69a"/>
　利見之何也曰在五不言以其居坎險之中无剛陽<lb/>
　之助故无能濟蹇之義在上六蹇極而見大德之人<lb/>
　則能濟於蹇故為利也各爻取義不同如屯初九之<lb/>
　志正而於六二則目之為冦也諸爻皆不言吉上獨<lb/>
　言吉者諸爻皆得正各有所善然皆未能出於蹇故<lb/>
　未足為吉唯上處蹇極而得寛裕乃為吉也<lb/>
象曰往蹇來碩志在内也利見大人以從貴也<lb/>
　上六應三而從五志在内也蹇既極而有助是以碩<lb/>
<pb n="69b"/>
　而吉也六以隂柔當蹇之極密近剛陽中正之君自<lb/>
　然其志從附以求自濟故利見大人謂從九五之貴<lb/>
　也所以云從貴恐人不知大人為指五也<lb/>
䷧<hi>坎下震上</hi>
　解序卦蹇者難也物不可以終難故受之以解物无<lb/>
　終難之理難極則必散解者散也所以次蹇也為卦<lb/>
　震上坎下震動也坎險也動於險外出乎險也故為<lb/>
　患難解散之象又震為雷坎為雨雷雨之作蓋隂陽<lb/>
<pb n="70a"/>
　交感和暢而緩散故為解解者天下患難解散之時<lb/>
　也<lb/>
解利西南无所往其來復吉有攸往夙吉<lb/>
　西南坤方坤之體廣大平易當天下之難方解人始<lb/>
　離艱苦不可復以煩苛嚴急治之當濟以寛大簡易<lb/>
　乃其宜也如是則人心懷而安之故利於西南也湯<lb/>
　除桀之虐而以寛治武王誅紂之暴而反商政皆從<lb/>
　寛易也无所往其來復吉有攸往夙吉无所往謂天<lb/>
<pb n="70b"/>
　下之難已解散无所為也有攸往謂尚有所當解之<lb/>
　事也夫天下國家必紀綱法度廢亂而後禍患生聖<lb/>
　人既解其難而安平無事矣是无所往也則當修復<lb/>
　治道正紀綱明法度進復先代明王之治是來復也<lb/>
　謂反正理也天下之吉也其發語辭自古聖王救難<lb/>
　定亂其始未暇遽為也既安定則為可乆可繼之治<lb/>
　自漢以下亂既除則不復有為姑隨時維持而已故<lb/>
　不能成善治蓋不知來復之義也有攸往夙吉謂尚<lb/>
<pb n="71a"/>
　有當解之事則早為之乃吉也當解而未盡者不早<lb/>
　去則將復盛事之復生者不早為則將漸大故夙則<lb/>
　吉也<lb/>
彖曰解險以動動而免乎險解<lb/>
　坎險震動險以動也不險則非難不動則不能出難<lb/>
　動而出於險外是免乎險難也故為解<lb/>
解利西南徃得衆也<lb/>
　解難之道利在廣大平易以寛易而徃濟解則得衆<lb/>
<pb n="71b"/>
　心之歸也<lb/>
其來復吉乃得中也<lb/>
　不云无所徃省文爾救亂除難一時之事未能成治<lb/>
　道也必待解難无所徃然後来復先王之治乃得中<lb/>
　道謂合宜也<lb/>
有攸徃夙吉徃有功也<lb/>
　有所為則夙吉也早則往而有功緩則惡滋而害深<lb/>
　矣<lb/>
<pb n="72a"/>
天地解而雷雨作雷雨作而百果草木皆甲拆解之時<lb/>
大矣哉<lb/>
　旣明處解之道復言天地之解以見解時之大天地<lb/>
　之氣開散交感而和暢則成雷雨雷雨作而萬物皆<lb/>
　生發甲拆天地之功由解而成故贊解之時大矣哉<lb/>
　王者法天道行寛宥施恩惠養育兆民至於昆蠱草<lb/>
　木乃順解之時與天地合徳也<lb/>
象曰雷雨作解君子以赦過宥罪<lb/>
<pb n="72b"/>
　天地解散而成雷雨故雷雨作而為解也與明兩而<lb/>
　作離語不同赦釋之宥寛之過失則赦之可也罪惡<lb/>
　而赦之則非義也故寛之而已君子觀雷雨作解之<lb/>
　象體其發育則施恩仁體其解散則行寛釋也<lb/>
初九无咎<lb/>
　六居解初患難既解之時以柔居剛以隂應陽柔而<lb/>
　能剛之義既无患難而自處得剛柔之宜患難既解<lb/>
　安寧无事唯自處得宜則為无咎矣方解之初宜安<lb/>
<pb n="73a"/>
　静以休息之爻之辭寡所以示意<lb/>
象曰剛柔之際義无咎也<lb/>
　初四相應是剛柔相際接也剛柔相際為得其宜難<lb/>
　既解而處之剛柔得宜其義无咎也<lb/>
九二田獲三狐得黄矢貞吉<lb/>
　九二以陽剛得中之才上應六五之君用於時者也<lb/>
　天下小人常衆剛明之君在上則明足以照之威足<lb/>
　以懼之剛足以斷之故小人不敢用其情然尤常存<lb/>
<pb n="73b"/>
　警戒慮其有間而害正也六五以隂柔居尊位其明<lb/>
　易蔽其威易犯其斷不果而易惑小人一近之則移<lb/>
　其心矣况難方解而治之初其變尚易二既當用必<lb/>
　湏能去小人則可以正君心而行其剛中之道田者<lb/>
　去害之事狐者邪媚之獸三狐指卦之三隂時之小<lb/>
　人也獲謂能變化除去之如田之獲狐也獲之則得<lb/>
　中直之道乃貞正而吉也黄中色矢直物黄矢謂中<lb/>
　直也羣邪不去君心一入則中直之道无由行矣桓<lb/>
<pb n="74a"/>
　敬之不去武三思是也<lb/>
象曰九二貞吉得中道也<lb/>
　所謂貞吉者得其中道也除去邪惡使其中直之道<lb/>
　得行乃正而吉也<lb/>
六三負且乘致冦至貞吝<lb/>
　六三隂柔居下之上處非其位猶小人宜在下以負<lb/>
　荷而且乘車非其據也必致冦奪之至雖使所為得<lb/>
　正亦可鄙吝也小人而竊盛位雖勉為正事而氣質<lb/>
<pb n="74b"/>
　卑下本非在上之物終可吝也若能正大則如何曰<lb/>
　大正非隂柔所能也若能之則是化為君子矣三隂<lb/>
　柔小人宜在下而反處下之上猶小人宜負而反乘<lb/>
　當致冦奪也難解之時而小人竊位復致冦矣<lb/>
象曰負且乗亦可醜也自我致戎又誰咎也<lb/>
　負荷之人而且乗載為可醜惡也處非其據徳不稱<lb/>
　其器則㓂戎之致乃已招取將誰咎乎聖人又於繫<lb/>
　辭明其致㓂之道謂作易者其知盗乎盗者乗釁而<lb/>
<pb n="75a"/>
　至苟无釁隙則盗安能犯負者小人之事乗者君子<lb/>
　之器以小人而乗君子之器非其所能安也故盗乗<lb/>
　釁而奪之小人而居君子之位非其所能堪也故滿<lb/>
　假而陵慢其上侵暴其下盗則乗其過惡而伐之矣<lb/>
　伐者聲其罪也盗横暴而至者也貨財而輕慢其藏<lb/>
　是教誨乎盗使取之也女子而夭冶其容是教誨淫<lb/>
　者使暴之也小人而乗君子之器是招盗使奪之也<lb/>
　皆自取之之謂也<lb/>
<pb n="75b"/>
九四解而拇朋至斯孚<lb/>
　九四以陽剛之才居上位承六五之君大臣也而下<lb/>
　與初六之隂為應拇在下而微者謂初也居上位而<lb/>
　親小人則賢人正士逺退矣斥去小人則君子之黨<lb/>
　進而誠相得也四能解去初六之隂柔則陽剛君子<lb/>
　之朋来至而誠合矣不解去小人則已之誠未至安<lb/>
　能得人之孚也初六其應故謂逺之為解<lb/>
象曰解而拇未當位也<lb/>
<pb n="76a"/>
　四雖陽剛然居隂於正疑不足若復親比小人則其<lb/>
　失正必矣故戒必解其拇然後能来君子以其處未<lb/>
　當位也解者本合而離之也必解拇而後朋孚盖君<lb/>
　子之交而小人容於其間是與君子之誠未至也<lb/>
六五君子維有解吉有孚于小人<lb/>
　六五居尊位為解之主人君之解也以君子通言之<lb/>
　君子所親比者必君子也所解去者必小人也故君<lb/>
　子維有解則吉也小人去則君子進矣吉孰大焉有<lb/>
<pb n="76b"/>
　孚者世云見驗也可驗之於小人小人之黨去則是<lb/>
　君子能有解也小人去則君子自進正道自行天下<lb/>
　不足治也<lb/>
象曰君子有解小人退也<lb/>
　君子之所解者謂退去小人也小人去則君子之道<lb/>
　行是以吉也<lb/>
上六公用射隼于髙墉之上獲之无不利<lb/>
　上六尊髙之地而非君位故曰公但據解終而言也<lb/>
<pb n="77a"/>
　隼鷙害之物象為害之小人墉墻内外之限也害若<lb/>
　在内則是未解之時也若出墉外則是无害矣復何<lb/>
　所解故在墉上離乎内而未去也云髙見防限之嚴<lb/>
　而未去者上解之極也解極之時而獨有未解者乃<lb/>
　害之堅强者也上居解極解道已至器已成也故能<lb/>
　射而獲之既獲之則天下之患解已盡矣何所不利<lb/>
　夫子於繫辭復伸其義曰隼者禽也弓矢者器也射<lb/>
　之者人也君子藏噐於身待時而動何不利之有動<lb/>
<pb n="77b"/>
　而不括是以出而有獲語成器而動者也鷙害之物<lb/>
　在墉上苟无其器與不待時而發則安能獲之所以<lb/>
　解之之道器也事之當解與已解之之道至者時也<lb/>
　如是而動故无括結發而无不利矣括結謂阻礙聖<lb/>
　人於此發明藏器待時之義夫行一身至於天下之<lb/>
　事苟无其器與不以時而動小則括塞大則喪敗自<lb/>
　古喜有為而无成功或顛覆者皆由是也<lb/>
象曰公用射隼以解悖也<lb/>
<pb n="78a"/>
　至解終而未解者悖亂之大者也射之所以解之也<lb/>
　解則天下平矣<lb/>
䷨<hi>兑下艮上</hi>
　損序卦解者緩也緩必有所失故受之以損縱緩則<lb/>
　必有所失失則損也損所以繼解也為卦艮上兑下<lb/>
　山體髙澤體深下深則上益髙為損下益上之義又<lb/>
　澤在山下其氣上通潤及草木百物是損下而益上<lb/>
　也又下為兑説三爻皆上應是説以奉上亦損下益<lb/>
<pb n="78b"/>
　上之義又下兑之成兑由六三之變也上艮之成艮<lb/>
　自上九之變也三本剛而成柔上本柔而成剛亦損<lb/>
　下益上之義損上而益於下則為益取下而益於上<lb/>
　則為損在人上者施其澤以及下則益也取其下以<lb/>
　自厚則損也譬諸壘土損於上以培厚其基本則上<lb/>
　下安固矣豈非益乎取於下以増上之髙則危墜至<lb/>
　矣豈非損乎故損者損下益上之義益則反是<lb/>
損有孚元吉无咎可貞利有攸往<lb/>
<pb n="79a"/>
　損减損也凡損抑其過以就義理皆損之道也損之<lb/>
　道必有孚誠謂至誠順於理也損而順理則大善而<lb/>
　吉所損无過差可貞固常行而利有所往也人之所<lb/>
　損或過或不及或不常皆不合正理非有孚也非有<lb/>
　孚則无吉而有咎非可貞之道不可行也<lb/>
曷之用二簋可用享<lb/>
　損者損過而就中損浮末而就本實也聖人以寧儉<lb/>
　為禮之本故為損發明其義以享祀言之享祀之禮<lb/>
<pb n="79b"/>
　其文最繁然以誠敬為本多儀備物所以將飾其誠<lb/>
　敬之心飾過其誠則為偽矣損飾所以存誠也故云<lb/>
　曷之用二簋可用享二簋之約可用享祭言在乎誠<lb/>
　而已誠為本也天下之害无不由末之勝也峻宇雕<lb/>
　墻本於宫室酒池肉林本於飲食淫酷殘忍本於刑<lb/>
　罰窮兵黷武本於征討凡人欲之過者皆本於奉養<lb/>
　其流之遠則為害矣先王制其本者天理也後人流<lb/>
　於末者人欲也損之義損人欲以復天理而已<lb/>
<pb n="80a"/>
彖曰損損下益上其道上行<lb/>
　損之所以為損者以損於下而益於上也取下以益<lb/>
　上故云其道上行夫損上而益下則為益損下而益<lb/>
　上則為損損基本以為髙者豈可謂之益乎<lb/>
損而有孚元吉无咎可貞利有攸往<lb/>
　謂損而以至誠則有此元吉以下四者損道之盡善<lb/>
　也<lb/>
曷之用二簋可用享二簋應有時損剛益柔有時<lb/>
<pb n="80b"/>
　夫子特釋曷之用二簋可用享卦辭簡直謂當損去<lb/>
　浮飾曰何所用哉二簋可以享也厚本損末之謂也<lb/>
　夫子恐後人不達遂以為文飾當盡去故詳言之有<lb/>
　本必有末有實必有文天下萬事无不然者无本不<lb/>
　立无文不行父子主恩必有嚴順之體君臣主敬必<lb/>
　有承接之儀禮讓存乎内待威儀而後行尊卑有其<lb/>
　序非物采則无别文之與實相湏而不可缺也及夫<lb/>
　文之勝末之流逺本喪實乃當損之時也故云曷所<lb/>
<pb n="81a"/>
　用哉二簋足以薦其誠矣謂當務實而損飾也夫子<lb/>
　恐人之泥言也故復明之曰二簋之質用之當有時<lb/>
　非其所用而用之不可也謂文飾未過而損之與損<lb/>
　之至於過甚則非也損剛益柔有時剛為過柔為不<lb/>
　足損益皆損剛益柔也必順時而行不當時而損益<lb/>
　之則非也<lb/>
損益盈虚與時偕行<lb/>
　或損或益或盈或虚唯隨時而已過者損之不足者<lb/>
<pb n="81b"/>
　益之虧者盈之實者虚之與時偕行也<lb/>
象曰山下有澤損君子以懲忿窒欲<lb/>
　山下有澤氣通上潤與深下以増髙皆損下之象君<lb/>
　子觀損之象以損於己在修已之道所當損者唯忿<lb/>
　與欲故以懲戒其忿怒窒塞其意欲也<lb/>
初九已事遄往无咎酌損之<lb/>
　損之義損剛益柔損下益上也初以陽剛應於四四<lb/>
　以隂柔居上位賴初之益者也下之益上當損己而<lb/>
<pb n="82a"/>
　不自以為功所益於上者事既已則速去之不居其<lb/>
　功乃无咎也若享其成功之美非損己益上也於為<lb/>
　下之道為有咎矣四之隂柔賴初者也故聽於初初<lb/>
　當酌度其宜而損己以益之過與不及皆不可也<lb/>
象曰已事遄往尚合志也<lb/>
　尚上也時之所崇用為尚初之所尚者與上合志也<lb/>
　四賴於初初益於四與上合志也<lb/>
九二利貞征凶弗損益之<lb/>
<pb n="82b"/>
　二以剛中當損剛之時居柔而説體上應六五隂柔<lb/>
　之君以柔説應上則失其剛中之徳故戒所利在貞<lb/>
　正也征行也離乎中則失其貞正而凶矣守其中乃<lb/>
　貞也弗損益之不自損其剛貞則能益其上乃益之<lb/>
　也若失其剛貞而用柔説適足以損之而已非損己<lb/>
　而益上也世之愚者有雖无邪心而唯知竭力順上<lb/>
　為忠者盖不知弗損益之之義也<lb/>
象曰九二利貞中以為志也<lb/>
<pb n="83a"/>
　九居二非正也處説非剛也而得中為善若守其中<lb/>
　徳何有不善豈有中而不正者豈有中而有過者二<lb/>
　所謂利貞謂以中為志也志存乎中則自正矣大率<lb/>
　中重於正中則正矣正不必中也能守中則有益於<lb/>
　上矣<lb/>
六三三人行則損一人一人行則得其友<lb/>
　損者損有餘也益者益不足也三人謂下三陽上三<lb/>
　隂三陽同行則損九三以益上三隂同行則損上六<lb/>
<pb n="83b"/>
　以為三三人行則損一人也上以柔易剛而謂之損<lb/>
　但言其减一耳上與三雖本相應由二爻升降而一<lb/>
　卦皆成兩相與也初二二陽四五二隂同徳相比三<lb/>
　與上應皆兩相與則其志専皆為得其友也三雖與<lb/>
　四相比然異體而應上非同行者也三人則損一人<lb/>
　一人則得其友盖天下无不二者一與二相對待生<lb/>
　生之本也三則餘而當損矣此損益之大義也夫子<lb/>
　又於繫辭盡其義曰天地絪緼萬物化醇男女搆精<lb/>
<pb n="84a"/>
　萬物化生易曰三人行則損一人一人行則得其友<lb/>
　言致一也絪緼交宻之狀天地之氣相交而宻則生<lb/>
　萬物之化醇醇謂醲厚醲厚猶精一也男女精氣交<lb/>
　構則化生萬物唯精醇專一所以能生也一隂一陽<lb/>
　豈可二也故三則當損言專致乎一也天地之間當<lb/>
　損益之明且大者莫過此也<lb/>
象曰一人行三則疑也<lb/>
　一人行而得一人乃得友也若三人行則疑所與矣<lb/>
<pb n="84b"/>
　理當損去其一人損其餘也<lb/>
六四損其疾使遄有喜无咎<lb/>
　四以隂柔居上與初之剛陽相應在損時而應剛能<lb/>
　自損以從剛陽也損不善以從善也初之益四損其<lb/>
　柔而益之以剛損其不善也故曰損其疾疾謂疾病<lb/>
　不善也損於不善唯使之遄速則有喜而无咎人之<lb/>
　損過唯患不速速則不至於深過為可喜也<lb/>
象曰損其疾亦可喜也<lb/>
<pb n="85a"/>
　損其所疾固可喜也云亦發語辭<lb/>
六五或益之十朋之龜弗克違元吉<lb/>
　六五於損時以中順居尊位虚其中以應乎二之剛<lb/>
　陽是人君能虚中自損以順從在下之賢也能如是<lb/>
　天下孰不損己自盡以益之故或有益之之事則十<lb/>
　朋助之矣十衆辭龜者决是非吉凶之物衆人之公<lb/>
　論必合正理雖龜䇲不能違也如此可謂大善之吉<lb/>
　矣古人曰謀從衆則合天心<lb/>
<pb n="85b"/>
象曰六五元吉自上祐也<lb/>
　所以得元吉者以其能盡衆人之見合天地之理故<lb/>
　自上天降之福祐也<lb/>
上九弗損益之无咎貞吉利有攸往得臣无家<lb/>
　凡損之義有三損己從人也自損以益於人也行損<lb/>
　道以損於人也損己從人徙於義也自損益人及於<lb/>
　物也行損道以損於人行其義也各因其時取大者<lb/>
　言之四五二爻取損己從人下體三爻取自損以益<lb/>
<pb n="86a"/>
　人損時之用行損道以損天下之當損者也上九則<lb/>
　取不行其損為義九居損之終損極而當變者也以<lb/>
　剛陽居上若用剛以損削於下非為上之道其咎大<lb/>
　矣若不行其損變而以剛陽之道益於下則无咎而<lb/>
　得其正且吉也如是則宜有所往往則有益矣在上<lb/>
　能不損其下而益之天下孰不服從服從之衆无有<lb/>
　内外也故曰得臣无家得臣謂得人心歸服无家謂<lb/>
　无有遠近内外之限也<lb/>
<pb n="86b"/>
象曰弗損益之大得志也<lb/>
　居上不損下而反益之是君子大得行其志也君子<lb/>
　之志唯在益於人而已<lb/>
䷩<hi>震下㢲上</hi>
　益序卦損而不已必益故受之以益盛衰損益如循<lb/>
　環損極必益理之自然益所以繼損也為卦㢲上震<lb/>
　下雷風二物相益者也風烈則雷迅雷激則風怒兩<lb/>
　相助益所以為益此以象言也㢲震二卦皆由下變<lb/>
<pb n="87a"/>
　而成陽變而為隂者損也隂變而為陽者益也上卦<lb/>
　損而下卦益損上益下所以為益此以義言也下厚<lb/>
　則上安故益下為益<lb/>
益利有攸往利涉大川<lb/>
　益者益於天下之道也故利有攸往益之道可以濟<lb/>
　險難利涉大川也<lb/>
彖曰益損上益下民説无疆自上下下其道大光<lb/>
　以卦義與卦才言也卦之為益以其損上益下也損<lb/>
<pb n="87b"/>
　於上而益下則民説之无疆謂无窮極也自上而降<lb/>
　已以下下其道之大光顯也陽下居初隂上居四為<lb/>
　自上下下之義<lb/>
利有攸徃中正有慶<lb/>
　五以剛陽中正居尊位二復以中正應之是以中正<lb/>
　之道益天下天下受其福慶也<lb/>
利涉大川木道乃行<lb/>
　益之為道於平常無事之際其益猶小當艱危險難<lb/>
<pb n="88a"/>
　則所益至大故利涉大川也於濟艱險乃益道大行<lb/>
　之時也益誤作木或以為上㢲下震故云木道非也<lb/>
益動而㢲日進无疆<lb/>
　又以二體言卦才下動而上㢲動而㢲也為益之道<lb/>
　其動㢲順於理則其益日進廣大无有疆限也動而<lb/>
　不順於理豈能成大益也<lb/>
天施地生其益无方<lb/>
　以天地之功言益道之大聖人體之以益天下也天<lb/>
<pb n="88b"/>
　道資始地道生物天施地生化育萬物各正性命其<lb/>
　益可謂无方矣方所也有方所則有限量无方謂廣<lb/>
　大无窮極也天地之益萬物豈有窮際乎<lb/>
凡益之道與時偕行<lb/>
　天地之益无窮者理而已矣聖人利益天下之道應<lb/>
　時順理與天地合與時偕行也<lb/>
象曰風雷益君子以見善則遷有過則改<lb/>
　風烈則雷迅雷激則風怒二物相益者也君子觀風<lb/>
<pb n="89a"/>
　雷相益之象而求益於己為益之道无若見善則遷<lb/>
　有過則改也見善能遷則可以盡天下之善有過能<lb/>
　改則无過矣益於人者无大於是<lb/>
初九利用為大作元吉无咎<lb/>
　初九震動之主剛陽之盛也居益之時其才足以益<lb/>
　物雖居至下而上有六四之太臣應於己四㢲順之<lb/>
　主上能㢲於君下能順於賢才也在下者不能有為<lb/>
　也得在上者應從之則宜以其道輔於上作大益天<lb/>
<pb n="89b"/>
　下之事利用為大作也居下而得上之用以行其志<lb/>
　必湏所為大善而吉則无過咎不能元吉則不唯在<lb/>
　已有咎乃累乎上為上之咎也在至下而當大任小<lb/>
　善不足以稱也故必元吉然後得无咎<lb/>
象曰元吉无咎下不厚事也<lb/>
　在下者本不當處厚事厚事重大之事也以為在上<lb/>
　所任所以當大事必能濟大事而致元吉乃為无咎<lb/>
　能致元吉則在上者任之為知人已當之為勝任不<lb/>
<pb n="90a"/>
　然則上下皆有咎也<lb/>
六二或益之十朋之龜弗克違永貞吉王用享于帝吉<lb/>
　六二處中正而體柔順有虚中之象人處中正之道<lb/>
　虚其中以求益而能順從天下孰不願告而益之孟<lb/>
　子曰夫苟好善則四海之内皆將輕千里而来告之<lb/>
　以善夫滿則不受虚則来物理自然也故或有可益<lb/>
　之事則衆朋助而益之十者衆辭衆人所是理之至<lb/>
　當也龜者占吉凶辨是非之物言其至是龜不能違<lb/>
<pb n="90b"/>
　也永貞吉就六二之才而言二中正虚中能得衆人<lb/>
　之益者也然而質本隂柔故戒在常永貞固則吉也<lb/>
　求益之道非永貞則安能守也損之六五十朋之則<lb/>
　元吉者盖居尊自損應下之剛以柔而居剛柔為虚<lb/>
　受剛為固守求益之至善故元吉也六二虚中求益<lb/>
　亦有剛陽之應而以柔居柔疑益之未固也故戒能<lb/>
　常永貞固則吉也王用享于帝吉如二之虚中而能<lb/>
　永貞用以享上帝猶當獲吉况與人接物其意有不<lb/>
<pb n="91a"/>
　通乎求益於人有不應乎祭天天子之事故云王用<lb/>
　也<lb/>
象曰或益之自外來也<lb/>
　既中正虚中能受天下之善而固守則有有益之事<lb/>
　衆人自外来益之矣或曰自外来豈非謂五乎曰如<lb/>
　二之中正虚中天下孰不願益之五為正應固在其<lb/>
　中矣<lb/>
六三益之用凶事无咎有孚中行告公用圭<lb/>
<pb n="91b"/>
　三居下體之上在民上者也乃守令也居陽應剛處<lb/>
　動之極居民上而剛决果於為益者也果於為益用<lb/>
　之凶事則无咎凶事謂患難非常之事三居下之上<lb/>
　在下當承禀於上安得自任擅為益乎唯於患難非<lb/>
　常之事則可量宜應卒奮不顧身力庇其民故无咎<lb/>
　也下專自任上必忌疾雖當凶難以義在可為然必<lb/>
　有其孚誠而所為合於中道則誠意通於上而上信<lb/>
　與之矣專為而无為上愛民之至誠固不可也雖有<lb/>
<pb n="92a"/>
　誠意而所為不合中行亦不可也圭者通信之物禮<lb/>
　云大夫執圭而使所以申信也凡祭祀朝聘用圭玉<lb/>
　所以通達誠信也有誠孚而得中道則能使上信之<lb/>
　是猶告公上用圭玉也其孚能通達於上矣在下而<lb/>
　有為之道固當有孚中行又三隂爻而不中故發此<lb/>
　義或曰三乃隂柔何得反以剛果任事為義曰三質<lb/>
　雖本隂然其居陽乃自處以剛也應剛乃志在乎剛<lb/>
　也居動之極剛果於行也以此行益非剛果而何易<lb/>
<pb n="92b"/>
　以所勝為義故不論其本質也<lb/>
象曰益用凶事固有之也<lb/>
　六三益之獨可用於凶事者以其固有之也謂專固<lb/>
　自任其事也居下當禀承於上乃專任其事唯救民<lb/>
　之凶災拯時之艱急則可也乃處急難變故之權宜<lb/>
　故得无咎若平時則不可也<lb/>
六四中行告公從利用為依遷國<lb/>
　四當益時處近君之位居得其正以柔㢲輔上而下<lb/>
<pb n="93a"/>
　順應於初之剛陽如是可以益於上也唯處不得其<lb/>
　中而所應又不中是不足於中也故云若行得中道<lb/>
　則可以益於君上告於上而獲信從矣以柔㢲之體<lb/>
　非有剛特之操故利用為依遷國為依依附於上也<lb/>
　遷國順下而動也上依剛中之君而致其益下順剛<lb/>
　陽之才以行其事利用如是也自古國邑民不安其<lb/>
　居則遷遷國者順下而動也<lb/>
象曰告公從以益志也<lb/>
<pb n="93b"/>
　爻辭但云得中行則告公而獲從象復明之曰告公<lb/>
　而獲從者告之以益天下之志也志苟在於益天下<lb/>
　上必信而從之事君者不患上之不從患其志之不<lb/>
　誠也<lb/>
九五有孚惠心勿問元吉有孚惠我徳<lb/>
　五剛陽中正居尊位又得六二之中正相應以行其<lb/>
　益何所不利以陽實在中有孚之象也以九五之徳<lb/>
　之才之位而中心至誠在惠益於物其至善大吉不<lb/>
<pb n="94a"/>
　問可知故云勿問元吉人君居得致之位操可致之<lb/>
　權苟至誠益於天下天下受其大福其元吉不假言<lb/>
　也有孚惠我徳人君至誠益於天下天下之人无不<lb/>
　至誠愛戴以君之徳澤為恩惠也<lb/>
象曰有孚惠心勿問之矣惠我徳大得志也<lb/>
　人君有至誠惠益天下之心其元吉不假言也故云<lb/>
　勿問之矣天下至誠懐吾徳以為惠是其道大行人<lb/>
　君之志得矣<lb/>
<pb n="94b"/>
上九莫益之或擊之立心勿恒凶<lb/>
　上居无位之地非行益於人者也以剛處益之極求<lb/>
　益之甚者也所應者隂非取善自益者也利者衆人<lb/>
　所同欲也專欲益己其害大矣欲之甚則昏蔽而忘<lb/>
　義理求之極則侵奪而致仇怨故夫子曰放於利而<lb/>
　行多怨孟子謂先利則不奪不饜聖賢之深戒也九<lb/>
　以剛而求益之極衆人所共惡故无益之者而或攻<lb/>
　擊之矣立心勿恒凶聖人戒人存心不可専利云勿<lb/>
<pb n="95a"/>
　恒如是凶之道也所當速改也<lb/>
象曰莫益之偏辭也或擊之自外来也<lb/>
　理者天下之至公利者衆人所同欲苟公其心不失<lb/>
　其正理則與衆同利无侵於人人亦欲與之若切於<lb/>
　好利蔽於自私求自益以損於人則人亦與之力爭<lb/>
　故莫肯益之而有擊奪之者矣云莫益之者非其偏<lb/>
　己之辭也苟不偏己合於公道則人亦益之何為擊<lb/>
　之乎既求益於人至於甚極則人皆惡而欲攻之故<lb/>
<pb n="95b"/>
　擊之者自外来也人為善則千里之外應之六二中<lb/>
　正虚己益之者自外而至是也苟為不善則千里之<lb/>
　外違之上九求益之極擊之者自外而至是也繫辭<lb/>
　曰君子安其身而後動易其心而後語定其交而後<lb/>
　求君子脩此三者故全也危以動則民不與也懼以<lb/>
　語則民不應也无交而求則民不與也莫之與則傷<lb/>
　之者至矣易曰莫益之或擊之立心勿恒凶君子言<lb/>
　動與求皆以其道乃完善也不然則取傷而凶矣<lb/>
<pb n="96a"/>
䷪<hi>乾下兌上</hi>
　夬序卦益而不已必决故受之以夬夬者决也益之<lb/>
　極必决而後止理无常益益而不已已乃决也夬所<lb/>
　以次益也為卦兑上乾下以二體言之澤水之聚也<lb/>
　乃上於至髙之處有潰决之象以爻言之五陽在下<lb/>
　長而將極一隂在上消而將盡衆陽上進决去一隂<lb/>
　所以為夬也夬者剛决之義衆陽進而决去一隂君<lb/>
　子道長小人消衰將盡之之時也<lb/>
<pb n="96b"/>
夬揚于王庭孚號有厲<lb/>
　小人方盛之時君子之道未勝安能顯然以正道决<lb/>
　去之故含晦俟時漸圖消之之道今既小人衰微君<lb/>
　子道盛當顯行之於公朝使人明知善惡故云掦于<lb/>
　王庭孚信之在中誠意也號者命衆之辭君子之道<lb/>
　雖長盛而不敢忘戒備故至誠以命衆使知尚有危<lb/>
　道雖以此之甚盛决彼之甚衰若易而无備則有不<lb/>
　虞之悔是尚有危理必有戒懼之心則无患也聖人<lb/>
<pb n="97a"/>
　設戒之意深矣<lb/>
告自邑不利即戎利有攸往<lb/>
　君子之治小人以其不善也必以己之善道勝革之<lb/>
　故聖人誅亂必先修己舜之敷文徳是也邑私邑告<lb/>
　自邑先自治也以衆陽之盛决於一隂力固有餘然<lb/>
　不可極其剛至於太過太過乃如蒙上九之為宼也<lb/>
　戎兵者強武之事不利即戎謂不宜尚壯武也即從<lb/>
　也從戎尚武也利有攸往陽雖盛未極乎上隂雖微<lb/>
<pb n="97b"/>
　猶有未去是小人尚有存者君子之道有未至也故<lb/>
　宜進而往也不尚剛武而其道益進乃夬之善也<lb/>
彖曰夬决也剛决柔也健而説决而和<lb/>
　夬為决義五陽决上之一隂也健而説决而和以二<lb/>
　體言卦才也下健而上説是健而能説决而能和决<lb/>
　之至善也兌説為和<lb/>
揚于王庭柔乗五剛也<lb/>
　柔雖消矣然居五剛之上猶為乗陵之象隂而乗陽<lb/>
<pb n="98a"/>
　非理之甚君子勢既足以去之當顯揚其罪於王朝<lb/>
　大庭使衆知善惡也<lb/>
孚號有厲其危乃光也<lb/>
　盡誠信以命其衆而知有危懼則君子之道乃无虞<lb/>
　而光大也<lb/>
告自邑不利即戎所尚乃窮也<lb/>
　當先自治不宜專尚剛武即戎則所尚乃至窮極矣<lb/>
　夬之時所尚謂剛武也<lb/>
<pb n="98b"/>
利有攸往剛長乃終也<lb/>
　陽剛雖盛長猶未終尚有一隂更當决去則君子之<lb/>
　道純一而无害之者矣乃剛長之終也<lb/>
象曰澤上于天夬君子以施祿及下居徳則忌<lb/>
　澤水之聚也而上于天至髙之處故為夬象君子觀<lb/>
　澤决於上而注溉於下之象則以施祿及下謂施其<lb/>
　祿澤以及於下也觀其决潰之象則以居徳則忌居<lb/>
　徳謂安處其徳則約也忌防也謂約立防禁有防禁<lb/>
<pb n="99a"/>
　則无潰㪚也王弼作明忌亦通不云澤在天上而云<lb/>
　澤上于天上于天則意不安而有決潰之勢云在天<lb/>
　上乃安辭也<lb/>
初九壯于前趾往不勝為咎<lb/>
　九陽爻而乾體剛健在上之物乃在下而居决時壯<lb/>
　于前進者也前趾謂進行人之决於行也行而宜則<lb/>
　其决為是往而不宜則决之過也故往而不勝則為<lb/>
　咎也夬之時而往往决也故以勝負言九居初而壯<lb/>
<pb n="99b"/>
　於進躁於動者也故有不勝之戒隂雖將盡而已之<lb/>
　躁動自宜有不勝之咎不計彼也<lb/>
象曰不勝而往咎也<lb/>
　人之行必度其事可為然後决之則无過矣理不能<lb/>
　勝而且往其咎可知凡行而有咎者皆决之過也<lb/>
九二惕號莫夜有戎勿恤<lb/>
　夬者陽决隂君子决小人之時不可忘戒備也陽長<lb/>
　將極之時而二處中居柔不為過剛能知戒備處夬<lb/>
<pb n="100a"/>
　之至善也内懐兢惕而外嚴誡號雖莫夜有兵亦<lb/>
　可勿恤矣<lb/>
象曰有戎勿恤得中道也<lb/>
　莫夜有兵戎可懼之甚也然可勿恤者以自處之善<lb/>
　也既得中道又知惕懼且有戒備何事之足恤也九<lb/>
　居二雖得中然非正其為至善何也曰陽决隂君子<lb/>
　决小人而得中豈有不正也知時識勢學易之大方<lb/>
　也<lb/>
<pb n="100b"/>
九三壯于頄有凶君子夬夬獨行遇雨若濡有愠无咎<lb/>
　爻辭差錯定安胡公移其文曰壯于頄有凶獨行遇<lb/>
　雨若濡有愠君子夬夬无咎亦未安也當云壯于頄<lb/>
　有凶獨行遇雨君子夬夬若濡有愠无咎夬决尚剛<lb/>
　健之時三居下體之上又處健體之極剛果於决者<lb/>
　也頄顴骨也在上而未極於上者也三居下體之上<lb/>
　雖在上而未為最上上有君而自任其剛决壯于頄<lb/>
　者也有凶之道也獨行遇雨三與上六為正應方羣<lb/>
<pb n="101a"/>
　陽共决一隂之時已若以私應之故不與衆同而獨<lb/>
　行則與上六隂陽和合故云遇雨易中言雨者皆謂<lb/>
　隂陽和也君子道長决去小人之時而已獨與之和<lb/>
　其非可知唯君子處斯時則能夬夬謂夬其夬果决<lb/>
　其斷也雖其私與當遠絶之若見濡汚有愠惡之色<lb/>
　如此則无過咎也三健體而處正非必有是失也因<lb/>
　此義以為教耳爻文所以交錯者由有遇雨字又有<lb/>
　濡字故誤以為連也<lb/>
<pb n="101b"/>
象曰君子夬夬終无咎也<lb/>
　牽梏於私好由无决也君子義之與比决於當决故<lb/>
　終不至於有咎也<lb/>
九四臀无膚其行次且牽羊悔亡聞言不信<lb/>
　臀无膚居不安也行次且進不前也次且進難之狀<lb/>
　九四以陽居隂剛决不足欲止則衆陽並進於下勢<lb/>
　不得安猶臀傷而居不能安也欲行則居柔失其剛<lb/>
　壯不能強進故其行次且也牽羊悔亡羊者羣行之<lb/>
<pb n="102a"/>
　物牽者挽拽之義言若能自强而牽挽以從羣行則<lb/>
　可以亡其悔然既處柔必不能也雖使聞是言亦必<lb/>
　不能信用也夫過而能改聞善而能用克已以從義<lb/>
　唯剛明者能之在它卦九居四其失未至如此之甚<lb/>
　在夬而居柔其害大矣<lb/>
象曰其行次且位不當也聞言不信聰不明也<lb/>
　九處隂位不當也以陽居柔失其剛决故不能強進<lb/>
　其行次且剛然後能明處柔則遷失其正性豈復有<lb/>
<pb n="102b"/>
　明也故聞言而不能信者盖其聰聽之不明也<lb/>
九五莧陸夬夬中行无咎<lb/>
　五雖剛陽中正居尊位然切近於上六上六説體而<lb/>
　卦獨一隂陽之所比也五為决隂之主而反比之其<lb/>
　咎大矣故必决其决如莧陸然則於其中行之徳為<lb/>
　无咎也中行中道也莧陸今所謂馬齒莧是也曝之<lb/>
　難乾感隂氣之多者也而脆易折五若如莧陸雖感<lb/>
　於隂而决斷之易則於中行无過咎矣不然則失其<lb/>
<pb n="103a"/>
　中正也感隂多之物莧陸為易斷故取為象<lb/>
象曰中行无咎中未光也<lb/>
　卦辭言夬夬則於中行為无咎矣象復盡其義云中<lb/>
　未光也夫人心正意誠乃能極中正之道而充實光<lb/>
　輝五心有所比以義之不可而决之雖行於外不失<lb/>
　中正之義可以无咎然於中道未得為光大也盖人<lb/>
　心一有所欲則離道矣夫子於此示人之意深矣<lb/>
上六无號終有凶<lb/>
<pb n="103b"/>
　陽長將極隂消將盡獨一隂處窮極之地是衆君子<lb/>
　得時决去危極之小人也其勢必湏消盡故云无用<lb/>
　號咷畏懼終必有凶也<lb/>
象曰无號之凶終不可長也<lb/>
　陽剛君子之道進而益盛小人之道既已窮極自然<lb/>
　消亡豈復能長久乎雖號咷无以為也故云終不可<lb/>
　長也先儒以卦中有孚號惕號欲以无號為无號作<lb/>
　去聲謂无用更加號令非也一卦中適有兩去聲字<lb/>
<pb n="104a"/>
　一平聲字何害而讀易者率皆疑之或曰聖人之於<lb/>
　天下雖大惡未嘗必絶之也今直使之无號謂必有<lb/>
　凶可乎曰夬者小人之道消亡之時也决去小人之<lb/>
　道豈必盡誅之乎使之變革乃小人之道亡也道亡<lb/>
　乃其凶也<lb/>
䷫<hi>㢲下乾上</hi>
　姤序卦夬决也决必有遇故受之以姤姤遇也决判<lb/>
　也物之决判則有遇合本合則何遇姤所以次夬也<lb/>
<pb n="104b"/>
　為卦乾上㢲下以二體言之風行天下天之下者萬<lb/>
　物也風之行無不經觸乃遇之象又一隂始生於下<lb/>
　隂與陽遇也故為姤<lb/>
姤女壯勿用取女<lb/>
　一隂始生自是而長漸以盛大是女之將長壯也隂<lb/>
　長則陽消女壯則男弱故戒勿用取如是之女取女<lb/>
　者欲其柔和順從以成家道姤乃方進之隂漸壯而<lb/>
　敵陽者是以不可取也女漸壯則失男女之正家道<lb/>
<pb n="105a"/>
　敗矣姤雖一隂甚微然有漸壯之道所以戒也<lb/>
彖曰姤遇也柔遇剛也<lb/>
　姤之義遇也卦之為姤以柔遇剛也一隂方生始與<lb/>
　陽相遇也<lb/>
勿用取女不可與長也<lb/>
　一隂既生漸長而盛隂盛則陽衰矣取女者欲長久<lb/>
　而成家也此漸盛之隂將消勝於陽不可與之長久<lb/>
　也凡女子小人夷狄勢苟漸盛何可與久也故戒勿<lb/>
<pb n="105b"/>
　用取如是之女<lb/>
天地相遇品物咸章也<lb/>
　隂始生於下與陽相遇天地相遇也隂陽不相交遇<lb/>
　則萬物不生天地相遇則化育庶類品物咸章萬物<lb/>
　章明也<lb/>
剛遇中正天下大行也<lb/>
　以卦才言也五與二皆以陽剛居中與正以中正相<lb/>
　遇也君得剛中之臣臣遇中正之君君臣以剛陽遇<lb/>
<pb n="106a"/>
　中正其道可以大行於天下矣<lb/>
姤之時義大矣哉<lb/>
　贊姤之時與姤之義至大也天地不相遇則萬物不<lb/>
　生君臣不相遇則政治不興聖賢不相遇則道徳不<lb/>
　亨事物不相遇則功用不成姤之時與義皆甚大也<lb/>
象曰天下有風姤后以施命誥四方<lb/>
　風行天下无所不周為君后者觀其周徧之象以施<lb/>
　其命令周誥四方也風行地上與天下有風皆為周<lb/>
<pb n="106b"/>
　徧庶物之象而行於地上徧觸萬物則為觀經歴觀<lb/>
　省之象也行於天下周徧四方則為姤施發命令之<lb/>
　象也諸象或稱先王或稱后或稱君子大人稱先王<lb/>
　者先王所以立法制建國作樂省方敇法閉闗育物<lb/>
　享帝皆是也稱后者后王之所為也財成天地之道<lb/>
　施命誥四方是也君子則上下之通稱大人者王公<lb/>
　之通稱<lb/>
初六繫于金柅貞吉有攸往見凶羸豕孚蹢躅<lb/>
<pb n="107a"/>
　姤隂始生而將長之卦一隂生則長而漸盛隂長則<lb/>
　陽消小人道長也制之當於其微而未盛之時柅止<lb/>
　車之物金為之堅強之至也止之以金柅而又繫之<lb/>
　止之固也固止使不得進則陽剛貞正之道吉也使<lb/>
　之進往則漸盛而害於陽是見凶也羸豕孚蹢躅聖<lb/>
　人重為之戒言隂雖甚微不可忽也豕隂躁之物故<lb/>
　以為况羸弱之豕雖未能强猛然其中心在乎蹢躅<lb/>
　蹢躅跳躑也隂微而在下可謂羸矣然其中心常在<lb/>
<pb n="107b"/>
　乎消陽也君子小人異道小人雖微弱之時未嘗无<lb/>
　害君子之心防於微則无能為矣<lb/>
象曰繫于金柅柔道牽也<lb/>
　牽者引而進也隂始生而漸進柔道方牽也繫之于<lb/>
　金柅所以止其進也不使進則不能消正道乃貞吉也<lb/>
九二包有魚无咎不利賓<lb/>
　姤遇也二與初宻比相遇者也在他卦則初正應於<lb/>
　四在垢則以遇為重相遇之道主於專一二之剛中<lb/>
<pb n="108a"/>
　遇固以誠然初之隂柔羣陽在上而又有所應者其<lb/>
　志所求也隂柔之質鮮克貞固二之於初難得其誠<lb/>
　心矣所遇不得其誠心遇道之乖也包者苴裹也魚<lb/>
　隂物之美者陽之於隂其所悦美故取魚象二於初<lb/>
　若能固畜之如包苴之有魚則於遇為无咎矣賓外<lb/>
　来者也不利賓包苴之魚豈能及賓謂不可更及外<lb/>
　人也遇道當專一二則雜矣<lb/>
象曰包有魚義不及賓也<lb/>
<pb n="108b"/>
　二之遇初不可使有二於外當如包苴之有魚包苴<lb/>
　之魚義不及於賓客也<lb/>
九三臀无膚其行次且厲无大咎<lb/>
　二與初既相遇三説初而宻比於二非所安也又為<lb/>
　二所忌惡其居不安若臀之无膚也處既不安則當<lb/>
　去之而居姤之時志求乎遇一隂在下是所欲也故<lb/>
　處雖不安而其行則又次且也次且進難之狀謂不<lb/>
　能遽舎也然三剛正而處㢲有不終迷之義若知其<lb/>
<pb n="109a"/>
　不正而懐危懼不敢妄動則可以无大咎也非義求<lb/>
　遇固已有咎矣知危而止則不至於大也<lb/>
象曰其行次且行未牽也<lb/>
　其始志在求遇於初故其行遲遲未牽不促其行也<lb/>
　既知危而改之故未至於大咎也<lb/>
九四包无魚起凶<lb/>
　包者所裹畜也魚所美也四與初為正應當相遇者<lb/>
　也而初已遇於二矣失其所遇猶包之无魚亡其所<lb/>
<pb n="109b"/>
　有也四當姤遇之時居上位而失其下下之離由已<lb/>
　之失徳也四之失者不中正也以不中正而失其民<lb/>
　所以凶也曰初之從二以比近也豈四之罪乎曰在<lb/>
　四而言義當有咎不能保其下由失道也豈有上不<lb/>
　失道而下離者乎遇之道君臣民主夫婦朋友皆在<lb/>
　焉四以下暌故主民而言為上而下離必有凶變起<lb/>
　者將生之謂民心既離難將作矣<lb/>
象曰无魚之凶遠民也<lb/>
<pb n="110a"/>
　下之離由已致之遠民者已遠之也為上者有以使<lb/>
　之離也<lb/>
九五以杞包瓜含章有隕自天<lb/>
　九五下亦无應非有遇也然得遇之道故終必有遇<lb/>
　夫上下之遇由相求也杞髙木而葉大處髙體大而<lb/>
　可以包物者祀也美實之在下者瓜也羙而居下者<lb/>
　側微之賢之象也九五尊居君位而下求賢才以至<lb/>
　髙而求至下猶以杞葉而包瓜能自降屈如此又其<lb/>
<pb n="110b"/>
　内藴中正之徳充實章美人君如是則无有不遇所<lb/>
　求者也雖屈己求賢若其徳不正賢者不屑也故必<lb/>
　含蓄章美内積至誠則有隕自天矣猶云自天而降<lb/>
　言必得之也自古人君至誠降屈以中正之道求天<lb/>
　下之賢未有不遇者也髙宗感於夢寐文王遇於漁<lb/>
　釣皆由是道也<lb/>
象曰九五含章中正也<lb/>
　所謂含章謂其含藴中正之徳也徳充實則成章而<lb/>
<pb n="111a"/>
　有輝光<lb/>
有隕自天志不舍命也<lb/>
　命天理也舎違也至誠中正屈己求賢存志合於天<lb/>
　理所以有隕自天必得之矣<lb/>
上九姤其角吝无咎<lb/>
　至剛而在最上者角也九以剛居上故以角為象人<lb/>
　之相遇由降屈以相從和順以相接故能合也上九<lb/>
　髙亢而剛極人誰與之以此求遇固可吝也己則如<lb/>
<pb n="111b"/>
　是人之遠之非他人之罪也由已致之故无所歸咎<lb/>
象曰姤其角上窮吝也<lb/>
　既處窮上剛亦極矣是上窮而致吝也以剛極居髙<lb/>
　而求遇不亦難乎<lb/>
䷬<hi>坤下兌上</hi>
　萃序卦姤者遇也物相遇而后聚故受之以萃萃者<lb/>
　聚也物相㑹遇則成羣萃所以次姤也為卦兌上坤<lb/>
　下澤上於地水之聚也故為萃不言澤在地上而云<lb/>
<pb n="112a"/>
　澤上于地言上于地則為方聚之義也<lb/>
萃亨王假有廟<lb/>
　王者萃聚天下之道至於有廟極也羣生至衆也而<lb/>
　可一其歸仰人心莫知其鄉也而能致其誠敬鬼神<lb/>
　之不可度也而能致其来格天下萃合人心總攝衆<lb/>
　志之道非一其至大莫過於宗廟故王者萃天下之<lb/>
　道至於有廟則萃道之至也祭祀之報本於人心聖<lb/>
　人制禮以成其徳耳故豺獺能祭其性然也萃下有<lb/>
<pb n="112b"/>
　亨字羡文也亨字自在下與渙不同渙則先言卦才<lb/>
　萃乃先言卦義彖辭甚明<lb/>
利見大人亨利貞<lb/>
　天下之聚必得大人以治之人聚則亂物聚則争事<lb/>
　聚則紊非大人治之則萃所以致争亂也萃以不正<lb/>
　則人聚為苟合財聚為悖入安得亨乎故利貞<lb/>
用大牲吉利有攸往<lb/>
　萃者豐亨之時也其用宜稱故用大牲吉事莫重於<lb/>
<pb n="113a"/>
　祭故以祭享而言上交鬼神下接民物百用莫不皆<lb/>
　然當萃之時而交物以厚則是享豐富之吉也天下<lb/>
　莫不同其富樂矣若時之厚而交物以薄乃不享其<lb/>
　豐美天下莫之與而悔吝生矣葢隨時之宜順理而<lb/>
　行故彖云順天命也夫不能有為者力之不足也當<lb/>
　萃之時故利有攸往大凡興工立事貴得可為之時<lb/>
　萃而後用是以動而有裕天理然也<lb/>
彖曰萃聚也順以説剛中而應故聚也<lb/>
<pb n="113b"/>
　萃之義聚也順以説以卦才言也上説而下順為上<lb/>
　以説道使民而順於人心下説上之政令而順從於<lb/>
　上既上下順説又陽剛處中正之位而下有應助如<lb/>
　此故能聚也欲天下之萃才非如是不能也<lb/>
王假有廟致孝享也<lb/>
　王者萃人心之道至於建立宗廟所以致其孝享之<lb/>
　誠也祭祀人心之所自盡也故萃天下之心者无如<lb/>
　孝享王者萃天下之道至於有廟則其極也<lb/>
<pb n="114a"/>
利見大人亨聚以正也<lb/>
　萃之時見大人則能亨盖聚以正道也見大人則其<lb/>
　聚以正道得其正則亨矣萃不以正其能亨乎<lb/>
用大牲吉利有攸往順天命也<lb/>
　用大牲承上有廟之文以享祀而言凡事莫不如是<lb/>
　豐聚之時交於物者當厚稱其宜也物聚而力贍乃<lb/>
　可以有為故利有攸往皆天理然也故云順天命也<lb/>
觀其所聚而天地萬物之情可見矣<lb/>
<pb n="114b"/>
　觀萃之理可以見天地萬物之情也天地之化育萬<lb/>
　物之生成凡有者皆聚也有无動静終始之理聚㪚<lb/>
　而已故觀其所以聚則天地萬物之情可見矣<lb/>
象曰澤上于地萃君子以除戎器戒不虞<lb/>
　澤上于地為萃聚之象君子觀萃象以除治戎器用<lb/>
　戒備於不虞凡物之萃則有不虞度之事故衆聚則<lb/>
　有争物聚則有奪大率既衆則多故矣故觀萃象而<lb/>
　戒也除謂簡治也去弊惡也除而聚之所以戒不虞也<lb/>
<pb n="115a"/>
初六有孚不終乃亂乃萃若號一握為笑勿恤往无咎<lb/>
　初與四為正應本有孚以相從者也然當萃時三隂<lb/>
　聚處柔无守正之節若捨正應而從其類乃有孚而<lb/>
　不終也乃亂惑亂其心也乃萃與其同類聚也初若<lb/>
　守正不從號呼以求正應則一握笑之矣一握俗語<lb/>
　一團也謂衆以為笑也若能勿恤而往從剛陽之正<lb/>
　應則无過咎不然則入小人之羣矣<lb/>
象曰乃亂乃萃其志亂也<lb/>
<pb n="115b"/>
　其心志為同類所惑亂故乃萃於羣隂也不能固其<lb/>
　守則為小人所惑亂而失其正矣<lb/>
六二引吉无咎孚乃利用禴<lb/>
　初隂柔又非中正恐不能終其孚故因其才而為之<lb/>
　戒二雖隂柔而得中正故雖戒而微辭凡爻之辭闗<lb/>
　得失二端者為法為戒亦各隨其才而設也引吉无<lb/>
　咎引者相牽也人之交相求則合相待則離二與五<lb/>
　為正應當萃者也而相遠又在羣隂之間必相牽引<lb/>
<pb n="116a"/>
　則得其萃矣五居尊位有中正之徳二亦以中正之<lb/>
　道往與之萃乃君臣和合也其所共致豈可量也是<lb/>
　以吉而无咎也无咎者善補過也二與五不相引則<lb/>
　過矣孚乃利用禴孚信之在中誠之謂也禴祭之簡<lb/>
　薄者也菲薄而祭不尚備物直以誠意交於神明也<lb/>
　孚乃者謂有其孚則可不用文飾專以至誠交於上<lb/>
　也以禴言者謂薦其誠而已上下相聚而尚飾焉是<lb/>
　未誠也盖其中實者不假飾於外用禴之義也孚信<lb/>
<pb n="116b"/>
　者萃之本也不獨君臣之聚凡天下之聚在誠而已<lb/>
象曰引吉无咎中未變也<lb/>
　萃之時以得聚為吉故九四為得上下之萃二與五<lb/>
　雖正應然異處有間乃當萃而未合者也故能相引<lb/>
　而萃則吉而无咎以其有中正之徳未遽至改變也<lb/>
　變則不相引矣或曰二既有中正之徳而象云未變<lb/>
　辭若不足何也曰羣隂比處乃其類聚方萃之時居<lb/>
　其間能自守不變遠湏正應剛立者能之二隂柔之<lb/>
<pb n="117a"/>
　才以其有中正之徳可覬其未至於變耳故象含其<lb/>
　意以存戒也<lb/>
六三萃如嗟如无攸利往无咎小吝<lb/>
　三隂柔不中正之人也求萃於人而人莫與求四則<lb/>
　非其正應又非其類是以不正為四所棄也與二則<lb/>
　二自以中正應五是以不正為二所不與也故欲萃<lb/>
　如則為人棄絶而嗟如不獲萃而嗟恨也上下皆不<lb/>
　與无所利也惟往而從上六則得其萃為无咎也三<lb/>
<pb n="117b"/>
　與上雖非隂陽正應然萃之時以類相從皆以柔居<lb/>
　一體之上又皆无與居相應之地上復處説順之極<lb/>
　故得其萃而无咎也易道變動无常在人識之然而<lb/>
　小吝何也三始求萃於四與二不獲而後往從上六<lb/>
　人之動為如此雖得所求亦可小羞吝也<lb/>
象曰往无咎上㢲也<lb/>
　上居柔説之極三往而无咎者上六㢲順而受之也<lb/>
九四大吉无咎<lb/>
<pb n="118a"/>
　四當萃之時上比九五之君得君臣之聚也下比下<lb/>
　體羣隂得下民之聚也得上下之聚可謂善矣然四<lb/>
　以陽居隂非正也雖得上下之聚必得大吉然後為<lb/>
　无咎也大為周遍之義无所不周然後為大无所不<lb/>
　正則為大吉大吉則无咎也夫上下之聚固有不由<lb/>
　正道而得者非理枉道而得君者自古多矣非理枉<lb/>
　道而得民者盖亦有焉如齊之陳恒魯之季氏是也<lb/>
　然得為大吉乎得為无咎乎故九四必能大吉然後<lb/>
<pb n="118b"/>
　為无咎也<lb/>
象曰大吉无咎位不當也<lb/>
　以其位之不當疑其所為未能盡善故云必得大吉<lb/>
　然後為无咎也非盡善安得為大吉乎<lb/>
九五萃有位无咎匪孚元永貞悔亡<lb/>
　九五居天下之尊萃天下之衆而君臨之當正其位<lb/>
　修其徳以陽剛居尊位稱其位矣為有其位矣得中<lb/>
　正之道无過咎也如是而有不信而未歸者則當自<lb/>
<pb n="119a"/>
　反以修其元永貞之徳則无思不服而悔亡矣元永<lb/>
　貞者君之徳民所歸也故比天下之道與萃天下之<lb/>
　道皆在此三者王者既有其位又有其徳中正无過<lb/>
　咎而天下尚有未信服歸附者盖其道未光大也元<lb/>
　永貞之道未至也在修徳以来之如苗民逆命帝乃<lb/>
　誕敷文徳舜徳非不至也盖有遠近昏明之異故其<lb/>
　歸有先後既有未歸則當修徳也所謂徳元永貞之<lb/>
　道也元首也長也為君徳首出庶物君長羣生有尊<lb/>
<pb n="119b"/>
　大之義焉有主統之義焉而又恒永貞固則通於神<lb/>
　明光於四海无思不服矣乃无匪孚而其悔亡也所<lb/>
　謂悔志之未光心之未慊也<lb/>
象曰萃有位志未光也<lb/>
　象舉爻上句王者之志必欲誠信著於天下有感必<lb/>
　通含生之類莫不懐歸若尚有匪孚是其志之未光<lb/>
　大也<lb/>
上六齎咨涕洟无咎<lb/>
<pb n="120a"/>
　六説之主隂柔小入説髙位而處之天下孰肯與也<lb/>
　求萃而人莫之與其窮至於齎咨而涕洟也齎咨咨<lb/>
　嗟也人之絶之由己自取又將誰咎為人惡絶不知<lb/>
　所為則隕獲而至嗟涕真小人之情狀也<lb/>
象曰齎咨涕洟未安上也<lb/>
　小人所處常失其宜既貪而從欲不能自擇安地至<lb/>
　於困窮則顛沛不知所為六之涕洟盖不安於處上<lb/>
　也君子慎其所處非義不居不幸而有危困則泰然<lb/>
<pb n="120b"/>
　自安不以累其心小人居不擇安常履非據及其窮<lb/>
　廹則隕穫躁撓甚至涕洟為可羞也未者非遽之辭<lb/>
　猶俗云未便也未便能安於上也隂而居上孤處无<lb/>
　與既非其據豈能安乎<lb/>
䷭<hi>巽下坤上</hi>
　升序卦萃者聚也聚而上者謂之升故受之以升物<lb/>
　之積聚而益髙大聚而上也故為升所以次於萃也<lb/>
　為卦坤上㢲下本在地下為地中生木木生地中長<lb/>
<pb n="121a"/>
　而益髙為升之象也<lb/>
升元亨用見大人勿恤南征吉<lb/>
　升者進而上也升進則有亨義而以卦才之善故元<lb/>
　亨也用此道以見大人不假憂恤前進則吉也南征<lb/>
　前進也<lb/>
彖曰柔以時升<lb/>
㢲而順剛中而應是以大亨<lb/>
　以二體言柔升謂坤上行也㢲既體卑而就下坤乃<lb/>
<pb n="121b"/>
　順時而上升以時也謂時當升也柔既上而成升則<lb/>
　下㢲而上順以㢲順之道升可謂時矣二以剛中之<lb/>
　道應於五五以中順之徳應於二能㢲而順其升以<lb/>
　時是以元亨也彖文誤作大亨解在大有卦<lb/>
用見大人勿恤有慶也<lb/>
　凡升之道必由大人升於位則由王公升於道則由<lb/>
　聖賢用㢲順剛中之道以見大人必遂其升勿恤不<lb/>
　憂其不遂也遂其升則已之福慶而福慶及物也<lb/>
<pb n="122a"/>
南征吉志行也<lb/>
　南人之所向南征謂前進也前進則遂其升而得行<lb/>
　其志是以吉也<lb/>
象曰地中生木升君子以順徳積小以髙大<lb/>
　木生地中長而上升為升之象君子觀升之象以順<lb/>
　修其徳積累微小以至髙大也順則可進逆乃退也<lb/>
　萬物之進皆以順道也善不積不足以成名學業之<lb/>
　充實道徳之崇髙皆由積累而至積小所以成髙大<lb/>
<pb n="122b"/>
　升之義也<lb/>
初六允升大吉<lb/>
　初以柔居㢲體之下又㢲之主上承於九二之剛㢲<lb/>
　之至者也二以剛中之徳上應於君當升之任者也<lb/>
　允者信從也初之柔㢲唯信從於二信二而從之同<lb/>
　升乃大吉也二以徳言則剛中以力言則當任初之<lb/>
　隂柔又无應援不能自升從於剛中之賢以進是由<lb/>
　剛中之道也吉孰大焉<lb/>
<pb n="123a"/>
象曰允升大吉上合志也<lb/>
　與在上者合志同升也上謂九二從二而升乃與二<lb/>
　同志也能信從剛中之賢所以大吉<lb/>
九二孚乃利用禴无咎<lb/>
　二陽剛而在下五隂柔而居上夫以剛而事柔以陽<lb/>
　而從隂雖有時而然非順道也以暗而臨明以剛而<lb/>
　事弱若黽勉於事勢非誠服也上下之交不以誠其<lb/>
　可以久乎其可以有為乎五雖隂柔然居尊位二雖<lb/>
<pb n="123b"/>
　剛陽事上者也當内存至誠不假文飾於外誠積於<lb/>
　中則自不事外飾故曰利用禴謂尚誠敬也自古剛<lb/>
　強之臣事柔弱之君未有不為矯飾者也禴祭之簡<lb/>
　質者也云孚乃謂既孚乃宜不用文飾專以其誠感<lb/>
　通於上也如是則得无咎以剛強之臣而事柔弱之<lb/>
　君又當升之時非誠意相交其能免於咎乎<lb/>
象曰九二之孚有喜也<lb/>
　二能以孚誠事上則不唯為臣之道无咎而已可以<lb/>
<pb n="124a"/>
　行剛中之道澤及天下是有喜也凡象言有慶者如<lb/>
　是則有福慶及於物也言有喜者事既善而又有可<lb/>
　喜也如大畜童牛之牿元吉象云有喜盖牿於童則<lb/>
　易又免强制之難是有可喜也<lb/>
九三升虚邑<lb/>
　三以陽剛之才正而且㢲上皆順之復有援應以是<lb/>
　而升如入无人之邑孰禦哉<lb/>
象曰升虚邑无所疑也<lb/>
<pb n="124b"/>
　入无人之邑其進无疑阻也<lb/>
六四王用亨于岐山吉无咎<lb/>
　四柔順之才上順君之升下順下之進已則止其所<lb/>
　焉以隂居柔隂而在下止其所也昔者文王之居岐<lb/>
　山之下上順天子而欲致之有道下順天下之賢而<lb/>
　使之升進已則柔順謙恭不出其位至徳如此周之<lb/>
　王業用是而亨也四能如是則亨而吉且无咎矣四<lb/>
　之才固自善矣復有无咎之辭何也曰四之才雖善<lb/>
<pb n="125a"/>
　而其位當戒也居近君之位在升之時不可復升升<lb/>
　則凶咎可知故云如文王則吉而无咎也然處大臣<lb/>
　之位不得无事於升當上升其君之道下升天下之<lb/>
　賢已則止其分焉分雖當止而徳則當升也道則當<lb/>
　亨也盡斯道者其唯文王乎<lb/>
象曰王用亨子岐山順事也<lb/>
　四居近君之位而當升時得吉而无咎者以其有順<lb/>
　徳也以柔居坤順之至也文王之亨于岐山亦以順<lb/>
<pb n="125b"/>
　時而已上順於上下順乎下已順處其義故云順事<lb/>
　也<lb/>
六五貞吉升階<lb/>
　五以下有剛中之應故能居尊位而吉然質本隂柔<lb/>
　必守貞固乃得其吉也若不能貞固則信賢不篤任<lb/>
　賢不終安能吉也階所由而升也任剛中之賢輔之<lb/>
　而升猶登進自階言有由而易也指言九二正應然<lb/>
　在下之賢皆用升之階也能用賢則彚升矣<lb/>
<pb n="126a"/>
象曰貞吉升階大得志也<lb/>
　倚任賢才而能貞固如是而升可以致天下之大治<lb/>
　其志可大得也君道之升患无賢才之助爾有助則<lb/>
　猶自階而升也<lb/>
上六冥升利于不息之貞<lb/>
　六以隂居升之極昏冥於升知進而不知止者也其<lb/>
　為不明甚矣然求升不已之心有時而用於貞正而<lb/>
　當不息之事則為宜矣君子於貞正之徳終日乾乾<lb/>
<pb n="126b"/>
　自强不息如上六不已之心用之於此則利也以小<lb/>
　人貪求无已之心移於進徳則何善如之<lb/>
象曰冥升在上消不富也<lb/>
　昏冥於升極上而不知已唯有消亡豈復有加益也<lb/>
　不富无復増益也升既極則有退而无進也<lb/>
　<lb/>
　<lb/>
　伊川易傳卷三<lb/>
</p>
<p>
</p>
  </div>
</body>
</text>
</TEI>
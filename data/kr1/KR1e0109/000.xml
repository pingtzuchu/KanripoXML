<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋宗朱辨義</head>
    <p>
<pb n="1a"/>
欽定四庫全書　　　　　經部五<lb/>
　春秋宗朱辨義　　　　　春秋類<lb/>
　　提要<lb/>
　　　　<hi>臣</hi>等謹案春秋宗朱辨義十二卷<lb/>
　　　國朝張自超撰自超字彞歎髙淳人康熙癸未<lb/>
　　　　進士是書大意本朱子据事直書之㫖不為<lb/>
　　　　𨼆深阻晦之説惟就經文前後㕘觀以求其<lb/>
　　　　義不可知者則闕之篇首總論二十條頗得<lb/>
<pb n="1b"/>
　　　　比事屬詞之㫖其中如單伯逆王姬則從王<lb/>
　　　　氏之説以為魯之大夫於秦獲晉侯辨所以<lb/>
　　　　不書名之故於宋師敗績辨所以不書公之<lb/>
　　　　故於宋司馬華孫來盟辨胡𫝊義不係乎名<lb/>
　　　　之説於盟宋罪趙武之致弱於楚公子比公<lb/>
　　　　子棄疾弑立書法見春秋微顯之義於齊殺<lb/>
　　　　髙厚謂非悦晉於定公八年從祀先公以為<lb/>
　　　　昭祔成廟定公所祀之髙曽祖禰仍是文宣<lb/>
<pb n="2a"/>
　　　成襄皆確有所見而於衛人立晉一條尤得<lb/>
　　　春秋深意雖以宗朱為名而參求經𫝊務掃<lb/>
　　　宋以來穿鑿附㑹之説實出自心得者為多<lb/>
　　　後方苞作春秋經解多取材于此書近時解<lb/>
　　　春秋者焦袁熹春秋闕如編以外此亦善本<lb/>
　　　　矣乾隆四十四年正月恭校上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
春秋宗朱辨義總論<lb/>
　經㫖先儒講解切當不可易者不再𤼵明其前人不<lb/>
　合之説後人已有辨者不再辨或雖不合而於大義<lb/>
　無闗者亦不置論凡所辨論必反覆前後所書比事<lb/>
　以求其可通又合諸儒之説㕘互斟酌去其非者存<lb/>
　其是者未敢以臆斷也其於朱子則已言者引其言<lb/>
　未言者推其意閒有非朱子之意或朱子曽言之而<lb/>
　鄙見㣲有不然者亦未敢阿私而曲殉之也總𤼵大<lb/>
<pb n="3b"/>
　義列於卷首<lb/>
孫明復以為春秋有貶無褒朱子曰如晉士匃伐齊聞<lb/>
喪而還分明是褒之夫王政不行而諸侯放恣専㑹盟<lb/>
擅侵伐其事原無可褒至如葵丘之㑹召陵之師踐土<lb/>
之盟尊周攘楚聖人取之者則固以寓褒於貶也而其<lb/>
他彼善於此之事其辭若許之而其意若有憾者則又<lb/>
以寓貶於褒也朱子曰春秋貴仁義而賤功利貴王道<lb/>
而賤伯功又曰春秋明王法而亦不廢五伯之功通乎<lb/>
<pb n="4a"/>
此則褒貶可知矣其寓褒於貶寓貶於褒之義可知矣<lb/>
葢聖人非有意以為褒貶據其事直書之其事是則其<lb/>
辭若褒其事非則其辭若貶其事是之中有非非之中<lb/>
有是則其辭若以褒為貶若以貶為褒也<lb/>
孟子曰王者之迹熄而詩亡詩亡然後春秋作春秋之<lb/>
作非以存王迹以著王迹之所以熄而詩之所以亡也<lb/>
㑹盟侵伐諸侯自専而王不能禁弑君簒國而王不能<lb/>
討繼世而上不稟命又擅廢立之大夫世家而國無命<lb/>
<pb n="4b"/>
卿又専殺之王世子出㑹天王下勞而不知其非朝伯<lb/>
主不朝天王而相沿以為故名為攘楚而實則争伯名<lb/>
為請王命而實則役王臣不特戎狄四侵吳楚強横以<lb/>
為大亂之世也而内諸侯之無王伯主之無王亦已甚<lb/>
矣夫子筆削魯史直書於冊而罪之大小俱著故孟子<lb/>
曰春秋天子之事也<lb/>
春秋有書事在此而示義在彼者有書事在前而示義<lb/>
在後書事在後而示義在前者有以不書示義者有以<lb/>
<pb n="5a"/>
叠書示義者有煩文以示義者有省文以示義者有閒<lb/>
文以示義者有㣲文以示義者有義係乎人而其事不<lb/>
必詳者有義係乎事而其人不必詳者有書其事同文<lb/>
而義在各著其是非者有書其人同事而義在分别其<lb/>
善惡者有書一事而具數義者有書數事而明一義者<lb/>
葢是非以筆削而見褒貶以是非而見比事屬辭春秋<lb/>
之教固無待於鈎深而索𨼆也<lb/>
諸侯侵伐魯君大夫不與者文公以前侵則僖二十八<lb/>
<pb n="5b"/>
年晉侯侵曹一舉爵伐則𨼆四年宋公陳侯蔡人衛人<lb/>
伐鄭僖十年齊侯許男伐北戎十八年宋公曹伯衛人<lb/>
邾人伐齊二十二年宋公衛侯許男滕子伐鄭二十三<lb/>
年齊侯伐宋二十八年晉侯伐衛六舉爵而已其他稱<lb/>
人而諸侯大夫不詳者葢禮樂征伐自諸侯出雖大夫<lb/>
將而皆諸侯之事不必名大夫不必舉諸侯之爵而義<lb/>
自見文公以後禮樂征伐自大夫出故詳大夫之名以<lb/>
見義非大夫將者則舉諸侯之爵以别之其有不必詳<lb/>
<pb n="6a"/>
者亦從畧書人故前則書人者十之七八後則書人者<lb/>
十之二三此春秋之大義也諸儒於前之書人者槩以<lb/>
為貶至於事有差善而不可以通者則又以為將卑師<lb/>
少其於後之稱名稱帥師者槩以為無貶至於事有極<lb/>
惡而不可以通者則又以為不待貶絶而惡自見是非<lb/>
予奪遂至失實朱子曰夫子作春秋當時之事實冩在<lb/>
此人見者自有所畏懼若云去其爵予其爵賞其功罰<lb/>
其罪却是謬也<hi>詳見各條下</hi>
<pb n="6b"/>
春秋紀事之書也而義即在乎事之中茍攷於事不得<lb/>
其實則索其義有不可以強通者矣諸儒於事則全信<lb/>
左氏於事之合禮不合禮者則衷三禮以斷之夫周禮<lb/>
之舊當孟子之時諸侯惡其害己而去之其詳已不可<lb/>
得聞而况漢儒襍集之書其可盡據以論春秋哉左氏<lb/>
之浮夸其不可全信抑又明矣故春秋有不可卒解者<lb/>
不當以三𫝊同文古禮可徵而竟不一闕疑也諸儒惟<lb/>
坐不肯闕疑故信左氏者取諸左氏不信左氏者則又<lb/>
<pb n="7a"/>
撰以己意攷證三禮者則以三禮之成言斷春秋之已<lb/>
事而不知漢儒附春秋及三𫝊之説以為禮者正多也<lb/>
朱子解經於文之難通者則曰疑悞疑衍疑有闕文於<lb/>
義之不可以卒合者則曰未詳於兩説之可通者則曰<lb/>
未知孰是於禮之無可徵信者則曰不可攷夫以朱子<lb/>
之博於學而精於理其解經之虛公嚴謹且如此何説<lb/>
春秋者謾自以為能觀其大而㑹其通一句一字無漏<lb/>
義耶竊恐悞文不特郭公闕文不特夏五疑義不特桓<lb/>
<pb n="7b"/>
之十三年不書王及兩闕秋冬而已也<hi>詳見各條下</hi>
諸儒以春秋稱字為褒内如季子來歸外如宋子哀来<lb/>
奔稱字之䫫皆以為褒其賢也顧於析邑歸仇之紀季<lb/>
則賢之而於因亂復國之許叔則又罪之於蔡季歸國<lb/>
則賢之而於蕭叔朝公則又罪之於髙子來盟則賢之<lb/>
而於仲孫省難則又罪之至於華孫来盟義不可通則<lb/>
又以為義不係乎名説終不得而定朱子曰如王人子<lb/>
<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>救衛自是衛當救當時有個子<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>夫子因存他名字<lb/>
<pb n="8a"/>
如何却道王人本不書字緣其救衛故書字推此則知<lb/>
爵氏名字因乎舊史非以寓褒貶也<hi>詳見各條下</hi>
十二公即位不即位文定以為上既不禀命於天王内<lb/>
又不承國於先君則不書即位𨼆莊閔僖是也而於桓<lb/>
宣不可以通則以為如其即位之意以著其無𨼆先君<lb/>
之心又於定公不可以通則遂無説非也朱子曰書即<lb/>
位者是行即位之禮繼故不書即位者是不行即位之<lb/>
禮若桓之書即位是桓自正其即位之禮於是而十二<lb/>
<pb n="8b"/>
公之書即位不書即位可以通矣<hi>詳見各公元年條下</hi>
三𫝊言侵伐各不同李氏駁之極是文定以為聲罪致<lb/>
討曰伐潛師掠境曰侵亦未盡當也天子討而不伐諸<lb/>
侯伐而不討以討為伐固為不可而所云聲其罪者亦<lb/>
非受伐之國果有可伐之罪而伐人國者欲加其罪不<lb/>
患無辭耳葢伐云者執言而来陳兵於境必服而後去<lb/>
之不服則戰不戰則守守之固則圍之守之不固則入<lb/>
之故春秋書伐之後則有或戰或圍或入之事而書侵<lb/>
<pb n="9a"/>
無之無所執以為言入其境而即去志不在於服之不<lb/>
及其戰何用其守不暇於圍何至於入哉乃文定以為<lb/>
潛師則又不然也晉定㑹王臣合十八國有事於楚而<lb/>
召陵書侵非潛師可知矣文定於左氏言伐而經書侵<lb/>
左氏言侵而經書伐者謂為聖人筆削褒貶所係是葢<lb/>
以書侵為不予其伐而侵為貶辭也然則易稱利用侵<lb/>
伐則侵與伐皆用師之名而皇矣之稱文王曰侵阮徂<lb/>
共武王誓師亦曰侵於之疆司馬九伐之法有負固不<lb/>
<pb n="9b"/>
服則侵之則侵非不善之辭又如魯受伐則書伐受侵<lb/>
則書侵魯伐人則書伐侵人則書侵魯史據事之實夫<lb/>
子仍史之文初何係乎褒貶哉<lb/>
春秋㑹盟隱桓之時散亂無屬齊桓興而始聽命於伯<lb/>
主桓卒又將散亂而攝於晉文至晉世主夏盟而諸侯<lb/>
之私㑹私盟不行者幾及百年晉伯漸衰而春秋之終<lb/>
其散亂與春秋之始不異矣以名言之則離與參為私<lb/>
同為公也以事言之則事之公者為公事之私者為私<lb/>
<pb n="10a"/>
也以義言之則合乎義者為公不合乎義者為私也其<lb/>
有見於𫝊而經不書者或於大故無闗或又煩而可省<lb/>
諸儒以為惡而削之諱而削之皆非也<lb/>
諸儒以為春秋於内大惡則諱之夫内之大惡諱弑書<lb/>
薨聖人之不得已也而且以不地著之桓宣翬遂慶父<lb/>
之為賊文姜哀姜之與弑則終不得而諱也其他孰有<lb/>
大於國母宣淫之醜乎孰有大於朝齊朝晉朝楚之辱<lb/>
乎孰有大於郊禘蒐閱之僭禮易許田不視朔之變制<lb/>
<pb n="10b"/>
逆祀而躋僖公凟倫而娶同姓乎孰有大於刺公子買<lb/>
公子偃之無罪乎孰有大於丘甲之虐用民力田賦之<lb/>
厚斂民財乎則備書於冊矣而又何諱哉葢聖人據魯<lb/>
史以作春秋其㑹盟侵伐弑君殺大夫則統天下諸侯<lb/>
以示義至於朝聘卒塟祭祀昏姻立宫城邑一切興作<lb/>
之類則皆以魯事示義事係乎一國而義闗乎天下聖<lb/>
人原無所顧忌於魯諸儒但以滅國書取朝聘書如出<lb/>
奔書遜謂皆諱之而不知婉其文而不沒其事其實不<lb/>
<pb n="11a"/>
得謂之諱也諸儒又以㑹盟侵伐之不目公及大夫者<lb/>
為諱然即不目公及大夫而其屬辭曰及曰㑹即明知<lb/>
其非公即大夫矣何為諱耶諸儒又據左氏事實之詳<lb/>
而經有不書者為諱即其事洵有之而於義無害又無<lb/>
關於國於天下之故或舊史不書或夫子削之可以無<lb/>
書而不書非以諱為義也至於左氏諱尊諱親諱賢之<lb/>
說抑又不然葢當春秋凌替僭亂之世聖人之道先王<lb/>
之法無有存者聖人正以惡夫禮樂變為干戈仁義冺<lb/>
<pb n="11b"/>
於功利諸侯強而荆蠻横小侯滅而大族興簒弑叛亂<lb/>
接跡於世而作春秋以著其變亂之實使義取乎諱之<lb/>
則春秋亦可以不作矣朱子曰春秋直載當時之事又<lb/>
曰據魯史以書其事然則何有於諱哉<lb/>
諸儒以書公子不書公子書氏不書氏為褒貶然攷於<lb/>
春秋内惟公子翬前不稱公子而後稱公子外惟陽處<lb/>
父前不稱氏而後稱氏其他則為公子者始終稱公子<lb/>
有氏者始終稱氏未嘗因事之美惡忽削忽書以示義<lb/>
<pb n="12a"/>
葢以公子而有後於國世為卿以専國政此積漸而為<lb/>
大夫用事之天下聖人因其實以著之而豈以書不書<lb/>
為褒貶哉故春秋之初内有不稱公子不稱氏之大夫<lb/>
非以奪之者貶之也春秋之後外無不稱公子不稱氏<lb/>
之大夫非以予之者褒之也褒貶在事不在氏族名字<lb/>
如諸儒之說是非公罪亂者多矣<hi>詳見各條下</hi>
文定論天王崩塟以為志崩志塟者赴告及魯徃㑹也<lb/>
志崩不志塟者赴告雖及魯不㑹也崩塟皆不志者王<lb/>
<pb n="12b"/>
室不告魯亦不徃也其說最合使凖此以論諸侯之卒<lb/>
塟則無不可以通矣而於諸侯塟例以為有怠於禮而<lb/>
不塟有弱其君而不塟無其事闕其文魯史之舊者猶<lb/>
得其義至所云討其賊而不塟諱其辱而不塟治其罪<lb/>
而不塟避其號而不塟以為聖人所削春秋之法者則<lb/>
不盡然也朱子曰春秋崩薨卒塟原無意義葢其書塟<lb/>
不書塟上而天王大而齊宋親而晉衛小而滕薛邾杞<lb/>
外而秦楚變而弑君徃㑹則書不徃㑹則不書其當徃<lb/>
<pb n="13a"/>
而不徃不當徃而徃則因其實以著之而非别有意義<lb/>
也<hi>詳見各條下</hi>
公穀以為弑君討賊則書塟不討賊則不書塟而内於<lb/>
桓公之仇未復而塟不可以通則以為不責其踰國而<lb/>
討也於閔公之賊既討而不塟不可以通則以為不以<lb/>
討母塟子也外於宋捷齊光齊卓衛剽之賊既討而不<lb/>
塟於蔡景許悼之賊未討而塟不可以通則多為之辭<lb/>
說非也内而赴於諸侯以禮塟則書不赴於諸侯不以<lb/>
<pb n="13b"/>
禮塟則不書外而魯徃㑹則書魯不徃㑹則不書因乎<lb/>
舊史非有筆削正朱子所謂崩薨卒塟無甚意義者也<lb/>
<hi>詳見壬戌公薨條下</hi>
說春秋者以弑君之賊未討則不再見經為聖人削其<lb/>
人以誅之也而於趙盾見經不可以通則以為盾非親<lb/>
弑君者為法受惡故聖人貸之為此說者亦未攷於<lb/>
齊商人楚商臣皆弑君之賊而春秋所書之齊侯楚子<lb/>
即其人耳<hi>詳見趙盾孫免侵陳條下</hi>
<pb n="14a"/>
殺大夫稱國稱國人文定之說甚得其義弑君稱名稱<lb/>
國稱國人左氏以稱國稱國人者責其君無道自取而<lb/>
文定所謂聖人無私與天為一者即左氏無道自取之<lb/>
義也而於經文書卒左氏以為弑者則又撰為聖人不<lb/>
忍書之說夫春秋書弑君以誅亂臣賊子必不以其君<lb/>
無道而縱亂賊亦無所為不忍書者以遭變為正卒使<lb/>
後人致疑於其故也<hi>詳見各弑君條下</hi>
春秋書歸女逆婦諸儒皆從合禮不合禮立論夫禮之<lb/>
<pb n="14b"/>
合與不合義固有之而春秋實以著婚姻為邦交之大<lb/>
也乃其歸女則於紀杞鄫郯諸小國莒慶齊高固則又<lb/>
以下嫁於大夫而子叔姬之歸齊不書特詳於伯姬之<lb/>
歸宋逆婦則桓莊僖文宣成皆娶齊女而聲姜之逆至<lb/>
不書襄昭定哀之夫人不詳其娶於何氏聖人葢有意<lb/>
寓乎其間而禮之合與不合則因事以併著者也<hi>詳見各逆婦歸女條下</hi>
楚初稱荆漸而稱人既建號楚而君漸舉爵大夫漸稱<lb/>
<pb n="15a"/>
名諸儒於其來聘則曰慕義而來進之也於其稱人舉<lb/>
爵則曰漸進之義也夫春秋之作原以著二伯之功二<lb/>
伯之功在攘楚而顧進楚君臣與内諸侯大夫齊等哉<lb/>
葢楚非戎狄之比戎狄雖在内地而為患小故其君不<lb/>
必詳楚亦非秦之比秦雖周爵稱伯而不為中國患故<lb/>
其大夫不必詳楚亦非吴之比吳雖驟強而起於春秋<lb/>
將終故其君大夫皆不必詳惟楚則與中國始終為敵<lb/>
使不爵其君不名其大夫則楚之為患中國其實不著<lb/>
<pb n="15b"/>
楚之實不著則二伯相繼攘楚之事跡不著楚之時強<lb/>
時弱亦不著而晉世伯之有盛有衰亦不著矣朱子曰<lb/>
齊桓晉文所以有功王室者當時楚最強大時復加兵<lb/>
於鄭鄭在王畿之内向非桓文有以遏之則周室為其<lb/>
所併矣然則春秋豈進楚哉<lb/>
五伯者趙氏曰齊桓晉文秦穆宋襄楚莊也丁氏曰夏<lb/>
昆吾商大彭豕韋周齊桓晉文也朱子註孟子兩存其<lb/>
說至說春秋如云春秋初間王政不行五伯扶持方有<lb/>
<pb n="16a"/>
統屬又云春秋之時五伯迭興桓文為盛則似専主趙<lb/>
氏其意或以皇帝王伯見世道之升降不應湯之前已<lb/>
有昆吾文武之前已有大彭豕韋伯而王王而伯相間<lb/>
而興耳然秦穆未有合諸侯之事宋襄争伯而師敗身<lb/>
死楚荘僭王聖人正以攘楚許桓文必不予楚莊以伯<lb/>
恐當以丁氏所列為是也<lb/>
讀春秋不得不攷事於左氏朱子曰左氏說得春秋事<lb/>
有七八分固當信其可信者也但有與經牴牾者如經<lb/>
<pb n="16b"/>
舉諸侯之爵而左氏以為大夫如經稱人而左氏以為<lb/>
諸侯又如侵伐圍入取滅之類間有不合諸儒徃徃據<lb/>
之以為聖人筆削褒貶予奪之義所在殊失之也伊川<lb/>
曰以𫝊攷經之事跡以經别𫝊之真偽此意最好葢經<lb/>
𫝊不妨有異同經既書得明白則不可為𫝊所疑悮也<lb/>
春秋全經合看却是一篇文字天王是題㫖齊桓晉文<lb/>
是主意楚是客意魯是線索鄭是波瀾宋衛陳蔡曹許<lb/>
滕邾是鋪襯秦是篇首陪客吳是結尾陪客㑹盟侵伐<lb/>
<pb n="17a"/>
是闗節弑君殺大夫是議論朝聘嫁娶是聨絡郊禘蒐<lb/>
閱日食星變山崩地震水旱螟螽麋鷁之類是點綴其<lb/>
間有起有伏有轉有接有串揷有照應有虚有實有景<lb/>
有情有排奡處有細宻處有驚策處有閒散處有言外<lb/>
之言有意中之意徃復無窮整齊不漏義理充實血脉<lb/>
流通直是千古第一篇奇文逐字拆看則事事有起結<lb/>
有開合逐字句細看則一句一字索之不能極其精推<lb/>
之不能盡其大但須得其大義所在不可穿鑿故朱子<lb/>
<pb n="17b"/>
曰雜以己意則差舛也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋宗朱辨義總論<lb/>
</p>
<p>
</p>
  </div>
</body>
</text>
</TEI>
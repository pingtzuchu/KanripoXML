<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div> <lb/>
    <p>
<pb n="1a"/>欽定四庫全書　　　　　　　經部五<lb/>
御纂春秋直解　　　　　　　　春秋類<lb/>
　　提要<lb/>
　　　　<hi>臣</hi>等謹按<lb/>
　　御纂春秋直解十五卷乾隆二十三年奉<lb/>
　　勅撰以十二公為十二卷荘公僖公襄公篇頁稍<lb/>
　　　　繁各析一子卷實十五卷大㫖在𤼵明尼山<lb/>
　　　　本義而剷除種種迂曲之説故<pb n="1b"/>　　賜名曰直解冠以<lb/>
　　御製序文掲胡安國𫝊之傅㑹臆㫁以明誥天下與<lb/>
　欽定春秋𫝊説彚纂宗㫖同符考班彪之論春秋曰<lb/>
　　　　平易正直春秋之義也王充之論春秋曰公<lb/>
　　　　羊榖梁之𫝊日月不具輒為意使平常之事<lb/>
　　　　有怪異之説徑直之文有曲折之義非孔子<lb/>
　　　　之心蘇軾之論春秋曰春秋儒者本務然此<lb/>
　　　　書有妙用儒者罕能領㑹多求之繩約中乃<pb n="2a"/>　　　　近法家者流苛細繳繞竟亦何用朱子之書<lb/>
　　　　春秋亦曰聖人作春秋不過直書其事而善<lb/>
　　　　惡自見又曰春秋𫝊例多不可信聖人紀事<lb/>
　　　　安有許多義例然則聖經之法戒本共見共<lb/>
　　　　聞聖人之勸懲亦易知易從自啖助趙匡倡<lb/>
　　　　廢𫝊解經之説使人人各以臆見私相揣度<lb/>
　　　　務為新竒以相勝而春秋以荒自孫復倡為<lb/>
　　　　有貶無褒之説説春秋者必事事求其所以<pb n="2b"/>　　　　貶求其所以貶而不得則鍜鍊周内以成其<lb/>
　　　　罪而春秋益荒俞汝言春秋平義序謂𫝊經<lb/>
　　　　之失不在於淺而在於深春秋尤甚可謂片<lb/>
　　　　言居要矣是編恭承<lb/>
　　訓示務斟酌情理之平以求聖經之微意凡諸家<lb/>
　　　　所説穿鑿破碎者悉斥不採而筆削大義愈<lb/>
　　　　以炳然學者恭讀<lb/>
　御纂春秋𫝊説彚纂以辨訂其是非復恭讀是編以<pb n="3a"/>　　　　融㑹其精要春秋之學已更無餘藴矣乾隆<lb/>
　　　　四十一年九月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<pb n="4a"/>　欽定四庫全書<lb/>
　御纂春秋直解序<lb/>
　中古之書莫大於春秋推其教不越乎屬辭比事而原<lb/>
　夫成書之始即㳺夏不能賛一辭葢辭不待賛也彼南<lb/>
　史董狐世稱古之遺直矧以大聖人就魯史之舊用筆<lb/>
　削以正褒貶不過據事直書而義自為比屬其辭本非<lb/>
　得已賛且奚為乎厥後依經作𫝊如左氏身非私淑號<lb/>
　為素臣猶或詳於事而失之誣至公羊榖梁去聖逾逺<pb n="4b"/>　乃有𤼵墨守而起廢疾儼然操入室之戈者下此齦齦<lb/>
　聚訟人自為師經生家大抵以胡氏安國張氏洽為最<lb/>
　著及張氏廢而胡氏直與三𫝊並行其間傅㑹臆㫁往<lb/>
　往不免承學之士宜何考衷也哉我<lb/>
皇祖欽定𫝊説彚纂一書鎔範羣言去取精當麟經之㣲<lb/>
　言大義炳若日星朕服習有年紹<lb/>
聞志切近因輯易詩二書竣事命在館諸臣係系是經具<lb/>
　解以進一以彚纂為指南意在息諸説之紛岐以翼𫝊<pb n="5a"/>融諸𫝊之同異以尊經庶㡬辭簡而事明於范寗去其<lb/>
所滯擇善而從之論深有取焉夫儒者猥云五經如法<lb/>
律春秋如㫁例故啖助趙匡陸淳軰<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>取經文書法纂<lb/>
而為例一一引徽切墨以求之動如鑿枘之不相入譬<lb/>
諸叔孫通蕭何增置傍章已後例轉多而律轉晦葢曲<lb/>
説之離經甚於曲學之泥經也審矣書既成命之曰直<lb/>
解匪不求甚解之謂謂夫索解而過不直則義不見爾<lb/>
而豈獨春秋一經為然哉是所望乎天下之善讀經者<pb n="5b"/>乾隆二十三年秋月御製<pb n="6a"/>御製書春秋元年春王正月事<lb/>
春秋聖人尊王之經也元年春王正用開宗明義之第<lb/>
一也解此者自三𫝊以至後儒其説充棟或致操戈無<lb/>
容置議然識聖人之深意者有幾乎王道熄而作春秋<lb/>
春秋魯之舊史也自隠公始則不得不書隠公元年而<lb/>
即繼之曰春王正月前史所無有也葢言公之元年乃<lb/>
禀王之春王之正而得是非尊王之義乎且是年也於<lb/>
齊為九年於晉為二年衛鄭以下各為其年不可婁指<pb n="6b"/>數而總為平王之四十九年於斯時也世人將何以紀<lb/>
其年而知其嵗乎是則聖人之書元年春王正月也者<lb/>
其亦有感於斯乎行夏之時聖人之私議不能行於時<lb/>
言春王而不言王春月可改而春不可改亦隠寓夏之<lb/>
時與王之元所謂大一統足以一天下之心而不可任其<lb/>
紛有不能行之嘆矣兹為開宗始義乃貫春秋之本末<lb/>
而絶筆於獲麟盖聖人之道在萬世即聖人之憂在萬<lb/>
世是則封建之説不惟不可行於後世知聖人亦未必<pb n="7a"/>以為宜然也<lb/>
乾隆戊戌孟夏月<pb n="8a"/>　正總裁官<lb/>
　︵字位過密　無法显示︶<lb/>
御前大臣兼管理藩院事務暫行署理歩軍統領事務忠勇公<hi>臣</hi>傅　恒<lb/>
　︵字位過密　無法显示︶　　　　　　　　<hi>臣</hi>來　保<lb/>
經筵講官太子太保協辦大學士吏部尚書<hi>臣</hi>劉統勲<lb/>
　經　筵　講　官　太　子　太　傅　吏　部　尚　書　<hi>臣</hi>汪由敦<lb/>
　　副總裁官<lb/>
　經筵講官議政大臣户部尚書兼都統領侍衛内大臣武毅謀勇公<hi>臣</hi>兆　惠<pb n="8b"/>　太子少保議政大臣理藩院尚書兼都統<hi>臣</hi>納延泰<lb/>
　經筵講官户部左侍郎兼管順天府府尹事務教習庶吉士<hi>臣</hi>劉　綸<lb/>
　　提調官<lb/>
　　湖　廣　道　監　察　御　史<hi>臣</hi>覺羅巴延三<lb/>
　　户　部　銀　庫　員　外　郎<hi>臣</hi>額爾景額<lb/>
　　吏　部　文　選　司　郎　中<hi>臣</hi>袁守侗<lb/>
　　纂修官<lb/>
　日講起居注官詹事府少詹事兼翰林院侍講學士<hi>臣</hi>梁錫璵<pb n="9a"/>　收掌官<lb/>
　户　部　顔　料　庫　司　庫<hi>臣</hi>巴尼琿<lb/>
　户　部　陜　西　司　額　外　主　事<hi>臣</hi>馮光熊<lb/>
　謄錄官<lb/>
　舉　　　　　　　　　　　　　　人<hi>臣</hi>夏秉衡<lb/>
　舉　　　　　　　　　　　　　　人<hi>臣</hi>王文炯<lb/>
　舉　　　　　　　　　　　　　　人<hi>臣</hi>葉　能<lb/>
　捐　　　　　職　　　　州　　　同<hi>臣</hi>王成曽<pb n="9b"/>　捐　　　　職　　　　縣　　　丞<hi>臣</hi>員　誌<lb/>
　候　　　　選　　　　主　　　簿<hi>臣</hi>張藎臣<lb/>
　監　　　　　　　　　　　　　生<hi>臣</hi>髙士帥<lb/>
　監　　　　　　　　　　　　　生<hi>臣</hi>潘敬蒼<lb/>
　監　　　　　　　　　　　　　生<hi>臣</hi>徐應瑞<lb/>
　監　　　　　　　　　　　　　生<hi>臣</hi>諸廷光<pb n="10a"/>欽定四庫全書　　　　　經部五<lb/>
御纂春秋直解目錄　　　　春秋類<lb/>
　第一卷<lb/>
　　隠公<lb/>
　第二卷<lb/>
　　桓公<lb/>
　第三卷上<lb/>
　　莊公<pb n="10b"/>　第三卷下<lb/>
　　莊公<lb/>
　第四卷<lb/>
　　閔公<lb/>
　第五卷上<lb/>
　　僖公<lb/>
　第五卷下<lb/>
　　僖公<pb n="11a"/>　第六卷<lb/>
　　文公<lb/>
　第七卷<lb/>
　　宣公<lb/>
　第八卷<lb/>
　　成公<lb/>
　第九卷上<lb/>
　　襄公<pb n="11b"/>　第九卷下<lb/>
　　襄公<lb/>
　第十卷上<lb/>
　　昭公<lb/>
　第十卷下<lb/>
　　昭公<lb/>
　第十一卷<lb/>
　　定公<pb n="12a"/>　第十二卷<lb/>
　　哀公<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷一<lb/>
　春秋繼詩書也雅亡於黍離書終文侯之命斯春秋<lb/>
　作焉託始隠公時相接也據時事以維王迹而是非<lb/>
　著治亂具法戒昭使後世得以考而鑒焉孔子之志<lb/>
　也<lb/>
<hi>己未</hi>平王四十有九年<hi>在位五十有一年孫桓王立</hi>
　春秋為尊王而作而用魯紀年者本魯史也後人因<pb n="1b"/>　以干支與天王之年冠其上其意善矣第經所無而<lb/>
　増之則混經且魯公之年大書而王年分注豈聖人<lb/>
　尊王之意哉今特立王年於魯君元年之前而大書<lb/>
　之所以别經也抑以著尊王之義不失聖人之㫖云<lb/>
　爾<lb/>
隠公<lb/>
　名息姑恵公之長庶子也<lb/>
元年<pb n="2a"/>　元始也先君之終嗣君之始故稱元王者正朔通乎<lb/>
　天下而列國之史各得稱元年以紀事志始也<lb/>
春王正月<lb/>
　春者嵗之首天道之始正者月之首人事之始謂首<lb/>
　月為正正始也冠王於正者周正也夏正建寅周正<lb/>
　建子子何以為春春為青陽寅者三元之備而子則<lb/>
　一陽之生天開之始春氣之萌也干支之始甲子卦<lb/>
　圖之始震復律呂之始黄鍾厯象之始日至皆天道<pb n="2b"/>　也周改時改月而商建丑為地正不改時改月者無<lb/>
　成之義也建子之月改朔改時本天道以授人周王<lb/>
　之法也正月之上書春書王紀王制以示後孔子之<lb/>
　教也春秋竟時無事乃書首月此下三月有事書正<lb/>
　月者以元年正月應有即位之事也隠志讓桓不行<lb/>
　即位之禮史無可書非孔子之削之也<lb/>
三月公及邾儀父盟于蔑<lb/>
　求邾好也魯侯爵而稱公者魯史所書臣子之辭也<pb n="3a"/>　盟有書及有書㑹書及者止有盟事書㑹者兼行㑹<lb/>
　禮也邾魯附庸儀父其君之字也邾近魯公立而盟<lb/>
　以結援焉不日史失之也<lb/>
夏五月鄭伯克段于鄢<lb/>
　逐其弟也凡殺子弟目君以目鄭伯知其為弟也稱<lb/>
　兵争國則不書弟與公子以不稱弟知其争國也勝<lb/>
　而去之曰克親而兵之可傷矣于鄢逺也巳奔鄢又<lb/>
　克之甚之也<pb n="3b"/>秋七月天王使宰咺来歸恵公仲子之賵<lb/>
　繋王於天眀王者當欽若天道欲循名以盡其實又<lb/>
　以見尊王即所以尊天不尊王則獲罪於天也宰統<lb/>
　百官天子之卿也或名或字或爵因舊史也繋仲子<lb/>
　於恵公者恵公寵仲子若夫人兆禍端也然究未立<lb/>
　之為夫人故止曰仲子而隠公尋父志而以其卒赴<lb/>
　於王成父過也平王不正其非夫人而賵之壊王綱<lb/>
　也其後桓怵邪謀而為簒逆蔑天倫也仲子之名一<pb n="4a"/>　正而平與恵隠桓之失皆著故曰春秋之志微而彰<lb/>
九月及宋人盟于宿<lb/>
　孰及之公也隠桓皆宋出而桓母則武公之子也王<lb/>
　賵仲子公不自安而釋先君之怨以求成焉宋䡖公<lb/>
　不自来而使其臣曰宋人外卑者也其地以國宿亦<lb/>
　與也<lb/>
冬十有二月祭伯来<lb/>
　祭伯畿内諸侯為王卿士祭周公之裔故與魯為好<pb n="4b"/>　書来非事也故不稱使非王命則私交也結内近以<lb/>
　偵國挟外援以要君則亂之所由階謹私交杜朋黨<lb/>
　之漸也<lb/>
公子益師卒<lb/>
　内臣書卒者皆卿也大國之卿三命受王命而為君<lb/>
　佐國之治亂與有責焉卒之者重之且以尊君命也<lb/>
　程子曰時不請命故卒不書官不與其為卿也稱公<lb/>
　子以公子故使為卿也是也益師者衆氏之始也諸<pb n="5a"/>　侯世國大夫不世官卿世則臣柄國而公室卑矣書<lb/>
　之抑以為戒也<lb/>
二年<lb/>
春公㑹戎于潜<lb/>
　周官行人曰時㑹以發四方之禁盖天子非時而合<lb/>
　諸侯以禁止天下之不義春秋書諸侯之㑹皆非王<lb/>
　事而私㑹耳戎徐戎在魯東舉號無爵也潜魯地㑹<lb/>
　戎修恵公之好也非王事而修私好於同列且非宜<pb n="5b"/>　况戎乎<lb/>
夏五月莒人入向<lb/>
　莒向皆國名凡用兵君將不言帥師君重於師也將<lb/>
　尊師衆稱某帥師將尊師少稱将將卑師衆稱師將<lb/>
　卑師少稱人或不詳亦稱人書入不順也胡安國曰<lb/>
　非王命而入國不臣也擅興兵而王不討焉不君也<lb/>
無駭帥師入極<lb/>
　無駭魯卿也不氏未賜族也書帥師志用衆也極亦<pb n="6a"/>　國名<lb/>
秋八月庚辰公及戎盟于唐<lb/>
　公羊曰及我欲之如蔑之盟公求好於邾是魯欲也<lb/>
　前此潜之㑹公辭戎盟今復以請而盟于唐非魯欲<lb/>
　矣盖魯與他國盟皆書及别内外之辭不必皆魯欲<lb/>
　也惟兵事則内外皆主欲戰者而書及重之也自治<lb/>
　有道禦侮有方㑹戎非禮也盟戎非策也㑹且不可<lb/>
　况盟乎<pb n="6b"/>九月紀履緰来逆女<lb/>
冬十月伯姬歸于紀<lb/>
　履緰紀卿也卿為君逆稱逆女女者従父所稱之辭<lb/>
　公自主婚也卿為君逆至其國而君逆於所館所謂<lb/>
　大婚既至冕而親迎是也禮之節也伯姬者先公之<lb/>
　長女也内女為諸侯夫人書歸者五而紀伯姬獨書<lb/>
　逆以後遭紀之變而閔之且其娣叔姬之賢不可不<lb/>
　錄故叔姬之歸不得略而於伯姬之歸特書逆以眀<pb n="7a"/>　其為嫡也<lb/>
紀子伯莒子盟于宻<lb/>
　左氏曰魯故也向近魯而莒入之莒魯之争自此始<lb/>
　紀婚魯故為魯盟莒紀侯爵子伯訛也<lb/>
十有二月乙卯夫人子氏薨<lb/>
　公夫人也書薨眀齊也夫人與君其尊同也先薨不<lb/>
　葬眀順也夫人之義従君者也後有合𦵏之事也不<lb/>
　地者婦人無外事有常處也尊同則位正順昭則化<pb n="7b"/>　行<lb/>
鄭人伐衛<lb/>
　左氏曰討公孫滑之亂也聲罪致討曰伐征伐天子<lb/>
　之大權自諸侯出非禮也私㑹盟則結黨以要君専<lb/>
　侵伐則稱兵以叛上春秋皆惡之止亂也<lb/>
三年<lb/>
春王二月己巳日有食之<lb/>
　己巳二月朔也不書朔史失之也日月共行於天而<pb n="8a"/>　各有道嵗凡十二㑹㑹而東西同度南北同道則月<lb/>
　揜日而食不言月揜日止書日有食之者抑隂而存<lb/>
　陽也日食必書教人君以恐懼修省之道也克謹天<lb/>
　戒則雖有象而無其應弗克畏天災咎之来必矣<lb/>
三月庚戌天王崩<lb/>
　崩者上墜之形不名者臣子之辭魯不敢名公天下<lb/>
　均不敢名王也春秋厯十有二王桓襄匡簡景志崩<lb/>
　志葬者赴告及魯㑹之也平恵定靈志崩不志𦵏者<pb n="8b"/>　赴告雖及魯不㑹也荘僖頃崩𦵏皆不志者王室不<lb/>
　赴魯亦不㑹也不赴内臣之罪不㑹外臣之罪也<lb/>
夏四月辛卯尹氏卒<lb/>
　譏世卿也因其告喪而以氏書著尹氏之世執國政<lb/>
　也不名義不繫乎名也左氏傳作君氏曰聲子也為<lb/>
　公故曰君氏夫國母也而創為之稱於名則不正以<lb/>
　君之號而繋之為氏於言則不順春秋所因者魯史<lb/>
　舊文也其曰君氏者史策之文歟抑國人之稱歟尹<pb n="9a"/>　氏見於詩春秋者屢矣而君氏不經見無所據依當<lb/>
　以公羊傳為正<lb/>
秋武氏子来求賻<lb/>
　非禮也仲子之賵天王来歸天王之賻武氏来求比<lb/>
　而觀之可傷矣榖梁曰周雖不求魯不可以不歸魯<lb/>
　雖不歸周不可以求之求之為言得不得未可知之<lb/>
　辭也書武氏譏世官也稱子弱且未命也不稱使當<lb/>
　䘮未君也<pb n="9b"/>八月庚辰宋公和卒<lb/>
　諸侯曰薨不書薨外辭也魯君書薨臣子之辭也外<lb/>
　諸侯不生名卒則名之盖史之為道著姓名序世次<lb/>
　記事實眀是非昭法戒也卒之知其世也名之知其<lb/>
　人也以是考其事焉是非可定法戒可舉矣然有名<lb/>
　有不名何也或即位而告為後同盟而存載書朝㑹<lb/>
　而具要約聘告而肅簡牘於其卒赴可知而紀也非<lb/>
　是則其名不可知或史失之亦不得而紀也<pb n="10a"/>冬十有二月齊侯鄭伯盟于石門<lb/>
　左氏曰尋盧之盟也而齊鄭之交固矣鄭與衛隙故<lb/>
　結援齊欲圖伯故樹黨劉實曰齊僖資荘以紏合鄭<lb/>
　荘亦挟僖以自强其交固天下始多故諸侯遂無王<lb/>
　矣<lb/>
癸未葬宋穆公<lb/>
　卒従外錄来告也葬従内錄往㑹也故不曰宋葬穆<lb/>
　公而曰葬宋穆公也㑹者非卿則不書書其所為之<pb n="10b"/>　事其有使往可知也<lb/>
四年<lb/>
春王二月莒人伐杞取牟婁<lb/>
　牟婁杞邑也伐者問罪之辭服則止耳従而取其邑<lb/>
　是利之也故書伐以罪其竊王之權書取以惡其奪<lb/>
　人之有隠公之篇書外取邑者二陳傅良曰春秋之<lb/>
　初猶以取邑為重是也後則不勝書矣<lb/>
戊申衛州吁弑其君完<pb n="11a"/>　弑逆大惡聖人所不忍言然而必書之者定亂賊之<lb/>
　罪名欲以行天討而戒萬世也凡得其罪名者書名<lb/>
　不得其名者在當國者書國衆則書人公子之親則<lb/>
　書公子世子則書世子大夫書氏不氏因舊史也既<lb/>
　定亂賊之罪名且著其由来之異盖儆君父以自修<lb/>
　使随事以慎其微也<lb/>
夏公及宋公遇于清<lb/>
　兩君相見有㑹禮有遇禮行㑹禮書㑹行遇禮書遇<pb n="11b"/>　紀實也清衛地也左氏曰公與宋公為㑹未及期衛<lb/>
　人来告亂公及宋公遇于清其為咨衛亂眀矣既而<lb/>
　宋與衛伐鄭而公不與則公志在討賊而宋不従可<lb/>
　知矣及宋乞師而公辭焉公其知義矣乃翬也固請<lb/>
　而公弗能禁守義不篤失其職矣<lb/>
宋公陳侯蔡人衛人伐鄭<lb/>
　伐鄭之謀發於衛州吁弑君而求寵於諸侯先叙三<lb/>
　國惡黨賊也宋公子馮出奔鄭殤公乗州吁之請而<pb n="12a"/>　以兵㑹懟鄭之欲納馮而不忌州吁之為簒賊其惡<lb/>
　甚矣故首宋<lb/>
秋翬帥師㑹宋公陳侯蔡人衛人伐鄭<lb/>
　公辭宋矣翬帥師而㑹宋是要君使黨賊也是好人<lb/>
　之為賊也是将敢於自為賊也方命主兵無所忌憚<lb/>
　鍾巫之禍兆矣再序四國盖於黨賊者有餘惡焉<lb/>
九月衛人殺州吁于濮<lb/>
　州吁自立而斥其名正其為賊也稱人衆辭也殺之<pb n="12b"/>　者石碏而書人眀非碏之私討而人皆欲討亦夫人<lb/>
　之所得討也公羊子曰稱人者討賊之辭是也定大<lb/>
　惡之名嚴黨賊之罪予討賊之義廣討賊之途賊始<lb/>
　無所容矣故曰春秋成而亂臣賊子懼州吁二月弑<lb/>
　君而四國連兵欲定其位故久然後能殺之濮陳地<lb/>
　陳亦有助焉其黨賊也罪之其助討也予之是非之<lb/>
　公也後此宋求萬於陳魯求慶父於莒皆責賂而後<lb/>
　與今陳不匿賊取賂猶知畏義焉耳<pb n="13a"/>冬十有二月衛人立晉<lb/>
　殺州吁者石碏也則迎晉者亦碏也乃不同碏於尹<lb/>
　氏之立王子朝而書衛人眀非碏之私也不同晉於<lb/>
　齊小白之入于齊而書衛人之立眀非晉之争也州<lb/>
　吁討而衆望在晉稱人者見碏之従衆晉之得衆也<lb/>
　然衆可以討賊而不可以立君晉可以為君而不可<lb/>
　以立於衆國承之父也命出之王也衛人不請於王<lb/>
　而擅置其君晉利國人之奉己而専有其國皆非也<pb n="13b"/>　人可立君則生事以邀功市恩以竊國階之亂矣特<lb/>
　書立以止亂也<lb/>
五年<lb/>
春公觀魚于棠<lb/>
　魚漁也月令季冬始漁周之仲春夏之季冬也漁之<lb/>
　時也然公以為觀而非以為祀也且于棠逺矣非地<lb/>
　也<lb/>
夏四月葬衛桓公<pb n="14a"/>　左氏曰衛亂是以緩古者諸侯薨誄於天子宜以爵<lb/>
　配諡衛侯爵而稱公則彼國臣子之辭而私諡耳非<lb/>
　禮也<lb/>
秋衛師入郕<lb/>
　夏葬桓公秋入郕緩於送終而急於入國不以居䘮<lb/>
　為重也繼州吁之後而復阻兵修怨以亂踵亂矣<lb/>
九月考仲子之宮初獻六羽<lb/>
　宮成而祀曰考庶子為君為其母立宮桓未君而仲<pb n="14b"/>　子有宮非禮也六羽六佾也佾舞有干羽婦人無武<lb/>
　事但陳羽舞故不謂之佾魯僣八佾舊矣仲子之宮<lb/>
　不敢同於羣廟故降用六書初獻眀前此用八之僣<lb/>
　也然用六羽於仲子之宮則仍僣矣且止用於仲子<lb/>
　之宮則羣廟仍不改其僣也其辭微矣<lb/>
邾人鄭人伐宋<lb/>
　諸侯以爵序至用兵則以主者首戒興戎也邾主兵<lb/>
　故序鄭上雖邾見侵於宋然當告之天王乃間宋鄭<pb n="15a"/>　之隙遂結鄭以伐之非其道矣故罪之<lb/>
螟<lb/>
　蟲食苗心曰螟國以民為本民以食為天書之使人<lb/>
　君畏天災重民命戒逸欲啟憂勤也齊履謙曰春秋<lb/>
　所書有災有異害及於民之謂災物反其常之謂異<lb/>
　二者魯皆備書諸國惟異則書盖災則事止一國異<lb/>
　則理關天下也<lb/>
冬十有二月辛巳公子彄卒<pb n="15b"/>　臧氏之始也<lb/>
宋人伐鄭圍長葛<lb/>
　報入郛之役也入郛之役邾主兵而報鄭者欲除馮<lb/>
　也宋殤以馮在鄭而兩伐鄭鄭之報宋序於邾下以<lb/>
　鄭伯之罪輕也今宋又伐鄭而圍其邑背恵無親佳<lb/>
　兵虐鄰其罪甚矣<lb/>
六年<lb/>
春鄭人来輸平<pb n="16a"/>　輸納也平者前有不平今則釋憾而平之也胡安國<lb/>
　曰鄭輸平於魯盖以利相結離宋魯之黨也夫平可<lb/>
　也以利平則不可如以義雖興師毒衆而聖人與焉<lb/>
　謂是以殺止殺也如以利雖解怨釋爭而聖人懼焉<lb/>
　謂是以亂易亂也<lb/>
夏五月辛酉公㑹齊侯盟于艾<lb/>
　鄭故也齊鄭甞盟于石門今則因鄭輸平而為此盟<lb/>
　東方之國齊為大結鄭結魯其黨盛矣書之以志齊<pb n="16b"/>　僖小伯之始也季本曰魯離宋黨而與齊為艾之盟<lb/>
　又二年齊離鄭黨而與宋為瓦屋之盟又二年齊魯<lb/>
　復離宋黨而與鄭為中邱之盟倏合倏離為行私計<lb/>
　耳信義何有焉此盟之所以不足貴也<lb/>
秋七月<lb/>
　竟時無事舉首月以配時備四時以成嵗也此春秋<lb/>
　所由名乎時天時也月王月也眀天人之理合王者<lb/>
　當憲天以出治無棄時也<pb n="17a"/>冬宋人取長葛<lb/>
　前書圍志在必取也圍之經年久役毒民肆暴貪利<lb/>
　其罪甚矣夫兵以義動猶宜慎之况不義乎君子是<lb/>
　以知與夷之不終也<lb/>
七年<lb/>
春王三月叔姬歸于紀<lb/>
　叔姬伯姬娣也不偕歸待年也娣不書此何以書賢<lb/>
　之也後紀亡而歸於酅以全婦道也將有其終故錄<pb n="17b"/>　其始<lb/>
滕侯卒<lb/>
　不日不名史失之不𦵏魯不㑹也<lb/>
夏城中丘<lb/>
　書不時也程子曰春秋凡用民力必書不時害義固<lb/>
　為罪雖時且義亦書見勞民為重事也<lb/>
齊侯使其弟年来聘<lb/>
　今君之兄弟先君之子稱公子者其常也書兄及弟<pb n="18a"/>　皆變文也有譏其私者有責其薄者有美其賢者考<lb/>
　於事而可見矣胡安國曰年者齊僖同母弟也僖公<lb/>
　私之寵愛異於他弟施及其子猶與嫡䓁襄公絀之<lb/>
　遂成簒弑之禍聖人於年来聘特變文書弟以示貶<lb/>
　焉是也所惡於私者惡其偏而敎之正也偏薄則怨<lb/>
　偏厚則驕驕則多欲欲而不繼終歸於怨怨乃亂也<lb/>
　仁人之於兄弟絶偏繋之私篤友恭之義以禮定分<lb/>
　人倫正禍亂息矣<pb n="18b"/>秋公伐邾<lb/>
　左氏曰秋宋及鄭平七月庚申盟於宿公伐邾為宋<lb/>
　討也邾鄭伐宋故也鄭既輸平曷為為宋伐邾宋及<lb/>
　鄭平矣於是伐邾以懐宋渝蔑之盟有所不顧則前<lb/>
　此之輸平亦何為也哉人無信不立為人伐人附强<lb/>
　凌弱殘己附庸信義兩失矣<lb/>
冬天王使凡伯来聘<lb/>
　凡國名周公之裔伯爵也盖王朝之卿也程子曰周<pb n="19a"/>　禮時聘以結諸侯之好諸侯不修臣職而聘之非王<lb/>
　禮也<lb/>
戎伐凡伯于楚丘以歸<lb/>
　卿行旅従戎以衆犯之故書伐著戎之横也楚邱有<lb/>
　二一在今河南滑縣衛邑也一在今山東曹縣此是<lb/>
　也不繋國魯邑也襄十年宋公享晉侯於楚邱魯邑<lb/>
　而後屬宋也王使入境而不能衛遭難而莫之救魯<lb/>
　罪大矣以歸罪凡伯不能死於其職也<pb n="19b"/>八年<lb/>
春宋公衛侯遇于垂<lb/>
　左氏曰齊侯將平宋衛有㑹期宋以幣請於衛請先<lb/>
　相見衛侯許之故遇于垂盖宋以馮故伐鄭鄭以叚<lb/>
　故伐衛故宋衛有怨於鄭齊之平宋衛者欲使與鄭<lb/>
　釋怨也宋公請衛先相見者有所謀也而託於遇故<lb/>
　書以示貶<lb/>
三月鄭伯使宛来歸祊庚寅我入祊<pb n="20a"/>　祊者鄭所賜従王有事於泰山湯沐之邑也歸者不<lb/>
　返之辭彼所欲也入者不順之辭非已有也前此輸<lb/>
　平今也歸祊先結言而後輸賂也天王所賜先祖所<lb/>
　受而鄭歸之罪鄭也而魯入之罪魯也且賄賂之行<lb/>
　與受同罪故兩書之自是魯固與鄭而伐宋之謀成<lb/>
　矣甚矣利之為害大也<lb/>
夏六月己亥蔡侯考父卒<lb/>
辛亥宿男卒<pb n="20b"/>　不名史失之魯宋甞盟于宿不葬非禮也<lb/>
秋七月庚午宋公齊侯衛侯盟于瓦屋<lb/>
　宋衛従齊也齊侯盟鄭于石門盟魯于艾盟宋衛于<lb/>
　瓦屋其志大矣然假名以求諸侯而非有平怨之心<lb/>
　既黨鄭伐宋又黨宋伐魯君子屢盟亂是用長其此<lb/>
　謂夫盟成於齊而首宋序爵也春秋之初猶序王爵<lb/>
　無伯也桓文以後皆首伯國則無王矣<lb/>
八月葬蔡宣公<pb n="21a"/>　蔡宿同赴而不同𦵏卑宿也天王之賻不歸雖尊弱<lb/>
　也齊晉之役皆従雖卑强也吴楚之䘮親送雖疎大<lb/>
　也滕宿之卒不葬雖親小也可以觀世變焉故春秋<lb/>
　不徒志葬也<lb/>
九月辛卯公及莒人盟于浮来<lb/>
　成紀好也宻之盟故也紀莒修好因為魯致辭焉然<lb/>
　莒究未甞與魯通也今公受鄭祊以赴鄭求慮莒人<lb/>
　之議其後乃為此盟家鉉翁曰凡公與强國之大夫<pb n="21b"/>　盟不書公諱强國以無道加公也與小國之大夫盟<lb/>
　則書公以公自欲與之盟也以望國之君而盟小國<lb/>
　之臣公替莒人僣矣<lb/>
螟<lb/>
　頻災頻書者臣當頻言之君當頻知之也君惡聞災<lb/>
　則臣以災為諱諱言災諂也惡聞災慢也民何賴焉<lb/>
　民為邦本本傷國従之矣<lb/>
冬十有二月無駭卒<pb n="22a"/>　無駭公子展之孫公命以王父之字為展氏家鉉翁<lb/>
　曰無駭以名行及其死則賜之族以王父字為族是<lb/>
　也亦有雖為卿而竟不賜族者如挟柔溺之後無聞<lb/>
　者是也<lb/>
九年<lb/>
春天王使南季来聘<lb/>
　南氏季字王朝之大夫也王盖再聘隠矣屢書之重<lb/>
　傷之也<pb n="22b"/>三月癸酉大雨震電庚辰大雨雪<lb/>
　周之三月夏之正月也雨或有之以大為異尤以震<lb/>
　電為異癸酉至庚辰凡八日大雪遽乗之更異之異<lb/>
　矣董仲舒曰書邦家之過兼災異之變以此見人之<lb/>
　所為其美惡之極乃與天地流通而往来相應甚可<lb/>
　畏也<lb/>
挾卒<lb/>
　挾之後無聞焉非世卿也春秋之初猶近古也後則<pb n="23a"/>　無不世者矣<lb/>
夏城郎<lb/>
　郎魯邑而近宋不時而城備宋也<lb/>
秋七月<lb/>
冬公㑹齊侯于防<lb/>
　為鄭請齊也曷為為鄭請齊祊故也<lb/>
十年<lb/>
春王二月公㑹齊侯鄭伯于中丘<pb n="23b"/>　防之㑹左云謀伐宋此之㑹左云為師期伐宋實成<lb/>
　於公揆厥所由賂故也未輸平則黨宋既輸平則黨<lb/>
　鄭不歸所輸則又黨宋既歸所輸則又黨鄭以是知<lb/>
　利能移人之心也能敗人之信也能亂人之國也<lb/>
夏翬帥師㑹齊人鄭人伐宋<lb/>
　兵以主者首此報長葛不以鄭首何也鄭詐魯貪而<lb/>
　齊無信其罪䓁耳以國之大小言則齊先矣再書翬<lb/>
　帥師惡之也權臣執兵柄則君危<pb n="24a"/>六月壬戌公敗宋師于菅<lb/>
　病公也翬既㑹伐公復繼之出宋之不意而敗之詐<lb/>
　也<lb/>
辛未取郜辛巳取防<lb/>
　宋邑也浃旬而取二邑焉貪也陳傅良曰鄭師入而<lb/>
　歸於魯以内取書之者蔽罪於魯也春秋嚴義利之<lb/>
　辨茍以為利書魯取而巳譏不在鄭也<lb/>
秋宋人衛人入鄭<pb n="24b"/>　入者乗鄭之外勝而為𢷬虚之計也夏鄭伐宋秋宋<lb/>
　入鄭報之速也鄭結魯而披宋之邑宋召衛而踐鄭<lb/>
　之都報之甚矣宋新敗而遽勤其民鄭恃勝而不守<lb/>
　其國同歸於亂而巳<lb/>
宋人蔡人衛人伐戴鄭伯伐取之<lb/>
　戴居鄭北盖鄭之與國也宋鄭搆怨戴何與焉以入<lb/>
　鄭而不能有因移師以伐其與國其怒遷其毒熾矣<lb/>
　鄭伯旋師自救而宋巳去鄭而伐戴又召蔡而不和<pb n="25a"/>　鄭伺間而伐之悉取三國之師焉黄仲炎曰宋殤之<lb/>
　成禍在好兵鄭荘之稔惡在用譎是也然宋鄭之爭<lb/>
　宋實戎首又其圖報也酷是以君子尤惡之<lb/>
冬十月壬午齊人鄭人入郕<lb/>
　五年衛入郕郕遂服於衛盖衛之與國也三國伐戴<lb/>
　宋志也二國入郕齊志也郕近齊盖藉力以弱郕而<lb/>
　謀并也鄭以郜與防媚魯又以郕媚齊也云郕不㑹<lb/>
　王命者强加之罪耳肆暴相攻波及與國惟其小而<pb n="25b"/>　易侮也入春秋以来兵爭未有若是年之甚者其無<lb/>
　義戰之始歟<lb/>
十有一年<lb/>
春滕侯薛侯来朝<lb/>
　諸侯朝天子禮也書来朝何為哉周室衰小國畏大<lb/>
　國而臣事之故魯所朝者齊也晉也楚也而三國未<lb/>
　甞一朝魯焉朝魯者滕也薛也曹杞紀小邾也而魯<lb/>
　未甞相朝焉朝人諂也受人朝僣也滕薛並至而書<pb n="26a"/>　来朝盖旅見也非天子不旅見諸侯隠公之罪莫逭<lb/>
　矣<lb/>
夏公㑹鄭伯于時来<lb/>
　謀伐許也鄭以祊餌魯魯與之伐宋又以宋二邑餌<lb/>
　之遂與之謀許許與鄭鄰鄭之所利公甘為鄭役而<lb/>
　報怨又為之廣地謂之何哉<lb/>
秋七月壬午公及齊侯鄭伯入許<lb/>
　以主兵言宜首鄭以國之大小言宜先齊乃以公及<pb n="26b"/>　二國者公受鄭賂而沒於利利者亂之源書公及以<lb/>
　公主兵塞亂源也入春秋而取國盖始於此其罪大<lb/>
　矣<lb/>
冬十有一月壬辰公薨<lb/>
　公薨必地不地變也其地有不可言者焉志弑也不<lb/>
　直書弑者不忍彰也以不地見弑者不忍沒也然以<lb/>
　不地見弑究未知誰弑之也曰屬辭比事春秋敎也<lb/>
　桓薨于齊而夫人孫齊則齊侯殺之而夫人與乎弑<pb n="27a"/>　也子般卒而慶父如齊則慶父弑之也閔薨而夫人<lb/>
　孫邾慶父奔莒則夫人與慶父同弑之也子卒而仲<lb/>
　遂得臣行父如齊三人共弑之而仲遂其首惡也隠<lb/>
　薨而桓即位則桓弑之耳翬謀弑而歸獄於桓桓為<lb/>
　首焉耳不言弑而弑可知不言誰弑而誰弑可知故<lb/>
　曰春秋之志微而章不書葬者賊不討不葬所以責<lb/>
　臣子也討賊之義廣之於人而臣子之責尤重𦵏尤<lb/>
　子之専責故繼故不書即位賊未討故不書葬也<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷二<lb/>
<hi>庚午</hi>桓王九年<hi>在位二十有三年子莊王立</hi>
桓公<lb/>
　名允隱公之弟亦惠公之庶子也<lb/>
元年<lb/>
春王正月公即位<lb/>
　繼故不書即位而桓即位何也桓自正其即位之禮<pb n="1b"/>　蓋以罪歸寪氏為賊已就討又以嫡自居本宜立也<lb/>
　聖人仍舊史以著實而其罪自定且以見亂賊之得<lb/>
　志也天王之失誅也方伯之廢職也魯人之臣仇也<lb/>
三月公㑹鄭伯于垂鄭伯以璧假許田<lb/>
　㑹鄭求定位也鄭方雄於諸侯且與隱睦故桓懼討<lb/>
　而求㑹書之惡鄭伯也不能討而首㑹之復因以為<lb/>
　利而求許田遂前此以祊來易之謀也無以為名曰<lb/>
　吾姑假之且加璧焉魯即如其意以予之賄賂彰矣<pb n="2a"/>夏四月丁未公及鄭伯盟于越<lb/>
　垂㑹甫閱月而復為此盟蓋許田已歸得賂而深相<lb/>
　結也割地以逭討黷利以庇罪世衰道微弑逆得志<lb/>
　聖人傷之<lb/>
秋大水<lb/>
　大水者恒雨為沴繫於時明其久也所以謹天戒憂<lb/>
　民生儆人修省也又水有所泄則不為害禹迹既湮<lb/>
　溝洫廢而民罹害故謹而書之<pb n="2b"/>冬十月<lb/>
二年<lb/>
春王正月戊申宋督弑其君與夷及其大夫孔父<lb/>
　宋自與夷立屢舉伐鄭必欲除馮是安忍也十年十<lb/>
　一戰是阻兵也督乗民怨弑之以立馮魯為望國宋<lb/>
　作王賔允翬馮督相繼交發人倫之變甚矣孔父名<lb/>
　也劉敞曰君前臣名是也及累也君弑而臣與其難<lb/>
　惟孔父荀息仇牧三臣書及雖孔父先死亦蒙弑文<pb n="3a"/>　之下蓋以其能與君為存亡也倘三臣不死則能討<lb/>
　賊者必三臣也故賊必欲翦之也督不氏未賜族也<lb/>
　諸侯受賂而立之故督之後為華氏<lb/>
滕子來朝<lb/>
　譏崇賊也隱强則朝隱桓弑則朝桓不擇人而謟之<lb/>
　宜其弱也書子時王黜之也滕侯也而稱子薛侯也<lb/>
　而稱伯小邾無爵而稱子王朝之黜陟不行於大而<lb/>
　行於小春秋本王制以正名天子之事也然則滕子<pb n="3b"/>　無貶乎曰書來朝非禮可知也名爵自有定稱是非<lb/>
　在乎其事不於事求義而以名稱為褒貶斯害春秋<lb/>
　矣<lb/>
三月公㑹齊侯陳侯鄭伯于稷以成宋亂<lb/>
　為賂故立華氏也㑹必有故不書故者故已明也稷<lb/>
　與澶淵之㑹書故故未明也稷疑於討督澶淵疑於<lb/>
　討般也國莫弱於無禮人莫惡於無恥禍莫慘於欲<lb/>
　利悲莫痛於心死聚天下之諸侯受賂而共立賊貪<pb n="4a"/>　利蔑禮至於此尚為有恥心乎弑其君取其君之財<lb/>
　以賂諸侯而皆得立焉其誰不勸弑天下之禍靡所<lb/>
　止矣<lb/>
夏四月取郜大鼎于宋戊申納于大廟<lb/>
　華督之賂也大鼎繋郜郜文之昭也武王克商班宗<lb/>
　<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>於兄弟之國以為子孫藏則大鼎者必郜之分器<lb/>
　也郜雖滅而鼎名不可易尊王賜也書取非其有而<lb/>
　取之貪也著成亂之由也書納逆也神弗受也大廟<pb n="4b"/>　周公廟也納於大廟賂彰而敎弑也誣其祖矣<lb/>
秋七月紀侯來朝<lb/>
　謀齊難也齊欲滅紀紀婚魯故來朝而謀之桓何人<lb/>
　哉失所因矣<lb/>
蔡侯鄭伯會于鄧<lb/>
　左氏曰始懼楚也蔡鄭天下之中也楚得蔡則長驅<lb/>
　宋陳鄭許之郊得鄭則界絶齊魯秦晉之路故齊與<lb/>
　楚争蔡晉與楚爭鄭也其地以國鄧亦與焉鄧近楚<pb n="5a"/>　楚姻國也蓋畏楚而託於鄧也然鄧不自保能庇蔡<lb/>
　鄭乎書鄧之㑹惡楚之馮陵也傷周室之無政與諸<lb/>
　侯之無謀也<lb/>
九月入杞<lb/>
　書入惡桓也負大惡而入人之國無忌憚之甚也不<lb/>
　稱將將卑也二王之後莒取其邑魯入其都君子傷<lb/>
　之<lb/>
公及戎盟于唐<pb n="5b"/>　修舊好也隱因戎之再請而始盟彼有慕而求於此<lb/>
　也桓自與戎盟此有畏而求於彼也<lb/>
冬公至自唐<lb/>
　告於廟也凡公行必告於廟反行飲至舎爵策勲焉<lb/>
　禮也公至繁不勝書必有關得失之故而後書常事<lb/>
　則不書也<lb/>
三年<lb/>
春正月<pb n="6a"/>　不書王闕也未修之前史有闕文既修之後經有闕<lb/>
　文史闕聖人因之慎也經闕後人說焉鑿也<lb/>
公㑹齊侯于嬴<lb/>
　自中邱㑹後齊鄭與隱相親也鄭執周政而多詐故<lb/>
　桓先納賂以結鄭齊為東州之大國次即乞婚以連<lb/>
　齊書之惡齊之黨賊也抑桓之婚齊求逭討也而卒<lb/>
　薨于齊豈非天哉其謀以自全者適所以自禍歟<lb/>
夏齊侯衛侯胥命于蒲<pb n="6b"/>　胥命者相命也同列勢均不以齊侯命衛侯故曰胥<lb/>
　命也不盟結言猶近古焉荀卿曰春秋善胥命然謂<lb/>
　之愈於盟則可謂之正則不可其所命者非王命也<lb/>
　且其事又有善否焉今亦未知其事之果善也<lb/>
六月公㑹紀侯于郕<lb/>
　為紀結郕也齊欲滅紀郕亦與齊有怨故公與紀㑹<lb/>
　于郕約拒齊也桓誠惡然其欲存紀則善矣春秋立<lb/>
　勸懲之極故善人有微惡必恕之成為善之羙也惡<pb n="7a"/>　人有微善必録之開遷善之門也如其善惡而無成<lb/>
　心焉是曰天也<lb/>
秋七月壬辰朔日有食之既<lb/>
　既盡也其變大矣春秋日食三十六其旣者三焉<lb/>
公子翬如齊逆女<lb/>
　翬於桓之世位以卿而逆夫人尊而親之也故稱公<lb/>
　子焉其與弑可知也與弑者而尊而親之是賞弑也<lb/>
　賞弑者志於弑以是知桓之果首弑也<pb n="7b"/>九月齊侯送姜氏于讙<lb/>
　父送女非禮也不稱女已至魯境也不稱夫人猶未<lb/>
　成禮也㩀魯言齊故曰姜氏<lb/>
公㑹齊侯于讙<lb/>
　齊侯以送姜氏來而公以㑹齊侯往其意在㑹不在<lb/>
　送女也輕禮而重𫝑也輕禮必不能盡倫倫失則階<lb/>
　厲重𫝑必不能守義義虧則召侮<lb/>
夫人姜氏至自齊<pb n="8a"/>　不言翬以者既得見乎公也不言公以者不與公受<lb/>
　姜氏于讙也因㑹乞婚因㑹成禮始之不正庸人忽<lb/>
　之君子懼焉<lb/>
冬齊侯使其弟年來聘<lb/>
　致夫人也齊侯送女其弟致女私文姜也前使弟今<lb/>
　又使弟私年也私者禍之階文姜之淫毋亦義訓有<lb/>
　缺乎後年之子無知作亂亦僖有以啟之也故春秋<lb/>
　貴義不貴惠繩其偏私使歸於正<pb n="8b"/>有年<lb/>
　有年者豐也歲有豐凶天之行也歲凶必書示人君<lb/>
　先時警備及時軫恤也豐則不書十二公惟桓書有<lb/>
　年宣書大有年餘皆不書者常也桓宣何以書幸之<lb/>
　也桓十八年止一有年宣十八年止一大有年他年<lb/>
　之歉可知也<lb/>
四年<lb/>
春正月公狩于郎<pb n="9a"/>　冬田曰狩周之春則夏之冬狩時也得時何以書為<lb/>
　于郎書也郎巖邑也前城之今狩焉習備也然非地<lb/>
　矣蒐苖獮狩不時則傷農不地則害物<lb/>
夏天王使宰渠伯糾來聘<lb/>
　桓至是立四年矣王不能討又下聘焉失政矣宰不<lb/>
　能諫復為使焉失職矣賵仲子咺與有責焉聘桓糾<lb/>
　與有責焉王之下士以人書中士上士以名書大夫<lb/>
　以字書卿以爵書獨宰以官書重宰也宰而名之從<pb n="9b"/>　中士之例深責宰也是年無秋冬闕也<lb/>
五年<lb/>
春正月甲戌<lb/>
　無事闕文也春秋記事必有始終蔡人殺陳佗事之<lb/>
　終也左𫝊云陳佗殺太子免則事之始也經無見焉<lb/>
　蓋在此乎故趙匡曰當記陳佗作亂之事是也<lb/>
己丑陳侯鮑卒<lb/>
　甲戌之後不逾月而卒以憂卒也是嘗㑹稷以成宋<pb n="10a"/>　亂者遂自亂也陳桓魯桓及身而亂齊僖鄭莊身殁<lb/>
　而亂利人之亂惡有不亂者哉<lb/>
夏齊侯鄭伯如紀<lb/>
　按左氏齊鄭朝紀欲以襲之是知齊鄭之朝紀偽也<lb/>
　紀人知之其計不行然後以朝反春秋書之使若誠<lb/>
　朝然疾之也𫝊曰朝而經書如𫝊以紀事經以眀義<lb/>
　也往其地曰如行朝禮曰朝惟朝王為宜故朝王雖<lb/>
　非其地亦曰朝公朝于王所是也成十三年公從諸<pb n="10b"/>　侯伐秦過周而朝止曰如蓋病其行禮之不專而不<lb/>
　與其朝也朝齊晉與楚亦曰如惡其以王禮事人而<lb/>
　不與其朝也他國來魯書朝魯者彼失禮而此受之<lb/>
　故貶彼以見義外相朝亦曰如蓋沒其實以見義皆<lb/>
　所以尊王也<lb/>
天王使仍叔之子來聘<lb/>
　仍氏叔字王朝之大夫也仍叔之子父在子弱而已<lb/>
　奉使世官而子弟與政也桓罪著矣一聘已非况再<pb n="11a"/>　聘乎且以未命者將命王命輕矣周衰世卿専政爵<lb/>
　不以徳使不以能君狥其愛臣執其柄國家之敝恒<lb/>
　必由之是年秋王伐鄭從者蔡衛陳三國而已今屢<lb/>
　使聘魯意召兵於魯乎魯重私黨而輕王命王師之<lb/>
　敗魯有責矣<lb/>
葬陳桓公<lb/>
　佗當君在而殄君嗣君由是卒是賊也賊未討而葬<lb/>
　君魯不討而往㑹焉故書以著其罪<pb n="11b"/>城祝丘<lb/>
　備齊也公將抗齊以存紀故備之夏城之不時也<lb/>
秋蔡人衛人陳人從王伐鄭<lb/>
　周弱久矣桓王一旦欲振其威當權其輕重鄭之不<lb/>
　朝固有罪矣然視宋魯簒逆楚僣王號戎執王臣罪<lb/>
　孰重乎不擇罪而致討非義也天子之征内使卿士<lb/>
　外任方伯鄭莊狡而善戰宜簡元老以壯其猷不命<lb/>
　將而親征非計也且大國無從焉祗蔡衛與鄭有怨<pb n="12a"/>　陳佗計圖定位又皆稱人將卑師少以微者行也卒<lb/>
　之不戰而衂重挫王靈自後王命益不行於天下矣<lb/>
　屬辭之法首舉王而事繫於下則稱天王其不稱天<lb/>
　者特文也先舉其事以屬於王而不稱天者恒辭也<lb/>
　此之王不稱天恒辭也蓋鄭罪本當治也諸侯同伐<lb/>
　書㑹用其師書以王者天下之共主則書從而已矣<lb/>
　三國從王順也以微者從則蹈慢王之罪矣天子討<lb/>
　而不伐書伐者見未盡天討之義也沒其戰隱其敗<pb n="12b"/>　又以存天下之防也至鄭致王伐而又不服可勝誅<lb/>
　哉<lb/>
大雩<lb/>
　龍見而雩嵗之常祀故經無書六月雩者過則書旱<lb/>
　祭也志災也天子雩於上帝諸侯雩於境内山川書<lb/>
　大雩者雩於上帝因災以著僣也經於魯之僭皆因<lb/>
　事而始見其詞嚴其㫖微矣<lb/>
螽<pb n="13a"/>　蝗也常因旱而生志災以憫民也<lb/>
冬州公如曹<lb/>
　以爵書公者宋是也以官書公者則三公也州寰内<lb/>
　邑州公蓋食采於州而為王之三公者也伐鄭之役<lb/>
　師敗王傷懼而謀自託焉故如曹乎何以書過魯也<lb/>
　憫周惡鄭而責州公之無具也<lb/>
六年<lb/>
春正月寔來<pb n="13b"/>　三𫝊以寔來為州公來或以寔為州公名詳其文義<lb/>
　與祭伯來相類葉夢得曰王之上士三命以名氏見<lb/>
　中士再命宜以名見則寔者王之中士也似為近之<lb/>
　不書使非王命也書來非事也王師䘮敗王臣四出<lb/>
　天子不能庇其官王臣不能守其職蓋參譏之<lb/>
夏四月公㑹紀侯于郕<lb/>
　謀齊難也齊鄭如紀故也紀茍知懼宜返而自修即<lb/>
　不得免效死可也與桓謀之奚益哉卒之紀滅而郕<pb n="14a"/>　降于齊再書此㑹哀紀之不能立明桓之不可倚而<lb/>
　齊恃强吞弱其罪甚矣<lb/>
秋八月壬午大閲<lb/>
　大閲簡車馬也四時均教民習戰惟仲冬大閲為詳<lb/>
　蓋農事既畢不妨民也四時習戰皆因田而行不玩<lb/>
　武也今畏齊防鄭不因狩而簡車馬非制也不行于<lb/>
　夏之冬而行于周之秋不時也凡王所舉多曰大書<lb/>
　大閲又因以著僣也<pb n="14b"/>蔡人殺陳佗<lb/>
　佗自立逾年而斥其名賊也蔡人謂誰蔡侯也按左<lb/>
　氏陳厲公蔡出也故蔡人殺佗而立之夫蔡侯欲立<lb/>
　其出其心私也然能正其罪其事則公也故從討賊<lb/>
　之辭而變文稱人存公義也楚子殺陳夏徴舒而書<lb/>
　楚人亦同此義蔡討陳之賊可乎不擇人而討廣討<lb/>
　賊之途也而陳之臣子不能討其罪著矣故曰春秋<lb/>
　成而亂臣賊子懼<pb n="15a"/>九月丁卯子同生<lb/>
　子者繼體之稱生於夫人又以禮舉之則書蓋正始<lb/>
　明分所以重國本杜亂源也鄭玉曰子生則書見名<lb/>
　分之已定而明父子之親誓於天子然後稱世子見<lb/>
　爵秩之貴而明君臣之義<lb/>
冬紀侯來朝<lb/>
　桓方㑹紀紀復來朝求魯之亟也紀之荒内治而徒<lb/>
　事倚人可見矣<pb n="15b"/>七年<lb/>
春二月己亥焚咸丘<lb/>
　火田也咸邱地名古者昆蟲蟄而後火田蓋去莾翳<lb/>
　以逐禽獸耳書焚咸邱則盡其地而滛獵矣蒐狩之<lb/>
　制講禮非尚殺也訓軍非盡物也淫獵則殺不以禮<lb/>
　而物盡故譏之<lb/>
夏榖伯綏來朝鄧侯吾離來朝<lb/>
　謀楚難也名之失地也蔡鄭嘗㑹于鄧矣榖鄧皆近<pb n="16a"/>　楚楚欲有事於蔡鄭必先有事於榖鄧榖鄧距魯千<lb/>
　四百里其朝魯者為楚所逼委國而奔意以魯為東<lb/>
　方望國庶能安已而求援耳不知魯之不足恃也失<lb/>
　地何以書朝彼以禮來此以禮接之安得而不書再<lb/>
　書來朝殊見也按左氏鄧於莊十八年始滅於楚意<lb/>
　吾離來奔而鄧復立君乎<lb/>
八年<lb/>
春正月己卯烝<pb n="16b"/>　冬祭曰烝周之春夏之冬烝時也何以書胡安國曰<lb/>
　非為不時志也為再烝書也<lb/>
天王使家父來聘<lb/>
　家氏父字王之大夫也王蓋三聘桓矣下書逆后則<lb/>
　此之聘蓋言婚紀乎婚紀曷為與魯言魯請之也魯<lb/>
　欲存紀因為紀謀俾納女於王託王為重焉王娶后<lb/>
　以母天下乃輕狥魯請可乎哉<lb/>
夏五月丁丑烝<pb n="17a"/>　五月建辰為夏之季春春祭為祠今蓋以烝代祠也<lb/>
　四時之祭惟烝為腆冬則物備也非冬而烝亟也一<lb/>
　嵗二烝黷也時祭當用夏之孟月若有故及日不吉<lb/>
　用仲月今用建辰則季月也又過時而慢矣皆非禮<lb/>
　也<lb/>
秋伐邾<lb/>
　滕紀榖鄧皆朝而邾不至故伐之邾不至義也是以<lb/>
　不義伐義也<pb n="17b"/>冬十月雨雪<lb/>
　周十月夏之八月不應雨雪書以紀異且眀害稼也<lb/>
祭公來遂逆王后于紀<lb/>
　祭公何以來命魯主婚也至尊不可與侯國為禮也<lb/>
　婚禮不稱主人故不言使魯承命矣祭公宜復命且<lb/>
　大婚之禮祖於廟而後行不可以二事出也使公來<lb/>
　魯則輕祭公來而遂逆則輕王后女在其國稱女此<lb/>
　稱王后何王命之斯后矣尊王命也<pb n="18a"/>九年<lb/>
春紀季姜歸于京師<lb/>
　季字姜紀姓也歸不言以至者王者無外不可言自<lb/>
　紀也胡安國曰自逆者而言則當尊崇其匹故從天<lb/>
　王所命而稱王后示天下之母儀也自歸者而言則<lb/>
　從父母所子而稱季姜化天下以婦順也此正始之<lb/>
　道王化之基也髙閌曰后必嫡女今曰季姜非嫡也<lb/>
　程端學曰紀畏齊而納女魯弑賊而主婚王娶紀之<pb n="18b"/>　季女皆非也<lb/>
夏四月<lb/>
秋七月<lb/>
冬曹伯使其世子射姑來朝<lb/>
　使世子來朝者攝也周官典命凡諸侯之嫡子誓於<lb/>
　天子而攝其君下其君之禮一等未誓則以皮帛繼<lb/>
　子男是世子固有攝其君之禮然謂朝於天子則王<lb/>
　事不可廢耳朝桓何急乎且至正月而終生卒矣比<pb n="19a"/>　事屬詞其非義著矣<lb/>
十年<lb/>
春王正月<lb/>
庚申曹伯終生卒<lb/>
　攝朝於冬春初君卒可以辭而不辭從亂命也世子<lb/>
　亦不得無過也<lb/>
夏五月葬曹桓公<lb/>
　五月而葬正也諸侯五月同盟至魯㑹之禮也<pb n="19b"/>秋公㑹衛侯于桃丘弗遇<lb/>
　期而不信也衛中變而公獨至故弗遇齊鄭急於圗<lb/>
　紀魯欲存之伐鄭之役衛實從王是與鄭有隙矣故<lb/>
　魯桓求㑹焉將以為援也然蒲之胥命衛與齊有舊<lb/>
　好矣衛初以鄭故約㑹終以齊故中更於是有郎之<lb/>
　戰書弗遇惡無信也<lb/>
冬十有二月丙午齊侯衛侯鄭伯來戰于郎<lb/>
　按左氏以郎之戰為鄭請師於齊是鄭主兵乃首齊<pb n="20a"/>　何也曰鄭忽怒而請師於齊事在五年之前桓欲存<lb/>
　紀為齊所惡而存紀固義舉不可執以為辭姑借鄭<lb/>
　為名結衛偕來耳春秋不循其迹而誅其心故首齊<lb/>
　也諸侯加兵於魯衆矣此獨不稱侵伐以來戰為文<lb/>
　者責在外也<lb/>
十有一年<lb/>
春正月齊人衛人鄭人盟于惡曹<lb/>
　三國之君方為郎之戰逾月即為此盟則其為三國<pb n="20b"/>　之君審矣何以不書爵而稱人吕大圭曰春秋書法<lb/>
　凡一役再見者則人之隱十年公㑹齊侯鄭伯于中<lb/>
　邱夏翬帥師㑹齊人鄭人伐宋此其例也人之者略<lb/>
　之也以為不足再書其爵則人之而已矣譏辭也非<lb/>
　奪爵以示貶也三國來戰又為此盟同絶魯也魯存<lb/>
　紀義也而盟以絶之是誓不為義也此其可略之實<lb/>
　也歟<lb/>
夏五月癸未鄭伯寤生卒<pb n="21a"/>　春秋之初罪莫甚於鄭莊至繻葛之戰敢敗王師有<lb/>
　王者作尚待教而後誅之哉而卒於其位君子傷之<lb/>
秋七月葬鄭莊公<lb/>
　逾兩月而葬速也時突在宋蓋慮有争焉耳<lb/>
九月宋人執鄭祭仲<lb/>
　惡専執也寤生卒世子忽立突宋出也故宋人執仲<lb/>
　使出忽而納突祭氏仲字命大夫也宋公者馮也鄭<lb/>
　莊以馮之故屢與宋戰曽莫之報乃挾突以亂鄭而<pb n="21b"/>　誘執其命卿使廢正而立不正不仁哉<lb/>
突歸于鄭<lb/>
　突不繋鄭不宜有鄭也不稱公子爭國也歸有順辭<lb/>
　有易辭突不順而書歸易也權在祭仲也突簒而首<lb/>
　惡屬仲著禍本也<lb/>
鄭忽出奔衛<lb/>
　忽繋鄭宜有鄭也不書爵未逾年也未逾年何以不<lb/>
　稱子嗣父之重未周乎䘮委國而出豈曰能子乃其<pb n="22a"/>　後復歸而稱世子何也曰忽失在不能自立而非有<lb/>
　惡之可指故春秋不忍終絶也名之者何失國而有<lb/>
　爭國者故名以别之也或曰祭仲之為此者權也姑<lb/>
　出忽而立突則身可不死而突可徐出忽可徐反是<lb/>
　不然夫權者道之準也不守節死義而從人廢立悖<lb/>
　道矣惡乎權突出忽反亦偶然耳設雍糾之計行則<lb/>
　仲之骨已朽而突焉得出而忽焉得反君子之處事<lb/>
　計可否不計利害其觀人也論是非不論成敗祭仲<pb n="22b"/>　一執而突歸忽出其力足以濟而不能守義具見矣<lb/>
　比而書之惡宋而罪祭仲也<lb/>
柔㑹宋公陳侯蔡叔盟于折<lb/>
　柔魯卿也不氏未賜族也蔡侯無子蔡叔蔡侯之弟<lb/>
　以國繋字示兄終弟及之義也魯以郎之敗而求宋<lb/>
　陳蔡蓋以敵齊鄭也然以大夫盟諸侯非禮矣内大<lb/>
　夫帥師自無駭始與諸侯盟自柔始<lb/>
公㑹宋公于夫鍾<pb n="23a"/>　陳蔡一盟即合魯嘗敗宋而取其邑折之盟公又不<lb/>
　往宋疑焉故公親㑹以求之也<lb/>
冬十有二月公㑹宋公于闞<lb/>
　冬又㑹亟求之也<lb/>
十有二年<lb/>
春正月<lb/>
夏六月壬寅公㑹紀侯莒子盟于曲池<lb/>
　尋浮來之盟也紀故也<pb n="23b"/>秋七月丁亥公㑹宋公燕人盟于榖丘<lb/>
　兩㑹之後復為此盟固宋也前盟宋而兼盟陳蔡此<lb/>
　盟宋而兼盟燕皆以廣已之援也燕南燕也姞姓<lb/>
八月壬辰陳侯躍卒<lb/>
　新盟于折不葬非禮也<lb/>
公㑹宋公于虛<lb/>
冬十有一月公㑹宋公于龜<lb/>
　既盟而又㑹何也前此兩㑹兩盟皆魯自為也繼此<pb n="24a"/>　兩㑹以為鄭也乃左氏於榖邱之盟即有欲平宋鄭<lb/>
　之文宋以責賂不遂與鄭不平平鄭未有成言又兩<lb/>
　㑹以要之宋終辭平故公忿而盟鄭以伐宋屬辭比<lb/>
　事其情見矣<lb/>
丙戌公㑹鄭伯盟于武父<lb/>
　宋辭平故也鄭伯者突也宋所立也曷為背宋而盟<lb/>
　魯不堪其責賂也魯宋𫝑盡而交踈鄭宋利盡而争<lb/>
　起宋朝魯而暮齊魯朝宋而暮鄭鄭朝宋而暮魯觀<pb n="24b"/>　其離合而世道人心可知矣<lb/>
丙戌衛侯晉卒<lb/>
　再書丙戌因舊史也<lb/>
十有二月及鄭師伐宋丁未戰于宋<lb/>
　此公及鄭伯也内不言公而書及外不爵鄭而稱師<lb/>
　陳傅良謂一役再見而略之者是也宋黷賂無厭故<lb/>
　魯鄭伐之然資其力以簒國者鄭突也魯為突求平<lb/>
　不從則亦已矣背盟不顧動衆毒民何為哉書戰于<pb n="25a"/>　宋責魯鄭也<lb/>
十有三年<lb/>
春二月公㑹紀侯鄭伯已已及齊侯宋公衛侯燕人戰<lb/>
齊師宋師衛師燕師敗績<lb/>
　魯與齊戰也自戰郎以來齊不忘紀魯不忘齊二年<lb/>
　之間三盟四㑹懼齊故也魯結宋以敵齊反因鄭而<lb/>
　伐宋齊人因之遂結宋而連衛燕以伐魯焉燕夲與<lb/>
　宋魯同盟見桓背盟伐宋故從宋也魯急而請救於<pb n="25b"/>　紀鄭待紀鄭皆來而始能決日以戰故先㑹而後以<lb/>
　已已戰也戰不地於魯都也以魯主戰自治也今日<lb/>
　之戰丁未之戰激之也已實致宼而戰焉齊怒愈甚<lb/>
　非所以存紀也四國敗績有敗道也齊魯争紀齊曲<lb/>
　魯直紀怒齊鄭怒宋雖曰從魯猶自戰也衛燕之從<lb/>
　齊則怠矣戰稱君臣紀實也敗稱師重衆也衛宣未<lb/>
　葬而朔稱侯逾年也䘮在殯孤無外事逾年稱君則<lb/>
　可未葬而從諸侯以即戎則不可<pb n="26a"/>三月葬衛宣公<lb/>
　嗣子朔敗績而歸乃葬其親甚哉其不仁也魯與衛<lb/>
　戰乃㑹其葬是知古人以葬為重也怨不棄義怒不<lb/>
　廢禮惡不忘親<lb/>
夏大水<lb/>
秋七月<lb/>
冬十月<lb/>
十有四年<pb n="26b"/>春正月公㑹鄭伯于曹<lb/>
　修武父之好也魯鄭伐宋又敗四國之師懼其復怨<lb/>
　故㑹以謀之地以國曹亦與焉魯鄭同惡而曹比匪<lb/>
　參譏之<lb/>
無冰<lb/>
　燠而無冰蓋政治縱弛不眀之所致也氣失藏而萬<lb/>
　化乖其理矣劉向曰周失之舒秦失之急故周衰無<lb/>
　寒嵗秦末無燠年<pb n="27a"/>夏五<lb/>
　春秋之作也筆削以定天下之法此之夏五闕月與<lb/>
　事者蓋文成之後𫝊之脱漏耳<lb/>
鄭伯使其弟語來盟<lb/>
　來盟稱使前定也蓋已有約未足效信復遣使以結<lb/>
　之也突與宋惡所恃惟魯忽尚伺釁亹儀在中不任<lb/>
　諸大夫而使其弟私也亦不得已也既而宋伐於外<lb/>
　仲抗於内窮而出奔矣蓋得國不正禍必至此其後<pb n="27b"/>　入櫟有鄭亦倖焉耳<lb/>
秋八月壬申御廪災<lb/>
　御廪公所親耕以奉粢盛之所也天火曰災<lb/>
乙亥嘗<lb/>
　壬申至乙亥方四日災於致齋之初不懼而改卜遽<lb/>
　舉以祭慢其祖矣况周之八月夏之六月稼未登塲<lb/>
　安得新而嘗之以陳為新非嘗也著不時而紊先典<lb/>
　也<pb n="28a"/>冬十有二月丁巳齊侯禄父卒<lb/>
　禄父有圗伯之志晚從鄭伯貪利忘義以紀故遂與<lb/>
　魯隙兵敗而抑鬱以死寤生悮之也易曰比之匪人<lb/>
　不亦傷乎<lb/>
宋人以齊人蔡人衛人陳人伐鄭<lb/>
　東遷之初以伐國為罪至於㑹伐交亂甚矣以一國<lb/>
　而用諸侯之師自此始故特文以著其罪以者能左<lb/>
　右之以行已意惡首禍也宋黨孽黷貨摟諸侯以伐<pb n="28b"/>　人國其惡甚矣故皆不稱爵而書人<lb/>
十有五年<lb/>
春二月天王使家父來求車<lb/>
　諸侯於王朝有常貢周衰諸侯不臣遂至下求所求<lb/>
　非道益取輕於諸侯家父無所救正自取辱命之咎<lb/>
　矣<lb/>
三月乙未天王崩<lb/>
　桓王也魯宋弑君不能討䘮師於鄭陵夷甚矣西周<pb n="29a"/>　之不復平王為之也東周之不振桓王為之也<lb/>
夏四月己巳葬齊僖公<lb/>
　齊僖與魯屢尋干戈而㑹葬如禮王崩則莫之赴比<lb/>
　事以觀其罪見矣<lb/>
五月鄭伯突出奔蔡<lb/>
　突之歸書宋執仲明其所以簒也罪仲重於罪突也<lb/>
　突之奔不書仲逐突位本非其有也責突深於責仲<lb/>
　也稱鄭伯嘗君鄭也斥名者見鄭有君也忽雖未歸<pb n="29b"/>　國固其國也<lb/>
鄭世子忽復歸于鄭<lb/>
　世子未嗣位之稱忽嗣君位五月而奔四年乃歸歸<lb/>
　而書復復其位也何以以未嗣位之稱稱之乎蓋奔<lb/>
　時䘮未逾年今歸後始成為君方歸猶未君也不可<lb/>
　書爵䘮已除矣不可稱子探其本而特書世子所以<lb/>
　别於突而明正也突歸忽出突出忽歸廢立易若反<lb/>
　掌仲罪可勝誅哉<pb n="30a"/>許叔入于許<lb/>
　三國入許許君奔衛許已滅矣至此十五年而鄭内<lb/>
　亂許叔乗之復國故繋以國而書叔叔者兄弟之行<lb/>
　次也趙匡曰言與君一體是也何以書入無王命也<lb/>
公㑹齊侯于艾<lb/>
　齊與魯絶矣齊僖即世魯徃㑹葬復與齊通襄居䘮<lb/>
　出㑹是蔑禮也桓喜於釋怨而狎之其禍遂兆於此<lb/>
邾人牟人葛人來朝<pb n="30b"/>　三國皆附庸也何以稱人杜預曰皆附庸世子也其<lb/>
　君書字書名故其世子降而稱人是也王䘮未逾年<lb/>
　而行嘉禮桓不赴王䘮儼受人之朝且旅見焉重譏<lb/>
　之<lb/>
秋九月鄭伯突入于櫟<lb/>
　春秋一國而二君者鄭之忽與突衛之衎與剽也突<lb/>
　入櫟而書名忽正而突不正也衎入夷儀而不名衎<lb/>
　正而剽不正也春秋别嫌疑以明是非而已矣于櫟<pb n="31a"/>　志大都耦國之害也制死虢君京禍太叔乃城櫟而<lb/>
　置子元使昭公不終則莊之詒謀誤也<lb/>
冬十有一月公㑹宋公衛侯陳侯于袲伐鄭<lb/>
　忽在鄭突在櫟㑹于袲謀所伐也伐鄭則伐忽也突<lb/>
　仇宋而有功於魯故宋欲伐突魯欲伐忽㑹而謀之<lb/>
　卒從魯而伐忽也何為從魯突又許賂也謀者狥私<lb/>
　從者計利順逆之理舉不復問此天下所以亂也<lb/>
十有六年<pb n="31b"/>春正月公㑹宋公蔡侯衛侯于曹<lb/>
　前冬伐忽以納突而不克此復謀伐忽也又邀蔡同<lb/>
　㑹黨益張矣地以國曹亦與也<lb/>
夏四月公㑹宋公衛侯陳侯蔡侯伐鄭<lb/>
　復伐忽也忽出五年莫有仗義而助之者突甫出而<lb/>
　入櫟五國翕然來㑹為利而已矣突以賂結諸侯而<lb/>
　宋則弑與夷而立之馮也魯則弑息姑而立之允也<lb/>
　衛則殺伋夀而立之朔也同惡相比惟利是圖陳蔡<pb n="32a"/>　牽於大國時先時後比事觀之蔑周班而行私槩可<lb/>
　知矣逾年鄭即有髙渠彌之禍則忽之不終突之坐<lb/>
　大五國為之矣<lb/>
秋七月公至自伐鄭<lb/>
　由冬歴夏至秋而還黨簒排正以之告至矯誣甚矣<lb/>
　自此以後忽與亹儀皆不見於經蓋魯桓黨突以定<lb/>
　其位赴告時通忽儀亹之弑殺則不告故莫得紀焉<lb/>
　春秋因事以見法不求備於史以著其人<pb n="32b"/>冬城向<lb/>
　向地介魯莒之交隱二年莒人入向矣城之蓋欲與<lb/>
　莒爭向也至宣四年伐莒取向向乃為魯有城未有<lb/>
　繋月者城築之事非可月竟也冬城之時也志工役<lb/>
　之興重民力也<lb/>
十有一月衛侯朔出奔齊<lb/>
　衛立公子黔牟而朔始奔其止書朔奔何朔有罪也<lb/>
　名之者别於黔牟也朔搆殺二兄而奪其位又淩蔑<pb n="33a"/>　天子周室欲討二公子因之立黔牟而逐朔則黔牟<lb/>
　之立必有王命矣朔齊出也故奔齊<lb/>
十有七年<lb/>
春正月丙辰公㑹齊侯紀侯盟于黄<lb/>
　為紀平齊也紀處齊肘腋齊志在必取而紀反助魯<lb/>
　敗齊齊憾深矣齊襄因公求平詭為此盟以安紀之<lb/>
　心而弛其備後二年齊遂遷紀三邑是可以知齊人<lb/>
　之本謀矣<pb n="33b"/>二月丙午公㑹邾儀父盟于趡<lb/>
　尋蔑之盟也<lb/>
夏五月丙午及齊師戰于奚<lb/>
　黄盟未㡬遽興師齊惡著矣魯方為紀求平而遂與<lb/>
　齊戰何哉<lb/>
六月丁丑蔡侯封人卒<lb/>
　蔡侯鄭伯懼楚而㑹于鄧乃蔡數伐鄭違初計矣不<lb/>
　同心禦楚而自相敝不數年而荆敗蔡謀之不臧自<pb n="34a"/>　詒伊戚桓侯之謂乎<lb/>
秋八月蔡季自陳歸于蔡<lb/>
　前書蔡叔次立者也今又書季蓋叔先蔡侯卒而次<lb/>
　立又在季也季之歸介於蔡侯卒葬之間其為嗣位<lb/>
　明矣歸順辭蔡侯無子而季次立非争國也志歸不<lb/>
　志出奔略之也左云蔡人召之榖云陳有奉焉内得<lb/>
　衆外得助歸立莫善於季惟經書自陳則貶其不出<lb/>
　王命耳<pb n="34b"/>癸巳葬蔡桓侯<lb/>
　諡稱公非正也臣子之辭也稱本爵正也天王誄之<lb/>
　也晉侯仇卒於平王之世諡曰文侯是也蔡桓書侯<lb/>
　蓋告王請諡禮也<lb/>
及宋人衛人伐邾<lb/>
　宋志也邾鄭嘗伐宋也衛為宋黨從宋無足深怪魯<lb/>
　春與邾盟而秋伐之不信而佳兵可乎哉<lb/>
冬十月朔日有食之<pb n="35a"/>十有八年<lb/>
春王正月公㑹齊侯于濼公與夫人姜氏遂如齊<lb/>
　黄盟未㡬遽戰于奚奚戰未㡬遽為此㑹如齊何為<lb/>
　哉㑹而遂如夫人之志也狎齊侯而偕夫人以來㑹<lb/>
　縱夫人而隨齊侯以如齊書公與夫人者順之之辭<lb/>
　彼欲而此從之也不閑有家而身從之禍之至也必<lb/>
　矣㑹曰公㑹如曰公與究禍本也<lb/>
夏四月丙子公薨于齊<pb n="35b"/>　内弑書薨而不地在外不論有故無故皆當書地今<lb/>
　公與夫人如齊而公薨于齊則其故在齊而夫人固<lb/>
　有與聞乎弑之罪也前書公與夫人如齊後書夫人<lb/>
　孫于齊其事微而章矣<lb/>
丁酉公之䘮至自齊<lb/>
　傷之也不生還而䘮至所以發魯之臣子不共戴天<lb/>
　之憤也<lb/>
秋七月<pb n="36a"/>冬十有二月己丑葬我君桓公<lb/>
　公以䘮歸而成禮以葬蓋當其時欲以冺乎被弑之<lb/>
　迹與夫人之與聞乎弑也春秋因魯史之舊文以著<lb/>
　其實之不可掩且在臣子有不忍言者非賊在外之<lb/>
　謂也次年書夫人姜氏孫于齊則討賊之義可知矣<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷三上<lb/>
<hi>戊子</hi>莊王四年<hi>在位十有五年子僖王立在位五年子惠王立</hi>
莊公<lb/>
　名同桓公世子也<lb/>
元年<lb/>
春王正月<lb/>
　莊何以不書即位榖梁曰先君不以其道終則子不<pb n="1b"/>　忍即位是也然所謂不忍者必矢志復仇死生以之<lb/>
　豈僅以不即位明不忍巳哉<lb/>
三月夫人孫于齊<lb/>
　夫人文姜也不言奔而言孫使若愧懼而去然婉辭<lb/>
　以著其實也姜之惡大矣嗣子姜氏所出恩義𫝑難<lb/>
　兩全春秋不書姜氏明大義不容以恩掩也左云絶<lb/>
　不爲親是也夫既與聞乎弑則子不可以爲母臣不<lb/>
　可以爲君故於出奔時貶之以明絶不爲親之義然<pb n="2a"/>　終不能以禮防姜氏而復歸於魯或㑹或享一書再<lb/>
　書而不已其滅倫廢義爲何如哉<lb/>
夏單伯逆王姬<lb/>
　單伯魯之命大夫也姬繫王而不書字尊王也下嫁<lb/>
　於齊命魯主之故逆之也齊侯之罪大矣王不致討<lb/>
　魯先君躬受戕於齊嗣君方斬焉居䘮而命主嘉禮<lb/>
　何哉王命之王之失也魯不力辭魯之罪也<lb/>
秋築王姬之館于外<pb n="2b"/>　館者待王姬之舎以俟齊侯之逆也魯主王姬舊矣<lb/>
　前此必有其所今築于外者知義有不可而畏齊怒<lb/>
　又不敢辭王之命故改築于外若稍變其故然者君<lb/>
　子曰不如不主之爲愈也<lb/>
冬十月乙亥陳侯林卒<lb/>
王使榮叔來錫桓公命<lb/>
　春秋繫王於天明王道也王以奉天爲道故命曰天<lb/>
　命討曰天討雖王不能奉天亦必稱天以示訓也終<pb n="3a"/>　春秋王不稱天者止錫命桓公賵葬成風二事蓋舉<lb/>
　重以示戒也禮諸侯䘮畢入覲則錫命魯桓簒逆終<lb/>
　未入覲生則加聘死復追而錫命汨亂天倫孰甚焉<lb/>
　榮氏叔字王之下大夫也<lb/>
王姬歸于齊<lb/>
　公薨于齊夫人孫于齊王姬歸于齊比而書之而忘<lb/>
　親釋仇之罪著矣<lb/>
齊師遷紀郱鄑郚<pb n="3b"/>　奪其地而民猶居其所曰取奪其地而民惟我所置<lb/>
　曰遷遷則民離散而失其常居矣紀小國也三邑既<lb/>
　遷其不滅者幾希夫齊與紀同姓况季姜國母而王<lb/>
　姬又甫歸于齊乃背黄盟遷紀邑其無王亦甚矣書<lb/>
　師者民有不服脅以兵而强遷之也<lb/>
二年<lb/>
春王二月葬陳莊公<lb/>
夏公子慶父帥師伐於餘丘<pb n="4a"/>　慶父公庶兄於餘邱國名書帥師惡專兵也忘齊仇<lb/>
　之不共戴天而淩暴無罪之小國且以長庶帥師大<lb/>
　權下移卒致子般之禍故書以重譏之<lb/>
秋七月齊王姬卒<lb/>
　王姬何以書卒以魯主之故齊赴之因比内女爲之<lb/>
　服也主其婚又主其卒如父仇何<lb/>
冬十有二月夫人姜氏㑹齊侯于禚<lb/>
　夫人孫矣書㑹復歸也前此夫人孫齊魯即主王姬<pb n="4b"/>　以歸于齊夫人無所忌而復歸歸不書至不敢告廟<lb/>
　也夫人巳孫齊矣而容其䝉垢以歸是再死父也旣<lb/>
　歸矣又任其縱淫以出是重辱國也敝笱之詩所爲<lb/>
　作耳<lb/>
乙酉宋公馮卒<lb/>
三年<lb/>
春王正月溺㑹齊師伐衛<lb/>
　齊謀納朔也朔負惡奔齊齊不執之以歸于京師已<pb n="5a"/>　爲罪矣况興師以納之乎且衞有君矣黔牟之立正<lb/>
　也魯從仇黨惡犯正以伐同姓何哉溺不氏未賜族<lb/>
　也不言帥師師少也<lb/>
夏四月葬宋莊公<lb/>
五月葬桓王<lb/>
　以桓十五年崩至是七年乃葬慢之甚也莊王不子<lb/>
　矣王官不臣矣然以天下而慢葬一人諸侯之不臣<lb/>
　亦著矣㑹葬不書其人以㣲者徃也重責魯也葬魯<pb n="5b"/>　君據魯言我内辭也葬鄰君别以某國外辭也王者<lb/>
　天下之共主不敢以内辭繫之不敢以外辭别之直<lb/>
　曰葬某王蓋爲天下書也<lb/>
秋紀季以酅入于齊<lb/>
　紀季以行次書紀侯將去而命使承國也酅紀邑也<lb/>
　以酅入齊請爲附庸以後五廟也使無紀侯之命當<lb/>
　書奔叛而斥其名矣書入難之也齊必欲盡得紀地<lb/>
　季雖請爲附庸而齊猶難之也然則賢之歟曰非也<pb n="6a"/>　王政不行小弱無庇以先王之建國而聽命於强暴<lb/>
　蓋亦不得已焉耳閔之也未見有可賢之實也<lb/>
冬公次於滑<lb/>
　紀將亡矣告急於魯莊不得已而以謀於鄭爲辭鄭<lb/>
　辭以難而莊巳若無事矣雖出次于滑然坐視紀季<lb/>
　之入何益哉故書其次以深譏之<lb/>
四年<lb/>
春王二月夫人姜氏享齊侯于祝丘<pb n="6b"/>　前㑹于禚齊地此享于祝丘魯地㑹與享皆非夫人<lb/>
　之禮享則禮愈厚祝丘則地愈近而廉恥蕩然矣㑹<lb/>
　而又享假諸侯之禮爲鳥獸之行故不得不詳其事<lb/>
　以罪之也<lb/>
三月紀伯姬卒<lb/>
　内女書卒爲之服也禮諸侯絶期内女適諸侯則尊<lb/>
　同爲之服大功<lb/>
夏齊侯陳侯鄭伯遇于垂<pb n="7a"/>　謀滅紀也齊僖之志齊襄成之孝子成父之善不成<lb/>
　父之惡濟惡而以爲繼志誤矣春秋諸侯每託於遇<lb/>
　而私約今三國相㑹亦託於遇其爲簡慢詭譎益可<lb/>
　見矣<lb/>
紀侯大去其國<lb/>
　前以酅入齊左氏云紀於是始判蓋披紀之半矣今<lb/>
　大去其國左氏云紀侯不能下齊以與紀季蓋全以<lb/>
　紀與之也夫紀之圗存雖不無失計然其心亦盡矣<pb n="7b"/>　奈魯不能援王不能庇至使其弟爲附庸而齊猶未<lb/>
　厭也於是盡委所有以避齊難聖人以其廹於强暴<lb/>
　不忍殘民故不使與失地之君同科而特書大去閔<lb/>
　紀而惡齊也<lb/>
六月乙丑齊侯葬紀伯姬<lb/>
　内女書葬者三皆特筆也此則國亡而葬於仇人志<lb/>
　變以閔之也奪人之國而葬其妻欲蓋滅國之罪而<lb/>
　彌彰矣<pb n="8a"/>秋七月<lb/>
冬公及齊人狩于禚<lb/>
　非禮也蒐狩有地不越境也况齊乎况及齊侯乎夫<lb/>
　齊仇無時可通然主王姬猶天子命之也㑹于禚享<lb/>
　于祝邱則夫人爲之今則公與齊侯狩矣與仇通莫<lb/>
　重乎與齊狩也故齊侯稱人而公書及以著其罪<lb/>
五年<lb/>
春王正月<pb n="8b"/>夏夫人姜氏如齊師<lb/>
　如齊師者徃其軍中就齊侯耳夫曰㑹曰享猶假非<lb/>
　禮之禮以為名也至于師則婦人之徃何爲者哉<lb/>
秋郳黎來來朝<lb/>
　郳附庸微國也其上世出於邾黎來其君之名也<lb/>
冬公㑹齊人宋人陳人蔡人伐衞<lb/>
　復納朔也朔有罪王命立黔牟焉五國㑹伐是無王<lb/>
　也故諸國稱人齊爲首主兵也莊從仇以抗王無君<pb n="9a"/>　無父罪兼之矣<lb/>
六年<lb/>
春王正月王人子突救衞<lb/>
　王人下士子突字也五國黨朔以伐衞王不能令乃<lb/>
　使子突救衞下士例不書字特稱字而繫以王人以<lb/>
　明正也不言師師少也將㣲而師少以當五國之衆<lb/>
　庸有濟乎聖人褒其救而惜其不善救蓋雖望其勇<lb/>
　於爲義而又欲其慎於成謀也自救衞無功而王命<pb n="9b"/>　益不行於天下<lb/>
夏六月衞侯朔入于衞<lb/>
　諸侯出奔而歸書復歸者與其復也朔直曰入逆辭<lb/>
　也以王命絶之也朔謀殺二兄其惡甚矣本不當立<lb/>
　而先君欲立之縱國人安之王亦可以治其舊惡而<lb/>
　廢之况國人怨之而不與乎王因而立黔牟是固義<lb/>
　之正也乃五國伐衞王人救衞衞朔入衞比事而觀<lb/>
　而朔與五國之罪不容於誅矣五國不言納朔何也<pb n="10a"/>　言納則罪歸納者而入者幸矣言入則罪在入者而<lb/>
　納者亦不免也朔不言自齊何也齊雖罪首而五國<lb/>
　黨之故均其罪於諸侯周有明王皆所當誅也<lb/>
秋公至自伐衞<lb/>
　師出經年朔入告至非所至而至也<lb/>
螟<lb/>
冬齊人來歸衛寳<lb/>
　朔之賂也朔之奔齊侯容之今連諸侯以納之故以<pb n="10b"/>　寳賂齊齊以分於四國四國皆有罪矣而齊其首也<lb/>
　平宋亂立華氏鼎故也拒王命納衞朔寶故也有欲<lb/>
　貨之心而後動於惡以此結正諸侯之罪垂戒遠矣<lb/>
七年<lb/>
春夫人姜氏㑹齊侯于防<lb/>
　防魯邑齊侯來也冬歸衞寳春即來㑹齊侯之無忌<lb/>
　憚亦甚矣衞寳之歸左氏云文姜請之故齊侯來㑹<lb/>
　而以夫人姜氏主之<pb n="11a"/>夏四月辛夘夜恒星不見夜中星隕如雨<lb/>
　恒星謂有名之經星星謂衆星不見者精衰黯而無<lb/>
　光也經星不見衆星可知矣如雨者多也氣消散而<lb/>
　不攝也此天地之大變也人與天地爲一氣政治有<lb/>
　失則象變於天故謹而書之<lb/>
秋大水無麥苗<lb/>
　周之秋夏之夏也麥熟而五稼方苗皆爲水所没故<lb/>
　無也書大水畏天災也書無麥苗重民命也畏天災<pb n="11b"/>　重民命聖人之心也弭天災救民命帝王之政也<lb/>
冬夫人姜氏㑹齊侯于榖<lb/>
　榖齊邑夫人徃也蓋一歲而再㑹矣夫人於齊侯八<lb/>
　年而五相求于禚于祝丘猶書月自如齊師至此皆<lb/>
　書時甚之也文姜淫而弑弑而又縱淫焉哀姜效尤<lb/>
　子般閔公之禍魯之不絶如綫矣詳書之教人以守<lb/>
　禮閑家遠辱止亂也<lb/>
八年<pb n="12a"/>春王正月師次于郎以俟陳人蔡人<lb/>
　俟者相須同行之辭杜預曰期共伐郕陳蔡不至故<lb/>
　次以俟之也陳蔡嘗從伐衞矣伐郕何以不至蓋伐<lb/>
　衞主謀在齊陳蔡之從畏其𫝑也莊不量己力而欲<lb/>
　效齊襄之所爲陳蔡肯以從齊者從魯乎老師匱財<lb/>
　以俟之不智哉秋大水無麥苗又興無名之師以病<lb/>
　民也不仁哉<lb/>
甲午治兵<pb n="12b"/>　此治兵於郎也俟而不至徃則無之止則無事歸則<lb/>
　無因潰道也河上逍遥林下䘮馬此師有焉故治之<lb/>
　周禮獮而治兵蓋習軍政于閒暇之時也今輕次於<lb/>
　外與國不應衆心解離不得巳而治兵黷武甚矣桓<lb/>
　畏敵而大閲莊懼潰而治兵皆書以重譏之<lb/>
夏師及齊師圍郕郕降于齊師<lb/>
　此次郎之師也及圍猶及戰魯爲首焉耳魯與郕皆<lb/>
　文王之昭兄弟之國也莊公忘親而志於取郕始約<pb n="13a"/>　遠而易制之陳蔡而陳蔡不至不得已要齊以圍之<lb/>
　郕怨魯而畏强齊故寧降齊而不降魯不曰齊師降<lb/>
　郕而曰郕降于齊師見郕之自擇所降而不服魯也<lb/>
　魯嘗與紀㑹于郕今紀滅矣又圍郕而驅之降齊殘<lb/>
　同姓以厚仇讐不義而又失利也<lb/>
秋師還<lb/>
　春秋用師多矣未有詳書如此者出既無名俟而不<lb/>
　至久且失據改而從仇以戕同姓畏不敢校三時而<pb n="13b"/>　還其妄興大衆宿兵黷武甚矣故備書之據左氏慶<lb/>
　父請伐齊而公不可則此役公自将也乃其次其及<lb/>
　其還不稱公而稱師重衆也以著不義毒民之罪也<lb/>
冬十有一月癸未齊無知弑其君諸兒<lb/>
　無知者年之子也年有寵故無知敢於作亂襄公之<lb/>
　死淫而荒也無知之亂驕而怨也其原皆始於無禮<lb/>
　審乎致弑之原而戒之則亂息矣謀發於連稱管至<lb/>
　父而因無知以爲亂弑成而無知受國焉不特與聞<pb n="14a"/>　乎故而已首惡之名烏得而辭諸徒人費死於門中<lb/>
　石之紛如死於階下孟陽死於牀不書及其大夫者<lb/>
　非卿也或曰近暱嬖幸之臣從君於昏而任其禍未<lb/>
　可以死節許之也<lb/>
九年<lb/>
春齊人殺無知<lb/>
　討賊也按左氏無知虐雍廪雍廪殺無知非如石碏<lb/>
　之以義討也然能聲其罪而以賊討之即以討與之<pb n="14b"/>　所以尊君父廣忠孝而絶惡逆也<lb/>
公及齊大夫盟于蔇<lb/>
　謀納糾也齊大夫糾之黨也二公子各有黨盟者黨<lb/>
　糾不來者黨小白也書公及病公也忘仇而納其子<lb/>
　降尊而盟其臣悖義且失禮也大夫不名義繫于齊<lb/>
　不在其名也<lb/>
夏公伐齊納糾齊小白入于齊<lb/>
　公伐齊齊背蔇之盟也糾不繋齊程子曰不當有齊<pb n="15a"/>　也小白繫齊當有齊也糾弟而小白兄也不書公子<lb/>
　争國也公之伐齊似矣惜乎其以納糾則非義也曰<lb/>
　納曰入皆以兵而入者魯方納糾而小白已先入矣<lb/>
　以序當立故莒師不强於魯而得入也<lb/>
秋七月丁酉葬齊襄公<lb/>
　魯㑹葬也終於事仇天理滅矣<lb/>
八月庚申及齊師戰于乾時我師敗績<lb/>
　忘親仇黨不克納而逞忿以至於争故書及戰以責<pb n="15b"/>　之大奔曰敗績内敗不書非義之甚而䘮師故獨書<lb/>
　敗績<lb/>
九月齊人取子糾殺之<lb/>
　納不書子爭國也殺則書子明其爲齊公子也愍之<lb/>
　也魯伐齊納糾矣雖不克納齊人烏得取而殺之曰<lb/>
　取者易辭也其言曰請君討之則生殺固在魯矣乃<lb/>
　從齊令而殺之故曰取目齊人所以深病魯也殺糾<lb/>
　者非小白歟其稱人而繫於國蓋鮑叔之流必殺之<pb n="16a"/>　以絶後患故不目齊侯而稱人其臣與有責焉耳<lb/>
冬浚洙<lb/>
　洙在魯北齊伐魯所必經也魯雖殺子糾猶畏齊怨<lb/>
　故浚而深之以備齊夫立國在徳不在險忘本事末<lb/>
　興役毒民古人未雨綢繆之意不如是之陋且悖也<lb/>
十年<lb/>
春王正月公敗齊師于長勺<lb/>
　凡魯勝則曰敗某師蓋平辭也而爲之説者曰病公<pb n="16b"/>　謂納糾以來齊師己實有咎又憤而與之戰意責己<lb/>
　也夫長勺魯地齊師加己而應之何己之責或又謂<lb/>
　魯以曹劌之語權謀取勝非三代用師比此宋襄不<lb/>
　鼓不成列之謂聖人因時以制義未可以迂儒眇見<lb/>
　窺之也或又謂觀長勺之敗魯不出齊下乃不移此<lb/>
　于齊襄未死之前復仇自立猶有責焉則聖人之責<lb/>
　宗邦終無已焉矣治經者易失之鑿其以是夫<lb/>
二月公侵宋<pb n="17a"/>　聲罪致討曰伐潛師掠地曰侵莊公既倖勝於齊遂<lb/>
　舉師以侵宋無名生釁所以致郎之師也<lb/>
三月宋人遷宿<lb/>
　宿㣲國介於宋魯宋魯嘗盟于宿宋怒魯乃遷怒於<lb/>
　宿徙其國都驅以爲己附庸非滅也故不書滅然自<lb/>
　是宿不復見則遂滅矣先王建國而已遷之則非義<lb/>
　使民流離失所則不仁書之罪宋也<lb/>
夏六月齊師宋師次于郎<pb n="17b"/>　敗齊侵宋故也伐而書次以次爲善齊桓方挾宋以<lb/>
　圖霸二國連師𫝑足勝魯而猶次于郎蓋以威魯也<lb/>
　魯服斯不戰矣然皆以復怨興師去無名不義者無<lb/>
　大相逺雖左次無善焉爾<lb/>
公敗宋師于乘丘<lb/>
　敵次而已敗之無禮也同次而獨敗之用詐也偷一<lb/>
　時之勝而重四鄰之怨惡佳兵也春秋貴義不貴詐<lb/>
　好禮不好兵<pb n="18a"/>秋九月荆敗蔡師于莘以蔡侯獻舞歸<lb/>
　荆即楚也周封熊繹於楚其爵子熊通始大僭稱王<lb/>
　以楚舊有荆名稱荆以自大僖元年伐鄭書楚仍用<lb/>
　周封之名告諸侯矣彼以荆來書荆以楚來書楚紀<lb/>
　實也周有楚子而無荆王故荆君書荆荆大夫書人<lb/>
　外之也楚君則書子楚大夫則書名正之也本王制<lb/>
　以削其僭也民無二王凡僭號者皆削之使天下定<lb/>
　於一也荆敗蔡則北門啟將爭衡於上國書之憂之<pb n="18b"/>　也以歸恥之也同姓之侯而見執於蠻夷天子不敢<lb/>
　問方伯不能討非獨蔡之恥也蔡侯名失國也胡安<lb/>
　國曰諸侯不生名失地則名比於賤者欲使有國之<lb/>
　君戰戰兢兢知自守也<lb/>
冬十月齊師滅譚譚子奔莒<lb/>
　滅者亡國之善辭上下之同力也而滅之者之罪大<lb/>
　矣齊方圖伯而首滅天子之建國使亡國之禍接迹<lb/>
　於天下五伯三王之罪人齊桓其罪之魁乎國滅何<pb n="19a"/>　以書爵無取滅之道屈於强暴焉耳不名史失之書<lb/>
　奔責不能死位也不言出國亡無自出也<lb/>
十有一年<lb/>
春王正月<lb/>
夏五月戊寅公敗宋師于鄑<lb/>
　鄑魯邑與齊取紀之鄑爲二地蓋魯在宋齊之中宋<lb/>
　侵魯無越魯至齊之理也次郎而敗之在鄑而又敗<lb/>
　之不亦甚乎莊公忘父仇爲諸侯所不齒又結怨四<pb n="19b"/>　鄰君子爲之懼矣<lb/>
秋宋大水<lb/>
　宋告而魯弔之也師旅雖興不廢告恤禮也因魯之<lb/>
　弔志宋之災蓋以明同患之義聖人之仁而大也天<lb/>
　無私覆地無私載聖無私心王無私政<lb/>
冬王姬歸于齊<lb/>
　魯爲宗國主王姬則常事不書而兩書於莊公何哉<lb/>
　前歸齊襄志其忘親媚仇明父子之道也今則仇巳<pb n="20a"/>　死矣王命不可逆也齊桓非所仇也故止以王姬之<lb/>
　歸爲義明夫婦之禮也其禮既明其後斯可以爲常<lb/>
　事而不書也<lb/>
十有二年<lb/>
春王三月紀叔姬歸于酅<lb/>
　紀亡矣曷爲謂之紀叔姬存紀也亦全叔姬之志也<lb/>
　紀侯大去叔姬從焉至是紀侯卒不書失國也紀之<lb/>
　宗廟在酅故叔姬奉其䘮于酅婦人雖有大歸宗國<pb n="20b"/>　之義不歸魯而歸酅者終婦道也嘉叔姬之節且明<lb/>
　紀季之義也前以酅入齊非利之也欲存國耳今叔<lb/>
　姬得所歸則其效也<lb/>
夏四月<lb/>
秋八月甲午宋萬弑其君㨗及其大夫仇牧<lb/>
　宋萬魯囚也宋公請而復之用爲大夫昵而與之博<lb/>
　乃以一朝之忿而行大逆仇牧不能豫正其君比匪<lb/>
　之失然臨難致命志閑其君聖人猶有取焉故書及<pb n="21a"/>　以著其節督亦與難且位崇於牧而削之者負未討<lb/>
　之罪而爲盗所殞此亂臣迄天誅耳何死節之有削<lb/>
　之不得與仇牧比聖人之特筆也<lb/>
冬十月宋萬出奔陳<lb/>
　萬書出奔不容於宋也書奔陳罪陳容賊也按左傳<lb/>
　萬據國立君帥師圍亳蕭叔以公族及曹師伐之僅<lb/>
　而能勝則萬奔陳非宋縱賊也賂陳得萬而醢之陳<lb/>
　有罪耳然不書宋人殺萬者以賂得賊雖誅之未明<pb n="21b"/>　正其討也是歲莊王崩不書不赴也<lb/>
十有三年<lb/>
春齊侯宋人陳人蔡人邾人㑹于北杏<lb/>
　齊創伯也諸侯而主天下之㑹盟自北杏始宋有弑<lb/>
　君之難齊桓欲修伯業故㑹北杏以平之齊書爵而<lb/>
　列於首四國稱人而序於下蓋衆望在齊也桓非受<lb/>
　命之伯衆以私尊之假仁義以竊大權使天下知有<lb/>
　伯而不知有王罪大矣九合諸侯一匡天下功亦著<pb n="22a"/>　焉明其罪以立大義之防錄其功以著小𥙷之效春<lb/>
　秋固功罪之權衡也<lb/>
夏六月齊人滅遂<lb/>
　北杏之㑹遂人不至故滅遂以示威三年之間兩滅<lb/>
　無罪之小國不仁甚矣是知救邢封衛之皆假也遂<lb/>
　君不見者殉於其位也<lb/>
秋七月<lb/>
冬公㑹齊侯盟于柯<pb n="22b"/>　始平于齊也魯積與齊隙今齊𫝑盛矣滅譚滅遂魯<lb/>
　人懼焉故爲柯之盟黄仲炎曰北杏之㑹魯遂皆不<lb/>
　至魯又有納糾之憾敗師之怨乃桓㑹魯而滅遂者<lb/>
　遂小國也利其易虐則借以立威魯望國也知其難<lb/>
　圖則結以爲助恩威異用皆視其力放於利而巳故<lb/>
　曰五伯者三王之罪人也<lb/>
十有四年<lb/>
春齊人陳人曹人伐宋<pb n="23a"/>　宋背北杏之㑹也齊自夷吾得政侵伐皆書人蓋有<lb/>
　天子之二守髙國在夷吾陪臣也故名不登於簡册<lb/>
　乎不書師不用衆也内政作而軍令成賦於民者寡<lb/>
　取於鄰者約矣節制定也<lb/>
夏單伯㑹伐宋<lb/>
　踐柯之盟也伐宋之役齊令不及魯魯聞而遣命大<lb/>
　夫自徃㑹之耳<lb/>
秋七月荆入蔡<pb n="23b"/>　蔡侯在荆而蔡人㑹齊侯于北杏荆所以入蔡也敗<lb/>
　其師執其君又入其國荆强甚矣齊不能救則是以<lb/>
　蔡予荆也荆𫝑陵蔡遂漸及於鄭而猾夏之禍成矣<lb/>
　是時齊甫修伯業又得魯失宋力難兼顧故遲之既<lb/>
　久然後伐之耳<lb/>
冬單伯㑹齊侯宋公衞侯鄭伯于鄄<lb/>
　宋鄭衞服也北杏之㑹鄭衞不至宋背之㑹于鄄皆<lb/>
　服也曹邾不與巳服也侵伐不用大衆㑹盟不徵巳<pb n="24a"/>　服猶有䘏諸侯之心焉魯使單伯猶疑之也<lb/>
十有五年<lb/>
春齊侯宋公陳侯衞侯鄭伯㑹于鄄<lb/>
　前㑹鄄陳不至今来故再㑹陳以國小盟㑹皆在衞<lb/>
　下齊桓以陳介齊楚而爲三恪故進之而先衞焉三<lb/>
　㑹而不盟諸侯猶未固也信不固不輕盟猶近古焉<lb/>
　魯不至終疑之也既盟于柯而又貳乎<lb/>
夏夫人姜氏如齊<pb n="24b"/>　文姜不如齊八年矣鄄之㑹魯莊不與故復如齊以<lb/>
　通二國之好桓欲求魯好以定伯業故不之拒也姜<lb/>
　之行穢矣桓當逺嫌以示儀於諸侯乃借以結魯其<lb/>
　爲累大矣婦人預政雖功亦罪蓋不可以一時之利<lb/>
　而决萬世之防<lb/>
秋宋人齊人邾人伐郳<lb/>
　爲宋討也郳爲宋附庸宋屬也六年郳黎来來朝則<lb/>
　新從魯矣鄄之㑹宋服而魯不至故爲宋討郳所以<pb n="25a"/>　固宋且懼魯也宋先齊主兵也<lb/>
鄭人侵宋<lb/>
　間宋之伐郳而侵宋也鄭突賂宋求立立而遂背之<lb/>
　賂宋求入入而又背之無信哉且兩鄄同㑹豈惟背<lb/>
　宋亦背齊矣齊新伯諸侯方睦不從齊以禦楚而首<lb/>
　叛齊以伐宋是自求禍也逾年而齊伐之荆又伐之<lb/>
　鄭之不亡幸耳不守信義而尚詐力烏有不困哉<lb/>
冬十月<pb n="25b"/>十有六年<lb/>
春王正月<lb/>
夏宋人齊人衛人伐鄭<lb/>
　討其侵宋也諸侯宋爲大既爲之伐郳又爲之伐鄭<lb/>
　宋親而諸侯以定其謀得矣宋背盟則伐宋鄭侵宋<lb/>
　則伐鄭以伐止伐伯權立而諸侯不敢反覆民得免<lb/>
　於兵其事善矣但桓非受命之伯以王道正之猶有<lb/>
　罪也且鄭突簒立不討其舊罪則亦巳矣乃因其從<pb n="26a"/>　已列奸於㑹因其叛已假宋致討師雖有名實濟其<lb/>
　私視私相侵伐者何遠哉宋先齊主兵也<lb/>
秋荆伐鄭<lb/>
　荆患自蔡及鄭也鄭天下之樞也宻邇周畿齊方圖<lb/>
　伯荆亦浸强北侵不已陳蔡許適當其衝而鄭尤其<lb/>
　要害齊楚所必爭也自鄭受幽盟荆不敢窺鄭者十<lb/>
　餘年伯功之繫於天下重矣哉<lb/>
冬十有二月㑹齊侯宋公陳侯衞侯鄭伯許男滑伯滕<pb n="26b"/>子同盟于幽<hi>公羊作公㑹</hi>
　齊伯成也書㑹公來㑹也當從公羊爲是若云因叛<lb/>
　盟諱公不諱於叛而豫諱於此失其義矣荆與齊爭<lb/>
　鄭鄭伯在㑹從齊也鄭陳許来近楚者皆至宋衞既<lb/>
　固曹邾先服滑滕新盟近齊者皆從安内攘外不以<lb/>
　干戈而以玉帛彬彬乎講信修睦矣盟書同同欲也<lb/>
　荆入蔡伐鄭中國諸侯咸倚桓爲重故兩幽皆書同<lb/>
　同盟猶未純乎主盟也若葵邱踐土則桓文之盛也<pb n="27a"/>　而主盟矣桓首率諸侯使同盟於己則無王矣先陳<lb/>
　於衛躋許男於滑伯執進退諸侯之權亦僭矣功首<lb/>
　罪魁不誣也<lb/>
邾子克卒<lb/>
　此邾儀父也其謂邾子克何蓋附齊而尊周故王命<lb/>
　進其爵乎不日史夫之不葬魯不㑹也<pb n="28a"/>欽定四庫全書<lb/>
御纂春秋直解卷三下<lb/>
十有七年<lb/>
春齊人執鄭詹<lb/>
　鄭方同盟而旋執其臣意以鄭懼楚而懷貳乎貳固<lb/>
　爲罪亦非得已攝乎大國兩屬求免耳桓能伐楚鄭<lb/>
　將焉徃不修徳而虐執其臣故稱人以執且不歸于<lb/>
　京師非義也<pb n="28b"/>夏齊人殲于遂<lb/>
　齊人衆辭也殲盡殺之也齊滅遂而戍之遂之五族<lb/>
　飲戍者酒而盡殺之此遂人殲齊人也書曰齊人殲<lb/>
　于遂不罪遂人也殺人之君私其土而刧其衆强不<lb/>
　義之至也遂之餘民忿而殲敵理所得爲變文書之<lb/>
　所以伸遂人復仇之志而著齊桓不義以至自殲其<lb/>
　衆也胡安國曰亡國餘民能殲强齊之戍則申胥一<lb/>
　身可以存楚楚雖三户可以亡秦足爲强而不義之<pb n="29a"/>　戒而弱者亦可省身而自立矣<lb/>
秋鄭詹自齊逃來<lb/>
　書逃罪詹也不守死以紓國患而竄身茍免辱命矣<lb/>
　書自齊譏齊也執人不服久而自逸無政矣書來責<lb/>
　魯也同幽之盟守信不篤爲逋逃主非義矣逃來與<lb/>
　來奔皆罪辭而義不同奔以適此爲志故曰來奔逃<lb/>
　以去彼爲志故曰逃來<lb/>
冬多麋<pb n="29b"/>　麋魯所有也多則爲異陸佃曰陰盛所感惡氣之應<lb/>
　是也是年僖王崩不書不訃也<lb/>
十有八年<lb/>
春王三月日有食之<lb/>
　不書日與朔闕文也<lb/>
夏公追戎于濟西<lb/>
　戎不書侵伐不覺其來去而追之也書追無備也書<lb/>
　公追輕也濟西曹地書于濟西遠也戎來不能禦去<pb n="30a"/>　乃追之輕身而事遠略失本計矣<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>魯所無也有則爲異且害人也麋<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>皆陰物麋迷<lb/>
　也<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>惑也皆惡氣之應也麋<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>必志者謹其所由致<lb/>
　也人與天同體氣和則育氣乖則疾天與人同心世<lb/>
　治則喜世亂則怒災者天之怒也異者氣之疾也審<lb/>
　其致異之由而戒焉則政修而民樂故春秋不徒志<lb/>
　異也<pb n="30b"/>冬十月<lb/>
十有九年<lb/>
春王正月<lb/>
夏四月<lb/>
秋公子結媵陳人之婦于鄄遂及齊侯宋公盟<lb/>
　陳人之婦蓋陳侯爲其世子娶婦也鄄衛地程子曰<lb/>
　鄄之巨室嫁女於陳公子結以其庻女媵之是也媵<lb/>
　小事結私行不宜書以遂事書也遂有二諸侯之遂<pb n="31a"/>　繼事之辭大夫之遂生事之辭諸侯之初事繼事一<lb/>
　也以是非爲功罪也大夫則初事出于君命其功罪<lb/>
　不繫於巳至於遂則生事邀功雖功亦罪矣結媵于<lb/>
　鄄齊侯宋公在焉不遣使歸報矯命而與盟雖意在<lb/>
　安國然非禮矣以卿而媵微者之女以臣而抗大國<lb/>
　之君以欺而啟疆塲之禍故深罪之<lb/>
夫人姜氏如莒<lb/>
　如齊猶曰父母之國也如莒何爲哉前此姜氏久不<pb n="31b"/>　出懼齊桓也如齊歸而遂肆然罔忌遊蕩及莒意窺<lb/>
　桓内治有缺乎齊魯所以同歸於亂歟<lb/>
冬齊人宋人陳人伐我西鄙<lb/>
　魯之事齊後於諸侯又受鄭詹未討結矯命盟之齊<lb/>
　猶屈己以受迨知其矯命也遂重其怒故連三國來<lb/>
　伐也魯之被兵遠言鄙近言邑至城下言我以三國<lb/>
　之力而伐鄙不深入也魯服即止矣據左傳是時王<lb/>
　室亂衛侯朔叛王與燕納子頺桓不能勤王而汲汲<pb n="32a"/>　服魯夫非王室之罪人歟<lb/>
二十年<lb/>
春王二月夫人姜氏如莒<lb/>
　又如莒也如齊且不可况莒乎一之爲甚况再乎<lb/>
夏齊大災<lb/>
　人火曰火天火曰災大者甚也宗廟庫廏皆盡矣齊<lb/>
　來告魯徃弔故書凡弔者哀其禍而救其乏<lb/>
秋七月<pb n="32b"/>冬齊人伐戎<lb/>
　戎徐戎也近魯與曹而爲患齊伯六年諸侯略定於<lb/>
　是始伐戎<lb/>
二十有一年<lb/>
春王正月<lb/>
夏五月辛酉鄭伯突卒<lb/>
　魯與鄭伯突爲黨故突之始終魯史詳焉周有子頺<lb/>
　之亂惠王居櫟諸侯勤王者鄭與虢耳突雖有簒國<pb n="33a"/>　之罪實有勤王之功功罪不相掩也<lb/>
秋七月戊戌夫人姜氏薨<lb/>
　以夫人之禮喪之也春秋有隱痛焉<lb/>
冬十有二月葬鄭厲公<lb/>
　鄭伯有納王之功勲在王室然不免諡爲厲者鄭人<lb/>
　不能沒其簒立之實公議尚在也八月而葬緩也<lb/>
二十有二年<lb/>
春王正月肆大眚<pb n="33b"/>　肆猶赦也眚過也肆大眚不幾有似於宥過無大乎<lb/>
　非也張洽曰取大罪極惡而例之於眚災以赦之蓋<lb/>
　用虞書眚災肆赦之名而不察其實也是也大眚皆<lb/>
　肆則廢天討虧國典惡人得志而善人寃矣孔子語<lb/>
　仲弓曰赦小過尚寛政也作春秋曰肆大眚譏失刑<lb/>
　也寛嚴無常視其大小輕重以爲衡期於得中而已<lb/>
　書曰咸中有慶<lb/>
癸丑葬我小君文姜<pb n="34a"/>　以小君之禮葬之也合而與桓同穴也祔而配桓享<lb/>
　祀也春秋有隱痛焉又婦人生從夫爵死從夫諡禮<lb/>
　也既以徼倖逭天討又以非禮冒美名亦不得不志<lb/>
　也<lb/>
陳人殺其公子御寇<lb/>
　殺有舉公子者以親書也舉大夫者以貴書也兼舉<lb/>
　大夫公子者貴且親也其上殺之則稱國惡其不請<lb/>
　於王而專殺也専殺有罪且不可况無罪乎其下殺<pb n="34b"/>　之則稱人人衆辭也國亂無政衆擅殺之又不在專<lb/>
　殺之條矣以人而殺公子以公子而為人所殺以國<lb/>
　君而至使人殺其公子皆罪也據左氏御寇爲陳世<lb/>
　子張洽曰不稱世子未誓於王也未誓則稱公子重<lb/>
　王命也<lb/>
夏五月<lb/>
　五月非夏之首月何以配時盖五月之下有脫事耳<lb/>
　不然則是誤以四月爲五月也<pb n="35a"/>秋七月丙申及齊高傒盟于防<lb/>
　敦及之公也公忘父仇復請婚齊齊欲藉以懐魯遂<lb/>
　使髙傒要公以盟非禮矣沒公不書為公諱也防魯<lb/>
　地凡諸侯之盟各去其國都而必以地兩相下之義<lb/>
　也就而與盟尊髙傒也文二年及晋處父盟公在晋<lb/>
　也則晋為政故處父去族責晋慢公也此及齊髙傒<lb/>
　盟公在魯也則魯為政故傒不去族惡魯媚齊也<lb/>
冬公如齊納幣<pb n="35b"/>　婚禮六而納徵親迎為重納徵爲契之成親迎則事<lb/>
　之終也納幣即納徴也逆女即親迎也盖圖婚仇女<lb/>
　於是成矣深著莊之不孝也納幣大夫之事而莊親<lb/>
　之非禮也春秋以訓萬世因不孝以教孝因非禮以<lb/>
　明禮也且莊與孟任割臂為盟許為夫人生子般焉<lb/>
　雖始合不正而夫人世子皆具矣復求婚新間舊也<lb/>
　是以有子般之禍<lb/>
二十有三年<pb n="36a"/>春公至自齊<lb/>
　如齊納幣而告廟桓公不愀然乎莊有人心當於斯<lb/>
　焉變矣故書以重譏之<lb/>
祭叔來聘<lb/>
　祭本畿内采地有稱伯者其爵也有稱公者則以伯<lb/>
　而爲王三公也祭叔蓋其族也而書字則大夫也不<lb/>
　書使非王命也假聘私行而締外交失禮違義甚矣<lb/>
夏公如齊觀社<pb n="36b"/>　諸侯各有社以祀地齊社非公所及也况齊棄太公<lb/>
　之法而習爲美觀非禮矣莊專爲社而觀之耶是爲<lb/>
　縱抑别有所爲而藉端耶是爲淫納幣未幾復出觀<lb/>
　社比事直書其惡著矣<lb/>
公至自齊<lb/>
　棄民與政而淫於觀其何辭以告廟<lb/>
荆人來聘<lb/>
　荆入蔡伐鄭浸爲中國患矣今而聘魯魯豈有徳以<pb n="37a"/>　懷之且自荆至魯幾二千里而假聘以交宗國意蓋<lb/>
　有在矣春秋書此以謹其始通繼書楚子則著其漸<lb/>
　盛其謂書聘以進之者末矣<lb/>
公及齊侯遇于榖<lb/>
　榖齊地如齊巳亟矣狥欲棄禮託而爲遇責魯也亦<lb/>
　病齊也<lb/>
蕭叔朝公<lb/>
　蕭附庸國叔者其君之字也叔本朝公因公在榖遂<pb n="37b"/>　就朝焉非其地矣<lb/>
秋丹桓宫楹<lb/>
　楹柱也禮天子諸侯皆黝堊丹則盛色而踰制矣<lb/>
冬十有一月曹伯射姑卒<lb/>
十有二月甲寅公㑹齊侯盟于扈<lb/>
　莊與齊桓盟柯以來屢㑹不至與髙傒盟防以後非<lb/>
　事數出是志在得妻不在從伯也故桓既爲榖之㑹<lb/>
　復爲扈之盟所以固魯也莊之婚齊也不以禮桓之<pb n="38a"/>　結魯也不以義蓋交罪之<lb/>
二十有四年<lb/>
春王三月刻桓宮桷<lb/>
　禮天子諸侯之桷斲之礱之天子加密石焉不聞刻<lb/>
　之也刻則増華而踰制矣爲將逆女踰制夸示崇飾<lb/>
　禰宮故書以著其失<lb/>
葬曹莊公<lb/>
夏公如齊逆女<pb n="38b"/>　逆女常事何以書娶仇女也<lb/>
秋公至自齊<lb/>
　公親迎矣先至何也夫人不從也婦人從夫者也公<lb/>
　至不從不正其始矣<lb/>
八月丁丑夫人姜氏入<lb/>
　書八月則公至蓋七月也與公有約故遲之旣久也<lb/>
　入者逆辭也榖梁曰宗廟弗受也娶仇人子以薦舍<lb/>
　於前其義不可受是也故削其告至變文書入且公<pb n="39a"/>　先至則不夫夫人後入則不婦深著其悖也始之不<lb/>
　正終必致亂兆於此矣<lb/>
戊寅大夫宗婦覿用幣<lb/>
　禮夫人至大夫郊迎明日大夫見於廟宗婦見於内<lb/>
　不同地也卿大夫羔鴈女則榛栗棗脩不同䞇也莊<lb/>
　以奢悅夫人使大夫宗婦同覿而同用幣越禮且無<lb/>
　别矣公之婚齊也求之甚急而齊人彌緩其於夫人<lb/>
　也媚之備至而夫人愈伉不顧父仇委曲以狥其欲<pb n="39b"/>　釀異日淫縱弑逆之禍其所由來者漸矣<lb/>
大水<lb/>
　陰慝也夫人入而大水天人感應之際可畏哉<lb/>
冬戎侵曹曹羈出奔陳赤歸于曹<lb/>
　羈曹世子而嗣位者也赤則庻子也戎侵曹納赤也<lb/>
　賈逵曰赤戎外孫也理或然也宋執仲而突歸忽出<lb/>
　權在仲也戎侵曹而羈出赤歸制在戎也忽未逾年<lb/>
　不稱子羈巳逾年不稱爵不能君也突赤不書公子<pb n="40a"/>　惡爭國也忽羈繫國國固其國也突赤不繫國不宜<lb/>
　有國也突歸忽出鄭有君而突逐之也羈出赤歸曹<lb/>
　巳無君而赤竊之也比事以觀而曲直分輕重著矣<lb/>
郭公<lb/>
　杜預曰經闕誤也胡安國曰先儒或以爲郭亡於傳<lb/>
　有之齊桓公之郭問父老曰郭何以亡曰以其善善<lb/>
　而惡惡也公曰若子之言乃賢君也何至於亡父老<lb/>
　曰郭公善善不能用惡惡不能去所以亡也然則非<pb n="40b"/>　有亡郭者郭自亡耳<lb/>
二十有五年<lb/>
春陳侯使女叔來聘<lb/>
　平伐我之怨也<lb/>
夏五月癸丑衛侯朔卒<lb/>
　朔拒王命而卒於位君子爲周道傷之<lb/>
六月辛未朔日有食之鼓用牲于社<lb/>
　禮天子日食不舉伐鼓於社諸侯用幣於社伐鼓於<pb n="41a"/>　朝祈用幣享用牲鼓不於朝而於社僭也不用幣而<lb/>
　用牲舛也應天以實無實而文得禮猶具文耳况失<lb/>
　禮乎<lb/>
伯姬歸于杞<lb/>
　伯姬不書子公妹也桓公之薨二十有五年矣而始<lb/>
　歸志失時也<lb/>
秋大水鼓用牲于社于門<lb/>
　比年大水也凡天災有幣無牲非日月之眚不鼓鼓<pb n="41b"/>　用牲非禮也于社于門非地也災沴之至其上修徳<lb/>
　其次修政其次修救其下修禳禳而非禮則又下矣<lb/>
冬公子友如陳<lb/>
　魯徃他國曰如如而繫以事譏在事也止書如公則<lb/>
　朝也内大夫聘也然不直言朝聘者或結援或媚大<lb/>
　非邦交之定制也友如陳報女叔之聘也又以見大<lb/>
　夫交政中國之漸且志三桓之始也<lb/>
二十有六年<pb n="42a"/>春公伐戎<lb/>
　前書齊伐戎矣公今伐戎雖報濟西之怨亦承齊志<lb/>
　也然内政不治而事外不知務矣隱桓之會戎盟戎<lb/>
　不足結之徒自貶也莊之追戎伐戎不足威之徒黷<lb/>
　武也<lb/>
夏公至自伐戎<lb/>
　勞師逾時危之也馭戎之道不弛備以啟侮亦不生<lb/>
　事以邀功莊則戎巳去而追之戎不來而伐之以是<pb n="42b"/>　䇿勲焉抑末矣<lb/>
曹殺其大夫<lb/>
　稱國以殺者君與用事大夫同謀以殺之也其大夫<lb/>
　不名史失之也諸侯與其大夫雖有君臣之分皆王<lb/>
　臣也故爵出王朝不得專命也罪歸司寇不得專殺<lb/>
　也定天下於一也曹以小國而專殺葢羈赤出入之<lb/>
　際赤除羈黨而殺之其無王而不義亦甚矣胡安國<lb/>
　曰諸侯之大夫㑹盟征伐雖齊晋上卿止錄名氏至<pb n="43a"/>　其見殺雖曹莒小國亦書其官或抑或揚或予或奪<lb/>
　聖人之用也明此然後可以司賞罰之權矣<lb/>
秋公㑹宋人齊人伐徐<lb/>
　陳鄭許已服齊矣伐徐所以通江黄之路開取舒之<lb/>
　門成伐楚之謀也宋序齊上葢此時徐必犯宋之牧<lb/>
　圉故以宋主兵也宋齊皆人而公與焉者勤齊也不<lb/>
　書戰徐服也諸侯不疲民力不匱師出而有成功管<lb/>
　仲之謀也<pb n="43b"/>冬十有二月癸亥朔日有食之<lb/>
二十有七年<lb/>
春公㑹杞伯姬于洮<lb/>
　夫人㑹諸侯自文姜始伯姬踵而行之行不同而迹<lb/>
　同也冬又來而杞伯來朝僖公五年來而朝其子蓋<lb/>
　爲夫若子謀也婦人預政而専行非正也杞伯不閑<lb/>
　有家伯姬不守婦道莊公不循典禮參譏之<lb/>
夏六月公㑹齊侯宋公陳侯鄭伯同盟于幽<pb n="44a"/>　齊桓創伯自北杏以來宋魯之疑信未定鄭之叛服<lb/>
　不常前雖同盟于幽猶未固也今皆服矣故尋盟以<lb/>
　申伯令也仗義尊周安内攘外諸侯同欲而從之視<lb/>
　他盟爲愈矣故復書同盟以許之<lb/>
秋公子友如陳葬原仲<lb/>
　左氏云原仲友之舊也書如者有君命葢請於君而<lb/>
　㑹其葬也雖有君命而越國締私故書以示譏<lb/>
冬杞伯姬來<pb n="44b"/>　女歸寜曰來出曰歸姊妹稱字父母在則稱子内女<lb/>
　歸寜見於經者此之伯姬與宣五年子叔姬而巳伯<lb/>
　姬非子義不得歸寜不宜來者也子叔姬禮當歸寜<lb/>
　苐與齊髙固偕來來而失宜者也禮得則常事不書<lb/>
　矣<lb/>
莒慶來逆叔姬<lb/>
　慶莒大夫也大夫爲其君逆稱女女者本其父言之<lb/>
　兩國之尊同也自逆止稱所逆者之字就女之行次<pb n="45a"/>　言之不敢上及其父尊卑之别也公自主之故以眀<lb/>
　其失禮<lb/>
杞伯來朝<lb/>
　杞伯不朝王而朝魯伯姬先來而已亦踵至是不閑<lb/>
　有家而復身狥之失禮之中又失禮矣<lb/>
公會齊侯于城濮<lb/>
　城濮衛地將討衞而與魯㑹豈謀衞乎夫伐衛不應<lb/>
　謀於衛地况明春伐衛魯師不出非與魯謀審矣葢<pb n="45b"/>　幽之再盟衛侯不至其時衛喪未終也今已終矣衛<lb/>
　果不背前盟必將因會求好固可不戰而服之耳乃<lb/>
　衛竟若㒺聞也是以有明春之伐<lb/>
二十有八年<lb/>
春王三月甲寅齊人伐衞衛人及齊人戰衛人敗績<lb/>
　按左氏衛嘗伐周立子頽至是王使召伯廖賜齊侯<lb/>
　命且請伐衛則是奉命伐衛也乃書齊人伐衛者桓<lb/>
　以衛不與幽盟假名致討受賂而還是不能以王命<pb n="46a"/>　討衛也故繫伐於齊罪齊也據左氏伐衛者齊侯人<lb/>
　之者貶之也甲寅者伐衛之日也齊以是日至衛即<lb/>
　以是日戰逆王命而抗方伯以志乎此戰也故書衛<lb/>
　及罪衛也不地略之也以伐日戰方至其境耳故志<lb/>
　日而不志地也<lb/>
夏四月丁未邾子瑣卒<lb/>
秋荆伐鄭公會齊人宋人救鄭<lb/>
　荆至是又伐鄭䧟其外郭及於逵市其𫝑葢岌岌矣<pb n="46b"/>　鄭近王畿荆師及鄭則禍延王室齊桓應機救之荆<lb/>
　師夜遯豈惟得恤鄰之義哉崇奬王室頼此舉也故<lb/>
　書以美之春秋書救二十三而齊桓居五五伯桓公<lb/>
　為盛有以哉程子曰齊伯主魯望國宋王者之後同<lb/>
　救鄭以攘荆天下之大勢可觀矣<lb/>
冬築郿<lb/>
　郿邑也邑何以不言城創作邑也邑必有官府民居<lb/>
　市㕓焉城與室皆可言築言城則不足以概室也築<pb n="47a"/>　郿於大無麥禾之時是輕用民力於其所不必為所<lb/>
　謂時絀而舉贏也<lb/>
大無麥禾<lb/>
　麥在夏禾在秋書於冬總計之也大無無之甚也新<lb/>
　無所入舊無所餘倉廪俱竭也所以著費出之無經<lb/>
　儲蓄之不講救荒之不預國計耗而乞糴鄰封抑末<lb/>
　矣榖梁曰無三年之畜國非其國况虛乏至此乎<lb/>
臧孫辰告糴于齊<pb n="47b"/>　告者求辭卑之也内臣以事出使先言如而後舉事<lb/>
　此直舉告糴而不言如著其急也公羊以不稱使同<lb/>
　於私行非也春秋於内臣概不書使也辰請糴猶有<lb/>
　恤民之心乎然非本計矣賦役繁興而不能諌也奢<lb/>
　侈日盛而不能止也公私交病急而求人備位請行<lb/>
　爲名而已君子之於國也恃巳而不恃人務實而不<lb/>
　務名<lb/>
二十有九年<pb n="48a"/>春新延廏<lb/>
　脩舊曰新馬政有國者所必講也然去冬大無麥禾<lb/>
　則憂民之不暇安問馬勸耕之不暇安事廏冬築郿<lb/>
　春復新延廏厲民甚矣後世有寓賑於工者如之何<lb/>
　曰聚失業之人而傭之使無轉徙可也此則力役征<lb/>
　於民烏乎同<lb/>
夏鄭人侵許<lb/>
　許鄭鄰也諸侯救鄭而許不至故侵之然許自盟幽<pb n="48b"/>　之後不與齊桓之會鄭葢從齊令歟自是許從中國<lb/>
　侵獨令鄭者因其有怨且近也<lb/>
秋有蜚<lb/>
　紀異也劉向曰蜚非中國所有南越淫風所生爲蟲<lb/>
　臭惡公娶齊淫女故蜚至<lb/>
冬十有二月紀叔姬卒<lb/>
　紀亡矣猶繫紀從其志也妾媵不卒特卒叔姬崇奬<lb/>
　節義爲後世勸也惡雖貴而必懲善無隱而不錄王<pb n="49a"/>　道也<lb/>
城諸及防<lb/>
　書及者依先後而次之也周十有二月城時也何以<lb/>
　書大饑之餘民因未甦而亟興土工也<lb/>
三十年<lb/>
春王正月<lb/>
夏師次于成<lb/>
　榖梁曰欲救鄣而不能非也趙匡曰魯蓋㑹齊圍鄣<pb n="49b"/>　至成待命聞鄣巳降故不行也是也饑饉之餘輕用<lb/>
　其衆師出無名非守國之道重譏之<lb/>
秋七月齊人降鄣<lb/>
　鄣小國微乎微者也降者使爲巳有也齊魯圍郕郕<lb/>
　降於齊師郕自降也降於力既屈之後此無圍伐之<lb/>
　文而直曰降鄣脅使降也降於兵未加之前葢鄣之<lb/>
　弱而不能自存尤甚矣雖微必錄其扶弱抑强之義<lb/>
　歟<pb n="50a"/>八月癸亥葬紀叔姬<lb/>
　紀亡矣而叔姬之卒葬也皆繫之紀見叔姬之全乎<lb/>
　爲紀婦也紀季以酅入齊矣曰葬紀叔姬見紀季之<lb/>
　不失爲紀臣也表苦節之貞婦憫亡國之孤臣春秋<lb/>
　之勸善周矣魯之㑹葬雖變而得禮也<lb/>
九月庚午朔日有食之豉用牲于社<lb/>
冬公及齊侯遇于魯濟<lb/>
　濟水歴齊魯界在齊為齊濟在魯爲魯濟左氏𫝊曰<pb n="50b"/>　謀伐山戎也亦以下齊伐山戎比事而知之也魯師<lb/>
　不㑹而齊人獨出則謀之未協也後獻戎㨗蓋以威<lb/>
　魯歟<lb/>
齊人伐山戎<lb/>
　山戎在北故杜預曰北戎山戎也伐之以其病燕也<lb/>
　然不書救則其爲燕與否未可知也上書遇魯濟下<lb/>
　書獻戎㨗志在伐戎而不在救患勞師勤逺其諸以<lb/>
　病桓乎<pb n="51a"/>三十有一年<lb/>
春築臺于郎<lb/>
　志勞民也春非時也臺非事也郎非地也天災時變<lb/>
　無若莊之多國匱民貧無若莊之甚乃縱情任巳崇<lb/>
　飾遊觀一歲而三築臺君志荒矣國政廢矣民力竭<lb/>
　矣魯之不亡幸爾<lb/>
夏四月薛伯卒<lb/>
　薛侯也稱伯時王黜之也不名史失之<pb n="51b"/>築臺于薛<lb/>
　薛魯地<lb/>
六月齊侯來獻戎㨗<lb/>
　㨗勝也戰勝而有獲即以所獲名㨗也下奉上曰獻<lb/>
　凡諸侯有四夷之功則獻於王諸侯不相遺俘齊侯<lb/>
　自矜其功以威魯且躬以戎獲來遺而其辭曰獻魯<lb/>
　受之均罪也<lb/>
秋築臺于秦<pb n="52a"/>　秦亦魯地與二國同名耳<lb/>
冬不雨<lb/>
　災也冬不雨何爲災周之冬夏之秋也陰陽合而後<lb/>
　雨不雨則氣不和而物生不遂志之謹天戒也<lb/>
三十有二年<lb/>
春城小榖<lb/>
　冬不雨矣又城小榖民者君之命君不恤民棄其命<lb/>
　矣其能久乎<pb n="52b"/>夏宋公齊侯遇于梁丘<lb/>
　按左氏齊侯爲楚伐鄭請會於諸侯宋公請先見夏<lb/>
　遇於梁丘梁丘去齊八百里而於宋爲近齊桓以宋<lb/>
　之請不憚遠而就之以爵序而先宋焉其定伯宜矣<lb/>
秋七月癸巳公子牙卒<lb/>
　季友以君命酖牙也則其卒之何隱其罪不以爲國<lb/>
　獄也公有世子般牙黨慶父以脅公俄而弑械成友<lb/>
　察其奸先幾而酖之當其罪矣誅惡於未行滅親以<pb n="53a"/>　申義劉敞曰聖人原情議獄以季子爲忠於國而適<lb/>
　於權故平其文使若自死然<lb/>
八月癸亥公薨于路寢<lb/>
　路寢正寢也公薨必地詳凶變且以别正不正也薨<lb/>
　于路寢正也公享國三十餘年事事越禮幸其薨也<lb/>
　不絶於婦人之手以居正而保令終然後知禮之用<lb/>
　大也<lb/>
冬十月己未子般卒<pb n="53b"/>　子君之子也君存稱世子明當繼立而成世也君終<lb/>
　稱子某定位於初喪而繼父也未葬猶稱名葬則不<lb/>
　名然未逾年猶稱子一年不二君也逾年矣改元即<lb/>
　位始稱君焉縁子之心不忍遽以成君自居必即位<lb/>
　而始正爲君之名在臣子之分子繼君即君也於定<lb/>
　位而即當盡事君之道矣文十四年齊侯潘卒子舍<lb/>
　立未逾年而商人殺之經書弑其君葢恐人疑其未<lb/>
　成君而末減故特筆以正其名子般未成君降於公<pb n="54a"/>　而書卒内辭也般者孟任之子也慶父使圉人犖賊<lb/>
　般於黨氏故卒而不地葢公薨必地不地變也子卒<lb/>
　不地以示變則亦從君之例也子般卒慶父如齊比<lb/>
　事屬辭正慶父之弑以眀其罪在必討豈以未成君<lb/>
　而末减乎<lb/>
公子慶父如齊<lb/>
　慶父如齊告立君也弑般而托以國事行因媚齊以<lb/>
　自託焉專國日久莫敢誰何故得出入自如桓為盟<pb n="54b"/>　主於魯爲鄰容其來而不之討書如齊魯與齊均有<lb/>
　失爾公子友奔陳不書削之也以别於慶父也<lb/>
狄伐邢<lb/>
　志狄禍也春秋之世戎先見荆次之狄又次之戎亂<lb/>
　曹魯荆病蔡鄭狄禍邢衛微齊桓孰能匡之夫子仁<lb/>
　管仲有以也<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷四<lb/>
<hi>庚申</hi>惠王十有六年<lb/>
閔公<lb/>
　名啟方莊公庻子也<lb/>
元年<lb/>
春王正月<lb/>
　榖梁於莊閔僖皆以繼弑君不言即位爲正但閔於<pb n="1b"/>　莊僖則有異焉閔甫八嵗制在慶父慶父實欲自取<lb/>
　故公不行即位之禮耳<lb/>
齊人救邢<lb/>
　邢以去冬被伐而春救之書之以善齊也齊自北杏<lb/>
　圖伯以來兩㑹鄄再盟幽而諸侯叛服不常自救鄭<lb/>
　救邢斯不復貳矣假仁而人翕然從之况以徳行仁<lb/>
　乎胡安國曰凡書救者未有不善者也其稱人將卑<lb/>
　師少也得之矣<pb n="2a"/>夏六月辛酉葬我君莊公<lb/>
　十有一月始克葬亂故也<lb/>
秋八月公及齊侯盟于落姑<lb/>
　何以盟定公位且復季友也齊桓公爲伯不討慶父<lb/>
　之罪有軼罰矣然能順魯人之心而復季友故先爲<lb/>
　此盟使公安乎季友季友安乎公而慶父亦不敢害<lb/>
　季友季友歸而魯有所恃亂庻可弭乎則此盟之繫<lb/>
　於魯也重矣顧夫人慶父猶在則禍本尚未去也其<pb n="2b"/>　書公及者别内外之辭非公之能主是盟也<lb/>
季子來歸<lb/>
　稱季子而不名貴之也莊公薨子般弑閔公㓜慶父<lb/>
　擅權姜為内主國人洶洶願得季子以靖亂今來歸<lb/>
　深喜之也喜之深則望之切春秋書此所以著國人<lb/>
　之情哀魯人而欲季子之副其望也<lb/>
冬齊仲孫來<lb/>
　按左氏齊仲孫湫來省難仲孫歸曰不去慶父魯難<pb n="3a"/>　未巳公曰若之何去之對曰難不巳將自斃君其待<lb/>
　之公曰魯可取乎對曰不可猶秉周禮周禮所以本<lb/>
　也公其務寜魯難而親之夫齊魯鄰封婚姻之國使<lb/>
　來省難婣睦之道也仲孫知慶父之爲難而不爲請<lb/>
　討桓公知魯難之未艾而遽以取國爲問是其臣不<lb/>
　明大義而其君欲乘之以爲利三王之罪人職是故<lb/>
　也春秋不書省難葢不使得居美名直書曰來以紀<lb/>
　實耳<pb n="3b"/>二年<lb/>
春王正月齊人遷陽<lb/>
　陽國名齊恃强而遷以爲巳附庸也<lb/>
夏五月乙酉吉禘于莊公<lb/>
　禘王者之大祭成王之賜非禮也言吉者公羊曰未<lb/>
　可以吉也是也喪畢而祭新主致於廟逺主遷於祧<lb/>
　毁與未毁之主咸在則是祫也魯以得禘之故遂於<lb/>
　祫而僭禘之備物盛樂故曰吉禘末流之一失也魯<pb n="4a"/>　行禘於太廟後遂行於羣宮末流之又一失也莊公<lb/>
　之薨二十有一月耳未吉而吉則㤀哀而失其時猶<lb/>
　在寢耳更䙝越而失其地非禮之中又失禮焉書以<lb/>
　詳事變而僭亦著矣<lb/>
秋八月辛丑公薨<lb/>
　不地弑也孰弑之夫人孫慶父奔其人可知也不書<lb/>
　葬賊不討也<lb/>
九月夫人姜氏孫于邾<pb n="4b"/>　哀姜棄位而姣與弑二君而書姜氏非降文姜也文<lb/>
　姜巳見䝉上文而不氏哀姜未見不可不氏以目之<lb/>
　也孫于邾者畏桓公之義不敢歸齊也<lb/>
公子慶父出奔莒<lb/>
　慶父弑般歸獄圉人犖而立閔公罪狀猶未著故夫<lb/>
　人與慶父得幸免焉比閔公再弑則季友既歸魯人<lb/>
　弗順而齊侯使髙子將南陽之甲亦將至矣乃懼而<lb/>
　出奔其後雖以縊死不見於經譏失賊也<pb n="5a"/>冬齊髙子來盟<lb/>
　髙子齊大夫髙傒也子男子之美稱不稱使權在髙<lb/>
　子也齊侯使髙子將南陽之甲以來可定則定之可<lb/>
　取則取之耳非取必於盟也髙子與魯盟而立君以<lb/>
　定其亂是誠得大夫出疆之義而納君於善也故稱<lb/>
　子而不名以褒之季子來歸喜之也髙子來盟感之<lb/>
　也國勢則巳危也人情則已急也故曰魯人至今猶<lb/>
　望髙子也<pb n="5b"/>十有二月狄入衛<lb/>
　志狄禍也衛自宣公上烝下淫惠公簒位逆命四維<lb/>
　巳亡禍本成矣重以懿公玩物失民狄入其都非齊<lb/>
　之存之康叔之祀滅矣淫亂之應如此其烈可不懼<lb/>
　哉<lb/>
鄭棄其師<lb/>
　按左氏鄭人惡髙克使帥師次於河上久而弗召師<lb/>
　潰而歸髙克奔陳夫惡一臣而不能去借禦狄而畀<pb n="6a"/>　以兵欲因以去之卒至潰亂則是鄭伯自棄其衆也<lb/>
　然執政者亦不得辭其過曰鄭棄君臣同責也陳傅<lb/>
　良曰髙克奔不書不足書也<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷五上<lb/>
<hi>壬戌</hi>惠王十有八年<hi>在位二十有五年子襄王立</hi>
僖公<lb/>
　名申閔公之兄亦莊公庶子也<lb/>
元年<lb/>
春王正月<lb/>
　僖於閔雖兄然既嗣其位而後之矣况閔立而僖嘗<pb n="1b"/>　臣之公羊曰臣子一例是也故繼閔之弑不書即位<lb/>
　也<lb/>
齊師宋師曹師次于聶北救邢<lb/>
　前狄伐邢而齊救之今狄未伐而齊先救之何也前<lb/>
　伐邢擾之而已齊用偏師而狄已退今狄既入衞齊<lb/>
　桓䇿其必乗入衞之威而以全力偪邢故連三國之<lb/>
　師預至聶北以為之援乃不趨所急而有次者將以<lb/>
　俟邢之重困而市其徳也韓非子曰鮑叔曰邢不亡<pb n="2a"/>　狄不敝狄不敝齊不重且救危之功小不如存亡之<lb/>
　德大故次于聶北待邢亡也相持至於六月邢畏狄<lb/>
　而潰於是有夷儀之遷<lb/>
夏六月邢遷于夷儀<lb/>
　左云師逐狄人具邢器用而遷之是齊遷之也以邢<lb/>
　遷爲文者邢欲遷也正月次于聶北六月遷于夷儀<lb/>
　邢之忍死待救可知也而三國之師不成爲救固不<lb/>
　待言矣<pb n="2b"/>齊師宋師曹師城邢<lb/>
　邢遷夷儀夷儀固邢都矣故直曰城邢邢無力自城<lb/>
　而齊城之使足以守故再序三師以著其實盖與之<lb/>
　也其於師之次邢之遷不相掩也桓公於魯似治亂<lb/>
　之義於邢似持危之德於衛似興滅之仁魯亂由慶<lb/>
　父桓以始亂而即除之則其義不彰迨國嗣再絶而<lb/>
　髙子來盟以靖其難故魯人至今猶望髙子也邢危<lb/>
　衞滅由於狄桓以將危而急拯之則其德不大方滅<pb n="3a"/>　而遽存之則其仁不深迨邢播遷而城邢以定其國<lb/>
　衞野處而城楚邱以續其封故邢遷如歸衞國忘亡<lb/>
　世𫝊爲羙談也蓋有事以爲利乘敗以為功其心私<lb/>
　其功烈卑故與之而不盡與也<lb/>
秋七月戊辰夫人姜氏薨于夷齊人以歸<lb/>
　夷齊地夫人孫于邾曷爲薨于夷蓋桓公召而殺之<lb/>
　也變文書人討賊之辭也凡書以歸歸其國也討之<lb/>
　是也以歸非也即死所而葬之可矣<pb n="3b"/>楚人伐鄭<lb/>
　鄭從齊而侵許故也楚之僭王罪應討又改楚爲荆<lb/>
　不可云周之建國矣春秋故用外蠻之例以絶之及<lb/>
　來聘則接於魯難言荆來聘故書人今仍從周封之<lb/>
　名則可以王法正之故從王爵以正名而因事以爲<lb/>
　詳略至治其僭王之罪而革其號不論書荆書楚一<lb/>
　也𫝊者於來聘書人曰嘉其慕義而進之伐鄭也而<lb/>
　亦書人豈嘉其猾夏而進之耶<pb n="4a"/>八月公會齊侯宋公鄭伯曹伯邾人于檉<lb/>
　謀救鄭也謀而不救何也前嘗救鄭矣不足懲楚㑹<lb/>
　而謀之將大舉焉召陵之師權輿於此矣有救而非<lb/>
　救次于聶北是也有不救而深於救㑹于檉是也<lb/>
九月公敗邾師于偃<lb/>
　哀姜奔邾而邾受之公請於㑹而討之可矣既㑹于<lb/>
　檉而敗其師於義何居繼檉之㑹而書之蓋邀其歸<lb/>
　而敗之曲在魯也<pb n="4b"/>冬十月壬午公子友帥師敗莒師于酈獲莒拏<lb/>
　友以賂求慶父於莒莒以兵責賂友敗之而獲其將<lb/>
　莒貪而友詐也公賜友汶陽之田及費季氏於是始<lb/>
　大仲叔之後皆立於友三桓之禍友啟之也<lb/>
十有二月丁巳夫人氏之喪至自齊<lb/>
　哀姜之薨至是一百七十日矣而始至盖齊以其尸<lb/>
　歸絶之於魯而魯請之其喪自齊而至魯也前書孫<lb/>
　以眀其當絶繼書以歸以眀其當討則其至非也文<pb n="5a"/>　姜生還莊以爲孝哀姜死至僖以為禮大義之不眀<lb/>
　不至於禘廟致主不已其以病僖公也<lb/>
二年<lb/>
春王正月城楚丘<lb/>
　齊桓城三國屬辭各異皆以實書城邢者三國之師<lb/>
　也城緣陵承鹹之㑹諸侯即㑹鹹之諸侯也略而不<lb/>
　序者諸侯城之而齊不與也城楚邱雖與檉之㑹相<lb/>
　次然㑹以謀鄭非謀衞也况鄭逼楚自顧不暇何能<pb n="5b"/>　爲衞執役宋曹既同城邢而齊宋又將㑹江黄惟魯<lb/>
　因内難凡役不與故齊命魯獨任楚邱之役觀與城<lb/>
　内邑同文可見矣何以不言城衞蓋邢遷夷儀邢未<lb/>
　亡也城夷儀即邢矣於城可以言邢狄入衞衞已滅<lb/>
　也城楚邱始有衞矣於城尚未可言衞也城邢辭繁<lb/>
　不殺此則略之何也衞之亡已渉三載今始城之邢<lb/>
　未亡而先城衞巳亡而後城具見桓有厚薄之私焉<lb/>
　春秋以大公垂法故略以示譏乃公榖以爲不與齊<pb n="6a"/>　之専封夫以地畀人而爵之之謂封衞雖爲狄入其<lb/>
　爵自若楚邱其故地耳豈齊畀之而爵之哉至齊以<lb/>
　伯自居止以楚邱之城爲專其説難通矣<lb/>
夏五月辛巳葬我小君哀姜<lb/>
　僖請哀姜之䘮已非矣以小君葬之更不可也<lb/>
虞師晉師滅下陽<lb/>
　下陽虢邑而言滅何也虞恃虢虢恃下陽下陽虞虢<lb/>
　之塞邑也無下陽則無二國矣故言滅也首謀在晉<pb n="6b"/>　何以使虞主兵虞貪賂假晉道以伐虢且請先伐虢<lb/>
　故序晉上疾之也<lb/>
秋九月齊侯宋公江人黄人盟于貫<lb/>
　左云服江黄也江黄近楚楚與國也楚争衡上國則<lb/>
　江黄得議其後故服江黄者伐楚之要計也北杏之<lb/>
　㑹至此二十有四年諸侯服從迨江黄逺來而攘楚<lb/>
　之勢成矣故盟以結之惟宋與盟不煩諸侯也<lb/>
冬十月不雨<pb n="7a"/>　此之不雨蓋自十月至夏五月每於時之首月書之<lb/>
　者見僖之勤雨勤雨者勤民也自首月而巳憂之知<lb/>
　所重也<lb/>
楚人侵鄭<lb/>
　三爭鄭也齊師不出愼之也<lb/>
三年<lb/>
春王正月不雨<lb/>
夏四月不雨<pb n="7b"/>　閔雨也歴時則書之無一時而不汲汲也<lb/>
徐人取舒<lb/>
　從齊令也徐巳從齊矣齊伐楚必取道於徐及舒齊<lb/>
　恐徐之中變也使之取舒所以絶徐於楚因以通伐<lb/>
　楚之徑也舒國也變滅言取何也魯頌曰荆舒是懲<lb/>
　蓋舒黨楚幾若楚屬邑矣故書取猶云取諸楚也罪<lb/>
　舒而恕徐也<lb/>
六月雨<pb n="8a"/>　喜雨也不雨屢書見公能憂民之憂雨而特書以是<lb/>
　爲可同民之樂教人君以謹天災勤民事重國本也<lb/>
秋齊侯宋公江人黄人㑹于陽榖<lb/>
　左氏云謀伐楚也去歲盟江黄以定其交矣今再㑹<lb/>
　以堅其約而始出其謀蓋使爲犄角之援也江居新<lb/>
　息黄居弋陽皆在楚東南諸侯厚集於陘江黄屯守<lb/>
　其境楚師一出腹背受敵矣其不戰而來盟江黄與<lb/>
　有助焉然惜其不爲江黄久遠計也管仲曰江黄逺<pb n="8b"/>　齊而近楚楚伐而不能救無以宗諸侯矣不數年而<lb/>
　楚伐江滅黄君子蓋深爲桓病之<lb/>
冬公子友如齊涖盟<lb/>
　按左氏齊侯爲陽榖之㑹來尋盟公子友如齊涖盟<lb/>
　涖盟猶云身親其盟也内辭也蓋齊定計伐楚恐其<lb/>
　謀泄故不煩諸侯而召其大夫以戒師期定約束隨<lb/>
　其至之先後而命之泯衆㑹之迹故止書魯卿也<lb/>
楚人伐鄭<pb n="9a"/>　鄭頻受楚師未聞齊救而傳載其臣之言曰齊方勤<lb/>
　我背徳不祥然則齊必有使鄭足支楚以待大舉之<lb/>
　事而傳不詳耳<lb/>
四年<lb/>
春王正月公㑹齊侯宋公陳侯衞侯鄭伯許男曹伯侵<lb/>
蔡蔡潰遂伐楚次于陘<lb/>
　楚猾夏久矣諸侯環視莫敢誰何獨齊奮而謀伐之<lb/>
　北威戎狄南固陳鄭徐舒既服江黄受盟而後大舉<pb n="9b"/>　其猷逺矣序七國之君見從之者衆也侵蔡者道所<lb/>
　必經且披楚黨也潰者民逃其上也軍威既振直舉<lb/>
　伐楚伐者明正其罪壯之也蔡微國也安用八國之<lb/>
　師蓋逺伐强楚勞師於道使楚得預爲之備非計也<lb/>
　故陽爲怒蔡潛師襲蔡隨出楚不意整師臨楚楚初<lb/>
　不及知後不及拒矣蓋伐楚其本謀而侵蔡爲先聲<lb/>
　也陘楚地進而據險也次止也既讋以先聲復示以<lb/>
　形勢楚茍知懼可不戰而服倘其來拒彼曲此直勝<pb n="10a"/>　在此矣所謂節制之師也詳書之予之也<lb/>
夏許男新臣卒<lb/>
　諸侯在師卒則書卒于師許男止書卒蓋陘近許疾<lb/>
　而歸也<lb/>
楚屈完來盟于師盟于召陵<lb/>
　屈氏完名楚大夫也伐楚爲大舉楚之來者亦不得<lb/>
　不詳之也師不出而完來楚服也書來盟于師著其<lb/>
　情也楚子不出遽許完盟退之召陵而與盟焉夫以<pb n="10b"/>　諸侯而盟完耻也故完之來楚子使之也以自來爲<lb/>
　文完之盟諸侯盟之也以自盟爲文諱諸侯而病桓<lb/>
　也其執言也不敢責楚革僭號返侵疆恐激其怒而<lb/>
　決戰也其結好也不敢强楚子使來恐需之乆而生<lb/>
　變也師退而楚乘齊釁圍許滅黄敗徐凡捨楚而從<lb/>
　齊者胥受荼毒焉蓋量齊師之不能復大舉也惟終<lb/>
　桓之世不敢侵鄭則攘楚之效耳王室賴以稍尊中<lb/>
　夏賴以少靖一匡之功固亦未可少也<pb n="11a"/>齊人執陳轅濤塗<lb/>
　轅氏濤塗名陳大夫也齊道陳以伐楚及其還也濤<lb/>
　塗畏齊師之復道陳以重病陳也説之還師濵海而<lb/>
　東大䧟於沛澤之中顧而執濤塗是濤塗有誤軍之<lb/>
　罪矣然道陳而陳憂其病民豈所謂節制之師乎不<lb/>
　返已而責人故稱人以執非伯討也<lb/>
秋及江人黄人伐陳<lb/>
　齊命也以江黄逺國故命魯及之及不書名微者也<pb n="11b"/>八月公至自伐楚<lb/>
　以伐楚致者侵蔡所以伐楚致其本事也<lb/>
葬許穆公<lb/>
冬十有二月公孫兹帥師㑹齊人宋人衛人鄭人許人<lb/>
曹人侵陳<lb/>
　病齊桓也執之伐之而又侵之巳甚矣諸侯方歸而<lb/>
　又勤之已亟矣公孫兹叔牙之子故於其帥師謹而<lb/>
　書之髙閌曰書公孫兹帥師則知諸國皆大夫帥師<pb n="12a"/>　以㑹之矣皆貶而人之則公孫兹與貶可知矣而齊<lb/>
　其首惡也趙鵬飛曰明年陳侯與首止之㑹則陳服<lb/>
　也陳雖服豈心服乎<lb/>
五年<lb/>
春晉侯殺其世子申生<lb/>
　甚晉侯也莫親於父子莫重於世嫡而至於殺者溺<lb/>
　於色而蔽於讒也有國家而殺其世子未有不亂者<lb/>
　也晉侯殺申生里克殺奚齊又弑卓子夷吾獲於韓<pb n="12b"/>　原子圍死於髙梁皆是故也女戎一興骨肉不能保<lb/>
　其生數世不能靖其亂抑申生之死可謂恭矣然而<lb/>
　不如其行也不然則明之也隱忍而死是䧟親於不<lb/>
　義也董子曰有國家者不可以不通春秋前有讒而<lb/>
　不見後有賊而不知爲人臣者不可以不通春秋守<lb/>
　經事而不知其宜遇變事而不知其權爲人君父而<lb/>
　不通春秋之義者必䝉首惡之名爲人臣子而不通<lb/>
　春秋之義者必陷簒弑誅死之罪若獻公者所謂前<pb n="13a"/>　有讒而不見故䝉首惡之名申生遇變事而不知權<lb/>
　是以不免於死而且陷父於不義<lb/>
杞伯姬來朝其子<lb/>
　公羊傳曰與其子俱來朝也伯姬僖公之姑也於禮<lb/>
　不得歸寧來巳非矣朝其子更非也父在子不當朝<lb/>
　借曰朝焉不必其母之朝之也杞任其來魯受其禮<lb/>
　叅譏之<lb/>
夏公孫兹如牟<pb n="13b"/>　據左氏公孫兹如牟娶焉如牟聘也君命也卿非君<lb/>
　命不越境内大夫出境則書其所往重君命也不書<lb/>
　娶私事不足書也<lb/>
公及齊侯宋公陳侯衞侯鄭伯許男曹伯㑹王世子于<lb/>
首止<lb/>
　王世子襄王也書公及諸侯而殊王世子尊之也尊<lb/>
　之者定之也世子母弟𢃄有寵於后王欲立𢃄而廢<lb/>
　世子然王有其意而未有其事也故齊侯有定世子<pb n="14a"/>　之意亦不顯其事姑請於王而以㑹爲名於是帥諸<lb/>
　侯㑹世子示共戴之而不可易則后之謀塞而世子<lb/>
　定矣齊侯之定世子義也惜其雜以權術幾於要君<lb/>
　也春秋書㑹王世子嘉其尊世子之意然以諸侯而<lb/>
　㑹世子於外亦以見要君之實功罪不相揜也王世<lb/>
　子不名别於諸侯之世子也世子無貶者非世子意<lb/>
　也或謂世子無王命而㑹諸侯夫世子出入一制於<lb/>
　王况失愛而恐懼之時乎若抗父出㑹則大惡矣何<pb n="14b"/>　得無貶齊桓公之盛烈曰尊周室尊周者莫大乎㑹<lb/>
　王世子故公及而列序諸侯辭繁而不殺也<lb/>
秋八月諸侯盟于首止<lb/>
　書諸侯盟世子不與也諸侯不敢盟世子故自盟也<lb/>
　諸侯不序者一事再見前目而後凡也既㑹以定世<lb/>
　子又盟以固諸侯之心㑹以示義盟以立信尊周之<lb/>
　義於斯爲篤矣<lb/>
鄭伯逃歸不盟<pb n="15a"/>　左氏傳曰王使周公召鄭伯曰吾撫女以從楚蓋王<lb/>
　惡齊定世子故命鄭無盟且將引楚以抗齊也鄭伯<lb/>
　從王命耳何以書逃天王有命不行於諸侯而獨以<lb/>
　命鄭乎鄭之從楚舊矣迫於諸侯而在㑹既乃託王<lb/>
　命而先歸直書曰逃紀其實也逃者匹夫之行賤之<lb/>
　也其從王命歟否歟非所知也故曰治春秋者不廢<lb/>
　經而從傳<lb/>
楚人滅弦弦子奔黄<pb n="15b"/>　楚復張也弦黄姻也江黄受盟於齊而犄楚楚今滅<lb/>
　弦所以威黄而侮齊也齊不能救弦而黄又受弦子<lb/>
　之奔楚之滅黄始此矣<lb/>
九月戊申朔日有食之<lb/>
冬晉人執虞公<lb/>
　此晉滅虞而執虞公也不書滅何虞滅久矣蓋自下<lb/>
　陽滅而虢因以滅虞亦隨之矣晉雖戎首實虞滅虢<lb/>
　以自滅也且滅者亡國之善辭上下同力也虞自滅<pb n="16a"/>　不足書滅也虞稱公天子之三公也稱人以執討晉<lb/>
　也虞公不名明其爲公義不繫於名也不書以歸若<lb/>
　執之晉也虞公昧於貨賄貪以自亡晉人取之如執<lb/>
　一夫見虞公之愚而不能有其國也<lb/>
六年<lb/>
春王正月<lb/>
夏公㑹齊侯宋公陳侯衞侯曹伯伐鄭圍新城<lb/>
　討鄭之逃盟也鄭貳於楚以楚近而齊逺近易伐而<pb n="16b"/>　遠之救難待也乃決計從楚齊率六國之師以伐之<lb/>
　所以固中國諸侯之心而折强楚憑陵之氣也伐而<lb/>
　圍邑將與宋圍長葛楚圍緡同歟非也伐以服鄭不<lb/>
　服斯圍之以六國之力圍一邑而不舉盖志不在爲<lb/>
　暴也而鄭罪著矣<lb/>
秋楚人圍許<lb/>
　圍許以救鄭攻齊所必救也不書救鄭者楚與齊爭<lb/>
　鄭耳不足謂之救鄭也且許何罪而圍之乎故書以<pb n="17a"/>　著其背盟猾夏之罪<lb/>
諸侯遂救許<lb/>
　諸侯不序䝉伐鄭也救許則鄭圍釋矣捨鄭以救許<lb/>
　是得恤患拯急之義也凡救皆善第書人者救不力<lb/>
　書次者救不勇舉諸侯則力也曰遂則勇也許賴以<lb/>
　存善之善也伐鄭之役齊不徴兵於許蓋留守其國<lb/>
　以備楚也齊計周矣其不能討楚之圍許亦畏其强<lb/>
　而不敢輕舉也<pb n="17b"/>冬公至自伐鄭<lb/>
　致伐鄭者本謀也救許因伐鄭也故以伐鄭致<lb/>
七年<lb/>
春齊人伐鄭<lb/>
　救許而解鄭圍鄭猶從楚而未服也故復伐之書人<lb/>
　者將卑師少也齊力足以制之不煩諸侯也<lb/>
夏小邾子來朝<lb/>
　周武王封帝頊之後挾於邾爲魯附庸挾之後有功<pb n="18a"/>　又别封其子於郳莊公四年郳黎來來朝今稱子何<lb/>
　休以為齊桓公白天子進之遂以爵通也稱小以别<lb/>
　於邾也<lb/>
鄭殺其大夫申侯<lb/>
　申侯譖陳轅濤塗而諛齊齊賜以鄭虎牢又羙城其<lb/>
　賜邑有取死之道矣背齊從楚則鄭伯之志不反已<lb/>
　而殺大夫以文過故著其專殺且明殺之不以其罪<lb/>
　也<pb n="18b"/>秋七月公㑹齊侯宋公陳世子欵鄭世子華盟于甯母<lb/>
　左云謀鄭也鄭世子華與盟鄭將服而使來聽命也<lb/>
　鄭伯不自來慮見執也華謀藉齊以去其父之臣而<lb/>
　以鄭附齊是背父而為奸也齊拒之義也而猶許華<lb/>
　與盟終以懐鄭也是以鄭伯畏威而懐徳卒至乞盟<lb/>
　也陳侯盟首止從伐鄭亦使世子來者陳侯在位四<lb/>
　十年矣盖老而疾也<lb/>
曹伯班卒<pb n="19a"/>公子友如齊<lb/>
　自是公與友迭如齊朝聘於伯主勤矣<lb/>
冬葬曹昭公<lb/>
八年<lb/>
春王正月公㑹王人齊侯宋公衞侯許男曹伯陳世子<lb/>
欵盟于洮<lb/>
　按左氏七年閏月惠王崩襄王惡大叔帶之難懼不<lb/>
　立不發䘮而告難於齊八年春盟于洮謀王室也定<pb n="19b"/>　位而後發䘮考之經文冬十二月丁未天王崩則八<lb/>
　年春天王尚在也秘不發䘮或取權於旬月者有之<lb/>
　矣不可以經年且叔帶母弟更難以秘䘮欺也然以<lb/>
　王人受命與諸侯盟諸侯盟王人而均無譏則王室<lb/>
　之有難諸侯之同奬王室可知矣王人下士也序於<lb/>
　方伯諸侯之上尊王命也<lb/>
鄭伯乞盟<lb/>
　書乞盟鄙之也有前之逃不得不出於乞也乞盟不<pb n="20a"/>　言使大夫親至㑹也然則得與盟乎曰觀次年葵邱<lb/>
　得與則此盟得與可知矣乃不序而别言之者賤鄭<lb/>
　伯之不明大義而輕於去就也<lb/>
夏狄伐晉<lb/>
　乘晉亂也世子殺公子亡國内不協故狄乘之釁起<lb/>
　房帷變生敵國可畏哉<lb/>
秋七月禘于大廟用致夫人<lb/>
　夫人左以為哀姜是也致者致其主於廟也哀姜薨<pb n="20b"/>　八年矣今始致何也蓋以罪致討雖殯葬如禮然疑<lb/>
　而未祔於廟今因禘而卒致之非禮也<lb/>
冬十有二月丁未天王崩<lb/>
　志崩不志葬魯不㑹也<lb/>
九年<lb/>
春王正月丁丑宋公御説卒<lb/>
　宋桓公也輔齊以圖伯凡安内攘外之事無不從也<lb/>
　滅小降弱之事未嘗與也亦賢君哉不書葬不往㑹<pb n="21a"/>　也<lb/>
夏公㑹宰周公齊侯宋子衞侯鄭伯許男曹伯于葵丘<lb/>
　襄王初立惠后猶在叔帶伺釁桓請王命而㑹諸侯<lb/>
　王亦出重臣以臨之而奸謀戢矣然桓果能帥諸侯<lb/>
　以朝王而聽命焉天王自尊叔帶不足慮矣乃於衰<lb/>
　絰之中而講㑹盟非禮也逺致天子之宰於葵邱非<lb/>
　度也北伐山戎南伐楚西為此㑹名為尊王實圖伯<lb/>
　而巳矣宰周公以冡宰而兼三公也不殊㑹之者宰<pb n="21b"/>　周公亦人臣耳非世子儲君比也宋子宋襄也喪未<lb/>
　踰年故稱子背殯出㑹非禮也君子不奪人之喪亦<lb/>
　不爲人奪其喪齊侯宋子皆過矣<lb/>
秋七月乙酉伯姬卒<lb/>
　伯姬不稱子公姊妹也内女為夫人繫國不繫國未<lb/>
　適人也何以書卒許嫁於諸侯也許嫁不為殤也<lb/>
九月戊辰諸侯盟于葵丘<lb/>
　書諸侯盟周公不與也陳傅良曰桓於洮之㑹序王<pb n="22a"/>　人於諸侯之上而同盟焉於葵邱序宰周公於諸侯<lb/>
　之上而不敢同盟焉於首止不敢盟世子且帥諸侯<lb/>
　以㑹世子焉桓知節矣是也夫自再盟幽而諸侯協<lb/>
　治戎却狄帖楚而列國安㑹首止及洮而王室寧至<lb/>
　葵邱而伯業盛矣經於其事而以恒辭書之不震其<lb/>
　功而律以禮以王道治之也<lb/>
甲子晉侯詭諸卒<hi>公羊作甲戌</hi>
　晉侯外滅人國内殺其嫡身殁而亂宜哉<pb n="22b"/>冬晉里克殺其君之子奚齊<lb/>
　嗣子遇弑雖未逾年稱君齊舍是也舍正也此書君<lb/>
　之子何非正也不當立而奪嫡也不書弑不成君也<lb/>
十年<lb/>
春王正月公如齊<lb/>
　魯始朝齊也宗國且然他國可知矣諸侯諂伯主肆<lb/>
　故書之以傷王室之日微也<lb/>
狄滅温温子奔衞<pb n="23a"/>　温在王畿狄滅之無王甚矣齊桓若不聞焉深責齊<lb/>
　也<lb/>
晉里克弑其君卓及其大夫荀息<lb/>
　卓亦庶也書弑者正其為里克之君也里克好勇而<lb/>
　不知義當申生之被讒以死也不能爭而欲以中立<lb/>
　茍免申生既死君立奚齊矣里克悍然不顧君臣之<lb/>
　義而殺之然猶云有奪嫡之嫌也今荀息立卓則又<lb/>
　弑卓其無君而怙亂也甚矣故成其君臣之名以正<pb n="23b"/>　其罪前書殺其君之子繼書弑其君深罪里克也荀<lb/>
　息從君于昏而書及書官者能守信以死君難視茍<lb/>
　免者猶愈焉<lb/>
夏齊侯許男伐北戎<lb/>
　時狄益熾禍及王畿不此之懲而伐北戎所謂不務<lb/>
　徳而勤逺略乎况許近楚有楚患驅之北伐非義矣<lb/>
　齊桓自召陵以後其志日驕故逐小利而遺大計也<lb/>
晉殺其大夫里克<pb n="24a"/>　里克弑君乃稱國以殺而不去其官者晉惠不以賊<lb/>
　討之而祗恐其不利於已也惠公賂以求入里克實<lb/>
　迎立焉惠公固幸卓之死而竊其位但見克弑二君<lb/>
　易若反掌又疑其志在重耳而不在己故殺之則殺<lb/>
　之私也春秋推見至隐故以專殺之罪罪之懐私以<lb/>
　討克雖死不服也<lb/>
秋七月<lb/>
冬大雨雪<pb n="24b"/>　周之冬酉戌亥月也總三月而大雨雪失時也且恒<lb/>
　寒為災故志也<lb/>
十有一年<lb/>
春晉殺其大夫㔻鄭父<lb/>
　㔻鄭里克之黨也晉惠公賂里㔻以有晉復以私殺<lb/>
　之郤芮贊君以報私怨其濫刑也皆以行其私也故<lb/>
　稱國以殺而不去其官君與用事大夫同責也<lb/>
夏公及夫人姜氏㑹齊侯于陽榖<pb n="25a"/>　夫人聲姜也逆至不書得禮也姜為齊侯之女歸寧<lb/>
　可也與於㑹不可也書公及夫人婦從夫之辭與文<lb/>
　姜異矣然禮謹於㣲其防一潰其流遂不可禦書之<lb/>
　以明别逺嫌使人知禮法之大閑也<lb/>
秋八月大雩<lb/>
　僖公初政勤於為民故雨不雨備書之今之夏方挾<lb/>
　夫人與齊為陽榖之㑹志不在民矣旱至八月而雩<lb/>
　亦具文耳觀春秋書法而僖之始勤終怠具見矣<pb n="25b"/>冬楚人伐黄<lb/>
　為其從齊也盟貫之初不敢伐者齊勤也召陵之後<lb/>
　反伐之者齊怠也方寸之敬肆千里之外見之矣書<lb/>
　曰無怠無荒四夷來王<lb/>
十有二年<lb/>
春王三月庚午日有食之<lb/>
　不書朔官失之<lb/>
夏楚人滅黄<pb n="26a"/>　滅不書伐此特書之者見被伐久矣告問已至而齊<lb/>
　不救以至於滅也江黄小而近楚既慕義而從齊矣<lb/>
　楚憤而滅之齊坐視而不之救其志荒矣書之以閔<lb/>
　黄惡楚而深責齊也不書出奔亦不書以其君歸胡<lb/>
　安國謂國滅君死於其位得正焉而斃於禮為合於<lb/>
　時為不幸者是也<lb/>
秋七月<lb/>
冬十有二月丁丑陳侯杵臼卒<pb n="26b"/>十有三年<lb/>
春狄侵衞<lb/>
　以衞納温子也狄滅温矣温子奔衞狄尚欲得而甘<lb/>
　心焉亦横甚矣戎亂王室楚滅弦黄狄滅温而侵衞<lb/>
　復侵鄭淮夷病把由桓失伯職也驕心一生戎馬四<lb/>
　起可畏哉<lb/>
夏四月葬陳宣公<lb/>
公㑹齊侯宋公陳侯衞侯鄭伯許男曹伯于鹹<pb n="27a"/>　左氏傳云淮夷病把故且謀王室也然則為把者諸<lb/>
　侯之本計其勤王祗兼及耳失重輕之衡矣故𫝊雖<lb/>
　有致戍之事而經不書趙汸曰狄滅温而不能救也<lb/>
　戎犯京師而不能斥也而相與致戍方伯所以蕃王<lb/>
　室者如斯而已乎戍周不書不足書也<lb/>
秋九月大雩<lb/>
冬公子友如齊<lb/>
　陽榖之後友如齊而伐楚甯母之後友如齊而盟<pb n="27b"/>　洮鹹之後友如齊而城縁陵志專政也<lb/>
十有四年<lb/>
春諸侯城縁陵<lb/>
　左云城縁陵而遷杞焉不書其人有闕也夫一事再<lb/>
　見而不序者前目後凡也此即㑹鹹之諸侯也然夏<lb/>
　㑹而春城無三時止鹹之理盖再㑹也非前目後凡<lb/>
　之例矣桓徳既衰命諸侯城之而為徳不周故再㑹<lb/>
　而不序略之也<pb n="28a"/>夏六月季姬及鄫子遇于防使鄫子來朝<lb/>
　左氏傳云鄫季姬來寧公怒止之以鄫子之不朝也<lb/>
　夏遇于防而使來朝季姬不繫鄫絶之於鄫也姬聞<lb/>
　鄫子有事過防邀而遇之因使之朝也盖前此把伯<lb/>
　姬來朝其子矣魯以故而怒鄫子之不朝非不以禮<lb/>
　自處復不以禮處人者乎以怒而絶昏於鄫鄫子本<lb/>
　不朝而使於其婦皆非也惡魯而賤鄫子也<lb/>
秋八月辛卯沙鹿崩<pb n="28b"/>　沙鹿山名山崩變之大者故志之日食星隕山川崩<lb/>
　竭繫之天下有天下者之責也諸侯有土則境内山<lb/>
　川守土者固亦不得辭其責沙鹿崩而天王出居其<lb/>
　山在晉而晉侯見獲有天下國家者在謹人事慎所<lb/>
　感而已<lb/>
狄侵鄭<lb/>
　狄在西北今侵衛而至於鄭幾與楚合矣鄭天下之<lb/>
　中也楚禍南至狄禍北來楚狄交横而齊不一救益<pb n="29a"/>　以見桓公之志不在諸侯也<lb/>
冬蔡侯肸卒<lb/>
　獻舞之子也父獻舞獲於楚而卒肸立而堅於從楚<lb/>
　齊桓公之伯也雖國潰而終無從伯之志君子深惡<lb/>
　其忘父事仇下喬入谷也<lb/>
十有五年<lb/>
春王正月公如齊<lb/>
　十年公如齊今閲五年又如齊夫五年一朝所以事<pb n="29b"/>　天子也魯行之齊受之均罪也<lb/>
楚人伐徐<lb/>
　楚滅黄齊不救楚遂揚兵伐徐向之從齊以病楚者<lb/>
　楚悉攻之無齊也有以窺齊桓公之志怠而不能救<lb/>
　也<lb/>
三月公㑹齊侯宋公陳侯衛侯鄭伯許男曹伯盟于牡<lb/>
丘遂次于匡公孫敖帥師及諸侯之大夫救徐<lb/>
　徐近齊勢不得不救㑹諸侯救之可矣先盟之不協<pb n="30a"/>　也既盟而次徒張虚聲幸楚之退其救之不力可知<lb/>
　也諸侯在㑹而使大夫救之不成為救也桓徳益衰<lb/>
　諸侯益離而大夫遂專政也救衞無功而王命不行<lb/>
　救徐無功而伯令亦不行矣公孫敖慶父之子也友<lb/>
　帥師兹帥師敖帥師三家之盛所由來矣<lb/>
夏五月日有食之<lb/>
　不書日與朔官失之<lb/>
秋七月齊師曹師伐厲<pb n="30b"/>　左云伐厲以救徐也徐無罪而楚伐之厲復何罪而<lb/>
　齊伐之乎同為暴也是悖乎理也形格勢禁者攻其<lb/>
　所必救而厲非楚所必救也是惛於勢也齊悖理矣<lb/>
　豈惛於勢乎盖不敢當楚而無辭於徐姑分師以伐<lb/>
　厲名為救徐實避楚也齊師既移諸侯之大夫無固<lb/>
　志而楚益無忌也<lb/>
八月螽<lb/>
　頻旱又螽志災以閔民也<pb n="31a"/>九月公至自㑹<lb/>
　公以九月至則知齊曹伐厲而諸侯皆歸矣以㑹致<lb/>
　者救徐無功也<lb/>
季姬歸于鄫<lb/>
　内女初嫁曰歸來寕而返亦當曰歸常事不書也此<lb/>
　書之明中絶也<lb/>
己夘晦震夷伯之廟<lb/>
　朔晦必書月之始終也震者天之威怒也夷伯魯大<pb n="31b"/>　夫也劉敞曰夷氏也左以夷伯為展氏則夷為展氏<lb/>
　之諡非也雖貴卿必繫字於氏原仲髙子皆繫氏臣<lb/>
　無舉謚於君側者也是也伯字也臣既卒矣舉字者<lb/>
　史文也夷伯之廟震而書震夷伯之廟者必人為有<lb/>
　以感之而天應之也君子知天之日鑒而畏其威所<lb/>
　以事天也<lb/>
冬宋人伐曹<lb/>
　齊伯至此三十餘年諸侯無擅以兵相加者今桓徳<pb n="32a"/>　衰矣雖同盟之宋且叛齊伐曹以修怨焉夫曹於莊<lb/>
　十四年從齊伐宋乃伯討耳且有陳焉事又易世今<lb/>
　乃修怨乎蓋乘齊衰而圖伯也圖伯而首壊盟以虐<lb/>
　與國更出齊桓下矣<lb/>
楚人敗徐于婁林<lb/>
　以八國之衆不敢敵楚卒使徐敗伯業之隳怠荒乘<lb/>
　之也<lb/>
十有一月壬戌晉侯及秦伯戰于韓獲晉侯<pb n="32b"/>　重耳夷吾同出而夷吾弟也不當立而賂以求入簒<lb/>
　也秦利其賂而納之貪也以公言之均罪也夷吾背<lb/>
　秦惠三施無報以來秦師又不以禮下之而遽與之<lb/>
　戰以私言之則秦直晉曲矣故以晉及戰深罪晉也<lb/>
　韓晉地戰不言伐戰於晉地伐不待言也經書戰而<lb/>
　君獲惟此賤之也不書以歸穆姬請而釋之也劉敞<lb/>
　曰君獲不言師敗績君重於師也黄仲炎曰秦以爵<lb/>
　書無吴楚之僭也<pb n="33a"/>欽定四庫全書<lb/>
御纂春秋直解卷五下<lb/>
十有六年<lb/>
春王正月戊申朔隕石于宋五是月六鷁退飛過宋都<lb/>
　星隕至地爲石莊七年書星隕本其上而言此書隕<lb/>
　石據其下而言後數散辭也散隕宋境計之乃得其<lb/>
　數故繫以五鷁退飛風驅之也先數聚辭也羣飛而<lb/>
　過宋都舉目卽得其數故冠以六隕石不言星鷁退<pb n="33b"/>　飛不言風皆本其可見者而言石鷁人所共見其爲<lb/>
　星爲風則非所見也謹物異以念庶徵也<lb/>
三月壬申公子季友卒<lb/>
　季氏之始也友名季其行次也大夫卒書名其兼書<lb/>
　行次者季友仲遂叔肸三人而已友爲僖之叔遂爲<lb/>
　宣之叔其行次先君之行次也肸為宣之弟其行次<lb/>
　今君之行次也序行次者其君所厚䘮有加禮也友<lb/>
　忠也書公子肸賢也書公弟遂逆也則削其公子矣<pb n="34a"/>　春秋錄善癉惡故其辭異胡𫝊以季友仲遂爲生而<lb/>
　賜氏俾世爲卿夫世卿多矣獨友與遂乎<lb/>
夏四月丙申鄫季姬卒<lb/>
秋七月甲子公孫兹卒<lb/>
　公子牙之子也是爲叔孫氏<lb/>
冬十有二月公會齊侯宋公陳侯衞侯鄭伯許男邢侯<lb/>
曹伯于淮<lb/>
　淮夷病鄫桓爲會以謀之且博東畧之名也旣而城<pb n="34b"/>　鄫不果則其志益怠而伯業益衰矣許以男而先邢<lb/>
　曹邢以侯而後鄭許非禮也邢未嘗與齊會盟意欲<lb/>
　伐衞故自請從會以求親於齊乎<lb/>
十有七年<lb/>
春齊人徐人伐英氏<lb/>
　報楚婁林之役也楚敗徐而英氏受兵可乎<lb/>
夏滅項<lb/>
　内滅國諱書取此書滅何公在會也然則孰滅之執<pb n="35a"/>　政者滅之也友卒而公任仲遂爲政後此如楚乞師<lb/>
　帥師入把者皆遂也意此亦遂爲之乎春秋爲君諱<lb/>
　尊之也不為臣諱責之也<lb/>
秋夫人姜氏會齊侯于卞<lb/>
　齊侯歸自會道由乎魯夫人會之於卞前此陽穀之<lb/>
　會猶從公俱出今公未至而夫人獨出非禮甚矣左<lb/>
　云公以滅項爲齊所止夫人會齊侯請而釋之然考<lb/>
　之於經繼書公至不云自齊而云自會安在其為見<pb n="35b"/>　止乎如使見止雖諱其名不應没其實此傳者之辭<lb/>
　未足據也<lb/>
九月公至自會<lb/>
　會淮而返飲至於廟也公與齊會淮齊伐英氏而公<lb/>
　經畧淮夷魯頌所詠其卽此歟<lb/>
冬十有二月乙亥齊侯小白卒<lb/>
　周道陵夷齊桓創伯以尊王安攘爲事一匡之績聖<lb/>
　人之所許也然五伯者三王之罪人則桓公者功之<pb n="36a"/>　首而亦罪之魁歟且一人之身前後頓異管仲相則<lb/>
　治三豎用則亂蓋桓本中才志在功利其始也屈己<lb/>
　糾合以成伯業旣而志得欲從遂至驕怠卒之溺於<lb/>
　内嬖繼嗣不定身没而亂非不幸也<lb/>
十有八年<lb/>
春王正月宋公曹伯衞人邾人伐齊<lb/>
　伐齊以納公子昭也桓無嫡而無虧爲長齊人立無<lb/>
　虧昭奔宋左云桓與管仲屬昭於宋襄以爲太子故<pb n="36b"/>　宋納之夫桓自立其子何藉於宋蓋宋襄前已伐曹<lb/>
　以爭伯今因昭奔宋因誣曰桓嘗屬之故伐齊以納<lb/>
　昭昭立則齊從宋天下孰敢不從宋是撓齊而巧於<lb/>
　求伯也春秋推見至隱不書納而書伐以爲宋志非<lb/>
　納也直伐䘮以亂齊而已矣故書以深惡之曹衞邾<lb/>
　從宋爲宋欺也<lb/>
夏師救齊<lb/>
　諸侯非王命不得擅興師然用之於救猶有取焉急<pb n="37a"/>　鄰難也况齊前使高子定魯而可不報之乎書以善<lb/>
　救而伐者之惡愈見矣<lb/>
五月戊寅宋師及齊師戰于甗齊師敗績<lb/>
　此宋公也變文稱師者用衆爲暴則師爲重也穀梁<lb/>
　曰戰不言伐客不言及蓋伐與戰均罪也書戰而伐<lb/>
　可知矣今宋戰矣而先書伐以惡宋也凡受伐者有<lb/>
　辭宜以禮諭之無辭宜以禮下之不能諭不能下則<lb/>
　戰矣是戰成於受伐者也故客不言及也今以宋及<pb n="37b"/>　何也宋旣脅殺無虧而四公子與昭之長幼猶當辨<lb/>
　也宋仍必欲立昭則此戰宋實尸之故首宋也書敗<lb/>
　績憫齊也桓公之澤斬矣曹衞邾從宋魯救齊不序<lb/>
　於戰者畧之也<lb/>
狄救齊<lb/>
　予救也苟有善雖狄必予之齊師旣敗狄救無及矣<lb/>
　苟爲善雖無功必予之勸善之心無已也<lb/>
秋八月丁亥葬齊桓公<pb n="38a"/>　九月始克葬亂故也<lb/>
冬邢人狄人伐衞<lb/>
　衞從宋伐齊罪也然邢不早出師救齊乃結仇讐而<lb/>
　伐同姓可乎狄稱人便文爾救齊無功移師於衞是<lb/>
　仍前入衞之志穀梁曰進之誤矣善救齊而惡伐衞<lb/>
　進退之權無成心也如此<lb/>
十有九年<lb/>
春王三月宋人執滕子嬰齊<pb n="38b"/>　滕非有罪也宋圖伯而首執國君以立威又不歸之<lb/>
　京師故稱人以罪之至盂之會而已亦受執也出爾<lb/>
　反爾信哉諸侯卒書名名者終事也執而不返終於<lb/>
　執矣故亦書名<lb/>
夏六月宋公曹人邾人盟于曹南<lb/>
　曹南曹國之南也此宋約曹邾盟也乃不地而于曹<lb/>
　南者曹未服也廹於宋而勉從之故方出國都而盟<lb/>
　是要盟也<pb n="39a"/>鄫子會盟于邾己酉邾人執鄫子用之<lb/>
　曹介宋邾之間旣盟宋公南歸邾子東返邾又東則<lb/>
　鄫鄫子因盟來會後期至邾故書會盟于邾邾人執<lb/>
　之者意與鄫有怨因宋憾鄫留鄫子而請於宋宋命<lb/>
　執而用之耳左云用之於次睢之社以屬東夷同爲<lb/>
　國君而用若犬豕尚有人理乎然不書宋使何宋召<lb/>
　盟而邾用之邾承宋命可知且陷鄫子者實邾也杜<lb/>
　預曰以邾用爲文者南靣之君善惡自專不得託於<pb n="39b"/>　他命是也鄫子不名史失之<lb/>
秋宋人圍曹<lb/>
　曹雖與盟而猶未服宋自省德可也乃輕動干戈甚<lb/>
　至圍其國都乎半年之間執滕用鄫圍曹暴且急矣<lb/>
　伯猶假仁此則眞不仁哉<lb/>
衞人伐邢<lb/>
　衞不反已而復怨且舍狄而伐同姓故罪之<lb/>
冬會陳人蔡人楚人鄭人盟于齊<pb n="40a"/>　會者誰公也首陳何也左云陳請修好於諸侯以無<lb/>
　忘齊桓之德也夫不忘桓德請於桓之舊盟可耳何<lb/>
　援楚而入之盟是知陳之請楚之謀也楚列齊盟自<lb/>
　此會始蔡舊從楚鄭新從楚皆楚黨也齊棄先志延<lb/>
　之國都而與之盟紊中外之防而爲諸侯患故於此<lb/>
　諱公而人諸侯謹之於始也<lb/>
梁亡<lb/>
　梁伯好土功輕民力虐用其民疲而内潰非有侵伐<pb n="40b"/>　而滅之者故以自亡爲文國滅聖人之所傷惟自亡<lb/>
　者雖亡有餘責焉書曰用顧畏于民碞懼自亡也<lb/>
二十年<lb/>
春新作南門<lb/>
　南門天子五諸侯三言新有故也作則有加其度矣<lb/>
　春則非時矣<lb/>
夏郜子來朝<lb/>
　趙鵬飛曰郜滅久矣隱十年公敗宋師取郜卽其地<pb n="41a"/>　郜文之昭也與魯同姓意宋滅之而魯封之乎然不<lb/>
　見於經諸姬之存者僅矣書之蓋傷之也<lb/>
五月乙巳西宫災<lb/>
　西宫小寢也災則書無㣲而不當謹也<lb/>
鄭人入滑<lb/>
　滑嘗同盟於幽又在畿内而鄭入之故書以罪之<lb/>
秋齊人狄人盟于邢<lb/>
　於是衞病邢蓋將爲邢謀衞也齊桓之伯也北伐戎<pb n="41b"/>　而南伐楚齊孝之立也南盟楚而北盟狄不子矣邢<lb/>
　屢比狄而謀衞失計矣<lb/>
冬楚人伐隨<lb/>
　楚加兵於隨屢矣不見於經者告命有缺也旣引之<lb/>
　同盟故假告命爲恐動諸侯之計<lb/>
二十有一年<lb/>
春狄侵衞<lb/>
　侵衞爲邢也然適足速邢禍耳書以責邢結外援殘<pb n="42a"/>　同類而卒以自殘也<lb/>
宋人齊人楚人盟于鹿上<lb/>
　左氏曰宋人爲鹿上之盟以求諸侯此盟本宋公也<lb/>
　而稱人者圖伯而求楚與之同盟自取敗辱不足為<lb/>
　伯也齊與盟何也宋挾齊爲重齊孝公屈於立已之<lb/>
　德不得已而從之故首宋也以是知宋襄立昭之心<lb/>
　矣一立昭而齊楚咸居宋下不居然伯乎不知楚蓋<lb/>
　姑與之而隂圖之而宋不悟何其愚也<pb n="42b"/>夏大旱<lb/>
　旱經時久也大則甚也<lb/>
秋宋公楚子陳侯蔡侯鄭伯許男曹伯會于盂執宋公<lb/>
以伐宋<lb/>
　鹿上之盟楚許宋以諸侯故會以定之宋不足主會<lb/>
　而首宋者楚陽推之也諸國皆後楚名爲伯宋實伯<lb/>
　楚也宋與諸國皆稱爵者荆蠻陵諸夏而執會主其<lb/>
　變爲大不得不詳之也楚書子正名也宋所恃惟齊<pb n="43a"/>　而齊不至陳蔡鄭許皆楚黨曹又宋仇也見執於楚<lb/>
　宜矣不書楚執者諸侯在會拱手以聽分惡於諸侯<lb/>
　也以伐宋甚之也非公子目夷宋不幾亡乎然則宋<lb/>
　公之罪愈不容揜矣與僭王之楚會盟且下求焉德<lb/>
　不足懷慮不及遠辱身敗國宜哉<lb/>
冬公伐邾<lb/>
　楚執宋公諸夏之恥乃間之而伐邾乎書以病公也<lb/>
楚人使宜申來獻㨗<pb n="43b"/>　楚人蓋楚子也烏乎㨗㨗乎宋也來獻者威魯也古<lb/>
　者諸侯獻四夷之㨗於王王以警於夷今楚乃以㨗<lb/>
　於中國者警中國乎魯不能正辭拒楚故㨗不言宋<lb/>
　爲内諱也<lb/>
十有二月癸丑公會諸侯盟于薄釋宋公<lb/>
　此會盂之諸侯也薄宋地諸侯從楚伐宋已踰時矣<lb/>
　猶在宋地復從楚盟是諸夏胥從楚矣書會諸侯而<lb/>
　不書會楚者不與楚專釋以存中國也會盟同日者<pb n="44a"/>　盟非預約公畏威而來卽會卽盟也盟而卽釋楚威<lb/>
　已伸盟與釋惟楚意也宋公不言歸而言釋自投陷<lb/>
　穽賴人而釋無歸道也諸侯復歸猶書名此不名者<lb/>
　未失國也<lb/>
二十有二年<lb/>
春公伐邾取須句<lb/>
　按左氏邾人滅須句公伐邾而反其君須句風姓太<lb/>
　皞之裔也旣反其君矣曷以滅國罪之蓋使爲魯附<pb n="44b"/>　庸也則是魯取之耳陳傅良曰春秋嚴義利之辨苟<lb/>
　以爲利雖反其君書取也<lb/>
夏宋公衞侯許男滕子伐鄭<lb/>
　宋公釋於楚當悔過自乂乃怒鄭朝楚遽伐鄭以致<lb/>
　楚何不自量之甚也三國猶從宋者懼楚之暴而欲<lb/>
　中國之有伯也<lb/>
秋八月丁未及邾人戰于升陘<lb/>
　及者公也内戰不書敗書戰卽敗也傳曰邾人獲公<pb n="45a"/>　胄懸諸魚門是魯敗也記曰邾婁復之以矢自戰于<lb/>
　升陘始也邾亦敗也不書公不書敗爲内諱也是知<lb/>
　取須句非興滅之公矣<lb/>
冬十有一月己巳朔宋公及楚人戰于泓宋師敗績<lb/>
　以宋及戰深責宋也不知義而妄戰殘民命以圖雪<lb/>
　恥其致敗也宜矣汪克寛曰宋公身傷不言宋公敗<lb/>
　績猶爲宋諱若鄢陵之戰直書楚子敗績矣楚子救<lb/>
　鄭不書救又稱人㣲之也亦惡之也<pb n="45b"/>二十有三年<lb/>
春齊侯伐宋圍緡<lb/>
　宋敗於泓楚益張矣齊侯無志於攘楚而救宋則已<lb/>
　昧於大義矣今更助楚爲虐故書伐書圍以重其罪<lb/>
夏五月庚寅宋公兹父卒<lb/>
　傷於泓故也魯畏楚而不會故不書葬也<lb/>
秋楚人伐陳<lb/>
　左云討貳於宋也自曹南之盟陳不從宋其後盟齊<pb n="46a"/>　會盂伐宋亦並從楚未見貳於宋也據傳楚子玉城<lb/>
　頓而還意頓舊屬陳楚蓋伐陳以争頓耳<lb/>
冬十有一月把子卒<lb/>
二十有四年<lb/>
春王正月<lb/>
夏狄伐鄭<lb/>
　據左氏鄭伐滑王使如鄭請滑鄭不聽而執王使王<lb/>
　怒出狄師伐鄭鄭雖當討用狄則非不書王命者諱<pb n="46b"/>　王之啟冦以滅親也不使狄之假命以猾夏也尊王<lb/>
　而諱之惡狄而正之愛中國而存之意深哉<lb/>
秋七月<lb/>
冬天王出居于鄭<lb/>
　避子帶之難也襄王之爲世子以母后寵弟帶而幾<lb/>
　廢及帶招戎奔齊王猶反之帶乃搆狄攻王是不能<lb/>
　制之以義早爲之所畀頽叔桃子以招狄之柄而假<lb/>
　之羽翼以及於難書出言自棄宗社也諸侯以非道<pb n="47a"/>　出曰奔天王以非道出曰居眀無外也侯國皆其有<lb/>
　莫非王土也于鄭者圖於鄭也怒鄭而使狄伐之怒<lb/>
　狄而與鄭圖之比事以觀失自見矣<lb/>
晉侯夷吾卒<lb/>
　秦納重耳入立不書不告也<lb/>
二十有五年<lb/>
春王正月丙午衞侯燬滅邢<lb/>
　春秋書滅國多矣滅同姓者亦不一矣衞侯何以名<pb n="47b"/>　尤惡其挾詐也左氏云衞將伐邢禮至曰不得其守<lb/>
　國不可得也我請昆弟仕焉乃往得仕衞伐邢二禮<lb/>
　從國子廵城掖以赴外殺之遂滅邢葉夢得曰滅國<lb/>
　之罪不待貶而見春秋之義常致意於所難察故殺<lb/>
　蔡侯名楚子惡誘殺人之君也滅邢名衞侯惡誘滅<lb/>
　人之國也<lb/>
夏四月癸酉衞侯燬卒<lb/>
　文公再造衞詩載定之方中規模遠矣齊桓之伯無<pb n="48a"/>　役不從晚從宋襄伐齊伐鄭已又滅邢耄而荒矣<lb/>
宋蕩伯姬來逆婦<lb/>
　蕩伯姬魯女而歸蕩氏者也姑逆婦非禮也何以書<lb/>
　公主之也亦非禮也<lb/>
宋殺其大夫<lb/>
　罪專殺也不名史失之<lb/>
秋楚人圍陳納頓子于頓<lb/>
　頓子廹於陳而奔楚故楚納之陳信有罪矣諸侯不<pb n="48b"/>　救而假楚以廢置之權以圍示威以納示德楚之勢<lb/>
　於是成矣<lb/>
葬衞文公<lb/>
冬十有二月癸亥公會衞子莒慶盟于洮<lb/>
　莒以季友獲挐之故與魯絶衞文公嘗欲平之故衞<lb/>
　爲此盟莒子疑魯未肯平乃以大夫聽命衞稱子未<lb/>
　踰年也<lb/>
二十有六年<pb n="49a"/>春王正月己未公會莒子衞甯速盟于向<lb/>
　申洮之盟也莒子來信之也公復會勤莒也衞知魯<lb/>
　莒可平故不再出而使大夫也洮向二盟莒衞竟以<lb/>
　大夫敵公非禮也然不諱公者猶以釋怨許之也<lb/>
齊人侵我西鄙<lb/>
　孝公以爭國與魯有隙其盟於齊怨已釋矣乃因衞<lb/>
　莒之盟潛師爲暴至夏又伐魯北鄙比書之罪自見<lb/>
　矣<pb n="49b"/>公追齊師至酅弗及<lb/>
　侵稱人舉將也追稱師明衆也酅齊地敵至不能應<lb/>
　去始追之無備也敵旣出境追而至酅深入也將及<lb/>
　之矣畏衆而反又何怯也魯之軍政如此其謀國疎<lb/>
　矣<lb/>
夏齊人伐我北鄙<lb/>
衞人伐齊<lb/>
　洮向之盟故也然洮向以釋怨顧乃報怨以結怨乎<pb n="50a"/>　春秋明大義不貴小諒書以罪衞也<lb/>
公子遂如楚乞師<lb/>
　乞重辭也又卑辭也已之師不以義動猶不可况人<lb/>
　之師乎軍政不修求援友邦已非立國之道况下求<lb/>
　荆蠻乎齊雖無道乃引楚以殘甥舅之國非義也示<lb/>
　弱啟侮且使楚禍遠及於齊非謀也<lb/>
秋楚人滅夔以夔子歸<lb/>
　祀不過祖夔祖熊摯楚乃以不祀祝融鬻熊責夔乎<pb n="50b"/>　夔以正對而楚終滅之貪其地耳滅國爲大惡况同<lb/>
　姓乎况無罪乎抑夔上游之國也夔滅則通於巴蜀<lb/>
　楚益富强春秋所懼也夔子不名史失之<lb/>
冬楚人伐宋圍緡<lb/>
　宋為望國楚忌之必欲翦滅而後已書伐書圍著其<lb/>
　橫也<lb/>
公以楚師伐齊取穀<lb/>
　魯乞師於楚楚利得魯以師赴之魯倚楚得齊邑公<pb n="51a"/>　自以爲得計矣不知倚楚必事楚事楚者以國與楚<lb/>
　也以國與楚而博齊之一邑可謂不知類矣<lb/>
公至自伐齊<lb/>
　不義而反以為功告至策勲危之也受德於楚結怨<lb/>
　於齊楚將責報無己齊亦將報怨無己向非晉文之<lb/>
　伯魯其危哉<lb/>
二十有七年<lb/>
春把子來朝<pb n="51b"/>夏六月庚寅齊侯昭卒<lb/>
　孝公乘亂爭國盟楚狄而伐宋魯雖席父威而卒不<lb/>
　振宜哉<lb/>
秋八月乙未葬齊孝公<lb/>
乙巳公子遂帥師入把<lb/>
　左氏云責無禮也伯姬託其子於魯今嗣位來朝執<lb/>
　禮恭矣而師入其國慿弱犯寡已實無禮何以責人<lb/>
　遂帥師惡專也乞師伐齊帥師入把東門氏之惡兆<pb n="52a"/>　於此<lb/>
冬楚人陳侯蔡侯鄭伯許男圍宋<lb/>
　楚主兵故首楚此楚子也而稱人抑之也四國稱爵<lb/>
　而列其下罪從楚也前圍邑今且圍國志必滅宋也<lb/>
十有二月甲戌公會諸侯盟于宋<lb/>
　圍宋而盟約久圍也圍宋則宋公不與審矣何以書<lb/>
　盟于宋蓋盟于宋之國外不可别言地也公初不與<lb/>
　圍以受楚惠且畏其威故往會没楚子而書會諸侯<pb n="52b"/>　諱公惡也是時諸侯從楚者幾半天下伐齊圍宋勢<lb/>
　蓋岌岌焉㣲城濮之戰天下尚可問乎春秋是以不<lb/>
　没桓文之功也<lb/>
二十有八年<lb/>
春晉侯侵曹晉侯伐衞<lb/>
　晉侯者重耳也楚伐齊而圍宋宋告急於晉狐偃曰<lb/>
　楚得曹婚衞伐曹衞楚必救之則齊宋免矣其侵與<lb/>
　伐皆以致楚也兩書晉侯者侵曹旣反而後伐衞蓋<pb n="53a"/>　兩事也不書救宋者據事書之謀隱而事著也<lb/>
公子買戍衞不卒戍刺之<lb/>
　晉伐衞而魯戍之從楚令也公懼晉乃殺買以免而<lb/>
　告楚人曰不卒戍也誣殺以説晉詭辭以説楚持兩<lb/>
　端以觀勝負得免伯討幸爾刺傷也諱專殺而輕其<lb/>
　辭也<lb/>
楚人救衞<lb/>
　凡書救多善此以衞附楚而楚救之非善楚也病晉<pb n="53b"/>　也衞附楚可罪求盟亦可免而晉弗許以衞爲楚所<lb/>
　必救志在致楚也謀雖工而道則小矣<lb/>
三月丙午晉侯入曹執曹伯畀宋人<lb/>
　晉伐衞以致楚楚分師以救衞尚未肯釋宋悉師而<lb/>
　來也挫其偏師使知難而退則楚未大創未可制也<lb/>
　因移師臨曹入其國而執其君且以畀宋則楚不得<lb/>
　不悉師一决所以成城濮之功也然入曹暴矣執曹<lb/>
　伯無禮矣不歸京師而畀宋人非義矣<pb n="54a"/>夏四月己巳晉侯齊師宋師秦師及楚人戰于城濮楚<lb/>
師敗績<lb/>
　此戰宋公在焉獨爵晉而三國稱師者予晉伯也蘓<lb/>
　轍曰春秋書始得諸侯者好㑹稱人兵會稱師是也<lb/>
　晉及戰晉志也書楚師敗績見其用衆爲晉所致也<lb/>
　趙鵬飛曰晉文功與齊桓同而勢則異桓難於合諸<lb/>
　侯而易於制楚文難於制楚而易於宗諸侯桓之興<lb/>
　諸侯未識所謂伯必屢會屢盟而後服其時楚方張<pb n="54b"/>　侵伐不出蔡鄭故久而後問其罪期於服而已文之<lb/>
　興諸侯習於從伯一揮而至矣然楚之强非曩時比<lb/>
　師臨齊宋之郊自東以南皆楚矣非大勝之無以奪<lb/>
　其氣而定諸侯之心文一戰而伯可謂一時之偉績<lb/>
　矣<lb/>
楚殺其大夫得臣<lb/>
　戰稱人畧之也惡猾夏也殺書官書名詳之也惡專<lb/>
　殺也得臣有罪楚又自外於王化猶不與其專殺者<pb n="55a"/>　天子之治無外也<lb/>
衞侯出奔楚<lb/>
　懼晉也使元咺奉叔武以守未有二君故不名晉敗<lb/>
　楚功也執曹伯出衞侯罪也功罪不相揜也<lb/>
五月癸丑公會晉侯齊侯宋公蔡侯鄭伯衞子莒子盟<lb/>
于踐土<lb/>
　同奬王室也晉侯序齊侯宋公之上伯業定也齊先<lb/>
　宋以强弱為次也魯衛附楚蔡鄭從楚圍宋莒則與<pb n="55b"/>　魯衞爲好者也一勝楚而皆至矣衞子叔武也武奉<lb/>
　命攝位宜書弟或書字今稱子且序莒上是晉文立<lb/>
　之也武不敢以成君自居降而稱子子者世子嗣位<lb/>
　而未成君之稱非其名矣莊二十七年王命齊桓爲<lb/>
　伯此亦命晉文爲伯皆不書者二公非實能尊王以<lb/>
　盡伯職故削之也<lb/>
陳侯如會<lb/>
　陳服也來不及盟故書如會不再盟不凟也<pb n="56a"/>公朝于王所<lb/>
　諸侯朝王於京師廵狩則於方岳曷爲言王所非其<lb/>
　所也來踐土而勞晉也不書勞晉全天王之尊也公<lb/>
　朝則諸侯皆朝可知第晉不能帥諸侯以朝京師伉<lb/>
　也諸侯因晉召盟而始朝怠也故削之而止以公朝<lb/>
　見意焉胡安國曰春秋不以就朝爲非而以非其所<lb/>
　爲貶正其本之意也<lb/>
六月衞侯鄭自楚復歸于衞<pb n="56b"/>　晉不早復衞侯懼而出奔奔不名罪晋也今名之失<lb/>
　國也且以其自楚歸也<lb/>
衞元咺出奔晉<lb/>
　爲殺武而訴於晉所訴雖直然亂君臣之分矣<lb/>
陳侯欵卒<lb/>
秋杞伯姬來<lb/>
　爲杞謝過也兩國之好婦人通之非禮也<lb/>
公子遂如齊<pb n="57a"/>　伯姬來入把之怨釋遂如齊取穀之憾消伯權立而<lb/>
　諸侯不敢私用兵也<lb/>
冬公會晉侯齊侯宋公蔡侯鄭伯陳子莒子邾子秦人<lb/>
于温<lb/>
　左云討不服也從楚圍宋者四國獨許未服故謀討<lb/>
　之陳稱子居䘮也踐土之盟使衞之臣奪君位温之<lb/>
　會使陳之孤奪父䘮非禮也秦始與會睦於晉也<lb/>
天王狩于河陽<pb n="57b"/>　是晉侯召王以諸侯見也變文書狩若王之時巡焉<lb/>
　尊之也温在河陽書河陽大之也諱就諸侯於温也<lb/>
　春秋尊王而全其名所以明王道也果其省德修政<lb/>
　安見東周不可爲乎聖人尊周而欲興之無所不致<lb/>
　意焉<lb/>
壬申公朝于王所<lb/>
　河陽宻邇周京不朝京師而於河陽䙝矣是晉令也<lb/>
　晉於一年之中兩帥諸侯以朝雖朝禮未盡春秋猶<pb n="58a"/>　有取故河陽書狩尊周也亦全晉也<lb/>
晉人執衞侯歸之于京師<lb/>
　元咺訴故也君臣無獄乃爲臣執君乎歸之于京師<lb/>
　者緩辭也自治其獄獄定而歸之專擅甚矣且衞禍<lb/>
　成於晉逐衞侯立叔武使兄弟相疑彼元咺亦窺晉<lb/>
　惡衞侯而訴君耳<lb/>
衞元咺自晉復歸于衞<lb/>
　諸侯之國世守之故可言復大夫之位君命之不可<pb n="58b"/>　言復言復者抗辭也書自晉深罪晉也<lb/>
諸侯遂圍許<lb/>
　諸侯不序䝉温之㑹也遂繼事也圍宋之役許實從<lb/>
　楚踐土會盟許復不至是其自取云爾<lb/>
曹伯襄復歸于曹遂會諸侯圍許<lb/>
　晉釋之也何以名晉侯疾曹伯貨筮史以復曹也劉<lb/>
　敞曰衞侯以殺叔武名曹伯以賂反國名其惡不同<lb/>
　其貶一也是也<pb n="59a"/>二十有九年<lb/>
春介葛盧來<lb/>
　介國名葛盧其君也名之未命也書來者不能行朝<lb/>
　禮畧之也<lb/>
公至自圍許<lb/>
　圍許逾年不能服以圍許致者温之本謀紀實也<lb/>
夏六月會王人晉人宋人齊人陳人蔡人秦人盟于翟<lb/>
泉<pb n="59b"/>　謀伐鄭也晉文召王而朝受訴執衞因疾復曹諸侯<lb/>
　其窺之矣故許不服而鄭亦貳不自反而謀伐之晉<lb/>
　志驕矣諸侯同盟王官莅之不與盟也洮之盟王人<lb/>
　始與焉然猶敵諸侯也今則大夫敵之矣胡安國曰<lb/>
　翟泉近在王城之内而王子虎下與國卿盟是謂上<lb/>
　替國卿上盟王子是謂下陵故國卿貶稱人而王子<lb/>
　亦與焉端其本之義是也公與盟而不能正其失故<lb/>
　諱不書公<pb n="60a"/>秋大雨雹<lb/>
　雨雹以大爲異且害稼而爲災也不書月日史失之<lb/>
冬介葛盧來<lb/>
　春來公在外故又來非修禮也蓋將假道以侵蕭耳<lb/>
三十年<lb/>
春王正月<lb/>
夏狄侵齊<lb/>
　晉文之爲公子也在狄久狄恃其寵故敢乘間而侵<pb n="60b"/>　齊晉方主伯以安攘爲事置狄不問非義也<lb/>
秋衞殺其大夫元咺及公子瑕<lb/>
　衞侯未入而殺元咺稱國者衞侯賂周冶而殺之也<lb/>
　咺罪當誅而書官衞侯志在入國非眀正其罪也瑕<lb/>
　則咺所立也書公子不予咺之立君書及見罪起元<lb/>
　咺也意瑕尚幼而咺立㓜以擅國乎則瑕無罪也而<lb/>
　衞侯賊殺其親之惡著矣<lb/>
衞侯鄭歸于衞<pb n="61a"/>　歸不言復絶之也始歸而殺武再歸而殺瑕是長惡<lb/>
　不悛雖得國而義不可以有國也不書自京師制在<lb/>
　晉也趙鵬飛曰書歸于衞則命不係於王而權亦不<lb/>
　歸於晉使若衞侯之自歸也<lb/>
晉人秦人圍鄭<lb/>
　翟泉謀討鄭討而圍國暴也不見德而惟虐是聞而<lb/>
　秦助其虐故皆稱人以貶之圍鄭不服伯業衰矣且<lb/>
　約秦非計也秦虎狼之國導之使見諸夏之弱而有<pb n="61b"/>　雄心釁起入滑禍延數世而不已則晉文之過也<lb/>
介人侵蕭<lb/>
　再來魯而遂侵蕭惡介且罪魯也<lb/>
冬天王使宰周公來聘<lb/>
　襄王以晉文兩合諸侯而朝之遂以三公下聘蓋因<lb/>
　聘晉而歴聘朝王之諸侯非特聘魯也禮雖有王聘<lb/>
　之文然必諸侯朝而後王有聘魯兩朝王所因晉而<lb/>
　就朝非能朝也王不能正王法而下聘所使者又以<pb n="62a"/>　冢宰而兼三公王室陵夷大臣失職亦甚矣<lb/>
公子遂如京師遂如晉<lb/>
　公不入覲以拜王命之辱乃使陪臣報聘且如京師<lb/>
　如晉以二事出是夷周於晉也春秋書遂若大夫之<lb/>
　專事者爲魯諱惡且尊王也李廉曰此與成十二年<lb/>
　公如京師遂會伐秦書法相似此本以二事出春秋<lb/>
　則以如晉爲遂事不敢以王事同伯事也彼本以伐<lb/>
　秦出春秋則以伐秦爲遂事不敢以伯事先王事也<pb n="62b"/>三十有一年<lb/>
春取濟西田<lb/>
　外田必繫國不繫國魯故田也何以書取晉侯入曹<lb/>
　班所侵地於諸侯魯於是取濟西田則是介晉力也<lb/>
　鄆讙龜隂田復之以禮故曰歸濟西田與汶陽田皆<lb/>
　返之以力故曰取雖返故田而不以道與力奪人田<lb/>
　者同科若曰取非其有者耳<lb/>
公子遂如晉<pb n="63a"/>　拜取田也周以禮聘晉以利啗一如周而再如晉知<lb/>
　伯不知王知利不知義矣<lb/>
夏四月四卜郊不從乃免牲猶三望<lb/>
　王以冬至祀上帝又以夏之孟春祈穀於上帝禮行<lb/>
　於郊故曰郊魯以周公故遂得用祈穀之郊蓋僭禮<lb/>
　也然嵗事之常不勝書每因變而書龜違者四牛災<lb/>
　者四大非時者一蓋因變以著僭爲後世戒也日至<lb/>
　有常期祈榖用辛則卜日於前一旬卜之不從更一<pb n="63b"/>　旬而再卜卜不過三四卜非禮也免縱也牛在滌三<lb/>
　月曰牲不郊猶卜免牲從則免不從則繫以待庀牲<lb/>
　也周禮大司樂舞雲門以祀天神舞咸池以祭地示<lb/>
　舞大韶以祀四望舞大夏以祭山川四望附乎天山<lb/>
　川附乎地魯止三望降於王也望郊之細不郊而猶<lb/>
　望好僭也<lb/>
秋七月<lb/>
冬把伯姬來求婦<pb n="64a"/>　夫人之教不施境中况與鄰國締姻乎蕩伯姬逆婦<lb/>
　非姑道也把伯姬求婦非母道也<lb/>
狄圍衞<lb/>
　狄愈張也前侵齊晉不討故又圍衞晉之於衞伐而<lb/>
　出之訟而執之今被圍而不之救視齊之存三亡國<lb/>
　何如也然則桓文烏可並稱哉<lb/>
十有二月衞遷于帝丘<lb/>
　避狄難也國之興亡在德不在險社稷之主不可以<pb n="64b"/>　輕動周有西戎之難東遷而遂衰楚有羣蠻之叛不<lb/>
　徙而復振唐西幸而亂宋南渡而弱書遷帝邱垂戒<lb/>
　遠矣<lb/>
三十有二年<lb/>
春王正月<lb/>
夏四月己丑鄭伯㨗卒<lb/>
衞人侵狄<lb/>
秋衞人及狄盟<pb n="65a"/>　按左氏狄有亂衛人侵狄狄請平衞人及狄盟夫衞<lb/>
　被狄患國凡再遷幾不國矣今乘狄難而侵之迨其<lb/>
　旣屈遂卽其地而盟之自是狄勢稍戢蓋狄情畏强<lb/>
　侮弱而衞制之得其機也然制敵有機自治有道道<lb/>
　之不修非本計也<lb/>
冬十有二月己卯晉侯重耳卒<lb/>
　晉文經歴險阻發憤爲雄城濮踐土幾軼齊桓而上<lb/>
　之然急功尚詐視桓之猶以德禮屬諸侯遠不逮矣<pb n="65b"/>　乃桓没身遂衰而晉屢世伯者桓初任管仲後用三<lb/>
　豎文之從者皆卿材也三軍之帥讓而上德故子孫<lb/>
　賴之維持不替得人者昌信哉<lb/>
三十有三年<lb/>
春王二月秦人入滑<lb/>
　秦助晉圍鄭乃竊與鄭盟而戍鄭及文公卒復聽杞<lb/>
　子而謀襲鄭鄭有備謀不遂故滅滑書入者不能有<lb/>
　其地也本謀襲鄭以未及而滅滑故畧之也<pb n="66a"/>齊侯使國歸父來聘<lb/>
　報遂之聘也遂聘於今四年矣何報哉蓋晉文旣卒<lb/>
　齊乘機圖伯故假報聘以招魯乎<lb/>
夏四月辛巳晉人及姜戎敗秦師于殽<lb/>
　晉人者晉子也在殯行師宜爲罪矣乃變文書人若<lb/>
　晉人同欲而不以晉子尸其事者全晉子也及者殊<lb/>
　之也不使戎與晉爲序也夫秦罪宜討然當請命於<lb/>
　王且非明正其罪邀以敗之而先君受秦大惠頓棄<pb n="66b"/>　不顧乃全晉子何也曰滑同姓而近晉殽又晉地是<lb/>
　門庭之冦也昔背晉約今蔑晉䘮過不在晉矣<lb/>
癸巳葬晉文公<lb/>
狄侵齊<lb/>
公伐邾取訾婁<lb/>
　左云報升陘之役夫升陘已閲十年矣今蓋乘晉䘮<lb/>
　而陵小爲逐利之計耳書伐書取其志見矣<lb/>
秋公子遂帥師伐邾<pb n="67a"/>　左云邾不設備遂復伐之遂導君以不義宜其爲魯<lb/>
　禍也家鉉翁曰齊桓之没宋楚爭伯魯乘之伐邾歲<lb/>
　至於再晉文之没秦晉交兵魯乘之伐邾亦歲至於<lb/>
　再<lb/>
晉人敗狄于箕<lb/>
　箕晉地狄伐晉至箕其橫極矣許翰曰自狄侵齊而<lb/>
　晉未暇討中國嵗有狄患至敗于箕而後不復犯是<lb/>
　知戎狄之亂不得不震以武未易以德懷也<pb n="67b"/>冬十月公如齊<lb/>
　晉襄初立公輕之且間晉伐邾晉交不可固矣故因<lb/>
　齊聘而朝以自託豈謀國之道哉况周聘而卿往齊<lb/>
　聘而公朝非禮甚矣<lb/>
十有二月公至自齊<lb/>
乙巳公薨于小寢<lb/>
　小寢内寢也彌留之際大臣在側所以正始終明顧<lb/>
　命也卽安於内非正也而婦寺得以爲奸矣故書以<pb n="68a"/>　示戒公初政精明故魯頌作晚怠矣且用非其人遂<lb/>
　兆再世之亂<lb/>
隕霜不殺草李梅實<lb/>
　周十二月夏十月也霜旣隕矣草猶生而木再實反<lb/>
　常也蓋人事之失而咎徵應之也<lb/>
晉人陳人鄭人伐許<lb/>
　晉文之伯許獨堅附楚而不至伐之宜矣然襄旣覆<lb/>
　秦於殽挫狄於箕不患威不立患德之不昭耳何乃<pb n="68b"/>　於一年之内而三出師乎鄭貳於楚文公圍之而未<lb/>
　服今從晉者秦襲鄭而晉敗之故也<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷六<lb/>
<hi>乙未</hi>襄王二十有六年<hi>在位三十有三年子頃王立在位六年子匡王立</hi>
文公<lb/>
　名興僖公子也<lb/>
元年<lb/>
春王正月公卽位<lb/>
　世子嗣位終先君之年稱子逾年雖未葬稱爵蓋縁<pb n="1b"/>　始終之義一年不二君縁臣民之心不可曠年無君<lb/>
　也即位者告廟臨羣臣也隱不即位讓也莊閔僖則<lb/>
　繼故也桓即位安忍而自立也文則繼父也繼父即<lb/>
　位正也<lb/>
二月癸亥日有食之<hi>公羊日上有朔字</hi>
天王使叔服來會葬<lb/>
　叔氏服字王之大夫也王於諸侯有弔贈含襚之禮<lb/>
　而使來會葬則天王之加禮於魯也惠王之葬魯君<pb n="2a"/>　不赴亦未遣使而王臣先期以待諸侯之葬魯不臣<lb/>
　王失政比事以觀可見矣<lb/>
夏四月丁巳葬我君僖公<lb/>
天王使毛伯來錫公命<lb/>
　毛國伯爵諸侯為王卿士者諸侯立世子必誓於王<lb/>
　世子嗣位告於王䘮畢士服見於王而受命賜之黻<lb/>
　冕圭璧文公在䘮未朝先來錫命蓋襄王以魯為宗<lb/>
　國故先之然非禮矣榖梁氏曰禮有受命無來錫命<pb n="2b"/>晉侯伐衞<lb/>
　晉侯以衞不朝與侵鄭之故而伐之及南陽聽先且<lb/>
　居之言而朝王先且居伐衞乃必稱晉侯何也晉侯<lb/>
　以伐衞而出朝王其假也故削朝王不書而以伐衞<lb/>
　舉晉侯也晉以元咺故執衞侯其怨晉宜矣况衞新<lb/>
　播遷不自反而乘人之災不義之甚故書以罪之<lb/>
叔孫得臣如京師<lb/>
　拜錫命也天王使來錫命當俟䘮畢而躬往朝焉禮<pb n="3a"/>　也乃僅以陪臣拜命不恭甚矣<lb/>
衞人伐晉<lb/>
　衞人孔逹也書伐晉罪衞也衞即楚侵鄭不自反而<lb/>
　伐盟主可乎故晉伐衞則罪晉衞伐晉則罪衞<lb/>
秋公孫敖會晉侯于戚<lb/>
　魯卿而會伯主故直舉名氏責其伉也大夫專會諸<lb/>
　侯自此始趙鵬飛曰孟氏自敖而專叔孫氏自得臣<lb/>
　而横季孫氏自行父而侈<pb n="3b"/>冬十月丁未楚世子商臣弑其君頵<lb/>
　自入春秋楚君之卒不見於經外之也特書楚頵以<lb/>
　世子大逆而志之也楚僭號其立世子必不誓於王<lb/>
　乃書世子者著元兇而討之也君於世子有君之尊<lb/>
　有父之親書其君者目世子則父之親已見故以君<lb/>
　之尊見義也王誠以其罪告諸侯命晉致討明大義<lb/>
　折強楚是謂天討乃天王不之罪而晉襄徒争小故<lb/>
　蓋討賊之義不明乆矣故曰春秋成而亂臣賊子懼<pb n="4a"/>公孫敖如齊<lb/>
　既會晉又如齊蓋兩屬且圖婚也<lb/>
二年<lb/>
春王三月甲子晉侯及秦師戰于彭衙秦師敗績<lb/>
　凡戰舉將敗稱師秦於戰稱師憫其衆而惡其將也<lb/>
　前入滑貪兵也今則忿兵也有敗道矣晉既得志於<lb/>
　殽秦再至宜修文告以却之或堅守以拒之秦如晉<lb/>
　何而逞志於再戰故書及穆憤敗而不能平襄狃勝<pb n="4b"/>　而不知止蓋交罪之<lb/>
丁丑作僖公主<lb/>
　古者葬而虞虞主用桑期而練練主用栗終入廟以<lb/>
　辨昭穆踰練作主蓋逆祀有萌議論未定也<lb/>
三月乙巳及晉處父盟<lb/>
　按左氏晉以公不朝來討公如晉晉使陽處父盟公<lb/>
　以恥之書及晉處父盟厭之也公羊氏曰陽處父不<lb/>
　氏諱與大夫盟也榖梁氏曰不言公處父伉也為公<pb n="5a"/>　諱也三傳之文公實與盟矣敖會晉侯公盟處父事<lb/>
　適相當且以見政在大夫皆其君授之柄故謹而志<lb/>
　之也公䘮未畢故出不書如反不書至則重為公諱<lb/>
　也<lb/>
夏六月公孫敖㑹宋公陳侯鄭伯晉士縠盟于垂隴<lb/>
　晉致諸侯而以士縠會之是以大夫主盟矣盟宜以<lb/>
　主者首而春秋序士縠於諸侯之下正君臣之分也<lb/>
　晉襄席伯驟勝而驕輕蔑諸侯罪也自士縠而後凡<pb n="5b"/>　役多書大夫大夫張也盟以討衞陳侯為衞請成執<lb/>
　孔逹以說<lb/>
自十有二月不雨至于秋七月<lb/>
　不雨溯自去冬之十二月著其乆也至於七月則八<lb/>
　月雨矣不雨彚而書之雨則不書見不以民事繫憂<lb/>
　樂也<lb/>
八月丁卯大事于大廟躋僖公<lb/>
　大事何大祫也四時之祭有分有合合羣廟主升祭<pb n="6a"/>　於大廟為祫並祭毁主為大祫大祫三年一舉五年<lb/>
　又舉故曰五年而再殷祭祭書名譏非禮也時祭稱<lb/>
　有事大祫稱大事則常禮也譏不在祭也躋升也父<lb/>
　死子繼為易世兄終弟及為同世同世不殊昭穆而<lb/>
　以先後為次僖雖兄甞臣於閔升居閔上以親亂義<lb/>
　非禮甚矣<lb/>
冬晉人宋人陳人鄭人伐秦<lb/>
　晉再敗秦可以已矣又復怨焉不修德而殘民以逞<pb n="6b"/>　不待貶而惡見矣<lb/>
公子遂如齊納幣<lb/>
　納幣常禮何以書譏䘮未終制而圖婚也<lb/>
三年<lb/>
春王正月叔孫得臣會晉人宋人陳人衞人鄭人伐沈<lb/>
沈潰<lb/>
　討其服楚也楚商臣負覆載不容之罪晉襄不能仗<lb/>
　義致討乃畏楚而伐服楚者夫服楚獨沈乎且沈僻<pb n="7a"/>　在南服素未與晉之㑹盟以國小服楚何足深罪伐<lb/>
　之而潰其民可乎蔡潰遂伐楚齊桓所以盛也沈潰<lb/>
　不伐楚晉襄之不足有為也<lb/>
夏五月王子虎卒<lb/>
　王臣以卒赴者三尹氏王子虎劉卷皆不書爵譏外<lb/>
　交也<lb/>
秦人伐晉<lb/>
　譏伐晉也秦屢敗僅而能復猶譏之何也逞志一決<pb n="7b"/>　以求勝是怙過也故譏之史記曰秦穆既封殽尸乃<lb/>
　誓於軍以申不用蹇叔之謀故程子曰秦人極其忿<lb/>
　而後能悔過聖人取其終能悔焉耳<lb/>
秋楚人圍江<lb/>
　商臣為逆未甞不憚晉討故前此止自固而未敢出<lb/>
　自晉伐沈始知晉技止此耳且晉與秦搆釁秦日擬<lb/>
　晉之後故楚間之而伐江江黄素從楚自盟貫之後<lb/>
　與楚隙齊伯從齊晉伯從晉楚既滅黄矣今復伐江<pb n="8a"/>　而圍之輕晉也<lb/>
雨螽于宋<lb/>
　螽生於下今雨於上異之大也多而害物故雖外災<lb/>
　而亦志之<lb/>
冬公如晉<lb/>
十有二月己巳公及晉侯盟<lb/>
　晉以處父盟公之無禮而請改盟乃召而盟之於其<lb/>
　都晉不能以禮謝過魯不能以禮進退參譏之<pb n="8b"/>晉陽處父帥師伐楚以救江<lb/>
　伯國大夫帥師以名氏見始此大夫強也伐楚是矣<lb/>
　書以救江者譏不能討賊惜伐楚之非伐楚也且楚<lb/>
　人圍江豈遂空國而出晉以一大夫將偏師以臨之<lb/>
　遂足拒楚而解江圍乎惜救江之非救江也<lb/>
四年<lb/>
春公至自晉<lb/>
　逾年始至見去國逾時之乆也<pb n="9a"/>夏逆婦姜于齊<lb/>
　夫人方逆稱女至國稱夫人有姑稱婦方逆即稱婦<lb/>
　榖梁曰成禮於齊是也納幣於䘮中成禮於婦家失<lb/>
　禮之中又失禮焉故不言公諱之也不書以夫人至<lb/>
　者禮不備史略之也劉敞曰文公闇弱惰慢不能率<lb/>
　禮以為苟若而可故卒至於禍夫婦人倫之首可不<lb/>
　慎哉<lb/>
狄侵齊<pb n="9b"/>　許翰曰狄自箕之敗至是復侵齊間晉有秦楚之難<lb/>
　也<lb/>
秋楚人滅江<lb/>
　救江而江滅責晉也江黄皆以慕義從伯而滅先書<lb/>
　伐後書滅見齊不能救黄先書圍後書滅見晉不能<lb/>
　救江滅無奔執之文死社稷也<lb/>
晉侯伐秦<lb/>
　楚滅江晉之恥也王官之役晉避秦而不戰耳與晉<pb n="10a"/>　何損哉乃不致役於楚而亟事於秦失緩急之宜矣<lb/>
　伐楚則大夫往伐秦則君行失輕重之衡矣書晉侯<lb/>
　目其人以責之也秦穆自是不復報序書終秦誓有<lb/>
　以也<lb/>
衞侯使甯俞來聘<lb/>
　衞嘗多事矣至此事大睦鄰以安社稷蓋甯俞之謀<lb/>
　乎<lb/>
冬十有一月壬寅夫人風氏薨<pb n="10b"/>　風氏僖公母也僖公崇其所生為夫人也春秋正名<lb/>
　之書乃即以其所稱稱之而書薨不為異辭者據實<lb/>
　書之謹禮所由變也<lb/>
五年<lb/>
春王正月王使榮叔歸含且賵<lb/>
　榮叔王之大夫也口實曰含含且賵過辭也厚禮之<lb/>
　加蓋遂成之為夫人也<lb/>
三月辛亥𦵏我小君成風<pb n="11a"/>　葬稱小君又私諡焉仲子别宫猶疑之也不疑而全<lb/>
　乎小君之禮自成風始也<lb/>
王使召伯來會葬<lb/>
　召伯王之卿也既使大夫歸含且賵又使卿會葬禮<lb/>
　益隆而失愈甚矣故謹而書之不敢略也<lb/>
夏公孫敖如晉<lb/>
　王洊使人加禮於魯魯不往拜而亟遣使如晉比事<lb/>
　以觀失益著矣<pb n="11b"/>秦人入鄀<lb/>
　按左氏鄀叛楚即秦又貳於楚秦人入鄀是鄀本楚<lb/>
　與國也其即秦必以秦為可恃也秦不可恃而復即<lb/>
　楚鄀固反覆而秦遽入之亦暴矣其後鄀卒為楚所<lb/>
　幷<lb/>
秋楚人滅六<lb/>
　六臯陶之後國小而逼於楚周綱凌夷荆蠻恣横滅<lb/>
　江滅六蠶食肆暴由無人能討楚罪故也<pb n="12a"/>冬十月甲申許男業卒<lb/>
六年<lb/>
春葬許僖公<lb/>
夏季孫行父如陳<lb/>
　陳非大國又未嘗先聘於魯行父何以如陳蓋季友<lb/>
　與陳有舊行父假聘以締私書之志行父之得政也<lb/>
秋季孫行父如晉<lb/>
　文公即位六年未嘗一如京師而朝晉者再且使貴<pb n="12b"/>　卿比年聘焉過矣行父與敖遂争權競出既如陳又<lb/>
　如晉書之著大夫之日恣也<lb/>
八月乙亥晉侯驩卒<lb/>
　晉襄嗣位衰絰之中西敗秦北敗狄南伐許及商臣<lb/>
　弑逆不能討滅江滅六拱手聽之蓋驟勝而怠見小<lb/>
　昧大也晉文當楚之強崛起勝之襄值楚亂而卒不<lb/>
　得志於楚惜哉<lb/>
冬十月公子遂如晉葬晉襄公<pb n="13a"/>　諸侯之䘮士弔大夫會葬晉文昉為伯令卿供葬事<lb/>
　非禮也國嗣未定三月葬君亦非禮也然晉自是遂<lb/>
　為常制矣<lb/>
晉殺其大夫陽處父晉狐射姑出奔狄<lb/>
　晉襄既卒嗣子方幼殺處父者狐射姑耳稱國以殺<lb/>
　何也晉襄使射姑将中軍趙盾佐之聴處父之言而<lb/>
　易之遂漏言於射姑是殺處父者射姑而致其殺之<lb/>
　者襄公也處父殺射姑奔比事屬辭可知殺之由射<pb n="13b"/>　姑矣書出奔譏失刑也<lb/>
閏月不告月猶朝于廟<lb/>
　閏者積氣盈朔虚而成月所以定四時成嵗者也告<lb/>
　月告朔也閏月多矣獨此言不告知前此皆告也文<lb/>
　公以閏非常月而不告輕正朔而慢時令矣王葆曰<lb/>
　朔者月之初吉月不告則一月之政不舉矣故變文<lb/>
　書月是也告朔於廟因有朝廟之禮猶者幸其不已<lb/>
　之辭聖人愛禮之心也<pb n="14a"/>七年<lb/>
春公伐邾<lb/>
　間晉難也<lb/>
三月甲戌取須句遂城郚<lb/>
　魯甞取須句矣復書取者盖又入於邾也僖公取須<lb/>
　句反其君今邾之公子叛邾在魯文公取須句使邾<lb/>
　之公子守焉絶大皞之祀貪土地而主逋逃非義甚<lb/>
　矣郚魯邑遂以伐邾之師城之民勞弗恤矣且東作<pb n="14b"/>　方興而奪農時何以為國<lb/>
夏四月宋公王臣卒宋人殺其大夫<lb/>
　人衆辭國亂無政衆殺之也成公在殯昭甫立而欲<lb/>
　去羣公子穆襄之族因攻公而殺其大夫其作亂之<lb/>
　罪莫逭矣亦昭公有以啟之也大夫不名者因公而<lb/>
　死不可以貶倉卒遇難亦無可褒不得與孔父仇牧<lb/>
　同也故不録其名惟書大夫則見大夫既殺君亦岌<lb/>
　岌矣危之也成公不書葬盖深責嗣子輕舉召亂致<pb n="15a"/>　先君葬不如禮而鄰國亦莫之㑹也<lb/>
戊子晉人及秦人戰于令狐晉先蔑奔秦<lb/>
　據左𫝊此戰盖秦康公與趙盾也皆人之何也盾舍<lb/>
　嫡嗣而外求君不臣矣秦納不正不義矣不書秦伐<lb/>
　晉納雍者晉實召秦非秦自納雍以亂晉也則晉罪<lb/>
　重矣盾畏禍改圗乃不謝秦而興師襲之故書晉及<lb/>
　戰以深罪之先蔑迎雍者也從盾而覬立君之功亦<lb/>
　有罪焉耳故書奔迎雍先返而復從師自師奔也故<pb n="15b"/>　不言出<lb/>
狄侵我西鄙<lb/>
　秦晉交争狄人窺伺遂越齊衛而逺侵魯其横甚矣<lb/>
　魯間晉難而伐邾狄亦間晉難而侵魯魯亦可自省<lb/>
　而知愧矣<lb/>
秋八月公㑹諸侯晉大夫盟于扈<lb/>
　大夫而専主盟自此始垂隴之盟士縠甞主之矣然<lb/>
　晉襄命之仍襄主之耳故序諸侯而目士縠今則趙<pb n="16a"/>　盾専之矣故變文書晉大夫書大夫而盟國君者二<lb/>
　此與荘七年齊大夫是也彼時齊無君大夫自為盟<lb/>
　無嫌也况荘欲納糾與之盟非齊大夫敢伉公也此<lb/>
　時晉有君大夫自為盟則無君且以大夫召諸侯而<lb/>
　盟焉則亂君臣之義矣凡諸侯不序者皆一事而再<lb/>
　見此則前無所見而不序義在大夫主諸侯之盟故<lb/>
　大夫不舉名諸侯不序爵責晉大夫也亦病諸侯也<lb/>
　大夫主盟而八國之君靡然從之故略之也<pb n="16b"/>冬徐伐莒<lb/>
　徐僭號即戎後甞從齊矣故經書人今以中國無伯<lb/>
　興師伐莒故復以號舉<lb/>
公孫敖如莒涖盟<lb/>
　莒為徐故請盟於魯尋洮向之好也敖如莒假公以<lb/>
　為私也凡魯臣如大國多結援如小國多為私<lb/>
八年<lb/>
春王正月<pb n="17a"/>夏四月<lb/>
秋八月戊申天王崩<lb/>
冬十月壬午公子遂㑹晉趙盾盟于衡雍<lb/>
　左氏謂扈之盟公後至晉人来討公子遂復為此盟<lb/>
　但經既書公㑹盟矣非後至可知𫝊不足信也盖盾<lb/>
　遂皆國之正卿復為此盟假公以締交耳遂乗文公<lb/>
　之怠結強援以専國故基殺嫡立庶之禍汪克寛曰<lb/>
　大夫専盟始此前此翟泉猶有僖公在焉繼此而有<pb n="17b"/>　袁婁之盟雞澤湨梁諸侯皆在而大夫自盟矣于宋<lb/>
　于虢晉楚之大夫狎主齊盟而諸侯不復在矣其事<lb/>
　自衡雍始也<lb/>
乙酉公子遂㑹雒戎盟于暴<lb/>
　雒戎戎居雒水者衡雍與暴皆鄭地而近王畿時有<lb/>
　王䘮儼然㑹盟於王畿之側不臣甚矣壬午距乙酉<lb/>
　凡四日兩書公子遂以二事出也<lb/>
公孫敖如京師不至而復丙戌奔莒<pb n="18a"/>　如京師奔王䘮也公當躬徃而使大夫是無王也敖<lb/>
　又不至而復棄君命矣宣八年公子遂如齊因疾不<lb/>
　前猶不得已也故曰至黄乃復乃難辭也敖本無意<lb/>
　至京師故直書不至心别有在故曰而復而轉辭也<lb/>
　乗便奔莒也奔不言出自外也據𫝊敖奔莒從已氏<lb/>
　魯使非其人而政刑之不立如此尚可為國乎從已<lb/>
　氏之惡不見於經何也春秋舉大法而已未嘗𤨏屑<lb/>
　以及其私然前書如莒涖盟今書奔莒以迹考之其<pb n="18b"/>　有私於莒可知故曰春秋之志微而章<lb/>
螽<lb/>
宋人殺其大夫司馬宋司城来奔<lb/>
　再稱人以殺宋又亂也書大夫而目其二官重此二<lb/>
　官也不名者義繫於官不在其名也前昭公欲去羣<lb/>
　公子穆襄之族作亂故六卿和公室司馬樂豫以官<lb/>
　讓昭公之弟卬卬以親用非德選也於是公孫夀懼<lb/>
　禍辭司城而請用其子意諸意諸以幼進非民望也<pb n="19a"/>　昭又無禮於襄夫人夫人因戴氏之族作亂殺司馬<lb/>
　而逐司城繼為司馬者即戴族之華孫也則主勢孤<lb/>
　而昭之禍成矣前書宋人殺其大夫此書宋人殺其<lb/>
　大夫司馬宋司城来奔後書宋人弑其君杵臼比事<lb/>
　以觀昭無道而官非其人亂固有自然屢書人則宜<lb/>
　討者衆也三族之為亂襄夫人之謀亂與公子鮑之<lb/>
　成亂皆在討列宜分輕重以定獄春秋之誅亂賊巖<lb/>
　矣司城者蕩意諸伯姬之子伯姬逆婦為意諸也故<pb n="19b"/>　来奔<lb/>
九年<lb/>
春毛伯来求金<lb/>
　職貢不修王䘮有闕求金於魯書以責魯而諸侯之<lb/>
　不臣皆著矣王宅憂而宰輔政故不書使<lb/>
夫人姜氏如齊<lb/>
　夫人出姜也前書逆婦姜譏公失禮也此書夫人正<lb/>
　其名也如齊歸寜也常事何以書夫人生惡及視而<pb n="20a"/>　公嬖敬嬴生倭奪嫡之機兆矣其歸寜盖有故焉春<lb/>
　秋欲以禮已亂特於此正其名<lb/>
二月叔孫得臣如京師辛丑葬襄王<lb/>
　王之葬諸侯宜親之而不親者必有故也無故而使<lb/>
　大夫非禮也然猶止此之得臣與昭公二十二年之<lb/>
　叔鞅而已魯號秉禮尚如是而諸侯可知矣<lb/>
晉人殺其大夫先都<lb/>
　據𫝊先都士縠箕鄭父三人之死皆以争權而殺中<pb n="20b"/>　軍佐先克也是時晉靈幼而盾當國假公以討非出<lb/>
　君意故不得用累上之辭而書國然何以書人人者<lb/>
　國亂無政而衆殺之之辭盾執政而其黨和之變文<lb/>
　書人明盾之黨盛也故宋人屢殺大夫而君弑晉人<lb/>
　屢殺大夫而君弑詳書之以為鑒也<lb/>
三月夫人姜氏至自齊<lb/>
　夫人與君一體出入必告廟其行非禮以不至見罪<lb/>
　歸寜而至正也然亦在常事不書之例出姜書至盖<pb n="21a"/>　以明小君之重責公嬖敬嬴以階亂也吕大圭曰録<lb/>
　叔姬之歸為歸于酅起也録出姜之至為歸于齊起<lb/>
　也聖人之微意也<lb/>
晉人殺其大夫士縠及箕鄭父<lb/>
　凡殺大夫而累數其人者其人或同事或等罪而殺<lb/>
　之者之志亦均也書及則濫也先克之殺𫝊以為盗<lb/>
　則原無主名盾殺先都以試之既而歸獄於士縠而<lb/>
　箕鄭父亦與焉皆盾志也依次書之著盾之誅鋤異<pb n="21b"/>　已而専國弑君之漸非一日之故矣<lb/>
楚人伐鄭<lb/>
　楚自城濮之敗不敢争鄭滅江滅六猶其鄰國也盾<lb/>
　執晉政専權行私晉君少志不在諸侯遂為楚所窺<lb/>
　師復及鄭矣<lb/>
公子遂㑹晉人宋人衛人許人救鄭<lb/>
　不踰時而救雖不及楚非緩也然列國稱人非師也<lb/>
　救之為不力矣不於始動挫其鋒使得意去故晉以<pb n="22a"/>　不競而楚遂熾聖人善其救而又惜其不善救也<lb/>
夏狄侵齊<lb/>
　四侵齊矣<lb/>
秋八月曹伯襄卒<lb/>
九月癸酉地震<lb/>
　地静常也動則為異盖隂逆而不順之象且害民也<lb/>
冬楚子使椒來聘<lb/>
　自齊桓既卒而楚與宋争伯故盂之㑹書楚子自晉<pb n="22b"/>　文襄既卒而楚與晉争伯故自此迭書楚子盖楚勢<lb/>
　日張特書其爵以見其㡬與中國侯伯侔也𫝊者不<lb/>
　知乃曰進之夫楚子者商臣大逆之賊也而進之耶<lb/>
　迨楚荘既伯則楚卿書氏書名盡同於大國亦其勢<lb/>
　然也<lb/>
秦人來歸僖公成風之襚<lb/>
　春秋於君配曰夫人君之母與祖母亦曰夫人盖周<lb/>
　世無别稱孔子亦因舊史不敢損益也成風繫之僖<pb n="23a"/>　公則因禮之變而辨名也成風所以為夫人以子僖<lb/>
　公也仲子何以不繋桓公桓未立而隐成父恵公之<lb/>
　意而赴於王故繫以恵公也衣服曰襚成風之卒六<lb/>
　年矣秦始歸襚而魯受之均非禮也盖晉既失伯秦<lb/>
　楚伺釁故楚椒来聘秦人歸襚以結魯也<lb/>
葬曹共公<lb/>
十年<lb/>
春王三月辛卯臧孫辰卒<pb n="23b"/>夏秦伐晉<lb/>
　令狐之戰其曲在晉秦之報亦恒情也不稱人稱師<lb/>
　蓋闕文耳然秦納不正不自反而又伐晉則兵禍何<lb/>
　時已乎<lb/>
楚殺其大夫宜申<lb/>
　按左氏宜申謀弑穆王為所殺夫穆王者商臣也宜<lb/>
　申不能早討其大逆之罪北面事之閲十年乃謀弑<lb/>
　之是為亂耳然逆賊無人不可討亦無時不可討春<pb n="24a"/>　秋終不宥商臣也故稱國以殺而不去其官其意微<lb/>
　矣<lb/>
自正月不雨至於秋七月<lb/>
及蘇子盟于女栗<lb/>
　蘇子王卿士也其盟魯盖王使之也頃王新立不能<lb/>
　修王度以朝諸侯乃使大夫出盟非政也及者公也<lb/>
　頃王立而公不朝乃與王臣為不相信之盟非義也<lb/>
　及盟不書公為公諱也而責魯之意深矣<pb n="24b"/>冬狄侵宋<lb/>
　狄侵宋間宋難也凡外患必内有以召之故君子治<lb/>
　内<lb/>
楚子蔡侯次于厥貉<lb/>
　凡書次兵次也商臣負罪未討其陳兵出次窺伺中<lb/>
　原究有疑畏不前之意乃晉前以救鄭不力失鄭與<lb/>
　陳故鄭陳從之而宋亦迎服矣然何以獨書蔡侯同<lb/>
　次蓋三君皆廹於威力姑從楚以紓國難耳觀後新<pb n="25a"/>　城之盟復從晉可見也惟蔡堅於從楚故特舉其爵<lb/>
　序於楚下以正其從逆之罪<lb/>
十有一年<lb/>
春楚子伐麇<lb/>
　厥貉之㑹宋陳鄭以大國公侯受役於楚麇㣲國也<lb/>
　麇子獨耻之而逃盖不屈於無禮也且麇子豈不知<lb/>
　逃之必伐伐則遂滅乎乃一敗於防渚再廹於錫穴<lb/>
　終不求成於楚盖效死以殉義也春秋以是非為榮<pb n="25b"/>　辱不以成敗為功罪故不書麇子之逃而特著楚之<lb/>
　伐以惡之<lb/>
夏叔仲彭生會晉郤缺于承筐<lb/>
　是時諸侯多背晉從楚故晉徴㑹以謀之然晉政在<lb/>
　盾盾不躬出而使郤缺乎諸國莫應獨魯徃㑹魯彭<lb/>
　生亦非執政者也則此㑹不足重矣然郤缺有能敬<lb/>
　之徳有敗狄之勲彭生有為君逺寇亂為人和兄弟<lb/>
　之美有死君命之志事以人成其後諸侯再合同盟<pb n="26a"/>　新城實權輿於此矣<lb/>
秋曹伯来朝<lb/>
　䘮畢来見也曹本從齊宋襄圍之則從宋晉文執之<lb/>
　則從晉今晉失伯故朝魯以求庇也然朝於䘮畢之<lb/>
　後不幾以事王者事魯乎非禮甚矣<lb/>
公子遂如宋<lb/>
　據𫝊遂聘宋且復蕩意諸因賀楚師之不害也魯於<lb/>
　夏㑹晉謀諸侯之從楚者而是時宋從楚逾四年新<pb n="26b"/>　城復從晉意魯因賀宋而邀宋以從晉乎<lb/>
狄侵齊<lb/>
　自僖公三十年至此狄五侵齊齊無以禦之衰至此<lb/>
　乎<lb/>
冬十月甲午叔孫得臣敗狄于鹹<lb/>
　狄横甚矣侵諸國幾徧得臣敗之紀功也鹹魯地兵<lb/>
　不利為冦利禦冦故荘之伐戎則録過此之敗狄則<lb/>
　紀功比其事而義見矣不書師師少也不書戰未陣<pb n="27a"/>　也<lb/>
十有二年<lb/>
春王正月郕伯來奔<lb/>
　按左氏郕太子朱儒自安於夫鍾國人弗徇郕伯卒<lb/>
　郕人立君太子以夫鍾與郕邽来奔公以諸侯迎之<lb/>
　故書郕伯趙匡曰嗣位未逾年稱子豈有君父病不<lb/>
　視死不䘮身未即位以邑出奔而稱郕伯者乎因公<lb/>
　以諸侯迎之遂稱郕伯是紊王綱也何厚誣春秋耶<pb n="27b"/>　其言韙矣夫經書郕伯安見其為太子也盖嗣位未<lb/>
　乆見逐其臣故書郕伯以正之<lb/>
杞伯來朝<lb/>
二月庚子子叔姬卒<lb/>
　左氏以子叔姬之卒不繫國而與杞伯来朝相次遂<lb/>
　云杞伯請絶叔姬而無絶婚公許之成公八年杞叔<lb/>
　姬来歸則續婚者而又絶也魯何甘惟杞命是聴耶<lb/>
　其誤明矣公穀以為許嫁而未適人者是也趙匡曰<pb n="28a"/>　時君之女故曰子<lb/>
夏楚人圍巢<lb/>
秋滕子來朝<lb/>
秦伯使術來聘<lb/>
　九年秦将伐晉故歸襚此将戰河曲故來聘盖晉主<lb/>
　夏盟秦恐晉合諸侯以困已故有事於晉必先禮於<lb/>
　諸侯不獨結魯也<lb/>
冬十有二月戊午晉人秦人戰于河曲<pb n="28b"/>　秦伯親將趙盾禦之稱人何也交罪之也令狐之戰<lb/>
　曲在晉秦既伐之今又来戰曲在秦凡戰皆以主及<lb/>
　客不書晉及者秦報復不已志乎戰也故重罪之不<lb/>
　書敗績交綏而退不大奔也<lb/>
季孫行父帥師城諸及鄆<lb/>
　前城諸矣今復城大之也鄆有二成公四年城鄆西<lb/>
　鄆也近晉此東鄆也莒邑也莒邑魯何以城盖近其<lb/>
　地而城之也慮莒有争故帥師以徃也諸鄆近費盖<pb n="29a"/>　行父自為封殖計耳一時兼城二邑勞民已甚况帥<lb/>
　師而城乎<lb/>
十有三年<lb/>
春王正月<lb/>
夏五月壬午陳侯朔卒<lb/>
邾子蘧蒢卒<lb/>
自正月不雨至于秋七月<lb/>
大室屋壞<hi>大音泰</hi>
<pb n="29b"/>　大室魯公廟也周公封於魯留相成王使伯禽就封<lb/>
　周公魯之始祖故魯大廟祀周公其兩昭兩穆應稱<lb/>
　宫而主則迭毁第伯禽始就封故又立大室以祀魯<lb/>
　公雖創而得禮觀春秋書壊不書新可見矣宗廟者<lb/>
　君所常有事以久不省故壊怠䙝祖宗於民事何有<lb/>
　日就衰削有由矣<lb/>
冬公如晉<lb/>
　承筐之㑹故也彭生約之公踐言焉自是有新城之<pb n="30a"/>　盟<lb/>
衛侯㑹公于㳫<lb/>
　承筐之㑹衛不至懼楚也今因公如晉而要於路以<lb/>
　㑹之盖又欲通晉也觀衛而列國之情可見矣<lb/>
狄侵衛<lb/>
　衛前侵狄而與之盟狄不敢加兵者十餘年今衛侯<lb/>
　出而狄復侵衛伺釁也狄情畏威而逐利類如此<lb/>
十有二月己丑公及晉侯盟<pb n="30b"/>　盟者約拒楚也不地則非禮矣公勤晉而晉慢公失<lb/>
　伯不亦宜乎<lb/>
公還自晉鄭伯會公于棐<lb/>
　衛於承筐不㑹晉耳鄭於厥貉直從楚矣衛既因魯<lb/>
　求通鄭遂因魯求平焉其因魯何也魯望國也且睦<lb/>
　於晉故俱以魯為介以此見人心之同而天下事果<lb/>
　可為也魯能和鄰以輔伯而楚氛稍戢矣春秋詳書<lb/>
　公之徃返亦以褒魯也<pb n="31a"/>十有四年<lb/>
春王正月公至自晉<lb/>
邾人伐我南鄙叔彭生帥師伐邾<hi>叔字下缺仲字</hi>
　邾居䘮而修怨魯旋報而伐䘮盖交罪之<lb/>
夏五月乙亥齊侯潘卒<lb/>
六月公㑹宋公陳侯衛侯鄭伯許男曹伯晉趙盾癸酉<lb/>
同盟于新城<lb/>
　宋陳鄭從楚者也許則雖文襄之伯而猶堅從楚者<pb n="31b"/>　也魯倡從晉而四國與衛曹咸来㑹晉同外楚也靈<lb/>
　公雖幼盾當奉以臨㑹而盾乃自尸之不已専乎盟<lb/>
　書同衆辭不以盾主是盟也幽之同齊方伯而未盛<lb/>
　此之同晉失伯而僅收其事殊其為同一也<lb/>
秋七月有星孛入于北斗<lb/>
　有不宜有也星芒偏指曰彗四出曰孛斗言北别於<lb/>
　南也有環域故曰入北斗居天之中宻拱宸極紀綱<lb/>
　萬象孛入之其變甚矣<pb n="32a"/>公至自㑹<lb/>
晉人納㨗菑于邾弗克納<lb/>
　邾世子貜且立庶子㨗菑晉出也奔晉故盾納之邾<lb/>
　人仗義屈晉故弗克納弗者力能而義不可也盾庶<lb/>
　能徙義乎然何以書人盖以大夫而擅置君且助不<lb/>
　正以奪正雖聞義而屈罪僅可減而不得免也楚方<lb/>
　聘上國次厥貉晉幸藉諸侯之助為新城之盟乃區<lb/>
　區納一亡公子而為邾所屈盾之不義而無能亦甚<pb n="32b"/>　矣<lb/>
九月甲申公孫敖卒于齊<lb/>
　大夫在位書卒敖棄君命竄身旅死於魯絶矣何以<lb/>
　書卒魯不能絶之也慶父擅權亂魯而敖繼之敖雖<lb/>
　奔而二子又繼之其生也公既許之復矣故不得不<lb/>
　録其卒於以見臣強而典型之壊也<lb/>
齊公子商人弑其君舍<lb/>
　嗣位未逾年稱子未成君也縁孝子之心而為之稱<pb n="33a"/>　也對臣子而言則固其君矣陸淳曰未逾年被弑而<lb/>
　不曰君則亂臣皆得肆其惡故原情以立此義晉奚<lb/>
　齊本不正故異於是<lb/>
宋子哀來奔<lb/>
　子哀宋附庸蕭國之封人也宋以為卿故来奔盖宋<lb/>
　公失道大臣死亡相繼子哀超然逺舉得㓗身去亂<lb/>
　之義矣以惡去國曰奔外臣来魯不得諱奔若止書<lb/>
　来無以見其去國故異其稱曰子哀褒之也不使與<pb n="33b"/>　有罪者等也<lb/>
冬單伯如齊<lb/>
　請子叔姬也子叔姬者齊君舍之母叔姬無寵舍無<lb/>
　威故被弑文公念其女使單伯請焉不討賊而自卑<lb/>
　以求之其取辱宜哉<lb/>
齊人執單伯<lb/>
　請子叔姬何以見執盖商人弑舍必使賊殺之非明<lb/>
　言已殺之也今曰殺其子焉用其母是直揚言商人<pb n="34a"/>　殺之矣故怒而執之也<lb/>
齊人執子叔姬<lb/>
　齊之國母而曰子叔姬自内録也兩書執者事雖連<lb/>
　及内女不可與大夫連序以示别也商人既弑其君<lb/>
　又執其君母而書齊人何也商人驟施於國齊人懐<lb/>
　其私恵而不討且助其虐故書齊人書齊人則商人<lb/>
　之罪見書商人則齊人之罪不見春秋治亂賊必治<lb/>
　其黨也是嵗春頃王崩不書不赴也然臣之於君猶<pb n="34b"/>　子之於父豈待赴而始奔䘮乎内不赴外不奔交罪<lb/>
　之<lb/>
十有五年<lb/>
春季孫行父如晉<lb/>
三月宋司馬華孫來盟<lb/>
　來盟曷以官舉著華族作亂而代為司馬也華孫者<lb/>
　華督之孫華耦也督負大惡其孫復為亂黨故以華<lb/>
　孫目之而不名義不繫於名也不稱使非君命也明<pb n="35a"/>　年昭公弑死難者蕩意諸耳華耦為司馬未聞為君<lb/>
　禦侮其迹較然矣<lb/>
夏曹伯來朝<lb/>
　䘮畢來朝今越五年又來朝皆事天子之禮曹行之<lb/>
　魯受之均罪也<lb/>
齊人歸公孫敖之䘮<lb/>
　大夫䘮還不書此奔大夫也何以書有君命也罰不<lb/>
　能加且容其歸失政甚矣不言來歸者齊人但致之<pb n="35b"/>　境上而敖之子自取以葬也𫝊者謂因其子之哀請<lb/>
　以著教非也子安得以非分之請干國之典何為著<lb/>
　教哉<lb/>
六月辛丑朔日有食之鼓用牲于社<lb/>
單伯至自齊<lb/>
　大夫見執返國必書至國體所繫也命大夫不名尊<lb/>
　王命也<lb/>
晉郤缺帥師伐蔡戊申入蔡<pb n="36a"/>　厥貉之次蔡首從楚新城之盟蔡復不至故伐之先<lb/>
　書伐而後詳其入之日見伐之不服而後入也第捨<lb/>
　楚而用事於蔡末矣惡蔡而病晉也<lb/>
秋齊人侵我西鄙<lb/>
　罪齊人也抑魯有以取之焉不討賊而數求之其為<lb/>
　賊侮也固宜<lb/>
季孫行父如晉<lb/>
　告齊侵也執我則如晉侵我則如晉不自強而恃人<pb n="36b"/>　未有能濟者也<lb/>
冬十有一月諸侯盟于扈<lb/>
　新城嘗序諸侯矣於是蔡初服而八國盟以討齊則<lb/>
　曷為不序晉終不足以有為也以討召諸侯而受賂<lb/>
　釋賊故削晉伯而同之於諸侯且分惡於諸侯也分<lb/>
　惡於諸侯而討賊之途廣矣<lb/>
十有二月齊人来歸子叔姬<lb/>
　来歸者出也内女出者三郯伯姬杞叔姬止書来歸<pb n="37a"/>　罪在已也子叔姬書齊人來歸罪在齊也執與歸皆<lb/>
　制於齊深病魯也魯兩告晉而晉師不出晉亦不得<lb/>
　辭咎矣<lb/>
齊侯侵我西鄙遂伐曹入其郛<lb/>
　齊侯商人也莫之能討遂成君矣扈之㑹晉取齊賂<lb/>
　商人知諸侯之無能益肆其暴故復侵魯也遂伐曹<lb/>
　因其朝魯而遷怒也入其郛其暴甚矣<lb/>
十有六年<pb n="37b"/>春季孫行父㑹齊侯于陽穀齊侯弗及盟<lb/>
　商人弑魯甥出魯女執魯使侵魯疆魯兩告晉晉不<lb/>
　能直而齊師又至矣公遂懼而求平既約㑹矣畏齊<lb/>
　之辱又怠於行使行父㑹之商人靳而弗與之盟故<lb/>
　曰齊侯弗及盟夫以商人為賊則人人可討况大夫<lb/>
　乎以為齊侯則大夫烏可敵君宜齊有辭也不明大<lb/>
　義不能自強反為賊侮宜哉<lb/>
夏五月公四不視朔<pb n="38a"/>　朔王所頒也謁上曰告臨下曰視先告朔尊王也因<lb/>
　而朝廟敬祖也由是視朔勤民也其典巨矣四不視<lb/>
　朔盖自二月至五月也怠以成習禮将遂廢故書以<lb/>
　謹之左傳云疾不視朔春秋書不視朔而不書疾明<lb/>
　怠於政非由疾也<lb/>
六月戊辰公子遂及齊侯盟于郪丘<lb/>
　此以賂得盟也行父與遂皆大夫也行父乞盟則拒<lb/>
　之遂納賂則從之齊則貪而魯益懦貪者無足責而<pb n="38b"/>　懦者屢求可恥之甚也夫齊曲魯直不能仗義執言<lb/>
　乞盟不已至於納賂遂與行父之謀國一何舛哉<lb/>
秋八月辛未夫人姜氏薨<lb/>
　僖公之妻文公母也<lb/>
毁泉臺<lb/>
　泉臺先世所築其存與毁非治亂安危之所繫勞民<lb/>
　以毁之是彰先君之失也據左傳實為妖祥所惑譏<lb/>
　其毁抑又以正之也<pb n="39a"/>楚人秦人巴人滅庸<lb/>
　楚素恃強遇屬國無道故庸乗楚饑帥羣蠻叛之楚<lb/>
　初畏而欲徙國幾殆矣以蔿賈謀伐庸轉敗為勝庸<lb/>
　固自招其禍然楚盍自反乎而遂滅之罪孰大焉秦<lb/>
　序楚下深責之也秦非楚所能脅乃黨僭號之楚以<lb/>
　滅國是狄而已矣彼晉之失䇿亦莫甚於失秦也初<lb/>
　失於襄再失於盾既以謬計立庶復以不義襲人怙<lb/>
　惡報復驅之附楚楚益強而晉以不振職有由矣<pb n="39b"/>冬十有一月宋人弑其君杵臼<lb/>
　弑君書賊獄定也不書賊未定也或書國賊在當國<lb/>
　者也或書國人賊黨衆也昭之立也兩書宋人殺其<lb/>
　大夫今書宋人弑其君則賊黨之衆可知故稱國以<lb/>
　弑而該之曰人若曰衆不可指名而弑逆之大惡則<lb/>
　不可掩其獄固有所歸也蕩意諸死難不書盖始而<lb/>
　奔魯志在茍免既而復歸計圖固位雖死難非全節<lb/>
　也<pb n="40a"/>十有七年<lb/>
春晉人衛人陳人鄭人伐宋<lb/>
　四國稱人㣲者也伐宋討亂也以㣲者行失其義矣<lb/>
　况討亂必求亂源襄夫人之所助國人之所奉卒簒<lb/>
　國而有之者鮑也今不討鮑猶且立鮑是成亂也然<lb/>
　晉将何辭以釋鮑盖即左氏所云書人弑君君無道<lb/>
　之意乎有邪說則有暴行孔子所以懼也<lb/>
夏四月癸亥葬我小君聲姜<pb n="40b"/>　九月而葬緩也無故而緩慢也文公為君無所不怠<lb/>
　雖親䘮猶不自盡也姜不繫僖而别諡非禮也<lb/>
齊侯伐我西鄙<lb/>
　郪邱甫盟又伐西鄙何也前之盟貪賂耳得賂而仍<lb/>
　以公不至為辭遂以兵脅之齊之無道極矣魯之不<lb/>
　振甚矣<lb/>
六月癸未公及齊侯盟于穀<lb/>
　因伐而盟恥也文公之世強齊屢侵權臣竊命怠故<pb n="41a"/>　也怠則惟事倚人故威不振怠則以重付人故權下<lb/>
　移<lb/>
諸侯㑹于扈<lb/>
　晉㑹之也公不與在穀也諸侯不序不足序也盟于<lb/>
　扈不能討齊㑹于扈不能討宋非特不討且安定之<lb/>
　㑹扈之惡更甚於盟扈矣家鉉翁曰桓二年宋督弑<lb/>
　其君齊魯陳鄭㑹于稷書曰以成宋亂兩扈不書成<lb/>
　亂何哉督之弑伯事未興故書成亂並責在㑹之諸<pb n="41b"/>　侯今晉主夏盟乃摟諸侯以定簒賊罪浮於稷故削<lb/>
　晉伯以示討也<lb/>
秋公至自穀<lb/>
　諸侯與晉㑹扈公獨與齊盟穀棄伯從仇踰時而反<lb/>
　故書以著其失<lb/>
冬公子遂如齊<lb/>
　公以秋反遂以冬聘而齊又戒師期矣卑屈之不足<lb/>
　紓禍也如此高閌曰公已盟而遂復徃政在遂故也<pb n="42a"/>十有八年<lb/>
春王二月丁丑公薨于臺下<lb/>
　君不終正寢即為失正况臺下乎趙鵬飛曰三桓之<lb/>
　横始於文而甚於昭仲遂荘公之子親而用事尤横<lb/>
　於三桓故其禍魯尤速盖由文公怠懦不君諸大夫<lb/>
　外結大國内懐國人以自封殖公室寖弱權移於下<lb/>
　終不能收魯遂以微文公之責也<lb/>
秦伯罃卒<pb n="42b"/>夏五月戊戌齊人弑其君商人<lb/>
　商人弑君當討之賊齊人君之已三年矣今邴歜閻<lb/>
　職則僕御之賤而以私怨弑之法宜書盗乃變文而<lb/>
　蔽罪齊人何哉盖商人得為君者以齊人受其私恵<lb/>
　而奉之也及得志而肆暴故歜職既弑舍爵而行略<lb/>
　無顧忌是齊人咸惡商人而欲其弑也故特書齊人<lb/>
　見商人始由齊人而簒位終由齊人而殺身足徴天<lb/>
　道之不爽齊人則前不能以附逆而逭誅後不能以<pb n="43a"/>　坐視而逃刑而歜職亦齊人也不為漏網矣然果有<lb/>
　能伸大義而討商人者如之何曰衛州吁其例也故<lb/>
　以賊討之則斥名而書殺以正治亂也不以賊討之<lb/>
　則稱君而書弑不以亂易亂也不以亂易亂者不使<lb/>
　遞為亂也春秋撥亂世反之正而已矣<lb/>
六月癸酉葬我君文公<lb/>
秋公子遂叔孫得臣如齊<lb/>
　使舉上客常辭也今則二卿並聘矣其事異故其文<pb n="43b"/>　亦異也夫人姜氏生世子惡及視敬嬴嬖而私事遂<lb/>
　謀立其子倭然世子齊甥也遂畏齊故挾得臣並聘<lb/>
　以請於齊明非出己意恵公新立亦欲親魯故聴之<lb/>
　耳遂犯不韙而謀廢立以市恩於新君而久専國柄<lb/>
　其禍由内嬖始故曰為人君父而不通春秋之義必<lb/>
　䝉首惡之名前有讒而不見後有賊而不知<lb/>
冬十月子卒<lb/>
　子即世子惡也不名先君已葬也一年不二君故不<pb n="44a"/>　曰公薨而曰子卒文雖異而實一也不地弑也不葬<lb/>
　賊不討也弑立之謀發於遂而得臣行父亦與焉故<lb/>
　前乎子卒而得臣同如齊後乎子卒而行父又如齊<lb/>
　也其抱忠而獨立者惟叔仲彭生耳公羊紀其拒遂<lb/>
　之言左氏載其殉君之事何以不録其莭盖舊史不<lb/>
　斥言子惡之弑故春秋以不地見弑而彭生之死史<lb/>
　官畏遂而不敢書則春秋亦不得而書之也<lb/>
夫人姜氏歸于齊<pb n="44b"/>　繼子卒而書夫人其為嗣君之母可知歸者出也婦<lb/>
　人之出由夫先君既薨孰出之乎况嗣子卒而夫人<lb/>
　出則嗣子不以正終而夫人不容於魯具見矣嬖妾<lb/>
　孽子權臣之罪尚容誅哉而齊侯庇賊忘親其惡亦<lb/>
　著矣<lb/>
季孫行父如齊<lb/>
　告立宣公也且懼夫人之訴而来討故預為之地以<lb/>
　解之歟<pb n="45a"/>莒弑其君庶其<lb/>
　按左氏莒紀公生太子僕又生季佗愛季佗而黜僕<lb/>
　且多行無禮於國僕因國人以弑紀公以其寳玉来<lb/>
　奔則是以子弑父也春秋安得不從商臣之例以明<lb/>
　正其討乎特因莒既弑君太子懼禍竊寳玉来奔莒<lb/>
　人因加以弑君之名故季孫行父因以為言耳聖人<lb/>
　豈以偽赴者定獄乎其書國者盖必賊由大臣而未<lb/>
　得其主名也<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷七<lb/>
<hi>癸丑</hi>匡王五年<hi>在位六年弟定王立</hi>
宣公<lb/>
　名倭文公庶子也<lb/>
元年<lb/>
春王正月公卽位<lb/>
　桓宣之簒則一而情稍殊桓首惡也宣與聞耳其卽<pb n="1b"/>　位則同而實逈異桓以罪歸寪氏賊已就討隱爲已<lb/>
　攝本宜立也宣則内倚仲遂外結齊援同於繼正遂<lb/>
　自立耳故皆行卽位之禮春秋據實書之以著其惡<lb/>
公子遂如齊逆女<lb/>
　桓之簒翬爲逆女宣之簒遂爲逆女其爲先君之賊<lb/>
　時君之謀主可知翬謀成於内其婚齊以結援蓋後<lb/>
　圗也遂謀成於齊其婚齊以固位蓋本計也權臣鄰<lb/>
　國比而弑立竟以䘮娶明失禮且同惡也<pb n="2a"/>三月遂以夫人婦姜至自齊<lb/>
　不稱公子䝉如齊也稱婦有姑也出姜歸齊矣其以<lb/>
　妾母爲姑者敬嬴也殺嫡子出夫人汲汲乎以姑自<lb/>
　處蓋其本志也<lb/>
夏季孫行父如齊<lb/>
　據傳納賂以請㑹也自去冬至夏行父如齊者再僕<lb/>
　僕徃來同惡之情著矣<lb/>
晉放其大夫胥甲父于衞<pb n="2b"/>　晉三殺大夫皆稱人盾主之也放胥甲父稱國非盾<lb/>
　主之矣據傳討河曲之戰不用命者則趙穿罪首也<lb/>
　已八年矣前不討者盾庇之也今盾委曲釋穿而蔽<lb/>
　罪於甲父甲父既放穿實懼矣於是而穿之謀亂益<lb/>
　急明年遂有桃園之弑<lb/>
公㑹齊侯於平州<lb/>
　定公位也簒弑之罪豈可以㑹得免蓋當時好賂容<lb/>
　奸其流極之惡習也公志定位齊志得賂不書及而<pb n="3a"/>　書㑹乃治亂賊必先治其黨之義使人不敢黨賊亂<lb/>
　可弭矣<lb/>
公子遂如齊<lb/>
　拜成且致賂也自宣之未立及位之既定遂凡三見<lb/>
　而始終其事著首惡也<lb/>
六月齊人取濟西田<lb/>
　外取内田不書諱失地之恥也此以賂齊蓋簒弑之<lb/>
　由義不得諱也遂初許之今則致之不書致而書取<pb n="3b"/>　深罪齊也齊惠惡商人之殺舍而自立今之子卒猶<lb/>
　舍之弑也宣卽位猶商人之簒也夫人姜氏歸齊猶<lb/>
　子叔姬之出也况姜乃齊女子惡齊甥滅親黨賊失<lb/>
　其初心何也田故也黄仲炎曰許田入鄭桓簒成郜<lb/>
　鼎入宋督罪釋濟西入齊宣位定利之禍如此其極<lb/>
　也<lb/>
秋邾子來朝<lb/>
　黄仲炎曰僖文之世邾與魯抗宣簒而反朝之者畏<pb n="4a"/>　齊故也齊悦魯之利邾畏齊之强而是非不問矣<lb/>
楚子鄭人侵陳遂侵宋<lb/>
　爭伯也楚自克庸以來日强故爭伯鄭以晉於兩扈<lb/>
　受賂失賊故背晉然楚又未嘗以兵脅鄭何遽助楚<lb/>
　耶侵陳者陳棄楚卽晉也遂侵宋者著爭伯之志也<lb/>
　宋爲望國又中夏之樞故楚成前此圍宋楚荘今復<lb/>
　侵宋宋固有罪然楚非討罪也爲暴而已陳傅良曰<lb/>
　齊遂伐楚志不在蔡也楚遂侵宋志不在陳也南北<pb n="4b"/>　之勢於是始也後十五年而宋楚平後五十年而晉<lb/>
　趙武楚屈建同盟於宋諸夏之君分爲晉楚之從矣<lb/>
晉趙盾帥師救陳<lb/>
　楚鄭侵陳遂侵宋蓋已移兵於宋矣晉師無及於陳<lb/>
　而猶得以救書者楚鄭聞晉興師而遂去其救爲足<lb/>
　録也不書救宋者宋負罪也書救宋典型紊矣<lb/>
宋公陳侯衞侯曹伯㑹晉師于棐林伐鄭<lb/>
　晉師卽救陳之師也楚旣去矣盾駐于棐林而以伐<pb n="5a"/>　鄭召諸侯故四國來㑹㑹以定謀故先地而後伐伐<lb/>
　必有師而四國止舉爵君重於師也卿與師並重而<lb/>
　不書盾抑盾不使盾主兵也<lb/>
冬晉趙穿帥師侵崇<lb/>
　崇秦與國也秦自敗殽而仇晉深結於楚今方扞楚<lb/>
　復無故而侵秦之與國是侮秦而啟之釁也趙穿實<lb/>
　主是謀盾何以許之意穿欲作難託伐崇以專兵盾<lb/>
　順其意而假之權耳次年桃園之事由穿握兵也經<pb n="5b"/>　書盾帥師穿帥師㣲而彰矣<lb/>
晉人宋人伐鄭<lb/>
　鄭未服也鄭旣卽楚矣宋人弑君晉不能討棐林之<lb/>
　役見挫於楚鄭益輕晉今又興不戢之師而偕負罪<lb/>
　之宋以臨之其不服也宜哉<lb/>
二年<lb/>
春王二月壬子宋華元帥師及鄭公子歸生帥師戰於<lb/>
大棘宋師敗績獲宋華元<pb n="6a"/>　兩書帥師見兩國之阻兵毒衆也書及見華元之主<lb/>
　乎是戰也書敗績書獲見華元之殄民辱國也君將<lb/>
　不言師君獲不言敗君重於師也卿將言師卿獲言<lb/>
　敗卿與師等也胡安國曰自行師而言以元帥爲司<lb/>
　命自有國而言以得衆爲邦本明此義然後知王者<lb/>
　之道輕重之權衡矣<lb/>
秦師伐晉<lb/>
　河曲之戰至今七年秦晉幸無疆場之虞乃穿無故<pb n="6b"/>　侵崇速秦之伐伐者有言可執也圍焦不書畧秦之<lb/>
　暴著晉失也宋敗於鄭而晉復撓於秦使楚得專意<lb/>
　北方則盾之庇私而誤國也<lb/>
夏晉人宋人衛人陳人侵鄭<lb/>
　盾因救焦而復侵鄭蓋欲稍洗大棘之恥以塞宋意<lb/>
　耳不知始謀不臧不惟不足服鄭反招楚敵蓋是時<lb/>
　盾憂内難託於伐國握兵自衛實無鬬心故棐林之<lb/>
　役楚囚解揚卽還今與鬬椒遇又避之而去此其心<pb n="7a"/>　固有在也桃園之事廹矣<lb/>
秋九月乙丑晉趙盾弑其君夷皋<lb/>
　趙氏專故也君失政而臣專兵内除同列外得諸侯<lb/>
　所由來者漸矣傳曰穿弑也盾爲法受惡夫弑君何<lb/>
　事乃釋弑者不罪使不弑者受之乎亡不出境反不<lb/>
　討賊所以証盾之首弑也非姑以是坐之也其不出<lb/>
　境教穿弑也曁乎返國方徳穿之不暇而又奚討焉<lb/>
　盾造意穿從之造意者首孔子之刑書也越境乃免<pb n="7b"/>　非孔子之言也盾不與弑雖不出亡猶將宥之果弑<lb/>
　雖逃之海濵詎能解免哉奸雄之敢爲大逆者恃其<lb/>
　智與辯以爲吾隂爲其實陽不受其名而聖人不爲<lb/>
　所欺也於是乎奸雄之術窮而亂賊懼爲法受惡云<lb/>
　乎哉<lb/>
冬十月乙亥天王崩<lb/>
三年<lb/>
春王正月郊牛之口傷改卜牛牛死乃不郊猶三望<pb n="8a"/>　養而未成曰牛在滌三月曰牲牛之口傷牛自傷也<lb/>
　魯既僭祈榖之郊今方正月又僭日至之郊且王䘮<lb/>
　未葬幾欲同王之越紼行事矣乃者不得已之辭猶<lb/>
　者贅辭也可已而不已也<lb/>
葬匡王<lb/>
　四月而葬速也㑹者不書微也<lb/>
楚子伐陸渾之戎<lb/>
　陸渾之戎允姓秦晉共遷於伊川者耳異類逼居王<pb n="8b"/>　都秦晉之罪也然是時未聞爲患亦與楚無憾楚莊<lb/>
　伐之蓋以窺周室也傳載其觀兵問鼎逆情著矣止<lb/>
　書伐戎道其可道者耳先儒每以稱爵爲褒觀此則<lb/>
　知不可通矣<lb/>
夏楚人侵鄭<lb/>
　鄭從晉也據傳晉侯伐鄭鄭及晉平不書者事可畧<lb/>
　也繼伐戎而侵鄭楚勢益張故獨書楚侵以著猾夏<lb/>
　之罪<pb n="9a"/>秋赤狄侵齊<lb/>
　狄之别種有赤狄又有白狄赤狄近晉白狄近秦<lb/>
宋師圍曹<lb/>
　宋鮑簒立之二年武氏之族道昭公子而奉鮑之母<lb/>
　弟須鮑殺之因盡逐武穆之族二族以曹師伐宋不<lb/>
　書者非討罪不足書也然曹師何爲至宋哉鮑不自<lb/>
　反而恃强圍國不待貶而惡見矣<lb/>
冬十月丙戌鄭伯蘭卒<pb n="9b"/>葬鄭穆公<lb/>
　月日不具闕也冬卒而冬葬蓋在三月之内速也<lb/>
四年<lb/>
春王正月公及齊侯平莒及郯莒人不肯公伐莒取向<lb/>
　莒郯相怨郯魯姻國也公因欲爲郯平莒夫平不可<lb/>
　偏重亦非可用勢書公及齊蓋借勢於齊也書莒及<lb/>
　郯蓋責重於莒也故莒人不肯見同心不服非獨其<lb/>
　君也公不自反怒而伐之暴矣况因以爲利乎書取<pb n="10a"/>　向深病公也<lb/>
秦伯稻卒<lb/>
夏六月乙酉鄭公子歸生弑其君夷<lb/>
　據傳公子宋造謀歸生從之則宋爲首乃歸獄歸生<lb/>
　何也歸生正卿也宋有逆謀不正其誅反撓而從之<lb/>
　其罪大矣且宋何以謀之歸生權在歸生也歸生懼<lb/>
　宋之反譖而從其謀蓋歸生先有無君之心而宋乃<lb/>
　以逆謀告之茍非同心彼敢同謀哉宣十年傳載鄭<pb n="10b"/>　人討亂斲歸生之棺不聞治宋也則歸生親弑可知<lb/>
　春秋之權衡審矣<lb/>
赤狄侵齊<lb/>
　以齊之强而狄連嵗侵之齊無政而中國無伯具見<lb/>
　矣<lb/>
秋公如齊公至自齊<lb/>
　宣所以簒齊輔之也旣結以賂復僕僕而徃朝焉蓋<lb/>
　媚大以求安也然明年髙固使齊侯止公亦殆矣春<pb n="11a"/>　秋備書之以著齊魯之惡<lb/>
冬楚子伐鄭<lb/>
　左氏鄭未服也夫鄭弑君伐之可也然楚非討罪也<lb/>
　爭鄭耳是猾夏而已矣<lb/>
五年<lb/>
春公如齊<lb/>
　方逾冬而又如齊失位而屈於大國已甚矣左云髙<lb/>
　固使齊侯止公請叔姬焉<pb n="11b"/>夏公至自齊<lb/>
　公五如齊獨此歴時乃返經雖諱止公之跡然繼書<lb/>
　齊髙固逆叔姬其實不可掩矣以見止而聯姻齊臣<lb/>
　降尊失列辱及先君乃飲至於廟乎故書以示過<lb/>
秋九月齊髙固來逆子叔姬<lb/>
　魯有嫁女於大夫者矣齊髙固則以脅而得之公又<lb/>
　自主之故書於策蓋身爲不義故忍辱而屈於人如<lb/>
　此<pb n="12a"/>叔孫得臣卒<lb/>
　不日闕文也<lb/>
冬齊髙固及子叔姬來<lb/>
　禮嫁女留其送馬謙不敢自安三月廟見壻遣使反<lb/>
　馬今固親來非禮也女嫁歲一歸寜今叔姬嫁未踰<lb/>
　時又偕髙固而來亦非禮也且固無君事齊恣其行<lb/>
　魯與之接紊典而縱私故書以示戒<lb/>
楚人伐鄭<pb n="12b"/>　前書爵君將也此書人大夫將也傳稱荀林父救鄭<lb/>
　而不書削之也趙盾歸生同爲大惡故同惡相保耳<lb/>
　若書救則似善之而討賊之義隱矣<lb/>
六年<lb/>
春晉趙盾衛孫免侵陳<lb/>
　陳卽楚故也不能服楚而徒侵陳義何居乎且盾負<lb/>
　大惡莫之能討而摟諸侯以討人春秋傷之宣之元<lb/>
　年楚侵陳而晉伐鄭曾無幾時楚伐鄭而晉侵陳小<pb n="13a"/>　國之困生民之塗炭極矣<lb/>
夏四月<lb/>
秋八月螽<lb/>
冬十月<lb/>
七年<lb/>
春衛侯使孫良夫來盟<lb/>
　來盟稱使前定也定從晉也宣事齊而外晉衛與晉<lb/>
　睦故爲晉致魯旣約言矣魯猶有疑而衛任其無咎<pb n="13b"/>　故使良夫來盟盟而卒見辱盟不可恃審矣<lb/>
夏公㑹齊侯伐萊<lb/>
　及者内爲志㑹者外爲主平莒及郯公所欲也伐萊<lb/>
　從齊令也萊近齊而逺魯齊欲并之而魯助其虐公<lb/>
　固甘爲齊役魯民何不幸耶<lb/>
秋公至自伐萊<lb/>
　助人伐國不義也以是告至誣其祖矣<lb/>
大旱<pb n="14a"/>　螽災之後繼以大旱民不聊生矣宣事齊而不恤下<lb/>
　至爲之伐無罪以自戕其民以是薄隂陽之和而旱<lb/>
　作經以大書危之也<lb/>
冬公㑹晉侯宋公衛侯鄭伯曹伯于黑壤<lb/>
　晉自兩扈㑹盟諸侯不序失伯職也成公立已五年<lb/>
　請王以合諸侯王命王叔涖之蓋有志於諸侯也故<lb/>
　復序復序者望之也無王而思伯蓋亦不得已矣奈<lb/>
　成立於盾其本不正而政猶在盾故無能爲也據傳<pb n="14b"/>　晉人止公於㑹而不與盟公昵齊忽晉實自取之故<lb/>
　諱而不書但冬㑹而春至考其故而自見矣<lb/>
八年<lb/>
春公至自㑹<lb/>
　見止逾年以賂得免魯與晉均罪也<lb/>
夏六月公子遂如齊至黄乃復<lb/>
　如齊者君命聘齊也乃者繼事之辭而有専意蓋至<lb/>
　黄有疾遂因自反於何知之以卒于垂知之夫大夫<pb n="15a"/>　受命雖死猶以尸將命豈疾而可復乎昭二十三年<lb/>
　公如晉有疾乃復公自行也故書疾臣不可以疾而<lb/>
　棄君命故不書疾垂訓逺矣<lb/>
辛已有事于大廟仲遂卒于垂<lb/>
　有事者時享之常何以書爲猶繹去籥起文也遂如<lb/>
　齊書公子卒則書仲者遂弑君春秋雖屢著其實而<lb/>
　未明正其罪今因其死削其公子罪遂也仲者遂字<lb/>
　生而賜氏自是世仲氏也罪宣也黄與垂皆齊地<pb n="15b"/>壬午猶繹萬入去籥<lb/>
　繹者祭之明日賔尸也禮大夫卒當祭則不告終事<lb/>
　而聞則不繹不告者盡肅敬之心於廟不繹者全始<lb/>
　終之恩於臣猶者可已而不已也萬者舞之總名籥<lb/>
　者文舞也去籥以示變也仲遂賊也本宜即誅然未<lb/>
　正其罪而身爲國卿則當爲之廢繹以全君臣之義<lb/>
　夫臣之事君以忠君之使臣以禮不辱君命之死靡<lb/>
　他忠之盛節也敬待大臣榮生哀死禮之善物也有<pb n="16a"/>　疾不復教臣以忠卿卒不繹教君以禮雖惡其人不<lb/>
　可不明其道<lb/>
戊子夫人嬴氏薨<lb/>
　嬴氏文公妾也稱夫人踵成風也然其實則異矣莊<lb/>
　公夫人哀姜淫而弑君見討於齊文公夫人姜氏無<lb/>
　罪而爲亂臣悖妾所逐義不當絶非哀姜比嬴氏與<lb/>
　仲遂比而弑嫡子逐嫡母立其子而自尊焉亦烏得<lb/>
　與成風比也惟王室不競伯權不立終不見討故遂<pb n="16b"/>　以卿卒嬴以夫人薨春秋書之蓋傷之也然簒弑甫<lb/>
　八年耳遂死於齊嬴隕於魯相距八日與哀姜慶父<lb/>
　先後卽誅相類豈非天哉亂賊亦可以知懼矣<lb/>
晉師白狄伐秦<lb/>
　晉侵崇致秦來伐自反可也白狄與秦同壤晉與爲<lb/>
　婚而結以伐秦黨非類事佳兵故與狄同序深責之<lb/>
　也且晉屢因伐秦而失伯今黑壤之㑹諸侯方睦不<lb/>
　思制楚而伐秦失計甚矣<pb n="17a"/>楚人滅舒蓼<lb/>
　前書徐人取舒舒已滅矣曰蓼曰庸曰鳩則其同宗<lb/>
　而異國也滅舒蓼楚益張矣<lb/>
秋七月甲子日有食之既<lb/>
冬十月己丑葬我小君敬嬴雨不克葬庚寅日中而克<lb/>
葬<lb/>
　己丑葬之期也克能也不克者欲葬而不能雨甚也<lb/>
　卜以己丑延至庚寅旦猶未可遂至日中禮之變也<pb n="17b"/>　葬者慎終之大節故謹而志之<lb/>
城平陽<lb/>
　不時且非義也方舉大䘮又興此役重困民力矣<lb/>
楚師伐陳<lb/>
　從晉故也楚伐陳晉不能救自是復從楚<lb/>
九年<lb/>
春王正月公如齊公至自齊<lb/>
　有母䘮而逺朝齊忘哀甚矣<pb n="18a"/>夏仲孫蔑如京師<lb/>
　宣公兩如齊而於京師缺如也今身如齊而王使徴<lb/>
　聘則遣大夫一行比事直書而罪著矣<lb/>
齊侯伐萊<lb/>
　狄比侵齊不敢報而亟伐萊齊惠之畏强凌弱也如<lb/>
　此襄五年齊卒滅萊<lb/>
秋取根牟<lb/>
　根牟微國也國何以書取諱内滅也昭八年蒐于紅<pb n="18b"/>　自根牟至於商衛蓋即其地<lb/>
八月滕子卒<lb/>
九月晉侯宋公衛侯鄭伯曹伯㑹于扈晉荀林父帥師<lb/>
伐陳<lb/>
　晉楚爭陳鄭十有餘年晉因陳即楚而先㑹扈蓋俟<lb/>
　陳服也不服始伐之庶爲有辭焉且晉嘗救陳所宜<lb/>
　與也而卒不至故列序諸侯而繼書伐陳深責陳也<lb/>
　旣㑹而不親伐有疾也諸侯來㑹必以師聼命不書<pb n="19a"/>　諸侯之師者林父兼將之也新城之㑹大夫主盟扈<lb/>
　之㑹大夫主伐㑹盟征伐皆自大夫出矣<lb/>
辛酉晉侯黑臀卒于扈<lb/>
　諸侯卒皆不地外事則畧也事闗天下之得失則書<lb/>
　故卒于師書師卒于㑹書㑹此則旣㑹而晉侯獨以<lb/>
　疾留非㑹時也故書扈以表其志與書鄭伯卒于鄵<lb/>
　宋公卒于曲棘意同<lb/>
冬十月癸酉衛侯鄭卒<pb n="19b"/>　晉衛二君皆不書葬魯不㑹也魯専事齊衛爲之通<lb/>
　魯於晉黑壤之㑹爲晉所止故扈之㑹魯獨不往二<lb/>
　國繼以䘮赴亦皆不㑹非禮也兄弟雖有小忿不廢<lb/>
　懿親<lb/>
宋人圍滕<lb/>
　滕䘮不弔且用衆以圍之不仁也間晉䘮而侵小不<lb/>
　義也趙汸曰齊桓卒而宋執滕子晉伯衰而宋圍滕<lb/>
　中國無伯小國之憂也宋襄執滕子身亦執於楚宋<pb n="20a"/>　文圍滕國亦圍於楚中國無道蠻夷之資也<lb/>
楚子伐鄭晉郤缺帥師救鄭<lb/>
　楚間晉䘮而猾夏郤缺救之書之以善晉也前此荀<lb/>
　林父救鄭不書何也彼時趙盾弑君而專國鄭亦方<lb/>
　有弑君之亂故削之也今盾死而政在缺缺非盾比<lb/>
　也明年傳載鄭斲歸生之棺意此時歸生已死矣鄭<lb/>
　以晉救遂敗楚師於柳棼<lb/>
陳殺其大夫洩冶<pb n="20b"/>　凡稱國以殺大夫皆罪専殺也而専殺之中又有異<lb/>
　焉如申侯里克則有罪而殺之不以其罪也洩冶則<lb/>
　無罪也陳靈與孔寜儀行父宣淫於朝洩冶進諫蓋<lb/>
　其職耳幸而聼所全大矣不幸而死是死於忠也書<lb/>
　之以見殺諫臣者必有弑君亡國之禍非僅明冶之<lb/>
　無罪已也<lb/>
十年<lb/>
春公如齊公至自齊<pb n="21a"/>　比年朝正直過六年朝王之制矣屈體媚齊一至此<lb/>
　乎<lb/>
齊人歸我濟西田<lb/>
　齊侯悦魯之媚已而歸所賂也經書歸田凡三鄆讙<lb/>
　龜隂之田齊景動於魯之義故書曰來歸服辭也讙<lb/>
　及闡齊悼以哀公之悔過故書曰歸順辭也此書曰<lb/>
　歸我責辭也蓋以明賂也取之時不言我者田非宣<lb/>
　之有簒國而因以爲利也絶之於宣也歸之時言我<pb n="21b"/>　者田非齊之有魯田而歸魯也絶之於齊也而二國<lb/>
　之罪著矣<lb/>
夏四月丙辰日有食之<lb/>
己巳齊侯元卒<lb/>
齊崔氏出奔衛<lb/>
　書氏以族奔也君卒而奔必君所寵也嗣子在䘮髙<lb/>
　國逐之也以其宗彊故能返於齊而爲亂<lb/>
公如齊<pb n="22a"/>　奔齊䘮也不書尊内也趙汸曰奔䘮臣子之事宣事<lb/>
　齊恭矣莫甚於奔其䘮其後成公送晉景之䘮襄公<lb/>
　且送楚子之䘮甚則昭公弔少姜而晉不納魯曰卑<lb/>
　矣其失自宣公始<lb/>
五月公至自齊<lb/>
癸巳陳夏徴舒弑其君平國<lb/>
　淫於夏氏故也觀株林之詩淫而荒矣又殺忠諫宜<lb/>
　其及也以弑君大惡故正名以治其罪<pb n="22b"/>六月宋師伐滕<lb/>
　宋間晉之多故前既圍滕今又伐之故稱師深惡其<lb/>
　凌小也<lb/>
公孫歸父如齊葬齊惠公<lb/>
　公奔其䘮卿㑹其葬於齊則過而於匡王則缺其罪<lb/>
　大矣<lb/>
晉人宋人衛人曹人伐鄭<lb/>
　是時陳有弑君之禍乃釋陳而事鄭則非義矣且以<pb n="23a"/>　討逆遺楚也貶而人之晉之失伯也宜矣<lb/>
秋天王使王季子來聘<lb/>
　報仲孫蔑也公羊以王季子爲王母弟不書弟爲卿<lb/>
　也若槩書王子不知爲母弟故書季以别之蓋明王<lb/>
　之重魯也宣以簒立且十年未朝乃因魯聘而以母<lb/>
　弟之貴報之王靈益不振矣<lb/>
公孫歸父帥師伐邾取繹<lb/>
　宣初立邾來朝何負於魯而伐之又取邑焉暴且貪<pb n="23b"/>　矣歸父未終父䘮而伐邾其濟惡而專魯也如是不<lb/>
　終也宜哉<lb/>
大水<lb/>
季孫行父如齊<lb/>
　聘新君也<lb/>
冬公孫歸父如齊<lb/>
　間齊喪伐邾而即如齊畏討而卑以事齊也是年公<lb/>
　兩如齊使其臣者三焉王下聘而不往拜命直書而<pb n="24a"/>　罪著矣<lb/>
齊侯使國佐來聘<lb/>
　魯之朝聘齊惠皆不報頃公甫立遽来聘魯何也蓋<lb/>
　國不靖而結魯也齊惠卒崔氏奔國之不靖可知然<lb/>
　嗣子能盡孝守禮人心自固矣彼宣之庸豈足爲助<lb/>
　而汲汲乎既以三月而速葬復未逾年而即吉書齊<lb/>
　侯書使著忘哀之實也胡安國曰嗣位之初舉動若<lb/>
　此已失守身之本矣䘮師失地幾見執獲宜哉<pb n="24b"/>饑<lb/>
　大水故也野有蓋藏君勤振救雖災不饑此以饑書<lb/>
　由宣虗内事齊不恤其民而漫無補救故大水之後<lb/>
　民遂乏食其責之深矣<lb/>
楚子伐鄭<lb/>
　鄭介晉楚不能自立春秋恒閔之特以晉於兩扈失<lb/>
　賊忿而從楚是入楚黨也嗣後鄭一從晉楚反得以<lb/>
　叛責鄭凡五加兵焉鄭自取之矣左云晉士㑹救鄭<pb n="25a"/>　逐楚師於潁北諸侯之師戍鄭但觀次年經書楚盟<lb/>
　鄭而晉反㑹狄則此之救鄭逐楚且留戍者非其實<lb/>
　矣使晉果能攘楚鄭未有甘於從楚者也<lb/>
十有一年<lb/>
春王正月<lb/>
夏楚子陳侯鄭伯盟于辰陵<lb/>
　晉不能討陳又不足庇鄭故皆折而從楚矣特序楚<lb/>
　子於陳侯鄭伯之上著其强也胡安國以楚莊謀討<pb n="25b"/>　陳賊而進之非也據傳楚侵鄭及櫟鄭既服并徴㑹<lb/>
　於陳而爲此盟盟後踰三時始討夏徴舒其時陳侯<lb/>
　在晉使辰陵有謀陳侯豈復如晉乎陳傅良又謂予<lb/>
　楚以伯更非矣春秋所以予伯者以其尊王楚既僭<lb/>
　號莊復觀兵問鼎卽有微善烏足贖其大惡<lb/>
公孫歸父㑹齊人伐莒<lb/>
　齊令也齊魯平莒而不肯魯既伐之取向矣齊復伐<lb/>
　之其志可知也魯㑹伐萊又㑹伐莒嵗饑而屢興師<pb n="26a"/>　民不堪命矣<lb/>
秋晉侯㑹狄于欑函<lb/>
　楚盟諸侯于辰陵晉莫敢問乃孜孜於狄且徃㑹焉<lb/>
　晉衰甚矣楚遂假名以討陳不惟勢足陵晉義亦足<lb/>
　以傾晉矣不自反而爲邲之戰以爭鄭宜其敗也<lb/>
冬十月楚人殺陳夏徴舒<lb/>
　人者討賊辭也衛人殺州吁國討也蔡人殺陳佗鄰<lb/>
　討也楚人殺陳夏徴舒蠻夷討也皆善之也善在逺<pb n="26b"/>　則責在近周天子與諸夏何事乎又嚴佚賊之罰也<lb/>
丁亥楚子入陳<lb/>
　殺夏徴舒書楚人公也入陳書楚子私也陳背晉而<lb/>
　托國於楚者也徴舒以忿恥弑君楚莊有志討賊即<lb/>
　辰陵之㑹召而戮之可矣乃盟後半載興師以來且<lb/>
　陳侯又在晉是擣虗之計假義以圖利耳徴舒食邑<lb/>
　在株執之株而驅之陳都轘諸栗門遂入陳而縣之<lb/>
　假討賊而巧取國也特書丁亥於殺徴舒之下入陳<pb n="27a"/>　之上蓋既殺徴舒遂乘間而入陳其事既白其心亦<lb/>
　得矣入者滅而不有之辭聼申叔時之言而復封陳<lb/>
　也<lb/>
納公孫寜儀行父于陳<lb/>
　凡國君書納國其自有也順辭也楚納頓子齊納北<lb/>
　燕伯是也二子陳大夫耳大夫去位假外權以抗君<lb/>
　書納逆辭也故絶之而不繫於陳也二子爲陳致亂<lb/>
　陳靈旣弑二子奔楚因誘楚以利故楚子殺徴舒而<pb n="27b"/>　縣陳今既知陳不可取矣因納二子使執其國柄以<lb/>
　事楚蓋其心一於利耳春秋先旌其討賊之義後著<lb/>
　其入國且納亂臣之罪彰善癉惡纎介無遺非聖人<lb/>
　孰能修之<lb/>
十有二年<lb/>
春葬陳靈公<lb/>
　葬者臣子之事賊不討不葬責臣子也晉之弑州蒲<lb/>
　也以車一乘葬於翼東門之外至是楚人殺徴舒而<pb n="28a"/>　陳之臣子改葬其君禮也故得書葬<lb/>
楚子圍鄭<lb/>
　春秋不予楚以伯其爭諸侯皆正其猾夏之罪况楚<lb/>
　既與陳鄭盟于辰陵口血未乾遂假討賊而入陳鄭<lb/>
　安得不懼而貳於晉楚不自反遂圍其國暴矣傳載<lb/>
　其克城而入鄭伯屈降楚子退師許平猶未成乎入<lb/>
　也故止書圍<lb/>
夏六月乙卯晉荀林父帥師及楚子戰於邲晉師敗績<pb n="28b"/>　晉師之出以救鄭也乃春被圍而夏末始至則緩不<lb/>
　及事無救患之實故不得書救以晉及戰者徐邈曰<lb/>
　内晉而外楚是也書林父帥師主乎是戰者也主之<lb/>
　者責之也夫晉景嗣靈成之後伯業不競楚莊方强<lb/>
　晉既無及於鄭乃不量力而輕與之戰林父不能節<lb/>
　制其屬又不能躬帥力戰楚師一乘倉卒莫措鼓於<lb/>
　軍中倡爲奔北書敗績深罪林父也城濮晉敗楚邲<lb/>
　則楚敗晉喜晉而惡楚者外之也外楚所以尊周也<pb n="29a"/>秋七月<lb/>
冬十有二月戊寅楚子滅蕭<lb/>
　楚得陳鄭又敗晉師遂求逞於宋蕭宋之附庸滅蕭<lb/>
　所以逼宋而威諸侯也蕭在宋南自楚至宋蓋千里<lb/>
　楚之患深矣<lb/>
晉人宋人衛人曹人同盟于清丘<lb/>
　宋與衛曹比鄰蕭滅而畏逼則懼而同欲倚晉然晉<lb/>
　與諸國不能任賢明政而徒要盟以禦楚末矣新城<pb n="29b"/>　同盟諸侯之散者復合已爲晉伯之衰今雖有懼難<lb/>
　聨交之心而謀之無成又在新城下矣故稱人以畧<lb/>
　之<lb/>
宋師伐陳衛人救陳<lb/>
　清邱之盟陳人不與宋伐之爲晉討貳也然陳有弑<lb/>
　君之亂晉初不能討比楚討之而定其君陳之服於<lb/>
　楚也固無足怪宋踐要盟而代晉責陳之貳亦不自<lb/>
　量矣附庸見滅不敢問楚而泄怒於陳故救陳者得<pb n="30a"/>　書救言陳無罪而被兵也然清邱方盟而衛顧背晉<lb/>
　以媚楚復何心哉兩有罪焉直書而義自見矣<lb/>
十有三年<lb/>
春齊師伐莒<lb/>
　左云恃晉而不事齊也間晉之不競而肆暴鞌之戰<lb/>
　所由肇端乎書師著用衆以凌小也<lb/>
夏楚子伐宋<lb/>
　楚滅蕭其志在宋宋不圖自固其本輕爲兵先伐楚<pb n="30b"/>　與國宋失計矣然宋以踐盟召兵晉不能救其何以<lb/>
　宗諸侯<lb/>
秋螽<lb/>
冬晉殺其大夫先縠<lb/>
　邲之敗林父實尸之即先縠違命先濟林父亦可令<lb/>
　軍毋動按法行辟乃林父既聼韓厥之言而同濟矣<lb/>
　魏錡趙旃重激楚怒倉卒無備而敗是林父身爲主<lb/>
　帥應爲誅首魏趙召釁僨師先縠剛愎専恣厥罪惟<pb n="31a"/>　均乃林父已復其位魏趙皆置不問事已逾年罪獨<lb/>
　歸縠可乎故稱國以殺而不去其官見其出於君與<lb/>
　大夫之喜怒而非正刑也<lb/>
十有四年<lb/>
春衛殺其大夫孔達<lb/>
　爲救陳故悦於晉也孔達尋陳衛之舊約而背晉之<lb/>
　新盟至欲以身紓國難其志可憫其事則舛矣今晉<lb/>
　來討而達以縊死非衛殺之也然進謀者臣制命者<pb n="31b"/>　君始則用其謀以行私既則用其死以謝過失君道<lb/>
　矣故稱國以殺而不去其官<lb/>
夏五月壬申曹伯夀卒<lb/>
晉侯伐鄭<lb/>
　邲之戰以救鄭也師不用命故敗今乃不知省徳而<lb/>
　務武不思制楚而殘鄭其圖伯也末矣<lb/>
秋九月楚子圍宋<lb/>
　宋不量已而伐陳固爲失計然楚爭中夏鄭服必次<pb n="32a"/>　及宋雖無釁亦不免於兵故始則滅蕭以逼之今又<lb/>
　使不假道以挑之伐之不屈繼之以圍得宋平而後<lb/>
　已甚矣楚之暴也是時晉莫急於救宋乃勞師於鄭<lb/>
　而置宋度外至比之鞭長不及鄭既不得宋復失之<lb/>
　楚氛日熾而晉遂一敗不振徒畏楚强而昧緩急之<lb/>
　宜故也<lb/>
葬曹文公<lb/>
冬公孫歸父㑹齊侯于榖<pb n="32b"/>　楚圍宋逾時其勢危矣宋入楚則次及齊魯然齊强<lb/>
　而魯弱畏楚尤甚欲兼事楚而懼齊責也故於㑹謀<lb/>
　之明年歸父㑹楚子則禀命於齊而齊許之可知矣<lb/>
　齊何以許之蓋楚使申舟聘齊未至而宋殺之齊楚<lb/>
　固欲交好矣<lb/>
十有五年<lb/>
春公孫歸父㑹楚子于宋<lb/>
　楚以無名不義圍宋已歴三時堅守不下宋志亦可<pb n="33a"/>　憫矣魯望國也縱不能救忍助虐乎乃㑹楚於宋城<lb/>
　之下使圍者益張受圍者益困而無望矣且兵未及<lb/>
　魯望風薦賄獨何心哉歸父㑹齊方還卽往㑹楚則<lb/>
　其謀可知矣<lb/>
夏五月宋人及楚人平<lb/>
　楚圍宋乆矣宋不下望救也楚千里而圍國乆不下<lb/>
　師老矣此與城濮之勢同晉復伯之機也晉不出而<lb/>
　魯㑹焉宋絶望故不得不與楚平不舉國而書人者<pb n="33b"/>　榖梁謂上下欲之是也華元以情告子反以義許之<lb/>
　宋不甘城下之盟楚子亦勉而從之也平先宋内辭<lb/>
　也亦著宋之義也而不救者之失亦見矣<lb/>
六月癸卯晉師滅赤狄潞氏以潞子嬰兒歸<lb/>
　潞氏赤狄之别種戎狄無爵其書爵必㑹受王命者<lb/>
　也潞之罪在其臣鄷舒執而戮之安定潞子改紀其<lb/>
　政而返可也滅其國而以其君歸何義乎且楚逞志<lb/>
　於宋坐視而不救狄無晉虞而妄興大師私利其土<pb n="34a"/>　悖矣故林父爲帥不書而書師責其失伯且惡暴也<lb/>
秦人伐晉<lb/>
　此秦桓公也曷爲稱人蓋秦以晉敗於楚乘隙而動<lb/>
　非義矣故秦伯自將稱人晉雖敗秦不書畧晉而責<lb/>
　秦也<lb/>
王札子殺召伯毛伯<lb/>
　王札子杜預曰王子札也生殺王之柄周衰諸侯旣<lb/>
　已專殺今内臣一朝而殺二卿王不能討王靈益墮<pb n="34b"/>　矣<lb/>
秋螽<lb/>
仲孫蔑㑹齊髙固于無婁<lb/>
　自齊惠後魯事齊漸怠宋之㑹又兼事楚齊蓋有以<lb/>
　議魯矣髙固娶於魯故蔑因固之出而往㑹焉以自<lb/>
　解於齊也本之不正惟事畏人亦可鄙矣<lb/>
初税畝<lb/>
　治地殷曰助周曰徹助别公私徹則通公私徹猶是<pb n="35a"/>　助耳宣之税畝左氏云榖出不過藉旣藉矣又履畝<lb/>
　而税之是過藉也變法以厚歛書初病其作俑以厲<lb/>
　民終於哀公則二猶不足矣<lb/>
冬蝝生<lb/>
　蝝螽子也周之冬夏之秋也榖將熟而蝝生災重及<lb/>
　民也天災洊至不畏天而剝民故謹而志之<lb/>
饑<lb/>
　宣再書饑矣加賦凶嵗坐視民死失君道矣<pb n="35b"/>十有六年<lb/>
春王正月晉人滅赤狄甲氏及留吁<lb/>
　晉滅潞氏猶有辭也甲氏其别種留吁尤其微者耳<lb/>
　復何罪而滅之使無遺類乎况欑函之㑹未幾而滅<lb/>
　狄者三大無信矣晉自爲楚敗惟務并狄土以自肥<lb/>
　其五伯之罪人矣士㑹爲將而書人深貶之也<lb/>
夏成周宣榭災<lb/>
　成周東都也宣榭宣王之榭也其制有堂無室以便<pb n="36a"/>　射宣王講武於此詩所謂復㑹諸侯於東都者是也<lb/>
　振衰戡亂以成中興之業其遺跡僅存遇災而燬天<lb/>
　示意以儆周也<lb/>
秋郯伯姬來歸<lb/>
　以自歸爲文有過而出也夫婦人倫之本風化之源<lb/>
　至於出則人倫變而教化衰矣張洽曰雖諸侯之尊<lb/>
　當謝不教而受之也<lb/>
冬大有年<pb n="36b"/>　十八年中屢書災僅一大有年亦云幸矣書之以爲<lb/>
　民慶也<lb/>
十有七年<lb/>
春王正月庚子許男錫我卒<lb/>
丁未蔡侯申卒<lb/>
夏葬許昭公<lb/>
葬蔡文公<lb/>
　自楚莊之强蔡許不見於經屬楚也宣公爲人計利<pb n="37a"/>　不顧義其初資齊得國獨厚於齊雖天王之尊盟主<lb/>
　之强猶簡其禮今則附楚蔡許爲楚之私皆㑹其葬<lb/>
　比事而其情見矣<lb/>
六月癸卯日有食之<lb/>
己未公㑹晉侯衛侯曹伯邾子同盟于斷道<lb/>
　榖梁曰同外楚也楚已得宋晉侯懼而爲此盟公雖<lb/>
　附楚因晉徴㑹又從晉也且當是時宋鄭陳蔡從楚<lb/>
　衛曹邾從晉而魯兩屬今晉侯親出而四君偕來故<pb n="37b"/>　書同然不修政自强而要盟以相固則亦末矣至徴<lb/>
　㑹於齊而齊侯以婦人之笑怒郤克是以有明春之<lb/>
　伐與成二年鞌之戰<lb/>
秋公至自㑹<lb/>
冬十有一月壬午公弟叔肸卒<lb/>
　諸侯之兄弟爲卿本其先君而書公子以别於今君<lb/>
　也其以事見而書兄及弟變文也義繫於事也至於<lb/>
　卒則非以事見而以人著矣肸不爲卿卒不應書其<pb n="38a"/>　書卒重其人也故不以貴别而以親通曰公弟賢之<lb/>
　也宣弑立肸心非之以義故不爲臣以親故不去得<lb/>
　弟道矣公於其卒有加禮故書叔録異數也肸不爲<lb/>
　卿而其後則世爲卿此叔氏之始也<lb/>
十有八年<lb/>
春晉侯衛世子臧伐齊<lb/>
　斷道同外楚而齊不與非義也苐齊爲伯餘惟晉文<lb/>
　之盛齊從之今晉伯衰矣能必齊之從乎且楚侵軼<pb n="38b"/>　中原晉不之問而勤師伐齊是避楚而殘夏也諸侯<lb/>
　齊秦爲大晉旣失秦今復怒齊楚莊不死將收卞莊<lb/>
　之利矣衛從之懲孔逹之殺也書世子譏也世子不<lb/>
　可以帥師也<lb/>
公伐把<lb/>
　魯把世婚僖文之世皆來朝宣立而不至不至義也<lb/>
　宣伐之適以自暴其惡而張把之義也<lb/>
夏四月<pb n="39a"/>秋七月邾人戕鄫子于鄫<lb/>
　賊在内曰弑自外曰戕戕者殘賊而殺之也人微者<lb/>
　繫以邾謀出邾子也前用鄫子今戕鄫子邾惡極矣<lb/>
　地以鄫罪鄫也用鄫子于邾而不報戕鄫子于鄫而<lb/>
　無衛鄫之臣子其罪大矣<lb/>
甲戌楚子旅卒<lb/>
　楚君自是始書卒蓋魯事之一如齊晉故從赴而書<lb/>
　書子正其爵也不葬者其僭號不可書故削之也楚<pb n="39b"/>　旅以前雖僭號猾夏至睥睨周鼎力爭諸侯則旅爲<lb/>
　尤横論者乃謂進之是以爵之貴之是以卒之失春<lb/>
　秋之㫖矣<lb/>
公孫歸父如晉<lb/>
　宣公之初一意事齊及楚圍宋卽使歸父㑹楚至晉<lb/>
　徴㑹公卽自徃㑹晉晉伐齊而齊服又使歸父聘晉<lb/>
　蓋惟利爲向背而已據傳歸父謀因晉力去三桓以<lb/>
　强公室但仲遂身爲大逆歸父嗣專國柄乃以已之<pb n="40a"/>　不正正人乎卽去三桓歸父亦一三桓也於公室何<lb/>
　益哉况不能以禮已亂而召外兵適以速禍耳宣此<lb/>
　舉爲失計矣是時晉政亦在强家又事晉未乆故所<lb/>
　謀無成<lb/>
冬十月壬戌公薨于路寢<lb/>
歸父還自晉至笙遂奔齊<lb/>
　還自晉事畢也至笙未及國也遂奔者君薨而家遣<lb/>
　不可以返也不言出自外奔也宣以仲遂立已而愛<pb n="40b"/>　歸父用之太專三桓忌之乆矣今又謀去三桓益重<lb/>
　其怨公薨而三怨作故奔夫遂之弑立爲子孫計耳<lb/>
　不旋踵而家遣子奔可鍳矣傳載季孫追論仲遂之<lb/>
　罪臧孫比而逐歸父不以君薨爲戚不以嗣君爲意<lb/>
　罪不容誅矣歸父聞君薨家遣墠帷成踊反命乎介<lb/>
　於禮有足觀者惜謀之不臧宜其及也<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直觧卷八<lb/>
<hi>辛未</hi>定王十有七年<hi>在位二十有一年子簡王立</hi>
成公<lb/>
　名黒肱宣公子也<lb/>
元年<lb/>
春王正月公即位<lb/>
二月辛酉葬我君宣公<pb n="1b"/>無氷<lb/>
　經三書無氷襄公二十八年春無事繋於春桓公十<lb/>
　四年二月無事繋於正月之事之後此則正二三月<lb/>
　皆有事繋於二月之事之後盖氷統亥子丑月為候<lb/>
　亥始氷丑則堅至寅而觧凍矣故以二月為限也此<lb/>
　恒燠之罰事闗天下而國亦與焉是時成公幼政在<lb/>
　三桓紀綱縱弛之應乎胡安國曰䇿書所載皆經邦<lb/>
　大訓人有㣲而不登其姓名事有小而不紀其夲末<pb n="2a"/>　至雨雹氷雪則<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>書盖天人一理也觀隂陽寒暑之<lb/>
　變以察其盈虚消息此敬天勤民慎於㣲之意每慎<lb/>
　於㣲王道偹矣<lb/>
三月作丘甲<lb/>
　此因謀齊難而益兵也邱甲邱出一甲也司馬法九<lb/>
　夫為井四井為邑四邑為邱四邱為甸甸賦車一乗<lb/>
　歩卒七十二人甲士三人是四邱共出三甲也今邱<lb/>
　出一甲則一甸四甲而士卒凡百人總一乗計之増<pb n="2b"/>　一甲矣積三甸計之増一乗矣作與初皆創立之名<lb/>
　而義不同食賦之額嵗嵗取之由初而及終也兵賦<lb/>
　之額有事用之有作而有止也然紊先王之制以重<lb/>
　困民則一也是時行父以齊之一笑怒齊邱甲之作<lb/>
　與後四卿之将皆行父故也其罪大矣<lb/>
夏臧孫許及晉侯盟于赤棘<lb/>
　行父當國憾齊人之納歸父又聞其将出楚師故結<lb/>
　晉晉既怒齊亦欲懐魯故不憚降尊而為此盟盖皆<pb n="3a"/>　以締私而分義不顧矣故書以譏之<lb/>
秋王師敗績于茅戎<lb/>
　不書戰不以戎抗王也至尊無敵無敵而有敗自敗<lb/>
　也戎非䏻敗王師王師自敗而已自治之道也自治<lb/>
　而天下定矣<lb/>
冬十月<lb/>
二年<lb/>
春齊侯伐我北鄙<pb n="3b"/>　魯背齊事晉故齊怨之第赤棘方盟齊師隨至伐魯<lb/>
　䘮而與晉為敵不待貶而罪見矣<lb/>
夏四月丙戌衛孫良夫帥師及齊師戰于新築衛師敗<lb/>
績<lb/>
　𫝊稱衛侵齊盖乗齊伐魯而𢷬虚耳齊知之即以伐<lb/>
　魯之師禦之新築則衛計不行矣良夫不聼石稷之<lb/>
　言而遽戰䘮師辱國故以良夫主此戰也衛書将書<lb/>
　帥師事起於衛明矣齊止書師其為伐魯之師明矣<pb n="4a"/>六月癸酉季孫行父臧孫許叔孫僑如公孫嬰齊帥師<lb/>
㑹晉郤克衛孫良夫曺公子首及齊侯戰于鞌齊師敗<lb/>
績<lb/>
　策書之體将舉元帥今魯四卿並書者各自将也既<lb/>
　作邱甲掃境興師也晉郤克與魯衛諸大夫皆有憾<lb/>
　於齊齊又伐魯敗衛故以北鄙新築為辭因以各泄<lb/>
　其憾是四國大夫之志乎此戰也齊師敗績有敗道<lb/>
　也無禮以生釁肆暴以結怨而又好勇輕敵宜其敗<pb n="4b"/>　也晉賞鞌之功作六軍而六卿専晉之機兆矣季孫<lb/>
　一怒掃境興師自是魯知有季不知有公矣良夫之<lb/>
　子林父逐君立君為衛亂首矣大夫専政兵革繁興<lb/>
　詐力相尚而禮若弁髦特書諸卿著當時之横而憂<lb/>
　其繼此之禍也<lb/>
秋七月齊侯使國佐如師己酉及國佐盟于袁婁<lb/>
　齊師既敗納賄求免卑亦甚矣曰如師盟不盟未可<lb/>
　知之辭也乃郤克恃勝以不義求多於齊為國佐正<pb n="5a"/>　辭所屈其氣遂餒而及之盟是晉欲盟而制盟反在<lb/>
　國佐也齊伐人而自伐晉侮人而自侮可鍳已<lb/>
八月壬午宋公鮑卒<lb/>
庚寅衛侯速卒<lb/>
取汶陽田<lb/>
　齊之賄也晉得寳而魯衛各得侵地其書取與僖公<lb/>
　取濟西田同<lb/>
冬楚師鄭師侵衛<pb n="5b"/>　衛從晉伐齊故楚假救齊之名以侵衛鄭序楚下聼<lb/>
　楚役也稱師用衆也晉既用傾國之師以勝齊遂無<lb/>
　力救衛而十一國胥從楚矣楚居䘮而伐䘮鄭黨楚<lb/>
　而殘夏晉争小而失大均罪也<lb/>
十有一月公㑹楚公子嬰齊于蜀<lb/>
　㩀𫝊楚師侵衛遂侵我師於蜀而不書侵何也師方<lb/>
　向魯三桓遽使公出迎未成乎侵也以望國之君㑹<lb/>
　荆蠻之臣不諱公何也著三桓之惡也楚師本為救<pb n="6a"/>　齊而鞌之戰季與叔實主之恐身被執辱故以公當<lb/>
　之也侯伯以嘉禮㑹盟三桓徃與抗禮楚臣帥師以<lb/>
　來使公辱焉比事以觀不臣之惡著矣楚卿書公子<lb/>
　自此始其勢日强不得不詳之也<lb/>
丙申公及楚人秦人宋人陳人衛人鄭人齊人曹人邾<lb/>
人薛人鄫人盟于蜀<lb/>
　楚主盟也魯無立志先諸夏而徃㑹由是楚召盟而<lb/>
　諸國皆至矣書公及深責魯也嬰齊之出稱師著其<pb n="6b"/>　衆也㑹書名責其抗也盟書人抑其强也諸國之大<lb/>
　夫皆稱人惡其替也胥天下而從楚不足序矣新城<lb/>
　從晉大夫盟此從楚大夫盟變愈下矣<lb/>
三年<lb/>
春王正月公㑹晉侯宋公衛侯曹伯伐鄭<lb/>
　鄭從楚猾夏晉伐之宜矣第衛方被侵畏楚不出諸<lb/>
　國盟蜀畏楚不争楚去而乃出乎晉之無能甚矣宋<lb/>
　衛倐楚倐晉恥也楚來公首從之楚去公首背之抑<pb n="7a"/>　又甚矣宋衛未葬從戎罪也然從晉令晉亦有責焉<lb/>
　耳<lb/>
辛亥葬衛穆公<lb/>
二月公至自伐鄭<lb/>
甲子新宫災三日哭<lb/>
　昭穆之廟皆曰宫舊主遷新主入必新之新者易檐<lb/>
　改塗而已是時宣公方入廟不稱諡而稱新宫者以<lb/>
　災故不忍言也三日哭哀也無譏焉以災書耳<pb n="7b"/>乙亥葬宋文公<lb/>
　七月而葬盖以厚而踰時且疑於王禮也宋君背殯<lb/>
　從戎而以厚葬明孝悖矣<lb/>
夏公如晉<lb/>
　拜汶陽之田也且䘮畢而朝以事周者事晉也<lb/>
鄭公子去疾帥師伐許<lb/>
　許恃楚而不事鄭鄭以此伐之然鄭且背晉而専事<lb/>
　楚何以責許乎鄭受晉伐又伐許以怒楚是兼搆晉<pb n="8a"/>　楚也况許者鄭之南蔽也盍釋許以為外扞而自撤<lb/>
　之失計矣<lb/>
公至自晉<lb/>
秋叔孫僑如帥師圍棘<lb/>
　棘不繋國内邑也公羊曰汶陽之邑也復故地而民<lb/>
　不服者税畝邱甲賦繁役重棘不願為之民也成公<lb/>
　不修徳政以来之而命将興師環而攻焉失撫綏之<lb/>
　義矣<pb n="8b"/>大雩<lb/>
晉郤克衛孫良夫伐廧咎如<lb/>
　赤狄之餘也㓕人國而不留餘不仁甚矣徒逐利焉<lb/>
　耳良夫每從郤氏之役同惡也<lb/>
冬十有一月晉侯使荀庚来聘衛侯使孫良失来聘丙<lb/>
午及荀庚盟丁未及孫良夫盟<lb/>
　㩀𫝊二卿使来聘且尋盟盖皆有君命也然来止言<lb/>
　聘而别言盟者聘以結好盟以質疑重好而惡疑也<pb n="9a"/>　不書公諱之也庚於晉班在三良夫於衛則上卿也<lb/>
　先盟庚非禮也蔑周班而懼伯主也<lb/>
鄭伐許<lb/>
　再伐許也惡鄭也不書人與師闕也<lb/>
四年<lb/>
春宋公使華元来聘<lb/>
　宋未甞聘魯此繼晉衛而来聘盖因三年㑹伐鄭而<lb/>
　相結耳衛與宋皆未終䘮而交聘非禮矣<pb n="9b"/>三月壬申鄭伯堅卒<lb/>
把伯来朝<lb/>
　杜預曰将出叔姬先修朝禮言其故<lb/>
夏四月甲寅臧孫許卒<lb/>
公如晉<lb/>
　公以蜀之盟背晉從楚内有懼焉故比年如晉不知<lb/>
　過恭反以召侮矣<lb/>
葬鄭襄公<pb n="10a"/>秋公至自晉<lb/>
　㩀𫝊公以晉侯不敬欲求成於楚行父諫之而止家<lb/>
　鉉翁曰魯成中無主故楚之强足以動之而乞盟晉<lb/>
　之慢足以移之而思叛從楚如晉偹書之而其失著<lb/>
　矣<lb/>
冬城鄆<lb/>
　鄆即汶陽之一邑魯既得汶陽故城鄆以自固雖時<lb/>
　亦書重役民也<pb n="10b"/>鄭伯伐許<lb/>
　三伐許矣既速葬以儉親遂背䘮而為暴且未逾年<lb/>
　而書爵已成君也不子矣<lb/>
五年<lb/>
春王正月把叔姬来歸<lb/>
　去年把伯来朝言其故則把伯固有辭矣故以自歸<lb/>
　為文<lb/>
仲孫蔑如宋<pb n="11a"/>　報華元也<lb/>
夏叔孫僑如㑹晉荀首于糓<lb/>
　糓齊地他國大夫非過吾境而使大夫徃㑹之非禮<lb/>
　也汪克寛曰自文公十一年彭生㑹郤缺宣公十五<lb/>
　年蔑㑹髙固自是大夫㑹大夫率以為常魯政在三<lb/>
　家晉政在六卿是可見矣<lb/>
梁山崩<lb/>
　梁山夲在韓國以㓕於晉遂為晉有崩不繋晉為天<pb n="11b"/>　下記異也<lb/>
秋大水<lb/>
冬十有一月己酉天王崩<lb/>
　定王也桓王以後政不行於列國定王以後政不行<lb/>
　於畿内不書葬魯不㑹也<lb/>
十有二月己丑公㑹晉侯齊侯宋公衛侯鄭伯曹伯邾<lb/>
子杞伯同盟于蟲牢<lb/>
　齊自戰鞌之後服於晉兩君未相見也鄭屢伐許楚<pb n="12a"/>　人怒焉欲從晉故大㑹以謀之定齊於新服反鄭於<lb/>
　乆叛合宋魯衛曹邾把而申命之此復伯之機哉然<lb/>
　天王新䘮而㑹盟不廢無王之罪視他盟有加矣<lb/>
六年<lb/>
春王正月公至自㑹<lb/>
　㑹晉之後晏然歸國書自㑹而不奔王䘮之罪著矣<lb/>
二月辛巳立武宫<lb/>
　武宫武公之宫武公周公九世孫成公十一世祖也<pb n="12b"/>　佐宣王征伐有功故諡武諸侯五廟而魯六廟太廟<lb/>
　太室不毁二昭二穆迭毁則武宫之毁乆矣左氏謂<lb/>
　季文子以鞌之功立武宫而服䖍以為禱武公而勝<lb/>
　故再立其宫公羊傳曰立者不宜立也盖季孫之罪<lb/>
　也<lb/>
取鄟<lb/>
　鄟附庸國也書取諱内㓕也<lb/>
衛孫良夫帥師侵宋<pb n="13a"/>　晉令也宋以國難辭㑹故也前楚荘圍宋九月晉不<lb/>
　之救蟲牢之盟宋實與焉未有貳心諸侯未歸又謀<lb/>
　再㑹晉令實繁乃尤宋辭㑹使衛侵之不亦過乎良<lb/>
　夫屢帥師専也<lb/>
夏六月邾子來朝<lb/>
公孫嬰齊如晉<lb/>
　受侵宋之命也公比年如晉大夫又繼徃焉伯政之<lb/>
　煩苛小國之困敝具見矣<pb n="13b"/>壬申鄭伯費卒<lb/>
秋仲孫蔑叔孫僑如帥師侵宋<lb/>
　魯與宋甞㑹矣甞聘矣甞同盟矣晉命伐之不敢以<lb/>
　義諭晉而遽伐其國可乎况國之大事惟戎聼命於<lb/>
　人而輕用之其何䏻國戰鞌四卿並書此又二卿並<lb/>
　書大夫益强也<lb/>
楚公子嬰齊帥師伐鄭<lb/>
　鄭背楚即晉是改過遷善也且又居䘮嬰齊伐之不<pb n="14a"/>　義甚矣楚大夫帥師至此始見於經盖政在大夫列<lb/>
　國皆然嬰齊固效尤耳<lb/>
冬季孫行父如晉<lb/>
　㩀𫝊賀遷也晉遷新田擇利自便盖常事耳故不書<lb/>
　或曰復侵宋之命也<lb/>
晉欒書帥師救鄭<lb/>
　鄭即晉而楚伐之不得不救遇楚於繞角而楚師還<lb/>
　救鄭之義伸矣乃又移師侵蔡則無名矣復遇楚於<pb n="14b"/>　桑隧而晉師還蓋謀之不臧而知難而退也書以予<lb/>
　其救而其侵蔡而避楚則畧之予善良而恕其不及<lb/>
　也<lb/>
七年<lb/>
春王正月鼷鼠食郊牛角改卜牛鼷鼠又食其角乃免<lb/>
牛<lb/>
　牲變也郊牛牲之至重者鼷鼠乃得而食其角乎一<lb/>
　食猶曰偶也再食則非人之所能備矣盖魯之僣郊<pb n="15a"/>　天本不享鼷鼠之災又天意之不允於魯也程端學<lb/>
　曰時成公幼弱三桓擅政鼷鼠食郊牛角天示譴也<lb/>
　不知懼而又食其角天譴深矣<lb/>
吴伐郯<lb/>
　吳太伯之後其始見經止舉國外之也為其踵楚而<lb/>
　僣號也伐郯猾夏也楚患未艾吴復興矣<lb/>
夏五月曹伯來朝<lb/>
　曹為魯兄弟之國僖文以後屢朝於魯魯未甞報聘<pb n="15b"/>　以其小故也邦交之非禮可知矣<lb/>
不郊猶三望<lb/>
　凡書免牲免牛即不郊也正月書免牛則日至不郊<lb/>
　可知今五月則祈糓亦過時矣既不郊何以書蓋魯<lb/>
　以五月而三望也猶之云者可已而不已之辭也不<lb/>
　時且非禮也<lb/>
秋楚公子嬰齊帥師伐鄭<lb/>
公㑹晉侯齊侯宋公衛侯曹伯莒子邾子把伯救鄭<pb n="16a"/>　再救鄭也伯職修矣前之救猶大夫今則九國之君<lb/>
　親将不踰時而皆至鄭恃以不屈於楚盟蜀之後晉<lb/>
　伯復延頼有此耳故書以予之<lb/>
八月戊辰同盟于馬陵<lb/>
　晉兩救鄭皆未至而楚師退楚之兵力猶未衂也諸<lb/>
　侯蓋同懼楚故晉於救兵未返即為此盟所以釋諸<lb/>
　侯之懼而弭其貳楚也<lb/>
公至自㑹<pb n="16b"/>　諸侯㑹而楚師退不煩兵而已得救鄭之善故即以<lb/>
　㑹至<lb/>
吴入州來<lb/>
　州来楚附庸國吴楚之介要地也吴本属楚晉使巫<lb/>
　臣於吴教之叛楚凡属楚者吴盡取之嬰齊奔命於<lb/>
　吴不暇内侵其鋒遂挫然目前遺楚以害後且自樹<lb/>
　其敵盖不强於政治而藉外助終非善計也<lb/>
冬大雩<pb n="17a"/>　旱也周之冬夏之秋也<lb/>
衛孫林父出奔晉<lb/>
　林父良父子也孫氏世執衛政而外結晉之强家故<lb/>
　見惡於君遂奔晉後由晉復歸為衛患者㡬四十年<lb/>
　盖晉之强家為之援也晉君不知大義聼於强家庇<lb/>
　亂臣以危人國而已之國亦且隂為强家所移是可<lb/>
　鍳矣<lb/>
八年<pb n="17b"/>春晉侯使韓穿來言汶陽之田歸之于齊<lb/>
　汶陽之田本魯地而侵於齊鞌之戰晉令齊反之魯<lb/>
　今齊服晉而屢從晉役矣晉又思悦齊仍奪而與之<lb/>
　來言者義不可而强為言也盖脅之也不義且失信<lb/>
　矣反已之故曰歸得非其有曰取前於魯言取今於<lb/>
　齊言歸何也蓋藉晉之力而不能要於道雖已田猶<lb/>
　非已之田也故曰取順晉之命而不敢執夫義雖已<lb/>
　田一若齊之田也故曰歸其曰歸之于齊者歸非其<pb n="18a"/>　所也<lb/>
晉欒書帥師侵蔡<lb/>
　與楚争蔡也大國争衡小國受敗前於鄭書救喜之<lb/>
　也此於蔡書侵陋之也聖人之情見矣<lb/>
公孫嬰齊如莒<lb/>
　與莒通也魯甞平莒郯莒不肯屢伐之蟲牢之盟莒<lb/>
　人在焉故與之通後復脅於晉而伐莒魯之邦交如<lb/>
　是乎<pb n="18b"/>宋公使華元來聘<lb/>
　元非専行聘也兼為宋公圖婚爾故繼書納幣<lb/>
夏宋公使公孫夀來納幣<lb/>
　婚禮不稱主人而書宋公使者無母之辭納幣不書<lb/>
　此何以書錄伯姬也内女惟紀叔姬宋伯姬書之特<lb/>
　詳賢之也納幣本可畧而不略斯以見其賢故特書<lb/>
　之也嗣此書来媵書致女辭繁不殺皆此意也将有<lb/>
　其終故錄其始也<pb n="19a"/>晉殺其大夫趙同趙括<lb/>
　同括之殺由趙荘姬譛以将為亂也晉君信之而欒<lb/>
　郤徴之故稱國以殺而不去其官然趙氏子孫以無<lb/>
　罪死其亦盾専晉之禍歟<lb/>
秋七月天子使召伯來賜公命<lb/>
　天子天王通稱也經書天王二十五此書天子書錫<lb/>
　命二此書賜命且公糓亦皆作錫命盖𫝊寫誤耳魯<lb/>
　成未甞入覲又無功徳可褒錫命何為哉王於魯凡<pb n="19b"/>　三錫命桓終未入覲追錫之也文不待入覲預錫之<lb/>
　也成八年未覲就錫之也爵命天子所以御天下而<lb/>
　輕用之王靈替矣<lb/>
冬十月癸夘把叔姬卒<lb/>
　内女來歸不書卒齊子叔姬郯伯姬是也此以把伯<lb/>
　逆其䘮以歸不可以不書絶於把而仍以把目之示<lb/>
　從一之義也<lb/>
晉侯使士燮來聘<pb n="20a"/>叔孫僑如㑹晉士燮齊人邾人伐郯<lb/>
　吴伐郯晉不能救力屈而服於吴豈其得已哉晉遽<lb/>
　興師伐之是小國無所依庇而交受兵也昔已失之<lb/>
　楚今又用之吴深責晉也魯與郯婚廹於强令亦非<lb/>
　也<lb/>
衛人來媵<lb/>
　媵不書此何以書錄伯姬也錄伯姬曷為書其媵後<lb/>
　有晉齊焉見大國之皆來也程子曰一女之賢尚聞<pb n="20b"/>　於諸侯况君子乎<lb/>
九年<lb/>
春王正月把伯來逆叔姬之䘮以歸<lb/>
　把伯以叔姬為賢初不當出以為不賢則䘮不當歸<lb/>
　㩀𫝊魯請之昔何以受之今何以請之胥失之矣<lb/>
公㑹晉侯齊侯宋公衛侯鄭伯曹伯莒子把伯同盟于<lb/>
蒲<lb/>
　無事而復盟諸侯懼貳也晉自馬陵之後受林父之<pb n="21a"/>　奔以隙衛反汶陽之田以擕魯力不敢問楚而侵蔡<lb/>
　威不足及吴而伐郯不知自反乃以威制而約束之<lb/>
　雖屢盟奚益哉春秋書同盟有喜其䏻同者有幸其<lb/>
　猶同者有危其僅同而終将不同者隨事考之可矣<lb/>
公至自㑹<lb/>
二月伯姬歸于宋<lb/>
　内女之歸常事耳常事可畧而書錄伯姬也<lb/>
夏季孫行父如宋致女<pb n="21b"/>　致女不書此何以書錄伯姬也程子曰古者三月廟<lb/>
　見始成婦也父母使人安之謂之致女魯重伯姬故<lb/>
　使卿致<lb/>
晉人來媵<lb/>
　晉伯國也伯姬之賢聞於四鄰故亦来媵<lb/>
秋七月丙子齊侯無野卒<lb/>
晉人執鄭伯晉欒書帥師伐鄭<lb/>
　春㑹於蒲鄭方從晉楚人以重賂求鄭鄭畏楚之强<pb n="22a"/>　而復貪其利竊㑹於鄧信有罪矣然旋復朝晉是終<lb/>
　未敢背晉也而遽執之暴矣何以知其來朝既未侵<lb/>
　伐亦非㑹盟而直書執來朝可知也執其君旋伐其<lb/>
　國是欲出其不意而㓕之耳何以服鄭伯而慰鄭人<lb/>
　之望後雖暫從晉而卒從楚撓中國者凡二十年尚<lb/>
　誰咎哉故執稱人責其無王伐稱師惡其肆虐<lb/>
冬十有一月葬齊頃公<lb/>
楚公子嬰齊帥師伐莒庚申莒潰<pb n="22b"/>　㩀𫝊楚侵陳以救鄭又自陳伐莒不書救鄭者不赴<lb/>
　鄭而侵陳非可言救鄭也亦不書侵陳者楚志不在<lb/>
　陳而在深入以撓晉也書莒潰責晉也馬陵與蒲莒<lb/>
　方同盟又非逺國而不救何哉莒小國豈足抗楚其<lb/>
　無偹之罪可畧也且素與楚隔豈意楚之直犯其國<lb/>
　哉左氏不責諸侯無謀而責莒無偹非春秋意矣<lb/>
楚人入鄆<lb/>
　左𫝊以鄆為莒邑但莒已潰矣入其旁邑不足書矣<pb n="23a"/>　此盖文十二年行父所城者崔彦直曰鄆魯邑也是<lb/>
　也入魯邑宜先有侵伐之文今止書入者莒既潰乗<lb/>
　勢以入鄆未可言侵伐也楚人㣲者也嬰齊在莒别<lb/>
　以偏師入鄆也書入鄆危魯也楚猾夏之道二其一<lb/>
　徑蔡以争鄭其一由徐而病魯<lb/>
秦人白狄伐晉<lb/>
　宣公十五年秦伐晉晉未甞報晉何負於秦哉今楚<lb/>
　伐莒以撓晉秦且結狄以攻晉是黨楚猾夏也故書<pb n="23b"/>　以惡之白狄介秦晉迭用之以互相伐均罪也然其<lb/>
　禍實晉唘之<lb/>
鄭人圍許<lb/>
　鄭伯未釋也而圍許盖示以不急君故不畏晉而激<lb/>
　晉鄭人欲以是為歸君之術也秦獲晉恵恵卒返國<lb/>
　則晉之歸君得其道也不此之為而用詐且君在外<lb/>
　而復立君階之亂矣是當國大臣之罪也<lb/>
城中城<pb n="24a"/>　經書城中城二定公六年糓梁傳曰非外民也非猶<lb/>
　譏也則中城盖在郛之内矣諸侯守在四境已非有<lb/>
　道况降而城中城乎且勞民以外民君誰與守<lb/>
十年<lb/>
春衛侯之弟黒背帥師侵鄭<lb/>
　晉既執鄭伯以伐鄭又命衛伐之不義甚矣衛從令<lb/>
　而助虐亦非也葉夢得曰黒背何以稱弟兵凶戰危<lb/>
　不以其可将者将焉而私其弟非愛弟之道也胡安<pb n="24b"/>　國曰黒背生公孫剽孫林父出衛侯衎而立剽剽之<lb/>
　立盖䝉父寵也與齊無知同特書以為後戒<lb/>
夏四月五卜郊不從乃不郊<lb/>
　三月郊時也於二月下旬卜之歴旬而一卜至三月<lb/>
　中旬三卜不從時已極矣僖公之四卜强也五卜凟<lb/>
　神甚矣<lb/>
五月公㑹晉侯齊侯宋公衛侯曹伯伐鄭<lb/>
　晉執鄭伯乆而不釋而鄭亦不求君也且立君矣晉<pb n="25a"/>　不得已伐而歸之以求成非義而勤諸侯以勦民悖<lb/>
　矣經於十三年書鄭伯從晉伐秦則此時鄭伯歸於<lb/>
　鄭可知不書者晉强納之非歸也<lb/>
齊人來媵<lb/>
　諸侯娶女二國媵之衛晉已偹數矣齊復來媵伯姬<lb/>
　雖賢固踰制矣魯與宋不辭非禮也<lb/>
丙午晉侯獳卒<lb/>
秋七月公如晉<pb n="25b"/>　奔䘮送葬皆臣子事也晉䘮而公親徃焉是以事王<lb/>
　者事晉也時晉疑魯貳於楚止公使送葬是以王禮<lb/>
　自居也故削其葬以正無王之戮<lb/>
冬十月<lb/>
十有一年<lb/>
春王三月公至自晉<lb/>
　凡九月而至乆也左氏傳曰晉人以公為貳於楚故<lb/>
　止公請受盟而後使歸<pb n="26a"/>晉侯使郤犨來聘己丑及郤犨盟<lb/>
　公方至而犨隨來陽為聘而實要盟也公敵大夫辱<lb/>
　也故諱不書公<lb/>
夏季孫行父如晉<lb/>
　報聘也黄仲炎曰晉止公九月而歸之其聘魯者豈<lb/>
　親魯哉疑其叛而要之也魯辱於晉猶繼朝而聘豈<lb/>
　徳晉哉畏其威而謟之也晉以要結為信魯以謟事<lb/>
　為禮<pb n="26b"/>秋叔孫僑如如齊<lb/>
　魯自鞌之戰結怨於齊後雖㑹伐來媵而聘問未修<lb/>
　今既見疏於晉恐齊乗間而復怨故通舊好未㡬而<lb/>
　求婚焉乃齊卒未報聘是知國務自强左右求免非<lb/>
　善䇿也<lb/>
冬十月<lb/>
十有二年<lb/>
春周公出奔晉<pb n="27a"/>　按左氏周公楚惡恵襄之逼且與伯輿争政不勝怒<lb/>
　而出王使劉子復之盟而入三日復出奔晉是無王<lb/>
　也是将挟晉以抗王也而晉敢受其逋逃均罪也王<lb/>
　臣書奔者三周公楚去位者也故言出王子瑕王子<lb/>
　朝皆為逆亂而非去位者也故不言出<lb/>
夏公㑹晉侯衛侯于𤨏澤<lb/>
　公被止於晉又要盟公有憾焉今晉厲新立将合諸<lb/>
　侯以伐秦恐魯不至故㑹之釋怨修好也衛素睦於<pb n="27b"/>　晉又睦於魯故衛侯亦與焉<lb/>
秋晉人敗狄于交剛<lb/>
　宣成之世晉每有事於狄夫欲圖伯當先攘楚雖秦<lb/>
　猶宜置之况狄乎故書以譏之<lb/>
冬十月<lb/>
十有三年<lb/>
春晉侯使郤錡來乞師<lb/>
　師制於王無王命而用人之師已為罪矣自伯主興<pb n="28a"/>　而徴師於諸侯是直竊王之權其罪益大然事茍合<lb/>
　義春秋錄之功首罪魁不相揜也今晉将伐秦以自<lb/>
　報私怨恐諸侯不從以乞為辭庶無不應乃以濟其<lb/>
　欲耳春秋即如其辭以書之者盖因以正從來徴師<lb/>
　者之罪尊王也又以重民也僖公二十六年書如晉<lb/>
　乞師此書來乞師魯内也晉伯也一以乞為名聖人<lb/>
　之情見矣<lb/>
三月公如京師<pb n="28b"/>　凡公如他國皆朝也則如京師亦朝也乃僖公二十<lb/>
　八年兩書朝于王所而此不言朝者河陽踐土晉侯<lb/>
　召王而以諸侯朝之其意主於朝而其召王則悖矣<lb/>
　故書公朝于王所言不得其所也此則晉乞師以伐<lb/>
　秦道出京師不可越王而徃因朝焉倘非㑹伐何朝<lb/>
　王之有其意不在於朝故書公如京師言不可為朝<lb/>
　也夫諸侯朝王止見於僖成二公而僖則行其事而<lb/>
　非其道成則修其文而無其實春秋因文以示義而<pb n="29a"/>　諸侯罪之輕重具見<lb/>
夏五月公自京師遂㑹晉侯齊侯宋公衛侯鄭伯曹伯<lb/>
邾人滕人伐秦<lb/>
　自京師㑹伐則諸侯皆㑹京師可知而公之來為伐<lb/>
　秦不為朝王明矣程子曰以伐秦為遂事明朝王為<lb/>
　重<lb/>
曹伯廬卒于師<lb/>
　為晉復怨而卒於外曹可憫晉可責矣<pb n="29b"/>秋七月公至自伐秦<lb/>
　以伐秦告廟盖當時㡬不知朝王之當重而以伐秦<lb/>
　為重矣夫書如不書朝著其慢也所以正事君之義<lb/>
　以如為本事伐為繼事嚴其防也所以存尊君之禮<lb/>
　以伐秦致誅其意也所以明忠君之誠一事而三致<lb/>
　意焉維大倫以詔後世其㫖逺矣<lb/>
冬葬曹宣公<lb/>
十有四年<pb n="30a"/>春王正月莒子朱卒<lb/>
夏衛孫林父自晉歸于衛<lb/>
　晉容衛有罪之逋逃而復納之書自晉深罪晉也昔<lb/>
　良夫屢從郤氏之役郤氏専晉故林夫倚以返國要<lb/>
　君也要君者出君之漸也<lb/>
秋叔孫僑如如齊逆女<lb/>
　逆女常事何以書譏失時也䘮畢即位娶元妃以奉<lb/>
　粢盛孝也成公䘮畢十二年矣不已晏乎<pb n="30b"/>鄭公子喜帥師伐許<lb/>
　四伐許矣鄭介晉楚為二國所必争而鄭每於息争<lb/>
　之時又自以兵陵小是更相吞噬也非義甚矣而晉<lb/>
　不問也越明年許遷于葉避鄭以依楚襄三年晉荀<lb/>
　罃反以從楚討許何歟<lb/>
九月僑如以夫人婦姜氏至自齊<lb/>
　僑如不氏以事冄見省文也婦有姑也時穆姜存焉<lb/>
冬十月庚寅衛侯臧卒<pb n="31a"/>秦伯卒<lb/>
十有五年<lb/>
春王二月葬衛定公<lb/>
三月乙巳仲嬰齊卒<lb/>
　魯有兩嬰齊均公孫也前書公孫嬰齊叔肸子也此<lb/>
　則仲遂子歸父弟也遂之立也已賜氏故魯人以仲<lb/>
　為别而舊史因之也遂與行父比而為逆歸父欲去<lb/>
　三桓故逐歸父而立嬰齊以後仲遂一逐一立皆行<pb n="31b"/>　父操之也大逆如遂仍世為卿尚能國乎<lb/>
癸丑公㑹晉侯衛侯鄭伯曹伯宋世子成齊國佐邾人<lb/>
同盟于戚<lb/>
　十三年曹伯卒負芻殺世子而自立晉不䏻即請於<lb/>
　王帥諸侯以舉九伐之典今逾三年矣假他事以會<lb/>
　而與之盟是列姦於㑹也他日曺人請君於晉曰若<lb/>
　有罪則君列諸㑹矣使得藉口以開釋姦之門舉動<lb/>
　可不慎哉衛背䘮非禮也宋世子來宋公疾也<pb n="32a"/>晉侯執曹伯歸于京師<lb/>
　執曹伯討其簒也近於義矣不敢自治而歸于京師<lb/>
　近於禮矣第欲討之勿盟可也同盟而執是誘執也<lb/>
　於義為不光王命執而執之禮也擅執之縱歸于京<lb/>
　師命猶出於晉也於禮為不恭然入春秋來諸侯相<lb/>
　執者多矣此猶差善於彼故書晉侯盖與之也<lb/>
公至自㑹<lb/>
夏六月宋公固卒<pb n="32b"/>楚子伐鄭<lb/>
　鄭伐許故也鄭昔伐許楚不問以鄭方即楚耳今改<lb/>
　從晉故伐之<lb/>
秋八月庚辰葬宋共公<lb/>
　三月而葬速也䘮禮之茍可知矣<lb/>
宋華元出奔晉<lb/>
　宋亂也蕩山作亂元欲討恐不勝故奔晉借援也<lb/>
宋華元自晉歸于宋<pb n="33a"/>　自晉因晉力也<lb/>
宋殺其大夫山<lb/>
　華元殺之也元為國正卿乆執政柄不能弭亂於未<lb/>
　然迨已亂而借外援其謀下矣然猶非為私故書國<lb/>
　殺盖制在晉權在元而宋君亦知其討亂而聼之也<lb/>
　山不氏宋以罪討故赴不以氏因舊史也山有罪猶<lb/>
　書大夫者存王禁也<lb/>
宋魚石出奔楚<pb n="33b"/>　山黨也懼及故奔君子雖違不適仇國宋為中國之<lb/>
　樞楚所必争而魚石托焉楚因助魚石而入彭城㡬<lb/>
　至覆宋則魚石之罪大矣<lb/>
冬十有一月叔孫僑如㑹晉士燮齊髙無咎宋華元衛<lb/>
孫林父鄭公子鰌邾人㑹吴于鍾離<lb/>
　兩㑹也先則内大夫與外大夫㑹後則諸國與吴㑹<lb/>
　也鍾離吴地徃㑹之也㑹吴者晉志也諸國從晉而<lb/>
　已若止書僑如㑹諸國大夫而吴亦列序焉則徃㑹<pb n="34a"/>　之迹不具失事實矣且列國皆大夫吴其君也列序<lb/>
　則吴君居下亂名分矣惟初㑹首晉再㑹殊吴而事<lb/>
　實既得名分亦彰矣吴君而舉國削其僣也大夫不<lb/>
　可敵諸侯諸侯不可僣天子也書晉㑹責晉也黄池<lb/>
　之争盟此㑹啟之矣<lb/>
許遷于葉<lb/>
　避鄭而依楚雖楚遷之一以自遷為文罪鄭也抑以<lb/>
　責許也楚豈可依之國哉自是四遷轉徙流離不可<pb n="34b"/>　為國故卒為鄭㓕王綱既失伯政復衰小國無以自<lb/>
　存可哀已<lb/>
十有六年<lb/>
春王正月雨木氷<lb/>
　記異也周正建子宜雪而雨上温也著木而氷下寒<lb/>
　也<lb/>
夏四月辛未滕子卒<lb/>
鄭公子喜帥師侵宋<pb n="35a"/>　晉侯執鄭伯而再伐其國㡬亡鄭故楚乗隙以賂要<lb/>
　鄭鄭遂决從楚然怨晉而叛晉情可原也黨楚而猾<lb/>
　夏罪莫逭也<lb/>
六月丙寅朔日有食之<lb/>
晉侯使欒黶來乞師<lb/>
　将伐鄭也視伐秦為有名矣來乞師自卑也故孟獻<lb/>
　子曰有勝矣伯國之患在驕不在卑<lb/>
甲午晦晉侯及楚子鄭伯戰于鄢陵楚子鄭師敗績<pb n="35b"/>　晉師為伐鄭而出不書伐鄭者鄭聞晉師而告楚楚<lb/>
　子遽來故止言戰也上書乞師無他國㑹戰者不暇<lb/>
　俟諸侯之至也敗績繋楚子者君傷則君重於師也<lb/>
　晉靈成景三世積衰其諸卿内慢其君外怯於敵自<lb/>
　邲之敗大勢去矣今楚又令鄭侵宋宋不支諸侯将<lb/>
　從風而靡厲公䏻於積衰之後不假外助一戰勝楚<lb/>
　㡬與城濮等矣第城濮之勝經營有素一戰而伯猶<lb/>
　且不喜而憂知一勝未可恃也厲勝鄢陵豈有成謀<pb n="36a"/>　亦倖而已乃既勝而驕侈信讒以致内亂士燮始終<lb/>
　致儆良有以也經書楚敗績以紀其功後即事以著<lb/>
　驕侈致禍之迹勸戒昭矣<lb/>
楚殺其大夫公子側<lb/>
　師敗而将誅固法之常然主兵者将御将者君嬰齊<lb/>
　與側素不相能楚子在軍無以御之使敵國謀臣窺<lb/>
　其間而敗楚乃獨歸咎於側而嬰齊反藉是以擠側<lb/>
　則非法之平矣故稱國以殺且書大夫者以王制律<pb n="36b"/>　楚之専兼書公子者以公族之近病楚之不審也<lb/>
秋公㑹晉侯齊侯衛侯宋華元邾人于沙隨不見公<lb/>
　鄢陵之戰公以内難而後期故晉侯不見公第魯去<lb/>
　鄢陵逺矣乞師與戰在一月之内為期已廹况有内<lb/>
　難乎晉遽怒魯不恕矣且不至者獨魯哉偏怒魯不<lb/>
　公矣盖有譛者僑如也有受賂而主其譛者郤犨也<lb/>
　晉侯勝而驕故不盡物情而信讒不恤鄰患而輕怒<lb/>
　不見公而不諱者見公之可見也晉之過非公之恥<pb n="37a"/>　也<lb/>
公至自㑹<lb/>
　内有難外不禮於伯主其至危之也以㑹至者見公<lb/>
　之無愧於㑹也<lb/>
公㑹尹子晉侯齊國佐邾人伐鄭<lb/>
　尹子王卿士子爵鄢陵之戰鄭雖敗而猶不服故晉<lb/>
　假王命且援王臣以涖之盖晉伯中衰厲公事周頗<lb/>
　謹執罪歸京師興師禀王命豈尊王哉挟天子以令<pb n="37b"/>　諸侯也春秋不與諸侯用王師故文公三年晉救江<lb/>
　王叔桓公不書成公十三年晉伐秦劉子成子不書<lb/>
　而此書之者救江則䖏父上抗伐秦則厲公復怨今<lb/>
　㑹王臣討貳差善於彼也公㑹伐釋晉怒也<lb/>
曹伯歸自京師<lb/>
　負芻簒逆惡莫大焉王治其罪而誅之則天討行大<lb/>
　倫正矣今囚之二年歸而君曹是釋有罪也歸不書<lb/>
　名以病王也此與僖公二十八年晉文執衛侯相似<pb n="38a"/>　而實不同彼則晉書人復私怨也怨可釋也此舉爵<lb/>
　討惡逆也逆焉可赦也彼書歸之于京師緩辭也先<lb/>
　自治其獄也此書歸于京師急辭也惟王正其罪也<lb/>
　衛侯雖在京師猶制於晉書歸于衛晉意也曹伯既<lb/>
　歸京師則制於王書自京師王命也㩀𫝊曹屢求免<lb/>
　於晉不聞一介如周而負芻得晏然反國雖王命實<lb/>
　晉主之也然王誠早致其辟晉厲亦何辭乃遲之二<lb/>
　年徐俟晉命春秋端夲澄源故以失刑之責歸王而<pb n="38b"/>　譏不及晉也<lb/>
九月晉人執季孫行父舎之于苕丘<lb/>
　沙隨之㑹晉侯不見公矣隨㑹伐鄭雖不見而不敢<lb/>
　怠也又執行父不已甚乎舎置也不以歸而置于苕<lb/>
　邱盖聞嬰齊之言而知僑如之譖也不以歸者将釋<lb/>
　之也舎之于苕邱者不遽釋而有所要也盖恐其懐<lb/>
　怨而貳也是以有郤犨之盟<lb/>
冬十月乙亥叔孫僑如出奔齊<pb n="39a"/>　僑如知晉之覺其譖而公與行父之将歸也故奔齊<lb/>
　書之以見世卿之强有罪不能討而齊受亂人之罪<lb/>
　亦具矣<lb/>
十有二月乙丑季孫行父及晉郤犨盟于扈<lb/>
　要盟也程端學曰執之舎之盟之晉之舉動可知矣<lb/>
　魯君在焉而大夫自為盟晉魯之政又可知矣<lb/>
公至自㑹<lb/>
　此伐鄭也以㑹致者公之危不在伐而在㑹故以㑹<pb n="39b"/>　告也大夫執而歸必致公待行父階歸舉公為重故<lb/>
　行父不致也<lb/>
乙酉刺公子偃<lb/>
　㩀𫝊僑如通於穆姜欲去季孟而取其室公将㑹晉<lb/>
　伐鄭穆姜送公而使逐季孟公子偃公子鉏趨過指<lb/>
　之曰汝不可是皆君也此刺偃之由也夫行父専魯<lb/>
　歸父甞欲去之矣僑如因是而行譖以危公乃僑如<lb/>
　既奔矣而行父遂殺偃夫偃為穆姜所指亦脅公使<pb n="40a"/>　從已姜豈遽謀廢立而偃實有今将之心乎行父素<lb/>
　結晉援肆行其私幽君母殺公子名除君惡實脅君<lb/>
　也成公庸闇拱手以聼魯愈不可為矣春秋書之以<lb/>
　傷魯也然與刺買異辭何也戍衛不卒僖公以此罪<lb/>
　買而告楚也故可書刺偃則其故不明以疑似䧟之<lb/>
　耳故無可書買之刺不當偃之刺不白非僅専殺已<lb/>
　也<lb/>
十有七年<pb n="40b"/>春衛北宫括帥師侵鄭<lb/>
　從晉令也<lb/>
夏公㑹尹子單子晉侯齊侯宋公衛侯曹伯邾人伐鄭<lb/>
　王既以尹子㑹伐矣鄭猶不服晉復請於王故益以<lb/>
　單子也王臣並臨魯衛齊宋大國咸至鄭仍不服盖<lb/>
　由晉雖倖勝而内政不修不足服鄭而攘楚也然鄭<lb/>
　屢抗王師罪可勝誅哉<lb/>
六月乙酉同盟于柯陵<pb n="41a"/>　盟不舉諸侯尹單亦與也伐鄭未服而中道尋盟是<lb/>
　疑諸侯也况尹單在乎晉厲徒欲倚王臣以令諸侯<lb/>
　而不虞蹈慢王臣之罪也然自是遂習為常矣李㢘<lb/>
　曰書同同外楚也不為尹單而書同也<lb/>
秋公至自㑹<lb/>
　方㑹伐鄭而楚救至諸侯遂還故以㑹致<lb/>
齊髙無咎出奔莒<lb/>
　無咎之奔由君母聲子之譖也慶克濁亂中閨國佐<pb n="41b"/>　謫之聲子譖佐因及無咎然無咎為卿不䏻謀國正<lb/>
　君亦失職矣故書奔無異文<lb/>
九月辛丑用郊<lb/>
　公糓以用郊為譏不時則書九月足矣曷為言用用<lb/>
　者非郊之正祭而用其禮也如書之類于上帝是也<lb/>
　然惟天子有大事則可魯何所用之乎九月非時也<lb/>
　用又非禮也<lb/>
晉侯使荀罃來乞師<pb n="42a"/>　再伐鄭而無功恐諸侯怠而不應故仍以乞為名然<lb/>
　徳不足而徒用衆豈服人之道<lb/>
冬公㑹單子晉侯宋公衛侯曹伯齊人邾人伐鄭<lb/>
　三争鄭也鄭卒不服非兵不强徳不著也兵不戢将<lb/>
　自焚矣家鉉翁曰使厲公於鄢陵既勝之後不驕不<lb/>
　侈而勤撫諸侯鄭将自來何以屢伐為哉<lb/>
十有一月公至自伐鄭<lb/>
　㩀𫝊諸國圍鄭故以伐鄭至<pb n="42b"/>壬申公孫嬰齊卒于貍脤<lb/>
　大夫卒於外則地以事見也此無事而書地何也蘇<lb/>
　轍曰從伐鄭還而道卒也然何以卒於公至之後意<lb/>
　以疾而留於貍脤乎十一月無壬申文誤也<lb/>
十有二月丁巳朔日有食之<lb/>
邾子貜且卒<lb/>
晉殺其大夫郤錡郤犨郤至<lb/>
　晉厲勝於鄢陵而驕遂欲盡去諸卿而立其嬖故先<pb n="43a"/>　殺三郤以其族大而多怨易去也第郤至於鄢陵排<lb/>
　羣議而戰勝有功矣况卿為君之股肱黜陟生殺亦<lb/>
　自有道乃不明徴其罪而隂用嬖臣之計襲而斃之<lb/>
　一朝而尸三卿是自求禍也故歴數之以著其惡或<lb/>
　以晉卿宗彊不去之終釀後患然去之亦自有道且<lb/>
　厲非去患徒欲私其嬖耳不亦悖乎<lb/>
楚人㓕舒庸<lb/>
　楚方摧敗而餘威猶足蠺食逺國然則鄢陵之功不<pb n="43b"/>　可没矣<lb/>
十有八年<lb/>
春王正月晉殺其大夫胥童<lb/>
　㩀𫝊欒書荀偃殺胥童兩下相殺耳何以稱國趙汸<lb/>
　曰此将弑君而殺胥童也欒荀弑君不著於春秋則<lb/>
　其殺胥童固不以兩下相殺告也是也先殺孔父而<lb/>
　殤弑書及先殺胥童而厲弑不書及者童有罪不因<lb/>
　其君也盖童致亂者也殺童者作亂者也各治其罪<pb n="44a"/>　春秋之法也<lb/>
庚申晉弑其君州蒲<lb/>
　弑君而書國趙汸曰不以賊赴是也盖欒荀使程滑<lb/>
　弑君意即以程滑赴抑或以國亂衆弑而無主名赴<lb/>
　魯史承赴而書必非其實春秋無所㩀以革舊史惟<lb/>
　削偽赴而書國言晉有是事賊自可推求而得也盖<lb/>
　比事屬辭春秋教也晉臣前見於經者皆舊為大夫<lb/>
　者也三郤既殺胥童忽以大夫書而見殺則新為大<pb n="44b"/>　夫者也俄而君弑則新故相激而禍在君也故曰春<lb/>
　秋之志㣲而章<lb/>
晉殺其大夫國佐<lb/>
　齊靈不能防閑其母既受母譖而逐髙無咎又用慶<lb/>
　克故國佐忿而殺之㩀邑叛君其罪大矣齊靈與佐<lb/>
　盟而復之而旋復殺佐又秩慶克之子慶封卒釀後<lb/>
　禍惑亦甚矣故稱國以殺罪累上也<lb/>
公如晉<pb n="45a"/>　朝嗣君也<lb/>
夏楚子鄭伯伐宋宋魚石復入于彭城<lb/>
　此伐宋以納魚石也何以不書納或曰不予納也然<lb/>
　則孔寕儀行父書納将予納乎孔寕儀行父不繋陳<lb/>
　或曰絶之於陳也然則魚石繋宋将不絶之於宋乎<lb/>
　盖春秋指事原情文成義立非可執例求也孔寕儀<lb/>
　行父志在復位楚子志在制陳得納而其志皆遂矣<lb/>
　故書納以不冝納故不繋陳也魚石未甞不志復位<pb n="45b"/>　而楚子志在亂宋豈納魚石遂已哉故不書納而書<lb/>
　伐伐而魚石入彭城則可㩀險而扼宋矣借宋之魚<lb/>
　石以扼宋故繋宋也入書復者深惡之也不書叛者<lb/>
　楚驅之以亂宋耳義不繋於魚石也<lb/>
公至自晉<lb/>
晉侯使士匄來聘<lb/>
　晉侯悼公也雖非厲之子然嗣位未逾年而稱爵非<lb/>
　禮也於以見當國者不以厲為君而弑之者果當國<pb n="46a"/>　者也悼未能討賊故賊名不得也來聘者勤諸侯也<lb/>
　盖以求伯也本之不正而急功利伯者固如此<lb/>
秋杞伯來朝<lb/>
八月邾子來朝<lb/>
　杞邾相繼來朝以晉悼首加禮於魯故來修舊好欲<lb/>
　因魯以通晉耳然邾子尚居䘮䘮未畢不覲王况諸<lb/>
　侯乎<lb/>
築鹿囿<pb n="46b"/>　築者新立防以為囿也山林藪澤民之所利築則奪<lb/>
　其利而自娱非義矣嗣此築囿者二盖踵而為之也<lb/>
　故書以謹之<lb/>
已丑公薨于路寝<lb/>
冬楚人鄭人侵宋<lb/>
　㩀𫝊宋華喜圍彭城楚子重救之乃書侵宋何也既<lb/>
　使魚石㩀彭城矣復偕鄭而來故書侵所以著其亂<lb/>
　宋而窺中夏之實也<pb n="47a"/>晉侯使士魴來乞師<lb/>
　悼公之初猶遵厲公故事元年而後則徴師而已矣<lb/>
十有二月仲孫蔑㑹晉侯宋公衛侯邾子齊崔杼同盟<lb/>
于虚朾<lb/>
　謀救宋也知義矣晉侯親出有勇矣不奪魯䘮得禮<lb/>
　矣諸侯師至楚師已退故宋人辭諸侯而請其師以<lb/>
　圍彭城先為此盟也陳傅良曰崔氏奔衛今書齊崔<lb/>
　杼何齊納以為大夫也逐髙無咎殺國佐而杼當國<pb n="47b"/>　伐莒伐魯皆杼帥師齊之禍靈公為之也<lb/>
丁未葬我君成公<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷九上<lb/>
<hi>己丑</hi>簡王十有四年<hi>在位十有四年子靈王立在位二十有七年子景王立</hi>
襄公<lb/>
　名午成公子也<lb/>
元年<lb/>
春王正月公卽位<lb/>
　公生四年矣<pb n="1b"/>仲孫蔑㑹晉欒黶宋華元衛甯殖曹人莒人邾人滕人<lb/>
薛人圍宋彭城<lb/>
　楚取宋彭城使魚石據之且戍之三百乘矣猶繫之<lb/>
　宋者蓋本先王之授土以辨名也楚以蠻猾夏石以<lb/>
　臣叛君晉帥與國圍之伯職脩矣書之予之也然皆<lb/>
　大夫而君不與則政下逮矣李廉曰宋華元㑹晉圍<lb/>
　彭城猶衛石曼姑㑹齊圍戚然彭城書宋戚不書衛<lb/>
　者曼姑爲子拒父元爲君討叛也其義審矣<pb n="2a"/>夏晉韓厥帥師伐鄭<lb/>
　晉既降彭城而執魚石矣以鄭從楚亂宋因仗義伐<lb/>
　鄭諸侯之師皆至獨晉伐之者任其勞也勞己以逸<lb/>
　人有恤諸侯之心焉故書以予之<lb/>
仲孫蔑㑹齊崔杼曹人邾人把人次于鄫<lb/>
　以備楚也楚不出則一韓厥足以制鄭楚至則五國<lb/>
　之師固在焉故書次謹於用諸侯而厚以禦楚且不<lb/>
　輕殘鄭也齊把前不與圍後至也宋衛莒滕薛今不<pb n="2b"/>　與次先歸也汪克寛曰齊桓伐楚師次于陘晉悼伐<lb/>
　鄭師次于鄫皆不輕用兵重民命之意也<lb/>
秋楚公子壬夫帥師侵宋<lb/>
　魚石之討諸國之執言甚正楚不敢敵晉而思洩憤<lb/>
　於宋故書侵以正其罪<lb/>
九月辛酉天王崩<lb/>
邾子來朝<lb/>
冬衛侯使公孫剽來聘晉侯使荀罃來聘<pb n="3a"/>　左氏以諸侯卽位小國朝大國聘爲禮然天王方崩<lb/>
　襄公在喪而列國之朝聘如故列國不䘮天王魯侯<lb/>
　不䘮先君也<lb/>
二年<lb/>
春王正月葬簡王<lb/>
　五月而葬速也<lb/>
鄭師伐宋<lb/>
　鄭之伐宋惟楚命是奉晉厲以力而不畏晉悼以義<pb n="3b"/>　而不服迷復也<lb/>
夏五月庚寅夫人姜氏薨<lb/>
　成公夫人襄之嫡母也<lb/>
六月庚辰鄭伯睔卒<lb/>
　鄭附楚故諸侯不㑹其葬夫鄭成以楚子之集矢於<lb/>
　目也故終附楚然楚亦自爲爭諸侯耳豈爲鄭哉乃<lb/>
　懐其私恩而從惡誤矣<lb/>
晉師宋師衛甯殖侵鄭<pb n="4a"/>　晉宋稱師將卑師衆也衛舉將將尊師少也鄭雖以<lb/>
　黨楚爲罪然易世矣今因其䘮而亟連二國侵之是<lb/>
　欲乘機以得志耳豈禮也哉直書而罪著矣<lb/>
秋七月仲孫蔑㑹晉荀罃宋華元衛孫林父曹人邾人<lb/>
于戚<lb/>
　謀鄭也於是仲孫蔑倡城虎牢以偪鄭之計善謀也<lb/>
　不果城齊未至也以崔杼意不服晉而滕薛小邾因<lb/>
　亦不至也<pb n="4b"/>己丑葬我小君齊姜<lb/>
　三月而葬速也齊諡也别諡非禮也<lb/>
叔孫豹如宋<lb/>
　通嗣君也<lb/>
冬仲孫蔑㑹晉荀罃齊崔杼宋華元衛孫林父曹人邾<lb/>
人滕人薛人小邾人于戚遂城虎牢<lb/>
　申前謀也齊滕薛小邾亦皆至也兩㑹戚而始城則<lb/>
　遂爲繼事而非生事也虎牢鄭地不繫鄭者鄭當南<pb n="5a"/>　北之衝而虎牢爲其要害非得鄭無以禦楚非城虎<lb/>
　牢無以制鄭既城踰年鄭來盟于雞澤而陳亦改圖<lb/>
　北嚮則是役也不殘民而制勝其功爲巨趙鵬飛曰<lb/>
　安一國之功小安天下之功大安一國者以一國之<lb/>
　辭繫之圍彭城繫宋是也爲宋治叛臣也安天下者<lb/>
　以天下之辭繫之城虎牢不繫鄭是也虎牢城而天<lb/>
　下均安也<lb/>
楚殺其大夫公子申<pb n="5b"/>　申爲司馬而以賂聞固爲罪矣然意亦嬰齊壬夫以<lb/>
　其偪而讒之而楚子聼之乎故書法與側同<lb/>
三年<lb/>
春楚公子嬰齊帥師伐吳<lb/>
　晉與吳㑹鍾離矣楚畏吳乘其後故伐之以示威焉<lb/>
　晉事於秦而伯以衰楚事於吳而勢遂挫<lb/>
公如晉<lb/>
　䘮畢而朝也童子侯不朝王况同列乎<pb n="6a"/>夏四月壬戌公及晉侯盟于長樗<lb/>
　晉悼修禮於諸侯出其國都而與公盟諸侯所以睦<lb/>
　也<lb/>
公至自晉<lb/>
　以朝晉至也本謀如晉故不以長樗至<lb/>
六月公㑹單子晉侯宋公衛侯鄭伯莒子邾子齊世子<lb/>
光己未同盟于雞澤<lb/>
　鄭服也昔屢伐不至今不召自來何哉政教修明六<pb n="6b"/>　卿和睦内治矣圍彭城義昭矣城虎牢謀得矣謀得<lb/>
　則勢定義昭則人服内治則外從也然始合諸侯而<lb/>
　盟王臣與齊桓異矣故先㑹後盟止書日以别之而<lb/>
　不再言雞澤其事不足乎揚也<lb/>
陳侯使袁僑如㑹<lb/>
　陳自辰陵卽楚二十有八年矣今鄭服而陳亦來疾<lb/>
　楚暴而慕晉義也<lb/>
戊寅叔孫豹及諸侯之大夫及陳袁僑盟<pb n="7a"/>　鄭君先至諸侯旣盟之矣陳臣後來使大夫與盟焉<lb/>
　慰初附之心别君臣之分晉侯其適於情而明於禮<lb/>
　哉書叔孫豹及諸侯之大夫見受命於君書及陳袁<lb/>
　僑盟見以是結陳也兩書及所以具事實也乃榖梁<lb/>
　譏之曰諸侯盟大夫又私相盟大夫張也不知此與<lb/>
　十六年湨梁之盟異彼則諸侯㑹大夫盟大夫自爲<lb/>
　盟也私盟也此則諸臣之盟袁僑者卽諸君之盟鄭<lb/>
　伯者也豈私盟哉第積習生常諸侯在而大夫可衆<pb n="7b"/>　爲盟則湨梁或亦因此啟之矣是以君子愼始且晉<lb/>
　文踐土陳侯如㑹文不再盟陳服晉三世不叛今袁<lb/>
　僑如㑹悼使復盟陳從晉五年而逃蓋合諸侯在徳<lb/>
　與勢盟何足恃哉<lb/>
秋公至自㑹<lb/>
冬晉荀罃帥師伐許<lb/>
　責許不㑹雞澤也許自新城以來不與諸侯之㑹盟<lb/>
　困於鄭也新遷于葉楚使之自近也豈能叛楚而逺<pb n="8a"/>　從晉晉果服楚許將焉往乃以鄭陳偶服遂侈然求<lb/>
　多於許心褊欲速宜不得許並鄭陳而失之也<lb/>
四年<lb/>
春王三月己酉陳侯午卒<lb/>
夏叔孫豹如晉<lb/>
　報荀罃之聘也<lb/>
秋七月戊子夫人姒氏薨<lb/>
　公生母也與齊姜並稱夫人踵成風也<pb n="8b"/>葬陳成公<lb/>
　棄楚即晉故諸侯㑹其葬<lb/>
八月辛亥葬我小君定姒<lb/>
　逾月而葬其禮簡也據傳行父不欲以小君禮葬因<lb/>
　匠慶之言而勉從之然遂簡其禮矣夫不欲以小君<lb/>
　禮葬定姒果公心歟是守典也如私心歟是慢君也<lb/>
　觀齊姜葬亦簡禮則行父蓋因君㓜而慢君耳<lb/>
冬公如晉<pb n="9a"/>　公甫七齡復居母䘮而急於朝晉乎蓋行父以過禮<lb/>
　媚晉耳<lb/>
陳人圍頓<lb/>
　據傳楚使頓間陳而侵伐之故陳圍頓然頓雖為楚<lb/>
　間陳陳且宜完守若楚來侵則請於晉以禦之乃不<lb/>
　勝其忿背䘮以出是致㓂也<lb/>
五年<lb/>
春公至自晉<pb n="9b"/>夏鄭伯使公子𤼵來聘<lb/>
　鄭乆淪於楚矣以陳踵鄭而服晉故楚不暇爭鄭鄭<lb/>
　得少寛而脩禮於諸侯蓋晉伯復興諸侯輯睦也<lb/>
叔孫豹鄫世子巫如晉<lb/>
　鄫介魯與邾莒不勝三國之誅求故請專屬於魯以<lb/>
　為附庸鄫本子爵棄王爵而屬魯魯無王命而私請<lb/>
　於晉晉遂專而許之皆罪也諸侯之世子不宜後於<lb/>
　大夫今鄫世子直次内臣之下而不書及自比於魯<pb n="10a"/>　臣也然非禮矣<lb/>
仲孫蔑衛孫林父㑹吳于善道<lb/>
　晉通吳吳再不至今使人請好晉將為之合諸侯于<lb/>
　戚以魯衛近吳且親也故使蔑與林父先通好且告<lb/>
　㑹期焉善道吳地往㑹之也晉倚吳以撓楚然求之<lb/>
　過卑非禮也無逺慮矣蔑與林父不言及俱受命於<lb/>
　晉也<lb/>
秋大雩<pb n="10b"/>楚殺其大夫公子壬夫<lb/>
　壬夫侵欲於小國固罪然楚子亦素知之矣不禁之<lb/>
　於先及陳怨已深而不服始歸咎而殺之非刑也且<lb/>
　疊殺三卿不亦甚乎故書法同<lb/>
公㑹晉侯宋公陳侯衛侯鄭伯曹伯莒子邾子滕子薛<lb/>
伯齊世子光吳人鄫人于戚<lb/>
　㑹吳且謀陳也前殊㑹徃㑹也此列㑹吳來也前稱<lb/>
　吳其君也此書人其大夫也奔走天下以㑹吳非計<pb n="11a"/>　矣陳侯至而言楚患故命戍陳也吳人在世子下禮<lb/>
　也鄫列於㑹者魯人不利屬鄫使鄫人聼命於㑹也<lb/>
　諸侯㑹戚屢矣林父不憚供億以悦晉内專政而外<lb/>
　結援也<lb/>
公至自㑹<lb/>
冬戍陳<lb/>
　戍以防楚患義也孰戍之魯也諸侯皆受命於戚何<lb/>
　以獨書魯離至不可得而序也程子曰非王命而勤<pb n="11b"/>　民逺戍罪也然助陳而拒楚與之可也<lb/>
楚公子貞帥師伐陳<lb/>
公㑹晉侯宋公衛侯鄭伯曹伯莒子邾子滕子薛伯齊<lb/>
世子光救陳<lb/>
　戍者戍於無事之時救者救於被兵之日既戍之又<lb/>
　救之其謀周矣冬伐之冬救之其赴勇矣諸侯皆至<lb/>
　睦也楚不戰避之也然則晉力足以濟矣乃士匄不<lb/>
　能將順君美倡言有陳非吾事以致人心不恊卒至<pb n="12a"/>　失陳不亦謬乎<lb/>
十有二月公至自救陳<lb/>
　以救陳至善救陳也<lb/>
辛未季孫行父卒<lb/>
六年<lb/>
春王三月壬午杞伯姑容卒<lb/>
夏宋華弱來奔<lb/>
秋葬杞桓公<pb n="12b"/>　杞小而逺以婚姻之故㑹其葬也叔姬嫁於杞定姒<lb/>
　乃杞女也<lb/>
滕子來朝<lb/>
莒人滅鄫<lb/>
　鄫初求屬魯魯復通於晉而列之㑹矣晉坐視其滅<lb/>
　而不救何哉公榖以莒之子後鄫子而書滅非也若<lb/>
　莒子以其子而亂鄫之嗣是絶世非滅國也若鄫子<lb/>
　以莒之子爲己之外孫而使爲己嗣則罪不在莒當<pb n="13a"/>　如梁亡之例而書鄫亡不得言莒人滅之也况滅者<lb/>
　亡國之善辭上下同力也二傳不可通矣<lb/>
冬叔孫豹如邾<lb/>
　公初卽位邾子來朝四年有狐駘之戰至是往聘釋<lb/>
　怨以修好也<lb/>
季孫宿如晉<lb/>
　宿行父子也父䘮未期而遽如晉嗣父執政急自託<lb/>
　於晉也<pb n="13b"/>十有二月齊侯滅萊<lb/>
　齊圖萊乆矣至是卒滅之㑹盟使世子滅國則親之<lb/>
　怠於爲義而勇於爲不義也<lb/>
七年<lb/>
春郯子來朝<lb/>
夏四月三卜郊不從乃免牲<lb/>
　卜不過三然卜郊止於三月四月而三卜則過時而<lb/>
　不敬矣<pb n="14a"/>小邾子來朝<lb/>
城費<lb/>
　費季氏私邑也旣冒䘮如晉謟事伯國又城其賜邑<lb/>
　將何爲哉然自南遺請城南氏亦世其邑蓋宿但知<lb/>
　營私以弱公室不虞陪臣之擬其後也<lb/>
秋季孫宿如衛<lb/>
　宿甫用事如晉如衛殆無虗歲皆假公以締私爾<lb/>
八月螽<pb n="14b"/>冬十月衛侯使孫林父來聘壬戌及孫林父盟<lb/>
楚公子貞帥師圍陳<lb/>
　伐未得志復罄兵圍之期於必得陳也<lb/>
十有二月公㑹晉侯宋公陳侯衛侯曹伯莒子邾子于<lb/>
鄬<lb/>
　謀救陳也不書救不成救也陳圍三月矣陳侯蓋冒<lb/>
　圍而來乃徐徐爲㑹乎是不急陳徒質陳侯以要陳<lb/>
　耳悼承厲亂故初年勵精今諸侯睦矣故憚於敵楚<pb n="15a"/>　而懐安一念自足業由此隳惜哉<lb/>
鄭伯髠頑如㑹未見諸侯丙戌卒于鄵<lb/>
　據傳公子騑弑之也鄭伯將㑹於鄬騑欲與楚鄭伯<lb/>
　不可騑弑之曷爲以卒書蓋鄭人以疾赴魯史以卒<lb/>
　書春秋無所據而革之也特書曰如㑹曰未見諸侯<lb/>
　以𤼵人之疑而見其實也蓋如㑹者其事也見諸侯<lb/>
　者其心也鄵鄭地外諸侯卒於境内不地以如㑹故<lb/>
　書地也然行未逾境何遽云未見諸侯因以著鄭伯<pb n="15b"/>　之心欲見諸侯也欲見而未得見必有故也則弑之<lb/>
　實彰矣其名之何榖梁曰諸侯不生名此之名卒之<lb/>
　名也卒之名何爲加之如㑹之上見以如㑹卒也是<lb/>
　也夫鄭伯弑矣而鄭人儼以疾赴使晉侯不知是不<lb/>
　明也知而不討是縱賊也然則晉罪亦莫逭矣<lb/>
陳侯逃歸<lb/>
　此與鄭伯逃齊桓首止之盟同而亦有異彼書逃歸<lb/>
　而著其逃歸之故曰不盟專罪鄭伯也此書逃歸而<pb n="16a"/>　其所以逃歸者無可書也兼罪晉侯也蓋陳困於楚<lb/>
　陳侯親來求救不急赴之以致陳臣内貳附楚脅君<lb/>
　其逃也亦不得已焉耳鄭伯旣而乞盟桓之義足以<lb/>
　服鄭也陳侯遂不復來悼之徳無以綏陳也趙鵬飛<lb/>
　曰陳方受兵宜遣使告晉而自守待救乃旣輕身出<lb/>
　㑹矣晉不救宜請歸以死社稷晉何辭以覊之初旣<lb/>
　不慮而出終乃不告而逃雖聖人以義責人而不窮<lb/>
　人於義然以國君而逃庸爲有禮乎與鄭伯首止同<pb n="16b"/>　辭賤之至矣<lb/>
八年<lb/>
春王正月公如晉<lb/>
　公嗣位八年三如晉矣<lb/>
夏葬鄭僖公<lb/>
　賊未討何以書葬舊史無弑文雖削其葬無以明討<lb/>
　賊之義也<lb/>
鄭人侵蔡獲蔡公子燮<pb n="17a"/>　鄭騑弑君欲從楚也乃僞若不欲從楚者而侵蔡蔡<lb/>
　附楚乆矣中國不復問其去就鄭方居䘮無故而亟<lb/>
　侵之何爲哉媚晉而逭討也然因是卽可致楚師而<lb/>
　堅從楚而國人亦無辭耳騑亦狡矣哉蔡無敗績之<lb/>
　文而獲其公子適得之也<lb/>
季孫宿㑹晉侯鄭伯齊人宋人衛人邾人于邢丘<lb/>
　㑹以命諸侯朝聘之數晉侯重煩諸侯而使大夫聼<lb/>
　命意非不美然以是優諸侯而政反出於大夫毋乃<pb n="17b"/>　以姑息爲愛而不由徳乎且是時君弱臣强伯主又<lb/>
　降尊與㑹愈莫挽矣張洽曰大夫㑹諸侯必人之者<lb/>
　所以嚴君臣之分謹上下之交而革伯者茍且之政<lb/>
　也是也至以鄭伯與㑹更非矣鄭賊不討賊臣反使<lb/>
　嗣君背䘮來晉以獻捷爲名何禮也哉因其適至使<lb/>
　列於㑹幾以蔡捷可揜失陳之恥也直書而罪著矣<lb/>
公至自晉<lb/>
　公在晉數月矣不列於㑹留之何爲若謂不敢煩公<pb n="18a"/>　則鄭伯固在㑹矣名曰優公而實少之以爲㑹公不<lb/>
　如其㑹宿也<lb/>
莒人伐我東鄙<lb/>
　疆鄫田也魯主鄫以通於晉莒滅鄫晉不討於是伐<lb/>
　魯而疆鄫田輕晉也一念之怠四國覘之矣至魯不<lb/>
　能存鄫而竊其田以興莒師又不能禦其何以爲國<lb/>
秋九月大雩<lb/>
冬楚公子貞帥師伐鄭<pb n="18b"/>　得陳又爭鄭也向使救陳楚師焉得至鄭哉救陳則<lb/>
　兩得也不救遂兩失矣據傳楚師至而鄭平蓋招楚<lb/>
　以從楚鄭之本謀也<lb/>
晉侯使士匄來聘<lb/>
　拜公之辱且告用師於鄭也晉屢聘魯猶知修禮諸<lb/>
　侯宜乎大小輯睦伯事復興也<lb/>
九年<lb/>
春宋災<pb n="19a"/>　外災來告故書<lb/>
夏季孫宿如晉<lb/>
　報士匄之聘也士匄來聘報公朝也又報之過恭矣<lb/>
五月辛酉夫人姜氏薨<lb/>
　宣公夫人公袓母也<lb/>
秋八月癸未葬我小君穆姜<lb/>
　四月而葬速也穆姜爲行父所幽以死蓋假義以逞<lb/>
　其私忿而成襄兩公無能變焉君弱臣强一至此哉<pb n="19b"/>冬公㑹晉侯宋公衛侯曹伯莒子邾子滕子薛伯杞伯<lb/>
小邾子齊世子光伐鄭<lb/>
　去冬楚伐鄭而不能救今已逾歲又不敢伐楚而徒<lb/>
　伐鄭其何以責鄭幸不强要鄭而用荀罃三分四軍<lb/>
　之計以敝楚且歸謀所以省民是猶知本者故卒成<lb/>
　三駕之功<lb/>
十有二月己亥同盟于戲<lb/>
　鄭受盟也書同要之也李廉曰時諸侯皆不欲戰則<pb n="20a"/>　内外之志咸疑怠矣盟書同雖曰同外楚而實著其<lb/>
　反覆也幸悼公方眀卒有成績則此盟蓋盛衰之機<lb/>
　括哉<lb/>
楚子伐鄭<lb/>
　晉楚迭伐而鄭左右從大國無義小國無信也<lb/>
十年<lb/>
春公㑹晉侯宋公衛侯曹伯莒子邾子滕子薛伯杞伯<lb/>
小邾子齊世子光㑹吳于柤<pb n="20b"/>　晉與楚爭鄭雖得鄭而屢失之以不能絶楚之侵伐<lb/>
　也因欲用吳以犄楚然吳强而逺故晉合諸侯逺㑹<lb/>
　呉以結之柤楚地蓋示楚以已得呉也與齊桓結江<lb/>
　黄之意同不用其兵而藉其勢也但以伯主而降尊<lb/>
　逺㑹雖曰以權濟事而功烈益卑矣<lb/>
夏五月甲午遂滅偪陽<lb/>
　偪陽國名妘姓因㑹而乗便以滅之也意以偪陽爲<lb/>
　晉呉徃來之衝故滅之以通呉乎然非義矣故書以<pb n="21a"/>　罪之<lb/>
公至自㑹<lb/>
楚公子貞鄭公孫輒帥師伐宋<lb/>
　凡内外卿專將言帥師㑹伐用衆惟魯卿言帥師詳<lb/>
　内而畧外也他國㑹伐用衆惟列序某師某師而已<lb/>
　蓋或同謀用衆或從大國之令而用衆其志不在一<lb/>
　國故不言帥師也今鄭從楚㑹伐而書帥師蓋鄭自<lb/>
　用衆以媚楚非出楚令也其惡益甚矣故書以罪之<pb n="21b"/>晉師伐秦<lb/>
　此荀罃將也止書師者輕民命於所不當用則師爲<lb/>
　重也諸侯惟宋事晉最謹今宋受兵不速救而治己<lb/>
　之私怨不知務也且楚通秦犄晉與晉通呉犄楚其<lb/>
　計同也晉知呉楚相敝爲己利乃與秦相敝以利楚<lb/>
　計亦左矣<lb/>
秋莒人伐我東鄙<lb/>
公㑹晉侯宋公衛侯曹伯莒子邾子齊世子光滕子薛<pb n="22a"/>伯杞伯小邾子伐鄭<lb/>
　鄭從楚伐宋故晉帥諸侯伐鄭左謂晉悼三駕此其<lb/>
　一也柤之㑹光列小邾子之下正也今㑹伐鄭光先<lb/>
　至晉悼遂進其班於滕薛杞小邾之上眀年伐鄭光<lb/>
　又先至更進於莒邾之上蓋以齊國大而紊禮以懐<lb/>
　齊也光竟偃然受之伉亦甚矣故據事直書以著其<lb/>
　失<lb/>
冬盗殺鄭公子騑公子𤼵公孫輒<pb n="22b"/>　兩下相殺兩書名氏者皆卿也卿近於君而權足亂<lb/>
　國被殺者即有致殺之由而殺者之罪大矣故詳其<lb/>
　名氏以正其無君亂國之罪今殺者尉止等也皆非<lb/>
　卿也既無列於朝而伺隙竊發則其名可畧而目之<lb/>
　爲盗盗固當罪而被殺者亦有招之之罪且亦國君<lb/>
　無政之故也凡國討書國而目其大夫蓋大夫者君<lb/>
　之大夫也衆殺書人而亦目其大夫衆既繫國則亦<lb/>
　其國之大夫也賤而書盗豈可同君之例竊發者止<pb n="23a"/>　此數族亦豈可用衆之例故不曰其大夫也然何不<lb/>
　用盗殺蔡侯申之例而書盗殺鄭大夫某某乎蓋騑<lb/>
　也堅從楚以勞中國又弑君之賊發與輒惟騑是從<lb/>
　不書大夫者皆當討之賊也然從討賊之例當去其<lb/>
　屬籍何以猶書公子公孫乎蓋尉止等非能以賊討<lb/>
　不可以亂易亂也此春秋之權衡也<lb/>
戍鄭虎牢<lb/>
　諸侯伐鄭師於牛首適鄭有内難若乗亂攻之入鄭<pb n="23b"/>　必矣晉不志於克鄭而志於服鄭故於向所城之虎<lb/>
　牢以諸侯之師戍之夫虎牢非鄭地矣而繫以鄭左<lb/>
　云言將歸焉得其㫖矣蓋求鄭服而已不貪其地也<lb/>
　陳宗之曰既駐師扼險以偪鄭兼欲斷楚之路爲鄭<lb/>
　屏蔽鄭服則將歸焉徳威並行以懐鄭也夫城而不<lb/>
　戍猶不城也戍則宿兵峙糧退可守進可戰鄭服則<lb/>
　保鄭以拒楚鄭貳則南向足以禦楚反向足以臨鄭<lb/>
楚公子貞帥師救鄭<pb n="24a"/>　凡救多善辭而亦有異伯主之救安攘之義也諸侯<lb/>
　相救恤鄰之道也今鄭黨楚而楚救之是爭諸侯耳<lb/>
　豈善之哉紀其實焉耳夫晉伐鄭以疲楚楚亦伐宋<lb/>
　以撓晉晉不敢當楚楚亦不敢當晉故屢出師而不<lb/>
　相遇今晉伐鄭而楚救鄭則當晉矣荀罃猶欲避楚<lb/>
　是止欲勞諸侯而自完耳且以十二國而避楚之偏<lb/>
　師亦懦矣於是鄭復從楚<lb/>
公至自伐鄭<pb n="24b"/>十有一年<lb/>
春王正月作三軍<lb/>
　書費誓曰魯人三郊三遂則魯有三軍舊矣史克頌<lb/>
　僖公曰公車千乗猶不失其舊也今書作三軍至昭<lb/>
　五年書舍中軍似魯止二軍今増中軍後舍中軍仍<lb/>
　爲二軍何也孔頴逹曰文公以來伯主之令軍多則<lb/>
　貢事多魯自減爲二軍理或然也然則宜書復何以<lb/>
　爲作蓋軍本屬公有事諸卿更將事畢則將歸於朝<pb n="25a"/>　車復於甸甲散於邱卒還於邑不相繫也文宣以來<lb/>
　政在私門襄公幼弱季氏益張假立三軍因以改制<lb/>
　三分公室各有其一且兹之三軍亦非舊制也故特<lb/>
　書作以著亂王制弱公室之罪<lb/>
夏四月四卜郊不從乃不郊<lb/>
　凡卜郊不從必卜免牲免牲則不郊矣卜免不吉而<lb/>
　不敢免故直書不郊<lb/>
鄭公孫舍之帥師侵宋<pb n="25b"/>　方晉悼初與楚爭鄭也晉楚之强弱未定故騑欲惟<lb/>
　强是從而舍之欲仗信待晉今騑死而諸大夫亦知<lb/>
　楚弱於晉矣舍之仍復叛晉何也晉避楚也且不特<lb/>
　叛晉而已又侵宋以挑釁焉欲晉驟来而楚弗能敵<lb/>
　然後可固從晉也後雖卒如其計然亦行險徼幸矣<lb/>
　萬一事出不意國其殆哉晉以計自完鄭以計致晉<lb/>
　君子均無取焉<lb/>
公㑹晉侯宋公衛侯曹伯齊世子光莒子邾子滕子薛<pb n="26a"/>伯杞伯小邾子伐鄭<lb/>
　此三駕之二也是時兵戍虎牢㑹伐爲易故諸侯應<lb/>
　時而至<lb/>
秋七月己未同盟于亳城北<lb/>
　鄭復受盟也前盟已渝又盟何哉<lb/>
公至自伐鄭<lb/>
楚子鄭伯伐宋<lb/>
　鄭既同盟矣而楚又来鄭伯迎服遂與之伐宋其背<pb n="26b"/>　盟也愈速其猾夏也愈驟豈不畏晉哉不得已也晉<lb/>
　志避楚故激使當楚也夫晉力能制楚而屢避楚止<lb/>
　驅諸侯而用之鄭者蓋勞諸侯以困鄭敝楚而晉可<lb/>
　全制其勝也用術不用誠計利不計義矣<lb/>
公㑹晉侯宋公衛侯曹伯齊世子光莒子邾子滕子薛<lb/>
伯杞伯小邾子伐鄭㑹于蕭魚<lb/>
　此所謂三駕而楚不能與爭也一嵗再出楚疲而無<lb/>
　力以應也伐而㑹得鄭之辭自是鄭從晉二十餘年<pb n="27a"/>　中國頼以少安三駕雖勞其功曷可少哉雖然悼止<lb/>
　爭鄭耳與桓之服楚文之勝楚有間矣况頻嵗興師<lb/>
　黷武已甚楚雖疲而諸侯亦道敝矣幸呉議楚後不<lb/>
　暇爭鄭不然諸侯道敝而無成必貳恐如士匄所慮<lb/>
　矣惡可與桓文比烈哉<lb/>
公至自㑹<lb/>
　鄭亦與㑹而服則諸侯息肩矣故以㑹致<lb/>
楚人執鄭行人良霄<pb n="27b"/>　行人使人也兵交使在其間以通命也楚不能爭鄭<lb/>
　忿而執行人行人何罪哉書以譏之<lb/>
冬秦人伐晉<lb/>
　秦與楚婚故黨楚伐晉<lb/>
十有二年<lb/>
春王三月莒人伐我東鄙圍台<lb/>
　莒三伐魯矣伐而圍台愈暴矣<lb/>
季孫宿帥師救台遂入鄆<pb n="28a"/>　文十二年行父城鄆蓋鄆本莒邑魯又於其地城之<lb/>
　則魯亦有鄆矣此之鄆則莒之鄆也故杜預曰鄆莒<lb/>
　邑也是也帥師救台應兵也遂入鄆則非義矣<lb/>
夏晉侯使士魴来聘<lb/>
　来聘且拜師晉悼服鄭制楚而修禮於諸侯善持勝<lb/>
　也<lb/>
秋九月呉子乗卒<lb/>
　呉既列㑹故以卒赴不書葬避其號也<pb n="28b"/>冬楚公子貞帥師侵宋<lb/>
　不伐鄭而侵宋不能爭鄭也<lb/>
公如晉<lb/>
　朝且拜聘也過恭矣左以為禮何哉<lb/>
十有三年<lb/>
春公至自晉<lb/>
夏取邿<lb/>
　邿㣲國也書取諱内滅也據傳邿亂分為三師救邿<pb n="29a"/>　遂取之以救為名因而利之也自作三軍公無兵焉<lb/>
　三家滅之假公命耳臣獲利而君尸名猶諱之者尊<lb/>
　君而不欲尸其名也<lb/>
秋九月庚辰楚子審卒<lb/>
　趙鵬飛曰楚既仇中國猶赴於諸侯者卜諸侯之去<lb/>
　就也<lb/>
冬城防<lb/>
　莊二十九年已城防矣今復城之者臧氏食采於防<pb n="29b"/>　蓋因季氏首城其私邑而效之以崇其私邑乎魯有<lb/>
　二防一近宋隐十年伐宋取防是也一近齊隱九年<lb/>
　㑹齊侯于防是也此蓋近齊之防厥後齊髙厚伐魯<lb/>
　圍防意此亦假備齊而城之歟<lb/>
十有四年<lb/>
春王正月季孫宿叔老㑹晉士匄齊人宋人衛人鄭公<lb/>
孫蠆曹人莒人邾人滕人薛人杞人小邾人㑹呉于向<lb/>
　使舉上客而叔老並書者以卿為介也以卿為介者<pb n="30a"/>　名為尊晉實季孫之自尊也而叔老不敢違魯事可<lb/>
　知矣晉士匄鄭公孫蠆以名見卿也諸國書人皆㣲<lb/>
　者也微者而加於鄭卿之上以國之强弱為序不計<lb/>
　位之尊卑也非禮也前此晉藉呉犄楚故再徃㑹之<lb/>
　今晉為呉謀楚亦往㑹之何哉虗隆其禮而不實應<lb/>
　其事也故晉呉之㑹止此<lb/>
二月乙未朔日有食之<lb/>
夏四月叔孫豹㑹晉荀偃齊人宋人衛北宮括鄭公孫<pb n="30b"/>蠆曹人莒人邾人滕人薛人杞人小邾人伐秦<lb/>
　晉悼用十年之力帥諸侯以爭鄭僅乃得之又帥之<lb/>
　伐秦其勞敝中國亦甚矣夫伐秦與爭鄭異復私怨<lb/>
　耳前此伐秦多自戰春秋猶惡之况用諸侯以行私<lb/>
　乎<lb/>
己未衛侯出奔齊<lb/>
　春秋眀君臣之義而亦因其事以為權衡弑君則急<lb/>
　於討賊而君之無道在所後逐君則臣固當誅而君<pb n="31a"/>　亦有失馭之戒故君之見逐與臣之見逐同書奔而<lb/>
　逐君之名氏姑略之然觀屬辭而臣之惡與君之過<lb/>
　亦著矣衛君夏奔林父冬㑹諸侯之卿於其私邑則<lb/>
　林父逐君可知也據傳衛侯不禮孫甯又歌詩誚之<lb/>
　則失道矣而林父遂先謀亂公兩使人於林父皆殺<lb/>
　之及公奔又追敗公徒其未至弑逆者幾希視他逐<lb/>
　君者罪尤甚故君奔而立君必名奔君以别之今孫<lb/>
　甯立剽而衛侯不名變文也見臣之罪大君之過微<pb n="31b"/>　全君之尊嚴臣之誅也<lb/>
莒人侵我東鄙<lb/>
　季孫宿入鄆非兵首也莒猶以為憾侵魯以報之國<lb/>
　小而競於兵湨梁之執有由矣<lb/>
秋楚公子貞帥師伐呉<lb/>
　楚以呉故不得志於北方故置鄭宋而伐呉傳載是<lb/>
　年冬貞將卒遺言必城郢則呉為楚患廹矣<lb/>
冬季孫宿㑹晉士匄宋華閲衛孫林父鄭公孫蠆莒人<pb n="32a"/>邾人于戚<lb/>
　林父逐君晉悼不討而使大夫㑹之且即㑹於其私<lb/>
　邑是成亂也故是春列國之㑹于向者大半不至亦<lb/>
　可見人心之公而悼為荀偃邪説所誤不小矣列序<lb/>
　諸大夫而無貶罪歸悼公譏不在大夫也<lb/>
十有五年<lb/>
春宋公使向戌来聘二月己亥及向戌盟于劉<lb/>
　許翰曰不盟於國而盟于劉崇向戌也但魯於晉卿<pb n="32b"/>　從未出國而盟何於宋卿而崇之若是乎髙閌曰凡<lb/>
　因聘而盟者必在國内宣十年晉侯使荀庚来聘衛<lb/>
　侯使孫良夫来聘丙午及荀庚盟丁未及孫良夫盟<lb/>
　成十年晉郤犫亦然襄五年衛孫林父亦然趙鵬飛<lb/>
　曰魯地無劉由經繼書劉夏逆王后之事相連而誤<lb/>
　耳姑存二説備參<lb/>
劉夏逆王后于齊<lb/>
　劉采邑而即以為氏也夏名也王之上士也春秋十<pb n="33a"/>　三王其逆后凡兩見蓋太子立而妃為后者無縁而<lb/>
　書王逆后而非魯主婚即主婚而得禮者亦常事不<lb/>
　書也惟祭公以遂事譏劉夏以非卿譏也齊姜歸京<lb/>
　師不書者歸無可譏也<lb/>
夏齊侯伐我北鄙圍成<lb/>
　魯舊事齊後從晉而為鞌之戰齊人怨焉然不敢加<lb/>
　兵於魯者三十餘年畏晉也今衛侯奔齊晉侯且釋<lb/>
　君助臣㑹戚以成其亂而季孫宿亦與焉故齊以晉<pb n="33b"/>　為不足畏也遂伐魯而圍成<lb/>
公救成至遇<lb/>
　自作三軍公無軍矣今公自將救成者齊師乆駐三<lb/>
　桓畏之故廹公使將蓋避其危而以公試也迨齊師<lb/>
　退而城成郛則季叔帥師屬辭而觀其情見矣然何<lb/>
　以不至成而至遇蓋軍非公有豈能為公用哉軍心<lb/>
　畏齊故公帥之而不前也救書次軍能救而已不力<lb/>
　也救書至已欲救而軍不前也以城之安自處且締<pb n="34a"/>　其私交之固以救之危子君兼䧟以無勇之譏三桓<lb/>
　之罪可勝誅哉<lb/>
季孫宿叔孫豹帥師城成郛<lb/>
　郛郭也為齊所壞故城之然孟邑而季叔城之何也<lb/>
　三家相黨假備齊為名興大役以崇私邑也其城既<lb/>
　固故卒為魯患而不可墮<lb/>
秋八月丁巳日有食之<lb/>
邾人伐我南鄙<pb n="34b"/>　邾屬齊而黨莒故莒伐魯東齊伐魯北邾伐魯南魯<lb/>
　望國非弱也不競一至此哉許翰曰政在君則民一<lb/>
　民一則國强政在臣則民二民二則國弱魯至四鄰<lb/>
　交侵者民分於三桓故也<lb/>
冬十有一月癸亥晉侯周卒<lb/>
　周之父曰惠伯大父曰桓叔晉襄少子也厲公䝉禍<lb/>
　周以公族迎立生十四年矣乃能力修内治勤撫諸<lb/>
　侯救宋圍彭城制鄭城虎牢諸侯翕然歸之後雖失<pb n="35a"/>　陳而卒得鄭楚不能爭功亞桓文焉然不能謹大夫<lb/>
　専政之漸至孫甯逐君而成其亂其惡大矣蓋質美<lb/>
　未學大義不眀且繼弑逆之後賊臣不除卒為所悞<lb/>
　惜哉<lb/>
十有六年<lb/>
春王正月葬晉悼公<lb/>
　欲㑹諸侯而速葬其親悖禮甚矣人倫政事之本國<lb/>
　君風化之基晉平其何以宗諸侯<pb n="35b"/>三月公㑹晉侯宋公衛侯鄭伯曹伯莒子邾子薛伯把<lb/>
伯小邾子于湨梁戊寅大夫盟<lb/>
　晉悼將為魯討莒邾未果而卒平以繼父志為名因<lb/>
　㑹以圖伯也衛侯者誰剽也列奸於㑹失於悼而成<lb/>
　於平也然經何以書衛侯蓋簒者皆不没其實即所<lb/>
　以實其簒而正其誅也齊不與者髙厚逃也於是諸<lb/>
　侯在而大夫盟是無君也夫平公初政大夫何遽敢<lb/>
　無君平公使之也蓋是時政多逮於大夫以為盟君<pb n="36a"/>　不若盟臣之愈也是以使大夫盟也且六卿専晉之<lb/>
　勢已兆意必晉臣以是誤平而平遂聼之耳前此大<lb/>
　夫猶隂竊君權此盟之後直擅之矣平自禍其國並<lb/>
　禍諸侯之國而諸侯亦皆聽之均難辭咎也<lb/>
晉人執莒子邾子以歸<lb/>
　莒邾侵魯信有罪矣請於王執而歸于京師可也擅<lb/>
　執二君累囚以歸是無王也故書人以著其罪<lb/>
齊侯伐我北鄙<pb n="36b"/>　齊侯自成十七年柯陵之㑹遂不復出惟使世子出<lb/>
　㑹大夫聽命今晉為魯執莒邾齊復伐魯以報之侮<lb/>
　晉也<lb/>
夏公至自㑹<lb/>
五月甲子地震<lb/>
叔老㑹鄭伯晉荀偃衛甯殖宋人伐許<lb/>
　許男請遷於晉為其臣所阻故晉伐之是晉主兵也<lb/>
　鄭與許有怨而君来㑹伐曷為先鄭臣不可以先君<pb n="37a"/>　也然鄭豈能號召諸侯鄭伯之下晉卿首列焉則主<lb/>
　兵者亦見矣宋稱人而居衛下將卑師少也夫許男<lb/>
　受制於臣不以義責其臣而遽以兵臨其國失恤小<lb/>
　之道矣<lb/>
秋齊侯伐我北鄙圍成<lb/>
　三伐魯而再圍成矣再圍者志必得成也<lb/>
大雩<lb/>
冬叔孫豹如晉<pb n="37b"/>　魯不能自强急而求晉亦可鄙矣<pb n="38a"/>欽定四庫全書<lb/>
御纂春秋直解卷九下<lb/>
十有七年<lb/>
春王二月庚午邾子牼卒<lb/>
　邾子執矣不書卒於晉歸之也歸不書不告也不書<lb/>
　葬有怨也<lb/>
宋人伐陳<lb/>
　宣十四年宋師伐陳為晉討貳也此則傳不見二國<pb n="38b"/>　致釁之由意亦晉令乎但陳侯前逃鄬之㑹晉之過<lb/>
　也今楚弱矣綏之以德可以得陳遽使宋伐之乎且<lb/>
　陳近宋宋實利之假晉以濟其私耳蓋參譏之書人<lb/>
　將卑也<lb/>
夏衛石買帥師伐曹<lb/>
　孫蒯因田而被辱自取之也蒯欲伐曹而石買乃為<lb/>
　孫氏役乎買石碏之後碏討賊而買黨賊愧其祖矣<lb/>
秋齊侯伐我北鄙圍桃齊髙厚帥師伐我北鄙圍防<pb n="39a"/>　捨成而圍桃蓋出魯不意且君臣同來分圍二邑更<lb/>
　使魯兩不相顧也<lb/>
九月大雩<lb/>
宋華臣出奔陳<lb/>
　華臣暴亂宗室國討不加懼而出奔失政刑矣且陳<lb/>
　為宋之仇國而臣託焉尤可誅也<lb/>
冬邾人伐我南鄙<lb/>
　邾之先君以伐魯見執嗣子在䘮而又伐魯是濟惡<pb n="39b"/>　也直書而罪著矣<lb/>
十有八年<lb/>
春白狄來<lb/>
　春秋之時戎狄錯居中國與之㑹盟則有譏若其慕<lb/>
　義而來則容而接之亦非不可惟謹所以待之之道<lb/>
　而已<lb/>
夏晉人執衛行人石買<lb/>
　石買伐曹罪也然當問之於衛今因使於晉而執之<pb n="40a"/>　失討罪之義故書行人以著其失且買伐曹承孫氏<lb/>
　之意耳孫甯又有逐君之大惡乃捨大治小庇孫甯<lb/>
　而責買乎執復不歸京師故斥晉人以罪之<lb/>
秋齊師伐我北鄙<lb/>
　六伐魯而四圍邑矣蓋晉悼既殁齊思争伯故挾莒<lb/>
　邾以病魯以為魯服則東方定可以與晉爭衡矣不<lb/>
　知無徳禮而為暴未有能濟者也<lb/>
冬十月公㑹晉侯宋公衛侯鄭伯曹伯莒子邾子滕子<pb n="40b"/>薛伯杞伯小邾子同圍齊<lb/>
　齊暴甚矣晉侯帥諸侯討之齊禦諸平隂畏而遯遂<lb/>
　進圍其國書同圍猶云共圍也言其勢甚盛而齊幾<lb/>
　亡也著齊之自取也杜預以為同心非也彼邾莒嘗<lb/>
　病魯矣滕薛小邾亦皆屬齊矣畏晉而不敢不來豈<lb/>
　同心之謂哉齊圍魯邑晉圍齊國是效其所為而又<lb/>
　甚之也聖人惡為暴而又惡禁暴者之反為暴也莒<lb/>
　子亦執於晉今㑹者亦晉歸之也<pb n="41a"/>曹伯負芻卒于師<lb/>
楚公子午帥師伐鄭<lb/>
　鄭公子嘉召之也楚間鄭之從晉圍齊於是伐鄭是<lb/>
　為宼耳况從逆臣之邪謀乎<lb/>
十有九年<lb/>
春王正月諸侯盟于祝柯<lb/>
　此圍齊之諸侯也齊未服故再盟恐諸侯之貳也<lb/>
晉人執邾子<pb n="41b"/>　邾仍伐魯罪也然既同圍齊復盟于祝柯矣又執之<lb/>
　乎不書以歸旋釋之也何以釋脅取其田也<lb/>
公至自伐齊<lb/>
取邾田自漷水<lb/>
　田繫邾安得亂先王之疆理而取之自漷水隨漷水<lb/>
　為界著取之多也而晉脅邾與魯豈伯主之道<lb/>
季孫宿如晉<lb/>
　拜師且拜田也<pb n="42a"/>葬曹成公<lb/>
夏衛孫林父帥師伐齊<lb/>
　晉令也齊未服故也然伐齊而使逐君之賊尸其事<lb/>
　乎<lb/>
秋七月辛卯齊侯環卒<lb/>
晉士匄帥師侵齊至榖聞齊侯卒乃還<lb/>
　善士匄也晉前圍齊今又侵之非義也士匄至榖聞<lb/>
　䘮而還得禮不伐䘮之義故善之榖梁曰臣不專大<pb n="42b"/>　名宜壇帷而歸命於介如其說不更善乎曰猶在晉<lb/>
　境可也榖齊地駐師敵境遣介請命懈已軍心敵茍<lb/>
　乘隙是棄師也况䘮必不可伐豈進退可疑而猶待<lb/>
　請乎帥師以出聞䘮而還是不挾衆邀功而要之以<lb/>
　禮也春秋書以示褒垂訓逺矣<lb/>
八月丙辰仲孫蔑卒<lb/>
齊殺其大夫髙厚<lb/>
　崔杼殺之也曷為書國蓋齊靈廢世子光而立庶子<pb n="43a"/>　牙髙厚傅之是從君於昏也然既君命立牙矣崔杼<lb/>
　乗君疾革迎光而立之執牙而奪其位杼因殺髙厚<lb/>
　於灑藍而兼其室是争權相滅者杼之本謀而亦光<lb/>
　之所欲也春秋書齊侯環卒繼書齊殺其大夫髙厚<lb/>
　著光之逆固不得僅治杼之惡也由是政在杼而光<lb/>
　之禍亦兆於此矣<lb/>
鄭殺其大夫公子嘉<lb/>
　據傳鄭人以盗殺三卿嘉知其謀楚午之師亦嘉所<pb n="43b"/>　召故殺之則嘉有罪矣乃子西子展遂分其室而鄭<lb/>
　君亦聽之非義討矣故稱國以殺而不去其官<lb/>
冬葬齊靈公<lb/>
　釋怨也不廢䘮紀以修舊好禮也<lb/>
城西郛<lb/>
　郛不繫邑國之郛也懼齊而國郛是城其守國也末<lb/>
　矣<lb/>
叔孫豹㑹晉士匄于柯<pb n="44a"/>　士匄曷為至柯據傳齊及晉平盟於大隧蓋士匄既<lb/>
　返而過柯豹徃㑹之以固晉魯之交而察齊人之情<lb/>
　也<lb/>
城武城<lb/>
　據傳豹歸曰齊猶未也不可以不懼乃城武城魯倚<lb/>
　晉撓齊今晉齊平則勢去而孤立矣㑹晉而繼以城<lb/>
　武城不勝其勞且拙也庸為國有人乎<lb/>
二十年<pb n="44b"/>春王正月辛亥仲孫速㑹莒人盟于向<lb/>
　及莒平也莒侵魯為齊也晉執莒為魯也今齊將從<lb/>
　晉故莒先平魯一不伐䘮而諸侯修睦禍患之興惟<lb/>
　禮可以已之矣速者蔑子也未練而出㑹非禮也<lb/>
夏六月庚申公㑹晉侯齊侯宋公衛侯鄭伯曹伯莒子<lb/>
邾子滕子薛伯杞伯小邾子盟于澶淵<lb/>
　齊服也齊之無道晉帥諸侯圍之而不服以士匄不<lb/>
　伐䘮遂㑹澶淵招㩦以禮服逺以徳信哉然不伐䘮<pb n="45a"/>　可嘉此盟究不足貴也光雖齊世子亦已廢矣乘父<lb/>
　病篤執牙以奪其位是簒也衛剽亦簒也㑹列二簒<lb/>
　晉盟替矣齊桓所不為也<lb/>
秋公至自㑹<lb/>
仲孫速帥師伐邾<lb/>
　晉執邾子而使魯取其田晉於魯厚矣魯之報邾亦<lb/>
　可已矣况晉甫為澶淵之盟魯邾咸與焉而又伐之<lb/>
　可乎<pb n="45b"/>蔡殺其大夫公子燮蔡公子履出奔楚<lb/>
　燮嘗獲於鄭今書蔡大夫者蓋歸於蔡也蔡從楚久<lb/>
　矣燮欲從晉正也且先君之意也蔡乃殺之以媚楚<lb/>
　乎故稱國以殺而不去其官履其母弟也懼禍故奔<lb/>
　但從楚為可罪耳<lb/>
陳侯之弟黄出奔楚<lb/>
　二慶廹之也書弟罪陳侯不保其弟也襄六年楚圍<lb/>
　陳陳侯在鄬二慶使楚執黄以脅陳侯今因蔡燮背<pb n="46a"/>　楚又誣黄同謀蓋黄以親用事二慶欲介楚力除黄<lb/>
　而專陳政也黄不奔他國而即奔楚將與蔡履同乎<lb/>
　曰不同履見兄燮背楚見殺而奔楚者懼累也明己<lb/>
　之不敢背楚也則不與兄同心矣黄因二慶之讒而<lb/>
　奔楚者辯誣也斥二慶之惡而欲楚討之也蓋猶有<lb/>
　為國之心差優於履也然懼累者與辯誣者咸奔楚<lb/>
　何也楚强而陳蔡世服焉倘奔他國楚以為討陳蔡<lb/>
　必滅其家以說於楚不若歸命於楚其情得白庶免<pb n="46b"/>　於禍也因是見陳蔡之不可為也其臣非黨楚即畏<lb/>
　楚滅無日矣<lb/>
叔老如齊<lb/>
　魯與齊至澶淵而始平今修聘欲固齊好也<lb/>
冬十月丙辰朔日有食之<lb/>
季孫宿如宋<lb/>
　據傳報向戌之聘也但戌聘於今五年矣今始報之<lb/>
　哉蓋季氏與邾為姻邾與宋為姻此宿之私行而託<pb n="47a"/>　於聘也<lb/>
二十有一年<lb/>
春王正月公如晉<lb/>
　晉悼之世公四如晉彼時魯國少事無求於晉而猶<lb/>
　屢朝之蓋以公之朝為重也平公之立已六年矣公<lb/>
　始如晉魯屢受齊與莒邾之侵伐求於晉者實多乃<lb/>
　終平之世公僅一朝昭立而朝平者二其一為晉所<lb/>
　辭至河而返而魯臣之聘晉者凡十蓋晉平即位湨<pb n="47b"/>　梁首以大夫盟政自大夫出矣故不以公之朝為重<lb/>
　也而晉伯之衰世變之下比事益見矣<lb/>
邾庶其以漆閭丘來奔<lb/>
　庶其邾大夫也漆閭邱二邑名庶其食邑也以邑出<lb/>
　為叛叛而歸魯則據其至魯而言來奔内外異辭也<lb/>
　然舉地言奔則庶其之叛與魯之納叛兩明矣天下<lb/>
　之惡一也執而返之義也而遂受之是貪利而為盗<lb/>
　藪也且疆塲之釁多由納叛故書以示戒<pb n="48a"/>夏公至自晉<lb/>
　庶其春來公以夏至則受庶其者季孫耳李㢘曰經<lb/>
　書三叛人此年邾庶其昭五年莒牟夷三十一年黑<lb/>
　肱春秋内大惡諱此皆直書不諱者皆公不在國而<lb/>
　季孫受之也與僖十七年公㑹淮未至而直書滅項<lb/>
　義同<lb/>
秋晉欒盈出奔楚<lb/>
　士匄逐之也然欒氏之積惡有自來矣書弑君而未<pb n="48b"/>　討黶又重之以汰禍起内亂天亡之也盈雖無大惡<lb/>
　而亦失於閑家又承積惡宜有餘殃矣楚晉之仇也<lb/>
　盈奔楚欲因楚力以復入是無君也<lb/>
九月庚戌朔日有食之<lb/>
冬十月庚辰朔日有食之<lb/>
　日食之變起於交推歩之術皆一百七十三日始一<lb/>
　交去交逺則日食漸少無頻食之理此年及二十四<lb/>
　年則頻食也然漢世亦有頻食者髙帝三年及文帝<pb n="49a"/>　三年是也或傳寫誤歟抑天道逺而難知歟<lb/>
曹伯來朝<lb/>
　䘮畢而來見以事王者事魯也<lb/>
公㑹晉侯齊侯宋公衛侯鄭伯曹伯莒子邾子于商任<lb/>
　左云錮欒氏也士匄畏欒盈之多士也遂信讒而逐<lb/>
　之又懼其為亂而錮之夫盈非有犯上可誅之罪匄<lb/>
　實忌盈於國何有且逐盈而窮治其黨濫及無辜雖<lb/>
　叔向之賢幾且不免今又使君㑹諸侯以錮盈而逞<pb n="49b"/>　其憾匄亦悖矣哉而平公聽之非君道矣且此何事<lb/>
　而勤諸侯乎失伯職矣卒之激盈為難幾致國禍焉<lb/>
二十有二年<hi>是年十月庚子孔子生</hi>
春王正月公至自㑹<lb/>
夏四月<lb/>
秋七月辛酉叔老卒<lb/>
　公孫嬰齊子也後書叔孫者為三桓止書叔者皆肸<lb/>
　之後<pb n="50a"/>冬公㑹晉侯齊侯宋公衛侯鄭伯曹伯莒子邾子薛伯<lb/>
杞伯小邾子于沙隨<lb/>
　左云復錮欒氏也欒盈以今秋去楚適齊故復為此<lb/>
　㑹以堅其約雖諸侯在列意專在齊也晉平狥柄臣<lb/>
　之意為一亡臣再勤諸侯昏庸一至此乎齊侯在㑹<lb/>
　蓋貌從而心違也明年夏盈入晉齊納之也及秋齊<lb/>
　大出師伐晉以盟主而受伐矣<lb/>
公至自㑹<pb n="50b"/>楚殺其大夫公子追舒<lb/>
　楚殺追舒以寵觀起蓋藉口之辭楚子語追舒之子<lb/>
　棄疾曰令尹之不能爾所知也是謂其不能有事於<lb/>
　諸侯藉寵觀起以殺之耳其罪不至死且與其子謀<lb/>
　非君道矣故稱國以殺而不去其官<lb/>
二十有三年<lb/>
春王二月癸酉朔日有食之<lb/>
三月己巳杞伯匄卒<pb n="51a"/>夏邾畀我來奔<lb/>
　畀我庶其之黨魯既受庶其而寵安之故畀我繼至<lb/>
葬杞孝公<lb/>
陳殺其大夫慶虎及慶寅陳侯之弟黄自楚歸于陳<lb/>
　黄奔楚訴二慶也據傳陳侯亦如楚蓋惑於權臣而<lb/>
　為黄與二慶和解之爾楚召二慶不至遂挾陳侯以<lb/>
　圍陳二慶以城築之虐自見殺於役人故不得以討<lb/>
　賊書而稱國病陳侯也二慶罪有輕重故書及二慶<pb n="51b"/>　既殺黄歸易矣自楚因楚力也又以責黄之脅君也<lb/>
晉欒盈復入于晉入于曲沃<lb/>
　盈既奔矣猶繫晉者士匄逐之非國討也責匄也復<lb/>
　入者逆辭入晉則作亂以攻君矣罪盈也曲沃其舊<lb/>
　邑也入晉後而入曲沃不克而據邑也不克而猶能<lb/>
　據邑者曲沃不知有君惟知有盈也入晉蓋因曲沃<lb/>
　之力不先書入曲沃者志在亂晉不在據邑也繼書<lb/>
　入曲沃者據邑敵君猶欲亂晉也春秋備書之以正<pb n="52a"/>　逆臣之誅<lb/>
秋齊侯伐衛遂伐晉<lb/>
　盈入晉而齊伐晉傳稱齊隂納盈者信矣乃盈入不<lb/>
　書自齊者盈以攻其君為罪齊以亂伯國為罪而盈<lb/>
　借外權與齊助臣叛猶小矣故書入書伐舉重也伐<lb/>
　衛遂伐晉者志本在晉而伐衛以先之欲晉之不備<lb/>
　也盈亂於内齊撼於外晉蓋岌岌矣書以著齊之惡<lb/>
　又以見晉之失道而召侮也<pb n="52b"/>八月叔孫豹帥師救晉次于雍榆<lb/>
　救晉義也救而次則赴義不勇矣凡直書救者成其<lb/>
　救也有名為救而削其救者不成其救也次而救救<lb/>
　而次則失救急之義而猶存其救也僖元年齊之於<lb/>
　邢先次後救止而有俟遥為之援也然狄終去而遷<lb/>
　夷儀猶頼其援也此年魯之於晉先救後次畏而不<lb/>
　前姑助之勢也然齊終還而獲晏氂猶資其勢也此<lb/>
　功罪之權衡也<pb n="53a"/>己卯仲孫速卒<lb/>
冬十月乙亥臧孫紇出奔邾<lb/>
　紇阿季氏為之廢長立少乃孟氏效尤遂為紇禍其<lb/>
　奔也自取之也<lb/>
晉人殺欒盈<lb/>
　盈嘗為晉大夫殺不書大夫者既出奔楚義與君絶<lb/>
　也書人者從討賊之辭稱兵為亂義當急討也<lb/>
齊侯襲莒<pb n="53b"/>　輕兵以掩其不備曰襲蓋無名不義之甚盗賊之為<lb/>
　耳自晉未返遂襲莒不書遂者間有事也<lb/>
二十有四年<lb/>
春叔孫豹如晉仲孫羯帥師侵齊<lb/>
　豹救晉不力因假聘以觀晉意倘晉憾魯即可白已<lb/>
　次于雍榆之故因再請侵齊以悅晉焉觀繼書侵齊<lb/>
　其情見矣故侵齊雖羯帥師實豹之計也然前此當<lb/>
　救而畏齊今又無名興師以媚晉怯於為義而勇於<pb n="54a"/>　為不義也取輕於晉為暴於齊戕民生結國禍其計<lb/>
　舛矣羯繼速為卿未練從戎亦非禮也<lb/>
夏楚子伐吳<lb/>
　楚三伐吳矣襄三年以附晉也十四年以助晉也今<lb/>
　則晉吳不交十年矣何以伐吳晉伯既衰楚將復爭<lb/>
　諸侯故先制吳也前之兩伐皆命將此則楚子自將<lb/>
　也<lb/>
秋七月甲子朔日有食之既<pb n="54b"/>齊崔杼帥師伐莒<lb/>
　齊侯襲莒身傷兵敗不得不許莒成崔杼復伐之者<lb/>
　從君之惡以悅君也夫杼以棠姜之故已畜逆謀猶<lb/>
　從君而悅之何也蓋齊禍已成於伐晉杼順君而伐<lb/>
　莒正所以重民怨啟鄰釁激伯主之怒倘晉來討斷<lb/>
　不捨齊侯而責杼也君受其名而杼因執其兵柄則<lb/>
　可制君而成其逆謀乃齊侯且悅其從己而任之不<lb/>
　疑其及宜矣<pb n="55a"/>大水<lb/>
八月癸巳朔日有食之<lb/>
公㑹晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀<lb/>
　謀伐齊也齊莊新立晉不伐䘮故受盟于澶淵及商<lb/>
　任沙隨之㑹晉失其令齊遂輕晉甚至稱兵伐晉故<lb/>
　晉為此㑹將以伐齊然㑹而不伐不能伐也國勢不<lb/>
　競衆心不一也夫伯主將禁諸侯之擅相攻今伯國<pb n="55b"/>　受伐合十二諸侯而莫能令焉書之以著晉衰而失<lb/>
　伯也<lb/>
冬楚子蔡侯陳侯許男伐鄭<lb/>
　間晉之衰而爭鄭也三國書爵序楚子下惡從楚也<lb/>
　晉平不綱諸侯解體啟楚人窺伺之階故前日同圍<lb/>
　齊而楚伐鄭今方㑹夷儀而楚子又帥三國而伐鄭<lb/>
　晉不能正齊之罰反使楚乘隙以為鄭患矣據傳雖<lb/>
　有救鄭之文不書者不成救也<pb n="56a"/>公至自㑹<lb/>
　止以㑹致其伐而不果救不及事可知矣<lb/>
陳鍼宜咎出奔楚<lb/>
　慶氏之黨也宜咎比匪固為罪然黄之復怨亦甚矣<lb/>
　趙鵬飛曰成襄以還諸侯從晉者其臣亦倚晉從楚<lb/>
　者其臣亦倚楚故其出奔者宋衛多奔晉陳蔡多奔<lb/>
　楚各倚其國之所畏以脅其君故春秋因其志而書<lb/>
　之以見其惡<pb n="56b"/>叔孫豹如京師<lb/>
　據傳榖洛鬬毁王宫齊為王城郟蓋齊既背晉故求<lb/>
　媚於天子且以示義於諸侯魯與齊積怨而懼晉之<lb/>
　不競也故使豹聘王且賀城蓋假寵而釋齊怨爾然<lb/>
　自宣七年蔑如京師後今始一見慢王甚矣<lb/>
大饑<lb/>
　民乏食曰饑大則異乎常矣備荒無政何以為國<lb/>
二十有五年<pb n="57a"/>春齊崔杼帥師伐我北鄙<lb/>
　杼又帥師矣齊侯襲莒而杼因之伐莒齊侯惡魯而<lb/>
　杼又因之伐魯雖曰報羯之侵而意不在病魯魯人<lb/>
　且知之矣而齊侯不悟則貪忿之心蔽之也趙與權<lb/>
　曰兵凶器也弗戢必自焚三年之間伐衛伐晉伐莒<lb/>
　伐魯曾弗之戢而又授兵於好亂之夫宜其不免也<lb/>
夏五月乙亥齊崔杼弑其君光<lb/>
　齊莊乘父病篤而攘位當膺王誅然杼固導莊為簒<pb n="57b"/>　者也莊固杼之君也即莊侮大陵小亂杼之室亦惟<lb/>
　王治其罪杼惡得而斃之故書弑其君以正其罪至<lb/>
　州綽等死難而不錄者蓋以其死差足償其從君於<lb/>
　昏之責安得與赴義者比<lb/>
公㑹晉侯宋公衛侯鄭伯曹伯莒子邾子滕子薛伯把<lb/>
伯小邾子于夷儀<lb/>
　晉為㑹以謀報齊之伐也夫齊伐晉私怨耳齊莊死<lb/>
　怨無可報矣惟是莊以弑死則人倫之大變義所當<pb n="58a"/>　討晉平宜釋怨以申義帥諸侯而改治焉執戮崔杼<lb/>
　而置君以定齊則大倫正伯業光矣乃聽杼邪說反<lb/>
　以弑君為伐晉之故許其納賂以求成天理滅矣夫<lb/>
　杼以五月弑君晉以是月出㑹杼尚未知晉師之來<lb/>
　祗以私忿弑君而欺晉以自解晉平不知其欺是許<lb/>
　賊臣可弑君以與大國市也知其欺則是甘受其愚<lb/>
　惟賂是貪以成其惡也故以㑹而不伐深著晉平之<lb/>
　罪<pb n="58b"/>六月壬子鄭公孫舍之帥師入陳<lb/>
　去秋夷儀之㑹楚合陳蔡許伐鄭當陳隧者井堙木<lb/>
　刋是年復㑹夷儀慮楚復來先問罪於陳勝而入之<lb/>
　然而非道矣鄭危國也以禮息民猶懼不靖而自開<lb/>
　兵釁乎雖有辭可執勝而不有然書入陳猶責鄭也<lb/>
　惟視無名陵小者差善耳<lb/>
秋八月已已諸侯同盟于重丘<lb/>
　此之同盟左云齊成故也杜預因曰伐齊而稱同盟<pb n="59a"/>　明齊亦同盟但齊來者為崔杼歟概言諸侯可乎為<lb/>
　杼所立之新君歟春秋亦何必為晉諱惡而渾言諸<lb/>
　侯耶據傳齊使隰鉏請成慶封如師是杼與新君實<lb/>
　未嘗來則諸侯者蓋㑹夷儀之諸侯也乃盟書同何<lb/>
　也晉受賂縱賊諸侯不能徧有賂也晉懼失諸侯故<lb/>
　同盟以要之使不叛晉耳<lb/>
公至自㑹<lb/>
衛侯入于夷儀<pb n="59b"/>　㑹夷儀之衛侯剽也入夷儀之衛侯衎也衎入夷儀<lb/>
　與鄭突入櫟同突名而衎不名者衎正也其入也期<lb/>
　復其位非簒也不書歸者晉憫衎失位命衛與之一<lb/>
　邑國猶剽有不可言歸也<lb/>
楚屈建帥師滅舒鳩<lb/>
　舒先與楚俱張故曰荆舒庸蓼鳩三國皆舒也今皆<lb/>
　滅矣滅國悉書著吞併之罪傷興滅繼絶之無人也<lb/>
冬鄭公孫夏帥師伐陳<pb n="60a"/>　責鄭也入之伐之已甚矣<lb/>
十有二月吳子遏伐楚門于巢卒<lb/>
　巢小國在吳楚之介文十二年楚圍巢蓋久屬楚矣<lb/>
　吳伐楚至巢巢附楚不聽其過故門于巢門者攻其<lb/>
　門也卒者死於兵也諸侯伐國不名今吳子名蓋以<lb/>
　卒之名加之伐楚之上也自輕以死於兵責吳子也<lb/>
　而巢人黨楚之罪亦具矣君殺於敵曰滅吳子不言<lb/>
　滅者蘇轍曰死而非獲也非獲則卒也<pb n="60b"/>二十有六年<lb/>
春王二月辛卯衛甯喜弑其君剽<lb/>
　喜受父命使納獻公以免逐君之惡剽又以公孫非<lb/>
　次而立則喜罪宜末减矣亦以弑君書何也蓋以王<lb/>
　法治剽則簒也宜討也使獻復國有道請於王而治<lb/>
　其簒亦可也至於衞人凡立剽之朝者剽固其君也<lb/>
　况甯氏親助其簒父子臣之者哉不正其罪則權臣<lb/>
　之輕議廢立者有所藉口矣且獻既以晉力入夷儀<pb n="61a"/>　喜亦懼禍之及獻又以茍反政由甯氏誘之則喜弑<lb/>
　剽純為其私而已<lb/>
衞孫林父入于戚以叛<lb/>
　據邑背君曰叛林父首逐獻公矣今剽弑而獻將歸<lb/>
　故入於戚以叛逐君而復叛君書之所以誅也春秋<lb/>
　之季大夫皆崇其私邑叛而不能討天下之亂成矣<lb/>
甲午衞侯衎復歸于衛<lb/>
　復歸者位未絶也國本其國不幸而出有歸道焉苐<pb n="61b"/>　誘喜以惡己因為利失其道矣故斥而名之<lb/>
夏晉侯使荀吳來聘<lb/>
　晉為孫氏故將討衞荀吳來聘召公也<lb/>
公㑹晉人鄭良霄宋人曹人于澶淵<lb/>
　澶淵衞地近戚晉黨孫氏討衛而疆戚田取衞西鄙<lb/>
　以與孫氏故㑹澶淵也卿例書名𫝊以晉為趙武宋<lb/>
　為向戌貶稱人也但宋果向戌肯居鄭下哉蓋晉宋<lb/>
　皆微者故良霄居宋上耳敢先宋不敢先晉伯故也<pb n="62a"/>　禮以勢易也然晉為㑹而使微者何也黨孫氏不義<lb/>
　也疆戚田細事也趙鵬飛曰晉平亦知此舉為不義<lb/>
　故不躬㑹而以微者主之也然何以使魯以君親之<lb/>
　移惡於魯也蓋晉主此㑹則得謗林父事晉最謹衞<lb/>
　逐林父晉莫之恤則愧林父晉素有徳於魯故使魯<lb/>
　主之則恩歸於晉怨歸於魯所以有荀吳之聘斯有<lb/>
　澶淵之㑹也是也然晉平何利為此其臣尸之也六<lb/>
　卿專晉乆矣羽翼叛人使交為亂然後已為亂而莫<pb n="62b"/>　之討也晉陽朝歌之入以至韓趙魏之分晉此㑹啟<lb/>
　之矣<lb/>
秋宋公殺其世子痤<lb/>
　目宋公責之也世子國本而至於殺讒故也内嬖外<lb/>
　奸而奄寺為之附㑹其禍成矣乃晉獻殺申生獻與<lb/>
　驪姬謀之宋平雖寵芮棄本無殺痤之心而棄也連<lb/>
　奄豎結權奸共造讒而殺之可畏哉獻終身不悔平<lb/>
　猶能徐悟而烹伊戾似與獻有間矣然芮棄之寵向<pb n="63a"/>　戌之任不少衰嗣爲世子者即棄子也雖烹伊戾奚<lb/>
　益哉略造讒者而目宋公端其本之意也<lb/>
晉人執衛甯喜<lb/>
　孫甯之罪一也孫逐君甯弑君然衎正而剽不正不<lb/>
　得謂逐輕於弑矣晉宜先執林父以正逐衎之罪次<lb/>
　執喜以正弑剽之罪且返戚田而定衎位則伯職修<lb/>
　矣若止治喜則已陂况不以弑剽執喜而以争戚與<lb/>
　戕晉戍乎不義甚矣故書人以著其悖<pb n="63b"/>八月壬午許男甯卒于楚<lb/>
　朝楚而請伐鄭也以死要之遂以四岳之胄而卒于<lb/>
　荆蠻失所矣<lb/>
冬楚子蔡侯陳侯伐鄭<lb/>
　蕭魚之後楚三伐鄭前此楚未得逞猶有諸侯之救<lb/>
　焉今晉無能爲矣故伐而莫救而鄭亦不禦以使其<lb/>
　逞蓋安攘之業隳矣<lb/>
葬許靈公<pb n="64a"/>二十有七年<lb/>
春齊侯使慶封來聘<lb/>
　靈莊相繼齊爲魯難殆三十年景始立而通好賢於<lb/>
　日尋干戈者矣<lb/>
夏叔孫豹會晉趙武楚屈建蔡公孫歸生衛石惡陳孔<lb/>
奐鄭良霄許人曹人于宋<lb/>
　晉引楚爲㑹以弭兵也春秋之季其亂極矣周有明<lb/>
　王亦必用兵平亂趙武何人輕言弭乎是厝火積薪<pb n="64b"/>　之下也縁晉君暗臣私無志諸侯武受向戌之愚悅<lb/>
　其名之美遂欲博以為功然以此約楚楚可信乎楚<lb/>
　敝於晉吳又撓之其勢已挫以弭兵招楚楚反張矣<lb/>
　既引爲㑹必有所要請晉楚之從交相見楚計必出<lb/>
　於此晉慮不及而無以拒之紊中外之防䙝王爵之<lb/>
　貴假荆蠻之權重諸侯之困天下之大變也故書以<lb/>
　謹之<lb/>
衛殺其大夫甯喜<pb n="65a"/>　喜罪應討乃衛獻約以政由甯氏則其大夫耳惡其<lb/>
　專而殺之則殺其大夫耳然使以弑剽討喜將為義<lb/>
　討乎非也喜與晉里克不同也克殺奚齊與弑卓克<lb/>
　自尸之惠雖以賂立可以討克失信之過小討賊之<lb/>
　義大也喜之弑剽獻實誘之喜之專亦獻許之信義<lb/>
　兩失無一而可也惠殺克不以其罪獻殺喜難言其<lb/>
　罪故皆不去其官克之殺由於惠喜之殺請之於免<lb/>
　餘獻口未許而心許之故皆稱國以殺<pb n="65b"/>衞侯之弟鱄出奔晉<lb/>
　喜納獻與鱄有約獻殺喜鱄惡其食言故奔王樵曰<lb/>
　書弟責衞侯也書奔於殺喜之下見鱄爲喜出亦責<lb/>
　鱄也初鱄不能以大義動喜乃從獻公政由甯氏之<lb/>
　約則信不近義言不可復殺喜者此一言也不自咎<lb/>
　始謀之不臧乃病失信而薄兄弟之恩棄君臣之義<lb/>
　乎再三止之而不止决於自絶坐不向衛亦已甚矣<lb/>
秋七月辛巳豹及諸侯之大夫盟于宋<pb n="66a"/>　楚請交相見晉許之矣又欲争長衷甲為刼盟之狀<lb/>
　而故使晉知之武懼而謀於叔向遂先楚夫交相見<lb/>
　諸侯屈於楚盟先楚晉亦屈於楚楚主夏矣猾夏不<lb/>
　足言也閱四年㑹虢仍先楚又閱三年楚且合十三<lb/>
　國而獨㑹申執徐子伐吳滅頼甚至滅陳滅蔡其禍<lb/>
　愈烈何弭兵之有至左以盟先楚經改先晉殊未然<lb/>
　蓋㑹在夏盟在秋争長在盟不在㑹也盟既先楚矣<lb/>
　春秋豈能先晉而亂其實故止書大夫盟而不序則<pb n="66b"/>　楚之陵晉之偷具見而存中國之意亦寓矣大夫繫<lb/>
　之諸侯者是時大夫無諸侯矣存諸侯也豹不氏前<lb/>
　見也左以逆命為貶亦非也季氏欲輕貢賦之數使<lb/>
　魯視邾滕則失位矣大夫出境有可以重社稷者專<lb/>
　之可也况命出季氏乎<lb/>
冬十有二月乙亥朔日有食之<lb/>
二十有八年<lb/>
春無冰<pb n="67a"/>夏衞石惡出奔晉<lb/>
　衞侯殺甯喜石惡其黨也故奔<lb/>
邾子來朝<lb/>
　邾自晉執其君魯取其田又納其叛國益弱矣至是<lb/>
　來朝趙鵬飛曰邾子匿怨而來非得已也姑忍以存<lb/>
　社稷耳左以爲時事誤矣<lb/>
秋八月大雩<lb/>
仲孫羯如晉<pb n="67b"/>　交相見之禍見矣公將如楚先聘晉以請命弭兵其<lb/>
　名疲於奔命其實也<lb/>
冬齊慶封來奔<lb/>
　崔杼弑君慶封黨之既而杼家亂封因除杼以專齊<lb/>
　今盧蒲癸王何逐慶封齊人因求崔杼之尸戮之而<lb/>
　改葬莊公封來奔魯受之齊人來讓遂奔吳夫齊莊<lb/>
　之弑從死者皆倖臣今爲之復仇者亦倖臣也而卿<lb/>
　大夫無能爲君討賊者亦卿大夫之恥也慶封歴諸<pb n="68a"/>　侯而入吳其後楚執而討之又中國之恥也陳傅良<lb/>
　曰齊滅崔氏而尸杼於市經不書者佚賊也崔杼弑<lb/>
　君偃然在位而以家禍亡其宗如是而得書臣子之<lb/>
　不誠於君父者得以盗名矣<lb/>
十有一月公如楚<lb/>
　據傳為宋之盟故公及宋公陳侯鄭伯許男如楚陳<lb/>
　傅良曰諸侯旅見於楚始於此舉魯以見其餘也書<lb/>
　公朝于王所見王之衰書公如楚見伯之衰<pb n="68b"/>十有二月甲寅天王崩<lb/>
乙未楚子昭卒<lb/>
　甲寅至乙未為四十二日蓋閏月之日不書閏者范<lb/>
　甯曰閏承前月而受其餘日故閏月之日繫前月之<lb/>
　下史之常體也是也文六年不告月書閏譏廢政也<lb/>
　哀五年葬齊景公書閏譏殺恩也則特筆也<lb/>
二十有九年<lb/>
春王正月公在楚<pb n="69a"/>　正月者王朔之始諸侯有王事則從王無王事而在<lb/>
　國則朝正於廟禮也前此公如齊如晉而或廢朝正<lb/>
　已為失禮然伯國猶以尊王為名惟先書如後書至<lb/>
　即足正其失今朝僭王之楚楚無王而公亦自外於<lb/>
　王朔而無王矣故特書在楚夫昭公失國居外春秋<lb/>
　書所在今襄公因朝而出何與失國同辭蓋國建於<lb/>
　王自外於王朔而無王即與失國者等且失國書所<lb/>
　在存之也此書所在責之也乃公在楚在魯而當國<pb n="69b"/>　者誰乎季孫宿也宿專國自託居守使公朝楚楚外<lb/>
　蠻也辱甚矣又虎狼也危甚矣且因公在外取卞尚<lb/>
　為有君乎故書王正以正公之無王書公以正季氏<lb/>
　之無君書在楚以著公之辱與危且明非公志也乃<lb/>
　公所以在楚者何止公送葬也天王甫崩不奔王䘮<lb/>
　而送楚葬乎不書楚葬惡其號而削之也<lb/>
夏五月公至自楚<lb/>
　留楚蓋七月外屈於楚内疏於臣其至危之也然自<pb n="70a"/>　楚告至固終不如周也<lb/>
庚午衞侯衎卒<lb/>
閽弑吳子餘祭<lb/>
　閽守門者也書弑何以不稱其君閽賤不可謂之其<lb/>
　君也胡安國曰左以吳伐越獲俘以為閽亦邇怨之<lb/>
　失也<lb/>
仲孫羯㑹晉荀盈齊高止宋華定衛世叔儀鄭公孫段<lb/>
曹人莒人滕人薛人小邾人城把<pb n="70b"/>　凡事有是非心有公私時之諸侯皆背公而失是即<lb/>
　其是者不純是公者不純公然彼善於此恒錄之如<lb/>
　城成周闗乎王室城虎牢繫乎中國城邢城楚邱城<lb/>
　縁陵合乎恤患是也今晉平以把出而城把則私矣<lb/>
　然使把果危亂當城豈可反以親故置之許其是恕<lb/>
　其私可也乃把未聞内憂外患而欲完其城晉平止<lb/>
　可自遣大夫以助役何侈然合十一國之衆代任其<lb/>
　勞且非時役民不亦悖乎<pb n="71a"/>晉侯使士鞅來聘<lb/>
　拜城把且使魯歸把田也<lb/>
把子來盟<lb/>
　把本公爵莊二十七年始見經稱伯僖二十三年二<lb/>
　十七年及此年三稱子餘皆稱伯穀梁以為時王所<lb/>
　黜近之然亦不應倐升倐降至此闕疑可也李廉曰<lb/>
　此非前定之盟亦非因朝而盟蓋晉命歸把田非公<lb/>
　義魯歸把田非誠心故把子親來以要結之耳<pb n="71b"/>吳子使札來聘<lb/>
　吳圖伯也楚之大也使椒來聘秦之大也使術來聘<lb/>
　吳之大也使札來聘其事同故其文同或以其讓國<lb/>
　而褒之又或以其釀亂而貶之夫褒貶各以其事讓<lb/>
　國之褒安得於聘褒之釀亂之貶安得於聘貶之<lb/>
秋九月葬衞獻公<lb/>
齊高止出奔北燕<lb/>
　據傳齊公孫蠆公孫竈放其大夫高止許翰云臣放<pb n="72a"/>　大夫是無君也不可以訓故以奔書非也夫以不可<lb/>
　訓而改之將春秋所書皆可訓者耶蓋放者論罪之<lb/>
　辭必請於君書奔則非放也傳失實信經可也燕有<lb/>
　二其一姞姓此則姬姓而國在北故以北别之<lb/>
冬仲孫羯如晉<lb/>
　報士鞅也<lb/>
三十年<lb/>
春王正月楚子使薳罷來聘<pb n="72b"/>　報公朝也小朝而大聘猶曰僭也内朝而外聘不更<lb/>
　辱乎是楚以齊晉之待魯者行於魯也宋之盟為之<lb/>
　也<lb/>
夏四月蔡世子般弑其君固<lb/>
　先王之法内外亂鳥獸行則滅之蔡侯淫而不父王<lb/>
　法所當治也然其世子則有父之親君之尊而敢肆<lb/>
　大逆人理滅矣故書以正其罪商臣不誅般又襲迹<lb/>
　矣<pb n="73a"/>五月甲午宋災宋伯姬卒<lb/>
　災與卒連而貫以日見以災卒也伯姬之室夜失火<lb/>
　保傅不至不下堂逮乎火而死或疑其輕生非也夫<lb/>
　子制義婦人守貞其道殊也伯姫以成九年歸宋今<lb/>
　已老矣而一貞自守臨危不亂蓋灼知禮重於生其<lb/>
　心素定也然則宋平無罪歟曰廹不及待情可原也<lb/>
　聞災緩赴其罪大矣<lb/>
天王殺其弟佞夫<pb n="73b"/>　諸侯殺大夫不論有罪無罪皆稱國禁專殺也殺世<lb/>
　子與弟目君甚之也今書天王殺其弟與列國目君<lb/>
　者同文何歟曰天王異於諸侯者得討有罪耳非遂<lb/>
　可以殺無罪也無罪而殺則兄弟之情無貴賤一也<lb/>
　據傳靈王崩儋括欲立佞夫佞夫弗知景王立尹言<lb/>
　多等殺佞夫則佞夫無罪也雖尹言多等殺之承王<lb/>
　意耳故目天王以殺而書弟深病王也王道親親以<lb/>
　及天下忌其弟以嫌疑殺之宜諸侯之不服而周不<pb n="74a"/>　復興也<lb/>
王子瑕奔晉<lb/>
　瑕與儋括同奔晉意與括同謀乎儋括不書賤也<lb/>
秋七月叔弓如宋葬宋共姬<lb/>
　叔弓叔老子也魯人髙姬之節使卿㑹葬然非禮矣<lb/>
　内女書葬者三紀伯姬不書諡紀侯未殁也紀叔姬<lb/>
　媵也不得配君之諡此書共姬從夫諡也從夫諡禮<lb/>
　也<pb n="74b"/>鄭良霄出奔許自許入於鄭<lb/>
　許爲鄭仇奔許將以亂鄭也自許有奉也不書復入<lb/>
　者方奔即入也然方奔即入亦有以激之也則公孫<lb/>
　黑之專伐而鄭伯不能以法馭臣亦具矣<lb/>
鄭人殺良霄<lb/>
　討賊也如欒盈良霄而後可殺稱兵也不書誅避王<lb/>
　也征誅惟王行之諸侯雖伐有罪不書征雖殺有罪<lb/>
　不書誅<pb n="75a"/>冬十月葬蔡景公<lb/>
　君弑而賊不討不書葬責臣子也今世子為賊而國<lb/>
　人且奉之為君無臣子可責矣所望者鄰國能申大<lb/>
　義耳今不能討反使人㑹葬人理滅矣故書以罪之<lb/>
晉人齊人宋人衞人鄭人曹人莒人邾人滕人薛人把<lb/>
人小邾人㑹于澶淵宋災故<lb/>
　臣弑其君而諸侯定之自宋督始故稷之㑹直書曰<lb/>
　成宋亂子弑其父而諸國定之自蔡般始然定之之<pb n="75b"/>　實在於㑹葬葬以魯㑹而書他國無從而見也㑹葬<lb/>
　之後晉合十二國於澶淵而魯復不與是魯黨賊而<lb/>
　晉與諸國反似討賊矣即下無討文亦似欲討而不<lb/>
　果也故特書曰宋災故而諸國之不討賊而黨賊具<lb/>
　見矣蓋宋不戒於火自亡其財小事耳大合諸侯不<lb/>
　討賊而謀歸宋財不亦傎乎左乃云謀歸而無歸故<lb/>
　諸國書人而曰宋災故尤之也不書魯大夫諱之也<lb/>
　夫謀而不歸晉之失耳於魯何諱焉且㑹而不踐其<pb n="76a"/>　約者多矣他皆無尤特於歸財一事揭其故以尤之<lb/>
　是春秋貴惠不貴道也蓋諸國書人以歸財事細卿<lb/>
　不行也魯為宋姻卿共葬事相恤之事必厚故此㑹<lb/>
　轉不與也黄仲炎曰晉屢失討賊之義使楚竊而行<lb/>
　之故楚旅以討陳亂為名而縣陳楚䖍以討蔡亂為<lb/>
　名而滅蔡<lb/>
三十有一年<lb/>
春王正月<pb n="76b"/>夏六月辛巳公薨于楚宫<lb/>
　楚宫别宫也公辱於楚歸而不𤼵憤修政反慕荆蠻<lb/>
　不度之宫勞民以效之且即以楚名遂薨於此其志<lb/>
　荒矣非僅小寢失正之比國勢益屈强臣愈横曷怪<lb/>
　焉<lb/>
秋九月癸巳子野卒<lb/>
　左云立胡女敬歸之子子野次於季氏卒毁也趙鵬<lb/>
　飛曰子野卒與子般卒子惡卒同文子般子惡傳以<pb n="77a"/>　為弑子野獨以為毁吾竊疑之於時季氏之專尤非<lb/>
　慶父與遂之比愚意子野賢季氏忌而弑之以毁言<lb/>
　於朝而世不察耳趙氏此言爲得其情蓋君貴正終<lb/>
　必書地薨而不地有臣子所不忍言者矣子卒不地<lb/>
　亦然先儒或謂不地不葬未成君也非也子不敢遽<lb/>
　以成君自居子道也論臣民之分則子繼君即君也<lb/>
　安得卒而不地夫人書葬妾母書葬外諸侯書葬安<lb/>
　在子不書葬况先君未葬嗣子宜次殯宫曷爲次於<pb n="77b"/>　季氏則當於季氏是問矣且公薨閱四月如子野已<lb/>
　有毁形季氏必不肯迎置其家如未有毁形安得次<lb/>
　季氏而遂云毁卒蓋前此襄公在楚畏季不敢歸子<lb/>
　野必憤襄之見欺而季氏憚之遂萌邪謀以為子之<lb/>
　䘮親可以毁卒因加至美之名於君以惑羣聽且立<lb/>
　其母親娣之子以釋羣疑季之計深矣哉春秋推見<lb/>
　至隱故直與見弑者同文<lb/>
已亥仲孫羯卒<pb n="78a"/>冬十月滕子來㑹葬<lb/>
　禮諸侯之䘮大夫㑹葬今滕子親來而魯受之皆非<lb/>
　禮也<lb/>
癸酉葬我君襄公<lb/>
十有一月莒人弑其君宻州<lb/>
　程子曰春秋傳為案經為斷以傳考經之事跡以經<lb/>
　别傳之眞偽是讀春秋之法也傳記宻州事與庶其<lb/>
　同蓋皆以子弑父也安得不嚴其誅經於彼稱國於<pb n="78b"/>　此稱國人則罪不在其子矣趙匡謂左傳載展輿因<lb/>
　國人以攻莒子弑之乃立以字當作之字傳文偶誤<lb/>
　後儒承誤而不敢改是也然展輿立於國人既立之<lb/>
　後不能討賊不子之罪亦莫逭矣<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷十上<lb/>
<hi>庚申</hi>景王四年<hi>在位二十有五年子王猛立是年卒弟敬王立</hi>
昭公<lb/>
　名稠襄公庶子也<lb/>
元年<lb/>
春王正月公即位<lb/>
　子野卒於季氏以毁吿昭公子野之母敬歸之娣子<pb n="1b"/>　也叔孫豹謂太子死有母弟則立之無則立長子野<lb/>
　母非夫人不當立其娣子季氏不從盖襄公諸子有<lb/>
　長而應立者季利昭幼越次立之耳昭後為季所逐<lb/>
　殞身於外嗣子復為所擯不得有國擅廢立君至於<lb/>
　此極其亦何所不為乎然則子野之卒不得不於季<lb/>
　氏是問矣<lb/>
叔孫豹㑹晋趙武楚公子圍齊國弱宋向戌衛齊惡陳<lb/>
公子招蔡公孫歸生鄭罕虎許人曹人于虢<pb n="2a"/>　尋宋之盟也圍専楚權欲耀上國故尋盟宋之盟楚<lb/>
　因晋有晉楚匹也之言而先晉則尋盟宜迭為先矣<lb/>
　今請讀舊書則仍先晋盖圍意不在盟在駕晋而已<lb/>
　自是圍遂簒位而専主夏盟中國胥被其害武之罪<lb/>
　大矣春秋書㑹不書盟亦猶以存中國云爾<lb/>
三月取鄆<lb/>
　前季孫宿救台遂入鄆欲取而未得今諸侯方尋宋<lb/>
　弭兵之盟而季以兵取鄆莒人愬於㑹㡬為國禍焉<pb n="2b"/>夏秦伯之弟鍼出奔晋<lb/>
　鍼者秦景母弟其父寵之太過使富擬於君所以奔<lb/>
　也寵過而失道猶書弟者其過小非得罪宗社也而<lb/>
　兄不能容亦有責焉人倫之際多兼罪之辭欲各盡<lb/>
　其道也<lb/>
六月丁巳邾子華卒<lb/>
晉荀吴帥師敗狄于大鹵<lb/>
　自晋悼之伯不復事於戎狄平公甘棄前緒使諸侯<pb n="3a"/>　南向朝楚乃復有事於羣狄盖六卿日强皆有厚自<lb/>
　封殖之心故棄逺猷而逐近利耳<lb/>
秋莒去疾自齊入于莒莒展輿出奔吴<lb/>
　按左氏莒子生去疾及展輿去疾長也而未立展輿<lb/>
　立矣而又廢迨莒子既弑去疾奔而展輿立則立於<lb/>
　賊矣然未與聞乎弑苟能因立而討賊雖立於賊無<lb/>
　傷也不能討賊則罪人耳去疾奔而復自齊入者挟<lb/>
　大國之力以争國耳亦非志於討賊也故書入以罪<pb n="3b"/>　之以長而宜立故繫以莒乃展輿亦繋莒者已立也<lb/>
　既立於賊又不能討賊故雖逾年不稱爵亦罪之也<lb/>
　春秋之權衡審矣<lb/>
叔弓帥師疆鄆田<lb/>
　春取鄆而秋疆其田汲汲於利也帥師不惟備莒亦<lb/>
　以劫鄆以猛濟貪也季孫取鄆而自有之故使叔弓<lb/>
　弓散卿也盖惟季是聼矣<lb/>
葬邾悼公<pb n="4a"/>冬十有一月己酉楚子麇卒<lb/>
　據傳麇為圍所弑而經書卒胡安國曰四年圍大合<lb/>
　諸侯於申若正以弑君將恐天下後世以賊不必討<lb/>
　又可従之以主盟㑹故權輕重而畧其簒弑以扶中<lb/>
　國非也夫亂賊不討如成宋亂之類春秋曷嘗諱之<lb/>
　哉家鉉翁曰弑而書卒者如鄭伯髠頑如㑹未見諸<lb/>
　侯卒于鄵不書弑而弑之實見今經惟書楚子麇卒<lb/>
　是傳所載未審也盖圍所弑者麇子宜為嗣者耳傳<pb n="4b"/>　所載殺其二子幕及平夏如魯子般子野之類而非<lb/>
　弑麇也麇病革圍自外急歸乗君之殞戕其子而簒<lb/>
　其位是亦弑也當時誤傳為弑麇耳<lb/>
楚公子比出奔晋<lb/>
　圍與比兄弟也麇卒而圍簒比懼出奔非其罪矣何<lb/>
　以書以圍之罪不著故書此之出以眀變也<lb/>
二年<lb/>
春晋侯使韓起來聘<pb n="5a"/>　前此晋聘魯者九未有以上卿將命者趙武以偷失<lb/>
　諸侯今韓起嗣為政欲致諸侯故親来聘<lb/>
夏叔弓如晋<lb/>
　報聘也<lb/>
秋鄭殺其大夫公孫黑<lb/>
　黑干國紀數矣鄭人畏其强不敢討今又將作亂以<lb/>
　疾不果始因其疾而殺之則所以討罪者非其道矣<lb/>
　故稱國以殺而不去其官<pb n="5b"/>冬公如晋至河乃復季孫宿如晋<lb/>
　據傳公以晋少姜死而徃弔為晋所辭是公動不以<lb/>
　禮而晋人猶知以禮尊公也然按之情事殊未然盖<lb/>
　公喪方畢似䘮畢而朝即使媚晋而弔少姜公尚在<lb/>
　路晋安從知為弔少姜而預辭之哉是必季孫先通<lb/>
　言於晋耳季孫久結晋卿以擅魯襄公末年君臣之<lb/>
　釁已開子野又暴卒於其家雖其事甚秘國人必有<lb/>
　疑焉今公如晋季孫安得不畏其訴已乎故逆阻之<pb n="6a"/>　左氏所傳晋之飾言也盖無辭以拒公而託於少姜<lb/>
　耳穀梁曰公如晋而不得入季孫宿如晋而得入惡<lb/>
　季孫也是也然則昭公失國之因季氏逐君之漸晋<lb/>
　人下比之迹不待貶而皆見矣<lb/>
三年<lb/>
春王正月丁未滕子原卒<lb/>
夏叔弓如滕<lb/>
五月葬滕成公<pb n="6b"/>秋小邾子来朝<lb/>
八月大雩<lb/>
冬大雨雹<lb/>
北燕伯欵出奔齊<lb/>
　北燕伯欲去諸大夫而立其寵人固失道矣然其臣<lb/>
　比而逐君罪可逭乎書奔責君也亦罪臣也國有君<lb/>
　而奔無臣子矣書名者國已立君也<lb/>
四年<pb n="7a"/>春王正月大雨雹<lb/>
　去嵗夏書大雩旱災也自冬歴春兩書大雨雹則其<lb/>
　災尤重而為異大矣<lb/>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷㑹于申<lb/>
　楚子欲合諸侯而問子産曰晋其許我乎又曰諸侯<lb/>
　其來乎盖猶懼晋之争而憂諸侯之不從也乃晋不<lb/>
　敢争諸侯遂靡然従之先書楚子傷中夏之無人也<pb n="7b"/>　且楚子弑賊也諸侯推為盟主天下之大變也由晋<lb/>
　平不徳諸侯離心勢既外潰六卿専擅權復内移列<lb/>
　國强家争附之以固其私咸怠於公義矣故使元惡<lb/>
　肆行流毒天下耳徐書爵者楚主㑹而徐其與國不<lb/>
　得不詳之也革楚號而正以王爵故亦革徐號而正<lb/>
　以王爵也淮夷列㑹者來㑹故列㑹也<lb/>
楚人執徐子<lb/>
　徐既従㑹矣楚子將伐吴徐子吴出也遂以為貳而<pb n="8a"/>　執之陳傅良曰書執徐子危㑹申之諸侯也<lb/>
秋七月楚子蔡侯陳侯許男頓子胡子沈子淮夷伐吴<lb/>
　晋楚㑹宋以弭兵也今楚伐吴吴固晋同姓而同盟<lb/>
　之國也而晋竟若罔聞也<lb/>
執齊慶封殺之<lb/>
　慶封奔吴矣繫以齊者以賊討也罪在齊而討於吴<lb/>
　者義無所逃也先執後殺緩辭也楚子意夲不在封<lb/>
　因伐吴而執封吴不可下而封為吴之所庇故殺之<pb n="8b"/>　以威吴也然殺之之心雖私而以賊討則能正其罪<lb/>
　矣不従討賊之例而書人何也楚子亦賊賊非可以<lb/>
　討賊也然次㑹伐之下將公之諸侯乎亦非也諸侯<lb/>
　從楚而已更不得冒是名也故㑹先楚子執徐子復<lb/>
　書楚人者惡之也伐首楚子執殺慶封不書楚人者<lb/>
　削之也然則封之為賊齊之失賊魯與吴之容賊楚<lb/>
　子非討賊之人諸侯無討賊之心其義皆具矣<lb/>
遂滅賴<pb n="9a"/>　既伐國矣復滅國焉書遂甚楚暴也滅者亡國之善<lb/>
　辭左氏載賴子面縛之事似失其實<lb/>
九月取鄫<lb/>
　鄫已滅於莒魯乗莒亂取之莒也内滅國書取鄫已<lb/>
　滅矣又罪其滅者存鄫也鄫周之建國也故曰春秋<lb/>
　天子之事也<lb/>
冬十有二月乙夘叔孫豹卒<lb/>
五年<pb n="9b"/>春王正月舎中軍<lb/>
　舎去也去中軍而併於左右二軍也初作三軍也三<lb/>
　分公室各有其一季氏盡征之而仲叔之民尚有屬<lb/>
　公者今舍中軍也四分公室季氏擇二而獨為一軍<lb/>
　二家各一而合為一軍皆盡征之而貢於公則無一<lb/>
　民屬公且季氏獨為一軍軍復擇焉則季氏强矣不<lb/>
　但公若綴旒即二家亦弱而制於季氏也季氏又不<lb/>
　欲尸其名使毁中軍於施氏成諸臧氏季氏之黨盛<pb n="10a"/>　矣<lb/>
楚殺其大夫屈申<lb/>
　楚伐吴屈申克朱方執慶封而楚子猶以其不致命<lb/>
　於吴而疑其貳故殺之則非其罪矣家鉉翁曰楚靈<lb/>
　之簒羣臣従者風靡不過為保身家計耳而卒不免<lb/>
　從逆者宜知所鑒矣<lb/>
公如晋<lb/>
　公如晉為晋所辭今復如晋者内逼於臣故忍恥以<pb n="10b"/>　自結於晋也公動無失禮為晋侯所重而晋臣譏之<lb/>
　其言公非知禮固當但所云干盟淩小四分公室皆<lb/>
　季之罪乃釋臣而罪君乎昭處積衰遽責以政令在<lb/>
　家不能取亦苛論也其意不過欲晋侯逺公有言不<lb/>
　信耳然則晋臣之黨惡而釀昭見逐其罪莫逭矣<lb/>
夏莒牟夷以牟婁及防兹来奔<lb/>
　邾莒之大夫不書名微也今牟夷以地来故書之著<lb/>
　其叛而罪魯納叛也及者以大及小也襄二十一年<pb n="11a"/>　公如晋宿納邾叛今公如晋宿又納莒叛季實受其<lb/>
　利公虛被其惡晋且欲以是止公謬矣<lb/>
秋七月公至自晋<lb/>
　昭公如晉凡七止者一及河而不至者五惟此年得<lb/>
　成禮而反然以受牟夷為莒所愬㡬見止焉歴三時<lb/>
　始歸其至危之也<lb/>
戊辰叔弓帥師敗莒師于蚡泉<lb/>
　既納莒叛莒人来討復挟詐以敗其師不義甚矣叔<pb n="11b"/>　弓帥師為季役也鄭玉曰晋方欲止公又敗莒師不<lb/>
　顧伯討以成君禍比事而觀其罪見矣<lb/>
秦伯卒<lb/>
　不名史失之也<lb/>
冬楚子蔡侯陳侯許男頓子沈子徐人越人伐吴<lb/>
　楚始通越也晋通吴以病楚楚效之亦通越以病吴<lb/>
　徐越稱人非君將也楚前伐吴猶假慶封為名今何<lb/>
　名乎據𫝊吴伐楚而楚修怨耳圍身負大惡恃强逞<pb n="12a"/>　暴諸侯従之皆黨惡也先儒乃以為善楚而進越過<lb/>
　矣<lb/>
六年<lb/>
春王正月把伯益姑卒<lb/>
葬秦景公<lb/>
夏季孫宿如晋<lb/>
　前公之在晋也晋平欲止公范鞅諫之而止盖鞅以<lb/>
　宿納叛而執公公必有辭而諸侯亦不服故託師討<pb n="12b"/>　為辭以歸公而私於宿使来拜莒田以觧其罪及宿<lb/>
　如晋晉侯享之有加籩宿辭而自比於晋𨽻謟晋以<lb/>
　重自託晋平不止不討且重其好貨盖晋平為臣所<lb/>
　愚而助季抑公使無以自立不知禍魯且終以自禍<lb/>
　矣<lb/>
葬把文公<lb/>
宋華合比出奔衛<lb/>
　寺人伊戾䜛世子痤而向戌為之徴寺人桞䜛華合<pb n="13a"/>　比而華亥為之徴事出一轍而平公皆不悟也殺痤<lb/>
　而父子之恩絶逐合比而君臣之道睽矣夫寺人近<lb/>
　君作奸為易然必與外臣合而其奸斯售故小人以<lb/>
　類合而内外恒相結其始也君為所眩及其勢之成<lb/>
　也君且為所挟蔓不可除國且由之以傾覆者多矣<lb/>
　可不戒哉<lb/>
秋九月大雩<lb/>
楚薳罷帥師伐吴<pb n="13b"/>　楚頻伐吴卒不得志自是遂舍吴而肆毒於陳蔡<lb/>
冬叔弓如楚<lb/>
　諸侯兩事晋楚既聘晋故不得不聘楚楚圍暴詐不<lb/>
　惟季孫養安不行即二家亦憚逺役叔弓季之私人<lb/>
　聘楚盖季孫之意𫝊者多以附楚責公失事實矣<lb/>
齊侯伐北燕<lb/>
　納北燕伯而不果也不書弗克者弗克有二非義不<lb/>
　可則力不足也晋納㨗菑力䏻而義不可也諸侯失<pb n="14a"/>　國諸侯納之事義而齊力有餘安得曰弗克以受賂<lb/>
　中止故削其納而書伐見不為義而為暴也<lb/>
七年<lb/>
春王正月暨齊平<lb/>
　春秋内魯故魯與他國有事多言及然有事起他國<lb/>
　不得以魯主之者多言㑹至於平非可以㑹言矣故<lb/>
　變文言暨暨者意起於彼而此從之也齊魯久相仇<lb/>
　齊景立使慶封来聘魯未嘗報聘及慶封来奔而魯<pb n="14b"/>　受之齊人讓魯是仇未解也今魯既睦於晋且南連<lb/>
　楚東婚吴齊實懼焉今之平盖齊求於魯故曰暨<lb/>
三月公如楚<lb/>
　公屢朝晋而不禮今朝楚豈公意哉不得已也據𫝊<lb/>
　楚子成章華之臺願與諸侯落之薳啟疆自謂能得<lb/>
　魯侯盖知季孫擅國公若寄生聞楚有命必廹公以<lb/>
　出而不敢違耳時公婚吴吴楚仇也楚若怒公公不<lb/>
　返矣季氏之䧟君於危也罪可勝誅哉幸楚不敢因<pb n="15a"/>　朝執公恐阻諸侯向楚之意故公得返耳然廹於强<lb/>
　令而逺朝楚辱亦甚矣<lb/>
叔孫舍如齊涖盟<lb/>
　與齊平矣故盟以結好涖者前定也盖定於平之日<lb/>
　矣<lb/>
夏四月甲辰朔日有食之<lb/>
秋八月戊辰衛侯惡卒<lb/>
九月公至自楚<pb n="15b"/>　凡閱七月其至危之也<lb/>
冬十有一月癸未季孫宿卒<lb/>
　宿相魯擅改軍政以自利而又外納叛邑稱兵取地<lb/>
　襄自楚歸㡬不敢入結晋强家昭屢被困他日意如<lb/>
　逐昭宿實導之矣<lb/>
十有二月癸亥葬衛襄公<lb/>
八年<lb/>
春陳侯之弟招殺陳世子偃師<pb n="16a"/>　虢之㑹招以陳公子書矣今曰陳侯之弟變文也罪<lb/>
　招並罪陳侯也偃師既為世子矣又屬少子留於招<lb/>
　何為乎招為介弟以義匡君使各安其分可也乃從<lb/>
　君之惡而又甚之乗君之疾遂殺偃師而立留特書<lb/>
　弟者著其親以重其惡也一事而再舉國盖以世子<lb/>
　繋國明國夲也國夲既戕君隨以隕且致大宼宗社<lb/>
　以傾其禍大矣然非假招以權而私屬之不至此書<lb/>
　弟而繋以陳侯溯禍本也<pb n="16b"/>夏四月辛丑陳侯溺卒<lb/>
　陳侯因偃師之變恚而自縊是其寵留而畀以强輔<lb/>
　不過欲厚其勢以安之耳非有殺偃師之志也乃欲<lb/>
　兩利適以兩傷且由是而身死國亡其愚甚矣<lb/>
叔弓如晋<lb/>
　賀虒祁也舉魯以見諸侯也<lb/>
楚人執陳行人干徵師殺之<lb/>
　行人以赴告為職世子之死與庶孽之立非行人能<pb n="17a"/>　與也而楚殺之盖因陳亂以為利故殺不辜以懼陳<lb/>
　耳<lb/>
陳公子留出奔鄭<lb/>
　留立於招不書子者立非其正不成為君則猶是公<lb/>
　子也偃師曰世子留曰公子嫡庶辨矣<lb/>
秋蒐于紅<lb/>
　周制四時之田蒐苗獮狩乃經止書蒐狩且狩止三<lb/>
　蒐止五何也常事則不書也桓狩于郎譏逺也荘及<pb n="17b"/>　齊人狩于禚譏親仇也蒐教振旅苖教茇舍獮教治<lb/>
　兵狩教大閱因田習兵也桓書大閱荘書治兵則急<lb/>
　而習兵非因田也素之忘備可知也郎之逺禚之親<lb/>
　仇則志在従禽不在習兵也故交譏之也自荘而後<lb/>
　田不書於經者六世盖或為近禮之常或其失己見<lb/>
　於前而可畧者也至昭而季氏専魯取公之軍而與<lb/>
　二家私分之今之蒐則私家之耀武更與前之田而<lb/>
　失禮者不同故書之以著非常之變嚴不臣之誅也<pb n="18a"/>　蒐者擇而取之順春生之令不多殺也三桓意不在<lb/>
　獵故非春而蒐示衆以不貪於獵其實則數軍實而<lb/>
　已以非公所為故不書公以示異<lb/>
陳人殺其大夫公子過<lb/>
　據𫝊招與過同受陳侯之屬因同殺世子今招歸罪<lb/>
　於過而殺之耳但經書陳人乃國亂衆殺之辭𫝊之<lb/>
　所載似未審也程端學曰孫氏謂招殺過而言陳人<lb/>
　不與招殺之故以陳人自討為文也但不與招殺正<pb n="18b"/>　當書招以見其罪肯為陳人自討之文以匿招罪乎<lb/>
　髙氏又謂不書招殺過過亦有罪故稱人以殺如是<lb/>
　則過乃簒逆之黨經亦不書殺其大夫矣意招以過<lb/>
　同受屬而誣之而國之大夫亦懼楚討而共殺過以<lb/>
　覬免故經書陳人也<lb/>
大雩<lb/>
冬十月壬午楚師滅陳執陳公子招放之于越殺陳孔<lb/>
奐<pb n="19a"/>　楚莊與圍皆假討陳亂為名然荘䏻正夏徴舒之罪<lb/>
　故予以討賊之辭而稱人以殺即有利陳之心然旋<lb/>
　取而旋舍之則其罪輕矣故止書入楚圍亦賊本不<lb/>
　可以討賊且夲無討賊之心故直揭其貪利之實而<lb/>
　舉師言滅雖執招而放之已失賊矣故存其公子之<lb/>
　稱如恒辭也然招之逆人皆知之即招殺過以自解<lb/>
　楚圍肯甘受其愚而末減乎家鉉翁曰意招自知罪<lb/>
　重郤兵開門以納圍圍德之而免其死爾是也孔奐<pb n="19b"/>　見於宋之㑹亦陳卿也以為有罪則𫝊無其文以為<lb/>
　無罪則經去其官杜預以為招之黨亦意之耳闕疑<lb/>
　可也陳自鄬之㑹逃晋從楚而卒滅於楚盖不能自<lb/>
　立而失所從可責而亦可哀乃晋與諸國皆坐視而<lb/>
　莫救更可責矣<lb/>
葬陳哀公<lb/>
　賈服以葬哀公在殺孔奐之下謂為楚葬但楚之出<lb/>
　也稱師既滅陳矣執與殺皆可以師言之至於葬豈<pb n="20a"/>　可以師言哉是葬與上不相䝉則左載輿嬖袁克葬<lb/>
　之似得其實夫國滅不葬此書葬者穀梁曰不與楚<lb/>
　滅是也然葬以魯㑹而書陳不克赴魯無由㑹何以<lb/>
　書曰次年陳災亦豈陳告乎而經復書之盖皆以存<lb/>
　陳耳<lb/>
九年<lb/>
春叔弓㑹楚子于陳<lb/>
　楚既滅陳於是叔弓宋華亥鄭游吉衛趙黶㑹楚子<pb n="20b"/>　於陳經獨書魯者諸國畏楚各自往㑹之不可以衆<lb/>
　㑹書也夫諸國縱不能救陳亦當同心疾楚詎反旅<lb/>
　見以媚之乎書以病諸國也尤病晋也<lb/>
許遷于夷<lb/>
　許逼於鄭嘗遷于葉矣今又不能自守欲遷以近楚<lb/>
　楚從而遷之故以自遷為文程端學曰王綱不振諸<lb/>
　侯吞噬不安厥居雖許男不能治其國家然亦可以<lb/>
　觀世變矣<pb n="21a"/>夏四月陳災<lb/>
　外災告則書陳滅矣則誰告胡安國曰時叔弓㑹楚<lb/>
　子於陳目撃其事歸語陳故而魯史書之耳是也袁<lb/>
　克葬陳侯據弓所聞而書陳災據弓所見而書<lb/>
秋仲孫貜如齊<lb/>
冬築郎囿<lb/>
　公處積衰乃以囿為樂乎其志荒矣亦季孫以此蠱<lb/>
　君也凡奸臣竊國必娱君於遊觀使荒於政以棄其<pb n="21b"/>　民而已乃逞焉公在其術中而不悟其亡也宜哉<lb/>
十年<lb/>
春王正月<lb/>
夏齊欒施来奔<lb/>
　欒高陳鮑以私憾相争至動干戈於國内皆大逆也<lb/>
　乃陳鮑逐欒高陳又逐鮑而陳氏遂簒齊矣書来奔<lb/>
　罪魯納叛也季孫為之也高彊不書非卿也<lb/>
秋七月季孫意如叔弓仲孫貜帥師伐莒<pb n="22a"/>　鞌之戰四卿並書盖由怒齊掃境興師也自此以後<lb/>
　疊書諸卿者則又以四分公室之故也不屬於公而<lb/>
　無所統故並書於冊也但四分公室者三桓叔弓何<lb/>
　與焉盖季孫得二其一自帥其一屬之叔弓爾陳傅<lb/>
　良曰叔弓佐意如故序於仲孫貜之上是也魯間晋<lb/>
　衰欲一舉滅莒其惡甚矣<lb/>
戊子晋侯彪卒<lb/>
九月叔孫舍如晋葬晋平公<pb n="22b"/>十有二月甲子宋公成卒<lb/>
十有一年<lb/>
春王二月叔弓如宋葬宋平公<lb/>
夏四月丁巳楚子䖍誘蔡侯般殺之于申<lb/>
　䖍者圍改名也名者諸侯之終事故般以見殺名䖍<lb/>
　何以名惡誘殺也般與䖍皆賊賊殺賊不與以討賊<lb/>
　之辭可耳斥而名之何也盖䖍非討般般之弑十有<lb/>
　三年矣䖍屢與之㑹盟今既滅陳又謀滅蔡故誘殺<pb n="23a"/>　般欲乗虛以滅之也斥而名之盖以重其惡胡安國<lb/>
　曰楚䖍殺般貪得一時流毒後世棄疾以是殺戎蠻<lb/>
　商鞅以是紿魏將秦人以是劫懐王傾危成俗天下<lb/>
　大亂聖人惡而名之其慮逺矣<lb/>
楚公子棄疾帥師圍蔡<lb/>
　䖍之殺般也必曰吾以賊討之今既殺之又圍蔡何<lb/>
　則不得假討為名而滅國之志見矣棄疾從昏盖自<lb/>
　為也崔杼從齊光之昏而卒弑光棄疾從楚䖍之昏<pb n="23b"/>　而卒弑䖍弑逆者即從昏者為之也可不察哉陳傅<lb/>
　良曰滅不言圍言圍以病晋也前年棄疾圍陳已而<lb/>
　滅陳曷不於此病晉盖蔡固守三時晋已合九國于<lb/>
　厥憖而不能師甚矣<lb/>
五月甲申夫人歸氏薨大蒐于比蒲<lb/>
　公生母也蒐曰大著僭也魯之僭舊矣而三桓攘君<lb/>
　權以亂王制其罪尤大况君母未葬乎<lb/>
仲孫貜㑹邾子盟于祲祥<pb n="24a"/>　邾前倚齊以病魯魯因倚晋以弱邾今邾益弱大夫<lb/>
　盟之卑邾也䘮不貳事季講蒐禮仲從㑹盟無君甚<lb/>
　矣<lb/>
秋季孫意如㑹晋韓起齊國弱宋華亥衛北宫佗鄭罕<lb/>
虎曹人把人于厥慭<lb/>
　自宋虢會盟之後晋日偷矣楚遂主會而肆其暴荀<lb/>
　吴以不恤亡國為辭故勉為此會以謀救蔡不書救<lb/>
　不能救也䖍頓兵於蔡諸侯共起擊之義也且前以<pb n="24b"/>　弭兵為盟楚背盟肆暴其欲無厭諸侯懼矣則用衆<lb/>
　之力以遏凶燄亦晋復興之機也乃合九國而不敢<lb/>
　進僅遣使如楚又不能以義責楚而為蔡請命焉卑<lb/>
　屈己甚使楚益驕有以量諸侯而卒滅之列序諸國<lb/>
　大夫見晋之衰而諸大夫之無䏻為也不待貶而惡<lb/>
　見矣<lb/>
九月己亥葬我小君齊歸<lb/>
　據𫝊葬齊歸公不慼恐係季孫之誣辭未可遽信以<pb n="25a"/>　為公罪也<lb/>
冬十有一月丁酉楚師滅蔡執蔡世子有以歸用之<lb/>
　蔡侯般之出世子有居守䖍既殺般遂以師圍蔡圍<lb/>
　之而蔡不下歴八月而始滅滅矣而有不降故執陳<lb/>
　傅良曰執者弗臣之辭均之滅國也嘗臣之矣書以<lb/>
　歸未嘗臣之書執以歸是也用之者怒其久拒楚也<lb/>
　稱世子者公羊謂不君般故不成其子非也父死國<lb/>
　圍窮廹捍敵未暇立乎其位則世子其本稱也世子<pb n="25b"/>　即子也有之痛父抗仇盡命以死與民共守無忝宗<lb/>
　社其於世子之道盡矣善惡各以其身豈得以般故<lb/>
　累有耶書滅書執書用賢之也亦閔之也是般之餘<lb/>
　殃也可為亂賊之大鑒然楚䖍之惡天王不能討方<lb/>
　伯不敢問春秋傷之<lb/>
十有二年<lb/>
春齊髙偃帥師納北燕伯于陽<lb/>
　北燕伯奔齊十年矣齊前伐燕而不果納今復納之<pb n="26a"/>　也書于陽盖拒於强臣不得歸國也不名與衛侯入<lb/>
　于夷儀同所以正君臣之分也而燕人之罪大矣<lb/>
三月壬申鄭伯嘉卒<lb/>
夏宋公使華定来聘<lb/>
　通嗣君且拜叔弓之辱也<lb/>
公如晋至河乃復<lb/>
　朝而不受為莒故也納莒叛敗莒師伐莒國皆季孫<lb/>
　為之明年晋執意如亦知罪之在矣而辭公何哉盖<pb n="26b"/>　公至晋而不問莒故則無以服莒釋季而罪公又無<lb/>
　以服諸侯故辭公而曲為季氏地不使公得盡其辭<lb/>
　穀梁謂季氏不使公遂乎晋得其情矣<lb/>
五月葬鄭簡公<lb/>
楚殺其大夫成熊<lb/>
　熊盖成得臣之孫與鬭氏同出莫敖楚子信䜛託討<lb/>
　莫敖之餘而殺之則熊無罪也故稱國以惡之<lb/>
秋七月<pb n="27a"/>冬十月公子慭出奔齊<lb/>
　據𫝊季孫不禮於南蒯蒯與公子慭謀去之以强公<lb/>
　室慭以告公未㡬而敗蒯以費叛慭遂奔齊其謀是<lb/>
　而其道非也至是公與意如之釁已著其謀公益急<lb/>
　矣<lb/>
楚子伐徐<lb/>
　楚執徐子矣又伐徐何也髙閌曰徐為吴姻楚疾吴<lb/>
　故遷怒於徐非也王樵曰楚已滅陳蔡將事於北方<pb n="27b"/>　而患吴撓其後故乗滅陳蔡之威伐徐欲以先聲脅<lb/>
　吴使不敢動爾其言伐徐之故是矣尚未盡䖍之情<lb/>
　也䖍滅陳蔡遂以為天下事無不可為𫝊載其欲求<lb/>
　周鼎為分逆志見矣不旋踵而死於乾谿天道也亂<lb/>
　賊宜知懼矣<lb/>
晉伐鮮虞<lb/>
　鮮虞白狄别種也晋不恤陳蔡而事於狄逐利自私<lb/>
　之計耳直書而罪自見不書將與師闕文也<pb n="28a"/>十有三年<lb/>
春叔弓帥師圍費<lb/>
　費者季孫采邑曷為圍之叛也叛者為誰季孫家臣<lb/>
　南蒯也曷不書叛三桓竊國一民尺土皆非公有蒯<lb/>
　叛季氏耳魯未能治季則春秋固未暇治蒯也卿為<lb/>
　帥用大衆見費之固也季氏始城費豈意城之固而<lb/>
　生叛哉可為營私者之戒<lb/>
夏四月楚公子比自晋歸于楚弑其君䖍于乾谿<pb n="28b"/>　楚子䖍之弑諸儒多沿公穀言棄疾脅比立之遂謀<lb/>
　弑䖍而歸獄焉比貪其位不得不受其名春秋使比<lb/>
　首惡明君臣之分以止亂也但果棄疾倡亂復脅比<lb/>
　先立而圖其後春秋豈肯使棄疾漏網况䖍初簒而<lb/>
　比奔晋棄疾遂臣之今謀弑之乃不以君臣之義治<lb/>
　棄疾而専罪比乎又臣比而旋殺之是再亂也簒而<lb/>
　終乎其位是愚者空受惡名而黠者得志又豈所以<lb/>
　止亂哉今據經而考左傳乃知為亂謀弑者實比首<pb n="29a"/>　也觀從假棄疾之命召比而比即来何為乎乗釁圖<lb/>
　簒耳䖍在乾谿比有内應故書歸易辭也襲蔡而棄<lb/>
　疾逃棄疾猶不知也盟鄧之後始合謀矣入楚而殺<lb/>
　䖍之子令於乾谿而潰䖍之師䖍不得不縊而比遂<lb/>
　立焉則弑䖍非比而誰即䖍亦有應討之罪然比前<lb/>
　奔晋避禍耳今歸楚逐利耳非討䖍也比因親争國<lb/>
　故書公子以著其情固不得不書其君以正其罪<lb/>
楚公子棄疾殺公子比<pb n="29b"/>　比立矣不正棄疾之弑君何也兩人同志乎簒比以<lb/>
　長而先立棄疾譎而殺之是賊殺賊也未可謂之其<lb/>
　君也雖棄疾之隂險更甚於比然亦由比啟亂而棄<lb/>
　疾踵而甚之耳兩書公子見其因親争國其惡同也<lb/>
秋公會劉子晋侯齊侯宋公衛侯鄭伯曹伯莒子邾子<lb/>
滕子薛伯把伯小邾子于平丘<lb/>
　楚亂弑殺相尋晋昭一為此㑹王臣下臨諸侯畢至<lb/>
　使乗人心疾楚請王命以討之復陳蔡以導之義聲<pb n="30a"/>　既昭衆皆用命必無楚矣不此之為而徒㑹雖會亦<lb/>
　奚以為<lb/>
八月甲戌同盟于平丘<lb/>
　盟不言諸侯劉子亦與也襄二十五年重邱書同盟<lb/>
　晋楚猶未成也自盟于宋諸侯兩事晋楚無復同盟<lb/>
　之可言今因楚亂可以同矣乃不能修徳以感人心<lb/>
　而耀兵甲不能辨分以服人志而盟王臣不亦悖乎<lb/>
　雖强要使同而僅同矣自是人益失望故晋合諸侯<pb n="30b"/>　止於此<lb/>
公不與盟<lb/>
　晋受邾莒之愬以辭公也晋昭此盟無名不義固不<lb/>
　以得與為重然魯陵邾莒亦有罪焉拒不使盟不為<lb/>
　公諱者罪在意如不在公也晋亦知罪之在而輕辱<lb/>
　公故書以著其惡<lb/>
晋人執季孫意如以歸<lb/>
　意如之執得其罪矣然其罪僅陵小已哉其尤大者<pb n="31a"/>　在無君而専魯晋誠能請王命以大義廢之反邾莒<lb/>
　之侵疆而魯之四分者復歸之公則魯國順正邾莒<lb/>
　感恱諸侯咸畏威懐徳伯業修矣挟之以歸何為哉<lb/>
　盖晋君惟臣是聽其臣與意如以氣類相倚但外示<lb/>
　威而心非行義也故書晋人以惡之<lb/>
公至自㑹<lb/>
　不得與於盟故以㑹致或以為公不願盟則往㑹何<lb/>
　為乎<pb n="31b"/>蔡侯廬歸于蔡陳侯吴歸于陳<lb/>
　棄疾借陳蔡之力而有楚故復陳蔡以報其功今春<lb/>
　秋所書若陳蔡之自復何也盖蔡爲王室之親陳為<lb/>
　盛徳之後廬者蔡世子有之子吴者陳世子偃師之<lb/>
　子宜嗣其位故直曰蔡侯陳侯也書名者著其人也<lb/>
　直書歸而不書自楚者國其應有非楚所得制也於<lb/>
　䖍之滅則書之罪之也於棄疾之復則削之抑之也<lb/>
　所以尊周也故曰春秋天子之事也然前滅於楚而<pb n="32a"/>　今歸其國則制於荆蠻之實亦有不能揜者雖得復<lb/>
　國之機究非復國之道卒為楚滅亦積漸之勢然耳<lb/>
　曷怪焉<lb/>
冬十月葬蔡靈公<lb/>
　國復而葬魯會之也<lb/>
公如晋至河乃復<lb/>
　盟不得與復如晋何將欲免意如而請之歟晋固不<lb/>
　因公而赦意如也將因晋執意如或可相機而愬之<pb n="32b"/>　歟晋豈因公而討意如乎其見拒也固晋之惡亦自<lb/>
　取也<lb/>
吴滅州来<lb/>
　州来國名吴楚之中要害處也<lb/>
十有四年<lb/>
春意如至自晋<lb/>
　辭公晋臣為之也執意如晋君為之也執而卒釋君<lb/>
　不勝臣也始之執以魯侵邾莒致乏貢於晋也此之<pb n="33a"/>　釋以魯之土地猶大所命能具也因邾莒以執而不<lb/>
　問魯與邾莒之是非因魯以釋而若魯為季之魯非<lb/>
　公之魯利不顧義也公見逐之禍成矣晋亦由此而<lb/>
　卒不振利之為害大矣哉<lb/>
三月曹伯滕卒<lb/>
夏四月<lb/>
秋葬曹武公<lb/>
八月莒子去疾卒<pb n="33b"/>冬莒殺其公子意恢<lb/>
　微國之大夫不見於經今莒子卒而書公子意恢盖<lb/>
　貴戚之卿而受託孤之寄者也不言大夫以親重也<lb/>
　而殺之則莒亂可知據𫝊公子鐸殺意恢逐嗣子郊<lb/>
　公迎君之弟庚輿立之不書者盖古者敵國不廢䘮<lb/>
　紀莒魯雖怨而去疾之卒意恢之殺尚来告及魯不<lb/>
　㑹葬莒人銜之故郊公之出庚輿之入不告其後庚<lb/>
　輿来奔而魯受之嫌怨益深故郊公之入亦不告春<pb n="34a"/>　秋即事以明王法不必備其事也胡安國曰庚輿入<lb/>
　國不書而出奔則書惡之也郊公出入皆不書微之<lb/>
　也夫庚輿以叔簒姪是奪嫡也入國何以不惡之意<lb/>
　恢以公子書豈郊公反以君而微之乎<lb/>
十有五年<lb/>
春王正月吴子夷末卒<lb/>
　遏也餘祭也夷末也約兄弟相𫝊以致國乎季弟札<lb/>
　今夷末卒札宜立矣而不立或譏其以讓釀亂非也<pb n="34b"/>　盖札之讓見於遏之初欲立札至夷末卒左氏無𫝊<lb/>
　惟公羊云季子使而亡則夷末之失也盖夷末宜令<lb/>
　札在朝以繋人心烏可輕使於外迨將卒之時如可<lb/>
　待季而無患則命待之如不能待宜深明季之節而<lb/>
　以國授遏之子光則得嗣續之正亦愈見季之賢乃<lb/>
　懵焉以殁而夷末之子僚遂冒居其位是釀亂者夷<lb/>
　末豈季子哉如以季之亡為病但出使而亟歸是貪<lb/>
　位也其亡未可厚非也<pb n="35a"/>二月癸酉有事于武宫籥入叔弓卒去樂卒事<lb/>
　武主之祧乆矣成六年書立武宫以示譏立而有事<lb/>
　相沿之失其失小矣且嵗事之常不勝書此以去樂<lb/>
　書也祭必有樂樂有文舞武舞籥文舞也其入也先<lb/>
　文後武當籥始入叔弓暴卒故去樂盖諸樂皆去非<lb/>
　獨籥也廟祭事重臣卒何以去樂以弓在廟涖事而<lb/>
　變禮也春秋常事不書失禮則書然變而得禮亦書<lb/>
　使後世議禮者有考也胡安國曰按禮載君於祭不<pb n="35b"/>　得成禮者詳矣而不及大臣衛太史栁莊寢疾君曰<lb/>
　若疾革雖當祭必告是知祭不可吿也然涖事而卒<lb/>
　禮雖未有可以義起緣先祖之心見大臣之卒必聞<lb/>
　樂不樂緣孝子之心視己設之饌必不忍輕徹故去<lb/>
　樂卒事其可也<lb/>
夏蔡朝吴出奔鄭<lb/>
　朝吴蔡之世臣忠於蔡亦有功於楚故楚平信之而<lb/>
　使輔蔡今之奔由楚之䜛人費無極傾之故蔡人忌<pb n="36a"/>　而逐之也則朝吴無罪矣何以書責蔡也亦閔蔡也<lb/>
　盖楚平復蔡亦一時之權宜而非其心蔡雖復猶制<lb/>
　於楚而蔡侯又不能御其臣下至逐其信臣其何以<lb/>
　國楚平初怒無極及聞逐吴以翦蔡翼之言遂不之<lb/>
　罪後更信而任之以為楚禍䜛人罔極交亂四國信<lb/>
　哉<lb/>
六月丁巳朔日有食之<lb/>
　是月𫝊載王太子夀卒王室之亂兆於此<pb n="36b"/>秋晋荀吴帥師伐鮮虞<lb/>
　前伐鮮虞矣今又以卿帥大衆而伐之書以見其務<lb/>
　近攻以闢地而昧逺圖也荀吴屢帥師中行氏强也<lb/>
冬公如晋<lb/>
　盟而拒朝而辭不敢以為恥而又朝朝無以拒之遂<lb/>
　謀止之皆晋臣黨季之故也其拒也可恥其受也可<lb/>
　憂<lb/>
十有六年<pb n="37a"/>春齊侯伐徐<lb/>
　齊景争伯也晋既不能逺畧齊果省徳明政以糾合<lb/>
　諸侯繼桓之烈可也乃内不治而事外且徐未聞有<lb/>
　罪齊師無名矣祗以徐居齊南鄙楚平繼亂新立不<lb/>
　能顧徐故乗釁以逐利耳其無成宜哉<lb/>
楚子誘戎蠻子殺之<lb/>
　誘殺凡二皆楚也書之深惡之也戎蠻書爵盖亦曾<lb/>
　受王命者失名故楚子亦不名且與蔡有差矣故畧<pb n="37b"/>　之也<lb/>
夏公至自晋<lb/>
　去冬如晋今夏始至𫝊以為見止信矣季有罪而釋<lb/>
　公以無故而止意如之結晋以䧟公至於此極其後<lb/>
　興兵討之固非其道然亦廹於不得已世徒見登臺<lb/>
　之請而責公始禍亦不察其情矣<lb/>
秋八月己亥晋侯夷卒<lb/>
九月大雩<pb n="38a"/>季孫意如如晋<lb/>
冬十月葬晋昭公<lb/>
　季孫居國貴重未嘗㑹諸侯之䘮今執於晋而親往<lb/>
　㑹葬者釋前嫌而自結於新君也盖晋交不固無以<lb/>
　抗其君故不憚忍恥以求媚焉<pb n="39a"/>欽定四庫全書<lb/>
御纂春秋直解卷十下<lb/>
十有七年<lb/>
春小邾子來朝<lb/>
　魯既卑矣小國猶有朝者晉亦衰矣諸侯猶有朝者<lb/>
　然君德不修而權移於下積重莫反故同歸於亂<lb/>
夏六月甲戌朔日有食之<lb/>
　周六月夏四月也正陽之月譴見於天災孰大焉祝<pb n="39b"/>　史請用幣亦應天之文耳而意如猶止之其無君而<lb/>
　慢天亦甚矣<lb/>
秋郯子來朝<lb/>
　黄正憲曰左載叔孫舍問官於郯子有雲火龍鳥之<lb/>
　對孔子見而學之然删書斷自唐虞至於論官惟曰<lb/>
　揆岳牧伯等職而已蓋中古文明漸開世變事繁故<lb/>
　分職正名命以民事孔子欲立萬世宜民之道故舍<lb/>
　逺取近乃郯子譏顓頊以來不能紀逺聖人固有以<pb n="40a"/>　折衷之矣<lb/>
八月晉荀吳帥師滅陸渾之戎<lb/>
　陸渾周地其戎允姓本居瓜州在荒服之外僖二十<lb/>
　三年晉惠誘而遷之陸渾不舉其本號而繫之陸渾<lb/>
　者罪晉也請王命而驅使歸其所可耳因其貳於楚<lb/>
　遂貪其地襲而滅之不仁甚矣且不慮郊甸之震驚<lb/>
　乎前書楚子之伐今書晉卿之滅皆以治其兵逼郊<lb/>
　甸之罪<pb n="40b"/>冬有星孛于大辰<lb/>
　孛于大辰者在大辰也大辰心也心三星中星曰明<lb/>
　堂天子之象其前星太子後星庶子也又房心尾大<lb/>
　火也故當時申須梓愼禆竈皆以為火災漢董仲舒<lb/>
　以為應在五年王室之亂然天道逺而事應未能盡<lb/>
　推也人君惟謹天戒修德以弭災而已矣<lb/>
楚人及吳戰於長岸<lb/>
　楚屢伐吳今吳來伐而楚又與之戰故以楚及戰惡<pb n="41a"/>　楚也不言勝敗者敵也胡安國曰楚地大兵强吳非<lb/>
　其敵也乃楚平以内亂費無極以讒勝囊瓦以貨行<lb/>
　謀臣策士為敵國用吳日强而楚削矣故為國以得<lb/>
　賢為本勸賢必以去讒逺色賤貨為先不然雖廣土<lb/>
　衆民不足恃也<lb/>
十有八年<lb/>
春王三月曹伯須卒<lb/>
夏五月壬午宋衞陳鄭災<pb n="41b"/>　四國同日而災異之大者自是宋臣叛而國危衞侯<lb/>
　之兄殺而衞侯幾失國陳師敗而卿獲然則孛之應<lb/>
　豈可僅以災當之哉惟鄭有政故無他患天變可畏<lb/>
　人事足恃有徵矣<lb/>
六月邾人入鄅<lb/>
　邾弱且危矣乃乘鄅不意襲而入之盡俘以歸豈以<lb/>
　削於魯者償於鄅乎不義甚矣故書以惡之<lb/>
秋葬曹平公<pb n="42a"/>冬許遷于白羽<lb/>
　許嘗遷于葉又遷于夷楚平立返于葉今又自葉遷<lb/>
　白羽後又遷于容城然不能修德固圉屢遷何益故<lb/>
　詳書以為後鑑<lb/>
十有九年<lb/>
春宋公伐邾<lb/>
　討其入鄅也鄅為宋姻故伐邾而盡歸鄅俘視無名<lb/>
　興師者差善矣胡安國曰傳載圍蟲取之而經不書<pb n="42b"/>　予其善而釋其取邑之罪也<lb/>
夏五月戊辰許世子止弑其君買<lb/>
　據傳許悼公瘧飲世子止之藥而卒張洽曰飲藥卒<lb/>
　豈非藥之誤以致死乎誤弑亦弑也異於楚商臣蔡<lb/>
　般者過與故耳春秋一以弑書以臣子之於君父不<lb/>
　可過也且遏進毒以弑之萌也<lb/>
己卯地震<lb/>
秋齊高發帥師伐莒<pb n="43a"/>　據傳莒郊公奔齊庚輿賂齊而入立今齊伐之者蓋<lb/>
　必事齊有未至也齊景不聞令政而以貪忿興師晏<lb/>
　子為之佐而無所匡正所謂以其君顯者何足稱哉<lb/>
冬葬許悼公<lb/>
　止弑君而自卒未得明正其誅是失賊也而悼公書<lb/>
　葬何也蓋止自責而不立乎其位以與其弟虺是為<lb/>
　元公則止之弑誠過也非故也故前書弑其君見止<lb/>
　有弑之事有是事而正其罪非强加之也法無可貸<pb n="43b"/>　也繼書悼之葬明止無弑之心無是心而寛其辭非<lb/>
　旋赦之也情有可原也哭泣嗌不容粒以死法可已<lb/>
　矣非失賊也故得書葬不使與故弑者同科春秋之<lb/>
　權衡審矣<lb/>
二十年<lb/>
春王正月<lb/>
夏曹公孫㑹自鄸出奔宋<lb/>
　奔言自有所要也鄸者㑹之邑㑹有罪曹人將治之<pb n="44a"/>　故走其邑以冀免焉不免而後奔雖未叛而實要也<lb/>
　紇以防求後㑹自鄸出奔皆要君也要以獲利䙝君<lb/>
　之賞要以免罪稽君之刑書自鄸罪會也<lb/>
秋盜殺衞侯之兄縶<lb/>
　盜者誰齊豹也豹為司冦而縶奪之其姓名不登史<lb/>
　策故書盜也縶不書公子而稱兄累及衞侯也縶以<lb/>
　有疾而廢故靈公得立乃縶遂干預國政無禮於國<lb/>
　而靈亦聽之自以為厚其兄而遂以招亂兄死而身<pb n="44b"/>　危幾亡其國書之以罪衛侯之失政也<lb/>
冬十月宋華亥向寧華定出奔陳<lb/>
　華向三卿懼君之害己而首禍誘殺羣公子且劫君<lb/>
　而質太子悖亂極矣將討而奔陳陳宋之讐欲因陳<lb/>
　以為亂也書三人同奔以正强臣之誅然君以無信<lb/>
　多私而兆亂亦有責焉耳<lb/>
十有一月辛卯蔡侯廬卒<lb/>
二十有一年<pb n="45a"/>春王三月葬蔡平公<lb/>
夏晉侯使士鞅來聘<lb/>
　晉頃即位五年始修聘於諸侯蓋伯業既隳六卿争<lb/>
　權相忌邦交不暇及也<lb/>
宋華亥向寧華定自陳入于宋南里以叛<lb/>
　華向既奔矣將乘隙為亂元公復信讒將誅華貙激<lb/>
　而生變遂外召華向春秋略華貙仍書華向者誅首<lb/>
　亂也凡以邑叛不繫國猶其私邑南里繫宋宋都之<pb n="45b"/>　里名也華向入宋志在覆宋倘非宋使樂大心等禦<lb/>
　諸横宋其覆矣於是居盧門以南里叛宋城舊鄘及<lb/>
　桑林之門以守分國相争其罪尚可逭乎書自陳兼<lb/>
　罪陳也<lb/>
秋七月壬午朔日有食之<lb/>
　於是公問梓愼愼不告以省德消變之實而曰分至<lb/>
　不為災蓋黨於季氏助之匿其情矣<lb/>
八月乙亥叔輙卒<pb n="46a"/>　輙無事見經書其卒卿卒必書也<lb/>
冬蔡侯朱出奔楚<lb/>
　朱者平公廬之子也朱之叔東國欲篡其位而賂費<lb/>
　無極無極脅蔡人出朱朱奔楚訴於楚也楚子將討<lb/>
　東國又阻於無極而止信讒而逐其臣又廢其君甚<lb/>
　矣哉然蔡兩世殺於楚東國結楚而謀篡朱亦赴楚<lb/>
　而自訴東國之惡固甚於朱然均忘父祖之仇無人<lb/>
　理矣<pb n="46b"/>公如晉至河乃復<lb/>
二十有二年<lb/>
春齊侯伐莒<lb/>
宋華亥向寧華定自宋南里出奔楚<lb/>
　華向結黨以出稱兵以入襲據南里君臣日戰君懼<lb/>
　將奔矣賴齊之助僅而能勝其後晉會諸國敗華氏<lb/>
　圍南里而楚人釋君助臣使薳越帥師抗諸侯之討<lb/>
　晉畏楚固請諸宋而逸賊矣故不書晉救以略晉特<pb n="47a"/>　書奔楚以罪楚復舉宋南里者言逆臣禍及國都而<lb/>
　出入自由憫宋也譏不在宋矣<lb/>
大蒐于昌間<lb/>
　昭公之時三書蒐著强臣之屢弄兵而危公也三綱<lb/>
　軍政之本故寓戎事於田以納民於軌物今三家專<lb/>
　魯公無軍行其本亡矣故屢書以著公出之由<lb/>
夏四月乙丑天王崩<lb/>
六月叔鞅如京師葬景王<pb n="47b"/>　太子壽卒八年矣猛匄皆其母弟嗣宜早定而不定<lb/>
　者王寵庶子朝也後欲立朝未及而崩於是劉單立<lb/>
　猛而尹氏等黨朝而争立猛不書立當立也何以知<lb/>
　其立以下書王知之也三月而葬非禮也亂故也<lb/>
王室亂<lb/>
　紀事必指其實未舉事而言王室亂特筆也夫春秋<lb/>
　之作以尊王也故衰周雖僅守府而恒隨事以維王<lb/>
　迹至失道之極存亡所繫則即事不足以維之因先<pb n="48a"/>　揭其亂以明撥亂之道也王室猶云王家家實兆亂<lb/>
　不得泛言京師也王以正天下為職而天下以家為<lb/>
　本景王有弟不能容晚節則寵庶蔑嫡一身瞑目二<lb/>
　子角立釁自内作黨自外分劉單所守者禮律之正<lb/>
　然猛無寵則威不足使下尹氏所託者先王之命而<lb/>
　朝不正則義無以服人干戈相向延及五載倘非天<lb/>
　眷有周正者卒勝幾不祀矣彼頽帶事雖類此然頽<lb/>
　亂於惠王二年帶亂於襄王十有六年惠襄名位久<pb n="48b"/>　定頽帶猝發一時耳故彼尚未言亂而此特書亂也<lb/>
　人君知此義必克己以修身父父子子而家道正正<lb/>
　家而天下定矣<lb/>
劉子單子以王猛居于皇<lb/>
　能左右之曰以下而以上可乎猛不能自定不得不<lb/>
　賴劉單之以也以所當以如劉單之於猛所以表夾<lb/>
　輔之功以不當以如尹氏之於朝所以著助亂之罪<lb/>
　美惡存乎其事也侯國之嗣稱子逾年稱爵嗣王未<pb n="49a"/>　逾年而稱子與侯國奚異哉則宜以王冠子矣然值<lb/>
　其常王子之稱無因而見也值事之變不得不書然<lb/>
　書王子又與他王子奚異哉且時有王子朝争立故<lb/>
　不得不直書王以正其名惟不稱天王則以未逾年<lb/>
　而降尊耳既稱王矣而書名所以辨其人也皇畿内<lb/>
　地子朝亂作故出而避于皇不言出而言居莫非王<lb/>
　土故隨在言居也夫君前臣名今君且名臣何以不<lb/>
　名蓋王卿不名常也劉單不失職故從其常予之也<pb n="49b"/>　有疑君者君必名變也王猛位未定故從其變正之<lb/>
　也春秋之權衡審矣<lb/>
秋劉子單子以王猛入于王城<lb/>
　居于皇避難也入于王城復辟也書入難辭著子朝<lb/>
　及其黨之罪也王自當居王城失而居于皇則變矣<lb/>
　因以兵入王城變之正也不能自入有人焉以之而<lb/>
　入亦變之正也<lb/>
冬十月王子猛卒<pb n="50a"/>　猛本宜稱王子其生也特稱王以君道治朝之争也<lb/>
　其卒也乃繫子以子道正猛之終也書卒者子未逾<lb/>
　年事不紀元主不列廟故不得書崩亦不可書薨説<lb/>
　文云薨公侯卒也景王三月而葬此猶在七月之内<lb/>
　應稱名且以别子朝也倘已逾年當書天王崩而不<lb/>
　名矣猛卒而弟匄立是為敬王亦劉單立之而不書<lb/>
　當立也趙鵬飛曰王子猛卒其文與王子虎卒無異<lb/>
　以承上王猛之文則非虎比無疑矣<pb n="50b"/>十有二月癸酉朔日有食之<lb/>
二十有三年<lb/>
春王正月叔孫舍如晉<lb/>
癸丑叔鞅卒<lb/>
晉人執我行人叔孫舍<lb/>
　邾人訴魯晉當以師問魯何得執其行人書行人明<lb/>
　舎之無罪也<lb/>
晉人圍郊<pb n="51a"/>　郊王畿之邑不繫國者明王之無外也時郊為子朝<lb/>
　所得故晉遣大夫助王圍郊書人微之也晉為方伯<lb/>
　不躬帥諸侯直取子朝以定王位乃徐遣大夫帥偏<lb/>
　師以圍其一邑是不能勤王而徒殘王民也其罪著<lb/>
　矣<lb/>
夏六月蔡侯東國卒于楚<lb/>
　因朝楚而卒也大仇未復反結楚嬖臣以逐其君而<lb/>
　又朝之三綱絶矣書卒于楚明為楚所制而死非其<pb n="51b"/>　所也<lb/>
秋七月莒子庚輿來奔<lb/>
　庚輿以不義得國以不仁失位故因奔魯以示戒<lb/>
戊辰吳敗頓胡沈蔡陳許之師于雞父胡子髠沈子逞<lb/>
滅獲陳夏齧<lb/>
　吳伐州來楚以六國禦之書師用衆也先頓胡沈君<lb/>
　將也後蔡陳許大夫將也不書戰未陳也敗不言楚<lb/>
　者楚令尹死其師未與吳接吳敗六國楚師自奔難<pb n="52a"/>　言敗楚也然楚主兵其師又大奔即不言敗亦當書<lb/>
　潰乃没楚不見何也深罪六國也蓋受役於楚本為<lb/>
　不義然猶曰畏楚也今楚軍無帥既未與吳接六國<lb/>
　何故先驅其民為楚當吳之鋒其敗也自取之耳故<lb/>
　凡師敗必累數之此獨略之者賤而惡之也胡子沈<lb/>
　子書名死也君為宗社主其死與亡國等故曰滅大<lb/>
　夫則輕矣雖死僅曰獲胡安國曰書胡子髠沈子逞<lb/>
　滅自滅也亦猶書梁亡自亡也君死曰滅胡子沈子<pb n="52b"/>　是也生得曰獲秦獲晉侯是也大夫生死皆曰獲鄭<lb/>
　獲宋華元生也吳獲陳夏齧死也書其敗不以國分<lb/>
　而以君大夫為序書其死不以事同而以君臣為别<lb/>
　皆所以辨上下定民志也<lb/>
天王居于狄泉<lb/>
　敬王也䘮已逾年不可曠年無王故稱天王也尹氏<lb/>
　乘其不戒挾子朝自外入故出居狄泉以避之雖失<lb/>
　位而尊號無貶明正也王猛立未逾年則猶是先王<pb n="53a"/>　之年以先王臨之大臣宜盡夾輔之力故劉單書以<lb/>
　示臣職也敬王立已逾年則當與天下正始故不書<lb/>
　以成君尊也<lb/>
尹氏立王子朝<lb/>
　嗣子有常位不必言立立不宜立者也衞人立晉衆<lb/>
　立也責其無王尹氏立王子朝篡立也罪其不正晉<lb/>
　之立以公子而有次及之勢也彼既無王故削公子<lb/>
　以示貶而明君臣之義朝之立以王子而有匹嫡之<pb n="53b"/>　寵也亂起於王故稱王子以示譏而正父子之道乃<lb/>
　書人猶公也書尹氏更罪其私矣尹世柄周政故變<lb/>
　文書氏見宗强也故曰嬖子匹嫡外寵二政亂之本<lb/>
　也<lb/>
八月乙未地震<lb/>
冬公如晉至河有疾乃復<lb/>
　叔孫囚於晉故公如晉書有疾乃復明非晉辭之也<lb/>
　然則不書有疾皆為晉辭可知為晉辭而猶與仲遂<pb n="54a"/>　之至黄乃復同文若公之自歸然蓋皆以全君而諱<lb/>
　其辱也<lb/>
二十有四年<lb/>
春王二月丙戌仲孫貜卒<lb/>
叔孫舍至自晉<lb/>
　舎之至左榖經皆不書氏蓋一事而再見者卒名之<lb/>
　其常也惟公羊書氏而胡安國以為賢之義似可從<lb/>
　蓋舍之執非其罪且以禮自衞終不辱國固不可與<pb n="54b"/>　意如同也故執書行人至書叔孫<lb/>
夏五月乙未朔日有食之<lb/>
秋八月大雩<lb/>
丁酉把伯郁釐卒<lb/>
冬吳滅巢<lb/>
　凡滅國皆罪而亦有異吳之先君伐楚而巢人戕之<lb/>
　巢實有罪焉且巢為楚屬國而吳滅之此入郢之漸<lb/>
　乎<pb n="55a"/>葬把平公<lb/>
二十有五年<lb/>
春叔孫舍如宋<lb/>
夏叔詣會晉趙鞅宋樂大心衞北宫喜鄭游吉曹人邾<lb/>
人滕人薛人小邾人于黄父<lb/>
　王室之亂四年矣順逆之勢亦既明矣晉嘗一出圍<lb/>
　郊無功而返今因鄭游吉之言始慚而勉為此㑹且<lb/>
　諸侯不出而委於大夫期以明年明年究未聞有勤<pb n="55b"/>　王之實也及冬而王入成周王自入也劉單之力也<lb/>
　諸大夫何與焉其罪不待貶而自見<lb/>
有鸜鵒來巢<lb/>
　鸜鵒不踰濟魯所無也有則為異其性穴居巢則反<lb/>
　常蓋戾氣所感也妖不勝徳不知省徳禍隨之矣<lb/>
秋七月上辛大雩季辛又雩<lb/>
　大雩僭也又雩不言大䝉上文也既僭且瀆也災異<lb/>
　並至區區於禱祀末矣<pb n="56a"/>九月己亥公孫于齊次于陽州<lb/>
　因討意如而為所逐也季擅魯久矣至昭已若寄生<lb/>
　乃不勝一朝之忿且與謀者皆左右親暱素與季為<lb/>
　仇假公報私莫知為君逺慮者宜無益而反害也然<lb/>
　則季遂不可討乎非也季之惡决之固外潰養之亦<lb/>
　内蝕豈得以討亂病昭特昭不得其道耳時有子家<lb/>
　覊之賢叔孫舍之忠猶為可仗公誠修德親賢俟釁<lb/>
　而動何不可之有今至見逐季罪不容誅矣亦公自<pb n="56b"/>　速之也書公孫正其本也罪公之失守也故曰春秋<lb/>
　天子之事也乃不之晉而之齊者晉黨季而數辱公<lb/>
　不得已而之齊而又未知齊之必我恤也故徘徊野<lb/>
　次以待齊命焉耳<lb/>
齊侯唁公于野井<lb/>
　弔生曰唁慰安之也齊侯來唁又取鄆居公似有親<lb/>
　鄰恤患之意奈明年夏將納公嬖臣梁邱據受賂阻<lb/>
　之遂不親行使大夫帥師從公圍成不克而止則為<pb n="57a"/>　義不終矣或以唁公取鄆即為貶非也唁公禮也今<lb/>
　年取鄆以居公明年果伐魯以納公亦未為不義也<lb/>
　聖人豈以已甚責人乎<lb/>
冬十月戊辰叔孫舍卒<lb/>
　昭之討季氏也叔孫舍如闞其司馬鬷戾首助季以<lb/>
　抗公而孟氏繼之是三家合力以逐公也舍雖不與<lb/>
　謀然家教不行於司馬亦舍之責也反自闞以正言<lb/>
　動季氏而謀納公季又始許而終背之舍不知徐為<pb n="57b"/>　君謀乃抱内愧忿見欺遂自殘以死其忠也末矣<lb/>
十有一月己亥宋公佐卒於曲棘<lb/>
　曲棘宋地諸侯以境内為家故外諸侯卒於境内不<lb/>
　地宋元以公故如晉行至曲棘而卒勇於義矣且意<lb/>
　如妻元公之女不顧其私尤人所難故雖卒於境内<lb/>
　特書地以録之<lb/>
十有二月齊侯取鄆<lb/>
　齊三取魯地兩書人此獨舉齊侯者為公取也觀明<pb n="58a"/>　年書公居鄆可知矣然遂為義舉乎未也季氏逐君<lb/>
　其惡大矣昭公來孫其情廹矣齊强且近納之猶反<lb/>
　手也景誠能請命天子號召諸侯納昭而戮意如伯<lb/>
　政舉矣不此之為而取一邑以居公其細已甚然猶<lb/>
　書齊侯者小善必録蓋春秋與人為善之意<lb/>
二十有六年<lb/>
春王正月葬宋元公<lb/>
三月公至自齊居于鄆<pb n="58b"/>　凡公行返而告廟則書至今昭失守宗廟猶書至者<lb/>
　存公也自野井而云自齊得見齊侯也衞侯借晉力<lb/>
　而有夷儀言入難辭也紀實也昭公假齊力而有鄆<lb/>
　言居正辭也尊君也鄆本君之有也然居其所不言<lb/>
　居言居則失所矣且周公封界盡為賊臣所據雖邊<lb/>
　境小邑非假人力亦不能有亦可哀已胡安國曰昭<lb/>
　公失國而稱居于鄆存一國之防也襄王已出而稱<lb/>
　居于鄭敬王未入而稱居于狄泉存天下之防也<pb n="59a"/>夏公圍成<lb/>
　齊侯將納公惑於嬖臣之言僅使公子鉏帥師從公<lb/>
　圍成成孟邑也近齊蓋不欲深入而於成卜其可納<lb/>
　與否也則雖有師而不為公用矣故削齊師而止言<lb/>
　公圍責齊也然成敢抗公是三家固一心也國人猶<lb/>
　敵國也公固失民而季之首惡孟之同惡及成人之<lb/>
　助惡皆不容誅矣<lb/>
秋公會齊侯莒子邾子把伯盟于鄟陵<pb n="59b"/>　此齊景假納公之名以糾合也夫以納公召諸侯而<lb/>
　三國從之盟可謂有行義之資矣故公雖有求入之<lb/>
　志不書及而書會蓋將以伯事責齊也使其志能及<lb/>
　逺雖北杏之業何難哉乃為善不勇雖㑹何益東周<lb/>
　之興不可望矣桓文之績亦邈乎不再覩春秋所以<lb/>
　終也<lb/>
公至自㑹居于鄆<lb/>
　汪克寛曰曾子問云君去其國大宰取羣廟之主以<pb n="60a"/>　從則昭之去鄆而返亦或告於祖禰矣其言未得經<lb/>
　㫖蓋鄆内邑也公雖失國而猶居鄆故以内為辭凡<lb/>
　外出而返必書至惟圍成而返不書至成亦内邑也<lb/>
　不可外公於成也後鄆潰而寓乾侯乾侯晉地不惟<lb/>
　不可言至亦且不可言居然書在亦所以存公也皆<lb/>
　特筆也若以曾子問為辭豈廟主從於鄆不從於乾<lb/>
　侯乎義難通矣<lb/>
九月庚申楚子居卒<pb n="60b"/>　居者棄疾改名也<lb/>
冬十月天王入于成周<lb/>
　武王定鼎於郟鄏周公營以為東都是為王城洛誥<lb/>
　所謂澗水東瀍水西者也營下都以遷殷頑民是謂<lb/>
　成周洛誥所謂瀍水東者也曰東都蓋以鎬京為西<lb/>
　都也曰下都蓋以王城為上都也平王東遷定都王<lb/>
　城時子朝據王城故王入于成周成周亦王都也故<lb/>
　不言居而言入入成周亂將定矣李瑾曰晉亦與納<pb n="61a"/>　王無一言及之何也晉以同姓主盟不能即逐朝而<lb/>
　安王室坐視成敗逾五年然後興師納王原情責實<lb/>
　不忠之甚若以納王之功予之則藏奸觀釁者勝矣<lb/>
尹氏召伯毛伯以王子朝奔楚<lb/>
　子朝作亂兵敗而奔且奔於僭王之楚罪也然亦黨<lb/>
　亂者所致故書以也前立朝止書尹氏首惡也此兼<lb/>
　及召毛其從也久亂王室罪皆當治也且以見由王<lb/>
　寵朝故黨盛而稽亂也愛憎起於一念禍及子孫而<pb n="61b"/>　宗社幾不祀可不戒哉<lb/>
二十有七年<lb/>
春公如齊公至自齊居于鄆<lb/>
夏四月吳弑其君僚<lb/>
　此公子光使專諸弑之而稱國何也胡安國曰吳大<lb/>
　臣之罪也蓋得致亂之由而竟云不歸獄於光則非<lb/>
　止亂之道夫夷末卒而季札逃光為嫡嗣而僚立篡<lb/>
　也大臣與國為體事孰大於置君乃不審其序惟意<pb n="62a"/>　所欲非罪而何然光雖當立僚既立矣光亦臣之十<lb/>
　有四年矣君臣之分久定一旦戕而代之非弑其君<lb/>
　而何使當僚初立光不臣之而上訴天王言先人之<lb/>
　意在札長嫡之次在已則僚當廢矣罪在初臣之而<lb/>
　終弑之耳然致弑之由則以大臣當國而不知道僚<lb/>
　貪國而不知義也止治光之弑而不正僚之篡豈足<lb/>
　服光之心故變文稱國言吳有是事則行弑之人與<lb/>
　致弑之由其罪皆具故曰春秋王道之權衡也<pb n="62b"/>楚殺其大夫郤宛<lb/>
　郤宛之死由費無極譖於令尹囊瓦殺之也而稱國<lb/>
　者罪楚君也君無道以令其臣致擅殺大夫紀綱亡<lb/>
　矣<lb/>
秋晉士鞅宋樂祁犂衞北宫喜曹人邾人滕人㑹于扈<lb/>
　據傳命戍周且謀納公也宋元為公故如晉卒于曲<lb/>
　棘衞靈欲質其公子與大夫之子於諸侯以求納公<lb/>
　是宋衞猶知有君臣之義也士鞅取貨於季孫而辭<pb n="63a"/>　之其惡甚矣家鉉翁曰齊為鄟陵之盟而據入季氏<lb/>
　之錦晉為扈之㑹而鞅納季氏之貨二君懵然以魯<lb/>
　之休戚無闗於己孰知陳恒韜禍於齊六卿伏憂於<lb/>
　晉使二君能為魯討賊亦足以讋内盜之膽也<lb/>
冬十月曹伯午卒<lb/>
邾快來奔<lb/>
　季孫父子納叛世濟其凶且是時公孫于齊意如負<lb/>
　當討之罪略不知懼其肆無忌憚何所不至哉<pb n="63b"/>公如齊公至自齊居于鄆<lb/>
二十有八年<lb/>
春王三月葬曹悼公<lb/>
公如晉次于乾侯<lb/>
　乾侯晉地不禮於齊而求晉也陽州之次待命而次<lb/>
　也齊隨有野井之唁乾侯之次不受而次也公終由<lb/>
　乾侯而返趙汸曰晉人以公非見卑於齊則不來故<lb/>
　不使入其國由晉臣隂黨季氏故也<pb n="64a"/>夏四月丙戌鄭伯寧卒<lb/>
六月葬鄭定公<lb/>
秋七月癸巳滕子寧卒<lb/>
冬葬滕悼公<lb/>
　程端學曰滕小國魯未嘗㑹其葬至此㑹葬者見季<lb/>
　氏之求悦於鄰國無所不至也<lb/>
二十有九年<lb/>
春公至自乾侯居于鄆<pb n="64b"/>　公朝於晉而不得入留於乾侯期歲始返則求晉猶<lb/>
　不若求齊也書自乾侯深責晉也<lb/>
齊侯使高張来唁公<lb/>
　齊唁公二晉唁公一兩書地而此不地者以公居鄆<lb/>
　猶在魯邑也使大夫唁卑公也高閌曰以公如晉不<lb/>
　為晉所納故使高張來唁乃所以嗤公也是也深責<lb/>
　齊也<lb/>
公如晉次于乾侯<pb n="65a"/>　再求晉而不納又次于乾侯詳書之以存君也公既<lb/>
　出矣史於公事亦不盡書蓋皆聖人之特筆也<lb/>
夏四月庚子叔詣卒<lb/>
秋七月<lb/>
冬十月鄆潰<lb/>
　内邑不書叛况潰者民逃其上之謂邑何以書潰公<lb/>
　居焉耳孔頴達曰公如晉而鄆潰使公不得更來當<lb/>
　是季氏𨗳之使然是也胡安國罪公之失民似非經<pb n="65b"/>　㫖<lb/>
三十年<lb/>
春王正月公在乾侯<lb/>
　公失國久矣前此居于鄆雖非其所而猶魯邑也今<lb/>
　賊臣誘鄆使潰公失其居魯無公矣故書在以存公<lb/>
　也繼此歲首必書蓋以王正正季之罪也至淹晉地<lb/>
　而不恤晉亦何以辭其責<lb/>
夏六月庚辰晉侯去疾卒<pb n="66a"/>　王室亂晉不能定魯君孫晉不能納六卿日專晉侯<lb/>
　寄生焉耳豈惟失伯殆将失國<lb/>
秋八月葬晉頃公<lb/>
冬十有二月吳滅徐徐子章羽奔楚<lb/>
　吳以徐逸吳亡公子於楚而滅之也夫光既弑君又<lb/>
　以私怨滅徐其惡大矣徐子書名蓋奔君皆名其不<lb/>
　名者魯史闕也劉絢曰齊滅譚楚滅弦狄滅温君奔<lb/>
　皆不名蓋不勝强暴而奔義於國未絶也徐子既服<pb n="66b"/>　於吳而奔安有興復之望乎故名以絶之其説亦善<lb/>
　存以備㕘<lb/>
三十有一年<lb/>
春王正月公在乾侯<lb/>
季孫意如㑹晉荀躒于適厯<lb/>
　據傳晉侯將以師納公是討意如也范鞅因言曰若<lb/>
　召季孫而不來則信不臣矣然後伐之若何又私於<lb/>
　季孫曰必來我任其無咎是曲為之地欺晉侯而阻<pb n="67a"/>　其討也晉侯遂使荀躒㑹之季孫詭為畏罪乞憐之<lb/>
　狀而晉侯討罪之心遂已獨不思當討之賊而可以<lb/>
　㑹禮之乎君被逐而久次乾侯不容一見臣逐君而<lb/>
　列之於㑹使盡其辭黑白且反易矣僅名分之倒置<lb/>
　乎書㑹責晉侯也誅晉臣也<lb/>
夏四月丁巳薛伯榖卒<lb/>
晉侯使荀躒唁公于乾侯<lb/>
　荀躒既㑹意如晉侯因使唁公勸之歸國夫公與意<pb n="67b"/>　如大義已乖季孫言以得從君為願豈其本心哉强<lb/>
　之使合勢必生變故躒之勸歸以試公也歸則終制<lb/>
　季手其後事晉不知也不歸則可脱季而謝公矣故<lb/>
　書唁以著其詐家鉉翁曰意如身至乾侯既服其罪<lb/>
　公可以歸乎曰公在外固將以客死然一二大國倘<lb/>
　有正亂之志猶或有討一歸則在意如掌握矣傳載<lb/>
　子家覊勸公歸曰一慚之不忍而終身慚乎夫以一<lb/>
　乘入魯生死制於賊臣豈特一慚已乎其言未必果<pb n="68a"/>　出於子家<lb/>
秋葬薛獻公<lb/>
冬黑肱以濫來奔<lb/>
　濫邑名以邑叛而不繫國闕文也<lb/>
十有二月辛亥朔日有食之<lb/>
三十有二年<lb/>
春王正月公在乾侯取闞<lb/>
　魯邑也公取之志變也公無兵矣故前取鄆書齊侯<pb n="68b"/>　今何以能取闞季氏與之也公無復之矣姑以闞與<lb/>
　之使即安而不復求入也然非以地與公也闞為魯<lb/>
　羣公墓之所在致其邑入以供公資糧之費耳聖人<lb/>
　不以歸闞之權授之季氏而特書公取以誅季孫據<lb/>
　國之罪<lb/>
夏吳伐越<lb/>
　越從楚伐吳故吳伐之是激越與楚合也故吳入郢<lb/>
　越隨入吳吳亦失計矣哉是時吳楚越互為抗衡而<pb n="69a"/>　晉齊亦内制於權臣而莫能復有為也可以觀世變<lb/>
　矣<lb/>
秋七月<lb/>
冬仲孫何忌㑹晉韓不信齊高張宋仲幾衞世叔申鄭<lb/>
國參曹人莒人薛人把人小邾人城成周<lb/>
　子朝奔楚而王畏子朝餘黨不敢入王城而留成周<lb/>
　時欲定都成周以城小不足容衆因告於晉晉帥諸<lb/>
　國城之夫不都王城而都成周是亂粗定而猶有懼<pb n="69b"/>　也大夫㑹城是諸侯怠而大夫用事也然當王室危<lb/>
　弱而能從王命以供王役可見周德及人者深而君<lb/>
　臣之義自在人心也然何以不言京師蓋京師者王<lb/>
　都之名自諸侯言之曰京師自天子言之則書其地<lb/>
　以紀其實故王猛書王城敬王書成周京師無定地<lb/>
　因王都而名爾王城前之京師定都成周則今之京<lb/>
　師故不得不目其地以别之後書晉執宋仲幾于京<lb/>
　師蓋指成周也<pb n="70a"/>十有二月己未公薨于乾侯<lb/>
　公八年於外卒以客死意如之罪不容誅矣亦齊晉<lb/>
　之咎也齊大國也晉尤盟主也納公易耳乃齊景不<lb/>
　明嬖臣詭辭以蔽之晉定不綱强臣多方以誤之既<lb/>
　貪其賂亦庇其類故使公至於此極也書薨於乾侯<lb/>
　志變也<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直解卷十一<lb/>
<hi>壬辰</hi>敬王十有一年<lb/>
定公<lb/>
　名宋昭公弟亦襄公庶子也<lb/>
元年<lb/>
　昭以去冬薨定以今夏立魯蓋半載無君矣乃即以<lb/>
　定之元冠年者史追書也聖人因之以繫國統也<pb n="1b"/>春<lb/>
　先君䘮既逾年嗣君不論行即位之禮與否必書正<lb/>
　月所以奉王朔而謹始也昭之世子既為强臣拒於<lb/>
　外不得立其立定公又在六月故不書正月見定無<lb/>
　以正始也<lb/>
王三月晉人執宋仲幾于京師<lb/>
　定之元無正故從常年事在三月之例而書王三月<lb/>
　諸侯城成周仲幾不受功罪也然當請王命而執之<pb n="2a"/>　茍不請王命自外執之已為不可况于京師乎况以<lb/>
　大夫尸之乎且執以歸晉後雖歸于京師不足書矣<lb/>
　胡安國曰雖以王事討有罪然執于京師是無王也<lb/>
　履霜之漸也故書其地謹之也每謹於初禍亂熄矣<lb/>
夏六月癸亥公之䘮至自乾侯<lb/>
　薨閲七月越葬期而書至示變也<lb/>
戊辰公即位<lb/>
　戊辰者癸亥後六日也春秋即位不日以有常期不<pb n="2b"/>　煩書也嗣子定位於柩前即日行之周書乙丑王崩<lb/>
　召公逆子釗入翼室是也即位於逾年嵗首行之商<lb/>
　書惟元祀十有二月乙丑伊尹祀于先王奉嗣王祗<lb/>
　見厥祖是也天子諸侯一也定即位於䘮至之六日<lb/>
　既非即日柩前之禮又非逾年嵗首之期蓋惟意如<lb/>
　所制故書日以示變也授受國之大節昭有嫡子定<lb/>
　何以立授之季氏耳宜如尹氏立王子朝之例而書<lb/>
　季氏立公子宋今書即位如恒辭者諱國惡也定不<pb n="3a"/>　能執禮以辭當奉義以討終於不討難免簒位之罪<lb/>
　矣<lb/>
秋七月癸巳葬我君昭公<lb/>
　三時始歸逾月遽葬書以示變也<lb/>
九月大雩<lb/>
　僭也且在䘮而用盛樂不忌䘮矣<lb/>
立煬宮<lb/>
　煬公魯公之子考公弟也昭公出意如禱於煬公昭<pb n="3b"/>　薨於外遂以為獲神佑踰典制以立久祧之宮其無<lb/>
　忌憚亦何所不為哉<lb/>
冬十月隕霜殺菽<lb/>
　周十月夏八月也非隕霜之候而霜異矣菽耐霜殺<lb/>
　菽則他禾可知為災甚矣穀梁云舉重是也僖三十<lb/>
　三年十有二月隕霜不殺草是時禾已收穀梁云舉<lb/>
　輕非也<lb/>
二年<pb n="4a"/>春王正月<lb/>
夏五月壬辰雉門及兩觀災<lb/>
　因災以著僭也按明堂位天子五門臯庫雉路應是<lb/>
　也魯有庫雉路三門庫門制似臯門雉門制似應門<lb/>
　則僭矣天子外闕兩觀諸侯外闕一觀魯設兩觀亦<lb/>
　僭也定受位於賊臣而臨民之所一朝化為煨燼天<lb/>
　之示警至矣使定遇災而懼革其僭禮反之於正自<lb/>
　其身始庶得撥亂之道乎<pb n="4b"/>秋楚人伐吳<lb/>
　自襄三年至此楚六伐吳一與吳戰戎首而佳兵宜<lb/>
　其有入郢之禍<lb/>
冬十月新作雉門及兩觀<lb/>
　魯僭王制其始由成王之賜然意在尊周公使得用<lb/>
　郊禘之祭耳後世相沿遂無所不僭僖二十年書新<lb/>
　作南門南門即魯之三門也新作者有加其舊也庫<lb/>
　門制似臯門雉門制似應門其即始此歟今因災而<pb n="5a"/>　新何必言作蓋天災示警仍其僭而不革是無應天<lb/>
　之實并無畏天之心故仍新作之辭以示罪<lb/>
三年<lb/>
春王正月公如晉至河乃復<lb/>
　家鉉翁曰說者謂意如不請於晉而立定公故晉怒<lb/>
　而辭公愚以為未得其情也意如逐昭客死擁定簒<lb/>
　位皆晉卿為之羽翼今定如晉而晉辭公蓋意如之<lb/>
　謀所以操縱其君使一切惟己是聼也昭惟不能堪<pb n="5b"/>　故䧟於大禍定則俛首下氣茍以君位自居矣<lb/>
二月辛卯邾子穿卒<lb/>
夏四月<lb/>
秋葬邾莊公<lb/>
冬仲孫何忌及邾子盟于拔<lb/>
　何忌以大夫而盟諸侯邾子方在䘮而出㑹盟均罪<lb/>
　也然邾廹於强大亦非得已何忌脅勢以凌小國之<lb/>
　君甚矣<pb n="6a"/>四年<lb/>
春王二月癸巳陳侯吳卒<lb/>
三月公㑹劉子晉侯宋公蔡侯衞侯陳子鄭伯許男曹<lb/>
伯莒子邾子頓子胡子滕子薛伯把伯小邾子齊國夏<lb/>
于召陵侵楚<lb/>
　平邱之會晉以無道失人心更二十餘年無會盟之<lb/>
　事楚昭繼平之昏亂而稚劣不君囊瓦柄國黷貨虐<lb/>
　小至以裘馬之故拘留唐蔡之君蔡昭怨憤如晉乞<pb n="6b"/>　師晉請命於王王臣下臨而十七國一呼而集蓋人<lb/>
　心同疾楚也且楚已具亡形民心咸離屬國多叛吳<lb/>
　復撓之晉能奉辭伐罪廓清南服功軼桓文矣奈晉<lb/>
　卿貪鄙又私懼其君奉王靈以服楚威權復收必於<lb/>
　勢家不利故求賂以離蔡假旄以賤鄭用㪚諸侯以<lb/>
　隳其君之功而固其私晉定昏庸莫能自主世未有<lb/>
　内治不修而外威可立者也且亦由悼平以來不謹<lb/>
　操持以至此極耳故不能明正楚罪掠其境而遂還<pb n="7a"/>　書侵陋之也<lb/>
夏四月庚辰蔡公孫姓帥師滅沈以沈子嘉歸殺之<lb/>
　據傳晉以沈不㑹召陵使蔡伐之夫沈屬楚未始通<lb/>
　晉何以責其不㑹且㑹於召陵者衆矣何能為哉不<lb/>
　能制楚而逞虐於小國晉之罪也出沈不意滅其國<lb/>
　而執其君公孫姓之罪也蔡君屢殺於楚乃效尤而<lb/>
　殺沈子蔡侯之罪也書滅書殺哀沈子也惟書以歸<lb/>
　則病其不能死位焉耳<pb n="7b"/>五月公及諸侯盟于皋鼬<lb/>
　盟言諸侯劉子不與也劉子定王室之亂因晉請命<lb/>
　而下㑹蓋有興王之志乎與㑹不與盟亦得王人下<lb/>
　㑹之體惜權出於晉劉子不得行其志也明年王人<lb/>
　殺子朝於楚則此舉亦不為無功矣晉謀楚無成此<lb/>
　盟何為哉王樵曰召陵伐楚屈完來盟召陵侵楚諸<lb/>
　侯自盟書之陋之也是也凡公後於㑹而盟書公此<lb/>
　與於㑹矣復書公者公受國於意如因朝晉見却汲<pb n="8a"/>　汲求為此盟蓋不盟或恐如曹負芻之既㑹而後執<lb/>
　也<lb/>
把伯成卒于㑹<lb/>
　卒于師而書㑹譏侵楚而無功也<lb/>
六月葬陳惠公<lb/>
　陳子背殯出㑹返而葬親非禮也<lb/>
許遷于容城<lb/>
　許雖附楚楚亦弱矣故召陵不敢違晉今楚遷許使<pb n="8b"/>　自近然亦許之志也知晉不能庇己也故仍以自遷<lb/>
　為文<lb/>
秋七月公至自㑹<lb/>
　不致侵楚譏無功也且公以得盟為幸也<lb/>
劉卷卒<lb/>
　召陵之㑹劉子下臨㑹罷而卒故來赴<lb/>
葬把悼公<lb/>
楚人圍蔡<pb n="9a"/>　蔡滅沈故也然蔡受晉令蔡圍而晉不救何也<lb/>
晉士鞅衞孔圉帥師伐鮮虞<lb/>
　謀楚不能討盟蔡不能救捨大計而事鮮虞晉卿貪<lb/>
　鄙之謀也<lb/>
葬劉文公<lb/>
　王臣以卒赴而魯往葬皆為私交既書王臣之卒以<lb/>
　示戒其義已明雖赴則必葬而魯之失禮可諱也今<lb/>
　劉文公書葬以賢書也不得與尹氏王子虎一例也<pb n="9b"/>　生稱劉子因王事而舉爵也卒目劉卷内臣與外臣<lb/>
　異也葬稱劉文公則因魯㑹而書也固各有當也<lb/>
冬十有一月庚午蔡侯以吳子及楚人戰于柏舉楚師<lb/>
敗績<lb/>
　楚為蔡屢世不共戴天之仇蔡求晉晉無能為也且<lb/>
　致蔡圍國之禍焉改而乞師於吳遂復其世仇兼紓<lb/>
　中國之積憤其事偉矣書以者録蔡也吳稱爵君將<lb/>
　也君將而為蔡所以亦善吳也不書救者吳為蔡以<pb n="10a"/>　救不待言也第楚敗吳興中國日衰矣書之傷之也<lb/>
　書吳及戰而非責辭蓋與城濮義同<lb/>
楚囊瓦出奔鄭<lb/>
　師敗瓦不死而奔罪其誤國而又以身免也<lb/>
庚辰吳入郢<lb/>
　郢楚都也入國直言國而不言都書入郢特筆也楚<lb/>
　罪大矣滅之可也入何足言吳之罪在郢也據傳吳<lb/>
　入郢以班處宮無人理矣故變入國之文而書都而<pb n="10b"/>　吳以號舉春秋因善惡以寓褒譏王道之權衡也<lb/>
五年<lb/>
春王三月辛亥朔日有食之<lb/>
夏歸粟于蔡<lb/>
　據左氏魯歸之據公榖諸侯皆歸之未詳孰是如諸<lb/>
　侯皆歸之必晉命也意晉愧不能救蔡而以是慰蔡<lb/>
　乎是昧大計而市小惠也至於魯力不足救蔡蔡以<lb/>
　師旅之後困於饑魯自歸之則善也然終春秋世列<pb n="11a"/>　國豈無饑而歸粟獨見於蔡且於蔡以吳敗楚之明<lb/>
　年則歸粟非恤蔡也畏吳也借蔡以締交耳春秋予<lb/>
　之而不盡予蓋欲進魯以誠也誠於為義則大道明<lb/>
　而天下定矣<lb/>
於越入吳<lb/>
　於越即越也稱越者三昭公時也稱於越者三定哀<lb/>
　時也蓋越處荒逺先代苗裔周有天下就其地而封<lb/>
　之其國號因其自稱而已春秋前稱越其舊號乎後<pb n="11b"/>　稱於越其改號乎亦因其自稱而已必求其義以寓<lb/>
　褒貶則鑿矣吳方在郢而越入之倚伏之機可畏哉<lb/>
　且深責越之助不義以撓吳吳亦失道而無以持勝<lb/>
　也<lb/>
六月丙申季孫意如卒<lb/>
　魯弑君之賊二逐君之賊一罪微有分而皆當討桓<lb/>
　同謀而弑宣與聞乎弑非可責以討賊也故翬死不<lb/>
　書遂死去族討翬遂即以罪桓宣也定則並不與聞<pb n="12a"/>　逐君祗以位非己有為季所援而立耳使能如叔孫<lb/>
　舍之不賞私勞致討意如其濟功足贖愆不濟亦為<lb/>
　以身殉義乃貪位茍安忘仇忍辱將始之不正者終<lb/>
　於不正矣春秋書意如以卿卒之常定何以逭其責<lb/>
秋七月壬子叔孫不敢卒<lb/>
冬晉士鞅帥師圍鮮虞<lb/>
　晉臣貪人土地屢伐而又圍之故書以著其惡<lb/>
六年<pb n="12b"/>春王正月癸亥鄭游速帥師滅許以許男斯歸<lb/>
　鄭貪暴於許久矣許依楚圖存至於四遷今吳敗楚<lb/>
　而許失援鄭遂滅之許不知自强甘心從楚固為失<lb/>
　道然鄭乘釁逐利滅人宗社其罪大矣李亷曰鄭入<lb/>
　許而齊鄭之黨合天下遂無王鄭滅許而齊鄭之黨<lb/>
　又合天下遂無伯<lb/>
二月公侵鄭<lb/>
　宣十八年公伐把後魯無君將者八十年蓋軍分於<pb n="13a"/>　三桓而季氏尤擅其權也今意如死其子斯雖嗣而<lb/>
　幼故公復將然非公能收權陽虎乘隙專政挾公以<lb/>
　為重耳其無兵也政在大夫其有兵也政在陪臣然<lb/>
　春秋書公喜之也庶幾其有為也據傳周儋翩率王<lb/>
　子朝之徒作亂鄭為出師蹂王畿之六邑晉命魯討<lb/>
　之則王事也乃不能聲罪致討僅潛師以掠其境蓋<lb/>
　虎祗藉以攬權非有勤王之實故書侵惜公又制於<lb/>
　陪臣而用兵非其道也<pb n="13b"/>公至自侵鄭<lb/>
　魯不假道於衞衞將追之公孫𤼵諫之而止書至危<lb/>
　之也<lb/>
夏季孫斯仲孫何忌如晉<lb/>
　斯以獻鄭俘何忌以報夫人之幣夫一卿將命可兼<lb/>
　他事今二卿並使非制也陽虎强遣之以媚晉也劉<lb/>
　敞曰季仲專國而虎能制之此其無所忌而必為亂<lb/>
　之效也然不介晉權亂亦不得𤼵意如媚晉以逐君<pb n="14a"/>　故虎媚晉以傾三桓春秋彰往察來書以著虎亂所<lb/>
　自也<lb/>
秋晉人執宋行人樂祁犁<lb/>
　晉執宋仲幾宋不敢怨今復聘晉其事晉勤矣何以<lb/>
　不免此非其君為之其臣為之也禍起於趙鞅而范<lb/>
　鞅與之爭權競賂也召陵之後諸侯皆貳乃復執宋<lb/>
　使權臣相傾不顧國是如是哉宋叛晉始於此范中<lb/>
　行與趙搆怨亦始於此<pb n="14b"/>冬城中城<lb/>
　成九年城之此復城何增修之也汪克寛曰陽虎欲<lb/>
　去三家託懼齊鄭而城之將挾公以自固耳<lb/>
季孫斯仲孫何忌帥師圍鄆<lb/>
　昭二十五年齊取鄆以居公後鄆潰遂貳於齊今圍<lb/>
　鄆而不書伐齊者内邑也齊納叛也然齊之納叛有<lb/>
　由矣始以居公後以季之誘鄆潰以傾公則齊之過<lb/>
　小而季之罪大矣今不先以辭令而遽用師雖志復<pb n="15a"/>　舊邑非其道矣明年齊來伐連歲交兵蓋始於此<lb/>
七年<lb/>
春王正月<lb/>
夏四月<lb/>
秋齊侯鄭伯盟于鹹<lb/>
　諸侯咸貳於晉故齊景出而求諸侯鄭怨晉故從齊<lb/>
　也然鄭方得罪王室而齊與之相結不亦悖乎家鉉<lb/>
　翁曰所謂盟主必上而尊王次而救災恤患先天下<pb n="15b"/>　之難然後可以服人而成伯業魯昭為臣所逐齊不<lb/>
　能納而遂己王室有儋翩之難又不能勤王見義不<lb/>
　為而欲乘機以襲伯無是理也陳傅良曰此特相盟<lb/>
　也齊桓以來未之有也於是再見諸侯無主盟矣是<lb/>
　故書石門以志諸侯之合書鹹以志諸侯之散<lb/>
齊人執衞行人北宫結以侵衞齊侯衞侯盟于沙<lb/>
　據傳鹹之盟齊徵會於衞衞欲從齊而難於叛晉使<lb/>
　結聘齊而私於齊侯曰執結以侵我齊侯從之乃盟<pb n="16a"/>　于沙衞侯譎晉以附齊豈邦交之道乃結稱行人而<lb/>
　執目齊人若不罪衞而深責齊者惡齊之逞力以求<lb/>
　伯也然方侵即盟衞之詐亦具矣<lb/>
大雩<lb/>
齊國夏帥師伐我西鄙<lb/>
　齊既得鄭得衞於是伐魯魯嘗侵鄭而與齊爭鄆矣<lb/>
　今伐之者所以堅鄭也抑以威魯也許翰曰景乘晉<lb/>
　衰而欲以力定伯是知時之或可而不知己之不可<pb n="16b"/>　也<lb/>
九月大雩<lb/>
冬十月<lb/>
八年<lb/>
春王正月公侵齊公至自侵齊<lb/>
　報齊伐也魯固有辭然不量已而輕以復怨為事非<lb/>
　計也<lb/>
二月公侵齊<pb n="17a"/>三月公至自侵齊<lb/>
　逾月而再侵齊雖曰修怨公何甘蹈危險如是哉蓋<lb/>
　有晉命耳觀齊再伐而晉師至瓦可見矣昭公之出<lb/>
　晉黨臣拒君尚不及齊稍有恤患之意今堅從晉令<lb/>
　豈公志哉陽虎之謀也季以媚晉為事虎踵而甚之<lb/>
　虎作亂而逃終以倚晉是其騐也大夫專政蠧公之<lb/>
　國陪臣專政危公之身再書侵書至病公也<lb/>
曹伯露卒<pb n="17b"/>夏齊國夏帥師伐我西鄙<lb/>
　魯以修怨為事意在擾齊故書侵齊以圖伯為事意<lb/>
　在脅魯故書伐紀實也<lb/>
公㑹晉師于瓦<lb/>
　齊師來伐魯無以禦之急而求於晉聞有晉師公出<lb/>
　㑹之書以病公也前則輕身搆怨今則離國不守幸<lb/>
　齊師自退耳倘齊深入魯其殆哉晉不直赴魯難而<lb/>
　師次于瓦瓦衞地也不成救矣帥師者士鞅而不書<pb n="18a"/>　蓋書士鞅似以他事㑹而不知晉以師來與師之不<lb/>
　成救也<lb/>
公至自瓦<lb/>
　不以㑹致者非同常㑹故以地致<lb/>
秋七月戊辰陳侯柳卒<lb/>
晉士鞅帥師侵鄭遂侵衞<lb/>
　討其從齊也其書侵何晉公室卑其臣各顧其私而<lb/>
　不恤公故小有侵略而還蓋不修德而用力力復不<pb n="18b"/>　競也書遂者不足服鄭何能服衞譏其徒失人心而<lb/>
　無益也家鉉翁曰伐所當伐則受伐者伏其辜而諸<lb/>
　侯聳動當伐而坐視不當伐而輕舉適以召侮耳鄭<lb/>
　乘儋翩之亂以犯王畿且滅許國晉以無與已事而<lb/>
　委之魯今因鄭從齊而自侵之又因而及衞豈伯討<lb/>
　乎故書以貶之<lb/>
葬曹靖公<lb/>
九月葬陳懐公<pb n="19a"/>季孫斯仲孫何忌帥師侵衞<lb/>
　侵衞者媚晉也季與仲合而逐昭公自後事事同之<lb/>
　今陽虎專政挾公以為重故季仲愈相結以自固迨<lb/>
　虎執季復以仲之救得免春秋每於季仲比而書之<lb/>
　蓋著其同惡相濟之實<lb/>
冬衞侯鄭伯盟于曲濮<lb/>
　約背晉也晉侵鄭衞故也侵之而愈叛晉之術窮矣<lb/>
　故君子尚德不尚力知不足恃也<pb n="19b"/>從祀先公<lb/>
　三傳釋從為順而先公則無所指註䟽因文二年躋<lb/>
　僖公為逆祀遂以升閔降僖為説但逆祀成於臧氏<lb/>
　且閲數世矣非季之罪也馮山以從為後隨先之義<lb/>
　昭薨於外䘮歸而季氏欲溝絶其域不使同於先公<lb/>
　既而止葬於墓道南葬既不得合於墓則主自不得<lb/>
　祔於廟矣虎欲彰季之罪以媚國人始以昭公從祀<lb/>
　不書昭公内諱也但前此書吉禘于莊公書大事于<pb n="20a"/>　大廟躋僖公今言從祀而不目昭公雖諱不應若是<lb/>
　之晦而難明也薛季宣曰魯之祭也躋僖公外昭公<lb/>
　從祀者始正其禮也兼用二說則經傳合矣蓋閔僖<lb/>
　與昭皆可以先公目之且左云順祀先公而祈焉意<lb/>
　適當大祫羣公皆在故即概言先公聖人因事以著<lb/>
　其實而善惡自見蓋從祀正也不書曰亦不書大事<lb/>
　見不由公命也繼書盜則盜為之也蓋假正以售其<lb/>
　大不正也故曰春秋之志微而章<pb n="20b"/>盜竊寶玉大弓<lb/>
　盜謂陽虎也寶玉大弓周公之分器子孫宜世守之<lb/>
　者也虎將享季孫斯於蒲圃而殺之頼仲孫之救以<lb/>
　免虎戰不勝遂如公宮取寶玉大弓以出夫陪臣謀<lb/>
　殺大夫是叛而為亂也然季之罪大矣虎果執而請<lb/>
　其罪收其權以歸之公夫豈不可乃逞私憾而欲殺<lb/>
　之不勝而入公宮取分器則盜也分器而盜竊之魯<lb/>
　之無人而失政也以不書叛罪季氏以盜治陽虎以<pb n="21a"/>　失分器責魯侯天子之事也<lb/>
九年<lb/>
春王正月<lb/>
夏四月戊申鄭伯蠆卒<lb/>
得寶玉大弓<lb/>
　盜之竊也將以為賂於他國而求容也今將走齊齊<lb/>
　以求伯為事倘不義其竊而詰之反為害矣故遺之<lb/>
　堤下則似盜歸之也盜竊而盜歸之何以為國故書<pb n="21b"/>　得然徒得所竊而已不得盜也魯之失政亦具矣<lb/>
六月葬鄭獻公<lb/>
秋齊侯衞侯次于五氏<lb/>
　齊挾衞以争伯而晉力尚强未敢顯言伐之故次于<lb/>
　五氏五氏晉地也蓋有所窺伺而未能矣家鉉翁曰<lb/>
　陳傅良云傳言伐晉而經書次重絶晉也愚謂厥貉<lb/>
　之次楚商臣窺中國也五氏之次齊景公圖繼伯也<lb/>
　書次同而所以為次則異伯國子孫豈可與僭王之<pb n="22a"/>　楚同日語哉晉平以來舉伯權而遜之楚春秋固無<lb/>
　望於晉矣齊能修桓公之業春秋將姑與之豈云諸<lb/>
　侯不當即齊而重絶晉乎乃齊景不能尊王而安諸<lb/>
　夏反睨晉衰而屢次以求逞則非義矣故書次以譏<lb/>
　之<lb/>
秦伯卒<lb/>
冬葬秦哀公<lb/>
十年<pb n="22b"/>春王三月及齊平<lb/>
　陽虎再侵齊以搆怨今虎出矣魯用孔子首與齊平<lb/>
　蓋齊魯唇齒也則睦齊為要務矣是時虎在齊將謀<lb/>
　禍魯故三桓亦咸知聖人謀國之善而俯首聼命焉<lb/>
　聖人一用而君行制臣從令内安其國外睦其鄰如<lb/>
　此然何以書及蓋侵齊為魯禍則平齊固魯志也聖<lb/>
　人順人心之所欲而已<lb/>
夏公㑹齊侯于夾谷<pb n="23a"/>　魯卿特㑹諸侯舊矣今書公㑹公始為政也春秋重<lb/>
　盟㑹君出必以上卿相之三桓嘗與齊搆釁今新與<lb/>
　齊平恐齊意不測故使公試其危三桓亦不敢出孔<lb/>
　子甫用於魯而魯大治故使孔子攝相焉治聲既動<lb/>
　於未㑹之先禮意復感於為相之際故㑹而不盟昭<lb/>
　七年暨齊平叔孫舎如齊涖盟定十年及鄭平叔還<lb/>
　如鄭涖盟平則必盟也今不書盟不煩盟也是知為<lb/>
　國以禮服物以誠侵伐可以不事詛誓可以不作大<pb n="23b"/>　道之行規模宏遠矣<lb/>
公至自夾谷<lb/>
　至以地特㑹也自參以上則不地<lb/>
晉趙鞅帥師圍衞<lb/>
　沙之盟衞始叛晉士鞅遂侵衞衞侯復與晉盟趙鞅<lb/>
　乃使賤者盟以辱之衞遂絶晉與齊為五氏之次今<lb/>
　之圍討五氏之次也其何以服衞哉且晉既衰凡役<lb/>
　皆侵而此獨圍者衞嘗伐邯鄲午於寒氏趙氏之私<pb n="24a"/>　怨也故圍以求逞焉趙鞅之罪不容誅矣<lb/>
齊人來歸鄆讙龜隂田<lb/>
　書來歸彼自歸之也齊强於天下伐盟主虐與國今<lb/>
　而自歸者禮之所動誠之所感存神過化人莫能測<lb/>
　也於此見人皆可與為善而聖人之道之大也東周<lb/>
　可為者此也乃鄭祊衞寶亦書來歸何也彼以利結<lb/>
　此以義服自歸則一其情則殊也左氏乃云夾谷之<lb/>
　㑹齊人要魯曰齊師出而魯不以甲車三百乘從齊<pb n="24b"/>　者有如此盟孔子因使兹無還要以歸田若然是齊<lb/>
　之賤魯甚矣齊既歸田魯將遂為齊役乎經不書盟<lb/>
　其誣明矣至左與穀又載却萊兵誅優施夫兩君好<lb/>
　㑹而挾兵以為威敢殺以為能乃戰國傾危之習豈<lb/>
　聖人之事先儒謂不足信誠然<lb/>
叔孫州仇仲孫何忌帥師圍郈<lb/>
　郈叔孫氏邑圍之何叛也前南蒯以費叛今侯犯以<lb/>
　郈叛蒯猶假强公室為名犯祗與叔孫有隙耳亦不<pb n="25a"/>　書叛者三桓無君而專魯故家臣槩不書叛也<lb/>
秋叔孫州仇仲孫何忌帥師圍郈<lb/>
　前圍之而不服叔孫宜改過遷善退守臣節則陪臣<lb/>
　無所藉口而自敗矣乃復用兵以逞宜郈之愈不服<lb/>
　也卒用駟赤誘侯犯以逐之而郈附於齊竟為齊有<lb/>
　於是齊復歸郈此蓋聖人道化所感不然齊何有於<lb/>
　叔孫哉<lb/>
宋樂大心出奔曹<pb n="25b"/>　宋公使大心於晉而以疾辭固為有罪乃樂溷遂伺<lb/>
　宋公之怒而誣以惡言宋公逐之亦難免信讒之咎<lb/>
　矣<lb/>
宋公子地出奔陳<lb/>
　宋公取地之馬以與嬖人向魋地怒而奪之君固失<lb/>
　道地亦無君矣地聼公母弟辰之言而奔欲公止之<lb/>
　也而不止地與辰固為要君公亦重嬖而輕親矣蓋<lb/>
　參譏之<pb n="26a"/>冬齊侯衞侯鄭游速㑹于安甫<lb/>
　尋鹹沙之好為衞謀晉難也<lb/>
叔孫州仇如齊<lb/>
　既歸田又致郈故州仇如齊謝焉息民講禮彬彬矣<lb/>
宋公之弟辰暨仲佗石彄出奔陳<lb/>
　辰為地請公弗聼故奔奔陳從地也宋公溺於嬖故<lb/>
　辰書弟責宋公也辰重小諒而棄其君兄故書奔罪<lb/>
　辰也仲佗石彄私事辰以從之奔亦惡二卿也<pb n="26b"/>十有一年<lb/>
春宋公之弟辰及仲佗石彄公子地自陳入于蕭以叛<lb/>
　蕭宋邑也叛則其罪大仍書弟何也鄭段圖簒春秋<lb/>
　亟正其誅故不書弟今辰為地請不許而奔君仍不<lb/>
　止是叛以有激而成且叛與圖簒有間矣書叛足正<lb/>
　其罪宋公寵嬖蔑親其咎大矣故仍書弟分惡於宋<lb/>
　公也奔非辰所欲以要君耳故書暨叛為辰所欲以<lb/>
　泄忿耳故書及及與暨皆就辰為義非以二卿與地<pb n="27a"/>　為義奔以二卿蒙辰之下叛以二卿與地蒙辰之下<lb/>
　是暨與及又以辨首從耳深罪辰以明君臣之義也<lb/>
　君雖不君臣不可以不臣如是而後天下之為君臣<lb/>
　者定<lb/>
夏四月<lb/>
秋宋樂大心自曹入于蕭<lb/>
　四叛在蕭大心入焉是亦叛矣不書叛者蓋辰叛首<lb/>
　也二卿與地皆同謀也樂大心非同謀聞叛而附叛<pb n="27b"/>　耳附叛與叛微有間矣春秋書法各如其罪而纖悉<lb/>
　不爽彼以深刻釋經者謬矣<lb/>
冬及鄭平<lb/>
　侵齊侵鄭非公意也今及齊平又及鄭平者孔子行<lb/>
　乎季孫故公為政而三桓亦知與鄰搆怨之非而從<lb/>
　之也講信修睦而兵刑漸靖聖人所以仁天下也左<lb/>
　氏不明大義以叛晉為說夫春秋貴尊王其有取於<lb/>
　從伯者以伯假尊王為名耳然猶罪伯者無尊王之<pb n="28a"/>　實而徒知從伯者亦不得無罪也今晉失道猶以叛<lb/>
　晉為說不亦誤乎<lb/>
叔還如鄭涖盟<lb/>
　平齊而州仇如齊平鄭而叔還如鄭臣從令也定君<lb/>
　臣之分結四鄰之好内外無事矣聖人之聨天下也<lb/>
　以仁而定天下也以禮<lb/>
十有二年<lb/>
春薛伯定卒<pb n="28b"/>夏葬薛襄公<lb/>
叔孫州仇帥師墮郈<lb/>
　夷其險固曰墮三家四分公室各崇私邑以自衞而<lb/>
　家臣因以屢叛是自衞者適為盜資也季氏之專為<lb/>
　甚故家臣之禍尤酷因謀所以靖亂舉孔子於公而<lb/>
　試用之已而政聲四逹齊歸侵地遂攝相事墮三都<lb/>
　孰墮之使自墮之迎其機而導之也於是侯犯方叛<lb/>
　故州仇首墮郈家臣無所據以叛大夫則大夫之叛<pb n="29a"/>　公者亦失所據矣是絶其為亂之原也家臣從大夫<lb/>
　順公室張而上下各得其理矣必帥師者侯犯雖奔<lb/>
　懼餘黨之踵亂也<lb/>
衞公孟彄帥師伐曹<lb/>
　彄為縶之子縶字公孟其子以字為氏也曹之罪不<lb/>
　見於經而衞伐之蓋淩小耳故書以罪之<lb/>
季孫斯仲孫何忌帥師墮費<lb/>
　州仇自墮郈斯亦自墮費乃約何忌同墮者費强也<pb n="29b"/>　昔季友賜費後大城之以為魯患意如逐君而無禍<lb/>
　保費故也今墮之是復强幹弱枝之勢也孔子行乎<lb/>
　季孫蓋以都城無過百雉順理而言適有動乎季孫<lb/>
　之心而絶不疑其害己也國有不起之疾治之而即<lb/>
　愈此以禮為國之效也<lb/>
秋大雩<lb/>
　孔子在位而魯猶僭禮蓋有害而不能治者聼孔子<lb/>
　以治之餘則不能皆聼之也<pb n="30a"/>冬十月癸亥公㑹齊侯盟于黄<lb/>
十有一月丙寅朔日有食之<lb/>
公至自黄<lb/>
十有二月公圍成公至自圍成<lb/>
　郈費墮而成則圍之且書公者仲孫不欲墮也郈費<lb/>
　為二家患而公歛在成方有功於仲孫其不欲墮也<lb/>
　固宜費强已墮成奚恃哉徐將聼命矣定公遽自圍<lb/>
　之輕出而無功惜公失計而自褻其威也成雖内邑<pb n="30b"/>　强不能克故書至然成之不墮固亦未害孔子自必<lb/>
　有處矣既而齊人歸女樂而孔子行惜哉<lb/>
十有三年<lb/>
春齊侯衞侯次于垂葭<lb/>
　再次以謀伐晉而爭伯也夫齊桓創伯將何所爭晉<lb/>
　文襲伯又豈爭於齊而得乎齊景宜先治内内既治<lb/>
　請命於周號召諸侯晉衰而内難方作烏能與齊爭<lb/>
　乃亟事於晉其計左矣據傳齊衞謀伐晉河内其臣<pb n="31a"/>　惟邴意兹以為可蓋料晉不及救也此僥倖茍且之<lb/>
　計由是軍中或言晉師至或言無晉師齊侯為之恐<lb/>
　動故次而未能伐計既左而進退復失據以是求伯<lb/>
　不亦遠乎<lb/>
夏築蛇淵囿<lb/>
大蒐于比蒲<lb/>
　三桓竊國軍政而築郎囿以娛昭公公為所愚而卒<lb/>
　見逐今魯用孔子以王道化齊而歸田以王道用魯<pb n="31b"/>　而墮邑公室之張日可俟矣乃定公庸弱而孔子行<lb/>
　圍成不克歸而以囿為樂兵柄仍歸臣下故築囿大<lb/>
　蒐比書於册君荒臣横故態復作興復無望矣<lb/>
衞公孟彄帥師伐曹<lb/>
　逾年再伐書以深罪之<lb/>
秋晉趙鞅入于晉陽以叛<lb/>
　據左氏趙鞅殺邯鄲午而邯鄲叛藉秦圍邯鄲荀寅<lb/>
　士吉射不與圍而將作亂董安于勸鞅先備之而鞅<pb n="32a"/>　守晉命不敢始禍及荀士伐趙氏之宮鞅始奔晉陽<lb/>
　高閌曰鞅拒荀士而書叛蓋著其不由君命專土興<lb/>
　兵之罪但荀士始禍則鞅為被禍既伐其宮事已急<lb/>
　矣君臣睽隔何能請命即以專土為罪情猶可原今<lb/>
　釋始禍而罪為後不亦顚乎蓋荀士遂亡而趙氏歸<lb/>
　晉此皆趙氏之飾辭而左氏輕信之耳且即左氏所<lb/>
　載而趙氏之罪已不可揜鞅初擅殺午已為無君荀<lb/>
　躒右趙而左荀士猶曰三臣始禍則鞅非為後明矣<pb n="32b"/>　蓋荀士始禍者先謀攻鞅也鞅始禍者聞謀先𤼵如<lb/>
　公羊所云以除君側之惡為名者是也而董安于卒<lb/>
　以先𤼵難誅則鞅罪定矣聖人豈不察情而輕以叛<lb/>
　加鞅乎<lb/>
冬晉荀寅士吉射入于朝歌以叛<lb/>
　荀躒曰三臣始禍而獨逐鞅刑已不鈞矣請皆逐之<lb/>
　夫晉侯已命逐鞅荀士亦始禍何以未逐以是知荀<lb/>
　士為先謀而非先𤼵審矣晉陽私邑朝歌公邑荀士<pb n="33a"/>　與趙為敵諒亦自發其私邑之兵矣今皆逐之故荀<lb/>
　士又襲據公邑以抗君也自秋及冬其臣三叛晉衰<lb/>
　甚矣是由晉主夏盟不能尊王王室有難猶且不恤<lb/>
　故其臣效尤耳晉又屢助鄰叛叛臣即出其國豈非<lb/>
　積惡之炯戒歟<lb/>
晉趙鞅歸于晉<lb/>
　三叛之罪一也韓魏為鞅請而晉君許之故書歸易<lb/>
　辭也叛而歸失刑甚矣先儒以鞅之歸為善辭彼孫<pb n="33b"/>　林父亦書歸何善之有<lb/>
薛弑其君比<lb/>
　其事不可詳矣稱國則當國大臣之罪也<lb/>
十有四年<lb/>
春衞公叔戍來奔衞趙陽出奔宋<lb/>
　據傳公叔戍將去夫人之黨夫人南子誣以為亂而<lb/>
　逐之并及趙陽家鉉翁曰南子之惡稔矣戍以宗國<lb/>
　之老正之所得為也然非戍所能為也臣欲正君必<pb n="34a"/>　先自正戍怙富而驕素無國中之譽事不濟而速禍<lb/>
　宜也<lb/>
二月辛巳楚公子結陳公孫佗人帥師滅頓以頓子牂<lb/>
歸<lb/>
　楚又滅國也頓子㑹召陵故也頓從中國而莫之救<lb/>
　無王無伯君子傷之陳嘗滅於楚而助楚滅頓意以<lb/>
　與頓有舊怨乎修怨而忘從楚之恥不義甚矣且楚<lb/>
　患百餘年柏舉之敗其威始戢諸侯無從楚者而陳<pb n="34b"/>　獨從之楚勢復張又中國之罪人也楚主兵陳為役<lb/>
　則以頓子歸歸楚也<lb/>
夏衞北宮結來奔<lb/>
　公孫戍之故也<lb/>
五月於越敗吳于檇李吳子光卒<lb/>
　敗詐戰也卒繫敗下因傷而卒也然非身戕於陣故<lb/>
　不言滅亦不書地者去檇李未遠也以逆得國佳兵<lb/>
　不已至於亡身宜矣然吳為太伯之後吳子又有攘<pb n="35a"/>　楚之功越以楚故屢與吳難越之罪尚容誅哉而周<lb/>
　之子孫日失其序春秋不能無慨焉<lb/>
公㑹齊侯衞侯于牽<lb/>
　齊侯兩次以謀晉而未能今晉有荀士之釁復㑹以<lb/>
　謀之蓋挾其叛以撓晉亂君臣之義矣魯親受臣禍<lb/>
　而公亦與焉何也荀士舊有德於季氏今之㑹三家<lb/>
　為之公不得已也孔子既行公復受制於臣如此<lb/>
公至自㑹<pb n="35b"/>秋齊侯宋公㑹于洮<lb/>
　自齊景規伯鄭衞魯既與之盟宋初未忍絶晉今始<lb/>
　從齊也是時衞有公叔戍之釁宋有公子辰之難宋<lb/>
　之從齊蓋求靖亂耳傳謂牽洮二㑹皆謀救荀士也<lb/>
　齊不能為二國定亂反挾之以助晉之叛臣故書以<lb/>
　惡之<lb/>
天王使石尚來歸脤<lb/>
　石氏尚名王之元士也脤祭肉盛以蜃器故名脤周<pb n="36a"/>　禮大宗伯以膰脤親兄弟之國蓋謂助祭而受脤也<lb/>
　今非助祭而遠頒於魯故異其文曰歸受脤禮也歸<lb/>
　脤非禮也然頒之王而不曰賜何也神貺也非可言<lb/>
　賜也宣十年王季子來聘後無一介至魯今晉伯已<lb/>
　衰孔子相魯之餘魯勢稍振故使石尚來以親魯禮<lb/>
　雖失而意則厚矣王號猶存祭尚具典魯能輔之以<lb/>
　禮東周何不可為乎惜定公不君復制於臣魯終於<lb/>
　微而王靈不可復振歸脤之後無書焉傷之也春秋<pb n="36b"/>　蓋惓惓於周無己也<lb/>
衞世子蒯聵出奔宋<lb/>
　據左氏蒯聵欲殺夫人為所覺愬於靈公聵懼而奔<lb/>
　劉敞曰聵雖不善謀安有此事哉且殺夫人聵能獨<lb/>
　全乎蓋聵聞野人之歌而慚歸言於夫人夫人惡其<lb/>
　斥已而誣之耳且宋為夫人南子之家殺母而入母<lb/>
　之家敢乎哉其言深得情事左氏所記則南子之讒<lb/>
　言與戲陽速迎合夫人以希免禍之飾言耳然南子<pb n="37a"/>　何忍以母而誣子蓋世之母淫而失恩於子者有之<lb/>
　矣南子懼聵以野人之歌告君故反愬以先制之耳<lb/>
　夫經書世子有二就君父起義以明國本晉申生宋<lb/>
　痤是也就臣子起義以正大逆蔡般許止是也若書<lb/>
　奔非大逆比也以繼體而獲罪至無所容子固不子<lb/>
　然有子而不能明至撥國本父亦不父其書世子蓋<lb/>
　兩罪之辭迨靈卒而輒立趙鞅納聵猶書世子直與<lb/>
　鄭忽歸鄭同文矣世有欲殺母而可始終稱世子者<pb n="37b"/>　乎即云奔失子道然不去而見殺更䧟父於大惡其<lb/>
　奔固未可深罪也<lb/>
衞公孟彄出奔鄭<lb/>
　彄屢帥師當國之卿也世子逐大臣出皆以南子也<lb/>
　嬖於内寵難逃首惡之責其數世亂也宜哉<lb/>
宋公之弟辰自蕭來奔<lb/>
　與辰共叛者凡五人奔止書辰舉首惡也書自蕭明<lb/>
　久叛也書來奔罪容賊也賊臣為亂敗猶有所容斯<pb n="38a"/>　易為亂矣罪容賊所以止亂也屢書弟傷天倫之變<lb/>
　交罪之也<lb/>
大蒐于比蒲邾子來㑹公<lb/>
　㑹不地則知于比蒲矣公在比蒲則知親蒐矣不書<lb/>
　公者自昭而軍分於三桓今雖公在公不得為政也<lb/>
　莊二十三年公及齊侯遇于穀蕭叔朝公朝非其所<lb/>
　也此大蒐于比蒲邾子來㑹公㑹非其所也皆譏之<lb/>
　也<pb n="38b"/>城莒父及霄<lb/>
　大蒐以瀆武兼城二邑以勞民魯政復亂矣是年不<lb/>
　書冬闕也<lb/>
十有五年<lb/>
春王正月邾子來朝<lb/>
　前來㑹蓋必有求於魯也今又朝以示服焉不自强<lb/>
　而求人其能國乎<lb/>
鼷鼠食郊牛牛死改卜牛<pb n="39a"/>　牛體徧食故不言其所食處漫也<lb/>
二月辛丑楚子滅胡以胡子豹歸<lb/>
　胡與頓世服於楚晉紏十八國為召陵之㑹將伐楚<lb/>
　而胡與頓並歸晉乃楚未能伐而胡與頓則為所誤<lb/>
　矣前書滅頓今書滅胡深罪晉也許亦從召陵未幾<lb/>
　遷于容城意自明其不得己之情因請遷以媚楚乎<lb/>
　及鄭滅之楚復封焉是晉無能為而小國且任楚之<lb/>
　好惡為存亡矣<pb n="39b"/>夏五月辛亥郊<lb/>
　日至之郊在正月祈穀之郊在三月五月則過時久<lb/>
　矣失禮之中又失禮也<lb/>
壬申公薨于高寢<lb/>
　高寢别宮非正也公立於季氏不敢討賊陽虎專政<lb/>
　三桓亦微虎奔而孔子用事紀綱粗立東周可為之<lb/>
　時也公惛於女樂不竟其用其何以逭其責<lb/>
鄭罕逹帥師伐宋<pb n="40a"/>　宋公子地奔鄭故鄭伐宋哀十二年傳云宋元平之<lb/>
　族自蕭奔鄭鄭為之城嵒戈錫是也鄰難既不能定<lb/>
　乃納叛而又助叛其罪大矣二國搆怨不解自此始<lb/>
齊侯衞侯次于渠蒢<lb/>
　鄭之伐宋宋直而鄭曲然宋新附於齊而鄭則舊好<lb/>
　也齊右鄭義不足服宋右宋情不足結鄭故次以觀<lb/>
　望於二國之間而幸其自解耳五氏垂葭欲伐晉而<lb/>
　不敢渠蒢欲救宋而不能屢書次深譏之也李亷曰<pb n="40b"/>　五氏垂葭之次皆謀伐晉此次疑亦謀晉而出故明<lb/>
　年伐晉時鄭從齊方堅齊肯救宋仇鄭耶其説亦近<lb/>
　情事存以備參<lb/>
邾子來奔䘮<lb/>
　非王與父母之䘮不奔奔急辭也邾子之來魯之受<lb/>
　罪均也<lb/>
秋七月壬申姒氏卒<lb/>
　定公之妾哀之母也<pb n="41a"/>八月庚辰朔日有食之<lb/>
九月滕子來㑹葬<lb/>
　近者奔䘮遠者㑹葬皆事王之禮也魯嘗奔齊晉之<lb/>
　䘮㑹楚之葬矣不書諱之也蓋此失禮而彼受之此<lb/>
　罪為重故諱之彼失禮而此受之彼罪為重則不必<lb/>
　諱也<lb/>
丁巳葬我君定公雨不克葬戊午日下昃乃克葬<lb/>
　此與宣八年葬敬嬴皆越日也彼日中此日昃葬日<pb n="41b"/>　虞所以寧親也曰而克葬轉辭也猶及虞也曰乃克<lb/>
　葬難辭也失虞期矣志禮之變以存孝子之心也<lb/>
辛巳葬定姒<lb/>
　成風敬嬴以妾母而書夫人薨書葬小君矣定姒亦<lb/>
　妾母何以無夫人小君之稱公羊曰哀未君也然孟<lb/>
　子為昭公之配何以不書夫人薨公穀皆曰諱取同<lb/>
　姓也但諱取同姓書孟子足矣何必削夫人之號削<lb/>
　則貶也非諱也且葬定姒左云不成䘮孟子不葬愈<pb n="42a"/>　不成䘮矣蓋季孫為之也書孟子卒而不葬見季孫<lb/>
　之疾其君書定姒卒葬見季孫之弱其君以子未逾<lb/>
　年而其母因不成䘮盖假正義以抑其君而豈用典<lb/>
　哉成風敬嬴僭禮也是時魯尚有君也定姒卒葬似<lb/>
　禮也而魯無君矣凡此類直書其事而義自見禮並<lb/>
　有䘮葬先母後父今定公薨在五月姒氏卒在七月<lb/>
　䘮非同時故葬各有期也姒氏不别諡且與襄公生<lb/>
　母同諡典禮益紊矣<pb n="42b"/>冬城漆<lb/>
　漆邾庶其邑魯受叛而取其地今將伐邾而城之以<lb/>
　為固非義甚矣且二䘮甫畢又興土功勞民甚矣<lb/>
</p>

  </div>
            <div> <lb/>
    <p>
<pb n="1a"/>欽定四庫全書<lb/>
御纂春秋直觧卷十二<lb/>
<hi>丁未</hi>敬王二十有六年<hi>三十有九年春秋終</hi>
哀公<lb/>
　名蔣定公庻子也<lb/>
元年<lb/>
春王正月公即位<lb/>
楚子陳侯隨侯許男圍蔡<pb n="1b"/>　假報怨以淩蔡也陳從楚罪陳也昔與蔡同滅於楚<lb/>
　而忘之耶隨自僖公二十年楚伐之後不見於經蓋<lb/>
　世服於楚也今復見者吳入郢楚子奔隨隨免之故<lb/>
　徳之使列於諸侯也許滅於鄭復書許男者楚封之<lb/>
　也罪鄭之滅削楚之封不與諸侯得滅之而得封之<lb/>
　也天子之事也胡安國曰按左氏蔡人男女以辨楚<lb/>
　使疆於江汝之間則是蔡降而楚遷其國也止書圍<lb/>
　何也蔡以吳入郢鞭楚平墓蔡宜得報而楚子復讐<pb n="2a"/>　可恕也家鉉翁曰柏舉之戰蔡昭復其父祖之讐至<lb/>
　入郢而鞭平則吳也不能報之吳而釋憾於蔡謂之<lb/>
　復讐可乎滅頓滅胡今又圍蔡志吞小以爲利耳春<lb/>
　秋奚取哉左謂蔡降而楚遷之何又云蔡請遷於吳<lb/>
　乎蓋蔡民有下楚而逃生者蔡君實固守而不屈也<lb/>
　故春秋書圍不書入<lb/>
鼷鼠食郊牛改卜牛<lb/>
夏四月辛巳郊<pb n="2b"/>秋齊侯衛侯伐晉<lb/>
　齊侯謀晉乆矣屢次而未成伐今晉臣久叛齊衛遂<lb/>
　助叛以伐晉故書以病晉之不能定叛罪齊衛之黨<lb/>
　叛也許翰曰楚專封國王道盡矣晉受衆伐伯業絶<lb/>
　矣春秋之變至是窮矣<lb/>
冬仲孫何忌帥師伐邾<lb/>
　邾事魯謹矣來會來朝且至奔喪乃邾子甫還而城<lb/>
　<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>以臨之隨出師以伐之公新即位非公之故三家<pb n="3a"/>　也祲祥與拔之盟皆仲孫尸之今首伐之爲暴不顧<lb/>
　義貪利不顧信稱兵不顧君於何忌乎何誅時列國<lb/>
　皆併小以自大此春秋將爲戰國也<lb/>
二年<lb/>
春王二月季孫斯叔孫州仇仲孫何忌帥師伐邾取漷<lb/>
東田及沂西田癸巳叔孫州仇仲孫何忌及邾子盟于<lb/>
句繹<lb/>
　三卿並將蓋各擅其軍也三卿並出皆自營其私也<pb n="3b"/>　孔子用魯道化所感三家聽命且睦鄰修好邊境無<lb/>
　事孔子行而三家張仍踵舊轍更逐利以淩小前取<lb/>
　邾田自漷水矣今又取漷東併及沂西以蕞爾之邾<lb/>
　三納其叛邑而三取其田幾何而不盡也恐邾控于<lb/>
　大邦而加兵復要而盟之季爲主將不親涖而使二<lb/>
　卿往甚矣其横也鄭玉曰季氏不盟一則不屑與盟<lb/>
　一則包藏禍心必滅邾而始己也汪克寛曰内臣並<lb/>
　使始於遂得臣之如齊未嘗並將也並將始於行父<pb n="4a"/>　許僑如嬰齊之戰鞌未嘗並㑹也並會始於宿老之<lb/>
　㑹吳未嘗並盟也今三卿並將二卿並盟强僭極矣<lb/>
　且盟亦與他盟異奪其地而脅之盟也不亦甚乎蔑<lb/>
　與句繹爲春秋書盟之始終可以考世變矣<lb/>
夏四月丙子衛侯元卒<lb/>
　衛靈初年主威不立而盗殺其兄後且耄矣家政不<lb/>
　修而妻逐其子無道致亂數世不定其得沒身幸矣<lb/>
滕子來朝<pb n="4b"/>晉趙鞅帥師納衛世子蒯聵于戚<lb/>
　趙鞅怨衛助荀士未有以報衛人立聵之子輒因納<lb/>
　聵以爭國書鞅帥師著其志在亂衛也聵仍書世子<lb/>
　正名也聵罪未白而奔靈公後欲立郢郢辭遂止則<lb/>
　聵猶與國未絶也但既奔矣父未命復父死之謂何<lb/>
　又因以爲利乎且今之立者即聵子也而必爭之不<lb/>
　父矣父雖不父子不可不子輒辭立而迎父可也今<lb/>
　納于戚而不得入是拒父也公穀以為尊祖非也雖<pb n="5a"/>　祖命立輒輒豈無父之人哉而拒之滅天理矣况輒<lb/>
　之立也祗以郢辭立而言亡人之子輒在國人因而<lb/>
　立之耳豈祖命哉<lb/>
秋八月甲戌晉趙鞅帥師及鄭罕達帥師戰于鐡鄭師<lb/>
敗績<lb/>
　荀士在朝歌而齊人輸粟鄭罕達送之其帥師以防<lb/>
　刼耳則趙鞅主是戰矣鞅嘗叛今以叛治叛而主是<lb/>
　戰鞅之罪也達黨叛而以師狗焉逹之罪也<pb n="5b"/>冬十月葬衛靈公<lb/>
　衛亂是以緩<lb/>
十有一月蔡遷于州來蔡殺其大夫公子駟<lb/>
　避楚也吳滅州來而邑之蔡遷焉依吳也前年春請<lb/>
　遷於吳今始遷者中悔也蓋公子駟止之也吳人假<lb/>
　聘襲之蔡因殺駟以説哭而遷焉則是吳遷之也然<lb/>
　蔡本自請遷遷而仍自爲國故以自遷爲文夫遷國<lb/>
　大事也依人非計也國君宜以守死爲道耳駟果爲<pb n="6a"/>　君忠計宜諫於未請之先迨與吳成言而背之乎蔡<lb/>
　侯初既聽駟急則委罪亦非君道也故稱國以殺而<lb/>
　不去其官<lb/>
三年<lb/>
春齊國夏衛石曼姑帥師圍戚<lb/>
　聵在戚而輒使石曼姑圍之不同楚商臣蔡般者幾<lb/>
　希然圍者衛志使齊主兵何也齊大國也而世伯不<lb/>
　能以大義正輒乃助之圍父是輒之逆齊實成之也<pb n="6b"/>　然齊何以助輒髙閌曰齊與晉爲讐若聵入則衛從<lb/>
　晉矣所以助輒也許翰曰晉君臣稱兵而齊爲臣伐<lb/>
　君衛父子爭國而齊助子圍父以是知齊之將亂也<lb/>
夏四月甲午地震<lb/>
五月辛卯桓宫僖宫災<lb/>
　桓公哀八世祖僖公哀六世祖世有先後子孫尊之<lb/>
　則一故其宫並列而不言及杜預曰親盡不毁宜爲<lb/>
　天所災但諸侯五廟親盡祧主廟猶是也非可毁也<pb n="7a"/>　公羊曰復立也但立宫必書武宫煬宫是矣桓僖何<lb/>
　以不書曰鞌之戰季孫禱於武公昭公之孫季孫禱<lb/>
　於煬公其立宫非禮甚矣故書之桓於隱爲弟僖於<lb/>
　閔爲兄其昭穆同意其初權宜而别立宫非祧而復<lb/>
　立也猶未大失也故略之也但隱閔既祧桓僖亦宜<lb/>
　祧今猶有宫是三家以私意存之也三家出於桓立<lb/>
　於僖世專魯政其諸以是爲悦而存之歟天譴以災<lb/>
　非譴桓僖也譴三家也<pb n="7b"/>季孫斯叔孫州仇帥師城啟陽<lb/>
　地震廟災變異弗圖乃以夏月用師城邑豈惟勞民<lb/>
　不畏天矣季本曰啟陽故鄅國在邾東近費昭十八<lb/>
　年邾人襲鄅魯既取邾漷東沂西田意鄅亦入魯因<lb/>
　近邾故帥師城之季孫以叔孫附已與之同城而地<lb/>
　則季孫得之<lb/>
宋樂髠帥師伐曹<lb/>
　討曹之奉樂大心以亂宋也助叛啟釁亡之徵也<pb n="8a"/>秋七月丙子季孫斯卒<lb/>
蔡人放其大夫公孫獵于吳<lb/>
　稱人衆尸之也蔡侯之不綱甚矣其事則史失之<lb/>
冬十月癸卯秦伯卒<lb/>
叔孫州仇仲孫何忌帥師圍邾<lb/>
　叔仲爲句繹之盟逾年而圍其國棄信甚矣<lb/>
四年<lb/>
春王二月庚戌盗殺蔡侯申蔡公孫辰出奔吳<pb n="8b"/>　按左氏蔡侯將如吳諸大夫恐其又遷也公孫翩射<lb/>
　之而卒翩以公孫而在大夫之列非微者也何以書<lb/>
　盗且雖微亦當書弑何以書殺是傳所載未審也黄<lb/>
　仲炎曰盗自他國至是也賊由他國不得言弑其事<lb/>
　已審則宣十八年邾人戕鄫子于鄫是也其謀尚秘<lb/>
　則目其奸曰盗著其横曰殺示以當詰盗所自來與<lb/>
　所自發也意楚使刺客賊之乎而公孫辰遂奔意與<lb/>
　楚同謀盗迹有涉其家乎然何以不奔楚而奔吳蓋<pb n="9a"/>　奔楚則其情必露身雖免而蔡必滅其家以爲討不<lb/>
　若奔吳則可詭以自免亦可覬免其家也宣七年書<lb/>
　蔡侯申卒今與高祖同名必文有一誤也蔡侯能復<lb/>
　屢世之怨可謂有志而卒死於亂書之哀之也<lb/>
葬秦惠公<lb/>
宋人執小邾子<lb/>
　伐曹執小邾子蓋齊景圖伯無成而宋亦志於爭伯<lb/>
　也宋襄間齊桓之没而爭伯爲暴於小國宋景間晉<pb n="9b"/>　之衰而爭伯亦爲暴於小國<lb/>
夏蔡殺其大夫公孫姓公孫霍<lb/>
　繼盗殺而書辰奔盗發自辰可知乃蔡人疑爲姓霍<lb/>
　而殺之春秋不去其官明非賊也未討之奸誅之莫<lb/>
　白之寃雪之所以輔王政之窮補天地之憾也抑姓<lb/>
　常滅沈而殺其君所謂積惡殺身者乎<lb/>
晉人執戎蠻子赤歸于楚<lb/>
　戎蠻子嘗誘殺於楚矣今其後又爲楚所暴窮而歸<pb n="10a"/>　晉晉不能庇已爲盟主羞矣執而歸楚是爲楚役也<lb/>
　然曷不如晉執曹伯畀宋人之例而書畀楚人乎蓋<lb/>
　畀宋人權在晉也歸于楚權在楚也公羊子所謂京<lb/>
　師楚是也執而名者不反之辭<lb/>
城西郛<lb/>
六月辛丑亳社災<lb/>
　亳社商社也武王克商頒商社於諸侯故國有兩社<lb/>
　傳曰間於兩社是也亡國之社屋之不受陽也屋之<pb n="10b"/>　故有災志災所以示儆也<lb/>
秋八月甲寅滕子結卒<lb/>
冬十有二月葬蔡昭公<lb/>
　賊未討而書葬盗無主名也<lb/>
葬滕頃公<lb/>
五年<lb/>
春城毗<lb/>
夏齊侯伐宋<pb n="11a"/>　定十四年齊宋㑹于洮宋從齊矣後宋伐曹執小邾<lb/>
　子爭伯也故齊伐之晉伯衰而吳楚越爭於外齊宋<lb/>
　爭於内春秋所以爲戰國也<lb/>
晉趙鞅帥師伐衛<lb/>
　衛助齊以黨荀士荀士奔齊矣鞅度齊强而荀士未<lb/>
　可猝制故舍之而伐衛是時聵尚在戚計納聵而得<lb/>
　衛則可弱齊而孤荀士也家鉉翁曰輒以子拒父國<lb/>
　夏爲之圍戚逆也聵以父伐子趙鞅爲之伐衛其順<pb n="11b"/>　矣乎噫齊固失矣晉亦未爲得也晉欲申大義當請<lb/>
　王命召諸侯伐衛執輒歸京師而立郢然後爲允若<lb/>
　私於聵必求其入亦非春秋所許也况實以荀士之<lb/>
　故而納聵以爲名乎<lb/>
秋九月癸酉齊侯杵臼卒<lb/>
冬叔還如齊<lb/>
閏月葬齊景公<lb/>
　喪不計閏閏月葬非禮也<pb n="12a"/>六年<lb/>
春城邾瑕<lb/>
　瑕繫邾邾邑也魯未嘗取之邾而遽城之恃强以廹<lb/>
　邾也是冬伐邾明年遂入邾蓋失其險而無以抗魯<lb/>
　也<lb/>
晉趙鞅帥師伐鮮虞<lb/>
　前屢伐鮮虞貪兵也今以鮮虞助荀士而伐之忿兵<lb/>
　也晉臣惟以貪忿興兵晉豈惟失伯殆將失國<pb n="12b"/>吳伐陳<lb/>
　吳之入楚召陳而陳不從今伐之修怨也家鉉翁曰<lb/>
　吳以太伯之後求主夏盟使其仗義以行如衛輒之<lb/>
　拒父宋之謀曹魯之謀邾鄭之滅許請王命以討之<lb/>
　然後有以大服人心今皆不能而爭陳於楚故春秋<lb/>
　譏之<lb/>
夏齊國夏及高張來奔<lb/>
　陳氏厚施以謀竊齊齊景業已慮之而無如何矣乃<pb n="13a"/>　自啟釁黜長立幼陳乞所以生心也髙國從君於邪<lb/>
　以貪固權勢不能察乞之詐而致敗遂委其所事而<lb/>
　奔書之所以誅也同奔書及意起國夏而高張從之<lb/>
　也由是權歸陳氏卒移齊祚其爲輕國本而任非其<lb/>
　人之戒至明切矣<lb/>
叔還會吳于柤<lb/>
　始事吳也楚强事楚吳强事吳程端學曰以魯政之<lb/>
　不修務與吳親以資其力志柤之㑹知魯之將有吳<pb n="13b"/>　患矣<lb/>
秋七月庚寅楚子軫卒<lb/>
　楚昭復國能任賢修政而復强蓋楚敗而懼是以不<lb/>
　亡吳勝而驕是以遂滅<lb/>
齊陽生入于齊齊陳乞弑其君荼<lb/>
　陽生繫齊以長宜立也然君命立荼矣故不書公子<lb/>
　惡爭國也陳乞召之宜無難者書入逆辭也雖宜立<lb/>
　立之之道則逆也據傳陽生使朱毛弑荼何以歸獄<pb n="14a"/>　於乞蓋乞志竊國故逐高國而圖廢立所以專威柄<lb/>
　而爲攘奪之階也其始阿景公意而立荼今又外迎<lb/>
　君而立陽生則荼之死決矣特乞不欲顯任其事待<lb/>
　陽生而加之刃耳不然陽生一亡公子身之定否尚<lb/>
　難自必况敢輕行弑逆不畏乞討乎春秋推見至隱<lb/>
　以乞首惡杜亂源也又以見立幼之害也家國無釁<lb/>
　誰能乘之君之廢立權臣之資也景公愛荼陳乞順<lb/>
　之而立荼景公亦以爲愛荼也而適以弑荼荼弑陽<pb n="14b"/>　生立而齊遂終爲陳氏有矣可懼哉<lb/>
冬仲孫何忌帥師伐邾<lb/>
　志滅邾也<lb/>
宋向巢帥師伐曹<lb/>
　志滅曹也齊晉皆失道而衰吳楚越且迭強而横鄭<lb/>
　衛黨逆魯宋爲暴生民之害無時已矣<lb/>
七年<lb/>
春宋皇瑗帥師侵鄭<pb n="15a"/>　左云鄭叛晉故也但自定六年晉執宋行人其好已<lb/>
　絶何縁爲晉討叛哀九年宋又伐鄭趙鞅且欲救鄭<lb/>
　豈宋爲晉伐鄭晉反助鄭耶左氏非也趙鵬飛曰報<lb/>
　罕達之伐也罕達之師已七年矣其時宋鄭皆從齊<lb/>
　而鄭尤與齊厚宋雖仇鄭而不敢報今齊景殁而内<lb/>
　亂宋始報之也<lb/>
晉魏曼多帥師侵衛<lb/>
　趙鞅伐衛未服故曼多又侵焉曼多助鞅者韓魏睦<pb n="15b"/>　於趙也<lb/>
夏公會吳于鄫<lb/>
　臣㑹之君又會之過勤矣後而被伐失所因也故從<lb/>
　人不可以不愼<lb/>
秋公伐邾<lb/>
　公無兵矣何能伐邾從季氏之意也三家屢伐邾取<lb/>
　其土待其將滅使公主兵以受惡名而抗大國之討<lb/>
　權奸欺君一至此哉然公惟所命而不敢違失君道<pb n="16a"/>　甚矣<lb/>
八月己酉入邾以邾子益來<lb/>
　内滅書取此則入其國執其君直書而不諱何也蓋<lb/>
　伐邾者三家公雖在行而實不與臣獲其利君尸其<lb/>
　名非直書其事人止知邾之被魯虐而不知公之被<lb/>
　臣侮也邾大夫茅夷鴻保於茅請救於吳吳伐魯魯<lb/>
　復邾子故雖入而非滅也以來與以歸同歸外辭也<lb/>
　來内辭也<pb n="16b"/>宋人圍曹<lb/>
　屢伐之又圍之志滅曹也<lb/>
冬鄭駟𢎞帥師救曹<lb/>
　鄭聞宋之屢伐曹也曰宋之有曹鄭之患也故救之<lb/>
　蓋忌宋之强耳且春有皇瑗之侵亦所以報也然而<lb/>
　猶書救者與人爲善也列國之亂甚矣茍有救者亟<lb/>
　與之止亂也憂世之心切矣<lb/>
八年<pb n="17a"/>春王正月宋公入曹以曹伯陽歸<lb/>
　傳言滅經書入蘇轍因謂不言滅自滅也夫曹久困<lb/>
　於宋非有大惡不幸而亡與諸國之滅無異何獨文<lb/>
　致其罪以爲自滅蓋取其地而不絶其祀故止書入<lb/>
　觀孟子時有曹交爲曹君之弟是其証矣魯入邾而<lb/>
　執益宋入曹而執陽其暴同也<lb/>
吳伐我<lb/>
　邾故也春秋詳内略外故他國被兵舉國而魯多言<pb n="17b"/>　四鄙此止書伐我者敵已深入至於城下也敵至城<lb/>
　下豈能不戰而退不言戰魯服也盟於城下也不言<lb/>
　救邾者志在服魯魯盟遂還不成爲救也昭定以前<lb/>
　三家初竊國柄猶協心以禦外侮故鄰國侵伐及四<lb/>
　鄙而止至此則三家之勢已成各不相下莫肯爲國<lb/>
　任患敵至徑薄國都國非其國矣<lb/>
夏齊人取讙及闡<lb/>
　邾故也邾子蓋齊甥魯入邾而執邾子致齊以爲辭<pb n="18a"/>　故致賂以悦之在此爲賂據彼則言取婉其辭以諱<lb/>
　國惡也然不書伐則非兵取可知而魯之爲賂見矣<lb/>
　雖諱而不没其實也招伐於吳喪地於齊爲國不義<lb/>
　其害固如此<lb/>
歸邾子益于邾<lb/>
　執而返何以言歸當歸也齊取魯邑怒猶未怠復請<lb/>
　師於吳故懼而歸之歸之義也然爲人所脅亦不得<lb/>
　謂之義矣齊欲存邾義也然召外兵而伐與國亦不<pb n="18b"/>　得謂之義矣况齊之力自足制魯何事召吳召吳以<lb/>
　禍魯卒以自禍也<lb/>
秋七月<lb/>
冬十有二月癸亥把伯過卒<lb/>
齊人歸讙及闡<lb/>
　歸邾子故也執而取之歸而歸之雖取舍任意而非<lb/>
　爲利君子猶有取焉書歸善齊也<lb/>
九年<pb n="19a"/>春王二月葬杞僖公<lb/>
宋皇瑗帥師取鄭師于雍丘<lb/>
　悉虜而俘之曰取隱十年宋人蔡人衛人伐戴鄭伯<lb/>
　伐取之伐者聲其罪也曰取之猶難辭也此直書取<lb/>
　易也譎而揜其不備也據傳使有能者無死而以二<lb/>
　人歸則殺人多矣尚詐嗜殺生民之禍烈矣春秋所<lb/>
　以胥爲戰國也<lb/>
夏楚人伐陳<pb n="19b"/>　六年吳伐陳楚昭救陳卒於城父然卒則不能救矣<lb/>
　陳以無援故卽吳楚惠乃忿而伐之嗣此再使臣伐<lb/>
　之肆暴甚矣<lb/>
秋宋公伐鄭<lb/>
　卓爾康曰宋景不自量妄圖興伯前年以曹伯陽歸<lb/>
　其志益驕而皇瑗又取鄭師其視滅鄭不啻入曹之<lb/>
　易矣連年侵伐卒喪師于嵒與雍邱相當兵驕者敗<lb/>
　宋之謂也<pb n="20a"/>冬十月<lb/>
十年<lb/>
春王二月邾子益來奔<lb/>
　據傳魯歸邾子邾子又無道吳討之囚諸樓臺栫之<lb/>
　以棘使諸大夫奉太子以爲政今來奔逃吳也家鉉<lb/>
　翁曰邾子無立志之人非怙惡不悛者也豈失國而<lb/>
　返猶能無道乎蓋吳子責賂不遂而加之罪耳前吳<lb/>
　救邾本不成救今至逞威責報邾子旣爲魯俘又復<pb n="20b"/>　<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>面來魯書以罪吳而病邾子也<lb/>
公㑹吳伐齊<lb/>
　齊爲邾故旣取魯邑又請師於吳旣而魯歸邾子齊<lb/>
　歸魯邑乃止吳師吳遂伐齊齊義而吳不義矣魯忘<lb/>
　伐己之怨背歸邑之惠助吳以猾夏故書公會責魯<lb/>
　也家鉉翁曰甚矣夫差之不仁也邾子旣得返國齊<lb/>
　來止師齊魯無事矣吳亦得以自息其民乃反以爲<lb/>
　怒而伐齊蓋夫差負才矜力日尋干戈聞伐國則喜<pb n="21a"/>　聞止師則怒以是知其將亡也<hi>一</hi>
三月戊戌齊侯陽生卒<lb/>
　左云齊人弑悼公赴於師必有主名矣何以止言齊<lb/>
　人且齊爲大國何至畏吳而弑其君以説乎經書齊<lb/>
　侯陽生卒與常卒無異未見爲弑也時以吳師來伐<lb/>
　而悼公適斃遂以爲弑傳不言弑者之名則得於傳<lb/>
　聞不能指名也傳不可信信經可也<lb/>
夏宋人伐鄭<pb n="21b"/>晉趙鞅帥師侵齊<lb/>
　齊助衛輒而黨荀士故鞅乗其有吳師遂不恤齊喪<lb/>
　而侵之鞅罪大矣<lb/>
五月公至自伐齊<lb/>
　齊侯以三月卒聞喪而還可矣久而歸制在吳也<lb/>
葬齊悼公<lb/>
衛公孟彄自齊歸于衛<lb/>
　彄初奔鄭今書自齊必自鄭適齊也書歸内受之也<pb n="22a"/>　彄本蒯聵之黨今歸于衛蓋見聵在戚而弱又從輒<lb/>
　也不計義而附勢反覆之小人也<lb/>
薛伯夷卒<lb/>
秋葬薛惠公<lb/>
冬楚公子結帥師伐陳吳救陳<lb/>
　楚比歲伐陳爭陳於吳也故吳救陳吳豈能以存中<lb/>
　國爲義利陳私於己耳然書救終善之也善在外責<lb/>
　在内且傷諸夏之日衰也<pb n="22b"/>十有一年<lb/>
春齊國書帥師伐我<lb/>
　會吳伐齊故也傳載老幼守宮次雩門之外師及齊<lb/>
　師戰於郊故又書伐我而不言鄙蓋政在季氏生事<lb/>
　啟釁二家不肯同力故也不書戰勝負敵也由風俗<lb/>
　以禮義勝而諸賢致命也洙泗之化也不然國幾亡<lb/>
　矣去歲會吳伐齊魯誠有罪然吳實主之齊畏强淩<lb/>
　弱且居喪伐人無禮無義再速吳師以致敗又以見<pb n="23a"/>　齊之肆暴而失計也<lb/>
夏陳轅頗出奔鄭<lb/>
　頗剝下媚上以自營其私而犯衆怒也國將亡而用<lb/>
　聚歛之臣至使衆爲政而逐之綱紀壞矣是速之亡<lb/>
　也<lb/>
五月公㑹吳伐齊<lb/>
　齊伐魯魯致之也不反其所爲而使吳禍洊及於中<lb/>
　國誰之咎也是雖强家所爲而公與於會何以辭其<pb n="23b"/>　責<lb/>
甲戌齊國書帥師及吳戰于艾陵齊師敗績獲齊國書<lb/>
　吳師之來齊人皆知齊必敗即當堅守勿犯其鋒况<lb/>
　齊患在内不在外陳氏弑主專國又值新喪危疑之<lb/>
　會也國書爲齊世臣宜修政以輔幼君安得生事於<lb/>
　外貪執兵柄乎且春之伐魯不義也夏之拒吳大難<lb/>
　也陳氏推書豈以兵柄讓書哉是使其以不義結怨<lb/>
　以犯難賈禍耳書在術中而不悟也且伐魯方歸疲<pb n="24a"/>　兵迎戰師敗身獲爲國大殃而陳氏之勢愈固矣以<lb/>
　書及戰罪書也書齊敗績傷之也楚敗晉則傷之吳<lb/>
　敗齊則傷之春秋内齊晉而外僣王之吳楚天子之<lb/>
　事也據傳將戰吳子呼叔孫而賜以甲劍鈹曰奉爾<lb/>
　君事則魯亦與戰矣戰不書公者助吳猾夏諱之也<lb/>
　然書會則伐見矣諱而不沒其實也平邱不盟人以<lb/>
　爲辱春秋則不隱艾陵戰勝人以爲榮春秋爲之諱<lb/>
　聖人以是非爲榮辱不以榮辱爲是非<pb n="24b"/>秋七月辛酉滕子虞母卒<lb/>
冬十有一月葬滕隱公<lb/>
衛世叔齊出奔宋<lb/>
　諸侯搆怨侵伐不已大夫爭權奔亡相繼春秋之季<lb/>
　其亂極矣<lb/>
十有二年<lb/>
春用田賦<lb/>
　惡重歛也用者不宜用也賦有財賦有兵賦財賦者<pb n="25a"/>　税也兵賦者乘也夏后氏授民以田而使自賦財賦<lb/>
　也而兵賦亦寓焉商周助而不税惟計井邑邱甸而<lb/>
　出乘故治兵謂之治賦宣公初税畝則歛財於私田<lb/>
　矣成公作邱甲則增兵於舊制矣此之田賦據傳歛<lb/>
　從其薄及貪冐無厭云云者宜爲財賦矣然田即畝<lb/>
　也賦猶税也與税畝奚以異且傳云以邱亦足又似<lb/>
　兵賦何也蓋分之爲畝總之爲田税畝傳曰履畝而<lb/>
　税意其時履畝而視其收之盈歉因取其盈者税之<pb n="25b"/>　非有田者槪加之故不得言田後作邱甲則兵賦於<lb/>
　正數旣增而財賦遂亦視此爲準有定額矣猶未及<lb/>
　乎什二也傳云以邱亦足者據時之增額言之也今<lb/>
　之田賦則有田者旣槪加之而其額益重蓋即所謂<lb/>
　什二乎哀公在位二十有七年年饑之問有若之對<lb/>
　又在此後乎<lb/>
夏五月甲辰孟子卒<lb/>
　昭公夫人也據傳云季氏不絻蓋不以夫人喪之也<pb n="26a"/>　故不書薨及葬昭公娶吳女書孟子何也因其稱而<lb/>
　稱之也語云君娶於吳爲同姓謂之吳孟子是也據<lb/>
　實書之而昭之失禮與三家之不臣具見<lb/>
公會吳于槖皋<lb/>
　尋鄫好也吳欲求伯將合諸侯也公會之病公也<lb/>
秋公會衛侯宋皇瑗于鄖<lb/>
　鄖吳地衛侯宋皇瑗何以在鄖而公會之乎宋衞從<lb/>
　吳可知也趙鵬飛曰諸侯東向事吳者魯爲之也故<pb n="26b"/>　四書公㑹吳繼書公㑹宋衛明年書公㑹晉侯及吳<lb/>
　子于黄池魯罪著矣<lb/>
宋向巢帥師伐鄭<lb/>
　取鄭師後又三伐鄭矣<lb/>
冬十有二月螽<lb/>
　冬温而螽生記異也<lb/>
十有三年<lb/>
春鄭罕逹帥師取宋師于嵒<pb n="27a"/>　取師雖宋首惡然鄭之報亦慘矣故均罪之<lb/>
夏許男成卒<lb/>
公㑹晉侯及吳子于黄池<lb/>
　黄池之㑹左云先晉國語云先吳但果先晉宜書公<lb/>
　㑹晉侯吳子今書㑹晉侯及吳子則主在吳子矣蓋<lb/>
　自吳柏舉之戰晉侯不復見者二十餘年晉固不能<lb/>
　爲主也然不書吳子晉侯者存中國也惟先書㑹晉<lb/>
　侯後書及吳子而吳之先晉與内晉外吳之意俱見<pb n="27b"/>　故曰春秋之志微而章晉盟主魯望國而皆從吳世<lb/>
　變至是極矣<lb/>
楚公子申帥師伐陳<lb/>
　間吳出㑹而爭陳也畏强而淩弱也然楚猶能師而<lb/>
　晉遂衰聖人傷之<lb/>
於越入吳<lb/>
　間吳出㑹而擣虛也柏舉勝楚而越入吳黄池先晉<lb/>
　而越又入吳均爲不務德而勤逺略之戒然柏舉猶<pb n="28a"/>　屬義舉黄池志在爭強且屢勝而驕反忘越不共戴<lb/>
　天之仇而憑淩上國宜其滅於越也<lb/>
秋公至自㑹<lb/>
晉魏曼多帥師侵衛<lb/>
　黄池晉爲吳下其辱甚矣晉臣不恥復比而淩暴近<lb/>
　國怙權自私此伯烈已盡之時也所以胥爲戰國也<lb/>
　亦晉國極衰之候也所以分於三家也<lb/>
葬許元公<pb n="28b"/>九月螽<lb/>
冬十有一月有星孛于東方<lb/>
　不言次而言方平旦衆星皆沒也周十一月夏九月<lb/>
　也日在房心爲明堂布政之廷於是旦見與日爭明<lb/>
　其異大矣嗣此七國並興皆以號僭周室愈不可爲<lb/>
　也<lb/>
盗殺陳夏區夫<lb/>
　春秋書盗四皆國亂無政也區夫之先徵舒爲逆而<pb n="29a"/>　戮於楚陳猶使世爲卿陳無政矣今爲盗殺雖其事<lb/>
　不可詳然要之以亂招亂也<lb/>
十有二月螽<lb/>
　二年之内三書螽由田賦爲害民窮而天變作也<lb/>
十有四年<lb/>
春西狩獲麟<lb/>
　周之春有子丑月狩時也魯之西爲大野狩地也得<lb/>
　時得地則常事爾何以書爲獲麟記異也麟仁獸王<pb n="29b"/>　者之瑞也何異焉時無王者出非其時而又見獲也<lb/>
　獲者力得之辭麟死於兵也孔子周流天下冀道之<lb/>
　一行而卒不行晚乃約魯史作春秋春秋明王道也<lb/>
　茍有王者舉而行之天下猶治世也今麟出見獲故<lb/>
　感而傷之曰吾道窮矣春秋於是絶筆焉撥亂世返<lb/>
　諸正莫近諸春秋起隱公訖獲麟文成數萬時歴二<lb/>
　百四十二年備矣道行於世利一時道著爲教利萬<lb/>
　世聖人厄於遇麟死於兵亦春秋之氣運然爾天心<pb n="30a"/>　固有在也<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋左氏傳補註卷二</head>
    <p>
<pb n="1a"/>
欽定四庫全書<lb/>
　春秋左氏傳補註卷二　　　元　趙汸　撰<lb/>
　　莊公<lb/>
　　<hi>陳氏曰莊公自元年至七年及十九年以後訖終篇無傳疑有佚墜</hi>
元年文姜出故也<hi>啖氏曰遇弑則嗣子廢即位之禮左氏不達其意而云文姜出故也不舉其大而舉其細今按傳於莊閔僖不書即位發義不一皆未當當從二傳繼弑君子不言即位為是姜氏與弑而還不知在何月史記亦言夫人因畱齊不敢歸其歸而復孫則由父兄百官衆怒羣誚責以桓公見弑之由應無告廟書至之禮其孫而復還則莊以孤童思之於内而仇襄以勢脅之於外而歸之爾以後不書其至乃<pb n="1b"/>筆削之㫖孔氏曰傳言不稱即位為文姜出故則即位之日文姜未還經書三月夫人孫于齊則是來而復去若經無還文即言畱齊不反則自是以後亦無還文二年夫人㑹齊侯于禚豈復自齊㑹之哉</hi>絶不為<lb/>
親禮也<hi>夫人不稱姜氏承上文公與夫人姜氏如齊用一事再見之例略之此經之變文也夫人罪宜絶但傳以去姜氏發義則非左氏先儒取二傳為說言莊公為父絶母得禮尊父之義而未盡杜氏謂文姜宜與齊絶愈失之矣以後㑹齊侯如齊師悉書姜氏又何說乎</hi>為外禮也<hi>趙氏曰為讎主昏縱在城外豈為禮乎今按齊襄賊魯桓魯人責姜氏而歸之齊襄將親迎於魯之國都以禮接於其廟其中豈無所忌哉於是要魯為築館於國門之外而後親迎曰在喪改築者為之辭也王姬至以夏而秋方築館厯三時乃歸于齊于外非禮明矣</hi>三年疾之也<hi>辨已見前陸氏曰不命之卿例不書氏不可别為義</hi>緩也<lb/>
<pb n="2a"/>
<hi>桓十五年春天王使家父來求車三月乙未天王崩則求車者所以共喪具也然桓王猶七年乃葬者王室衰微莫甚於此時天子之喪禮備費重諸侯賻賵不歸故乆弗克葬觀平王崩武氏子來求賻而魯遂不㑹葬則諸侯怠慢不臣可見矣然則榖梁傳云却尸以求諸侯者亦當時之情也</hi>紀於是乎始判<hi>孔氏曰傳言紀侯不能下齊以與紀季非叛也紀亾之後叔姬歸于酅明為附庸猶得專酅故可歸也附庸之君雖無爵命而分地建國南面之主得立宗廟守祭祀</hi>鄭伯辭以難<hi>陳氏曰杜氏厲公在櫟故說非是鄭伯即厲公說見胡氏今按杜氏疑下年遇垂鄭伯為子儀按齊侯殺子亹而祭仲立子儀子儀非齊侯所立陳侯又突之黨二國必不成子儀為君而與之㑹此鄭伯為厲公無疑杜氏并失傳意說又見十四年</hi>過<lb/>
信為次<hi>傳見宿師非過信不書說者議之皆過</hi>四年違齊難也<hi>陳氏曰傳見紀侯所<pb n="2b"/>以不書奔</hi>五年未王命也<hi>陳氏曰傳釋書名/有非必貶之者</hi>納惠公也<hi>陳氏曰不書納以朔入為義</hi>六年王人救衞<hi>傳見特/書字</hi>衞侯入<hi>陳氏曰按傳言諸侯納朔書入見成十八年國逆例非是</hi>為不度矣<hi>劉氏曰朔比衎黔牟比剽左氏君剽而退黔牟存朔而絶衎賞罰無章莫此為甚今按左氏斷論與所序之事不合者多此以二公子立黔牟為不度與後譏隨以漢東諸侯叛楚為不量力同故君子譏其好以成敗論人然不害其事之有據</hi>文姜請之也<hi>葉氏曰經言衞俘傳作衞寶公榖亦作衞寶故杜氏遂疑經誤按經云齊侯來獻捷楚宜申來獻捷傳以捷為俘則經蓋以俘為寶以捷為囚當從經不必改俘為寳也胡氏曰商書稱俘厥寶玉則俘者正文寳者釋辭也</hi>滅之<lb/>
<hi>陳氏曰於此見傳終書之體今按傳記楚滅凡十一國見宣十二年傳注</hi>七年不害嘉榖也<lb/>
<pb n="3a"/>
<hi>傳釋書大水不言饑也宣十年秋大水冬饑此年秋大水但言無麥苗而不言饑者以黍稷可更種也劉氏疑不害嘉榖是水不為災不應書大水蓋不考書大水復書饑之義</hi>八年治兵于廟禮也<lb/>
<hi>劉氏曰治兵非其時何謂禮乎廟中非治兵之地若師出先謀於廟則可今按孔氏謂治兵于廟者告於廟習於巷也但傳終未盡又其所謂禮者往往取一節之合忘大體之非故說者得以議之後不復辨</hi>公曰<lb/>
不可<hi>陳氏曰傳言公在書師胡氏曰傳稱仲慶父請伐齊師莊公不可是國君上將親與圍郕之役也今按或云此乃公在國之言非也隱五年傳郕人侵衛牧故衛師入郕則郕近衛使公果在國慶父何以請伐齊師也</hi>君子是以善魯莊公<hi>書師書還皆經變文為國諱恥傳謂善莊公杜氏謂因史舊文由不達變文之義</hi>生公孫無知<hi>傳見無知/不稱公孫</hi>二人因之以作亂<hi>陳氏<pb n="3b"/>曰傳見連稱管至父實弑君而蔽罪無知</hi>奉公子小白出奔莒<hi>陳氏曰公子奔非其罪不書例在隱四年餘放此且見小白不稱公子</hi>奉公子紏來奔<hi>史記襄公次弟糾奔魯其母魯女也次弟小白奔莒其母衛女也按此知公子糾魯出也故來奔而魯納之魯女班當在衞女上則子以母貴而次又居長見糾應立可補傳文之闕陳氏曰奔非其罪雖接我亦不書杜氏不書皆非卿也說非是經書公子不必皆卿</hi>九年齊無君也<hi>孔氏曰齊大夫來盟于蔇直是子糾之黨來迎子糾小白之黨猶自向莒迎小白也若其舉國同心共推子糾來迎即宜付之不須以盟要之今既與盟而興師送糾是各自有黨須伐乃得入也昭十三年傳稱桓公有國髙以為内主則國子髙子是小白之黨也陳氏曰傳言大夫不序有非必貶之者</hi>桓公自莒先入<hi>晉叔向論桓公所以得國者見昭十三年傳史記小白自<pb n="4a"/>少好善大夫髙徯及雍林人殺無知議立君髙國先隂召内小白於莒及魯發兵送子糾至齊則小白已入亦有國髙應故得先入立孔氏曰彼迎小白既早公送子糾又遲公伐齊納子糾始行即書小白入齊得告乃書故至齊之時出小白之後也呉先生曰小白之立葢齊國公議為社稷計也</hi>傳乘而歸<hi>陳氏曰傳見公在不書</hi>鮑叔帥師<hi>陳氏曰傳見鮑叔書人今按鮑叔非卿齊殺子糾亦不得蔽罪一人</hi>公從之<lb/>
<hi>管子小匡篇曰桓公自莒反於齊使鮑叔牙為宰鮑叔辭曰君有加惠於臣使臣不凍餒則是君之賜也必若治國家則非臣之能也其唯管夷吾乎公曰管夷吾親射寡人中鈎殆於死今乃用之可乎鮑叔曰彼為其君勤也君若宥而反之其為君猶是也公乃使鮑叔行成管仲至於堂阜之上鮑叔袚而浴之三桓公親迎於郊遂與歸禮之於廟三酌而問為政焉外傳齊語桓公問曰昔吾先君襄公築臺以為髙位田狩罼弋不聼國政<pb n="4b"/>卑聖侮士而唯女是崇優笑在前賢材在後是以國家不日引不月長恐宗廟之不埽除社稷之不血食敢問為此若何管子對曰昔者聖王之治天下也參其國而伍其鄙定民之居成民之事桓公曰成民之事若何管仲對曰四民者勿使雜處處工就官府處商就市井處農就田野少而習焉其心安焉不見異物而遷焉是故其父兄之敎不肅而成其子弟之學不勞而能夫是故士之子恒為士工之子恒為工商之子恒為商農之子恒為農其秀民之能為士者必足賴也桓公曰定人之居若何管仲對曰制國以為二十一鄉桓公曰善於是制國以為二十一鄉工商之郷六士鄉十五公帥五鄉焉國子帥五鄉焉髙子帥五鄉焉桓公曰吾欲從事於諸侯其可乎管仲對曰未可國未安桓公曰安國若何管子對曰修舊法擇其善者而業用之作内政而寄軍令焉桓公曰善於是制國五家為軌軌為之長十軌為里里有司四里為連連為之長十連為鄉鄉有良人焉<pb n="5a"/>以為軍令五家為軌故五人為伍軌長帥之十軌為里故五十人為小戎里有司帥之四里為連故二百為卒連長帥之十連為鄉故二千為旅鄉良人帥之五鄉一帥故萬人為軍五鄉之帥帥之是故卒伍整於旅軍旅整於郊祭祀同福死喪同恤災禍共之居同樂行同和死同哀是故守則同固戰則同彊以誅無道以屏周室天下大國之君莫之能禦今按晉文公作三軍三行傳備載之桓公管仲内政之法顧缺弗録故附見於此</hi>
十年齊師伐我<hi>陳氏曰不書來伐義重書敗</hi>齊師敗績<hi>傳序長勺之戰甚詳經書敗者變文也杜氏膠於傳例未陳之說乃曰列成而不得用穿鑿甚矣詳見後</hi>齊師乃還<hi>按檀弓記乘丘亦戰也義與長勺同說見屬辭</hi>以蔡侯獻舞歸<hi>杜氏以蔡季獻舞為一人何氏桓十七年公羊傳注曰蔡侯封人無子季次當立封人欲立獻舞而疾害李李辟之陳封人死歸反奔喪卒無怨心以為<pb n="5b"/>二人也然杜氏不從者史記蔡世家但言桓侯卒弟哀侯獻舞立獻舞為桓侯弟則季為獻舞字何氏之說他不見於史傳故左氏先儒俱不取</hi>譚無禮也<hi>此譚無禮亦杞不敬之類齊桓欲圖伯恐諸侯不從故滅小國以示威</hi>十一年敵未陳曰敗某師<hi>葉氏曰經書公敗某師于某此内勝外之辭也傳妄以未陳為義且經書某敗某師于某無有一書戰者豈皆未陳而敗之乎今按凡例葢魯史舊法故左氏於敗某師皆求未陳而詐敵之事以實之春秋有實戰而不書戰者有敗績而不書敗績者左氏皆不能發義而於未陳書敗執之甚堅豈非有所據而然乎</hi>公使弔焉<hi>陳氏曰傳言外災所以得書</hi>
齊侯來逆共姬<hi>陳氏曰凡諸侯親迎合禮不書</hi>南宫長萬<hi>陳氏曰傳見南宫萬不書氏今按傳中如南宫敬叔及東門遂及南郭鉏皆時人因所居稱之非其氏又傳言南宫長而注不言長是何<pb n="6a"/>義周官州長中大夫一人萬反國即為卿則此長應是州長杜氏謂萬氏南宫陳氏因之非也賈氏以為未賜族者得之</hi>
吾弗敬子矣病之<hi>檀弓云魯莊公及宋人戰于乘丘縣賁父御卜國為右馬驚敗績公墜佐車授綏御與車右皆死之孔氏曰記言車右與此不同必如記言則是魯師敗績經安得稱公敗宋師于乗丘傳紀不同固當記文妄耳陳先生曰記不過言公車敗績而已易車之後因二士死敵遂大敗宋師乃與春秋傳互相發明戰幾敗復勝如韓原之戰幾獲秦伯吕布之卒幾獲曹操者多矣况此不過公車馬驚敗覆乎今按經有不悉書傳或不能備不可以檀弓所載與經傳不合即云記妄也檀弓又言邾婁復之以矢葢自戰於升陘始是兩敗也而傳不載亦謂記者妄可哉</hi>
十二年蒙澤<hi>楚弑其君虞于乾谿書地此弑閔公于蒙澤不書地者為連書及其大夫省文雖無異義謂史有詳略亦非</hi>又殺之<hi>陳氏曰殺督/不書嫌死節</hi>公子御説奔亳<hi>陳氏曰公子奔不出<pb n="6b"/>竟亦不書今按此史例</hi>蕭叔大心<hi>叔蕭大夫字大心其名也傳兼稱之孔氏曰以此年有功宋人以蕭邑别封其人為附庸今按昭十一年傳申無宇曰宋蕭亳實殺子游時蕭實宋邑莊二十三年蕭叔無爵而稱朝知是附庸國也</hi>殺子游于宋<hi>陳氏曰凡/討亂不書</hi>宋人皆醢之<hi>殺萬不書以出奔為義蔽罪於陳</hi>十三年以平宋亂<hi>齊桓威信未著故假平亂之名合諸侯大夫使受伯令</hi>滅遂<lb/>
而戍之<hi>事與滅譚同㣲國安知世有伯主之興傳見齊桓急于合諸侯而不務徳</hi>宋人背北杏<lb/>
之㑹<hi>於伯令必有未安者</hi>十四年諸侯伐宋<hi>經文已序則傳皆稱諸侯經緫稱諸侯則傳為序列意與日月互見同</hi>齊請師于周<hi>陳氏曰傳見齊初伯禀命天子今按齊桓始伯諸侯未遽服從必假王命而後定傳見人心不㤀戴周</hi>單伯㑹之<hi>凡王人以内辭書之二傳不知史法誤以單伯為魯<pb n="7a"/>大夫故元年送王姬改送為逆胡氏承其誤遂使桓公請命天子之意不彰吕大圭氏曰單伯周之世族周有單襄公單簡公諸侯大夫無稱伯者如毛伯凡伯召伯皆王朝卿士葢周有單姓魯無單姓經傳固可攷也</hi>
而納厲公<hi>殺鄭子不書者魯人終始君突自鄭忽復歸後鄭厯二君皆不通於魯故鄭伯入國經不書說見屬辭胡氏曰杜氏稱四年子儀稱伯㑹諸侯非也子儀雖乗間得立其為君微矣豈敢輕去國都與諸侯㑹乎故知遇垂者乃厲公也</hi>楚入蔡<hi>蔡哀侯在楚而蔡人㑹于北杏此荆所以入蔡也傳乃以為由息媯故失在采輯未備舉其細遺其大後人因此併其可據者一切疑之則又過矣</hi>十五年齊始<lb/>
伯也<hi>單伯既歸京師桓公始自以其伯主之禮長諸侯故再㑹于鄄而傳曰始伯張氏曰傳言始伯指諸侯始定而言然魯未信從衛鄭復叛葢諸侯之心猶未一也</hi>十六年鄭伯自櫟入<hi>說見<pb n="7b"/>十四年</hi>緩告于楚<hi>傳見鄭/嘗附楚</hi>殺公子閼<hi>入國不書則殺不附己者亦不足議</hi>公<lb/>
父定叔出奔衞<hi>義同上</hi>以一軍為晉侯<hi>陳氏曰天子變置諸侯皆不書義見詩無衣傳書王命自此葢少</hi>周公忌父出奔虢<hi>陳氏曰於周公忌父見凡奔者復之則不書說在文十一年</hi>惠王立而復之<hi>經書塟桓王後王人救衞王姬歸于齊則莊王也單伯㑹伐宋㑹諸侯于鄄命曲沃伯為晉侯則僖王也虢公晉侯鄭伯使原莊公逆王后于陳以後皆惠王事杜氏云王室微弱不能自通于諸侯非也其莊僖不書崩葬與文十四年頃王不書崩葬皆夫子削之以明義說見屬辭</hi>十七年鄭不朝也<hi>前年十二月鄭方同盟改歲又使大夫如齊無遽責不朝之理葢鄭人於伯主新令有難盡從者如子産争承之類故齊人執之</hi>十八年實惠后<hi>陳氏曰為王子<pb n="8a"/>帶起傳</hi>諱之也<hi>啖氏曰書追明已去而/追直言事實有何諱乎</hi>十九年庚申卒<hi>陳氏曰傳見楚卒猶未見於經至文元年弑君始書之今按當齊桓始伯楚人於魯好命不通赴弔之禮未行</hi>二<lb/>
十一年胥命于弭<hi>陳氏曰傳見桓三年齊衞特書</hi>鄭伯將王自圉門入<lb/>
<hi>陳氏曰傳著鄭虢克復則子頹不書立惠王不書出見經於襄王書出於子朝書立於王猛敬王書入不復諱之矣</hi>及五大夫<hi>陳氏曰凡簒立雖/王子殺之不書</hi>闕西辟樂備<hi>服䖍氏曰西辟西偏也</hi>王巡虢守<hi>陳氏曰王狩不書見僖二十八年特書今按惠襄巡狩非省方之比令不及諸侯</hi>
始惡於王<hi>孔氏曰鄭伯謂厲公子文公也</hi>二十二年陳人殺其太子御<lb/>
寇<hi>陳氏曰杜稱太子以實言非是葢經改正之若殺太子當稱陳侯</hi>成子得政<hi>傳於此見陳氏<pb n="8b"/>之始朱子曰陳敬仲畢萬季友占筮皆其子孫假託如後世符命之類</hi>二十三年君舉必<lb/>
書<hi>傳於此見策書之體</hi>譛富子而去之<hi>陳氏曰為殺太子申生起傳後見二十四年二十五年</hi>二十五年嘉之故不名<hi>啖氏曰聘者常事有何可嘉穀梁云天子命大夫是也陳氏曰自入春秋非姻鄰之國不交聘於是有伯諸夏自相為好故曰始</hi>非常也<hi>孔氏曰長厯推此辛未為七月之朔不應置閏而置閏誤使七月為六月也按二十四年八月丁丑夫人姜氏入從彼推之則六月辛未朔非有差錯杜云置閏失所者以二十四年八月以前誤置一閏非是八月以來始錯也今按大衍厯是年正月甲戌小戊戌冬至五月壬申大庚子榖雨六月壬寅小庚午小滿經五月癸丑在此月閏月辛未日食長厯癸丑五月十二日大衍厯與長厯所推每差一月至考經書六月朔日食為置閏失所則同學者不通厯<pb n="9a"/>法槩言傳妄且謂春秋用夏正可乎</hi>伐鼓于朝<hi>孔氏曰古之厯書亾矣漢興以來草創其衍三統以為五月二十三分月之二十而日月交㑹近世為厯者皆以為一百七十三日有餘而日一食是日食者厯之常也正陽之月陽氣尤盛於此尤盛之月而為弱隂所侵故尤忌之孫氏曰按周禮夏官凡救日皆鼔劉氏曰日有食之變之大者人君當恐懼修省以答天意豈可非正陽之月則安而視之春秋所以書者譏其不鼔于朝乃鼔于社又用牲耳</hi>二十六年大司空<hi>傳見晉變周制僣王官孔氏曰言大司空明任以卿也直言司空者是大夫即司空亞旅皆受一命之服是也晉自文公以後卿以軍將為名司空非復卿官故文二年司空士縠非卿也成十八年傳曰右行辛為司空使修士蒍之法雖則非卿其職掌同</hi>二十<lb/>
七年出曰來歸<hi>言凡諸侯之女傳見列國史例父母不在而假歸寧之禮以來者亦以歸寧之<pb n="9b"/>例書之也無文以見義非謂當來趙氏陳氏駁之皆過</hi>賜齊侯命<hi>陳氏曰外錫命不書今按外錫命不告</hi>二十八年齊侯伐衞<hi>陳氏曰傳見齊侯稱人例在隱十年</hi>楚令尹子<lb/>
元<hi>陳氏曰子元不書人楚未有大夫也今按中國有伯則楚君大夫將皆稱人經變文也</hi>都曰城<lb/>
<hi>陳氏曰大夫不敢祖諸侯都城無宗廟之制今不取今按春秋書城多矣豈皆有宗廟杜氏欲通之於周禮尤非左氏惟不見周官故妄發此例爾</hi>二十九年新作延廐<hi>趙氏曰若新作但當云作延廐不當云新也馬雖出入有時廐何妨農隙脩之</hi>無曰侵<hi>陸氏曰按齊侯侵蔡晉侯侵楚之類皆用大帥而總數國若無鐘鼓何以行師又狄師亦有稱伐者豈是能有鐘鼔乎今按侵伐異事知陸氏釋侵曰但行殺掠胡氏則曰潛師掠境又安用鐘鼓為哉外傳晉語趙宣子曰伐備鐘鼓聲其罪也襲侵無聲為蹔事也傳例<pb n="10a"/>葢本此但左氏語意未備耳</hi>不為災不書<hi>傳不知春秋有記異之法啖氏曰蜚非為災之物春秋記異多矣何必為災乃書孫氏曰春秋災異悉書不必皆為災也鸜鵒豈為災乎春秋何以記其來巢也</hi>
日至而畢<hi>此成周遺制也周室盛時諸侯無備禦攻伐及門觀踰制之事史記土功但見時與不時而已春秋之世或備難興工或改作踰制時與不時豈足後議而左氏但以舊例釋之故說者得議其非</hi>三<lb/>
十年歸于京師<hi>陳氏曰執不書義同芮伯傳見僖二十八年晉執衞侯成十五年晉執曹伯所以書歸京師今按天子執大夫不告不入例</hi>以紓國家之難<hi>陳氏曰傳見楚所以彊</hi>三<lb/>
十二年為管仲也<hi>范氏曰小榖魯邑孫氏曰曲阜西北有小榖城髙氏曰昭十一年傳申無宇曰齊桓公城榖而置管仲焉此齊榖也非魯之小榖且公雖感齊侯豈為管仲城邑乎葢齊自有榖如文十<pb n="10b"/>七年公及齊侯盟于榖宣十四年公孫歸父㑹齊侯于榖此齊榖也</hi>于黨氏<hi>傳言諱不書殺</hi>成季<lb/>
奔陳<hi>陳氏曰奔非其罪雖吾公子為命大夫亦不書</hi>
　　閔公<lb/>
元年亂故也<hi>劉氏曰去年十月子般卒則閔公立至今已三月亂亦定矣言亂不得成禮非也且必若所云何以能朝廟乎</hi>齊人救邢<hi>陳氏曰傳言齊/桓救邢之緩</hi>請復季友也<hi>落姑之盟雖曰請復季友若出公意然是時閔公八嵗爾哀姜慶父專國豈欲季友之歸者故陳氏以為國人為之臨川呉氏因謂必魯之世臣有不當權而忠於國如衞石碏者深謀秘計告於伯主請復季友故桓公以伯令召閔公至齊地而與之盟使若復李友之意出於齊季友以伯主之重則慶父不敢去之矣此說深得當時事<pb n="11a"/>情但哀姜慶父事與州吁石厚不同季友既出奔豈有如石碏者能自安于内以經傳推之時陳方為齊所厚且與魯交好季友又嘗一再如陳其出奔陳葢有所託然則落姑之盟亦季友援陳人以請於齊桓耳</hi>公<lb/>
次于郎以待之<hi>陳氏曰凡次不書杜說非是</hi>嘉之也<hi>陳氏曰於是特書字義同蔡季</hi>
齊仲孫湫來省難<hi>陳氏曰傳見仲孫湫不名</hi>亦嘉之也<hi>陳氏曰傳釋大夫恒書名於是特書族呉先生曰書氏而不名者魯人以兩臣之禮接而不以見君也</hi>魯可取乎<hi>魯大國非譚遂之比雖内亂猶有人焉桓公方以救邢為功豈遽萌取魯之意葉氏曰魯可取以下乃後世附益之辭其說是也</hi>晉侯作二軍<hi>陳氏曰外改制不書今按外改制不告</hi>以滅耿滅霍滅<lb/>
魏<hi>陳氏曰晉滅三國不書春秋之初楚滅國略不書於齊桓公特書之今按晉滅三國在西楚滅諸小國在<pb n="11b"/>南告命皆未通於魯不可為例說已見前</hi>必復其始<hi>陳氏曰傳起趙魏事</hi>二年公不禁<lb/>
<hi>公即位年八嵗豈知禁其傅者傳疎如此</hi>成季以僖公適邾<hi>傳見季友僖公出奔不書</hi>乃<lb/>
縊<hi>陳氏曰慶父不書刺義同宋萬今按春秋録内與録外異當從杜氏不書卒者罪重於叔牙不以卿禮成喪也</hi>遂以命之<hi>傳起季/氏事</hi>遂滅衞<hi>不書戰故不書君滅皆以書入為義</hi>以廬于<lb/>
曹<hi>陳氏曰戴公不成君例不書孔氏曰此年之末文公在位計戴公為君不過十數日耳言立一年卒者滅而復興不是嗣位故成喪為謚文公繼世而立明年始為元年故戴公雖復曰少亦稱一年年表亦以此年為戴公元年今定本云以其年卒今按定本近是近代本作立其年卒亦未安</hi>以戍曹<hi>戍不書說在桓六年</hi>重錦三十兩<hi>陳氏曰傳言經/所以不書滅</hi>髙克奔陳<hi>陳氏曰不書克以棄師為<pb n="12a"/>義</hi>乃事之而屬僖公焉<hi>黄先生曰事如孟子事之以皮幣之事後言敬嬴嬖而私事襄仲義亦與此同</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳補註卷二<lb/>
</p>
<p>
</p>
  </div>
</body>
</text>
</TEI>
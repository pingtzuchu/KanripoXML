<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋左氏傳補註</head>
    <p>
<pb n="1a"/>
欽定四庫全書　　　　　經部五<lb/>
　春秋左氏傳補註　　　　春秋類<lb/>
　　提要<lb/>
　　　　<hi>臣</hi>等謹案春秋左氏傳補註十卷元趙汸撰<lb/>
　　　　汸尊黄澤之説春秋以左氏傳為主註則宗<lb/>
　　　　杜預左有所不及者以公羊榖梁二傳通之<lb/>
　　　　杜所不及者以陳傳良左傳章㫖通之是書<lb/>
　　　　即采傅良之説以補左傳集解所未及其大<lb/>
<pb n="1b"/>
　　　　㫖謂杜偏於左傅良偏於榖梁若用陳之長<lb/>
　　　　以補杜之短用公榖之是以救左傳之非則<lb/>
　　　　兩者兼得筆削義例觸類貫通傳註得失辯<lb/>
　　　　釋悉當不獨有補於杜解為功於左傳即聖<lb/>
　　　　人不言之㫖亦灼然可見葢亦春秋家持平<lb/>
　　　　之論也至杜預釋例自孔頴達散入疏文久<lb/>
　　　　無單行之本今從永樂大典裒輯始復為完<lb/>
　　　　書陳傅良之章㫖世尤罕覩汸所採録略存<lb/>
<pb n="2a"/>
　　　　梗概固考古所亟取矣乾隆四十六年九月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
春秋左氏傳補註原序<lb/>
春秋魯史記事之書也聖人就加筆削以寓其撥亂之<lb/>
權惟孟子為能識其意故曰其事則齊桓晉文其文則<lb/>
史其義則孔子曰竊取之矣此三者述作之源委也自<lb/>
三傳失其㫖而春秋之義不明左氏於二百四十二年<lb/>
事變略具始終而赴告之情策書之體亦一二有見焉<lb/>
則其事與文庶乎有考矣其失在不知以筆削見義公<lb/>
羊穀梁以書不書發義不可謂無所受者然不知其文<lb/>
<pb n="3b"/>
之則史也夫得其事究其文而義有不通者有之未有<lb/>
不得其事不究其文而能通其義者也故三傳得失雖<lb/>
殊而學春秋者必自左氏始然自唐啖趙以來說者莫<lb/>
不曰兼取三傳而於左氏取舍尤詳則宜有所發明矣<lb/>
而春秋之義愈晦何也凡春秋之作以諸侯無王大夫<lb/>
無君也故上不可論於三代盛時而下與秦漢以來舉<lb/>
天下制於一人者亦異其禮失樂流陵夷漸靡之故皆<lb/>
不可以後世一切之法繩之而近代說者類皆槩以後<lb/>
<pb n="4a"/>
世之事則其取諸左氏者亦疏矣况其說經大㫖不出<lb/>
二途曰褒貶曰實録而已然尚褒貶者文苛例密出入<lb/>
無凖既非所以論聖人其以為實錄者僅史氏之事亦<lb/>
豈所以言春秋哉是以為說雖多而家異人殊其失視<lb/>
三傳滋甚蓋未有能因孟子之言而反求之者至資中<lb/>
黄先生之敎乃謂春秋有魯史書法有聖人書法必先<lb/>
考史法而後聖人之法可求若其本原脈絡則盡在左<lb/>
傳蓋因孟子之言而致其思亦已精矣汸自始受學則<lb/>
<pb n="4b"/>
取左氏傳注諸書伏而讀之數年然後知魯史舊章猶<lb/>
賴左氏存其梗槩既又反覆乎二傳出入乎百家者又<lb/>
十餘年又知三傳而後說春秋者惟杜元凱陳君舉為<lb/>
有據依然杜氏序所著書自知不能錯綜經文以盡其<lb/>
變則其專修左氏傳以釋經乃姑以盡一家之言陳氏<lb/>
通二傳於左氏以其所書證其所不書庶㡬善求筆削<lb/>
之㫖然不知聖人之法與史法不同則猶未免於二傳<lb/>
之蔽也嗚呼使非先生積思通微因先哲之言以悟不<lb/>
<pb n="5a"/>
傳之秘學者亦將何所寘力乎第左氏傳經唐宋諸儒<lb/>
詆毁之餘㡬無一言可信欲人潛心於此而無惑難矣<lb/>
間嘗究其得失且取陳氏章指附於杜注之下去兩短<lb/>
集兩長而補其所不及庶㡬史文經義互見端緒有志<lb/>
者得由是以窺見聖人述作之原凡傳所序事多列國<lb/>
簡牘之遺名卿才大夫良史所記其微辭奥㫖注有未<lb/>
備者頗采孔氏疏暢而通之諸牽合猥陋有不逃後儒<lb/>
之議者亦具見其說以極夫是非之公焉若夫不得於<lb/>
<pb n="5b"/>
經則致疑於傳務為一切之說以釋經而無所據依以<lb/>
持其說則豈杜氏陳氏比乎故三傳之外不可無辨證<lb/>
者惟二家他說固不暇及也新安趙汸序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋左氏傳補註卷七</head>
    <p>
<pb n="1a"/>
欽定四庫全書<lb/>
　春秋左氏傳補註卷七　　　元　趙汸　撰<lb/>
　　襄公<lb/>
二十三年禮為鄰國闕<hi>孔氏曰把孝公晉平公之舅也尊同則相為不降平公於禮為舅當服緦麻三月但緦麻既輕其恩不過鄰國故傳言禮為鄰國闕也杜言諸侯絶期者據禮之正法言諸侯尊降其親雖有本服期者亦當為之闕故以鄰國責之禮父在為母期喪絶旁期非母也</hi>慶氏以陳<lb/>
叛<hi>叛楚非叛國故不以叛告</hi>遂殺慶虎慶寅<hi>衆役人實殺二慶以國討為文史從告</hi>以<lb/>
藩載欒盈及其士<hi>陳氏曰傳言欒盈不書自齊文同魚石</hi>聴於中行氏<hi>孔氏<pb n="1b"/>曰十三年傳云苟罃卒十四年傳言盈生六年而武子卒是其少也知悼子荀首之孫中行呉荀林父之曽孫首是林父之弟首為知氏林父為中行氏是同祖也悼子是荀呉二從叔父故相聴從計悼子年十六不得為十七故沈氏云後人轉寫誤</hi>及七輿大夫與之<hi>七輿大夫杜氏説見僖十年則此七輿大夫杜亦為主副車之官也劉炫云若是主公車則當情親於公不應曲附欒氏服䖍云下軍輿帥七人是也</hi>
墨縗冒絰<hi>孔氏曰夫人為其兄弟當大功喪服大功布衰牡麻絰冐絰者以絰冐其首也樂王鮒使宣子詐為夫人孝服也案經葬祀孝公之下始書欒盈復入于晉則欒盈之入在孝公葬後杜解諸侯既葬除服而夫人猶有服者葬祀孝公書魯使去之日欒盈入晉當在葬杞孝公之前故夫人猶有服得詐為之也今按諸侯葬為雨止而有當書日者未必使行即書杜氏既葬除服之説據之此傳亦倍繆之一證孔氏曲為説<pb n="2a"/>通之過矣</hi>奉公以如固宫<hi>孔氏曰晉語云范宣子以公入于襄公之宫蓋襄公有别宫牢固故謂之固宫</hi>申鮮虞之傅摯為右<hi>孔氏曰俗本多云申鮮虞之子今案註云傅摯申鮮虞之子若傳先有子字無煩此註故今定本皆無</hi>况以惡乎<hi>陳氏曰為二十五年廢君起本</hi>取朝<lb/>
歌<hi>陳氏曰齊始叛晉</hi>張武軍於熒庭<hi>武軍前見宣十二年後見昭十三年</hi>獲晏氂<lb/>
<hi>陳氏曰晉亂不能出師</hi>次于雍榆禮也<hi>魯語平丘之㑹子服惠伯見韓宣子曰昔欒氏之亂齊人間晉之禍伐取朝歌我先君襄公不敢寧處使叔孫豹悉帥敝賦以從軍吏次于雍榆與邯鄲勝擊齊之左掎止晏萊焉齊師退而後敢還今按邯鄲勝即趙勝晏萊即晏氂也魯師次于雍榆蓋有晉命傳偶不能詳榖梁傳曰言救後次非救也啖氏曰凡救當奔命以徃救次失救道也言次于雍榆罪叔孫也諸家多從之皆<pb n="2b"/>不考事實而因文生義謂之得經旨可乎</hi>立于户側<hi>孔氏曰喪大記云大夫之喪主人坐于東方此立于户側則在室户之東西面立也禮記云坐此云立者以季孫來故立爾</hi>夫石猶生我<hi>孔氏曰服䖍云夫謂孟孫也桓十三年傳夫固謂君夫豈不知服䖍云夫謂鬬伯比也皆謂所斥前人為夫</hi>使<lb/>
正夫助之<hi>孔氏曰七年傳稱叔仲昭伯為隧正謂南遺請城費吾多與而役是役夫隧正所主隧正當屬司徒臧氏為司寇而借之於臧氏者蓋當時臧氏兼主掌之</hi>問盟首焉<hi>周禮外史掌書外令掌四方之志</hi>其孟椒乎<hi>陳氏曰傳言臧/氏衰三家益專</hi>言自外也<hi>陳氏曰傳釋去位不得書大夫</hi>下妾不得與郊弔<hi>孔氏曰檀弓云哀公使人弔蕢尚遇諸道辟於路畫宫而受弔焉曾子曰蕢尚不如把梁之妻知禮也檀弓云君遇柩於路必使人弔之是男子從柩在路則得野受弔婦人<pb n="3a"/>無外事雖從柩亦不得野受弔耳若男子得野受弔而曾子非蕢尚者以蕢尚在朝顯者故宜弔於其家若君遇柩於路使人弔之者謂庶人及微小之臣也檀弓因蕢尚而説此事云把梁死其妻迎其柩於路而哭之哀則把梁之妻雖從柩而辭不受弔是由異於男子故也</hi>二十四年為陶唐氏<hi>孔氏曰如杜此註陶唐共為一名即是晉陽縣也史記云帝堯為陶唐氏韋昭云陶唐皆國名猶湯稱殷商也按經傳契居商故湯以商為國號後盤庚遷殷故殷商雙舉厯檢書傳未有帝堯居陶而以陶冠唐蓋地以二字為名所稱或單或複也張晏云堯為唐侯國於中山唐縣然則唐是中山縣名非晉陽也堯自唐侯升為天子號曰陶唐其治在晉陽耳舜受堯禪封堯子丹朱為王者之後猶稱為唐終虞之世以陶唐為號故曰自虞以上也</hi>
為豕韋氏<hi>孔氏曰鄭語云祝融之後八姓大彭豕韋為商伯矣又曰彭姓彭祖豕韋則商滅之矣賈<pb n="3b"/>逵云大彭豕韋為商伯其後世失道殷徳復興而滅之然則商之初豕韋國君為彭姓也其後乃以劉累之後代之詳見昭二十九年傳註</hi>為唐杜氏<hi>孔氏曰以國語杜伯文不連唐知唐杜二國名知殷封之於唐者以周成王滅唐故也知後封於杜者以宣王時有杜伯故也晉語云昔隰叔子違周難奔於晉生子輿為司空世及武子佐文襄為卿以輔成景後之人可則是以受隨范子輿士蒍字武子士㑹也㑹士蒍之孫是隰叔四世及士㑹食邑於范為范氏也</hi>楚子伐鄭以救齊<hi>不言四國傳畧之</hi>公孫<lb/>
之亟也<hi>陳氏曰傳言晉師之懈</hi>齊人城郟<hi>傳自此以後言齊人城郟者三由不得其詳故屢舉之外傳周語靈王二十二年榖洛鬬将毁王宫韋昭曰縠洛二水名水激有似於鬬靈王時榖水盛出於王城之西而南流入于洛水毁王城之西南將及王宫故齊人成郟</hi>二十五年将庸何歸<lb/>
<pb n="4a"/>
<hi>將庸何歸申釋上文君死安歸註誤</hi>舍之得民<hi>陳氏曰傳言齊不用賢臣為政雖有晏子不死其難</hi>
四翣<hi>周禮縫人掌衣翣柳之材鄭𤣥云必先纒衣其木乃以張飾也喪大記云棺飾君黼翣二黻翣二畫翣二鄭𤣥云漢禮翣以木為筐廣三尺髙二尺四寸方兩角髙衣以白布畫者畫雲氣其餘各如其象柄長五尺車行使人持之而從既窆樹於壙中檀弓曰周人牆置翣是也禮器云天子八翣諸侯六翣大夫四翣鄭𤣥云八翣者加龍翣二孔氏曰方言云自闗而東謂扇為翣則翣是扇之類也</hi>不蹕<hi>孔氏曰禮喪車乘人専道而行無貴賤一也此不止行人略賤之</hi>不以兵甲<hi>孔氏曰服䖍云下車遣車也雜記云遣車視牢具鄭𤣥云言車多少各如所包遣奠牲體之數也然則遣車載所包遣奠而藏之者與遣奠天子太牢包九个諸侯亦太牢包七个大夫亦太牢包五个士少牢包三个大夫以上乃有遣車如鄭之所言遣車者乃是<pb n="4b"/>明器塗車芻靈載所包遣奠藏之於壙中下車若是明器則甲兵亦是明器當云無甲兵不得云不以甲兵也杜云送𦵏之車則謂此為貳車非遣車也言下車者葢謂麤惡之車非良車也周禮大行人云上公貳車九乘侯伯貳車七乘子男貳車五乘則齊是侯爵法當車七乘耳今傳舉七乘言其不依舊法知齊舊依上公之禮貳車九乘其送葬又有甲兵今皆降損也用甲兵者葬是送終大禮法當備列軍陣若漢葬霍光發材官輕車比軍伍校士軍陳至茂陵以送其葬所以榮之也陳氏曰傳言君弑不得以禮葬義同成十八年今按傳見荘公所以不書葬下又見二十八年</hi>齊人以荘公説<hi>劉炫云齊人以荘公伐晉説晉言晉讐既死令新君服從晉也</hi>男女以班<hi>劉炫云哀元年蔡人男女以辨與此同謂男女分别示晉以恐懼服罪也</hi>晉侯許之<hi>傳見晉失盟主之義杜氏謂齊有喪故經無譏説者因據以駁卿不書失所之例皆<pb n="5a"/>非也諸侯之㑹經無異文與侵伐不同劉氏曰假使晉遂討齊破其城殺其賊汙其宫未可謂之伐喪也弑君而謂之伐喪諸侯其無討賊者矣</hi>崔子止其帑以求五鹿<hi>陳氏曰傳言衛獻公所以得入</hi>司空致地乃還<hi>孔氏曰陳國既亂致使官司廢闕人民分散符節失亡故令陳之司徒招致人民司馬集致符節司空檢致土地使各依其舊</hi>知楚令尹<hi>孔氏曰下文始言屈建為令尹者因伐舒鳩而追序之其實薳子馮卒在此盟前故服杜皆以令尹為屈建也</hi>兵可以弭<hi>傳見晉衰趙武偷故厭兵弭兵之説不始於向戍</hi>不如速戰<hi>孔氏曰方言云墊下也呉地下濕</hi>以備三<lb/>
恪<hi>孔氏曰樂記云武王克殷未及下車而封黄帝之後於薊封帝堯之後於祝封帝舜之後於陳下車而封夏后氏之後於把封殷之後於宋鄭𤣥以此謂把宋為二王之後薊祝陳為三恪杜意以此傳言以備三恪知<pb n="5b"/>其通二代而備其數耳恪敬也封其後示敬而已故曰恪其二代不假稱恪惟陳為恪耳今按二代以王者之後各自用其禮樂不但示敬而已故不得言恪則三恪當從鄭氏通薊祝陳數之為是</hi>慎辭哉<hi>陳氏曰傳申言鄭辭令之美而過其實今按鄭辭令之美孔子嘗稱之若論語所記是也傳仲尼曰云云者未必皆一時之言不言誰知其志以上亦未必真聖人所述也</hi>量入修賦<hi>孔氏曰九上之内偃豬京陵無物可入而言九土之所入者總言之又曰山林藪澤京陵偃豬本非可食之地不在授民之限</hi>可哀也<lb/>
哉<hi>傳記大叔儀之言及後蘧伯玉去國見寗氏廢立賢臣皆不與</hi>成而不結<hi>陳氏曰傳言齊楚固相交秦晉盟而不合是以宋之役諸夏始判遂成南北之勢故特出之</hi>二十六年能無卑<lb/>
乎<hi>傳見晉室卑故急於結秦好</hi>子鮮不獲命於敬姒<hi>傳見子鮮為復非己意</hi>殺<lb/>
<pb n="6a"/>
子叔及太子角<hi>孔氏曰剽是穆公之孫黒背之子於獻公為從父昆弟成十年衛侯之弟黒背帥師侵鄭傳曰衛子叔黒背侵鄭是黒背字子叔即以子叔為族也元年衛侯使公孫剽來聘傳云衛子叔來聘是舉族而稱之也今按舉族而稱如魯稱季孫孟孫之比然黒背父子乃是公子公孫無稱族之法葢如叔肹之子公孫嬰齊稱子叔嬰齊耳陳氏曰傳見弑君雖殺大子不書以弑君為重</hi>言罪之在寗<lb/>
氏也<hi>陳氏曰傳釋弑君書主名例嫌為衎弑剽無罪特明之</hi>專禄以周旋戮也<hi>程氏曰此義施之常人則可林父出君而君入畏誅而叛非特專禄而叛也</hi>國納之也<hi>陳氏曰傳釋復歸例按衛侯歸言國逆與成十八年例違見例非是</hi>公使止之<hi>陳氏曰傳終言衛侯不君</hi>三命<lb/>
之服<hi>晉命士㑹傳言請于王此不言請于王則鄭伯自賜之可知禮樂自諸侯出乆矣或請或不請無復<pb n="6b"/>定凖杜説非也</hi>先八邑<hi>孔氏曰周禮小司徒四井為邑故杜以八邑為三十二井劉炫云案論語有十室之邑又杜註免餘邑為一乘之邑又宋鄭之間六邑嵒戈錫等杜何以知此邑必為四井之邑今知不然者邑之為名大小無定子展子産為卿日乆先有采邑今以入陳有功加賜田土不應更以八個大邑而又與之至於免餘辭邑云唯卿備百邑故杜以為一乘之邑合論語百乘之家其實一乘稱邑文無所出杜以正邑解之得漸賜土田之義又八邑六邑為節級之差劉以為大邑而規杜氏非也</hi>將以討衛也<hi>傳見晉合諸侯為臣討君</hi>頡遇王子弱焉<hi>陳氏曰傳見圍/令素行於國</hi>不失所也<hi>傳見經不書大夫必有為遂妄釋之胡氏趙武稱人為助孫氏良霄不貶以鄭伯如晉獨不釋君助臣得經旨</hi>使<lb/>
女齊以先歸<hi>伯主㑹而執大夫非内不言以歸陳袁濤塗季孫意如是其例也</hi>晉人執<lb/>
<pb n="7a"/>
而囚之士弱氏<hi>不書執衛侯為臣執君不可以為訓</hi>文子以告晉侯<hi>上言取衛田益孫氏下記取衛姬見趙武叔向皆從君於昏家氏曰是時晉趙武為政叔向為之謀主二子者崇虛譽而無實益</hi>國子賦轡之柔矣<hi>孔氏曰漢書藝文志無周書篇目其書今在或云是孔子刪書之餘按其文非尚書之類彼引詩云馬之剛矣轡之柔矣馬亦不剛轡亦不柔志氣麃麃取與不疑此詩餘無所見故謂彼文是也</hi>為大子内師而無寵<hi>孔氏曰内師者身為寺人之官公使之監知大子内事為在内人之長也</hi>而言復故<hi>孔氏曰楚語云椒舉將奔晉蔡聲子遇之於鄭郊饗之以璧賄曰子尚良食尚能事晉君以為諸侯主辭曰非所願也若得歸骨於楚死且不朽聲子曰子尚良食吾歸子故椒舉降三拜納其乘馬聲子受之傳言復故杜云共議歸楚之事謂此也</hi>成陳以當之<hi>孔氏曰鄭<pb n="7b"/>衆云此范匄所言苗賁皇亦言之故聲子引以為喻</hi>欒范易行以誘之<hi>孔氏曰賈逵鄭衆皆讀易為變易之易賈以行為道也欒為將范為佐二人分中軍别將之欲使欒與范易道令范先誘楚欒以良卒從而擊之鄭謂中軍與下軍易卒伍也計設謀之時道未定分何以言改道行非卒伍之名安得為易卒伍也二説皆不可通楚語説此事云雍子謂欒書曰楚師可料也在中軍王族而已若易中下楚必歆之韋昭云中下中軍之下也歆猶貪也簡易欒范之行示之以弱以誑楚也是韋昭已讀為簡易之易故杜從之也此與楚語俱述聲子之言傳言鄢陵之敗苗賁皇為之楚語云雍子為之二文不同劉炫以為國語非丘明所作為有此類徃徃與左傳不同故也</hi>聲子使椒鳴逆之<hi>陳氏曰隨㑹在秦而六卿謀椒舉在晉而子木懼此晉楚所以代興也於傳聲子之辭知戰國説士之漸</hi>辭不失舊<hi>孔氏曰列國之大夫入天<pb n="8a"/>子之國曰某士周禮大宰之屬有旅下士三十有二人劉炫云知時事四時貢職者小行人云春入貢秋獻功王親受之鄭𤣥云貢謂六服所貢功謂考績之功今按於此見諸侯於天子有貢無聘不修職貢而言聘東遷諸侯之伉也傳殊不察其非説又見後二十八年</hi>以廪丘奔晉<hi>孔氏曰按廩丘地在東郡則是衛之邦域齊竟不至此也羊角髙魚皆在東郡廪丘與之相近齊不得别有廪丘烏餘齊之大夫得以廪丘奔晉者蓋齊人徃前取得衛邑以賜烏餘如鄭公孫叚之得州宋樂大心之有原也</hi>克而取之<hi>不書非晉命以盗畧</hi>二十七年公孫免餘請殺之<hi>陳氏曰傳言殺寗喜不出討賊之意義同僖十年晉里克</hi>欲弭諸侯之兵以為名<hi>傳譏向戌惟欲竊虛名見弭兵非遠畧</hi>
蔡公孫歸生至<hi>孔氏曰諸侯大夫七月始集於宋而此會書在夏者事雖在秋行還乃告追以<pb n="8b"/>叔孫豹發時書之十年夏㑹于柤而經書在春註經書春書始行孔氏曰釋例班序譜晉合諸侯二十國起僖二十八年盡哀十四年大率皆陳後次蔡蔡後次衛是陳于晉㑹常在衛上也今孔奐乃降於蔡衛在石惡之下故知奐非上卿故也成三年傳曰次國之上卿當大國之中中當其下是計卿位為班也知非奐後至者以傳稱與蔡公孫歸生同至故也</hi>以藩為軍<hi>孔氏曰古人行兵止則築為壘塹以備不虞此以藩籬為軍者方欲弭兵以示不相忌也</hi>楚人𠂻甲<hi>陳氏曰傳見楚終懐不測之心是盟晉幸而免</hi>乃盟<lb/>
<hi>賈逵曰叔孫義也服䖍云叔孫不為人私其於尊國之義得之</hi>言違命也<hi>一事再見卒名公羊傳例劉氏曰蔡沈失位左氏貶之今魯欲自同人之私失位甚矣大夫出境有可以重社稷者猶曰專之今命出季氏而謂不可違非也</hi>固必有尸盟者<hi>孔氏曰盟實大國為主而此云小國主盟知其主辨具也<pb n="9a"/>盟法大國制其言小國尸其事此盟争先歃不争主備叔向以小國主盟為言者叔向以乆争不決或將戰鬬因盟時小國有所主欲令趙孟下楚假此以勸之耳</hi>晉有信也<hi>周制㑹以班爵為序歃血則先同姓説見定四年是盟與㑹序次本異今屈建所争者歃血之先後耳其大夫之㑹楚固未嘗先晉也宋公兼享晉楚之大夫趙孟為客則當時人情可見况宋盟諸侯雖曰兩屬終未嘗以事晉者事楚楚雖駕晉先歃魯史豈遽以楚先晉韓宣子所謂周禮在魯正指此類傳云書先晉晉有信也考之已不詳杜氏云孔子追正之亦非傳意也</hi>盟于蒙門之外<hi>陳氏曰傳言宋公不書見以國地者其君必與因見桓二年㑹鄧僖十九年盟齊二十年盟邢</hi>削而投之<hi>陳氏曰傳言宋之盟識者不與</hi>崔氏堞其宫而<lb/>
守之<hi>孔氏曰謂新築女牆而守之</hi>乃謚<hi>自殺/不書</hi>再失閏矣<hi>孔氏曰厯十九年為一章<pb n="9b"/>章有七閏從文十一年至襄十三年凡五十七年已成三章當有二十一閏又從襄十四年至今為十四年又當有五閏故應有二十六閏也長厯推得二十四閏者釋例云尋按今世所謂魯厯者不與春秋相符殆來世好事者為之非真也今俱不知其法術其依春秋經傳反覆其終始以求之近得其實矣魯之司厯漸失其閏至此年日食之月始覺其繆遂頓置兩閏以應天正是故明年經書春無氷傳以為時災若不復頓置兩閏則明年春是今之九月十月十一月無氷非天時之異無緣總書春也劉氏曰厯家之術求閏餘易求交朔難今司厯能正交朔反不能置閏非人情也閏有常凖率三十二月必一逢之如傳所言再失閏者則司厯廢閏殆七十月彌五年矣亦非人情也明年春無氷杜氏曰頓置兩閏以應天正故正月建子得以無氷為災頓置兩閏詭聴駭俗亦非人情也啖氏曰按經言十二月傳言十一月又言再失閏依經當為三失閏進退不同不可<pb n="10a"/>得而考今按傳於此言司歴過也哀十三年又記仲尼曰司厯過也皆指王朝厯官與桓十七年傳曰官失之也意同其曰天子有日官諸侯有日御日官居卿以底日日御不失日以授百官於朝則所謂司厯與官非謂魯人明矣杜氏乃以為魯之司厯哀十三年傳又云季孫雖聞仲尼之言而不正厯皆謂魯自有厯實承劉歆之誤而非傳意也劉氏之説見漢書律厯志其所傳魯厯不與春秋相符杜氏亦以為好事者為之竊謂周室雖裒猶君臨列國崩薨卒𦵏禍福皆告諸侯必無不頒厯之理借令喪亂之際頒不以時諸侯亦必不敢輒自為厯使諸侯皆自為厯則齊晉大國當先為之如大國皆自為厯而所差徃徃若此則當時所書盟㑹卒葬日月魯史當以何國為正使魯史所書日月差錯與周厯不同韓宣子見魯春秋何以輒曰周禮盡在魯矣此必無之事也</hi>二十八年不饑何為<hi>葉氏曰左氏所記梓慎裨竈之徒以星次言吉凶若合符<pb n="10b"/>契皆星家假託之辭</hi>宋之盟故也<hi>陳氏曰傳具/見楚之屬</hi>時事也<hi>春秋大國事天子惟聘而不朝故韓起聘周稱歸時事于宰旅知言聘之非也小國事大國乃朝而不聘故子産相鄭伯朝晉言㑹時事無異於事天子矣左氏不能辨因以時事釋邾子來朝過在不見周禮</hi>周楚惡之<hi>周有天下之號也豈可以星次槩言周楚隱三年傳周鄭並稱蓋有自來矣</hi>舍不為壇<hi>孔氏曰聘禮賓至于近郊君使卿用束帛勞無設壇之法下云先君適四國未嘗不為壇蓋以朝禮君親行事重故有之也</hi>無<lb/>
昭禍焉可也<hi>傳見諸侯朝楚非得已故子産自損其禮且以為禍</hi>以告而反之<hi>孔氏曰崔氏之亂但是荘公之黨崔氏以之為賊當時辟難並悉出奔崔氏既亡慶封召令還國故言使諸逃亡之人得賊名而出者以已情告而悉反之</hi>公膳日雙雞<hi>孔氏曰禮記玉藻云天子日食少牢朔月<pb n="11a"/>太牢諸侯日食特牲朔月少牢其大夫則日食特豚朔月特牲今膳日雙雞者齊國臨時之事不如禮也</hi>又<lb/>
焉用盟<hi>傳見諸侯失政姦庸擅命賢哲失所如伯玉在衛平仲在齊臨事變而獲免皆其徳行素孚於人</hi>慶奊為上獻<hi>孔氏曰祭祀之禮主人先獻下文慶舍死公懼而歸則於時公親在矣又此祭慶舍涖事公與慶舍不為上獻而奊為上獻者慶舍使為之不可以禮責也</hi>慶氏之馬善驚<lb/>
<hi>孔氏曰今人謂數驚為好驚好亦善之義也</hi>至於魚里<hi>孔氏曰劉炫以為國人從旁為優引行以至魚里</hi>慶封氾祭<hi>孔氏曰禮法食必先祭祭古之先食以示有所先也公食大夫禮云賓升席坐取韭菹以徧檽于醢上豆之間祭又言祭鉶羮於上鉶之間祭飲酒於上豆之間是祭食之禮各有其處</hi>奔<lb/>
呉<hi>陳氏曰再奔畧不書</hi>亦未書禮也<hi>傳記此類甚多示策書外猶有所考</hi>其鄙六十<lb/>
<pb n="11b"/>
<hi>孔氏曰下云北郭佐邑六十則此亦是六十邑</hi>於是乎正徳以幅之<hi>孔氏曰人皆欲生計重厚而財用利益心既無厭於是乎用正徳以為邊幅使有度也</hi>與我其拱璧<hi>孔氏曰拱謂合兩手也此璧兩手拱抱之故為大璧</hi>以其棺尸崔杼於市<hi>傳見荘公不書葬</hi>季蘭<lb/>
尸之敬也<hi>孔氏曰詩言采蘋於澗采藻於潦此又别言濟澤之阿者以濟在魯國故穆叔獨舉所見而言也詩言季女而此言季蘭謂季女服蘭草也</hi>叔孫穆子<hi>不書例在成十三年</hi>宋公遂<lb/>
反<hi>陳氏曰傳具載宋鄭朝楚事見宋盟非諸侯之志</hi>二十九年釋不朝正于廟<lb/>
也<hi>釋例曰凡公之行始則書所如還則書公至今復中書公在楚者明國之守臣亦以公不朝之故告于廟也陳氏曰按成十年公如晉十一年三月公至自晉昭十五年公如晉十六年夏公至自晉皆不朝正經不書<pb n="12a"/>公在晉於是為公危故書之</hi>既而悔之<hi>孔氏曰檀弓云襄公朝于荆康王卒荆人曰必請襲魯人曰非禮也荆人强之巫先祓柩荆人悔之記之所言即是此事所異者此言請襚彼言請襲此言祓殯彼言祓柩雖俱説此事先後不同禮死而浴浴即襲襲後始小歛大歛乃殯按徃年傳公及漢聞康王卒公欲反則康王之卒公未至楚楚人使公襚傳在此年言之則此年始今公親襚襚不得為襲也卒已踰月不得柩仍在地足知殯是而柩非記虛而傳實也然則襚衣所以衣尸既殯而使公襚者雜記記致襚之禮云委衣于殯東是既殯猶致襚也文九年秦人來歸僖公成風之隧僖薨十年猶致之况既殯也</hi>齊人葬荘公於<lb/>
北郭<hi>再見不書葬</hi>及舍而後聞取卞<hi>季孫權使公冶/恐其不受辭</hi>乃歸<hi>傳見襄公㡬出季氏乆無君意如乃濟惡</hi>且無使季氏葬我<hi>陳氏曰傳言人不義季氏</hi>遂使<lb/>
<pb n="12b"/>
印段如周<hi>陳氏曰傳見魯不徃㑹不書葬例今按此史法也</hi>而夏肄是屏<hi>孔氏曰方言云肆枿餘也鄭𤣥云斬而復生曰肄把是夏後滅而復存猶木之枿生小栽也</hi>其誰云之<hi>陳氏曰傳言城把之役晉以十國之衆經理母家諸侯益貳</hi>射者三耦<hi>孔氏曰周禮射人云諸侯之射以四耦此三耦者彼是畿内諸侯故四耦此及儀禮大射畿外諸侯故三耦或當臣與君異也</hi>來治把<lb/>
田<hi>不書者史無其本不録其末也把田蓋魯伐把時所取賂田魯人墮舅甥之義諱不登于策故復歸于把亦不書事與汶陽田異又見昭七年</hi>而焉用老臣<hi>傳見晉取於諸侯無節故號令不行</hi>使工<lb/>
為之歌周南召南<hi>孔氏曰周南十一篇召南十四篇札此時徧觀周樂詩篇三百不可歌盡或每詩歌一篇兩篇以示意耳未必盡歌之也</hi>曰美哉<hi>孔氏曰樂人采其詩辭以為樂章述其詩之本<pb n="13a"/>音以為樂之定聲其聲既定其法可傳雖多厯年世而其音不改季札所云美哉皆美其聲也</hi>見舞韶<lb/>
箾者<hi>孔氏曰箾即簫也尚書簫韶九成韶箾即簫韶也</hi>通嗣君也<hi>孔氏曰二十五年遏為巢牛臣所殺餘祭嗣立至此始使札通上國呉子未死之前命札出使既遣札聘而後身死札以六月到魯未及聞喪故每事皆行吉禮也</hi>罪髙止也<hi>髙止實放而以奔告傳既妄釋説者併疑其事</hi>將亡矣<lb/>
<hi>傳為駟良之亂張本且起子産為政事</hi>三十年臣生之嵗正月<hi>説見僖五年</hi>其<lb/>
季於今三之一也<hi>劉待制曰所謂其季於今三之一者季者末也今今日也謂已得四百四十四全甲子其末一甲子六十日而今日乃癸未纔得二十日也故曰三之一</hi>是其日數也<hi>孔氏曰亥字二畫為首六畫為身下首之二畫並之使如其身傍則是生來日數也因亥畫似筭位故假之以為言<pb n="13b"/>其本作亥字不為此也按字畫古之亥字體殊不然蓋春秋之時亥有二六之體異於古制劉待制曰如者徃也移下亥上二畫徃于亥字身側</hi>然則二萬六千六百有六旬也<hi>孔氏曰文十一年至此年為七十四年而上云七十三年按文十一年正月甲子朔為夏之正月是其年三月也此年之二月癸未是夏之十二月計為七十三年猶尚未終也假作全年筭之置七十三年以全日三百六十五日乘之已得二萬六千六百四十五日也每年有四分日之一是四年而成一日以四除七十三年又得十八日并全日為二萬六千六百六十三日四分日之一今除去三日四分日之一整取六旬合當十二月二十七日今杜長厯云二十三日癸未是少四日所以不與常厯同者蓋杜約凖春秋日月以為長厯與常厯不同故置閏逺近不定蓋七十三年之内於常厯校四個大月而剰用四日故癸未為二十三日若依常厯是二十七日也</hi>
<pb n="14a"/>
則其屬也<hi>孔氏曰諸是守邑之長公邑稱大夫私邑則稱宰此言問其縣大夫問絳縣之大夫也絳非趙武私邑而云則其屬者蓋諸是公邑國卿分掌之而此邑屬趙武也</hi>使為君復陶<hi>孔氏曰復陶見昭十二年傳此言君復陶知是主君衣服之官也</hi>以為綘縣師<hi>孔氏曰既使為主衣服之官又以為綘邑之縣師也如周禮則縣師是王朝之官而此言綘縣師者綘是晉國所都之邑蓋以居在綘邑故繫絳以言之</hi>罪在王也<hi>天王以討亂告陳氏曰傳釋五大夫實殺佞夫而書王且明天子諸侯目君同例</hi>鳥鳴于亳社<hi>孔氏曰殷都於亳武王伐紂而頒其社於諸侯以為亡國之戒此鳥嗚于魯國之亳社也哀四年亳社災</hi>待姆也<hi>此宋人設辭以掩其不能捄君母之罪故左氏與二傳同而皆不察其妄伯姬歸宋至是四十一年蓋六十餘嵗使有姆存又且加老非唯不可待實亦不必待也</hi>降婁<lb/>
<pb n="14b"/>
中而旦<hi>孔氏曰月令旦危中者據夜有長短及星度有廣狹是細計之數杜據大畧而言故與月令不同</hi>尤之也<hi>陳氏曰傳明/經特書故</hi>諱之也<hi>陳氏曰傳釋魯不書他國之大夫書人譏不在魯今按經無諱義陳説非傳所及</hi>三十一年魯其懼哉<hi>傳見晉衰而魯懼以齊楚不足與故也</hi>是以有平丘之㑹<hi>陳氏曰傳言晉衰/之故咎在執政</hi>毁也<hi>陳氏曰傳言毁與遇害同辭須數句乃用一字括之此是作書之體</hi>乃築諸侯之館<hi>傳記子産之言見晉方盛時待諸侯有禮其衰也反是</hi>去疾奔齊<hi>去疾不書奔説在文十四年</hi>言罪之在也<lb/>
<hi>失與文十六年宣四年傳例同劉氏曰如是則父有罪子得而弑之也亂天地之性莫甚焉此固左氏不受經之蔽</hi>其果立乎<hi>孔氏曰釋例土地名延州來闕則杜謂延州來三字共為一邑服䖍云延陵也州來<pb n="15a"/>邑名季子讓王位升延陵為大夫食邑州來傳家通言之按傳文謂之延陵季子則是延陵與州來必不得為一但不知何以呼為延陵耳或延陵亦是邑名蓋並食二邑故連言之</hi>謀於邑則否<hi>葉氏曰此蓋因論語所謂為命禆諶草創者不達草創之義鑿為謀野之説猶誤承孔父正色立朝之言而謂華督見孔父之妻于路承秦伯以千乘之富不能容其弟之言而謂秦鍼出奔車千乘傳承舊聞而妄實以事者每如是</hi>
吾不信也<hi>孔氏曰公羊傳於二十一年下云十有一月庚子孔子生榖梁傳於二十一年十月下云庚子孔子生賈逵服䖍皆定為襄二十一年生也孔子世家云魯襄公二十二年而孔子生年七十三魯哀公十六年夏四月己丑卒杜此註從史記也今按司馬遷特為孔子作世家至書孔子生年乃不用二傳必他有所據故杜氏從之</hi>令尹似君矣<hi>孔氏曰服䖍云言令尹動作以君儀故云以君矣明年傳曰二<pb n="15b"/>執戈者前矣是用君儀也俗本作似君若云似君不須言以今定本亦作似君恐非</hi>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳補註卷七<lb/>
</p>
<p>
</p>
  </div>
</body>
</text>
</TEI>
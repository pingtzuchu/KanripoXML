<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋左氏傳補註卷六</head>
    <p>
<pb n="1a"/>
欽定四庫全書<lb/>
　春秋左氏傳補註卷六　　　元　趙汸　撰<lb/>
　　襄公上<lb/>
元年追書也<hi>據二年遂城虎牢不繫鄭者伯主之令以内辭書也哀三年圍戚不繫衛者以有衛石曼姑也此圍彭城亦伯主之令且宋華元在焉而經特書宋彭城其為追書明矣但傳以非宋地發義則失之</hi>且不登叛人也<hi>孔氏曰不與楚得取邑封人故使彭城還繫於宋也</hi>彭城降晉<lb/>
<hi>晉降彭城而歸諸宋見後二十六年傳邑不言降與郕鄣小國異杜説非</hi>齊大子光為質於<lb/>
晉<hi>陳氏曰傳為三年書光㑹起</hi>入其郛<hi>賈逵氏曰韓厥帥諸侯之師謂帥宋衛滕薛伐鄭齊魯曹<pb n="1b"/>邾把次于鄫故諸侯之師不序今按不敘諸侯師説見宣九年晉人降彭城以五大夫歸計齊不㑹皆在正月則此非圍彭城之師矣下别書仲孫蔑出㑹可見</hi>以待晉師<hi>陳氏曰傳言諸侯之師所以不書㑹晉師</hi>以為之援<hi>陳氏曰傳言經/所以不書二君</hi>侵宋吕留<hi>陳氏曰不書救鄭書侵宋譏不在救楚自此再出師不書矣今按不書救説見成十七年</hi>取犬丘<hi>子然非卿併壬夫</hi>來聘禮<lb/>
也<hi>諸侯不服天子之喪自東遷則然傳初無一語及之於是以朝聘為禮蓋無足辨杜云未赴胡云已赴皆其末爾</hi>禮之大者也<hi>葉氏曰此乃彊弱相傾何謀事補闕之云周官春朝以圖天下之事夏宗以陳天下之謨天子之禮也</hi>二年君子是以知齊靈公之為靈也<hi>陳氏曰為六年滅萊起</hi>於是子罕當國<hi>孔氏曰禮君薨聴於冢宰不須攝行君事此令子罕當國<pb n="2a"/>者鄭國間於晉楚國家多難喪代之際或致傾危蓋成公顧命使之當國非常法也子駟為政已是正卿知當國者為攝君矣沈氏云魯襄四嵗國家無虞今僖公年雖長大為偪於晉楚故令子罕當國也</hi>晉師侵<lb/>
鄭<hi>不見宋師衛寗殖為㑹戚起畧言之</hi>官命未改<hi>孔氏曰先君既葬嗣君正位乃得建官命臣十六年晉侯改服脩官是其事也先君未葬皆因舊事不得建官命臣故云官命未改庶事悉皆未改不可即違先君言此者不用從晉之意故也</hi>故書曰楚殺其大夫公子申<hi>陳氏曰傳見楚自公子申公子嬰齊公子壬夫為政故不競於晉嬰齊卒在明年壬夫殺在五年</hi>三年呉人伐<lb/>
楚<hi>陳氏曰呉伐楚自此至二十五年始書之</hi>寡君懼矣<hi>孔氏曰周禮九拜一曰稽首諸侯事天子之禮也</hi>敢不稽首<hi>陳氏曰傳言諸侯/事伯主如天子</hi>呉子不至<hi>陳説在成九年</hi>将<lb/>
<pb n="2b"/>
伏劒<hi>孔氏曰謂仰劒刅身伏其上而取死也</hi>使佐新軍<hi>孔氏曰與之禮食者若公食大夫禮以大夫為賓公親為之特設禮食服䖍云於是魏頡卒矣使趙武将新軍代魏頡升魏絳佐新軍代趙武也世族譜魏顆魏絳俱是魏犨之子顆别為令狐氏絳為魏氏蓋顆長而庶絳幼而適也</hi>士富為候奄<lb/>
<hi>陳氏曰傳累悼公之善</hi>楚司馬公子何忌侵陳<hi>陳氏曰楚一不書</hi>四年今<lb/>
我易之難哉<hi>傳記韓獻子之言與五年范宣子之言見晉所以終棄陳於楚</hi>楚彭名侵<lb/>
陳<hi>陳氏曰楚再不書</hi>陳無禮故也<hi>不責諸侯不能救而譏陳無禮蓋緣臧武仲語而失之</hi>
使臣弗敢與聞<hi>周禮大宗伯云八命作牧九命作伯鄭司農云牧一州之牧也伯長諸侯為方伯也孔氏曰元長也牧是州長伯是三伯雖命數不同俱是諸侯之長也</hi>季孫不御<hi>傳始言無櫬不<pb n="3a"/>虞終言請木用檟明不從始議終得成禮或疑定夫人稱定姒此定姒當從公羊作定弋據定夫人直從夫謚此乃妾母謚定不嫌相同</hi>夷羿収之<hi>伯明君此寒國之時棄不収采此傳再言夷羿故以夷為氏</hi>
失人故也<hi>孔氏曰夏本紀禹生啟啟生太康為羿所距太康弟仲康立尚書孔安國云羿廢太康而立其弟仲康為天子則仲康羿之所立但羿握其權哀元年傳稱有過澆殺斟灌以滅后相相依斟灌故澆滅之是相立為天子乃出依斟灌則相之立也蓋亦羿立之矣此傳言羿代夏政云不修民事寒浞殺羿言取其國家則羿必自立為天子也當是逐出后相羿乃自立相依斟灌斟尋夏祚猶尚未滅蓋與羿並稱王也及寒浞殺羿因羿室而生澆澆已長大自能用師始滅后相相死之後始生少康少康生杼杼又年長已堪誘豷方始滅浞而立少康計太康失邦及少康紹國尚有百載乃滅有窮據此傳文夏亂甚矣而夏本紀云仲康崩子<pb n="3b"/>相立相崩子少康立都不言羿浞之事是馬遷説之疎也</hi>官箴王闕<hi>孔氏曰言官箴者各以其官所掌而為箴辭</hi>在帝夷羿<hi>孔氏曰三代稱王實與帝同史記於夏殷諸王皆稱為帝此羿簒立為王故以帝稱焉</hi>田以時<hi>陳氏曰傳言景公以㓕狄而失諸侯悼公以和戎而復伯</hi>邾人莒人<lb/>
伐鄫<hi>伐鄫不書後書㓕鄫舉重</hi>敗于狐駘<hi>臧紇非卿侵敗史不書</hi>魯於是乎始<lb/>
髽<hi>孔氏曰髽之形制禮無明文鄭衆以為枲麻與髪相半結之杜以鄭衆為長故用其説於時魯師大敗遭喪者多婦人迎子迎夫不能備其凶服唯髽而已同路迎喪以髽相弔傳言魯於是始髽者自此以後遂以髽為弔服雖有吉者亦髽以弔人檀弓曰魯婦人之髽而弔也自敗於壺駘始也鄭𤣥云時家家有喪髽而相弔也髽者依喪服婦人為斬衰三年者髽其齊衰期亦髽其婦人弔服則鄭注檀弓云大夫之妻錫衰士之妻則<pb n="4a"/>疑衰皆吉笄無首素總也</hi>五年晉人執之<hi>陳氏曰傳釋經不書晉執且為十年王叔出奔起</hi>
言比諸魯大夫也<hi>陳氏曰傳釋經不書及今按鄫屬魯故偕如不言及下書仲孫蔑孫林父同</hi>君子謂楚共王於是不刑<hi>劉氏曰傳言壬夫貪殺之當也共王殺之何謂不刑乎解經若此取舍安從哉陳氏曰傳見楚以不競殺二大夫</hi>盟于戚<hi>陳氏曰傳言晉與呉盟皆不書後見哀十三年</hi>無之而後可<hi>陳氏曰傳見楚用公子貞而晉人懼</hi>㑹于城棣以救<lb/>
之<hi>凡㑹伐㑹侵㑹救皆不書其地杜説非</hi>公在位<hi>喪大記大夫之喪将大歛既鋪絞紟衾衣君至主人迎先入門右巫止于門外君釋菜祝先入升堂君即位于序端士喪禮君若有賜焉則視歛既布衣君至君升自阼階西鄉劉炫又引記云君既即位于序端卿大夫即位于堂亷楹西北面東上主人房外南面主婦<pb n="4b"/>尸西東面遷尸卒歛宰告主人降北面于堂下君撫之主人拜稽顙君降升主人馮之命主婦馮之士之喪将大歛君不在其餘禮猶大夫</hi>可不謂忠乎<hi>行父殺適立庶世專國政傳舍大惡錄小善亦當時流俗之論</hi>六年鄫恃賂也<hi>魯以徃年夏屬鄫秋使聴命於㑹安得遽冇貢賦於魯蓋魯人受其財賄杜説非</hi>遷萊于郳<hi>孔氏曰郳即小邾也小邾附屬於齊故滅萊國而遷其君於小邾使之寄居以終身也今按傳言滅又言遷則所遷者其族屬人民與經言遷紀郱鄑郚同非必其君</hi>七年宜<lb/>
其不從也<hi>孔氏曰禮孟春之月月令曰是月也天子乃以元日祈榖于上帝即是郊天之祭也其下即云乃擇元辰天子親載耒耜躬耕帝籍是郊而後耕也獻子此言正與禮合據此郊天之禮必用周之三月而雜記云孟獻子曰正月日至可以有事于上帝七月日至可以有事於祖七月而禘獻子為之也此與禮記<pb n="5a"/>俱稱獻子二文不同必有一繆禮記後人所錄左傳當得其真若七月而禘獻子為之則當獻子之時應有七月禘者烝嘗過則書禘過亦宜書何以獻子之時不書七月禘也足知禮記之言非獻子矣</hi>隧正<hi>孔氏曰五縣為隧則隧正當周禮之遂人也掌諸遂之政令徒役出諸遂之民故為主役徒者</hi>使掌公族<lb/>
大夫<hi>孔氏曰無忌先為公族大夫今言使掌是與諸公族大夫為師長也</hi>公登亦登<hi>聘禮公迎賓于大門内及廟門公揖入立于中庭納賓賓入三揖至于階三讓公升二等鄭𤣥云先賓升二等亦欲君行一臣行二言公先升二等然從臣始升一等</hi>而以瘧疾赴于諸侯<hi>孔氏曰魯之隱閔實被弑而書薨諱而不言弑則亦不以被弑赴諸侯此鄭伯實為子駟所弑而以瘧疾赴於諸侯亦如隱閔之類諱而不言弑故魯史不得書弑也陳氏曰按傳記弑君無赴于他邦者於鄭伯髠頑楚子麇齊侯陽生傳皆言<pb n="5b"/>赴而經以卒書之説在後傳</hi>而執之<hi>使公子黄/徃入楚軍</hi>陳侯逃歸<hi>陳氏曰傳因言公子黄所以奔楚二慶所以見殺</hi>八年孫擊孫惡出奔衛<hi>陳氏曰辟殺謂寘于理也今按凡辟殺諸子不告二孫微奔不告</hi>鄭子國子耳侵蔡<hi>傳見子國稱人</hi>尊晉侯也<lb/>
<hi>陳氏曰傳釋卿不書以晉侯在㑹</hi>乃及楚平<hi>陳氏曰傳言鄭以六卿異心是以不競</hi>九年<lb/>
司里<hi>孔氏曰周禮里宰每里下士一人謂六遂之内二十五家之長也此言司里謂司城内之民若今城内之坊里也里必有長不知其官之名使伯氏司此城内諸里之長也</hi>正徒<hi>孔氏曰大司徒掌徒庶之政令小司徒凡用衆庶則掌其政教凡國之大事致民是司徒掌徒役也言其正徒司里所使遂正所納皆是臨時調民而役之若今之夫役也司徒所具正徒者常供官役若今之正下也</hi>奔火所<hi>孔氏曰此遂正<pb n="6a"/>當天子之遂大夫故遂大夫職云各掌其遂之政令遂人職云五家為鄰五鄰為里四里為酇五酇為鄙五鄙為縣五縣為遂鄭司農云王國百里内為六鄉外為六遂鄭𤣥云郊内比閭族黨州鄉郊外鄰里酇鄙縣遂異其名者示相變耳尚書費誓云魯人三郊三遂然則諸侯之有鄉遂亦以郊内郊外别之也郊内屬鄉郊外屬遂華臣直言具正徒不言其事者以是郊内之民共救火百役即上蓄水潦積土塗之類非唯救火而已若郊保之民既逺故使隨火所起奔徃救之直救火而已</hi>亦如之<hi>孔氏曰刑書言刑器必載於器物鄭鑄刑鼎而叔向責之晉鑄刑鼎而仲尼譏之此言刑器必不在鼎或書於板號此板為刑器耳</hi>庇武守<hi>孔氏曰車馬甲兵司馬之職使皇鄖掌此事皇鄖必是司馬也校正主馬於周禮為校人是司馬之屬官也周禮司馬之屬無主車之官昭四年傳云夫子為司馬與工正是諸侯之官司馬之屬有工正主車也國有災患恐致<pb n="6b"/>姦寇故使司馬命此二官出車馬備兵甲以防非常也言庀武守者甲兵器械藏於府庫若今武庫使具其守守此武庫也</hi>庀府守<hi>孔氏曰鉏吾大宰傳無其文賈逵云然周禮大宰之職掌建邦之六典杜以府為六官之典其事載於書故使其官守劉炫以為府守謂府庫守蔵今知不然者以百司府蔵已屬左右二師上華閲討右官官庀其司向戌討左亦如之則是府庫之物二師總令羣官所主按哀三年魯遭火災出禮書御書藏象魏皆以典籍為重明此府守是六官之典若以為府庫財物便是不重六典也</hi>儆宫<hi>孔氏曰周禮無司宫巷伯之官唯有内小臣寺人王肅云今後宫稱永巷是巷者宫内道名伯長也是宫内門巷之長也詩巷伯云寺人孟子作為此詩故知巷伯寺人一也</hi>二師令四鄉正敬享<hi>孔氏曰周禮大司徒云五家為比五比為閭四閭為族五族為黨五黨為州五州為鄉鄉大夫每鄉卿一人此云鄉正則别鄉<pb n="7a"/>正非卿典之但其所職掌當天子之鄉大夫耳周禮鄉大夫屬司徒此鄉正言二師命之者二師分掌其方左右各掌其二鄉也周禮鄉為一軍大國三軍宋是大國不過三軍而有四鄉者當時所立非正法於時宋置六卿况四鄉乎敬享不知所享何神周禮大祝國有天災彌祀社稷禱祠彌猶徧也此遇天火為災亦當徧祀羣神</hi>于西門之外<hi>孔氏曰周禮大祝掌六祝之辭以事鬼神祗祈福祥小宗伯掌建國之神位故所有祭祀皆祝宗同行盤庚湯之九世孫殷之第十九王也自盤庚至紂又十二王而殷㓕盤庚弟小乙是宋微子之八世祖也當時之意不知何故特祀之此備火災所使羣官急者在前緩者在後故先司里次其正徒次納郊保然後二師總庀羣官以刑器車馬甲兵典法國之所重故特命三官庀具其物先外官備具救火然後及内故次司宫巷伯人事既畢乃祭享鬼神故次敬享祀盤庚之事也</hi>心為大火<hi>孔氏曰昭二十<pb n="7b"/>九年傳五行之官有木正火正金正水正土正各掌其職祀為貴神祀火星之時以此火正之神配食也天子祭天之時因祭四方之星諸侯祭其分野之星其祭火星皆以火正配食也周禮司爟掌行火之政令季春出火季秋納火建辰之月日在胃昏七星中南方七星有并鬼柳星張翼軫七者共為朱鳥之宿咮謂柳也鶉火星昏而在南方於此之時令民放火咮星為火之候故於十二次咮為鶉火也建戌之月日體在房房心相近與日俱出俱沒伏在日下不得出見故令内火禁放火也火官合配其人蓋多不知誰食於心誰食於咮也</hi>
居商丘<hi>孔氏曰釋例云宋商商丘三名一地梁國睢陽也然則商丘在宋或以為漳水之南故殷虛為商丘非也</hi>故商主大火<hi>周禮保章氏以星上辨九州之地所封封域皆有分星鄭𤣥云九州中諸侯之封域亦有分焉其書亡矣今其存可言者十二次之分也星紀呉越也𤣥枵齊也娵訾衛也降婁魯也大梁<pb n="8a"/>趙也實沈晉也鶉首秦也鶉火周也鶉尾楚也壽星鄭也大火宋也析木燕也孔氏曰其見於傳記者則此云商主大火昭元年傳云參為晉星二十八年傳云龍宋鄭之星又曰以害鳥帑周楚惡之昭七年四月日食傳稱魯衛惡之去衛地如魯地又十年傳曰今兹嵗在顓頊之虛姜氏任氏實守其地又三十二年傳曰越得嵗而呉伐之凶晉語云實沈之虛晉人是居周語云嵗在鶉火我有周之分野是有分野之言也周禮雖云皆有分星不知其誰分之何必所分能當天地星紀在於東北呉越實在東南魯衛東方諸侯遙屬戌亥之次又三家分晉方始有趙而韓魏無分趙獨有之漢書地理志分郡國以配諸次其地分或多或少鶉首極多鶉火甚狹於其分野或有妖祥而為占者多得其效蓋古之聖哲有以度知非後人所能測也</hi>遇艮之八<lb/>
<hi>孔氏曰大卜周官而職掌三易然則周世之卜雜用連山歸藏周易也周易之爻唯有九六此筮乃言遇艮之<pb n="8b"/>八二易皆以七八為占故此筮遇八謂艮之第二爻不變者是八也揲蓍求爻繫辭有法所謂有七八九六説者謂七為少陽八為少隂其爻不變也九為老陽六為老隂其爻皆變也周易以變為占連山歸藏以不變為占此言遇艮之八下文穆姜云是於周易晉語鄭公子重耳筮得貞屯悔豫皆八其下司空季子云是在周易並於遇八之下别言周易知此遇八非周易也</hi>無咎<hi>孔氏曰若一爻獨變則得指論此爻或二爻三爻皆變則毎爻義異不知所從則當總論彖辭故姜亦以彖為言</hi>弗得出矣<hi>葉氏曰穆姜不應自暴其過如此蓋卜筮家託穆姜之言為書傳不能辨而妄信之今按傳所載占筮事凡十八處皆此類也</hi>秦人<lb/>
侵晉<hi>陳氏曰不書至十一年始書之</hi>肆眚圍鄭<hi>孔氏曰将求民力赦諸侯之軍内犯法者</hi>皆<lb/>
從鄭伯<hi>周禮小宗伯掌三族之别以辨親疏其正室皆謂之門子鄭𤣥云正室適子也</hi>以諸侯<lb/>
<pb n="9a"/>
復伐之<hi>一役非再舉史不書</hi>晉侯以公宴于河上<hi>公有適祖母之喪晉侯不當與宴季武子不能以公固辭皆非也晉平溴梁之㑹亦與諸侯宴于温諸侯在喪廢禮其來遠矣孔氏謂傳皆無譏則卒哭之後得宴樂何其謬也</hi>一星終也<hi>孔氏曰直言一星終知是嵗星者以古今厯書推歩五星金水日行一度土三百七十七日行星十二度火七百八十日行星一百四十五度四者皆不得十二年而一終唯木三百九十八日行星三十三度十二年而彊一周舉其大數十二年而一終故知是嵗星</hi>以<lb/>
先君之祧處之<hi>孔氏曰冠必在廟既行裸享祭必有樂所言金石節之謂冠時之樂非祭祀之樂也諸侯之冠禮亡大載禮公冠篇於士三冠後更加𤣥冕是也士冠禮亦行事於廟而不為祭祀士無樂可設而唯祧同耳天子有二祧諸侯無祧聘禮云不腆先君之祧是謂始祖也諸侯五廟則祧始祖也是亦廟也<pb n="9b"/>言祧者祧尊而廟親待賓客者尚尊者不待至魯而假於衛者及諸侯賓客未散故也</hi>冠于成公<lb/>
之廟<hi>孔氏曰以晉悼欲速故寄衛廟而假鐘磬其祼享之禮歸魯乃祭耳</hi>三駕而楚不能<lb/>
與爭<hi>陳氏曰傳言悼公復伯</hi>十年抉之以出門者<hi>孔氏曰縣門者編板廣長如門施闗機以縣門上有冦則發機而下之</hi>以成一隊<hi>考工記車人為車柯長三尺輪崇三柯是輪髙九尺殳長尋有四尺車戟常崇於殳四尺八尺曰尋則戟長一丈六尺也</hi>言自㑹也<hi>陳氏曰傳釋遂例</hi>賓祭用之<hi>孔氏曰魯為季札舞四代之樂知四代之樂魯皆有之明堂位云凡四代之服器魯兼用之禘是三年大祭禮無過者知禘祭於大廟則作四代之樂也然則禘是禮之大者羣公不得與同而於賓得同禘者敬鄰國之賓故得用大祭之樂也其天子享諸侯亦同祭樂故大司樂云大祭祀王出入奏王夏<pb n="10a"/>尸出入奏肆夏其他如祭祀鄭注云王出入賓出入亦奏王夏奏肆夏又祭統云大嘗禘升歌清廟下管象仲尼燕居云兩君相見亦升歌清廟下管象是祭與享賓用樂同也劉炫云禘是大禮賓得與同者享賓用樂禮傳無文但賓禮既輕必異於禘魯以享賓當時之失用之已乆遂以為常荀偃士匄引過繆之事以謟晉侯使聴宋耳魯以禘樂享賓猶以十一牢為士鞅呉以引徴百牢亦非正也</hi>謂之夷俘<hi>㑹滅不言以君歸文不便也陳氏曰國微見俘不責死社稷非也昭四年賴子同</hi>納諸霍人<hi>孔氏曰鄭語及世本皆云偪陽妘姓是祝融之孫陸終第四子求言之後虞夏以來世祀不絶今復繼之必知霍人為霍邑者漢書樊噲傳云攻霍人是霍人邑名也</hi>禮也<hi>劉氏曰以是為禮諸侯誰不樂滅國乎今按傳每以非禮為禮諸家辨駁已備皆不復論</hi>晉荀罃伐秦<hi>陳氏曰傳見荀罃書師</hi>鄭皇耳帥師侵<lb/>
<pb n="10b"/>
衛<hi>上書伐宋舉重</hi>楚子囊鄭子耳伐我西鄙<hi>伐我無不書之法陳氏槩謂不悉書非也楚鄭志在圍蕭以退為進非實伐魯故史不書</hi>故長於滕<hi>傳言序諸侯不同皆出伯主之意</hi>
言無大夫焉<hi>陳氏曰傳釋書盗例</hi>聴政辟<hi>孔氏曰子孔好專權自以身既當國望其一聴於己為盟載之書曰自羣卿諸司以下一皆以位之次序一聴執政之法</hi>言将歸焉<hi>孔氏曰二年晉城虎牢則虎牢乆已屬晉非復鄭有晉侯之意鄭人若服将歸之焉善晉侯故探其心而繫之鄭也</hi>侵鄭<lb/>
北鄙而歸<hi>事同九年</hi>不能舉其契<hi>傳見周衰至使晉大夫聴王卿士之訟</hi>十一<lb/>
年将作三軍<hi>孔氏曰以昭五年舍中軍知此時作者作中軍是魯本無中軍也此言請為三軍各征其軍知徃前二軍皆屬公三卿不得專其民也此時襄公幼弱季氏世秉魯政因公之少欲專其民故假立<pb n="11a"/>中軍以改作也禮明堂位云成王封周公於曲阜地方七百里其時必有三軍蓋自文公以來伯主之令軍多則貢重自減為二軍耳非是魯衆不滿三軍也徃前若減一軍亦應書之而經不書者季氏秉國權專擅改作卑弱公室故史特書之若軍家自量强弱其軍或減或益國史不須書也蘇氏又云蒐于紅革車千乘所以今不滿三軍者以當時采地衆多公邑民少故不能滿三軍三子各毁其乘以足之也周禮小司徒職云凡起徒役無過家一人是家出一人故鄉為一軍天子六軍出自六鄉則大國三軍出自三鄉其餘公邑采地之民不在三軍之數季武子今為三軍則異於是矣以魯國屬公之民皆分為三亦謂之三軍其軍之民不啻一萬二千五百家也何則魯國合竟之民屬公者豈惟有三萬七千五百家乎明其决不然矣此作三軍與禮之三軍名同而實異也春秋之世兵革遞興出軍多少量敵彊弱士卒之數無復定凖成二年鞌之戰晉軍八百乘計<pb n="11b"/>有六萬人唯三卿帥之昭十三年平丘之㑹晉叔向云寡君有革車四千乘在計四千士卒成二十四軍時晉國唯立三軍則甲車四千屬三軍耳其軍豈止一萬二千五百人乎昭八年魯蒐于紅傳稱革車千乘千乘之衆充三軍之數明知此分合竟之民以為三軍軍之所統其數異於禮也</hi>各征其軍<hi>孔氏曰徃前民皆屬公公税其民以分賜羣臣今武子欲令民即屬己己所應得自税取之恐穆子不從故先告之言軍之家屬者丁壮從軍者官無所税其家屬不入軍者乃税之耳</hi>三子各毁其乘<hi>孔氏曰徃前民皆屬公二軍非征伐不屬三子故三子自以采邑之民以為己之私乘如子産出兵車十七乘之類今既三分公室所分得者即是己有不須更立私乘故三子各自毁壊舊時車乘部伍以足成三軍也</hi>不入者倍<lb/>
征<hi>孔氏曰其乘之人即所分得者國内三分有一之人也役謂共官力役則今之丁也邑謂賦税若今之租<pb n="12a"/>調也知邑是賦税者從民入官惟有力役與賦税耳賦税而謂之邑者賦税所入若私邑然故以邑言之</hi>使<lb/>
盡為臣<hi>孔氏曰昭五年傳追説此事云季氏盡征之叔孫氏臣其子弟孟氏取其半焉叔孫氏臣其子弟不臣父兄謂取二分而二歸公也孟氏取其半又如叔孫所取其中更取其半又以半歸公謂取一分而三歸公也此言孟氏是子弟中課取其一又分半以歸公叔孫使子弟盡為己臣唯以父兄歸公耳</hi>鄭子<lb/>
展侵宋<hi>陳氏曰不書宋侵鄭書鄭侵宋譏在鄭</hi>東侵舊許<hi>舊許見昭十二年傳孔氏曰許南遷而鄭得之</hi>名山名川<hi>孔氏曰鄭氏云㑹同而盟明神監之謂之司盟司盟非一神也其司慎亦不知指斥何神但在山川之上知其是天神耳名山山之有名者謂五嶽四鎮也名川謂四瀆也</hi>秦右<lb/>
大夫詹帥師從楚子<hi>陳氏曰傳見秦附楚之實</hi>鄭子展出盟晉侯<hi>外涖<pb n="12b"/>盟雖伯主史不書杜陳説皆非</hi>㑹于蕭魚<hi>孔氏曰㑹于蕭魚經雖無月但㑹下有冬故以為㑹在秋也傳言日月次第分明是經繆史官失之也</hi>甲兵備<hi>孔氏曰射禮數射算二算為純一算為竒是淳為耦也</hi>歌鐘二肆<hi>孔氏曰周禮小胥云凡懸鐘磬半為堵全為肆鄭𤣥云鐘磬者編懸之二八十六枚而在一簴謂之堵鐘一堵磬一堵謂之肆傳言歌鐘二肆則兼有磬矣若其無磬不得成肆杜以傳唯云歌鐘故但解鐘數云三十二枚其磬數亦同矣此二肆皆為編懸也下文及其鏄磬者鏄是大鐘磬是大磬皆特懸之非編懸也</hi>藏在盟府<hi>孔氏曰僖五年傳曰虢仲虢叔為文王卿士勲在王室藏於盟府是司盟之府掌藏功勲典策故有賞功之制也</hi>禮也<hi>孔氏曰以魏絳蒙賜始有金石之樂知未賜不得有也</hi>秦庶長鮑庶長武<hi>外微者稱人左氏學者合二傳為例陳氏不然微者之師不書凡書<pb n="13a"/>人皆貶故微者有得書人之義此以伐晉為重故微者得書考之經傳左氏為是後放此陳氏曰秦不加兵於晉二十年矣</hi>易秦故也<hi>陳氏曰譏不在晉故不書晉敗績義同成十三年</hi>十二年臨<lb/>
於周廟禮也<hi>孔氏曰杜以下文周廟尊於周公之廟知是文王廟也以鄭祖厲王立所出王廟知為周公出文王故魯立其廟也哀二年蒯聵禱云敢昭告皇祖文王衛亦立文王廟也郊特牲曰諸侯不敢祖天子大夫不敢祖諸侯而公廟之設於私家非禮也劉氏曰魯君僣而立周廟三家僣而設公廟左氏不知遂真謂禮豈不誤哉凡諸侯之喪異姓臨於外同姓於祖廟同宗於禰廟於義足矣陳氏曰傳見呉始赴</hi>及<lb/>
姑姊妹<hi>孔氏曰釋親父之姊妹為姑樊光曰春秋傳云姑姊妹然則古人謂姑為姑姊妹蓋父之姊為姑姊父之妹為姑妹列女傳梁有節姑妹是謂父妹為姑妹也</hi>為夫人寧禮也<hi>孔氏曰楚共王<pb n="13b"/>以成元年即位秦嬴歸楚蓋應多年傳因子庚之聘發其歸楚非此年歸而即使歸寧按昭元年秦鍼奔晉其母曰弗去懼選鍼則景公之弟昭元年其母猶在杜云父母既沒連言之耳陳氏曰傳言秦楚合且為宋之盟釋齊秦起</hi>十三年孟獻子書勞于廟禮也<hi>孔氏曰公朝于晉而獻子書勞知策勲非惟討伐之功雖或常行有以定國安民亦書功於廟也趙伯循曰從朝還非有軍戎之事何勞之有今按當時諸侯以善事伯主内外無虞為勞績衰世之意也書勞即書至杜説非辨見桓二年</hi>凡書取言<lb/>
易也<hi>胡邦衡曰隱四年春莒人伐把取牟婁上言伐下言取非易也五年冬宋人伐鄭圍長葛至六年冬取長葛取得為易乎今按根牟鄟邿皆不絶其祀故書取趙伯循曰凡得國而不言滅者不絶其祀也傳蓋不知此義</hi>弗地曰入<hi>陳氏曰按此與文十五年例自相違今不取葉氏曰傳不明經故多岐以幸中</hi>
<pb n="14a"/>
以從於下軍禮也<hi>孔氏曰什吏謂十人長也從車曰卒在車曰乘新軍将佐皆遷其軍内十人之長率其步卒車士與其新軍官屬軍尉司馬之類令下軍将佐兼領之周禮夏官凡軍制不言十人有長而此云什吏者齊語管子設法呉語王孫雄設法司馬法三者數人置帥皆以什計之異於周禮則晉人為軍或十人置史也</hi>所以從先君於禰廟者<hi>孔氏曰禰近也於諸廟父最為近也計昭穆之次昭次入昭廟穆次入穆廟皆代為祖廟而言代為禰廟者謂與見在生者為禰廟</hi>大夫從之<hi>陳氏曰傳記大夫自謚其君</hi>呉侵楚<hi>陳氏曰雖伐喪不/書説見襄三年</hi>獲公子黨<hi>陳氏曰傳見呉楚構兵交相獲畧不書</hi>楚人歸之<hi>陳氏曰為三十年良霄再見且言歸行人不書</hi>十四<lb/>
年以退呉人<hi>晉人方釋楚而從事於秦勢豈能為呉謀楚其通呉以撓楚不過欲其自相攻而已<pb n="14b"/>范宣子數呉不徳而退之蓋設辭以拒其伐楚之謀杜氏責其伐喪或者又疑傳妄皆非</hi>職女之由<lb/>
<hi>劉氏曰此皆不實也諸侯解體非戎之過范宣子何以誣之去年蒐于綿上傳曰晉國由是大和諸侯遂睦至此一年何故遽有言語漏泄不如昔者之事</hi>逐我諸戎<hi>孔氏曰僖二十二年傳云秦晉遷陸渾之戎于伊川昭九年傳云惠公歸自秦而誘以來此言秦人逐之惠公與田三文不同者此戎本處瓜州明逺在秦之西北秦貪其土晉貪其人二國共誘而使遷僖傳是其實也昭傳主專責晉故指言晉爾</hi>濟涇而<lb/>
次<hi>陳氏曰傳言公孫蠆所以書於向北宫括所以書於伐秦</hi>晉人謂之遷延之役<hi>陳氏曰傳見悼公之怠</hi>攝也<hi>陳氏曰傳言一役之間經/有筆削後見二十六年</hi>子展奔齊<hi>陳氏曰傳見奔非其罪雖母弟不書</hi>無告無罪<hi>傳於此記定姜之言及臧孫之言後二十六年記右宰榖<pb n="15a"/>之言見衛侯衎不子不君宜失位</hi>成國不過半天子之軍<hi>孔氏曰周禮大宗伯以九儀之命正邦國之位五命賜則七命賜國鄭𤣥云則地未成國之名方四百里以上為成國如鄭之言成國者唯公與侯耳伯雖與侯同命地方三百里未得為成國也夏官序云大國三軍次國二軍小國一軍當以公侯為大國伯為次國子男為小國也</hi>弗去何為<hi>二語大甚不可為訓樂師職兼風刺非卿大夫比故危言不忌左氏由此定弑君稱君為君無道陳氏又以釋經不書出君之人皆非也説又見昭三十二年</hi>獲<lb/>
楚公子宜榖<hi>陳氏曰不書獲義同十三年</hi>無廢朕命<hi>陳氏曰傳見周以后故錫命于齊</hi>謀定衛也<hi>陳氏曰傳言晉成逐君之亂剽弑衎歸衛有二君者十年晉為之也</hi>齊人始<lb/>
貳<hi>陳氏曰傳言晉執政之貪齊於是加兵於魯</hi>十五年君子謂楚於是乎能<lb/>
<pb n="15b"/>
官人<hi>陳氏曰傳言楚復强</hi>固請而歸之<hi>陳氏曰終十年盗殺三卿傳</hi>十六年髙<lb/>
厚逃歸<hi>陳氏曰大夫逃例不書傳為齊晉交惡起本</hi>為夷故也<hi>雖伯國亦無以主兵大夫先諸侯之禮在魯史亦無以主兵大夫序諸侯上之法卿雖可㑹伯子男然君臣之禮自若傳發此義贅矣</hi>
復伐許而還<hi>陳氏曰傳著經所以但書伐許</hi>敢使魯無鳩乎<hi>為十八年同圍齊傳</hi>
十七年遂奔陳<hi>杜氏曰經書秋者以始作亂時來告孔氏曰傳因華臣之出本其懼罪之由故於冬之下追言華閲卒耳其實華閲之卒或在九月之前華臣弱其室殺其宰當在九月内耳今按經書華臣出奔在秋而傳記其事在冬且詳其日月杜氏謂以始作亂時來告亦非由左氏所據載籍或追錄舊事日月訛舛不與經合傳姑仍之以示傳疑之義不得以從赴為辭其傳記在前而經書在後者乃可言從赴爾他倣<pb n="16a"/>此</hi>苴絰帶杖菅屨<hi>孔氏曰喪服云苴絰杖絞帶此傳帶不言絞亦當為絞帶也若腰帶則謂之絰故喪服注云麻在首在腰皆曰絰絞帶者繩帶也凡喪服冠纓帶屨皆象吉時常服但變之使粗惡耳其衰與絰是新造以明義故特為立其名</hi>非大夫之禮也<hi>雜記云大夫為其父母兄弟之未為大夫之喪服如士服士為其父母兄弟之為大夫者之喪服如士服如彼記文則大夫與士喪服不同記是後人記當時之事今此晏子之老亦譏晏子所為非大夫之禮是時之所行士及大夫喪服各有不同也晏子實為大夫而行當時之士禮晏子反時以從正其家老不解謂晏子為失故據時所行而譏之也晏子其父始卒則晏子未為大夫言晏子為大夫者禮喪服大夫之子得從大夫之法</hi>唯卿為大夫<hi>孔氏曰檀弓云魯穆公之母卒使人問於曽申曽申對曰哭泣之哀齊斬之情饘粥之食自天子違然則天子以下其服<pb n="16b"/>父母尊卑皆同無大夫士之異晏子所行是正禮也言唯卿得服大夫服我是大夫得服士服又言已位卑不得從大夫之法者是惡其直已以斥時之失禮故遜辭畧答家老也家語曽子問此事孔子云晏平仲可謂能辟害也不以已是而駁人之非故王肅與杜皆為此説</hi>十八年齊侯伐我北鄙<hi>陳氏曰傳見齊侯書師</hi>守之廣里<hi>此言齊人守平隂之防於書圍齊何與後十二月門其三門焚其四郭乃圍齊之事杜説非</hi>南及沂<hi>陳氏曰傳状晉師之暴於是天子始昏于齊</hi>天道多在<lb/>
西北<hi>孔氏曰嵗星右行於天大率一嵗行一次二十八年嵗在星紀距此十一年郤而數之此年在豕韋豕韋一名娵訾當亥之次也周十二月夏之十月其月又建亥故曰多在西北</hi>十九年歸之於<lb/>
我<hi>不書歸在師受之</hi>晉欒魴帥師<hi>樂魴非卿合書晉師不書義同成二年伯宗</hi>婦人<lb/>
<pb n="17a"/>
無刑<hi>孔氏曰婦人淫則閉之於宫犯死不得不殺於五等之中無墨劓刖也</hi>使以行禮也<lb/>
<hi>陳氏曰終十四年書蠆傳</hi>從君於昏也<hi>説見僖十一年下子孔同趙伯循曰據傳齊髙厚楚郤宛等死並是兩下相殺而經以國討為文者蓋殺者皆承君命而殺之故經以累上之辭書之傳則雜史之記意在專歸於殺者故不録其君命耳</hi>二十年孟荘子伐邾以報之<hi>劉氏曰晉人既執邾子又取邾田何謂未報乎</hi>言非其罪也<hi>公子黄以偪為二慶所逐不得為無罪傳序公子爕事若能諒其心者猶以不與民同欲罪之則以書國討為必有罪故也凡傳叙事實而㫁義非徃徃類此</hi>曰<lb/>
孫林父寗殖出其君<hi>言出君之罪無國不記然南面之君禍福自己故魯春秋但書君自出而臣之罪亦不可掩陳氏謂孔子筆削之非也魯史固非他國可及</hi>二十一年重地也<lb/>
<pb n="17b"/>
<hi>陳氏曰傳釋來奔雖賤有得書者後見昭五年三十一年葉氏曰莒有慶冇挐邾冇畀我有快皆非以地叛者邾莒雖小國再命之大夫自得以名見今按邾莒大夫列于諸侯之㑹未有以名見者此皆以接我名</hi>錮<lb/>
欒氏也<hi>陳氏曰傳言晉連年㑹諸侯皆以細故</hi>二十二年臧武仲如晉<hi>不書非公命</hi>執事實重圖之<hi>陳氏曰傳言子産以辭令立國因見周季文勝其實之敝自子産叔向皆不能免今按此記子産之言與二十九年女叔侯論魯事皆以見伯國政令無節諸侯不勝其勞晉之不競以此</hi>殷以少牢<hi>孔氏曰少牢饋食禮者諸侯之大夫時祭之禮也是時祭用少牢今公孫黒肱使黜官薄祭故時祭用特羊殷祭乃少牢又雜記云上大夫之虞也少牢卒哭成事祔皆大牢大夫得用大牢者喪祭故進一等士喪禮士遣奠用少牢是也大夫無禘祫而云殷三年祭者禮記言大夫冇善於君祫及五<pb n="18a"/>世是也</hi>遂縊而死<hi>程氏曰使子南無罪棄疾當告於其父而逃之如其有罪而君殺之不可曰棄父事讎也舜殺鯀而禹臣之古有是事</hi>辭八人者而後王安之<hi>陳氏曰傳言楚亟殺大夫人多自危</hi>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳補註卷六<lb/>
</p>
<p>
</p>
  </div>
</body>
</text>
</TEI>
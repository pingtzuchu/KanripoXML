<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋左氏傳補註卷十</head>
    <p>
<pb n="1a"/>
欽定四庫全書<lb/>
　春秋左氏傳補註卷十　　　元　趙汸　撰<lb/>
　　定公<lb/>
元年魏子涖政南面<hi>臣視君位</hi>魏子其不免乎<hi>晋卿之侈僣踰于小國鄟澤之盟涉沱尚不以衛為封諸侯當時列國大夫視王室為何如豈惟易位以令為非義哉</hi>以其未復<lb/>
命而田也<hi>孔氏曰魏舒以辛巳㑹諸侯至庚寅相去唯十日耳魏舒始卒已得范鞅代者范鞅本是中軍之佐於次當代魏舒葢晉人聞舒卒而馳使代之</hi>孟懿子㑹城成周<hi>前年冬㑹而令役新年乃赴功無再書之法杜註非</hi>歸諸京師<hi>傳見經不書以歸歸于京師</hi>不可奸也<lb/>
<pb n="1b"/>
<hi>女寛之言不明君臣之義非知天者也晉伯宗亦曰天方授楚皆周末士大夫偷惰之論至范鞅謂季孫有天之贊則又託以文其姦皆邪説也</hi>未嘗不中吾志也<hi>子家亟言於季孫今不知所言為何然是時内則臧郈二家以君徼幸外則齊晉大國無納公之誠故子家子欲季孫改過逆公以歸終全君臣之義則昭公必不至失國矣觀其言曰意如事君不敢不改又曰通外内而去君君將速入則其所嘗言於季孫者亦可知矣始則叔孫之謀平子有異志終則荀躒之唁衆從者脅公故事不遂</hi>易幾而哭<hi>既昭公不獲反國而薨于外則季孫逐君之罪終不可掩而君臣之義絶故子家子亦與季孫絶其不見叔孫即所以絶季孫也</hi>覊弗敢知<hi>有卿士大夫與守龜在則雖季孫亦不得專季孫怨公衍公為而絶昭公之世故答以不敢知</hi>入可也<hi>貌而出者非但與季氏無/怨亦非能不屈於不義者</hi>行可也<hi>與季<pb n="2a"/>孫為讎者自不得不行季孫使叔孫聴命於已故直辭以拒之</hi>羈將逃也<hi>言已則異於二者君知其出謂君生則從君而出也未知其入謂君薨而入是以君死為無知也晉語欒共子辭曲沃武公亦曰且君知成之從也未知其待於曲沃也語意正相似皆忠臣死生不貳之辭蓋其心不義季氏而其言哀傷慘怛不惡而嚴如此</hi>公即位<hi>孔氏曰公羊榖梁皆云正棺於兩楹之間然後即位按正棺兩楹之間即喪大記君薨既小歛奉尸夷于堂者也此戊辰去癸亥五日非正棺之日不得為正棺即位也雜記云諸侯行而死歸至於廟門遂入適所殯鄭𤣥云適所殯謂兩楹之間自外來者正棺於兩楹之間尸亦夷之於此因殯焉殯必於兩楹之間者以其死不於室而自外來留之於中不忍遠也</hi>將溝焉<hi>孔氏曰氏猶言家謂公墓地為公氏言是公死之家宅也今按公氏當屬上句時方為昭公兆域故使役徒徃其所將溝而絶之</hi>禱于<lb/>
<pb n="2b"/>
焬公<hi>孔氏曰既毁其廟而得禱者葢就祧而禱之</hi>二年賊簡公<hi>不書義同昭七年單獻公</hi>
楚囊瓦伐呉<hi>陳氏曰傳見囊瓦書人</hi>師于豫章<hi>釋例上地名曰又柏舉之役呉人舍舟于淮汭而自豫章與楚師夾漢此皆在江北淮南蓋後徙在江南之豫章</hi>獲楚公子繁<hi>陳氏曰不書敗獲併見呉入郢</hi>三年鮮虞人敗晉師于平中<hi>陳氏曰不書敗義同哀元年今按鮮虞非晉屬不當與與國伐盟主同義凡夷狄敗中國不書惟荘十年特書之</hi>而請伐楚<lb/>
<hi>陳氏曰傳申言楚瓦之貪而失諸侯</hi>四年謀伐楚也<hi>陳氏曰傳明此㑹劉文公實為之非出伯國之意經所以書公及諸侯盟杜氏㑹盟異處非是</hi>康叔之兄也<hi>孔氏曰史記管蔡世家云武王同母兄弟十人母曰大姒文王正妃也其長子曰伯邑考次曰武王發次曰管叔鮮次曰周公旦次曰蔡叔度<pb n="3a"/>次曰曹叔振鐸次曰郕叔武次曰霍叔處次曰康叔封次曰聃季載如彼文則蔡叔周公弟也今以蔡叔為周公兄者以僖二十四年傳富辰言文之昭十六國蔡在魯上明以長幼為次賈逵等皆言蔡叔周公兄故杜從之馬遷言多辟繆故不用史記為説</hi>分之土田陪敦<hi>孔氏曰既封為大國地方五百里又分以土田更増彼寛厚為七百里也明堂位云封周公于曲阜地方七百里鄭𤣥云公之地方五百里加魯以四等之附庸方百里者二十四併五五二十五積四十九開方之得七百里周禮大司徒註云凡諸侯為牧正帥長及有徳者乃有附庸故言錫之也</hi>備物典䇿<hi>服䖍氏曰備物謂國君威儀之物若今繖扇之屬孔氏曰典䇿謂史官書䇿之典使依法書時事也</hi>因商奄之民<hi>孔氏曰昭九年傳云蒲姑商奄吾東土也此復云因商奄之民則商奄是東方之國近魯之地也昭元年傳云周有徐奄杜以彼奄與此商奄共為<pb n="3b"/>一國詩稱四國流言毛傳以四國為管蔡商奄則商奄各自為國則此奄是也商謂紂子禄父下云管蔡啟商是名禄父為商也今按傳以商奄對蒲姑言之故杜氏不用毛傳自以商奄為一國</hi>命以伯禽<hi>劉炫氏曰命以伯禽猶下命以康誥是伯禽為命書似書序穆王命君牙為周大司徒作君牙即以君牙為篇與此同也</hi>疆以周索<hi>孔氏曰王制云廣谷大川異制民生其間異俗修其教不易其俗齊其政不易其宜此民習商之政為日已乆還因其風俗開導以舊政也疆理上地以周法則三代經界法皆有異其異未盡聞也考工記器量銘曰時文思索鄭亦以索為法</hi>職官五正<hi>孔氏曰職官五正謂五官之長子孫耳曲禮云天子之五官曰司徒司馬司空司士司寇鄭𤣥云此殷時制也然則殷時五官居在唐地世為貴族以賜唐叔使主領之所以寵榮唐叔也</hi>唯不尚年也<hi>孔氏曰伯猶多者以叔年稚於伯仲處叔而得<pb n="4a"/>多明其長者無所得為不尚年故也</hi>以為已卿士<hi>孔氏曰周公圻内諸侯二卿治事是為周公圻内采邑之卿也</hi>藏在周府<hi>孔氏曰本/或為盟府</hi>乃長衛侯於盟<hi>釋例曰周之宗盟異姓為後故踐土之盟載書齊宋雖大降於鄭衛斥周而言指謂王官之宰臨盟者也其餘雜盟未必皆然踐土召陵二㑹皆蔡在衞上時國次也至盟乃正其髙下者敬共神明本其始也春秋㑹盟之先同姓者唯謂王官之宰臨盟時耳踐土則王子虎盟諸侯于王庭此盟則劉子在焉故二者先同姓其餘雜盟亦以國之大小為次襄二十七年宋之盟晉楚爭先若其皆先同姓則楚不得競也以此知餘盟不然今按㑹以班爵為先後次序猶循盟府之舊典也以國之小大弱强為序當時伯者之習氣也若参盟雜盟先後之次出自當時之意無一定也今蔡負屈奔晋本為復楚計也荀范軰不能恤蔡欲以長衛媚其歡心亦無聊之尤矣</hi>蔡侯吳<lb/>
<pb n="4b"/>
子唐侯伐楚<hi>陳氏曰唐侯不書説在宣十二年</hi>子常之卒奔<hi>陳氏曰傳見囊瓦書人</hi>楚子取其妹季芉畀我以出<hi>服䖍氏曰季芉許嫁而字畀我季芉弟也世族譜季芉與畀我二人皆平王女也</hi>以奔呉師<hi>服䖍氏曰驚却其衆使王得脱孔氏曰執而牽向呉師乃放之</hi>王奔鄖<hi>未出境同僖二/十八年衛侯</hi>以王奔隨<hi>孔氏曰土地名鄖江夏雲杜縣則是楚之西南隨義陽隨縣其國在楚之東也呉師猶尚在楚更東來奔隨國者葢為楚與隨有恩可保守也</hi>
周室何罪<hi>傳見呉子所以特書爵為其事與夷狄相敗不同雖齊桓召陵之役其辭令未嘗及此</hi>
吳人乃退<hi>隨人知呉必不能定楚</hi>五年王人殺子朝于楚<hi>陳氏曰殺王子朝不書義同子頹</hi>改步改玉<hi>孔氏曰王藻云君與尸行接武大夫繼武士中武鄭𤣥云尊者尚徐<pb n="5a"/>接武蹈半迹繼武迹相及中武迹間容迹是君臣步不同也玉藻又云公侯佩山𤣥玉大夫佩水蒼玉是君臣玉不同也</hi>以救楚<hi>傳見秦救/楚不書</hi>不能如辭<hi>孔氏曰敢為不敢如為不如古人之語然也僖二十二年傳云若愛重傷則如勿傷愛其二毛則如服焉經傳之文此類多矣</hi>六年為晉討<lb/>
鄭之伐胥靡也<hi>杜氏知匡歸晉者以非鄰國不能有其地</hi>往報夫人之幣<hi>孔氏曰聘禮者諸侯使卿聘鄰國之禮也執圭以致君命執璧以致享幣其於夫人則聘用璋享用琮聘君與夫人一使兼致之夫人不别使也傳言報夫人之幣則晉之夫人嘗有聘魯者矣禮夫人不别遣使則晉之夫人聘者亦為晉君來聘也經無其事蓋遣大夫來聘名氏不合見經故畧之也</hi>晉人兼享之<hi>孔氏曰桓子聘晉君懿子報夫人似共為一使若賓與介然故晉兼享之賤魯故不復兩為設禮傳言此者明經所以不<pb n="5b"/>各自立文兩書如晉也陳氏曰傳言經所以累書之</hi>負黍狐人闕外<hi>傳見諸侯侵叛皆不書</hi>
七年入于儀栗以叛<hi>陳氏曰不書例在昭二十六年</hi>陽虎居之以為政<lb/>
<hi>陳氏曰為昭公取地非侵地比杜説非是</hi>徵㑹于衛<hi>陳氏曰/鄭叛晉</hi>乃盟于𤨏<hi>陳氏曰衛叛晉</hi>八年中頰殪<hi>孔氏曰釋言云斃仆也孫炎云前覆曰仆然則仆是前覆偃是却倒顔高被擊而仆乃轉而仰且射子鉏猶死言其善射之功然</hi>乃止諸州<hi>陳氏曰宋叛晉</hi>齊國夏高<lb/>
張<hi>高張不書同襄元年荀偃</hi>衛人請執牛耳<hi>孔氏曰盟用牛耳卑者執之尊者涖之周禮戎右云盟則贊牛耳鄭𤣥謂尸盟者割牛耳取血助為之尸盟者執之襄二十七年傳曰諸侯盟小國固必有尸盟者是小國主備辦盟具宜執牛耳哀二十七年傳曰公㑹齊侯盟于蒙孟武伯問於高柴曰諸侯盟誰執牛<pb n="6a"/>耳季羔曰鄫衍之役呉公子姑曹發陽之役衛石魋武伯曰然則彘也鄫衍呉為盟主不知盟禮而自使其臣執之發陽宋魯衛三國衛為小蒙則齊魯二國魯為小皆是以小國執牛耳而尊者涖之今衛侯與晉大夫盟自以當為盟主宜涖牛耳故請晉大夫使執之</hi>及捥<hi>傳不言見血杜註甚矣言及捥者以大夫辱國君詳其事也</hi>成桓公<hi>陳氏曰成桓公不書專譏晉經故特書遂杜説非自晉厲以來王人多㑹伐者矣</hi>
禘于僖公<hi>傳見譏不在禘不書禘</hi>九年乃逐桐門右師<hi>陳氏曰傳言樂大心書奔義同高止</hi>用其竹刑<hi>孔氏曰下云棄其邪可也則鄧析不為私作刑書而殺蓋别有當死之罪駟歂不矜免之耳</hi>得用焉曰獲<hi>劉氏曰失得相對言得所以見失也若器必言得郜大鼎何以言取乎</hi>寢於其中而逃<hi>孔氏曰賈逵云葱靈衣車也有葱有靈説文云輜軿衣車也前後有<pb n="6b"/>蔽然則此車前後有蔽兩旁開葱可以觀望葱中竪木謂之靈今人猶呼葱木為靈子</hi>齊侯伐晉<lb/>
夷儀<hi>陳氏曰不書伐晉義同哀元年</hi>在中牟<hi>孔氏曰此中牟在晉竟内也漢書地理志云三家分晉河南之中牟魏分也杜言滎陽有中牟縣謂此河南之中牟也此言晉車在中牟哀五年趙鞅伐衛圍中牟論語佛肸為中牟宰當於河北别有中牟</hi>以五家免<hi>孔氏曰服䖍云是時齊克夷儀而有之故得優具徭役然夷儀故邢都也邢滅入衛後乃屬晉不必永為齊有當時暫得之耳</hi>與直葢<hi>孔氏曰説文軒曲輈也謂軒車有藩蔽也魚軒以魚皮為飾犀軒當以犀皮為飾也</hi>十年及齊平<hi>陳氏曰魯叛晉自齊五氏之役諸侯始伐盟主及齊平則魯從之矣傳并於明年鄭事發之</hi>亦如之<hi>陳氏曰平不書盟義同宋楚杜説非</hi>齊人來歸鄆讙龜隂之田<hi>葉氏曰夾谷之事榖梁家語與左氏<pb n="7a"/>畧同此非聖人所為好事者為之也方陽虎請師以伐我齊且不乘亂以求得志於魯何有一犂彌之言遽求劫我於倉卒乎左傳謂孔子以公退曰士兵之榖梁謂孔子歴階而上不盡一等而視歸乎齊侯此與太史公書曹沬事相類沬劫齊侯反其侵地學者固知非實今又緣沬事謂孔子求汶陽之田可乎</hi>侯犯以<lb/>
郈叛<hi>陳氏曰内叛但書圍義見昭十二年</hi>母弟辰暨仲佗石彄出奔陳<hi>傳重言母弟辰見地雖辰兄非公母弟故不得稱弟申明母弟例後年入蕭經書辰首惡而地序仲石下以貴賤序之</hi>十二年將墮三都<hi>釋例曰三都彊盛以奪三家之權陪臣執政下陵上替故仲由墮之而仲尼不禁也孔氏曰公羊傳曰孔子行乎季孫三月不違曰家無藏甲邑無百雉之城於是墮郈墮費左氏不言孔子之計當是仲由自立此謀傳稱費人襲魯而仲尼在焉是仲尼知其事謂墮之為是故不禁也</hi>樂<lb/>
<pb n="7b"/>
頎下伐之<hi>史記孔子世家云定公以孔子為中都宰一年四方皆則之由中都宰為司空由司空為大司冦十年㑹于夾谷時已為司冦矣十四年由大司寇攝行相事是此時仲尼為司冦</hi>公圍成弗<lb/>
克<hi>傳見墮三都仲由嘗建議於季氏其以為夫子之意者蓋春秋後學者臆度言之葉氏曰自陽虎叛季氏叔孫氏皆屈於家臣故南蒯以費叛侯犯以郈叛墮郈墮費二氏自為計而欲去其險爾夫何有於仲由此亦尊孔子而反卑之者也</hi>十三年使師伐晉<hi>陳氏曰再/不書伐晉</hi>以邯鄲叛<hi>外邑叛史不書</hi>趙鞅奔晉陽<hi>鞅以范中行氏見伐出奔而經書叛者時二家伐之圍之皆禀君命故晉人以叛告也觀荀躒言於晉侯可見</hi>請皆逐之<hi>三臣始祸而獨逐鞅不鈞故並逐之陳氏曰傳言經所以不獨罪鞅而書范中行氏以此見晉范荀亡而韓趙魏益大</hi>十四年太子奔宋<hi>張氏<pb n="8a"/>曰蒯聵欲殺南子安有此事且殺夫人蒯聵獨得全乎彼之所羞者以志入名惡也如殺其母為惡愈甚矣反不知可羞乎盖蒯聵聞野人之歌其心慙焉則以謂夫人夫人惡其斥己之淫啼而走言大子將殺余以誣之靈公惑於南子所言必聽從又蒯聵出奔宋宋南子家也蒯聵負殺南子之名而敢奔其母家此亦一證也今按傳記此事殊不近人情靈公惑於南子為之召宋朝逐公叔戎使蒯聵弑其母將安歸如蒯聵有無君之心則所謀必不止於此既蒯聵無今將之惡則又安敢謀害南子哉戲陽速之言蓋迎合夫人之意以免禍非事實也</hi>十五年鄭罕達敗宋師于老丘<hi>陳氏曰書伐不書敗例在文十一年</hi>不<lb/>
赴且不祔也<hi>定公未葬而夫人卒喪禮不成故不赴諸侯則有之苟為不祔則是無故黜君母於廟事必不然若曰不祔而徑遷廟則恐無此理亦與聲子言不祔者異二傳謂定姒者哀公妾母亦非定姒從<pb n="8b"/>夫謚而終定哀之世他無定夫人喪此為適母明矣</hi>不成喪也<hi>杜氏謂煩於喪禮不赴可也祔祭禮簡既不以速葬同月為煩豈以祔為煩乎</hi>
　　　哀公<lb/>
元年越不告敗也<hi>檇李之敗呉子光卒焉既以實來告則入越為父報讐宜無不告者傳不知筆削之法説在屬辭</hi>圍五鹿<hi>陳氏曰併入/下伐晉書</hi>取棘蒲<hi>魯不書諱伐盟主陳氏曰自五氏之役齊衛凡三伐晉於是始書重書之也</hi>二年三揖在下<hi>周禮司士云孤卿特揖大夫以其等旅揖士旁三揖鄭𤣥云特揖一一揖之旅衆也大夫爵同者衆揖之三揖者士有上中下鄭衆云卿大夫士皆君之所揖禮春秋傳所謂三揖在下</hi>乃立輒<hi>陳氏曰傳見立輒非靈公意</hi>使大子<lb/>
<pb n="9a"/>
絻<hi>孔氏曰禮不至喪所不括髪故以絻代之士喪禮註免之制未聞舊説以為如冠狀廣一寸喪服小記曰斬衰括髪以麻免以布此用麻布為之自項中而前交於額上郤繞紒也</hi>不設屬辟<hi>陸徳明氏曰禮記云夫子制於中都四寸之棺五寸之椁鄭康成註云此庶人之制也按禮上大夫棺八寸屬六寸下大夫棺六寸屬四寸無三寸棺制也棺用難朽之木桐木易壞故以為罰孔氏曰大棺之内有屬屬之内有椑椑親之之棺鄭𤣥云大夫無椑趙簡子云不設屬椑時僣也</hi>無入于兆<hi>周禮冡人云凡兵死者不入兆域</hi>
大命不敢請<hi>孔氏曰上言軍之士衆無令損傷此謂己之身命不敢私請</hi>四年公孫<lb/>
翩<hi>傳見公孫翩書盗</hi>鍇遂殺之<hi>以盗赴故殺翩不告</hi>㑹鮮虞納荀寅于柏<lb/>
人<hi>陳氏曰傳見諸侯多救荀范且為伐鮮虞起</hi>五年荀寅士吉射奔齊<hi>不書奔齊<pb n="9b"/>以書叛見義以齊衛伐晉為重陳氏曰傳見經不書晉荀寅士吉射自朝歌出奔齊與華向異</hi>公子陽<lb/>
生來奔<hi>陳氏曰陽生不書奔説在文十四年</hi>六年葬諸殳冒淳<hi>陳氏曰傳備載鮑牧朱毛見蔽罪於陳乞且言去高國所以弑荼</hi>七年不亦可乎<hi>孔氏曰王制云君十卿禄魯牢晉大夫過十故呉王自謂合得百牢</hi>則有常數矣<hi>周禮大行人云上公九牢侯伯七牢子男五牢</hi>
不過十二<hi>孔氏曰周禮掌客云王合諸侯而饗禮則具十有二牢鄭𤣥云饗諸侯而用王禮之數者以公侯伯子男盡在是兼享之莫敵用也以莫敵用故用王禮是天子之禮十二牢也</hi>有由然也<lb/>
<hi>傳見呉不以諸侯相接故書法與楚異</hi>季康子欲伐邾<hi>陳氏曰傳言伐邾雖書實季氏意</hi>
夏盟於鄫衍<hi>説見襄五年</hi>使為司城以聴政<hi>傳見曹亦有司城司城非宋官<pb n="10a"/>然則孟子言孔子主司城貞子為陳侯周臣亦陳之司城耳當時列國官制㳂革今不可考</hi>八年遂<lb/>
滅曹<hi>不書滅鄭方救曹以入告同姓</hi>殺之<hi>不書殺之異沈子嘉史為同姓故諱之也</hi>問於叔<lb/>
孫輒<hi>孔氏曰定十二年叔孫輒與公山不狃帥費人以襲魯兵敗奔齊於後自齊奔呉呉子今問之</hi>死<lb/>
之可也<hi>孔氏曰既臣之後則身是新君之臣性命非復已有故不復得為舊君死節也若未有臣服則舊君之恩未絶故可還奔舊君之命死其難也言奔命則有命乃奔之若命不及亦不當還</hi>若使子<lb/>
率<hi>孔氏曰率謂在君前引道率領先行故云子辭王將使我以其知魯道者唯此二人故也</hi>取讙及<lb/>
闡<hi>程氏曰經書以邾子益來呉伐我齊人取讙及闡又書歸邾子益于邾齊人歸讙及闡比事昭然左氏乃以季康子妻妹之事當之此與齊桓蔡姬事相類今按杜氏見經不言伐與傳違用公羊賂齊之説言魯與之<pb n="10b"/>邑若然何不即歸邾子既與之邑又歸邾子齊人乃以二邑歸之不近人情</hi>奉太子革以為<lb/>
政<hi>陳氏曰傳釋邾益以自奔為文不得與曹羈同據曹羈當書呉伐邾</hi>及齊平<hi>陳氏曰再平不書</hi>
齊閭丘明來涖盟<hi>交涖不書皆非卿</hi>九年遇水適火<hi>服䖍氏曰兆南行適火卜法横者為土立者為木邪向經者為金背經者為火因兆而細曲者為水</hi>十年故遂奔齊<lb/>
<hi>再奔不書</hi>師于鄎<hi>陳氏曰傳見呉子稱國邾郯不書義同城濮杜説非</hi>呉延州來季子<lb/>
救陳<hi>季札不書君臣同辭</hi>乃還<hi>孔氏曰襄昭之傳稱延州來季子者皆是季札也孫毓以為季子食邑於州來世稱延州來季子猶趙氏世稱趙孟知氏世稱知伯延州來季子或是札之子與孫也</hi>十一<lb/>
年可無殤也<hi>孔氏曰喪服大功章云子女子子之長殤中殤傳曰何以大功未成人也年十九至<pb n="11a"/>十六為長殤十五至十二為中殤十一至八嵗為下殤不滿八嵗以下皆為無服之殤其於服長殤中殤降成人一等下殤降二等此汪錡蓋長殤也時人疑其當降服又葬殤之禮亦異成人檀弓云周人以殷人之棺椁葬長殤以夏后氏之堲周葬中殤下殤以有虞氏之瓦棺葬無服之殤</hi>歌虞殯<hi>孔氏曰禮殯而葬反日中而虞盖以啟殯將虞之歌謂之虞殯</hi>東郭書<hi>四子不書例/在宣二年</hi>衛賜進<hi>孔氏曰子貢衛人故稱衛賜</hi>齊至無日矣<hi>陳氏曰終上文/吳將伐齊傳</hi>召之乃歸<hi>孔子世家云季康子使公華公賓公林以幣迎孔子孔子歸</hi>欲以田賦<hi>孔氏曰賈逵以為欲令一井之間出一丘之税并别出馬一疋牛三頭若其如此則一丘之内有一十六井其出馬牛乃多於常一十六倍且直云用田賦何知使井為丘也杜以舊制丘賦之法田之所収及家内資財并共一馬三牛今欲制其田及家資各<pb n="11b"/>為一賦計一丘民之家資令出一馬三牛又田之所収更出一馬三牛是為所出倍於常也舊田與家資同賦今欲别賦其田故言欲以田賦也</hi>十二年故不書姓<hi>釋例曰為昭公加諱不復繫呉改其姓號論語謂之呉孟子蓋時人常言非經傳正文也孔氏曰坊記云魯春秋去夫人之姓曰呉其死曰孟子卒是舊史書為孟子卒及仲尼修春秋因而不改去夫人之姓曰呉春秋無此文坊記云然者禮夫人初至必書于䇿若娶齊女則云夫人姜氏至自齊此孟子初至主時亦當書曰夫人姬氏至自呉同姓不得稱姬舊史初書蓋直云夫人至自呉是去夫人之姓直書曰呉而已仲尼修春秋以犯禮明著全去其文故今經無其事</hi>
放絰而拜<hi>孔氏曰劉炫云按十六年仲尼卒哀公誄之子貢譏云生不能用又世家及諸書無云仲尼仕於哀公杜焉得云孔子始老乎今知不然者以上十一年傳稱仲尼在衛魯人以幣召之是召之而來當<pb n="12a"/>以任用故冉有云子為國老待子而行後乃致事喪服齊衰三月章曰為舊君君之母妻傳曰為舊君者孰謂也仕焉而已者也何以齊衰三月言與民同也君之母妻則小君也鄭𤣥云仕焉而已者謂老苦有廢疾而致仕者也為小君服者恩深於民也是其服與民同不服臣為小君之服故與常弔也禮齊衰之喪始死而絻孔子以季氏當為臣服小君之禮故以小君禮往弔大夫之弔服弁絰鄭𤣥云弁絰者如爵弁而加環絰曲禮云凡非弔喪非見國君無不答拜者鄭𤣥云喪賓不答拜不自賓客也禮弔無拜法而此言孔子放絰而拜者記言喪賓不答拜謂喪主既拜賓賓不答拜耳其初見主人或弔者先拜據此傳文必有拜法記無其事記不具耳</hi>宋皇瑗盟<hi>陳氏曰/杜説非</hi>司厯過也<hi>説在襄二十七年</hi>十三年單平<lb/>
公<hi>陳氏曰單平公不書不忍書也杜説非</hi>獲大子友<hi>陳氏曰呉越相獲雖大子不書</hi>辛丑<lb/>
<pb n="12b"/>
盟<hi>説見襄五年</hi>季辛而畢<hi>孔氏曰周之十月非祭上帝先公之時且祭禮終朝而畢無上辛盡於季辛之事景伯以呉信鬼故虛言以恐呉耳</hi>十四年西狩於大野<hi>傳見不言地</hi>獲<lb/>
麟<hi>孔氏曰家語説此事云叔孫氏之車士曰子鉏商王肅云車士將車者也子姓鉏商名今傳無士字服䖍云車車士微者也子姓鉏商名</hi>
　<lb/>
　<lb/>
　<lb/>
　春秋左氏傳補註卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋左氏傳補註卷五</head>
    <p>
<pb n="1a"/>
欽定四庫全書<lb/>
　春秋左氏傳補註卷五　　　元　趙汸　撰<lb/>
　　宣公<lb/>
元年尊夫人也<hi>公羊傳曰遂何以不稱公子一事而再見者卒名也今按此魯史成法成十四年僑如襄二十七年叔孫豹同陳氏曰傳言逆稱女以君為尊至稱夫人以夫人為尊成十四年傳曰稱族尊君命舍族尊夫人妄加之也傳無以公子為族之義</hi>以定公位<hi>簒立者請㑹于大國以免於討且假外援臨制其民人杜氏謂當時事情有此非謂當然</hi>皆取賂而還<hi>孔氏曰按此言㑹諸侯于扈文承宋人之弑昭公下知非十七年㑹于扈既取宋賂又取齊賂而稱皆必為十七年十五年二扈之盟者按十<pb n="1b"/>七年㑹于扈全無為魯討齊之事但宋弑昭公其罪既大故先言之為魯討齊其失小故後言之傳言皆者皆齊宋也</hi>陳靈公受盟于晉<hi>陳氏曰傳言晉楚爭諸侯猶莫適與且著文十年息㑹不書宋陳鄭之實</hi>救陳宋<hi>孔氏曰陳在宋南是先侵陳去陳乃侵宋也蓋陳既被侵方始告晉晉人起師救陳楚又移師侵宋晉師比至於鄭楚師既已去矣故諸國㑹于棐林同共伐鄭棐林鄭地明晉始至鄭不得與楚相遇故竟無戰事言救陳宋者皆是致其意耳</hi>楚蒍賈救鄭<hi>凡楚救不悉書陳氏云楚救必不能而後書詳見屬辭</hi>二年獲樂吕<hi>凡獲非卿/史不書</hi>既合而來奔<hi>敗者奔雖接我史不書</hi>晉趙盾救焦<hi>陳氏曰傳見趙盾書人杜氏曰鄭受楚命伐宋大敗宋師獲其二卿此晉之不競也晉趙盾為政而畏越椒之盛託辭班師失宋之心孤諸侯之望所以稱人</hi>遂自隂地及<lb/>
<pb n="2a"/>
諸侯之師侵鄭<hi>陳氏曰經自此三年不書晉師今按三國大夫傳失其名氏孔氏謂實微者非也</hi>桃園<hi>孔氏曰晉語云趙衰趙夙之弟世族譜盾是衰子穿是夙孫是穿為盾從父昆弟之子也世本夙為衰祖穿為夙之曾孫世本傳寫多誤其本未必然也</hi>趙盾弑其君<hi>傳於趙盾崔杼弑君見齊晉史臣以直筆為官守與魯史諱内惡不同曰弑其君乃録外之辭榖梁云弑公是矣</hi>非子而誰<lb/>
<hi>胡氏曰亡不越竟反不討賊是盾偽出而實與聞乎故也</hi>越竟乃免<hi>劉氏曰使盾遂去晉國雖未越竟不能討賊非其責也今盾還為大夫雖已越竟苟不能討則罪矣哀八年公山不狃曰君子違不適讎國未臣而有伐之奔命焉死之可也安在越竟乃君臣之義絶乎吾以謂此非仲尼之言葉氏曰弑君大惡也有為有不為爾使與乎弑雖在四海之外無所逃使不與聞雖在朝如晏子誰能責之今按董狐責趙盾之辭惟榖<pb n="2b"/>梁傳所錄兼該禮法可正左氏之謬孔子曰以下乃盾子孫託聖人之言為其祖分惡至榖梁時猶有謂盾為忠臣者流俗相蒙有自來矣又見四年</hi>于周而立之<hi>於此見盾與穿志同逆新君不使他人而使穿欲免穿於討也</hi>晉於是有公族餘子公行<hi>孔氏曰公族之官掌教公之子弟餘子屬餘子之官則適子屬公族之官也孔晁註國語云公族大夫掌公族及卿大夫子弟之官是卿之適子屬公族也晉語云欒伯請公族悼公曰膏梁之性難正也故使惇恵者教之文敏者道之果敢者諗之鎮靖者修之是公族主教誨也下庶子為妾子知餘子則是適子之母弟言亦為餘子則知餘子之官亦治餘子之政令主教卿大夫適妻之次子也又云庶子為公行掌率公之戎車則公行不教庶子然則卿大夫之妾子亦是餘子之官教之矣周禮無此三官之名夏官冇諸子春官有巾車掌事與公族公行同無與餘子同者天子諸侯<pb n="3a"/>禮異耳</hi>趙盾為旄車之族<hi>孔氏曰旄車之族即公行也車皆建旄謂之旄車之族詩云建旐設旄是公車必建旄也周禮主車之官謂之巾車巾者衣也主衣飾之車謂之巾車此掌建旄之車謂之旄車之族</hi>三年皆非禮也<hi>王制喪三年不祭唯祭天地社稷為越紼而行事此天子之禮也魯郊本非禮於是天王崩未𦵏而魯之郊牛傷改卜牛又死乃不郊魯之君臣葢有不安於其心者矣為左氏學者乃議其不郊為非禮豈知禮哉</hi>晉侯伐鄭及郔<hi>陳氏曰晉君將一不書</hi>未可問<lb/>
也<hi>陳氏曰傳言晉衰楚窺周室</hi>朝于楚<hi>孔氏曰諸侯太子攝行父事稱朝此公子士非太子亦稱朝者傳通言之其實合稱聘耳</hi>四年權不足也<hi>既云懼而從之是與謀也當從榖梁志同書重為義權不足乃俚俗之言非所以釋經</hi>稱臣臣之罪也<hi>君雖無道豈臣子所當較臣既弑君<pb n="3b"/>亦豈有無罪者傳謬至此凡弑君或書賊主名或不書主名皆從赴告傳不知策書從赴之法而妄為之辭故陳氏以凡例為後人依倣</hi>著於丁寧<hi>孔氏曰車上不得置簨簴以縣鼓故為作跗若殷之楹鼔也晉語云伐備鍾鼓戰以淳于丁寜丁寧即是鉦也鄭𤣥云鉦形如小鍾軍行鳴之以為鼔節</hi>遂滅若敖<lb/>
氏<hi>陳氏曰討亂雖殺命大夫不書</hi>鄭未服也<hi>陳氏曰經自此四年復不書楚子</hi>五年書<lb/>
過也<hi>知告廟未通復發此義豈他公之行舉無過者陳氏亦不知書至有筆削故取之</hi>卿自逆<lb/>
也<hi>陳氏曰傳釋書法與紀裂繻異因以見荘二十七年莒慶今按内女適諸侯諸侯遣人來逆則稱逆女非親迎故從内為稱其諸侯與大夫雖尊卑不同親迎皆當稱字以明齊也杜説非</hi>反馬也<hi>何休膏肓據士昏禮無反馬以難左氏鄭𤣥箴之曰冠義云無大夫冠禮而有其昏禮則昏禮者天子諸侯大夫皆異也<pb n="4a"/>士昏禮云主人爵弁纁裳緇衣乘墨車從車二乘婦車亦如之此婦車出於夫家則士妻始嫁乘夫家之車也詩鵲巢云之子于歸百兩將之将送也國君之禮夫人始嫁自乘其家之車也則天子諸侯嫁女留其乘車可知也髙固大夫也來反馬則大夫亦留其車也留車妻之道也反馬婿之義也孔氏曰禮送女適於夫氏留其所送之馬謙不敢自安於夫若被出棄則將乘之以歸故留之也至三月廟見夫婦之情既固則夫家遣使反其所留之馬以示與之偕老不復歸也杜言三月廟見謂無舅姑者士昏婦至其夕成昏質明贊見婦於舅姑若舅姑既沒則婦入三月乃奠菜又記曰婦入三月然後祭行鄭𤣥云謂助祭也是舅姑沒者以三月而祭因以三月為反馬之節舅姑存者亦當以三月反馬也士昏又稱若不親迎則入三月然後壻見於妻之父母此髙固親迎則不須更見故譏其親反馬也</hi>楚子伐鄭<hi>陳氏曰傳見楚子書人</hi>晉荀林父<lb/>
<pb n="4b"/>
<hi>陳氏曰晉卿將再不書</hi>六年将可殪也<hi>劉炫氏曰尚書泰誓云商罪貫盈言紂之為惡如物在繩索之貫不得為習也</hi>楚人伐鄭<hi>陳氏曰併/入八年書</hi>取成而還<hi>楚比年伐鄭惟此年傳記取成而還故杜氏以厲之役在此傳蓋有闕</hi>七年不與謀曰㑹<hi>經書内師及伐者二皆㣲者不稱将桓十年伐邾傳曰宋志也自餘君大夫以師出皆稱㑹如桓伐鄭納突哀挾呉伐齊豈皆不與謀者杜氏不復深考惟徇傳為説非也劉氏曰諸侯相率而討罪伐畔則是與謀已焉有連兵合衆人君親將而曰不與謀者哉</hi>以謀不睦<hi>王臣涖盟/史不書</hi>諱之也<hi>説者多以沙隨平丘不諱駁此傳為妄今知非妄者宣公恃齊而不事晉於是見止而以賂免其恥在内史故諱之沙隨平丘晉雖有辭然成公以國難後期昭公政在强家非所諱也</hi>八年白狄及晉平<hi>陳氏曰義見十一年㑹欑函傳</hi>
<pb n="5a"/>
滅之<hi>孔氏曰舒蓼二國名者蓋轉寫誤當云一國名按釋例土地名有舒羣舒舒蓼舒庸舒鳩以為五名則與文五年滅蓼同蓋蓼滅後更復故楚今更滅之劉炫以杜為二國而規之非也今按經傳記舒庸舒鳩皆冠以舒故釋例知此舒蓼亦是其類孔氏謂註言二國為轉寫誤已得之文五年傳記楚子爕滅蓼不冠以舒者别自是蓼國杜氏據臧文仲之言謂蓼與六皆臯陶之後亦如文十六年滅庸與舒庸無與也孔氏併合文五年所滅之蓼與此年舒蓼為一則又誤矣</hi>楚子疆之<hi>陳氏曰傳見楚子再書人</hi>盟呉越<lb/>
而還<hi>孔氏曰譜云吳姬姓周大王之子大伯仲雍之後大伯無子而卒仲雍嗣之武王克殷封其曽孫周章於呉為呉子又别封章弟虞仲於虞十二世而晉滅虞虞滅而呉始大至壽夢而稱王壽夢元年魯成公之六年也越姒姓其先夏后少康之庶子也封於㑹稽後二十餘世允常句踐立為越王越王元年魯定公之十<pb n="5b"/>四年也外傳曰芊姓歸越是越本楚之别封或非夏后之後也</hi>始用葛茀<hi>孔氏曰茀字禮或作紼或作綍繩之别名也周禮遂人大喪薦六紼天子用六也喪大記君葬用四紼大夫士葬用二紼是紼者所以引柩也於殯則已有之繫於輴車以備火災冇災則引柩以避火及葬則用之以下柩也</hi>避不懷也<lb/>
<hi>孔氏曰曲禮云凡卜筮日旬之外曰遠某日旬之内曰近某日喪事先遠日吉事先近日鄭𤣥云喪事葬與練祥也吉事祭祀冠娶之屬也然則先近日先卜上旬不吉卜次旬又不吉卜下旬喪事則先卜下旬卜葬先卜遠日避不思念其親似欲汲汲早葬之也今若冐雨而葬亦是不思其親欲得早葬故舉卜葬先逺日以證為雨而止禮也王制云庶人葬不為雨止者鄭𤣥云雖雨猶葬禮儀少也</hi>九年王使來徵聘<lb/>
<hi>陳氏曰傳言所以自文公至今再書聘今按微者雖王使不書説見隱五年</hi>厚賄之<hi>陳氏曰傳言周<pb n="6a"/>衰</hi>言易也<hi>傳釋不言滅説見/襄十三年昭四年</hi>以諸侯之師伐陳<hi>無将帥故書法與牡丘救徐不同事與襄元年韓厥異者在㑹諸侯皆以師屬林父伐陳而次于扈以待之故晉侯卒于扈而師還孔氏曰僖二十八年城濮宋齊秦以師屬晉而經書其師此全不書者彼雖公卿不行仍有大夫帥之將卑師衆故稱師耳此則全無將帥以兵付晉并入晉軍林父獨自帥之故唯書林父伐陳也今按城濮之戰唯宋公不自將耳齊國歸父無為不親兵時經未書大夫将雖将尊師衆但書師為左氏學者不知此義故謂稱師為將卑師衆也秦小子憗自合書人彼有筆削之旨此但史法亦不可併論也</hi>公弗禁<hi>陳氏曰傳言殺所以稱國</hi>其洩冶之謂乎<hi>陳洙氏曰此非聖人之言孔子稱三仁曰比干諌而死反罪洩冶乎今按傳以稱國殺大夫為有罪故雖無罪見殺者亦必求其罪以實之杜氏見宋曹殺大夫冇不名者遂<pb n="6b"/>以書名為貶非但不知經旨亦未究史法</hi>鄭伯敗楚師于柳棼<hi>陳氏曰凡伐之為所敗但書伐不書敗譏不在敗之者他倣此</hi>十年非其罪也<hi>陳氏曰傳釋杼罪不在奔公榖諸家皆以氏為世卿惟左氏無此義於崔杼信矣</hi>且告以族不以名<hi>自此至崔杼弑君凡五十一年惠公之世杼應尚幼成十七年傳言齊侯使崔杼為大夫明前此未仕故此年傳説者不取今以告以族之説推之蓋崔氏出自丁公杼之祖若父必有嘗為卿者至杼雖未為卿其寵已足以偪髙國此髙國之所惡也故因惠公卒舉族出之杼未為卿故不書名實卿族也故來告書其族如尹氏非王卿士於法不合書其立王子朝亦由世是卿族故史不得不書春秋辭從主人而世卿之失自見公羊譏世卿之説不為無所出也</hi>不<lb/>
然則否<hi>玉帛之使但謂告命相通不必言聘蔡與魯未嘗交聘而書其大夫出奔可見矣諸侯赴告之<pb n="7a"/>法如後世郡國文移合闗通者須有常凖左氏惟據近事言之故未盡</hi>二子奔楚<hi>陳氏曰不書奔以納為義</hi>晉士㑹救鄭<hi>陳氏曰救不書例/在僖六年後倣此</hi>逐其族<hi>此亦卿族而經不書異崔氏者事與討亂同</hi>謚之曰靈<hi>傳見經不書葬由不成喪後見成十八年晉厲襄二十八年齊荘陳氏佚賊猶循二傳之失</hi>十一年陳鄭服也<hi>陳氏曰傳見息㑹不書至辰陵然後書</hi>
令尹蒍艾獵城沂<hi>孔氏曰此年云令尹蒍艾獵明年云令尹孫叔敖明一人也世本艾獵為叔敖之兄世本多誤本不必然</hi>况寡徳乎<hi>陳氏曰傳見晉不在諸侯而從事夷狄楚於是主盟</hi>將<lb/>
討於少西氏<hi>傳見經先書討賊然後書入陳</hi>以諸侯討而戮之<hi>孔氏曰經無諸侯而云以諸侯討之諸侯皆慶者時有楚之屬國從行也十二年邲之戰經不書唐而傳云唐侯為左拒昭十<pb n="7b"/>七年長岸之戰經不書隨而傳言使隨人守舟明此時亦有諸侯但為楚私屬不以告爾今按謂楚不告非人情凡諸侯以兵屬夷狄不序説見僖二十八年</hi>書有禮也<hi>陳氏曰傳釋楚入未有書爵者於是特書爵</hi>鄭伯逃歸<hi>非好㑹不告不/入例陳説誤</hi>十二年不泯其社稷<hi>孔氏曰鄭桓公是周厲王之子宣王母弟又宣王封之故僖二十四年及此皆厲宣並言之桓公始封西鄭武公始居東鄭鄭二公是始封之賢君</hi>夷於九縣<hi>孔氏曰楚滅諸國見於傳者哀十七年言文王縣申息荘六年稱楚文王縣申息荘六年稱楚滅鄧十八年稱武王克權僖五年滅弦十二年滅黄二十六年滅夔文四年滅江五年滅六乂滅蓼十六年滅庸几十一國見於傳言九縣者申息定是其二餘不知所謂蘇氏沈氏以權是小國庸先屬楚自外為九也僖二十八年傳曰漢陽諸姬楚實盡之滅國多矣</hi>何必楚<hi>晉人釋楚而甘<pb n="8a"/>心於羣狄以此</hi>以啟山林<hi>楚世家云熊咢卒子熊儀立是為若敖若敖卒子霄敖立霄敖卒子熊煦立是為蚡冐蚡冐卒弟熊達是為楚武王孔氏曰按杜註文十六年傳蚡冐楚武王父不從史記也以荆竹織門謂之篳門則篳路亦以荆竹編車故謂篳路為柴車方言云楚謂凡人貧衣破醜敝為藍縷服䖍云言其縷破藍藍然</hi>鄭不可從<hi>傳記士㑹欒書之言見晉大夫自知非楚敵故以不戰喪師</hi>上軍未<lb/>
動<hi>據傳上軍雖未動下言殿其卒而退是亦未嘗出陳也杜以上軍未動得書戰則言戰為虛文矣蓋晉人耻以未陳見敗告諸侯因下軍從荀首獲連尹襄老囚公子榖臣故以戰告也</hi>唐惠侯<hi>陳氏曰唐乆屬楚不復見於諸夏故定四年蔡以唐侯伐楚不書明年楚滅唐亦不書</hi>楚重至於邲<hi>孔氏曰輜重載物之車也説文云輜一云軿前後蔽也蔽前後以載物謂之輜車人挽以行謂之輦輜重輦一物也</hi>鄭<lb/>
<pb n="8b"/>
殺僕叔及子服<hi>陳氏曰討亂雖公子不書</hi>桓子請死<hi>孔氏曰檀弓云謀人之軍師敗則死之謀人之邦邑危則亡之今桓子将軍師敗故請死</hi>遂圍蕭<hi>陳氏曰傳見滅不書圍他倣此</hi>河<lb/>
魚腹疾奈何<hi>孔氏曰叔展言必須入水故以水厄告之云如河中之魚乆在水内則生腹疾無此二物其奈濕何</hi>衛孔達<hi>陳氏曰傳見三/國之大夫書人</hi>同盟于清丘<hi>孔氏曰按傳先軫或稱原軫此蓋先軫之後也上文稱為彘子服䖍以為食采於彘今復稱原原其上世所食也於時趙氏有原同蓋分原邑而共食之也</hi>不實其言也<hi>晉景公初年楚方得志於中國入陳圍鄭敗晉師于邲滅蕭矣晉於是時乃以先縠合諸侯大夫于清丘而稱同盟則豈足以敵楚乎故皆奪其恒稱明年宋人及楚人平則經旨可見矣傳於此特發筆削之旨而惟以不實其言釋之舉其小節而遺其大體故義有不通也</hi>十<lb/>
<pb n="9a"/>
三年唯宋可以免焉<hi>劉氏曰清丘之盟左氏以謂不實其言又曰唯宋可以免自相伐矣今按清丘三國大夫稱人譏在晉也傳不知此義而以不實其言均責三國故復為宋解之</hi>十四年<lb/>
敢告<hi>陳氏曰傳言所以書國討</hi>復室其子<hi>孔氏曰釋詁以平為成則成亦平也</hi>無假道<lb/>
于宋<hi>楚子忿晉伐鄭欲伐宋而無名故不假道以起怨其聘于晉非為好也以怠晉之救宋而已</hi>乃<lb/>
殺之<hi>非卿雖殺行人史不書</hi>屨及於窒皇<hi>孔氏曰荘十九年鬻拳葬於絰皇註云經皇冢前闕經傳通謂兩觀為闕者以其在門兩旁而中央闕然為道雖則小門亦如此爾故杜於寝門冢門皆以闕言之此作窒彼作絰字異音同未知孰是其名為窒皇及市名蒲胥其義皆未聞</hi>十五年死又<lb/>
何求<hi>傳見古人臨難不二由其察理素精葉正則曰古者審乎性命而定乎吉凶忠信敬義之目後世之<pb n="9b"/>所誦説而不能明者也而古人飾之於一事一事之曲折而數徳者必間見焉皆可以指言而名舉也故左氏録之</hi>宋及楚平<hi>平至是始書/説見後傳</hi>爾無我虞<hi>凡書平則不書盟兵交怨結以平為重陳氏猶不書盟與隱七年例自相違</hi>荀林父<hi>陳氏曰傳見/荀林父書師</hi>及毛伯衛<hi>孔氏曰捷札一人而札在子上故杜疑經文倒札字也陳氏曰不書王孫蘇義同僖十九年邾子因見毛召不書名</hi>
秦桓公<hi>陳氏曰傳見秦伯書人</hi>榖出不過藉<hi>孔氏曰既譏其税畝言非禮乃舉正禮言榖出不過藉則知所税畝者是藉外更税故杜以為十一外更取十一且以哀公之言驗之知十二而税自此始也</hi>幸之也<hi>蝝未成螽故不為災杜註未失説者議之過矣本為一嵗再生記異文偶與下饑相連傳通饑釋之以為幸之也註又以為喜而書之陋益甚矣</hi>十六年晉士㑹<hi>陳氏曰傳見士㑹書<pb n="10a"/>人</hi>晉侯請于王<hi>傳見列國之卿/猶有請命者</hi>且為大傅<hi>孔氏曰天子大傅三公之官也諸侯大傅孤卿之官也周禮典命云公之孤四命鄭衆云九命上公得置孤卿一人春秋晉為伯主侯亦置孤卿文六年有大傅陽子大師賈佗則晉當置二孤</hi>天火曰災<hi>孔氏曰聖人重天變故異其名春秋書災多矣唯此言火耳程氏曰天火未嘗不假人火以為災凡人火皆天所為也唯雷火災物者間冇之而不可以常理論左氏分火為人災為天未當</hi>以修晉國之法<hi>陳氏曰終前年殺毛召傳</hi>十<lb/>
七年郤獻子為政<hi>陳氏曰傳言三郤所以見殺</hi>皆母弟也<hi>劉炫氏曰再言凡者前凡據適妻子為文後凡嫌妾子為君母弟不得稱弟故更言凡也釋例曰母弟公在雖俱稱公子其兄為君則特稱弟殊而異之也母弟之見於經者二十而傳之所發六條而已凡稱弟皆母弟此策書之通例也庶弟<pb n="10b"/>不得稱弟而母弟得稱公子故傳之所發隨而釋之諸稱弟者不言皆必稱弟也孔氏曰公之母弟見經者鄭叚魯公子友衛叔武實母弟而不稱弟陳公子招昭元年稱公子八年稱弟今按太子之母弟謂適子也適子之生禮文雖降於世子而視庶子則有加矣故世子為君則適子得稱弟皆周制也庶子為君而母弟亦稱弟者時君以同母故優其禮秩使異於他庶子故史亦稱弟此禮之變也魯公子友與齊年鄭語異稱者任使之際内外異辭也衛叔武攝君稱子使非攝君則當稱字同蔡叔於文不可稱某君之弟也鄭叚有筆削不可同論先儒多駁此例者考之弗詳爾</hi>十八年盟于繪<hi>陳氏曰特相盟雖伯者亦不書且見晉衰</hi>
三踊而出<hi>孔氏曰聘禮若聘君薨于後歸執圭復命于殯升自西階不升堂子即位不哭辨復命如聘子臣皆哭與介入北面哭出袒括髪入門右即位踊今身将出奔不得親自復命故立介於位介當南面歸<pb n="11a"/>父於介前北面執圭復命既復命之後北面哭乃退括髪訖前即位北面哭三踊而出也</hi>善之也<hi>大夫還不書此為遂出奔言故不稱族者因上文如晉傳善之杜非常皆非是與昭十二年公子憗異者大夫從公行不書則不得言還也</hi>
　　成公<lb/>
元年劉康公徼戎<hi>陳氏曰傳見言王師不斥劉子</hi>二年取龍<hi>傳見外取邑雖取諸我不書經書伐書取與但書取不同陳氏龍人致冦自違其例</hi>辭請曲縣<hi>鄭氏曰樂縣謂鍾磬之屬縣於筍虡者軒縣去南面辟王也王肅云軒縣開一面故謂之曲縣</hi>許之<hi>周禮巾車掌王之五路天子諸侯皆有樊纓之飾鄭氏曰樊讀如鞶帶之鞶謂今馬大帶也纓今馬鞅也玉路金路象路其樊及纓皆以五采<pb n="11b"/>罽飾之孔氏曰繁即鞶也字之異耳巾車孤卿大夫士皆無樊纓是繁纓為馬之飾皆諸侯之服也按儀禮既夕士薦馬纓三就為送葬設盛服爾又諸侯之卿有受革輅木輅之賜皆有繁纓特賜乃有皆非正法所有也</hi>
皆主郤獻子<hi>陳氏曰傳見内外乞師皆不書見僖二十六年特書之杜氏不知此義今按外相乞師不告不入例</hi>欒書將下軍<hi>孔氏曰宣十二年邲之戰傳稱荀林父將中軍先縠佐之士㑹将上軍郤克佐之趙朔将下軍欒書佐之十三年晉殺先縠當是士㑹佐中軍郤克將上軍不知誰代郤克佐上軍疑是荀首為之十六年士㑹將中軍是林父卒矣當是郤克佐中軍疑是荀首将上軍荀庚佐之十七年士㑹請老郤克将中軍當是苟首佐中軍苟庚将上軍所以知者此年傳稱楚屈巫對荘王云知罃之父中行伯之季弟也新佐中軍則荀首於荘王之世已佐中軍明士㑹老後郤克遷而荀首代也首於邲戰尚為大夫不應<pb n="12a"/>宣之末年得佐中軍故疑先縠死後代郤克佐上軍也明年荀庚來聘傳稱中行伯之於晉也其位在三則此時荀庚将上軍矣林父卒來已乆不應始用荀庚故疑林父卒後荀庚即佐上軍士㑹老後荀庚轉将上軍故杜以為士爕代荀庚也邲戰以來趙朔無代今欒書将下軍則趙朔卒矣故知欒書代趙朔不知此時誰代欒書佐下軍也</hi>未絶鼓音<hi>孔氏曰周禮大僕軍旅田役贊王鼔上云齊侯親鼔則天子諸侯自將兵者亦親執旗鼓以令衆</hi>右援枹而鼓<hi>枹擊鼓/杖也</hi>奉觴加璧以進<hi>孔氏曰襄二十五年鄭入陳傳曰陳侯免擁社子展執縶而見再拜稽首承飲而進見古者有此禮見司馬法</hi>五伯<lb/>
之霸也<hi>孔氏曰鄭語云祝融能昭顯天地之光明其後八姓昆吾為夏伯矣大彭豕韋為商伯論語云管仲相桓公伯諸侯昭九年傳曰文之伯也豈能改物是三代有五伯矣伯者長也言為諸侯之長也鄭云天<pb n="12b"/>子衰諸侯興故曰霸霸把也言把持王者之政教故其字或作伯或作霸也今按傳以五伯對四王則通三代伯者言之是也宋襄秦穆不成伯楚荘吞噬中國豈有所謂勤而撫之以役王命之事</hi>而復於寡<lb/>
君<hi>孔氏曰禮承玉帛之物名為繅藉藉是承薦之言故為薦也言無物則空口以為報少有所得則與口為藉故曰籍口</hi>敢不唯命是聽<hi>陳氏曰傳言鞌之戰晉師無名以怒出師以貪成之</hi>禽鄭<lb/>
自師逆公<hi>陳氏曰傳言四卿要公勞師故不書上鄍之㑹杜云史闕非</hi>皆受一命之<lb/>
服<hi>孔氏曰此三帥皆卿也本國三命故魯賜以三命之服司馬司空輿師候正亞旅皆大夫本國一命故皆受一命之服周禮大夫再命此司馬司空皆一命者春秋之時其事已異於周禮故大夫一命又曰司馬司空本是卿官之名但晉之諸卿皆以三軍将佐為號其司馬司空皆為大夫之官輿師至於亞旅本是大夫官名<pb n="13a"/>軍行有此大夫從者司馬主甲兵司空主營壘輿師主兵車候正主斥候亞旅次於卿是衆大夫也無專職掌散供軍事故後言之</hi>何勞錮焉<hi>陳氏曰傳因陽橋之役備載巫臣事</hi>故楚令尹子重<lb/>
<hi>陳氏曰傳見令尹子重書人</hi>許靈公為右<hi>孔氏曰諸言御戎皆御君之戎車此云彭名御戎知王戎車亦行也若君親在軍則君當車中御者在左勇力之士在右故御戎戎右常連言之此王車雖行王身不在故不立戎右使御者在中令蔡許二君居王車上當左右之位若夾衛王然</hi>故曰匱盟<hi>釋例曰書盟而責其卿所以成晉為盟主也陳氏曰傳釋六國之大夫皆書人以從楚也因見吾㑹之書嬰齊盟亦書人</hi>三年討邲之役也<hi>晉自邲戰後失鄭非報復故傳自其始叛言之</hi>上失民也<lb/>
<hi>傳見經不書廧咎如潰</hi>其位在三<hi>孔氏曰於時郤克将中軍荀首佐之荀庚将上軍是其位在三<pb n="13b"/>也註云下卿者傳稱小國之上卿當大國之下卿又言衛在晉不得為次國荀庚若是中卿自然當先晉矣乃直以盟主先晉明是二人位等以此知荀庚是下卿也晉立三軍将佐有六第三猶為下卿則其餘皆下卿也蓋以諸侯之禮唯合三卿是其正故定以三人為上中下餘皆從下卿也卿有上下徃年賜晉三帥皆以三命之服者侯伯之卿禮皆三命上卿下卿命不異也</hi>賞鞌之功也<hi>陳氏曰傳言鞌之功晉兆六卿之禍</hi>四年欲求成于楚而叛晉<hi>陳氏曰傳積晉失諸侯之故</hi>以救許伐<lb/>
鄭<hi>傳見救雖卿將不書</hi>五年遂以告而從之<hi>傳見晉無/修省之實</hi>及子國<hi>二子皆非卿不書</hi>盟于垂棘<hi>陳氏曰外君臣特相/盟亦皆不書他倣此</hi>宋公殺之<hi>陳氏曰殺公子不書罪在圍龜</hi>定王崩<hi>定王不書葬傳欲/見王謚非衍文</hi>六年非由人也<hi>啖氏<pb n="14a"/>曰傳意以為武軍之宫非也若然煬宫復何謂乎劉氏曰左氏以武宫為武軍杜氏知其謬因䕶曰既立武軍又作先君武公之宫</hi>侵宋<hi>晉伯宗非卿合書人併鄭人不書者同受伯主之令以衛将尊師衆舉重故書某帥師既書某帥師又曰某人亦於文不便襄十九年欒魴同杜陳之説皆非</hi>晉遷于新田<hi>不書説見文十三年</hi>晉師遂侵蔡<hi>陳氏曰傳/言不書遂</hi>以申息之師救蔡<hi>林氏曰楚以申息為經營中國之本故三軍二廣不常出而大抵用申息之師僖二十五年以申息之師戍商宻二十八年敗于城濮楚子曰其如申息之老何二十六年申公叔侯戍齊文九年息公子朱伐陳成六年以申息之師救蔡其後囊瓦敗申息之師于桑隧昔宣王之世申伯實以王舅為南國之屏翰所以扞城王室秦漢之際南陽為要地故楚有圖北方之志其君多居于申大合諸侯亦在焉</hi>七年斯不亡矣<hi>説見文五<pb n="14b"/>年陳氏曰傳言呉入中國而識者懼</hi>乃通呉于晉<hi>陳氏曰傳著晉用巫臣之言遺中國之患</hi>伐<lb/>
巢伐徐<hi>陳氏曰傳見呉楚始交兵皆畧不書</hi>是以始大通呉於上國<hi>陳氏曰傳著呉强之漸故曰始林氏曰楚人禦呉以江故用舟師呉人撓楚以淮故用車戰呉自徐伐巢淮西也入州來淮北也吳楚爭淮自此始自雞父之師一敗而呉得州來滅巢及鍾離矣是則亡郢始於失淮</hi>晉反戚<lb/>
焉<hi>傳見不書以戚奔</hi>八年獲申驪<hi>陳氏曰晉自此因有諸侯之事遂伐楚皆不書後見襄元年韓厥十六年荀偃之師</hi>大獲焉<hi>陳氏曰為九/年鄭圍許傳</hi>來納幣禮也<hi>説者疑昏禮不當使公子公孫非也國君臣諸父昆弟同姓之卿與異姓之卿何異如魯鄭無復異姓之卿當使何人陸氏又謂常事不書由不知書法一槩責以非常</hi>來歸自把故書<hi>魯以把夫人禮成喪故雖來歸書卒<pb n="15a"/>且繫之把與罪出異傳非是</hi>異姓則否<hi>説者云嬴姒已曹䢵媯弋同姓國少疑此禮難行蓋自大國吞滅已後言之傳惟言同姓不言國欲併及卿大夫亦是通時俗為例然非禮意如衛晉來媵苟非先王之制循習已乆安肯如此膏肓亦以為媵不必同姓所以博異氣鄭箴云禮納女於天子云備百姓納女於國君云備酒漿不得云百姓是不博異氣也</hi>九年呉人不至<hi>陳氏曰傳於是年記呉人不至為厲公㑹鍾離傳於襄三年再記呉人不至為悼公㑹戚傳皆所以見呉初不敢自列於諸侯而晉求之急</hi>兵<lb/>
交使在其間可也<hi>殺行人非卿例不書此為兵交發義</hi>莒無備故也<hi>陳氏曰傳見伐莒書嬰齊入鄆書人經不書遂杜説非今按伐書将入書人一事再見畧言之</hi>諸侯貳故也<lb/>
<hi>陳氏曰自宣二年至是秦狄伐晉故傳發之且為十一年秦背成起</hi>十年晉立太子州蒲<lb/>
<pb n="15b"/>
以為君<hi>孔氏曰漢未應劭作舊君諱云昔者周穆王名滿晉厲公名州滿又冇王孫滿是同名不諱則此為州滿或為州蒲誤耳今按葉氏疑晉侯生立其子經何以無異文非也策書有定體不得異文以盡事變又言不以名别亦非諸侯自将與出奔異</hi>鄭伯歸<hi>傳見諸侯被/執歸國不書</hi>諱之也<hi>陳氏曰把言葬自内書今按公既見止魯人不復使人送葬史亦不得蒙上公如晉書葬晉景公因成諱義非筆削之㫖</hi>
十一年且涖盟也<hi>劉氏曰若聘重盟輕畧盟郤犨之盟又何故不畧乎若盟與聘均書如晉涖盟豈不明白今按經書外臣來盟者四魯臣如外涖盟者亦四皆無交涖者此未知何據上言公請受盟而後使歸恐盟主於與國無交涖之事當是傳誤</hi>周公楚<hi>陳氏曰傳見楚不書名</hi>三日復出<lb/>
奔晉<hi>陳氏曰傳言明年經所以書出</hi>秦伯歸而背晉成<hi>陳氏曰傳見晉失信於諸侯而<pb n="16a"/>秦不附</hi>十二年周公自出故也<hi>王人内京師故自周言出傳例非</hi>盟于宋<lb/>
西門之外<hi>陳氏曰傳見晉楚嘗同盟不書至襄二十七年特書之</hi>且涖盟<hi>外涖盟不告例在隱七年</hi>十三年而重賄之<hi>凡大夫從公行史不書宣伯請先明非專使他倣此</hi>遂從<lb/>
劉康公成肅公㑹晉侯伐秦<hi>二公不書譏不在王室例在文三年</hi>秦師敗<lb/>
績<hi>陳氏曰不書秦敗績説在後傳杜説非是</hi>及不更女父<hi>秦爵二十等四不更十左庶長十一右庶長見漢書孔氏曰按傳此有不更女父襄十一年有庶長鮑庶長武春秋之世已有此名蓋後以漸増之商君定為二十非是商君盡新作也</hi>迓晉侯于新楚<hi>傳言經書晉侯</hi>殺子印子羽<lb/>
<hi>陳氏曰兩下相殺不書</hi>負芻殺其大子而自立也<hi>陳氏曰大子未嗣位遇害不書<pb n="16b"/>例在桓五年</hi>十四年是先君宗卿之嗣也<hi>世本孫氏出於衛武公至林父八世</hi>
衛侯見而復之<hi>陳氏曰復宜不書傳言非衛侯之志所以書歸</hi>㫖酒思柔<hi>孔氏曰兕獸名觵爵稱以兕角為觵也周禮小胥職云觵其不敬者韓詩説觵五升詩良耜云有觩其角則觩是角貌</hi>
尊君命也<hi>説見宣元年</hi>鄭伯復伐許<hi>陳氏曰連兵雖君将不書義同宣三年晉侯</hi>
非聖人誰能修之<hi>此或君子之言但傳為稱族去族發則亦陋爾</hi>十五年不然<lb/>
則否<hi>凡稱人執者史策之恒辭稱君執者經變文與伯主以討罪之義傳例不知簒奪之罪重於虐民陳氏討其君不罪其民皆非</hi>遂逃奔宋<hi>陳氏曰奔者無罪/不書例在荘八年</hi>許之乃反<hi>經書奔晉自晉歸傳言至河上乃反者始去國以奔晉告故歸亦書自晉見其出入皆挾晉為重不復詳所至者畧<pb n="17a"/>外也杜以外納告非也言自不必外納劉氏又疑華元内有魚石之援不待挾晉而入亦非也魚石所以止華元實畏晉耳</hi>言背其族也<hi>蕩山殺不書族與成得臣鬬宜申同傳皆不能發例</hi>遂出奔<lb/>
楚<hi>向為人大司冦宋六卿之一不書者族同罪同獨書魚石舉重</hi>遷許于葉<hi>傳見許以畏鄭故假外援以遷故經不言遷之者他倣此</hi>十六年滕文公卒<hi>傳欲見滕子謚下偶連鄭伐宋事註云因滕有喪贅甚矣説在僖十九年</hi>敗諸汋陂<hi>孔氏曰樂懼戴公六世孫世本有文也将鉏為樂氏之族不知所出</hi>至于鳴鴈<hi>陳氏曰不書/併入鄢陵</hi>陳不違晦<hi>孔氏曰兵尚殺隂道也行兵貴月盛之時故以晦為忌不用晦日陳兵</hi>徹七札焉<hi>孔氏曰潘尪之子其名為黨襄二十三年申鮮虞之傅摯辭與此同</hi>公出于壊隤<hi>陳氏曰傳言鄢陵之役齊魯衛皆後師期不書</hi>是皆<lb/>
<pb n="17b"/>
君也<hi>傳言趨過見偃鉏不知謀</hi>以諸侯之師侵陳<hi>陳氏曰/不書</hi>曹伯歸<hi>陳氏曰傳言曹伯與僖三十年衛侯事同而書法異</hi>使子叔聲伯請季孫于晉<hi>季孫行父公孫嬰齊皆從公行史不書</hi>僑如奔齊<hi>盟辭見襄/二十三年</hi>刺公子偃<hi>不殺鉏者鉏幼公不忌杜説非</hi>位於七人之下<hi>孔氏曰此時欒書将中軍士爕佐之郤錡将上軍荀偃佐之韓厥將下軍荀罃佐之郤犨将新軍郤至佐之是位在七人之下</hi>而求掩其上<hi>周語郤至自稱已有大功欲求晉國之政召桓公謂之曰吾子則賢矣晉國之舉不失其次吾懼政之未及子也至謂召桓公曰何次之有先大夫荀伯下軍之佐以為政趙宣子未有軍行而以為政今欒伯自下軍徃是三子也吾又過之無不及若佐新軍而以之為政不亦可乎将必求之</hi>其可乎<hi>陳氏曰言郤至所以見殺</hi>十七年<lb/>
<pb n="18a"/>
侵晉虛滑<hi>陳氏曰滑復見</hi>至于髙氏<hi>陳氏曰傳見救晉不書至襄二十三年始書之今按凡書救皆謂直救其國都或伐敵則書伐以救救而侵焉但書侵侵不足言救陳氏於此發義過矣杜云從告亦非後倣此</hi>反自鄢陵<hi>陳氏曰傳言鄢陵之/功晉厲公所以弑</hi>髙弱以盧叛<hi>凡賤者叛史皆不書後倣此</hi>帥師圍盧<hi>諸侯自圍其/邑史不書</hi>而復之<hi>傳見所以不告叛</hi>
而立其左右<hi>陳氏曰傳見殺大夫乃厲公之意故皆書國殺</hi>吾因奉孫周以事<lb/>
君<hi>周語晉孫談之子周適周事單襄公註晉襄公之孫惠伯談晉自驪姬之譛不畜羣公子故周適周事單襄公</hi>楚公子槖師<hi>陳氏曰傳見/槖師書人</hi>晉殺其大夫<hi>傳見殺三郤公之意殺胥童者書偃也而經無異文故皆以有罪發例然胥童不以兩下相殺書者實以欒書中行偃當國以國討告耳</hi>
<pb n="18b"/>
十八年使程滑弑厲公<hi>弑君者當國赴不言賊主名故書國以弑</hi>以車一乘<lb/>
<hi>陳氏曰傳言君弑所以不得葬</hi>以榖叛故也<hi>説在宣/九年</hi>晉悼公即位<hi>釋例曰厲公見殺悼公自外紹立本非君臣無喪制也孔氏曰喪服小記云與諸侯為兄弟者服斬鄭𤣥云謂卿大夫以下也與尊者為親不敢以輕服服之訃厲是文公之曽孫悼是文公之𤣥孫有緦麻之親法當服斬而云無喪制者悼之父祖去晉適周厲既見殺悼即被迎迎之以為晉君即與厲公體敵且葬厲公以車一乘國内尚不以為君不可責悼公服斬也縱使當為之斬絶而别立亦非嗣矣</hi>使魏相士魴魏頡趙<lb/>
武為卿<hi>晉語云使吕宣子佐下軍曰邲之役吕錡佐知荘子於下軍獲楚公子榖臣與連尹襄老以免其子鄢陵之役親射楚王而敗楚師以定晉國而無後其子不可不崇也使彘共子将新軍曰武子之季文子<pb n="19a"/>之母弟也武子宣法以定晉國文子勤身以定諸侯二子之德其可忘乎故以彘季屏其宗使令狐文子佐之曰昔克潞之役秦來圖敗晉功魏顆以其身退秦于輔氏親止杜回其勲銘于景鐘至于今不育其子不可不與也又曰吕宣子卒公以趙文子能恤大事使佐下軍孔氏曰吕宣子魏相也彘共子士魴也令狐文子魏頡也趙武父祖功名頗著故不序</hi>使修士蒍之法<hi>孔氏曰范武子為大傅孤也士為為司空卿也其法可遵故使二大夫居其官而修其法二人皆是大夫非孤卿也僖二十八年晉作三行三十一年即罷之以為五軍彼云屠擊將右行未知辛即屠擊之子孫也為是其祖代屠擊也正以苟林父将中行遂以中行為氏故謂此人之先将右行因以為氏耳</hi>使訓勇力之士時使<hi>孔氏曰周禮大御御官之長别有戎僕掌御戎車春秋征伐之世以御戎為重校正當周禮校人校人不屬大御此葢諸侯兼官諸御謂<pb n="19b"/>諸御車之人設令國有千乘乘有一御皆令此官教之周禮有司右上士也掌羣右之政凡國家勇力之士能用五兵者屬焉更有戎右中大夫此司士蓋周禮司右之類故為車右屬官勇力之士皆謂為車右者也設令國有千乘乘有一右總使此官訓之使不犯法</hi>立軍尉以攝之<hi>孔氏曰若梁餘子養御罕夷解張御郤克之類徃前恒有定員掌共卿御</hi>使訓羣騶之禮<hi>孔氏曰周禮齊僕下大夫掌馭金路以賓朝覲宗遇享食皆乘金路杜言乘馬御乘車之僕則當彼齊僕也月令季秋天子乃敎田獵命僕夫七騶咸駕載旌旐則騶是主駕之官鄭𤣥云七騶謂趣馬主為諸官駕説者也周禮趣馬掌駕説之頒是騶為主駕之官駕車以共御者程鄭為乘馬御御之貴者故令掌駕之官亦屬之戎車貴强力乘車尚禮客故訓羣騶令教馬進退使合禮法也</hi>以惡曰復入<hi>劉氏曰事與例合者少與例違者多不託之從赴則託之<pb n="20a"/>從某例惟註者推言之不復可信也陳氏曰傳言楚人伐宋以納魚石故書入衛人弑其君以逆衛侯衎故書歸見入者難辭歸者易辭也而作例者曰凡去其國國逆而立之曰入諸侯納之曰歸殊失傳意今按歸入言復説見屬辭</hi>晉必恤之<hi>陳氏曰傳言楚納魚石而晉悼復伯</hi>楚子重救彭城伐<lb/>
宋<hi>陳氏曰傳見嬰齊書人經有鄭人傳闕文</hi>晉侯師于台谷以救宋<hi>陳氏曰傳言救雖君将不書</hi>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳補註卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷四十</head>
    <p>
<pb n="1a"/>
欽定四庫全書<lb/>
　厚齋易學卷四十　　　　宋　馮椅　撰<lb/>
易外傳第八<lb/>
象下贊<hi>咸至益</hi>
山上有澤咸君子以虚受人<lb/>
　山上有澤咸卦言二氣感應虚象也此言山上有澤<lb/>
　實象也耿睎道曰澤水之鍾也山上有澤鍾焉則山<lb/>
　以虚受之也君子以虚受人程正叔曰夫人中虚則<lb/>
<pb n="1b"/>
　能受實則不能入矣<lb/>
咸其拇志在外也<lb/>
　咸其拇初六之象志在外也虞氏曰外謂四<lb/>
雖凶居吉順不害也<lb/>
　雖凶居吉六二占順不害也害釋凶也随九三而動<lb/>
　則凶若居以待九五之應則於理為順而九三不能<lb/>
　為之害也劉氏曰六二中正若能安居以待正應則<lb/>
　於理順而吉<lb/>
<pb n="2a"/>
咸其股亦不處也志在随人所執下也<lb/>
　咸其股九三象亦不處也凡亦云者承上文而言處<lb/>
　上聲猶居也九三為艮主也其徳當止今亦感之而<lb/>
　動也志在随人所執下也執其随之象虞氏曰下謂<lb/>
　二<lb/>
貞吉悔亡未感害也憧憧往来未光大也<lb/>
　貞吉悔亡九四占未感害猶大有无交害之辭有感<lb/>
　於物之害則有悔而凶矣既貞吉而悔亡則未有所<lb/>
<pb n="2b"/>
　感之害憧憧徃来象未光大也未能與往来相忘相<lb/>
　忘則光大矣<lb/>
咸其脢志末也<lb/>
　咸其脢九五象志末也末為上脢所感不通随上而<lb/>
　動故舎正應而志於上<lb/>
咸其輔頬舌滕口説也<lb/>
　咸其輔頬舌上六象占滕口説也滕水超涌之謂謂<lb/>
　尚口說滕或作媵說或音脫皆非<lb/>
<pb n="3a"/>
雷風恒君子以立不易方<lb/>
　雷風恒雷風相與以為常程可乆曰雷風不相悖故<lb/>
　可常也君子以立不易方取恒義不取雷風之象程<lb/>
　可乆曰方讀如合志同方之方趙氏曰方猶所也不<lb/>
　易其所所以為常袁氏曰一徳之謂蘭恵卿曰常其<lb/>
　所立之操而不易方李子思曰譬之天動星回而辰<lb/>
　極居其所璿機運轉而衡極處其中此道在於我而<lb/>
　能體常以盡變者也<lb/>
<pb n="3b"/>
浚恒之凶始求深也<lb/>
　浚恒之凶初六象占始求深也初故云始浚為求深<lb/>
　凡事始淺而終深乃為有常今始已求深其進鋭者<lb/>
　其退速也<lb/>
九二悔亡能乆中也<lb/>
　能乆中也巽陰長女而剛本有悔也然剛則能乆二<lb/>
　則得中故悔亡<lb/>
不恒其徳无所容也<lb/>
<pb n="4a"/>
　不恒其徳九三象无所容也爻居上下之間上下皆<lb/>
　恒故不恒其徳則進退皆無所容雖承之者亦且羞<lb/>
　之况他人乎<lb/>
乆非其位安得禽也<lb/>
　明九四田无禽之象經以初六隔二陽不為之應今<lb/>
　贊但以失位為解位當不當自是孔子之例位不當<lb/>
　與九二同而休咎異者中不中之辨也<lb/>
婦人貞吉從一而終也夫子制義從婦凶也<lb/>
<pb n="4b"/>
　婦人貞吉六五象從一而終也婦人不再嫁故以恒<lb/>
　其徳貞為從一而終之吉夫子制義從婦凶也以制<lb/>
　義從婦明夫子凶之占<lb/>
振恒在上大无功也<lb/>
　振恒在上上六象大无功也爻應巽九三之陽為大<lb/>
　而巽風摇落振動其木是謂无功<lb/>
天下有山遯君子以逺小人不惡而嚴<lb/>
　天下有山遯天髙起而下有山是天逺山也不取遯<lb/>
<pb n="5a"/>
　義郭子和曰蓋備二體之象非名卦之義大象如此<lb/>
　類甚多不惡而嚴惡入聲如論語所謂儼然人望而<lb/>
　畏之斯不亦威而不猛之意乾為君子艮二陰為小<lb/>
　人山浸長天不可階而升逺之之象也然艮之一陽<lb/>
　與二陰同體而親之不惡之象天與山絶則分嚴也<lb/>
遯尾之厲不徃何災也<lb/>
　以災釋厲眀初六象占<lb/>
執用黄牛固志也<lb/>
<pb n="5b"/>
　執用黄牛二象不言革舉其凡也或因曰之革二字<lb/>
　衍文非固志也言固吾之志固謂莫之勝説五志固<lb/>
　則三陽固矣<lb/>
係遯之厲有疾憊也畜臣妾吉不可大事也<lb/>
　係遯之厲有疾憊也九三象占以憊釋厲憊聲備荀<lb/>
　作傋古文困也王子雍作斃畜臣妾吉不可大事也<lb/>
　李氏曰必欲制小人而大有為則剛不得位故也<lb/>
君子好遯小人否也<lb/>
<pb n="6a"/>
　九四象占林黄中曰與大壮九三小人用壮君子罔<lb/>
　也之義同否叶韻為否塞之否則聲鄙與缶者非也<lb/>
嘉遯貞吉以正志也<lb/>
　嘉遯貞吉九五象占以正志也二五皆曰志則以其<lb/>
　志應言之胡翼之曰正二之志也盖既嘉二而遯故<lb/>
　正二之志使之不侵害於諸陽耳<lb/>
肥遯无不利无所疑也<lb/>
　肥遯无不利上九象占无所疑也陰善疑无所疑逺<lb/>
<pb n="6b"/>
　於陰也自五以下未免應陰唯此一爻在卦外無所<lb/>
　應<lb/>
雷在天上大壯君子以非禮弗履<lb/>
壯于止其孚窮也<lb/>
九二貞吉以中也<lb/>
小人用壯君子罔也<lb/>
藩決不羸尚往也<lb/>
喪羊于易位不當也<lb/>
<pb n="7a"/>
不能退不能遂不詳也艱則吉咎不長也<lb/>
眀出地上晉君子以自昭眀徳<lb/>
　房氏曰乾曰自彊晉曰自昭天行日進誰使之哉朱<lb/>
　子發曰二者自已為之人力无與也耿睎道曰日本<lb/>
　自眀月有所受而眀然則眀出地上自昭者也程正<lb/>
　叔曰昭或作照非<lb/>
晉如摧如獨行正也裕无咎未受命也<lb/>
　晉如摧如初六象獨行正也以行正眀貞吉之占獨<lb/>
<pb n="7b"/>
　謂異於諸爻之進裕无咎占未受命也言未受六五<lb/>
　之命故五罔孚<lb/>
受兹介福以中正也<lb/>
　受兹介福六二占以中正也眀貞吉<lb/>
衆允之志上行也<lb/>
鼫鼠貞厲位不當也<lb/>
失得勿恤徃有慶也<lb/>
維用伐邑道未光也<lb/>
<pb n="8a"/>
眀入地中眀夷君子以莅衆用晦而眀<lb/>
　坤為衆莅衆立乎卦之外言之李去非曰莅衆必用<lb/>
　晦晦其明而自不可掩古之君子前旒黈纊盖取諸<lb/>
　此<lb/>
君子于行義不食也<lb/>
　君子于行初九占義不食也眀三日不食以其義不<lb/>
　可食盖所主非其人而有言不恤也<lb/>
六二之吉順以則也<lb/>
<pb n="8b"/>
　六二之吉占順以則也蘭恵卿曰於理為順而合於<lb/>
　法則耿睎道曰六二之於九三疑於不順而違則然<lb/>
　剛上柔下中正以相與豈有不順而違則者乎程正<lb/>
　叔曰則謂中正之道<lb/>
南狩之志乃大得也<lb/>
　南狩之志乃大得也釋九三南狩之象得其大首之<lb/>
　占嫌大首之大為陽故曰此乃九三之陽得此大首<lb/>
　也志志在大首<lb/>
<pb n="9a"/>
入于左腹獲心意也<lb/>
　入于左腹六四象獲心意也釋獲眀夷之心心謂意<lb/>
　也<lb/>
其子之貞眀不可息也<lb/>
　其子之貞六五象占眀不可息也貞則不傷眀矣以<lb/>
　眀不可息故也<lb/>
初登于天照四國也後入于地失則也<lb/>
　初登于天上六象照四國也後入于地象失則也張<lb/>
<pb n="9b"/>
　舜元曰離之炎上性之則也入于地失其則也<lb/>
風自火出家人君子以言有物而行有恒<lb/>
　行去聲物物則也恒常度也齊家自修身始修身自<lb/>
　言行始黄帝書曰火疾風生此風自火出之驗也言<lb/>
　出於口行出於行猶風出於火唯於卦義未有取也<lb/>
　李季辨之説不然其曰風自火出槖籥之火也凡鼓<lb/>
　鑄必須鼓風從火出槖籥自有戸庭閫奥家之象也<lb/>
　其鑄必有模範言行一家之模範也一家之模範天<lb/>
<pb n="10a"/>
　下之模範也存之以俟知者而擇焉<lb/>
閑有家志未變也<lb/>
　閑有家初九象志未變也女子未從人之初其志未<lb/>
　變於此閑之乃亡後悔<lb/>
六二之吉順以巽也<lb/>
　六二之吉占順以巽也以順眀无攸遂巽眀在中饋<lb/>
　六二索於坤之順應九五之巽<lb/>
家人嗃嗃未失也婦子嘻嘻失家節也<lb/>
<pb n="10b"/>
　家人嗃嗃九三象未失也眀悔厲吉之占婦子嘻嘻<lb/>
　象失家節也眀終吝之占<lb/>
富家大吉順在位也<lb/>
　富家大吉六四象占順在位也陰柔當位而順諸陽<lb/>
　有子承父之象<lb/>
王假有家交相愛也<lb/>
　王假有家九五象交相愛也交相愛故勿憂而吉<lb/>
威如之吉反身之謂也<lb/>
<pb n="11a"/>
上火下澤睽君子以同而異<lb/>
見惡人以辟咎也<lb/>
遇主于巷未失道也<lb/>
見輿曳位不當也无初有終遇剛也<lb/>
交孚无咎志行也<lb/>
厥宗噬膚徃有慶也<lb/>
遇雨之吉羣疑亡也<lb/>
山上有水蹇君子以反身修徳<lb/>
<pb n="11b"/>
往蹇来譽宜待也<lb/>
王臣蹇蹇終无尢也<lb/>
往蹇来反内喜之也<lb/>
往蹇来連當位實也<lb/>
大蹇朋来以中節也<lb/>
往蹇来碩志在内也利見大人以從貴也<lb/>
雷雨作解君子以赦過宥罪<lb/>
　宥聲又寛也解雖蹇之反然正與屯對立義坎在上<lb/>
<pb n="12a"/>
　震在下則坎雨不下流而氣上蒸為雲所以屯結而<lb/>
　不解也坎在下而雷在上則雷動雨施而也結解散<lb/>
　矣李氏曰雷雨作則澤被萬物赦過宥罪則澤被萬<lb/>
　民正義曰過輕則赦罪重則宥皆解緩之義都聖與<lb/>
　曰舜之眚災肆赦流宥五刑周之三赦三宥是已蘭<lb/>
　恵卿曰雷雨作天地所以解萬物之屯也赦過宥罪<lb/>
　君子所以解天下之難也盖難之作起於小人君子<lb/>
　開其自新之路以解天下之難<hi>耿同</hi>程可乆曰欲與民<lb/>
<pb n="12b"/>
　更始也雖宥有罪猶不敢赦所以懲惡而護善也王<lb/>
　景孟曰人君之政有所謂赦宥之者特因亂難既解<lb/>
　之後而有是也若屢行而不已適所以長姦而滋惡<lb/>
　非政也其後世之過乎<lb/>
剛柔之際義无咎也<lb/>
　以承應眀初六之占解難以剛爻承應以剛故无難<lb/>
　咎際交際也<lb/>
九二貞吉得中道也<lb/>
<pb n="13a"/>
　九二貞吉占得中道也得黄矢之象<lb/>
負且乗亦可醜也自我致戎乂誰咎也<lb/>
　負且乗六三象亦可醜也不安其貧故為可醜自我<lb/>
　致戎釋致冦至之占古通以戎為冦也與傳六三同<lb/>
　義又誰咎也冦自己所致不可咎他人<lb/>
解而拇未當位也<lb/>
　解而拇九四象未當位也未當九五之位但解去所<lb/>
　比附者足矣<lb/>
<pb n="13b"/>
君子有解小人退也<lb/>
　君子有解六五象小人退也眀有孚於小人之占小<lb/>
　人相信則退聴矣<lb/>
公用射隼以解悖也<lb/>
　公用射隼上六象以解悖也悖聲佩今背通悖謂前<lb/>
　日之致難者今射而獲之故解<lb/>
山下有澤捐君子以澂忿窒慾<lb/>
　澂直聲反鄭猶清也竊謂義當去聲今澄古登見蜀<lb/>
<pb n="14a"/>
　本劉王訛作懲忿芳粉反怒也窒珍栗反塞也徐得<lb/>
　悉反鄭劉作懫止也孟作恎陸作睿恐非欲古浴孟<lb/>
　本山下有澤則山摧而澤溷溷而壅有忿之象澄之<lb/>
　則清澤下窊於山而氣漏泄有欲之象窒之則塞君<lb/>
　子所以懲已之忿如澄澤之溷窒已之欲如窒山之<lb/>
　窊耿睎道曰損之大莫大於忿欲<lb/>
㠯事遄往尚合志也<lb/>
　㠯事遄往初九占尚合志也尚庶㡬也志六四之志<lb/>
<pb n="14b"/>
　也以所損遄往於四而四為之斟酌庶㡬與四合志<lb/>
九二利貞中以為志也<lb/>
　九二利貞占中以為志也釋利于貞之義<lb/>
一人行三則疑也<lb/>
　一人行三則疑也眀六三象占一陽上行為上九三<lb/>
　為六三故二人並行至三則疑陰善疑三為六之象<lb/>
　也<lb/>
損其疾亦可喜也<lb/>
<pb n="15a"/>
　損其疾亦可喜也眀六四象占<lb/>
六五元吉自上祐也<lb/>
　六五元吉占自上祐也上上九祐助也<lb/>
弗損益之大得志也<lb/>
　弗損益之上九象大得志也大謂九陽爻得志謂得<lb/>
　六五之君遂其志也<lb/>
風雷益君子以見善則遷有過則改<lb/>
　風散雷動所以有益於物遷善改過所以有益於已<lb/>
<pb n="15b"/>
　有改則過損所以益也吕與叔曰風雷震動萬物變<lb/>
　而新之在人有遷善改過之義朱子曰遷善當如風<lb/>
　之迅速改過當如雷之勇猛李去非曰見善則遷有<lb/>
　過則改欲其敏而已敏則日加益而不自知也<lb/>
元吉无咎下不厚事也<lb/>
　元吉无咎初九占下不厚事也未詳其義張舜元曰<lb/>
　不以政事益我之為厚竭誠致力至於元吉而後无<lb/>
　咎也僅通<lb/>
<pb n="16a"/>
或益之自外来也<lb/>
　九自四来初益我故曰自外九非正應故曰或<lb/>
益用凶事固有之也<lb/>
　三多凶是位之固有凶事非由六居之位不當而後<lb/>
　有凶事也楊廷秀曰唯凶事則固有是舉在他事則<lb/>
　否<lb/>
告公從以益志也<lb/>
　告公從六四占以益志也志在遷國之益公從之則<lb/>
<pb n="16b"/>
　益其遷國之志也<lb/>
有孚恵心勿問之矣恵我徳大得志也<lb/>
　有孚恵心九五象勿問之矣釋元吉之占恵我徳象<lb/>
　大得志也大指本爻得所與四之志四以五為益志<lb/>
　五以四為得志互解也<lb/>
莫益之偏辭也或擊之自外来也<lb/>
　莫益之上九象偏辭也林黄中曰我莫肯益物物莫<lb/>
　肯益我皆私已一偏之辭都聖與曰莫非辭也而於<lb/>
<pb n="17a"/>
　此特言偏辭者聖人指其所之而辨吉凶者於此尢<lb/>
　切也或擊之象自外来也林黄中曰自益者必有以<lb/>
　决之益之上九居一卦之外乗九五之剛有澤上於<lb/>
　天之象謂之自外来者眀其将變而為夬也爻辭稱<lb/>
　或而孔子謂其自外来以夫禍福之無方吉凶之不<lb/>
　測是以君子畏之也<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷四十<lb/>
</p>
<p>
</p>
  </div>
</body>
</text>
</TEI>
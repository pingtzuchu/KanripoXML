<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷四十四</head>
    <p>
<pb n="1a"/>
欽定四庫全書<lb/>
　厚齋易學卷四十四　　　宋　馮椅　撰<lb/>
易外傳第十二<lb/>
説卦上二<lb/>
聖人有以見天下之賾而擬諸其形容句象其物宜是<lb/>
故謂之象<lb/>
　見今現或讀如字下同賾仕責反象義當為像古通<lb/>
　賾司馬君實曰精㣲之極致蘭惠卿曰藴奥難明也<lb/>
<pb n="1b"/>
　或作嘖聲同九家作冊非形容猶曰狀貌也物宜物<lb/>
　物所宜也象謂彖辭<lb/>
聖人有以見天下之動而觀其㑹通以行其典禮繫辭<lb/>
焉以斷其吉凶是故謂之爻<lb/>
　㑹通司馬君實曰交衢也朱子曰㑹謂理之所聚而<lb/>
　不可遺處通謂理之可行而无所礙處如庖丁解牛<lb/>
　㑹則其族通則其虚也程可乆曰在本爻為理之所<lb/>
　㑹其變動為道之所通典禮常禮之有條貫者也或<lb/>
<pb n="2a"/>
　作等體非程可乆曰常用之禮程正叔曰法度為物<lb/>
　之則者也蘭惠卿曰法度以律之權其得失所謂出<lb/>
　入以度内外者也斷丁亂反决也繫之以辭於逐爻<lb/>
　之下以斷其吉凶所以謂之爻司馬君實曰爻者羣<lb/>
　動之交也郭子和曰此作易聖人立爻象之初意也<lb/>
　耿睎道曰无以見天下之賾於是立象象立則有以<lb/>
　見天下之賾矣无以見天下之動於是生爻爻生則<lb/>
　有以見天下之動矣林黄中曰擬諸其如是之形如<lb/>
<pb n="2b"/>
　是之容乃取諸物宜以象之象者像也觀其如是而<lb/>
　㑹如是而通乃謂之典禮以行之又繫之以辭以斷<lb/>
　其如是而吉如是而凶爻者效也竊謂至陽之形動<lb/>
　而其容運行不息擬此形容而像其陽物之宜命卦<lb/>
　曰乾而為天以象之至陰之形静而其容方正不撓<lb/>
　故擬此之形容而像其陰物之宜命名曰坤而為地<lb/>
　以象之以至陰陽之雜而為六子八卦之重而為六<lb/>
　十四卦皆可類而推也初上為事之本末二五為體<lb/>
<pb n="3a"/>
　之中正三四為上下之交則所謂㑹也七八九六以<lb/>
　處其位遠近承乗以為其情位有當不當情有相得<lb/>
　不相得所謂通也故觀乾之初九其龍為潛是所會<lb/>
　未通也則斷之以勿用之辭而凶觀乾之九二其龍<lb/>
　為見是所會之通則斷之以利見之辭而吉三百八<lb/>
　十四爻皆可類而推也<lb/>
言天下之至賾而不可惡也言天下之至動而不可亂<lb/>
也<lb/>
<pb n="3b"/>
　惡烏路反朱子曰惡猶厭也象之所言如牝馬牝牛<lb/>
　匪人女壯棟橈羸瓶之類若可惡矣然天下之至賾<lb/>
　所在而不可惡也爻之所言如户庭无咎而門庭則<lb/>
　凶弗遇過之而弗過遇之先號後笑而先笑後號若<lb/>
　甚亂矣然天下之至動所闗而不可亂也朱子發曰<lb/>
　天下之至賾者理也天下之至動者時也<lb/>
擬之而後言議之而後動擬議以成其變化<lb/>
　以言者尚其辭故君子之欲有所言必擬卦爻之辭<lb/>
<pb n="4a"/>
　而後言則言无妄發以動者尚其變故君子欲有所<lb/>
　動必議卦爻之變而後動則動无過舉擬之議之而<lb/>
　成其言動之變化如易之變化也張子厚曰擬之而<lb/>
　後言議之而後動不越乎是而已耿睎道曰象為天<lb/>
　下之至賾則君子宜擬象而後言爻為天下之至動<lb/>
　則君子宜議爻而後動猶所謂居則觀其象而玩其<lb/>
　辭動則觀其變而玩其占也郭子和曰擬議者用易<lb/>
　之道葢觀象玩辭所以反諸其身也然不曰用而曰<lb/>
<pb n="4b"/>
　擬議者爻象必先擬議而後可用必從其事物象類<lb/>
　以探作易聖人之意是以必至於擬議而後可也古<lb/>
　之君子以擬議學易之要務後世多畧而不言或言<lb/>
　之而復失擬議之道是以易終不用於世也朱子發<lb/>
　曰剛柔相推而生變化者爻象之變化也擬議以成<lb/>
　其變化者言動之變化也或曰君子曰言動聖人曰<lb/>
　云為朱子曰觀象玩辭觀變玩占而法行之此下七<lb/>
　爻則其例也<lb/>
<pb n="5a"/>
鳴鶴在隂其子和之我有好爵吾與爾靡之<lb/>
　中孚九二之辭音義並見本卦下後並同<lb/>
子曰君子居其室出其言善則千里之外應之况其邇<lb/>
者乎居其室出其言不善則千里之外違之况其邇者<lb/>
乎<lb/>
　居其室在隂之義出其言鳴之義應去聲應之違之<lb/>
　其子和之之義<lb/>
言出乎身加乎民行發乎邇見乎遠<lb/>
<pb n="5b"/>
　行去聲下同見今現此下推廣其義<lb/>
言行君子之樞機樞機之發榮辱之主也言行君子之<lb/>
所以動天地也可不慎乎<lb/>
　引此爻以明擬易而後言也言有善不善則民之從<lb/>
　違繫焉因兼言言動之所闗如此之大則天地可動<lb/>
　千里之外猶為未也是所當敬謹也按凢説卦所引<lb/>
　不必文王本指特借易以明其説使人旁通曲暢以<lb/>
　逹於事情知易之止為舉一隅也張子厚曰聖人之<lb/>
<pb n="6a"/>
　於書亦不欲併以一説盡慮人易知則不復研究故<lb/>
　或在此説或在彼説要終必見但使學者潛心<lb/>
同人先號咷而後笑<lb/>
　同人九五<lb/>
子曰君子之道或出或處或黙或語<lb/>
　言志在六二也五在外出也二在内處也九五竒畫<lb/>
　閉口之象黙也六二耦畫開口之象語也<lb/>
二人同心其利斷金<lb/>
<pb n="6b"/>
　鄭少梅曰乾九五之變則同乎離離六二之變則同<lb/>
　乎乾二五居中心之象也言外不同而心同也斷上<lb/>
　聲截叚也利猶利其器之利卦本純乾為金六二間<lb/>
　之有斷之之象<lb/>
同心之言其臭如蘭<lb/>
　六二與五同心而形於言臭香氣蘭芬草離虚而臭<lb/>
　逹於乾也此亦明擬易而後言<lb/>
初六藉用白茅无咎<lb/>
<pb n="7a"/>
　大過初六也初六二字疑衍<lb/>
子曰苟錯諸地而可矣藉之用茅何咎之有慎之至也<lb/>
　此易本指錯今措<lb/>
夫茅之為物薄而用可重也愼斯術也以往其无所失<lb/>
矣<lb/>
　此孔子發明議易而後動之新意然六經无術字唯<lb/>
　孟子方言術記云營道同術亦後人之言此術字疑<lb/>
　亦後人編類者以今語改古語也<lb/>
<pb n="7b"/>
勞謙君子有終吉<lb/>
　謙九三<lb/>
子曰勞而不伐有功而不德厚之至也<lb/>
　名功曰勞誇功曰伐德有德色之德或作置鼂氏云<lb/>
　古文德類置相亂卦唯一陽爻為有功勞之象退居<lb/>
　下卦謙卑而不伐不德之象地厚而又有山厚之至<lb/>
　也此易本指<lb/>
語以其功下人者也<lb/>
<pb n="8a"/>
　語下並去聲陽居陰下之象其指謙也<lb/>
德言盛禮言恭<lb/>
　以德言之則為盛葢艮崇高而藴諸内也以禮言之<lb/>
　則為恭葢坤卑順而形於外也<lb/>
謙也者致恭以存其位者也<lb/>
　坤恭於外以存九三之位下卦之終易亡其位者也<lb/>
　存其位即所謂有終也民之所歸為上所忌而居多<lb/>
　凶之地非謙以終之則不能保其位矣此亦明議易<lb/>
<pb n="8b"/>
　而後動<lb/>
亢龍有悔<lb/>
　乾上九<lb/>
子曰貴而无位高而无民賢人在下位而无輔是以動<lb/>
而有悔也<lb/>
　説見乾文言亦明議易而後動不議之於易則動有<lb/>
　悔矣大凡凶爻皆用静則吉也<lb/>
不出户庭无咎<lb/>
<pb n="9a"/>
　節初九<lb/>
子曰亂之所生也則言語以為階<lb/>
　猶階之自近至遠也<lb/>
君不密則失臣臣不密則失身㡬事不密則害成<lb/>
　二五君臣初身也畫皆竒而不耦不密之象㡬平聲<lb/>
　事之方來而未形其間必有不樂者使先知之則有<lb/>
　害其成者矣<lb/>
是以君子愼密而不出也<lb/>
<pb n="9b"/>
　又明擬易而後言亦於經文外生出言語為階之意<lb/>
　程可乆曰兊為口舌當節之初有謹密之象前有坎<lb/>
　之一陽塞之又有閉密之象<lb/>
子曰作易者其知盗乎易曰負且乗致宼至<lb/>
　解六三<lb/>
負也者小人之事也乗也者君子之器也<lb/>
　此不用易之本指但以負為負販乗為乗車<lb/>
小人而乗君子之器盗思奪之矣上慢下暴盗思伐之<lb/>
<pb n="10a"/>
矣<lb/>
　乗平聲以乗為慢以負為暴程正叔曰伐者聲其罪<lb/>
　也上謂九四下謂九二慢藏暴横也<lb/>
慢藏誨盜冶容誨滛易曰負且乗致冦至盜之招也<lb/>
　藏去聲誨教之也起招盗之義或作悔非冶艶冶也<lb/>
　古有此二語借以明致冦之義此又明議易而後動<lb/>
　之戒<lb/>
　　　右第六章<lb/>
<pb n="10b"/>
天一地二天三地四天五地六天七地八天九地十<lb/>
　此舊在夫易何為者也之首先君子嘗是正之後見<lb/>
　胡翼之諸儒之説果合遂移寘於此蘭惠卿曰言揲<lb/>
　蓍布卦之功用本起於數也竒數陽屬天耦數陰屬<lb/>
　地李氏曰竒耦相生至於十而五行之數備自一至<lb/>
　五五行之生數也自六至十五行之成數也林黄中<lb/>
　曰天一則地二天九則地十一竒一耦一生一成相<lb/>
　與循環迭為終始四時所以行百物所以生易由此<lb/>
<pb n="11a"/>
　而作聖人用此而治<lb/>
天數五地數五<lb/>
　上文是也<lb/>
五位相得而各有合<lb/>
　謂天與地數相得而天地之數又各有合也朱子曰<lb/>
　一與二以至九與十皆以類相得一與六至五與十<lb/>
　各以兩相合又曰即所謂河圖者也其位一六居下<lb/>
　二七居上三八居左四九居右五十居中五為衍母<lb/>
<pb n="11b"/>
　十為衍子一二三四為四象之位六七八九為四象<lb/>
　之數漢志天一生水地以六成之地二生火天以七<lb/>
　成之天三生木地以八成之地四生金天以九成之<lb/>
　天五生土地以十成之此各有合也<lb/>
天數二十有五<lb/>
　有同又下同二十有五積一三五七九也<lb/>
地數三十<lb/>
　積二四六八十也<lb/>
<pb n="12a"/>
凡天地之數五十有五此所以成變化而行鬼神也<lb/>
　變化謂剛柔相推鬼神謂吉凶禍福成之行之者以<lb/>
　此數也講義曰陽推隂則成變隂推陽則成化柴氏<lb/>
　曰鬼神者吉凶悔吝感而遂通之謂也張子厚曰行<lb/>
　鬼神之氣也氣之所至有吉有凶<lb/>
大衍之數五十<lb/>
　舊為章首胡翼之諸儒知其脫簡而釐正之猶為未<lb/>
　盡今次於此數有小衍有大衍小衍之數不可得聞<lb/>
<pb n="12b"/>
　矣或曰小衍衍其五大衍衍其五十小衍至五十而<lb/>
　終大衍自五十而起意者文王未演卦生爻无七八<lb/>
　九六之變則衍止於竒耦而已唯文王欲發揮於剛<lb/>
　柔而生爻故爻有動有不動不動者不占而動者變<lb/>
　也則占之故衍其七八九六之數而謂之大衍也孔<lb/>
　子曰昔者聖人之作易也幽贊於神明而生蓍作易<lb/>
　之聖人文王也然則用蓍以大衍者自文王始蓍之<lb/>
　生百莖文王乃中分其半分卦揲扐以衍易則五十<lb/>
<pb n="13a"/>
　之數也故張舜文曰大衍之數五十者蓍數也五十<lb/>
　有五天地之積數也五十者大衍之起數也其於天<lb/>
　地之積數次五者或曰五行生數也或曰五十有五<lb/>
　所宗者也所以不用也或曰河圖之數以五乗十也<lb/>
　此皆因半蓍之用而推象數之理如此要之用蓍之<lb/>
　本指則初不謂是<lb/>
其用四十有九<lb/>
　數竒則圓而生變化數耦則方而不能相生矣故蓍<lb/>
<pb n="13b"/>
　之䇿五十止得用四十有九也其一不用象太極也<lb/>
　毛伯玉曰歸扐之餘欲得七八九六之數也若盡五<lb/>
　十則羡而不合矣<lb/>
分而為二以象兩<lb/>
　以四十九䇿分於左右手為二以象兩儀<lb/>
掛一以象三<lb/>
　掛卦買反或聲卦别也言别置一所也一一䇿也三<lb/>
　三極也葢於左右取一䇿則置之於小指間也蘭惠<lb/>
<pb n="14a"/>
　卿曰天地既分人位乎中必取左手之一者左屬陽<lb/>
　天也天之所生為動物地之所生為植物人者動物<lb/>
　故取天之所生以掛之毛伯玉曰欲三揲之餘數得<lb/>
　四或八也若不掛一則乗除皆五不可變矣<lb/>
揲之以四以象四時<lb/>
　揲時設反又思頰息列二反猶數也説文閲持也每<lb/>
　四䇿為隊而數之數上聲<lb/>
歸竒于扐以象閏<lb/>
<pb n="14b"/>
　竒紀宜反零數也扐郎得反以䇿置之中指兩指之<lb/>
　間也歸歸所揲零䇿也餘䇿則再分揲此十有八變<lb/>
　之一也<lb/>
五歲再閏故再扐而後掛<lb/>
　後去聲京云布卦第二變皆如前特不掛爾至第三<lb/>
　變則又掛一然後揲故曰再扐而後掛以象再閏也<lb/>
　三變而一爻成矣按大衍止以中分蓍之䇿起數以<lb/>
　衍七八九六既於天地之數已次五矣又不用其一<lb/>
<pb n="15a"/>
　又或掛其一或不掛皆起數之例不得不然然皆法<lb/>
　象於天地自然之數故天地全數欠五以象五行生<lb/>
　數為物之宗不可用其用四十有九以下亦各有法<lb/>
　象也後之作歴者見衍有四時再閏之象遂依倣易<lb/>
　數以起歴葢天地自然之數推之无不合也若乃以<lb/>
　後天坎離震兊分主四時而乾坤下同諸卦以分布<lb/>
　於六日七分之間則傅㑹之説矣毛伯玉曰扐從手<lb/>
　掛一之所也以餘數合置其間故曰歸竒於扐五歲<lb/>
<pb n="15b"/>
　以再閏為率一揲以再扐為凖再扐者左右手所揲<lb/>
　之餘也既併兩揲之餘歸于扐矣則取元掛之一升<lb/>
　于次指以别之是之謂再扐而後掛第二第三變遞<lb/>
　升而上非每變别掛也既畢三變則三變之竒與元<lb/>
　掛之一分寄四指間了不相亂而餘䇿可見矣每揲<lb/>
　之餘不四則八總三揲之餘三四者併掛一為十三<lb/>
　則所存之䇿三十有六是四九之數也故九為老陽<lb/>
　三八者併掛一為二十五則所存之䇿二十有四是<lb/>
<pb n="16a"/>
　四六之數也故六為老陰二八一四者併掛為二十<lb/>
　一則所存之䇿二十八為四七也故七為少陽二四<lb/>
　一八者併掛為十七則所存之䇿三十二為四八也<lb/>
　故八為少陰郭子和專論䇿數而置餘數舉張程之<lb/>
　説以破一行非也雖然爻之不用七八何也三揲為<lb/>
　一爻猶三畫為一卦也乾坤之畫皆三竒三耦猶蓍<lb/>
　數之三四而用九三八而用六九六變而七八不變<lb/>
　易以變用筮以變占故七八不數也見之於書凡爻<lb/>
<pb n="16b"/>
　盡托於九六以示其可變使吉者无恃其吉而凶者<lb/>
　求避其凶此聖人之深意也故曰易者變也按此説<lb/>
　與註疏合但再扐而後掛為遞升於指間義為未安<lb/>
　不若京君明布卦之説為差是當俟知者陰陽老少<lb/>
　狥承襲之説亦未安也<lb/>
乾之䇿二百一十有六坤之䇿百四十有四凡三百有<lb/>
六十當朞之日二篇之䇿萬有一千五百二十當萬物<lb/>
之數也<lb/>
<pb n="17a"/>
　䇿初革反亦作筴當平聲如位不當之當朞今期但<lb/>
　以九六之數為乾坤之䇿而不取七八言與期之日<lb/>
　其數相當也期尚有六日竒數古人但舉其大綱爾<lb/>
　二篇説者以為經之上下篇總其䇿數如此疑指乾<lb/>
　坤未詳其指也毛氏曰聖人以乾坤之䇿當期之日<lb/>
　則六日七分之説漢儒穿鑿明甚<lb/>
　　此一節言大衍之數擬天地之數<lb/>
是故四營而成易<lb/>
<pb n="17b"/>
　營經營也四為分掛揲扐朱子曰易變也四營而成<lb/>
　一變<lb/>
十有八變而成卦<lb/>
　三變乃成一爻六爻成一卦則凢十有八變也<lb/>
八卦而小成<lb/>
　先布八卦乃為小成再筮外卦所謂因而重之者也<lb/>
引而伸之觸類而長之天下之能事畢矣<lb/>
　經凡伸作信此傳者易以今文也引八卦而伸為六<lb/>
<pb n="18a"/>
　十四卦也長上聲觸其卦之類而長之為六爻能事<lb/>
　畢柴氏曰能事謂凡涉人為者皆不外出也郭子和<lb/>
　曰重為六十四卦合為三百八十四爻為䇿萬有一<lb/>
　千五百二十天地之間无不備矣<lb/>
　　此一節明揲蓍以求卦爻<lb/>
顯道神德行是故可與酬酢可與祐神矣<lb/>
　行去聲酬市由反酢在洛反京作醋聲同賔主更相<lb/>
　酌飲之名祐荀作侑助也六十四卦各有其道揲蓍<lb/>
<pb n="18b"/>
　布䇿其象乃見故曰顯道合六爻之象為卦德行分<lb/>
　而為二莫知其數之多寡揲之以四莫知其爻之竒<lb/>
　耦故曰神德行筮則告占則應故可與酬酢知鬼神<lb/>
　之吉凶故可與侑神蘭惠卿曰顯道者自幽而至明<lb/>
　所謂闡幽也神德行者自顯而入幽所謂㣲顯者也<lb/>
　張子厚曰顯故可與酬酢神故可與侑神<lb/>
　　此一節明卦爻之用<lb/>
子曰知變化之道者其知神之所為乎<lb/>
<pb n="19a"/>
　大衍之數能成變化故知其道能行鬼神故知其所<lb/>
　為<lb/>
　　此一節結上生下朱子曰皆非人之所能為故夫<lb/>
　　子嘆之而門人加子曰以别上文也<lb/>
　　　右第七章<lb/>
易有聖人之道四焉<lb/>
　聖人明僧紹作君子恐是正義曰易之為書有聖人<lb/>
　所用之道者凡四焉毛氏曰是四者變化之凡也<lb/>
<pb n="19b"/>
以言者尚其辭以動者尚其變以制器者尚其象以卜<lb/>
筮者尚其占<lb/>
　以用也猶大象君子以之以陸氏云下三句无以字<lb/>
　一本皆有尚貴之也言者所告之事也求諸易之言<lb/>
　則有辭觀辭則知言之所指矣動者所舉之事也求<lb/>
　諸易之動則有變觀變則知動之所之矣制器以利<lb/>
　用求諸易之制器則有象觀象則器之理制在其中<lb/>
　矣卜筮以占事求諸易之卜筮則有占觀占則筮之<lb/>
<pb n="20a"/>
　吉凶在其中矣制器者如十三卦與鼎井是也卜者<lb/>
　龜而非易也兼言之者卜筮乃一體事猶曰莫大乎<lb/>
　蓍龜也占者吉凶悔吝利不利无咎之類代占者<lb/>
　而推休咎也古者龜易皆無辭故有官占三人占則<lb/>
　從二人之言文王作易而易之占在書矣蘭惠卿曰<lb/>
　前章所謂君子居則觀其象而玩其辭動則觀其變<lb/>
　而玩其占是也王景孟曰凡此无非神之所為也故<lb/>
　聖人尚焉<lb/>
<pb n="20b"/>
　　此一節總言辭變象占<lb/>
是以君子將有為也將有行也問焉而以言其受命也<lb/>
如嚮<lb/>
　問易而言其所為所行之事則易受人之命有以告<lb/>
　之如嚮之應聲也朱子曰命者將筮而告蓍之語冠<lb/>
　禮筮日宰自右贊命是也此明言辭也<lb/>
无有逺近幽深遂知來物<lb/>
　逺近定體言所為之事所行之方无有逺近幽深也<lb/>
<pb n="21a"/>
　物事之總名來方來之吉凶也李仲永曰如響言答<lb/>
　之速遂知言知之速也此明筮占也<lb/>
非天下之至精其孰能與于此<lb/>
　與去聲後同張子厚曰言易之為辭至精者乃聖人<lb/>
　窮理極盡精㣲也<lb/>
　　此一節明辭與占<lb/>
參伍以變錯綜其數<lb/>
　此言揲蓍之法也參謂分二掛一也伍猶隊伍謂揲<lb/>
<pb n="21b"/>
　之以四也變謂十有八變而成卦也錯雜四十有九<lb/>
　之數而揲之以綜之於扐也參伍錯綜皆古語參倉<lb/>
　含反考工記云罄折以參伍荀卿曰窺敵制變欲伍<lb/>
　以象參韓非曰偶參伍之騐以責陳言之實又曰參<lb/>
　之以比物伍之以合參史記曰必參而伍之又曰參<lb/>
　伍不失漢書曰參伍其賈以類相凖錯綜者取象於<lb/>
　織錯者交而互之之謂也綜者總而挈之之謂也借<lb/>
　此四字以明揲蓍之法<lb/>
<pb n="22a"/>
通其變遂成天地之文<lb/>
　地諸本多作下通猶通乎晝夜之道之通文者九六<lb/>
　周流六位之謂兼該參伍之所變也<lb/>
極其數遂定天下之象<lb/>
　數所綜之數象卦之象也<lb/>
非天下之至變其孰能與于此<lb/>
　　此一節明變與象<lb/>
易无思也无為也寂然不動感而遂通天下之故<lb/>
<pb n="22b"/>
　寂然者不動之貌隨人之筮而感之即通其故无不<lb/>
　報應者<lb/>
非天下之至神其孰能與于此<lb/>
　至神能知來也<lb/>
　　此一節總言四者神之所為如此<lb/>
夫易聖人之所以極深而研㡬也<lb/>
　聖人指文王窮極至理之深研究方來之㡬㡬平聲<lb/>
　後同<lb/>
<pb n="23a"/>
唯深也故能通天下之志<lb/>
　志謂言與筮之所志也通感而遂通之通<lb/>
唯㡬也故能成天下之務<lb/>
　務謂動與制器之所務也<lb/>
唯神也故不疾而速不行而至<lb/>
　速謂受命如響遂知來物感而遂通天下之故之類<lb/>
　至謂無有逺近幽深成文定象之類申言神之所<lb/>
　為<lb/>
<pb n="23b"/>
子曰易有聖人之道四焉者此之謂也<lb/>
　此門人申孔子之言以結之恐其説之難明而人不<lb/>
　悟也故知説卦三篇成於孔子之門人與文言同<lb/>
　　　右第八章申前章言神未盡之意而以辭變象<lb/>
　　　占明之即所謂變化之道而神之所為者也<lb/>
子曰夫易何為者也夫易開物成務冐天下之道如斯<lb/>
而已者也<lb/>
　夫聲扶下同一本者也下無夫易二字開一作闓造<lb/>
<pb n="24a"/>
　端也物事物也程可乆曰開物者肇其始成務者究<lb/>
　其終冐莫報反司馬君實曰包而有之天下之道凡<lb/>
　所由行者易皆冐之開其物成其務故曰如斯而已<lb/>
　竭盡无餘藴之辭也郭子和曰凡天下之道无不具<lb/>
　於其中<lb/>
　　此一節總言其端耿睎道曰蓍卦爻三者易之所<lb/>
　　以開物成務冐天下之道者也<lb/>
是故聖人以通天下之志<lb/>
<pb n="24b"/>
　以易通逹天下之人其志之所欲為者葢易有開物<lb/>
　之道故也<lb/>
以定天下之業<lb/>
　以易定天下之人所作之事業葢易有成務之道故<lb/>
　也<lb/>
以斷天下之疑<lb/>
　斷丁亂反决也以易决斷天下之人其心之所疑者<lb/>
　葢易冐天下之道故也郭子和曰孔子言易必繼以<lb/>
<pb n="25a"/>
　聖人用易以見聖人凡有為有行无適而非易也張<lb/>
　舜文曰開物成務以定天下之業則吉凶生矣有吉<lb/>
　有凶則天下之人不能無疑疑則業不可定於是有<lb/>
　卜筮以通志定業斷疑也<lb/>
　　此一節應上生下言生蓍立卦生爻之事蓍圓而<lb/>
　　神故能通天下之志而開物卦方以知故能定天<lb/>
　　下之業而成務爻易以貢故能斷天下之疑而道<lb/>
　　无不包也<lb/>
<pb n="25b"/>
是故蓍之德員而神<lb/>
　員今圓蓍無定數故曰員神謂知來物也<lb/>
卦之德方以知<lb/>
　知今智卦有定象故曰方知謂藏吉凶也<lb/>
六爻之義易以貢<lb/>
　龔氏曰貢如貢賦之貢謂獻也猶書獻卜之謂注作<lb/>
　告恐無所據爻无定位故曰易耿睎道曰道非數而<lb/>
　蓍以數推道无象而卦以象告故蓍卦謂之德德猶<lb/>
<pb n="26a"/>
　常體爻言乎變者也故謂之義義則盡變<lb/>
聖人以此洗心退藏于密吉凶與民同患<lb/>
　方其未作易之前聖人出而應世其憂患天下後世<lb/>
　之心未嘗一日忘是故因蓍生卦因卦生爻因爻生<lb/>
　義曉之以利害禍福詳之以逆順從違使天下後世<lb/>
　得之于書者猶吾與之交口相付則天下求之于易<lb/>
　而不復求之于我則吾心之所憂者可以盡洗退藏<lb/>
　于密而聖人隠矣而聖人方且憂患與庶民皆同凡<lb/>
<pb n="26b"/>
　云為動作求之於筮龜此蘭毛二氏之説為得之也<lb/>
　　此一節應通志定業斷疑<lb/>
神以知來知以藏往<lb/>
　張舜元曰吉凶之效可以數推吉凶之事可以象定<lb/>
其孰能與于此哉古之聰明睿知神武而不殺者夫<lb/>
　與去聲其知由聰而明明而睿則非常人之所謂知也故<lb/>
　能立卦以藏往其神雖武而不殺則非常人之所謂<lb/>
　神也故能生蓍以知來王景孟曰夫謂之聰明睿知<lb/>
<pb n="27a"/>
　則卦之知非此聖人其孰能與之謂之神武不殺則<lb/>
　蓍之神非此聖人其孰能與之耿睎道曰布昭聖武<lb/>
　不免于殺者將以使人之知懼也今也神以知來則<lb/>
　未然之祥見于其先知以藏往則已然之戒存乎其<lb/>
　後豈待殺而後知懼哉<lb/>
　　此應蓍卦爻<lb/>
是以明于天之道而察于民之故是興神物以前民用<lb/>
　故物謂蓍龜朱子曰明天道故知神物之可興察民<lb/>
<pb n="27b"/>
　用故知其用之不可不有以開其先也<lb/>
　　此申聖人以此洗心之意<lb/>
聖人以此齊戒以神明其德夫<lb/>
　齊今齋齊戒致敬以筮蓍所以神明蓍之德所謂員<lb/>
　而神者也朱子曰湛然純一之謂齊肅然警惕之謂<lb/>
　戒楊廷秀曰尊敬其事之謂神發揮其義之謂明聖<lb/>
　人所以擇建立卜筮人然後命之者以神明其德也<lb/>
　又曰蓍者神物也卜者鬼謀也吾之一心能神明夫<lb/>
<pb n="28a"/>
　蓍之德則蓍亦神明而應之曰神明云者尊敬之也<lb/>
　記曰其曰明器神明之也此之謂也<lb/>
　　此申吉凶與民同患之意<lb/>
是故闔户謂之坤闢户謂之乾<lb/>
　李氏曰此又廣其所以為易也朱子曰先言坤者由<lb/>
　静而動也胡翼之曰凡物先藏而後出故先坤朱子<lb/>
　發曰無静則無動無闔則無闢此歸藏所以先坤與<lb/>
　竊謂通乎晝夜之道而知凡日出為晝則户之闔者<lb/>
<pb n="28b"/>
　始闢一年之春亦自冬之閉藏而啓之<lb/>
一闔一闢謂之變往來不窮謂之通<lb/>
　張舜元曰乾一闔而為坤坤一闢而為乾吕㣲仲曰<lb/>
　大氣本一所以為陰陽者闔闢而已氣闢則發生氣<lb/>
　闔則妆歛一體二用不可以二物分之<lb/>
見乃謂之象形乃謂之器<lb/>
　見今現象自無而出有器成質而不變凡以體言之<lb/>
　則謂之器以質言之則謂之材闔闢變皆然<lb/>
<pb n="29a"/>
制而用之謂之法<lb/>
　此聖人觀象因材制器也<lb/>
利用出入民咸用之謂之神<lb/>
　或利於出而不利於入則出者利於用之入者不利<lb/>
　而不用也利於入而不利於出則入者利於用之出<lb/>
　者不利而不用也唯一出一入民咸利其用而用之<lb/>
　有不知其所以然者此所以謂之神<lb/>
　　此一節明蓍易之前民用其道如此也郭子和曰<lb/>
<pb n="29b"/>
　　變通最為易之要法説卦凡三致意焉近人而易<lb/>
　　曉者莫如户故以户之一物明之則天下萬物皆<lb/>
　　如此也所以為户二者以其闔也此即坤也闔則<lb/>
　　必闢此即乾也一闔則一闢一闢則一闔此即變<lb/>
　　也人之往來於户者不窮此即通也見於闔闢即<lb/>
　　户之象形於運動即户之器制而用此者法也利<lb/>
　　於用而民之出入莫不由此者所以為神也一户<lb/>
　　至末也猶必盡變通之法而後可用於天下然則<lb/>
<pb n="30a"/>
　　治天下者可不如制一户之法使之變通可乆乎<lb/>
　　黄林中曰蓍卦之德亦既神明則象無不顯數無<lb/>
　　不陳是故十有八變而皆陰則六畫皆耦是天地<lb/>
　　之闔而為夜是以謂之坤也十八變而皆陽則六<lb/>
　　畫皆竒是天地之闢而為晝是以謂之乾也一闔<lb/>
　　一闢則乾坤錯居故謂之變一往一來則闔闢不<lb/>
　　窮故謂之通見而在天則謂之象形而在地則謂<lb/>
　　之器像其象制其器故謂之法闔而入闢而出天<lb/>
<pb n="30b"/>
　　下由之而不知則謂之神朱子曰闔闢動静之機<lb/>
　　變通化育之功也見象形器生物之序也法者聖<lb/>
　　人修道之所為而神者百姓自然之日用也朱子<lb/>
　　發曰坤自夏至以一陰右行萬物從之而入故曰<lb/>
　　闔户乾自冬至以一陽左行萬物從之而出故曰<lb/>
　　闢户坤闔則陽變而陰乾闢則陰變而陽故謂之<lb/>
　　變闔者往闢者來往來相感其機不息故謂之通<lb/>
　　氣聚而有見故謂之象成而有形故謂之器利用<lb/>
<pb n="31a"/>
　　此道以動静出入而民咸日用莫知其然故謂之<lb/>
　　神七者同出而異名其變化之道神之所為乎毛<lb/>
　　伯玉曰凡此皆天地之靈而蓍卦之神也易之道<lb/>
　　極於神故必以神終之<lb/>
是故易有大極<lb/>
　大今太此申言揲蓍之所法象者極曰太極者以天<lb/>
　地萬物之理無先於此也楊中立曰極如屋極之極<lb/>
　朱子曰以有形言之四方八靣輳合到此築底更無<lb/>
<pb n="31b"/>
　去處從此推出四方八靣都無向背一切停均故謂<lb/>
　之極楊廷秀曰元氣渾淪陰陽未分是謂太極當是<lb/>
　之時易之道已具故曰易有太極然非易能有太極<lb/>
　亦非太極之能有易也易之未作易在太極之先易<lb/>
　之既作易在八卦之内<lb/>
是生兩儀<lb/>
　司馬君實曰儀匹也分而為二相為匹配劉長民曰<lb/>
　不云天地者葢以兩儀則二氣始分天地則形象斯<lb/>
<pb n="32a"/>
　著竊謂凡有物之先皆曰太極一物有一物之太極<lb/>
　有太極則有物兩兩相配故曰兩儀天地特域中有<lb/>
　物之大者也<lb/>
兩儀生四象<lb/>
　在易則固有在矣在造化則兩儀陰陽也四象唯方<lb/>
　外書言之極精謂乾坤坎離也乾南坤北上天下地<lb/>
　之象離東坎西左日右月之象後言易有四象辭同<lb/>
　指異或謂乾坤之四德或謂四時或謂七八九六或<lb/>
<pb n="32b"/>
　謂火水金木皆其象也猶太極兩儀之不拘於一定<lb/>
　之説<lb/>
四象生八卦<lb/>
　既有左右上下自有四維而震艮巽兊成矣<lb/>
八卦定吉凶吉凶生大業<lb/>
　張子厚曰盡吉凶之理然後人謀作大業生<lb/>
　　此一節明神物之用申大衍之數也大衍易也其<lb/>
　　一不用易有太極也分為二是生兩儀也掛一歸<lb/>
<pb n="33a"/>
　　竒而揲之以四生四象也故説者以為七八九六<lb/>
　　理或然也既有七八九六則陰陽可定而卦爻可<lb/>
　　畫生八卦也卦重而為六位剛柔雜居爻當不當<lb/>
　　吉凶生矣有吉凶則成敗得失之變相尋於無窮<lb/>
　　而人謀用矣故曰生大業朱子曰每一生二自然<lb/>
　　之理也畫卦揲蓍其序皆然周茂叔曰無極而太<lb/>
　　極太極動而生陽動極而静静而生陰静極復動<lb/>
　　一動一静互為其根分陰分陽兩儀立焉陽變陰<lb/>
<pb n="33b"/>
　　合而生水火木金土五氣順布四時行焉楊中立<lb/>
　　曰太極無定位當處即是既有太極即有上下既<lb/>
　　有上下即有左右前後四方既有四方即有四維<lb/>
　　皆自然之理也王景孟曰易之為書不過示人以<lb/>
　　吉凶趨避之理而已矣唯聖人入乎吉凶之域故<lb/>
　　能立大功業於天下則聖人之大業即易之大業<lb/>
　　也故曰神而明之存乎其人楊廷秀曰大哉易書<lb/>
　　之事業乎下文即言法象莫大乎天地葢乾坤之<lb/>
<pb n="34a"/>
　　闔闢變通是也<lb/>
是故法象莫大乎天地<lb/>
　觀象於天取法於地孰非法象然無有大於天地者<lb/>
　下言莫大皆然<lb/>
變通莫大乎四時<lb/>
　易之一闔一闢往來不窮無大於四時者<lb/>
縣象著明莫大乎日月<lb/>
　縣今懸垂也天垂象星辰風雲孰非象者而著明無<lb/>
<pb n="34b"/>
　大於日月<lb/>
崇高莫大乎富貴<lb/>
　聖人之大寳曰位此謂五有大君之位也六位以上<lb/>
　五為天而上貴而無位高而無民唯位乎五則富有<lb/>
　下四爻貴為天子故莫大於五也胡翼之曰言天地<lb/>
　之道陰陽之理變通之事日月之明此後即以富貴<lb/>
　而繼屬之者何也天地之道但能生成萬物不能生<lb/>
　成天下之人是故君子有大才大德凡居崇高極盛<lb/>
<pb n="35a"/>
　之位代天理物能以仁義教化生成天下之人若無<lb/>
　富貴之位則其功不能以及於天下也<lb/>
備物致用立成器以為天下利莫大乎聖人<lb/>
　十三卦乃其凡也民生之物所不可闕者必備之用<lb/>
　之所資者必致之又立成噐以為天下之利用孰有<lb/>
　大於包犧黄帝堯舜之數聖人者哉葢莫非人也而<lb/>
　為此以利天下者唯人之聖者能之<lb/>
探賾索隱鈎深致遠以定天下之吉凶成天下之亹亹<lb/>
<pb n="35b"/>
者莫大乎蓍龜<lb/>
　賾九家作冊大陸作善皆非探平聲索色白反亹亡<lb/>
　偉反猶勉勉也朱子曰疑故怠决故勉陸農師曰古<lb/>
　以龜卜以蓍筮龜象也天産也蓍數也地産也傳曰<lb/>
　上有叢蓍下有伏龜龜筮之相為用抑天理也程可<lb/>
　乆曰賾者含蓄而未發隱者藏伏而未形賾可探也<lb/>
　而深者不可以探取必致曲以鉤之隱可索也而遠<lb/>
　者不可以索得必順理以致之李仲永曰象賾而深<lb/>
<pb n="36a"/>
　以龜卜之則賾可探而可鉤也數隱而逺以蓍筮之<lb/>
　則隱可索而逺可致矣耿氏曰如此則賾者吐隱者見<lb/>
　深者出逺者至而吉凶之辨明若觀火天下之就吉<lb/>
　者若渴去凶者若熱而亹亹以成也張舜元曰探賾<lb/>
　索隱言乎象也鉤深致遠言乎數也定天下之吉凶<lb/>
　决疑也成天下之亹亹者存乎人也言象數少異當<lb/>
　俟知者毛伯玉曰筮以蓍不以龜每兼言之何也以<lb/>
　類故也然龜從者有時而筮逆卜之不吉者筮之或<lb/>
<pb n="36b"/>
　從此洪範之所以有稽疑也<lb/>
　　此一節推廣吉凶之生大業而歸於蓍龜之神郭<lb/>
　　子和曰此章凡五是故葢文義相屬也蘇子瞻曰<lb/>
　　天地日月四時天道也天道所不及富貴者制之<lb/>
　　富貴所不制聖人通之聖人所不通蓍龜决之<lb/>
是故天生神物聖人則之<lb/>
　因蓍龜以言天實生之易乃則其象數用以為卜筮<lb/>
　也<lb/>
<pb n="37a"/>
天地變化聖人效之<lb/>
　爻者效此者也天地之變化易以六爻剛柔相推而<lb/>
　生變化以效之<lb/>
天垂象見吉凶聖人象之<lb/>
　見今現日月星辰顯見垂象而有吉有凶聖人乃繫<lb/>
　之以辭而明吉凶以象之<lb/>
河出圖洛出書聖人則之<lb/>
　洛漢王火德避水改從佳作雒王子雍本圖書不可<lb/>
<pb n="37b"/>
　得詳但論語云鳳鳥不至河不出圖則古葢有之不<lb/>
　列於六經而不傳也今據漢以來諸儒所傳似有考<lb/>
　者漢律歴志云伏羲畫八卦由數起而五行志劉歆<lb/>
　言包羲氏繼天而王受河圖則而畫之八卦是也河<lb/>
　圖九宫縱衡十五數即天地定位山澤通氣雷風相<lb/>
　薄水火不相射之配葢先天之易此包羲氏因而重<lb/>
　之者也洛書止分五位即帝出乎震齊乎巽相見乎<lb/>
　離致役乎坤説言乎兊戰乎乾勞乎坎成言乎艮之<lb/>
<pb n="38a"/>
　序葢後天之易此文王所以定之者也河圖九南一<lb/>
　北三東七西八東北而二西南六西北而四東南五<lb/>
　隱於中對耦而分十數尊貴者得數多卑賤者得數<lb/>
　少竒處四方耦處四隅包羲以畫八卦乾南而坤北<lb/>
　則九與一也離東而坎西則坎七而離三也震東北<lb/>
　得八而巽西南則二也艮西北得六而兊東南則四<lb/>
　也葢天數五地數五二五為十而陰陽分之此合先<lb/>
　天之易也洛書一六在北水數也而坎居之二七在<lb/>
<pb n="38b"/>
　南火數也而離居之三八居東木數也而為震四九<lb/>
　居西金數也而為兊五與十居中央土數也而虚其<lb/>
　中火生土土生金故坤之土居西南離兊之維以應<lb/>
　五木克土而土克水故艮之土居東北震坎之維以<lb/>
　應十巽亦木也繫於震之終乾亦金也繫於兊之後<lb/>
　葢坎離水火以配天地南北故各一而不二金木土<lb/>
　各二卦以為陰陽之配此合後天之易也故漢五行<lb/>
　志曰河圖洛書相為經緯八卦九章相為表裏正謂<lb/>
<pb n="39a"/>
　此也夫禹得洛書而作洪範非異於易也文王恐後<lb/>
　世以洛書與河圖對立而為二遂演其數以定後天<lb/>
　之易先朝諸儒交互圖書之數而不能决斯義也唯<lb/>
　蘭惠卿得之程可乆曰有體可據者則之有物可見<lb/>
　者象之有理可推者效之張舜元曰則神物而起數<lb/>
　效變化而生爻象吉凶而繫辭則圖書而定卦朱子<lb/>
　曰此四者聖人作易之由也耿睎道曰天地之數聖<lb/>
　人生知極其數可以定天下之象矣不待見蓍龜而<lb/>
<pb n="39b"/>
　後知也然神物非常之物天生以示象數聖人何敢<lb/>
　不則之言天地變化則不止乎四時也言天垂象則<lb/>
　不止乎日月也葢前言其莫大此言其該也夫神物<lb/>
　變化垂象自兩儀定位則有之矣至於河圖洛書則<lb/>
　有時焉孔子以河圖之出同鳳鳥之至豈非天之興<lb/>
　易而有先至之符哉<lb/>
易有四象所以示也<lb/>
　何氏曰上四者四象也謂神物變化天象圖書所以<lb/>
<pb n="40a"/>
　示天下也與兩儀所生之四象名同而指異<lb/>
繫辭焉所以告也<lb/>
　告天下使知此卦此爻之時物<lb/>
定之以吉凶所以斷也<lb/>
　繫辭而定其卦爻之吉凶所以决天下之疑也<lb/>
　　　右第九章朱子曰此章言易之興專歸於卜筮<lb/>
子曰書不盡言言不盡意<lb/>
　此上舊有大有上九一章諸儒疑脫簡當在中篇莫<lb/>
<pb n="40b"/>
　益之下今移之書者冩之於簡葢有限也言則宣之<lb/>
　於口故書不能盡意又無窮言亦有限故言亦不能<lb/>
　盡也朱子曰有意而後有言有言而後有書書以記<lb/>
　言而不能盡逹其言言以述意而不能盡逹其意使<lb/>
　之觀象而意得則有不待言而盡者矣<lb/>
然則聖人之意其不可見乎<lb/>
　聖人指文王<lb/>
子曰聖人立象以盡意設卦以盡情偽<lb/>
<pb n="41a"/>
　朱子曰兩子曰疑衍其一葢子曰字皆後人所加故<lb/>
　有此誤然有問則有答此自問而自答之辭物之情<lb/>
　偽見於卦爻者也中篇云情偽相感而利害生即此<lb/>
　所謂情偽也惟卦足以盡物之情偽故卦之象可以<lb/>
　盡我之意此答言不盡意也<lb/>
擊辭焉以盡其言<lb/>
　此併下文釋書不盡言故繫辭以盡之<lb/>
變而通之以盡利<lb/>
<pb n="41b"/>
　耿氏曰變動以利言故變通可以盡利亦謂言其變<lb/>
　通之利也<lb/>
鼓之舞之以盡神<lb/>
　鼓天下之動者存乎辭亦謂繫辭之言也鼓之舞之<lb/>
　與成天下之亹亹者同意使人奔走於趨吉避凶之<lb/>
　域而不自知也故曰盡神張子厚曰辭不鼓舞則不<lb/>
　足以盡神神主於動天下之動皆神鼓之舞之也<lb/>
乾坤其易之緼邪<lb/>
<pb n="42a"/>
　緼紆粉反所藏蓄也朱子曰衣之著也猶緼袍之緼<lb/>
　乾坤兩卦乃易之緼蓄朱子發曰爻象變動緼於其<lb/>
　中<lb/>
乾坤成列而易立乎其中矣<lb/>
　一陰一陽對列成立則變易立乎陰陽之中<lb/>
乾坤毁則无以見易<lb/>
　无陰陽則變化无自而形則亦無易矣<lb/>
易不可見則乾坤或㡬乎息矣<lb/>
<pb n="42b"/>
　易非无也有易之理而无乾坤則不可得見也或之<lb/>
　者疑之也葢易未嘗无乾坤未嘗息設使卦不畫則<lb/>
　易不可見則乾坤之變化亦㡬乎息㡬平聲近也非<lb/>
　真息也息今熄滅也朱子曰易之所緼陰陽而已凡<lb/>
　陽皆乾凡隂皆坤畫卦定位則二者成列而易之體<lb/>
　立矣乾坤毁謂卦畫不一乾坤息謂變化不行郭子<lb/>
　和曰乾坤有體而易无體有體則成毁從之故乾坤<lb/>
　言成列言毁易以无體託於乾坤故乾坤毁則易无<lb/>
<pb n="43a"/>
　以見矣明聖人不得不作易也林黄中曰六十二卦<lb/>
　皆自乾坤而來成列云者獨乾獨坤則不成變化也<lb/>
　乾坤之象天地也六十四卦之象萬物也有天地然<lb/>
　後有萬物无天地安得有此萬物无此萬物又安用<lb/>
　此天地<hi>蘭説同</hi>
是故形而上者謂之道形而下者謂之器<lb/>
　形謂形見非形影之形凡一事一物有形而下者必<lb/>
　有形而上者上者其理下者其事物也理无體故謂<lb/>
<pb n="43b"/>
　之道事物有體故謂之器此言易與乾坤易无體其<lb/>
　道也乾坤有體其器也乾坤謂七八九六之數形為<lb/>
　竒耦之畫非謂乾坤之性也李氏曰以易言之易為<lb/>
　道而乾坤即器也以象言之則至賾在道而物宜即<lb/>
　器也以爻言之則至動在道而典禮即器也變通之<lb/>
　用或起於乾坤者易道之行也或存乎爻象者書載<lb/>
　乎道也<lb/>
化而裁之謂之變推而行之謂之通<lb/>
<pb n="44a"/>
　裁古財以今文改之因其化而裁制之使合於理此<lb/>
　所謂變也推其變而施行之使宜於民此所謂通也<lb/>
　不化則无變推不去則不通前章乾坤之變通易之<lb/>
　自然之理也此章道器之變通作易之聖人之所以<lb/>
　載於書者也下復言存乎變通之人朱子發曰以易<lb/>
　道言之晝夜六時寒暑六氣剛柔六位因其化而裁<lb/>
　之以著其變之㣲故謂之變晝夜相推為一日寒暑<lb/>
　相推為一歲剛柔相推為一卦推之則通故謂之通<lb/>
<pb n="44b"/>
　郭子和曰大而天地細而萬物各具變通之理天地<lb/>
　不變通則不能長且乆人與物不變通則病且死矣<lb/>
　故曰乾坤毁則无以見易謂乾坤不變通則雖成而<lb/>
　毁也姑以人言之朝而作闢之道也暮而息闔之道<lb/>
　也一作一息變也與日无窮通也竊謂聖人作易具<lb/>
　在卦爻<lb/>
舉而錯之天下之民謂之事業<lb/>
　錯今措化裁推行者化推乎道器也舉而措之者舉<lb/>
<pb n="45a"/>
　是變通而措之天下之民也此所謂事業也變通事<lb/>
　業皆易之道器也化之推之舉之皆聖人作易之用<lb/>
　也<lb/>
　　此一節言易之體用程伯淳曰謂之不可移謂字<lb/>
　　在之字上葢一易也形而有器則為乾坤自乾坤<lb/>
　　闔闢以至成功則各有稱謂爾如此則曰道如此<lb/>
　　則曰器如此則曰變則曰通曰事業皆易也皆乾<lb/>
　　坤之所為也<lb/>
<pb n="45b"/>
　　　右第十章<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
以行其典禮繋辭焉以斷其吉凶是故謂之爻<lb/>
　夫象二字衍郭本无音義見前章天下之賾道也物<lb/>
　宜器也觀其動之㑹通以行典禮化而裁之推而行<lb/>
　之者變通也道器寓於象變通寓於爻<lb/>
極天下之賾者存乎卦鼓天下之動者存乎辭<lb/>
<pb n="46a"/>
　此言聖人之用也易有象以見天下之賾聖人欲極其<lb/>
　賾求之卦可也象具於卦之畫故也有爻以見天下<lb/>
　之動聖人欲鼓天下之動求之辭可也爻具於辭之<lb/>
　指故也耿睎道曰作易之聖人以言不盡意而立象<lb/>
　以盡意所謂象者在於卦之中矣以書不盡言而繫<lb/>
　辭以盡言所謂辭者在於爻之中矣鼓天下之動則<lb/>
　進退遲速之有節若周之鼓人或鼓而進或鼓而退<lb/>
　或鼓而馳或鼓而驟也<lb/>
<pb n="46b"/>
化而裁之存乎變推而行之存乎通<lb/>
　凡曰存乎云者皆存乎易也謂易之卦之辭之變之<lb/>
　通人亦易之人也聖人體易以治世則於天下之事<lb/>
　物如易之化而裁之推而行之當求之易之變通也<lb/>
神而明之存乎其人<lb/>
　欲章明易道於天下使人由之而不知其所以然此<lb/>
　必易中之人方可如包犧黄帝堯舜氏是也下此則<lb/>
　如顔子之不逺復其殆庶㡬乎<lb/>
<pb n="47a"/>
黙而成之不言而信存乎德行<lb/>
　行去聲前言舉而錯之天下之民者也此言其人之<lb/>
　以易成已存乎德於已而踐履之者也黙不言也成<lb/>
　乎已故信於民林黄中曰弗躬弗親庶民弗信故必<lb/>
　黙成乎德行則不言而信耿氏曰卦之有象聖人將<lb/>
　以盡意也即此神而明之則存乎其人神而明之則<lb/>
　忘象矣爻之有辭聖人將以盡言也即此黙而成之<lb/>
　不言而信則存乎德行不言而信則忘言矣司馬君<lb/>
<pb n="47b"/>
　實曰卦爻所以變通者在人人之所以能神而明之<lb/>
　者在德毛伯玉曰乾坤之變通錯之事業求之易之<lb/>
　書可也道器之變通存乎其人舉其用而託之人也<lb/>
　无是用不足以為易有是用而其人不足以用之非<lb/>
　易之罪也前乎此黄帝堯舜氏其人也自今以往其<lb/>
　人不可知也大哉神而明之乎此包犧氏所以不傳<lb/>
　以書而傳之人也<lb/>
　　　右第十一章言易之立象繫辭以明變通待其<lb/>
<pb n="48a"/>
　　　人而後行也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
厚齋易學卷四十四<lb/>
</p>
<p>
</p>
  </div>
</body>
</text>
</TEI>
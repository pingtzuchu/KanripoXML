<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷十四</head>
    <p>
<pb n="1a"/>
欽定四庫全書<lb/>
　厚齋易學卷十四　　　　　宋　馮椅　撰<lb/>
易輯傳第十<lb/>
經上篇<hi>噬嗑賁</hi>
䷔<hi>震下離上</hi>
噬嗑<lb/>
　贊曰頤中有物曰噬嗑<lb/>
　雜卦曰噬嗑食也<lb/>
<pb n="1b"/>
　　耿睎道曰頤中有物上麗而下動所以噬而嗑也<lb/>
　　李季辯曰頤齒剛而舌柔物麗於頤動而噬之也<lb/>
　　蘭惠卿曰噬嗑六爻與賁相類特以九三九四之<lb/>
　　不同不以為賁而曰噬嗑何也蓋頤之噬物全以<lb/>
　　下動為用今賁得頤之上止而噬嗑乃得頤之下<lb/>
　　動特以其中有九四間之故曰頤中有物曰噬嗑<lb/>
　　然則卦以頤中有物而噬之得名也<lb/>
　　石守道曰觀天地萬物无有始初自然相合者必<lb/>
<pb n="2a"/>
　　由動而後有合也天地交而後有合雷風擊摶而<lb/>
　　後有合水火烹飪而後有合天下之貨交易而後<lb/>
　　有合頤中有物齧之乃合猶天地萬物之動而合<lb/>
　　也<lb/>
　　程正叔曰凡天下至於一國一家至於萬事所以<lb/>
　　不和合者皆由有間也无間則合矣以至天地之<lb/>
　　生萬物之成皆合而後能遂凡未合者皆為間也<lb/>
　　若君臣父子親戚朋友之間有離貳怨隙蓋䜛邪<lb/>
<pb n="2b"/>
　　間於其間也除去之則合矣<lb/>
　　王景孟曰易之立卦其命名取象各有所指鼎井<lb/>
　　之類遠取諸物也噬嗑與頤近取諸身也<lb/>
　　　右明卦義<lb/>
　象贊曰電雷噬嗑先王以明罰敕法<lb/>
　　案明取電敕取雷象<lb/>
　説卦曰神農氏作<hi>云云</hi>日中為市致天下之民聚天下<lb/>
　之貨交易而退各得其所蓋取諸噬嗑<lb/>
<pb n="3a"/>
　　案日中取離市合取震致民聚貨謂陰爻交易謂六<lb/>
　　五初九退而各得其所謂六復初九復五也<lb/>
　　　右明卦用<lb/>
　序卦曰可觀而後有所合故受之以噬嗑嗑者合<lb/>
　也<lb/>
　　林黃中曰自觀之噬嗑坤變為震巽變為離四五<lb/>
　　相易也　又曰觀之九五有可觀之德四方合而<lb/>
　　仰之强梗之徒為間於其間噬而嗑之可也<lb/>
<pb n="3b"/>
　　李子思曰自乾至觀為卦凡二十而三子三女相<lb/>
　　遇之卦凡四屯蒙隨蠱是也震坎艮巽兑皆已出<lb/>
　　而相遇獨離未見焉今離配震而為噬嗑配艮而<lb/>
　　為賁易卦三子三女相遇之象始徧矣<lb/>
　　　右明卦序<lb/>
亨<lb/>
　贊曰噬嗑而亨剛柔分動而明雷電合而章<lb/>
　　王輔嗣曰凡物之不親由有間也有物有間不齧<lb/>
<pb n="4a"/>
　　不合无由亨也齧而合之所以通也<lb/>
　　林黃中曰上止下動而中虚頤之象也六四變剛<lb/>
　　其中有物之象也噬之則嗑不噬則不嗑噬而嗑<lb/>
　　之兹其所以亨與故曰易者象也自王輔嗣以來<lb/>
　　擯象而言易者讀至於此不能不自疑其論之疏<lb/>
　　矣<lb/>
　　　右明卦義<lb/>
利用獄<lb/>
<pb n="4b"/>
　贊曰柔得中而上行雖不當位利用獄也<lb/>
　　劉長民曰物或不合則成獄訟窮其情狀辨其辭<lb/>
　　指煩瀆口脗同夫咀嚼<lb/>
　　程正叔曰噬而嗑之之道宜用刑獄也不云利用<lb/>
　　刑而云利用獄者卦有明照之象利於察獄也<lb/>
　　張舜元曰卦中有坎為刑獄<lb/>
　　案坎為刑獄以一陽陷於二陰也今二剛在上下而<lb/>
　　中陰陷九四一陽獄之囚也三陰獄吏卒也上下<lb/>
<pb n="5a"/>
　　二陽獄之防也<lb/>
　　李季辯曰天地生萬物有為造化之梗者必用雷<lb/>
　　電以擊摶之聖人之治天下有為萬民之梗者必<lb/>
　　用刑獄以斷制之故噬嗑所以去頤中之梗雷電<lb/>
　　所以去天地之梗刑獄所以去天下之梗也<lb/>
　　郭子和曰合而言之則噬而後嗑嗑而後亨事之<lb/>
　　序也别而言之則方噬者未合既嗑者不噬噬始<lb/>
　　也嗑終也亨嗑之終利用獄噬之始也噬之始立<lb/>
<pb n="5b"/>
　　卦之義也嗑之終卦成之義也<lb/>
　　　右明卦占<lb/>
初九屨校滅止无咎<lb/>
　贊曰屨校滅止不行也<lb/>
　説卦子曰小人不恥不仁不畏不義不見利不勸不<lb/>
　威不懲小懲而大誡此小人之福也易曰屨校滅止<lb/>
　无咎此之謂也<lb/>
　　李季辯曰噬嗑用獄之時也六爻皆言用獄之事<lb/>
<pb n="6a"/>
　　也諸説皆謂用刑誤矣<lb/>
　　案此用獄之初小人過惡方萌之初禁之使不行滅<lb/>
　　趾謂見校而不見止也<lb/>
　　劉長民曰剛而趨下小人之為不善者也動而无<lb/>
　　應故不得行是桎於獄者<lb/>
　　石守道曰體動志剛首犯于罪桎其足然後思而<lb/>
　　止其過<lb/>
　　程正叔曰其過小故校其趾蓋取禁止其行使不<lb/>
<pb n="6b"/>
　　進於惡也<lb/>
　　郭子和曰使惡不進是為无刑之本不然姑息不<lb/>
　　忍長惡孰甚焉<lb/>
　　都聖與曰止言下體之下而行者也耳言上體之<lb/>
　　上而聞者也<lb/>
　　林黃中曰震為足而居下故有屨止之象震也者<lb/>
　　動之始也初九者閑之於初也初而懲之咎可无<lb/>
　　也<lb/>
<pb n="7a"/>
　　李仲永曰初上不言噬而言校者當初之時其過<lb/>
　　小不必用噬上之時其罪大无所用噬<lb/>
　　案初上兩爻以獄之始終言亦以犯之始終言也獄<lb/>
　　之始犯之始故桎之而使之思過而不敢復行尚<lb/>
　　冀其改也獄之終犯之終故梏之而使之受首而<lb/>
　　无得或脫不可恕也上下二剛有小人勇狠觸藩<lb/>
　　怙終不改之象亦有有司決於懲治无所依違之<lb/>
　　象滅趾示其不可行也滅耳言其无聞知也然初<lb/>
<pb n="7b"/>
　　得无咎者知過而能補屨校示辱而不傷支體可<lb/>
　　以自新也<lb/>
　　　右明象占<lb/>
六二噬膚滅鼻无咎<lb/>
　贊曰噬膚滅鼻乘剛也<lb/>
　　李季辯曰五君也為治獄之主四大臣也為治獄<lb/>
　　之卿<hi>如周之大司冦</hi>其下為治獄之吏<lb/>
　　郭子和曰必假膚腊胏肉見義者取頤中有物之<lb/>
<pb n="8a"/>
　　象也<lb/>
　　朱子發曰陰為膚剥六四亦取膚象<hi>蘭同</hi>
　　朱子曰祭有膚鼎蓋肉之柔脆噬而易嗑者六二<lb/>
　　中正故其所治如噬膚之易<lb/>
　　胡翼之曰乘剛故至于滅鼻之深然居中履正用<lb/>
　　獄至當<lb/>
　　林黃中曰互體艮為鼻二乘剛有没鼻之象六二<lb/>
　　者所以治六二也<lb/>
<pb n="8b"/>
　　馮當可曰陰柔必不能剛斷如此然以中而乘剛<lb/>
　　其遇昭然之惡宜亦不恤<hi>二字未安</hi>且震體也膚柔也<lb/>
　　淺也易噬也姦慝雖著然尚未至于盤錯結連而<lb/>
　　難治也然止在下者一身之表皆為膚比止為寖<lb/>
　　盛<lb/>
　　案噬者治獄之人膚肉腊胏囚也爻取噬為治獄之<lb/>
　　象又取膚為獄囚之象孔子于初曰小懲而大誡<lb/>
　　小人之福也初過惡之始萌也而屨校滅其止使<lb/>
<pb n="9a"/>
　　之不行校所不能懲則自止而及膚惡雖尚淺然<lb/>
　　滋長不止故于此深懲之噬之而滅鼻庶幾其痛<lb/>
　　自懲艾也六之陰柔本非能深噬者也震乘剛故<lb/>
　　也惡淺而懲深似有咎也然一噬而服辜其深也<lb/>
　　乃中也故无咎爻居中得正故有此象初之與二<lb/>
　　辭同而指異初之滅止无咎者指囚也二之滅鼻<lb/>
　　无咎指治獄者也初之无咎囚可无咎也二三五<lb/>
　　之无咎囚不得而咎之也中四爻治獄者初上囚<lb/>
<pb n="9b"/>
　　之始惡怙終者也<lb/>
　　　右明象占<lb/>
六三噬腊肉遇毒小吝无咎<lb/>
　　案或謂二噬三三噬四四噬五五噬上然九四六五<lb/>
　　於義不通或又謂三噬四四噬三尤非<lb/>
　贊曰遇毒位不當也<lb/>
　　林黃中曰腊者肉見於外而骨藏於中人之所以<lb/>
　　不察也以六居三外柔而内剛腊肉之謂矣噬之<lb/>
<pb n="10a"/>
　　而遇骨斯遇其害也<hi>李季辯同</hi>
　　案徒信其外不疑其中是以謂之遇也此姦民也<lb/>
　　外示柔懦而中藏險狠以匿其情者也六三者所<lb/>
　　以治六三也必揣其骨而徐齧之故曰小吝<lb/>
　　司馬君實曰噬嗑食也故以食物明之腊肉難於<lb/>
　　噬膚而易於乾胏者也<lb/>
　　朱子曰陰柔不中正治人而人不服為腊遇毒之<lb/>
　　象<lb/>
<pb n="10b"/>
　　程正叔曰處位不當而强梗難服然用獄非不當<lb/>
　　也故雖可吝而亦噬而嗑之非有咎也<lb/>
　　楊中立曰終必合故无咎<lb/>
　　王景孟曰材有所不足所謂小吝<lb/>
　　都聖與曰吝自己言之咎自彼言之也<lb/>
　　李子思曰噬之事非全安者而六二六三皆曰无<lb/>
　　咎何也蓋噬則嗑不噬則不嗑噬而嗑則亨矣故<lb/>
　　皆以无咎許之<lb/>
<pb n="11a"/>
　　案近離火之熯故肉為腊腊肉小物六陰為小也易<lb/>
　　之取象其宻如此三之剛藏於六柔之中故噬而<lb/>
　　遇毒多凶之象也不中正故吝陰小故小吝噬之<lb/>
　　乃其治獄之職故无得而咎之故諸爻雖不善亦<lb/>
　　无咎也<lb/>
　　　右明象占<lb/>
　　毛伯玉曰舜為天子皋陶為士而後有罪者皆服<lb/>
　　世無皋陶而士師之職不廢也為士師則可以殺<lb/>
<pb n="11b"/>
　　之君子亦以其職與之矣六三陰柔居不當位故<lb/>
　　噬而遇毒小人有不服之心然噬者其職也所噬<lb/>
　　者獄也吾安得而咎之苟以小人之不服為六三<lb/>
　　之罪是助亂而墮名分也<lb/>
　　馮當可曰刑獄非用兵之比兵人而反受其毒則<lb/>
　　危亡矣刑人而遇毒不過一夫之怨故為小吝獄<lb/>
　　之當治如腊在口雖遇毒必噬之而後可姦人妨<lb/>
　　國賊人妨化必誅之而後可治雖大獄一起不無<lb/>
<pb n="12a"/>
　　騷動不得憚此而不誅也謹之而已矣<lb/>
　　林黃中曰曷不以上九相應為象乎曰以應而從<lb/>
　　以類而聚則不待噬而嗑矣是以六位各隨本爻<lb/>
　　而取義焉<lb/>
　　案遇毒宜凶或有大悔吝矣而乃僅止小吝而无<lb/>
　　咎何也肉雖腊有罪者也噬之乃其職也<lb/>
　　　右明爻義<lb/>
九四噬乾胏得金矢利艱貞吉<lb/>
<pb n="12b"/>
　贊曰利艱貞吉未光也<lb/>
　　楊中立曰合一卦言之則為間者也以爻位言之<lb/>
　　則居大臣之位任除間之責者也<lb/>
　　程正叔曰四已過中是其間愈大而用刑愈深也<lb/>
　　李仲永曰腊骨猶小乾胏又難噬于腊矣<lb/>
　　李季辯曰頤中之梗正在此爻治獄之卿也諸爻<lb/>
　　以柔噬此爻獨以剛噬正如乾胏而此爻以噬乾<lb/>
　　胏之道噬之遂得其情<lb/>
<pb n="13a"/>
　　林黃中曰骨見於外而肉附其間其彊可見也此<lb/>
　　凶民也剛以折其氣柔以原其情九四者所以治<lb/>
　　九四也或曰若是則骨无堅脆皆可噬乎曰所謂<lb/>
　　腊與胏者凡以為口實也苟非噬之何由嗑乎詩<lb/>
　　不云乎剛亦不吐九四之謂也<lb/>
　　案肉之附骨猶四附九也居于離火故為乾胏<lb/>
　　　右明象<lb/>
　　郭立之曰古者以兩造禁民訟以兩造聽之而无<lb/>
<pb n="13b"/>
　　所偏受則不直者自反而民訟禁矣入束矢于朝<lb/>
　　不直則入其矢所以懲不直也以兩劑禁民獄以<lb/>
　　兩劑聽之而无所偏信則不信者自反而民訟禁<lb/>
　　矣入鈞金三日乃致于朝不信則入其金所以懲<lb/>
　　不信也方九四之聽獄訟也既得其金又得其矢<lb/>
　　則難折之獄既折而得其情矣尚且曰利艱貞吉<lb/>
　　則先王之于獄訟其可易言之哉　又曰始聽訟<lb/>
　　也如此愼之于其成又可知也<lb/>
<pb n="14a"/>
　　袁氏曰于已有金矢之得于人得金矢之情<lb/>
　　程正叔曰利在克艱其事而貞固其守則吉九四<lb/>
　　德剛明而位居柔剛明則易傷于果故戒以知難<lb/>
　　居柔則守易不固故戒以堅貞蓋其所不足者不<lb/>
　　得中正也<lb/>
　　　右明占<lb/>
　　王景孟曰三于腊肉則遇毒而四于乾胏則得金<lb/>
　　矢剛柔之材異也<lb/>
<pb n="14b"/>
　　案此一卦唯九四言吉蓋間在九四九四除則噬<lb/>
　　者嗑矣<lb/>
　　　右明爻義<lb/>
六五噬乾肉得黃金貞厲无咎<lb/>
　贊曰貞厲无咎得當也<lb/>
　　劉長民曰五以柔居尊為噬嗑之主處剛得中内<lb/>
　　含陽明能斷大事者也獄成于已成則決之不可<lb/>
　　不畏謹能正而知懼則不輕用矣<lb/>
<pb n="15a"/>
　　林黃中曰乾肉者折骨披筋而暵之也<hi>周官腊人乾肉見注</hi>
　　似剛非剛似柔非柔噬之則嗑不噬不嗑也以六<lb/>
　　居五剛柔適中乾肉之謂矣是故六五者所以治<lb/>
　　六五也古之制刑者疑則贖之贖人以黃金者取<lb/>
　　其剛而不過也<lb/>
　　李季辯曰六五所謂柔得中而上行者也九四噬<lb/>
　　嗑既得其情矣以獄之成告于五六五柔主也以<lb/>
　　噬乾肉之道噬之蓋不忍用刑曰得黄金用贖刑<lb/>
<pb n="15b"/>
　　也古者金作贖刑呂刑五刑之贖皆有罰以百鍰<lb/>
　　千鍰為差<hi>金作贖刑注曰金黄金也呂刑注鍰黄鐵</hi>九四以剛噬而六<lb/>
　　五以柔噬以剛噬者有司執法之公以柔噬者人<lb/>
　　君不忍之仁也然猶貞厲則无咎貞厲謹愼也正<lb/>
　　如穆王訓夏贖刑刑既輕矣猶曰朕言多懼是也<lb/>
　　贊曰得當以柔用獄得用獄之當也<lb/>
　　李子思曰黃者中也離中之坤也離之六五亦曰<lb/>
　　黃離<lb/>
<pb n="16a"/>
　　　右明象<lb/>
　　程可久曰以柔噬剛故貞厲決當其罪故无咎六<lb/>
　　五柔中之主司冦典獄以獄之成來告以噬乾肉<lb/>
　　之道斷其獄雖不至如噬膚之柔亦不至如腊肉<lb/>
　　乾胏之剛于是哀矜惻怛而釋刑用罰以生道殺<lb/>
　　人者也若貞固堅執不從末減心必危厲是以无<lb/>
　　咎自趾而膚以至乾胏罪惡積小致大積弱至强<lb/>
　　也一待以乾肉列用中罰酌輕重之中而罪疑惟<lb/>
<pb n="16b"/>
　　輕好生之德也陰爻肉之象<lb/>
　　　右明占<lb/>
上九何校滅耳凶<lb/>
　贊曰何校滅耳聰不明也<lb/>
　子曰善不積不足以成名惡不積不足以滅身小人<lb/>
　以小善為无益而弗為也以小惡為无傷而弗去也<lb/>
　故惡積而不可掩罪大而不可解易曰何校滅耳凶<lb/>
　　馮當可曰滅趾則懲艾而不行滅耳則頑悍而不<lb/>
<pb n="17a"/>
　　聽矣凶孰甚焉<lb/>
　　胡翼之曰居卦之極罪之大者也校加於首而没<lb/>
　　其耳所以及凶禍也<lb/>
　　毛伯玉曰以怙終故寄之上九<lb/>
　　案初上事之終始噬嗑用獄之卦初則罪之小而始<lb/>
　　犯者也上則罪之大而怙終者也古之聖人近取<lb/>
　　諸身以上象首而初在下足之象也故制為刑獄<lb/>
　　之具有所謂校焉屨校者納之於足而没其趾以<lb/>
<pb n="17b"/>
　　其罪小而不可長始犯而不可再滅趾者取不行<lb/>
　　之義也何校者加之於首而没其耳以其罪大而<lb/>
　　不可宥怙終而不可改滅耳者取聰不明之義也<lb/>
　　屨校之不能懲則何校之所必加非忍也不如是<lb/>
　　无以止辟也剛強有怙終之象而以校滅其耳以<lb/>
　　剛治剛之象也<lb/>
　　　右明象占<lb/>
　　朱子曰初上无位受刑象中四爻有位為治獄之<lb/>
<pb n="18a"/>
　　象<hi>石守道程正叔同</hi>
　　石守道曰中四爻唯六二為得位故刑人而服餘<lb/>
　　爻皆失位故有難服之義何以皆得无咎六三以<lb/>
　　其承剛九四以有剛直之德六五以得中居尊位<lb/>
　　然非全美也<lb/>
　　都聖與曰彖言成卦之材以爻效天下之動故爻<lb/>
　　彖所言有不必同者諸爻皆以初終上下剛柔中<lb/>
　　正承乘取義而曲盡事物之變此其所以為易也<lb/>
<pb n="18b"/>
　　馮當可曰卦有四无咎一吉一凶治天下至於用<lb/>
　　獄皆出於不獲已不獲已而為之得粗免於過咎<lb/>
　　可也九四之吉以對上九之凶使四不艱貞則其<lb/>
　　凶如上九是其言吉與它卦不同<lb/>
　　案治獄自初至四始能究極而得其情故吉若乃四<lb/>
　　不能治以至於上則凶矣大抵初罪之始上罪之<lb/>
　　終也二易決之獄也三小罪之難決四大罪而能<lb/>
　　決者也五聽獄之主故罪疑從輕也大抵治獄之<lb/>
<pb n="19a"/>
　　德貴於剛柔適中三四五爻位皆陰陽相雜是也<lb/>
　　唯六二以柔遇柔其情易得其聽易決也况又乘<lb/>
　　剛得中故亦无咎<lb/>
　　　右明六爻<lb/>
䷕<hi>離下艮上</hi>
賁<lb/>
　贊曰柔來而文剛分剛上而文柔天文也文明以止<lb/>
　人文也觀乎天文以察時變觀乎人文以化成天下<lb/>
<pb n="19b"/>
　　正義曰賁飾也以剛柔二象相文飾也<lb/>
　　張敬夫曰三陰三陽相雜而成文<lb/>
　　劉氏曰有質為主故文以飾之<lb/>
　　程可久曰賁所以飾質也上艮為質下離為飾不<lb/>
　　以所賁踰質也<lb/>
　　郭子和曰柔來文剛則剛為質而柔為文也剛上<lb/>
　　文柔則柔為質而剛為文也<lb/>
　　林黃中曰噬嗑與賁皆為頤中有物之象一為噬<lb/>
<pb n="20a"/>
　　嗑一為賁者噬嗑得頤之下動賁得頤之上止動<lb/>
　　故為噬止故為賁也<lb/>
　　程正叔曰質必有文自然之理有上則有下有此<lb/>
　　則有彼有質則有文一不獨立二則為文非知道<lb/>
　　者孰能識之<lb/>
　　案賁本以飾質飾取其文故亦為文非謂賁為文<lb/>
　　也而成卦之義凡三陰三陽則以乾坤之純體言<lb/>
　　之觀其陰陽所雜升降徃來而取義焉此卦上二<lb/>
<pb n="20b"/>
　　陰則本坤也下二陽則本乾也今坤之六自上來<lb/>
　　居乾之二則是柔來而文乾之剛而成離之文明<lb/>
　　也乾之九二往居坤之上則是剛上而文坤之柔<lb/>
　　而成艮之止也以陰陽往來相文言之則文之在<lb/>
　　天者如此以文明以止言之則文之在人者如此<lb/>
　　在天之文天之所以為飾在人之文人之所以為<lb/>
　　飾也孔子之言可考不誣如此諸説多就坤上乾<lb/>
　　下謂自泰生攻之者併與其説卦變而非之因一<lb/>
<pb n="21a"/>
　　泰字之誤而遂使文王名卦之義不明亦攻之者<lb/>
　　之過也<lb/>
　雜卦曰賁无色也<lb/>
　　案有色則為采非文矣故六爻皆無其色不過曰白<lb/>
　　賁而已<lb/>
　　　右明卦義<lb/>
　象贊曰山下有火賁君子以明庶政无敢折獄<lb/>
　　案庶政治之文也明取火象不敢折獄止其明也<lb/>
<pb n="21b"/>
　　　右明卦用<lb/>
　序卦曰嗑者合也物不可以苟合而已故受之以賁<lb/>
　賁者飾也<lb/>
　　程正叔曰物之合必有文乃飾也人之合聚則有<lb/>
　　威儀上下物之合聚則有次序行列合則必有文<lb/>
　　賁之所以次噬嗑也<lb/>
　　李子思曰上離下震雷之震動所以示威也故為<lb/>
　　噬嗑彊梗之象上艮下離離顯其光而艮止不動<lb/>
<pb n="22a"/>
　　則是與噬嗑相反矣反威刑之事是為文教故聖<lb/>
　　人因觀其剛柔相錯之文而得其與文止武之象<lb/>
　　焉<hi>胡翼之同</hi>
　　　右明卦序<lb/>
亨小利有攸往<lb/>
　贊曰柔來而文剛故亨小分剛上而文柔故利有攸<lb/>
　往<lb/>
　　案彖以贊文傳寫之誤改以小字置於利有攸往之<lb/>
<pb n="22b"/>
　　上諸儒無一人能正之者傅㑹其説象理舛謬不<lb/>
　　可以据今一正之則理與象粲然如白黑之易辨<lb/>
　　矣夫三陰三陽之卦以純體之變爻為義今坤之<lb/>
　　上九自二分之而成艮乾之六二自上來而成離<lb/>
　　艮離相遇然後成賁夫陰為小則賁所謂柔來者<lb/>
　　小也自内之外為往則贊所謂剛上者往也柔不<lb/>
　　能自亨麗于剛則亨故亨曰小剛不能皆利分于<lb/>
　　上則利故有攸往曰利蓋柔本陰滯今六居陰窮<lb/>
<pb n="23a"/>
　　自坤之上來麗乾之二則成剛之文而小者得亨<lb/>
　　矣剛本居上今九居下體分乾之二上居坤之上<lb/>
　　則成柔之文而往者為利矣亨小以柔來言利有<lb/>
　　攸往以分剛上言也其象與理豈不昭乎若揭日<lb/>
　　月也哉<lb/>
　　　右明卦象占<lb/>
初九賁其止舍車而徒<lb/>
　贊曰舍車而徒義弗乘也<lb/>
<pb n="23b"/>
　　石守道曰初與四為正應故剛柔相賁而隔九三<lb/>
　　六二近初而无應可以相賁然初志於本應舍六<lb/>
　　二之車直趣正應者義當然也不可舍本應而從<lb/>
　　非匹也<lb/>
　　程正叔曰君子有剛明之德而在下者也以車徒<lb/>
　　為象者因止以與行為義<lb/>
　　楊中立曰一卦之下趾之象也賁其趾徒行之象<lb/>
　　也<lb/>
<pb n="24a"/>
　　劉長民曰居下无位乘則僭矣素貧賤行乎貧賤<lb/>
　　行而宜之之義也<lb/>
　　郭子和曰趾在下徒行賤者之事皆初之象也君<lb/>
　　子以義為榮而不以徒行為辱是以古之人繋馬<lb/>
　　干駟不受唯義所在而已初以賤自居舍車而徒<lb/>
　　所謂窮不失義者<lb/>
　　耿睎道曰六二虚中車之象也<lb/>
　　都聖與曰无所乘而涉謂之徒涉无所乘而行謂<lb/>
<pb n="24b"/>
　　之徒行顔路請子之車以為之槨子曰以吾從大<lb/>
　　夫之後不可徒行是也凡易之義所乘者在下而<lb/>
　　乘之者在上初在下卦之下則无所乘之象也<lb/>
　　案賁其止不賁其車是舍車而徒者也初應四而<lb/>
　　剛柔相賁情相得者也自初至四凡厯三位則行<lb/>
　　之而往也中隔九三則四不我即近比六二則可<lb/>
　　以相賁然一卦之中唯初九六四獨為正應義不<lb/>
　　可舍之而即近也六二欲載初以往初九寧賁其<lb/>
<pb n="25a"/>
　　趾以行而不賁六二之車故六四亦有匪冦昬冓<lb/>
　　之義序卦曰物不可以苟合故受之以賁初九其<lb/>
　　殆庶幾乎<lb/>
　　　右明象占<lb/>
六二賁其須<lb/>
　　案須從水邊者非或謂今文嬬賤妾也然爻義難<lb/>
　　通或引歸妹以須為需須之義謂離之二陽待二<lb/>
　　來賁於爻象雖通而孔子與上興之意又不相合<lb/>
<pb n="25b"/>
　　要之一字而二義不必遷就歸妹以為之説也<lb/>
　贊曰與上興也<lb/>
　　王輔嗣曰得其位而无應三亦无應而比焉近而<lb/>
　　相得者也須之為物傅上者也<lb/>
　　程可久曰乘初為逆<lb/>
　　王景孟曰初舍二以赴五无應近傅於九三可以<lb/>
　　相賁自三至上有頤象<lb/>
　　林黃中曰上傅於三須傅頤之象也須也者所以<lb/>
<pb n="26a"/>
　　賁其頤也<lb/>
　　楊中立曰離麗也陰麗乎陽者也二雖為文明之<lb/>
　　主然以陰麗陽而已有須傅頤之象焉<lb/>
　　李氏曰陰之麗陽正在於二唯六二重陰而善麗<lb/>
　　必上傅於九三之陽以致其飾須者柔而上傅於<lb/>
　　頤以為飾文有傅之義者以其有待而後興也<lb/>
　　案古人用字徃往聲同則義通此説兼傅待為義然<lb/>
　　則引歸妹以須為難者可以解其惑矣<lb/>
<pb n="26b"/>
　　卜子夏曰柔依剛以成文<lb/>
　　袁氏曰陰不自能明也得陽而後明柔不自能立<lb/>
　　也得剛而後立下不能自興也得上而後興<lb/>
　　案隂麗乎陽二依三而興然柔來而文剛則二乃<lb/>
　　賁三者也須傅於頤而所賁在須須所以賁頤頤<lb/>
　　非能賁須也大抵一陰麗二陽為文明之象交相<lb/>
　　賁者也然離性炎上故初舍車而徒二舍初而賁<lb/>
　　三<lb/>
<pb n="27a"/>
　　　右明象占<lb/>
九三賁如濡如永貞吉<lb/>
　贊曰永貞之吉終莫之陵也<lb/>
　　劉長民曰三接上體上下相交賁而成文<lb/>
　　李去非曰互坎有離明之文坎水之潤日月雨露<lb/>
　　滋潤明照无非文也<lb/>
　　馮當可曰剛過之陽二陰夾輔之其賁飾之道顯<lb/>
　　矣以陰陽相賁而言則九三待二四而賁然一陽<lb/>
<pb n="27b"/>
　　陷二陰之中幾如濡溺非三能永久貞固自守以<lb/>
　　義則喪己矣<lb/>
　　林黃中曰上无其應以陽剛介於二陰之間本父<lb/>
　　與六二相賁者也而承於六四兼四成坎水為四<lb/>
　　所濡本爻既受賁於二唯當永守其正不染於四<lb/>
　　斯為吉矣賁之為象曰明與止文成不亂謂之明<lb/>
　　位定不争謂之止四應於初三傳於二然後文成<lb/>
　　而不亂矣初不乘二之車三不乘四之濡然後位<lb/>
<pb n="28a"/>
　　定而不争矣<lb/>
　　案間乎二隂故有賁如之象互體有坎水故有濡如<lb/>
　　之象然已處下體四處上體本不相屬也唯其離<lb/>
　　性炎上故上屬於四而成坎水之濡能永貞固自<lb/>
　　守下體與二自足相比成文不涉於四則得之矣<lb/>
　　此作易教人處此之方也<lb/>
　　　右明象占<lb/>
　　張舜文曰文滅質則敝末勝本則衰苟无剛實之<lb/>
<pb n="28b"/>
　　德而受飾焉其能久乎<lb/>
　　楊廷秀曰夫立君臣父子之分以為禮樂法度之<lb/>
　　文鴻荒之世其禮具其法隱伏羲之世其法立其<lb/>
　　文粗堯舜成周之世其法備其文著既備矣既著<lb/>
　　矣又何加焉曰守之自天高地下之象至亷逺堂<lb/>
　　高之勢此百聖之功千載之積豈一手一足之力<lb/>
　　哉文之始難成而文成易壊永久貞固以守之則<lb/>
　　下不陵上卑不陵尊而萬民定天下安矣故周禮<lb/>
<pb n="29a"/>
　　存則魯安周籍去則魯衰<lb/>
　　　右明爻義<lb/>
六四賁如皤如白馬翰如匪冦昬冓<lb/>
　贊曰六四當位疑也匪冦昬冓終无尤也<lb/>
　　程正叔曰四與初為正應本相賁者也為三所隔<lb/>
　　故皤如而未獲者也<lb/>
　　林黃中曰物相雜故曰文未有一色而成文者也<lb/>
　　本爻正體而止艮於九三未遇其配雖有賁如之<lb/>
<pb n="29b"/>
　　象而皤如之質猶在也<lb/>
　　郭子和曰初以剛强之飾其趾而來翰如之馬也<lb/>
　　馬之來所以飾四之皤四亦飾馬之白皆有受飾<lb/>
　　之質而交相文也<lb/>
　　陸希聲曰初九義不乘車欲飛翔而來也<lb/>
　　王介父曰馬者不動以進之象謂初九不從二而<lb/>
　　來應己也翰如其志疾也離體而陽爻故疾<lb/>
　　王輔嗣曰有應在初而閡於三為已冦難二志相<lb/>
<pb n="30a"/>
　　感不獲通亨<lb/>
　　呂與叔曰九三近而不相得故為已冦<lb/>
　　案與五同體又以臣承君本相賁者也而皆陰焉不<lb/>
　　成文也則下比九三宜相賁者也三性雖上趨而<lb/>
　　本爻性静止以異體而不受賁也唯初九正應而<lb/>
　　閡於三之冦故過期而不遂婚媾髮已皤如初九<lb/>
　　以二來文剛不專所賁而舍之為馬之飛求賁於<lb/>
　　己而其馬尚白則亦未受賁之象也九三雖欲冦<lb/>
<pb n="30b"/>
　　己己不從之以初為正配婚媾故也<lb/>
　　　右明象占<lb/>
　　馮當可曰四應初理也以隔三故賁初未成自昔<lb/>
　　先達在上之君子欲引其類以自顯而為非類所<lb/>
　　隔不獲在下之用者亦多矣<lb/>
　　程可久曰三與四陰陽相比然近而不相得不受<lb/>
　　賁者也<lb/>
　　張子厚曰以柔居陰性為艮止故志堅行潔終无<lb/>
<pb n="31a"/>
　　尤也<lb/>
　　李子思曰六四六陰處當其位與九三重剛不中<lb/>
　　者强弱静躁之不侔蓋天下有自然之文要各有<lb/>
　　當然之分而不容於苟合也<lb/>
　　　右明爻義<lb/>
六五賁于丘園束帛戔戔吝終吉<lb/>
　贊曰六五之吉有喜也<lb/>
　　程可久曰柔得尊位而承應皆陰不足相賁也上<lb/>
<pb n="31b"/>
　　九无位可以賁之丘園逸民之所居也<lb/>
　　張舜元曰艮為山有丘園之象<lb/>
　　蘭惠卿曰凡言丘者皆指在上之爻如丘頤渙有<lb/>
　　丘之類是也<lb/>
　　石守道曰一陰一陽交相賁之乃成賁之道上九<lb/>
　　居卦外无位之地丘園之象也束帛戔戔者大凡<lb/>
　　人相親必有物以為禮交相文飾五居尊位如聘<lb/>
　　草茅之賢禮不可薄必有物以將其厚意如古之<lb/>
<pb n="32a"/>
　　𤣥纁玉帛羔雁之類也<lb/>
　　卜子夏曰五疋為束三𤣥二纁象陰陽也<lb/>
　　蘭惠卿曰非其正應故謂之吝然二不相應而上<lb/>
　　九陽剛之賢我能賁之是以終吉<lb/>
　　鄭舜舉曰終必吉者人君禮賢之事也<lb/>
　　郭子和曰六五為賁之主及于丘園所飾逺矣聖<lb/>
　　人不遐遺之義也丘園尚及之況朝廷之上乎商<lb/>
　　之賁也及於耕築周之賁也及於漁釣束帛幣聘<lb/>
<pb n="32b"/>
　　之禮湯聘伊尹文王聘呂望實其幣聘筐篚之意<lb/>
　　也<lb/>
　　案賢者高蹈丘園蓋有堅持其操聘之不至者矣<lb/>
　　故曰吝然豈无以湯之幣聘幡然而改者哉故終<lb/>
　　吉説者多惑於吝謂陰為吝嗇故以戔戔為狹少<lb/>
　　束帛為薄禮丘園為質素皆不明易中悔吝之指<lb/>
　　者也<lb/>
　　　右明象占<lb/>
<pb n="33a"/>
上九白賁无咎<lb/>
　贊曰上得志也<lb/>
　　劉長民曰繪事後素居上而能正五采也<lb/>
　　呂與叔曰以陽居上至白之象也繪畫之事後素<lb/>
　　功衆色淆亂非白无以别之繪事至於素功飾之<lb/>
　　道盡矣上之志得也<lb/>
　　案六五居尊位總下四爻衆色相錯以文者也上<lb/>
　　居其中以白而成之故无衆色混淆之咎考功曰<lb/>
<pb n="33b"/>
　　雜五色以章之之謂功繪事後素所以章之也<lb/>
　　　諸説紛紜皆不足据<lb/>
　　　右明象占<lb/>
　　馮當可曰六爻皆取陰陽相雜以為質初比四二<lb/>
　　比三二四夾三以為賁五比上上終之之事皆无<lb/>
　　吉㓙者文飾之事華也非實也末也非本也其得<lb/>
　　失有間矣<lb/>
　　林黃中曰初九六二相應而成文組織六二九三<lb/>
<pb n="34a"/>
　　相傳而成文繡繪也六五上九相合而成文紉綴<lb/>
　　也或曰六五上九不亦相傳而成文乎曰六二純<lb/>
　　柔也不傳於九三則不能以成文九三純剛也不<lb/>
　　傳於柔則亦不能以成文六五以柔居陽上九以<lb/>
　　剛居陰既成文矣而皆无應得非相合而成者乎<lb/>
　　李氏曰卦以剛柔相文為賁則六爻宜各有賁之<lb/>
　　義唯以爻明人事則所寓之意各不同也<lb/>
　　　右明六爻<lb/>
</p>
<p>
</p>
  </div>
</body>
</text>
</TEI>
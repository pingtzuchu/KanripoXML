<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷五十</head>
    <p>
<pb n="1a"/>
欽定四庫全書<lb/>
　厚齋易學卷五十　　　　宋　馮椅　撰<lb/>
易外傳第十八<lb/>
雜卦<lb/>
　六十四卦紛雜並陳之必有其序然其間先後豈必<lb/>
　如繩之貫也事物之理不齊未免逐兩卦别生義例<lb/>
　以序之孔子恐學易者之拘於一定之序也於是有<lb/>
　雜卦焉各以兩兩相對亦有單舉者其配偶其次第<lb/>
<pb n="1b"/>
　若无意而實有意學者宜盡心焉此猶卦序既濟之<lb/>
　終復繼之以未濟示易有无窮之意義也虞仲翔曰<lb/>
　雜六十四卦以為義韓康伯曰錯綜其義或以同相<lb/>
　類或以異相明正義曰序卦依文王而次序之雜卦<lb/>
　孔子更以意錯雜而對辨不與序卦同也<lb/>
乾剛坤柔<lb/>
　易自乾坤而出必始二卦剛柔各以其材之盛者言<lb/>
　之剛柔者立本者也變通者趣時者也由乾坤以立<lb/>
<pb n="2a"/>
　其本而六十二卦无非趣時之義<lb/>
比樂師憂<lb/>
　言涉人道之始也樂聲洛比者情相親也故有友助<lb/>
　之意而樂師者衆雜處也故有争奪之患而憂<lb/>
臨觀之義或與或求<lb/>
　羣比而衆不可以无主故必有出其類者以臨之而<lb/>
　示人之觀瞻故二卦皆有二義二陽求臨於四隂四<lb/>
　隂與之臨四隂求觀於二陽二陽與之觀此猶在下<lb/>
<pb n="2b"/>
　者求所臨而在上者與之以臨在下者求所觀而在<lb/>
　上者與之以觀其義在交相與求也故曰或以柔愛<lb/>
　求為韻<lb/>
屯見而不失其居蒙雜而著<lb/>
　見今現居去聲今据人生而必有羣聚羣聚則必有<lb/>
　臨之觀之者屯者草昧之始險艱見於外而天子諸<lb/>
　侯不失其位是以臨之而有以統之也坎外而九居<lb/>
　初五之象也蒙者未有知識之始聖賢雜處於庶民<lb/>
<pb n="3a"/>
　之上而觀瞻開明有以示之而使化之也二陽雜于<lb/>
　四隂而後能發蒙之象也居著為韻<lb/>
震起也艮止也<lb/>
　此下肆言處己應物消息吉凶之道二卦以一陽言<lb/>
　也李氏曰陽在隂下居非其所則起陽在隂上居得<lb/>
　其所則止<lb/>
損益盛衰之始也<lb/>
　二卦合言之者此損則彼益此益則彼損也損之又<lb/>
<pb n="3b"/>
　損則日衰矣益之又益則日盛矣故一損一益乃盛<lb/>
　衰之始此衰則彼盛此盛則彼衰也<lb/>
大畜時也无妄災也<lb/>
　二卦以乾言之乾非畜止之物時乎受畜爾无妄陽<lb/>
　動上窮故有災眚震動而上乾陽又上進此龍之亢<lb/>
　而有悔猶蝸牛之升髙不知囬者也序卦先无妄此<lb/>
　後之者言君子時乎為物所畜則災眚至矣<lb/>
萃聚而升不來也<lb/>
<pb n="4a"/>
　二卦以坤言之坤地也澤流下則聚於地木漸上則<lb/>
　不復來也<lb/>
謙輕而豫怡也<lb/>
　此以一陽言也輕去聲怡虞本今作怠誤以心在下<lb/>
　也或作治盖以起止始災來怡為韻謙一陽退處於<lb/>
　下故為自處者輕豫一陽奮出於上故為和樂而怡<lb/>
　一曰謙輕而不為備豫則豫治其備也故怡作治<lb/>
噬嗑食也賁无色也<lb/>
<pb n="4b"/>
　二卦以離言也噬嗑言其威賁言其文噬嗑頥中有<lb/>
　物噬之而後嗑則為食物之象凡繪畫之事後素功<lb/>
　五色畢陳乃以粉間之使相雜而成章所以為賁飾<lb/>
　之象无色言其素也<lb/>
兑見而巽伏也<lb/>
　二卦以一隂言也見今現兑説巽入説見於外巽入<lb/>
　於内李氏元逹曰巽之隂内伏伏乃隂之性也兑之<lb/>
　隂外見見則發乎情也伏聲白<lb/>
<pb n="5a"/>
隨无故也蠱則飭也<lb/>
　故者有所因之謂隨者因人而隨之者也故曰无故<lb/>
　柴氏曰不主於故隨時而行飭或作飾整治修飭之<lb/>
　也事物蠱敗則加整治修飭之郭立之曰柔在内蠱<lb/>
　所以起剛在上蠱所以飭郭子和曰言非大有作為<lb/>
　也毛伯玉曰志在於隨不事其事是以為蠱蠱則多<lb/>
　事繁興是以為飭然則无故者有故之端也以食色<lb/>
　伏飭為韻<lb/>
<pb n="5b"/>
剥爛也復反也<lb/>
　物過熟則爛爛則剥落陽窮於上而反於下則剥變<lb/>
　為復毛伯玉曰彼爛則此復反今翻以爛反為韻<lb/>
晉晝也明夷咮也<lb/>
　二卦以離言也晉明出地上故為晝咮舊作誅韻語<lb/>
　不叶明夷明入地中明者傷也離為飛鳥鳥以喙傷<lb/>
　物咮聲晝喙也但取傷義明則安闇則傷李子思曰<lb/>
　晉為晝則明夷為夜明夷為咮則晉為賞故晉之明<lb/>
<pb n="6a"/>
　出地上者晝也則明夷之明入地下者夜也晉之錫<lb/>
　馬蕃庶者賞之事也則明夷之左股之傷者咮之類<lb/>
　也晝夜之更相代猶嘉傷之更相用序卦之次序與<lb/>
　雜卦之反對其揆則一<lb/>
井通而困相遘也<lb/>
　二卦以坎言也遘遇也舊作遇遘亦遇也特遇韻不<lb/>
　叶此言困窮而通之義困於上而反於下下遇井則<lb/>
　通矣林黄中曰泉之在井其脉通流李氏曰井上有<lb/>
<pb n="6b"/>
　説相遇之象也象以上水為井以无水為困其水居<lb/>
　下而上通則必遇之合也<lb/>
咸速也恒乆也<lb/>
　毛伯玉曰二卦男女之相從也自其初言之易於相<lb/>
　感故曰速自其後言之乆而相安故曰恒又曰以一<lb/>
　日之恩誤百年之身者有之矣以晝咮遘乆為韻<lb/>
渙離也節止也<lb/>
　二卦以坎言也離去聲離散也物散則止之故渙反<lb/>
<pb n="7a"/>
　為節人情乆則易離也有以節文之則止而不散亦<lb/>
　縁上咸恒為義以離止為韻<lb/>
解緩也蹇難也<lb/>
　二卦亦坎也解取懈怠之義緩謂凡事緩慢也難去<lb/>
　聲毛伯玉曰先蹇後解者卦之序也先解後蹇所謂<lb/>
　雜卦也物不可以乆懈懈則緩而廢弛故蹇難生焉<lb/>
　雜卦不唯顛倒六十四卦之序雖覆變相因之次亦<lb/>
　顛倒之凡此者必有意義以類推之可也以緩難為<lb/>
<pb n="7b"/>
　韻<lb/>
睽外也家人内也<lb/>
　二卦以離言也睽在外卦家人在内卦先睽後家人<lb/>
　者亦暌於外者必反於内之意李氏曰外而踈内而<lb/>
　親<lb/>
否泰反其類也<lb/>
　以三隂三陽言也類猶乃與類行之類隂陽各以類<lb/>
　否則隂類在内而陽類在外泰則陽類在内而隂類<lb/>
<pb n="8a"/>
　在外反謂相反也先否後泰者謂反否之類則為泰<lb/>
　矣毛伯玉曰治亂所以相反者君子小人之黨不同<lb/>
　也<lb/>
大壯則止遯則退也<lb/>
　二卦以四陽言君子進退之義也大壯則陽長隂消<lb/>
　六五君位故四陽止而不進存君也遯則隂長陽消<lb/>
　二隂上進故四陽退避全身也言大壯則君子安遯<lb/>
　則君子退止本艮也而節壯皆言止各有所指也渙<lb/>
<pb n="8b"/>
　亦言離正猶春秋貴賤不嫌同號美惡不嫌同辭耿<lb/>
　睎道曰剛過則折不可以不知止以外内類退為韻<lb/>
大有衆也同人親也<lb/>
　二卦以五陽一隂言也衆或作終非同人則卑而情<lb/>
　親先大有者謂人君得衆則必有以固結其心使之<lb/>
　親上也<lb/>
革去故也鼎取新也<lb/>
　二卦以離言也故舊敝革取改革之義故為去故鼎<lb/>
<pb n="9a"/>
　取熟物之義故為取新天下之物有故必有新然必<lb/>
　去其故而後可以取其新李氏曰已陳而敝者為故<lb/>
　方作而興者為新知所去取則通變之道得矣石守<lb/>
　道曰改革窮敝之事則必新立制度<lb/>
小過過也中孚信也<lb/>
　二卦以中爻言也小過者過以舉事中孚者信而後<lb/>
　行以親信為韻<lb/>
豐多故也親寡旅也<lb/>
<pb n="9b"/>
　二卦以離言也朱子曰以明而動其故必多李去非<lb/>
　曰火烈于山親之者寡李氏曰時極盛則事益繁旅<lb/>
　于行則親益寡本言旅寡親今倒言之者欲叶韻也<lb/>
離上而坎下也<lb/>
　二卦以中一爻言也隂性本下在離則麗于陽隨之<lb/>
　而騰上陽性本上在坎則䧟于隂隨之而趣下<lb/>
小畜寡也履不處也<lb/>
　二卦以一隂言也隂豈能畜陽以居至寡之地而一<lb/>
<pb n="10a"/>
　隂為之主故以寡而得衆也履貴處得其地而卦義<lb/>
　以陽不處陽位為吉故不處而行也以故旅下處為<lb/>
　韻<lb/>
需不進也訟不親也<lb/>
　二卦以乾坎言也需險在前故不敢進訟天水違行<lb/>
　故不相親不進者有待也不親者有争也<lb/>
大過顛也<lb/>
　此一卦以本末弱言也本末弱故顛以進親顛為韻<lb/>
<pb n="10b"/>
遘遇也柔遇剛也漸女歸待男行也<lb/>
　遘以一隂言漸以六三言也遘柔進而遇剛為女遇<lb/>
　男子非婚媾之正漸巽女在外待艮男以歸也以剛<lb/>
　行為韻<lb/>
頥養正也既濟定也<lb/>
　二卦以六爻言也頥二陽分于上下四隂在中為所<lb/>
　養之正既濟六爻各當其位无徃來升降之變故云<lb/>
　定也<lb/>
<pb n="11a"/>
歸妹女之終也未濟男之窮也<lb/>
　歸妹以六三言未濟以三陽言也歸妹六自外卦歸<lb/>
　三為少妹之女歸其夫家女嫁至少妹則婚禮畢矣<lb/>
　故曰女之終未濟三陽皆失其位三男无一得所處<lb/>
　者故曰男之窮未濟之義程正叔得之成都隠者或<lb/>
　曰潘閬云以終窮為韻<lb/>
夬決也剛決柔也<lb/>
　以言窮則反本也一隂既決則復變為乾所謂終則<lb/>
<pb n="11b"/>
　有始天行也<lb/>
君子道長小人道憂也<lb/>
　此又雜卦聖人之㣲意夫易者道隂陽之書者也此<lb/>
　篇始于乾剛坤柔對立以立其本中間雜陳人道卒<lb/>
　歸於剛之决柔明君子小人之消長盖剛柔者晝夜<lb/>
　之象也剛為陽明為君子剛長則天下治晝之象也<lb/>
　柔為隂闇為小人柔長則天下亂夜之象也一晝一<lb/>
　夜迭相乘承在天地者鼓萬物而不與聖人同憂聖<lb/>
<pb n="12a"/>
　人憂患斯世故以剛决柔則君子之道長小人之道<lb/>
　憂危而知退則天下有治而无亂矣此聖人之治天<lb/>
　下所以成天地所不及之功也毛伯玉曰雜卦之義<lb/>
　與序卦不必同序卦之説與卦體不必合是故其為<lb/>
　畫也以竒耦相易其為爻也以剛柔相易其為卦也<lb/>
　以二體相易其為位也以乗承相易其象也其義也<lb/>
　其類也其吉凶也无徃而非變變之中又有變焉方<lb/>
　其兩兩相從也不以覆則以變覆亦變也是之謂易<lb/>
<pb n="12b"/>
　朱子曰自遘以下卦不反對或疑其簡錯今以韻卟<lb/>
　之非誤也竊謂此所以謂之雜卦若孔子之本指所<lb/>
　能意曉者則識之所不可通者則以俟後之君子<lb/>
　<lb/>
　<lb/>
　<lb/>
　<lb/>
　厚齋易學卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷十一</head>
    <p>
<pb n="1a"/>
欽定四庫全書<lb/>
　厚齋易學卷十一　　　　　宋　馮椅　撰<lb/>
易輯傳第七<lb/>
經上篇<hi>同人大有</hi>
䷌<hi>離下乾上</hi>
同人<lb/>
　　朱子發曰三畫以初為地二為人三為天重卦四<lb/>
　　猶初也五猶二也上猶三也九五應乎六二同人<lb/>
<pb n="1b"/>
　　也<lb/>
　　勾氏曰上居位之貴肯同其下<lb/>
　　程可久曰同者同其不同如春秋書同盟同圍之<lb/>
　　同<lb/>
　　司馬君實曰君子樂與人同小人樂與人異與人<lb/>
　　同者人亦同之與人異者人亦異之　又曰草木<lb/>
　　鳥獸不可同也<lb/>
　　李去非曰同人與比異比為人所比同人與人同<lb/>
<pb n="2a"/>
　　者也<lb/>
　　案上乾君也下應六二在下卦之中人位也故曰<lb/>
　　同人言君上之同乎人此包犧文王命卦之旨也<lb/>
　　大舜有大焉善與人同聖人與人同欲皆其義也<lb/>
　贊曰柔得位得中而應乎乾曰同人<lb/>
　　李子思曰一隂疑可以綂衆陽矣而位則居二故<lb/>
　　止可以為同人之象而不可以為大有<lb/>
　　趙氏曰一隂居二是柔得中而有謙以下同乎人<lb/>
<pb n="2b"/>
　　之象<lb/>
　　朱子發曰父子君臣夫婦朋友長幼其位不同而<lb/>
　　相與㑹於大同者中也過與不及睽異而不同矣<lb/>
　　人受天地之中以生未始不同得其所同然則心<lb/>
　　同心同則徳同<lb/>
　　李季辨曰天下之人所稟各異等倫則相絶也然<lb/>
　　其中有不約而同者天理之一也目有同視耳有<lb/>
　　同聽至於心獨无所同然乎<hi>以應乎乾為義</hi>
<pb n="3a"/>
　　　三說各以贊之一明之大抵孔子贊易五陽一<lb/>
　　　隂之卦則以一隂為主明卦名義自是孔子之<lb/>
　　　例非經之本旨也至序卦乃云與人同者物必<lb/>
　　　歸焉則經之本旨孔子非不知之<lb/>
　雜卦曰同人親也<lb/>
　　　右明卦義<lb/>
　象贊曰天與火同人君子以類族辨物<lb/>
　　陸希聲曰日離于天其體同也火炎而上其性通<lb/>
<pb n="3b"/>
　　也<lb/>
　　　此亦孔子新意<lb/>
　　　右明卦用<lb/>
　序卦曰物不可以終否故受之以同人<lb/>
　　程正叔曰不交則否相同則為同人義相反故相<lb/>
　　次　又曰世之方否必與人同欲乃濟同人所以<lb/>
　　次否也<lb/>
　　胡周父曰天下否塞之久人人欲其亨通是必君<lb/>
<pb n="4a"/>
　　子同志以興天下之治則天下同心歸之<lb/>
　　李子思曰乾坤六子迭相用事而象顯卦成獨中<lb/>
　　女之卦其象未見故作易者以離交乾設為同人<lb/>
　　大有二卦以盡之　又曰離之性上傅乎乾而乾<lb/>
　　之性亦下同乎離非復如向者乾上坤下兩不相<lb/>
　　交而否塞不通此同人之卦辭所以與否相反也<lb/>
　　案即否之乾上以離易坤初三兩爻變也序卦有<lb/>
　　正意而諸說旁通皆可以推之<lb/>
<pb n="4b"/>
　　　右明卦序<lb/>
同人于野亨利涉大川利君子貞<lb/>
　贊曰同人于野亨利涉大川乾行也<lb/>
　　陸希聲曰同人于野亨道大公也利涉大川應乎<lb/>
　　天也<lb/>
　　程正叔曰天下大同之道則聖賢大公之心也常<lb/>
　　人之同者以私意所合乃暱比之情耳故必于野<lb/>
　　而无逺不同也天下皆同之何險阻之不濟哉<lb/>
<pb n="5a"/>
　　馮當可曰以卦體言之則有大同之義以卦爻言<lb/>
　　之則示阿黨之戒野外也二之從五離之麗乾皆<lb/>
　　自内而外理契至公則雖胡越之殊為一心私狥<lb/>
　　於己則雖室家之壼有異志<lb/>
　　薛氏曰自朝及野君人之道也故門无咎郊无悔<lb/>
　　野方亨<lb/>
　　楊中立曰人之常情暱近遺逺則其同不廣矣<lb/>
　　李仲永曰以乾健而涉難无所不利陽以隂為難<lb/>
<pb n="5b"/>
　　五陽一隂故不足以為難而利涉焉<lb/>
　　正義曰與人同心足以濟難<lb/>
　　聞之曰古之聖人唯能通天下之志故能成天下<lb/>
　　之務際天所覆志无不通則成大事濟大難立大<lb/>
　　功无往而不利也以象言之野天際之象坤龍戰<lb/>
　　于野是也離中虚舟虚之象乾健行之象也際天<lb/>
　　所覆皆與人同則志无不通以健行舟則雖有大<lb/>
　　川涉无不利健以言其合衆力也<lb/>
<pb n="6a"/>
　　　右明卦象<lb/>
　贊又曰文明以健中正而應君子正也唯君子為能<lb/>
　通天下之志<lb/>
　　李子思曰卦辭反否昔也不利君子貞而今也利<lb/>
　　君子貞<lb/>
　　案君子貞以乾在上言否隔大同所以為利不利<lb/>
　　之别也<lb/>
　　鄭舜舉曰人臣為羣陽之宗易失之私故同人之<lb/>
<pb n="6b"/>
　　彖爻多戒辭人君為羣陽之宗上下順從故大有<lb/>
　　之彖爻多吉<lb/>
　　　右明卦占<lb/>
初九同人于門无咎<lb/>
　贊曰出門同人又誰咎也<lb/>
　　蘭惠卿曰處同人之初始出門而同人者也<lb/>
　　李季辨曰一隂在二衆陽所欲同也初最近之出<lb/>
　　門而相遇<lb/>
<pb n="7a"/>
　　劉氏曰六二在外門之象也<lb/>
　　程可久曰六隂數耦動闢有門之象<lb/>
　　案同人之時五陽皆同一隂在二初出即遇之六畫<lb/>
　　一門之象也隨之初九節之九二皆前遇六取象<lb/>
　　於門<lb/>
　　　右明象<lb/>
　　林黄中曰二五正應也初九六二以近而同宜若<lb/>
　　有咎矣然初在二下不隔五路无乘陵之象又誰<lb/>
<pb n="7b"/>
　　咎之哉<lb/>
　　案初九六二各當其位近而相得出門相遇非邀求<lb/>
　　結約以為同者也衆陽在外未嘗涉害誰得而咎<lb/>
　　之<lb/>
　　　右明占<lb/>
六二同人于宗吝<lb/>
　贊曰同人于宗吝道也<lb/>
　　林黄中曰異體為配同體為宗二於五為配於初<lb/>
<pb n="8a"/>
　　三為宗何者同離體也<lb/>
　　李季辨曰衆陽皆欲同二而二與下體同同于宗<lb/>
　　也然非正故吝<lb/>
　　張舜文曰親其所親則疎者隔矣黨其所黨則逺<lb/>
　　者疑矣不亦吝乎<lb/>
　　案初與三皆近而其情相得又離之為卦本以一隂<lb/>
　　麗於二陽之間其相與之同決非乾之三陽所能<lb/>
　　間矣特同人之義貴乎大同不貴乎自私也<lb/>
<pb n="8b"/>
　　　右明象占<lb/>
　　程可久曰當同人于野之時僅同于宗所以吝也<lb/>
　　張敬夫曰同人于野則曰亨同人于門則曰无咎<lb/>
　　同人于宗則曰吝推此則聖人之心可見矣<lb/>
　　案卦曰同人于野亨與二也爻同人于宗吝不與<lb/>
　　二也同比六二而一與一不與何也卦論成卦之<lb/>
　　體爻論一爻之義也<lb/>
　　　右明爻義<lb/>
<pb n="9a"/>
九三伏戎于莽升其髙陵三歲不興<lb/>
　贊曰伏戎于莽敵剛也三歲不興安行也<lb/>
　　朱子曰剛而不中上无正應欲同於二懼九五見<lb/>
　　攻故有此象<lb/>
　　胡翼之曰以剛據陽志好强暴欲私六二而奪其<lb/>
　　應以不正加人不敢顯然興戎但伏於草莽又升<lb/>
　　髙陵以望之<lb/>
　　張舜民曰離為甲胄為戈兵戎之象也諸陽莫不<lb/>
<pb n="9b"/>
　　願同二而五以正應專有之三以炎上之剛欲與<lb/>
　　之戰自度内虚之力不足以當乾之剛健至于三<lb/>
　　嵗不敢興也<lb/>
　　都聖與曰愛惡相攻逺近相取物之情也六二柔<lb/>
　　中草莽之象也伏戎于莽下据六二之象也<lb/>
　　劉子珪曰用壯而强欲人之同乎已居下體之上<lb/>
　　故謂之陵有憑上之志故謂之升三嵗不能興則<lb/>
　　五與二通矣<lb/>
<pb n="10a"/>
　　李季辨曰三與五隔三爻故曰三嵗<lb/>
　　案内据乎二伏戎以待五之至而敵之升髙陵以望<lb/>
　　五雖三嵗之久而不敢興何者下固不能以敵上<lb/>
　　私固不能以勝正也同人者師之伏也故因離之<lb/>
　　外剛為甲胄戈兵而取伏戎之象三嵗不興猶屯<lb/>
　　六二之十年乃字也其必待三嵗十年何也逺近<lb/>
　　之勢異也其三歲十年之久近又何也屯者塞同<lb/>
　　者通時不同也<lb/>
<pb n="10b"/>
　　　右明象占<lb/>
　　程正叔曰卦惟一隂諸陽之志皆欲同之然以中<lb/>
　　正之道正應乎五三與之比而欲奪之故其象如<lb/>
　　此深見小人之情狀不曰凶者不敢發未至於凶<lb/>
　　也<lb/>
　　司馬君實曰三四者上下之際異同之分也故迭<lb/>
　　爭而交不勝也伏戎于莽下襲上也乗其墉上陵<lb/>
　　下也三不興而四弗攻吉逆順之勢也<lb/>
<pb n="11a"/>
　　李子思曰天下之理聚則必爭卦以相同為義而<lb/>
　　三則伏戎四則乘墉五則大師克何也二應五而<lb/>
　　三四据之所以爭也嗚呼出而與人同至易至簡<lb/>
　　之事而乃如此故易中必知險簡中必知阻不學<lb/>
　　易者殆不可以涉世變也<lb/>
　　　右明爻義<lb/>
九四乘其庸弗克攻吉<lb/>
　贊曰乘其庸義弗克也其吉則困而反則也<lb/>
<pb n="11b"/>
　　王介父曰墉保内以扞外也<lb/>
　　程可久曰墉限内三之象<lb/>
　　李季辨曰四欲同二而隔九三故乘九三之墉<lb/>
　　　右明象<lb/>
　　都聖與曰剛不中正犯義以陵人之象也位本隂<lb/>
　　柔則知義不勝之象也<lb/>
　　程可久曰與迷復者異矣<lb/>
　　張知常曰不曰悔亡而言吉聖人貴遷善如此<lb/>
<pb n="12a"/>
　　　右明占<lb/>
　　朱子發曰三非犯已二非已應乘墉豈其宜哉<lb/>
　　胡周父曰二為卦主五為君位君臣同心三乃升<lb/>
　　陵而敵五四又乘墉而攻三則積嵗不興弗克攻<lb/>
　　宜也<lb/>
　　朱子曰乘其墉矣非其力之不足也特以義之弗<lb/>
　　克而不攻耳故吉<lb/>
　　郭子和曰三四居二五之間故有爭奪之象乘墉<lb/>
<pb n="12b"/>
　　之逼過於伏戎弗克之攻過於不興何吉之有本<lb/>
　　爻言此深罪三之伏戎也<lb/>
　　案三四皆欲同二而二五正應君臣之義也誰能<lb/>
　　奪之然三之不興僅免凶咎而四之弗克乃吉何<lb/>
　　也三之所欲敵者五也四之所欲攻者三也逆順<lb/>
　　異也四之失在乘九三耳弗克攻則吉矣故曰吉<lb/>
　　吉以弗克攻言不計其乘墉之失也抑又觀之同<lb/>
　　人六爻皆无吉義聖人似太不恕也故於衆爻之<lb/>
<pb n="13a"/>
　　中擇其可吉者以九四當之<lb/>
　　　右明爻義<lb/>
九五同人先號咷而後笑大師克相遇<lb/>
　贊曰同人之先以中直也<lb/>
　　林黄中曰詩不云乎未見君子我心傷悲亦既見<lb/>
　　止亦既覯止我心則夷夫人乖離則悲遇合則喜<lb/>
　　此天下之至情也<lb/>
　　程正叔曰五同於二而為二陽所隔自以為義直<lb/>
<pb n="13b"/>
　　理勝憤抑至於號咷然邪不勝正終必得合故後<lb/>
　　笑也<lb/>
　　案此與旅上九笑號先後正相反萃初六亦言號笑<lb/>
　　　右明象<lb/>
　贊又曰大師相遇言相克也<lb/>
　　代氏曰三四敵強大興師方可克之傳曰如二君<lb/>
　　故曰克<lb/>
　　王介父曰兩剛雖俱抗五然各欲擅其私而非同<lb/>
<pb n="14a"/>
　　心者也是以不能克五而為五之所克商周之不<lb/>
　　敵此之謂也<lb/>
　　程可久曰卦反變為師故三四五皆言兵戈以此<lb/>
　　　右明占<lb/>
　　程正叔曰不取人君同人之義者不與天下大同<lb/>
　　而獨私一人非君道也<lb/>
　　王氏逢曰以剛居上非所以善同于下而又同乎<lb/>
　　己之應失同人于野之義九三九四所以悖之<lb/>
<pb n="14b"/>
　　楊中立曰雖克相遇止於後笑亦不言吉也<lb/>
　　李子思曰物將有合也而或間之則不可以不去<lb/>
　　故頤中有物必噬而求合同人之卦柔得位得中<lb/>
　　而應乎乾豈知有是事哉唯自二之五不免歴三<lb/>
　　四兩爻而後至經歴險阻而激起爭端此涉世之<lb/>
　　常也爭既息而二五自合豈終能為間也哉<lb/>
　　案九五大君當與天下相孚於大同之世而乃今<lb/>
　　私繫所應是以彊弗友之徒競起而爭之夫以上<lb/>
<pb n="15a"/>
　　伐下直舉而錯之爾何至動大衆而僅能勝之哉<lb/>
　　私故也作易者以為失君人大同之道故備言其<lb/>
　　私昵之狀而以敵國交兵之法言之其訓嚴矣<lb/>
　說卦子曰君子之道或出或處或黙或語二人同心<lb/>
　其利斷金同心之言其臭如蘭<lb/>
　　案五於二其悲哀之極至於號咷征戰之爭至於<lb/>
　　大師不至於笑而相遇不止者以隂陽之至情君<lb/>
　　臣之正應有真同者存也孔子是以發明言外之<lb/>
<pb n="15b"/>
　　意曰其利斷金以見大師之必克也<lb/>
　　　右明爻義<lb/>
上九同人于郊无悔<lb/>
　贊曰同人于郊志未得也<lb/>
　　案上去二逺孔子又發此占外之旨<lb/>
　　朱子發曰乾天際有郊之象<lb/>
　　張舜元曰需于郊亦乾之象也郊野皆以天際取<lb/>
　　象或乾之初或乾之上唯其時物而已同人于宗<lb/>
<pb n="16a"/>
　　以其親也同人于門以其近也同人于郊以其逺<lb/>
　　也若夫同人于野則與衆大同矣邑外曰郊唯取<lb/>
　　在外之象<lb/>
　　　右明象<lb/>
　　劉氏曰非无同二之志以逺而外不與五爭是以<lb/>
　　无悔<lb/>
　　毛伯玉曰有悔者悔而无及也乾之亢豫之遲是<lb/>
　　也无悔者无使有悔也同人之于郊咸之其脢是<lb/>
<pb n="16b"/>
　　也悔亡者无所可悔也恒之久中晉之衆允是也<lb/>
　　　毛說雖未必盡當一經之義亦可以推矣<lb/>
　　　右明占<lb/>
　　楊廷秀曰君子之於人異勿處先同勿處後<lb/>
　　　右明爻義<lb/>
　　林黄中曰同人之時二五同心天下莫不同矣苟<lb/>
　　非憑陵强暴之徒皆有同人之義是故初在二之<lb/>
　　下不為九五之難自門而出即同於二同於二則<lb/>
<pb n="17a"/>
　　同於五矣上在五之上不為六二之難自郊而入<lb/>
　　即同於五同於五則同於二矣故唯初上之爻不<lb/>
　　罹於悔咎也<lb/>
　　案五陽欲同乎一隂而一隂不能皆同乎五陽則<lb/>
　　以其同體者親之然失大同之義矣故曰于宗吝<lb/>
　　若夫五陽之情九五以其正應且居尊而臨下必<lb/>
　　欲同之而九三以同體而近以抗五九四又以九<lb/>
　　三之隔也而攻三然終不勝乎九五之正應故終<lb/>
<pb n="17b"/>
　　於相遇而九三之伏戎不興九四之攻不克也若<lb/>
　　夫初上之逺近雖異而皆處不爭之地是以无悔<lb/>
　　咎之失<lb/>
　　　右明六爻<lb/>
䷍<hi>乾下離上</hi>
大有<lb/>
　贊曰柔得尊位大中而上下應之曰大有<lb/>
　　程正叔曰居尊執柔物之所歸<lb/>
<pb n="18a"/>
　　楊中立曰以虚受之能有其大也<lb/>
　　馮當可曰上下五陽皆為己有所以謂之大有也<lb/>
　　林黄中曰大有者有天下之大也剛為大而柔有<lb/>
　　之乾為大而離有之也<lb/>
　　案贊言尊位大中則諸侯大夫不與焉而止据卦<lb/>
　　義言之則大小不同而其為富有之義一也<lb/>
　　蘭惠卿曰凡物非其有而有之則為大有若以天<lb/>
　　子富有天下言之則有礙若以卦義言之則有理<lb/>
<pb n="18b"/>
　　盖以陽有隂以大有小于理為順而以隂有陽以<lb/>
　　小有大于理非所當也今五陽乃為一隂之所有<lb/>
　　迹若可疑然以其得尊位大中然後可以奄有天<lb/>
　　下而不為過也不曰有大而曰大有其㫖微矣若<lb/>
　　夫序卦曰有大者則又就卦中别取義非命卦之<lb/>
　　本指也<lb/>
　　鄭少梅曰以陽統隂可謂有衆不可謂大有<lb/>
　　李子思曰衆陽象君子其出應文明之主者乎<lb/>
<pb n="19a"/>
　説卦曰大有衆也<lb/>
　　案此以五陽言之<lb/>
　　　右明卦義<lb/>
　象贊曰火在天上大有君子以遏惡揚善順天休命<lb/>
　　　右明卦用<lb/>
　序卦曰與人同者物必歸焉故受之以大有<lb/>
　　鄭少梅曰能大同然後能大有<lb/>
　　林黄中曰同人之時天下莫不同矣然而未能有<lb/>
<pb n="19b"/>
　　之何也為其以九居五无含容之義衆陽並爭而<lb/>
　　未有歸也反而易之以六居五則并包兼容五陽<lb/>
　　雖欲无歸不可得也<lb/>
　　毛伯玉曰天下之亂常生于不一故同人者諸侯<lb/>
　　之離合而大有者天下之元亨也<lb/>
　　案傳曰同者有同也亦有不同者矣至大有然後<lb/>
　　天下一統故大有之六爻與同人之義相反盖反<lb/>
　　對也聖人之大寳曰位一隂得尊位大中而同人<lb/>
<pb n="20a"/>
　　之爭奪息矣<lb/>
元亨<lb/>
　贊曰其徳剛健而文明應乎天而時行是以元亨<lb/>
　　程正叔曰以卦之材可以元亨即能元亨也大有<lb/>
　　而不善者與不能亨者有矣註云不大通何由得<lb/>
　　大有此不識卦義也　又曰卦名自有其義者比<lb/>
　　吉謙亨是也有因卦義為訓戒者師貞丈人吉同<lb/>
　　人于野亨是也有以卦材言者大有元亨是也<lb/>
<pb n="20b"/>
　　朱子發曰有其大者未必元亨致元亨者由其材<lb/>
　　也<lb/>
　　李子思曰大有蠱升鼎四卦言元亨者皆以柔應<lb/>
　　剛陽剛有應進而為亨通也<lb/>
　　案元者以有乾也應離故亨<lb/>
　　程可久曰大有為太平至盛之時人君虚己以任<lb/>
　　衆賢以保盈成之業固自有元亨之道<lb/>
　　鄭少梅曰大有之時盛徳在火萬物赴亨嘉之㑹<lb/>
<pb n="21a"/>
　　　二說皆可旁通<lb/>
　　毛伯玉曰元亨二字盡一卦之義辭約而博矣<lb/>
　　　右明卦象占<lb/>
初九无交害匪咎艱則无咎<lb/>
　　案或以无交害為未涉于害然施於同人則爻義有<lb/>
　　之大有无之也又以孔子九三小人害也例之則<lb/>
　　不通<lb/>
　贊曰大有初九无交害也<lb/>
<pb n="21b"/>
　　郭立之曰羣賢彚升已最下而无應<lb/>
　　楊中立曰以剛健之才而困於一卦之下无交故<lb/>
　　也君子厄於陳蔡之間无上下之交也<lb/>
　　張舜元曰上下咸應以柔接下之君已獨窮處有<lb/>
　　害君臣之義得无咎乎<lb/>
　　案六五之君厥孚交如上下並交也已獨逺處而<lb/>
　　无交有害於應君之義<lb/>
　　　右明象<lb/>
<pb n="22a"/>
　　李仲永曰四不當位而不為之應匪我咎也<lb/>
　　袁氏曰匪咎本非有咎也艱則无咎矣<lb/>
　　都聖與曰无上下之交非其咎也唯待時而不易<lb/>
　　進焉然後无咎<lb/>
　　郭子和曰難進易退士之常也當大有為之時為<lb/>
　　君子者豈不欲與衆賢並進哉疎逺而无交非其<lb/>
　　咎也然賢人在上必引其類乾非在下之物終必<lb/>
　　上進特進少難於諸爻爾終无咎也<lb/>
<pb n="22b"/>
　　　右明占<lb/>
　　蘇子瞻曰二應於五三通於五四與上近五獨立<lb/>
　　无交者唯初而已<hi>張子厚同</hi>
　　　右明爻義<lb/>
九二大車以載有攸往无咎<lb/>
　贊曰大車以載積中不敗也<lb/>
　　馮當可曰二應於五是不居其有以奉上故為大<lb/>
　　車以載有攸往之象<lb/>
<pb n="23a"/>
　　劉長民曰下乘陽為動上承陽為實得中之位為<lb/>
　　安五以虚中接下往則无咎<lb/>
　　張舜元曰乾為圜為剛有輻有輪之象輅車之飾<lb/>
　　以金玉者盖取諸乾也<lb/>
　　林黄中曰六五有之而九二載之二五相應陽志<lb/>
　　上行故有有攸往之象五之所及者四上兩爻而<lb/>
　　已初與三逺非其應近非其鄰五雖有之勢所不<lb/>
　　及必得九二之臣自下而載之則初與三雖欲違<lb/>
<pb n="23b"/>
　　之不可得已<lb/>
　　案中隔九四況五非正應往宜有咎特以大有之<lb/>
　　時乾之三陽皆為五有況非在下之物未有不上<lb/>
　　進者三陽同體本爻居中承上乘下行之以健與<lb/>
　　之俱進何咎之有<lb/>
　　　右明象占<lb/>
　　李子思曰大有元亨之治九二之力居多<lb/>
　　　右明爻義<lb/>
<pb n="24a"/>
九三公用亨于天子小人弗克<lb/>
　贊曰公用亨于天子小人害也<lb/>
　　李子思曰居下卦之上為三陽之長以君子而當<lb/>
　　公侯之任者也<lb/>
　　馮當可曰上九既不應己五居尊位衆陽宗之是<lb/>
　　其道可應而應之之象<lb/>
　　程正叔曰以其有為天子之有乃諸侯之常義<lb/>
　　張敬夫曰公侯所有之民物所有之土地皆天子<lb/>
<pb n="24b"/>
　　與之者也必以是而通于天子若小人則認為已<lb/>
　　物至有不供苞茅不修朝貢者也<lb/>
　　朱子曰剛而得正上有六五之君虚中下賢故為<lb/>
　　亨于天子之象<lb/>
　　案位下之上長乎三陽居髙而能望六五大君之位<lb/>
　　以其剛正之徳應之此公侯之為方伯賢而能率<lb/>
　　諸侯以通于天子者也不曰應而曰亨者以上无<lb/>
　　正應能自通者也是爻變則為兊隂小人也全卦<lb/>
<pb n="25a"/>
　　為睽不克通於天子之象<lb/>
　　李子思曰君子道亨之時猶著小人之戒作易者<lb/>
　　真不忘於退小人者也<lb/>
　　愚亦曰小人道長之時猶言大人之亨真不忘於<lb/>
　　進君子者也<lb/>
　　王介父曰易之辭有王有先王有帝有天子有后<lb/>
　　又有大君王以徳業言先王以垂統言也帝以主<lb/>
　　宰言天子以正位言也后者天子諸侯之通稱大<lb/>
<pb n="25b"/>
　　君天子之尊稱也<lb/>
　　　右明象占<lb/>
　　鄭舜舉曰二應五四比五皆五之所能有也三於<lb/>
　　五无相得之義固當自通于天子<lb/>
　　案大有之時五陽皆應六五有可通之義故易言<lb/>
　　之又疑其終於不通故著小人之戒<lb/>
　　　右明爻象<lb/>
　　昔秦伯師于河上將納王狐偃言於晉侯曰求諸<lb/>
<pb n="26a"/>
　　侯莫如勤王公曰筮之遇大有之睽<hi>爻九變六為睽</hi>曰吉<lb/>
　　遇公用亨于天子之卦也戰克而王亨吉孰大焉<lb/>
　　且是卦也天為澤以當日<hi>乾變兌天為澤也上體離當日日之在天垂曜</hi>
　　<hi>在澤</hi>天子降心以逆公<hi>天子在上說心在下降心逆公之象</hi>不亦可乎<lb/>
　　<hi>見左氏僖公二十五年</hi>此因其時物而變亨為享古字通用<lb/>
　　則義亦相通又以公用亨于天子為天子亨公也<lb/>
　　六五以虚中下接諸陽亦有此象<lb/>
　　　右明占法<lb/>
<pb n="26b"/>
九四匪其旁无咎<lb/>
　贊曰明辨晳也<lb/>
　　正義曰謂九三在九四之旁<lb/>
　　程可久曰本爻先於衆賢最近於君<lb/>
　　郭子和曰賢者居近君之位自進於君而无外交<lb/>
　　者九四是也<lb/>
　　袁氏曰四與三疑於近而相得然離性炎上上承<lb/>
　　而不下比匪其旁可知也<lb/>
<pb n="27a"/>
　　都聖與曰比于三焉疑貳於君而有下比之咎然<lb/>
　　其體則明其材則剛其性則趨上而不趨下<lb/>
　　案以全體言之五陽同徳應五四近君宜引類以<lb/>
　　進也以二體言之下三畫乾自為一卦上三畫離<lb/>
　　又為一卦四五同體自相附麗彼乾之三陽自為<lb/>
　　一朋四无與焉此大臣之逺權勢者也與同人之<lb/>
　　九四乘墉異矣何咎之有<lb/>
　　　右明象占<lb/>
<pb n="27b"/>
六五厥孚交如威如吉<lb/>
　贊曰厥孚交如信以發志也威如之吉易而无備也<lb/>
　　程正叔曰虚中孚信之象上以信接下下以信事<lb/>
　　上故厥孚交如<hi>或謂與二交非</hi>五陽交孚于六五夫是之<lb/>
　　謂大有五中有剛處之以柔故五陽親之愛之而<lb/>
　　无敢犯敢慢之心所謂威如而吉也與同人之先<lb/>
　　號後笑克以大師者異矣<lb/>
　　　右明象占<lb/>
<pb n="28a"/>
　　馮當可曰當大有之世爻爻皆有五為大有之主<lb/>
　　下當以有歸於上故諸爻皆以不自有為義唯五<lb/>
　　則言處大有之道倘下或有不歸於上則烏得為<lb/>
　　大有之時哉<lb/>
　　　右明爻義<lb/>
上九自天祐之吉无不利<lb/>
　贊曰大有上吉自天祐也<lb/>
　　李氏曰孔子贊象曰應乎天與此爻辭其意通也<lb/>
<pb n="28b"/>
　　又于說卦觀象玩變十三卦通變皆引此爻之辭<lb/>
　　以明之<lb/>
　　案易窮則變大有至上宜變矣而反吉焉其變之<lb/>
　　善者乎夫一爻變則為大壯六爻變則為比序卦<lb/>
　　變則為謙无一之不善者也抑觀凡乾下之卦至<lb/>
　　終未有不上進者至此則乾之三陽至矣所以有<lb/>
　　自天祐之之象衆陽歸五而已麗其上吉无不利<lb/>
　　之象<lb/>
<pb n="29a"/>
　　　右明象占<lb/>
　　勾氏曰豐盛之時以无累于位為賢<lb/>
　　馮當可曰衆陽宗于六五不宗上九是處有之極<lb/>
　　不有其有也<lb/>
　　朱子曰滿而不溢故其象占如此<lb/>
　　李季辨曰合六爻皆善善處大有者也宜其得天<lb/>
　　之祐故于卦終贊之如此總一卦言也<lb/>
　　楊廷秀曰八卦乾為尊至上亢而悔六十四卦泰<lb/>
<pb n="29b"/>
　　為盛至上復而吝盛治備福孰如大有之上九者<lb/>
　　乎<lb/>
　說卦子曰祐者助也天之所助者順也人之所助者<lb/>
　信也履信思乎順又以尚賢也是以自天祐之吉无<lb/>
　不利也<lb/>
　　李子思曰爻辭不言所以致自天祐之吉无不利<lb/>
　　之由孔子然後申述之<lb/>
　　王輔嗣曰五徳有孚而已履焉履信之謂也五徳<lb/>
<pb n="30a"/>
　　柔順而已乘焉思順之謂也<lb/>
　　王介父曰大有大畜皆尚賢之卦乾陽物所謂賢<lb/>
　　也<lb/>
　　張舜元曰人欲而天必從天祐而人亦歸信順之<lb/>
　　至天人交與故祐之以吉而焉往不利哉<lb/>
　　案爻止言自天祐孔子并及人助何哉以天道言<lb/>
　　之則乾陽上進為天助也以人事言之則三陽並<lb/>
　　進為人助也其實皆以乾之上復言也乾之三陽<lb/>
<pb n="30b"/>
　　又為衆賢之象已立乎卦外而上之亦為尚賢也<lb/>
　　然所以致此者亦豈氣數之必然哉下履六五交<lb/>
　　孚之信而近思六五柔中之順又能尊乾之賢而<lb/>
　　尚之所以自天之祐助不唯吉而且利而其利又<lb/>
　　无往而不然葢得君而不有其有也古之三公復<lb/>
　　政厥辟而享有備福者其應此爻乎<lb/>
　　　右明爻義<lb/>
　　楊廷秀曰六爻亨一吉二无咎三明主在上羣賢<lb/>
<pb n="31a"/>
　　畢集无一敗治之小人嗚呼盛哉<lb/>
　　　右明六爻<lb/>
</p>
<p>
</p>
  </div>
</body>
</text>
</TEI>
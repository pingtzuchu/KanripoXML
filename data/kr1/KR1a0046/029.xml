<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷二十九</head>
    <p>
<pb n="1a"/>
欽定四庫全書<lb/>
　厚齋易學卷二十九　　　宋　馮椅　撰<lb/>
易輯傳第二十五<lb/>
經下篇<hi>巽兌</hi>
䷸<hi>巽下巽上</hi>
巽<lb/>
　贊曰重巽以申命<lb/>
　說卦曰齊乎巽巽東南也齊也者言萬物之潔齊也<lb/>
<pb n="1b"/>
　　又曰巽入也　又曰巽為雞　又曰巽為股　又<lb/>
　曰巽一索而得女故謂之長女　又曰巽為木為風<lb/>
　為長女為繩直為工為白為長為髙為進退為不果<lb/>
　為臭其于人也為寡髪為廣顙為多白眼為近利市<lb/>
　三倍其究為躁卦　九家為楊為鸛<lb/>
　雜卦曰兌見而巽伏也<lb/>
　　正義曰𧰼風之卦風行無所不入以卑順為體以<lb/>
　　容入為用<lb/>
<pb n="2a"/>
　　朱子曰一隂伏於二陽之下其性能巽以入也其<lb/>
　　𧰼為風亦取入義<lb/>
　　朱子發曰柔在下而承二剛巽也巽以一隂在二<lb/>
　　陽之下取義卑也順也伏也入也卑以其下於陽<lb/>
　　也伏以其藏於下也入以其進於下也卑𧰼為風<lb/>
　　亦以其委曲而入物無所不順也<lb/>
　　　右明卦義<lb/>
　𧰼贊曰隨風巽君子以申命行事<lb/>
<pb n="2b"/>
　　　右明卦用<lb/>
　序卦曰旅而无所容故受之以巽巽者入也<lb/>
　　林黄中曰自旅之巽變二五為剛而四為柔也豐<lb/>
　　旅二卦皆含巽象至是然後為巽<lb/>
　　李子思曰震一索而得長男巽一索而得長女則<lb/>
　　二卦自當次乾坤之後然而序易者以乾坤坎離<lb/>
　　居上經以震艮巽兌居下經蓋以八卦經緯于六<lb/>
　　十四卦之間有深意也乾先而坤次之坎先而離<lb/>
<pb n="3a"/>
　　次之震艮先而巽兌次之皆陽先而隂後其義灼<lb/>
　　然不可誣也<lb/>
　　　右明卦序<lb/>
小亨利有攸往利見大人<lb/>
　贊曰剛巽乎中正而志行柔皆順乎剛是以小亨利<lb/>
　有攸往利見大人<lb/>
　　案諸家止述贊說此彖蓋主六四一爻立象雖是<lb/>
　　六子之卦然易之為例凡二隂在上者以震上立<lb/>
<pb n="3b"/>
　　本二隂在下者以艮下立本觀其爻之往來升降<lb/>
　　以立卦象諸儒所謂卦變孔子所謂變通者趣時<lb/>
　　者也此卦一隂在下則二當為六乃成遯卦今六<lb/>
　　自二升四九自四降二則成巽而不為遯所謂小<lb/>
　　者六也自下而達上近君位亨也利有攸往亦言<lb/>
　　六自二往四則不為遯也利見大人亦是六居四<lb/>
　　則宻親九五而隂陽之情相得也專主立一卦之<lb/>
　　本者當在四一爻故其爻為田𫉬三品<lb/>
<pb n="4a"/>
　　　右明卦占<lb/>
初六進退利武人之貞<lb/>
　贊曰進退志疑也利武人之貞志治也<lb/>
　　陸希聲曰體柔性巽不能果决<lb/>
　　耿睎道曰巽為進退為不果又在其初難知之時<lb/>
　　則進退尤甚<lb/>
　　張子厚曰進退者柔不自决之𧰼也<lb/>
　　李氏曰處重巽之下其巽已甚一進一退疑而未<lb/>
<pb n="4b"/>
　　果也<lb/>
　　　右明𧰼<lb/>
　　李仲永曰武人行令必三令五申不妄動也<lb/>
　　郭子和曰臨事以武人之貞斯无進退之疑矣<lb/>
　　李去非曰利武人之貞者贊其决也<lb/>
　　蘭惠卿曰武人指本爻也履之六三亦以隂象武<lb/>
　　人<lb/>
　　　右明占<lb/>
<pb n="5a"/>
　　案巽為進退獨於初六遽言之何也進退者在三<lb/>
　　畫之巽則主隂一爻前過二陽之象<hi>詳具說卦下</hi>在重<lb/>
　　卦之巽則主下一爻矣隂主肅殺凡武人之𧰼必<lb/>
　　隂爻然而居陽位則志剛隂位則非其物宜初位<lb/>
　　陽故隂居之為武人在下者隂之貞也履之六三<lb/>
　　亦以隂居陽位為武人之象在衆陽之中則又有<lb/>
　　統帥之象巽之武人下卦之帥也履之武人全卦<lb/>
　　之帥也故履又有大君之象卑弱過巽進退无斷<lb/>
<pb n="5b"/>
　　若用其隂為武人以行事則果决以臨事則有斷<lb/>
　　以出令則三令五申而必行又守居下之貞在巽<lb/>
　　之時无善於此者故利作易者開陳兩端以指其<lb/>
　　所之如此<lb/>
　　馮當可曰以隂柔卑巽處最下唯武將居功名之盛<lb/>
　　則宜用此爻痛自貶損乃可粗安士君子用之則<lb/>
　　失中矣<lb/>
　　　此最得經㫖<lb/>
<pb n="6a"/>
　　李季辨曰人唯以志為帥則不為血氣所動<lb/>
　　　帥言武人不動言貞亦為善説易<lb/>
　　　右明爻義<lb/>
九二巽在牀下用史巫紛若吉无咎<lb/>
　贊曰紛若之吉得中也<lb/>
　　鄭少梅曰巽以陽爻為牀簀而隂爻為足四陽行<lb/>
　　列簀之象也二隂四耦在下足之象也九二牀之<lb/>
　　東首上九牀之西首而足傅之故有巽在牀下之<lb/>
<pb n="6b"/>
　　象<lb/>
　　林黄中曰初爻牀下之象此爻下從初六巽伏於<lb/>
　　牀下之象　又曰史職卜筮者也巫職禱祠者也<lb/>
　　張舜元曰兌為巫互體也<lb/>
　　劉氏曰史傳人言於神巫傳神言於人<lb/>
　　毛伯玉曰巽初民之𧰼也牀者二也長民者也古<lb/>
　　者席地而坐唯長民者坐于牀示不抗也巽而在<lb/>
　　牀之下近民之義也夫近民則必深知其所疾苦<lb/>
<pb n="7a"/>
　　矣故祝史為之延福巫醫為之除病凡為民害者<lb/>
　　紛舉而更張之所以吉也民之所喜誰其咎之<lb/>
　　　前代不得而考矣周官史掌卜筮巫掌祓禳卜<lb/>
　　　筮所以占其吉凶祓禳所以除其烖害也諸說<lb/>
　　　支離唯毛說可通巽在牀下屈己以近民也有<lb/>
　　　利當興用史以占其吉凶有害當除用巫以除<lb/>
　　　其疾苦至於卜來歲之稼帥旱雩之舞又皆唯<lb/>
　　　所用之不特假象而已紛若云者言其急於斯<lb/>
<pb n="7b"/>
　　　民疾苦之去不一而足也吉云者其事之得也<lb/>
　　　无咎者斯人不得而咎之也爻无應於上而宻<lb/>
　　　比於初隂陽之情近而相得故其𧰼如此若夫<lb/>
　　　九五之君在上而不相應故有用史巫以通於<lb/>
　　　幽明之𧰼<lb/>
　　　右明𧰼占<lb/>
九三頻巽吝<lb/>
　贊曰頻巽之吝志窮也<lb/>
<pb n="8a"/>
　　朱子發曰猶人行至水之厓欲前得乎<lb/>
　　案頻復者頻於外反之内也頻巽者頻於外卦又<lb/>
　　一巽也夫巽卑順之謂也初在最下而以隂處陽<lb/>
　　故必用武人之貞然後不過於卑二在中而以陽<lb/>
　　處隂故必用史巫紛若然後不過於順皆有所假<lb/>
　　借以濟其過巽也今此爻居下卦之上又以陽居<lb/>
　　陽庶幾柔亦不茹知不過於卑順者而六四當其<lb/>
　　前又頻於巽則未能自脫於巽故吝<lb/>
<pb n="8b"/>
　　　說者不知今古文之變失頻之義故皆无足据<lb/>
　　　右明𧰼占<lb/>
　　蘭惠卿曰頻復則无咎頻巽則吝何也蓋復者改<lb/>
　　過也聖人不重无過而重改過重改過所以无咎<lb/>
　　頻巽則以其重剛頻巽非其本心所以有吝<lb/>
　　　右明爻義<lb/>
六四悔亡田𫉬三品<lb/>
　贊曰田𫉬三品有功也<lb/>
<pb n="9a"/>
　　李泰發曰易之稱悔亡皆本有悔以處得其道故<lb/>
　　其悔可亡處巽之善莫如此爻故悔亡而反有𫉬<lb/>
　　也<lb/>
　　趙氏曰下卦三爻皆順之如田之𫉬三品也<lb/>
　　程可乆曰初六以柔順剛固已利武人之貞矣至<lb/>
　　本爻然後用武而有功田𫉬三品用武有功之象<lb/>
　　也爻有貴賤之等故曰三品<lb/>
　　案以六居四過于卑巽本有悔也以在上體以巽接<lb/>
<pb n="9b"/>
　　下故悔亡而下卦三爻皆為所𫉬以事六五謙巽<lb/>
　　之君此古者大臣事君以人之道也以巽接下故<lb/>
　　下皆赴之九三以剛居陽又在下體之上乾豆之<lb/>
　　象也初六與己配應賓客之象也九二上應九五<lb/>
　　之君充君之庖之𧰼也六隂武事之象故取於田<lb/>
　　　右明象占<lb/>
　　毛伯玉曰初為下卦下之巽也四為上卦上之巽<lb/>
　　也下巽其上嚴其分也上巽其下重其本也此爻<lb/>
<pb n="10a"/>
　　所以悔亡而有三品之𫉬也不言其徳而遽言其<lb/>
　　報易蓋有即以爻畫為象者所謂象學也以下三<lb/>
　　爻為民故曰三品<lb/>
　　　右明爻義<lb/>
九五貞吉悔亡无不利无初有終先庚三日後庚三日<lb/>
吉<lb/>
　贊曰九五之吉位正中也<lb/>
　　朱子發曰五居位而正中故舉全卦以盡一爻之<lb/>
<pb n="10b"/>
　　義<lb/>
　　蘭惠卿曰巽貴于柔順今以九居五雖若未盡然<lb/>
　　五者君位人君之巽苟柔弱過甚則失威望而反<lb/>
　　自悔矣今能以正自守則吉而悔亡<lb/>
　　馮當可曰巽則易于失貞貞徳近剛者也巽而貞<lb/>
　　猶曰柔而立悔亡无不利宜矣<lb/>
　　朱子曰有悔是无初也亡之是有終也<lb/>
　　案居巽而重剛宜有悔也唯其居尊位大中而有<lb/>
<pb n="11a"/>
　　當其位且陽剛居上其徳貞矣一貞而遂吉其悔<lb/>
　　乃亡又无所不利所謂貞夫一者也夫以剛居上<lb/>
　　則巽而有立以剛接下則巽而行權是以无不利<lb/>
　　也初雖有悔而終乃悔亡是謂无初有終說者多<lb/>
　　以无初有終對蠱之終則有始為義然此爻辭也<lb/>
　　蠱蓋孔子之贊義不相蒙<lb/>
　　　右明貞吉悔亡无不利无初有終<lb/>
　　程伯淳曰自甲至戊己春夏生物之氣已備庚者<lb/>
<pb n="11b"/>
　　秋冬成物之氣也故有所更革<lb/>
　　李氏曰蠱者事之壊先甲後甲者所以修而飾之<lb/>
　　使復于興起巽者事之權先庚後庚所以推而行<lb/>
　　之使適于變通主巽以行權為義<lb/>
　　楊廷秀曰甲于五行為木巽為木蠱之下卦巽也<lb/>
　　故言甲庚于五色為白巽為白故言庚<lb/>
　　案庚甲先後於蠱備論之矣此言蠱之變故蠱之彖<lb/>
　　言先後三甲而此爻乃言先後三庚也或曰此六<lb/>
<pb n="12a"/>
　　子純卦而乃後于蠱乎曰此重卦也非八卦也重<lb/>
　　六子之卦散于諸卦之間何獨後于蠱乎<lb/>
　　　右明先後庚<lb/>
　　程可乆曰本爻蠱之變先後庚者申命以防蠱與<lb/>
　　先後甲之義通<lb/>
　　鄭少梅曰上九喪其資斧者過中也九二之用史<lb/>
　　巫者得中而未正也九三之頻巽者无位而失中<lb/>
　　也然則權以有位而得行者非九五乎<lb/>
<pb n="12b"/>
　　馮當可曰蠱者事無小大皆當窮知其始末故于<lb/>
　　彖言之巽者人主所操天下之大權蓋安危禍福<lb/>
　　之機不可忽也故獨于九五言之義甚著明<lb/>
　　　右明爻義<lb/>
上九巽在牀下喪其齊斧貞凶<lb/>
　贊曰巽在牀下上窮也喪其齊斧正乎凶也<lb/>
　　朱子發曰以巽而居髙位處之不當窮則變而反<lb/>
　　下牀之下初六是也九二近初隂陽之情相得故<lb/>
<pb n="13a"/>
　　反下從于初為巽而在牀下之象本爻為巽而以<lb/>
　　剛徳居髙位上窮而失其所守故窮上而反下則<lb/>
　　亦下從初六與九二之象同<lb/>
　　　右明象<lb/>
　　李季辨曰二處下體巽在牀下未害也己處上體<lb/>
　　巽在牀下則反失威重古人有行之者周之夷王<lb/>
　　是也下堂而見諸侯似未害其為巽而諸侯反不<lb/>
　　至也喪其資斧失所操矣所操在剛德而上窮反<lb/>
<pb n="13b"/>
　　下是以雖貞亦凶陽以居上為貞而陽窮于上非<lb/>
　　巽也非巽則貞乃剛之貞非巽之貞也失巽之貞<lb/>
　　故凶<lb/>
　　　右明占<lb/>
　　案巽之義主乎卑下而順故上下二體皆以陽剛<lb/>
　　居上為凶吝三雖居上猶在下體之上故止于吝<lb/>
　　上在上體之上故雖貞亦凶初二在下得巽之體<lb/>
　　雖過于卑下終無凶義四五在上非巽之體雖各<lb/>
<pb n="14a"/>
　　當位僅得悔亡<lb/>
　　　右明六爻<lb/>
䷹<hi>兌下兌上</hi>
兌<lb/>
　贊曰兌說也<hi>說卦同</hi>　又曰說以先民民忘其勞說以<lb/>
　犯難民忘其死說之大民勸矣哉<lb/>
　雜卦曰兌見而巽伏也<lb/>
　　胡翼之曰其𧰼為澤其性為說<lb/>
<pb n="14b"/>
　　朱子曰一隂在二陽之上喜之見乎外也其象為<lb/>
　　澤取其說萬物<lb/>
　說卦曰兌以說之　又曰說言乎兌　又曰兌正秋<lb/>
　也萬物之所說也　又曰兌為羊　又曰兌為口<lb/>
　又曰兌三索而得女故謂之少女　又曰兌為澤為<lb/>
　巫為口舌為毁折為附決其于地也為剛鹵為妾為<lb/>
　羊　九家為常為輔頰<lb/>
　　　右明卦義<lb/>
<pb n="15a"/>
　象贊曰麗澤兌君子以朋友講習<lb/>
　　　右明卦用<lb/>
　序卦曰巽者入也入而後說之故受之以兌兌者說<lb/>
　也<lb/>
　　程正叔曰物相說則相入相入則相說兌所以次<lb/>
　　巽也<lb/>
　　林黄中曰巽之反也自巽之兌二五不動四爻相<lb/>
　　易而成也巽入乎其中然後說見乎其外物之至<lb/>
<pb n="15b"/>
　　情也<lb/>
　　　右明卦序<lb/>
亨利貞<lb/>
　贊曰剛中而柔外說以利貞是以順乎天而應乎人<lb/>
　　正義曰惠施民說所以為亨以說說物恐陷諂邪<lb/>
　　利在於貞<lb/>
　　李子思曰以陽下隂隂陽相說故曰兌亨亦猶咸<lb/>
　　之所以為亨<lb/>
<pb n="16a"/>
　　王介父曰說則亨矣非貞而後亨也<lb/>
　　朱子發曰二五剛中而五又正乃戒之以利貞者<lb/>
　　二三四不正不正則陷於邪諂悔吝將至<lb/>
　　李子思曰三女之卦彖辭必以歸于中正者戒之<lb/>
　　蓋隂柔之性多无所守而兌說之質最為易流乃<lb/>
　　若三男之卦直論其卦之徳而不復戒之以利貞<lb/>
　　者陽剛之性不至牽溺也<lb/>
　　　右明卦象占<lb/>
<pb n="16b"/>
初九和兌吉<lb/>
　贊曰和兌之吉行未疑也<lb/>
　　耿睎道曰九二剛中之君子也說而與之和故吉<lb/>
　　馮當可曰隂陽必相說二說於三者也唯初逺於<lb/>
　　三與二相比不為二所疑和同无間<lb/>
　　林黄中曰和如和羮同如濟水<hi>晏子之言</hi>和與乖對同<lb/>
　　與異對以陽剛居兌之初君子之正者也比乎九<lb/>
　　二得其𩔖也和而說之不亦可乎<lb/>
<pb n="17a"/>
　　　右明象占<lb/>
九二孚兌吉悔亡<lb/>
　贊曰孚兌之吉信志也<lb/>
　　程正叔曰承比隂柔說之當有悔剛中故吉而悔<lb/>
　　亡<lb/>
　　馮當可曰比三而說之說而信必其誠可信也故<lb/>
　　有說之吉无說之悔以中正剛明故也<lb/>
　　鄭舜舉曰成兌之主在三初逺之二比之逺之者<lb/>
<pb n="17b"/>
　　不流於說雖同體和而不同也比之者其情宻其<lb/>
　　交深其能悔亡者陽剛而得中也<lb/>
　　案隂陽之情近而相得則相孚非正應本有悔也唯<lb/>
　　其以剛明中正而合故相說而吉其悔乃亡<lb/>
　　　右明象占<lb/>
六三來兌凶<lb/>
　贊曰來兌之凶位不當也<lb/>
　　程正叔曰隂柔不正說不以道者也來兌就之以<lb/>
<pb n="18a"/>
　　求說者也比於在下之陽枉已非道就以求說所<lb/>
　　以凶也<lb/>
　　程可乆曰柔自外來乗剛不能安於非據之位故<lb/>
　　凶<lb/>
　　案六自九來居失尊位而說下兌澤非坎水比也<lb/>
　　坎水潤下而兌澤以上出為功觀坎兌之畫可見<lb/>
　　矣今澤不上出而下趨此澤之漏泉者也故凶况<lb/>
　　三之位自多凶乎說卦論三五多凶多功之殊曰<lb/>
<pb n="18b"/>
　　貴賤之等也然則失貴得賤其凶可知彖贊所謂<lb/>
　　民之勞死者皆指此爻也<lb/>
　　　右明象占<lb/>
九四商兌未寜介疾有喜<lb/>
　贊曰九四之喜有慶也<lb/>
　　李仲永曰兌正秋也於五音為商<lb/>
　　程正叔曰兩間謂之介分限也地之界加田義乃<lb/>
　　同也<hi>介轉注作界</hi>從五正也說三邪也四近君若剛介<lb/>
<pb n="19a"/>
　　守正將得君以行道為有喜也<lb/>
　　朱子發曰上從於五則君臣相說而有喜矣<lb/>
　　案商義難明皆謂商度之商六經未有此義恐當<lb/>
　　是後世之語不可以訓也按說文從外知内曰商<lb/>
　　差可通蓋兌道上行所謂商兌之義屬於五不屬<lb/>
　　於三也五在外四在内從五知四為商兌蓋四五<lb/>
　　相說也其未寜者以六三為之疾也六三之為疾<lb/>
　　何也六三下有二上有四皆隂陽之相比者也二<lb/>
<pb n="19b"/>
　　同體而道上行則三无意於二者也上行則四矣<lb/>
　　而四又屬意於九五之君介然不容六三之相參<lb/>
　　六三又隔上下之體近而不相得則疾四之從五<lb/>
　　而不從已也是以四之說五而三為之疾而未寜<lb/>
　　唯四能介然截止六三之我疾而有君臣相與之<lb/>
　　喜兌正秋中二爻當八月之氣故因取商象猶履<lb/>
　　之禮噬嗑之市合聲同則義通也介離互體也剛<lb/>
　　外故疾不能入與本卦之柔外其取象又别<lb/>
<pb n="20a"/>
　　　右明象占<lb/>
　　鄭少梅曰下二爻陽氣猶盛七月之象中二爻隂<lb/>
　　陽中分八月之象上二爻隂過於陽九月之象所<lb/>
　　以九四言商以見震角離徵坎羽之音也<lb/>
　　郭子和曰兌道上行四舍三比五上行也至於九<lb/>
　　五比上失在小人蓋亦上行之象雖其性均本乎<lb/>
　　象而得失之異則係乎爻<lb/>
　　王介父曰易之文稱仇稱朋稱介稱疇稱夷皆稱<lb/>
<pb n="20b"/>
　　其事而立辭<lb/>
　　　右明爻義<lb/>
九五孚于剥有厲<lb/>
　贊曰孚于剥位正當也<lb/>
　　林黄中曰剥柔變剛也小人而變君子也九五上<lb/>
　　六一隂一陽相近而合故有孚于剥之象<lb/>
　　李季辨曰小人之說君將以剥君子也<lb/>
　　程正叔曰說之惑人易入而可懼也如此<lb/>
<pb n="21a"/>
　　李仲永曰秋則百果皆剥<lb/>
　　鄭少梅曰九五言剥以見震夬離遘坎復之理<lb/>
　　朱子曰此爻與履五同六十四卦縱衡血脉皆相<lb/>
　　通貫故履中有夬兌中有剥此不可以目前之象<lb/>
　　數拘也<lb/>
　　　此爻則少梅之說得之震之終三月為夬兌之<lb/>
　　　終九月為剥離之中五月為遘坎之中十一月<lb/>
　　　為復坎離震兌在八卦未重言之則四卦各主<lb/>
<pb n="21b"/>
　　　一方一方各配一時漢儒卦氣以四卦主四時<lb/>
　　　蓋本乎此而其失則依倣而託之者也兌中有<lb/>
　　　剥象數如此<lb/>
　　　右明象<lb/>
　　王介父曰有厲者不必厲而不能必无厲之辭<lb/>
　　郭子和曰居中正之位而有厲何哉蓋兌之象上<lb/>
　　行上親容說小人之徒是以危也<lb/>
　　朱子曰陽剛中正然富說之時宻比上六故其占<lb/>
<pb n="22a"/>
　　但戒以信之則有危<lb/>
　　程正叔曰雖舜之聖且畏巧言令色孔壬安得而<lb/>
　　不戒<lb/>
　　　右明占<lb/>
　　程可久曰九二九五同為隂所乗而所孚不同者<lb/>
　　二隂位不過剛故孚兌本爻以剛居陽故孚于剥<lb/>
　　孔子所謂位正當者如此<lb/>
　　林黄中曰五雖當位而下无應上下雖說而未必<lb/>
<pb n="22b"/>
　　隨故上六之心未可保也若以六居二則當位而<lb/>
　　有應天下隨之矣故隨之五曰孚于嘉吉<lb/>
　　李仲永曰五爻皆有所說而稱兌此爻獨不稱兌<lb/>
　　是以為兌之主<lb/>
　　案卦有君有主君五位也爻不係也主成卦之爻也<lb/>
　　位不係也震以初九九四為主離以六二六五為<lb/>
　　主六子之卦可例而知矣復以初九為主遘以初<lb/>
　　六為主大畜以上九為主需以九五為主五十六<lb/>
<pb n="23a"/>
　　卦可例而知矣成兌之主内卦在六三外卦在上<lb/>
　　六故内卦則曰來兌外卦則曰引兌今九五特兌<lb/>
　　之君非兌之主也其不稱兌者以剥易兌作易者<lb/>
　　之特筆也<lb/>
　　　右明爻義<lb/>
上六引兌<lb/>
　贊曰未光也<lb/>
　　朱子曰成說之主引下二陽相與為說而不能必<lb/>
<pb n="23b"/>
　　其從也故九五當戒而此爻不言吉凶<lb/>
　　楊廷秀曰賢人在上引其𩔖小人亦然上六兌說<lb/>
　　之小人必引六三來兌之小人<lb/>
　　毛伯玉曰所以為兌者三與上也三為内卦故曰<lb/>
　　來上為外卦故曰引<lb/>
　　案兑象上行前者引後者說而隨之雖爻位承乘得<lb/>
　　失不同而大約如此上為兌主而莫先焉此引兌<lb/>
　　者也吉凶悔吝則係乎所引者也近而引之必隨<lb/>
<pb n="24a"/>
　　者五也五剛中正之君引之以當道可也以柔佞<lb/>
　　說之引之以非道不可也同徳而應引之可隨者<lb/>
　　三也三之六本自五來今以引而復五可也復五<lb/>
　　則成大壯於隂柔小人不利而陽剛君子則利也<lb/>
　　其餘相逺各有隨也唯所引之而已矣<lb/>
　　　右明象占<lb/>
　　朱子發曰引六三之小人也初九剛正不疑於三<lb/>
　　而行九二剛中孚于三也而悔亡九四以三為疾<lb/>
<pb n="24b"/>
　　九五則孚于上矣然不引五而引三則小人以說<lb/>
　　進而為害其可不慮乎<lb/>
　　　右明爻義<lb/>
　　王景孟曰兌為口六爻之辭皆簡而嚴抑以騰口<lb/>
　　說為戒與<lb/>
　　蘭惠卿曰在兌之時又尚隂柔則是柔佞以求說<lb/>
　　者也唯剛正有守則為誠實而不陷於邪媚故六<lb/>
　　爻以陽剛為吉隂柔為凶<lb/>
<pb n="25a"/>
　　案澤水不下流以上出為利坎下一耦畫閉塞成<lb/>
　　兌乃其象也初和二二孚三三疾四四商五五孚<lb/>
　　上上在前而引之其道上行也初和而四商二孚<lb/>
　　兌而五孚剥三來而上引所謂動於地之下則應<lb/>
　　於天之上也<lb/>
　　　右明六爻<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷二十九<lb/>
</p>
<p>
</p>
  </div>
</body>
</text>
</TEI>
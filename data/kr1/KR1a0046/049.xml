<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷四十九</head>
    <p>
<pb n="1a"/>
欽定四庫全書<lb/>
　厚齋易學卷四十九　　　　宋　馮椅　撰<lb/>
易外傳第十七<lb/>
序卦<lb/>
　周官太卜掌三易夏曰連山商曰歸藏周曰周易按<lb/>
　連山歸藏乃神農黄帝之氏而十三卦制器神農黄<lb/>
　帝實次包犧則是自神農以後傳包犧八卦而其序各<lb/>
　不同所以夏用連山而首艮商用歸藏而首坤二氏<lb/>
<pb n="1b"/>
　無文字可傳所傅者卦之序也然則序卦者文王周<lb/>
　易之序孔子推明其㫖也<lb/>
有天地然後萬物生焉盈天地之間者唯萬物故受之<lb/>
以屯屯者盈也<lb/>
　直以天地體乾坤又以盈明屯義屯非盈也其象為<lb/>
　靁雨之動滿盈故亦為盈義人亦物也後去聲凡卦<lb/>
　所受之義詳說在輯傳<lb/>
屯者物之始生也<lb/>
<pb n="2a"/>
　凡物生之始必屯艱<lb/>
物生必蒙故受之以蒙蒙者蒙也物之穉也<lb/>
　上蒙卦名下蒙卦義後凡此類皆同若有物蒙蔽之<lb/>
　而聰明未開也穉直利反㓜也一作稚<lb/>
物穉不可不養也故受之以需需者飲食之道也<lb/>
　需非養也養人以飲食而需為飲食之道人之㓜穉<lb/>
　須飲食以養也飲上聲食聲似<lb/>
飲食必有訟故受之以訟<lb/>
<pb n="2b"/>
　飲食有得有不得或得則多或得則寡必有爭爭而<lb/>
　不决必訟之於公以求决其曲直均其多寡得否<lb/>
訟必有衆起故受之以師師者衆也<lb/>
　訟必有黨有證故為衆起之義師之為言衆也興兵<lb/>
　亦為用衆<lb/>
衆必有所比比者比也<lb/>
　比言其相親宻詩其比如櫛<lb/>
比必有所畜故受之以小畜<lb/>
<pb n="3a"/>
　小畜畜比大畜畜无妄比者人情故為所畜之小无<lb/>
　妄者天理故為所畜之大<lb/>
物畜然後有禮故受之以履<lb/>
　人情相比必有出於其類者畜之畜之則有上下等<lb/>
　級品節斯之謂禮履聲同亦為禮人之所行也以通<lb/>
　篇例之當云履者禮也今无之者以礙泰義故不言<lb/>
　若夫天理无妄藴畜於中心必有以養其天理故大<lb/>
　畜之後次之以頥<lb/>
<pb n="3b"/>
履而泰然後安故受之以泰<lb/>
　取安泰之義<lb/>
泰者通也<lb/>
　又别起義以接否卦故易安為通<lb/>
物不可以終通故受之以否物不可以終否故受之以<lb/>
同人<lb/>
　取交不交之義<lb/>
與人同者物必歸焉故受之以大有<lb/>
<pb n="4a"/>
　物歸之則能有天下之大<lb/>
有大者不可以盈故受之以謙<lb/>
　有大者易盈故聖人欲人滿而不溢謙者歉然不足<lb/>
　之意與滿盈相反故彖賛率以盈對謙<lb/>
有大而能謙必豫故受之以豫<lb/>
　二卦之義難通故通大有以三卦為義謂有大物而<lb/>
　又能謙則人情必說豫也<lb/>
豫必有隨故受之以隨以喜隨人者必有事故受之以<lb/>
<pb n="4b"/>
蠱蠱者事也<lb/>
　喜謂豫也此又通三卦以為義謙而說說而隨隨而<lb/>
　忘反故事乃蠱敗正義曰蠱乃有事非訓蠱為事也<lb/>
　耿睎道曰事斯有蠱蠱斯有事<lb/>
有事而後可大故受之以臨臨者大也<lb/>
　臨非訓大也陽為大大謂二陽浸長也<lb/>
物大然後可觀故受之以觀可觀而後有所合故受之<lb/>
以噬嗑嗑者合也<lb/>
<pb n="5a"/>
　二卦之序其義未明四隂之觀二陽無有閒之者頥<lb/>
　中有物以閒之必噬之而後嗑噬嗑去閒之卦也<lb/>
物不可以苟合而已故受之以賁賁者飾也<lb/>
　㑹合必有禮文之飾<lb/>
致飾然後亨則盡矣故受之以剥<lb/>
　亨今享鄭徐用今文享燕享也為酒食燕樂以盡其<lb/>
　歡洽之情則无復有飾之者矣<lb/>
剥者剥也<lb/>
<pb n="5b"/>
　卦名為剥撃之剥卦義為剥落之剥乃盡也或曰當<lb/>
　為剥者盡也則文義相貫<lb/>
物不可以終盡剥窮上反下故受之以復<lb/>
　上下定體反今翻<lb/>
復則不妄矣故受之以无妄<lb/>
　復之无妄又别立一義不與剥通<lb/>
有无妄然後可畜故受之以大畜<lb/>
　或於无妄下加物字自復以來皆言聖學大抵真實<lb/>
<pb n="6a"/>
　无虗偽乃可畜聚<lb/>
物畜然後可養故受之以頥頥者養也<lb/>
　此雖轉言物然所畜誠實亦必貴養<lb/>
不養則不可動故受之以大過<lb/>
　謂養萬民然後可以動衆舉大過人之事<lb/>
物不可以終過故受之以坎坎者陷也<lb/>
　過義又一轉為過猶不及之過坎陷於中不可過也<lb/>
陷必有所麗故受之以離離者麗也<lb/>
<pb n="6b"/>
　坎又只論陷義不論中義<lb/>
麗必有所感故受之以咸咸者感也<lb/>
　鼂以道曰後人妄有上下經之辯故省此三句王氏<lb/>
　昭素云諸本皆有之<lb/>
　　　右上篇<lb/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
<pb n="7a"/>
可以不久也故受之以恒恒者久也<lb/>
　咸至恒又自天地萬物起論直推至禮義有所錯然<lb/>
　後再言夫婦之道以恒接咸則知上下篇之分自文<lb/>
　王序卦然矣<lb/>
物不可以久居其所<lb/>
　鄭作物不可以終久於其所<lb/>
故受之以遯遯者退也<lb/>
　退則不久終於其所矣恒又轉一義<lb/>
<pb n="7b"/>
物不可以終遯故受之以大壯<lb/>
　以雜卦大壯則止為義<lb/>
物不可以終壯故受之以晉<lb/>
　亦以壯為止<lb/>
晉者進也進必有所傷故受之以明夷<lb/>
　二卦反對故取此為義<lb/>
夷者傷也傷于外者必反其家故受之以家人<lb/>
　反今返生外字意以接家人<lb/>
<pb n="8a"/>
家道窮必乖故受之以睽睽者乖也<lb/>
　二卦反對故取家道之窮為義<lb/>
乖必有難故受之以蹇蹇者難也<lb/>
　難去聲蹇亦非難以其有艱難之意<lb/>
物不可以終難故受之以解解者緩也緩必有所失故<lb/>
受之以損<lb/>
　解則難有緩義損去則有失義此皆欲生卦序之意<lb/>
　故取諸此<lb/>
<pb n="8b"/>
損而不已必益故受之以益益而不已必決故受之以<lb/>
夬<lb/>
　如水澤之積益而不已必決其防<lb/>
夬者決也決必有所遇故受之以遘遘者遇也<lb/>
　正義作君子決去小人之義去於此必有遇於彼<lb/>
物相遇而後聚故受之以萃萃者聚也聚而上者謂之<lb/>
升故受之以升升而不已必困故受之以困困乎上者<lb/>
必反下故受之以井<lb/>
<pb n="9a"/>
　二卦反對其序不通却就升言困義反平聲上下定<lb/>
　體<lb/>
井道不可不革故受之以革<lb/>
　亦止得如此取義<lb/>
革物者莫若鼎故受之以鼎<lb/>
　石氏曰革既革窮弊之事則必新立制度鼎取新義<lb/>
　又取神器之名故以長子主器為序<lb/>
主器者莫若長子故受之以震震者動也<lb/>
<pb n="9b"/>
　又以卦性為義<lb/>
物不可以終動止之故受之以艮艮者止也物不可以<lb/>
終止故受之以漸漸者進也進必有所歸故受之以歸<lb/>
妹<lb/>
　進本晉今漸亦取進義欲就以歸為義也故歸妹不<lb/>
　取妹義<lb/>
得其所歸者必大故受之以豐豐者大也窮大者必失<lb/>
其居故受之以旅旅而无所容故受之以巽巽者入也<lb/>
<pb n="10a"/>
入而後說之故受之以兌<lb/>
　此又通旅无所容為義<lb/>
兌者說也說而後散之故受之以渙<lb/>
　散去聲說與散似不甚相蒙<lb/>
渙者離也<lb/>
　離平聲坎險在下九五已離乎險故曰渙<lb/>
物不可以終離故受之以節節而信之故受之以中孚<lb/>
　人情不知限極渙然无統故立為品節使尊卑大小<lb/>
<pb n="10b"/>
　各安其分人情初若不堪及其久也知天下之分不<lb/>
　可不節不節則亂故信之<lb/>
有其信者必行之故受之以小過<lb/>
　以信而必行无從權適變之意故或小有過差<lb/>
有過物者必濟故受之以既濟<lb/>
　物猶人也又取過人為義不取過差<lb/>
物不可窮也故受之以未濟終焉<lb/>
　常人則以未濟而後既濟為序今以未濟後於既濟<lb/>
<pb n="11a"/>
　則有無窮之義濟不濟未可知也所謂過此以往未<lb/>
　之或知也終焉二字趙氏蕤謂疑非孔子之辭後人<lb/>
　増益之也<lb/>
　　　右下篇<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷四十九<lb/>
</p>
<p>
</p>
  </div>
</body>
</text>
</TEI>
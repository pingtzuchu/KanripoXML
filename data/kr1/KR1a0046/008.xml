<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷八</head>
    <p>
<pb n="1a"/>
欽定四庫全書<lb/>
　厚齋易學卷八　　　　　宋　馮椅　撰<lb/>
易輯傳第四<lb/>
經上篇<hi>師比</hi>
䷆<hi>坎下坤上</hi>
師<lb/>
　贊曰師衆也<lb/>
　雜卦曰比樂師憂<lb/>
<pb n="1b"/>
　　都聖與曰凡有衆者稱師易之所謂師則軍旅之<lb/>
　　名也<lb/>
　　林黄中曰坤三爲衆又合坎之二隂斯爲大衆矣<lb/>
　　而坎之一陽實居下卦之中五隂之衆攝於一陽<lb/>
　　一陽在下而爲之主非行師之義乎<lb/>
　　楊中立曰先王之制民居則爲比閭族黨州鄉故<lb/>
　　比則衆在内一陽在上而爲之主君象也伍兩卒<lb/>
　　旅軍師之制則衆在外一陽在下而爲之主將帥<lb/>
<pb n="2a"/>
　　之象也周人五家爲比五旅爲師蓋取諸易<lb/>
　　朱子曰古者寓兵於農伏至險於大順藏不測於<lb/>
　　至靜之中又一陽居下卦之中爲將之象五隂順<lb/>
　　而從之爲衆之象九二以剛居下而用事六五以<lb/>
　　柔居上而任之爲人君命將出師之象<lb/>
　　案天子六師亦取師有六位之義大國三軍取象<lb/>
　　於内卦而已<lb/>
　　石守道曰五隂而一陽取其兵出於一指麾進退<lb/>
<pb n="2b"/>
　　一聽於將也命出於一必勝命出二三衆罔適從<lb/>
　　必敗六五用柔軍中之事一委於將也<lb/>
　　李子思曰坤與坎相遇隂爻衆而肅殺之氣勝故<lb/>
　　以師旅爲義<hi>凡五隂之卦皆然師特以一陽居二而以二體之象取義</hi>譬之草<lb/>
　　木黄而隕之時生非吾仁之死非吾殺之也夫然<lb/>
　　故生者不德而死者不怨　又曰兵險事也故作<lb/>
　　易者因以坤遇坎而論用師不寄之於以乾遇坎<lb/>
　　則取象之安吉也使聖人以需訟乾坎相爭之象<lb/>
<pb n="3a"/>
　　而著行師之義則是敵我之間剛險相摶紛然見<lb/>
　　於爻辭而戰爭之禍無時可息非所以託訓也<lb/>
　　　右明卦義<lb/>
　象贊曰地中有水師君子以容民畜衆<lb/>
　　　右明卦用<lb/>
　序卦曰訟必有衆起故受之以師師者衆也<lb/>
　　林黄中曰自訟而師下坎不動上乾變坤夫民有<lb/>
　　所不得其平而後至於訟訟而不有以正之則民有<lb/>
<pb n="3b"/>
　　寃而無所愬有所愬而無所直疾視其上而幸其危<lb/>
　　亡其不起而爲亂也未之有也故曰訟必有衆起<lb/>
　　案説卦夫乾天下之至健也徳行恒易以知險坤<lb/>
　　天下之至順也德行恒簡以知阻屯蒙之後需訟<lb/>
　　繼之乾之遇坎而知險也需訟之後師比繼之坤<lb/>
　　之遇坎而知阻也<lb/>
　　　右明卦序<lb/>
貞大人吉无咎<lb/>
<pb n="4a"/>
　贊曰貞正也能以衆正可以王矣剛中而應行險而<lb/>
　順以此毒天下而民從之吉又何咎矣<lb/>
　　游定夫曰用師之道將以正天下之不正也故師<lb/>
　　謂之征己則不正其能正人乎<lb/>
　　劉氏曰征之爲言正也湯伐桀曰予畏上帝不敢<lb/>
　　不正武王伐紂曰將有大正于商蓋能用衆以正<lb/>
　　天下也<lb/>
　　李氏曰師出必有名而直常在我所謂正也<lb/>
<pb n="4b"/>
　　蘭惠卿曰三代未嘗有無名之師後世始有潛侵<lb/>
　　暗襲出於詭道者皆非正也<lb/>
　　　此述贊意以正爲貞<lb/>
　　李仲永曰衆不能以制衆制衆者貞夫一者也<lb/>
　　都氏曰陽為一隂為衆衆以一為貞隂以陽為貞<lb/>
　　　此以貞固爲義<lb/>
　　案四徳不言元者古之帝王皆爲應兵不爲戎首<lb/>
　　故不稱元也不言亨利者李子思謂懼其貪功以<lb/>
<pb n="5a"/>
　　困生靈故不以訓也<lb/>
　　　右明卦象<lb/>
　　李氏曰大人主伐事者也<lb/>
　　李仲永曰謂九二以一陽爲之主<lb/>
　　李子思曰大人者乃長子帥師者也卦辭以大人<lb/>
　　吉爲首而爻辭以小人勿用爲終易之爲書不許<lb/>
　　託干戈以殘民槩見於此<lb/>
　　程正叔曰吉謂必克<lb/>
<pb n="5b"/>
　　王景孟曰師以功成爲吉<lb/>
　　案古者行師諸侯躬親帥師然必唯有大德之人<lb/>
　　乃能至公無我然後可以正天下也自大人之訛<lb/>
　　爲丈人説者不勝異説祗見其曲也唯林黄中正<lb/>
　　之而又以爲六五夫卦爻之稱大人者皆以九未<lb/>
　　有六而稱大人者也此其疑於孔子可以王矣之<lb/>
　　言故不敢以爲九二爾殊不知此卦唯二一爻屬<lb/>
　　陽非大人而何在下而專兵者諸侯之事也能以<lb/>
<pb n="6a"/>
　　衆正湯武以之豈非可以王矣乎説者不論天下<lb/>
　　之理以湯武爲諱言之事謂聖人必不以訓故屈<lb/>
　　經㫖以爲之説至以大人爲丈人安得熟識天下<lb/>
　　之義理而深明易道之象數者而與之言哉<lb/>
　　王輔嗣曰興役動衆无功罪也故吉乃无咎師以<lb/>
　　殺伐爲事死生存亡繫焉豈无悔咎唯以大人行<lb/>
　　之則吉而咎可无矣<lb/>
　　　右明卦占<lb/>
<pb n="6b"/>
初六師出以律否臧凶<lb/>
　贊曰師出以律失律凶也<lb/>
　　張子厚曰體柔居賤不善用律故凶<lb/>
　　案爾雅曰坎律銓也郭景純曰易坎卦主法律皆<lb/>
　　所以銓量輕重<lb/>
　　鄭氏曰北方之坎黄鍾之本也黄鍾之律起爲度<lb/>
　　量權衡故言律律者法度之所從出也<lb/>
　　李季辨曰甘誓攻左攻右御非其馬之正牧誓五<lb/>
<pb n="7a"/>
　　步六步七步五伐六伐七伐皆不可亂司馬法坐<lb/>
　　作進退皆有常節魯侯誓師牛馬臣妾戒以勿逐<lb/>
　　以其亂部分也故失律則凶<lb/>
　　或曰周以同律聽其軍聲以詔吉凶林黄中曰古<lb/>
　　者斷竹爲律吹中聲以騐氣候輕重短長毫釐不<lb/>
　　差後世法令通謂之律取其輕重不差也都聖與<lb/>
　　曰有同律以聽而無紀律安能保其不敗亂乎吹<lb/>
　　同律者取象師律之義非師出以同律也<lb/>
<pb n="7b"/>
　　左氏傳晉荀林父帥師及楚子戰于邲知莊子曰<lb/>
　　周易有之在䷆師之䷒臨師出以律否臧凶<lb/>
　　執事順成爲臧逆爲否衆散爲弱<hi>隂為衆變兊則弱</hi>川壅<lb/>
　　爲澤<hi>坎川兊澤初六耦閉為竒水不下流川壅之象</hi>有律以如己也<hi>如從也法</hi>
　　<hi>行則人從法法敗則法從人</hi>故曰律否臧且律竭也<hi>竭敗也坎變兊為法</hi>
　　<hi>敗</hi>此春秋之占法釋文王之辭者也然則九六之<lb/>
　　變尚矣<lb/>
　　　右明象占<lb/>
<pb n="8a"/>
　　程正叔曰初師之始故言出師之義行師之道<lb/>
　　李氏曰用師者施教法於未陣之前故出以律若<lb/>
　　其失律則不勝者乃其常而勝者乃其幸雖幸亦<lb/>
　　凶之道也故易於初爻言之<lb/>
　　林黄中曰初六後軍之象也使初而非隂師之象<lb/>
　　毁矣及其爲隂也又有失律之憂故聖人兩著其<lb/>
　　辭以明失得之未可知而憂懼之不敢忘也<lb/>
　　案兵凶器聖人不得已而用之故卦皆著戒懼之<lb/>
<pb n="8b"/>
　　象<lb/>
　　　右明爻義<lb/>
九二在師中吉无咎王三錫命<lb/>
　贊曰在師中吉承天龍也王三錫命懐萬邦也<lb/>
　　李子思曰一陽居中前四隂爲之先後一隂爲之<lb/>
　　殿<lb/>
　　楊中立曰以剛中之材分閫外之寄爲師之主天<lb/>
　　吏也在師中吉則無逸德矣<lb/>
<pb n="9a"/>
　　案行師將必親之在師之中然後吉而免咎將不<lb/>
　　在中而督人以戰人誰用命哉九二在下卦之中<lb/>
　　又在五隂之中皆在師中之象也<hi>説者猥多無一能識此義者先</hi>
　　<hi>儒言韓信背水而陳後世亦有襲其迹者然不勝蓋信在軍中後世将在外也</hi>
　　　右明象占<lb/>
　　林黄中曰自五至二所歴之爻三錫命也<lb/>
　　朱子發曰錫命之至于三極數也<lb/>
　　李子思曰錫命不一如錫以斧鉞使得專征伐之<lb/>
<pb n="9b"/>
　　類<lb/>
　　趙氏曰其獲吉无咎亦唯天子有以委任寵嘉之<lb/>
　　聖人必推明六五之正應以詔後世者于以見人<lb/>
　　臣有權得衆皆其君寵任之所致也<lb/>
　　程正叔曰衆隂所歸正應於五乃師之主專制其<lb/>
　　事者也在下而專制其事唯在師則可他卦九二<lb/>
　　爲六五所任者多矣唯師所主專其義最大<lb/>
　　　右明爻義<lb/>
<pb n="10a"/>
六三師或輿尸凶<lb/>
　贊曰師或輿尸大无功也<lb/>
　　王介父曰師之命貞夫一者也陽畫竒隂畫耦耦<lb/>
　　不一者也<lb/>
　　李去非曰二既爲之主矣三又欲尸其事是令出<lb/>
　　不一也<lb/>
　　程正叔曰以居二上故發此義<lb/>
　　郭子和曰以柔居上非其材也位不中正非其任<lb/>
<pb n="10b"/>
　　也欲衆主師凶之道也<lb/>
　　趙氏曰處非其位而又在險之極乘九二之剛有<lb/>
　　出位犯分之象故有輿尸之戒而於六五詳焉聖<lb/>
　　人之意亦何明哉<lb/>
　　蘭惠卿曰河曲之師趙盾爲將而令出於先縠<hi>宣公</hi>
　　<hi>十二年</hi>後世復有中人監軍者衆主師則未嘗不敗<lb/>
　　孰謂聖人而不學軍旅之事也哉<lb/>
　　案三在下卦之上有尸軍旅之象<lb/>
<pb n="11a"/>
　　朱子曰師徒撓敗輿尸而歸也以隂居陽材弱志<lb/>
　　剛不中不正而犯非其分故其象占如此<lb/>
　　張舜元曰坤爲大輿而坎爲輪其體下注輿尸奔<lb/>
　　北之象也揚子雲曰輿尸血刃皆所不爲<lb/>
　　　案前説則於六五弟子之象爲當由後一説於<lb/>
　　　輿尸之義爲安蓋一陽上載有輿象叠羣隂於<lb/>
　　　上尸象二說並存以俟知者<lb/>
　　　右明象占<lb/>
<pb n="11b"/>
六四師左次无咎<lb/>
　贊曰左次无咎未失常也<lb/>
　　李氏曰所處重隂又在三隂之間故能安靜以有<lb/>
　　待<lb/>
　　劉長民曰約象坤爲平陸師律曰平陸處易而右<lb/>
　　背髙前死後生此處平陸之地退師待敵者也<lb/>
　　李子思曰坤體平陸而無險左旋其斾下依坤水<lb/>
　　之阻而止軍者也軍事出則尚右旋反則爲左次<lb/>
<pb n="12a"/>
　　胡翼之曰師必尚右右者隂也<lb/>
　　楊中立曰上將軍居右以右爲主也<lb/>
　　都聖與曰隂陽之運自東徂西而易之六位自下<lb/>
　　而上故凡易之辭上右而下左左次者不前而却<lb/>
　　也韓信曰欲右背山陵前左水澤<lb/>
　　王輔嗣曰行師之法欲右背髙故左次之<lb/>
　　　右明象占<lb/>
　　王介父曰上無承下無應不可以動之時也<lb/>
<pb n="12b"/>
　　朱子曰全師以退賢于六三逺矣<lb/>
　　馮當可曰用兵之法要在觀時乗勢豈可一於進<lb/>
　　而不知退一於勝而不謀敗時可矣則爲九二時<lb/>
　　未可則爲六四<lb/>
　　程正叔曰可進而退乃咎也度不能進而全師以<lb/>
　　退愈於覆敗逺矣易發此義以示後世其仁深矣<lb/>
　　　右明爻義<lb/>
六五田有禽利執言无咎長子帥師弟子輿尸貞凶<lb/>
<pb n="13a"/>
　　司馬君實曰二以剛中能任其事是以動則有功<lb/>
　　若田而獲禽也<lb/>
　　李仲永曰田有禽者田獵而有功謂得九二爲正<lb/>
　　應也<lb/>
　　案田獵以除田之害故曰田二在地之中田之象<lb/>
　　也陽實居之有禽之象也卦唯九二一陽而爻居<lb/>
　　君位與之正應故其象如此<lb/>
　　林慎㣲曰易于取之小者以弋爲象取之大者以<lb/>
<pb n="13b"/>
　　田爲象取之尤大者以狩爲象<lb/>
　　　右明象<lb/>
　　郭子和曰自古帝王興兵動衆蓋未有無名之師<lb/>
　　也田之有禽害稼也故獵取之蠻夷寇賊害民也<lb/>
　　故執言以伐之此論在師之君道非將帥之事故<lb/>
　　鳴條牧野之戰湯武必執言誓師明告其罪而後<lb/>
　　舉也<lb/>
　　案禹之征苖啟之伐有扈仲康征羲和自虞夏以<lb/>
<pb n="14a"/>
　　來其伐有罪必執言如此不但鳴條以後也爻畫<lb/>
　　耦開口之象故爲執言以上伐下帥師得人故利<lb/>
　贊曰長子帥師以中行也弟子輿尸使不當也<lb/>
　　都聖與曰將兵者將之職將將者君之職也九二<lb/>
　　正應而有剛中之材長子帥師者也六三非應柔<lb/>
　　不中而乘九二之上任之不一弟子輿尸者也九<lb/>
　　畫竒其數一長子也六畫耦數有不一之義<lb/>
　　李子思曰六五寛柔之主疑於無斷故言弟子輿<lb/>
<pb n="14b"/>
　　尸以戒之雖正亦凶權不可分也<lb/>
　　案九二衆隂之長故曰長子六三以位序言之次<lb/>
　　九二弟子也在下卦之上分九二之權者也<lb/>
　　　右明占<lb/>
　　程正叔曰五君位興師之主也<lb/>
　　馮當可曰易言用兵必於隂爻得非以肅殺之氣<lb/>
　　乎<lb/>
　　王輔嗣曰隂不先倡柔不犯物犯而後應徃必得<lb/>
<pb n="15a"/>
　　直故曰有禽也物先犯也故可以執言而無咎柔<lb/>
　　非軍帥故不躬行<lb/>
　　　案獸害田故田之物犯己故伐之此義得矣<lb/>
　　　右明爻義<lb/>
上六大君有命開國承家小人勿用<lb/>
　贊曰大君有命以正功也小人勿用必亂邦也<lb/>
　　蘭惠卿曰居師之終舍爵䇿勲飲至論功之時也<lb/>
　　張舜元曰君命有功者賞之於祖廟功之大者開<lb/>
<pb n="15b"/>
　　國而有民社次者承家而有世禄爲民立君長也<lb/>
　　以小人爲之君長禍莫大焉謂之大君者别於諸<lb/>
　　侯禮樂征伐自天子出萬世之通法也<lb/>
　　朱子曰坤爲土開國承家之象<lb/>
　　毛伯玉曰三代以上專以邑國賞功非若後世之<lb/>
　　有散官勲賜也又曰其始也能以衆正則其終也<lb/>
　　可以有功寜不求功而不可使小人有功也聖人<lb/>
　　之戒深矣<lb/>
<pb n="16a"/>
　　李季辯曰行師之始小人斷不可用有功而不賞<lb/>
　　非報功之意賞之則亂邦文王卦辭專言大人吉<lb/>
　　至此又有小人之戒此義㣲矣<lb/>
　　　案先儒言韓彭不當封不知王者用兵命將之<lb/>
　　　始如此輩皆不用用之有功安得不賞此義先<lb/>
　　　儒所畧<lb/>
　　李氏曰武王卒伐之後大封諸臣之有功者賚之<lb/>
　　詩是也其序曰言所以錫予善人也則小人勿用<lb/>
<pb n="16b"/>
　　可知<lb/>
　　林黄中曰方師之初一陽在下而爲之帥五隂莫<lb/>
　　不順聽者行師之義也及論功行賞而復聽九二<lb/>
　　之節制則无君矣故必大君有命而後可以正其<lb/>
　　功<lb/>
　　案此上也大君則以五言之盖論師之終不拘爻<lb/>
　　義也夫以卦言之則九二一陽爲五隂之主帥師<lb/>
　　者也以爻言之則五君也君能制命爲義不容九<lb/>
<pb n="17a"/>
　　二之專權於下也故在九二則言王三錫命在上<lb/>
　　六則言大君有命蓋師則當聽命於大帥而師之<lb/>
　　進退予奪則又當聽命於大君六五柔順故易每<lb/>
　　以是垂訓也古者王朝命將以卿或用諸侯或大<lb/>
　　夫故執言伐罪易其君長就以命之賞有功也故<lb/>
　　非有德者勿命以將是之謂小人勿用或謂小人<lb/>
　　帥師有功而乃勿用之開國承家也不知金帛蓋<lb/>
　　後世之賞古无是也爻比六五則大君有命之象<lb/>
<pb n="17b"/>
　　也坤爲土則有國家之象也三爲應有弟子輿尸<lb/>
　　之象故曰小人勿用也以位言之則爲弟子以德<lb/>
　　言之則爲小人本爻隂柔不斷故以戒之<lb/>
　　　右明象占<lb/>
　　李子思曰易惟師一卦統紀始終節次甚嚴初師<lb/>
　　之始故紀其出上師之終故紀其還<lb/>
　　程正叔曰此專言師終之事不取爻義蓋以其大<lb/>
　　者若以爻言則以柔居順之極師既終而在无位<lb/>
<pb n="18a"/>
　　之地善處而无咎者也<lb/>
　　　右明爻義<lb/>
　　李子思曰師卦六爻而出師駐師將兵將將與夫<lb/>
　　奉辭伐罪旋師班賞之事无所不載雖後世兵書<lb/>
　　之繁殆不如師卦六爻之畧而況所論王者之師<lb/>
　　非後世權謀之書之比也<lb/>
　　張知常曰師嚴於節制等級初失律三五輿尸則<lb/>
　　凶四左次則无咎<lb/>
<pb n="18b"/>
　　趙氏曰唯六五一爻有執言之利餘爻言吉者必<lb/>
　　繼以无咎謂不如是則未免有咎也兵其可以輕<lb/>
　　用哉<lb/>
　　案六爻皆一訓一戒四不進師二有王命故无咎<lb/>
　　以此知兵不可以輕舉也<lb/>
　　　右明六爻<lb/>
䷇<hi>坤下坎上</hi>
比<lb/>
<pb n="19a"/>
　贊曰比輔也<lb/>
　　朱子曰九五以陽剛居上而得其中正五隂比而<lb/>
　　從之以一人而撫萬邦以四海而仰一人之象<lb/>
　　又曰水比于地不容有間<lb/>
　　石守道曰水不可離地而行是水與地相親比也<lb/>
　　蘭惠卿曰地處下而水性潤下天地之間相親比<lb/>
　　者无過于此<lb/>
　　王介父曰水附于地未必聚也鍾之以澤然後聚<lb/>
<pb n="19b"/>
　　此比之所以異于萃也<lb/>
　　　此以二體言之<lb/>
　　程可久曰九五以剛邁衆君以武得天下之象<lb/>
　　王輔嗣曰五隂而一陽爲之主<lb/>
　　　此以九五一爻言也卦繼師則程説亦通<lb/>
　雜卦曰比樂師憂<lb/>
　　李子思曰師比反對師之所以爲憂者聚而從事<lb/>
　　于五兵也比之所以爲樂者聚而歸附于明主也<lb/>
<pb n="20a"/>
　　　右明卦義<lb/>
　象贊曰地上有水比先王以建萬國親諸侯<lb/>
　　　右明卦用<lb/>
　序卦曰師者衆也衆必有所比故受之以比<lb/>
　　程正叔曰人之類必相親附然後能安故既有衆<lb/>
　　則必有所比比所以次師也<lb/>
　　李子思曰當行師之際五以柔居尊位而二以陽<lb/>
　　剛居將帥之任及師平之後則當正其上下之分<lb/>
<pb n="20b"/>
　　故坎之九五以陽剛在上而在下者皆以柔順比<lb/>
　　之此比之所以居師之後也<lb/>
　　　右明卦序<lb/>
吉<lb/>
　贊曰下順從也<lb/>
　　程正叔曰人相親比自爲吉道故曰比樂師憂<lb/>
　　郭子和曰卦之一陽者唯比得天位莫吉于此故<lb/>
　　直言吉<lb/>
<pb n="21a"/>
　　案卦之象多言四德所謂繼之者善也獨此卦不<lb/>
　　言德而直言吉占此特例也易以五定大君之位<lb/>
　　諸爻則臣民也陽剛君德也隂柔臣民也六十四<lb/>
　　卦君當其君臣民當其臣民未有如比者也故直<lb/>
　　以吉言之且夫乾坤父母也乾之遇坎則多險阻<lb/>
　　艱難之意而坤之遇坎則无復有之何也陽之權<lb/>
　　欲專而坤順從之乾剛强而不爲下故也<lb/>
　　朱子發曰凡物孤則危羣則强父子夫婦朋友未<lb/>
<pb n="21b"/>
　　有孤危而不凶者人君爲甚故比而吉<lb/>
　　　此言上比下<lb/>
　　李季辨曰天下之衆不能相一也奉一人而戴之<lb/>
　　俛首聽命于其下將以求一日之安也故曰比吉<lb/>
　　趙氏曰易之六爻貴于正應其近而相得亦有不<lb/>
　　必應者唯比之諸爻不論其應否而專以比五爲<lb/>
　　吉<lb/>
　　　此言下比上<lb/>
<pb n="22a"/>
　　程正叔曰凡生天地之間者未有不相親比而能<lb/>
　　自存者也比之道由兩志相求上撫懐其下下親<lb/>
　　附于上親戚朋友鄉黨皆然苟不相求則睽而凶<lb/>
　　矣<lb/>
　　　此言上下相比<lb/>
　　楊中立曰先王什伍其民鄉田同井使之出入相<lb/>
　　友守望相助疾病相扶持比之所以吉也衆散民<lb/>
　　流用蕩析離居則凶可知矣<lb/>
<pb n="22b"/>
　　　此言下自相比<lb/>
　　　案理當歸一是四説者不亦異乎曰皆是也合<lb/>
　　　而觀之則吉可知矣<lb/>
原筮元永貞无咎<lb/>
　贊曰以剛中也<lb/>
　　李氏曰元者猶一人元良之謂也永貞者猶一正<lb/>
　　君之謂也有元德而能永正于天下者比之主也<lb/>
　　九五剛得中而為顯比之主所謂元永貞者也<lb/>
<pb n="23a"/>
　　　此指比于上而言也元永貞唯此一説其餘支<lb/>
　　　離皆不足据<lb/>
　　耿睎道曰道足乎已而爲人所比者歸斯受之而<lb/>
　　已矣无擇焉可也道不足而比乎人則必擇其所<lb/>
　　比焉是故原筮原筮者不遽以初筮爲信也<lb/>
　　都聖與曰原筮云者審擇而慎求之也與蒙之初<lb/>
　　筮異矣蓋欲其致一則曰初而欲其致慎則曰原<lb/>
　　隂性善疑思有以決之羣隂俱從故有原筮之象<lb/>
<pb n="23b"/>
　　張舜元曰坤坎有原田之象<lb/>
　　林黄中曰蒙之初初筮告再三黷明筮貴初而惡黷<lb/>
　　也今筮謂之原固將黷之也與曰夫言各有當也書<lb/>
　　卜不習吉初筮之謂也又云一習吉原筮之謂也<lb/>
　　毛伯玉曰師之後次之以比比蓋名分未定之日<lb/>
　　也一時之人以去就不明而失身亡國者多矣雖<lb/>
　　湯武之興亦然後服者固凶矣不審者能无悔乎<lb/>
　　故曰原筮<hi>馮當可畧同</hi>
<pb n="24a"/>
　　程可久曰筮所以順天也記曰國家將興必有禎<lb/>
　　祥動乎蓍龜是也<lb/>
　　案原以重卦為象上卦二隂既筮所比而吉下卦<lb/>
　　三隂又筮而後比五故曰原筮再筮以爲審知其<lb/>
　　有元永貞之德然後比之乃免咎也苟一筮而遂<lb/>
　　决後有悔焉其能免咎乎<lb/>
　　劉氏曰當比之時臣民擇主必得剛中而元永貞<lb/>
　　者比之故免于咎<lb/>
<pb n="24b"/>
　　李子思曰審决而出依陽明之主則災咎何從至<lb/>
　　　又曰易以隂畫之耦主小人之道陽畫之竒主<lb/>
　　君子之道一陽之竒正位乎五凡天下之麗于耦<lb/>
　　數者皆不逃其所攝此以君子之道統攝萬有者<lb/>
　　也萃之九五曰元永貞悔亡亦此類也<lb/>
　　案萃與比下體坤地則同而上體水澤之象亦不<lb/>
　　相逺萃唯九四一爻有分權之勢故元永貞于五<lb/>
　　言之若比下无分其權者故言之于彖義各有在<lb/>
<pb n="25a"/>
　　也比既吉矣又曰无咎何也吉以比者而言无咎<lb/>
　　以比之者言也<lb/>
不寜方來後夫凶<lb/>
　贊曰不寜方來上下應也後夫凶其道窮也<lb/>
　　李去非曰人之比者阻于坎險故不寜<lb/>
　　楊中立曰隂无正應不寜之象也而順從于五方<lb/>
　　來之象也<lb/>
　　李仲永曰夫謂五後謂上也<lb/>
<pb n="25b"/>
　　鄭氏曰居五之上後其君者也<lb/>
　　案六位先後有二義以衡觀之則外在前内在後<lb/>
　　也以竪觀之則在下者乃其所歸徃而謂之先在<lb/>
　　上者乃其歸之緩而後之者也五君也而謂之夫<lb/>
　　以其陽爻有夫道也<lb/>
　　耿睎道曰已得所比則寜而无求未得所比則求<lb/>
　　而不寜者物之情也<lb/>
　　張敬夫曰陽明所在不可不依衆人所徃不可獨<lb/>
<pb n="26a"/>
　　背方衆隂比乎九五而上六獨在外有背而去之<lb/>
　　之象<lb/>
　　毛伯玉曰凡居五之外者類有自外之意其位然<lb/>
　　也　又曰爻之分爲六彼我之詞也自五隂言之<lb/>
　　則去就不可輕也雖原筮不爲无斷自九五言之<lb/>
　　則不寜者並來而後服者凶二者並行而不相悖<lb/>
　　也<lb/>
　　王輔嗣曰比復好先<lb/>
<pb n="26b"/>
　　程可久曰不寜方來者厭亂之民將比于君也後<lb/>
　　夫凶者上六僭亂之人不相比也<lb/>
　　胡翼之曰禹會塗山執玉帛者萬國獨防風恃强<lb/>
　　而後至爲禹所戮此後夫凶之騐也<lb/>
　　案兵戈甫定民歸其主之時有一剛明之君作于<lb/>
　　上天下皆不自安而歸之恐後不是之歸而遲疑<lb/>
　　不决自罹其咎凶之道也然先比之則欲其原筮<lb/>
　　後比之則又凶求比者亦不可不審也<lb/>
<pb n="27a"/>
　　　右明卦象占<lb/>
初六有孚比之无咎有孚盈缶終來有它吉<lb/>
　贊曰比之初六有它吉也<lb/>
　　程可久曰當比之初未有所傅而六二上孚于君<lb/>
　　初比之故得无咎<lb/>
　　郭立之曰見賢則比之不必有應也有應而比之<lb/>
　　易二是也逺而非應者比之難初是也柔弱不能<lb/>
　　自達有待于人者也<lb/>
<pb n="27b"/>
　　司馬君實曰初比之始也始謀相親者不可以不<lb/>
　　謹擇其人人之誠信未孚而親愛之取咎之道也<lb/>
　　傳曰定其交而後求此之謂也<lb/>
　　都聖與曰无上下之交而求比于人宜莫之與也<lb/>
　　案二應九五有孚于君者惟本爻比之可以因二<lb/>
　　而達于君矣故无咎<lb/>
　　　右明有孚比之无咎<lb/>
　　馮當可曰卦分内外六二之比己爲自内初又在<lb/>
<pb n="28a"/>
　　二内則由衷之誠發于其心猶酒醴盈于缶中非<lb/>
　　外也雖无正應五必應之正應者非它也非正應<lb/>
　　爲有它<lb/>
　　都聖與曰缶以土爲之坤之體也<lb/>
　　或曰坎之六四用缶何也曰水由地中行凡坎之<lb/>
　　隂爻則坤也<lb/>
　　蘭惠卿曰易之言有孚者二十又一有言信其如<lb/>
　　此者有言有孚誠者五非初之正應故謂之終來<lb/>
<pb n="28b"/>
　　有它吉言自外來也<lb/>
　　程可久曰終來有它吉者非本爻之時吉在後也<lb/>
　　　即斯二説可以知占矣<lb/>
　　案初陽實六隂虚虚者缶也實者盈也<lb/>
　　　右明有孚盈缶終來有它吉<lb/>
　　楊中立曰比之初原筮之時也孔子曰君子周而<lb/>
　　不比小人比而不周故比以忠信爲主比而无孚<lb/>
　　小人之比也能无咎乎<hi>古語忠信爲周</hi>有孚比之孚之在<lb/>
<pb n="29a"/>
　　人者也有孚盈缶孚之在己者也<lb/>
　　劉氏曰比必以信不以信則比而不周矣<lb/>
　　李季辨曰有比乎人者有爲人所比者然皆以信<lb/>
　　爲主當比之初故兼舉其義<lb/>
　　耿睎道曰有孚比之言比乎人者也終來有它言<lb/>
　　爲人所比也比之六爻皆以比五爲善故爻義如<lb/>
　　此比于有孚之人僅可免咎比非其人則咎矣終<lb/>
　　來有它以孚之盈缶故吉<lb/>
<pb n="29b"/>
　　　右明爻義<lb/>
六二比之自内貞吉<lb/>
　贊曰比之自内不自失也<lb/>
　　趙氏曰自内以比于五非五之求比也<lb/>
　　李子思曰比之世隂皆求陽而非陽求隂故二之<lb/>
　　比五自内而之外出而應乎上者也　又曰比之<lb/>
　　世衆隂莫不求比于陽而二爲正蓋正應故也故<lb/>
　　初謂之有它而四謂之外比<lb/>
<pb n="30a"/>
　　郭子和曰九五比之主六二正應率天下以比五<lb/>
　　自内之外二之比初非欲親初也欲與之比五也<lb/>
　　蒙之六三亦舍應親二而有不有躬之象者蓋蒙<lb/>
　　與比異道而二與三異位義不同也<lb/>
　　　此説近之初比二以達于五故二自内比初以<lb/>
　　　比五也比之與初六六四比之同義初二兩爻<lb/>
　　　皆以相比應五爲象者比道貴先二爲正應皆<lb/>
　　　比道之善有事君以人引類之義衆説支離皆<lb/>
<pb n="30b"/>
　　　不足據<lb/>
　　　右明象<lb/>
　　王景孟曰小人比而不周所惡于比者爲其不正<lb/>
　　也如比而得其正則无惡于比矣五比之主二其<lb/>
　　應也隂陽各當其位所謂正也夫上下相比以正<lb/>
　　所以吉也<lb/>
　　蘭惠卿曰二五中正相應道合志從非枉道苟合<lb/>
　　者也<lb/>
<pb n="31a"/>
　　案陽以上復為貞隂以安下為貞況得中而位當<lb/>
　　又為正應也<lb/>
　　　右明占<lb/>
六三比之匪人<lb/>
　贊曰比之匪人不亦傷乎<lb/>
　　蘭惠卿曰不中不正下之六二上之六四逺之上<lb/>
　　六本爻所與比者皆小人之黨也<lb/>
　　朱子發曰與否之匪人同義<lb/>
<pb n="31b"/>
　　都聖與曰天下之理隂宜比陽故小必比大柔必<lb/>
　　比剛晦必比明得所比則日益反是則日損焉<lb/>
　　李子思曰阿黨爲比小人比而不周三乃阿比之<lb/>
　　比而非比輔之比也<lb/>
　　劉氏曰承乘與應皆隂匪人之象凡居者之鄰學<lb/>
　　者之友仕者之同寮皆當戒匪人之傷焉<lb/>
　　程正叔曰二之中正而謂之匪人隨時取義各不<lb/>
　　同也以隂柔之資居不中正之位又无其應是自<lb/>
<pb n="32a"/>
　　棄于不善者也使所比之賢猶可夾輔正救以爲<lb/>
　　善今介于二隂之間所比又非其人上有剛明之<lb/>
　　君无階而親比之其困而无與爲善者與蒙之六<lb/>
　　四同義<lb/>
　　　右明象占<lb/>
六四外比之貞吉<lb/>
　贊曰外比于賢以從上也<lb/>
　　李氏曰内舍于初而外比于五<lb/>
<pb n="32b"/>
　　都聖與曰二與四皆比五者也二自内卦之外四<lb/>
　　自外卦之外此爻辭之所以殊<lb/>
　　程可久曰上承于君得其所比故貞吉<lb/>
　　王介父曰四宜應内者也内无可比而比乎外亦<lb/>
　　義之與比而无適莫者也剛柔正而位當故貞<lb/>
　　趙氏曰外有可比則爲貞吉不必應于内而後爲<lb/>
　　正也以柔德居隂位以臣比君皆正也一陽爲主<lb/>
　　位乎天位不論正應<lb/>
<pb n="33a"/>
　　　右明象占<lb/>
九五顯比王用三驅失前禽邑人不誡吉<lb/>
　贊曰顯比之吉位正中也舍逆取順失前禽也邑人<lb/>
　不誡上使中也<lb/>
　　林慎㣲曰陽爲明故稱顯<lb/>
　　都聖與曰德與位稱衆隂比之顯比之象<lb/>
　　　合二説觀之義斯見矣<lb/>
　　都又曰衆爻趣之于下上六背之于上來者不距<lb/>
<pb n="33b"/>
　　徃者不追王用三驅失前禽之象<lb/>
　　王介父曰上六在前禽之象也<lb/>
　　朱子發曰卦爻内爲後外爲前三面驅之闕其一<lb/>
　　面逆而背我則舍之順而嚮我則取之<lb/>
　　案二至五歴三位三驅之象上左外隂闕不合圍<lb/>
　　之象本爻王之象也前禽上六之象也<lb/>
　　李仲永曰六二正應邑人也得位得中不待期約<lb/>
　　而自孚也故曰不誡<lb/>
<pb n="34a"/>
　　朱子曰天子不合圍開一面之網來者不距徃者<lb/>
　　不追雖私屬亦喻上意凡此者皆吉之道<lb/>
　　案迎來者逆背去者順來者不知己欲殺之而不<lb/>
　　避去者知而逃之者也不知者舍之閔其適相值<lb/>
　　也知者取之以其无所逃焉命也此成湯祝網與<lb/>
　　孔子弋不射宿之意若夫邑人則喻王者之心熟<lb/>
　　矣故不待告誡也<lb/>
　　　右明象占<lb/>
<pb n="34b"/>
　　程可久曰易以田喻用武此卦師之反也故九五<lb/>
　　喻王者之田<lb/>
　　趙氏曰此卦九五曰失前禽恐其過于剛也大有<lb/>
　　六五曰威如吉恐其過于柔也聖人以中道詔天<lb/>
　　下萬世如此<lb/>
　　　右明爻義<lb/>
上六比之无首凶<lb/>
　贊曰比之无首无所終也<lb/>
<pb n="35a"/>
　　案六位自下言之初始而上終初本而上末也以<lb/>
　　全體自上觀之上首而初足上角而初尾也乾姤<lb/>
　　艮賁既未濟之象可見矣上爲一卦之首衆隂歸<lb/>
　　于一陽一陽獨尊宜在上也而乃居五上反爲隂<lb/>
　　故曰无首與後夫之取義不同<lb/>
　　張舜文曰主乎一則專分乎二則惑伍必有長率<lb/>
　　必有正居必有屬行必有隨未有師而无帥者也<lb/>
　　兩國有胥命而王道闕矣衆國有同盟而覇業衰<lb/>
<pb n="35b"/>
　　矣比之无首其何以相統治乎<lb/>
　　李氏曰雜卦言比樂三傷而上凶者蓋三之所比<lb/>
　　者非其人而上則失其所當比也<lb/>
　　　右明象占<lb/>
　　程可久曰卦言其材則夫當順從而不可後爻言<lb/>
　　其變則首當統下而不可无其凶一也<lb/>
　　蘭惠卿曰乾之六龍沈潛剛克无首則吉比之上<lb/>
　　六以隂居外无首則凶<lb/>
<pb n="36a"/>
　　　右明爻義<lb/>
　　趙氏曰易中六爻貴于正應其近而相得亦有不<lb/>
　　必應者焉唯此卦之諸爻則不論其應之正否而<lb/>
　　專以比于五爲吉<lb/>
　　劉氏曰二應五四上近之故皆言上下之比初與<lb/>
　　三止言敵者之比<lb/>
　　案五隂唯三上爲凶三欲比陽而不能上本比陽<lb/>
　　而自後也<lb/>
<pb n="36b"/>
　　　右明六爻<lb/>
</p>
<p>
</p>
  </div>
</body>
</text>
</TEI>
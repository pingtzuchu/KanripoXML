<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷二十一</head>
    <p>
<pb n="1a"/>
欽定四庫全書<lb/>
　厚齋易學卷二十一　　　　宋　馮椅　撰<lb/>
易輯傳第十七<lb/>
經下篇<hi>損益</hi>
䷨<hi>兑下艮上</hi>
損<lb/>
　　林黄中曰損有餘而補不足也損之為名由有餘<lb/>
　　而起也益之為名自不足而生也　又曰滿招損<lb/>
<pb n="1b"/>
　　謙受益若多寡適稱則无所損益矣<lb/>
　　都聖與曰陽道常饒隂道常乏損陽之饒益陰之<lb/>
　　乏者自然之理天之道也老氏所謂天之道損有<lb/>
　　餘而補不足也故隂卦虚而宜益陽卦實而宜損<lb/>
　　損乾之九三益坤之上六則坤益于上而為艮乾<lb/>
　　損于下而為兑損下益上則致損之道此卦之所<lb/>
　　以成損也注謂非補不足則失之矣<lb/>
　　蘭恵卿曰損益二卦專為三陽設也損乾之九四<lb/>
<pb n="2a"/>
　　故曰損上損乾之九三故曰損下<lb/>
　　案卦隂陽適停而取損有餘補不足之義何也陽饒<lb/>
　　而隂乏陽富而隂貧陽實而隂虚故陽雖三爻為<lb/>
　　有餘隂雖三爻為不足故損陽謂之損益隂謂之<lb/>
　　益損益二卦皆主内卦而言也損者損内卦之乾<lb/>
　　也益者益外卦之坤也此損則彼益矣此益則彼<lb/>
　　損矣内此外彼也至孔子贊之則易内外而為上<lb/>
　　下<lb/>
<pb n="2b"/>
　　都聖與曰以損為損者物也以損為益者道也方<lb/>
　　損方益方益方損者時也凡不可損者皆成己者<lb/>
　　也凡不可不損者皆害己者也<lb/>
　　張敬夫曰天下之理不過適中損者所以裁束而<lb/>
　　歸于中道爾有當損者有不當損者一以中為凖<lb/>
　　則无過不及矣唯中故能適時之宜合理之正理<lb/>
　　之自然不可得而損益也特時有過則當損不及<lb/>
　　則當益爾卦三隂三陽本不可有損益也唯其陽<lb/>
<pb n="3a"/>
　　偏于陽饒而向長隂偏于隂乏而向消故損九三<lb/>
　　向長之陽以益上六向消之隂則隂乏得陽而濟<lb/>
　　隂消得陽而止三隂三陽居然適停此損之所以<lb/>
　　為理之當然者也若以人力私意自為損益則非<lb/>
　　易矣<lb/>
　賛曰損下益上其道上行<lb/>
　　朱子𤼵曰益上矣而謂之損上以下為基譬之築<lb/>
　　墉損其基以增上之髙則危矣非益也<lb/>
<pb n="3b"/>
　　耿睎道曰貴以賤為本髙以下為基故益下則下<lb/>
　　與上俱益損下則下與上俱損<lb/>
　　李子思曰在下者民之象而在上者君之象也損<lb/>
　　民益君亦分之常而作易者名之為損葢損民者<lb/>
　　乃所以損國故設卦命名深寓至戒也　又曰陽<lb/>
　　實在下此天下萬民富實之象也惟斯民富實之<lb/>
　　時則差可損下以益上若斯民之困匱而損之不<lb/>
　　已則民之凋瘵乃國之殄瘁故聖人因陽在下而<lb/>
<pb n="4a"/>
　　後以損下益上其道上行許之<lb/>
　　劉氏曰古之為人上者无損下𫉬益之理故易以<lb/>
　　損下為損益下為益後世乃有百姓輸己之財以<lb/>
　　助公上者皆非治古之事<lb/>
　　鄭少梅曰儒者不達隂陽之㫖遂以聚歛裒克為<lb/>
　　損孔子曰損下益上其道上行安有聚歛裒克之<lb/>
　　意邪<lb/>
　　林黄中曰然則元吉有孚无咎可貞利有攸徃者<lb/>
<pb n="4b"/>
　　其義安在也鄭康成曰猶諸侯損國之富以貢獻<lb/>
　　于天子<lb/>
　　李氏曰舉天下而奉一人則所損在下所益在上<lb/>
　　而享上之道得行焉故曰損下益上其道上行<lb/>
　説卦曰損徳之修也　又曰損先難而後易　又曰<lb/>
　損以逺害<lb/>
　　郭子和曰世以損有損下厚己之意故以損為非<lb/>
　　美然損善損惡損下損上損其過與不及或損而<lb/>
<pb n="5a"/>
　　為君子或損而為小人一治一亂莫不謂之損也<lb/>
　　以義言之則下流惡也上善善也損惡益善則道<lb/>
　　日進故彖言利有攸徃而賛言其道上行或不知<lb/>
　　居尊之義以天下奉一人則善日消而惡日進矣<lb/>
　　案損有二義損善以益惡損民以益國損君子以益<lb/>
　　小人則損為害義徳之䘮也損不善以益善損國<lb/>
　　以益民損小人以益君子則損為逺害徳之修也<lb/>
　　唯所引用爾經言正理孔子多反㓙為吉以開諭<lb/>
<pb n="5b"/>
　　人<lb/>
　雜卦曰損益盛衰之始也<lb/>
　　林黄中曰孔子謂殷因扵夏禮所損益可知也是<lb/>
　　益不必賢于損損不必不如益也時所當損不可<lb/>
　　不損時所當益不得不益此損益二卦之義也損<lb/>
　　益二卦以盈虚消息而成其在六爻以始終盛衰<lb/>
　　為義何則始乎損者卒乎盛始乎益者卒乎衰孔<lb/>
　　子讀易至于損益喟然而歎子夏曰夫子何歎焉<lb/>
<pb n="6a"/>
　　子曰夫自損者必有益之自益者必有决之吾是<lb/>
　　以歎也<lb/>
　　案損者衰之始益者盛之始方損益之初未遽盛衰<lb/>
　　也要其終而盛衰乃見矣林説以序卦損而不已<lb/>
　　必益為義<lb/>
　　　右明卦義<lb/>
　象賛曰山下有澤損君子以懲忿窒慾<lb/>
　　程正叔曰山體髙澤體深下深則上益髙又澤在<lb/>
<pb n="6b"/>
　　山下其氣上通潤及草木百物又下兑三爻皆上<lb/>
　　應是説以奉上皆損下益上之義也<lb/>
　　程可久曰山澤氣塞時之損也損下益上勢之損<lb/>
　　也<lb/>
　　林黄中曰風雷為益者雷震則益風風怒則益雷<lb/>
　　山澤為損者山摧則損澤澤動則損山自然之象<lb/>
　　也<lb/>
　　　此明象<lb/>
<pb n="7a"/>
　　程正叔曰天下之害无不由末之勝本也峻宇雕<lb/>
　　牆本于宫室酒池肉林本于飲食滛酷殘忍本于<lb/>
　　刑罰窮兵黷武本于征討凡人欲之過者皆本于<lb/>
　　奉飬其流之逺則為害矣先王制其本者天理也<lb/>
　　後人流于末者人欲也損之義損人欲以復天理<lb/>
　　而已<lb/>
　　王景孟曰昔者聖人之作易也葢所以遏人欲而<lb/>
　　復天理者也始終六十四卦大抵皆然而尤深切<lb/>
<pb n="7b"/>
　　著明者于謙也節也損也之三卦見之蓋人之情<lb/>
　　莫不欲倨肆之為便而誇尚之為髙也而聖人則<lb/>
　　抑之曰是不可也易有謙退之道焉人之情莫不<lb/>
　　欲侈縱以自適而滿溢以自盈也而聖人則抑之<lb/>
　　曰是不可也易有節止之道焉人之情莫不欲裒<lb/>
　　克以自肥而忿戾之是恣也而聖人則抑之曰是<lb/>
　　又大不可也易有自損之道焉蓋聖人者天理之<lb/>
　　盟主㣲易則斯人天理日負而人欲日勝易微此<lb/>
<pb n="8a"/>
　　三卦則所以抑人欲而復天理者又或緩而未切<lb/>
　　著而未明矣<lb/>
　　　右明卦用<lb/>
　序卦曰解者緩也緩必有所失故受之以損<lb/>
　　石守道曰又如蹇難已散當有損益如三王随時<lb/>
　　改易是也<lb/>
　　林黄中曰自解之損坎變為兑震反為艮損川為<lb/>
　　澤損長為少也<lb/>
<pb n="8b"/>
　　案蹇觧皆四隂二陽故損益以三隂三陽濟之損<lb/>
　　隂益陽見于卦序而成卦之義損陽益隂无非用<lb/>
　　中之權也<lb/>
　　　右明卦序<lb/>
有孚元吉无咎可貞利有攸徃<lb/>
　賛曰損而有孚元吉无咎可貞利有攸徃<lb/>
　　王景孟曰損而有孚則元吉而无咎矣此之謂可<lb/>
　　貞之道有攸徃而利也<lb/>
<pb n="9a"/>
　　楊中立曰損之不以其道則民不應不應則不孚<lb/>
　　不孚則凶咎随之矣尚可以為正乎不可正則无<lb/>
　　徃而可也<lb/>
　　朱子𤼵曰上下无不信乃可以損以人情莫不欲<lb/>
　　損也<lb/>
　　李子思曰財賦之所取皆信其非奪我之財也力<lb/>
　　役之所加皆信其非奪我之力也<lb/>
　　閭丘逢辰曰无君子莫治野人无野人莫飬君子<lb/>
<pb n="9b"/>
　　貢助征役有國家者所不能免也但用之有節取<lb/>
　　之有制不失信于民則自然樂輸以奉其上矣<lb/>
　　都聖與曰下樂以享上而吉吉而後无咎<lb/>
　　李季辯曰天下之人皆有愛君之心故相與出力<lb/>
　　以奉上聖人為之斟酌立一定之法夏商周之貢<lb/>
　　助徹不過什一皆損下益上之義也其義盡見于<lb/>
　　損卦蓋損之始出于斯民奉上之誠心<hi>以孚為誠似非本指</hi>
　　故曰有孚必得六五之位然後可以受天下之益<lb/>
<pb n="10a"/>
　　故曰元吉无咎其法不過天下之中正故曰可貞<lb/>
　　出力奉上然後可得而治故曰利有攸徃<lb/>
　　案卦之為義理雖一貫其象則取之六爻有孚元<lb/>
　　吉謂六五九二也九六之應无相間礙故有孚五<lb/>
　　居君位故元吉无咎可貞謂初九六四也各當其<lb/>
　　位故无咎故可以貞利有攸徃謂六三上九也九<lb/>
　　三徃而上得其益故利<lb/>
　　　説者皆知利有攸徃為上九而有孚則多以六<lb/>
<pb n="10b"/>
　　　爻皆應此于爻象未害而經指則各有所指不<lb/>
　　　相紊也其餘則不知所指矣<lb/>
　　　右明卦占<lb/>
曷之用二簋可用享<lb/>
　賛曰二簋應有時損剛益柔有時損益盈虚與時偕<lb/>
　行<lb/>
　　耿睎道曰享上之謂享享亦有備物者然損下益<lb/>
　　上則二簋用享可也禮之或豐或儉唯其時而已<lb/>
<pb n="11a"/>
　　朱子𤼵曰損之用不可常也徃而不已將何之乎<lb/>
　　故曰曷之用此因上九之徃以設問也<lb/>
　　　亦通<lb/>
　　劉氏曰曷之云者度時以審其可用也地産飬形<lb/>
　　簋所盛也卦有益柔之象故以簋言<lb/>
　　李子思曰二簋在下二陽爻之象<lb/>
　　朱子曰言當損時雖至薄无害<lb/>
　　林黄中曰此聖人觀㑹通以行典禮也國莫重于<lb/>
<pb n="11b"/>
　　禮禮莫重于享<lb/>
　　李氏曰言趨時之事蓋當時之歉則殺禮所以從<lb/>
　　宜<lb/>
　　案下之奉上葢謂之享燕禮之重亦謂之享此損下<lb/>
　　益上之時則言諸侯享天子之禮也古者享禮以<lb/>
　　四簋為中故陳饋八簋以為盛而二簋用享以為<lb/>
　　可酌其中而損益之也以二簋言者下卦三陽九<lb/>
　　三一爻既徃于上卦之上矣下二陽爻應乎四五<lb/>
<pb n="12a"/>
　　皆有奉上之義故以取象也坎之時艱難多事禮<lb/>
　　文多闕故六四之于君上樽酒簋貳可以納約蓋<lb/>
　　以一簋貳一樽也損之時非不能為禮也殺之而<lb/>
　　已故以二簋為享視坎猶為備禮也抑觀自坤之<lb/>
　　外諸卦之彖未有如損之反復告戒之詳且悉者<lb/>
　　葢損者拂人情之事易至凶咎故特詳也<lb/>
　　　右眀卦象<lb/>
初九㠯事遄徃无咎酌損之<lb/>
<pb n="12b"/>
　賛曰㠯事遄徃尚合志也<lb/>
　　張舜元曰兑動而下故戒之曰㠯事遄徃无咎<lb/>
　　李仲永曰上以事使下謂之使下以事事上謂之<lb/>
　　事<lb/>
　　鄭舜舉曰損下益上故下當損而上不當損損剛<lb/>
　　益柔故剛當損而柔不當損初剛而在下四賴其<lb/>
　　損者也則宜速徃以益上<lb/>
　　　右明占<lb/>
<pb n="13a"/>
　　鄭舜舉曰量其所受随器而止酌之義也<lb/>
　　呂與叔曰所以酌者以其剛也<lb/>
　　林黄中曰居最下之位兼有餘之資在損之時當<lb/>
　　損以益上滿而不損必有決之者矣酌取水也詩<lb/>
　　云酌彼行潦挹彼注茲損澤以益山故有酌損之<lb/>
　　象<lb/>
　　程可久曰方在初未過也可遄徃上應而後无咎<lb/>
　　上合志也謂告其損下而斟酌之勿令浚深<lb/>
<pb n="13b"/>
　　李子思曰已事遄徃者在下酌損之者在上當損<lb/>
　　之初先為在上者酌損之戒則下其可重損乎<lb/>
　　李季辨曰遄徃者下之人奉上之誠酌損者上之<lb/>
　　人愛下之仁也<lb/>
　　㳺定夫曰損下以益上或失其節則後難繼故必<lb/>
　　酌之<lb/>
　　　右明象<lb/>
　　王景孟曰兑三爻皆損下益上者也然九二則以<lb/>
<pb n="14a"/>
　　弗損而為益六三則以獨行而得友初九之陽方<lb/>
　　盈在下則當損下之盈以益上之虛此所謂出粟<lb/>
　　米絲麻以事其上者也則當速徃乃能不失以下<lb/>
　　事上之職而𫉬免厥咎雖然當酌而損之使下之<lb/>
　　所以供乎上者其心不厭而上之所以取乎下者<lb/>
　　其道不窮<lb/>
　　蘭恵卿曰量其輕重而使之適中此損之六爻以<lb/>
　　剛柔適中為吉過剛過柔則凶<lb/>
<pb n="14b"/>
　　張敬夫曰當損而不損過也不當損而損之亦過<lb/>
　　也易所以戒焉凡所謂酌損之弗損益之者言不<lb/>
　　過損也所謂損一人損其疾者皆理之所當損也<lb/>
　　案以所損之事亟徃奉上則免爾貢不供之咎上<lb/>
　　如水焉酌之不竭澤也兑為澤故有酌之象六爻<lb/>
　　唯初以剛居陽為過于富實所宜損者也初實四<lb/>
　　虚初下四上故當損之以益四也言酌損于无咎<lb/>
　　之後補爻辭未盡之意<lb/>
<pb n="15a"/>
　　　右眀爻義<lb/>
九二利貞征凶弗損益之<lb/>
　賛曰九二利貞中以為志也<lb/>
　　㳺定夫曰兑之情悦而陽之性好動故有利貞征<lb/>
　　凶之戒<lb/>
　　程可久曰損而得中利于正固以守之征則過中<lb/>
　　矣損下而過中凶之道也<lb/>
　　李季辨曰初酌損得宜矣二又損則過故曰利貞<lb/>
<pb n="15b"/>
　　征凶謂宜以中正之法取民過征則凶也什一天<lb/>
　　下之中制多取之則為桀少取之則為貉以此爻<lb/>
　　得中故寓聖人立法之意<lb/>
　　耿睎道曰損上益下過亦无傷損下益上過則有<lb/>
　　害故初九已有酌損之戒九二損既得中故利貞<lb/>
　　征則過矣<lb/>
　　蘭恵卿曰二本隂位今以陽爻居之是弗損而反<lb/>
　　得益者也或者以弗損益之為无所損益是不知<lb/>
<pb n="16a"/>
　　小過弗過遇之弗遇過之之意也損下益上非特<lb/>
　　取民之法諸侯職貢皆是也夫損下益上三最比<lb/>
　　上故己損之若又損二以益五則過矣故許之以<lb/>
　　貞吉戒之以征凶夫二隂虚不足者也九陽實有<lb/>
　　餘者也弗損乎九則有益乎二矣故曰弗損益之<lb/>
　　損兼言益益不言損此又聖人作易之微意<lb/>
　　　右眀象占<lb/>
六三三人行則損一人一人行則得其友<lb/>
<pb n="16b"/>
　賛曰一人行三則疑也<lb/>
　説卦曰天地絪緼萬物化醇男女搆精萬物化生易<lb/>
　曰三人行則損一人一人行則得其友言致一也<lb/>
　　朱子曰下卦本乾而損此爻以益坤三人行而損<lb/>
　　一人也一陽上而一隂下一人行而得其友也兩<lb/>
　　相與則專三則雜而亂卦有此象故戒筮者當致<lb/>
　　一也<lb/>
　　程可久曰友言心志之相得謂上九也<lb/>
<pb n="17a"/>
　　李季辨曰三陽並行兩不成竒一不成耦必一陽<lb/>
　　上徃然後剛柔竒耦皆相應故説卦又取致一之<lb/>
　　義<lb/>
　　　右眀象占<lb/>
　　楊中立曰隂虚而陽實故陽施而隂受受則益施<lb/>
　　則損蓋天地之義也<lb/>
　　程正叔曰天下无不二者一與二相對待生生之<lb/>
　　道也三則餘而當損矣此損益之大義也<lb/>
<pb n="17b"/>
　　程伯淳曰道无无對有隂則有陽有善則有惡有<lb/>
　　是則有非无一亦无三只是二也<lb/>
　　張敬夫曰三居下體之上位之髙物之盛數之當<lb/>
　　然者也是故聖人于此極言萬物損益之理焉<lb/>
　　又曰天下之理一隂一陽一男一女一唱一和一<lb/>
　　柔一剛大至于天地細至于蟲魚事事物物莫不<lb/>
　　皆有自然之對非有待于一人焉者此天地之至<lb/>
　　理也過此則為贅少此則為虧贅者不得不損虧<lb/>
<pb n="18a"/>
　　者自然相求艮兑交而為咸咸交而為損損之中<lb/>
　　三與上復交焉此夫婦交感化育之事也中庸曰<lb/>
　　其為物不貳故其生物不測天地𤼵生萬物不過<lb/>
　　二氣交貫誠一無二况人者天地之心哉<lb/>
　　劉氏曰古之大臣曰孤曰卿孤之命名取其无朋<lb/>
　　卿之執羔以其不黨是人臣當致一以事君也<lb/>
　　案孔子言致一謂兩人則致一也一則獨三則雜矣<lb/>
　　　右明爻義<lb/>
<pb n="18b"/>
六四損其疾使遄有喜无咎<lb/>
　賛曰損其疾亦可喜也<lb/>
　　楊中立曰損之為卦用下益上則上皆𫉬益者也<lb/>
　　郭立之曰損其害己者然後遄有喜初九六四之<lb/>
　　辭略相𩔖者上下皆為損之初也故曰損以逺害<lb/>
　　李季辨曰當損去蠧財害民之政使遄徃奉上者<lb/>
　　皆有樂輸其上之意如我朱孔陽為公子裳言私<lb/>
　　其豵獻豣于公之𩔖則无咎<lb/>
<pb n="19a"/>
　　案初九陽實有餘當損之以益六四隂虚之不足者<lb/>
　　也而九二間焉則為己疾者也六四當受初之益<lb/>
　　而隂柔虚弱所最求益者也然而居損之時則所<lb/>
　　宜損者損其疾已者耳果能損九二之疾使初九<lb/>
　　之遄于奉己則有喜矣隂虚之有待于富實其情<lb/>
　　然也凡有喜有慶云者皆内外相應之情也受下<lb/>
　　之益而有疾之者使不得通焉咎之招也今損其<lb/>
　　疾而使之遄而有喜何咎之有説者謂損六四偏<lb/>
<pb n="19b"/>
　　于隂柔之疾或又謂意必固我遷怒貳過之為疾<lb/>
　　者皆非<lb/>
　　　右眀象占<lb/>
六五或益之十朋之龜弗克違元吉<lb/>
　賛曰六五元吉自工祐也<lb/>
　　林黄中曰以六五之中行固已足乎已而无待于<lb/>
　　外矣而上九之富又自上而益之是以有或益之<lb/>
　　象　又曰非其求而得之是以謂之或也　又曰<lb/>
<pb n="20a"/>
　　爾雅有十龜之名漢新莽傅有十朋龜貝蓋古有<lb/>
　　此稱謂崔氏曰元龜直二十八貝雙貝曰朋<lb/>
　　程可久曰古者寳龜而貨貝十朋之龜猶言大寳<lb/>
　　也龜决疑之物賢智之象<lb/>
　　朱子曰柔順虚中以居尊位當損之時受天下之<lb/>
　　益者也十朋之龜大寳也或以此益之而不能辭<lb/>
　　其吉可知筮者有是徳則𫉬其應也<lb/>
　　蘭恵卿曰十者極數也朋者陽朋也離為龜頥與<lb/>
<pb n="20b"/>
　　損之自二至上益之自初至五皆外實中虚有離<lb/>
　　之象所以取諸龜也九二者六五之應上九居六<lb/>
　　五之上二陽為朋　又曰九二正應非益我者也<lb/>
　　故不主二而言上九上九自他而來益我者也<lb/>
　　李去非曰得尊位居中而受九二之益者也而上<lb/>
　　九又或從而益之或之者疑之也疑扵過也欲違<lb/>
　　而弗克也其惟居之以損乎<lb/>
　　案九二當損以益五而上九近而相得乃或益之自<lb/>
<pb n="21a"/>
　　二至上有龜之象損一益一乃其常也二陽並益<lb/>
　　一隂故有十朋之龜之象五君位也己損而受天<lb/>
　　下之益不為過故元吉<lb/>
　　　右明象占<lb/>
　　呂與叔曰當損下益上之時五以柔中居上損上<lb/>
　　益下之時二以柔中居下天下之益皆歸焉莫之<lb/>
　　致而至至斯受之故弗克違凡損所以為益居損<lb/>
　　𫉬益為得其元故曰元吉居益𫉬益則欲長保故<lb/>
<pb n="21b"/>
　　曰永貞吉<lb/>
　　　右眀爻義<lb/>
上九弗損益之无咎貞吉利有攸徃得臣无家<lb/>
　賛曰弗損益之大得志也<lb/>
　　李子思曰上九本以坤體而受乾之施以為艮則<lb/>
　　是既得益矣至是无復可損者故曰弗損益之<lb/>
　　蘭恵卿曰上本隂爻陽徃居之是弗損而反受益<lb/>
　　者也何咎之有利在貞固守之爾三徃為上九居<lb/>
<pb n="22a"/>
　　一卦之外故曰利有攸徃自内之外故曰得臣无<lb/>
　　家<lb/>
　　程可久曰既得六五之君則不専在於六三之應<lb/>
　　故得為臣則國爾忘家也鼎之得妾亦謂得為妾<lb/>
　　爾<lb/>
　　朱子𤼵曰外以内為家上以三為家外本于内也<lb/>
　　虞仲翔謂鼎九二曰二据四家謂四以初為家也<lb/>
　　案卦以損下益上為義則工不宜損茍不損九則上<lb/>
<pb n="22b"/>
　　隂位𫉬益矣故曰弗損益之損九則為咎弗損故<lb/>
　　无咎也以下奉上正也故曰吉與五近而相得以<lb/>
　　六五𫉬本爻之益故賛曰自上祐以本爻事六五<lb/>
　　之君故曰得臣謂得臣于五也三者己之内應故<lb/>
　　謂之家損三以益本爻故曰无家蓋近得六五則<lb/>
　　逺遺六二也<lb/>
　　　右眀象占<lb/>
　　林黄中曰弗損益之无咎貞吉與九二均也然二<lb/>
<pb n="23a"/>
　　征凶而上利有攸徃何也曰九二在卦之下損而<lb/>
　　得中又欲何徃也是以征凶上九居卦之終窮則<lb/>
　　變矣由損而之益是以利有攸徃也<lb/>
　　　右眀爻義<lb/>
　　林黄中曰初之遄徃四之使遄者剛柔之偏勝也<lb/>
　　二之利貞五之元吉三之得友上之得臣者盈虚<lb/>
　　之相補也始于遄徃終于得臣者始損而終盛也<lb/>
　　始扵大作終于勿恒者始盛而終衰也損而不已<lb/>
<pb n="23b"/>
　　必益益而不已必決始終之辨不其然乎<lb/>
　　案卦六爻皆以損有餘為義陽剛有餘隂柔不足<lb/>
　　九二上九位隂也故欲其弗損而益之以陽六三<lb/>
　　六五位陽也三在下故損其九以益上五在上故<lb/>
　　比于上而𫉬益損下益上之義也初九陽勝故以<lb/>
　　事遄徃而不嫌其損六四隂虚故損其疾已而以<lb/>
　　遄為喜然則初有餘當損者也四不足當益者也<lb/>
　　三之損上之益已得其宜者也二以弗損而為益<lb/>
<pb n="24a"/>
　　五以或益為望外葢適中而不必損益者也<lb/>
　　　右眀六爻<lb/>
䷩<hi>震下巽上</hi>
益<lb/>
　賛曰損上益下民説无疆自上下下其道大光　又<lb/>
　曰益動而巽日進无疆天施地生其益无方凡益之<lb/>
　道與時偕行<lb/>
　説卦曰益徳之裕也　又曰益長裕而不設　又曰<lb/>
<pb n="24b"/>
　益以興利<lb/>
　雜卦曰損益盛衰之始也<lb/>
　　向子期曰明王之道志在恵下故取下謂之損與<lb/>
　　下謂之益<lb/>
　　李子思曰損卦兑在下本乾體天下富實之象也<lb/>
　　乾陽在下損乾之九三以益坤于上則是損下之<lb/>
　　陽實以益上之隂虚者也益巽在上本乾體朝廷<lb/>
　　富實之象也乾陽在上損乾之九四以益坤于下<lb/>
<pb n="25a"/>
　　則是損上之陽實以益下之隂虚者也下富實而<lb/>
　　上虚弱則損下以益上上富實而下虚弱則損上<lb/>
　　以益下上下相交而更為損益其道一也而損下<lb/>
　　則謂之損損上則謂之益何也古之聖賢富厚之<lb/>
　　資則寜使在民而不在己儉薄之用則寜使在己<lb/>
　　而不在民<lb/>
　　案易内卦為主故損内卦則謂之損益内卦則謂<lb/>
　　之益也<lb/>
<pb n="25b"/>
　　李季辨曰受損以為益君民之相與也如此古人<lb/>
　　之于民夫受百畝凡其室廬服食器用之需皆上<lb/>
　　之人與之至于賑賙之法補助之政又有以濟其<lb/>
　　不及蓋下之人既出力以奉上上之人必有實恵<lb/>
　　以及民此損上益下之所以為益也<lb/>
　　石守道曰在上益下之義動而巽于民志亦是有<lb/>
　　益風散雷動而物遂益亦其義也<lb/>
　　都聖與曰凡益之道不可一言盡見善則遷益徳<lb/>
<pb n="26a"/>
　　之裕也利用為大作益以興利也十朋之龜弗克<lb/>
　　違損下而不已必益也莫益而或擊之益而不已<lb/>
　　必決也剛得尊位大中至而有孚恵心益長裕而<lb/>
　　不設也中行告公從有餘而益下也利用為依遷<lb/>
　　國不足以求益也益用凶事以益為衰之始也王<lb/>
　　用享帝得賢者以益上也有孚恵我徳有益物之<lb/>
　　功而物反益之也<lb/>
　　　右眀卦義<lb/>
<pb n="26b"/>
　象賛曰風雷益君子以見善則遷有過則改<lb/>
　説卦曰神農氏作斵木為耜揉木為耒耒耨之利以<lb/>
　教天下蓋取諸益<lb/>
　　　右眀卦用<lb/>
　序卦曰損而不已必益故受之以益<lb/>
　　林黄中曰兑艮為損震巽為益震巽者長飬之日<lb/>
　　而兑艮者歛藏之時也物極必反道窮必變兑艮<lb/>
　　之後繼以震巽損而不已必益豈不然哉<lb/>
<pb n="27a"/>
　　程正叔曰盛衰損益如循環然損極必益理之自<lb/>
　　然益所以繼損也<lb/>
　　　右眀卦序<lb/>
利有攸徃利涉大川<lb/>
　賛曰利有攸徃中正有慶利涉大川木道乃行<lb/>
　　程可久曰二五當位而應將以致益故利有攸徃<lb/>
　　蘭恵卿曰否之初六徃為六四居近君之位上輔<lb/>
　　九五陽剛中正之君君臣相得此其利有攸徃也<lb/>
<pb n="27b"/>
　　郭立之曰益象虛中而上下二卦皆木所以利涉<lb/>
　　大川<lb/>
　　李去非曰震陽木也巽隂木也<lb/>
　　胡翼之曰巽木為舟楫震動則能涉大川<lb/>
　　劉氏曰仁于五行為木道可以涉川則知仁徳之<lb/>
　　可以濟難矣聖人觀象制器作為耒耜以動而入<lb/>
　　取諸益焉亦所以助天地之施生爾<lb/>
　　郭立之曰損益之道相為終始故二卦之辭其義<lb/>
<pb n="28a"/>
　　相繼<lb/>
　　案損益猶否泰正相反耳<lb/>
　　　右眀卦占<lb/>
初九利用為大作元吉无咎<lb/>
　賛曰元吉无咎下不厚事也<lb/>
　　林黄中曰益之初九損之上九也自上而来居坤<lb/>
　　之下得以貴下賤之意故上言利有攸徃而初言<lb/>
　　利用大作也既曰元吉而又曰无咎與師吉无咎<lb/>
<pb n="28b"/>
　　之義同<lb/>
　　耿睎道曰于卦則上自損以益下于爻則上又巽<lb/>
　　以應下初九之志行矣故利用為大作<lb/>
　　張舜元曰震為動作應于六四之巽方益之初上<lb/>
　　以益下為務乃以事委初初則受上之委利扵大<lb/>
　　作<lb/>
　　蘭恵卿曰居益之初自上反下以陽變隂是興利<lb/>
　　去害初有變更以益天下者也<lb/>
<pb n="29a"/>
　　朱子曰吉凶事也咎理也蓋有事則吉而理過差<lb/>
　　是之謂吉而有咎興事動衆易有咎也必盡善而<lb/>
　　後咎可免元者震之初九之象也益之諸爻用享<lb/>
　　帝用凶事用依遷國皆大有作為之卦故曰益以<lb/>
　　興利是也初九為大作之始故以元吉无咎戒之<lb/>
　　　右眀象占<lb/>
　　李子思曰乾以一陽下交于坤而成震之初九此<lb/>
　　即損上益下之象益之所以成卦者初九是也上<lb/>
<pb n="29b"/>
　　既施益于下則下舉事必從之斯可以大有為于<lb/>
　　世矣<lb/>
　　鄭舜舉曰損之上三爻唯上得益益之下三爻唯<lb/>
　　初得益夫得益者非以是而自私也故損之上利<lb/>
　　有攸徃得臣无家益之初利用為大作然初九在<lb/>
　　下位未崇誠未孚必元吉然後无咎<lb/>
　　　右眀爻義<lb/>
六二或益之十朋之龜弗克違永貞吉王用享于帝吉<lb/>
<pb n="30a"/>
　賛曰或益之自外來也<lb/>
　　林黄中曰九五六二既相為益矣而初九之剛又<lb/>
　　自外來益之是以有或益之象也初至五有龜之<lb/>
　　象與損六五之稱龜同<hi>張舜元同</hi>益之初即損之上益<lb/>
　　之二即損之五<hi>李子思曰益者損之反也</hi>是以二爻之辭同所<lb/>
　　以異者五為元吉而二為永貞吉君臣之道也<hi>李仲</hi>
　　<hi>永同特道作義</hi>
　　李季辨曰王九五也用二以助享上帝也<lb/>
<pb n="30b"/>
　　蘭恵卿曰六二柔順受益之臣九五之王用之則<lb/>
　　可以享于天帝而𫉬吉如成湯之用伊尹而能克<lb/>
　　享天心太戊之用伊陟而能格于上帝也<lb/>
　　王輔嗣曰帝者生物之主興益之宗出震而齊巽<lb/>
　　者也<lb/>
　　朱子曰爻位皆隂故以永貞為戒以具居下而受<lb/>
　　上之益故又為卜郊之吉占　又曰享于帝吉是<lb/>
　　祭則受福之謂也　又云王九五也帝上九也九<lb/>
<pb n="31a"/>
　　五用六二所弗克辭之十朋之龜以享于上九之<lb/>
　　象損之彖曰曷之用二簋可用享損之時故從儉<lb/>
　　也此爻曰或益之十朋之龜而曰王用享于帝吉<lb/>
　　益之時故從豐也故曰損益盈虚與時偕行<lb/>
　　　右眀象占<lb/>
　　朱子曰損益二卦諸爻皆互損之六五乃益之六<lb/>
　　二也損上九吉益上九則凶<lb/>
　　郭子和曰損益相須以相成損上益初其辭相屬<lb/>
<pb n="31b"/>
　　而損五益二又大同矣損卦益上故䝉益在六五<lb/>
　　益卦益下故蒙益在六二<lb/>
　　耿睎道曰損在工而䝉益之盛其常也故直曰元<lb/>
　　吉益在下而蒙益之盛非其常也故永貞吉<lb/>
　　　右明爻義<lb/>
六三益之用凶事无咎有孚中行告公用圭<lb/>
　賛曰益用凶事固有之也<lb/>
　　李子思曰益之為卦損上益下則下卦皆䝉益者<lb/>
<pb n="32a"/>
　　也以隂居陽震動不安有凶之象遇凶事而无咎<lb/>
　　者以在上者有以益之也周官以委積待凶荒以<lb/>
　　荒禮哀凶札或弛其政或去其征皆損上之所取<lb/>
　　以益下之凶荒者也三有應于上上來相應而損<lb/>
　　己以益之有孚之象三隂在三陽之中或損或益<lb/>
　　皆得其中是之謂中行　又云以二體言之則二<lb/>
　　五各居其中以全體言之則三四並居其中故三<lb/>
　　四中孚以三四為中亦猶益之三四稱中行也<lb/>
<pb n="32b"/>
　　林黄中曰凶事有三有札瘥之政有死䘮之禮有<lb/>
　　兵革之事今益之時損上益下其凶荒札瘥之政<lb/>
　　乎<lb/>
　　李仲永曰以臣位之髙而處乎逺地民有凶荒之<lb/>
　　事行一時之權以振之可也故无咎見信任而行<lb/>
　　之以中故曰有孚中行告于公上而用圭者功成<lb/>
　　然後告也<lb/>
　　李季辨曰居下卦之上而長民奉君命以益民者<lb/>
<pb n="33a"/>
　　也當凶荒之事宜𤼵倉廪以行振救可也如此則<lb/>
　　无咎有孚中行君茍信任酌中而行之不必待君<lb/>
　　命也事已然後用圭而告公上葢民之食必待中<lb/>
　　覆則无及矣<hi>正如汲黯河内之事</hi>告公用圭正猶禹錫元圭<lb/>
　　告厥成功也<lb/>
　　　右眀象占<lb/>
　　蘭恵卿曰損以剛柔當位為過損而凶不當位為<lb/>
　　剛柔相濟而吉益以剛柔當位而吉不當位為凶<lb/>
<pb n="33b"/>
　　二四五皆當位唯六三不正故謂之益之用凶事<lb/>
　　　右眀爻義<lb/>
六四中行告公從利用為依遷國<lb/>
　賛曰告公從以益志也<lb/>
　　耿睎道曰有餘則損不足則益然則損益期于中<lb/>
　　者也六三六四在中爻之中皆以中行益之<lb/>
　　都聖與曰分二體以言之三居下卦之上四居上<lb/>
　　卦之下皆不得乎中者也然合六位以言之二爻<lb/>
<pb n="34a"/>
　　居六爻之中即中爻以言之則二爻居中爻之中<lb/>
　　朱子曰三四皆不得中故以中行為戒以益下為<lb/>
　　心而合于中行則告公而見從矣<lb/>
　　蘭恵卿曰爻本初六徃之于外乃為六四遷國之<lb/>
　　象<lb/>
　　朱子曰周之東遷晉鄭焉依古者遷國以益下必<lb/>
　　有所依然後能立此爻又為遷國之吉占也<lb/>
　　程可久曰衛遷楚丘依齊也杞遷縁陵依普也卦<lb/>
<pb n="34b"/>
　　體有震互體坤諸侯之象也<lb/>
　　都聖與曰四以柔巽之徳上依五之剛健則以弱<lb/>
　　依强之象<lb/>
　　　右眀象占<lb/>
　　李季辨曰四近君非三之比益民之事須先告公<lb/>
　　上既從然後為之不然則為擅命<lb/>
　　李仲永曰三遠于君有振濟凶荒之事若待告而<lb/>
　　為之則无及矣故必成功而後告也四近君者也<lb/>
<pb n="35a"/>
　　遷國大事也必待告于公上得從然後為之可也<lb/>
　　林黄中曰初者四之配也初言利用大作而四言<lb/>
　　利用遷國互眀之也　又曰二爻皆有利用之辭<lb/>
　　變通之義也<lb/>
　　耿睎道曰雷以動之風以散之此生物之序也故<lb/>
　　雷風為恒若風而又雷則其事為益故風雷為益<lb/>
　　然則所謂益者益之于經常之外也<lb/>
　　李去非曰所謂益者益之于常事之外故曰大作<lb/>
<pb n="35b"/>
　　曰享帝曰凶事曰遷國皆非常之辭<lb/>
　　李子思曰在初則曰利用為大作元吉是可用之<lb/>
　　于大事也在二則曰王用享于帝吉是可用之于<lb/>
　　大禮也在三則曰益之用凶事无咎是可用之于<lb/>
　　大烖也在四則曰利用為依遷國是可用之于大<lb/>
　　遷也天下有是理易有是象為天下者允蹈之乃<lb/>
　　見其效非虚語也<lb/>
　　　右明爻義<lb/>
<pb n="36a"/>
九五有孚恵心勿問元吉有孚恵我徳<lb/>
　賛曰有孚恵心勿問之矣恵我徳大得志也<lb/>
　　程正叔曰陽實在中有孚之象<lb/>
　　蘭恵卿曰不必區區問人而恵之如是則元吉<lb/>
　　案此爻無能言者夫以事理言之則我有孚于下<lb/>
　　而恵在人心不必問而知之也斯為元吉矣則下<lb/>
　　亦有孚于我而恵我所益之徳也以爻象言之則<lb/>
　　六二者本爻之正應中無陽爻間閡則有孚于二<lb/>
<pb n="36b"/>
　　而恵在其心勿問而知其元吉矣而六三六四又<lb/>
　　告于我而或用凶事或依遷國而有孚于我方且<lb/>
　　恵我從之徳也蓋隂陽之情如此損上益下其象<lb/>
　　亦然本爻為益之主又陽實而饒故為羣隂之所<lb/>
　　求而相孚者也<lb/>
　　　右眀象占<lb/>
　　楊廷秀曰損之六五言益而不言損損之至也益<lb/>
　　之九五言恵而不言益益之盛也<lb/>
<pb n="37a"/>
　　　右眀爻義<lb/>
上九莫益之或擊之立心勿恒凶<lb/>
　賛曰莫益之偏辭也或擊之自外來也<lb/>
　　胡翼之曰處益之極故莫有益之而或有擊之者<lb/>
　　耿睎道曰人道惡盈故也<lb/>
　　張子厚曰未嘗損己而云莫益之作易者因卦之<lb/>
　　為益而言爾或擊之反莫益之之義為文　又云<lb/>
　　陽爻富實在益之上益之極也益之極則當損之<lb/>
<pb n="37b"/>
　　以益下而九五為益之主下三隂皆受益于五而<lb/>
　　已之澤不下流故莫有益之者言无所用其益也<lb/>
　　益之極而无所用之必有慢蔵誨盗之招此或有<lb/>
　　自外來而擊之者也立心知此之不可恃而散之<lb/>
　　于下則可茍以為恒凶之道也益之為卦恒之反<lb/>
　　也巽下震上為恒震下巽上為益今益之窮則将<lb/>
　　變而為恒故聖人戒之以立心勿可恒也不然凶<lb/>
　　矣<lb/>
<pb n="38a"/>
　　　右眀象占<lb/>
　説卦子曰君子安其身而後動易其心而後語定其<lb/>
　交而後求君子修此三者故全也危以動則民不與<lb/>
　也懼以語則民不應也无交而求則民不與也莫之<lb/>
　與則傷之者至矣易曰莫益之或擊之立心勿恒凶<lb/>
　　案此借此爻之義以明其㫖非釋本爻之義<lb/>
　　案益以損上益下為義故上三爻皆損之以益下而<lb/>
　　下三爻皆受上之益者也唯上九處益之極卦之<lb/>
<pb n="38b"/>
　　将變故或擊之而凶六三之益用凶事因上九之<lb/>
　　凶而取義也損上益下正在六四故有遷國之象<lb/>
　　　右明六爻<lb/>
</p>
<p>
</p>
  </div>
</body>
</text>
</TEI>
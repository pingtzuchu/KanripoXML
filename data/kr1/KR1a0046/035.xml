<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷三十五</head>
    <p>
<pb n="1a"/>
欽定四庫全書<lb/>
　厚齋易學卷三十五　　　宋　馮椅　撰<lb/>
易外傳第三<lb/>
彖下贊<hi>咸至遘</hi>
咸感也<lb/>
　咸志卦感也釋卦義<lb/>
柔上而剛下二氣感應以相與止而説男下女是以亨<lb/>
利貞取女吉也<lb/>
<pb n="1b"/>
　以卦變隂陽卦性六子四者明卦義而象占在中矣<lb/>
　上上聲下應並去聲恒同坤六之柔自三而往於上<lb/>
　成兊乾九之剛自上而下於三成艮剛柔以質言感<lb/>
　應以氣言乾之氣感乎坤坤應之而成兊是坤與乾<lb/>
　也坤之氣感乎乾乾應之而成艮是乾與坤也一感<lb/>
　則一應故曰相與艮止而兊說之艮男下於兊女此<lb/>
　其所以為咸感之義柔上剛下二氣感應所以為亨<lb/>
　止而説所以利貞説利止貞也男下女所以為取女<lb/>
<pb n="2a"/>
　吉也此贊與恒對正如否泰然恒靁風相與言象此<lb/>
　二氣感應以相與言氣者山澤无相與之象相與者<lb/>
　其氣之感應也<lb/>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
　此又以卦體推廣卦義乾感於坤而柔上坤感於乾<lb/>
　而剛下天地之感也二陽二隂爻萬物之象也乾陽<lb/>
　化為兊隂坤隂化為艮陽化生之象也聖人者艮之<lb/>
<pb n="2b"/>
　九三居下之上之象人心者兊之六三說之象也九<lb/>
　六上下交感之象也二陽二隂爻天下之象也兊説<lb/>
　而和艮髙而在下平也楊中立曰情也者感而動者<lb/>
　也故觀其所感而天地萬物之情可見矣<lb/>
恒乆也<lb/>
　恒志卦乆也釋卦義<lb/>
剛上而柔下雷風相與巽而動剛柔皆應恒恒亨无咎<lb/>
　以卦變卦象卦性卦爻明卦義而象占在其中矣乾<lb/>
<pb n="3a"/>
　九之剛自初而上於坤之四成震坤六之柔自四而<lb/>
　下於乾之初成巽震靁巽風相與者也巽風而震動<lb/>
　六爻皆應此所以為恒乆之義如上四者情分有常<lb/>
　而可乆此其所以亨而无咎不然鮮能持乆咎將至<lb/>
　矣按咸曰是以亨利貞取女吉文義貫通此曰恒以<lb/>
　明卦矣又曰恒亨云者葢謂四者皆卦義而亨之義<lb/>
　因於恒故又複出一卦名與咸互文見義<lb/>
利貞乆于其道也天地之道恒乆而不已也利有攸往<lb/>
<pb n="3b"/>
終則有始也<lb/>
　利貞乆于其道也明以恒為貞又以天地之道明利<lb/>
　有攸往之占乆而不已終則有始所以有攸往為利<lb/>
日月得天而能乆照四時變化而能乆成聖人乆于其<lb/>
道而天下化成觀其所恒而天地萬物之情可見矣<lb/>
　承上文而以日月四時推廣卦義日月以得天之運<lb/>
　而能乆照四時以變化之運而能乆成皆終則有始<lb/>
　也聖人之于其道亦終則有始而天下化成天運極<lb/>
<pb n="4a"/>
　南則轉而北極北則又轉而南四時春化則變夏夏<lb/>
　化則變秋秋冬亦然聖人之心嵗終又為正嵗頒政<lb/>
　令皆終則有始之意所以為常而乆也<lb/>
遯亨遯而亨也剛當位而應與時行也小利貞浸而長<lb/>
也遯之時義大矣哉<lb/>
　遯志卦亨遯而亨也以卦義明卦象謂亨由於遯也<lb/>
　剛當位而應與時行也又以二五明卦象易以有應<lb/>
　為亨蘭恵卿曰九五之君陽剛當位而反應六二随<lb/>
<pb n="4b"/>
　時之義也小利貞浸而長也以二隂明卦占小謂隂<lb/>
　也浸長故利於貞固自守而不上進浸漸也隂以下<lb/>
　為貞程可乆曰剛柔至第二爻稱浸長故臨遯皆曰<lb/>
　浸遯之時義大矣哉贊卦義張舜元曰君子之出處<lb/>
　也以時其進退也以義朱子曰隂方浸長處之為難<lb/>
　故其時義為大李去非曰遯有時有義其大者消息<lb/>
　盈虚與天道通關一時之盛衰郭子和曰雖堯舜授<lb/>
　受亦不過遯而已矣堯典序曰將遜于位遜遯也聖<lb/>
<pb n="5a"/>
　人懼人之徒以匿迹山林者謂之遯則其義小矣<lb/>
大壯大者壯也剛以動故壯大壯利貞大者正也正大<lb/>
而天地之情可見矣<lb/>
晉進也明出地上<lb/>
　晉志卦進也明卦義明出地上以卦象明卦義上去<lb/>
　聲郭子和曰火在天上君道也明出地上臣道也<lb/>
順而麗乎大明柔進而上行是以康侯用錫馬蕃庶晝<lb/>
日三接也<lb/>
<pb n="5b"/>
　以卦性卦變明卦象占下坤順而上麗乎日日大明<lb/>
　也六五之象六四升五柔進而上行於君道也觀此<lb/>
　則知康侯坤之柔順之象也錫馬坤之牝馬之象也<lb/>
　坤為衆蕃庶之象也晝日六五之象也三接接坤三<lb/>
　爻也耿睎道曰睽旅麗乎明以火為象也此曰麗乎<lb/>
　大明以日為象也毛伯玉曰柔六五也進而上行明<lb/>
　三隂與五同德也且進陽退隂者易之常也今三隂<lb/>
　進而上行不㡬於進小人乎六二曰于其王母受兹<lb/>
<pb n="6a"/>
　介福明所進者坤之順也非小人也進之者五之柔<lb/>
　也唯其同德而後相與猶大畜之剛上而尚賢也<lb/>
明入地中明夷内文明而外柔順以蒙大難文王以之<lb/>
利艱貞晦其明也内難而能正其志箕子以之<lb/>
　欠志卦明入地中明夷以卦象明卦義内文明而外<lb/>
　柔順以蒙大難文王以之又以卦徳文王証卦義難<lb/>
　去聲下同大難謂羑里之囚也文王聖明而囚于羑<lb/>
　里有明入地中之象以之以明而傷也以或作似非利<lb/>
<pb n="6b"/>
　艱貞晦其明也又以成卦明卦象占其艱難固守其<lb/>
　正如此葢隠晦其明而不章也此内卦之象内難而<lb/>
　能正其志箕子以之又以箕子證卦象占内内卦之<lb/>
　象難謂明傷紂其兄乃内難也正其志不死不去也<lb/>
　以之同上説<lb/>
家人女正位乎内男正位乎外男女正天地之大義也<lb/>
　家人志卦女正位乎内以六二明卦義并象占男正<lb/>
　位乎外九五男女正天地之大義也兼三材而兩之<lb/>
<pb n="7a"/>
　五天而二地也<lb/>
家人有嚴君焉父母之謂也<lb/>
　上九九三在内外卦之上各主其卦皆陽剛故為嚴<lb/>
　君之象故曰上九在外而男承之父之為嚴君者也<lb/>
　九三在内而女承之母之為嚴君者也父尊而不親<lb/>
　母親而不尊者其情異也皆謂之嚴君者其義同也<lb/>
　都聖與曰天子之妃曰后諸侯之妃曰小君與此同<lb/>
　義蘭恵卿曰非惟天下有君一國亦有君非惟一國<lb/>
<pb n="7b"/>
　有君一家亦有君張舜元曰國有嚴君則政治家有<lb/>
　嚴君則人倫正<lb/>
父父子子兄兄弟弟夫夫婦婦而家道正正家而天下<lb/>
定矣<lb/>
　六爻上父初子五夫二婦四兄三弟又有此象剛柔<lb/>
　各當其位惟上九位不當而居一卦之上亦正也有<lb/>
　家道正之象以家推之又有天下定之象經止言女<lb/>
　貞而孔子推明一家之人皆利于正有補于世教為<lb/>
<pb n="8a"/>
　多<lb/>
睽火動而上澤動而下二女同居其志不同行說而麗<lb/>
乎明柔進而上行得中而應乎剛是以小事吉天地睽<lb/>
而其事同也男女睽而其志通也萬物睽而其事𩔖也<lb/>
睽之時用大矣哉<lb/>
　天地男女萬物以三才推廣卦義且恐人以吉止小<lb/>
　事故推時用之大者以明之天地初上也男女二五<lb/>
　也萬物二三四五也天尊地卑睽矣而事同於覆載<lb/>
<pb n="8b"/>
　男陽女隂暌矣而志同於相應萬物羣分睽矣其事<lb/>
　各以𩔖聚謂二與四𩔖三與五𩔖也當睽之時其用<lb/>
　如此豈不大哉<lb/>
蹇難也險在前也見險而能止知矣哉蹇利西南往得<lb/>
中也不利東北其道窮也利見大人往有功也當位貞<lb/>
吉以正邦也蹇之時用大矣哉<lb/>
解險以動動而免乎險解解利西南往得衆也其來復<lb/>
吉乃得中也有攸往夙吉往有功也<lb/>
<pb n="9a"/>
　解志卦險以動動而免乎險解以卦性明卦義以遇<lb/>
　險而動未足盡卦義復以動而免乎險明之解利西<lb/>
　南往得衆也以二陽在下之卦變明之上體本坤下<lb/>
　體本兊今九自初往坤之四成震坤為衆是往得衆<lb/>
　也其來復吉乃得中也以二陽在中之卦變明之上<lb/>
　體本震下體本艮今九自艮之三來二成坎是其來<lb/>
　復乃得中而吉也有攸往夙吉往有功也以震之初<lb/>
　爻九四明之自初而往動而免乎險是有功也此彖<lb/>
<pb n="9b"/>
　全以二陽爻往來之變言之<lb/>
天地解而雷雨作雷雨作而百果草木皆甲拆解之時<lb/>
大矣哉<lb/>
　以天地推廣卦義而贊之作興也拆敕宅反分裂也<lb/>
　雲雷為屯故雷雨作而為解雨自天施雷出地奮天<lb/>
　地解也雷雨二卦象也百果草木四隂之象也或甲<lb/>
　或拆得二陽之發育也<lb/>
損損下益上其道上行損而有孚元吉无咎可貞利有<lb/>
<pb n="10a"/>
攸往<lb/>
　損志卦損下益上其道上行以卦變明卦義上下定<lb/>
　體上行之上上聲上行所謂利有攸往也損而有孚<lb/>
　元吉无咎可貞利有攸往以卦義明卦占皆知損而<lb/>
　如此故志卦之外又復出損字以明之<lb/>
曷之用二簋可用享二簋應有時損剛益柔有時<lb/>
　以上九六三明卦象應平聲當也舊去聲非夫剛非<lb/>
　當損柔非當益也損剛益柔盖有時如此故二簋之<lb/>
<pb n="10b"/>
　享亦當有時如此也三剛而損其一止有二剛可以<lb/>
　用享爾<lb/>
損益盈虚與時偕行<lb/>
　復釋損剛益柔之義謂損而不已必虚益而不已必<lb/>
　盈亦惟與時偕行爾不特損益盛衰之始如此也剛<lb/>
　之虚則柔盈而為剥為坤剛之盈則柔虚而為夬為<lb/>
　乾豈非時乎<lb/>
益損上益下民說无疆自上下下其道大光利有攸往<lb/>
<pb n="11a"/>
中正有慶利涉大川木道乃行益動而巽日進无疆天<lb/>
施地生其益无方凡益之道與時偕行<lb/>
　益志卦損上益下民説无疆自上下下其道大光以<lb/>
　卦變明卦義下下上一字去聲損上卦四之九益下<lb/>
　卦之初葢損陽之饒益隂之乏也坤隂為民坤得益<lb/>
　故其情說无疆應地无疆也自上卦之乾下于坤之<lb/>
　下此天道下濟而光明也故益道于是光大利有攸<lb/>
　往中正有慶以六四一爻明卦占六自初往四上比<lb/>
<pb n="11b"/>
　九五陽饒之君以中正之道益天下故有君臣相得<lb/>
　之慶利涉大川木道乃行又以卦材明卦占二卦皆<lb/>
　木動巽行益動而巽日進无疆以卦性推廣致益之<lb/>
　理如此天施地生其益无方以卦變推廣致益之功<lb/>
　施去聲方所也九自乾來初坤乃一索而得震是天<lb/>
　施而地生也震動而无方是其益无方也凡益之道<lb/>
　與時偕行結卦義也說見損耿睎道曰在損則兼益<lb/>
　曰損益盈虚在益則曰凡益之道不兼損者損則求<lb/>
<pb n="12a"/>
　益益不期損故也<lb/>
夬決也剛決柔也健而說決而和揚于王庭柔乘五剛<lb/>
也孚號有厲其危乃光也告自邑不利即戎所尚乃窮<lb/>
也利有攸往剛長乃終也<lb/>
　夬志卦決也剛決柔也以卦材明卦義健而說決而<lb/>
　和以卦性明卦用蘭恵卿曰内健則能決外說則能<lb/>
　和李子思曰以和說而濟其健決則夬不傷太過而<lb/>
　於是為得矣李去非曰若決水而放之乃有潰肆汗<lb/>
<pb n="12b"/>
　漫之憂曰說曰和皆深戒君子恐其恃衆以求為必<lb/>
　勝也揚于王庭柔乘五剛也以六畫明之為一柔乘<lb/>
　五剛故揚于王庭以暴其過而去之孚號有厲其危<lb/>
　乃光也此下皆止以義明卦占危其危則不危故乃<lb/>
　光孚於人而發號施令以去之明有危厲之事故能<lb/>
　決之而其危乃光告自邑不利即戎所尚乃窮也小<lb/>
　人唯尚武事不即戎則小人所尚乃窮矣利有攸往<lb/>
　剛長乃終也長上聲朱子曰謂一變即為純乾<lb/>
<pb n="13a"/>
遘遇也柔遇剛也勿用取女不可與長也<lb/>
　遘志卦遇也柔遇剛也以初六一爻明卦義下卦象<lb/>
　同勿用取女以女壯之女移寘于此成文後遂併經<lb/>
　文増之誤不可與長也程可乆曰言將以柔變剛王<lb/>
　景孟曰以𩔖言之過惡之方萌姦邪之初長盜賊外<lb/>
　患之始作此皆不可與之長也唯知者見㣲而辯早<lb/>
　當有以處之<lb/>
天地相遇品物咸章也剛遇中正天下大行也遘之時<lb/>
<pb n="13b"/>
義大矣哉<lb/>
　以三才推廣卦義李子思曰以坤之初六交乾九三之<lb/>
　義是為天地相遇之象都聖與曰以竒偶之畫言之則<lb/>
　有天地相遇之象以二五之應言之則有遇中正之<lb/>
　象蘭恵卿曰天地隂陽之氣相遇于建午之月離明<lb/>
　萬物相見之方故曰品物咸章以九二剛中之臣遇<lb/>
　九五中正之君道同志合徳化盛行于天下故曰天<lb/>
　下大行遇之時不常有其義甚大故曰時義大矣哉<lb/>
</p>
<p>
</p>
  </div>
</body>
</text>
</TEI>
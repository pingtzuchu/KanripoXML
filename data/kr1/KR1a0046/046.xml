<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷四十六</head>
    <p>
<pb n="1a"/>
欽定四庫全書<lb/>
　厚齋易學卷四十六　　　宋　馮椅　撰<lb/>
易外傳第十四<lb/>
說卦中二<lb/>
夫易彰往而察來而微顯闡幽<lb/>
　易之為書兩端具舉不越是二者也有往有來天下<lb/>
　之理也易則彰其已往之事察其方來之變使人驗<lb/>
　諸其往以占其來也夫有顯有幽天下之事也顯者<lb/>
<pb n="1b"/>
　易玩易則微之使人深求而後得則信之矣幽者易<lb/>
　惑易則顯之使人一見而能識則知之矣張子厚曰<lb/>
　如坤之初六驗履霜之已然察堅冰之將至彰往察<lb/>
　來也王介父曰顯者微之則神幽者闡之則明<lb/>
開而當名辨物<lb/>
　開猶開物之開謂創立此卦則當此卦之名辨此卦<lb/>
　之為隂陽之物所謂卦有小大也耿睎道曰名乾以<lb/>
　辨陽物名坤以辨隂物蓋開此六畫純奇之卦則當<lb/>
<pb n="2a"/>
　之以乾之名而辨其為陽物坤卦亦然<lb/>
正言斷詞則備矣<lb/>
　因名物以正言斷之以吉凶之辭然後易之道為備<lb/>
　如坤君子有攸往以正言也安貞吉斷辭也又如諸<lb/>
　爻君子終日乾乾夕惕若正言也厲无咎斷辭也卦<lb/>
　爻皆然林黄中曰物不足故正言之言不足故辭斷<lb/>
　之<lb/>
其稱名也小其取類也大<lb/>
<pb n="2b"/>
　此申釋開而當名辨物也名者卦之名類者物之類<lb/>
　如豫之名不過順動而已然取其順動之類則天地<lb/>
　聖人皆以順動而日月四時萬民不能違坎之名不<lb/>
　過險陷而已然取其險陷之類則天險不可升地險<lb/>
　山川邱陵與王公設險以守其國皆為其用故孔子<lb/>
　每贊之以大矣哉者正謂此也毛伯玉曰類者推而<lb/>
　廣之之謂也<lb/>
其旨遠其辭文<lb/>
<pb n="3a"/>
　此申釋斷辭也謂辭亦有不盡訓決而文之者然而<lb/>
　其旨寄深遠而吉凶未嘗不粲然也如乾之彖雖雲<lb/>
　行雨施變化性命其旨皆在其中而文之以元亨利<lb/>
　貞之辭而其為吉未嘗不可知也如坤之初六雖善<lb/>
　不善之積臣子君父其旨皆在其中而文之以履霜<lb/>
　堅冰之辭而其為凶未嘗不可知也<lb/>
其言曲而中其事肆而隱<lb/>
　此申釋正言也曲委曲也中去聲肆陳列也謂言亦<lb/>
<pb n="3b"/>
　有不盡正言而委曲者然而未嘗不中其事情但其<lb/>
　事布列而少隱晦爾是亦正言也<lb/>
因貳以濟民行以明失得之報<lb/>
　行去聲此結上文之意謂即占筮以占吉凶也凡易<lb/>
　之書所以彰往察來微顯闡幽為是名與言辭者皆<lb/>
　因斯民之所行疑貳於吉凶之域而以名其失得之<lb/>
　報也不過其行事失則報之以凶其行事得則報之<lb/>
　以吉而已貳者其志不一或疑其吉或疑其凶故明<lb/>
<pb n="4a"/>
　其吉凶以濟其所行也張子厚曰告人以當如何時<lb/>
　如何事若其應也如何則吉如何則凶宜動宜靜丁<lb/>
　寧告誡此因貳以濟民行也郭子和曰貳於失得也<lb/>
　當名謂卦辨物謂象言爻彖之所言也辭吉凶之所<lb/>
　定也<lb/>
易之興也其于中古乎作易者其有憂患乎<lb/>
　結上生下中古指文王憂患斯世惑於失得故明其<lb/>
　報如此也毛伯玉曰易用於聖賢而不用於天下天<lb/>
<pb n="4b"/>
　下唯用於筮占自文王系之以辭而易之教始興於<lb/>
　天下耿睎道曰九卦乃修身以涉世之事而其營道<lb/>
　也周其慮患也深以是知聖人興易之時在於道喪<lb/>
　徳衰之際且有憂患也李仲永曰其衰世之意邪指<lb/>
　紂而言也作易者其有憂患乎指文王而言也其當<lb/>
　殷之末世周之盛徳邪當文王興紂之事邪兼商周<lb/>
　而言也繼之以九卦乃文王與民同患應世之變故<lb/>
　是以反覆而三言之也<lb/>
<pb n="5a"/>
　　　右第七章明卦爻系辭<lb/>
是故履徳之基也<lb/>
　人之成徳以躬行為基足履實地立徳之始也此下<lb/>
　孔子表出此九卦可以處己涉世成徳之事也<lb/>
謙徳之柄也<lb/>
　所履必執謙以行之則不自滿而徳有進處<lb/>
復徳之本也<lb/>
　自此復於初心而本立矣<lb/>
<pb n="5b"/>
恒徳之固也<lb/>
　既復其初心則當守之而不變斯不可摇矣<lb/>
損徳之修也<lb/>
　徳既有常恐不能无過不及損其偏而歸於正所以<lb/>
　修徳也<lb/>
益徳之裕也<lb/>
　徳唯一而无過不及則日益而日裕矣裕有餘也說<lb/>
　者多謂懲忿窒欲遷善改過為裕殊不知大象自别<lb/>
<pb n="6a"/>
　一意非本卦之指也<lb/>
困徳之辯也<lb/>
　辯辨也一經皆用此辨字晉人所傳如此徳至於裕<lb/>
　則既周於身矣可以用於世矣而窮通有命歳寒然<lb/>
　後知松柏之後凋唯阨窮而不改其度然後辨其為<lb/>
　君子<lb/>
井徳之地也<lb/>
　雖困而不失其所故其徳井然不亂有所居之地<lb/>
<pb n="6b"/>
巽徳之制也<lb/>
　所遇必委曲以入之故能制其輕重小大之宜此涉<lb/>
　世接物如此張子厚曰量宜接物故曰制或曰以巽<lb/>
　制乎剛以中正制乎巽所以成徳也履至益徳已成<lb/>
　而盛矣雖遇困窮有以自别所處不亂而後巽以制<lb/>
　事至此聖人可以忘憂矣朱子曰然後巽順於理以<lb/>
　制事變也又曰九卦皆反身修徳以處憂患之事也<lb/>
　而有序焉蓋憂患斯世則教之以所處也<lb/>
<pb n="7a"/>
　　此一節言立徳之序<lb/>
履和而至<lb/>
　以和而後至兌為和說至詣也猶行者之至所至也<lb/>
　非優柔不迫則力將不足半塗而止也耿睎道曰履<lb/>
　之不處期於至也胡翼之同<lb/>
謙尊而光<lb/>
　位愈尊而特謙則徳愈光矣艮居下卦之上尊也其<lb/>
　道光明艮也<lb/>
<pb n="7b"/>
復小而辨於物<lb/>
　善不善貴辨之於其微小之時五隂小也初九陽物<lb/>
　也於小之中辨其物也<lb/>
恒雜而不厭<lb/>
　事物雜處日用雜陳而有常故不厭斁乾初九居四<lb/>
　坤六四居初剛柔雜居然而男女皆長男上女下不<lb/>
　相厭也<lb/>
損先難而後易<lb/>
<pb n="8a"/>
　先後清聲始於用力之難及其久則習熟而易於為<lb/>
　力蓋損陽難損隂易下卦先上卦後也<lb/>
益長裕而不設<lb/>
　長上聲益徳之裕蓋天理充長自然優裕不待人為<lb/>
　施設也震動於下一陽上進其道日長不用相導程<lb/>
　正叔曰固有此理而就上充長之撰造則偽也朱子<lb/>
　曰充長而不造作<lb/>
困窮而通<lb/>
<pb n="8b"/>
　天下无不通之道造物无不通之時但困則途窮而<lb/>
　後通蓋易窮而變彖贊曰困而不失其所亨是也澤<lb/>
　无水為困然而水澤未嘗不通朱子曰身困而道亨<lb/>
井居其所而遷<lb/>
　井不改而長存然後能汲以及物居其所改邑不改<lb/>
　井之象遷者巽乎水而上水之象朱子曰不動而及<lb/>
　物毛伯玉曰井未嘗遷遷者泉也<lb/>
巽稱而隱<lb/>
<pb n="9a"/>
　稱猶稱物平施之稱巽隱伏之卦也用巽必稱物之<lb/>
　輕重而後隱藏於其間則不為无星之衡矣朱子曰<lb/>
　巽稱物之宜而潛隱不露<lb/>
　　此一節言成徳之方皆一卦以一辭為用蓋憂患<lb/>
　　斯世而曲盡物情事理者也<lb/>
履以和行<lb/>
　和去聲和其行則不違衆忤物當用履卦則和而不<lb/>
　流以用也下皆倣此<lb/>
<pb n="9b"/>
謙以制禮<lb/>
　以禮接物制其節文當用謙卦則有才美不驕<lb/>
復以自知<lb/>
　不善必自知之當用復卦則其失不遠<lb/>
恒以一徳<lb/>
　終始惟一之一所謂徳惟一則動罔不吉者也當用<lb/>
　恒卦則久而不已<lb/>
損以遠害<lb/>
<pb n="10a"/>
　遠去聲遠物之害當用損卦害物之弊不能驟去損<lb/>
　之以漸則害日消矣<lb/>
益以興利<lb/>
　興物之利當用益卦利物之事不能頓興與日加益<lb/>
　則利日長矣<lb/>
困以寡怨<lb/>
　欲寡怨於人則當用困卦自咎而不責人則怨自寡<lb/>
　矣<lb/>
<pb n="10b"/>
井以辯義<lb/>
　義以方外欲辯其宜當用井卦不易所守則義自辯<lb/>
　矣<lb/>
巽以行權<lb/>
　權事之宜以行之當用巽卦委曲避礙則權可行矣<lb/>
　李子思曰孔子論作易者之憂患而三陳九卦以巽<lb/>
　為終八卦之中獨取此一卦以其涉憂患之世唯巽<lb/>
　之徳為宜也<lb/>
<pb n="11a"/>
　　此一節言用卦之義與上二節不甚相蒙又新意<lb/>
　　也李仲永曰九卦周於變故皆含兩意不執一也<lb/>
　　　右第八章文王憂患斯世之心興易以濟民行<lb/>
　　　而取其切於修徳涉世者九卦以為的一節言<lb/>
　　　其立徳之序也二節言其成徳之方也三節言<lb/>
　　　其用卦以修身涉世之義也文王之意孔子從<lb/>
　　　而明之<lb/>
易之為書也不可遠為道也屢遷<lb/>
<pb n="11b"/>
　遠去聲孔子之時人自遠於易故以此曉之將以申<lb/>
　其說也猶言天下之賾而不可惡言天下之動而不<lb/>
　可亂語意正同屢遷言九六周流於六位之間不一<lb/>
　而足也張子厚曰心不存之是遠也不觀其書亦是<lb/>
　逺也蓋其為道屢遷<lb/>
變動不居周流六虚<lb/>
　此明易之為道屢遷也九動則變六而九不居其位<lb/>
　矣六動則變九而六不居其位矣九六上下相易於<lb/>
<pb n="12a"/>
　六虚位之間故曰周流流轉徙也王景孟曰居則不<lb/>
　動動則不居謂九六周流也朱子發曰六虚者六爻<lb/>
　之虚七八九六未加於初二三四五上之上也王介<lb/>
　父曰位虚而爻實也<lb/>
上下无常剛柔相易<lb/>
　陸上上聲此申言變動不居周流六虚也剛本在上<lb/>
　也或來下而易柔柔本在下也或往上而易剛是所<lb/>
　居不拘上下故无常而每相易位也<lb/>
<pb n="12b"/>
不可為典要唯變所適<lb/>
　總結為道屢遷也適猶之也不可以為常道要法唯<lb/>
　趣時適變而已朱子發曰无常故不可為典相易故<lb/>
　不可為要<lb/>
其出入以度外内<hi>句</hi>使知懼又明於憂患與故<lb/>
　此言二體也自内卦往外為出自外卦往内為入剛<lb/>
　柔出入相易於内外之際有尺度以劑量之度如度<lb/>
　然後知長短之度故凡下卦之終將之上卦則一出<lb/>
<pb n="13a"/>
　一入之際出以度其外使知懼夫事物之交入以度<lb/>
　其内使知懼夫言行之失又明於憂患與憂患所以<lb/>
　然之故无非欲天下之趨吉避凶不陷於危咎之域<lb/>
　也前章作易者其有憂患聖人之憂患天下也此言<lb/>
　明於憂患天下之所憂患也<lb/>
无有師保如臨父母<lb/>
　師教誨之者保保養之者雖親愛於己猶為人合也<lb/>
　易之丁寧教詔如此不必有師保而如父母之臨其<lb/>
<pb n="13b"/>
　上有不容釋者蓋父母天屬也此應不可逺之義<lb/>
初率其辭而揆其方既有典常<lb/>
　率循也方猶知方嚮方之方揆度也既已也入易之<lb/>
　初但循其卦爻之辭而揆度其辭之所指之方則其<lb/>
　辭莫不有典常之可據依所謂言天下之至動而不<lb/>
　可亂與觀其會通以行其典禮者也其六爻屢遷出<lb/>
　入有度故不可為典要之中而已有典常不待久而<lb/>
　後諭也<lb/>
<pb n="14a"/>
苟非其人道不虚行<lb/>
　其道屢遷書之辭雖有典常而不可逺然而非易中<lb/>
　人易之道豈虚而自行哉必待其人而後行也前言<lb/>
　入易之初若甚易然以誘人之不可遠易復言行易<lb/>
　之道<lb/>
　　　右第九章此篇言易之為書者三此章言全卦<lb/>
　　　二體也二章辯六爻之位也三章論重卦之有<lb/>
　　　六位也楊廷秀曰此章言易道之用存乎變易<lb/>
<pb n="14b"/>
　　　道之體存乎常易道之行存乎人初曰不可為<lb/>
　　　典要者變也又曰既有典常者常也又曰道不<lb/>
　　　虚行者人也夫易之於人如水之於魚也魚不<lb/>
　　　可離於水人不可遠於易君臣父子无非易也<lb/>
　　　視聽言動无非易也治亂安危无非易也取舍<lb/>
　　　進退无非易也魚離水則死人遠易則凶仲尼<lb/>
　　　曰易之為書也不可遠此之謂也非易書之不<lb/>
　　　可逺也易書之道不可逺也易之道安在哉曰<lb/>
<pb n="15a"/>
　　　變而已是故屢遷而不居周流而无間乾之初<lb/>
　　　九忽上而居於坤之上六於是坤變而為剝坤<lb/>
　　　之上六忽下而居於乾之初九於是乾變而為<lb/>
　　　姤此易之變上下无常者也乾之一陽與坤之<lb/>
　　　一隂相易而震生焉坤之一隂與乾之一陽相<lb/>
　　　易而巽生焉此易之變剛柔相雜者也是皆不<lb/>
　　　可拘之以典常繩之以要約也唯變之所適誰<lb/>
　　　得而禦之者故曰易道之用存乎變然易之道<lb/>
<pb n="15b"/>
　　　有體有用其變而无常者用也其常而不變者<lb/>
　　　體也君子之學易能通其變而得其常極其用<lb/>
　　　而執其體是可謂善學易之書而深明易之辭<lb/>
　　　力行易之道者矣易道之體安在哉曰敬而已<lb/>
　　　矣乾曰夕惕若厲敬也坤曰敬以直内敬也易<lb/>
　　　之道千變萬化而歸於一敬大哉敬乎其入徳<lb/>
　　　之捷徑作聖之奇勲歟故曰易道之體存乎常<lb/>
　　　今也學易而得乎敬之一字則出入起居非度<lb/>
<pb n="16a"/>
　　　不由外内屋漏惟懼是知曰度曰懼罔不夙夜<lb/>
　　　以此應世則遇憂患而自明遇世故而自達以<lb/>
　　　此謹獨則无師保而自律逺父母而自嚴君子<lb/>
　　　何修何飾而臻此哉其初率循乎易之辭而不<lb/>
　　　敢違揆度乎道之方而不敢離既於變動不居<lb/>
　　　之中探索其典常不變之要在此而不在彼於<lb/>
　　　是執而有之躬而行之故易之道為實用而不<lb/>
　　　為虚言矣故仲尼稱之曰苟非其人道不虚行<lb/>
<pb n="16b"/>
　　　深贊之深嘉之之辭也故曰易道之行存乎人<lb/>
易之為書也原始要終以為質也<lb/>
　要平聲質猶俗云胎骨也朱子發曰原始於初爻要<lb/>
　終於上爻成六位以為體質張子厚曰於一卦之義<lb/>
　䆒始終兩端以求其中者六爻則各指所之非卦之<lb/>
　質也<lb/>
六爻相雜惟其時物也<lb/>
　謂隂陽雜居於六位所以為之爻物事也卦者事也<lb/>
<pb n="17a"/>
　爻者時也在此爻則為事當此時剛柔相雜於隂陽<lb/>
　之位而吉凶可見矣一云物者隂陽之物亦通此四<lb/>
　句總言六爻之義前謂初上此兼指中爻<lb/>
其初難知其上易知本末也初辭擬之卒成之終<lb/>
　易難易之易本木之幹末木之杪自初至上之象卒<lb/>
　始卒之卒此申原始要終之意柴氏曰卦有初上以<lb/>
　事莫不有始終故先存其體質也爻也者時也於是<lb/>
　分别六爻之義先言初上二爻初卦之本也體未具<lb/>
<pb n="17b"/>
　故難知上一卦之末也體已具故易知初之辭但就<lb/>
　其事擬度而言至其卒之辭皆言成事之終耿睎道<lb/>
　曰擬議以成其變化擬言其始成言其終朱子發曰<lb/>
　初上以時言之初終也以理言之本末也以事言之<lb/>
　始卒也<lb/>
若夫雜物撰徳辯是與非則非其中爻不備<lb/>
　此申六爻相雜之意物隂陽之物徳猶蓍之徳圓而<lb/>
　神卦之徳方以知之徳謂雜物以撰六爻之徳也是<lb/>
<pb n="18a"/>
　非得失也耿睎道曰雜物者分隂分陽以為經迭用<lb/>
　剛柔以為緯而相錯乎其間也朱子發曰揉雜六爻<lb/>
　之物撰定六爻之徳辨得失是非則非中爻不備崔<lb/>
　氏曰中爻二三四五也蓋在初上之中龔氏曰是非<lb/>
　者事也以言明之者辨也朱子發又曰物无常是亦<lb/>
　无常非施於彼者或不可施於此用於古者或不可<lb/>
　行於今是與非不可不辨也鄭少梅曰因奇耦之相<lb/>
　乗有比和有戰克故有是非也<lb/>
<pb n="18b"/>
噫亦要存亡吉凶則居可知矣<lb/>
　噫嘆辭要讀如要終之要居如居則觀其象之居王<lb/>
　子雍讀則居為其辭<lb/>
知者觀其彖辭則思過半矣<lb/>
　知今智過平聲越也此總結六爻之義有是非則有<lb/>
　得失有得失則有存亡有存亡則有吉凶又曰存亡<lb/>
　者猶消息又曰盈虚也故要其存亡吉凶之驗則爻<lb/>
　之是非居可知矣居可知猶曰可坐而知也彖者原<lb/>
<pb n="19a"/>
　始要終以為質者也故觀其所系之辭則已思過六<lb/>
　爻之半龔氏曰有是非則位之存亡事之吉凶要之<lb/>
　則可知矣居言无待於動也思過半矣言无待於爻<lb/>
　也李仲永曰舉本末以見中爻之是非則存亡吉凶<lb/>
　不必動而後知耿睎道曰觀是非之要在要其存亡<lb/>
　吉凶觀存亡吉凶之要在觀其彖辭彖者統論一卦<lb/>
　之材雖未及爻辭之斷吉凶知者觀之則思過其半<lb/>
　矣程可久曰其是非明辨備於中爻以其位有當否<lb/>
<pb n="19b"/>
　應有好惡剛柔雜居固可以見存亡吉凶不待動而<lb/>
　見乎外也<lb/>
　　此一節分初上中四爻之義<lb/>
二與四同功而異位<lb/>
　分中爻二隂之位<lb/>
其善不同二多譽四多懼近也柔之爲道不利逺者<lb/>
　近上聲近君故戒謹亦其善也特不同於二耳柔之<lb/>
　為道不利遠者二遠於君張子厚曰柔之用近也<lb/>
<pb n="20a"/>
其要无咎其用柔中也<lb/>
　指二<lb/>
三與五同功而異位<lb/>
　分中爻二陽之位<lb/>
三多凶五多功貴賤之等也<lb/>
　等等差也<lb/>
其柔危其剛勝邪<lb/>
　指三邪今耶程可久曰二四雖同於臣功而位有逺<lb/>
<pb n="20b"/>
　近之異二得中而上應故多譽四近君而上承故多<lb/>
　懼譽也懼也皆因爻之善特其善不同耳柔利於近<lb/>
　承故不利逺者以其柔中故得无咎三與五同於陽<lb/>
　功而異於君臣之位三過中承應不及於君故多凶<lb/>
　五處尊位而得臣位之助故多功不言其善不同者<lb/>
　凶非善也五為君位故貴三逺於君故賤三多凶者<lb/>
　以柔處之則不稱而危以剛處之則太過而勝中爻<lb/>
　視五為逺近得失之方故柔危剛勝特指三而已矣<lb/>
<pb n="21a"/>
　六十四卦不盡如此舉其多者云龔氏曰柔中者多<lb/>
　譽則五多功者用剛中也三之柔危則二與四之柔<lb/>
　為安三之剛勝則五之剛為當而二之剛為不及矣<lb/>
　李氏曰曰多者非皆然也<lb/>
　　此一節申言中爻之位大略如此蓋以位當不當<lb/>
　　為吉凶然六十四卦自乾坤之外多以九居二以<lb/>
　　六居五為善蓋二五君臣之位臣欲有為於下故<lb/>
　　須用剛君欲无為於上故可用柔此又文王之指<lb/>
<pb n="21b"/>
　　非孔子之例也<lb/>
　　　右第十章辨初上中爻之位<lb/>
易之為書也廣大悉備<lb/>
　柴氏曰廣大具三才也悉備兼而兩之有隂又有陽<lb/>
　有柔又有剛有仁又有義也林黄中曰有天道故大<lb/>
　有地道故廣有人道故備亦通<lb/>
有天道焉有人道焉有地道焉<lb/>
　順卦之位自上而下故中言人<lb/>
<pb n="22a"/>
兼三才而兩之故六<lb/>
　三極而言三才者隂陽剛柔仁義乃三者之才也兼<lb/>
　而兩之而三才之體乃具故卦必重而為六位<lb/>
六者非他也三才之道也<lb/>
　恐人指以為才而不知其為道故申言之即所謂天<lb/>
　道人道地道也林黄中曰前章既言六爻之辨此章<lb/>
　遂論其本諸三才而成耿睎道曰六者非三才之位<lb/>
　乃三才之道也<lb/>
<pb n="22b"/>
道有變動故曰爻爻有等故曰物物相雜故曰文文不<lb/>
當故吉凶生焉<lb/>
　朱子發曰此下再明六爻雜物之義耿睎道曰道一<lb/>
　則无變而兩則相摩相推而變動焉龔氏曰凡反常<lb/>
　者皆變也離靜者皆動也朱子曰等謂貴賤逺近之<lb/>
　差物隂陽之物也林黄中曰位以為經爻以為緯錯<lb/>
　而成文郭子和曰隂陽雜比則有著見之文文不當<lb/>
　當云文當不當但取三字成句故止云不當而當在<lb/>
<pb n="23a"/>
　其中矣林黄中曰爻位相得不相得也<lb/>
　　　右第十一章鄭少梅曰易之為書本於明道也<lb/>
　　　至於有數有象有辭蓋不假是三者則道无由<lb/>
　　　而明善學易者必自辭而窮象自象而窮數自<lb/>
　　　數而窮理理窮則性盡至於命而道明矣道有<lb/>
　　　變動所以為爻爻數之系也爻有等差所以為<lb/>
　　　物物象之系也物相錯雜所以為文文辭之系<lb/>
　　　也苟能因隂陽相雜之文而悟分隂分陽之物<lb/>
<pb n="23b"/>
　　　因分隂分陽之物而悟陽奇隂耦之爻而知一<lb/>
　　　隂一陽之道則无負於聖人之作易也又曰一<lb/>
　　　有變動則墮於數惟未變動之前學者思而勉<lb/>
　　　之得其道則脱於吉凶之域矣<lb/>
易之興也其當殷之末世周之盛德邪當文王與紂之<lb/>
事邪是故其辭危<lb/>
　紂當殷之末世文王當周之盛徳故其事為紂囚文<lb/>
　王於羑里而易乃興於此時也柴氏曰非盛徳則易<lb/>
<pb n="24a"/>
　无自而興楊廷秀曰仲尼殷後也貶殷末世而不諱<lb/>
　不以私沒公也其辭危憂患斯世故其辭危懼耿睎<lb/>
　道曰危如操心危之危林黄中曰以其辭危而知其<lb/>
　為殷之末世文王與紂之事也毛伯玉曰文王身履<lb/>
　其危文王以其身試者演之為書易之教自此始行<lb/>
　於天下<lb/>
危者使平易者使傾<lb/>
　危險也平則无險故其心危懼者易之辭使之平夷<lb/>
<pb n="24b"/>
　而无憂易險易之易其心平夷自以為安者易之辭<lb/>
　使之傾危而知懼柴氏曰殖有禮覆昏暴天道也栽<lb/>
　者培之傾者覆之天之於物也耿睎道曰亦生於文<lb/>
　王與紂之事而已程可久曰必於徳而不必於數<lb/>
其道甚大百物不廢<lb/>
　物象也亦事也百物不廢則无事之不該矣<lb/>
懼以終始其要无咎此之謂易之道也<lb/>
　終始即原始要終也自始至終使人知戒懼其要在<lb/>
<pb n="25a"/>
　於欲人之无咎而已此易之所以為道也始言辭而<lb/>
　繼言道則知辭以載道者也<lb/>
　　　右第十二章前三章言易之書此章明易之道<lb/>
　　　鄭少梅曰文王之所以興紂之所以亡一則小<lb/>
　　　心知危一則慢易自肆此吉凶之最明白者也<lb/>
　　　易之道无一而不在其中此物理之學學者見<lb/>
　　　物之消息盈虚有盛衰興廢有生死禍福寧無<lb/>
　　　懼心哉危懼之心學易者之初心也柴氏曰夫<lb/>
<pb n="25b"/>
　　　子於此盡發文王興易之意<lb/>
夫乾天下之至健也徳行恒易以知險夫坤天下之至<lb/>
順也徳行恒簡以知阻<lb/>
　夫聲扶健則自專故平易而無隂以為之險有險則<lb/>
　知之矣順則承乾故簡徑而無陽以為之阻有阻則<lb/>
　知之矣然易簡貴乎有恒恒則知險阻易簡而能恒<lb/>
　者以為天下健順之至也王介父曰隂陷陽為險陽<lb/>
　距隂為阻此以天道言也朱子曰健者如自高臨下<lb/>
<pb n="26a"/>
　而知其險順者如自下趣上而知其阻此以人事言<lb/>
　也毛伯玉曰乾坤隂陽之畫也健順隂陽之性也易<lb/>
　簡隂陽之徳也天下之人變態情偽各極其險阻而<lb/>
　卒不逃於奇耦之二畫所以知險知阻<lb/>
能說諸心能研諸慮<lb/>
　能謂易之乾坤說今悅研考覈也之於為諸心慮指<lb/>
　天下之人舊本作諸侯之慮今据略例鼂氏曰其繆<lb/>
　已久矣今正之張子厚曰易簡故能説諸心知險阻<lb/>
<pb n="26b"/>
　故能研諸慮<lb/>
定天下之吉凶成天下之亹亹者<lb/>
　鄭少梅曰易簡則吉險阻則凶乾坤定之也然則天<lb/>
　下之亹亹者趣易簡而避險阻亦乾坤成之也<lb/>
是故變化云為吉事有祥<lb/>
　此以下言聖人用易之道云為即言動也陸農師曰<lb/>
　君子曰言動聖人曰云為蓋君子言動擬議以成其<lb/>
　變化聖人之變化在於一身而形於云為者也變化<lb/>
<pb n="27a"/>
　即易之變化乾坤之一闔一闢者也在天下則易簡<lb/>
　能說其心研其慮在聖人則一云一為無非變化祥<lb/>
　貞祥先見之兆也猶記云清明在躬志氣如神嗜欲<lb/>
　將至有開必先不言凶者方言知器知來不為凶言<lb/>
　也與幾者動之微吉之先見之義略同柴氏曰不言<lb/>
　凶專為易簡言之<lb/>
象事知器占事知來<lb/>
　事有其祥故即事為象即可知器不待筮卦爻而後<lb/>
<pb n="27b"/>
　知其制器之象也即事為占即可知來不待筮卦爻<lb/>
　而後知其來物之占也楊廷秀曰象者器之影占者<lb/>
　來之訊李氏曰器者象之形來乃占之應柴氏曰云<lb/>
　者告人之說故占事知來為者有所作為故象事知<lb/>
　器器即事之形而下者也<lb/>
天地設位聖人成能<lb/>
　天地无全能聖人舉事而知器知來不待象占者聖<lb/>
　人之成天地之能也楊廷秀曰天地以易簡而設位<lb/>
<pb n="28a"/>
　於上下聖人以易簡而成能於兩間郭子和曰聖人<lb/>
　參天地贊化育以備三極之道也<lb/>
人謀鬼謀百姓與能<lb/>
　與去聲聖人成能无待象占矣而猶謀之人謀之鬼<lb/>
　雖夫婦之愚皆使之與其成能之事者聖人先天地<lb/>
　以舉事雖知吉事之祥而聖人不自成其能也并天<lb/>
　下之謀合天下之智以為聖人之能洪範汝有大疑<lb/>
　謀及乃心謀及卿士謂人也謀及庶人謂百姓也謀<lb/>
<pb n="28b"/>
　及卜筮謂鬼也<lb/>
　　　右第十三章與下章相屬上篇首言乾坤易簡<lb/>
　　　聖人成位乎中以參天地故終歸於其人徳行<lb/>
　　　身乎易者也此篇終言乾坤易簡而始之以爻<lb/>
　　　象繫辭終歸於聖人成能而不廢占筮之事同<lb/>
　　　乎易者也<lb/>
八卦以象告爻彖以情言剛柔雜居而吉凶可見矣<lb/>
　但有奇耦之畫而已包羲始畫八卦相重立卦之體<lb/>
<pb n="29a"/>
　則以八物之象成卦之義以告天下不立文字也至<lb/>
　於文王則因其卦體而繫之以彖辭又發揮剛柔而<lb/>
　繫之以爻辭所以言隂陽之情也情如下所云凡易<lb/>
　之情是已剛柔雜居於六位而吉凶可見知者觀之<lb/>
　則象已可見吉凶而况有言乎雜居於六位而事之<lb/>
　吉凶可見矣<lb/>
變動以利言吉凶以情遷<lb/>
　變通所以盡利故以利言當位則吉失位則凶而逺<lb/>
<pb n="29b"/>
　近承乗愛惡之相攻情凶或遷而吉情吉或遷而凶<lb/>
是故愛惡相攻而吉凶生<lb/>
　情之所愛者攻其所惡惡者亦攻其所愛愛勝惡則<lb/>
　吉惡勝愛則凶<lb/>
逺近相取而悔吝生<lb/>
　近取逺則多吝逺取近則多悔<lb/>
情偽相感而利害生<lb/>
　情感偽則害生偽感情則利生或曰爻有情偽乎曰<lb/>
<pb n="30a"/>
　姑以此一端言匪寇婚媾寇乃偽婚媾乃情也<lb/>
凡易之情近而不相得則凶或害之悔且吝<lb/>
　此又申言逺近相取而悔吝生未盡之意<lb/>
　　　右第十四章自彖象引而伸之專明爻義能明<lb/>
　　　此數語則六爻之義粲然可見矣<lb/>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　　　右第十五章與易全不相關恐斷簡錯見於此<lb/>
<pb n="30b"/>
　　　非說卦也或曰諸如此類易各準其情而為之<lb/>
　　　辭然誣善失守恐不入卦爻王介父曰易之辭<lb/>
　　　亦必不慙枝游屈也郭子和亦嘗疑之不敢彊<lb/>
　　　通<lb/>
　<lb/>
　<lb/>
　<lb/>
　厚齋易學卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷十三</head>
    <p>
<pb n="1a"/>
欽定四庫全書<lb/>
　厚齋易學卷十三　　　　　宋　馮椅　撰<lb/>
易輯傳第九<lb/>
經上篇<hi>臨觀</hi>
䷒<hi>兊下坤上</hi>
臨<lb/>
　贊曰臨剛浸而長說而順<lb/>
　雜卦曰臨觀之義或與或求<lb/>
<pb n="1b"/>
　　朱子曰臨進而陵偪於物也二陽浸長以偪於隂<lb/>
　　故為臨十二月之卦也<lb/>
　　毛伯玉曰復者陽失其位而初反也泰者以三陽<lb/>
　　為最安也四陽而壯五陽而夬義盡於名无可疑<lb/>
　　者二陽之為臨何也二得位而三猶隂也偪而不<lb/>
　　相安必以去之為快故婉而命之曰臨此命卦之<lb/>
　　微指也<lb/>
　　吕與叔曰臨以上臨下觀以下觀上臨位之在上<lb/>
<pb n="2a"/>
　　者臨下在下者為上所臨者也觀位之在下者觀<lb/>
　　上在上者為下所觀者也以剛臨物物所不與以<lb/>
　　闇居上下所不觀故柔上剛下為臨上陽下隂為<lb/>
　　觀<lb/>
　　耿睎道曰大者以道長而臨小上者以位髙而臨<lb/>
　　下<hi>郭立之同</hi>
　　王介父曰陽大隂小來者信往者屈大者信則臨<lb/>
　　小者之屈矣此以大臨小言也爻則貴賤以其位<lb/>
<pb n="2b"/>
　　之上下四隂皆臨下之二陽二陽有應於上皆見<lb/>
　　臨於隂此以上臨下言也<lb/>
　　王景孟曰臨有二義以爻之剛柔言之則以剛臨<lb/>
　　柔消長之序然也故君子不可以不知天以位之<lb/>
　　上下言之則以上臨下統屬之道然也故君子不<lb/>
　　可以不知人<lb/>
　　程正叔曰臨民臨事凡所臨皆是<lb/>
　　案卦有衡有豎衡則以大臨小葢内臨外之象此彖<lb/>
<pb n="3a"/>
　　贊之意也豎則以尊臨卑葢上臨下之象此象贊<lb/>
　　之意也内三爻以應外取義而外三爻則以下臨<lb/>
　　其應取義也一陽為復應冬至之氣而泰之隂陽<lb/>
　　適停應春分之氣也然則臨之二陽其應立春之<lb/>
　　時類有不盡通者取用在人要難以一說定也<lb/>
　　　右明卦義<lb/>
　象賛曰澤上有地臨君子以教思无窮容保民无疆<lb/>
　　案此以上臨下為義<lb/>
<pb n="3b"/>
　　　右明卦用<lb/>
　序卦曰有事而後可大故受之以臨臨者大也<lb/>
　　林黄中曰巽變為兊艮變為坤二五不動巽變兊<lb/>
　　入而說也艮變坤止而順也入而不說則事不成<lb/>
　　止而不順則功不就此蠱之所以有事而臨之所<lb/>
　　以為可大也<lb/>
　　石守道曰臨非訓大大則乃能臨物也剛陽浸長<lb/>
　　所以大也臨之成卦二陽浸長所以可大非謂臨<lb/>
<pb n="4a"/>
　　之義訓大也巽變兌畫之覆也艮變坤上窮則變<lb/>
　　也二五不動剛中而應所以成元亨利貞之德也<lb/>
　　　右明卦序<lb/>
元亨利貞<lb/>
　贊曰剛中而應大亨以正天之道也<lb/>
　　王氏逢曰一陽復於下二陽浸長可以臨人臨天<lb/>
　　下之大不具四德可乎<lb/>
　　虞仲翔曰九二剛中四隂皆應故大亨以正也<lb/>
<pb n="4b"/>
　　案虞本贊意要之元指乾之初九也亨指九二之應<lb/>
　　乎六五也利貞者陽以上復為貞自二陽浸而長<lb/>
　　至於六陽成乾无所不利也<lb/>
　　　右明卦象<lb/>
至于八月有㓙<lb/>
　贊曰消不久也<lb/>
　　陸希聲曰陽息於子為復為臨消於姤至遯凡厯<lb/>
　　八月有㓙言有而未至也　又曰臨卦下兌故曰<lb/>
<pb n="5a"/>
　　八月復卦下震故曰七日自然之數也<lb/>
　　楊中立曰遘隂始生也而繋於金柅葢柅之使無<lb/>
　　行也至於二陽浸而長則必至於否矣尚如之何<lb/>
　　哉有遯而已矣故言八月有㓙欲其豫為之防也<lb/>
　　非知微知彰其孰能與於此<lb/>
　　　右以遯言之<lb/>
　　王輔嗣曰八月陽衰而隂長故曰有㓙<lb/>
　　勾氏曰諸儒謂周正建子為復至建未二隂生乃<lb/>
<pb n="5b"/>
　　為八月匪唯月錯乃成遯矣易取否泰相反臨觀<lb/>
　　倚伏之義八月建酉為觀隂陽相推世數相變所<lb/>
　　以至於八月有㓙也<lb/>
　　李子思曰建丑之月其卦為臨二陽浸長而偪四<lb/>
　　隂至於八月建酉其卦為觀四隂浸長而偪二陽<lb/>
　　則臨至觀而危矣<lb/>
　　林黄中曰說者曰復冬至之月也八月周之八月<lb/>
　　也然正月勾萌而謂之泰二月陽中而謂之壯皆<lb/>
<pb n="6a"/>
　　所未安按春秋書春王正月冬十有二月詩云四<lb/>
　　月維夏六月徂暑七月流火皆夏時也葢四時之<lb/>
　　序十二月之名冬不可以為春夏不可以為秋所<lb/>
　　謂三代不相沿襲者但以十一月十二月為嵗首<lb/>
　　耳太甲唯元祀十有二月乙丑武王十有一年一<lb/>
　　月戊午秦漢元年冬十月是其例也<lb/>
　　　此以觀言之夫謂八月為遯者厯臨六位又至<lb/>
　　　遯初二皆隂凡八位以其隂故其數八其象月<lb/>
<pb n="6b"/>
　　　也若復之七日則厯剥六爻至復初一陽其數<lb/>
　　　七其象日也此一說也謂八月為觀者直以建<lb/>
　　　酉之月言之此實象也葢自六三厯四隂爻覆<lb/>
　　　卦觀又四隂爻其數八其象月也此又一說也<lb/>
　　　遯對臨為二陽二隂之卦觀對臨為反對之卦<lb/>
　　　皆有意義文王孔子二聖人不明言之未易以<lb/>
　　　臆說定也獨愛夫林黄中三代不相沿襲之說<lb/>
　　　能破千古之惑故於此傳見之<lb/>
<pb n="7a"/>
　　張子厚曰易之於爻變陽至二未過中即為之戒<lb/>
　　恐有過滿之萌猶履霜堅冰之義<lb/>
　　王介父曰有㓙者不必㓙而不能必无㓙能戒之<lb/>
　　於早則至於八月可无㓙矣<lb/>
　　程正叔曰聖人設戒必於方盛之時若既衰而後<lb/>
　　戒亦无及矣狃安富則驕侈生樂舒肆則紀綱壊<lb/>
　　忘禍亂則釁孽萌<lb/>
　　楊廷秀曰二君子方來四小人未去可不戒乎<lb/>
<pb n="7b"/>
　　　亦有此義<lb/>
　　　右明卦占<lb/>
初九咸臨貞吉<lb/>
　贊曰志行正也<lb/>
　　王輔嗣曰咸感也有應於四感以臨者也<lb/>
　　薄氏曰以下臨上名不順也故變云咸臨<lb/>
　　李氏曰其性說而足以有感其才剛而足以有臨<lb/>
　　故曰咸臨<lb/>
<pb n="8a"/>
　　李子思曰山澤通氣故山上有澤其卦為咸而澤<lb/>
　　上有地則爻亦謂之咸隂陽之氣兩相感也<lb/>
　　蘭恵卿曰初四兩爻交感以相臨<lb/>
　　　右明象<lb/>
　　蘭恵卿曰初四隂陽皆正所以獲吉<lb/>
　　馮當可曰凡臨之道上下相感說為善初之應四<lb/>
　　非中也貞固審慎則吉躁動則㓙<lb/>
　　程正叔曰凡貞吉有既正且吉者有得正則吉者<lb/>
<pb n="8b"/>
　　有貞固守之而吉者各隨其事也<lb/>
　　　右明占<lb/>
　　朱子發曰以大臨小者臨之道以上臨下者臨之<lb/>
　　位<lb/>
　　郭立之曰臨觀之義或與或求故初九九二六四<lb/>
　　六五皆有焉<lb/>
　　李子思曰其遺君子之戒於臨民之初者乎<lb/>
　　案以卦義言之則以大臨小初九九二臨四隂者<lb/>
<pb n="9a"/>
　　也是之謂臨以爻位言之則以上臨下六四六五<lb/>
　　臨初九九二者也是之謂臨唯其正應而隂陽相<lb/>
　　感故交相為臨而謂之咸言其交相感而交相臨<lb/>
　　也自卦義言之則二陽浸長上復為貞四隂浸消<lb/>
　　下復為貞隂陽皆得其道貞吉也自爻位言之六<lb/>
　　四初九皆當其位故各得其正而吉也<lb/>
　　　右明爻義<lb/>
九二咸臨吉无不利<lb/>
<pb n="9b"/>
　贊曰未順命也<lb/>
　　案贊說難通疑未衍文象見初九<lb/>
　　張子厚曰非咸則有上下之疑有所不利矣<lb/>
　　程正叔曰吉者已然如是故吉也无不利者将然<lb/>
　　於所施為无不利也<lb/>
　　李子思曰二之咸臨與初同然二陽之勢浸長尤<lb/>
　　盛於初贊所謂剛中而應大亨以正者謂二也<lb/>
　　案初與二象同咸臨占同吉而初貞二无不利則異<lb/>
<pb n="10a"/>
　　葢初位卑而不中故取其貞二得中而應君故无<lb/>
　　不利不言貞位不當也君臣感應以相與故陽之<lb/>
　　上進羣隂順之所以无不利也<lb/>
　　　右明占<lb/>
六三甘臨无攸利既憂之无咎<lb/>
　贊曰甘臨位不當也既憂之咎不長也<lb/>
　　朱子發曰有臨下之位而无臨人之德又不當位<lb/>
　　以口說人甘臨也<lb/>
<pb n="10b"/>
　　郭立之曰不中不正甘而說人者也<lb/>
　　劉氏曰體說之極以一隂臨二陽是以小人臨君<lb/>
　　子知其得時而已不可安遂諂佞以求容說者也<lb/>
　　　右明象<lb/>
　　朱子發曰處不當位上則无應故无攸利能下九<lb/>
　　二之賢則无咎<lb/>
　　耿晞道曰節之九五以中正為甘則吉臨之六三<lb/>
　　以不正為甘則无攸利<lb/>
<pb n="11a"/>
　　李氏曰以卦體論之三以柔說臨二剛之長故曰<lb/>
　　甘臨以設卦觀之二剛長而臨乎四柔本爻以柔<lb/>
　　居其上而位又不當故既甘而又知所憂也<lb/>
　　林黄中曰君子之進非小人之利也然且匿其㓙<lb/>
　　險之心而見其順伏之意可謂知危而憂懼者矣<lb/>
　　君子之於小人亦豈得志而讎疾之哉彼既憂懼<lb/>
　　而自新則小人變而為君子泰之象矣<lb/>
　　　右明占<lb/>
<pb n="11b"/>
　　李子思曰彖以八月有㓙警君子爻以既憂之无<lb/>
　　咎戒小人易於君子小人之際用意深矣<lb/>
　　朱子曰能憂之則无咎勉人遷善為教深矣<lb/>
　　案二陽浸長而臨其後已以柔臨之其德不勝其<lb/>
　　勢不敵處位不當而位又多㓙宜何如哉然兌之<lb/>
　　為兊者以此爻也兊為和説為口舌甘言之象也<lb/>
　　以甘言而臨二陽二陽長以漸而不暴則為禍不<lb/>
　　烈也然進則羣隂咎予之不遏二陽退則二陽臨<lb/>
<pb n="12a"/>
　　已而不退聽進退皆无所利也以其位之多㓙事<lb/>
　　之危急而憂之二陽與已同體者也己上无應而<lb/>
　　九二隂陽之情近而相得又以甘臨之而不競則<lb/>
　　庶乎免於咎矣陽之浸長則不能遏也所謂剛浸<lb/>
　　而長說而順合卦爻之義言之其本爻之謂與<lb/>
　　　右明爻義<lb/>
六四至臨无咎<lb/>
　贊曰位當也<lb/>
<pb n="12b"/>
　　陸氏曰待賢不忌體柔居正德之至也<lb/>
　　張子厚曰以柔居隂體順應正盡臨之道雖在剛<lb/>
　　長可以无咎<lb/>
　　石守道曰剛勝則柔危柔不失正則得无咎六四<lb/>
　　六五所以得吉者以不忌剛長而能應之<lb/>
　　程可久曰本爻當位上承於五下應於初有大臣<lb/>
　　進賢之象臨之至者也<lb/>
　　　亦可旁通<lb/>
<pb n="13a"/>
　　案德柔而履得其位臨下之兊六三隂爻无剛害也<lb/>
　　剛雖浸長不與己競與己為應臨之至善也故可<lb/>
　　无咎<lb/>
　　　右明象占<lb/>
六五知臨大君之宜吉<lb/>
　贊曰大君之宜行中之謂也<lb/>
　　耿睎道曰識時之變達事之宜所謂知也六五以<lb/>
　　勢臨下知剛之浸長有向乎泰乃忘其勢而以柔<lb/>
<pb n="13b"/>
　　順臨之故曰知臨<lb/>
　　郭立之曰方剛長之世而接之以柔知天道之行<lb/>
　　而戒之以知微知彰者也<lb/>
　　案二得權于下與初九相挻以進驟而遏之則不<lb/>
　　可御聽其自為消長則駸駸有偪己之勢左右之<lb/>
　　人又皆柔弱不能協贊六五於是與之相應信任<lb/>
　　不疑潜消其剛長之氣而使之為用此其知髙天<lb/>
　　下而柔能制剛足以臨之者也葢惟大君然後宜<lb/>
<pb n="14a"/>
　　以此臨之而乃吉若乃人臣以勢相臨决非知之<lb/>
　　所能御也中庸曰唯天下之至聖為能聰明睿智<lb/>
　　足以有臨也夫聖人之所以為知者豈若後世人<lb/>
　　主用區區術數以籠絡天下之英雄豪傑也哉<lb/>
　　　右明象占<lb/>
　　李子思曰泰之六五知三陽之上進而以帝乙歸<lb/>
　　妹之象自處故元吉大壯之六五知四陽之上進<lb/>
　　而以喪羊于易之義自處故无悔大抵陽進而隂<lb/>
<pb n="14b"/>
　　莫之逆則陽志得亨而能助隂以成功參之諸卦<lb/>
　　皆然<lb/>
　　案隂陽消長天道必然之數非人之所能加損也<lb/>
　　一委之天而人不與焉非聖人之道也嘗觀隂之<lb/>
　　長至六四去剥一間耳而九五尚居太君之位則<lb/>
　　雖二隂已遯三隂已否而正名曰觀為中正以觀<lb/>
　　天下之象使下之隂險觀而自化也今陽之長至<lb/>
　　二以得位得中其勢浸長而六五以柔居尊位宜<lb/>
<pb n="15a"/>
　　向消矣而正名曰知臨為大君之宜之象使下之<lb/>
　　陽剛知分而自服也此聖人知易之道而扶君道<lb/>
　　於將衰而有旋乾轉坤之功也與<lb/>
　　　右明爻義<lb/>
上六敦臨吉无咎<lb/>
　贊曰敦臨之吉志在内也<lb/>
　　林黄中曰敦厚也坤為厚德以坤臨坤是謂敦臨<lb/>
　　敦復敦艮皆重複之義<lb/>
<pb n="15b"/>
　　袁氏曰坤厚載物臨與復皆坤體上處坤體之極<lb/>
　　厚之至也<lb/>
　　案敦取崇厚意復在五下有三隂以藉之艮在上<lb/>
　　而下又有一艮以藉之今臨亦在上而下有兊隂<lb/>
　　以藉之不止乎坤之三隂而已故曰敦<lb/>
　　　右明象<lb/>
　　石守道曰四五與剛為應剛長則柔危唯本爻處<lb/>
　　乎卦外所應亦柔剛不能害所以全坤之厚故吉<lb/>
<pb n="16a"/>
　　无咎<lb/>
　　胡翼之曰无正應无剛明之助故吉乃免咎<lb/>
　　都聖與曰以隂居上有咎之象也故吉乃无咎善<lb/>
　　補過也<lb/>
　　李子思曰以厚接物未有不安故易之爻辭敦復<lb/>
　　无悔敦艮吉敦臨吉<lb/>
　　　右明占<lb/>
　　程可久曰一陽生於初未應於五而六五已敦復<lb/>
<pb n="16b"/>
　　矣二陽進於中未應於上而本爻已敦臨矣敦者<lb/>
　　自厚之道方未見君子其自厚如此則既見之情<lb/>
　　相得可知矣故曰吉天道貴方進而賤始退故與<lb/>
　　他卦逺實者異<lb/>
　　　亦一說也可以備考<lb/>
　　案一隂在上五陽浸長而决之之兆也四與五應<lb/>
　　二陽故曰至曰知然後可以臨之若上逺於陽未<lb/>
　　有剥牀及庸之象以上臨下不得而摇之羣隂重<lb/>
<pb n="17a"/>
　　複以敦厚之德臨下者也故吉而免咎陽長隂消<lb/>
　　未有咎也易以陽為君子隂為小人此以卦之上<lb/>
　　下言之以上臨下則上為君子下為小人易之取<lb/>
　　象不可以槩定也<lb/>
　　　右明爻義<lb/>
　　王輔嗣曰此剛長之卦剛勝則柔危柔有其德乃<lb/>
　　得免咎故此一卦隂爻雖美莫過无咎也<lb/>
　　楊廷秀曰剛長将大之世也故初九升聞之君子<lb/>
<pb n="17b"/>
　　九二得位之君子六四好賢之近臣六五任賢之<lb/>
　　泰君上六厚德之長者小人在位者六三而已<lb/>
　　李子思曰陽長則隂消君子吉則小人㓙臨之二<lb/>
　　陽方長而六三六四曰无咎六五上六曰吉何也<lb/>
　　陽方長而羣隂順以應之則兩不相傷故在下而<lb/>
　　親者无咎在上而尊者獲吉所謂浸而長說順者<lb/>
　　也<lb/>
　　　右明六爻<lb/>
<pb n="18a"/>
䷓<hi>坤下巽上</hi>
觀<lb/>
　贊曰大觀在上順而巽中正以觀天下觀<lb/>
　　雜卦曰臨觀之義或與或求<lb/>
　　朱子曰觀者有以示人而為人所仰也九五居上<lb/>
　　四隂仰之又四隂長而二陽消而名卦繋辭更取<lb/>
　　他義亦扶陽抑隂之意<lb/>
　　李子思曰臨二陽處内在下而近民與之相接故<lb/>
<pb n="18b"/>
　　曰臨觀二陽處外在上而逺民若不相接唯以中<lb/>
　　正之道示之故曰觀　又曰四隂用事而乃専主<lb/>
　　九五何也易之論隂陽毎以得位失位為吉㓙之<lb/>
　　分九五剛中履帝位則羣隂雖盛莫能病之故曰<lb/>
　　聖人之大寳曰位<lb/>
　　王介父曰剥大者失位則不足觀矣<lb/>
　　毛伯玉曰四隂用事而謂之觀葢専以九五當之<lb/>
　　大明當天羣隂消伏<lb/>
<pb n="19a"/>
　　袁氏曰大者小之所觀寡者衆之所觀<hi>李仲永同</hi>
　　爾雅曰闕謂之觀<lb/>
　　劉氏曰王者垂六典之象於象魏亦取是耳<lb/>
　　案卦疊艮畫有門闕重複之象故取於觀此實象<lb/>
　　也大觀在上此虚象也觀有三義門闕不與焉上<lb/>
　　之觀下下之觀上<hi>皆平聲讀</hi>與上之示下之觀<hi>如卦名讀</hi>
　　　右明卦義<lb/>
　象贊曰風行地上觀先王以省方觀民設教<lb/>
<pb n="19b"/>
　　取觀<hi>平聲</hi>義不取觀<hi>去聲</hi>義<lb/>
　　　右明卦用<lb/>
　序卦曰物大然後可觀故受之以觀<lb/>
　　案臨觀反對後乃取義如此非以物大可觀而設<lb/>
　　二卦也<lb/>
　　　右明卦序<lb/>
盥而不薦有孚顒若<lb/>
　贊曰盥而不薦有孚顒若下觀而化也觀天之神道<lb/>
<pb n="20a"/>
　而四時不忒聖人以神道設教而天下服矣<lb/>
　　林黄中曰可觀者二陽也觀之者四隂也九五為<lb/>
　　盥而上九薦也自下觀上近則覩之四隂之所觀<lb/>
　　者五而已至於上九隔乎九五觀瞻之所不及故<lb/>
　　曰觀盥而不薦觀在阼階薦在室寝阼階之下可<lb/>
　　得而觀室寢之中非衆之所覩也<lb/>
　　吕與叔曰荀卿云祭祀之未入尸也大昏之未發<lb/>
　　齊也喪之未小斂也一也斯得之矣<lb/>
<pb n="20b"/>
　　李子思曰三陽體巽之德萬物於是而潔齋有誠<lb/>
　　敬化民之象而羣隂以坤順在下則有衆民信順<lb/>
　　之意故卦辭首觀盥而不薦即所謂神道設教者<lb/>
　　毛伯玉曰隂者鬼道也至幽之義也陽者人道也<lb/>
　　至明之義也祭祀之禮以其至明者託於至幽所<lb/>
　　謂以神道設教也是故薦者籩豆簠簋之設百官<lb/>
　　奔走各執事而主祭者盥而升當此之時在位者<lb/>
　　皆肅然主敬所謂有孚顒若也此理也與未占有<lb/>
<pb n="21a"/>
　　孚之意畧同<lb/>
　　楊中立曰古人所以交神而接人其道一主於誠<lb/>
　　故曰明則有禮樂幽則有鬼神幽明本無二理故<lb/>
　　所以感之者亦以一理所謂神道誠意而已<lb/>
　　案下之人觀盥而不及薦己有孚顒若矣其薦可<lb/>
　　知也觀以二陽得位而化四隂俾順而巽乎二陽<lb/>
　　不為小人消君子之事非如臨祭之誠何以俾之<lb/>
　　有孚而仰望乎我哉况誠莫重於祭以此事神以<lb/>
<pb n="21b"/>
　　此臨民同此一誠天下亦将以敬神者而敬我矣<lb/>
　　不然從事於控制籠絡之術相欺相詐則有矣何<lb/>
　　孚之有<lb/>
　　　右明卦象占<lb/>
初六童觀小人无咎君子吝<lb/>
　贊曰初六童觀小人道也<lb/>
　　王輔嗣曰處觀最逺無所覽見故曰童觀<lb/>
　　馮當可曰觀以近為明初最逺故為童稚之觀<lb/>
<pb n="22a"/>
　　林黄中曰隂為衆為小衆而小童子之象童子最<lb/>
　　在人後不能有所見<lb/>
　　案凡童蒙之象多陽位隂爻陽則男而隂則稚也<lb/>
　　唯其最在後長者在前不能有所觀也<lb/>
　　吕與叔曰以下觀上以隂觀陽近者得之逺者失<lb/>
　　之初六六二所以為童為女也<lb/>
　　案初位陽故為童二位隂故為女皆隂爻故為幼稚<lb/>
　　之象<lb/>
<pb n="22b"/>
　　　右明象<lb/>
　　程可久曰小人於道日用而不知故无咎君子童<lb/>
　　昏如此則吝矣<lb/>
　　楊廷秀曰小人无咎非无咎也不足咎也<lb/>
　　李去非曰小人日用而不知則觀道益神<lb/>
　　案大觀之君以神道設教於上百姓日用而不知乃<lb/>
　　其分也故曰小人道也无足咎也若乃君子則承<lb/>
　　流而宣化者也而亦無見焉則宜其取吝也<lb/>
<pb n="23a"/>
　　李子思曰聖人於君子小人之際留意如此<lb/>
　　　右明占<lb/>
　　朱子曰卦以觀示為義據九五為主也爻以觀瞻<lb/>
　　為義皆觀乎九五也<lb/>
　　　右明爻義<lb/>
六二闚觀利女貞<lb/>
　贊曰闚觀女貞亦可醜也<lb/>
　　陸希聲曰處内闚外女子之醜行然處不失位能<lb/>
<pb n="23b"/>
　　正以自守故利女貞<lb/>
　　林黄中曰大觀在上近則覩之二雖與五為配去<lb/>
　　之尚逺是以謂之闚觀在禮女子迎送不出門見<lb/>
　　兄弟不踰閫雖有觀禮之心而不失自防之正斯<lb/>
　　其為利也<lb/>
　　朱子發曰坤為闔户闚外之象<lb/>
　　朱子曰隂柔居内而觀外闚觀之象女子之貞也<lb/>
　　故其占如此丈夫得之則陋矣<lb/>
<pb n="24a"/>
　　案與五正應猶隔二隂故為闚觀夫隂雖隔於覿陽<lb/>
　　二終歸於配五不正視而竊闚已非正矣故贊曰<lb/>
　　亦可醜也唯其居中守正得隂陽之道故利於女<lb/>
　　子之貞貞則不為闕觀之行也易開天下以為善<lb/>
　　之門如此隂在下卦為貞得位亦為貞<lb/>
　　　右明象占<lb/>
六三觀我生進退<lb/>
　贊曰未失道也<lb/>
<pb n="24b"/>
　　趙氏曰陽為德而主生羣隂之所觀仰也故陽以<lb/>
　　生為言隂為彼則陽為我故生以我為言<lb/>
　　　生義難通曉姑從此說<lb/>
　　朱子發曰卦以九五為主我謂九五也<lb/>
　　　說者謂三不當稱五為我當為三自觀其生然<lb/>
　　　則當如上九之觀其生可也<lb/>
　　九家曰三欲進觀於五四既在前三故退未失道<lb/>
　　也<lb/>
<pb n="25a"/>
　　石守道曰處兩卦之際有進退之象<lb/>
　　程正叔曰若居當其位則无進退之象矣<lb/>
　　張子厚曰觀上所施而進退<lb/>
　　李子思曰雖隂盛之世審其進退不敢直進以侵<lb/>
　　陽<lb/>
　　馮當可曰他卦三不中多不善二居中多善而觀<lb/>
　　以逺近取義故如此<hi>鄭舜舉同</hi>
　　林黄中曰三四者内外之交進退之地也四之不<lb/>
<pb n="25b"/>
　　為進退何也曰四已進乎上卦矣何退之云卦以<lb/>
　　九五大觀之君為主爻為賔故曰觀我生然四隂<lb/>
　　浸長能無消陽三猶在下卦未至如四之上進偪<lb/>
　　已故因其下卦可終而取進退之象夫隂无不進<lb/>
　　之理而亦有下降之義一進一退則不果於消陽<lb/>
　　易之扶陽抑隂毎如此葢去剝一間耳可不懼乎<lb/>
　　　右明象占<lb/>
六四觀國之光利用賔于王<lb/>
<pb n="26a"/>
　贊曰觀國之光尚賔也<lb/>
　　楊中立曰大觀在上國之光也而四近之則觀國<lb/>
　　之光者也<lb/>
　　蘭恵卿曰九五以陽明居上是有光華者也<lb/>
　　王景孟曰觀以逺陽為晦近陽為明<lb/>
　　程正叔曰不指君之身而云國者當觀天下之政<lb/>
　　化則君德可知矣<lb/>
　　案九五二陽之内有國之象不曰大君尊之也尊之<lb/>
<pb n="26b"/>
　　也者不使隂之切近而上僭也<lb/>
　　黄林中曰五居天位有王之象以四承五有賔王<lb/>
　　之象焉周官大行人以九儀辨諸侯之命等諸臣<lb/>
　　之爵以同邦國之禮而待其賔客<lb/>
　　朱子發曰古者諸侯入見於王王以賔禮之士而<lb/>
　　未受祿亦賔之<lb/>
　　馮當可曰賔之為言去其家以客於人而有所託<lb/>
　　也<lb/>
<pb n="27a"/>
　　李子思曰居九五之位者知四隂並進為隂長之<lb/>
　　世賔而禮之使隂類反從而順化无以致其犯上<lb/>
　　之患此所謂以神道設教者歟四隂日長孰能遏<lb/>
　　之而聖人作易以垂世立教即爻象之有是理者<lb/>
　　以示天下後世三在下卦之終猶可止也故取進<lb/>
　　退之象四已離下體矣是在下者上進以偪五之<lb/>
　　陽矣故取人臣自下觀上之象以用賔於王家則<lb/>
　　利也如此則隂乃聽命於陽而為客爾為天下王<lb/>
<pb n="27b"/>
　　者仍九五之大君也<lb/>
　　　右明象占<lb/>
九五觀我生君子无咎<lb/>
　贊曰覩我生觀民也<lb/>
　　鮮于子駿曰示民以生育之道<lb/>
　　朱子曰陽剛中正以居尊位其下四隂仰而觀君<lb/>
　　子之象也<lb/>
　　朱子發曰二陽為君子四隂上進本消陽也唯其<lb/>
<pb n="28a"/>
　　居大中尊位四隂仰而觀之潛化於陽明之德而<lb/>
　　皆為順巽之人君子於此故可以无咎不然剝矣<lb/>
　　君子小人交相為養為君子者必示小人以生生<lb/>
　　之道然後小人无畔之心所以為无咎也<lb/>
　　　右明象占<lb/>
上九觀其生君子无咎<lb/>
　贊曰觀其生志未平也<lb/>
　　蘭恵卿曰九五上九皆陽剛九五居尊位上九則貴<lb/>
<pb n="28b"/>
　　而无位九五有民上九髙而无民九五之觀我生<lb/>
　　者自觀也上九則觀其生者觀他人也其者指他<lb/>
　　人之辭　又曰九五上九言君子无咎則小人有<lb/>
　　咎可知於初六言小人无咎則君子吝可知<lb/>
　　馮當可曰讀易至觀讀觀至上九則知為君子信<lb/>
　　乎其難也上九在傍竊觀九五之所生有間可乘<lb/>
　　則上九與五同類四隂亦皆嚮之唯五當位而有<lb/>
　　其權上九在外而无其位故四隂嚮五為五所有<lb/>
<pb n="29a"/>
　　也五有失則四隂移以嚮上九矣故在九五為觀<lb/>
　　我生在上九為觀其生孔子識之曰志未平也我<lb/>
　　與五同德何五之獨有四隂已獨无有之之謂也<lb/>
　　李子思曰九五上九兩君子在四隂卦中皆獲无<lb/>
　　咎則以其體順巽之德而隂有以化服小人之類<lb/>
　　也<hi>順巽四隂二陽皆通用之唯所取義耳</hi>
　　案臨二陽方長在上四隂爻皆吉而无咎觀四隂<lb/>
　　方長而在上二陽爻亦皆无咎以是知世之所謂<lb/>
<pb n="29b"/>
　　咎者皆其人自取之也咎至而避何咎之有<lb/>
　　程可久曰四隂向長二陽向消君子宜有咎之時<lb/>
　　也故二爻皆曰无咎以見補過之義<lb/>
　　　右明象占<lb/>
　　王輔嗣曰觀以所見為美者也故以近尊為尚<hi>六四</hi>
　　<hi>尚賔</hi>逺之為吝<hi>初六君子吝</hi>
　　趙氏曰以二陽在上為羣隂觀仰為義故下四爻<lb/>
　　以去陽之逺近為善否<lb/>
<pb n="30a"/>
　　郭立之曰在下而仰上謂之觀<hi>平聲</hi>童觀闚觀觀國<lb/>
　　之光是也在上而眡下謂之觀<hi>去聲</hi>大觀在上觀其<lb/>
　　生是也<lb/>
　　李季辨曰在上者為君子之觀<hi>去聲</hi>在下者為小人<lb/>
　　之觀<hi>平聲</hi>君子為人所觀者也小人觀於人者也<lb/>
　　　右明六爻<lb/>
</p>
<p>
</p>
  </div>
</body>
</text>
</TEI>
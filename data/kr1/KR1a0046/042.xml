<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷四十二</head>
    <p>
<pb n="1a"/>
欽定四庫全書<lb/>
　厚齋易學卷四十二　　　　宋　馮椅　撰<lb/>
易外傳第十<lb/>
象下贊<hi>漸至未濟</hi>
山上有木漸君子以居賢德善俗<lb/>
　朱子曰疑賢字衍或善下有脱字京云脱風字王子<lb/>
　雍本有之地卑也木生於地之中自下而升也山已<lb/>
　髙矣木在於山之上其髙以漸也耿晞道曰地中生<lb/>
<pb n="1b"/>
　木以順爲本故其升不來山上有木以止爲本故其<lb/>
　進有漸又曰益動而巽進德之象漸止而巽居德之<lb/>
　象程可久曰居以其德止於内也善風俗入於外也<lb/>
　王介甫曰俗以漸善者也竊謂居德體艮善俗體巽<lb/>
　居則久於其道而化成善俗以漸也<lb/>
小子之厲義无咎也<lb/>
　小子之厲初六占義无咎也其義如此<lb/>
飲食衎衎不素飽也<lb/>
<pb n="2a"/>
　飲食衎衎六二占不素飽也飽道九反與九三道保<lb/>
　皆叶咎韻素空也猶詩不素餐之義<lb/>
夫征不復離羣醜也婦孕不育失其道也利用御冦順<lb/>
相保也<lb/>
　夫征不復九三占離羣醜也離去聲麗也約象爲離<lb/>
　醜匹也一曰衆也九徃四麗上卦之羣匹故不復三<lb/>
　或曰離去下卦之羣匹也婦孕不育占失其道也失<lb/>
　婦之道利用禦冦占順相保也三本坤順四巽亦爲<lb/>
<pb n="2b"/>
　順故曰相保<lb/>
或得其桷順以巽也<lb/>
　或得其桷六四占順以巽也六自坤歸四成巽桷順<lb/>
　以巽以承鴻之棲故无咎<lb/>
終莫之勝吉得所願也<lb/>
　終莫之勝吉九五占得所願也如詩適我願兮之願<lb/>
　蓋言隂陽之情<lb/>
其羽可用爲儀吉不可亂也<lb/>
<pb n="3a"/>
　其羽可用爲儀吉上九占不可亂也言其飛有序其<lb/>
　進有漸<lb/>
澤上有雷歸妹君子以永終知敝<lb/>
　李季辨曰澤上有雷水氣隨之而升則爲女子從人<lb/>
　之象君子指兄也兄之嫁妹未必如父之於女慮逺<lb/>
　防敝之周澤之從雷一時之感也故戒之以此終身<lb/>
　不改永終也以我御窮知敝也耿睎道曰永終則不<lb/>
　敝曰知敝則不待見而後圗也程正叔曰天下之事<lb/>
<pb n="3b"/>
　莫不有終當思永終之戒<lb/>
歸妹以娣以恒也跛能履吉相承也<lb/>
　初九象占以恒也有嫡則有娣以娣之歸長道也跛<lb/>
　能履吉象占相承也二應五婦乗夫也初承二娣承<lb/>
　嫡也故曰相承跛而能履非以正行事也承嫡而已<lb/>
　故征吉或疑卦无夫義殊不知各爻取象不相䝉也<lb/>
利幽人之貞未變常也<lb/>
　利幽人之貞九二占未變常也五隂柔隔於九四不<lb/>
<pb n="4a"/>
　能下應但守女子之貞而已未變常也<lb/>
歸妹以須未當也<lb/>
　歸妹以須六三象占未當也於禮未爲當取不當位<lb/>
　之象<lb/>
愆期之志有待而行也<lb/>
　愆期之志明九四愆期之占有待而行也以待釋遲<lb/>
　或作時非也行謂女子有行言妹之所以愆期者非<lb/>
　失時也乃有待乎禮而行也<lb/>
<pb n="4b"/>
帝乙歸妹不如其娣之袂良也其位在中以貴行也<lb/>
　帝乙歸妹不如其娣之袂良也六五象占其位在中<lb/>
　以貴行也位在中得中道之象貴非不能盛飾而行<lb/>
　此儉之禮故可尚也<lb/>
上六无實承虚匡也<lb/>
　上六无實承虚匡也虛者无實之象<lb/>
雷電皆至豐君子以折獄致刑<lb/>
　象電之明所以折獄象雷之威所以致刑雷與電皆<lb/>
<pb n="5a"/>
　至故折獄即致刑也郭子和曰折獄斷弊也致刑麗<lb/>
　於刑也蘭惠卿曰折者折𠂻至當之理致者自此致<lb/>
　之於彼林黄中曰舜戒臯陶曰唯明克允易凢刑獄<lb/>
　之事未嘗不取諸離也李去非曰噬嗑明在上故明<lb/>
　罰勅法其權在上所以曰先王豐明在下故折獄致<lb/>
　刑責在有司所以稱君子<lb/>
唯旬无咎過旬災也<lb/>
　唯旬无咎初九占過旬災也過旬則後時故有災災<lb/>
<pb n="5b"/>
　自外至六五罪之也<lb/>
有孚發若信以發志也<lb/>
　有孚發若六二占信以發志也信有孚也六五之志<lb/>
　也<lb/>
豐其沛不可大事也折其右肱終不可用也<lb/>
　豐其沛九三象不可大事也子夏以沛爲小盖取諸<lb/>
　此呂氏曰晝雖晦猶可作也故可以小事不可大事<lb/>
　也折其右肱占終不可用也陸氏曰使不得終竟用<lb/>
<pb n="6a"/>
　事則固无咎矣用字韻未詳<lb/>
豐其蔀位不當也日中見斗幽不明也遇其夷主吉行<lb/>
也<lb/>
　豐其蔀九四象位不當也位陰故亦以五爲蔀蘇氏<lb/>
　曰使九四而當位則明照天下矣豈復爲五所覆哉<lb/>
　日中見斗象幽不明也以位居陰故幽而不明本爻<lb/>
　爲人所見也遇其夷主占吉行也程可久曰動則與<lb/>
　五相遇其柔中坦夷之德相得而吉行矣路氏曰謂<lb/>
<pb n="6b"/>
　之吉行者以遇主之吉而可行也<lb/>
六五之吉有慶也<lb/>
　六五之吉有慶也明占不及譽者舉慶則譽在其中<lb/>
　矣<lb/>
豐其屋天際翔也闚其户闃其无人自藏也<lb/>
　豐其屋上六象天際翔也詩如翬斯飛之意天際言<lb/>
　其髙亢也上一爻爲天之上故曰天際震動之極故<lb/>
　有飛翔之狀闚其户闃其无人占自藏也藏平聲言<lb/>
<pb n="7a"/>
　自爲揜蔽亦重隂之象<lb/>
山上有火旅君子以明慎用刑而不留獄<lb/>
　山上有火旅呂氏曰火非山上之物火寓於山故爲<lb/>
　旅林黄中曰山上非火之所歸李子思曰山下有火<lb/>
　聚而爲明故爲賁山上有火散而不留故爲旅君子<lb/>
　以明慎用刑而不留獄林黄中曰明取諸離慎取諸<lb/>
　艮程可久曰旅可托宿而已故以之不留獄朱子發<lb/>
　曰明者或不慎慎者或留獄皆失旅之象李季辨曰<lb/>
<pb n="7b"/>
　貨財貴乎通而刑獄不欲積滯財利君子所不言故<lb/>
　體其象以明獄毛伯玉曰陽失位爲旅非山上有火<lb/>
　也至於觀象而用之則取其火以爲明取其止以爲<lb/>
　慎取其旅以不留獄无徃而非易无徃而非象也獄<lb/>
　者小人之蘧廬久則重困留則蔓延趙氏曰噬嗑與<lb/>
　豐之爲刑以有震之威離之明也噬嗑繼之以賁豐<lb/>
　繼之以旅則離明如故而震爲艮止矣明无時而不<lb/>
　用威有時而當止故賁曰无敢折獄旅曰明慎用刑<lb/>
<pb n="8a"/>
　而不留獄知无敢之辭又知明慎不留之辭則知震<lb/>
　變爲艮之義矣<lb/>
旅瑣瑣志窮災也<lb/>
　旅瑣瑣初六象志窮災也无童僕而自負販於道其<lb/>
　志窮矣此明占<lb/>
得童僕貞終无尤也<lb/>
　得童僕貞六二占終无尤也旅以行爲義而貞固以<lb/>
　守宜有尤矣而童僕之助終无尤也災尤協聲<lb/>
<pb n="8b"/>
旅焚其次亦以傷矣以旅與下其義䘮也<lb/>
　旅焚其次九三象亦以傷矣焚次則傷資以旅與下<lb/>
　其義䘮也明䘮其童僕之占以在旅而與下无以爲<lb/>
　資此童僕之所以亡也䘮去聲<lb/>
旅于處未得位也䘮其齊斧心未快也<lb/>
　旅于處九四占未得位也得位則即次矣未得位故<lb/>
　姑處䘮其齊斧心未快也明占其心不快者以䘮其<lb/>
　齊斧也<lb/>
<pb n="9a"/>
終以譽命上逮也<lb/>
　終以譽命六五占上逮也逮企而及也九自三終歸<lb/>
　於五是上逮於五也<lb/>
以旅在上其義焚也䘮牛于易終莫之聞也<lb/>
　以旅在上其義焚也明上九鳥焚其巢之象以旅而<lb/>
　亢於上其義必焚其巢也承九三以旅與下其義䘮<lb/>
　也之文䘮牛於易占終莫之聞也牛在平野巢在髙<lb/>
　亢牛䘮而終於逺莫得聞<lb/>
<pb n="9b"/>
隨風巽君子以申命行事<lb/>
　隨風巽正義兩風相隨物无不順申命説見彖賛程<lb/>
　可久曰申前事而命之行也李氏曰上之言謂之命<lb/>
　舉而錯之謂之事李子思曰天下有風后所以施命<lb/>
　若風相隨而至則是施命不一之象古之出命者必<lb/>
　反覆申戒之然後其事可行於天下<lb/>
進退志疑也利武人之貞志治也<lb/>
　進退初六象志疑也陰善疑故進退利武人之貞占<lb/>
<pb n="10a"/>
　志治也治平聲李氏曰先於志疑而後於志治者始<lb/>
　疑而終決也李泰發曰治者蚤正素定臨事不惑蘭<lb/>
　惠卿曰其志整治<lb/>
紛若之吉得中也<lb/>
　紛若之吉九二占得中也用史巫紛若宜非吉事乃<lb/>
　謂之吉者以二得中以九居之亦剛柔之中也<lb/>
頻巽之吝志窮也<lb/>
　頻巽之吝九三象占志窮也志於執剛用柔而前又<lb/>
<pb n="10b"/>
　濵巽則其志窮矣亦下卦之終之象<lb/>
田獲三品有功也<lb/>
　田獲三品六四占有功也田之有功<lb/>
九五之吉位正中也<lb/>
　九五之吉占位正中也但以位正中故貞而獲吉悔<lb/>
　亡无不利<lb/>
巽在牀下上窮也䘮其齊斧正乎凶也<lb/>
　巽在牀下上九象上窮也上窮則反下䘮其齊斧正<lb/>
<pb n="11a"/>
　乎凶也又明占之貞凶者乃正乎凶也<lb/>
麗澤兌君子以朋友講習<lb/>
　麗澤兌麗義見離彖贊李仲永曰麗澤者相連而不<lb/>
　相離也君子以朋友講習同門曰朋同志曰友朋友<lb/>
　相麗之象講兌爲口舌頰輔習重習麗澤也鳥數飛<lb/>
　爲習都聖與曰講其所未知而明之習其所已知而<lb/>
　行之程正叔曰猶麗澤之互有滋益<lb/>
和兌之吉行未疑也<lb/>
<pb n="11b"/>
　和兌之吉初九象占行未疑也爻與六三相逺九二<lb/>
　未相疑也凡曰疑者謂隂爻林黄中曰未者因九二<lb/>
　以成文也在初未疑至九二則可疑矣程正叔曰謂<lb/>
　未有失也若得中正則无是言<lb/>
孚兌之吉信志也<lb/>
　孚兑之吉九二象占信志也二與三其志相信非苟<lb/>
　爲相説者也馮氏曰其志可信而信之<lb/>
來兌之凶位不當也<lb/>
<pb n="12a"/>
　來兌之凶六三象占位不當也自外來居不當其位<lb/>
　故凶此孔子之例也<lb/>
九四之喜有慶也<lb/>
　九四之喜占有慶也相得則曰喜相樂則曰慶<lb/>
孚于剥位正當也<lb/>
　孚于剥九五象位正當也明有厲之占當説之時剛<lb/>
　過故有厲此亦孔子之例<lb/>
上六引兌未光也<lb/>
<pb n="12b"/>
　上六引兌象占未光也言所引不必皆隨皆正<lb/>
風行水上渙先王以享于帝立廟<lb/>
　風行水上渙水爲險難遇風則渙散帝上帝立創也<lb/>
　李仲永曰方險難之時雖欲享於帝立廟不可得也<lb/>
　盖難散之後方始爲之決曰享帝尊尊也立廟親親<lb/>
　也朱子曰皆所以合其渙李季辯曰享帝立廟則渙<lb/>
　之主定矣朱子發曰享於上帝使知天無二主立廟<lb/>
　則人知反本鬼有所歸所以一天下之心合天下之<lb/>
<pb n="13a"/>
　渙虞仲翔曰隂上至四承五爲享帝陽下至二爲立<lb/>
　廟蓋初耦二竒亦有廟宇之象劉氏曰巽者潔齋之<lb/>
　時故卦有巽者多言神事觀曰盥薦升曰用禴巽曰<lb/>
　史巫馮氏曰大象别立一意以爲用易之方享帝立<lb/>
　廟與王假有廟意有不同<lb/>
初六之吉順也<lb/>
　初六之吉占順也一隂巽入陽下之象朱子曰非有<lb/>
　濟渙之材但能順乎九二故其象占如此<lb/>
<pb n="13b"/>
渙奔其杌得願也<lb/>
　渙奔其杌九二象得願也徃者中心之所欲也<lb/>
渙其躬志在外也<lb/>
　渙其躬六三象志在外也外謂上九一曰九五也<lb/>
渙其羣元吉光大也<lb/>
　渙其羣元吉六四象占光大也獨能離其羣以輔九<lb/>
　五所以光大光大釋元吉也<lb/>
王居无咎正位也<lb/>
<pb n="14a"/>
　王居无咎九五占正位也王之居積所以散之而无<lb/>
　咎者以正王者之位散與之權得專也<lb/>
渙其血逺害也<lb/>
　渙其血上九象逺害也逺去聲乗剛之爭必見傷害<lb/>
澤上有水節君子以制數度議德行<lb/>
　澤上有水節義見輯傳卦下行去聲程可久曰澤受<lb/>
　水有節如名位不同禮亦異數是謂制數度以德詔<lb/>
　爵以材居位是謂議德行李去非曰數有多寡度有<lb/>
<pb n="14b"/>
　長短制之所以立法也劉長民曰名位有等差德行<lb/>
　有小大君子議德行升之品位則名器不濫毛伯玉<lb/>
　曰象取於以澤節水剛柔分而剛得中取於畫説以<lb/>
　行險取於德當位以節取於爻是皆觀象於正名之<lb/>
　後因而通之爾<lb/>
不出户庭知通塞也<lb/>
　不出户庭初九象知通塞也明无咎塞色白反通塞<lb/>
　言時九二塞其前故不可出<lb/>
<pb n="15a"/>
不出門庭凶失時極也<lb/>
　不出門庭凶九二象占失時極也明凶極中也言失<lb/>
　時中之義二居中故有極象<lb/>
不節之嗟又誰咎也<lb/>
　不節之嗟六三象又誰咎也明无咎自己所致難咎<lb/>
　他人<lb/>
安節之亨承上道也<lb/>
　安節之亨六四象占承上道也明亨謂志通於君也<lb/>
<pb n="15b"/>
　承六五乃君臣之道<lb/>
甘節之吉居位中也<lb/>
　甘節之吉九五象占居位中也明吉甘於味屬土居<lb/>
　中央五位居中應甘之象二五皆中二失中而五得<lb/>
　中者位當不當之異<lb/>
苦節貞凶其道窮也<lb/>
　苦節貞凶上六象占其道窮也説見彖贊<lb/>
澤上有風中孚君子以議獄緩死<lb/>
<pb n="16a"/>
　中虛象獄二隂在獄中象死一居陽位者不可死也<lb/>
初九虞吉志未變也<lb/>
其子和之中心願也<lb/>
或鼔或罷位不當也<lb/>
馬匹亡絶類上也<lb/>
有孚攣如位正當也<lb/>
翰音登于天何可長也<lb/>
山上有雷小過君子以行過乎恭喪過乎哀用過乎儉<lb/>
<pb n="16b"/>
　山上有雷小過雷出地奮今在山上則過矣然未至<lb/>
　天上大壯則所過亦小也行過恭喪過哀用過儉呂<lb/>
　與叔曰過猶不及君子不取於斯三者許其過者可<lb/>
　過於厚不可過於薄<lb/>
飛鳥以凶不可如何也<lb/>
　飛鳥以凶初六象占不可如何也李泰發曰飛鳥迅<lb/>
　速其離網罟畢弋之患間不容髪其可救乎不可如<lb/>
　何者吾末如之何也已矣程正叔曰救止莫及无所<lb/>
<pb n="17a"/>
　用其力也<lb/>
不及其君臣不可過也<lb/>
　不及其君六二象臣不可過也明无咎之占程可久<lb/>
　曰君臣之分甚嚴臣道不可過也<lb/>
從或戕之凶如何也<lb/>
　從或戕之凶九三占如何也如奈也蘭氏曰其凶可知<lb/>
　李泰發曰雖有明知不能爲之計矣<lb/>
弗過遇之位不當也徃厲必戒終不可長也<lb/>
<pb n="17b"/>
　弗過遇之九四象位不當也不當其位故不能防隂<lb/>
　小而與之相遇也徃厲必戒占終不可長也雖與隂<lb/>
　小相遇終不可長保其不變<lb/>
宻雲不雨已上也<lb/>
　宻雲不雨六五象已上也上上聲也或作尚非言隂<lb/>
　已上陽<lb/>
弗遇過之已亢也<lb/>
　弗遇過之上六象已亢也亢極也隂不言亢言位之<lb/>
<pb n="18a"/>
　亢也<lb/>
水在火上既濟君子以思患而豫防之<lb/>
　水在火上既濟水下而濟火火則不燥火上而濟水<lb/>
　水則不寒故爲既濟思患豫防石氏曰火性炎上水性<lb/>
　就下火不能長居其上必有時傾覆而又水火亦相<lb/>
　克故君子當既濟則思有患難豫先防備李去非曰<lb/>
　預爲之防所以先天地之數也毛伯玉曰天下之亂<lb/>
　未有不伏於治知者防之於未然以爲理之必至不<lb/>
<pb n="18b"/>
　可忽也<lb/>
曳其輪義无咎也<lb/>
　曳其輪初九象義无咎也能力濟難其義无咎非本<lb/>
　有咎而補過者也<lb/>
七日得以中道也<lb/>
　七日得六二占以中道也以二之道得中非初三多<lb/>
　凶无位之地故六雖反五其位不當數周復還也<lb/>
三年克之憊也<lb/>
<pb n="19a"/>
　三年克之九三占憊也憊歩拜反困劣也陸作備當<lb/>
　是古通其義憊其聲備<lb/>
終日戒有所疑也<lb/>
　終日戒六四占有所疑也六陰也善疑疑其敝壞故<lb/>
　終日戒之<lb/>
東隣殺牛不如西隣之時也實受其福吉大來也<lb/>
　東隣殺牛不如西隣之時也九五象以時明禴祭言<lb/>
　禮時爲大不以物之豐殺也實受其福占吉大來也<lb/>
<pb n="19b"/>
　占者福也本爻陽爲大<lb/>
濡其首厲何可乆也<lb/>
　濡其首厲上六象占何可久也易窮則變柔弱之材<lb/>
　又不能持守既濟之治烏能久哉濡首而厲固其必<lb/>
　至也<lb/>
火在水上未濟君子以慎辨物居方<lb/>
　火在水上未濟李氏曰功未及物故爲未濟慎辨物<lb/>
　居方耿睎道曰二卦之所以不同者分定與亂耳故<lb/>
<pb n="20a"/>
　君子慎辨物使物以群分慎居方使方以類聚如此<lb/>
　則分定而不亂爲既濟矣李子思曰坎離互藏其宅<lb/>
　乾坤之交也未濟者水火各反其位坎離之不交也<lb/>
　坎離不交則上下名分之所由以辨不可以不交之<lb/>
　故而義无所取也李季辨曰水火不相射則各從其<lb/>
　類<lb/>
濡其尾亦不知極也<lb/>
　濡其尾初六象亦不知極也亦䝉既濟上六象贊爲<lb/>
<pb n="20b"/>
　辭李季辨曰極終也濡尾不徃莫知所終即彖不續<lb/>
　終之意蓋極之爲言至也有終之之意既濟上六不<lb/>
　知所終故何可久未濟者既濟之反未濟之初六即<lb/>
　既濟之上六也故爻義相䝉<lb/>
九二貞吉中以行正也<lb/>
　九二貞吉占中以行正也曵其輪得中以行正道故<lb/>
　吉<lb/>
未濟征凶位不當也<lb/>
<pb n="21a"/>
　未濟征凶六三占位不當也毛伯玉曰六爻皆不當<lb/>
　位而獨言於此爻蓋九二九四以不純用其剛爲吉<lb/>
　而六五又以柔中爲亨各因爻取義獨此爻以非其<lb/>
　人而居其位也<lb/>
貞吉悔亡志行也<lb/>
　貞吉悔亡九四占志行也毛伯玉曰四能出險必貞<lb/>
　而吉其悔乃亡悔亡則四之志行矣<lb/>
君子之光其暉吉也<lb/>
<pb n="21b"/>
　君子之光六五占其暉吉也暉日光離之象程可久<lb/>
　曰光明輝映世之未濟非所患也<lb/>
飲酒濡首亦不知節也<lb/>
　飲酒濡首上九象亦不知節也謂不知飲酒之節而<lb/>
　至於濡者也亦又承初六之贊辭<lb/>
　<lb/>
　<lb/>
　厚齋易學卷四十二<lb/>
</p>
<p>
</p>
  </div>
</body>
</text>
</TEI>
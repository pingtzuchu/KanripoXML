<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷三十八</head>
    <p>
<pb n="1a"/>
欽定四庫全書<lb/>
　厚齋易學卷三十八　　　　宋　馮椅　撰<lb/>
易外傳第六<lb/>
象上贊<hi>泰至觀</hi>
天地交泰后以財成天地之道輔相天地之宜以左右<lb/>
民<lb/>
　后君也天子諸侯之通稱財今裁相去聲左右今佐<lb/>
　佑天之氣下交於地地之氣上交於天天地之氣中<lb/>
<pb n="1b"/>
　和所以為泰也為君者於是以天地造化之運財而<lb/>
　成之然後隨其所宜輔而相之凡以左右扶翊天下<lb/>
　之民由其道遂其宜無過不及以歸於中和也財成<lb/>
　謂一嵗則財成春夏秋冬四時則財成孟仲季三月<lb/>
　一月則財成二節六候而輔相左右則如堯典之羲<lb/>
　和吕春秋之月令是也毛伯玉曰乾坤相交和之至<lb/>
　也隂陽適停中之至也由中以為和由和以為泰財<lb/>
　成説本朱子<lb/>
<pb n="2a"/>
拔茅征吉志在外也<lb/>
　拔茅征吉初九象占志在外也泰三隂三陽以交為<lb/>
　義不為二三陽爻所隔與四相應志於上復故曰在<lb/>
　外<lb/>
包巟得尚于中行以光大也<lb/>
　包巟得尚于中行九二象占以光大也舉上下二句<lb/>
　則全爻之義皆在其中泰之為卦莫尚此爻故曰光<lb/>
　大陽明中正之象<lb/>
<pb n="2b"/>
无往不復天地際也<lb/>
　无往不復九三象天地際也交際之際<lb/>
偏偏不富皆失實也不戒以孚中心願也<lb/>
　偏偏不富六四象占皆失實也皆者三隂同志之辭<lb/>
　陽為實上卦皆无陽故曰失實不戒以孚占中心願<lb/>
　也二隂樂於下復<lb/>
以祉元吉中以行願也<lb/>
　以祉元吉六五占中以行願也得中則吉女之有行<lb/>
<pb n="3a"/>
　生而願為之有家也六自五而復二猶女子之行歸<lb/>
　於夫家乃所願也<lb/>
城復于皇其命亂也<lb/>
　城復于皇上六象其命亂也事至於更則其邑人已<lb/>
　不聴命矣亂謂不歸一也<lb/>
天地不交否君子以儉徳辟難不可榮以禄<lb/>
　都聖與曰天地不交之時陽已事而揫斂不榮其末<lb/>
　而將反其本故君子法之朱子曰収斂其徳不形於<lb/>
<pb n="3b"/>
　外以辭小人之難人不得以禄位榮之毛氏曰自象<lb/>
　言之則以不交為否因其象而用之則以不交為宜<lb/>
　逺而去之如天地之相絶所以身名俱全也李季辨<lb/>
　曰君子處亂世之道程可乆曰畏小人之禍也使人<lb/>
　懐此心則傾其否者誰乎六爻之間君子之可以有<lb/>
　為者不一而足也竊謂可以有為者在位之君子不<lb/>
　交而退辟者在下之君子唯其時物也<lb/>
拔茅貞吉志在君也<lb/>
<pb n="4a"/>
　拔茅貞吉初六象占志在君也乾在上君道也志於<lb/>
　上交非謂九五<lb/>
大人否亨不亂羣也<lb/>
　大人否亨六二占不亂羣也語曰入鳥不亂行入獸<lb/>
　不亂羣郭子和曰不亂羣者如鷹鸇鳥雀必不可同<lb/>
　羣伯夷不立於惡人之朝不與惡人言是也<lb/>
包羞位不當也<lb/>
　包羞六三象占位不當也不當則不安其位故包二<lb/>
<pb n="4b"/>
　隂以進<lb/>
有命无咎志行也<lb/>
　有命无咎九四象占志行也荀氏諝曰志行乎羣隂<lb/>
大人之吉位正當也<lb/>
　大人之吉九五占<lb/>
否終則傾何可長也<lb/>
　否終則傾釋上九傾否<lb/>
天與火同人君子以類族辨物<lb/>
<pb n="5a"/>
　天與火同人正義曰天體在上火又炎上此其同也<lb/>
　因六二中在人故曰同人張舜元曰乾離謂之同人<lb/>
　氣皆上行陽也陽為善故以无所不同為亨有所同<lb/>
　為吝坎坤謂之比氣皆下趣隂也隂或流為不善故<lb/>
　以有孚比内比賢顯比為吉匪人為傷君子以類族<lb/>
　辨物唯六二一爻為隂物五陽族皆陽物也當類其<lb/>
　族而辨其物則同人者衆陽之族君子之道乎六二<lb/>
　之族猶非此族也不在祀典之族物猶是其生也與<lb/>
<pb n="5b"/>
　吾同物之物以類推之則知君子之族為君子小人<lb/>
　之族為小人士夫之族為士夫農之族為農工商之<lb/>
　族為工商皆其物也倮族為倮物羽族為羽物毛族<lb/>
　為毛物鱗介之族為鱗介之物類其族者乃辨其物<lb/>
　若比而同之是墨氏之學而孟子辭而闢之者也<lb/>
出門同人又誰咎也<lb/>
　出門同人初九同人於門之象又誰咎也誰能咎之<lb/>
　蓋出門而有遇即同之非有所擇也<lb/>
<pb n="6a"/>
伏戎于莽敵剛也三嵗不興安行也<lb/>
　伏戎於莽九三象敵剛也剛謂九五三嵗不興占安<lb/>
　行也所以三嵗之乆雖不興而亦不解者行之安耳<lb/>
　此猶居之不疑與自以為是者也<lb/>
乘其庸義弗克也其吉則困而反則也<lb/>
　乘其庸九四象義弗克也能乘其庸非力之不能攻<lb/>
　也乃義弗克攻耳義謂隂陽相應之正義其吉占則<lb/>
　困而反則也有物必有則物皆然心為甚夫婦有義<lb/>
<pb n="6b"/>
　有别乃其則也困者困於義之弗克故反於夫婦之<lb/>
　則耳已非二之正應是强暴侵陵義所不可四位隂<lb/>
　有困反之義<lb/>
同人之先以中直也大師相遇言相克也<lb/>
　同人之先謂九五號咷之象以中直也不言中正而<lb/>
　言中直者由中而其義直乃為三四所間故發於憤<lb/>
　激大師相遇占言相克也王介甫曰言兩剛之盛欲<lb/>
　克五五中直能克之<lb/>
<pb n="7a"/>
同人于郊志未得也<lb/>
　同人於郊上九象志未得也其志在二而相逺非應<lb/>
　故未得不曰不得者以五陽皆應一隂有一爻之不<lb/>
　應非大同也特有逺近之異故未得其志耳<lb/>
火在天上大有君子以遏惡揚善順天休命<lb/>
　火在天上大有程可乆曰陽氣位乎天徳之時萬物<lb/>
　盛多故曰大有或謂所照者廣然離在天成日在地<lb/>
　成火今在天上而不言日則不取照義君子以遏惡<lb/>
<pb n="7b"/>
　揚善順天休命遏於葛反止也休美也善惡无所不<lb/>
　有故為大有天命有善而无惡故曰休命止遏其惡<lb/>
　然後乃揚其善所以順天之休也朱子曰反之於身<lb/>
　亦若是而已矣李仲永曰天命在我故可以遏惡揚<lb/>
　善非若同人别白是非而已竊謂君子藴離火之明<lb/>
　故能分别善惡順乾天之命故能遏惡揚善<lb/>
大有初九无交害也<lb/>
　大有初九无交害也以爻義明初九之象當大有之<lb/>
<pb n="8a"/>
　初乃无上下之交豈不有害於大有之義乎<lb/>
大車以載積中不敗也<lb/>
　大車以載九二象積中不敗也明有攸往无咎之占<lb/>
　乾剛之中而健於行故積重於中而不撓敗以中明<lb/>
　大車以載之義<lb/>
公用亨于天子小人害也<lb/>
　公用亨于天子九三象小人害也以害明弗克之占<lb/>
　謂小人則專其有而害於職貢之義<lb/>
<pb n="8b"/>
匪其彭无咎明辨晳也<lb/>
　匪其彭无咎九四象占明辨晳也晳讀如明星晳晳<lb/>
　之晳或作哲遰非謂其明足以察禍福之幾辯之甚<lb/>
　分明也離有明象張舜文曰无比周蔽主之疑有明<lb/>
　哲保身之義可以无咎矣<lb/>
厥孚交如信以發志也威如之吉易而无備也<lb/>
　厥孚交如六五象信以發志也以信感發上下之志<lb/>
　所以孚交威如之吉占易而无備也此義未詳唯程<lb/>
<pb n="9a"/>
　可乆曰使臣下易事而无求備故得衆剛之助而有<lb/>
　威如之吉亦通<lb/>
大有上吉自天祐也<lb/>
　大有上吉自天祐也以爻義明上九象占居大有為<lb/>
　之上故自天祐之而吉无不利<lb/>
地中有山謙君子以裒多益寡稱物平施<lb/>
　凡大象皆别立一意使人知用易之理謙卦之象山<lb/>
　本髙也今乃降而處地下地本卑也今乃升而在山<lb/>
<pb n="9b"/>
　上君子觀此象以治天下于多者則裒之于寡者則<lb/>
　益之裒多者以益寡者俾大小長短無不各得其平<lb/>
　非君子一己謙徳之象乃君子治一世使謙之象彖<lb/>
　與六爻全无此意楊中立曰蓋取虧盈益謙之意朱<lb/>
　子曰裒多益寡所以稱物之宜而平其施都聖與曰<lb/>
　稱物之多寡而抑揚之如稱物然平而後已朱子發<lb/>
　曰平者施之則也<lb/>
謙謙君子卑以自牧也<lb/>
<pb n="10a"/>
　謙謙君子初六象卑以自牧也牧協聲墨耿睎道曰<lb/>
　制其放也<lb/>
鳴謙貞吉中心得也<lb/>
　鳴謙貞吉六二象占中心得也心在於五得其中心<lb/>
　之正不詭隨三也<lb/>
勞謙君子萬民服也<lb/>
　勞謙君子九三象萬民服也服協蒲墨反一經皆同<lb/>
　隂為民衆隂歸之萬民服之象郭子和曰萬盈數也<lb/>
<pb n="10b"/>
　合乾坤隂陽之策乃盈是數易言萬國萬民萬夫大<lb/>
　之之辭也<lb/>
无不利撝謙不違則也<lb/>
　无不利撝謙六四象占不違則也耿睎道曰剛上而<lb/>
　柔下剛乘而柔承物之則也九三以剛下四而承之<lb/>
　非剛柔之則六四撝而去之不違則矣<lb/>
利用侵伐征不服也<lb/>
　利用侵伐六五占征不服也不服指九三<lb/>
<pb n="11a"/>
鳴謙志未得也可用行師征邑國也<lb/>
　鳴謙上六象志未得也可用行師征邑國也志在九<lb/>
　三三昵於近隂而不應故未得所以可征伐之<lb/>
雷出地奮豫先王以作樂崇徳殷薦之上帝以配祖考<lb/>
初六鳴豫志窮凶也<lb/>
不終日貞吉以中正也<lb/>
盱豫有悔位不當也<lb/>
由豫大有得志大行也<lb/>
<pb n="11b"/>
六五貞疾乘剛也恒不死中未亡也<lb/>
㝠豫在上何可長也<lb/>
澤中有雷隨君子以嚮晦入宴息<lb/>
官有渝從正吉也出門交有功不失也<lb/>
係小子弗兼與也<lb/>
　小子與之則丈夫不兼與之也<lb/>
係丈夫志舎下也<lb/>
隨有獲其義凶也有孚在道明功也<lb/>
<pb n="12a"/>
　明功謂明之功如此<lb/>
孚于嘉吉位正中也<lb/>
拘係之上窮也<lb/>
山下有風蠱君子以振民毓徳<lb/>
　振平聲鼔之舞之也毓本王子雍今育養也李仲永<lb/>
　曰山下有風風落山也凡山之草木皆為風所摇落<lb/>
　蠱之象也郭子和曰振民風象毓徳山象李子思曰<lb/>
　振民如風之鼔物毓徳如山之養材知所謂育徳則<lb/>
<pb n="12b"/>
　天下焉得有所謂蠱壊而不復振之事<lb/>
幹父之蠱意承考也<lb/>
　幹父之蠱初六象意承考也考父之往者其意以子<lb/>
　能任事故子能承父之意以幹其蠱也薛氏曰繼志<lb/>
　述事之謂游定夫曰以柔巽為體意專於承父子道<lb/>
　之正也故爻稱有子<lb/>
幹母之蠱得中道也<lb/>
　幹母之蠱九二象得中道也王介甫曰剛巽乎中趣<lb/>
<pb n="13a"/>
　時之宜而不失道者也張舜文曰事親以孝不失於<lb/>
　柔制義幹蠱不失於剛剛柔相濟人子之道盡矣耿<lb/>
　睎道曰得中道是以悔吝不至也<lb/>
幹父之蠱終无咎也<lb/>
　幹父之蠱九三象終无咎也耿睎道曰始雖小有傷<lb/>
　恩終歸於義<lb/>
裕父之蠱往未得也<lb/>
　裕父之蠱六四象往未得也吝故往未得言未得飭<lb/>
<pb n="13b"/>
　蠱之道也<lb/>
幹父用譽承以徳也<lb/>
　幹父用譽六五象承以徳也謂用九二之譽者九二<lb/>
　承之以剛中之徳也游定夫曰譽在下而上不忌者<lb/>
　承上以徳也<lb/>
不事王侯志可則也<lb/>
　不事王侯上九象志可則也程正叔曰進退合道<lb/>
澤上有地臨君子以教思无窮容保民无疆<lb/>
<pb n="14a"/>
　上思竝去聲澤上有地以上臨下為象教象也无窮<lb/>
　象澤无疆象地互相為法象也地官掌教觀之設教<lb/>
　亦以坤也澤則所容者廣无窮言其乆无疆言其廣<lb/>
　楊中立曰君子之臨下非以力制之也亦教之容保<lb/>
　之而已程可乆曰君子之教不能无窮其思无窮也<lb/>
　保民不能无疆也其容保无疆也<lb/>
咸臨貞吉志行正也<lb/>
　咸臨貞吉初九象占志行正也以内感外志於行正<lb/>
<pb n="14b"/>
　故吉大抵得位為正失方為邪羣隂在上勢未遽通<lb/>
　但志在行正<lb/>
咸臨吉无不利未順命也<lb/>
　咸臨吉无不利九二象占未順命也所謂无不利者<lb/>
　非唯六五正應相感而六三亦近而相得故孔子發<lb/>
　其隠曰情猶分於六三未盡順六五之命<lb/>
甘臨位不當也既憂之咎不長也<lb/>
　甘臨六三象位不當也臨失其正則為甘以説人位<lb/>
<pb n="15a"/>
　不當失正也既憂之咎不長也又以咎不長明无咎<lb/>
　之占蓋能憂之則變而從陽斯无咎矣程可乆曰卦<lb/>
　不變故陽消不乆爻知變故隂咎不長<lb/>
至臨无咎位當也<lb/>
　至臨无咎六四象占位當也當其位則臨无失道於<lb/>
　是為至何咎之有蘭惠卿曰自二至五唯四一爻當<lb/>
　位此臨之至也<lb/>
大君之宜行中之謂也<lb/>
<pb n="15b"/>
　大君之宜六五占行中之謂也李仲永曰極髙明而<lb/>
　行之以中知周乎萬物而不過者也<lb/>
敦臨之吉志在内也<lb/>
　敦臨之吉上六象占志在内也雖在卦外去二陽為<lb/>
　逺而隂之志在於應之於内故二陽无削剥之咎此<lb/>
　孔子新意胡翼之曰坤本在下今在上道窮而志在<lb/>
　反於内也<lb/>
風行地上觀先王以省方觀民設教<lb/>
<pb n="16a"/>
　風行地上觀觀去聲省悉井反觀民之觀平聲程正<lb/>
　叔曰風行地上為由歴周覽之象林黄中曰先王以<lb/>
　之巡狩省四方觀民俗之好惡而為之設教袁氏曰<lb/>
　命太師陳詩以觀民風命市納賈以觀好惡用此道<lb/>
　也劉氏曰觀民設教如齊之末業教以農桑衛之淫<lb/>
　風教以禮别奢如曹則示以儉儉如魏則示以禮毛<lb/>
　伯玉曰出於上者謂之風化成於下者謂之風俗猶<lb/>
　風行而草偃也竊謂古者掌教以地官蓋取諸此<lb/>
<pb n="16b"/>
初六童觀小人道也<lb/>
　初六童觀象小人道也明占謂如童稚之觀乃小人<lb/>
　之道故无咎<lb/>
闚觀女貞亦可醜也<lb/>
　闚觀女貞六二象占亦可醜也亦承初六謂童觀在<lb/>
　君子為吝闚觀在女人亦可醜<lb/>
觀我生進退未失道也<lb/>
　觀我生進退六三象占未失道也不一於進而知退<lb/>
<pb n="17a"/>
　故隂未為失道<lb/>
觀國之光尚賔也<lb/>
　觀國之光六四象尚賔也明占尚上之也<lb/>
觀我生觀民也<lb/>
　觀我生九五象觀民也觀平聲謂觀之民而我之所<lb/>
　以生之之道可見矣程正叔曰以中正觀天下而天<lb/>
　下之所觀也故得失驗之民而後見趙氏曰我示以<lb/>
　陽剛之徳則可以觀四隂之必應故又有觀民之辭<lb/>
<pb n="17b"/>
　林黄中曰自四以下皆隂其象為民<lb/>
觀其生志未平也<lb/>
　觀其生上九象志未平也見輯傳馮説<lb/>
　<lb/>
　<lb/>
　<lb/>
　<lb/>
　厚齋易學卷三十八<lb/>
</p>
<p>
</p>
  </div>
</body>
</text>
</TEI>
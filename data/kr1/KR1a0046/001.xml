<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷一</head>
    <p>
<pb n="1a"/>
欽定四庫全書<lb/>
　厚齋易學卷一　　　　　　宋　馮椅　撰<lb/>
易輯注第一<lb/>
經上篇<hi>乾至</hi>
　周官太卜掌三易之法一曰連山二曰歸藏三曰周<lb/>
　易其經卦皆八其别皆六十有四<hi>筮人同</hi>
　鄭少梅曰自包犧以至夏商八卦雖重而未知所謂<lb/>
　七八九六之常變也連山始艮歸藏始坤夏商用之<lb/>
<pb n="1b"/>
　皆以不變為占故其數止於六十有四而己文王因<lb/>
　羑里之囚用以卜筮遂竄易繇辭更改術數立大衍<lb/>
　之說開萬有一千五百二十之策使一卦可以衍六<lb/>
　十四焉故名曰易易者變也後世謂文王重六十四<lb/>
　卦不知洪範己有貞悔連山歸藏其别己六十四矣<lb/>
　案周易之義唯鄭氏得之其曰演六十四卦著七八<lb/>
　九六之爻竄易繇辭立大衍之說誠為確論<lb/>
　按傳言神農黃帝皆有易卦而以連山歸藏為氏則<lb/>
<pb n="2a"/>
　二書不始於夏商也古之聖人凡改置宗社則禮文<lb/>
　不相沿襲以應天命包犧始畫八卦令筮者重之而<lb/>
　為六十有四其序則今之周易是也神農用之則退<lb/>
　乾坤而首艮以其立乎春冬之交終始萬物也黃帝<lb/>
　用之則退艮而首坤以其太極之前以隂含陽而萬<lb/>
　物生死於土也意五帝則承用包犧八卦之序然皆<lb/>
　未有辭也夏改正朔易服色故舎包犧八卦之序而<lb/>
　用神農之連山以夏正建寅位乎艮也商舎連山而<lb/>
<pb n="2b"/>
　用黃帝之歸藏以商正建丑衝乎坤也意夏商卦下<lb/>
　亦各有辭故周人並存以為占<hi>如左氏所載季友之占其文曰友在公之</hi>
　<hi>石間於兩社為公室輔又曰同復於父敬如君所說者謂即夏商之占辭</hi>文王贊述包犧<lb/>
　之卦衍蓍之數推九六之變以生爻故卦爻各系以<lb/>
　辭定名曰易自孔子贊文王之易而夏商之書廢矣<lb/>
　然則名書以易自文王始文王以前曰卦而已孔子<lb/>
　言包犧始作八卦不言易也周官之三易其亦因文<lb/>
　王之易而并稱之乎亦猶夏商稱帝而因周文武併<lb/>
<pb n="3a"/>
　稱三王也<lb/>
　正義曰傳云二篇之策則是六十四卦舊分上下篇<lb/>
　乾坤象天地咸恒明夫婦乾坤造化之本夫婦人倫<lb/>
　之原<lb/>
　韓康伯曰先儒謂上經明天道下經明人事夫易六<lb/>
　畫而成卦三材必備錯綜天人以效變化豈有天道<lb/>
　人事偏於上下哉<lb/>
　古者以韋編方冊故曰篇後世以紙帛舒卷則曰卷<lb/>
<pb n="3b"/>
　又其後鋟木以印彚而裝之則謂之帙矣曰篇云者<lb/>
　存古也文王繫辭於卦爻而方冊繁重故離而為二<lb/>
　曰上下篇孔子謂二篇之䇿是也世傳子夏傳與汲<lb/>
　冡書皆然葢文王之經孔子之傳各為一書初不相<lb/>
　參田何孟喜之徒以孔子之書為傳乃題上下經以<lb/>
　别之經之名立而篇之名亡曾不知篇之所置則有<lb/>
　上下而經非有上下之分也甚者於坎離咸恒之叙<lb/>
　去其次第之辭而竟以咸自為首則是天地之間有<lb/>
<pb n="4a"/>
　二易也豈不謬哉<lb/>
　周岐陽地名著代也此書文王之所作故稱周易夷<lb/>
　繹反此書之名文從日從月取隂陽更代之義葢指<lb/>
　竒耦之畫相易也<lb/>
　上篇上去聲篇方冊之名或方或冊編之以韋故文<lb/>
　从竹从編省方木板冊竹片也方冊繁重故分為二<lb/>
　篇目以上下謂置首編於上次編於下也<lb/>
䷀<hi>乾下乾上</hi>
<pb n="4b"/>
　伏犧畫八卦卦止三畫筮則重之共為六畫竒畫屬<lb/>
　陽乾之策也故三畫皆竒其卦名乾重卦又乾則止<lb/>
　名曰乾古者以此六畫為卦之象不題卦名<lb/>
乾元亨利貞<lb/>
　乾竭然反文王所題此卦之名而系之辭者也葢健<lb/>
　而无息之謂在人為君父非居下者之所能當也元<lb/>
　亨利貞此文王所系卦辭謂之彖者也左氏謂之繇<lb/>
　疑即傳寫之轉葢剛柔雜居六位之象筮得六位之<lb/>
<pb n="5a"/>
　數皆九者以比占之葢占寓於象也元始也大也亨<lb/>
　通利宜貞正而固也析言之則四者各為一徳合言<lb/>
　之則為大通而宜正也筮者具是徳則吉苟不正固<lb/>
　則不能大通矣<lb/>
初九潛龍勿用<lb/>
　初九比下第一畫爻位之名文王題此以志而系之<lb/>
　辭者也初位也九揲蓍所得之數以四積之凡三十<lb/>
　六策餘爻皆七則占此爻後並倣此潛龍陽氣隠伏<lb/>
<pb n="5b"/>
　地下之象潛隠伏也龍象陽氣之升降變化也後人<lb/>
　以其專主一爻謂之小象而卦辭為大象云勿用占<lb/>
　勿不可也並文王所系此爻之辭亦曰繇筮得之者<lb/>
　不可用事若有位者則不可用在下之人也<lb/>
九二見龍在田利見大人<lb/>
　九二下第二畫爻位之名見龍在田陽氣發逹地上<lb/>
　之象見濁聲自隠而顯之稱用九同田謂地上也利<lb/>
　見大人占見清聲大人以大徳居正位之稱爻與筮<lb/>
<pb n="6a"/>
　者相為主賓自為一例人有見龍之徳則在我利於<lb/>
　見之若有見龍之徳者則天下利見之也又為在我<lb/>
　利見九五之大人<lb/>
九三君子終日乾乾夕惕若厲无咎<lb/>
　九三第三畫爻位之名君子終日乾乾夕惕若下卦<lb/>
　之終陽氣充滿於世之象直以人事言之亦象也君<lb/>
　子告筮者乾乾健行之至惕他歴反怵也懼也若語<lb/>
　辭猶曰如曰然或讀惕字絶句引文言因其時而惕<lb/>
<pb n="6b"/>
　誤厲无咎占厲力世反危也說文作夤非无今無天<lb/>
　傾西北故以天屈西北咎其九反文从人从各相違<lb/>
　也違則相尤說文災也以洪範休咎之證為義二說<lb/>
　隨其爻義所取唯不自寧則雖危可以免咎<lb/>
九四或躍在淵无咎<lb/>
　九四第四畫爻位之名或躍在淵已離下體陽氣欲<lb/>
　升于天之象或者疑而未定之辭躍弋灼反无所縁<lb/>
　而絶于地之名葢習飛也淵者上空下洞之所不言<lb/>
<pb n="7a"/>
　龍承初二之文无咎占可進則進无咎也<lb/>
九五飛龍在天利見大人<lb/>
　九五第五畫爻位之名飛龍在天陽氣騰翔於天之象<lb/>
　上二爻為天五在天之下曰在天者自下而仰觀之<lb/>
　也利見大人占言大君之升天位天下利見之也若<lb/>
　居天位者筮之則為利見九二之大人<lb/>
上九亢龍有悔<lb/>
　上九第六畫爻位之名以在一卦之上故變文言上<lb/>
<pb n="7b"/>
　與初九同例亢龍陽氣極於天而忘反之象元苦浪<lb/>
　反極於上而不能下之名有悔占悔呼内反過而追<lb/>
　恨之意筮者能變而不至於極則悔亡<lb/>
用九見羣龍无首吉<lb/>
　用九總言六爻用九之義非爻位也筮得六位皆九<lb/>
　者以此占之乾坤純體特立此例或以傅之上九非<lb/>
　也辭意與上九相蒙耳見羣龍六爻皆動陽極欲生<lb/>
　隂之象總六爻故曰羣龍无首吉占无首猶无為戎<lb/>
<pb n="8a"/>
　首之義吉凶者失得之象吉謂於理得之筮者如其<lb/>
　象則吉<lb/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北䘮朋安貞吉<lb/>
　耦畫屬隂坤之策也故三畫耦其卦名坤再筮得坤<lb/>
　則陰之純也故定名下坤上坤此卦之名坤困魂反<lb/>
　古文巛立卦之畫也文王所題葢順而有常之謂元<lb/>
<pb n="8b"/>
　亨利牝馬之貞象牝頻忍反陰類也馬莫補反以行<lb/>
　地言之君子有攸往先迷<hi>句</hi>後得主利<hi>句</hi>西南得朋<lb/>
　東北䘮朋安貞吉占先後䘮皆去聲攸所也隂闇故<lb/>
　先則迷主陽也後於陽明則得所主而利西南隂方<lb/>
　故得朋東北陽方故䘮朋筮得六位皆八數者以是<lb/>
　占之葢其象為大亨而以順為正也君子欲有所往<lb/>
　不可為先而後則得所主而利西南則得其朋類東<lb/>
　北則䘮其朋類大抵安於正則吉也<lb/>
<pb n="9a"/>
初六履霜堅冰至<lb/>
　初六六耦畫之動數葢揲蓍而得二十四策以四計<lb/>
　之也餘爻皆八者則占此爻後並倣此履霜隂氣始<lb/>
　凝之象履鄭讀為禮非堅冰至占隂氣盛則水凝為<lb/>
　冰曰堅告筮者以見㣲知著也<lb/>
六二直方大不習无不利<lb/>
　六二直方大坤道中正之象不習无不利占内直外<lb/>
　方則大矣不待習而自利也筮者有其徳則其占如<lb/>
<pb n="9b"/>
　是<lb/>
六三含章可貞或從王事无成有終<lb/>
　六三含章隂氣包陽之象含古函章陽之文明也陽<lb/>
　掩隂謂之包隂掩陽謂之函陽饒隂乏也可貞或從<lb/>
　王事无成有終占以臣道言之凡言或皆如乾九四<lb/>
　之義言當含蓄其文明之徳可以正固自守矣或不<lb/>
　必貞而出從王事但不居其成功則有終也<lb/>
六四括囊无咎无譽<lb/>
<pb n="10a"/>
　六四括囊隂陽閉塞之象括古活反結也閉也囊乃<lb/>
　剛反所以貯物言結其囊口而不出也无咎无譽占<lb/>
　譽平聲稱道也一讀去聲名也朱子曰過實之名筮<lb/>
　者惟當謹宻則无過亦无聲名<lb/>
六五黃常元吉<lb/>
　六五黃常正位大臣之象常文從巾下服也俗從衣<lb/>
　作裳元吉占能安其常分則大善而吉也<lb/>
上六龍戰于野其血𤣥黃<lb/>
<pb n="10b"/>
　隂極陽戰俱傷之象占在象中言有爭必傷不言凶<lb/>
　凶可知也<lb/>
用六利永貞<lb/>
　用六六爻皆六无八者以此占之利永貞固守其正<lb/>
　之象象在占中永久也凡例詳於乾坤二卦後同者<lb/>
　並不複出<lb/>
䷂<hi>震下坎上</hi>
　一陽動於二隂之下其卦名震一陽陷於二隂之中<lb/>
<pb n="11a"/>
　其卦名坎震下坎上動而險陷故成卦曰屯<lb/>
屯元亨利貞勿用有攸往利建侯<lb/>
　屯卦名張倫反鬱結不通也文象艸穿地出而未申<lb/>
　元亨利貞大亨而宜於正固之象辭與乾同而卦義<lb/>
　小大有異勿用有攸往利建侯占宜建立侯國也筮<lb/>
　得之者為大亨而利於正未可遽有所往立君者遇<lb/>
　之則吉也<lb/>
初九般桓利居貞利建侯<lb/>
<pb n="11b"/>
　初九般桓畏險而不輕動之象般步干反今磐槃皆<lb/>
　轉注般桓回旋之貎一曰動而有阻之貎利居貞利<lb/>
　建侯占凡事難進唯在所處之正亦為立君之吉占<lb/>
六二屯如亶如乘馬班如匪冦昬冓女子貞不字十年<lb/>
乃字<lb/>
　六二屯如亶如乘馬班如亦畏險而不進之象屯說<lb/>
　文作眕如語辭亶張連反回也俗作邅說文驙皆非<lb/>
　乘平聲班古文分布也文從刀分玉下馬為班人馬<lb/>
<pb n="12a"/>
　異處也左氏傳班馬之聲書班師古語則然說文作<lb/>
　驙鄭作般皆非匪冦昬冓女子貞不字十年乃字占<lb/>
　昬冓今轉注從女或作構非男曰昬女曰姻冓男女<lb/>
　合也禮女子許嫁笄而字占昬則雖不遽合終歸於<lb/>
　成它事以此例之<lb/>
六三即鹿无虞惟入于林中君子幾不如舎往吝<lb/>
　六三即鹿无虞唯入于林中進陷于險之象即就也<lb/>
　鹿晁曰古文今麓山足也或讀如字引秦失其鹿天<lb/>
<pb n="12b"/>
　下競逐之義則是見鹿矣何以虞為誤認古文也虞<lb/>
　人山澤之官君子幾不如舎往吝占幾平聲近也或<lb/>
　作機或聲祈非舎去聲止也或上聲非吝良刄反古<lb/>
　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>說文遴不足之意又恨惜也一曰固執也書改過<lb/>
　不吝言即山足以從禽而无虞人以導之則入於林<lb/>
　中而迷所向矣君子之於事物雖可幾及而不如止<lb/>
　之往則有入於林中<lb/>
六四乘馬班如求昬冓往吉无不利<lb/>
<pb n="13a"/>
　六四乘馬班如遇險而止不深入之象求昬冓<hi>句</hi>吉<lb/>
　无不利占言事必待所親以共濟則得之而且无不<lb/>
　利矣亦為昬姻之吉占<lb/>
九五屯其膏小貞吉大貞凶<lb/>
　九五屯其膏徳澤鬱結不下於民之象膏去聲徳澤<lb/>
　也贊謂施未光故知去聲舊讀平聲誤小貞吉大貞<lb/>
　凶占事之小者固守則吉大事則凶<lb/>
上六乘馬班如泣血漣如<lb/>
<pb n="13b"/>
　上六乘馬班如隂難雖出而窮无所之之象泣血漣<lb/>
　如占漣聲連相繼不絶之貎說文作㦁言自傷其屯<lb/>
　之極也<lb/>
䷃<hi>坎下艮上</hi>
　陽明陷於隂險其卦名坎一陽極於上而止其卦名<lb/>
　良坎下艮上在險而止莫知所從故成卦曰蒙<lb/>
蒙亨匪我求童蒙童蒙求我初筮告再三黷黷則不告<lb/>
利貞<lb/>
<pb n="14a"/>
　蒙莫公反物所蔽曰蒙亨卦有亨義故繫於卦下後<lb/>
　並倣此匪我求童蒙童蒙求我我主卦而言以象告<lb/>
　占者童未冠之稱字書轉注作僮初筮告此下占辭<lb/>
　筮市制反問而決之也蓍之稱筮義葢同此告聲誥<lb/>
　報也再三黷黷則不告黷聲讀煩數溷亂之意王作<lb/>
　瀆說文握持垢非<lb/>
初六發蒙利用刑人用說桎梏以往吝<lb/>
　初六發蒙開啓蒙昧之象發開啓也利用刑人用說<lb/>
<pb n="14b"/>
　桎梏以往吝占說今脫或聲稅非桎聲質杻也梏古<lb/>
　毒反械也在足曰桎在手曰梏皆禁錮人之具<lb/>
九二包蒙吉納婦吉子克家<lb/>
　九二包蒙容受蒙昧之象包今苞或作彪非吉納婦<lb/>
　吉子克家以包蒙為象而繼之昬取有子之吉占<lb/>
六三勿用取女見金夫不有躬无攸利<lb/>
　六三勿用取女蒙昧不有其身之象象在占中取今<lb/>
　娶見金夫不有躬无攸利主取者而言謂上九也勿<lb/>
<pb n="15a"/>
　用取此見金夫之女葢金者彊暴之象一曰見利而<lb/>
　動得金即為夫不能自有其身委身於人无所利也<lb/>
六四困蒙吝<lb/>
　六四困蒙蒙昧无所開發之象困者窮而不通之謂<lb/>
六五童蒙吉<lb/>
　六五童蒙天真未散之象吉占<lb/>
上九擊蒙不利為冦利御冦<lb/>
　上九擊蒙蒙蔽怙終懲治之象不利為冦利御冦占<lb/>
<pb n="15b"/>
　御今禦冦暴也<lb/>
䷄<hi>乾下坎上</hi>
　乾陽上進前遇坎險姑少待焉故乾下坎上成卦曰<lb/>
　需<lb/>
需有孚光亨貞吉利涉大川<lb/>
　需待也今或作□非有孚光亨所需有信而亨之象<lb/>
　孚相信也或作旉鄭讀為秀非貞吉利涉大川占言<lb/>
　能待而有信則亨得正則吉事雖難必濟皆欲其需<lb/>
<pb n="16a"/>
　之也<lb/>
初九需于郊利用恒无咎<lb/>
　初九需于郊逺于坎水之象坰外曰郊郊外曰野郊<lb/>
　言去水之逺也利用恒无咎占恒胡登反久也<lb/>
九二需于沙小有言終吉<lb/>
　九二需于沙漸近坎水之象小有言終吉占有言有<lb/>
　違言也言漸近於難雖有言語終无所失<lb/>
九三需于泥致冦至<lb/>
<pb n="16b"/>
　九三需于泥迫近坎水之象致冦至占致詣送也謂<lb/>
　有以來之難逼而招冦<lb/>
六四需于血出自穴<lb/>
　六四需于血出自穴見傷而避之象占在象中血言<lb/>
　其傷也筮者能待雖在傷地而終得出也<lb/>
九五需于酒食貞吉<lb/>
　九五需于酒食為需之主安養以待之象食聲似貞<lb/>
　吉占言如是而正固則吉也<lb/>
<pb n="17a"/>
上六入于穴有不速之客三人來敬之終吉<lb/>
　上六入手穴退處而不為險阻之象有不速之客三<lb/>
　人來敬之終吉占速召也不召之客三人言乾之三<lb/>
　陽也需之終則不復需矣故不召而自至也但能敬<lb/>
　之則終无所失<lb/>
䷅<hi>坎下乾上</hi>
　乾剛坎險兩不相下故坎下乾上成卦曰訟<lb/>
訟有孚窒惕中吉終凶利見大人不利涉大川<lb/>
<pb n="17b"/>
　訟兩相爭而言之於公也有孚窒惕自信堅執不通<lb/>
　而警懼之象窒塞也惕義見乾九三中吉此下占辭<lb/>
　中不過也一讀去聲中半而止也如中興之中終凶<lb/>
　訟不可終利見大人以剛中正決訟者不利涉大川<lb/>
　險不可濟占戒訟者隨其所處之得失為吉凶也<lb/>
初六不永所事小有言終吉<lb/>
　初六不永所事隂柔不能竟訟之象小有言終吉占<lb/>
九二不克訟歸而逋其邑人三百戸无眚<lb/>
<pb n="18a"/>
　九二不克訟歸而逋自知不勝而退辭之象克能也<lb/>
　逋聲晡逃竄也其邑人三百户无眚占眚生領反烖<lb/>
　也過也眚文從目從生目生翳之名故為烖亦為所<lb/>
　見不明而過失也<lb/>
六三食舊徳貞厲終吉或從王事无成<lb/>
　六三食舊徳退歸於本邑而无訟之象人臣食舊邑<lb/>
　之食古者度徳而受禄故曰食舊徳此卿大夫之訟<lb/>
　貞厲終吉或從王事无成占言訟而正固不變則厲<lb/>
<pb n="18b"/>
　能守舊則終必吉也或肯從君命以事但不可居其<lb/>
　成功<lb/>
九四不克訟復即命渝安貞吉<lb/>
　九四不克訟復即命不能訟而聴聴訟者之命之象<lb/>
　復聲伏即就也命九五之命渝安貞吉占渝聲俞變<lb/>
　也變其欲訟之志而安於正也如是則吉<lb/>
九五訟元吉<lb/>
　九五訟元吉象在占中以剛中正居尊位聴訟之道<lb/>
<pb n="19a"/>
　无善於此<lb/>
上九或錫之鞶帶終朝三褫之<lb/>
　上九或錫之鞶帶終朝三褫之始得而終失之象占<lb/>
　在象中錫或讀作賜非鞶王子雍作槃古通帶陸從<lb/>
　篆作<graphic n="KR1646" url="https://raw.githubusercontent.com/kanripo/KR-Gaiji/master/images/KR1646.png" mimeType="image/png"/>三平聲或去聲褫或省作褫解也鄭作拕徒<lb/>
　可反晁氏曰如拕紳之拕乃得象意<lb/>
䷆<hi>坎下坤上</hi>
　坎險坤順以順行險又九二一陽在下而統衆隂故<lb/>
<pb n="19b"/>
　坎下坤上成卦曰師<lb/>
師貞大人吉无咎<lb/>
　師衆也用兵以衆故謂士卒為師貞大人吉无咎象<lb/>
　在占中以至正大公行師乃得吉而免咎大子夏崔<lb/>
　憬李鼎祚同揚雄以下作丈一經无稱丈人者此必<lb/>
　誤林黃中同此說<lb/>
初六師出以律否臧凶<lb/>
　初六師出以律師出必用法度之象否臧凶占否今<lb/>
<pb n="20a"/>
　不臧善也不善謂不以律也<lb/>
九二在師中吉无咎王三錫命<lb/>
　九二在師中吉无咎王三錫命象在占中親統衆而<lb/>
　得君之吉占言在師之中故也三或讀去聲再三也<lb/>
　錫鄭作賜非命謂恩數<lb/>
六三師或輿尸凶<lb/>
　六三師或輿尸將權不一之象或說見乾九四輿所<lb/>
　乘烝徒從焉故為衆尸神所主故為主衆主謂軍權<lb/>
<pb n="20b"/>
　不一也一說師敗輿載亡尸而歸亦通凶占<lb/>
六四師左次无咎<lb/>
　六四師左次退舎之象左上聲兵法偏將軍處左左<lb/>
　者不用之地如人之左手也左氏傳凡師一宿為舎<lb/>
　再宿為信過信為次次者按兵不行之謂无咎占<lb/>
六五田有禽利執言无咎長子帥師弟子輿尸貞凶<lb/>
　六五田有禽師出獲敵之象田獵也為田除害故曰<lb/>
　田禽俗作擒謂鳥獸之就擒捕者也利執言无咎長<lb/>
<pb n="21a"/>
　子帥師弟子輿尸貞凶占伐有罪者必聲言其罪故<lb/>
　曰執言所謂奉辭伐罪也<lb/>
上六大君有命開國承家小人勿用<lb/>
　上六大君有命開國承家小人勿用師還賞功之象<lb/>
　象在占中古者諸侯皆有君道唯天子曰大君猶后<lb/>
　之稱元后也命賞命也將帥之功上者開國為諸侯<lb/>
　次者承家為卿大夫承受也朱子曰戒行賞者于小<lb/>
　人不可用此占而小人遇之亦不可用此爻亦通<lb/>
<pb n="21b"/>
䷇<hi>坤下坎上</hi>
　坎水坤地水在地上其勢相比故成卦曰比<lb/>
比吉原筮元永貞无咎不寧方來後夫凶<lb/>
　比毘志反親傅也吉比則吉矣故直以占為象原筮<lb/>
　元永貞无咎此卦象皆在占中原再也如原廟原蠶之<lb/>
　原元永貞詳見輯傳不寧方來不寧人不自安也方<lb/>
　來各以其方來歸詩書論語方來其義皆同後夫凶<lb/>
　後去聲隂以陽為夫謂九五也猶所謂夫夫是也非<lb/>
<pb n="22a"/>
　夫也之稱朱子曰筮者得之當為人所親傅然必有<lb/>
　元永貞之徳然後可以當衆之歸而无咎其未比而<lb/>
　有所不安者亦將來歸之比人者必再筮以自審其<lb/>
　人有元永貞之徳則亟歸之若又遲而後至則彼交<lb/>
　已固此來已晚而得凶矣<lb/>
初六有孚比之无咎有孚盈缶終來有它吉<lb/>
　初六有孚比之无咎有孚盈缶終來有它吉求比于<lb/>
　人之象戒以有孚者而後比之則无咎有孚盈缶為<lb/>
<pb n="22b"/>
　信有諸己充實之象缶方九反瓦噐爾雅曰盎也喻<lb/>
　中心也終來有它吉占它或轉注作佗謂所比者也<lb/>
　此爻有二象占一言已比于人一言人來比巳已比<lb/>
　于人必求其人之有孚人比于已必在已者孚信充<lb/>
　實于中也<lb/>
六二比之自内貞吉<lb/>
　引類以達于君之象自内内偕初六也君謂九五正<lb/>
　應貞吉占也<lb/>
<pb n="23a"/>
六三比之匪人<lb/>
　六三比之匪人所親非其人之象无占朱子曰其占<lb/>
　大凶不言可知王子雍本有凶字<lb/>
六四外比之貞吉<lb/>
　六四外比之上親于君之象外謂九五貞吉占能親<lb/>
　其上則正而吉矣<lb/>
九五顯比王用三驅失前禽邑人不戒吉<lb/>
　九五顯比天下顯然歸之之象王用三驅失前禽邑<lb/>
<pb n="23b"/>
　人不戒吉占王者用此顯比之道行田獵三驅之禮<lb/>
　葢三靣驅之闕其一靣禽之來者取之背而前往者<lb/>
　舎之故曰失前禽凡物之可擒捕者謂之禽書外作<lb/>
　禽荒是也邑王者所都諸侯國中也不戒不待告戒<lb/>
　今轉注作誡泰不戒以孚乃是本文<lb/>
上六比之无首凶<lb/>
　上六比之无首凶不能率衆以比于君之象无首言<lb/>
　无能為首也與乾用九辭同而指差異凶占<lb/>
<pb n="24a"/>
䷈<hi>乾下㢲上</hi>
　乾之三陽上進而㢲以一隂畜之故乾下㢲上成卦<lb/>
　曰小畜<lb/>
小畜亨宻雲不雨自我西郊<lb/>
　小畜小言㢲之一隂也畜敕六反一作蓄止而聚之<lb/>
　也或許六反非亨以象為占宻雲不雨自我西郊我<lb/>
　指本卦西郊隂方也陽先倡則雨隂先倡故不雨<lb/>
初九復自道何其咎吉<lb/>
<pb n="24b"/>
　初九復自道陽氣得上復其正之象復聲伏陽本在<lb/>
　上之物故自下升上曰復此言由其所復之故道也<lb/>
　何其咎吉占<lb/>
九二牽復吉<lb/>
　九二牽復三陽牽聨以復之象謂下牽初上牽三也<lb/>
　吉占<lb/>
九三車說輹夫妻反目<lb/>
　九三車說輹不能前進之象車今輿說今脫輹聲腹<lb/>
<pb n="25a"/>
　說文車軸縛也王作輻夫妻反目占反平聲今翻怒<lb/>
　視貌<lb/>
六四有孚血去惕出无咎<lb/>
　六四有孚大君信任之象血去惕出无咎占血言傷<lb/>
　也馬云當作恤意古文去去聲避之也出亦遯避之<lb/>
　意<lb/>
九五有孚攣如富以其隣<lb/>
　九五有孚攣如人君與大臣合志之象與四有孚攣<lb/>
<pb n="25b"/>
　力專反膠固之貌富以其鄰占陽實為富以左右之<lb/>
　也其指本爻隣近指上九也<lb/>
上九既雨既處尚徳載婦貞厲月幾望君子征凶<lb/>
　上九既雨既處畜道成而隂陽和之象處上聲相安<lb/>
　以居也尚徳載婦貞厲此為妻占尚以徳載己者若<lb/>
　婦人以此為貞則傎矣故危<lb/>
䷉<hi>兊下乾上</hi>
　乾剛在前兊從其後而履之故乾上兊下成卦曰履<lb/>
<pb n="26a"/>
履履虎尾不咥人亨<lb/>
　履有所躡而進之意當有志卦縁下有履字後遂脫<lb/>
　贊先釋卦而複出履虎尾可見今補之後同人艮並<lb/>
　放此履虎尾不咥人亨所履雖危而不害之象咥杜<lb/>
　結反囓也或作<graphic n="KR3825" url="https://raw.githubusercontent.com/kanripo/KR-Gaiji/master/images/KR3825.png" mimeType="image/png"/>占在象中<lb/>
初九素履往无咎<lb/>
　初九素履素其位而行之素中庸作傃往无咎占往<lb/>
　謂前進遇九二中正故往无咎<lb/>
<pb n="26b"/>
九二履道坦坦幽人貞吉<lb/>
　九二履道坦坦所履夷易寛裕之象道路也言所行<lb/>
　之道坦坦而寛平也幽人貞吉占居山澤之間而上<lb/>
　無應幽人之象居中貞之象能貞固自守則吉進則<lb/>
　漸迫虎尾危道也朱子曰幽人履道而遇其占則貞<lb/>
　而吉矣<lb/>
六三眇能視跛能履履虎尾咥人凶武人為于大君<lb/>
　六三眇能視跛能履視履不正之象眇妙小反目不<lb/>
<pb n="27a"/>
　正視貌跛波我反履虎尾咥人凶武人為于大君占<lb/>
　諸侯皆有君道大君天子也<lb/>
九四履虎尾愬愬終吉<lb/>
　九四履虎尾履至剛之後之象愬愬終吉占謂以恐<lb/>
　懼而致福也愬馬作虩說文覤晁曰皆聲色恐懼貌<lb/>
九五夬履貞厲<lb/>
　九五夬履决於所行之象貞厲占雖正而危當知戒<lb/>
　懼<lb/>
<pb n="27b"/>
上九視履考祥其旋元吉<lb/>
　上九視履考祥相視所行以驗休咎之象祥者吉凶<lb/>
　之兆也讀如禎祥之祥其旋元吉占窮髙極逺而能<lb/>
　旋反則盡善而吉矣<lb/>
䷊<hi>乾下坤上</hi>
　乾天也在下坤地也在上葢天之氣下交於地地之<lb/>
　氣上交於天天地之氣和暢成泰故乾坤相交成卦<lb/>
　曰泰<lb/>
<pb n="28a"/>
泰小往大來吉亨<lb/>
　泰郭子和曰通之大者也一曰安而舒也小往大來<lb/>
　天地交之象三隂小而往外三陽大而來内吉亨占<lb/>
　如是而吉是以亨也<lb/>
初九㧞茅茹以其彚征吉<lb/>
　初九㧞茅茹三陽同體相援牽聨而進之象㧞蒲八<lb/>
　反茅鄭作苗非茹汝据反耿曰如茹葷之茹謂茅之<lb/>
　始生包其秀可茹者也毛曰根相連也以其彚征吉<lb/>
<pb n="28b"/>
　占彚古<graphic n="KR2390" url="https://raw.githubusercontent.com/kanripo/KR-Gaiji/master/images/KR2390.png" mimeType="image/png"/>類也或上聲或作偉或夤非三陽以其類<lb/>
　往外吉也<lb/>
九二包巟用馮河不遐遺朋亡得尚于中行<lb/>
　九二包巟用馮河不遐遺朋亡同三陽以進而无私<lb/>
　之象包一作苞巟今荒不治也馮今憑徒涉曰馮河<lb/>
　遐逺也謂外三隂朋謂内三陽也巟謂初馮河謂三<lb/>
　也得尚于中行占行道也謂六五中道之主尚上之<lb/>
　也配也<lb/>
<pb n="29a"/>
九三无平不陂无往不復艱貞无咎勿恤其孚于食有<lb/>
福<lb/>
　九三无平不陂无往不復隂陽各欲復其所之象陂<lb/>
　彼偽反傾也或破何浦寄二反非陽來在下升上則<lb/>
　傾矣隂往在外降下則復矣艱貞无咎勿恤其孚于<lb/>
　食有福占能知艱而復上之正可以无咎恤憂也朱<lb/>
　子曰孚所期之信也謂勿憂其上之相孚但往上而<lb/>
　自有食禄之福矣于往也<lb/>
<pb n="29b"/>
六四偏偏不富以其鄰不戒以孚<lb/>
　六四偏偏三隂下墜之象偏今翩王作篇詩偏偏者<lb/>
　佳鳥相繼斜飛之貌不富以其鄰不戒以孚占不富<lb/>
　謂隂虚以左右之也鄰謂五上不待告語相孚而下<lb/>
　復<lb/>
六五帝乙歸妹以祉元吉<lb/>
　六五帝乙歸妹人主下應賢臣之象帝乙湯也歸謂<lb/>
　嫁也以祉元吉占以祉有所錫賚也祉福也<lb/>
<pb n="30a"/>
上六城復于皇勿用師自邑告命貞吝<lb/>
　上六城復于皇坤土復于地之象皇今隍子夏作堭<lb/>
　姚作湟皆轉注城下池也<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>土為皇皇為下池今城<lb/>
　土復圮于池也勿用師自邑告命貞吝占衆散而不<lb/>
　可用但自整戒邑貞固守之猶有吝也<lb/>
䷋<hi>坤下乾上</hi>
　乾上坤下天地不交否塞之時故成卦曰否<lb/>
否否之匪人不利君子貞大往小來<lb/>
<pb n="30b"/>
　否之匪人隂小閉塞之象否備鄙反卦内同閉也塞<lb/>
　也匪人謂三隂匪吉人與比卦同義据例欠志卦朱<lb/>
　子曰或云之匪人三字衍不利君子貞占君子謂三<lb/>
　陽以居上為貞隂長則消矣故不利大往小來天地<lb/>
　不交之象<lb/>
初六㧞茅茹以其彚貞吉亨<lb/>
　初六㧞茅茹三隂同體相援牽聨以進之象說同泰<lb/>
　以其彚貞吉亨占守在下之貞則吉而亨<lb/>
<pb n="31a"/>
六二包承小人吉大人否亨<lb/>
　六二包承聨三隂以同體之象小人吉大人否亨占<lb/>
　小人隂柔之象大人中正之象隂陽不交故九五與<lb/>
　二否隔然正應終必亨通<lb/>
六三包羞<lb/>
　六三包羞援三隂以進之象占在象中包以上包下<lb/>
　二隂也羞進也讀如可羞於王公之羞<lb/>
九四有命无咎<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>離祉<lb/>
<pb n="31b"/>
　九四有命命行於下之象否隔之世上下不交四與<lb/>
　下接故有命无咎<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>離祉占<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>今疇類也離去聲麗<lb/>
　也命行乎下則九五上九其<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>類也皆麗其祉不為<lb/>
　隂剥<lb/>
九五休否大人吉其亡其亡繫于苞桑<lb/>
　九五休否息一世否隔之象休息也大人吉其亡其<lb/>
　亡繫于苞桑占再言其亡也其亡也繫聲計苞桑桑<lb/>
　之方苞者也<lb/>
<pb n="32a"/>
上九傾否先否後喜<lb/>
　上九傾否傾覆一世否隔之象先否後喜占先後並<lb/>
　清聲喜去聲喜其否之傾也卦體否故云先否爻位<lb/>
　傾否故云後喜<lb/>
</p>
<p>
</p>
  </div>
</body>
</text>
</TEI>
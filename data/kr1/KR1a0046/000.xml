<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齊易學</head>
    <p>
<pb n="1a"/>
欽定四庫全書　　　　　經部一<lb/>
　厚齊易學　　　　　　　易類<lb/>
　　提要<lb/>
　　　　<hi>臣</hi>等謹案厚齋易學五十卷宋馮椅撰椅字<lb/>
　　　　儀之一作竒之號厚齋南康都昌人宋史馮<lb/>
　　　　去非傳云父椅家居授徒所著易書詩語孟<lb/>
　　　　輯説等書共二百餘卷今多不傳惟所輯易<lb/>
　　　　說尚散見永樂大典中考胡一桂啟蒙翼傳<lb/>
<pb n="1b"/>
　　　　引宋中興藝文志云寜宗時馮椅為易輯注<lb/>
　　　　輯傳外傳猶以程逈朱熹未及盡正孔傳名義<lb/>
　　　　乃改彖曰象曰為贊又以隋經籍志有説卦<lb/>
　　　　三篇改繫辭傳上下為説卦上中俞琰讀易<lb/>
　　　　舉要所説亦同今檢永樂大典所載但有輯<lb/>
　　　　注輯傳而無所謂外傳者與舊説殊不相合<lb/>
　　　　以椅自序核之當日盖各為一書輯注止解<lb/>
　　　　彖象輯傳則尊彖象為經而退十翼為傳外<lb/>
<pb n="2a"/>
　　　　傳則以十翼為經各附先儒之説而㫁以已<lb/>
　　　　意永樂大典編纂不出一手割裂其文雜附<lb/>
　　　　於各卦爻下遂併外傳之名而沒之今反覆<lb/>
　　　　參校釐為輯注四卷輯傳二十八卷外傳十八<lb/>
　　　　卷仍分三書以還其舊輯注多用古文如坤<lb/>
　　　　卦黄裳之裳作常蒙卦瀆蒙之瀆作黷屯卦<lb/>
　　　　磐桓之磐作般邅如之邅作亶師卦大人作<lb/>
　　　　大人旅卦資斧作齊斧雖異今本而皆根舊<lb/>
<pb n="2b"/>
　　　　義至如履否同人諸卦以為舊脱卦名宜補<lb/>
　　　　姤彖女壯勿用取下以為衍女字之類則椅<lb/>
　　　　之自抒所見者也輯傳各卦皆分卦序卦義<lb/>
　　　　彖義爻義象占諸目縷析條分至為詳悉其<lb/>
　　　　蒐採亦頗博洽如王安石張弼張汝明李椿年<lb/>
　　　　李元量李舜臣閭丘昕毛樸馮時行蘭廷瑞<lb/>
　　　　諸家其全書今皆不傳尚藉是以存梗槩外<lb/>
　　　　傳薈稡羣言亦多所闡發其以繫詞為説卦<lb/>
<pb n="3a"/>
　　　　宗呉仁傑之本董真卿周易㑹通駁之良是<lb/>
　　　　明楊時喬周易古今文乃以合於隋志取之<lb/>
　　　　斯好竒之過矣然合觀三書皆元元本本淹<lb/>
　　　　貫宏通要不以一二微瑕掩也啟蒙翼傳又<lb/>
　　　　云鄱陽汪標手編諸家易解為一鉅集名經<lb/>
　　　　傳通解以椅易解為底本求古今解増入盖<lb/>
　　　　宋元之際甚重其書今標書亦不傳則此書<lb/>
　　　　彌可寶貴矣董真卿胡一桂皆稱是書為易<lb/>
<pb n="3b"/>
　　　　輯宋史藝文志作易學文獻通考則作厚齊<lb/>
　　　　易學考王湜先有易學宜有所别故今從通<lb/>
　　　　考之名焉乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="4a"/>
厚齋易學自序<lb/>
周易一經文王困於羑里即包犧氏所畫之卦立大衍<lb/>
之法推七八九六之數以生爻而繫之辭者也古有官<lb/>
占即畫觀象以事揆理而遂知休咎至夏商各為一書<lb/>
曰連山歸藏意每卦為之辭矣葢間或畧見於傳記也<lb/>
然庖犧氏畫八卦因而重之為六十有四以盡其變故<lb/>
連山歸藏之辭至六十又四而止文王則以所重之卦<lb/>
復衍其爻為三百八十又四乃别為辭以繫卦於以體<lb/>
<pb n="4b"/>
其常創為辭以繫爻於以盡其變故定名曰易文王既<lb/>
没周之子孫乃著其代以别夏商而曰周易然猶與連<lb/>
山歸藏並列於卜筮之官而謂之三易者葢因周之易<lb/>
云爾其實夏商以前不謂之易也自孔子定六經止贊<lb/>
周易門人又述其緒言以為之傳而連山歸藏始廢易<lb/>
道始尊先漢以來儒家者流宗主孔氏遂以孔贊與周<lb/>
易並行以孔贊等篇為傳而改上下篇為上下經此其<lb/>
始變也後以孔贊參入經文自費直鄭康成倡之王輔<lb/>
<pb n="5a"/>
嗣和之而世不復知有文王之易矣何也取信於孔子<lb/>
之贊而不復推究文王之本指一也孔子推明人事而<lb/>
象數之本言焉而不發至使後世屏棄之間知學此則<lb/>
又多穿鑿傅㑹以為之說二也甚至繫卦之辭為彖孔<lb/>
子題彖以推明之而今繫以彖曰而彖反為孔子之傳<lb/>
矣繫爻之辭為象孔子題象以推明之而今繫以象曰<lb/>
而象亦為孔子之傳矣孔門說卦三篇將以推明繫辭<lb/>
之指今題以繫辭上下而繫辭又為孔子之傳矣易之<lb/>
<pb n="5b"/>
稱周或以為周匝庖犧之卦例以為易八卦之重以為<lb/>
文王六爻之辭以為周公凡一經之名義錯亂無一存<lb/>
者況文王之本指乎天開我宋聖道日明康節卲氏首<lb/>
定經傳之序吕氏㣲仲晁氏以道從而訂之近日吳斗<lb/>
南復是正之沙隨程可久晦菴朱文公先生皆以註解<lb/>
傳雖名義㣲有未盡當而文王之全經則天髙日白矣<lb/>
椅自束髪受易於先人葢伯祖父以此經鳴於三舎予<lb/>
數十年來博親師友搜攬衆說遂以文王之本文如王<lb/>
<pb n="6a"/>
氏所傳乾卦之文為正而為之輯註訂其音切釋其文<lb/>
義辯其異同使讀者粲然識其大指不惑於支離然後<lb/>
輯孔子贊傳左氏占辭及諸儒之說撮其不悖於大義<lb/>
者釐為輯傳義有未備者傳以己意又於孔子之傳裒<lb/>
輯衆說别為一書庶不相亂俾萬世復見文王之全經<lb/>
孔子曰文王既没文不在兹乎信哉伯祖父葢黼其名<lb/>
宋嘉定十年丁丑嵗夏五月辛卯既望草堂馮椅序<lb/>
孔子之贊易止於彖爻葢其成書也孔安國稱先君孔<lb/>
<pb n="6b"/>
子贊易道以黜八索此書是已葢述周文王之易而贊<lb/>
述其義聲韻相叶實贊體也孔子没門人追述其平日<lb/>
講說問答之辭與夫所傳於古而記之有補於易者為<lb/>
之傳則文言說卦是已何以知之以其書有子曰有古<lb/>
語有占法而知之也至於序卦雜卦其猶孔子之遺書<lb/>
與不然何雜卦之聲韻與贊相似也史謂孔子晚而好<lb/>
易讀之韋編三絶而門人記其言有曰加我數年卒以<lb/>
學易可以無大過矣夫孔子之於羣經初不若是其綢<lb/>
<pb n="7a"/>
繆也而獨於易焉見之何哉葢昔者文王之作經也即<lb/>
庖犧所重之卦演而生爻以隂陽竒耦之數位畫雜居<lb/>
之象仰探造化旁稽物理近察人情自為類例字字有<lb/>
據然不明言其故而使人觀象玩占以見諸行事至孔<lb/>
子時與連山歸藏並列於卜筮占者不勝異說而易道<lb/>
晦矣孔子憂之於是即卦之彖爻之象以知之所及者<lb/>
為之贊又間以新意推廣文王所未言者此非沈酣紬<lb/>
繹不能以臻此也至於文言說序雜卦諸篇又其平日<lb/>
<pb n="7b"/>
之與門人講說與夫記録古語之舊者天下後世以信<lb/>
孔子而信周易故異說屏除而連山歸藏與八索俱廢<lb/>
文王之經如離明當天而衆星蔑矣中更秦火而此書<lb/>
獨以卜筮獲存亦可知天意之未喪斯文也奈之何儒<lb/>
生坑戮解散間得所傳者私自名家大義紛錯文言止<lb/>
於乾坤故費直參入於經說卦三篇漢初出於河内女<lb/>
子今止存其一而又有繫辭上下二篇夫繫辭云者文<lb/>
王之經而非傳也意者後人以其間推明繫辭之指而<lb/>
<pb n="8a"/>
目之與要即所謂說卦上中篇也今所謂說卦者乃止<lb/>
下篇爾是說也近世吳斗南知之若夫所謂十翼云者<lb/>
以其羽翼周易葢十篇也十篇之次猶多異說然其槩<lb/>
可知也彖象之贊各釐上下篇為四說卦合今之繫辭<lb/>
上下篇為三文言序卦雜卦各一是其目也今釐贊於<lb/>
經以合於傳復孔門全書之舊裒稡諸儒之說為之輯<lb/>
注庶有補於世教云爾斯亦孔子贊易之心也是日椅<lb/>
又叙<lb/>
</p>
<p>
</p>
  </div>
</body>
</text>
</TEI>
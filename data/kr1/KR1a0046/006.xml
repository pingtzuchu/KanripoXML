<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷六</head>
    <p>
<pb n="1a"/>
欽定四庫全書<lb/>
　厚齋易學卷六　　　　　宋　馮椅　撰<lb/>
易輯傳第二<lb/>
經上篇<hi>屯蒙</hi>
䷂<hi>震下坎上</hi>
屯<lb/>
　賛曰剛柔始交而難生<lb/>
　雜卦曰屯見而不失其居<lb/>
<pb n="1b"/>
　　李季辨曰天地交而雷雨興天地晦冥難作而未<lb/>
　　明之象<lb/>
　　張舜元曰乾之氣下交於坤其卦為坎萬物始生<lb/>
　　於黄泉之宫其物向上於象為震尚為坎之寒氣<lb/>
　　之所難盤屈地下而未逹此所以為屯也<lb/>
　　林黄中曰天地交為泰交之始九五在上六二在<lb/>
　　下是以屯也<lb/>
　　按易之例二陽四隂之卦則論二陽之升降陽畫<lb/>
<pb n="2a"/>
　　在下則以兊在内起例陽畫在上則以巽在外起<lb/>
　　例此卦初九陽畫在下則二當為九卦體為臨則<lb/>
　　剛浸長而四隂不能為難今九升於五而䧟於二<lb/>
　　隂反為坎險震動而上則遇之此其所以屯也九<lb/>
　　五陽畫在上則上當為九卦體為觀則上能助五<lb/>
　　以正君位為下四隂之所仰望今九降於初則九<lb/>
　　五為隂所䧟而初勢相逺不能助援此亦其所以<lb/>
　　屯也孔子之傳論剛柔之始交而未暇及此自隨<lb/>
<pb n="2b"/>
　　以後乃始言之故得以發其所未言<lb/>
　　楊廷秀曰氣始交未暢曰屯物勾萌未舒曰屯世<lb/>
　　多難未泰曰屯<hi>詳見上三條</hi>
　　郭立之曰天地無屯人與萬物皆有之故為人道<lb/>
　　之始<lb/>
　　蘭惠卿曰形質具而未生物生之屯也事業備而<lb/>
　　未行行事之屯也徳澤積而未布膏澤之屯也<lb/>
　　鄭少梅曰坎中之一陽心君也震下之一陽志帥<lb/>
<pb n="3a"/>
　　也善持志者必悟此象<lb/>
　　　右明卦義<lb/>
　象賛曰雲雷屯君子以經綸<lb/>
　　案此即動乎險中之意<lb/>
　　　右明卦用<lb/>
　　毛伯玉曰天地始判則為屯屯者生民之初所以<lb/>
　　次乾坤也<lb/>
　　李氏曰自此以往其用无窮而卦各以序成其後矣<lb/>
<pb n="3b"/>
　　李子思曰乾坤之後次以屯蒙此乾坤以生育之<lb/>
　　功付之三子也<hi>屯震下坎上蒙坎下艮上</hi>
　　王景孟曰屯初建侯蒙二克家蓋謂是也<lb/>
　　郭子和曰易為三材之書然人道雜而多端无天<lb/>
　　地之純全故純剛為乾而天道盡純柔為坤而地道<lb/>
　　盡所以為易簡至於屯至未濟共為人道以配乾坤<lb/>
　　　右明卦序<lb/>
元亨利貞<lb/>
<pb n="4a"/>
　賛曰動乎險中大亨貞<lb/>
　　李仲永曰物之始生皆具四端<lb/>
　　李子思曰震之一陽初來為主出為亨利而卒歸<lb/>
　　於正故傳曰大亨貞陽為大大者元也四徳與乾<lb/>
　　同長子肖父故也<lb/>
　　郭立之曰四徳非一於屯也屯之所得者屯之時<lb/>
　　與屯之事而已<lb/>
　　案屯繼乾坤之後得之一再索之初猶水之去源<lb/>
<pb n="4b"/>
　　未逺也故四徳具焉<lb/>
　　程可久曰震初九元之象也二五相應亨之象也<lb/>
　　各當其位利貞之象也<lb/>
　　程正叔曰處屯有致亨之道其唯貞乎能守正不<lb/>
　　變者鮮矣<lb/>
　　案震之一陽元也上通坎中之陽亨也九五當位<lb/>
　　利貞也<lb/>
　　毛伯玉曰方天地之始判也民生其間羣然无主<lb/>
<pb n="5a"/>
　　紛挐相搏屯也久而漸有所歸所謂元亨利貞也<lb/>
　　　此以天地之初言之<lb/>
　　　右明卦象<lb/>
勿用有攸徃利建侯<lb/>
　賛曰雷雨之動滿盈天造草昧宜建侯而不寧<lb/>
　　正義曰此二句以人事釋屯之義<lb/>
　　都聖與曰以爻言之陽在一卦之内有不能往之<lb/>
　　義而於體為震有犯難而往之象故有勿用有攸徃<lb/>
<pb n="5b"/>
　　之辭焉<lb/>
　　趙氏曰震動于下而坎險䧟之深以輕犯難為戒<lb/>
　　　此明勿用有攸往凡爻之般桓亶如皆勿用有<lb/>
　　　攸往之義<lb/>
　　都聖與曰一陽在内為衆隂之主而震有驚百里<lb/>
　　之義故有利建侯之辭<lb/>
　　吕與叔曰利建侯各付其所主也<lb/>
　　楊中立曰建侯所以自輔也使人各有主而天下<lb/>
<pb n="6a"/>
　　定矣<lb/>
　　朱子發曰天造草昧人思其主能乗時衆建諸侯<lb/>
　　使人人各歸以事主誰與為亂哉<lb/>
　　郭立之曰厥初生民无羽毛以蔽其身无爪牙以<lb/>
　　充其欲則必求其羣而比焉勢又不足則必求其<lb/>
　　彊且大者而比焉此后王君公之所由立也<lb/>
　　　此明利建侯<lb/>
　　毛伯玉曰於斯時也民利於得主无主則屯彼有<lb/>
<pb n="6b"/>
　　主矣安用往也<lb/>
　　程可乆曰險在前故勿用有攸往初未履位故利<lb/>
　　建侯<lb/>
　　馮當可曰唯多助乃可濟屯勿用有攸往者不可<lb/>
　　獨往唯建侯求助有可濟之理<lb/>
　　案大抵以震之一陽動於下乗人之思主就以立之<lb/>
　　則各安其分而足以為我之輔矣不然决非安於<lb/>
　　屯而不動者也彖曰勿用有攸往爻曰利居貞聖<lb/>
<pb n="7a"/>
　　人之戒不亦深切而著明矣乎<lb/>
　　李子思曰封建要以親親相繼為義當自太子始<lb/>
　　震以一陽在下出而當監國撫軍之任以解屯者<lb/>
　　也<lb/>
　　或曰是亦可以占乎曰洪範稽疑三人占則從二<lb/>
　　人之言左氏所載多出於文王系辭之外顧所筮<lb/>
　　何如耳<lb/>
　　　右明卦占<lb/>
<pb n="7b"/>
初九般桓利居貞利建侯<lb/>
　賛曰雖般桓志行正也<lb/>
　　李子思曰以一陽動於坎下未可遽進故有般桓<lb/>
　　之象<lb/>
　　程正叔曰以剛明之材當屯難之世居下位者也<lb/>
　　不般桓而遲進則犯難矣故冝居正而固其志凡<lb/>
　　人處屯難則鮮能守正者<lb/>
　　案屯之世非陽剛孰與濟者而九五居大君之位<lb/>
<pb n="8a"/>
　　䧟於羣隂拯而出之其責實在此爻夫一陽而承<lb/>
　　三隂决非在下之物震體之動亦非安於靜者聖<lb/>
　　人以坎險在前慮其輕動而犯難故以般桓象之<lb/>
　　又慮其畏難而遂止也復以利居貞告之欲其必<lb/>
　　進以拯九五之難也陽以復上為貞隂以居内為<lb/>
　　貞故曰利居貞乾坤之貞是其凡也<lb/>
　　　諸說皆以初位陽九徳剛為居正之象則是初<lb/>
　　　九安于下而不可進矣唯李氏之說獨得其指<lb/>
<pb n="8b"/>
　　　見象贊<lb/>
　　　右明象占<lb/>
　賛又曰以貴下賤大得民也<lb/>
　　左氏曰畢萬筮仕於晋遇屯之比辛廖占之曰屯<lb/>
　　固比入吉孰大焉其必蕃昌震為土車從馬足居<lb/>
　　之兄長之母覆之衆歸之六體不易合而能固安<lb/>
　　而能殺公侯之卦也<hi>見閔公元年</hi>　又曰衛襄公嬖人<lb/>
　　婤姶生子名之曰元孔成子以周易筮之曰元尚<lb/>
<pb n="9a"/>
　　享衛國主其社稷遇屯䷂又曰余尚縶<hi>元之兄跛</hi>尚克<lb/>
　　嘉之遇屯之比䷇以示史朝朝曰元亨又何疑焉<lb/>
　　且其繇曰利建侯<hi>見昭公七年</hi>是時三易並掌於大卜<lb/>
　　唯以周易筮故以變比之爻占之<lb/>
　　程正叔曰方時之屯隂柔不能自存有一陽剛之<lb/>
　　材衆所歸從也<lb/>
　　朱子曰爻在成卦之主以陽下隂為民所歸候之<lb/>
　　象也<lb/>
<pb n="9b"/>
　　郭子和曰聖人經綸建侯非自為也為民而已為<lb/>
　　民而得民其難濟矣夏商之季湯武其盡之<lb/>
　　毛伯玉曰五為大君自後世名分既正言之爾生<lb/>
　　民之初君臣之位未定也傅我者因而親之傅彼<lb/>
　　者因而聼之天下有可一之勢而不必盡一屯以<lb/>
　　初為主故此一爻盡屯之義而以餘爻為之客以<lb/>
　　究其義蒙困之二震之初皆然　又曰利居貞者<lb/>
　　其利在我利建侯者其利在民<lb/>
<pb n="10a"/>
　　　右明建侯<lb/>
　　趙氏曰以陽居震動之始又在五位之下真濟難<lb/>
　　之材也一卦之義實具於此<lb/>
　　李子思曰屯為太子用事故彖辭唯此爻當之易<lb/>
　　以屯次乾坤蓋以太子代父母而經綸也<lb/>
　　毛伯玉曰震者乾坤之初交天之長子也乾坤主<lb/>
　　造化長子主天下<lb/>
　　　右明爻義<lb/>
<pb n="10b"/>
六二屯如亶如乗馬班如匪冦昬冓女子貞不字十年<lb/>
乃字<lb/>
　賛曰六二之難乗剛也<lb/>
　　王輔嗣曰困於侵害故屯亶也<lb/>
　　程可乆曰與初九近不相得而乗剛為疾故屯如<lb/>
　　亶如應五而失初故乗馬班如也<lb/>
　　李季辨曰无濟屯之材故欲進而不能進<lb/>
　　蘭恵卿曰凡爻言馬者陽爻也賁之白馬睽之䘮<lb/>
<pb n="11a"/>
　　馬大畜之良馬明夷渙之拯馬中孚之匹馬皆指<lb/>
　　陽爻也<lb/>
　　林黃中曰初非二之所乗故有班馬之象<lb/>
　　案二陽爻馬也四隂乗之者也當屯之時故欲徃<lb/>
　　而不果有班如之象曰屯如亶如者乗初之難甚<lb/>
　　於四上二爻也<lb/>
　　　右明象<lb/>
　　王輔嗣曰志在五不從初无初之難則與五昬矣<lb/>
<pb n="11b"/>
　　馮當可曰初冦二者也二欲應五而不得應屯之<lb/>
　　象也自己行蔵它人得而制之者隂柔故也<lb/>
　　林慎微曰冦莫大於隂陽<hi>見莊周</hi>隂以柔静為正則<lb/>
　　陽為之冦陽以剛動為正則隂為之冦<lb/>
　　張舜元曰初九震為決躁有彊暴之男之象<lb/>
　　程正叔曰初賢明剛正而為冦以偪二何也曰据<lb/>
　　二以柔近剛為義不計初之徳也<lb/>
　　石守道曰止論本爻之事吉㓙悔吝爻各不同若<lb/>
<pb n="12a"/>
　　六爻之義上下相通無以見其事之變也<lb/>
　賛又曰十年乃字反常也<lb/>
　　張敬夫曰屯者其物之初也與故有女子昬冓之<lb/>
　　象<lb/>
　　吕與叔曰女子者常其徳以待正而不可與權者<lb/>
　　也凡易之情近而不相得則㓙或害之悔且吝屯<lb/>
　　者人求其主之時六二欲求其主而初不相得以<lb/>
　　為之難也<lb/>
<pb n="12b"/>
　　案彖爻有婦有婦人有女有女子婦有夫之稱婦<lb/>
　　人言其為母也女未有夫之稱女子言其為子也<lb/>
　　此言女子何也以有所怙也以有所怙故乘剛而<lb/>
　　不失正也其有所怙何也以九五為之應也<lb/>
　　李子思曰貞不字者守五之正應不許初求合也<lb/>
　　林黄中曰夫婦之道男先下女女乃從之君臣之<lb/>
　　義君先下士士乃應之夫士之仕猶女之嫁也不<lb/>
　　曰士貞而曰女子貞者女子待禮而行其守貞不<lb/>
<pb n="13a"/>
　　可犯尤嚴也女子亦隂柔之象雖然男女之情室<lb/>
　　家之願隂陽相求自然之理也二守其正有五為<lb/>
　　之配其終不字而已乎數終必變運周必復二五<lb/>
　　相易昬冓字矣雷雨作解其十年之數乎<lb/>
　　李去非曰二位交五則成坤矣十年坤土之成數<lb/>
　　也<lb/>
　　正義曰十年難息之後初不為害乃得往適於五<lb/>
　　馮當可曰十年而後從亦已晚矣是亦屯也<lb/>
<pb n="13b"/>
　　劉氏曰凡患之辭於患之輕則曰三年其重則曰<lb/>
　　十年亦有言十年以見其終不可者蓋孽由自作<lb/>
　　之甚也<lb/>
　　案卦二陽在下九自二徃居五六自五來居二故成<lb/>
　　屯然二五之交終各反其故居非若初之相近而<lb/>
　　已也况皆中正者乎故雖廹於剛難而五䧟於險<lb/>
　　其終必合易凡陽言日隂言月以其近也陽言年<lb/>
　　隂言嵗以其逺也<lb/>
<pb n="14a"/>
　　　右明占<lb/>
　　正義曰因六二之象以明女子昬冓之事其餘人<lb/>
　　事亦當法此如有人偪近於彊難逺有外應未敢<lb/>
　　苟進被近者所陵經乆之後乃得與相合是知萬<lb/>
　　事皆象於此非唯男女而已諸爻隂陽男女之象<lb/>
　　義皆然<lb/>
　　程正叔曰以女子隂柔苟能守其志節乆必獲通<lb/>
　　况君子守道不囘者乎<lb/>
<pb n="14b"/>
　　都聖與曰女子臣之未受命之象<lb/>
　　王景孟曰君子守道不囘不苟合而失正此女子<lb/>
　　之貞而忠臣之義也<lb/>
　　案上有剛明之君為羣小所蔽膏澤不下流時之屯<lb/>
　　也有材足以解屯者而起於下且有求士之意士<lb/>
　　之不歸之者鮮矣有一人焉其材不足而確守君<lb/>
　　臣之正義此之而不傅廹之而不應寜困躓而終<lb/>
　　期於君之我知此伯夷居北海之濵以待文王之<lb/>
<pb n="15a"/>
　　興者也<lb/>
　　李氏曰若六二者守正則其志有餘濟難則其權<lb/>
　　不足<lb/>
　　馮當可曰人君欲平治天下得如此人材安得有<lb/>
　　成雖乃心國家无益於緩急也<lb/>
　　　前一說主本爻而言此一說主九五而言主本<lb/>
　　　爻言之則雖无材可以拯君於屯而志不可奪<lb/>
　　　主九五言之則唯求剛明之材以解屯非柔弱<lb/>
<pb n="15b"/>
　　　者所可濟也此所以利於建初九之侯乎<lb/>
　　　右明爻義<lb/>
六三即鹿无虞唯入于林中君子幾不如舍往吝<lb/>
　賛曰即鹿无虞以從禽也<lb/>
　　程可乆曰九五在衆隂之中有林中之象<lb/>
　　王景孟曰虞人山林之導也入於林而无其導焉<lb/>
　　徒往也上六處一卦之外而非其應也故有无虞<lb/>
　　之象<lb/>
<pb n="16a"/>
　　吕與叔曰二四皆有正應爻居其間逺則無應近<lb/>
　　不同志而倀倀然欲進猶求即鹿而无虞者也<lb/>
　　劉氏曰古者田獵則虞人萊所田之野而植表焉<lb/>
　　不敢越此以從禽也易多以田之所獲况君子之<lb/>
　　成功<lb/>
　　　右明象<lb/>
　賛又曰君子舍之往吝窮也<lb/>
　　耿睎道曰體決躁之性居動之極非君子不能舍<lb/>
<pb n="16b"/>
　　也<lb/>
　　馮當可曰若小人无深謀逺慮有以禆補於時徒<lb/>
　　欲遂其躁妄之志其終也不誤國家即自誤其身<lb/>
　　者多矣<lb/>
　　趙氏曰幾不如舍亦勿用有攸往之義<lb/>
　　王介父曰夫屯之時可以有為而非可舍之時也<lb/>
　　時欲有為而從非其應殆不如舍之愈也不舍而<lb/>
　　往雖君子不能无吝矣<lb/>
<pb n="17a"/>
　　朱子曰吉過則悔既悔必吝又復吉如言動而生<lb/>
　　陽陽動而靜靜而生隂靜極復動悔屬陽吝屬隂<lb/>
　　案易以吉凶明得失而多為悔吝无咎之辭何也天<lb/>
　　下之理唯中則合道得中則吉失中則凶未至於<lb/>
　　失而不盡乎中者則有過與不及過過也不及亦<lb/>
　　過也故悔則知過而必改吝則知過而不肯改必<lb/>
　　改則无咎而趨於吉不肯改則有咎而趨於凶先<lb/>
　　儒以吝為羞失其義矣書曰改過不吝古有此語<lb/>
<pb n="17b"/>
　　也所以說卦止言吉凶悔吝生乎動而不言无咎<lb/>
　　无咎者善補過而无悔吝之失不在吉凶之域也<lb/>
　　　右明占<lb/>
　　王輔嗣曰近五而无冦難四應初而不妨己路可<lb/>
　　以進而无屯邅也<lb/>
　　程可乆曰在隂爻之中於二陽之事獨无所與故<lb/>
　　不稱馬<lb/>
　　李季辨曰居下卦之上為衆所推故有即鹿從禽<lb/>
<pb n="18a"/>
　　之志<lb/>
　　李子思曰初九為用事之主而九五為人君之位<lb/>
　　居屯之世不應初則應五應初者相與濟難者也<lb/>
　　應五者相與尊王者也各唯其正而已矣三在諸<lb/>
　　爻之中絶无應援獨上六是為正應而兩隂相遇<lb/>
　　則又不能相與為應者也以隂柔之質出居陽位<lb/>
　　震體之極躁而思動不能班馬以待而急於逐鹿<lb/>
　　前遇坎險必招吝矣<lb/>
<pb n="18b"/>
　　案五陷于二隂已處下卦之上震動之極望五一間<lb/>
　　但隔四耳四乃五之鹿也如田於野而望山之鹿<lb/>
　　可幾而即也急欲拯五之難故有從禽之志然上<lb/>
　　為已應而兩隂相遇不能相援如入而无虞者也<lb/>
　　約象為艮故有山林之象動極必往艮以止之又<lb/>
　　居下卦之終故有幾不如舍之象<lb/>
　　　右明爻義<lb/>
六四乗馬班如求昬冓往吉无不利<lb/>
<pb n="19a"/>
　　耿睎道曰屯者經綸之時也故乗馬而欲行<lb/>
　　李仲永曰四與初應乘初之健進有九五之比退<lb/>
　　有初九之應故班如<lb/>
　　朱子曰陰柔居屯不能上進故有班如之象<lb/>
　　案四乗初之應而其材柔弱不能以自濟九五之屯<lb/>
　　故班如以俟初與之偕往也<lb/>
　　　右明象<lb/>
　賛曰求而往明也<lb/>
<pb n="19b"/>
　　蘭恵卿曰初九以爻言之則為賢以應言之則為<lb/>
　　昬冓四居近君之位於是班之而求於内初九應<lb/>
　　之而往於外以佐九五剛明之君如是則吉無不<lb/>
　　利先儒乃謂初求而四往不知易之言往者皆自<lb/>
　　内之外也<lb/>
　　鄭舜舉曰近五而五䧟於屯初之得民乃四之昬<lb/>
　　冓求初而往濟於五則事上之義<lb/>
　　馮當可曰天下方屯已為大臣任天下之責而柔<lb/>
<pb n="20a"/>
　　弱不足以濟方且求在下之賢以助之宜有補於<lb/>
　　事功<lb/>
　　案屯之時其君䧟於險而不能出左右皆柔弱無<lb/>
　　解屯之材唯一初九又逺在下宜無元亨之理矣<lb/>
　　然九五剛明中正非終不能濟者六四居近臣之<lb/>
　　位與初為應乃求之而相與以往輔其君以解其<lb/>
　　屯功不必出己而祇務以濟難此所以吉無不利<lb/>
　　獨擅于諸侯者乎或曰隂不先求陽曰屯蒙二卦<lb/>
<pb n="20b"/>
　　義皆如此借昬冓以象之耳不可膠柱以言易也<lb/>
　　　右明占<lb/>
　　馮當可又曰人主觀此爻象必欲經時濟物大臣<lb/>
　　有可任者専任之不可者速退之使初四兩易其<lb/>
　　位則無屯矣然則所以致屯亦由五也<lb/>
　　　不拘文王孔子之辭此為善學易或又曰古之<lb/>
　　　大臣親諸侯以安王室者其四之謂乎亦通<lb/>
　　　右明爻義<lb/>
<pb n="21a"/>
九五屯其膏小貞吉大貞凶<lb/>
　賛曰屯其膏施未光也<lb/>
　　王介父曰膏者陽之澤<lb/>
　　李子思曰坎為水膏也屯之時名分未定乃以剛<lb/>
　　中之尊下應六二而不逺求初九故其施不博而<lb/>
　　有屯其膏之象<lb/>
　　王景孟曰五履尊位而䧟於羣隂則五乃致屯之<lb/>
　　主也剛明中正非有失徳也特以膏澤不下而民<lb/>
<pb n="21b"/>
　　心不歸思亂者衆故屯也<lb/>
　　　右明象<lb/>
　　林黄中曰陽為大隂為小大者五也君道也夫道<lb/>
　　也小者二也臣道也妻道也五正也二亦正也<lb/>
　　李子思曰小者貞固則吉大者貞固則凶猶恒其<lb/>
　　徳貞婦人吉夫子凶者也<lb/>
　　李仲永曰小者无以出險故貞則吉大者必思所<lb/>
　　以出險故貞則凶<lb/>
<pb n="22a"/>
　　案二守女子之貞此小者之貞也十年乃字則吉矣<lb/>
　　五不能博求上下之人材以共解一世之屯徒以<lb/>
　　䧟於二隂之中而不能出乃以隂陽之情下守六<lb/>
　　二之正應二隂柔不能有濟此大者之貞則凶也<lb/>
　　　右明占<lb/>
　　楊中立曰䧟乎險中乗隂而无輔欲有為而力不<lb/>
　　足也此人君之屯也<lb/>
　　鄭舜舉曰初與五皆陽剛也初位乎下乃大得民<lb/>
<pb n="22b"/>
　　五位乎上乃屯其膏何也草昧之時必有奪乎下<lb/>
　　者初為動之主勢必上行此民之所歸也五坎體<lb/>
　　也坎者陽䧟也居屯而有所䧟徒擁其位者乎<lb/>
　　楊廷秀曰以剛明之主宜其撥亂反正有餘也然<lb/>
　　其澤猶屯者有君无臣故也上與四近臣則弱三<lb/>
　　逺臣則尤弱唯一初九逺而在下然則将欲有為<lb/>
　　誰與有為<lb/>
　　郭子和曰見揜於二隂女子小人皆隂也能揜君<lb/>
<pb n="23a"/>
　　德者也能屯君澤者也人君惑之乃自致其屯也<lb/>
　　馮當可曰屯至於五猶可以為也五者陽也猶曰<lb/>
　　賢君欲有為而未得臣也至於上則无可為矣<lb/>
　　　右明爻義<lb/>
上六乗馬班如泣血漣如<lb/>
　賛曰泣血漣如何可長也<lb/>
　　蘭恵卿曰所乗之馬九五之陽也<lb/>
　　林黄中曰五非上之所乗故亦班如<lb/>
<pb n="23b"/>
　　李子思曰屯難之世未可遽進故諸爻求應皆班<lb/>
　　而有待乃若上六處險之外乗馬以出无所適從<lb/>
　　痛時之窮閔道之屯而泣血漣如也<lb/>
　　郭立之曰二之班如待五之冓也四之班如待初<lb/>
　　之往也上六班如獨无所待進退不决而自傷耳<lb/>
　　五非所乗故班如前无所向故泣而繼之以血也<lb/>
　　林黄中曰舍其班而適三三隂柔而非耦坎為憂<lb/>
　　傷為心病為血卦處屯之極故備此象正反皆坎<lb/>
<pb n="24a"/>
　　則漣如之象也與五為隣舍之而去倀倀然无所<lb/>
　　之途窮泣血不亦冝乎<lb/>
　　胡翼之曰泣血相續无所愬也<lb/>
　　王介父曰易之辭有泣有出血未有泣血者遇屯<lb/>
　　而道大窮<lb/>
　　　右明象占<lb/>
　　都聖與曰隂而不明柔而非據雖坎有趨下之情<lb/>
　　而三莫之與也<lb/>
<pb n="24b"/>
　　劉氏曰屯之終人盡歸其主矣班如何待其泣血<lb/>
　　宜也<lb/>
　　程正叔曰若陽剛而有助則屯極可濟矣<lb/>
　　程可乆曰乗五而逺初於二陽皆相失故泣血漣<lb/>
　　如知危懼禍而不言凶傳謂之何可長者言當變<lb/>
　　也<lb/>
　　李子思曰易之道窮則變變則通未有終窮而不<lb/>
　　變者若窮而不變則何以為易故乾坤之後必曰<lb/>
<pb n="25a"/>
　　用九用六者舉乾坤以例餘卦也世有知易之深<lb/>
　　者當自得之<lb/>
　　王介父曰困之上六亦乗剛上窮而无應乃以征<lb/>
　　吉何也在兌之終以說而散也其无應乃以免乎<lb/>
　　險也屯終於坎故窮而不能變<lb/>
　　李季辨曰唯項氏當之其辭與垓下之事同易止<lb/>
　　有一推來藏徃之理後世變故自然脗合<lb/>
　　　右明爻義<lb/>
<pb n="25b"/>
　　王輔嗣曰此一卦皆隂爻求陽也屯難之世弱者<lb/>
　　不能自濟必依於彊民思其主之時也故隂爻皆<lb/>
　　先求陽馬雖班如而猶不廢不得其主无所馮也<lb/>
　　初體陽爻處首居下應民所求故大得民也<lb/>
　　馮當可曰九五陽也而䧟於羣隂之中必得剛明<lb/>
　　之材如九五之類者為助則可以解屯初九其人<lb/>
　　也然非正應又蔽於三隂盤桓而不得進豈得不<lb/>
　　屯邪使初九進而為九四則不成屯矣<lb/>
<pb n="26a"/>
　　張敬夫曰非廣求賢才以輔助不可也初九之利<lb/>
　　建侯六四之求昬冓兹處屯之道乎<lb/>
　　都聖與曰屯雖人求其主之時又惡不由其道而<lb/>
　　徃君子有待求而後應者有守正而後從者若夫<lb/>
　　惟其應而不舍則吝失其主而猶待則窮此六三<lb/>
　　上六易之所以戒也<lb/>
　　李子思曰屯之世初二四五隂陽之畫相應有相<lb/>
　　與濟屯之理而三上二爻既窮且泣則以其兩隂<lb/>
<pb n="26b"/>
　　不能相應故也易之六爻其隂陽之應得失蓋如<lb/>
　　此<lb/>
　　嘗攷六爻之辭曰般桓曰亶如曰班如曰屯其膏<lb/>
　　不間剛柔承乗皆以屯為義蓋易窮則變變則通<lb/>
　　而屯窮則蒙繼之前又五坎所以窮而不能通也<lb/>
　　　右明六爻<lb/>
䷃<hi>坎下艮上</hi>
蒙<lb/>
<pb n="27a"/>
　賛曰山下有險險而止蒙<lb/>
　　楊中立曰險在上往斯䧟險見險而能止蹇之所<lb/>
　　以為知險在下往斯出險險而止卦之所以為蒙<lb/>
　　耿睎道曰險在前則貴止止則不犯險也險在内<lb/>
　　則貴動動則免乎險也<lb/>
　　朱子曰險在内止在外已先自不安外又不可往<lb/>
　　蒙之象也<lb/>
　　林黄中曰瞽謂之蒙童謂之蒙闇謂之蒙蔀謂之<lb/>
<pb n="27b"/>
　　蒙<lb/>
　　石守道曰物之初生蒙蒙然人之初生者未知所<lb/>
　　向又有長而懵於道闇於理亦謂之蒙書蒙士是<lb/>
　　也<lb/>
　　李季辨曰泉之始出泥沙不混莫清如之性善之<lb/>
　　端也既出而混少加澄治元性固在猶之學焉所<lb/>
　　以反其初也本性之外未嘗加益曰聖與賢不過<lb/>
　　存得童蒙之心在故孟子論性善之端必自孩提<lb/>
<pb n="28a"/>
　　之童推之揚子雲謂天降生民倥侗顓蒙未害也<lb/>
　　必曰恣於性情聰明不開然後訓諸理則失聖人<lb/>
　　論蒙之義矣<lb/>
　　案山下有險而不通蒙之象也水性趨下今止而<lb/>
　　未决蒙之義也<lb/>
　雜卦曰蒙雜而著<lb/>
　序卦曰蒙者蒙也物之稺也<lb/>
　　　右明卦義<lb/>
<pb n="28b"/>
　象賛曰山下出泉蒙君子以果行育徳<lb/>
　　　右明卦用<lb/>
　序卦曰物之始生也物生必蒙故受之以蒙<lb/>
　　李季辨曰以蒙次屯只是反對<lb/>
　　李子思曰乾坤之後次屯震以太子出而用事也<lb/>
　　坎艮二男當用晦以避之故坎艮相重繼屯之後<lb/>
　　而其卦為蒙<lb/>
　　　右明卦序<lb/>
<pb n="29a"/>
亨<lb/>
　賛曰以亨行時中也<lb/>
　　朱子曰九二内卦之主以居中能發人之蒙者而<lb/>
　　與六五隂陽相應有亨道焉<lb/>
　　程正叔曰水必行之物始出未有所之故為蒙及<lb/>
　　其進則為亨蒙有開發之理亨之義也<lb/>
　　林黄中曰蒙而後亨非謂蒙有時而亨也凡物之<lb/>
　　生形氣未定无以蒙之則暴露發散而不能以條<lb/>
<pb n="29b"/>
　　暢遂茂人之聰明亦猶是耳<lb/>
　　李季辨曰蒙而亨善端之發也就其發處推之无<lb/>
　　非天理也<lb/>
　　鄭少梅曰童子目未廣見耳未廣聞者心識未通<lb/>
　　耳心識通則耳目見聞不足道也<lb/>
　　案説者多以發蒙言亨義非也蒙自有亨之義焉耳<lb/>
　　九二陽明在内卦之中心性之象也䧟於二隂止<lb/>
　　而不能出所以蒙也然陽明必有發逹之時知識<lb/>
<pb n="30a"/>
　　无有不開明之理闇必資明羣隂相求亨之道也<lb/>
匪我求童蒙童蒙求我<lb/>
　賛曰志應也<lb/>
　　李子思曰二以剛居中是為陽實有餘此教者之<lb/>
　　象五以六居尊是為陽實不足此則童蒙之象也<lb/>
　　有餘則應不足則求<lb/>
　　朱子發曰二在内不動有剛中之徳以自守匪我<lb/>
　　求童蒙也<lb/>
<pb n="30b"/>
　　王輔嗣曰隂闇而陽明凡不識者求問識者不求<lb/>
　　所告闇者求明明者不咨於闇故童蒙求我匪我<lb/>
　　求童蒙也<lb/>
　　李氏曰凡童蒙必求於先覺以資其明唯能知所<lb/>
　　求則心已有所嚮矣從而發之為功也易不知所<lb/>
　　求則心無所嚮而先發之雖勞而不喻故先覺者<lb/>
　　因其求而應之耳禮聞來學不聞往教蓋謂是也<lb/>
　　程正叔曰二以剛中之徳在下為君所信嚮固當<lb/>
<pb n="31a"/>
　　自守以待求已而後應蓋其尊徳樂道不如是不<lb/>
　　足與有為也<lb/>
　　楊中立曰湯之於伊尹學焉而後臣之伊尹非有<lb/>
　　求於湯也<lb/>
　　　右明卦象<lb/>
初筮告再三黷黷則不告<lb/>
　賛曰初筮告以剛中也再三黷黷則不告黷蒙也<lb/>
　　游定夫曰易於致誠以謀亦以筮言之非假布䇿<lb/>
<pb n="31b"/>
　　也蒙之初筮致一以有求比之原筮再思以有擇<lb/>
　　李氏曰初筮者志一以求决也從而告之則罕譬<lb/>
　　而喻筮者再三則煩數而志不一内已惑矣又從<lb/>
　　而告之是益其惑也<lb/>
　　程可乆曰筮以决疑告之而不我用是不以其占<lb/>
　　也雖再三而黷終亦不果用矣黷則不告此不屑<lb/>
　　之教也不告者上卦有止象<lb/>
　　朱子發曰六三六四不與二相應再三黷黷則不<lb/>
<pb n="32a"/>
　　告也隨其屢問而告之决之不一不知所從則必<lb/>
　　燕辟廢學非亨蒙之道也<lb/>
　　案易尚象占故設占筮以言教者學者之事自義<lb/>
　　言之筮至再三也自象言之則為三人同筮也隂<lb/>
　　爻蒙也則筮者也九二發蒙也則告之者也隂性<lb/>
　　善疑故筮以求决初最先筮近二而嚮之故告三<lb/>
　　應上而背之四五應而逺之故不告三為再四為<lb/>
　　三者二為發蒙不在其數也通三至上有艮止之<lb/>
<pb n="32b"/>
　　象不告之義也<lb/>
　表記子曰无辭不相接也无禮不相見也欲民之毋<lb/>
　相褻也易曰初筮告再三黷黷則不告<lb/>
　　　此旁通取喻義不相蒙褻謂黷也然四逺於二<lb/>
　　　无褻義<lb/>
利貞<lb/>
　賛曰蒙以養正聖功也<lb/>
　　李子思曰一徹其蒙則心之四逹有接物而為正<lb/>
<pb n="33a"/>
　　者亦有接於物而流入於不正者唯不失其初心<lb/>
　　是之為利貞<lb/>
　　李季辨曰能貞守童蒙而存之則本然之性見而<lb/>
　　无所偏倚矣<lb/>
　　張敬夫曰記云㓜子常視无誑書云若生子罔不<lb/>
　　在厥初生蓋童稚之時表裏粹然純一不雜人欲<lb/>
　　未起天理實存謂之大人者守此而已謂之小人<lb/>
　　者失此而已<lb/>
<pb n="33b"/>
　　毛伯玉曰人生之初唯其蒙也所以未失其正也<lb/>
　　既失而後収之則其正已不醇矣是故養正之利<lb/>
　　莫利於蒙非蒙之利而利其未失正也<lb/>
　　案賛飬正之義凡易以六位言貞則主上一爻或<lb/>
　　九五以隂陽言貞則陽上而隂下其餘則以隂陽<lb/>
　　當位爾此謂上九也九二陽明之性為隂所蒙至<lb/>
　　上則蒙徹矣上之陽明即二之陽明同此一性也<lb/>
　　蒙徹則易失其正故利於貞以九居上貞也<lb/>
<pb n="34a"/>
　　李子思曰始言亨終言利貞不言元者一元之氣<lb/>
　　蒙於中抑以避震陽之元也<lb/>
　　案諸卦言亨利貞多矣无稱元者元亨元吉之類<lb/>
　　蓋為亨吉而發不專言元也豈非乾坤之元黙運<lb/>
　　於造化之表而散在諸卦皆其出為亨利貞者與<lb/>
　　　右明卦占<lb/>
　　朱子曰筮者明則人當求我而其亨在人筮者闇<lb/>
　　則我當求人而其亨在我人求我者當視其可否<lb/>
<pb n="34b"/>
　　而應之我求人者當致其精一而扣之而明者之<lb/>
　　養蒙與蒙者之自養又皆利於以正也<lb/>
　　案彖言六爻之象亨與童蒙相求謂二五也初筮再<lb/>
　　三謂初三四也貞謂上也<lb/>
　　　右總明彖義<lb/>
初六發蒙利用刑人用說桎梏以往吝<lb/>
　賛曰利用刑人以正法也<lb/>
　　都聖與曰隂晦之性下愚不移則有不師教之象<lb/>
<pb n="35a"/>
　　比於九二之剛中則有啓廸而禁止之象<lb/>
　　案隂柔居初繼屯始生之後童稚之蒙也其質隂<lb/>
　　闇蒙之未開者也其位最下下愚不移者也亦為<lb/>
　　小人之蒙故有用刑之事<lb/>
　　石守道曰二以陽明下照於初故初之蒙得以發<lb/>
　　也<lb/>
　　趙氏曰隂爻必求陽以發其䝉然唯切近於陽而<lb/>
　　下之者則有可發之理　又曰發蒙之道但啓其<lb/>
<pb n="35b"/>
　　未開之明而已明固彼之所自有非發蒙者所能<lb/>
　　加損益也既啓之矣則蒙去而明自開非於發之<lb/>
　　之際有明以與之也<lb/>
　　李子思曰决蒙者當决之於初故作易者因借初<lb/>
　　爻以論發蒙之義<lb/>
　　案初上以事本末言發蒙者必於其初以其切近<lb/>
　　九二發蒙之人故明其義<lb/>
　　　右明象<lb/>
<pb n="36a"/>
　　蘭惠卿曰物之所生必有善惡善則逹之惡者禁<lb/>
　　之<lb/>
　　李季辨曰以六處下小人之蒙也小人不畏威則<lb/>
　　不能寡罪故發其蒙當用刑<lb/>
　　游定夫曰下民之迷若以物蒙其首也今欲發而<lb/>
　　示之以好惡則且不見利不勸不威不懲罰一以<lb/>
　　警百然後蒙者畏刑之将至相與從上之所好而<lb/>
　　避其所惡故其蒙可得而發也<lb/>
<pb n="36b"/>
　　李子思曰嚴而警之於始則知所趨避而終身无<lb/>
　　復麗於刑者此用說桎梏之道也<lb/>
　　胡翼之曰若其性識至昧以犯教化則當用刑以<lb/>
　　正之乆在蒙昧至遭桎梏始曉悟而自悔則又當<lb/>
　　肆赦之<lb/>
　　郭子和曰或疑聖人先刑後教非也發蒙所以教<lb/>
　　之也用刑所以輔教也此明於五刑以弼五教之<lb/>
　　意<lb/>
<pb n="37a"/>
　　案伯夷降典折民惟刑用此道也坎為刑隂居大冬<lb/>
　　之象又為䧟上體艮手互體震足俱䧟於初隂桎<lb/>
　　梏之象坎趨於下艮止於上有說之象<lb/>
　　王介父曰發蒙辨之於蚤也利用刑人懲之於小<lb/>
　　也不辨之於蚤而至於上九則擊之然後能勝故<lb/>
　　有擊蒙之辭焉不懲之於小而至於上九則桎梏<lb/>
　　不能制故有禦冦之辭焉不能正法以懲其小而<lb/>
　　縱之以往則吝道也<lb/>
<pb n="37b"/>
　　案初上以事之本末言况二陽在下之卦當以兊<lb/>
　　體承坤今六自上來初以隂掩陽所謂蒙也九自<lb/>
　　初往外有禦㓂之象義尤相關夫不能發其蒙於<lb/>
　　初必至擊之於其後不能說桎梏於其始必至為<lb/>
　　冦於其終待其終待其為冦而禦之則不可正救<lb/>
　　矣故曰往吝<lb/>
　　　此言下民之蒙<lb/>
　　都聖與曰天降生民倥侗顓蒙人之生未嘗不蒙<lb/>
<pb n="38a"/>
　　也蒙則所見不明必待乎有以啟之所為不善必待<lb/>
　　乎有以制之時過而後學則勤苦而難成發而後<lb/>
　　禁則扞格而不勝自茲以往則過而不改矣<lb/>
　　　此明吝之義尤善<lb/>
　　李子思曰九二職教者之事其唐虞朴作教刑者<lb/>
　　邪記曰夏楚二物妆其威也其是之謂也<lb/>
　　張舜元曰聖人知童蒙之未知所適不得明者開<lb/>
　　導之或流而為不善故設學校立明師敷五教申<lb/>
<pb n="38b"/>
　　其孝弟忠信養之以正者也其有不率者又明五<lb/>
　　罰以禁之使天下後世同歸於正者聖人教養之<lb/>
　　功也<lb/>
　　　此言學者之蒙<lb/>
　　王景孟曰禁于未發之謂豫書曰制官刑儆于有<lb/>
　　位用訓于蒙士初隂闇未明所謂蒙士也<lb/>
　　　此言士夫之蒙<lb/>
　　　右明占<lb/>
<pb n="39a"/>
　　馮當可曰䝉特取初終二爻著用兵刑之理以為<lb/>
　　訓<lb/>
　　案䝉不但物生之穉凡昏迷不恭者皆䝉也<lb/>
　　鄭少梅曰童䝉在五擊之在上是外學也包䝉在<lb/>
　　二發之在初是内學也<lb/>
　　　右明爻義<lb/>
九二包䝉吉納婦吉子克家<lb/>
　賛曰子克家剛柔接也<lb/>
<pb n="39b"/>
　　蘭恵卿曰凡易之言包者皆自外而包内泰之包<lb/>
　　荒否之包承姤之包有魚瓜皆自上包下也<lb/>
　　程可久曰包納䝉昧家道尚恩<lb/>
　　案䝉謂初之穉也猶一家之卑幼也<lb/>
　　　右明象<lb/>
　　李氏曰唯剛中則有夫子制義之宜故納婦吉<lb/>
　　林黄中曰婦之初歸未習夫家之事猶童䝉也納<lb/>
　　而教之書曰觀厥刑于二女此之謂也<lb/>
<pb n="40a"/>
　　毛伯玉曰曰包䝉又曰納婦是二吉者不可偏廢也<lb/>
　　案三在下體之上隂之長也故有婦道在外故曰<lb/>
　　納聞之曰易以男女明隂陽之情屯䝉人道之始<lb/>
　　故多言昬冓之事<lb/>
　　程正叔曰以家言之五父也二子也二能主治䝉<lb/>
　　之功乃人子克治其家也　又曰子克治其家者<lb/>
　　父之信任之専也二能主治䝉之功者五之信任<lb/>
　　之専也<lb/>
<pb n="40b"/>
　　楊廷秀曰五求二而二匪求五乃曰子克家何也<lb/>
　　臣之事君如子事父責難訥誨陳善閉邪正使致<lb/>
　　君以堯格君於天如伊尹周公亦臣子分内事耳<lb/>
　　亦如子之克家耳非功也羣隂歸二而五以隂闇<lb/>
　　柔弱居尊位聖人懼其柄之下移也故以父子君<lb/>
　　臣之大分曉之<lb/>
　　　右明占<lb/>
　　代氏曰二具三善<lb/>
<pb n="41a"/>
　　蘭恵卿曰初六隂闇九二包之六三隂柔九二納<lb/>
　　之如是皆吉六五君也父也九二陽剛之臣子之<lb/>
　　克幹其家者也本爻雖以剛中而有發䝉之資然<lb/>
　　猶在坎險之中不過包納隂爻之比與承應者而<lb/>
　　已未能盡去諸爻之䝉僅如子之克家非可盡専<lb/>
　　其事也<lb/>
　　　此六四所以獨為困蒙而吝與<lb/>
　　李氏曰凡闇於理者皆謂之蒙若書之蒙士是也<lb/>
<pb n="41b"/>
　　父不慈子不孝夫不義婦不順皆蒙唯九二剛中<lb/>
　　得包蒙納婦克家之正<lb/>
　　陸希聲曰上九為國師九二為家師故曰子克家<lb/>
　　　亦可旁通<lb/>
　　案卦有二陽治蒙者也上過中无位此爻居中應<lb/>
　　五克當其任者也猶泰之九二居下體之中而任<lb/>
　　上下之責夫二隂皆坎一家之事也能包養㓜穉<lb/>
　　聴納其婦則為克家之子矣不言吉者以包蒙納<lb/>
<pb n="42a"/>
　　婦為吉也<lb/>
　　李子思曰震以建侯而有經綸之功此長子事也<lb/>
　　坎以剛中而有克家之能此次子之事也艮以順<lb/>
　　巽而得童蒙之吉此少子事也乾坤三子之用至<lb/>
　　是各得其冝矣<lb/>
　　　右明爻義<lb/>
六三勿用取女見金夫不有躬无攸利<lb/>
　賛曰勿用取女行不順也<lb/>
<pb n="42b"/>
　　程可久曰勿用取女指正應者言之也<lb/>
　　蘭恵卿曰在九二則為納婦吉在六三則勿用取<lb/>
　　女所處之位中正不同故得失亦異在九二所處<lb/>
　　之中正六三以近而相得則納之為婦已正則物<lb/>
　　正也在六三不中不正乃舍正應而從所比故戒<lb/>
　　筮者勿取之失正不中則大節不足觀也義各有<lb/>
　　主焉耳<lb/>
　　程正叔曰隂柔蒙闇不中不正近見九二為羣蒙<lb/>
<pb n="43a"/>
　　所歸得時之盛故舍其正應而從之女之見金夫<lb/>
　　者也<lb/>
　　劉長民曰稱見自上窺下也<lb/>
　　朱子曰以金賂已而挑之若魯秋胡之事者<lb/>
　　　案易設象不必有是事金取其剛蓋謂彊暴近<lb/>
　　　而相得故以為夫然若秋胡之事亦可以言<lb/>
　　張舜元曰應乎上九之艮艮為躬三坎性趨下下<lb/>
　　見九二之金夫不有上九之躬此其取象如此<lb/>
<pb n="43b"/>
　　郭子和曰見利忘身不可取也<lb/>
　　蘭恵卿曰凡易言金皆指陽爻九乾之䇿乾為金<lb/>
　　胡翼之曰以隂柔居陽位不正也比近九二陽剛<lb/>
　　之人而遽從之不有躬者也故戒以勿用取此不<lb/>
　　正之女女之不正必蠱其一家之事猶不正之臣<lb/>
　　以此道事君必害其治復何所利哉<lb/>
　　　右明象占<lb/>
　　李氏曰屯之六二近初九之陽而正應在五然震<lb/>
<pb n="44a"/>
　　之性動而趨上舍初而歸五故曰女子貞不字十<lb/>
　　年乃字此女子之屯者也蒙之六三近九二之陽<lb/>
　　而正應在上然坎之性䧟而趨下舍上而從二故<lb/>
　　曰勿用取女見金夫不有躬此女子之蒙者也<lb/>
　　程可久曰屯難在時而六二中正蒙闇在性而六<lb/>
　　三不中正兩失故也<lb/>
　　石守道曰以柔居陽處下卦之外失隂柔居内之<lb/>
　　道<lb/>
<pb n="44b"/>
　　王景孟曰昧其所適至於䘮軀失徳蒙不足以盡<lb/>
　　之故此爻獨不言蒙<lb/>
　　都聖與曰學者之義當謹其從苟失其所當從而<lb/>
　　比所不當從則兩失之矣夫理之當從者雖逺已<lb/>
　　而不可違理之不當從者雖近已而不可比<lb/>
　　　此以發蒙之義言也抑又聞之是爻蠱之變女<lb/>
　　　惑男也故有不有躬之義<lb/>
　　　右明爻義<lb/>
<pb n="45a"/>
六四困蒙吝<lb/>
　賛曰困蒙之吝獨逺實也<lb/>
　　王輔嗣曰獨逺於陽處兩隂之中闇莫之發故曰<lb/>
　　因蒙<lb/>
　　張舜元曰獨止其所上不資於上九下不資於九<lb/>
　　二困而不學終於蒙而已<lb/>
　　李子思曰以隂居隂而又承乗所應皆隂蒙闇之<lb/>
　　甚者也易中陽為明隂為闇隂麗於陽則其明乃<lb/>
<pb n="45b"/>
　　開故曰蒙雜而著蒙必資人以發明者也是故隂<lb/>
　　資陽以為明月遡日以為光无所資以發明是以<lb/>
　　謂之困蒙<lb/>
　　　右明象<lb/>
　　蘭恵卿曰雖處因蒙履得正位凶非所致故唯稱<lb/>
　　吝<lb/>
　　　右明占<lb/>
　　胡翼之曰自古聖賢未有不由擇師取友親仁善<lb/>
<pb n="46a"/>
　　隣以成者也<lb/>
　　李氏曰居不擇鄉游不就士則无以近於中正終<lb/>
　　為蒙而已困而不學民斯為下矣然謂之為吝者<lb/>
　　聖人无絶法也以為天下之蒙皆可教也苟能改<lb/>
　　而隆師親友則困知之與生知學知及其知之一<lb/>
　　也<lb/>
　　　右明爻義<lb/>
六五童蒙吉<lb/>
<pb n="46b"/>
　賛曰童蒙之吉順以巽也<lb/>
　　朱子曰柔中居尊下應九二純一未發以聼於人<lb/>
　　故象為童蒙<lb/>
　　馮當可曰屯為物生之始繼始生之後即為童蒙<lb/>
　　也<lb/>
　　程可久曰未有知識之時承上而應二能資諸人<lb/>
　　以取吉者也<lb/>
　　案六五之時以童蒙自處則吉矣所以能吉而其<lb/>
<pb n="47a"/>
　　蒙可發者以内藴五之陽明也童之為象不一或<lb/>
　　為童觀或為童牛要皆耦畫隂數也人生十五而<lb/>
　　成童蒙物之穉也至為之主而居尊位則蒙之成<lb/>
　　童者矣或者猥以艮之少男為說然不言於上而<lb/>
　　言於五其義已不通況例之童觀童牛其象不亦<lb/>
　　異乎致吉之道孔子以為順以巽荀慈明謂順上<lb/>
　　而巽二是也<lb/>
　　案承上應二皆所資以發明者也蒙之六爻四最吝<lb/>
<pb n="47b"/>
　　者以承乗與應皆无陽餘爻各一其應乗與應為<lb/>
　　陽者唯六三六五而六二承陽又不正與六五異<lb/>
　　六五中正履位又承陽明則有師事之義是以獨<lb/>
　　為吉也或者止以應九二為義豈非以彖辭謂童<lb/>
　　蒙求我乎夫彖者統論一卦之材爻者止言一位<lb/>
　　之象義各有主不相亂也不然九二止當以六五<lb/>
　　為義而包蒙納婦又何象之不一乎唯善變者可<lb/>
　　以言易<lb/>
<pb n="48a"/>
　　　右明占<lb/>
　　楊中立曰居尊位而下求九二之臣不挾貴也以<lb/>
　　童蒙自居不挾長挾賢也成王之於周公用此道<lb/>
　　也<lb/>
　　李子思曰此以少主當極者也能孫志務學俯從<lb/>
　　道徳之士學焉而後臣之故傳曰順以巽也<lb/>
　　　右明爻義<lb/>
上九擊蒙不利為冦利御冦<lb/>
<pb n="48b"/>
　　李去非曰陽為擊蒙為發蒙<lb/>
　　朱子曰居上過剛故為擊之象<lb/>
　　吕與叔曰蒙而怙終不可教也故至於擊<lb/>
　　郭立之曰不能發之於初終至於過而後擊之非<lb/>
　　特教者之不至葢積惡不移之資如何校滅耳者<lb/>
　　也<lb/>
　　楊廷秀曰上者蒙之終故不化九者陽之窮故必撃<lb/>
　　趙氏曰超乎諸爻之上出乎其類此足以去衆人<lb/>
<pb n="49a"/>
　　之蒙者也<lb/>
　　　此說亦通<lb/>
　　張舜元曰諸柔皆蒙其不蒙者唯二剛而二則以<lb/>
　　剛居中包蒙以開其善上則剛而過中撃蒙以懲<lb/>
　　其惡<lb/>
　　毛伯玉曰二陽之於蒙也必有以發之既不可發<lb/>
　　則包之不可包容則撃之是三者同一理但施之<lb/>
　　有次第耳非謂九二能發之包之而上九能撃之<lb/>
<pb n="49b"/>
　　也<lb/>
　　　右明象<lb/>
　賛曰利用御㓂上下順也<lb/>
　　王介父曰夫不能發蒙於初以懲之於小使之浸<lb/>
　　長則治之不能勝而冦亂作矣<lb/>
　　蘭恵卿曰非其有而取之之謂冦六五為九二之<lb/>
　　正應而近本爻若本爻近取六五則是為冦六三<lb/>
　　為本爻之正應而近九二若本爻取六三之正應<lb/>
<pb n="50a"/>
　　而禦九二之為㓂則順<lb/>
　　案陽剛在上治蒙者也又為剛復怙終蒙之不可誨<lb/>
　　諭者也艮為手故曰撃六五九二之正應也近而<lb/>
　　若相得則有㓂之之象然以二陽在上之卦例之<lb/>
　　則當以巽乗坤今九自五來二六自二徃五其情<lb/>
　　相求則冦之不利至若六三之與本爻素其位而<lb/>
　　行者也九二近六三而欲冦之則本爻禦之自上<lb/>
　　而下其勢為順无不利者矣或曰五方資上以廸<lb/>
<pb n="50b"/>
　　其童蒙而三已見二之金夫何占辭之反是乎曰<lb/>
　　易之各爻取義正不如此<lb/>
　　　右明占<lb/>
　　李氏曰三苗之逆三監之畔皆以蒙為㓂者也<lb/>
　　朱子曰扞其外誘以全真純雖近於嚴乃為得宜<lb/>
　　故戒筮者如此凡事皆然不止為誨人也<lb/>
　　李子思曰陽剛之材與九二同然超然於外卦之<lb/>
　　上此帝者之師抱負道徳而不肯居位者也雖不<lb/>
<pb n="51a"/>
　　居位而切近六五朝夕於人君之側撃去不正之<lb/>
　　人所以為蒙蔽於人主者也<lb/>
　　　右明爻義<lb/>
　　王輔嗣曰夫隂昧而陽明隂蒙陽能發之故四逺<lb/>
　　於陽則困蒙初比於陽則發蒙也五應於陽則童<lb/>
　　蒙吉<lb/>
　　案初上事之本末故言發蒙撃蒙之義主教者言<lb/>
　　也二三以男女之義言教者之事以明蒙之可教<lb/>
<pb n="51b"/>
　　不可教者也四五直言蒙者之事以明其質之可<lb/>
　　受教不可受教者也抑聞之曰屯蒙反對也故蒙<lb/>
　　之二至上與屯之初至五爻義略同所不同者屯<lb/>
　　之上九與蒙之初耳葢乾坤純體之後剛柔雜居<lb/>
　　之卦昉乎此故文王特發此例若其餘爻義有與<lb/>
　　他卦相似者亦互見之特非全卦也<lb/>
　　　右明六爻<lb/>
</p>
<p>
</p>
  </div>
</body>
</text>
</TEI>
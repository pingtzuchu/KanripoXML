<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷十五</head>
    <p>
<pb n="1a"/>
欽定四庫全書<lb/>
　厚齋易學卷十五　　　　宋　馮椅　撰<lb/>
易輯傳第十一<lb/>
經上篇<hi>剥復无妄</hi>
䷖<hi>坤下艮上</hi>
剥<lb/>
　賛曰剥剥也柔變剛也<lb/>
　雜卦曰剥爛也<lb/>
<pb n="1b"/>
　　朱子曰五隂在下浸長一陽在上將盡隂盛長而<lb/>
　　陽消落九月之卦也<lb/>
　　案卦以五隂擊一陽為義讀如八月剥棗之剥正與<lb/>
　　夬對也爻以隂之割刻為義言其消陽之漸以使<lb/>
　　知戒懼也凡卦五隂一陽者一陽為之主而五隂<lb/>
　　應之此孔子之例也至剥復二卦則此例變矣是<lb/>
　　知易无達例與春秋同也乃若卦氣比類六隂六<lb/>
　　陽之消息盈虚則七月當否八月當觀九月當剥<lb/>
<pb n="2a"/>
　　十月坤矣然天地之間初无純隂无陽之理亦无<lb/>
　　純陽无隂之理以一隂一陽方生言之則氣當為<lb/>
　　遘復此建午建子之月也以三隂三陽適停言之<lb/>
　　則氣當為否泰此春分秋分之月也然則九月之<lb/>
　　氣為觀十月之氣為剥剥窮上反下則為復矣嘗<lb/>
　　試以是觀之<lb/>
　　朱子發曰柔剥乎剛下剥乎上回邪剥正道小人<lb/>
　　剥君子<lb/>
<pb n="2b"/>
　　李子思曰太極肇判之初隂陽之氣均布于天地<lb/>
　　之間造物不能使兩間无隂及隂陽之氣鍾而為<lb/>
　　人而聖人亦不能使世間无小人聖人所以處君<lb/>
　　子小人者特於氣運隂長之時委曲為君子之謀<lb/>
　　而使小人无得以肆害而已當羣隂卦中獨論一<lb/>
　　陽作易者未嘗一日而忘君子盖如此<lb/>
　　都聖與曰君子之盛也欲化小人而使之改然中<lb/>
　　人以下不可化也於是乎去之而有夬決之事焉<lb/>
<pb n="3a"/>
　　小人之盛也亦欲彊君子而使之從然中人以上<lb/>
　　不可彊也於是乎擠之而有剥䘮之事焉此盖治<lb/>
　　亂之極也<lb/>
　　　右明卦義<lb/>
　象賛曰山附于地剥上以厚下安宅<lb/>
　　案以上下厚薄取象而不以隂陽消長為義此聖人<lb/>
　　用卦之㣲權也<lb/>
　　　右明卦用<lb/>
<pb n="3b"/>
　序卦曰賁者飾也致飾然後亨則盡矣故受之以剥<lb/>
　　林黄中曰剥之成卦賁之變也自賁之剥上艮不<lb/>
　　動離變為坤易其二剛而成剥也夫所以為賁者<lb/>
　　離與艮也離為火艮為土火熄而為土則盡矣是<lb/>
　　以謂之剥也<lb/>
　　案剥非訓盡卦止一陽剥去之則盡矣<lb/>
　　林黄中又曰作易者愛君子之至憂小人之深愛<lb/>
　　之至則畀以周身之防憂之深則開其為善之利<lb/>
<pb n="4a"/>
　　至於轉禍為福撥亂為治則聖人之本心也夫復<lb/>
　　臨泰壯夬者五陽之序也姤遯否觀剥者五隂之<lb/>
　　序也而易之序則不然陽先退而後進故自泰而<lb/>
　　之臨自臨而之復然後繼之以壯夬者所以成其<lb/>
　　治也隂先進而後退故自否而之觀自觀而之剥<lb/>
　　然後反之以遯姤者所以止其亂也以為治亂皆<lb/>
　　任之自然則人事廢矣是故六十四卦之辭吉多<lb/>
　　而凶少至於否剥猶有吉亨无不利之辭焉<lb/>
<pb n="4b"/>
　　案卦序似非自然之次而隂陽進退恐亦自然之數<lb/>
　　聖人序易或亦有㣲㫖焉林之説未可廢也<lb/>
　　　右明卦序<lb/>
不利有攸往<lb/>
　賛曰小人長也順而止之觀象也君子尚消息盈虚<lb/>
　天行也<lb/>
　　都聖與曰五柔而一剛於卦為剥而其事則柔變<lb/>
　　剛也而未已君子仁足以救亂知足以全身使犯<lb/>
<pb n="5a"/>
　　難而可救猶欲為也至於小人衆多視君子十九<lb/>
　　而勢猶未艾則殺身不足以成仁尚可往乎哉<lb/>
　　楊廷秀曰此君子處剥之道也然則其遂聴天下<lb/>
　　之自亂乎孔子固曰順而止之止亂以順止小人<lb/>
　　以順不逆而激之此君子治剥之道也<lb/>
　　案隂長至五則人主柔懦不能自立而羣小人得志<lb/>
　　矣獨上九君子宻輔人主而无位无位則无權其<lb/>
　　如衆隂何往則殺身而已矣固不利也唯輔導君<lb/>
<pb n="5b"/>
　　徳變柔為剛變闇為明則上九宻運帷幄不動聲<lb/>
　　色轉危而安易亂而治而成大觀之治也不然殆<lb/>
　　矣<lb/>
　　程可乆曰坤道先迷至於剥而極故不利有攸往<lb/>
　　袁氏曰易於復之剛長則言利有攸往則剥之小<lb/>
　　人長不利有攸往固其理也<lb/>
　　林黄中曰方賁之時小利有攸往而已况於剥乎<lb/>
　　五為主而一陽為客小人盛而君子㣲矣故其卦<lb/>
<pb n="6a"/>
　　為剥其彖曰不利有攸往凡此皆為君子言之也<lb/>
　　案夬以陽决隂故主君子剥以隂剥陽故當主小<lb/>
　　人今不利有攸往之辭與夬同則易為君子而作<lb/>
　　可知矣<lb/>
　　　右明卦占　此彖无象<lb/>
初六剥牀以足蔑貞凶<lb/>
　賛曰剥牀以足以滅下也<lb/>
　　林黄中曰牀上實下虚有剥之象<lb/>
<pb n="6b"/>
　　蘭恵卿曰一陽在上五隂載之有牀之象<lb/>
　　李季辨曰君子在上處牀也小人自下剥之漸而<lb/>
　　毁也<lb/>
　　毛伯玉曰天下之勢猶牀也古者席地而坐唯長<lb/>
　　民者坐于牀示不撓也今也初剥其足離其民也<lb/>
　　二剥其辨黜其臣也小人亡人之國必先去其臣<lb/>
　　與民而後及其君此五之所以受其剥也<lb/>
　　張知常曰凡剥皆小人剥君子故每進而益凶終<lb/>
<pb n="7a"/>
　　于自剥其廬焉<lb/>
　　袁氏曰夫剥始於姤而終於剥始於一隂而成於<lb/>
　　五隂故其卦以滅下為剥以厚下為无剥<lb/>
　　案取象子牀林説猶觀之象亦一義也蘭説則與上<lb/>
　　九得車剥廬之象同及觀爻義則又不然下卦三<lb/>
　　隂為牀猶坤之稱輿也六四為膚六五君位即身<lb/>
　　矣一陽在上猶廬也坤載於下而艮止於上牀之<lb/>
　　象也<lb/>
<pb n="7b"/>
　　　右明象<lb/>
　　耿睎道曰於是時上有以正之則不能馴致而為<lb/>
　　剥矣唯上无陽應故凶由此而起<hi>都聖與同</hi>
　　　右明占<lb/>
　　李子思曰隂爻凡五唯三舍羣隂以應上九之陽<lb/>
　　故无咎五以宫人之寵待羣隂而殺其勢故无不<lb/>
　　利乃若初二與四則居剥之世而専以隂剥陽者<lb/>
　　故皆因剥牀而得凶則是聖人於隂類當長之時<lb/>
<pb n="8a"/>
　　猶不許小人之害君子其戒益昭然也<lb/>
　　　右明爻義<lb/>
六二剥牀以辨蔑貞凶<lb/>
　賛曰剥牀以辨未有與也<lb/>
　　袁氏曰言剥牀皆所以危之也而有逺近之殊故<lb/>
　　莫甚於剥牀以膚逺於膚者為足近於膚者為辨<lb/>
　　剥牀而至於辨其勢已殆矣然猶可為也使有以<lb/>
　　正之未必凶也<lb/>
<pb n="8b"/>
　　胡翼之曰初民之象故曰足四切近於君故曰膚<lb/>
　　二居膚足之間是上下分辨之際則人臣之位也<lb/>
　　始剥於民又剥於臣矣<lb/>
　　　右明象占<lb/>
　　林黄中曰凡卦六二多吉者以中且正也然如剥<lb/>
　　之為卦有與則為正无與則為邪今逺无所應近<lb/>
　　无所承䧟於羣隂之中是以為剥牀之象也若有<lb/>
　　應則為觀矣有承則為艮矣何遽凶哉<lb/>
<pb n="9a"/>
　　　右明爻義<lb/>
六三剥之无咎<lb/>
　賛曰失上下也<lb/>
　　蘭恵卿曰處羣小之中而不與之為黨以害君子<lb/>
　　所以无咎然不言吉盖君子道消之時无咎足矣<lb/>
　　胡翼之曰於小人中獨不為小人之行雖在剥時<lb/>
　　得无咎也<lb/>
　　程可乆曰失上下而无咎猶坤䘮朋而乃終有慶<lb/>
<pb n="9b"/>
　　　<hi>李子思同</hi>
　　程正叔曰不言吉何也三雖從正其勢孤弱所應<lb/>
　　在无位之地於斯時也難乎免矣安得吉言无咎<lb/>
　　所以勸也<lb/>
　　楊廷秀曰内則失上下羣隂之心外亦未能為一<lb/>
　　君子之助然許其无咎者勸之之辭也<lb/>
　　李季辨曰聖人未嘗不開小人為善之門<lb/>
　　案卦體為剥其占為无咎不與羣小人為黨而志<lb/>
<pb n="10a"/>
　　在君子一君子處世之窮雖不能獨立於上要非<lb/>
　　三之所能助然使在下者皆存心如三則君子雖<lb/>
　　窮不至為羣小所逐矣以隂剥陽本有凶也而不<lb/>
　　為剥陽之事志在從善雖失羣隂亦不得而咎之<lb/>
　　也夫觀之隂爻以近為貴故六二正應僅可闚觀<lb/>
　　剥之六三聖人乃取之何也觀與剥之時物不同<lb/>
　　也<lb/>
　　　右明占　此爻无象<lb/>
<pb n="10b"/>
　　袁氏曰剥雖小人之事以近陽為善以有應於陽<lb/>
　　次之近陽者六五是也故可以治剥有應者本爻<lb/>
　　是也故不為剥<lb/>
　　案初剥牀以足二以辨本爻當以笫四乃以膚今<lb/>
　　本爻不言笫而无象則以應上而不為剥故不言<lb/>
　　也<lb/>
　　　右明爻義<lb/>
六四剥牀以膚凶<lb/>
<pb n="11a"/>
　賛曰剥牀以膚切近災也<lb/>
　　張舜元曰艮為膚噬嗑六二噬膚互體亦艮<lb/>
　　毛伯玉曰四屬上體故曰膚一陽與四同為艮體<lb/>
　　初剥及艮陽之膚也五則禍及身矣聖人不言之<lb/>
　　耳<lb/>
　　　右明象<lb/>
　　朱子曰隂禍切身故不復言蔑貞而直言凶也<lb/>
　　朱子發曰剥陽至四而乾毁其凶可知<lb/>
<pb n="11b"/>
　　張舜文曰治生於君子而小人蒙其利亂生於小<lb/>
　　人而君子被其害<lb/>
　　林黄中曰譬之於牀先剥其足次剥其辨又及其<lb/>
　　膚然且熟寐而不之覺此其所以凶也所謂厝火<lb/>
　　積薪之下而寝其上火未及然因謂之安者也<lb/>
　　　右明占<lb/>
　　李子思曰進而傷體此君子之身受剥者也唯六<lb/>
　　五之主不以大權假之其禍僅至於膚而止比之<lb/>
<pb n="12a"/>
　　大過諸卦自足止至頂耳者有間也<lb/>
　　案以卦之序言豈无頂耳之象特聖人示天下以<lb/>
　　轉禍為福之道故不言爾<lb/>
　　　右明爻義<lb/>
六五貫魚以宫人寵无不利<lb/>
　賛曰以宫人寵終无尤也<lb/>
　　朱子曰五為衆隂之長當率其類受制於一陽故<lb/>
　　有此象<lb/>
<pb n="12b"/>
　　程可乆曰貫魚者衆隂次序之象以順承上而不<lb/>
　　剥上也<lb/>
　　林黄中曰一陽貫魚之象也<lb/>
　　　右明象<lb/>
　　張舜元曰柔得尊位而衆隂以次相傳有后以宫<lb/>
　　人備數進御於君之象<lb/>
　　馮當可曰五隂剥陽意極不善至是乃肯為宫人<lb/>
　　之寵何也以五也隂本柔順而五得中以率其下<lb/>
<pb n="13a"/>
　　必能不為剥滅之道夫時非自剥人事使然也乾<lb/>
　　亢矣用九乃吉坤戰矣用六乃吉顧在人者如何<lb/>
　　耳時則剥矣而下有為善之道上有取吉之理下<lb/>
　　可為善本爻是也上可取吉上九是也<lb/>
　　　此以虚象言也<lb/>
　　楊中立曰先王之時六宫各帥其屬以時御于王<lb/>
　　所九嬪掌之御叙于王之燕寢女御掌之而嬪御<lb/>
　　之職皆列于天官大宰涖之則燕好嬖暱之私不<lb/>
<pb n="13b"/>
　　得干其上矣貫魚之象也夫女子與小人之難養<lb/>
　　一也先王所以處之无二道焉以宫人寵之則无<lb/>
　　不利矣是亦順而止之之道也若夫付之以心膂<lb/>
　　之寄借之以威福之重而遽絶之則肘腋之變不<lb/>
　　可測矣可不戒哉<lb/>
　　都聖與曰天下之亂多生乎小人女子易故深探<lb/>
　　剥之所由生而為人君言之也<lb/>
　　毛伯玉曰四剥膚則及於五矣五能御之則為觀<lb/>
<pb n="14a"/>
　　不能御則為剥五之受其剥也其禍已成故置而<lb/>
　　不論獨原所以致剥者盖五實使之也小人而不<lb/>
　　得君何剥之有是故嬖寵之家不及以政使令之<lb/>
　　人不出房闥如是則未嘗无小人而天下不知有<lb/>
　　小人也<lb/>
　　　右明占<lb/>
　　鄭舜舉曰五君位也不當例以小人之進為言故<lb/>
　　告以處小人之道<lb/>
<pb n="14b"/>
　　袁氏曰上承一陽而下據四隂治剥而不為剥者<lb/>
　　也<lb/>
　　趙氏曰居剥之極而不言剥者以剥及君位難於<lb/>
　　有言故但言人主所以待羣隂之道<lb/>
　　　此以君位言之亦或可取以為義也<lb/>
　　張敬夫曰五雖君位而卦有隂為主者不取君義<lb/>
　　坤也剥也遯也明夷也歸妹也旅也非人君所處<lb/>
　　故亦无君義<lb/>
<pb n="15a"/>
　　　此不以君義言之<lb/>
　　張子厚曰異於六三者以居尊制裁為卦之主故<lb/>
　　不云剥也隂陽近必相比本爻能上傅於陽反制<lb/>
　　羣隂不使進偪方得處剥之善下无剥之之過上<lb/>
　　得陽功之庇故曰无不利<lb/>
　　劉長民曰居君位故不言剥然體未異羣隂總湊<lb/>
　　于己故稱貫魚<lb/>
　　程正叔曰剥及君位其凶可知故不言剥而别設<lb/>
<pb n="15b"/>
　　義以開小人遷善之門聖人之意深切之至也<lb/>
　　林黄中曰剥至五凶之極也聖人謂其无應而承<lb/>
　　於上九故别設義以救之五隂貫魚以承上九以<lb/>
　　宫人之寵寵之斯為善矣非柔變剛之義也故曰<lb/>
　　无不利本爻之不言剥以居君位隠之也然為剥<lb/>
　　之主羣隂宗焉如貫魚以進於上本爻但以宫人<lb/>
　　寵之則羣隂受蓄而上九无剥廬之患矣无不利<lb/>
　　云者施之四隂則四隂有受蓄之利施之一陽則<lb/>
<pb n="16a"/>
　　一陽有得車之利也五有其位又有其權故作易<lb/>
　　者教之如此一君子无位而在外何自而激其變<lb/>
　　耶<lb/>
　　　右明爻義<lb/>
上九碩果不食君子得車小人剥廬<lb/>
　賛曰君子得車民所載也小人剥廬終不可用也<lb/>
　　張舜元曰艮為果蓏此卦自乾而變木果乾也下<lb/>
　　應六三之坤不為所剥故不食<lb/>
<pb n="16b"/>
　　蘭恵卿曰居无位之地不為時君所任有碩果不<lb/>
　　食之象亦猶井九三之井渫不食鼎九三之雉膏<lb/>
　　不食也然在剥之時小人亦不能盡剥君子猶有<lb/>
　　在上者亦碩果不食之象<lb/>
　　李季辨曰人之食果必留其碩大者以為種子生<lb/>
　　意已存於不食之中矣<lb/>
　　案凡衆小人擊一君子其道浸盛而君子猶得以<lb/>
　　安其身者亦必有隂為之助不深擊者也在它卦<lb/>
<pb n="17a"/>
　　五隂一陽則五隂皆歸之矣在剥復夬遘則論隂<lb/>
　　陽消息盈虚之理然隂陽之情豈能泯滅剥之上<lb/>
　　九六三正應故失上下六五近而相得故无不利<lb/>
　　盖六三居羣隂之中而為之解六五握羣隂之權<lb/>
　　而為之平則碩果不食於時固碩果之不得位而<lb/>
　　碩果不食於羣隂亦碩果之得所助也陽為大故<lb/>
　　果為碩果之不食以其碩也夫有一大陽在上則<lb/>
　　天下未至於純隂生意有望焉有一大人在上則<lb/>
<pb n="17b"/>
　　天下未至於全亂生民有望焉此易之㫖也<lb/>
　　　右明象<lb/>
　　李去非曰君子以小人為車小人以君子為廬上<lb/>
　　所以庇下下所以載上也<lb/>
　　楊廷秀曰五隂載一陽車之象一陽庇五隂廬之<lb/>
　　象也<lb/>
　　蘭恵卿曰自上觀之譬之君子之乘車則下為庶<lb/>
　　民之所載自下觀之譬之小人之剥廬則將无以<lb/>
<pb n="18a"/>
　　自庇其身矣<lb/>
　　程子曰九非小人但言剥極之時小人如是也<lb/>
　　案聖人設卦觀象立象盡意原无所不通初不可<lb/>
　　以一説定也剥之時一陽在上危如累夘不能以<lb/>
　　一日安也明矣易乃取碩果不食之象又取君子<lb/>
　　得車之象正猶觀之四隂而有取於門闕觀瞻也<lb/>
　　然剥之終終歸於剥於是乃言剥廬之象以曉之<lb/>
　　使小人知世无君子則將无以庇其身矣然九君<lb/>
<pb n="18b"/>
　　子之象非小人之象若使六處此位則剥純隂耳<lb/>
　　使九常居之則廬亦不可剥也車廬皆因牀生象<lb/>
　　衆隂承載之義坤之為大車亦以此也<lb/>
　　　右明占<lb/>
　　石守道曰牀足至膚獨有屋廬可以庇也若更為<lb/>
　　小人上進併廬而剥去之民何所安卦存此一爻<lb/>
　　所以庇民也<lb/>
　　王景孟曰君子存則小人安君子去則小人禍然<lb/>
<pb n="19a"/>
　　則君子亦何負於小人而小人亦何利於剥君子<lb/>
　　也<lb/>
　　都聖與曰五陽為夬五隂為剥夬之終猶欲進君<lb/>
　　子剥之終己欲退小人則以君子之道宜進小人<lb/>
　　之道宜退乃天下之常理人情之公願而自然之<lb/>
　　分故也<lb/>
　　李季辨曰小人極盛然後知君子為民所屬望禍<lb/>
　　亂既極然後知小人之不可用也<lb/>
<pb n="19b"/>
　　李去非曰天下未有必无君子之理亦无盡絶小<lb/>
　　人之理碩果之不食蔓草之難圗此天理也<lb/>
　　李氏曰立卦之義在於柔變剛則受剥正在上九<lb/>
　　而乃言碩果不食者聖人探消息之理有剥必有<lb/>
　　復存陽也<lb/>
　　胡翼之曰君子守正執節明哲保身不為小人所<lb/>
　　害至此將復其位而得行其道也<lb/>
　　毛伯玉曰三隂為否四隂為觀猶可及也有九五<lb/>
<pb n="20a"/>
　　以為陽之主也故否之大人則休否觀之君子則<lb/>
　　无咎至於剥則遂无君矣勢窮理盡必將有一人<lb/>
　　焉徐起而妆之甚矣爻象之㣲且宻也天生聖人<lb/>
　　將以靖亂孰得而滅之故湯文不死於桀紂乃碩<lb/>
　　果不食之象也<lb/>
　　馮當可曰觀此一爻得車剥廬之異象則剥與不<lb/>
　　剥豈不在人聖人明言君子小人於一爻之中其<lb/>
　　義著矣<lb/>
<pb n="20b"/>
　　朱子曰取象既明而君子小人其占不同聖人之<lb/>
　　情益可見矣<lb/>
　　　右明爻義<lb/>
　　都聖與曰否與剥皆主隂長成卦而六爻所言皆<lb/>
　　主君子者彖言成卦之本爻傚天下之動聖人作<lb/>
　　易與民同患則欲為君子者可以預知小人之情<lb/>
　　状也小人何與焉傳曰易不可占險盖謂是也<lb/>
　　袁氏曰以陽化隂其勢甚易詩之雨雪瀌瀌見晛<lb/>
<pb n="21a"/>
　　曰消此剥之諸爻以近陽有應為善也<hi>謂三五</hi>
　　案六位以牀之象言則初足二辨三笫四膚五身<lb/>
　　體也而三不言笫以有應於上不剥之也五不言<lb/>
　　身者五剥之主治剥者也而笫與身之序黙藏乎<lb/>
　　其中矣<lb/>
　　　右明六爻<lb/>
䷗<hi>震下坤上</hi>
復<lb/>
<pb n="21b"/>
　雜卦曰復反也<lb/>
　説卦曰復徳之本也　又曰復小而辨於物　又曰<lb/>
　復以自知<lb/>
　　王輔嗣曰復者反本之謂也<lb/>
　　郭立之曰易以乾坤言形以天地言氣以隂陽言<lb/>
　　故乾坤之理天地之運隂陽之㑹无不反其始而<lb/>
　　後行故乾之初九復于甲子嵗功之出起于冬至<lb/>
　　之夜半七政之行復于牽牛之初以至律歴之紀<lb/>
<pb n="22a"/>
　　四時之序无不反於此者所以黄鐘為萬事根本<lb/>
　　此之謂也<lb/>
　　袁氏曰復以五隂乘一陽陽位乎下隂位乎上疑<lb/>
　　若處非其所然而陽體動以居内隂體順以居外<lb/>
　　陽方升而進乎上隂方降而退乎下由是而復其<lb/>
　　所矣此卦之所以為復也<lb/>
　　朱子曰剥盡則為純坤十月之卦而陽氣已生於<lb/>
　　下矣積之踰月然後一陽之體始成而來復故十<lb/>
<pb n="22b"/>
　　一月卦為復<lb/>
　　　此以隂陽言之<lb/>
　　程正叔曰陽君子之道陽消極而復生君子之道<lb/>
　　消極而復長故為反善之義<lb/>
　　程可乆曰不極其往而還曰復春秋書公孫敖如<lb/>
　　京師不至而復公如晉至河乃復遷善欲蚤故以<lb/>
　　不極其往者言之<lb/>
　　　此以人道言之<lb/>
<pb n="23a"/>
　　案復有二義有往復之復有復其所之復易以内為<lb/>
　　主外為客夫陽向也往於外而今復于内此以往<lb/>
　　復為義泰之无往不復是也上者陽之所下者隂<lb/>
　　之所陽今在下自此日復于上此以復其所為義<lb/>
　　小畜之復自道牽復是也卦之彖以復其所為義<lb/>
　　而爻以復于内為義是各一道也<lb/>
　　李子思曰老子萬物並作吾以觀其復夫物芸芸<lb/>
　　各歸其根曰静静曰復命復命曰常以静為復者<lb/>
<pb n="23b"/>
　　也老氏盖知易之體而不知易之用<lb/>
　　案老氏歸根復命之復天地之貞也易言一陽來<lb/>
　　復之復天地之元也意各有在不可以一説律之<lb/>
　　也<lb/>
　　　右明卦義<lb/>
　象賛曰雷在地中復先王以至日閉闗商旅不行后<lb/>
　不省方<lb/>
　　案此以冬至應卦氣彼歴家謂六日七分以應七<lb/>
<pb n="24a"/>
　　日來復之義冬至起中孚者傅㑹之説非易之㫖<lb/>
　　也<lb/>
　　　右明卦用<lb/>
　序卦曰物不可以終盡剥窮上反下故受之以復<lb/>
　　程正叔曰物无剥盡之理故剥極則復來隂極則<lb/>
　　陽生陽剥於上而復生於下復所以次剥也<lb/>
　　　右明卦序<lb/>
亨<lb/>
<pb n="24b"/>
　賛曰剛反<lb/>
　　程可乆曰陽復於内有應在外故亨<lb/>
　　李子思曰陽反而復生生之氣自此萌動故曰復<lb/>
　　亨<lb/>
　　都聖與曰陽宜主乎内隂宜賔乎外陽宜進而上<lb/>
　　隂宜退而下此理分之常也而内外上下之不常<lb/>
　　者時也時方在午則隂主乎内而隂乃往焉隂進<lb/>
　　乎上而陽退下焉其漸至於閉塞而成冬則非所<lb/>
<pb n="25a"/>
　　以亨也至於時運乎子則隂極而陽萌於是為主<lb/>
　　於内而漸進乎上復其理分之當然而亨矣<lb/>
　　王景孟曰剥之上九雖居五隂之上其勢往而屈<lb/>
　　也此一陽之窮也復之初九雖居五隂之下其勢<lb/>
　　來而信也此一陽之亨也<lb/>
　　　右明卦象<lb/>
出入无疾朋來无咎反復其道七日來復利有攸往<lb/>
　賛曰動而以順行是以出入无疾朋來无咎<lb/>
<pb n="25b"/>
　　楊中立曰動而以順行故出入无疾出入无疾故<lb/>
　　朋來无咎夫四時之變浸而為寒暑固非一日之<lb/>
　　積也天且不能暴為之而况於人乎<lb/>
　　朱子發曰復本坤而乾交之剥極成坤陽降而入<lb/>
　　坤極而動陽升而出羣隂莫能害之之謂无疾言<lb/>
　　剛反而得位也<lb/>
　　李氏曰无疾者莫為之害也无咎者適當其可也<lb/>
　　李子思曰震初動而坤順從之隂陽不相攻害故<lb/>
<pb n="26a"/>
　　曰无疾<lb/>
　　李氏曰一陽方動衆陽從之以類而升何咎之有<lb/>
　　郭子和曰疾猶不疾而速之疾隂陽消長有漸<lb/>
　　　此説亦通<lb/>
　賛曰反復其道七日來復天行也<lb/>
　　侯氏曰七日七月也豳詩一之日二之日三之日<lb/>
　　四之日皆月也<lb/>
　　袁氏曰或曰年或曰嵗或曰日或曰月盖年與嵗<lb/>
<pb n="26b"/>
　　則有乆近之意月與日則有隂陽之殊唯其當而<lb/>
　　已<lb/>
　　朱子曰七日者所占來復之期也<lb/>
　　都聖與曰反以其道原其始也復以其道要其終<lb/>
　　也<lb/>
　　李子思曰歴剥之六爻至復之初爻凡七爻而一<lb/>
　　陽來復隂陽之數自午至子數不過七一辰是為<lb/>
　　一日自剥至復爻亦如之一變而為七嵗月日時<lb/>
<pb n="27a"/>
　　之運皆然而易爻象之故畫六而止至七則變此<lb/>
　　古聖人作易之成説也<lb/>
　　林黄中曰日陽物也月隂物也七陽數也八隂數<lb/>
　　也舉日稱七故於一陽言之舉月稱八故於二隂<lb/>
　　言之聖人因象以寓辭因辭以寓意八月有凶七<lb/>
　　日來復盖有喜懼之辭焉<lb/>
　　案天地之道有反則有復陽道之來復盖歴七日<lb/>
　　此天道然也非人之所能為也復曰七日臨曰八<lb/>
<pb n="27b"/>
　　月隂陽之義也故曰隂陽之義配日月<lb/>
　賛又曰利有攸往剛長也復其見天地之心乎<lb/>
　　案剛浸長故自一陽之復以往二陽為臨三陽為<lb/>
　　泰以至于大壮與夬无不利也易之諸卦占辭未<lb/>
　　有詳於復者喜之也<lb/>
　　　右明卦占<lb/>
初九不逺復无祗悔元吉<lb/>
　賛曰不逺之復以修身也<lb/>
<pb n="28a"/>
　説卦子曰顔氏之子其殆庶幾乎有不善未嘗不知<lb/>
　知之未嘗復行也<lb/>
　　案六二賛曰下仁而此又引顔子竊謂孔門告顔<lb/>
　　子以克己復禮為仁應此爻之義也<lb/>
　　朱子發曰外為逺内為近九自外來内不逺也失<lb/>
　　而後復不失而无復矣<lb/>
　　李子思曰承剥之後而一陽來復乃生生之本也<lb/>
　　天地之運一息不留剥終復始不容少緩若少遲<lb/>
<pb n="28b"/>
　　不反則生理息矣<lb/>
　　李季辨曰一陽在内天地之心性善之端也故六<lb/>
　　爻以復善為義初復之始始而知復不至於悔<lb/>
　　案一陽來復於内而以復名卦至爻則自内而之<lb/>
　　外每爻以至此始復為義初言復於初也一歩之<lb/>
　　始即知其非而亟反如所謂違道不逺施諸己而<lb/>
　　不願則勿施諸人者也故无適悔而大善而吉也<lb/>
六二休復吉<lb/>
<pb n="29a"/>
　賛曰休復之吉以下仁也<lb/>
　　張敬夫曰上无繫應能休泰而復<lb/>
　　林黄中曰是以其心休休然无入而不自得也<lb/>
　　案需二曰衍在中二位乎内卦之中寛裕和平去<lb/>
　　陽最近其復也易故為休復之吉<lb/>
　　　右明象占<lb/>
　　　諸説紆淺皆不足據<lb/>
　　石守道曰六爻唯初九是陽六二以其近之六四<lb/>
<pb n="29b"/>
　　以其應之故二休復吉而四中行獨復<lb/>
　　　右明爻義<lb/>
六三頻復厲无咎<lb/>
　賛曰頻復之厲義无咎也<lb/>
　　朱子發曰厥初妄動自厓而反則頻復也頻者危<lb/>
　　道故曰厲<lb/>
　　袁氏曰動而過中則其初失於不能復矣處下體<lb/>
　　之窮則其終不可以不復唯初不能復故厲唯不<lb/>
<pb n="30a"/>
　　可以不復故无咎<lb/>
　　楊廷秀曰聖人危其頻過故曰厲以儆之開其頻<lb/>
　　復故曰无咎以勸之易於三每以下卦之終為義<lb/>
　　巽至三則濵上體矣故曰頻㢲復至三則濵坤矣<lb/>
　　故曰頻復頻於外而能復者以衆隂皆趣於初其<lb/>
　　勢可復也復貴蚤不貴遲貴於内不貴於外故復<lb/>
　　於初則過形於心而即復也此復之至善者也故<lb/>
　　曰元吉復於二則平居豫暇之時有過則復不待<lb/>
<pb n="30b"/>
　　事作物交而有過然後復也此復之次者也故亦<lb/>
　　曰吉至於三則已頻於外卦矣過形於外則不可<lb/>
　　妆矣故頻於外而不得不復此危道也此廹而後<lb/>
　　復者也故曰厲无咎盖庶幾於補過云爾聖人開<lb/>
　　天下之復於善如此<lb/>
　　　右明象占<lb/>
　　李子思曰復之所以為復者初九一爻也而諸爻<lb/>
　　皆以復稱盖因託之人事以盡復之義也<lb/>
<pb n="31a"/>
　　　右明爻義<lb/>
六四中行獨復<lb/>
　賛曰以從道也<lb/>
　　王輔嗣曰上下各有二隂而處厥中履得其位而<lb/>
　　應於初獨得所復<lb/>
　　張子厚曰柔危之世以中道合正應故不與羣爻<lb/>
　　同<lb/>
　　朱子發曰五隂㝠行去道日逺四行於五隂之中<lb/>
<pb n="31b"/>
　　獨反而復下從於初<lb/>
　　郭子和曰舍其類而獨行其志者也<lb/>
　　虞仲翔曰四在外體不在二五何得稱中夫中无<lb/>
　　一定之中自初至三以二為中自四至上以五為<lb/>
　　中復卦五隂自二至上則四為中康成謂爻處五<lb/>
　　隂之中是也<lb/>
　　程可乆曰本爻當位初未有失故不言吉<lb/>
　　朱子曰當此之時陽氣甚㣲未足以有為故不言<lb/>
<pb n="32a"/>
　　吉理所當然吉凶非所論也<lb/>
　　　右明象占<lb/>
　　馮當可曰猶夬之九三於衆陽中獨應上六為獨<lb/>
　　行遇雨<lb/>
　　郭子和曰剥之六三與復之六四反對其義相類<lb/>
　　故在剥取於失上下以應乎陽在復則取其獨復<lb/>
　　以從道<lb/>
　　王景孟曰此二爻者其可以隂柔少之乎君子之<lb/>
<pb n="32b"/>
　　在天下无往而不可貴剥之上九處一卦之外宜<lb/>
　　若失位也復之初九在一卦之下宜若甚㣲也而<lb/>
　　六三六四應之誠以道之所在可從不可違如此<lb/>
　　　右明爻義<lb/>
六五敦復无悔<lb/>
　賛曰中以自考也<lb/>
　　林黄中曰敦厚也益也艮之九三既為艮矣故上<lb/>
　　九謂之敦艮又從而益之也臨之六五正應九二<lb/>
<pb n="33a"/>
　　則上六為敦臨復之六四正應初九則六五為敦<lb/>
　　復<lb/>
　　案敦之為言厚之至也下有一艮山矣而上又為艮<lb/>
　　故曰敦艮三隂為坤厚矣而積為四隂故臨之上<lb/>
　　復之五皆曰敦謂此象也<lb/>
　　　右明象<lb/>
　　閭丘逄辰曰五逺於初而下又无應但能无悔而<lb/>
　　已<lb/>
<pb n="33b"/>
　　　右明占<lb/>
　　李子思曰陽長之卦凡遇隂柔之主則未嘗不順<lb/>
　　之无所於逆故復臨泰壮六五之爻皆以下順陽<lb/>
　　剛而得居上之體作易者以此垂訓要所以為君<lb/>
　　子之地也<lb/>
　　鄭舜舉曰六五未必皆善唯坤體則无不善此黄<lb/>
　　中之理唯知易者識之<lb/>
　　　右明爻義<lb/>
<pb n="34a"/>
上六迷復凶有烖眚用行師終有大敗以其國君凶至<lb/>
于十年不克征<lb/>
　賛曰迷復之凶反君道也<lb/>
　　左氏子太叔曰楚子不修其政徳而貪昧於諸侯<lb/>
　　以逞其願欲乆得乎周易有之在復之頥曰迷復<lb/>
　　凶其楚子之謂乎欲復其願而棄其本復歸无所<lb/>
　　是謂迷復能无凶乎復上六變而得頥<lb/>
　　吕與叔曰處卦之終最逺於陽迷而不反者也<lb/>
<pb n="34b"/>
　　馮當可曰至是而不復可謂迷矣<lb/>
　　郭子和曰或謂迷而後復非也苟能復矣雖迷何<lb/>
　　凶太甲是也<lb/>
　　張舜元曰以坤居上先迷者也<lb/>
　　王輔嗣曰比復好先而坤曰先迷何也順爻之序<lb/>
　　以觀之則初先而上後也故復好先謂不逺而復<lb/>
　　也衡爻之序以觀之則上在前初在後也先迷謂<lb/>
　　先人以行前則迷也上六是也隂昏闇去陽明最<lb/>
<pb n="35a"/>
　　逺故迷於所復猶蒙之困也<lb/>
　　　右明象<lb/>
　　朱子發曰上窮矣不可動動則降初成坎坎烖眚<lb/>
　　也卦成師用行師也<lb/>
　　林黄中曰謂之烖則有人為之咎焉謂之眚則有<lb/>
　　天降之罰焉雖有聖賢不能為之謀矣<lb/>
　　楊廷秀曰國君者六五也<lb/>
　　李去非曰盡坤土之數而尤不克征也盖迷而求<lb/>
<pb n="35b"/>
　　復之為難如此<lb/>
　　毛伯玉曰十年不克征絶之之辭也<lb/>
　　李子思曰以天理論人事亦可以為從物流轉乆<lb/>
　　而不復以致顛沛流離者之戒<lb/>
　　案復次剥者也五隂剥一陽極則上反而下成復<lb/>
　　以此例之則一陽上復至五成夬其極則上反而<lb/>
　　下成師而下卦則坎也易窮則變迷復而不知所<lb/>
　　以變則窮上而反下如此故烖眚之象則坎也用<lb/>
<pb n="36a"/>
　　行師之象則師也終有大敗以其國君凶者上反<lb/>
　　下則六五上窮矣反下為坎大敗之象也六五上<lb/>
　　窮則以其國君凶之象也十年坤土之數上反下<lb/>
　　而六五猶為四隂則厯坤之三陰猶未能變不克<lb/>
　　征之象也然而聖人序卦則坤全變而為乾然後<lb/>
　　无迷復之禍此聖人静觀造化之運變而通之之<lb/>
　　神也<lb/>
　　　右明占<lb/>
<pb n="36b"/>
　　張敬夫曰易之爻辭鮮有如是之詳其凶鮮有如<lb/>
　　是之極者而獨於復之上六言之盖自古亡家覆<lb/>
　　國反道敗徳无所不至者其源盡起于一念之㣲<lb/>
　　不能制遏之耳夫以隂柔之材去本之逺所謂人<lb/>
　　欲肆而天理蔑者故有大敗終凶之義<lb/>
　　　右明爻義<lb/>
　　案初復不逺至四則為獨復以應初也二復休裕至<lb/>
　　五則為敦復以得中也三頻厓而復至上則迷以<lb/>
<pb n="37a"/>
　　不蚤辨也<lb/>
　　　右明六爻<lb/>
䷘<hi>震下乾上</hi>
无妄元亨利貞其匪正有眚不利有攸往<lb/>
初九无妄往吉<lb/>
六二不耕穫不菑畬則利有攸往<lb/>
六三无妄之災或繫之牛行人之得邑人之災<lb/>
九四可貞无咎<lb/>
<pb n="37b"/>
九五无妄之疾勿藥有喜<lb/>
上九无妄行有眚无攸利<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷三十二</head>
    <p>
<pb n="1a"/>
欽定四庫全書<lb/>
　厚齋易學卷三十二　　　宋　馮椅　撰<lb/>
易輯傳卷二十八<lb/>
經下篇<hi>既濟未濟</hi>
䷾<hi>離下坎上</hi>
既濟<lb/>
　象賛曰水在火上既濟<lb/>
　雜卦曰既濟定也<lb/>
<pb n="1b"/>
　　朱子曰既濟事之既成也水火相交各得其用六<lb/>
　　爻之位各得其正故為既濟<lb/>
　　李氏曰以六位則剛柔正以二體則坎離交剛柔<lb/>
　　正則位當而不亂坎離交則用通而不窮<lb/>
　　郭子和曰六爻有應者八卦然應而皆得位者六<lb/>
　　十四卦獨此一卦而已是知既濟者必在有應必<lb/>
　　得其位然後可也<lb/>
　　李子思曰水火不相射此太極肇分之初八卦之<lb/>
<pb n="2a"/>
　　定體也水火相逮然後能變化既成萬物此太極<lb/>
　　既分之後六子之致用也水在火下兩不相射所<lb/>
　　以為未濟之象水在火上兩交相逮所以為既濟<lb/>
　　之象也其曰既成萬物則水火之致用而成既濟<lb/>
　　也<lb/>
　　趙氏曰乾下坤上為泰以天地之交也坎上離下<lb/>
　　為既濟以水火之交也以象言之水火若未可同<lb/>
　　於天地以畫觀之則乾畫居坤之中而為坎坎者<lb/>
<pb n="2b"/>
　　乾之中也故乾居西北而坎居正北坤畫居乾之<lb/>
　　中而為離離者坤之中也故坤居西南而離居正<lb/>
　　南坎離者乾坤之大用也故泰之六爻雖相應而<lb/>
　　二五處非其位既濟之六爻不惟皆應而剛柔无<lb/>
　　一之不當以是爻而居是位則其應者皆正也水<lb/>
　　火相交而剛柔正應則其為既濟也豈不大哉<lb/>
　　案乾坤純體之交為泰又以二五九六兩爻交為<lb/>
　　既濟既濟者天下安泰之時已濟者也九六交于二<lb/>
<pb n="3a"/>
　　五則陽以隂濟變見而成火隂以陽濟流通而成<lb/>
　　水又自坎離交於上下則火下濟於隂位而成烜<lb/>
　　水上騰於陽位而成潤坎離以氣交而非水火之<lb/>
　　粗迹也故自後天之易言之則乾居西北而坎居<lb/>
　　正北坤居西南而離居正南自先天之易言之則<lb/>
　　天尊地卑乾坤定于上下而乾陽包隂而離位乎<lb/>
　　東坤隂含陽而坎位乎西日月之象也是故易始<lb/>
　　於乾坤終於坎離以位上篇而下篇之終以既未<lb/>
<pb n="3b"/>
　　濟者亦坎離之交也坎離之交為既濟其所關於<lb/>
　　造化人治之大乃如此濟之得名以利涉也既未<lb/>
　　濟皆有坎坎在上已濟也坎在下未濟也<lb/>
　　　右明卦義<lb/>
　象賛曰君子以思患而豫防之<lb/>
　　　右明卦用<lb/>
　序卦曰有過物者必濟故受之以既濟<lb/>
　　石守道曰凡在險難之中非有過物之材則不能<lb/>
<pb n="4a"/>
　　濟<lb/>
　　林黄中曰自過而濟艮變為離震變為坎易初四<lb/>
　　五之爻而成也立天下之事者必有過人之材草<lb/>
　　天下之俗者必有過人之行過而受之以濟之義<lb/>
　　也<lb/>
　　李子思曰隂陽二氣往來於天地之間或不能无<lb/>
　　過差故聖人作易大過之後繼之以坎離者隂陽<lb/>
　　之中所以救大過之敝也小過之後繼之以既未<lb/>
<pb n="4b"/>
　　濟者即坎離之中亦所以救小過之敝也<lb/>
　　案過之大故繼以坎離之全過之小故繼以坎離<lb/>
　　之交此皆序卦之所未及言也<lb/>
　　　右明卦序<lb/>
亨小利貞初吉終亂<lb/>
　賛曰既濟亨小者亨也利貞剛柔正而位當也初吉<lb/>
　柔得中也終止則亂其道窮也<lb/>
　　王輔嗣曰萬事皆濟若小者未亨則有所未濟小<lb/>
<pb n="5a"/>
　　者尚亨何况於大<lb/>
　　程正叔曰既濟之時不能无小未亨也<lb/>
　　耿睎道曰涉而未濟則所謂亨者有亨之道而已<lb/>
　　涉而既濟則所謂亨者乃亨之功也<lb/>
　　李泰發曰陽大而隂小故泰言小徃大來既濟三<lb/>
　　陽皆處三隂之下以陽下隂是大者既濟而能亨<lb/>
　　其小者也<hi>王景孟同</hi>
　　卜子夏曰陽已下隂萬物既成<lb/>
<pb n="5b"/>
　　　亨小之義難明唯李説僅可通郭子和力辨六<lb/>
　　　十四卦无亨小之義縁未濟亨下有小字誤書<lb/>
　　　于此其説曰彖以既濟亨為斷句則既濟亨為<lb/>
　　　文王辭小者亨為孔子釋之之辭<lb/>
　　劉氏曰六二以謙虚得中而无盈滿之累此既濟<lb/>
　　之初所以吉九五以盈滿而安止於上值其道之<lb/>
　　窮而不知變通此既濟之終所以亂<lb/>
　　李去非曰凡吉凶之相為无窮者剛柔之相推而<lb/>
<pb n="6a"/>
　　各去其本位於是有變而後有吉凶之異今變之<lb/>
　　既濟則六爻之隂陽已定矣苟狃於安而无所變<lb/>
　　更則其末流必漸至於頺靡而不振此既濟之窮<lb/>
　　而終止則亂也<lb/>
　　朱子發曰始終時也治亂者道之窮通也<lb/>
　　李去非曰初吉者既濟也中吉者訟也終吉者師<lb/>
　　之九二訟之初六履之九四蠱之初六賁之六五<lb/>
　　家人之上九鼎之九三也无初有終者巽之九五<lb/>
<pb n="6b"/>
　　睽之六三也然則終之實難玩易者可以有得矣<lb/>
　　案卦以九六徃來二五而成也六來居二麗于陽<lb/>
　　明去其隂闇亨而為小者之象也亦初吉之象也<lb/>
　　初論六二則終當論九五以九居五則其德當乎<lb/>
　　大君之位而上下五爻亦各當其位而天下定矣<lb/>
　　所謂利貞者以此也然各當其位之定而无復有<lb/>
　　事則一氣之流行物情之營為萬事之更代所謂<lb/>
　　定者乃亂之源也故既濟之終則亂而孔子又賛<lb/>
<pb n="7a"/>
　　之曰止則亂其義著明矣<lb/>
　　　右明卦象占<lb/>
初九曳其輪濡其尾无咎<lb/>
　賛曰曳其輪義无咎也<lb/>
　　李氏曰輪在車下尾在獸後初之象也<hi>朱子同</hi>唯剛<lb/>
　　動之材勉於必濟何咎之有<lb/>
　　李㤗發曰履險故曳輪渉川故濡尾<lb/>
　　趙氏曰初以陽剛當始濟之時雖曳輪濡尾而无<lb/>
<pb n="7b"/>
　　咎以其有應而可以濟也<lb/>
　　楊廷秀曰濟難之初将危亂而之吉亨也以剛居<lb/>
　　陽有濟難之材火性鋭進又能竭濟難之力如良<lb/>
　　馬焉駕車渉川岸已離而未登自非竭力以曳其<lb/>
　　輪至於濡尾而不恤何以能濟乎<lb/>
　　案爻以應坎之四為象坎為輪為水輪在四已曳<lb/>
　　之水在四尾濡之四在川岸挽之以濟者也濟則<lb/>
　　无咎<lb/>
<pb n="8a"/>
　　　右明象占<lb/>
六二婦喪其茀勿逐七日得<lb/>
　賛曰七日得以中道也<lb/>
　　王介父曰茀者所以蔽車者也此爻柔順在中婦<lb/>
　　象也兩剛為之蔽茀象焉棄二剛以應五故曰婦<lb/>
　　喪其茀苟得志乎五則二剛猶主已而為之蔽又<lb/>
　　焉用逐七日者從其應以徃反之時<lb/>
　　劉氏曰古者后夫人皆以翟茀蔽車易以日言近<lb/>
<pb n="8b"/>
　　以嵗言逺<lb/>
　　李子思曰離為雉為文明有翟蔽之象<lb/>
　　李去非曰自二之外七位而還于本位故曰七日<lb/>
　　與復震七日同義<lb/>
　　案六自坤五來居于此而此爻之九乃徃居于五<lb/>
　　矣二五隂陽正應則二婦也二歸于五之故居以<lb/>
　　從九則喪其上下二陽之蔽己者矣天道无徃不<lb/>
　　復自二歴徧六爻而復本位則凡七也言日者以<lb/>
<pb n="9a"/>
　　位本乾也<lb/>
　　張知常曰以中道自守雖見侵於羣枉必无失也<lb/>
　　此善言易者也<lb/>
　　　右明象占<lb/>
九三髙宗伐鬼方三年克之小人勿用<lb/>
　賛曰三年克之憊也<lb/>
　　張子厚曰上六險而應此卦之終亂者也故以比<lb/>
　　鬼方<lb/>
<pb n="9b"/>
　　李去非曰此爻應上隔三位故曰三年<lb/>
　　朱子發曰鬼方幽逺小國於既濟之時恃險不來<lb/>
　　克難辭也離有戈兵<lb/>
　　朱子曰以剛居陽髙宗伐鬼方之象也言其久而<lb/>
　　後克戒占者不可輕動之意小人勿用占法與師<lb/>
　　上六同<lb/>
　　林黄中曰以有商之盛王伐鬼方之小醜曠日持<lb/>
　　久至於三年而後克之者謹之至也殷<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>之頌曰<lb/>
<pb n="10a"/>
　　赫赫厥聲濯濯厥靈夀考且寜以保我後生鬼方<lb/>
　　既服而威靈之所被者逺矣然則三年而伐一國<lb/>
　　若怯而實勇與夫快心於一戰者有間矣故曰小<lb/>
　　人勿用<lb/>
　　李季辨曰以剛居陽竭力以濟者也如髙宗之伐<lb/>
　　鬼方三年而後克之不以師老而止也三代之兵<lb/>
　　未嘗用一小人蓋无所用小人也苟用小人是平<lb/>
　　一亂而生一亂也聖人此意甚㣲<lb/>
<pb n="10b"/>
　　　亦是一説可以旁通時物<lb/>
　　案既濟之治非不用力自致也濡尾曳輪喪茀不<lb/>
　　恤然後濟甚至有負固不庭者極力之久而僅勝<lb/>
　　之成既濟之治其難如此故在六爻初四之濟也<lb/>
　　易在坎水之際也二五之濟也速九六之互相徃<lb/>
　　來也唯三上之濟也難而緩蓋險䧟之極而火迫<lb/>
　　乎水鄰於相息也不有髙宗之盛王不足以克此<lb/>
　　幽逺不賓之人鬼方在北坎北方也上六逺地也<lb/>
<pb n="11a"/>
　　三年歴坎險之三位故以年計也克者剛克柔也<lb/>
　　離為中女之卦故有小人勿用之戒易中如帝乙<lb/>
　　髙宗之事所謂知以藏徃者也<lb/>
　　　右明象占<lb/>
六四繻有衣袽終日戒<lb/>
　賛曰終日戒有所疑也<lb/>
　　趙氏曰雖有新繻而不棄衣袽之敝以其不忘濟<lb/>
　　難之始也<hi>郭子和同</hi>
<pb n="11b"/>
　　楊廷秀曰有之為言也盖不至於求而無之之謂<lb/>
　　也<lb/>
　　林黄中曰説者謂衣之敗絮可以窒舟之漏愚謂<lb/>
　　不然渉川而恃漏舟備舟而恃敗絮殆非防患之<lb/>
　　道也離為日三爻皆離故有終日之象坎為憂故<lb/>
　　有戒懼之象<lb/>
　　案離三爻濟險者也坎三爻已濟者也九象坤為常<lb/>
　　為帛此爻坤之四也己歴下卦故為衣之敝乍入<lb/>
<pb n="12a"/>
　　上卦故為繻之新下卦為晝上卦為夜已離下卦<lb/>
　　日之終矣戒云者安而不忘危存而不忘亡治而<lb/>
　　不忘亂者也<lb/>
　　　右明象占<lb/>
九五東隣殺牛不如西隣之禴祭實受其福<lb/>
　賛曰東隣殺牛不如西隣之時也實受其福吉大來<lb/>
　也<lb/>
　　張子厚曰東隣上六也西隣六四也過於濟後也<lb/>
<pb n="12b"/>
　　㡬於中時也祭而合禮雖薄受福此爻既濟之主<lb/>
　　舉上與下其義之得不言而著也<lb/>
　　李子思曰設彼我之辭以明在此之義<lb/>
　　案五上體之中與四上同坎體而濟者也上六險<lb/>
　　之終故雖極力以濟之而濟之也難四險之始不<lb/>
　　盡力以濟之而濟之也易故有此象<lb/>
　　李季辨曰此爻為既濟之君三既伐國矣治定功<lb/>
　　成之後必生侈心古之聖人其制禮也必立為四<lb/>
<pb n="13a"/>
　　時之定祭外此皆徼福者也故有殺牛之戒後世<lb/>
　　邊境无事則禱祠之事起以髙宗之賢伐國之後<lb/>
　　黷于祭祀以來鼎雉之變故聖人於此以祭祀言<lb/>
　　之其為後世慮者深矣<lb/>
　　　右明象占<lb/>
上六濡其首厲<lb/>
　賛曰濡其首厲何可久也<lb/>
　　程正叔曰坎為水濟取水義濡亦取水義窮至於<lb/>
<pb n="13b"/>
　　濡首危可知也<lb/>
　　耿睎道曰既未濟皆以渉川為義<lb/>
　　李去非曰濡其尾則首可見矣濡其首則溺其尾<lb/>
　　可知矣<lb/>
　　林黄中曰初為尾上為首<lb/>
　　薛氏曰濡其尾者有後顧之義濡其首者不慮前<lb/>
　　也歴險而不慮前其危可知既濟終亂其義見矣<lb/>
　　朱子曰首尾在既未濟二卦不必拘一説各自為<lb/>
<pb n="14a"/>
　　象且如无咎貞吉二卦亦自不同若一爻吉一爻<lb/>
　　凶確然不易此揚子雲之太𤣥也易道不然<lb/>
　　案獸首在前尾在後則既未濟之六爻象皆衡觀也<lb/>
　　皆經坎水故首尾皆濡以見凡事之欲濟者必身<lb/>
　　在其中乃可濟也首尾皆濡則身在其中矣未濟<lb/>
　　者方在水中坎在下也既濟者已出水上坎在上<lb/>
　　也若夫吉凶悔吝則各以爻之承乗逺近愛惡為<lb/>
　　義此爻之厲登岸而材弱恐復溺焉故設此戒使<lb/>
<pb n="14b"/>
　　已治者之不可忘危懼之心也書曰若渉淵水兹<lb/>
　　予徃求朕攸濟此之謂也兩卦首尾不言何獸未<lb/>
　　濟姑曰卦有狐象此卦曳輪則牛之象也離為牛<lb/>
　　也<lb/>
　　　右明象占<lb/>
　　案既濟險在前未濟乃出乎險者也而卦義相反<lb/>
　　焉蓋以水火相濟不相濟之象也然險終在前故<lb/>
　　既濟終厲終出乎險故未濟終孚應易窮則變之<lb/>
<pb n="15a"/>
　　義<lb/>
　　　右明爻義<lb/>
　　劉長民曰爻辭皆不稱既濟者以其各得位而互<lb/>
　　於逐爻明其義也初上居前後故以首尾言之二<lb/>
　　以中女既濟故稱婦三以過時既濟故稱伐鬼方<lb/>
　　四以臣既濟五以君既濟者也<lb/>
　　案下三爻用力於濟者也上三爻既濟之後也六爻<lb/>
　　皆當其位彊者濟而弱者不能濟故喪失戒厲皆<lb/>
<pb n="15b"/>
　　在隂爻未濟六爻皆不當位然反隂陽相濟故无<lb/>
　　凶咎至其濟否亦以彊弱也唯未濟六五君位居<lb/>
　　中得吉自未濟六三之外兩卦諸爻不言濟者以<lb/>
　　首尾皆濡見濟之義也<lb/>
　　　右明六爻<lb/>
䷿<hi>坎下離上</hi>
未濟<lb/>
　象賛曰火在水上未濟<lb/>
<pb n="16a"/>
　雜卦曰未濟男之窮也<lb/>
　　虞仲翔曰六爻皆錯故稱未濟<hi>干令升同</hi>
　　林黄中曰既之為言盡也已徃之辭也未之為言<lb/>
　　有所待也方來之辭也　又曰可以濟者有其具<lb/>
　　也未可以濟者俟其時也<lb/>
　　程可久曰火自炎上水自潤下无相濟之功六爻<lb/>
　　雖位失而有應非不濟也特未濟爾<lb/>
　　毛伯玉曰火在澤上猶在水上也彼為睽而此為<lb/>
<pb n="16b"/>
　　未濟豈以剛柔皆應故邪是故易以隂陽竒耦明<lb/>
　　君臣父子夫婦之象以有應無應辨從違逆順之<lb/>
　　情蓋以天下之治未有不本於相與而天下之變<lb/>
　　未有不激於相悖也<lb/>
　　　此賛所謂雖不當位剛柔應也<lb/>
　　　右明卦義<lb/>
　象賛曰君子以慎辨物居方<lb/>
　　　右明卦用<lb/>
<pb n="17a"/>
　序卦曰物不可窮也故受之以未濟終焉<lb/>
　　張敬夫曰太極立而自然有乾坤乾坤立而動靜<lb/>
　　倡隨自然生矣是二物者未嘗相離而徃來於无<lb/>
　　窮故物之麗於此者不能无屈信徃反之數既濟<lb/>
　　者既然也未濟者未然也言物之既然矣而又有<lb/>
　　将然者來焉剛柔相摩動靜相生吉凶相倚有无<lb/>
　　相禪无時而已也<lb/>
　　程可久曰麗於數者其變无窮蓋莫適為終始<lb/>
<pb n="17b"/>
　　林黄中曰未濟既濟之反也覆而視之既濟猶未<lb/>
　　濟未濟猶既濟也坎為水離為火水火相資而成<lb/>
　　是為既濟水火各反其所是為未濟<lb/>
　　朱子發曰天地之道以坎離相濟以日言之日降<lb/>
　　則月升以月言之日交則月合以嵗言之寒來則<lb/>
　　暑徃皆既濟之象未濟藏焉<lb/>
　　李季辨曰上篇首乾坤終坎離下篇首咸恒終既<lb/>
　　未濟亦坎離也天地之道不過隂陽五行之用莫<lb/>
<pb n="18a"/>
　　先水火上篇首天地隂陽之正也故以水火之正<lb/>
　　終焉下篇首夫婦隂陽之交也故以水火之交終<lb/>
　　焉<lb/>
　　案乾坤坎離對立者隂陽水火之體也咸恒既未濟<lb/>
　　相交者隂陽水火之用也隂陽之氣判而為天地<lb/>
　　水火之精運而為日月此所謂四象蓋指乾坤坎<lb/>
　　離不可誣也<lb/>
　　　右明卦序<lb/>
<pb n="18b"/>
亨小狐汔濟濡其尾无攸利<lb/>
　賛曰未濟柔得中也小狐汔濟未出中也濡其尾无<lb/>
　攸利不續終也雖不當位剛柔應也<lb/>
　　李子思曰自否之六二柔上行而得中天地相交<lb/>
　　否者亨矣　又曰聖人作易一卦必求其亨之之<lb/>
　　理使當未可以濟之時坐視而不求所以濟者无<lb/>
　　是理也故在既濟之時則有既濟之亨在未濟之<lb/>
　　時則有未濟之亨既濟已用之亨也未濟方來之<lb/>
<pb n="19a"/>
　　亨也<lb/>
　　李泰發曰雖隂陽各不當位而内外各有應有亨<lb/>
　　之理方時多難君臣同心上下協力事无不濟此<lb/>
　　未濟之所以亨也<lb/>
　　　案内外有應李子思亦同此説<lb/>
　　王景孟曰六五以柔得中虗己任賢頼之以濟故<lb/>
　　近而九四以剛而承逺而九二以剛而應所以濟<lb/>
　　者在人而亨其成者在五此所以能亨也<lb/>
<pb n="19b"/>
　　案賛言柔得中雖不當位剛柔相應蓋指二五居<lb/>
　　中在未濟之時上下同心所以能亨也五乾大君<lb/>
　　之位中天下而立柔自坤之二而上行得之故九<lb/>
　　自乾之五遜而下來二五為應此未濟之為亨蓋<lb/>
　　孔子之説如此餘説亦可以旁通而曲暢也<lb/>
　　　右明亨<lb/>
　　劉氏曰狐之濟獨小者遺留於㡬盡之時汔濟謂<lb/>
　　初六也以况隂柔不决之人其濟不能處先而常<lb/>
<pb n="20a"/>
　　失於後也<lb/>
　　朱子發曰狐首輕尾重聼水負尾以其剛不息是<lb/>
　　以終濟<lb/>
　　李季辨曰以上六居初小狐也濡尾而不能曵輪<lb/>
　　故未濟也既濟柔處二而得中雖婦道亦濟也未<lb/>
　　濟柔居初而未能出中故為小狐㡬濟而未濟也<lb/>
　　耿晞道曰将濟而未濟正渉險中必有過越之材<lb/>
　　果斷之志然後能進而免險今初六之柔則材不<lb/>
<pb n="20b"/>
　　足也居隂則志不果也在險下而未出中故有小<lb/>
　　狐汔濟之象是小者未亨所以未得為既濟也渉<lb/>
　　險而在物後有濡其尾之象夫有陽剛之材如既<lb/>
　　濟之初九濡尾何害初六无其材是以无攸利也<lb/>
　　胡翼之曰既濟上六怠忽而不思其亂是以反為<lb/>
　　未濟之時欲復其所濟必籍大材德之人與之戮<lb/>
　　力同心不畏險阻奮然而徃以濟苟有小材德者<lb/>
　　是猶小狐之渉淵水雖僅至於濟不免濡溺无所<lb/>
<pb n="21a"/>
　　利也<lb/>
　　毛伯玉曰既濟之初九陽也君子也此卦之初六<lb/>
　　隂也小人也小狐之象小人也非濡尾之不可而<lb/>
　　小人之不足以濟也<lb/>
　　　右明卦象占<lb/>
初六濡其尾吝<lb/>
　賛曰濡其尾亦不知極也<lb/>
　　卜子夏曰以柔濟險始渉者也近淺猶濡尾况其<lb/>
<pb n="21b"/>
　　深逺必不濟矣<lb/>
　　李泰發曰志欲有為而才不足雖履危渉險奮不<lb/>
　　顧身為可吝也<lb/>
　　楊廷秀曰既濟之初九彊於材者也已濟而濡其<lb/>
　　尾故无咎此卦之初六弱於材者也㡬濟而濡其<lb/>
　　尾故吝然能力其弱以濟難其濟爾志也其不濟<lb/>
　　非爾志也故聖人惜之曰吝吝者力不足之辭也<lb/>
　　林黄中曰彖言无攸利而爻言吝者以在一卦之<lb/>
<pb n="22a"/>
　　初其失未逺也故系之憂虞云爾<lb/>
　　　右明象占<lb/>
九二曳其輪貞吉<lb/>
　賛曰九二貞吉中以行正也<lb/>
　　干氏曰坎為輪離為牛牛曳輪上以承五命故貞<lb/>
　　吉<lb/>
　　李泰發曰當險難未濟之時必資剛健中正之臣<lb/>
　　然後克濟大業輪者車所恃以行逺也本爻是已<lb/>
<pb n="22b"/>
　　六五之君所頼猶車之有輪也非能盡力於驅馳<lb/>
　　必正而後吉<lb/>
　　李子思曰既濟之濡尾曳輪止在初九一爻蓋方<lb/>
　　既濟之初如此耳若乃未濟初六既濡其尾矣而<lb/>
　　九二猶曳其輪則以其時之不同也然此爻之於<lb/>
　　六五剛柔相應雖在險中未可驟進其終也必相<lb/>
　　應以亨故惟居中以守正而待時之至則剛中之<lb/>
　　材終可以濟又安得不吉乎<lb/>
<pb n="23a"/>
　　案未濟之卦縁既濟立象故濡尾濡首二卦既同<lb/>
　　而伐鬼方與曳其輪又先後一位爾蓋未濟之二<lb/>
　　乃既濟之初未濟之四乃既濟之三其爻之剛則<lb/>
　　然也所不同者時與位之異故吉凶亦異焉夫既<lb/>
　　濟之坎輪在外而初曳之初應四者也是車既濟<lb/>
　　而離牛曳之以登于岸者也未濟之坎輪在内則<lb/>
　　二乃輪也而誰與曳之得非六五乎輪正溺水中<lb/>
　　而六五在上以曳之五者離之牛位也此爻䧟於<lb/>
<pb n="23b"/>
　　險而難出故靜以俟正應之援及其終也未濟而<lb/>
　　亨則吉矣<lb/>
　　　右明象占<lb/>
六三未濟征凶不利渉大川<lb/>
　賛曰未濟征凶位不當也<lb/>
　　程可久曰材不勝位應上九无事之地功未集而<lb/>
　　遽徃焉凶之道也<lb/>
　　朱子曰隂柔不中正居未濟之時以征則凶故其<lb/>
<pb n="24a"/>
　　占如此蓋行者可以水浮而不可以陸走也或疑<lb/>
　　利渉當為不利渉<lb/>
　　　此説是也應上无位不可以徃則坎未能出故不<lb/>
　　　利涉盖征則以水遇火成既濟矣非未濟之象<lb/>
　　　右明象占<lb/>
　　李子思曰六爻俱失位初上處无位之地中四爻<lb/>
　　其三皆曰貞吉獨於六三不曰貞吉而乃曰未濟<lb/>
　　征凶豈非未濟之時以征則凶而以居貞則吉者<lb/>
<pb n="24b"/>
　　乎<lb/>
　　　此説得之下卦既終復之上卦筮法然也因而<lb/>
　　　重之之謂也故易之於三毎有終止之義而亦<lb/>
　　　毎有上進之義此爻當止者也亦當進者也而<lb/>
　　　曰征凶云者下體坎也若舍坎而征則濟乎險<lb/>
　　　渉乎川矣<lb/>
　　張知常曰下卦皆在險而二獨以中𫉬貞吉初不<lb/>
　　量力而三不當位故其患如此<lb/>
<pb n="25a"/>
　　　右明爻義<lb/>
九四貞吉悔亡震用伐鬼方三年有賞于大國<lb/>
　賛曰貞吉悔亡志行也<lb/>
　　陸希聲曰爻已出險是将濟者處非其位行未得<lb/>
　　中故能貞吉然後悔亡三年有賞者明有德之君<lb/>
　　非親征之可貴用得其人故有功而可賞<lb/>
　　林黄中曰震用伐鬼方之象與既濟之九三同然<lb/>
　　以九居三君道也以九居四臣道也<lb/>
<pb n="25b"/>
　　程可久曰震為雷天之威怒也用伐鬼方此大臣<lb/>
　　賛其君興衰撥亂者也有賞于大國蓋以大國賞<lb/>
　　功云<lb/>
　　李子思曰以剛居隂本自有悔唯居貞俟時當其<lb/>
　　可動然後吉而悔亡雖然已出坎險之上而時可<lb/>
　　動矣鬼方之伐亦不免乎三年之淹兹所以為未<lb/>
　　濟之時乎<lb/>
　　案貞吉悔亡亦戒以用靜吉動有悔也震用伐鬼<lb/>
<pb n="26a"/>
　　方三年此則既濟之時也然久而不克豈非有悔<lb/>
　　今既功成受賞其悔乃亡方其伐鬼方也猶然未<lb/>
　　濟也克之然後濟未濟有此不賓之人待其威行<lb/>
　　既濟而後受賞焉可也為戎首不可也鬼方初六<lb/>
　　也有賞六五大君也大國本爻之位陽為大位為<lb/>
　　國也若乃三年震伐則象同既濟之九三<lb/>
　　　右明象占<lb/>
六五貞吉无悔君子之光有孚吉<lb/>
<pb n="26b"/>
　賛曰君子之光其暉吉也<lb/>
　　朱子曰以六居五亦非正也然文明之主居中應<lb/>
　　剛虚心以求下之助故得貞而吉且无悔又有光<lb/>
　　輝之盛信實而不妄吉而又吉也<lb/>
　　林黄中曰四應在初故先悔而後亡五應在二故<lb/>
　　貞吉而无悔坎為孚離為光<lb/>
　　李季辨曰九二陽為君子進遇文明之主相與共<lb/>
　　濟君子之道光矣剛柔相孚吉孰大焉<lb/>
<pb n="27a"/>
　　李泰發曰九二中正之臣為之正應四上二陽相為夾<lb/>
　　輔能虛已而任用之故貞吉而无悔也所以未濟<lb/>
　　者以險難在内也所以險難者以九二䧟于二隂<lb/>
　　也今也六五藉左右二陽之力以曵九二之輪九<lb/>
　　二上應則坎不成坎而險難濟矣此本爻所以為<lb/>
　　貞吉而无悔三陽君子之道所以光也有孚于三<lb/>
　　陽豈非吉乎前所謂吉者以居中下應為貞而吉<lb/>
　　也後所謂吉者以三陽相與有孚而吉也義各有<lb/>
<pb n="27b"/>
　　主故辭繁而不殺抑又觀之卦之為爻者六而貞<lb/>
　　吉者三固戒以用靜之吉其亦以爻不當位而為<lb/>
　　之戒乎<lb/>
　　　右明象占<lb/>
上九有孚于飲酒无咎濡其首有孚失是<lb/>
　賛曰飲酒濡首亦不知節也<lb/>
　　程可久曰處未濟之終當无事之地為人君所尚<lb/>
　　蓋濟時之功既成故有孚于飲酒无咎<lb/>
<pb n="28a"/>
　　林黄中曰坎為有孚為酒離中虚飲酒之象飲酒<lb/>
　　亦不可以无孚需于酒食是也飲食燕樂而不失<lb/>
　　其孚斯為无咎飲酒者燕樂之事也濡首者沉溺<lb/>
　　之形也<lb/>
　　案君臣相孚未濟之終有濟者焉飲酒以樂其成<lb/>
　　未為過也所謂始于憂勤終于逸樂者也然沾醉<lb/>
　　而至于濡首則前日之相孚者今失于逸樂之過<lb/>
　　矣孚酒皆坎之象離有頥合之象飲酒之謂也濡<lb/>
<pb n="28b"/>
　　首象同既濟既濟首尾象之曳輪此卦尾傅于小<lb/>
　　狐就為狐尾而首傅于飲酒就為酒濡飲者之首<lb/>
　　也皆縁上文生義要之濡首至尾皆以全身濟險<lb/>
　　為象者也剛過中故有失是之戒<lb/>
　　　右明象占<lb/>
　　李季辨曰聖人設卦不終于既濟而終于未濟者<lb/>
　　所以寓生生不窮之意也未濟易之終上九未濟<lb/>
　　之終生生不窮之理在是夫亂者治之基治者亂<lb/>
<pb n="29a"/>
　　所伏未濟之極豈終于不濟哉以上九之才信其<lb/>
　　終于必濟也<lb/>
　　嘗聞天包地天如雞子地如卵黄此以象言也洛<lb/>
　　書之數自一至九耦數在竒之中大衍之數五十<lb/>
　　而其用四十有九蓋數竒則生生不窮也易之爻<lb/>
　　三百八十又四而始于乾之初九終于未濟之上<lb/>
　　九九又生一其數不窮而耦爻包伏於竒數之内<lb/>
　　此造化自然之數也<lb/>
<pb n="29b"/>
　　　右明爻義<lb/>
　　李季辨曰以六居初濡尾而不曳輪故未濟然卦<lb/>
　　有三陽曳輪伐國濡首濡尾无異于既濟但初爻<lb/>
　　得隂故曵輪不在初而在二伐國不在三而在四<lb/>
　　飲酒不在五而在上故未濟不如既濟之初既濟<lb/>
　　不如未濟之終<lb/>
　　案既濟初剛終柔故初吉終亂未濟初柔而終剛<lb/>
　　故有孚于飲酒既濟矣治則生亂唯未濟故圖所<lb/>
<pb n="30a"/>
　　　以濟者焉<lb/>
　　　右明六爻<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷三十二<lb/>
</p>
<p>
</p>
  </div>
</body>
</text>
</TEI>
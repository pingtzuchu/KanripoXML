<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷三十</head>
    <p>
<pb n="1a"/>
欽定四庫全書<lb/>
　厚齋易學卷三十　　　　宋　馮椅　撰<lb/>
易輯傳第二十六<lb/>
經下篇<hi>渙節</hi>
䷺<hi>坎下巽土</hi>
渙<lb/>
　象贊曰風行水上渙<lb/>
　雜卦曰渙離也<lb/>
<pb n="1b"/>
　　李氏曰下坎上巽順以免乎險也故卦有難離及<lb/>
　　離乎險之義<lb/>
　　李去非曰物之凝結則聚散則渙人心如風之行<lb/>
　　於水上流放而未定也斯散矣此以坎險言渙也<lb/>
　　張舜元曰風行水上其水必釋東風解凍之象<lb/>
　　王氏師心曰渙斯散矣所謂渙然氷釋也散則離<lb/>
　　所謂泮渙也<lb/>
　　都聖與曰人之遇難也對之以剛健則相攻而難<lb/>
<pb n="2a"/>
　　成對之以柔巽則相和而難解此險而健所以訟<lb/>
　　險而巽所以渙也<lb/>
　　馮當可曰否體升降而為渙亦憂患消釋之時<lb/>
　　案乾本上坤本下否塞之象也今坤之六自二而升<lb/>
　　四乾之九自四而降二雖下成坎險而上成巽順<lb/>
　　巽風行乎坎水之上水流渙散而巽之木行乎坎<lb/>
　　水之上險難以濟此卦之所以為渙也<lb/>
　　右明卦義<lb/>
<pb n="2b"/>
　象賛曰先王以享于帝立廟<lb/>
　説卦曰刳木為舟剡木為楫舟楫之利以濟不通致<lb/>
　逺以利天下蓋取諸渙<lb/>
　　　右明卦用<lb/>
　序卦曰兊者說也說而後散之故受之以渙<lb/>
　　林黄中曰自兊渙下變為坎上反為巽三五不動<lb/>
　　而成也<lb/>
　　程正叔曰人之氣憂則結聚說則舒散故說有散<lb/>
<pb n="3a"/>
　　義<lb/>
　　石守道曰凡人既能和說於民必能散其患難<lb/>
　　李子思曰巽兊之後以巽遇坎而為渙以兊遇坎<lb/>
　　而為節此巽兊二女之渉險而其象如此也渙節<lb/>
　　之後繼以中孚者巽兊二女之自相遇也繼之以<lb/>
　　小過者震艮二子之自相遇也終以既未濟者坎<lb/>
　　離男女之相遇而交與不交也故六十四卦之序<lb/>
　　演而至於既未濟則乾坤六子相遇之象畢具而<lb/>
<pb n="3b"/>
　　先後之相次義𩔖之相從莫不各有深意存焉今<lb/>
　　序卦之所論特舉其一端以詔後世而其自然之<lb/>
　　畫灼然之理則有不可勝窮者<lb/>
　　　右明卦序<lb/>
亨王假有廟利渉大川利貞<lb/>
　贊曰渙亨剛來而不窮柔得位乎外而上同王假有<lb/>
　廟王乃在中也利渉大川乘木有功也<lb/>
　　李氏曰渙有難散及離險之義難散而離險則亨<lb/>
<pb n="4a"/>
　　矣<lb/>
　　馮當可曰渙未變則否矣四降為二得中正之位<lb/>
　　乾體雖散而不失中二升為四有順長之德坤體<lb/>
　　雖散而不失順此渙之所以有亨理<lb/>
　　案大抵否變而渙散其塞則通矣渙之所以為亨也<lb/>
　　　右明亨<lb/>
　　陸希聲曰人氣聚則生散則死聖人以神氣渙散<lb/>
　　乃立宗廟以萃聚之是以渙萃二卦皆言王假有<lb/>
<pb n="4b"/>
　　廟所以明聚散之理為教化之宗主也<lb/>
　　李子思曰萃之時因民之聚而立廟以堅其歸嚮<lb/>
　　之心所以為懐保之道而渙之時憂民之散而為<lb/>
　　之立廟以收其蕩析之志所以為招携之術皆所<lb/>
　　以統攝人心而堅凝之也<lb/>
　　李仲永曰莫不有家而王之有家者大故曰王假<lb/>
　　有家莫不有廟而王之有廟者大故曰王假有廟<lb/>
　　案假或讀如格亦有此訓以孔子贊家人渙萃觀<lb/>
<pb n="5a"/>
　　之則格之為至良是然易之稱王假者四而豐又<lb/>
　　一言焉孔子乃曰王假之尚大也一經用字无二<lb/>
　　三之理故當以豐為正<lb/>
　　林黄中曰萃之廟在四而渙之廟在五各應其時<lb/>
　　義也說者皆襲焦延夀之論以上一爻為宗廟愚<lb/>
　　謂不然宗廟者國之本也其在都邑之中矣渙自<lb/>
　　五以下有廟之象　又曰自五以下有七廟之象<lb/>
　　案七廟象想以畫數三陰爻六畫而一陽爻一畫<lb/>
<pb n="5b"/>
　　通為七也葢三爻之艮為門闕謂一陽爻在上為<lb/>
　　屋二陰爻在下為闕高巍之象也故萃自四以下<lb/>
　　互體為艮渙自五以下約象亦艮也則黄中謂萃<lb/>
　　在四而渙在五者以上一陽爻言也家人之上卦<lb/>
　　巽九五一陽為屋而六四耦畫即為門象而非闕<lb/>
　　之高也同人之初九于門亦以六二一爻言之也<lb/>
　　故九五為有家然而家人之五渙之四萃之五上<lb/>
　　又皆一陽爻陽大也此所以三卦於有廟有家皆<lb/>
<pb n="6a"/>
　　曰假與此卦九五為君位乃在廟故孔子曰王乃<lb/>
　　在中也<lb/>
　　　右明王假有廟<lb/>
　　蘇氏曰以坎為水巽木乘之所以利渉<lb/>
　　程正叔曰治渙之道當濟於險難而有乘木濟川<lb/>
　　之象渉則有濟渙之功<lb/>
　　李子思曰十三卦之制器舟楫之利蓋取諸渙則<lb/>
　　是黄帝堯舜之時已嘗取此之象而為利渉之用<lb/>
<pb n="6b"/>
　　矣<lb/>
　　毛伯玉曰所以渙者風水相激也乘木利渉又所<lb/>
　　以濟其渙聖人用卦用象用爻之法其變也如此<lb/>
　　　右明利渉大川<lb/>
　　毛伯玉曰利貞者九五之中正<lb/>
　　陸希聲曰物散則失正故利貞<lb/>
　　程正叔曰合渙散之道在乎貞固<lb/>
　　朱子曰其利貞者則占者之深戒也<lb/>
<pb n="7a"/>
　　案渙之時非以貞固之道行之則人心不復可収<lb/>
　　矣九五居中當位以陽居上皆貞之道也然以六<lb/>
　　畫攷之則當位者四爻所不當位者三上兩爻耳<lb/>
　　不正固不勝於正此其所以以貞為利也<lb/>
　　　右明利貞<lb/>
　　李季辨曰九五渙之君也渙而欲萃必萃於五故<lb/>
　　卦爻皆歸於五九自四來二與五為同德之應六<lb/>
　　自二往四上同於五而為同志之臣五之所以成<lb/>
<pb n="7b"/>
　　渙之功首以此二爻<lb/>
　　毛伯玉曰九二來而治其渙九五之命也六四得<lb/>
　　位乎外而收其渙者九五之故也<lb/>
　　洪氏曰渙之所以亨難之所以散天下難散則神<lb/>
　　靈顧歆而民心愛戴以享先王則可以有廟以渉<lb/>
　　大川則可以有功非盡亨之道者孰能與此<lb/>
　　案觀孔子之彖則全在二四兩爻九六往來成夾輔<lb/>
　　九五之功所以亨渙而王者之有廟以之渉川以<lb/>
<pb n="8a"/>
　　之貞固皆兩爻之力也<lb/>
　　趙氏曰天下之難非陽剛得位則莫能濟故難之<lb/>
　　散也則為渙及其下之聚也則為萃二卦之辭略<lb/>
　　同然渙之言亨者一而萃則再言之渙之言利者<lb/>
　　二而萃則三言之渙言王假有廟而萃則加以用<lb/>
　　大牲吉之辭以是知渙而後萃誠有其序也<lb/>
　　　右總明卦義<lb/>
初六用承馬壯吉<lb/>
<pb n="8b"/>
　贊曰初六之吉順也<lb/>
　　程正叔曰二陽剛壯初陰柔弱兩皆旡應旡應則<lb/>
　　親比相求託於剛壯之材以出險必有濟也<lb/>
　　程可乆曰九二剛健馬之壯也本爻順承用承馬<lb/>
　　也<lb/>
　　朱子發曰二為剛中之材坎為美脊之馬<lb/>
　　吕與叔曰乘車者馬在前前遇九二剛健與明夷<lb/>
　　六二同義<lb/>
<pb n="9a"/>
　　洪氏曰初與二皆在險求以出險何患乎異心故<lb/>
　　九二聽初之承已而初六資二以有行以動則壯<lb/>
　　以𫝑則順孰能禦之哉<lb/>
　　案九二所以未出險者以二陰䧟之也然初六之<lb/>
　　陰在險下柔弱亦不能以出險二之材足以出險<lb/>
　　而䧟馬者初之位應四而爻不應二之九本自四<lb/>
　　來而欲歸四則正與己應是初與二之情同也同<lb/>
　　心以濟而不為險䧟則六三之一陰在外豈能制<lb/>
<pb n="9b"/>
　　初二之協力以進哉此其所以吉也<lb/>
　　　右明象占<lb/>
　　劉氏曰六爻獨初不言渙以當其時未渙也<lb/>
　　趙氏曰陰柔在坎險之下不足以渙難者也<lb/>
　　程正叔曰渙難之𫝑辯之冝早方渙而拯之不至<lb/>
　　於渙也<lb/>
　　　右明爻義<lb/>
九二渙奔其杌悔亡<lb/>
<pb n="10a"/>
　贊曰渙奔其杌得願也<lb/>
　　程正叔曰諸爻皆云渙謂渙之時也<lb/>
　　王介父曰奔者速辭剛之為物能速者也<lb/>
　　朱子發曰二本否四在二者渙散之時也二之情<lb/>
　　不忘乎四猶逃亡之人不忘故國　又曰二能奮<lb/>
　　身出險上奔於四是以悔亡震足動奔也互體震<lb/>
　　故也<lb/>
　　張子厚曰奮於險中進而之前則難解而悔亡若<lb/>
<pb n="10b"/>
　　退累於初則險不能出其悔終存<hi>馮當可同</hi>
　　案自初言則已欲應四而傅二以歸故資二以為<lb/>
　　馬承馬而壯吉自本爻言之則已欲歸四而恐初<lb/>
　　之累故傅初則有悔奔机而悔亡机之義說者以<lb/>
　　為所憑之几非也几說文象形所据者也杌說文<lb/>
　　木也二字義不相蒙周官五几亦不從木然則杌<lb/>
　　杌木也人之離家因於道途則依木以休息詩所<lb/>
　　謂南有喬木不可休息也<hi>休文从人从木也</hi>四者九之故<lb/>
<pb n="11a"/>
　　居也今離之而在二人情渙散又䧟險中思歸其<lb/>
　　故居則机之象也何也几象形四之六居九下竒<lb/>
　　耦之畫有几之象而巽體木則木中之机也机可<lb/>
　　休息故奔而歸之猶困於道途之人汲汲求木以<lb/>
　　休息也曰其者指爻之几也此机乃九之机今自<lb/>
　　二而奔歸之也聖人立象以盡意精㣲如此或曰<lb/>
　　當渙之時人必求主爻義皆歸五而今皆奔四何<lb/>
　　也曰至四則歸五矣四近臣之位也二欲歸其位<lb/>
<pb n="11b"/>
　　者也初欲因之以逹於五者也<lb/>
　　　右明象占爻義<lb/>
六三渙其躬无悔<lb/>
　贊曰渙其躬志在外也<lb/>
　　劉氏曰當渙之時陰必傅陽此爻體坎趣下宜喜<lb/>
　　於傅二唯能志在於上而脫身以從之始離於險<lb/>
　　而无悔焉<lb/>
　　趙氏曰猶在坎體故所渙唯其躬而已<lb/>
<pb n="12a"/>
　　李子思曰坎之二陰本為險䧟者也三居坎上近<lb/>
　　接乎巽坎水得風而散巽木得水而通故能渙散<lb/>
　　其身出險自无悔吝其作易者教之以往為上九<lb/>
　　之應而離險者乎<lb/>
　　張子厚曰援上而進求自脫於險无悔而已非能<lb/>
　　及物者也<lb/>
　　朱子曰陰柔不中正有私於己之象此上四爻皆<lb/>
　　因渙以濟渙者也<lb/>
<pb n="12b"/>
　　李季辯曰應上而上無位不若身自㧞而歸五<lb/>
　　程正叔曰悔亡者本有而得亡无悔者本无也<lb/>
　　案以爻義言之本䧟九二為險者也以爻情言之鄰<lb/>
　　應皆陽二隣近而上應隔五坎性下趣而不上宜<lb/>
　　趣二首也然當渙之時物情皆求渙散其難幸出<lb/>
　　險上坎水在下風以散之外卦有二陽焉一為正<lb/>
　　應一為大君僅以身脫而求往依之庶無險難之<lb/>
　　悔以卦體則在諸爻皆欲趣五已不得而獨異以<lb/>
<pb n="13a"/>
　　爻義則在諸爻為獨有正應已不當以相違孔子<lb/>
　　曰志在外也上五皆外未知其孰從<lb/>
　　右明象占爻義<lb/>
六四渙其羣元吉渙有丘匪夷所思<lb/>
　贊曰渙其羣元吉光大也<lb/>
　　吕與叔曰自坤六二上居於四離陰之羣上比於<lb/>
　　陽出幽谷而遷喬木者故元吉五處乎高九五也<lb/>
　　馮當可曰四以初三兩爻為羣同𩔖故也然五方<lb/>
<pb n="13b"/>
　　得位正中最近于己二又不應之是賢明之君未<lb/>
　　有其物以成濟渙之功四則渙其羣以傅之故元<lb/>
　　吉五在四上高丘之象<lb/>
　　程可乆曰渙其羣則承上者專故元吉丘高而聚<lb/>
　　五能定渙之象今不系其羣而承於五至使等夷<lb/>
　　者不我思則心迹俱渙公爾忘私矣<lb/>
　　薛氏曰丘聚也得位上同散者聚也<lb/>
　　張舜元曰約象有艮<lb/>
<pb n="14a"/>
　　案一卦之位莫善於四何也當天下渙散之時人主<lb/>
　　方為立宗廟以凝聚人心臣下亦罕有親己者上<lb/>
　　在外而不相比二在下而不相應初逺已而三僅<lb/>
　　以身免上下皆解體矣當是時唯有本爻近而相<lb/>
　　得親宻合志以收聚天下之渙故初則承二以求<lb/>
　　應二則奔机以求復已又離其陰險之羣以宻親<lb/>
　　於五故能凝聚天下之渙於五有高丘之象焉此<lb/>
　　其所以元吉獨善於諸爻而非其陰險之羣所得<lb/>
<pb n="14b"/>
　　思戀者也羣乃其等夷也<lb/>
　　郭子和曰羣者天下之罹於難者也能渙天下之<lb/>
　　羣難則其道大矣非止於渙其一身故元吉<lb/>
　　　此亦一說可以旁通而曲暢也<lb/>
　　　右明象占爻義<lb/>
九五渙汗其大號渙王居无咎<lb/>
　贊曰王居无咎正位也<lb/>
　　耿睎道曰險難既散人方安集此宜出大號改視<lb/>
<pb n="15a"/>
　　易聽之時<lb/>
　　李去非曰宜有大政令以収人心<lb/>
　　李氏曰體之宣布曰汗君之宣布曰號<lb/>
　　鄭少梅曰人之一身陽主氣陰主形元氣蒸而為<lb/>
　　汗流而為血二陽散於外故言汗言血二陰分於<lb/>
　　中故言躬言羣<lb/>
　　程可久曰汗由中出浹於四體亦猶大號由君出<lb/>
　　而浹於四方也氣之閉者得汗而通德意志慮有<lb/>
<pb n="15b"/>
　　所未孚大號渙然而天下之志通矣<lb/>
　　毛伯玉曰如病者之汗而自解徧身周浹无所不<lb/>
　　通漢儒說易以王者之號令如汗出而不反後之<lb/>
　　學者皆宗之涕唾涎液皆不可反何獨汗也<lb/>
　　朱子曰陽剛中正以居尊位當渙之時能散其號<lb/>
　　令與其居積則可以濟渙而无咎矣九五巽體有號<lb/>
　　令之象渙居如陸贄所謂散小儲而成大儲之意<lb/>
　　案渙有險難既散之義亦有人心離散之義蓋險難<lb/>
<pb n="16a"/>
　　後人心固離散而未収也九五以陽剛中正居天<lb/>
　　下之正位渙然發其大號於天下散其居積以収<lb/>
　　人心如病者之汗周浹徧體而流通也如此而後<lb/>
　　僅可无咎蓋人心之散久矣此周武王散鹿臺之<lb/>
　　財發鉅橋之粟大賚于四海而萬姓恱服之時也<lb/>
　　汗由上渙其血取象聖人作易近取諸身至於涕<lb/>
　　洟血汗无所不備如此<lb/>
　　　右明象占<lb/>
<pb n="16b"/>
上九渙其血去惕出无咎<lb/>
　贊曰渙其血逺害也<lb/>
　　卜子夏曰獨應者多至於爭<lb/>
　　洪氏曰血者陰之傷<lb/>
　　張舜元曰巽為風應于六二之坎坎為血卦風之<lb/>
　　與血常相為用渙而運之則為榮結而聚之則為<lb/>
　　害風行于上血渙于下陰陽流通是以逺害而无<lb/>
　　咎也<hi>李泰發同</hi>
<pb n="17a"/>
　　劉氏曰當渙之終王位已正而已猶處上焉儻居<lb/>
　　而不舎咎所由致也<lb/>
　　朱子曰渙其血則去渙其愓則出<lb/>
　　案六三與己正應當渙之終求應乎已而離險難者<lb/>
　　也而間於九五焉九五大君也又陰陽之情相好<lb/>
　　不從乎已収天下之渙而乃過我門而不入焉則<lb/>
　　傷之者至矣本爻在一卦之外而无位不敢爭之<lb/>
　　于五也則三雖傷而離之使去已必愓而逺之而<lb/>
<pb n="17b"/>
　　出則可以終渙而无咎也<lb/>
　　　右明象占<lb/>
　　郭子和曰與渙其躬者无以異葢止於一身之謀<lb/>
　　非天下之大計也二爻之應亦其志同耳凡渙之<lb/>
　　六爻皆无凶悔者以其知難及保身之道也<lb/>
　　　右明爻義<lb/>
　　郭子和曰初二四五皆能渙難者以初比二四比<lb/>
　　五故也三與上私於其應能免其身幸矣<lb/>
<pb n="18a"/>
　　案渙六爻皆以兩兩相比為象初承馬而二奔机<lb/>
　　三渙其躬而四渙其羣五渙其汗而上渙其血葢<lb/>
　　當物情渙散之時皆兩兩相比以相依不散也位<lb/>
　　一陰而一陽九六又變動不居故吉凶悔吝殊焉<lb/>
　　　右明六爻<lb/>
䷻<hi>兊下坎上</hi>
節<lb/>
　贊曰說以行險當位以節中正以通天地節而四時<lb/>
<pb n="18b"/>
　成節以制度不傷財不害民<lb/>
　象贊曰澤上有水節<lb/>
　雜卦曰節止也<lb/>
　　程正叔曰澤之容有限澤上置水滿則不容為有<lb/>
　　節之象<lb/>
　　蘭惠卿曰澤上有水不虛不溢適當其分謂之節<lb/>
　　林黄中曰水无節則汎政无節則蕩<lb/>
　　馮當可曰當乾之九三未升坤之六五未降其卦<lb/>
<pb n="19a"/>
　　泰也物泰則當節卑者升之高者降之已有節之<lb/>
　　義<lb/>
　　程可久曰裁其過之謂節<lb/>
　　李元逹曰節之名生於有過為其有過而節之<lb/>
　　郭子和曰有過則有節不及則無節也<lb/>
　　李去非曰坎水之既盈為澤有節而宣洩之有度<lb/>
　　所以防其過也聖人逹節賢人守節其下者失節<lb/>
　　王氏師心曰竹有節物之自然也人即物之自然<lb/>
<pb n="19b"/>
　　而節制焉節也者无適而非自然矣<lb/>
　　李季辯曰天下之物莫不有節節則也理之不可<lb/>
　　過者也<lb/>
　　劉氏曰節者止也物无節則莫知止而或渝其分<lb/>
　　故人之情欲君子之德行國家之財用皆貴於有<lb/>
　　節焉<lb/>
　　洪氏曰節者非人之所欲也節以分義則貪者不<lb/>
　　得逞節以檢拘則縱者不得肆大小有節而誇者<lb/>
<pb n="20a"/>
　　悲進退有節而躁者憂<lb/>
　　張敬夫曰周官所謂六節者其器也烈士狥節者<lb/>
　　其道也處節之道要在識時而知變<lb/>
　　　右明卦義<lb/>
　象贊曰君子以制數度議徳行<lb/>
　　　右明卦用<lb/>
　序卦曰渙者離也物不可以終離故受之以節<lb/>
　　程正叔曰物既離散則當止之<lb/>
<pb n="20b"/>
　　林黄中曰渙之反也自渙之節坎反居上巽反為<lb/>
　　兊二五不動而成也<lb/>
　　　右明卦序<lb/>
亨苦節不可貞<lb/>
　贊曰節亨剛柔分而剛得中苦節不可貞其道窮也<lb/>
　　程正叔曰節有亨義節貴適中過則苦矣<lb/>
　　歐陽永叔曰苦節而太過行於己而不可久也<lb/>
　　李泰發曰事得其節則可以通行於天下故亨<lb/>
<pb n="21a"/>
　　朱子發曰所謂節者剛柔有節而不過乎中故亨<lb/>
　　易窮則變守而不變苦節也凡物過則苦味之過<lb/>
　　正形之過勞心之過思皆曰苦苦則違情性之正<lb/>
　　物不能堪豈通也哉<lb/>
　　李氏曰節以甘為亨以苦為窮所謂甘節者制之<lb/>
　　有道使人說而不厭故亨所謂苦節者損抑過常<lb/>
　　使人惡而不懌故窮也<lb/>
　　案節者節其過而約之於中人情甘之所以亨也<lb/>
<pb n="21b"/>
　　節之過而不得其中人情苦之所以不可貞也甘<lb/>
　　味之中也於五行為土以坤之三陰言之分坤之<lb/>
　　五以節乾剛之過之象也苦味之過也於五行為<lb/>
　　火以上六言之易窮則變變則為中孚疊離之象<lb/>
　　且在上也孔子之贊其㣲義不過如此陰以下為<lb/>
　　貞上以六居之雖為當位之貞而陰非所安故有<lb/>
　　不可貞之象上六亦曰貞凶<lb/>
　　　右明卦象占<lb/>
<pb n="22a"/>
初九不出户庭无咎<lb/>
　贊曰不出户庭知通塞也<lb/>
　　李泰發曰以陽剛之材上有其應而險難在外不<lb/>
　　可往也自守以正謹宻而不出此盡節之道者也<lb/>
　　故可以无咎<lb/>
　　耿晞道曰剛實在前塞而不通<lb/>
　　王介父曰九二近而不相得隔塞之時也<lb/>
　　李元逹曰初陽竒故稱户二隂耦故稱門<lb/>
<pb n="22b"/>
　　案説卦又以陽奇為闢户陰耦為闔户易之象其物<lb/>
　　宜不一而足也<lb/>
　　馮當可曰初則二蔽之二則无蔽之者二猶户三<lb/>
　　猶門四猶路也　又曰居一卦之内四雖其應初<lb/>
　　不應之為不出户庭不為物引也物交物則失矣<lb/>
　　李季辨曰居節之始人心與物交則為物所引傷<lb/>
　　財害民皆由此生能謹宻而不出則无咎矣當其<lb/>
　　在下可以无出然非終無出也至二則出矣<lb/>
<pb n="23a"/>
　　毛伯玉曰澤之始有水也當蓄而未可洩雖户庭<lb/>
　　不可出也况門庭乎九二可以通矣不通則溢而<lb/>
　　敗其防失節甚矣<lb/>
　　案節之時行止貴有其節一卦唯初四有應冝出<lb/>
　　者也然前有陽爻蔽塞一不可出也四為坎體應<lb/>
　　則入乎坎窞二不可出也剛在下而無位三不可<lb/>
　　出也不出則免咎无陽爻之蔽坎窞之䧟陵節之<lb/>
　　僭也此知節者也<lb/>
<pb n="23b"/>
　　　右明象占<lb/>
　說卦曰亂之所生也則言語以為階君不宻則失臣<lb/>
　臣不宻則失身幾事不宻則害成是以君子慎宻而<lb/>
　不出也<lb/>
　　程正叔曰不謹於初安能有卒故節之初為戒甚<lb/>
　　嚴<lb/>
　　洪氏曰時可處也外雖有應其處也不為失時時<lb/>
　　可出也外雖无應其出也不為干時<lb/>
<pb n="24a"/>
　李子思曰當節止之始剛未得位而又未得中未<lb/>
　　可以有行<lb/>
　　楊廷秀曰君子將有以節天下必始於節一家將<lb/>
　　有以節一家必始於節一身節天下者五也節一<lb/>
　　家者四也節一身者初也<lb/>
　　　右明爻義<lb/>
九二不出門庭凶<lb/>
　贊曰失時極也<lb/>
<pb n="24b"/>
　　程正叔曰不至于外不從於五也非陰陽正應故<lb/>
　　不相從以剛中之道相合則可以成節之功<lb/>
　　李氏曰剛既得中可以有為<lb/>
　　李去非曰陰虛在前无有阻塞而乃不明出處之<lb/>
　　節故聖人戒之<lb/>
　　朱子曰知節而不知通故其象占如此<lb/>
　　李泰發曰互體為震變亦震震為足有可行之象<lb/>
　　而不行凶之道也此節之不得其中者豐之上下<lb/>
<pb n="25a"/>
　　與此爻時異而象同<lb/>
　　張舜元曰明夷于出門庭亦取震象<lb/>
　　馮當可曰自初至二猶自户而至門<lb/>
　　案九五當位以節䧟于坎險正頼本爻同德以相<lb/>
　　輔者也互體震足前無蔽塞可以行矣而坎險正<lb/>
　　䧟約象之艮在前而止之節又有止義此其所以<lb/>
　　不出門庭而致凶也凶非特本爻也五亦凶矣孔<lb/>
　　子曰中正以通節所以亨正謂二五而經乃有此<lb/>
<pb n="25b"/>
　　象何也曰卦與爻異一經皆然<lb/>
　　　右明象占爻義<lb/>
六三不節若則嗟若无咎<lb/>
　贊曰不節之嗟又誰咎也<lb/>
　　李泰發曰險在前此可節之時而不知節<lb/>
　　王介父曰不能節而嗟則是能自悔者也故无咎<lb/>
　　<hi>李仲永同</hi>
　　程可久曰處不當位過中而乘剛不節者也嗟有<lb/>
<pb n="26a"/>
　　自怨之義中有止象故嗟若之後其究無咎也贊<lb/>
　　曰又誰咎也與出門之爻同略例創為新說與繋<lb/>
　　辭不合<lb/>
　　張舜元曰兊為口嗟之象<lb/>
　　趙氏曰說極則悲故不節則嗟<lb/>
　　　右明象占<lb/>
　　毛伯玉曰所以為節者澤也所以為澤者三也故<lb/>
　　節與不節以此爻當之<lb/>
<pb n="26b"/>
　　劉長民曰節之爻唯居中得正者能立節二當節<lb/>
　　而不節有後時之凶三過節而不節有悲嗟之歎<lb/>
　　盖過中不正乘剛履險不節者也<lb/>
　　鄭舜舉曰下體之極則當變故發此義能傷嗟以<lb/>
　　自悔其誰咎之<lb/>
　　李元逹曰臨之六三失臨之道而既憂之節之六<lb/>
　　三失節之道而嗟若皆得无咎易以補過為善故<lb/>
　　也<lb/>
<pb n="27a"/>
　　案以二體言則下卦之終當節之位也以卦象言<lb/>
　　之則澤止於此水之受節者也又以卦變言之柔<lb/>
　　自五來節剛者也而象乃謂之不節若則嗟若何<lb/>
　　哉節貴中不貴過三失節而已欲節之將有苦節<lb/>
　　之患此其不可節者也<hi>柔節剛亦只節下二爻</hi>澤至上則溢<lb/>
　　爻畫耦有宂而决之象此其不能節者也<hi>亦是過</hi>六<lb/>
　　本居君位今來此多凶之地思反其故居而不安<lb/>
　　此其不安於節者也故聖人槩曰不節若以不可<lb/>
<pb n="27b"/>
　　節之時有不能節之材又有不安節之志自上而<lb/>
　　失身於此徒有嗟嘆而已<lb/>
　　　右明爻義<lb/>
六四安節亨<lb/>
　贊曰安節之亨承上道也<lb/>
　　程正叔曰以陰居隂安于正也<lb/>
　　李泰發曰居近君之地能卑能遜以承上安於臣<lb/>
　　節者也<lb/>
<pb n="28a"/>
　　馮當可曰初之應也初户庭不出四為失應然上<lb/>
　　有陽剛中正之主我實近之得所託而安故為安<lb/>
　　節以柔居陰初閡於二而不我應安於所節者也<lb/>
　　安節云者各當其分之謂也然上比九五之君亦<lb/>
　　無正應故得通於五而道亨或曰五自往上亦不<lb/>
　　我顧何以能亨曰兊澤其道上行水節於澤亦以<lb/>
　　上行為事猶井之用也下卦初二兩爻不上行故<lb/>
　　有凶咎上卦四五兩又上行故得吉亨<lb/>
<pb n="28b"/>
　　　右明象占<lb/>
　　毛伯玉曰所節者水也節之者澤也四坎體受節<lb/>
　　者也<lb/>
　　王介父曰屯者剛柔始交之時故六四以從初為<lb/>
　　正節者剛柔分之時故六四以承五為正以初為<lb/>
　　屯之侯五為節之主也中孚既濟之六四與此同<lb/>
　　義<lb/>
　　趙氏曰古者王后之用有司不敢㑹大臣得以九<lb/>
<pb n="29a"/>
　　式而撙節之正應此爻節也者中其節之義也在<lb/>
　　學為不陵節在禮為節文品節在財用為撙節在<lb/>
　　物為符節在臣為名節在君帥為節制之節唯其<lb/>
　　時物之所取象爾<lb/>
　　　右明爻義<lb/>
九五甘節吉往有尚<lb/>
　贊曰甘節之吉居位中也<lb/>
　　都聖與曰書曰土爰稼穡葢土於五方為中而其<lb/>
<pb n="29b"/>
　　味為甘甘言味之中而人之所說也<lb/>
　　王氏師心曰甘者人情之所尚故往則有尚<lb/>
　　李子思曰坎之彖曰行有尚五亦坎之中爻不可<lb/>
　　自止乎險中而亨通之節也<lb/>
　　蘭蕙卿曰自否之三往居天位所以致吉而有尚<lb/>
　　馮當可曰五節之主節度一世者也不强人以所<lb/>
　　難然後天下甘之五居中為甘自三而往為有尚<lb/>
　　案節度一世必酌中而為之節則天下甘之所以<lb/>
<pb n="30a"/>
　　吉也自此而往誰能廢之故曰有尚若取象則馮<lb/>
　　說最為得之<lb/>
　　右明象占<lb/>
　　李氏曰為節之主而使天下說其為節者剛當位<lb/>
　　而得中也<lb/>
　　程正叔曰所謂當位以節中正以通<lb/>
　　毛伯玉曰澤節水者卦也為節之主者爻也<lb/>
　　薛氏曰甘臨而无攸利者在下用甘以佞進也甘<lb/>
<pb n="30b"/>
　　節而行有尚者在上用甘民說從也<lb/>
　　右明爻義<lb/>
上六苦節貞凶悔亡<lb/>
　贊曰苦節貞凶其道窮也<lb/>
　　王輔嗣曰過節之中以至亢極苦節者也<lb/>
　　正義曰節過苦物所不堪不可復正<lb/>
　　都聖與曰土以居中作甘甘者人所說也故又為<lb/>
　　甘心之甘火以亢上作苦苦者人所患也故又為<lb/>
<pb n="31a"/>
　　疾苦之苦<lb/>
　　林黄中曰坎之究為離居卦之窮則變是以其味<lb/>
　　焦而苦也<lb/>
　　案本爻變則為中孚故受之以中孚亦有疊離之<lb/>
　　象<lb/>
　　程正叔曰守固則凶悔則凶亡<lb/>
　　　王介父亦有此說<lb/>
　　程可久曰苦節而正固故凶悔則不爲正固之行<lb/>
<pb n="31b"/>
　　而无是凶矣説卦曰震无咎者存乎悔<lb/>
　　李子思曰節卦悔亡之義與他卦不同<lb/>
　　　此說出於程正叔如元亨利貞與吉无咎貞凶<lb/>
　　　之𩔖皆文同而義異何但无咎悔亡也<lb/>
　　　右明象占<lb/>
　　石守道曰非聖人之中道過守其節不可行於衆<lb/>
　　孔子見喪三年則曰難為繼也見奢儉之不得中<lb/>
　　則曰難為上也難為下也聖人因人情而為之節<lb/>
<pb n="32a"/>
　　文亦欲夫人之通行爾<lb/>
　　李氏曰陰性吝嗇而處於上過於為節者也<lb/>
　　趙氏曰三戒其不節上戒其苦節過猶不及其失<lb/>
　　均也<lb/>
　　　右明爻義<lb/>
　　蘭惠卿曰六爻以當位為吉不當位為凶下三爻<lb/>
　　澤未有水未節者也上三爻有水受節者也故初<lb/>
　　之户庭二之門庭皆不出接物三又有不節之嗟<lb/>
<pb n="32b"/>
　　至於四始安於節五甘於節上之過中亦苦於節<lb/>
　　自户而門以至不節自安而甘以至苦節各有序<lb/>
　　也初不出户四則安矣皆以下也二門不出五則<lb/>
　　甘矣以中之正不正也三不安節上則苦矣皆以<lb/>
　　極也然又如渙之兩兩相比取象户之與門不安<lb/>
　　之與安甘之與苦象皆相比以相反<lb/>
　　　右明六爻<lb/>
　厚齋易學卷三十<lb/>
</p>
<p>
</p>
  </div>
</body>
</text>
</TEI>
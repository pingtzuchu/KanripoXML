<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷七</head>
    <p>
<pb n="1a"/>
欽定四庫全書<lb/>
　厚齋易學卷七　　　　　宋　馮椅　撰<lb/>
易輯傅第三<lb/>
經上篇<hi>需訟</hi>
䷄<hi>乾下坎上</hi>
需<lb/>
　贊曰需須也險在前也<lb/>
　　石守道曰凡乾在下者必當上復今欲上復前遇<lb/>
<pb n="1b"/>
　　坎險未可直進宜須待之<lb/>
　　李子思曰乾之三陽在下而上卦遇坤離兊則為<lb/>
　　泰為大有為夬進無齟齬何也柔順在上而無逆<lb/>
　　也若夫坎險在上安得冐進而不少須也<lb/>
　　案需之成卦主乾之三陽而言也前遇巽則為隂<lb/>
　　之小所畜前遇艮則為陽大所畜遇坎則險陷在<lb/>
　　于前而不進也此以上下定體言之<lb/>
　雜卦曰需不進也<lb/>
<pb n="2a"/>
　　案四陽在下之卦為大壯以震乗乾今震之一陽<lb/>
　　前進陷于二隂之中為坎險而不能進則乾之三<lb/>
　　陽亦不進也此以隂陽之升降言之<lb/>
　　林黄中曰既不可陷又不速濟須其時而已時之<lb/>
　　未至不可以需時之既至無所復需惟其將至是<lb/>
　　以需也聖人不能為時能不失時而已<lb/>
　　郭子和曰水行須舟陸行須車莫非需也卦特言<lb/>
　　其大者耳<lb/>
<pb n="2b"/>
　　　右明卦義<lb/>
　象贊曰雲上于天需君子以飲食宴樂<lb/>
　　　右明卦用<lb/>
　序卦曰蒙者蒙也物之穉也物穉不可不養也故受<lb/>
　之以需需者飲食之道也<lb/>
　　張敬夫曰雲上于天將以為雨故需有潤澤之義<lb/>
　　萬物需天地之氣以生人需天地之産以生故需<lb/>
　　有飲食之義<lb/>
<pb n="3a"/>
　　李子思曰乾坤之後三子出而用事<hi>謂屯蒙</hi>姑惟試<lb/>
　　之而已非直委之而遂與世故相忘也故屯蒙之<lb/>
　　後需訟師比繼之需訟者乾之遇坎也所謂徳行<lb/>
　　恒易以知險者也師比者坤之遇坎也所謂徳行<lb/>
　　恒簡以知阻者也此四卦者乾坤涉險而與世故<lb/>
　　相交也故作易者假此象而分命諸爻以為世之<lb/>
　　戒云<lb/>
　　　右明卦序<lb/>
<pb n="3b"/>
有孚光亨<lb/>
　贊曰剛健而不陷其義不困窮矣需有孚光亨<lb/>
　　李仲永曰孚者以剛居中之象謂其中誠實也<lb/>
　　朱子發曰孚者在己孚之者在人<lb/>
　　林黄中曰需必有孚無孚則不相需矣<lb/>
　　李去非曰此卦約象為離故曰光亨<lb/>
　　楊中立曰不曰大亨者以其有險而剛不揜也故<lb/>
　　曰光亨<lb/>
<pb n="4a"/>
　　案解者誤以贊連下文貞吉位乎天位故遂以九五<lb/>
　　為有孚之象殊不知需主乾而言也言乾陽有孚<lb/>
　　于九五也九五孚實在中故相孚也三陽需者也<lb/>
　　九五需之者也京房易積數曰六位二三四為互<lb/>
　　體三四五為約象今說者例以為互體而約象術<lb/>
　　家尚襲其稱夫互體約象與疊畫<hi>謂大壯疊畫有兊象故為牴羊</hi>
　　<hi>之類</hi>易時有之然非毎卦然也或者毎卦以互體約<lb/>
　　象并二體通為四象覆而視之又四象為八卦此<lb/>
<pb n="4b"/>
　　又誤讀兩儀四象八卦之義者也<lb/>
　　　右明卦象<lb/>
貞吉<lb/>
　贊曰位乎天位以正中也<lb/>
　　程可久曰九五以陽當位也其徳足以致吉<lb/>
　　程正叔曰凡貞吉有既正且吉者有既正則吉者<lb/>
　　此以貞而吉也<lb/>
利涉大川<lb/>
<pb n="5a"/>
　贊曰徃有功也<lb/>
　　朱子曰坎水在前乾健臨之將涉水而不輕進之<lb/>
　　象得正而吉固無所不利而涉大川尤貴于能待<lb/>
　　不欲速而犯難也<lb/>
　　張舜元曰利涉大川者乾濟乎坎也以剛健之徳<lb/>
　　臨事而懼須而後進何所往而不利哉<lb/>
　　李仲永曰以健涉險故利<lb/>
　　李子思曰三陽並進則是君子皆用二隂不能陷<lb/>
<pb n="5b"/>
　　陽則是小人無所施其隂險以此而往獨不能濟<lb/>
　　難成之功哉<lb/>
　　　右明卦占<lb/>
　　耿睎道曰需之義有需物者有為物所需者需物<lb/>
　　者在下之道為物所需者在上之道以卦言之乾<lb/>
　　猶需物者也以爻言之九五為物所需者也乾在<lb/>
　　下而需物故有孚九五在上而為物所需故貞吉<lb/>
　　林黄中曰九五正中有貞吉之象三陽之所需也<lb/>
<pb n="6a"/>
　　三陽剛健利涉之象九五之所需也惟其有孚是<lb/>
　　以相需而不釋也然五在險中有所需而未施三<lb/>
　　陽在下有所需而不進是以未能相遇而謂之需<lb/>
　　也<lb/>
　　毛伯玉曰以乾涉坎其用在乾故曰有孚曰利渉<lb/>
　　此以乾言也以坎用乾其徳在五故曰貞吉此以<lb/>
　　一爻言也易之變也如此是故需者乾也需之主<lb/>
　　則五也為三陽計則需以待之為九五計則援而<lb/>
<pb n="6b"/>
　　進之<lb/>
　　　右明彖義<lb/>
初九需于郊利用恒无咎<lb/>
　贊曰需于郊不犯難行也<lb/>
　　石守道曰郊言去水逺也三陽以去水之逺近為<lb/>
　　象故曰郊曰沙曰泥以見其漸迫于險也<lb/>
　　薛氏曰郊逺難沙近難泥涉難<lb/>
　　　右明象<lb/>
<pb n="7a"/>
　贊曰利用恒无咎未失常也<lb/>
　　李子思曰安常守静待時之義也以乾之健而必<lb/>
　　進而能須以待焉以此渉世何咎之有<lb/>
　　朱子曰陽剛有能常于其所之象<lb/>
　　或問利用恒何以取于需順以巽何以取于蒙也<lb/>
　　朱子發曰卦變也所謂之某卦也利用恒者需之<lb/>
　　恒也<hi>二三上凡三爻變</hi>順以巽者蒙之觀也<hi>此六五之變九二上往五</hi>
　　<hi>為巽下卦即坤之順矣</hi>是謂天下之至變也<lb/>
<pb n="7b"/>
　　　此所謂變而通也蓋本卦變而通之他卦也凡<lb/>
　　　一卦皆可通六十四卦者也<lb/>
　　　右明占<lb/>
　　正義曰夫乾天下之至健也徳行恒易以知險其<lb/>
　　肯犯難而行乎故曰利用恒无咎<lb/>
　　林慎㣲曰以陽明之徳處乎卦下士之未有位者<lb/>
　　也無恒産而有恒心者惟士為能利用恒此士之<lb/>
　　需者也<lb/>
<pb n="8a"/>
　　或曰險在前非無難之世以剛明之才豈無救世<lb/>
　　之志歟王景孟曰位卑而時未可患難未切于已<lb/>
　　而欲越常犯難以輕試孟子所謂鄉鄰有鬭者被<lb/>
　　髪纓冠而往救之則惑也<lb/>
　　　右明爻義<lb/>
九二需于沙小有言終吉<lb/>
　贊曰需于沙衍在中也<lb/>
　　朱子曰進漸近坎故有此象<lb/>
<pb n="8b"/>
　　蘭惠卿曰居下卦之中比初則為近比三則為逺<lb/>
　　故謂之沙沙者居郊與泥之間也<lb/>
　　林慎㣲曰沙者近險而不陷故以吉終<lb/>
　　　右明象<lb/>
　贊曰雖小有言以吉終也<lb/>
　　正義曰小謂四也隂為小君子之進小人懼其害<lb/>
　　己不免于有言然九五在上三陽同志小人終當<lb/>
　　退聴矣故曰終吉<lb/>
<pb n="9a"/>
　　毛伯玉曰乾之進也雖未迫乎坎而已次于沙矣<lb/>
　　為坎者固宜小有言也<lb/>
　　李子思曰沙漸近水浸潤及之君子漸進而小人<lb/>
　　䜛間之<lb/>
　　李去非曰求應于五而六四阻之然四順以聴命<lb/>
　　是終吉也需而未進人猶有言矧躁動者乎<lb/>
　　胡翼之曰君子守其中正不與小人苟合則小人<lb/>
　　雖興䜛間之言終不能為害于己也<lb/>
<pb n="9b"/>
　　案需之反則訟訟之初六本應九四而九二間之<lb/>
　　故小有言本爻與九五同徳相應而六四間之故<lb/>
　　亦小有言然小為隂耦畫也耦有開口之象故為<lb/>
　　有言訟之有言者初六也本爻之有言者六四也<lb/>
　　象各有主也需之二變為訟之初此所謂變而通<lb/>
　　之也雖近于險終必吉者居中處静<hi>謂二之隂</hi>不輕求<lb/>
　　進者也故終無所失<lb/>
　　　右明占<lb/>
<pb n="10a"/>
九三需于泥致冦至<lb/>
　贊曰需于泥災在外也<lb/>
　　李仲永曰泥則迫水而陷矣<lb/>
　　朱子曰去險愈近故其象如此<lb/>
　　　右明象<lb/>
　贊又曰自我致冦敬慎不敗也<lb/>
　　林慎㣲曰冦者隂陽之患也<hi>說詳見屯六二</hi>　又曰居三<lb/>
　　陽之首先登犯難<lb/>
<pb n="10b"/>
　　張舜元曰三以乾往需于上而四以坎性趨于下<lb/>
　　上下相攻故曰致冦至<lb/>
　　毛伯玉曰近則有言偪則致冦其勢然也<lb/>
　　劉氏曰已迫于險後又有二陽之來進故其占如<lb/>
　　此<lb/>
　　案六四所以謂之冦者九三在内而四自外至也<lb/>
　　九者陽也君子也六者隂也小人也三下卦之終<lb/>
　　可以不進也而必欲上進則所以致冦也<lb/>
<pb n="11a"/>
　　　右明占<lb/>
　　李子思曰泥善陷非若沙之能勝水也坎為盗自<lb/>
　　外卦而冦内所以致之者以已上進有以迫之猶<lb/>
　　有需焉則是未遂冒險直前而為坎之所溺也聖<lb/>
　　人于君子之進戒之如此之深乃所以愛之之至<lb/>
　　也歟<lb/>
　　趙氏曰曰郊曰沙曰泥皆以坎水之逺近而取象<lb/>
　　曰利用恒曰小有言曰致冦至皆因其逺近之殊<lb/>
<pb n="11b"/>
　　而為之戒<lb/>
　　都聖與曰此爻與解之六三皆以過中而致冦至<lb/>
　　然此爻則剛當其位而終于有應六三則居不當<lb/>
　　位而在解无應故休咎不同<lb/>
　　　右明爻義<lb/>
六四需于血出自穴<lb/>
　贊曰需于血順以聴也<lb/>
　　王介甫曰血者隂之傷也穴者隂之宅也<lb/>
<pb n="12a"/>
　　石守道曰始則為三陽之難然三陽剛健豈可拒<lb/>
　　之遂至于戰戰則傷故曰需于血<lb/>
　　李氏曰穴者隂之所蓋四與上之位也<lb/>
　　陸希聲曰四體于坎為險之初穴者隂物之所處<lb/>
　　四以隂而處坎下穴中之物也<lb/>
　　正義曰三陽偪己四不能距故出此所居之穴以<lb/>
　　避之<lb/>
　　林慎㣲曰時數既至君子道亨則小人之需者自<lb/>
<pb n="12b"/>
　　出穴以避也<lb/>
　　薛氏曰小人不早避賢待其至而見傷者也出穴<lb/>
　　乃免<lb/>
　　馮當可曰坎陷也猶穴也二隂包一陽猶物陷于<lb/>
　　穴中在坎之前有出穴之象不能度徳量力以戰<lb/>
　　必待傷而後聴從小人之事多如此<lb/>
　　案耦畫中闕穴之象方三陽在下前有險阻故需<lb/>
　　今已升上體則九五可攀援而同徳俱升隂豈得<lb/>
<pb n="13a"/>
　　而陷之或曰需于血與坤之龍戰稱血同乎曰坤<lb/>
　　之其血𤣥黄則隂陽俱傷矣何也曰勢均力敵也<lb/>
　　需之血不言其色則坎為血卦其傷在四何也寡<lb/>
　　固不可以敵衆往者之屈固不能勝來者之信也<lb/>
　　　右明象占<lb/>
　　李子思曰需之時二隂作難陷一陽于艱險之中<lb/>
　　而一陽履尊位大中剛健之徳可輔以有為者也<lb/>
　　故在下之三君子同徳比義力進而往救之四居<lb/>
<pb n="13b"/>
　　人臣之極位偃然乗諸君子之上而塞其路是宜<lb/>
　　君子並進而首攻之也<lb/>
　　　右明爻義<lb/>
九五需于酒食貞吉<lb/>
　贊曰酒食貞吉以中正也<lb/>
　　馮當可曰剛明中正位乎天位三陽進而見助夫<lb/>
　　何為哉需于酒食而已然三陽尚隔一隂故為需<lb/>
　　象<lb/>
<pb n="14a"/>
　　朱子曰酒食宴樂之具言安以待之也<lb/>
　　林黄中曰知三陽之將至為酒食以需之卦自初<lb/>
　　至五有頥之象飲食像之上卦坎者陽澤亦酒食<lb/>
　　之象酒食所以養陽也為九五者需三陽之至故<lb/>
　　酒食以自娛其說與大象通<lb/>
　　　或曰具酒食以需三陽燕享之也林說以之<lb/>
　　　右明象<lb/>
　　李子思曰居中守正貞固而不可奪前後二隂不<lb/>
<pb n="14b"/>
　　能使之陷溺也<lb/>
　　趙氏曰需之為卦不特以乾剛遇險而致須待之<lb/>
　　戒雖九五之剛中正三陽又進為己助然五方在<lb/>
　　險亦不可以不須也曰需于酒食貞吉所以為九<lb/>
　　五之戒明矣蓋乾健上進往則有功不患不能出<lb/>
　　險但患不能俟時而失之輕動此聖人所以于四<lb/>
　　陽爻皆致戒也<lb/>
　　　右明占<lb/>
<pb n="15a"/>
　　郭立之曰需之時天下如饑之需食渴之需飲也<lb/>
　　故于郊于沙于泥出入于穴獨五安然為需之主<lb/>
　　需于酒食則所需得矣是以貞而吉<lb/>
　　　右明爻義<lb/>
上六入于穴有不速之客三人來敬之終吉<lb/>
　贊曰不速之客來敬之終吉雖不當位未大失也<lb/>
　　李子思曰自覺勢衰不可抗陽之來不敢出居于<lb/>
　　位而入穴以藏<lb/>
<pb n="15b"/>
　　李氏曰處非其所居者客也三陽在下居非其所<lb/>
　　必進而趣于上<lb/>
　　馮當可曰在坎之終猶在穴之後入穴之象也三<lb/>
　　陽決四以進以陽決隂夬之義也六四變亦為夬<lb/>
　　至五則得類六處最後无蔽陽之象九五需于酒<lb/>
　　食以待三陽之至三陽于五則為速客也上六无<lb/>
　　意于三陽則為不速之客<lb/>
　　朱子發曰客自外至主人以辭速之曰君子入矣<lb/>
<pb n="16a"/>
　　主人須矣此之謂速然則速有須義需之終則至<lb/>
　　而不復需矣故不言需<lb/>
　　鄭舜舉曰乾陽歴四而達于五陽已亨而無所競<lb/>
　　矣上故敬以受之<lb/>
　　李子思曰三陽需時以進至于上則極矣故不言<lb/>
　　需而謂之不速之客也三陽君子也其進也四以<lb/>
　　抗而傷上以敬而吉小人不敢干君子君子亦必<lb/>
　　不窮薄于小人也乾知險而需所以為君子之謀<lb/>
<pb n="16b"/>
　　隂知敬而避抑所以為小人之戒君子小人各不<lb/>
　　相傷而為九五之主者雖處險阻之中而不患其<lb/>
　　不濟也故作易者欲君子之少須而小人之自避<lb/>
　　蓋知君子之類終必勝也<lb/>
　　毛伯玉曰穴者二隂之所凭也而在五左右所謂<lb/>
　　城狐社鼠也使人主左右无小人則三陽者何需<lb/>
　　之有三陽之進非二隂之願也故曰不速之客來<lb/>
　　敬之終吉不獨為上六計為乾計者不為己甚可<lb/>
<pb n="17a"/>
　　也伏而不出則已矣必欲无之則過矣<lb/>
　　朱子曰柔不能禦而能順之有敬之之象<lb/>
　　六畫耦耦則虚虚則生敬之之象三陽已至隂不<lb/>
　　可阻聖人教其敬之所以開小人改過之方也<lb/>
　　　右明象占<lb/>
　　鄭少梅曰需通為須則求以待之義也坎中之陽<lb/>
　　待以為助乾之陽求以為援一隂避之而與進一<lb/>
　　隂阻之而使退此所以為需之吉凶也<lb/>
<pb n="17b"/>
　　王景孟曰由初九九二九三言則在内者有以待<lb/>
　　乎外何也坎險在前故也由六四九五上六言之<lb/>
　　則在上者有以待乎下何也三陽上進故也<lb/>
　　林慎㣲曰初九以陽明處于下士之未有位者也<lb/>
　　利用恒无咎惟士為能此士之需者也九二沙近<lb/>
　　險而不陷終吉此仁者之需也九三切近于險而<lb/>
　　未及難此知者之需也六四時數既至君子道亨<lb/>
　　則出以避之此小人之需也九五為酒食以需賢<lb/>
<pb n="18a"/>
　　此三代聖王之需也上六不當位而入于穴此不<lb/>
　　明道而隠者也非需也以成卦之義言之則三陽<lb/>
　　以險陷未進而需也以六爻之義言之則坎之一<lb/>
　　陽陷于二隂需三陽之進以為助也坎之二隂設<lb/>
　　險以需三陽之來而陷之也然乾在上之物二隂<lb/>
　　終不可以遏其進而寡固不可以敵衆往者之屈<lb/>
　　固不可以勝來者之信也况九五居尊為衆陽之<lb/>
　　宗主君臣之分固存焉有三陽在下二隂豈得而<lb/>
<pb n="18b"/>
　　終陷之需時之至可矣然則需之時義大矣哉<lb/>
　　　右明六爻<lb/>
䷅<hi>坎下乾上</hi>
訟<lb/>
　　李子思曰訟之在人世間非美事也乾坤坎離一<lb/>
　　氣之運通行乎天地之間本自无礙况乾父坎子<lb/>
　　豈真相違而至于此也哉而乃今涉險如此蓋聖<lb/>
　　人重卦之象得其進退險阻之義託之人事以為<lb/>
<pb n="19a"/>
　　世戒云爾故曰易者象也　又曰訟者乃天地之<lb/>
　　間乖爭暴戾之氣然兩爭而不下不以力摶而獨<lb/>
　　以言競則是猶有乾之九五以為之主而一世之<lb/>
　　人俱以理辨于曲直之際不至于攫拏奮撃也<lb/>
　贊曰上剛下險險而健訟<lb/>
　　林慎㣲曰凡有言干于公者无非訟也<lb/>
　　李氏曰分二體而言之剛在上而履險險在下而<lb/>
　　陷剛此訟之所以興也合二體而言之好險而濟<lb/>
<pb n="19b"/>
　　之以健此訟之所以不能已也<lb/>
　　朱子曰上剛以制其下下險以伺其上又為内險<lb/>
　　而外健皆訟之道也<lb/>
　　毛伯玉曰上剛下險以彼此言之險而健以一人<lb/>
　　言之<lb/>
　雜卦曰訟不親也<lb/>
　　郭立之曰天上行水下流天左旋水右注皆違行<lb/>
　　而不相親也<lb/>
<pb n="20a"/>
　　　右明卦義<lb/>
　象贊曰天與水違行訟君子以作事謀始<hi>說見雜卦</hi>
　　　右明卦用<lb/>
　序卦曰飲食必有訟故受之以訟<lb/>
　　李子思曰聖人作易以著世變泝其源而知其流<lb/>
　　故設卦之次序毎變輒下以見大樸之漸散而求<lb/>
　　有以復之也夫屯蒙者物始生之象也需者物之<lb/>
　　生血氣方剛兩兩相遇而未可以驟進也兩相扼<lb/>
<pb n="20b"/>
　　而不已則安得不爭爭而不已者訟之所由興也<lb/>
　　是以需之後而訟繼之<lb/>
　　楊廷秀曰有生則有資有資則有爭故需後有訟<lb/>
　　　右明卦序<lb/>
有孚窒惕中吉終凶<lb/>
　贊曰有孚窒惕中吉剛來而得中也終凶訟不可成<lb/>
　也<lb/>
　　程正叔曰二訟之主中實有孚之象<lb/>
<pb n="21a"/>
　　林慎㣲曰需訟之體皆有坎者也故皆言有孚<lb/>
　　王介甫曰坎為心亨有孚也<hi>二五有心象</hi>
　　郭立之曰訟以有孚為主訟而无孚則刑隨之矣<lb/>
　　　右明有孚<lb/>
　　程正叔曰二居險之中亦為窒塞惕懼之象<lb/>
　　王介甫曰剛揜見窒者也<lb/>
　　鄭舜舉曰坎之三爻唯二剛而无應窒于二隂之<lb/>
　　間窒生訟訟生惕<lb/>
<pb n="21b"/>
　　馮當可曰有孚而窒焉故訟訟而未明則惕<lb/>
　　　右明窒惕<lb/>
　　　以上為象<lb/>
　　馮當可曰以二剛來而得中故中吉中止則吉終<lb/>
　　之則凶也<lb/>
　　趙氏曰終凶者言雖有孚而惕猶不可以終訟則<lb/>
　　訟其可成乎<lb/>
　　王景孟曰終凶上九之終其訟是已<lb/>
<pb n="22a"/>
　　胡翼之曰訟之所興在于得理則已不可竟其訟<lb/>
　　也<lb/>
　　案初六不永所事乃中吉終凶之義九二剛得中<lb/>
　　即有中止之義得中則不過于訟也大抵四陽在<lb/>
　　上之卦當以乾乗艮今九自三來二故卦有此象<lb/>
　　贊有剛來得中之辭<lb/>
　　　右明中吉<lb/>
利見大人不利涉大川<lb/>
<pb n="22b"/>
　贊曰利見大人尚中正也不利涉大川入于淵也<lb/>
　　程正叔曰訟者求辨其曲直故利見大人大人能<lb/>
　　以其剛明中正決所訟也<lb/>
　　毛伯玉曰其彖曰利見大人其爻曰邑人三百户<lb/>
　　此非士庶人之爭也古者諸侯壤地相錯强弱相<lb/>
　　陵故不能无爭大人者作諸侯軌道誰敢相陵此<lb/>
　　所以為利見也然則天子者所以主諸侯之爭有<lb/>
　　司者所以主士庶人之爭也舉其大者而士庶人<lb/>
<pb n="23a"/>
　　之訟可以類推矣<lb/>
　　案天子主王朝卿士大夫與諸侯之訟者也六三之<lb/>
　　食舊徳從王事六四之即命上九之錫皆卿大夫<lb/>
　　諸侯之事也卦特舉其重者言之士庶人之訟可<lb/>
　　以反隅矣<lb/>
　　　右明利見大人<lb/>
　　朱子曰上三陽實而重坎為川載之不勝舟必壓<lb/>
　　溺<lb/>
<pb n="23b"/>
　　林慎㣲曰中吉者利見大人終凶者不利涉大川<lb/>
　　此文王作易之時觀象繫辭縁中吉終凶之象又<lb/>
　　生此二義也<lb/>
　　王介甫曰乾之所以為乾以知險也故需則剛健<lb/>
　　而不陷以訟涉險則不可謂知險矣<lb/>
　　蘭惠卿曰同心則可以濟患難紛爭則必相擠陷<lb/>
　　坎水之險在下故不利涉大川<lb/>
　　　案此説亦通<lb/>
<pb n="24a"/>
　　　右明不利涉大川<lb/>
　　　以上為占<lb/>
　　林慎㣲曰需訟皆有坎故有孚同也坎在上而進<lb/>
　　不陷故需曰光亨坎在下而剛見揜故訟曰窒惕<lb/>
　　需之九五位乎中正故以正為吉訟之九二中而<lb/>
　　不正故以中為吉<lb/>
　　案卦有反對義相襲也屯蒙爻義既可見矣訟者<lb/>
　　需之反也故彖辭之義相蒙二卦皆以乾遇坎坎<lb/>
<pb n="24b"/>
　　之九在五故需之辭主乎五坎之九在二故訟之<lb/>
　　辭主乎二窒惕者光亨之反也終凶者貞吉之反<lb/>
　　也需道在終訟道惡終此貞吉終凶之異也險在<lb/>
　　前則剛必進險在下則剛必陷此涉大川之所以<lb/>
　　利不利也<lb/>
　　郭子和曰有孚中吉終凶非特訟者為然也聴訟<lb/>
　　者亦如之吕刑曰簡孚有衆又曰獄成而孚輸而<lb/>
　　孚有孚也故乃明于刑之中惟徳于民之中咸中<lb/>
<pb n="25a"/>
　　有慶中吉也五罰之疑有赦雖畏弗畏不成其終<lb/>
　　也<lb/>
　　楊廷秀曰訟之吉者四凶者一利不利者各一曰<lb/>
　　吉曰利非勸訟止訟也<lb/>
　　　右明彖義<lb/>
初六不永所事小有言終吉<lb/>
　贊曰不永所事訟不可長也雖小有言其辨明也<lb/>
　　蘭惠卿曰六爻惟初與三隂柔下爭故不言訟<lb/>
<pb n="25b"/>
　　又曰隂柔則不好訟處初則不終訟故謂之不永<lb/>
　　所事<lb/>
　　胡翼之曰訟之所興在于得理則已不可終竟其<lb/>
　　訟也<lb/>
　　李子思曰初欲應四而二阻之不得已而有言<lb/>
　　楊中立曰既有言則非无訟也然有應故辨易明<lb/>
　　楊廷秀曰材弱而位下材弱者有暫忿而无遂心<lb/>
　　故雖訟而不永位下者敢于㣲愬而不敢于大訟<lb/>
<pb n="26a"/>
　　故雖有言而小不永則易收小言則易釋所以終<lb/>
　　吉　又曰六隂靜非首訟者也<lb/>
　　李去非曰所事而不至于永有言而不至于大所<lb/>
　　以漸塞其事也<lb/>
　　石守道曰以隂柔居下无犯上之事九二恃其剛<lb/>
　　壯居上來犯初六初六理直曲在九二如此則可<lb/>
　　以永其事可以終其訟然訟凶徳不可終也<lb/>
　　案此爻即彖中吉終凶之義君子以作事謀始故<lb/>
<pb n="26b"/>
　　于初曰所事曰有言則既訟矣而不正言其為訟<lb/>
　　者謹其始不以訟為訓也初蓋迫于二之見陵而<lb/>
　　應之非好訟者也聖人因其爻義而示天下以不<lb/>
　　可起訟之戒雖㣲有訟而不永則始雖凶道而終<lb/>
　　獲吉者以其不永所事也<lb/>
　　　右明象占<lb/>
九二不克訟歸而逋其邑人三百户无𤯝<lb/>
　贊曰不克訟歸逋竄也自下訟上患至掇也<lb/>
<pb n="27a"/>
　　朱子曰為險之主本欲訟者也然居隂得中而剛<lb/>
　　尊不可敵故其象如此<lb/>
　　案初訟二于四二訟四于五初處陽而材柔故有訟<lb/>
　　不永二處隂而材剛故為不敵而不克也<lb/>
　　李去非曰吕刑云其審克之直足以勝曲于是乎<lb/>
　　克苟曲直不能以相勝則反求諸己者為善矣春<lb/>
　　秋書晉人納捷菑于邾弗克納大其弗克謂其能<lb/>
　　以義自克也二以剛自負欲與四訟可謂不順矣<lb/>
<pb n="27b"/>
　　不克訟善其不克也<lb/>
　　石守道曰初六六三皆以柔對剛不敢抗上惟九<lb/>
　　二以剛對柔不肯屈下强臣之象也敢以下訟上<lb/>
　　理之逆也而无凶悔者居隂得中知竄以自省也<lb/>
　　蘭惠卿曰訟自遯生遯之九三來為訟之九二故<lb/>
　　不克訟則歸逋竄也<lb/>
　　案四陽之卦在上者成遯九自遯之三來二所謂剛<lb/>
　　來而得中者也今歸三則復成遯矣逋之象也<lb/>
<pb n="28a"/>
　　　右明象<lb/>
　　蘭惠卿又曰凡言邑者指其位也若比无妄之邑<lb/>
　　人泰夬之自邑謙之邑國晉之伐邑皆是也卦有<lb/>
　　爻有位九六爻也初二三四五上位也今致災𤯝<lb/>
　　者乃爻之罪非位之過蓋二履居中本无過𤯝特<lb/>
　　以九來居之以剛敵剛乃興訟也二為逺臣大夫<lb/>
　　之位古者大夫食二百八十八人之禄三百户其<lb/>
　　舉全數乎<lb/>
<pb n="28b"/>
　　李季辨曰九五中正之主雖罪人不獲其詿誤者<lb/>
　　當與自新邑人非其眚也所謂脅從罔治<lb/>
　　愚聞之曰易有累卦以起義者乾坤之後凡六坎<lb/>
　　而訟則其四也九二其坎之主乎凡一坎坤之䇿<lb/>
　　二則四十又八乾之䇿一則三十又六合三爻之<lb/>
　　䇿總八十又四四坎之䇿為三百三十又六九二<lb/>
　　為訟之主而其䇿為乾則三十又六之數也歸而<lb/>
　　逋之則餘䇿三百當三百户之象朱子曰三百户<lb/>
<pb n="29a"/>
　　必有此象今不可考然愚所聞則傳邵堯夫之數<lb/>
　　學者也<lb/>
　　　右明占<lb/>
　　程正叔曰彖以九二剛來得中故為中吉而爻辭<lb/>
　　不見其善蓋爻以自下訟上為義所取不同也<lb/>
　　李仲永曰爻辭云爾者其辭危危者使平如履之<lb/>
　　彖不咥人亨而爻乃咥人凶也<lb/>
　　都聖與曰聴訟之道必原父子之親君臣之義以<lb/>
<pb n="29b"/>
　　權之故事雖直而犯分以干上是亦曲也况事之<lb/>
　　曲者乎<lb/>
　　案此卿大夫有邑位者之訟以二訟五為解審爾<lb/>
　　則衛元咺訟其君于晉孔子為魯司冦民有父子<lb/>
　　訟者乃應此爻所謂神以知來知以藏往者此類<lb/>
　　是也<lb/>
　　　右明爻義<lb/>
六三食舊徳貞厲終吉或從王事无成<lb/>
<pb n="30a"/>
　贊曰食舊徳從上吉也<lb/>
　　石守道曰九二以下訟上既不克訟逋竄而歸不<lb/>
　　保其禄位為上所奪今六三順以從上故得保其<lb/>
　　舊日之禄位也<lb/>
　　程正叔曰處其素分堅固自守雖處危地知懼則<lb/>
　　終必獲吉　又曰初則不永三則從王皆非能訟<lb/>
　　者也二爻蓋以隂柔不終而得吉四亦以不克而<lb/>
　　渝得吉訟以能止為善也此亦卿大夫有禄位者<lb/>
<pb n="30b"/>
　　之訟也以爻義則當訟四五于上者也而上不應<lb/>
　　六乃歸其本位蓋二六之所居六往三而九乃居<lb/>
　　之今九歸逋于三則二虚而六可以退保斯无訟<lb/>
　　矣是以爻不言訟謂是也二乃其舊徳之所食邑<lb/>
　　坎性趨下乃貞守二之舊徳始在三而厲終守二<lb/>
　　則吉也蓋食其舊徳則无求多之心以啓人之爭<lb/>
　　人亦不得而爭矣下卦之終終吉之象也六歸二<lb/>
　　則正應九五矣或從王事之象也<lb/>
<pb n="31a"/>
　　　右明象占<lb/>
　　程可久曰上承于乾故或從王事以王事訟猶欲<lb/>
　　无成况用險者乎<lb/>
　　楊廷秀曰從上而无成所以保其禄位而終吉也<lb/>
　　趙氏曰坤之六三或從王事无成有終以其隂居<lb/>
　　陽位而戒之也訟之六三亦曰或從王事无成而<lb/>
　　不言有終則以其訟之不可終也食舊徳則以六<lb/>
　　退歸二也然下卦之終必繼以上卦以坎承乾從<lb/>
<pb n="31b"/>
　　王事也隂柔不能訟使誠從王事亦无成也蓋六<lb/>
　　退而為二則所應者九五也五不可訟則聴命于<lb/>
　　五從王也不復應上九无成也<lb/>
　　　右明占<lb/>
九四不克訟復即命渝安貞吉<lb/>
　贊曰復即命渝安貞不失也<lb/>
　　李子思曰訟而不勝反而即聴九五之命變其爭<lb/>
　　訟之端而為安貞也<lb/>
<pb n="32a"/>
　　程可久曰九二之不克訟者敵剛也<hi>亦為以卑抗尊</hi>本爻<lb/>
　　之不克訟者敵順也<hi>亦為以上訟下</hi>復者自反之道改其<lb/>
　　所為此初所以其辨明四亦不失安貞之吉也<lb/>
　　楊廷秀曰九四之訟初六以上訟下挾貴而訟以<lb/>
　　强訟弱挾力而訟初非四之敵也然舉二者之訟<lb/>
　　質之九五則初六之辨遂明而九四之訟不勝不<lb/>
　　勝而吉何也能自反而即命能自改而安貞猶為<lb/>
　　吉也<lb/>
<pb n="32b"/>
　　案二隂四陽之卦其初剛柔不相雜也二隂在上<lb/>
　　則為大壯在下則為遯在中則為中孚此卦二隂<lb/>
　　一隂在下卦之下則當自遯推之是九自三降二<lb/>
　　六自二升三也夫離其位而為他人所據則有訟<lb/>
　　然二爻以歸而逋食舊徳為象何也陽升隂降今<lb/>
　　乃反是宜不安其居而各欲復其位也復其位則<lb/>
　　不克有訟也二隂在中之卦則當自中孚推之是<lb/>
　　六自四而降初九自初而升四也夫離其地而據<lb/>
<pb n="33a"/>
　　于他人則亦有訟然此爻以復就命渝安貞為象<lb/>
　　何也陽已升而不降隂已降而不升故无所爭而<lb/>
　　變其訟而各安其貞皆不欲復其位也各不欲復<lb/>
　　則亦不克有訟也夫陽以自下升上為復陽下而<lb/>
　　隂上為貞爻義明甚彼初六不以此為象何也曰<lb/>
　　初上言其本末故不及之也<lb/>
　　　右明象占<lb/>
九五訟元吉<lb/>
<pb n="33b"/>
　贊曰訟元吉以中正也<lb/>
　　程正叔曰以中正居尊位治訟者也<lb/>
　　游定夫曰訟而有孚猶且窒惕中焉則吉終焉則<lb/>
　　凶自无元吉之理九五聴訟之主非身有訟者也<lb/>
　　李去非曰无所自訟而後吉則非所謂元矣<lb/>
　　案聽訟之主所謂元也人而无元不可以為人聴<lb/>
　　訟而无元天下紛爭何所決乎此訟之所以元而<lb/>
　　吉也程可久獨曰九二自下訟之本爻為善之長<lb/>
<pb n="34a"/>
　　吉可知矣爻列而有對矣或謂居尊以斷枉直者<lb/>
　　非也夫爻雖有對然九二自為爻義與五必不相<lb/>
　　闗也唯朱子曰筮者遇之訟而有理必獲伸矣乃<lb/>
　　无滯礙蓋訟者遇此爻則為利見大人之中正曲<lb/>
　　直必定乃所謂元吉也元亦有為首之義若其大<lb/>
　　指則不謂是矣<lb/>
　　　右明占<lb/>
　　毛伯玉曰使小民而无爭安用有司使諸侯而无<lb/>
<pb n="34b"/>
　　爭委裘可也然則天下之不能无爭勢也所以利<lb/>
　　見大人者利其有以主之也或曰君任道聴訟者<lb/>
　　人臣之事也今乃九五為聴訟之大人无乃導後<lb/>
　　世之君從事于末歟曰九五乃聴訟之主刑獄之<lb/>
　　官皆足以當之不必専謂人君也然人君于訟之<lb/>
　　大者如刑獄亦豈得不聴考之王制周官蓋可見<lb/>
　　矣所謂罔攸兼于庶獄獄事之小而不必聴者也<lb/>
　　　右明爻義<lb/>
<pb n="35a"/>
上九或錫之鞶帶終朝三禠之<lb/>
　贊曰以訟受服亦不足敬也<lb/>
　　程可久曰六三以柔繫于上有鞶帶之象本爻剛<lb/>
　　過健訟六三從而予之<lb/>
　　王景孟曰鞶帶不純乎剛亦不純乎柔而為中體<lb/>
　　之飾六三之象也三本從上本爻以其間于二剛<lb/>
　　疑其有上下之交也而終訟之<lb/>
　　李去非曰三禠為三所禠或曰歴初六九二至六<lb/>
<pb n="35b"/>
　　三為三禠也<lb/>
　　李子思曰據九五之上訟勝而見尊寵者也鞶帶<lb/>
　　所以錫有徳也乃今以訟取之佩之于身是識其<lb/>
　　過也終朝之間而三禠之有所不安故也<lb/>
　　劉氏曰九五尚焉是終其訟而以見直受賞者也<lb/>
　　夫以直受賞猶不終朝而三禠之况以曲獲罪乎<lb/>
　　聖人言此所以深戒夫訟之終凶也<lb/>
　　案本爻終訟者也健之極訟而必終也九五尚之<lb/>
<pb n="36a"/>
　　六三有應訟終而勝者也蓋訟四于三而為九五<lb/>
　　所直命六三以鞶帶錫之懐不自安所以終朝而<lb/>
　　三禠之也貞為晝三居下卦之終終朝之象自三<lb/>
　　至上歴三爻三禠之象也或曰初六上九不能无<lb/>
　　訟明矣而爻不言訟何也曰以訟之本末起義也<lb/>
　　初不言訟杜其始也上不言訟惡其終也<lb/>
　　一說本爻終訟者也鞶帶以約束對訟者之身也<lb/>
　　或錫之本爻施于六三也三禠之六三本從上間<lb/>
<pb n="36b"/>
　　于二陽有負固之意故不服約束也本爻以終訟<lb/>
　　而受人之屈服亦不足敬矣况六三猶不服乎鞶<lb/>
　　帶說本太𤣥周首次四測曰帶其鈎鞶自約束也<lb/>
　　正與此爻義同<lb/>
　　　右明象占<lb/>
　　趙氏曰初六六三隂居陽位非健而欲訟者也九<lb/>
　　二九四陽居隂位雖訟而不勝者也唯九五剛中<lb/>
　　正故為聴訟之吉上九剛過健極故有終訟之戒<lb/>
<pb n="37a"/>
　　案此卦與諸卦異蓋訟之于應以其梗應也訟之<lb/>
　　于所應有應則訟伸无應則訟屈初四三上有應<lb/>
　　故或言訟或不克訟則以理直事明而无所爭辨<lb/>
　　也唯二與五无應而五為聴訟之主則不以應起<lb/>
　　義九二訟之不應則不克而逋矣或曰訟之于所<lb/>
　　應而又云九五聴訟之主何也五大君也所應聴<lb/>
　　訟之有司也有司必有大君以總其權焉其次則<lb/>
　　大司寇也<lb/>
<pb n="37b"/>
　　張敬夫曰六爻兩兩相訟者也以初六對九四剛<lb/>
　　柔不敵矣故初不能永所事而四亦復即命焉以<lb/>
　　六三對上九剛柔不敵矣故六三但食舊徳而上<lb/>
　　九錫之鞶帶焉以九二對九五雖兩剛相敵然尊<lb/>
　　卑之分嚴不可犯故九二歸而逋而九五得元吉<lb/>
　　焉<lb/>
　　　案此義亦可以備一説<lb/>
　　　右明六爻<lb/>
</p>
<p>
</p>
  </div>
</body>
</text>
</TEI>
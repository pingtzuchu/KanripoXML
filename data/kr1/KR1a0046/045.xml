<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷四十五</head>
    <p>
<pb n="1a"/>
欽定四庫全書<lb/>
　厚齋易學卷四十五　　　　宋　馮椅　撰<lb/>
易外傳第十三<lb/>
說卦中一<lb/>
八卦成列象在其中矣<lb/>
　乾南坤北離東坎西震艮巽兌四維八卦相比相對<lb/>
　交錯六十四卦雖未重而象已在其中矣<lb/>
因而重之爻在其中矣<lb/>
<pb n="1b"/>
　重平聲因八卦成列之象而重之文王未演易生爻<lb/>
　而既有重卦則有六位既有六位則有竒耦而爻已<lb/>
　在其中矣<lb/>
剛柔相推變在其中矣<lb/>
　剛柔謂九六之爻相推於六位則爻之變在其中矣<lb/>
　謂剛下柔上柔來文剛剛上文柔之類<lb/>
繫辭焉而命之動在其中矣<lb/>
　文王於每卦逐爻之下皆繫之以辭而命之以吉凶<lb/>
<pb n="2a"/>
　則雖未筮得九六而九六之動已在其中矣龔氏曰<lb/>
　命猶天之命萬物也毛伯玉曰有卦則有象有重則<lb/>
　有爻有爻則有變有變則有動動在其中者卦爻之<lb/>
　辭也<lb/>
吉凶悔吝者生乎動者也<lb/>
　每爻動則占其變故有吉有凶有悔吝若静則有吉<lb/>
　而无凶悔吝矣郭子和曰動之說未詳故繼言此終<lb/>
　其言也周茂叔曰吉一而已動可不愼乎<lb/>
<pb n="2b"/>
剛柔者立本者也<lb/>
　竒耦之畫以立六爻之本<lb/>
變通者趣時者也<lb/>
　趣去聲動則變變則通通乃趣其時也卦為時爻為<lb/>
　事物變則之某卦為趣某時<lb/>
吉凶者貞勝者也<lb/>
　貞固而常也勝或作稱非貞於得則勝失而吉貞於<lb/>
　失則勝得而凶不貞則為悔吝矣<lb/>
<pb n="3a"/>
天地之道貞觀者也<lb/>
　觀示也天地示人法象人道常久而不變貞於觀者<lb/>
　也<lb/>
日月之道貞明者也<lb/>
　日月往來明生之道亦常久而不變貞於明者也<lb/>
天下之動貞夫一者也<lb/>
　一猶終始惟一之一自所舉行始終不貳故能成功<lb/>
　故動必貞於一也書曰德惟一動罔不吉郭子和曰<lb/>
<pb n="3b"/>
　上言爻在其中故此言剛柔立本上言變在其中故<lb/>
　此言變通趣時上言動在其中故此言吉凶貞勝皆<lb/>
　所以明在上未終之意又曰因言吉凶以貞勝復以<lb/>
　天地日月明之又以明吉凶之生於天下之動也<lb/>
　　此一節明卦爻變動之吉凶<lb/>
夫乾確然示人易矣<lb/>
　夫聲扶確苦角反剛健貌<lb/>
夫坤隤然示人簡矣<lb/>
<pb n="4a"/>
　隤大囬反柔順貌記隤乎其順也或作退妥非<lb/>
爻也者效此者也象也者像此者也<lb/>
　象言卦申前爻象在其中之意此謂乾坤之易簡<lb/>
爻象動乎内<lb/>
　申前動在其中之意一卦之内蓋畫成卦爻而後見<lb/>
　某爻之動則知某爻之象是爻象動乎一卦之内者<lb/>
　也<lb/>
吉凶見乎外<lb/>
<pb n="4b"/>
　見今現下同外謂一卦之外也吉凶生乎動故見於<lb/>
　所動之外<lb/>
功業見乎變<lb/>
　申前變在其中之意動則生變興事曰功功成曰業<lb/>
　見乎一卦所動之變也<lb/>
聖人之情見乎辭<lb/>
　申前繫辭焉而命之意辭謂一卦之辭王景孟曰聖<lb/>
　人與民同患之意見乎其辭之所命如此而吉如此<lb/>
<pb n="5a"/>
　而凶<lb/>
　　此一節明前剛柔立本剛柔者乾坤也乾剛坤柔<lb/>
　　示人不易上篇之所謂易簡而已<lb/>
　　　右第一章申言爻象郭子和曰上篇始於乾坤<lb/>
　　　之成卦繼以易簡賢人之德業此篇始於八卦<lb/>
　　　之成列繼以乾坤示人之易簡凡上篇之未盡<lb/>
　　　者見於此篇相為始終之道也<lb/>
天地之大德曰生<lb/>
<pb n="5b"/>
　所以生生之謂易<lb/>
聖人之大寳曰位<lb/>
　天位乎上地位乎下故能化生萬物有聖人之德而<lb/>
　无聖人之位則不能配天地故作之君師而成位乎<lb/>
　其中者此聖人之大寶也<lb/>
何以守位曰仁<lb/>
　天地生物之大德仁也聖人得位與天地參故守位<lb/>
　以仁猶天地之生物也吕微仲曰仁古作人朱子曰<lb/>
<pb n="6a"/>
　非衆罔與守邦之義<lb/>
何以聚人曰財<lb/>
　仁之生物莫尚於財財者斯人之所以生也故有財<lb/>
　則人聚无財則人散<lb/>
理財正辭禁民為非曰義<lb/>
　禁平聲亦去聲既有財必為之理謂撙節有式也辭<lb/>
　者理財之辭如曰貢曰賦曰篚之類正辭也非謂民<lb/>
　之取財无節也禁民為非如數罟不入汚池斧斤以<lb/>
<pb n="6b"/>
　時入山林之類凡此者皆義也謂當然之冝也立人<lb/>
　之道曰仁與義天地簡易故曰生一言而足人道雜<lb/>
　而多端故曰位曰仁曰財曰義非一言之可盡也猶<lb/>
　書之天地萬物父母一言也亶聰明作元后元后作<lb/>
　民父母不一言也<lb/>
　　　右第二章鄭少梅曰此簡為人君設古之聖人<lb/>
　　　如包犧神農黄帝堯舜氏皆得是道也下章遂<lb/>
　　　繼以十三卦制器焉皆聚人理財正辭禁民為<lb/>
<pb n="7a"/>
　　　非之事<lb/>
古者包犧氏之王天下也仰則觀象于天俯則觀法于<lb/>
地<lb/>
　包今庖孟作伏犧許宜反轉注也古作羲上古未知<lb/>
　亨餁茹毛飲血包犧氏教民佃漁亨餁故曰包犧犧<lb/>
　牲也鳥獸全具曰犧王去聲觀象於天風雲日月之<lb/>
　類觀法於地法法則也山澤水火之類<lb/>
觀鳥獸之文與地之宜<lb/>
<pb n="7b"/>
　鳥獸之文如鴻雉鳥隼龍馬虎豹牛羊之類地之<lb/>
　宜如利西南不利東北亨於西山之類<lb/>
近取諸身逺取諸物<lb/>
　身如乾為首之類物如乾為馬之類<lb/>
于是始作八卦以通神明之德以類萬物之情<lb/>
　始去聲作興起也一曰作為也八卦謂三畫竒耦德<lb/>
　謂吉凶來物通者知之也情謂遠近愛惡類者以類<lb/>
　分之也<lb/>
<pb n="8a"/>
作結繩而為罔罟以佃以漁蓋取諸離<lb/>
　罔亦网今網贅系文從网從亡古<graphic n="KR1577" url="https://raw.githubusercontent.com/kanripo/KR-Gaiji/master/images/KR1577.png" mimeType="image/png"/>籒<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>則知亡亦<lb/>
　偏旁也罟亦從网從古取獸曰罔取魚曰罟或曰罔<lb/>
　目謂罟結繩謂之網兩目相承而物麗焉佃今畋古<lb/>
　田漁古魚捕鳥獸魚鼈之名以用也取諸離凡諸卦<lb/>
　之所以取有二義有象有理離謂麗也謂鳥獸魚鼈<lb/>
　麗於罔罟也象謂虛中罔罟之目虚也是時生民未<lb/>
　知飲食之道而鳥獸魚鼈未知避忌與人雜處傷害<lb/>
<pb n="8b"/>
　人民稼穡故包犧氏觀象於離作為罔罟以佃漁鳥<lb/>
　獸魚鼈亨餁而食然後人物之辨始立此說石毛二<lb/>
　君子得之胡翼之曰聖人作事立器自然符合卦象<lb/>
　非必擬此卦然後成之<lb/>
包犧氏没神農氏作<lb/>
　作興起也猶聖人作之作後同<lb/>
斵木為耜揉木為耒<lb/>
　或作為之耒耨非斵竹角反斫也耜聲似田器說文<lb/>
<pb n="9a"/>
　重也一曰徙土輂齊人語揉忍九反說文屈申木也<lb/>
　耒盧對反說文手耕曲木以從木推手古者垂作耒<lb/>
　耜胡翼之曰耜者薄五寸其首有華胔以為耕作之<lb/>
　用又揉其木其曲有鈎以為之耒龔氏曰耜者耒之<lb/>
　首耒者耜之柄則為一器二物按說文則耜為今之<lb/>
　鍬耒為今之犂特古今之制異爾<lb/>
耒耨之利以教天下蓋取諸益<lb/>
　耨奴豆反鉏也王氏昭素云諸本或作耜乃合上文<lb/>
<pb n="9b"/>
　教平聲取諸益其理則為稼穡養民益下之道也其<lb/>
　象則上震下巽動而入也震木直而斷為耜巽木曲<lb/>
　而揉為耒耕重皆動而入土也程可久曰飛走之類<lb/>
　實害稼穡唯罔罟佃漁之制立然後有耒耜之利見<lb/>
　于天下郭子和曰包犧有犧牲而未粒食炎帝氏為<lb/>
　耒耜之利以教天下故號曰神農然則粒食自神農<lb/>
　始也取諸益者益以重震巽二木成卦故有斷木為<lb/>
　耜揉木為耒之象而其彖則曰木道乃行粒食木類<lb/>
<pb n="10a"/>
　也耒耜木教也故言取諸益然則益以益下為道又<lb/>
　有天施地生其益无方之義耒耨之利是以上益下<lb/>
　之道也亦其益无方之道也皆備易之三義<lb/>
日中為市致天下之民聚天下之貨<lb/>
　離在上日中也震動於下市合也不取早莫者欲其<lb/>
　朝往而莫可歸也至周則大市日<graphic n="KR2603" url="https://raw.githubusercontent.com/kanripo/KR-Gaiji/master/images/KR2603.png" mimeType="image/png"/>百族為主朝市<lb/>
　以朝商賈為主夕市以夕販夫販婦為主蓋因其制<lb/>
　而増益之也民貨三隂之象隂皆在陽下天下之象<lb/>
<pb n="10b"/>
　或曰震足動於下致民聚貨之象<lb/>
交易而退各得其所蓋取諸噬嗑<lb/>
　噬嗑卦本三陽在上三隂在下九自五來初六自初<lb/>
　往五交易之象卦本成否今交易而退則隂麗于陽<lb/>
　成離明陽動于下為震起隂陽各得其所之象噬嗑<lb/>
　市合也聲同則義通在古然也鄭少梅曰食貨民之<lb/>
　本也益次以噬嗑兩者食貨也<lb/>
神農氏没黄帝堯舜氏作通其變使民不倦神而化之<lb/>
<pb n="11a"/>
使民宜之<lb/>
　變者更新化者革舊通則不礙人情神則由之不知<lb/>
　鄭漁仲曰事久則敝不更則斁故通其變者使民不<lb/>
　倦而已非常之變黎民懼焉故神而化之使民宜之<lb/>
　張子厚曰鴻荒之世衣食足而用未備黄帝堯舜通<lb/>
　其變神而化之以教天下也王介甫曰舟楫杵臼而<lb/>
　次以一聖人足以具此必至於五六聖而備焉何也<lb/>
　聖人也者因物之變而通之者也物之所未厭聖人<lb/>
<pb n="11b"/>
　不彊去物之所未安聖人不彊行故曰通其變使民<lb/>
　不倦程伯淳曰各隨其時而已矣<lb/>
易窮則變變則通通則久是以自天祐之吉无不利<lb/>
　舉易道以明之黄帝堯舜亦用易以變通之而已矣<lb/>
黄帝堯舜垂衣裳而天下治蓋取諸乾坤<lb/>
　去物之害興食貨之利人道立矣自黄帝以至堯舜<lb/>
　衣裳之制乃始明備故垂衣裳而天下自治取諸乾<lb/>
　坤之尊卑易簡而已易之道定於乾坤之尊卑德業<lb/>
<pb n="12a"/>
　成於乾坤之易簡自黄帝以前衣鳥獸之皮衣裳之<lb/>
　制始闓端于黄帝至堯舜之時命禹作服曰予欲觀<lb/>
　古人之象蓋指黄帝也神農雖為耒耜教民稼穡然<lb/>
　與民並耕而食饔飱而治故三聖人方辨上下之分<lb/>
　正衣裳之儀法象簡易變則通之化則神之夫何為<lb/>
　哉朱子發曰太𤣥曰垂綃而為衣襞幅為裳垂綃竒<lb/>
　也襞幅耦也古者衣裳相連乾坤相依君臣上下同<lb/>
　體也至秦取古之衣裳離之上衣下裳天尊地卑之<lb/>
<pb n="12b"/>
　義亦一說也<lb/>
刳木為舟剡木為楫<lb/>
　刳口孤反又口溝反禮作挎剖也刳木令中虚為舟<lb/>
　渙卦自二至五中虛之象剡以冉反削木令鋭也楫<lb/>
　或作檝將輒反或聲集或子入反橈櫂也二木皆象<lb/>
　於巽下坎水也舟浮水上巽木枉坎上之象楫入水<lb/>
　中巽木入於坎之象<lb/>
舟楫之利以濟不通蓋取諸渙<lb/>
<pb n="13a"/>
　今本以濟不通下有致逺以利天下一句與下文相<lb/>
　重陸德明王昭素皆云無此一句朱子亦曰疑衍今<lb/>
　除之取諸渙有舟楫以濟不通則病涉之患散矣此<lb/>
　其理也彖曰利涉大川賛曰乗木有功蓋謂是也鄭<lb/>
　少梅曰制器至此不復載所作之聖人其事亦不復<lb/>
　次序大扺黄帝堯舜之時此等器用無不備矣毛伯<lb/>
　玉曰生民之初知鮮食矣而末知網罟知食草木矣<lb/>
　而朱知稼穡知通有無矣而未知有市知馮河矣而<lb/>
<pb n="13b"/>
　未知舟楫知有稼穡而未知有杵臼知有文字而未<lb/>
　知有書契聖人於是設為此器轉益便利以宜夫下<lb/>
　所謂神而化之使民宜之者也<lb/>
服牛乗馬引重致逺以利天下蓋取諸隨<lb/>
　一本無以利天下四字恐非諸卦皆言利盖謂變而<lb/>
　通之以盡利也胡翼之曰豫言禦暴乾坤言治是亦<lb/>
　利也服毛伯玊曰服箱也說文作犕聲備今之馬亦<lb/>
　謂犕乗平聲大車牛駕之載物而重者也小車馬駕<lb/>
<pb n="14a"/>
　之載人而輕者也牛曰服馬曰乘其實皆駕車之稱<lb/>
　牛馬行而車隨之以引重致逺故取諸隨隨卦純體<lb/>
　本乾上坤下乾馬坤牛今坤六自初往乾之上服牛<lb/>
　也乾九自上來坤之下乗馬也乾陽實重也而坤引<lb/>
　之于上乾自上來初逺也而乾致于初此其象也毛<lb/>
　伯玉曰古者牛以駕後世始以耕蓋耒為手耕之木<lb/>
　以人為耦禹所以式之古者四馬駕一車多至六馬<lb/>
　後世始以騎王景孟曰服云者以其能引重也乗云<lb/>
<pb n="14b"/>
　者以其能致逺也<lb/>
重門撃柝以待暴客蓋取諸豫<lb/>
　柝本說文今柝它落反兩木相撃以行夜者重平聲<lb/>
　艮為門闕自二至四有艮象下又有一耦畫重門之<lb/>
　象二震為木為動為鳴木動而鳴撃柝之象也二隂<lb/>
　在門外來攻九四有暴客之象四以一陽禦之待之<lb/>
　之象暴鄭作虣暴客盗賊也豫豫備之義耿睎道曰<lb/>
　川塗既通則萬民雖交而暴客亦至故重門以禦之<lb/>
<pb n="15a"/>
　所以為冦者不能攻故撃柝以警之所以為盜者不<lb/>
　能竊王介父曰一陽能禦外之二隂故下之三隂得<lb/>
　其安矣郭子和曰備豫之義非一獨舉重門撃柝者<lb/>
　黄帝堯舜之世獨有此耳不若後世之禁備豫之宻<lb/>
　也以黄帝堯舜之世猶設此焉則後世之君可不豫<lb/>
　為之防哉<lb/>
斷木為杵掘地為臼<lb/>
　斷讀如斷金之斷絶也杵昌吕反掘其月其勿二反<lb/>
<pb n="15b"/>
　臼求又反杵臼所以治米也<lb/>
杵臼之利萬民以濟蓋取諸小過<lb/>
　治米欲其精鑿小過之義也震上艮下上動下止杵<lb/>
　臼之象也隂過多於陽萬民之象張子厚曰過以養<lb/>
　物李氏曰小過之彖曰可小事盖杵臼之類也程可<lb/>
　久曰互體巽木折於上下斷木也二陽陷於四隂之<lb/>
　中掘地也鄭少梅曰震以卯木而在上艮以寅木而<lb/>
　在下二卦中分之斷木也艮為土而木克之掘地也<lb/>
<pb n="16a"/>
　柴氏曰約象兌金斷巽木而動於上杵也兌金掘艮<lb/>
　土而止於下臼也舂者去其粃而已故曰小過象有<lb/>
　此三說列之以俟有考者胡翼之曰神農氏教民粒<lb/>
　食然未能精治五穀以為飲食之養後世聖人乃興<lb/>
　杵臼之利耿睎道曰暴客不至而居者安可以治粟<lb/>
　而食矣<lb/>
弦木為弧剡木為矢<lb/>
　弦木以木為弧而弦之也剡木以木為矢而剡之也<lb/>
<pb n="16b"/>
　上九言張弧卦有弧象程可久曰坎離皆有木坎為<lb/>
　矯揉弦木也離火上銳剡木也<lb/>
弧矢之利以威天下蓋取諸睽<lb/>
　耿睎道曰孔子言足食次足兵序當然也竊謂弧矢<lb/>
　所以威不服不止暴客之門柝也聞之潘氏冠英曰<lb/>
　火上澤下其埶睽而澤火之用相資故弧矢象之弧<lb/>
　屈而張矢直而弛弧張而却矢弛而前其埶相睽其<lb/>
　用相資也後世弓備六材而矢以金石之砮古皆用<lb/>
<pb n="17a"/>
　木闓端之初猶樸也<lb/>
上古穴居而野處後世聖人易之以宫室上棟下宇以<lb/>
待風雨蓋取諸大壯<lb/>
　冬穴居而无以待風夏野處而无以待雨宫室室房<lb/>
　也棟俗稱為脊梁宇重簷也極髙出于上而簷垂覆<lb/>
　于下則風雨不能為患朱子曰壯固之意程可久曰<lb/>
　四方上下之間謂之宇九四剛實行于三陽之上以<lb/>
　承二隂棟之象乾下覆宇之象胡翼之曰二隂風雨<lb/>
<pb n="17b"/>
　之象四陽棟宇也<lb/>
古之𦵏者厚衣之以薪𦵏之中野不封不樹喪期无數<lb/>
　衣去聲胡翼之曰不能封之為墳不能樹之為别未<lb/>
　立五服之制三年之喪喪期並如字數去聲<lb/>
後世聖人易之以棺椁蓋取諸大過<lb/>
　棺聲官椁聲郭内曰棺外曰椁取諸大過朱子曰送<lb/>
　死大事過干厚其義也柴氏曰棺而又椁大過也程<lb/>
　可久曰木在地下有生意曰升木在澤下无生意曰<lb/>
<pb n="18a"/>
　大過耿睎道曰生而庇大厦死而衣之厚薪不可也<lb/>
　生而處宫室死而葬之中野不可也于是棺椁興焉<lb/>
　鄭少梅曰大壯外震震動也風雨飄搖之象大過内<lb/>
　巽巽入也殯𦵏入土之象皆養生送死自然之意竊<lb/>
　謂中二陽堅實棺也上下二陽周之淳也二隂掩其<lb/>
　外土也此其象也以木為棺椁亦闓端之初爾有虞<lb/>
　氏之瓦棺夏后氏之堲周其後從而増益之焉郭子<lb/>
　和曰上古之世知簡不知禮故𦵏親之薄有至于此<lb/>
<pb n="18b"/>
　喪期無數者哀盡則止也聖人為制禮然後棺椁有<lb/>
　度則䘮期可知矣大過雖取其過于厚然四剛有堅<lb/>
　中之象故取以為棺椁也養生不足以當大事惟送<lb/>
　死可以當大事可不過于厚乎上世嘗有其親死則<lb/>
　舉而委之于壑者孟子謂孝子仁人之掩其親亦必<lb/>
　有道矣此蓋聖人易之以棺椁取諸大過之意也<lb/>
上古結䋲而治後世聖人易之以書契百官以治萬民<lb/>
以察蓋取諸夬<lb/>
<pb n="19a"/>
　治去聲鄭康成曰事大大結其䋲事小小結其䋲竊<lb/>
　意兩各以䋲相結人執一以為信也書文字契以合<lb/>
　約也百官以治治平聲以此紀事辨訟萬民以察以<lb/>
　此灼見是非情偽取諸夬其義在决欺偽也鄭少梅<lb/>
　曰乾兌皆金兩相符合而又會于西北天庭夬决之<lb/>
　象百官以治萬民以察之說于是乎在此所以取諸<lb/>
　夬也程可久曰古人仰觀奎星環曲之埶而制文字<lb/>
　則書契乾之成象也兌為傅决物來此傅已而求决<lb/>
<pb n="19b"/>
　斷諸陽正位以治之而隂在顯著之地有察見情實<lb/>
　之象故取諸夬龔氏曰言有所不能記者則書述之<lb/>
　事有所不能信者則契别之百官以治事辨而不相<lb/>
　亂也萬民以察情盡而不相欺也以衆明照闇猶五<lb/>
　剛之决一柔也郭子和曰結䋲之初結䋲所以為治<lb/>
　結䋲之後書契所以為治皆所以防小人之偽非待<lb/>
　君子也夬之為道以剛決柔君子道長小人道憂書<lb/>
　契所以取諸夬者亦以夬去小人之偽也自離至夬<lb/>
<pb n="20a"/>
　十三卦與本卦之義多不同以見卦之象皆不可以<lb/>
　一義窮盡能變而通之則其利亦無窮于天下矣此<lb/>
　之所言亦其一也故曰通其變使民不倦<lb/>
是故易者象也象也者像也<lb/>
　象畫之象像似也似物像<lb/>
彖者材也爻也者效天下之動者也<lb/>
　材象之材動材之動<lb/>
是故吉凶生而悔吝著也<lb/>
<pb n="20b"/>
　此一節結十三卦制器之事耿氏曰像十三卦之象而<lb/>
　制器材者成器者也動則用器者也毛伯玉曰畫而<lb/>
　為卦故謂之象著而為言故謂之彖彖者因其材而<lb/>
　明其用也聖人既制為是器以便天下之生矣器與<lb/>
　人相用而有利有鈍有成有毁所用之者有工拙所<lb/>
　遇之者有險易故彖論其材而爻别其所遇此吉凶<lb/>
　悔吝之所由生也竊嘗觀之罔罟捕獸而或為獸傷<lb/>
　耒耜殖稼也而或有水旱市以交易或以啓爭衣裳<lb/>
<pb n="21a"/>
　以辨分或以啟僣舟楫能載亦能覆弧矢能威亦能<lb/>
　敗牛馬駕車有時而說輹書契防欺有時而偽詐凡<lb/>
　此之類皆吉凶悔吝之所由生也<lb/>
　　　右第三章專論易本乎象凡有所動无非取象<lb/>
　　　于易韓宣子適魯見易象夫不曰易而曰易象<lb/>
　　　則知易之有象猶詩之賦比興也象之有彖爻<lb/>
　　　猶賦比興之有風雅頌也无象則无易无賦比<lb/>
　　　興則无詩十三卦之制器此象之至著而一書<lb/>
<pb n="21b"/>
　　　之所未載者也故孔子述之<lb/>
陽卦多隂隂卦多陽<lb/>
　此言未重之八卦也乾坤純體三男之卦則一陽二<lb/>
　隂三女之卦則一隂二陽一則少二則多註曰少者<lb/>
　多之所宗故以少為主<lb/>
其故何也陽卦竒隂卦耦<lb/>
　其故何也孔子設為此問以曉人故者所以然也竒<lb/>
　聲朞單隻也一畫是也耦並配也一畫是也隂中有<lb/>
<pb n="22a"/>
　一竒畫者為陽卦陽中有一耦畫者為隂卦以少為<lb/>
　主也<lb/>
其德行何也陽一君而二民君子之道也隂二君而一<lb/>
民小人之道也<lb/>
　其德行何也又設問以求隂陽竒耦之德行所謂卦<lb/>
　之德與顯道神德行之德行也張子厚曰一其歸者<lb/>
　君子之道多以御者小人之理陽遍體衆隂衆隂共<lb/>
　事一陽理也是故二君共一民一民事二君上與下<lb/>
<pb n="22b"/>
　皆小人之道也一君而體二民二民而宗一君上與<lb/>
　下皆君子之道也朱子曰震坎艮為陽卦皆一陽二<lb/>
　隂巽離兌為隂卦皆一隂二陽陽為君隂為民林黄<lb/>
　中曰陽物乾君之象也隂物坤民之象也<lb/>
　　　右第四章鄭少梅曰隂陽之分以氣言竒耦之<lb/>
　　　分以數言君子小人之分以勢位言君子小人<lb/>
　　　之道以德言易之道其大本為天下治亂計所<lb/>
　　　以喻之于君民而終歸于君子小人之分也<lb/>
<pb n="23a"/>
易曰憧憧往來朋從爾思子曰天下何思何慮天下同<lb/>
歸而殊塗一致而百慮天下何思何慮<lb/>
　此總言天下之人不能思慮而徒惑于往來之憧憧<lb/>
　也致極致也往來雖異而其歸則同往來雖雜而其<lb/>
　致則一天下之人見其憧憧而殊途以求之不知其<lb/>
　歸之同見其朋從所思而百慮以索之不知其致之<lb/>
　一故再言何思何慮而深有感于天下之人也其不<lb/>
　來也則思其來其既往也則又慮其往惑之甚也程<lb/>
<pb n="23b"/>
　可久曰天下之動貞夫一何事多思慮哉故道則同<lb/>
　歸于一致而天下自殊塗而百慮也<lb/>
日往則月來月往則日來日月相推而明生焉寒往則<lb/>
暑來暑往則寒來寒暑相推而歲成焉往者屈也來者<lb/>
信也屈信相感而利生焉<lb/>
　此申言往來之理同歸也日推月則月來月推日則<lb/>
　日來故曰相推寒暑亦然所謂剛柔相推而生變化<lb/>
　者也屈感于來而信信感于往而屈故曰相感所謂<lb/>
<pb n="24a"/>
　二氣感應以相與者也往來屈信皆同歸也楊廷秀<lb/>
　曰天下之事往來無窮不外乎屈信相感而已<lb/>
尺蠖之屈以求信也<lb/>
　蠖聲雘屈信蟲也其行先屈而後信蓋如今人以手<lb/>
　大拇并次指量度長短一信一屈為今准尺五寸古<lb/>
　為一尺所以謂之尺蠖在桑間伸立宛如桑枝无辨<lb/>
　江東俗呼為桑㪠蟲<lb/>
龍蛇之蟄以存身也<lb/>
<pb n="24b"/>
　蛇今虵存或作全此申言屈信之理一致也李氏曰<lb/>
　當其信雖尺蠖之㣲亦屈以求信當其屈雖龍蛇之<lb/>
　大亦蟄以存身<lb/>
精義入神以致用也利用安身以崇德也<lb/>
　此又言人之于往來屈信之理同歸一致也精精熟<lb/>
　也凡所以精于義理而入于神妙者非忘物也將以<lb/>
　致之用也凡所以利于致用而安其身者非㣘物也<lb/>
　所以崇我之德也林黄中曰精乎屈信往來之義而<lb/>
<pb n="25a"/>
　入于神利乎屈信往來之用而安其身出而致用入<lb/>
　而崇德亦往來屈信之理朱子曰内外交相養互相<lb/>
　發也毛伯玉曰道未始不自精思得之及其至也不<lb/>
　思而得矣<lb/>
過此以往未之或知也窮神知化德之盛也<lb/>
　往來屈信无有窮也學易者但能有以致用崇徳足<lb/>
　矣若欲窮无窮而極无極非所敢知也神者信也方<lb/>
　來者也化者屈也已往者也若欲窮極方信之神知<lb/>
<pb n="25b"/>
　得已屈之化自非德至于盛大其孰能與于此此聖<lb/>
　人事也非學者之所知也自崇德充之可矣朱子曰<lb/>
　自是以上則亦无所用其力矣至于窮神知化乃德<lb/>
　盛仁熟而自致耳<hi>張子厚同</hi>楊廷秀曰仲尼于上篇既舉<lb/>
　七卦之爻辭以發明六十四卦之㣲㫖至此復舉十<lb/>
　一卦焉鄭少梅曰天地生陽于中孚而生隂于咸隂<lb/>
　陽往來之不窮一言以蔽之曰誠也孔子于上篇論<lb/>
　中孚之誠而于此篇論咸之誠皆以首乎諸卦使人<lb/>
<pb n="26a"/>
　知易之道本乎隂陽而天地之隂陽本乎至誠不息<lb/>
　也誠者神也自憧憧往來至莫益之十一義皆明聖<lb/>
　人所以玩易之辭以終上篇擬議之道道以用為大<lb/>
　自一心之正推而及乎天下自一性而盡推而至于<lb/>
　盡物皆用也所謂精義入神以致用者此也且以咸<lb/>
　卦論之則憧憧徃來朋從爾思言其志意未定也孔<lb/>
　子於此雖論何思何慮而極天下往來之理而論之<lb/>
　則知爻辭往來二字非徒然也是所謂玩辭也且往<lb/>
<pb n="26b"/>
　來理之常也有往必來有來必往知往來之說則凡<lb/>
　憧憧往來相感无定固有理存不必皆從爾思也惟<lb/>
　知同歸殊塗一致百慮則天下何思何慮矣蓋朋從<lb/>
　爾思者爾所感也不從爾思者非爾所感其往來自<lb/>
　相感也日月寒暑是也有以屈信相感者尺蠖龍蛇<lb/>
　是也有以精義相感而致用者聖人是也此雖殊塗<lb/>
　而同歸于感也又何必朋從爾思乎觀乾之初九潜<lb/>
　龍勿用至九五而後飛龍在天此所謂屈信相感精<lb/>
<pb n="27a"/>
　義入神以致用者也<lb/>
易曰困于石據于蒺藜入于其宫不見其妻凶<lb/>
　困六三<lb/>
子曰非所困而困焉名必辱非所據而據焉身必危<lb/>
　石非所困也困則名辱矣蒺藜非所據也據則身危<lb/>
　矣<lb/>
既辱且危死其將至妻其可得見邪<lb/>
　其一作期邪今耶正義曰上干九四故名辱下乗九<lb/>
<pb n="27b"/>
　二故身危上又無應故不見其妻而凶郭子和曰當<lb/>
　困而困當據而據道之正也非所困非所據失道之<lb/>
　正是以名辱身危也太甲所謂自作孽不可逭者也<lb/>
　妻者至親而易保入宫必可見者非所宜為而為之<lb/>
　者終至于不能保其妻子尚安能保四海乎此所謂<lb/>
　失道者寡助也<lb/>
易曰公用射隼于髙墉之上獲之无不利<lb/>
　解上六墉古庸<lb/>
<pb n="28a"/>
子曰隼者禽也弓矢者器也射之者人也君子藏器于<lb/>
身待時而動何不利之有<lb/>
　射食亦反藏器謂佩之于身待時遇隼則其時也<lb/>
動而不括是以出而有獲語成器而動者也<lb/>
　朱子曰括結礙也語去聲器先成而後動故無所結<lb/>
　礙凝滯而有獲禽之利猶工欲善其事必先利其器<lb/>
　之謂也王介父曰上六在卦之中故曰成器毛伯玉<lb/>
　曰非所以申爻辭欲以它義發之孔子之言有遺爻<lb/>
<pb n="28b"/>
　象而泛言之者欲其廣也鳴鶴在隂公用射隼是也<lb/>
　有專明象而㣲其辭者欲其藏也天地絪縕萬物化<lb/>
　醇是也有托于泛而深言之者欲其㣲也上交不諂<lb/>
　下交不凟是也以此推之聖人之言可以理悟而意<lb/>
　通矣<lb/>
子曰小人不恥不仁不畏不義不見利不勸不威不懲<lb/>
　不以不仁為恥故見利而後勸于為仁不以不義為<lb/>
　畏故必威而後懲于不義<lb/>
<pb n="29a"/>
小懲而大誠此小人之福也<lb/>
　懲之于罪惡之小而所以誡其罪惡之大<lb/>
易曰屨校滅止无咎此之謂也<lb/>
　噬嗑初九小人言九四為間之一爻所謂頤中之物<lb/>
　也立人之道曰仁與義正在三四兩爻四謂間不仁<lb/>
　也乗三之柔不義也六五近而相得見利也初噬之<lb/>
　始故懲誡之楊廷秀曰懲惡在初改過在小王景孟<lb/>
　曰仁義人性之所固有也恥畏之心不存則勸懲之<lb/>
<pb n="29b"/>
　術不得已而施焉<lb/>
善不積不足以成名惡不積不足以滅身小人以小善<lb/>
為无益而弗為也以小惡為无傷而弗去也故惡積而<lb/>
不可掩罪大而不可解易曰何校滅耳凶<lb/>
　噬嗑上九此爻之義與文言坤初六之意略同皆言<lb/>
　積也九四陽剛本善也以為間而居隂位自陷于小<lb/>
　人獨陽在衆隂之中故以善為小无益而弗為則善<lb/>
　不積也名陽明之譽也居于隂不成名也中四爻獨<lb/>
<pb n="30a"/>
　此一爻為間故謂惡為小無傷而弗去不知自二至<lb/>
　四惡已積于上矣噬而嗑之則滅身也毛伯玉曰小<lb/>
　懲大誡故曰无咎罪大不赦故曰凶王景孟曰上之<lb/>
　人至用刑戮者非我之本心也自爾致之吾不得已<lb/>
　而應之云爾又曰至此雖小人之罪而上之人亦不<lb/>
　能無失焉<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘<lb/>
<pb n="30b"/>
亂是以身安而國家可保也易曰其亡其亡繋于苞桑<lb/>
　否九五安危存亡治亂相為倚伏猶隂陽之相為消<lb/>
　長也故安其位則危保其存則亡有其治則亂有如<lb/>
　有其善䘮厥善之有以九居五當位故安二陽夾輔<lb/>
　故保其存以剛臨下故有其治然三陽浸長而上偪<lb/>
　則危亡亂可立而至也身謂九五國家謂上三陽爻<lb/>
子曰德薄而位尊知小而謀大力少而任重鮮不及矣<lb/>
　知今智少多少之少重輕重之重鮮上聲亦作尟<lb/>
<pb n="31a"/>
易曰鼎折足覆公餗其形渥凶言不勝其任也<lb/>
　勝平聲鼎九四卦有二象有全體之象有二體自為<lb/>
　象全體之象具鼎之體也二體各自為象則上鼎無<lb/>
　足下鼎無耳也鼎以三陽為德九四在上體之下二<lb/>
　陽㢲隂下趨不相夾輔故為德則薄為知則小為力<lb/>
　則少也而全體已在上卦近君故其位則尊其謀則<lb/>
　大其任則重也一鼎之餗出納于四而四孤于上故<lb/>
　不勝其任之重鮮不及言鮮不及于凶敗也郭子和<lb/>
<pb n="31b"/>
　曰道之用無施不可自一身至天下其用皆一安有<lb/>
　不勝之患哉此論不勝其任者蓋因鼎而言也鼎器<lb/>
　也于人才器之象也才器限量不同猶若鼎然故有<lb/>
　不勝其任之凶君子不器則無限量矣龔氏曰鼎之<lb/>
　九四不能利用者矣此五卦之六爻申利用也<lb/>
子曰知㡬其神乎<lb/>
　㡬平聲柴氏曰此文言君子能精義入神以致用也<lb/>
君子上交不諂下交不瀆其知㡬乎<lb/>
<pb n="32a"/>
　九四以一陽統五隂權臣之象六二上爻則四也<lb/>
　諂媚也初九與四為正應宻比于二六二下交則初<lb/>
　也瀆數也言上交權臣下交權臣之與也王介父曰<lb/>
　上非其應而求焉諂也下非其與而求焉瀆也<lb/>
幾者動之微吉之先見者也<lb/>
　事物方兆之初故曰㣲見今現形也震動在四二已<lb/>
　知其㣲朱子曰漢書云吉凶之先見程正叔曰吉見<lb/>
　于先豈復至有凶也王介父同<lb/>
<pb n="32b"/>
君子見㡬而作不俟終日<lb/>
　作起也起而去其位也不俟終日下卦畫也不俟至<lb/>
　三三則近四有吉凶矣故不俟終日程正叔曰知之<lb/>
　圓也<lb/>
易曰介于石不終日貞吉<lb/>
　豫六二張子厚曰以隂居隂獨無累于四故其介如<lb/>
　石<lb/>
介如石焉寧用終日斷可識矣<lb/>
<pb n="33a"/>
　寧安也言安用也斷都玩切<lb/>
君子知㣲知彰知柔知剛萬夫之望<lb/>
　動之㣲則必彰矣柔物之稚稚則柔至剛則堅實矣<lb/>
　詩采薇二章言薇亦柔止三章言薇亦剛止是也望<lb/>
　平聲言天下萬民視君子以為去就也卦多隂故曰<lb/>
　萬夫<lb/>
子曰顔氏之子其殆庶㡬乎有不善未嘗不知知之未<lb/>
嘗復行也<lb/>
<pb n="33b"/>
　顔氏之子指顔淵殆近也㡬讀為上文知幾之㡬耿<lb/>
　睎道曰言近於知㡬也此申言精義見㡬之次也復<lb/>
　扶乂切<lb/>
易曰不逺復无祗悔元吉<lb/>
　復初九耿睎道曰與見㡬而作不俟終日者近之矣<lb/>
　郭子和曰顔子未能无過故論語稱不貳過未能无<lb/>
　失故中庸言得一善則拳拳服膺而勿失李仲永曰<lb/>
　聖人无不善賢人則容有不善但未嘗不知知之未<lb/>
<pb n="34a"/>
　嘗復行也<lb/>
天地絪縕萬物化醇<lb/>
　絪於真反縕於溫反篆壹<graphic n="KR3139" url="https://raw.githubusercontent.com/kanripo/KR-Gaiji/master/images/KR3139.png" mimeType="image/png"/>𨽻氤氳程正叔曰絪縕<lb/>
　交宻之狀天地之氣相交而宻朱子曰醇謂厚而凝<lb/>
　也言氣化也<lb/>
男女構精萬物化生<lb/>
　言萬物雌雄牝牡皆有男女之道程正叔曰精氣交<lb/>
　構則化生萬物朱子曰形生也<lb/>
<pb n="34b"/>
易曰三人行則損一人一人行則得其友<lb/>
　損六三<lb/>
言致一也<lb/>
　楊廷秀曰致者力至之之謂柴氏曰春則生夏則長秋<lb/>
　一者也龔氏曰申言精義則足以致一也郭子和曰<lb/>
　損自泰來由乾坤而為艮兌故有天地男女之象張<lb/>
　子厚曰隂虛陽實虛則受實則施受則益施則損<lb/>
子曰君子安其身而後動易其心而後語定其交而<lb/>
<pb n="35a"/>
後求君子修此三者故全也<lb/>
　易平易之易語去聲益極則損至君子修此三者故<lb/>
　全其益而无損<lb/>
危以動則民不與也<lb/>
　其身危而欲動則人驚而去之矣<lb/>
懼以語則民不應也<lb/>
　應去聲毛伯玉曰以言恐人人孰諾之<lb/>
无交而求則民不與也<lb/>
<pb n="35b"/>
　所交未定而泛然有求則誰其予之民人也<lb/>
莫之與則傷之者至矣<lb/>
　莫之與莫益之也傷之者至或撃之也<lb/>
易曰莫益之或撃之立心勿恒凶<lb/>
　益上九修此三者則常益也反此三者則是立心勿<lb/>
　常其凶必矣蓋无自全也李氏曰居其所安而人不<lb/>
　我危故動則民傅處其所易而人不我懼故語則民<lb/>
　信固其所交而人不我離故求則民親此立心之恒<lb/>
<pb n="36a"/>
　之人也上九反是身心不能自寧交不能自必况于<lb/>
　民乎是以有傷而无益張子厚曰終以昧于致用之<lb/>
　戒龔氏曰此四卦者申精義也李仲永曰始終舉此<lb/>
　諸爻所以申精義入神以致用利用安身以崇德也<lb/>
易曰自天祐之吉无不利<lb/>
　大有上九<lb/>
子曰祐者助也天之所助者順也人之所助者信也<lb/>
　郭子和曰已順故天助之以順已信故人助之以信<lb/>
<pb n="36b"/>
履信思乎順又以尚賢也<lb/>
　又或作有古通尚賢以下乾三陽與大畜尚賢之象<lb/>
　同<lb/>
是以自天祐之吉无不利也<lb/>
　上九一爻在六五之上德剛而體柔六五厥孚交如<lb/>
　而又柔順上九身履其信而心思其順乾三陽在下<lb/>
　賢者也而尚之是以乾三陽祐之乾天也自天祐之<lb/>
　之象也張子厚曰五陽一隂无有間焉者剛柔相求<lb/>
<pb n="37a"/>
　情也信也又曰宜在立心勿恒之後蓋上言莫益之<lb/>
　此言多助也蓋此爻舊在上篇書不盡言之前上下<lb/>
　文不相屬郭氏曰上篇擬議七爻皆不稱易此篇往<lb/>
　來屈信十一爻皆稱易曰此是錯簡宜屬于此<lb/>
　　　右第五章申上篇擬議七爻未盡之㫖以推玩<lb/>
　　　辭之學<lb/>
子曰乾坤其易之門邪<lb/>
　邪今耶後並同門或作户非林黄中曰前言十一卦<lb/>
<pb n="37b"/>
　之爻此申言其皆自乾坤出也故曰易之門<hi>毛氏同</hi>
乾陽物也坤隂物也隂陽合德而剛柔有體<lb/>
　乾三畫竒陽物也坤三畫耦隂物也乾合坤而剛有<lb/>
　體則震坎艮也坤合乾而柔有體則巽離兌也乾坤<lb/>
　合者隂陽合德也言六子出于乾坤自此重之六十<lb/>
　四卦出于八卦所以為易之門者此也楊廷秀曰六<lb/>
　十四卦之物本乎陽者皆乾也本乎隂者皆坤也<lb/>
以體天地之撰以通神明之德<lb/>
<pb n="38a"/>
　體去聲今俗作替非撰造作也讀如異乎三子者之<lb/>
　撰猶言天地之所為也謂剛柔相推而生變化者以<lb/>
　卦爻體之也神明之德謂无有逺近幽深知吉凶之<lb/>
　來物以卦爻通之也<lb/>
其稱名也雜<hi>讀</hi>而不越于稽其類其衰世之意邪<lb/>
　越過也言乾坤之稱名也雜雖若多端而不過于稽<lb/>
　考其類凡陽卦陽爻皆乾之類隂卦隂爻皆坤之類<lb/>
　也今人讀越字絶句于稽其類四字全無歸宿殊不<lb/>
<pb n="38b"/>
　知雜字為讀猶下章其稱名也小句法正同是說蓋<lb/>
　得之上庠之知易者楊廷秀曰乾之名為龍為馬為<lb/>
　虎為羊為豕為金為玉為碩果為棟為宇其所稱雖<lb/>
　雜而不越乎陽物也坤之名為牛為牝馬為魚為瓜<lb/>
　為葛藟為輿為缶為常為帛其所稱雖雜而不越乎<lb/>
　隂物也朱子曰衰世指文王與紂之事程可久曰以<lb/>
　其詳吉凶悔吝之變非上世風俗淳厚之世所有也<lb/>
　朱子發曰世既下衰不如是不足以盡天下之情偽<lb/>
<pb n="39a"/>
　　　右第六章言易自乾坤而出自此以下皆言易<lb/>
　　　之書鄭少梅曰萬物以氣則不離乎隂陽以形<lb/>
　　　則不離剛柔大為天地妙為神明名稱萬端其<lb/>
　　　能越于二物也哉此乾坤所以為易之門也然<lb/>
　　　乾天而坤地天神而地明兩者未嘗不相為用<lb/>
　　　在氣而不在形故曰以體天地之撰以通神明<lb/>
　　　之德<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷四十五<lb/>
</p>
<p>
</p>
  </div>
</body>
</text>
</TEI>
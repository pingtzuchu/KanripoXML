<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷十二</head>
    <p>
<pb n="1a"/>
欽定四庫全書<lb/>
　厚齋易學卷十二　　　　宋　馮椅　撰<lb/>
易輯傳第八<lb/>
經上篇<hi>謙豫隨蠱</hi>
䷎<hi>艮下坤上</hi>
謙<lb/>
　　程正叔曰有而不居謂之謙<lb/>
　　朱子曰止乎内而順乎外謙之意也山至髙而地<lb/>
<pb n="1b"/>
　　至卑乃屈而止於其下謙之象也<lb/>
　　林黄中曰謙不自滿之貎書云滿招損謙受益贊<lb/>
　　云虧盈而益謙序卦云有大者不可以盈故受之<lb/>
　　以謙皆以盈滿對謙而稱<lb/>
　　李子思曰設卦命名多以畫之反對取義謙豫兩<lb/>
　　卦履小畜之對也履謙取畫在三豫小畜取畫在<lb/>
　　四特陰陽之畫不同爾皆五陰一陽五陽一陰之<lb/>
　　卦也一陰在下卦三陽之上其位不順故謂之小<lb/>
<pb n="2a"/>
　　畜一陽在下卦三陰之上其位則順故謂之豫一<lb/>
　　隂在上卦三陽之下其位則宜故謂之履一陽在<lb/>
　　上卦三陰之下其位非宜故謂之謙以一陽五陰<lb/>
　　之卦其位象也一陽之在上下者為剥為復象陽<lb/>
　　氣之消長也在中者為師為比象衆之所歸也<hi>陰為</hi>
　　<hi>衆</hi>至於三四在二體之際當六畫之中故以退處<lb/>
　　於下者為謙自下而奮出于上者為豫此觀畫立<lb/>
　　象之本指也從而玩焉以實象言之則山在地中<lb/>
<pb n="2b"/>
　　以虚象言之則髙處卑下内止外順皆其義也艮<lb/>
　　三爻尤吉蓋自處者下也<lb/>
　雜卦曰謙輕而豫怡也<lb/>
　　　右明卦義<lb/>
　象贊曰地中有山謙君子以裒多益寡稱物平施<lb/>
　　　右明卦用<lb/>
　序卦曰有大者不可以盈故受之以謙<lb/>
　　林黄中曰自大有之謙變其四陽其不動者六五<lb/>
<pb n="3a"/>
　　九三爾六五為君九三為臣變其四陽而君臣歉<lb/>
　　然自居於單弱之中是以謂之謙也古之有大物<lb/>
　　者聰明聖智守之以愚富貴崇髙守之以卑夫是<lb/>
　　故滿而不溢髙而不危此謙之所以次大有也<lb/>
　　案同人大有五陽一隂謙豫五陰一陽亦反對之<lb/>
　　義也然同人大有一陰在二五之中謙豫一陽在<lb/>
　　三四隂陽升降之象也正猶師比畜履之序特五<lb/>
　　陰一陽與五陽一陰相反爾夫大有則滿盈故次<lb/>
<pb n="3b"/>
　　之以謙而大有之終有變謙之象何也其占曰吉<lb/>
　　无不利而謙下三爻吉上三爻利乃其兆也<lb/>
　　　右明卦序<lb/>
亨<lb/>
　贊曰天道下濟而光明地道卑而上行天道虧盈而<lb/>
　益謙地道變盈而流謙鬼神害盈而福謙人道惡盈<lb/>
　而好謙<lb/>
　　案以天地之道卑下釋謙光明上行釋亨又自天<lb/>
<pb n="4a"/>
　　道而下推廣謙亨之義<lb/>
　　程正叔曰他卦有待而亨惟謙則亨矣<lb/>
　　石守道曰六十四卦惟謙六爻无悔吝皆吉能謙<lb/>
　　則亨通也<lb/>
君子有終<lb/>
　贊曰謙尊而光卑而不可踰君子之終也<lb/>
　　正義曰小人行謙不能乆長唯君子有終<lb/>
　　李子思曰謙之為卦指九三一爻故其辭亦曰君<lb/>
<pb n="4b"/>
　　　子有終　又曰此易中最吉之卦而天下最難行<lb/>
　　　之事唯君子之人然後能乆非君子則吾固知其<lb/>
　　　不能終也<lb/>
　　　林黄中曰詩云靡不有初鮮克有終以九三之盛<lb/>
　　　徳有九三之大功居九三之極位而不以謙行之<lb/>
　　　終者鮮矣是以他卦九三類多凶咎唯謙則曰君<lb/>
　　　子有終彖既發之於前爻又申之於後以明有終<lb/>
　　　之義在於九三而不在上六也<lb/>
<pb n="5a"/>
　　案九三一陽象君子止於下卦而不上進有終之<lb/>
　　象蓋艮止之性安於謙也若上六則小人而无終<lb/>
　　矣卦爻多言君子者以羣陰之盛在他卦則為小<lb/>
　　人也故曰君子别嫌乎小人<lb/>
　　　右明卦象占<lb/>
初六謙謙君子用渉大川吉<lb/>
　贊曰謙謙君子卑以自牧也<lb/>
　　林黄中曰謙之為言下也下卦之下謙而又謙者<lb/>
<pb n="5b"/>
　　也<lb/>
　　案上一卦謙也下一卦亦謙也又處下焉故當謙謙<lb/>
　　之義<lb/>
　　　右明象<lb/>
　　李季辨曰互體坎居其前大川之象<hi>林黄中同</hi>
　　蘭惠卿曰用渉與利渉不同用者自我用之不若<lb/>
　　利之无往不濟也聖人教人苟遇險難當用謙以<lb/>
　　濟之<lb/>
<pb n="6a"/>
　　王介父曰利渉則其材其時利於渉耳用渉則用<lb/>
　　此以渉然後吉也<lb/>
　　　右明占<lb/>
　　馮當可曰以陰柔處一卦之下盡謙之義他爻之<lb/>
　　所不及<lb/>
　　案六隂柔小人之象謙退艮止其材柔弱其處卑<lb/>
　　下若小人特牀下之巽耳何所用之焉得吉聖人<lb/>
　　以為謙非小人之事也於是以告君子焉所貴乎<lb/>
<pb n="6b"/>
　　君子者以其徳之盛也徳盛而禮恭此謙之所以<lb/>
　　為美也禮恭而又自下焉謙之至也所處之謙人<lb/>
　　道所好以此渉世何事不濟尚可安於艮止而為<lb/>
　　楊朱氏之學也哉<lb/>
　　　右明爻義<lb/>
六二鳴謙貞吉<lb/>
　贊曰鳴謙貞吉中心得也<lb/>
　　蘭惠卿曰情發於聲凡物有不得於其心必形之<lb/>
<pb n="7a"/>
　　聲音之間<lb/>
　　李去非曰物不得其平則鳴凡鳴者皆有激於其<lb/>
　　中者<lb/>
　　案卦有二鳴謙此爻與上六也上六之於九三陰<lb/>
　　陽相應而六五為謙之主隔上六之路故上六鳴<lb/>
　　焉而欲三之應之也此爻之於六五陰陽不相應<lb/>
　　而九三近而其情相求故此爻鳴焉而欲五之應<lb/>
　　之也上之於三六五之陰柔終不能間而應之也<lb/>
<pb n="7b"/>
　　易此爻之於五九三宗乎衆陰而應之也難然三<lb/>
　　雖近權臣也五雖逺大君也自非艮止之性居中<lb/>
　　守正鮮不歸於三而忘五矣此其所以吉也諸說<lb/>
　　支離皆不足据<lb/>
　　　右明象占<lb/>
九三勞謙君子有終吉<lb/>
　贊曰勞謙君子萬民服也<lb/>
　　此以羣陰歸之象<lb/>
<pb n="8a"/>
　　程正叔曰以陽剛之徳居下體履得其位衆陰所<lb/>
　　宗上為君之所任下為民之所服有功勞而持謙<lb/>
　　徳者也古之人有當之者周公是已<lb/>
　　王氏逢曰位髙而有功行之以謙能終之者其唯<lb/>
　　君子乎<lb/>
　　袁氏曰初六之謙謙有徳而謙者也有初必有終<lb/>
　　故不言有終九三之勞謙有功而謙者也克終者<lb/>
　　鮮矣非君子不能也故外爻皆以君子言之有者<lb/>
<pb n="8b"/>
　　不能必无之辭<lb/>
　　李季辨曰互體坎勞卦也故曰勞謙居艮之上萬<lb/>
　　物終乎艮故曰有終<lb/>
　　張知常曰吐哺握髪之事其勞如此非君子能有<lb/>
　　始卒乎<lb/>
　　　此説亦通<lb/>
　　　右明象占<lb/>
　說卦子曰勞而不伐有功而不徳厚之至也語以其<lb/>
<pb n="9a"/>
　功下人者也徳言盛禮言恭謙也者致恭以存其位<lb/>
　者也<lb/>
　　案以一陽統五隂此非常卦之比夫一陽之下方<lb/>
　　進者為復得中者為師若夫謙與豫皆失中者也<lb/>
　　而謙之九三又重剛而不中居多凶之地若非卦<lb/>
　　以謙為體其不恃功伐而僨悍難制者鮮矣聖人<lb/>
　　知其艮止於下而无上進之心故目之曰勞謙又<lb/>
　　以爻義无終不上進之理進則為豫六五已有貞<lb/>
<pb n="9b"/>
　　疾之象又進則為比又進則為剥皆非保禄位之<lb/>
　　善也懼其鮮克有終也故戒之以有終則吉所以<lb/>
　　存君臣之大義而保君子之功伐禄位者其㫖微<lb/>
　　矣<lb/>
　　　右明爻義<lb/>
六四无不利撝謙<hi>撝諸說難通</hi>
　贊曰不違則也<lb/>
　　李氏曰居坤體之下順之至也履重陰之位柔之<lb/>
<pb n="10a"/>
　　至也如是者无往而不謙亦无往而不利<lb/>
　　王輔嗣曰處三之上而用謙焉則自上下下之義<lb/>
　　也承五而用謙則上行之道也故无不利<lb/>
　　程正叔曰處近君之地據勞臣之上故凡所動作<lb/>
　　靡不利於施謙<lb/>
　　都聖與曰撝去三之承己而辭遜以為謙者也蓋<lb/>
　　徳視己為懋材視己為高功視己為多而位猶在<lb/>
　　己下能辭遜以為謙而不敢當其承己之禮也<lb/>
<pb n="10b"/>
　　案以柔居隂謙之至也下則九三有近而相得之情<lb/>
　　上則六五為謙徳柔中之主无所不利无爭奪也<lb/>
　　以柔乘剛有功伐者謙在己下撝去而辭之不敢<lb/>
　　當其過謙乃得中也<lb/>
　　　右明象占<lb/>
　　袁氏曰先曰无不利而後曰撝謙非因撝謙而後<lb/>
　　无不利也<lb/>
　　都聖與曰四无不利而謙五侵伐而无不利蓋材<lb/>
<pb n="11a"/>
　　之稱否不同也<lb/>
　　張敬夫曰下三爻直言吉上三爻皆設戒艮體止<lb/>
　　而有守故吉謙極而復執坤順故不得不戒<lb/>
　　李子思曰艮之性以謙而靜止故吉坤之性以謙<lb/>
　　而順動故利靜者得吉常多而動者非謙則不能<lb/>
　　利也<lb/>
　　　右明爻義<lb/>
六五不富以其鄰利用侵伐无不利<lb/>
<pb n="11b"/>
　贊曰利用侵伐征不服也<lb/>
　　林黄中曰承乘皆陰不富之象不富而能以其鄰<lb/>
　　者其志同也<lb/>
　　劉長民曰逺人離畔不為之用唯用其鄰<lb/>
　　蘭惠卿曰五謙卦之主執謙而尚有負固不服者<lb/>
　　則當侵伐之蓋指九三也自本爻言之則為勞謙<lb/>
　　君子自六五言之則為有功剛過之臣三陰同志<lb/>
　　故无不利<lb/>
<pb n="12a"/>
　　馮當可曰三以孤陽處衆陰之中有强梗不服之<lb/>
　　象<lb/>
　　案不有其富而用其鄰所以侵伐无不利五隂之<lb/>
　　卦復剥以本末言也比大君也在二而得中者師<lb/>
　　也上進則為謙為豫皆不得中故豫之彖利行師<lb/>
　　而謙之五上皆有侵伐行師之象也九三一陽據<lb/>
　　乎二陰之外止而不進有諸侯自擅如春秋霸者<lb/>
　　之象與大有九三之亨於天子者異矣自君子言<lb/>
<pb n="12b"/>
　　之則為有終自公侯言之則為異志易之取象不<lb/>
　　可以執一求也无不利云者侵利也伐亦利也柔<lb/>
　　服亦利也夫五以君討臣伐之可也焉用侵曰彼<lb/>
　　據艮山之阻而得民未易克也坤衆也陰弱也以<lb/>
　　其衆則利伐以陰弱則利侵要在必克而已矣<lb/>
　　　右明象占<lb/>
　　趙氏曰謙豈用師之道哉唯坤之順而後可以言<lb/>
　　利也師之六五利執言豫之利行師皆以坤也<lb/>
<pb n="13a"/>
　　古語有之師以順動為武蓋以此也<lb/>
　　　右明爻義<lb/>
上六鳴謙利用行師征邑國<lb/>
　贊曰鳴謙志未得也可用行師征邑國也<lb/>
　　劉氏曰物不得其平則鳴人之聲音亦多以憤而<lb/>
　　發上六以謙在上而三猶跋扈於下宜其志未得<lb/>
　　而至於鳴也<lb/>
　　案鳴己之謙所以聲三之罪三之罪何也昵于近<lb/>
<pb n="13b"/>
　　而不上應也在他卦則應爻所歴陽為之隔而陰<lb/>
　　无隔陽之理唯五陰同應一陽則近者相得而逺<lb/>
　　雖正應亦不相應如豫之初六是也<lb/>
　　　右明象<lb/>
　　耿睎道曰未嘗鳴而不應未可罪也既鳴矣乃止<lb/>
　　而不應則其罪可征三得民非衆无以勝之故利<lb/>
　　用行師<lb/>
　　蘭惠卿曰三在下而己之正應猶己之邑國也<lb/>
<pb n="14a"/>
　　　右明占<lb/>
　　案謙以下為貴而上則所處者高陰以近陽為貴<lb/>
　　而上則去三也逺此所以上鳴而三不應三不應<lb/>
　　而征之何也下四爻為謙者也上二爻治謙者也<lb/>
　　已以謙接下而所當應者不我應焉此而不治則<lb/>
　　卑巽而非謙矣謙非巽比也巽者陰伏於下而謙<lb/>
　　則中藴陽剛者也以謙接下而下不應必治之矣<lb/>
　　然則與六五之義何如曰五大君也以謙治天下<lb/>
<pb n="14b"/>
　　者也故以其鄰侵伐而无不利此天子率諸侯以<lb/>
　　討二者也上人臣之位高者也以謙治其邑國此<lb/>
　　如魯成公之墮郈費者也<lb/>
　　　右明爻義<lb/>
　　張敬夫曰下三爻直言吉艮體止而有守也上三<lb/>
　　爻皆設戒謙極而復執坤順不得不戒也<lb/>
　　李子思曰下三爻艮以謙而静止故吉上三爻坤<lb/>
　　以謙而順動故利<lb/>
<pb n="15a"/>
　　王輔嗣曰六爻雖有失位无應乘剛而皆无凶悔<lb/>
　　吝者以謙也<lb/>
　　案六爻之義无不善者以五隂皆謙者也獨九三<lb/>
　　以一陽居下位之上然退處坤道卑退之下而不<lb/>
　　驕亢艮象為止而主卑退成謙之義在此一爻也<lb/>
　　然細玩爻義則九三以陽剛居謙為有功勞盛大<lb/>
　　而不伐之象在他卦則衆陰之所歸在謙之世則<lb/>
　　位髙功大而衆之所不與者也故初雖卑下猶以<lb/>
<pb n="15b"/>
　　三為大川之難二近之而志在于五四近之而撝<lb/>
　　卻其謙五上則以正治之者也然則以謙居下而<lb/>
　　功大位高猶為上下之所忌如此况驕亢者乎為<lb/>
　　人臣者可以知所戒矣<lb/>
　　　右明六爻<lb/>
䷏<hi>坤下震上</hi>
豫利建侯行師<lb/>
初六鳴豫凶<lb/>
<pb n="16a"/>
　　案一陽已獨為正應二三隔之已无由進故先鳴<lb/>
　　以求應然陽唱陰應乃為常理陰先鳴是以凶也<lb/>
六二介于石不終日貞吉<lb/>
　　案豫九四象權臣權之所在衆之所趨初其應也<lb/>
　　則鳴求豫三其承也則盱求豫舉世皆趨四以為<lb/>
　　說焉知有五君也哉二者五之應人臣在下者也<lb/>
　　三陰同體則宜同趣况二介其間所宜相挻以進<lb/>
　　于四而二居中履正知有君臣之分不狥權勢者<lb/>
<pb n="16b"/>
　　也知四之不可奪而五之不得應遂與初三如石<lb/>
　　之不相入翩然而下不俟終日此孔子不脫冕而<lb/>
　　行者歟内卦為貞故離之三言日昃乾之三言終<lb/>
　　日二之日故有不終日之象<lb/>
六三盱豫悔遲有悔<lb/>
　　案三四本近而相得然震動而上坤靜而下上下異<lb/>
　　趣故有此象聖人警而誨之曰盱豫固有悔矣去<lb/>
　　之不勇遲戀不去則猶有後悔者<lb/>
<pb n="17a"/>
九四由豫大有得勿疑朋盍簪<lb/>
六五貞疾恒不死<lb/>
　　案六五隂柔當豫之時上下躭於逸樂以天下之事<lb/>
　　天下之才盡付九四大臣而漫不省此貞疾之證<lb/>
　　也然四雖剛强猶在下也五雖陰柔猶在上也君<lb/>
　　臣之名位未亡此恒不死之證也春秋時不惟周<lb/>
　　存名號而已齊以諸田疾魯以三家疾政在大夫<lb/>
　　孔子周流列國欲起其疾而无能用者<lb/>
<pb n="17b"/>
上六冥豫成有渝无咎<lb/>
　　案人情之逸樂始雖為之猶未敢肆至於昏㝠忘<lb/>
　　返則安於豫矣是其習成也又以一陽在柔主之<lb/>
　　側衆皆趨之惟二中正不隨流俗逺四而知避五<lb/>
　　雖中而不正近四而相逼二可去而五不可去此<lb/>
　　吉凶之所以異也然則奈何為九四者固當自任<lb/>
　　不疑合天下之才以致和豫之治為衆陰者固當<lb/>
　　以說豫自戒不徇乎四以致君臣之義為六五者<lb/>
<pb n="18a"/>
　　又當震厲自强委任大臣勿使其專以怠豫為戒<lb/>
　　則聖人設卦生爻之義明矣<lb/>
䷐<hi>震下兌上</hi>
隨元亨利貞无咎<lb/>
初九官有渝貞吉出門交有功<lb/>
六二系小子失丈夫<lb/>
　　案六二中正謂之小子何也易之取象自本爻言<lb/>
　　之不計二之徳也<lb/>
<pb n="18b"/>
六三系丈夫失小子隨有求得利居貞<lb/>
九四隨有獲貞凶有孚在道以明何咎<lb/>
　　案九五剛明中正為隨之主一世之人所宜隨之<lb/>
　　也然六位之次以一隨二以後隨前不至於四不<lb/>
　　能逹五也故震之三爻俱動而進惟四之隨使四<lb/>
　　認以為己所獲私擅於下以是為貞无乃權太過<lb/>
　　而取凶乎惟其與五同徳相孚在於率之以隨五<lb/>
　　以盡事君之道使上下昭然皆知其道在此而无<lb/>
<pb n="19a"/>
　　他疑焉則何咎之有<lb/>
九五孚于嘉吉<lb/>
　　案嘉之為言中心相好之謂妃曰嘉耦婚曰嘉禮<lb/>
　　禮曰嘉㑹然則九四有孚于九五者蓋其所嘉者<lb/>
　　也其所嘉者何也居大臣之位能率一世之人以<lb/>
　　隨乎君是可嘉也然則四孚于五則曰道五孚于<lb/>
　　四則曰嘉惟其時物而已若謂嘉為六二正應之<lb/>
　　配則卦有隨義不取應矣<lb/>
<pb n="19b"/>
上六拘系之乃從維之王用亨于西山<lb/>
　　案西者上六之象成兌之主也山者兌有伏艮象<lb/>
　　又居一卦之上最髙之象也<lb/>
䷑<hi>巽下艮上</hi>
蠱<lb/>
　贊曰剛上而柔下巽而止蠱<lb/>
　　案此以九六升降合二體言之推原致蠱之由非<lb/>
　　以是即蠱也<lb/>
<pb n="20a"/>
　　趙孟問秦醫曰何謂蠱對曰淫溺惑亂之所生也<lb/>
　　於文皿蟲為蠱榖之飛亦為蠱在易女惑男風落<lb/>
　　山謂之蠱<lb/>
　　李氏曰器陳則蠱榖腐則蠱事惰則蠱蠱為敗意<lb/>
　　蘇子瞻曰器乆而不用則蠱生之謂之蠱人乆宴<lb/>
　　溺而疾生之謂之蠱天下乆安無為而弊生之謂<lb/>
　　之蠱<lb/>
　　案醫家病水與氣血者皆謂之蠱而制字之義皿<lb/>
<pb n="20b"/>
　　以承物物壊則蟲生為蠱蠱之名義秦醫二氏得<lb/>
　　之訓釋家見秦醫謂惑亂之所生便以惑亂為解<lb/>
　　非也<lb/>
　雜卦曰蠱則飭也<lb/>
　　郭立之曰柔在内事之所以起剛在上蠱之所以<lb/>
　　飭也謂事蠱則當修飭非以飭蠱也<lb/>
　　　右明卦義<lb/>
　象贊曰山下有風蠱君子以振民育徳<lb/>
<pb n="21a"/>
　　案此取風落山之義為象<lb/>
　　　右明卦用<lb/>
　序卦曰以喜隨人者必有事故受之以蠱蠱者事也<lb/>
　　正義曰物蠱必有事非謂訓蠱為事也<lb/>
　　林黄中曰傳不云乎無故者必有其故也聖人深<lb/>
　　究天下萬物之情狀知其無故而以喜隨人必將<lb/>
　　有事焉是故受之以蠱<lb/>
　　案隨之有蠱直反對耳序難通故兼豫以為義<lb/>
<pb n="21b"/>
　　　右明卦序<lb/>
元亨<lb/>
　贊曰蠱元亨而天下治也<lb/>
　　李子思曰元亨者一陽之動有所感應而為亨通<lb/>
　　也陽動而有為不以巽陰之惑而輒止則雖大難<lb/>
　　皆可以渉也<lb/>
　　朱子發曰治蠱之道在乎上下之志交而元亨則<lb/>
　　天下治矣<lb/>
<pb n="22a"/>
　　程正叔曰自古治必因亂亂則開治理自然也如<lb/>
　　卦之材以治蠱則能致元亨也<lb/>
　　袁氏曰巽而止所以為蠱巽而止之所以亨蠱<lb/>
　　案孔子因成卦之義遂言蠱元亨而天下治則元<lb/>
　　亨者亦以剛上柔下巽而止合卦變二體之材也<lb/>
　　今二說各據其一合而觀之則得孔子之指矣卦<lb/>
　　之所以有元亨之材者以乾之一陽自初復於上<lb/>
　　而坤之一陰自上復於初一升一降相為往來有<lb/>
<pb n="22b"/>
　　元亨之象也又自成卦觀之初二五上四爻皆失<lb/>
　　位而當位者特中之二爻耳凡物之蠱敗者先自<lb/>
　　外始而其中未敗此蠱之所為可飭而有元亨之<lb/>
　　義也又以治蠱之敗言之則巽而止之所以為元<lb/>
　　亨之道也<lb/>
　　　右明卦象<lb/>
利渉大川<lb/>
　贊曰往有事也<lb/>
<pb n="23a"/>
　　蘭惠卿曰事蠱而不修則益以頽敝不可視漏忽<lb/>
　　傾如渉川之期於必濟無所畏縮<lb/>
　　林黄中曰方蠱之時非垂拱無為而治者也書曰<lb/>
　　若渉淵水予惟往求朕攸濟若畏其難而憚其勞<lb/>
　　則燕安苟且終於委靡而已矣<lb/>
　　李子思曰巽為木乘木而往濟則利渉大川之象<lb/>
　　也若渉淵水古有此語文王述之以為象然不曰<lb/>
　　渉川而必曰大川者若泛泛渉水不足計也必有<lb/>
<pb n="23b"/>
　　大患難大險阻大功力然後著象以告人然逐卦<lb/>
　　取象不一端此卦巽木在下舟之象也艮之四五<lb/>
　　中虚乘木舟虚之象也自初至四坎水之象也舟<lb/>
　　實則溺虚則濟故為利涉<lb/>
先甲三日後甲三日<lb/>
　贊曰終則有始天行也<lb/>
　　林黄中曰自大撓造甲子起於五行自甲至癸為<lb/>
　　天一地十之數自子至亥如乾坤十二位之象<lb/>
<pb n="24a"/>
　　程可乆曰蠱非訓事而事之敝則蠱故君子必飭<lb/>
　　之日有十辰有十二相錯而為六十天行也其六<lb/>
　　十之間為甲之日六先三日後三日者飭蠱貴復<lb/>
　　始故取甲也<lb/>
　　蘇子瞻曰先甲三日子戌申也後甲三日午辰寅<lb/>
　　也無九五以幹之故其治亂皆極其自然之勢勢<lb/>
　　窮而後變故曰終則有始天行也若夫巽之先庚<lb/>
　　午辰寅也後庚子戌申也庚之所後甲之所先也<lb/>
<pb n="24b"/>
　　故曰无初有終又特曰吉不言於彖而言於五明<lb/>
　　此九五之功也<lb/>
　　馬氏曰甲十日之首蠱造事之端舉初而明始也<lb/>
　　陳氏曰甲為令首庚者申繼之謂蠱者造事之始<lb/>
　　巽者號令之常<lb/>
　　程正叔曰甲舉其首庚猶更也<lb/>
　　郭子和曰觀易之爻兼三才而兩之故六是以陽<lb/>
　　不過六陰不過六復稱七日自姤經六爻至初九<lb/>
<pb n="25a"/>
　　而七也臨稱八月自復歴六爻至遯六二而八也<lb/>
　　李仲永曰蠱者事也言不可一日不事事也<lb/>
　　案甲庚之説諸儒不勝其異或取仁義或取納甲或<lb/>
　　取丁辛文王有象而無義孔子但言終則有始天<lb/>
　　行也諸儒求其說而不得故應失之鑿爾記曰外<lb/>
　　事用剛日内事用柔日故釋菜用丁祭郊用辛祓<lb/>
　　除用已若乃更新申命播告天下與天下更始則<lb/>
　　須用剛日此蠱巽所以有取於甲庚也甲取造端<lb/>
<pb n="25b"/>
　　之始庚取申命之後義各有主甲者乾之一陽自<lb/>
　　初申上凡歴六爻故在下卦歴三位為先三日之<lb/>
　　象又至上卦歴三位為後三日之象蠱飭而治上<lb/>
　　窮而反則剛復來初為泰蠱終則泰始泰終則蠱<lb/>
　　始一治一亂一終一始此天道也孔子所謂終則<lb/>
　　有始不過如此若夫巽則有取於申命造命在前<lb/>
　　非巽之事故九五之君稱無初有終耳<lb/>
　　　右明卦占<lb/>
<pb n="26a"/>
　　左氏傳秦伯伐晉卜徒父筮之吉渉河侯車敗詰<lb/>
　　之對曰乃大吉也三敗必獲晉君其卦遇蠱曰千<lb/>
　　乘三去三去之餘獲其雄狐必其君也蠱之貞風<lb/>
　　也其悔山也嵗云秋矣我落其實而取其材所以<lb/>
　　克也<hi>見僖公十五年</hi>謂蠱敗而後元亨利渉大川其三去<lb/>
　　應三日之義易之知來如此或曰此連山歸藏之<lb/>
　　占也<lb/>
　　　右明占法<lb/>
<pb n="26b"/>
初六幹父之蠱有子考无咎厲終吉<lb/>
　贊曰幹父之蠱意承考也<lb/>
　　馮當可曰乾為父坤為母乾剛升而上乾不成乾<lb/>
　　則父之蠱也坤柔降而下坤不成坤則母之蠱也<lb/>
　　程正叔曰初六成卦由之有主之義居内在下而<lb/>
　　主其事子幹父蠱也<lb/>
　　張敬夫曰艮止於上巽順於下無為而尊於上者<lb/>
　　父之道也服勞而奉於下者子之道也故蠱之卦<lb/>
<pb n="27a"/>
　　多言子幹父事<lb/>
　　　右明象<lb/>
　　胡翼之曰得巽之體能用權以幹父事代父之任<lb/>
　　而成家者子之職也一不能然是無子矣<lb/>
　　陸希聲曰能幹父事則人謂之君子之子<lb/>
　　王輔嗣曰能堪其事考乃無咎也<lb/>
　　正義曰父没稱考在亦稱考康誥云奔走事厥考<lb/>
　　又云大傷厥考心此避幹父之文故變云考也<lb/>
<pb n="27b"/>
　　都聖與曰考言其成徳也事業之實必承其命故<lb/>
　　幹蠱則稱父毁譽之名必要其成故言無咎則稱<lb/>
　　考也<lb/>
　　張子厚曰處下而不系應於上如子之專制雖意<lb/>
　　在承考然亦危厲以其柔巽故終吉<lb/>
　　　右明占<lb/>
　　程正叔曰處卑而尸尊事自當兢畏以六之才非<lb/>
　　有能濟之義聖人以當蠱之始專言為子幹蠱之<lb/>
<pb n="28a"/>
　　道必克濟則不累其父能厲則可以終吉乃備見<lb/>
　　為子幹蠱之大法也<lb/>
　　朱子發曰乾初九之上父往矣子來居父之位其<lb/>
　　事不正咎也乃危厲之道則變而之正於考為無<lb/>
　　咎於己為終吉貞事之幹幹父之蠱則變而正矣<lb/>
　　<hi>陰居下正也</hi>
　　吕與叔曰父母之蠱人子所難治幹者以身任其<lb/>
　　事不敢避也以人子之所難故初則厲二則不可<lb/>
<pb n="28b"/>
　　貞三則小有悔然卒以任事為功故初終吉三無<lb/>
　　咎五用譽也<lb/>
　　朱子曰初蠱未深而事易濟故其占為有子則能<lb/>
　　治蠱而考得無咎然亦危而能戒則終吉也<lb/>
　　袁氏曰夫蠱言子而不言臣言父而不言君者君<lb/>
　　臣之義取諸父子而移之者也<lb/>
　　張敬夫曰能盡子道則家齊矣由是而之焉則國<lb/>
　　可治天下可平故孔子曰蠱元亨而天下治也<lb/>
<pb n="29a"/>
　　案六自坤來居乾之初幹乾之事有子如此父雖<lb/>
　　没而無過矣夫居下位而無應輒專其事又不當<lb/>
　　位非所安也然一家之蠱終歸修飭豈非得乎使<lb/>
　　為人子者以其不安而不敢任事蠱誰與飭也其<lb/>
　　曰幹父而曰考无咎考雖父在之通稱然以爻義<lb/>
　　觀之上九為父諸爻自四而上皆近之此其長子<lb/>
　　逮事父者也初最逺而在下此其幼子而父老或<lb/>
　　不逮事者也人固有老而得子者象或以之<lb/>
<pb n="29b"/>
　　　右明爻義<lb/>
九二幹母之蠱不可貞<lb/>
　贊曰幹母之蠱得中道也<lb/>
　　楊廷秀曰初承考二幹母其父亡而母存乎<lb/>
　　李子思曰遇者艮而為蠱者巽蠱之患非獨生乎<lb/>
　　陽而陰實為之故母亦稱蠱<lb/>
　　程正叔曰二應六五以陽剛之材在下而幹夫在<lb/>
　　上陰柔之事也故取之幹母蠱為義<lb/>
<pb n="30a"/>
　　石守道曰六五陰居尊位委任九二有母之象<lb/>
　　蘭惠卿曰晉六二之王母亦謂六五也<lb/>
　　正義曰居内處中幹母事也<lb/>
　　朱子發曰六五位不當事之蠱也<lb/>
　　案上九陽剛在上在蠱之時而位不當父之蠱也<lb/>
　　世固有父没而母任家事者以衆子在而母總其事<lb/>
　　也故因六五以陰柔為一卦之主而取象於母之蠱<lb/>
　　焉諸爻不取此義而獨于九二言之者以其正應在<lb/>
<pb n="30b"/>
　　上又處乎内有陽剛之材能幹者也又家事之敗<lb/>
　　或由婦人亂政而其材子能飭之亦為幹母之蠱<lb/>
　　　右明象<lb/>
　　劉氏曰婦人之情矯拂或過則易以傷故欲得中<lb/>
　　而不可貞固<lb/>
　　馮當可曰治父蠱易治母蠱難婦人處事疑阻不<lb/>
　　明易致忿怨二居巽之中不剛不柔六爻中治蠱<lb/>
　　惟九二最善故能幹母之蠱而不堅執也<lb/>
<pb n="31a"/>
　　朱子曰言當巽以入之<lb/>
　　林黄中曰母柔而子剛于義為得矣然而不可以<lb/>
　　為正也有母在上而以剛行之有時而違咈矣<lb/>
　　案剛上柔下者貞之義也今二五柔上而剛下故<lb/>
　　曰不可貞幹父正也幹母變也幹母而又貞焉其<lb/>
　　不潰裂者鮮矣故聖人戒之<lb/>
　　　右明占<lb/>
　　張舜元曰二以剛居陰在下卦之中事親以孝不<lb/>
<pb n="31b"/>
　　失于柔制義幹蠱不失于剛剛柔相濟不出乎中<lb/>
　　人子之道盡矣<lb/>
　　閭丘逢辰曰二負剛明之材于蠱之時欲治逺自<lb/>
　　近治外自内豈屑屑然以閨門為己任哉幹母之<lb/>
　　蠱亦時焉而已<lb/>
　　都聖與曰不言凶悔者得剛柔之中也<lb/>
　　程正叔曰齊王好色好貨孟子引之當道而已不<lb/>
　　逆其欲也<lb/>
<pb n="32a"/>
　　　諸説雖不甚同皆可以旁通曲暢<lb/>
　　　右明爻義<lb/>
九三幹父之蠱小有悔无大咎<lb/>
　贊曰幹父之蠱終无咎也<lb/>
　　朱子發曰上九位不當父之蠱也九三重剛而不<lb/>
　　中幹父之蠱而剛過者也<lb/>
　　蘭惠卿曰剛之太過不免小有悔然時方蠱壊非<lb/>
　　剛過之材不能以濟故无大咎<lb/>
<pb n="32b"/>
　　程正叔曰以陽剛之材居下卦之上主幹者也雖<lb/>
　　剛過然在巽體順者事親之本也又居得正故无<lb/>
　　大過<lb/>
　　都聖與曰悔自己言咎自彼言也<lb/>
　　案本爻巽體隂也故為小上九艮體陽也故為大自<lb/>
　　本爻言之幹上九之蠱而不應上九以過中之剛<lb/>
　　行之宜不能无悔然體巽以行權而不至于咈戾<lb/>
　　則其悔者小也自上九言之本爻能幹其蠱剛過<lb/>
<pb n="33a"/>
　　而不應乎己宜不能无咎然所處當而不失其正<lb/>
　　則已亦不得而咎之也故曰无大咎小大以巽艮<lb/>
　　言也<lb/>
　　　右明象占<lb/>
　　石守道曰九二九三全剛幹事近乎專權爻辭常<lb/>
　　抑之<lb/>
　　李子思曰處重剛之位而不應疑其改父之命或<lb/>
　　至於傷恩故小有悔然承蠱弊之後有剛幹之材<lb/>
<pb n="33b"/>
　　體巽之權以濟事而委曲以行之无大過失作易<lb/>
　　者論幹父母之蠱而寄之於巽三爻有深意也<lb/>
　　　右明爻義<lb/>
六四裕父之蠱往見吝<lb/>
　贊曰裕父之蠱往未得也<lb/>
　　劉氏曰上為外之主四與五承之故皆以父言<lb/>
　　劉長民曰不能强幹以得其位猶可寛裕其事緩<lb/>
　　而圖之斯宜止矣往求幹事得无吝乎<lb/>
<pb n="34a"/>
　　卜子夏曰以柔居陰不敏于事者也<lb/>
　　朱子曰陰柔不能有為寛裕以治蠱之象也如是<lb/>
　　則蠱将日深故往則見吝<lb/>
　　郭子和曰材力太柔未可往也<lb/>
　　案當父之蠱而寛緩處之材力不足故也若不自<lb/>
　　度而冐焉以往見吝必矣蓋不能濟蠱是吝也裕<lb/>
　　者陰柔之象不宜往者艮止之象吝者上九非其<lb/>
　　應之象也故不曰往吝而曰往見吝往吝則吝在<lb/>
<pb n="34b"/>
　　我見吝則吝在彼也<lb/>
　　程可乆曰裕益也裕父之蠱與逢君之惡之義同<lb/>
　　非惟不能幹又從而裕之<lb/>
　　林黄中曰傳曰以水濟水以火濟火命之曰益多<lb/>
　　　案裕之義惟二氏説同疑乃正說也孔子之傳<lb/>
　　　益曰長裕又曰徳之裕則古蓋以裕為益矣不<lb/>
　　　應蠱六爻皆能幹而无敗事者也大抵卦體陰<lb/>
　　　柔隂難之類以六居四多為材不能濟坤蒙師<lb/>
<pb n="35a"/>
　　　卦可見矣<lb/>
　　　右明象占<lb/>
　　胡翼之曰初六居敗壊之始能用權變以治其事<lb/>
　　今居已壊之後而无剛明之才故往見吝<lb/>
　　袁氏曰諸爻之幹蠱者或體剛或承剛或應剛獨<lb/>
　　本爻以柔而止蓋巽而止所以致蠱非所以幹蠱<lb/>
　　者也<lb/>
　　馮當可曰下三爻巽體故可以幹蠱以六居四比<lb/>
<pb n="35b"/>
　　九三為和柔反不能幹徒能裕蠱蓋艮止而不巽<lb/>
　　非下三爻比也宜其往必見吝<lb/>
　　毛伯玉曰九三之銳失之過故悔本爻之緩失之<lb/>
　　不及故吝必不得已寧為三之悔不可為四之吝<lb/>
　　此治亂興亡之幾也<lb/>
　　　右明爻義<lb/>
六五幹父之蠱用譽<lb/>
　贊曰幹父用譽承以徳也<lb/>
<pb n="36a"/>
　　張子厚曰雖天子必有繼也故亦云幹父之蠱<lb/>
　　都聖與曰六五之與上九柔下剛上其象則子于<lb/>
　　父也<lb/>
　　蘭惠卿曰以柔中之材為幹蠱之君是繼之主也<lb/>
　　柔則疑其不能幹事然而能用九二陽剛令譽之<lb/>
　　臣所以能幹父之蠱也<lb/>
　　游定夫曰二處多譽之地材有餘而道不失中固<lb/>
　　衆譽之所歸六五因衆譽而用之<lb/>
<pb n="36b"/>
　　馮當可曰艮巽風山相觸而聲生焉用譽取有聲<lb/>
　　之象<lb/>
　　　右明象占<lb/>
　　李子思曰蠱之為卦女惑男巽而止其疾疑若不<lb/>
　　可為也而卦之諸爻皆以幹蠱言之遇蠱而能幹<lb/>
　　隂陽相濟所謂蠱元亨而天下治也遇之難付之<lb/>
　　无可奈何易中无是理也六五體艮之徳以柔居<lb/>
　　中而應巽之九二其所以幹者寄之于九二剛中<lb/>
<pb n="37a"/>
　　之臣也<lb/>
　　案宣王承厲王之烈能用仲山甫令譽之臣當此<lb/>
　　爻也又或曰五君也有上九之父在則父老而子<lb/>
　　攝之時也<lb/>
　　林黄中曰應乎九二故曰幹父之蠱六五賢母也<lb/>
　　九二賢子也婦人无家以夫為家母雖在上而所<lb/>
　　幹者父之事也不曰夫而曰父者從子而言也<lb/>
　　案五不自幹而用二有譽之子以幹上之蠱則六<lb/>
<pb n="37b"/>
　　五當位上之妻也其不言妻惡婦人之與家事故<lb/>
　　末言之此義亦通<lb/>
　　　右明爻義<lb/>
上九不事王侯髙尚其事<lb/>
　贊曰不事王侯志可則也<lb/>
　　林黄中曰王者五也侯者三也在五之上而不應<lb/>
　　乎三不事王侯之象也<lb/>
　　朱子發曰執剛不屈<lb/>
<pb n="38a"/>
　　陸希聲曰以尊剛之徳為四五所承不事王侯<lb/>
　　李子思曰髙處艮山之上也<lb/>
　　朱子曰陽剛居上在事之外故為此象而占與戒<lb/>
　　在其中矣<lb/>
　　案卦之六畫以衡觀之則在卦之外為不事王侯<lb/>
　　以豎觀之則在艮山之上髙而可尚矣不言事則<lb/>
　　蠱在其中也蠱之終則蠱之已治與蠱之已成皆<lb/>
　　无所事故不事而其事為髙尚也<lb/>
<pb n="38b"/>
　　　右明象占<lb/>
　　都聖與曰其畫為九則陽剛之象其體為艮則能<lb/>
　　止之象在卦之終則无所事事之象<lb/>
　　李去非曰師之上六不言師无所用師也蠱之上<lb/>
　　九不言蠱无所幹蠱也<lb/>
　　李仲永曰處艮之極知止者也出于有事之外而<lb/>
　　不事其事其舉髙矣<lb/>
　　楊廷秀曰臣事君子事父一也上九臣也而不事<lb/>
<pb n="39a"/>
　　王侯然則為子而不事父與曰有初六九二九三<lb/>
　　以幹之有六四以裕之又有六五之君兼羣賢之<lb/>
　　幹蠱者而用之則上九不必為矣<lb/>
　　程正叔曰士之自髙尚亦非一道有懐抱道徳不<lb/>
　　耦于時而髙潔自守者有知止足之道退而自保<lb/>
　　者有量能度分安于不求知者有清介自守不屑<lb/>
　　天下之事獨潔其身者所處雖有得失小大之殊<lb/>
　　皆自髙尚其事者也<lb/>
<pb n="39b"/>
　　案若上九者其殆庶幾于懐抱道徳而髙潔自守<lb/>
　　者與有君子之徳有飭蠱之材而无其位方一世<lb/>
　　之蠱或幹或裕投其身于悔吝之域者多矣獨上<lb/>
　　九居事物之外其徳至剛其道知止謂所以飭蠱<lb/>
　　者天下之士各以其材而效其事于一世而无所<lb/>
　　用我焉故不事王侯而以髙尚為事此微子箕子<lb/>
　　比干之徒致其身于殷之末造而太公伯夷獨居<lb/>
　　東北海之濵者也<lb/>
<pb n="40a"/>
　　　右明爻義<lb/>
　　王介父曰无為而用臣子者君父也有為而為君<lb/>
　　父用者臣子也蠱者臣子之任也故其爻雖得尊<lb/>
　　位亦幹父而已有父子然後有君臣君臣之義取<lb/>
　　諸父子而移之者也故自初至五皆以父母與子<lb/>
　　為言能幹父母之蠱則國蠧可知矣至上九則其<lb/>
　　義有進退去就而不可施於父子故特以君臣為<lb/>
　　言也在一卦之外家道不可有外也<lb/>
<pb n="40b"/>
　　趙氏曰四爻皆以幹父之蠱為義而九二獨曰幹<lb/>
　　母之蠱以在内卦之中也上九獨曰不事王侯以<lb/>
　　在外卦之外也其在内則所幹為有限其在外則<lb/>
　　不事不失為髙<lb/>
　　案為子者遇家道之蠱不容不事事也上九陽剛<lb/>
　　在上父也六五陰柔居尊位上九之配母也四三<lb/>
　　其長次子也二父没母在之子也初則母亦没矣<lb/>
　　從兄以幹父之蠱者凡在下位者皆後生者也後<lb/>
<pb n="41a"/>
　　生則父母老而逮事之日淺故曰考曰不可貞也<lb/>
　　生乎前則逮事父矣故曰幹也曰裕也六五母道<lb/>
　　也而用材譽之子以幹其父不稱母不以婦人與<lb/>
　　家事也上九父道也而取不事王侯之象不稱父<lb/>
　　避斤尊有害于過則稱已之義也<lb/>
　　　右明六爻<lb/>
</p>
<p>
</p>
  </div>
</body>
</text>
</TEI>
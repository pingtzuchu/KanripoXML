<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷三十六</head>
    <p>
<pb n="1a"/>
欽定四庫全書<lb/>
　厚齋易學卷三十六　　　　宋　馮椅　撰<lb/>
易外傳第四<lb/>
彖下贊<hi>萃至未濟</hi>
萃聚也順以説剛中而應故聚也王假有廟致孝享也<lb/>
利見大人亨聚以正也用大牲吉利有攸往順天命也觀<lb/>
其所聚而天地萬物之情可見矣<lb/>
　萃志卦聚也順以説剛中而應故聚也以卦性二五<lb/>
<pb n="1b"/>
　明卦義下順以説乎上上剛中以應乎下故天下之<lb/>
　心歸之所以聚於一人王假有廟致孝享也萬物之<lb/>
　萃故致其孝以享廟如冬之烝之𩔖利見大人亨聚<lb/>
　以正也以九五明大人居正位行正道以聚民故利<lb/>
　於見之得其亨通用大牲吉利有攸往順天命也萬<lb/>
　物之聚此天意也用盛禮舉大事所以順天休命觀<lb/>
　其所聚而天地萬物之情可見矣推廣卦義天地萬<lb/>
　物之情皆以相聚為樂<lb/>
<pb n="2a"/>
柔以時升巽而順剛中而應是以大亨用見大人勿恤<lb/>
有慶也南征吉志行也<lb/>
　欠志卦柔以時升以四隂明卦義初六之柔在下而<lb/>
　坤柔在上葢時乎如此耿晞道曰柔非升物其升也<lb/>
　時焉而已張舜元曰剛本在上有時而降柔本在下<lb/>
　有時而升劉氏曰言臣之升也巽而順剛中而應是<lb/>
　以大亨以卦性二五明卦象柔以時升本謂四隂也<lb/>
　今以内巽而順隂剛中而應柔則所謂元亨者乃隂<lb/>
<pb n="2b"/>
　柔升而陽剛與之俱升而亨也故孔子變文曰大謂<lb/>
　陽也李子思曰唯剛有應而得以上亨然後足以濟<lb/>
　在上之柔而辦天下之大事建大功興大利也用見<lb/>
　大人勿恤有慶也以二五明卦占南征吉志行也言<lb/>
　剛之志上行也林黄中曰以二配五是謂有慶以二<lb/>
　升五是謂志行<lb/>
困剛揜也險以説困而不失其所亨其唯君子乎貞大<lb/>
人吉以剛中也有言不信尚口乃窮也<lb/>
<pb n="3a"/>
　困志卦剛揜也以卦畫明卦義詳見輯傳險以説困<lb/>
　而不失其所亨其唯君子乎以卦性卦變明卦象内<lb/>
　遇險難而外悦人情所以身困而道亨也此以二卦<lb/>
　之性言也不失其所謂乾之上九下為九二而䧟險<lb/>
　坤之六二上為上六而揜剛唯九五居君位為困之<lb/>
　主无所變易是謂不失其所陽剛有應有輔是以亨<lb/>
　也陽剛君子之道也惟君子能處有道<lb/>
巽乎水而上水井改邑不改井乃以剛中也无喪无得<lb/>
<pb n="3b"/>
往来井井井養而不窮也汔至亦未繘井未有功也羸<lb/>
其瓶是以凶也<lb/>
　欠志卦巽乎水而上水井以二體明卦義上上聲巽<lb/>
　下入乎水而上之汲井之象也改邑不改井乃以剛<lb/>
　中也以坎中一爻明卦象自困下反上邑改而井不<lb/>
　改以剛居卦之中位也无喪无得往来井井井養而<lb/>
　不窮也謂養物而不窮往者来者皆汲此一井也此<lb/>
　文舊无經文而贅在卦義下朱子發正之汔至亦未<lb/>
<pb n="4a"/>
　繘井未有功也井以上出為功羸其瓶是以凶也<lb/>
革澤火相息二女同居其志不相得曰革已日乃孚革<lb/>
而信之文明以説大亨以正革而當其悔乃亡<lb/>
　革志卦澤火相息以卦象明卦義兌澤離火息今熄<lb/>
　滅也澤舊作水鼂以道正之葢坎水兌澤各分卦象<lb/>
　也二女同居其志不相得曰革兌少女離中女也朱<lb/>
　子曰火然則澤水乾澤水決則火滅劉長民曰中女<lb/>
　思嫁反居在内而後故不謂之行而止曰不相得也<lb/>
<pb n="4b"/>
　已日乃孚革而信之革於旬日之後人情乃相孚信<lb/>
　之指臣民言之蘇氏曰不信於革之日而信於已革<lb/>
　之日林黄中曰非也革令而人不信則令有不從不<lb/>
　從而彊革之亂之本也文明以説大亨以正以卦德<lb/>
　明卦象占趙氏曰内明則見理必盡外説則无咈於<lb/>
　人情劉氏仲平曰易有舉二體之義者義不在於爻<lb/>
　也有舉六爻之材者二體不足以獲卦之義也革之<lb/>
　二五剛中而應不言之者以澤火相息也革而當其<lb/>
<pb n="5a"/>
　悔乃亡如上所云則革而當理也陸希聲曰有此德<lb/>
　則可以革既革而悔亡<lb/>
天地革而四時成湯武革命順乎天而應乎人革之時<lb/>
大矣哉<lb/>
　以三才推廣卦義而贊之也上六澤初九火天地革<lb/>
　也中四爻四時也湯武應九五上順上六天也下應<lb/>
　六二人也李氏曰夏革春而陽事畢冬革秋而隂事<lb/>
　畢時變繫焉湯革夏而為商武革商而為周天命繋<lb/>
<pb n="5b"/>
　焉都曰革陽以隂革隂以陽天地然也所以四時成<lb/>
　而人信之<lb/>
鼎象也以木巽火亨飪也聖人亨以享上帝而大亨以<lb/>
養聖賢<lb/>
　鼎象也以卦義就志卦六十四卦皆象而鼎獨言象<lb/>
　正義胡翼之皆曰鑄金為之而有法象者也以木巽<lb/>
　火亨飪也聖人亨以亨上帝而大亨以養聖賢以卦<lb/>
　象推廣卦義亨古亯今烹煮物也卦内同飪入甚反<lb/>
<pb n="6a"/>
　熟物也上去聲養去聲木下巽火則為燔燎巽火而<lb/>
　後成鼎之亨飪耿晞道曰巽乎水而上水者非井也<lb/>
　井之汲引之用也以木巽火者非鼎也鼎之亨飪之<lb/>
　用也朱子發曰乾為天在上為帝指上九也在下為<lb/>
　聖賢指二三四也然則六五用鼎之主也<lb/>
巽而耳目聰明柔進而上行得中而應乎剛是以元亨<lb/>
　以卦才卦變明卦象占經文元吉亨此曰元亨説見<lb/>
　經注李季辨曰下巽上離離為目五為鼎耳故曰巽<lb/>
<pb n="6b"/>
　而耳目聰明<lb/>
震亨震来虩虩恐致福也笑言啞啞後有則也震驚百里驚<lb/>
逺而懼邇也不喪匕鬯出可以守宗廟社稷以為祭主也<lb/>
　震亨卦象皆無説震来虩虩恐致福也虩虩恐懼貌<lb/>
　言恐懼乃致福也笑言啞啞後有則也前遇震来虩<lb/>
　虩恐懼其則不逺後亦如之故可笑言而不敢出聲<lb/>
　也震驚百里驚逺而懼邇也主五六而言初逺四邇<lb/>
　逺者驚其不測近者懼其可畏也不喪七鬯徐氏王<lb/>
<pb n="7a"/>
　昭素諸儒皆云脱此句今補之出先儒云衍文鬯之<lb/>
　訛也可以守宗廟社稷以為祭主也匕鬯用之於宗<lb/>
　廟社稷祭主猶舜使之主祭之謂李子思曰易以乾<lb/>
　為人君之象震為太子之象故二卦不可泛論以他<lb/>
　事竊謂震為長子主器乃孔子之意經未嘗専指也<lb/>
艮止也時止則止時行則行動静不失其時其道光明<lb/>
艮其止止其所也<lb/>
　艮志卦止也明卦義先儒曰節亦止也節而止之也<lb/>
<pb n="7b"/>
　大壯則止不可過也艮止則自然之性也時止則止<lb/>
　時行則行動靜不失其時其道光明推廣卦義時止<lb/>
　九三之象也時行則行上卦之象也動謂行靜謂止<lb/>
　時謂當其可也馮氏曰一於止如木石之無情豈理<lb/>
　也哉行止時焉而已故六爻皆取止不廢動動不廢<lb/>
　止為義李子思曰艮後鄰坎與物俱息時止也艮前<lb/>
　接震與物俱作時行也夏曰連山言山氣之連屬也<lb/>
　又曰艮其背止也行其庭行也如其燕坐拱黙自縳<lb/>
<pb n="8a"/>
　於枯寂之中而一意於靜是亦無取耿睎道曰揚子<lb/>
　謂日有光月有明然則動不失時故其道光靜不失<lb/>
　時故其道明朱子曰明者光之質光者明之用艮其<lb/>
　止止其所也艮其背古作北今以下有止字𫝊訛也<lb/>
　説見鼂以道止其所也止得其所謂背也都聖與曰<lb/>
　上者陽之所下者隂之所隂下而陽上隂陽各得其<lb/>
　所而止此艮之所以為止也張敬夫曰人生而静天<lb/>
　則也事事物物莫不有自然之則非待造而成者若<lb/>
<pb n="8b"/>
　父慈子孝之𩔖是也<lb/>
上下敵應不相與也是以不𫉬其身行其庭不見其人<lb/>
无咎也<lb/>
　以六爻明卦象占上下定體謂上下卦也其上下爻<lb/>
　相應者乃相為敵葢隂陽各止其所无相與之情也<lb/>
　劉氏仲平曰八卦六爻皆不相應而獨言於艮何也<lb/>
　巽則上下皆志於巽震則上下皆志於動離之同於<lb/>
　文明坎之同於出險是皆志同而相與者也若夫艮<lb/>
<pb n="9a"/>
　則上下各止而不相為應非敵而何<lb/>
漸漸進也女歸吉也止而巽動不窮也進得位往有功<lb/>
也進以正可以正邦也其位剛得中也<lb/>
　漸志卦漸進也明卦義舊作漸之進葢古凡二字則<lb/>
　次一字作二𫝊者以意改作之朱子林黄中皆曰漸<lb/>
　進也今從之都聖與曰一氣不頓進則漸而浸長一<lb/>
　形不頓虧以漸而浸消女歸吉衍文以簡脫差誤遂<lb/>
　増此四字成文止而巽動不窮也以卦性明卦義止<lb/>
<pb n="9b"/>
　則不驟巽則不止故其動以漸而不窮此兩句舊在<lb/>
　剛得中也之下今正之進得位往有功也以六四明<lb/>
　占六自三進四為得位往自内之外也謂女歸也有<lb/>
　功謂吉也進以正可以正邦也其位剛得中也以四<lb/>
　五兩爻明卦象正謂貞也六自三進四位得其正是<lb/>
　進以正也因九六進退而二五自正初上雖不得位<lb/>
　而剛上柔下得剛柔之正是正邦也邦亦天下邦國<lb/>
　也其謂九五為卦之主以九居五位為剛得中亦利<lb/>
<pb n="10a"/>
　貞之義然則所謂利貞者合九五六四言之不専主<lb/>
　六四也<lb/>
歸妹天地之大義也天地不交而萬物不興歸妹人之<lb/>
終始也説以動所歸妹也征凶位不當也无攸利柔乗<lb/>
剛也<lb/>
　歸妹志卦天地之大義也天地不交而萬物不興歸<lb/>
　妹人之終始也此明卦義男女配合猶天地也天地<lb/>
　交而為泰此其義之大者蘭恵卿曰泰坤上乾下為<lb/>
<pb n="10b"/>
　天地交而萬物通歸妹泰之三四易位男上女下故<lb/>
　曰天地不交而萬物不興女子之嫁女道終於此母<lb/>
　道始於此故曰人之終始竊謂三四中二位人道也<lb/>
　四為上卦之始三為下卦之終故有人道終始之象<lb/>
　説以動所歸妹也以卦性明卦義李仲永曰因妹説<lb/>
　之於内長兄為嫁之於外是説以動也蘇子瞻曰其<lb/>
　所歸者妹也征凶位不當也无攸利柔乗剛也以九<lb/>
　六互居三四明卦占九自三征四則位不當而凶六<lb/>
<pb n="11a"/>
　自四来三則乗剛而无所利位不當則不安其居乗<lb/>
　剛則反夫婦之正<lb/>
豐大也明以動故豐王假之尚大也勿憂宜日中宜照<lb/>
天下也<lb/>
　豐志卦大也以震明卦義一陽用事故大明以動故<lb/>
　豐林黄中曰豐當作亨釋亨義以卦性明卦象郭子<lb/>
　和曰噬嗑與豐皆明動之卦噬嗑先動而求明得明<lb/>
　而後可亨豐已明而後動則不期而自亨矣王假之<lb/>
<pb n="11b"/>
　尚大也王者所尚乎大之而亨勿憂宜日中宜照天<lb/>
　下也宜如日中之照天下則勿憂其大之難徧矣離<lb/>
　在下卦故曰宜照天下<lb/>
日中則昃月盈則食天地盈虛與時消息而況于人乎<lb/>
況于鬼神乎<lb/>
　以卦變推廣卦占昃説見離食俗作蝕虧也又月食<lb/>
　必於望日中則昃觀離九三可知月盈則食謂上卦<lb/>
　也下卦晝上卦夜此卦變離之上九成六上卦之離<lb/>
<pb n="12a"/>
　為月之昱夜今闕上九食之象也陽盈隂虛卦本乾<lb/>
　下坤上乾之九自二往四坤之六自四来二則乾中<lb/>
　虛而坤下盈天地盈虛之象也然所盈所虚者一爻<lb/>
　也則天非虛地非盈也天始消而將虛地始息而將<lb/>
　盈也六二在下卦人位人也九四在上卦隂位鬼也<lb/>
　爻陽神也李子思曰明動而得其中是之謂宜毛伯<lb/>
　玉曰豐大也亦盈也唯有道闕然若不足未嘗中故<lb/>
　不昃未嘗盈故不食日新則為大反則為盈知日中<lb/>
<pb n="12b"/>
　之宜則知昃之可戒矣朱子發曰消者必虛息者必<lb/>
　盈天地之所不能違者時也而况天地之間聚而為<lb/>
　人㪚而為鬼神乎林黄中曰豐之患患在下情不得<lb/>
　上達上情不得下通宜如日之中不宜鄣蔽其明如<lb/>
　蔀沬也李季辨曰極敝大壞之形常出於豐亨豫大<lb/>
　之後天地盈虛與時消息此理也天地如之人與鬼<lb/>
　神安得而違也彖言日中故贊發此意以為後世習<lb/>
　治者之戒<lb/>
<pb n="13a"/>
旅小亨柔得中乎外而順乎剛止而麗乎明是以小亨<lb/>
旅貞吉也旅之時義大矣哉<lb/>
　旅小亨柔得中乎外而順乎剛以六五明卦義卦象<lb/>
　成卦以坤之六自三之五成離為卦之主得中於外<lb/>
　卦而順乎上九之剛外取旅義柔得中順剛隂小所<lb/>
　以亨也柔順處旅之道止而麗乎明是以小亨旅<hi>三字</hi>
　<hi>衍</hi>貞吉也以九三並卦性明卦占九自乾之五来三<lb/>
　止而得位貞也止乎下而上麗乎明亦旅之所以為<lb/>
<pb n="13b"/>
　吉旅之時義大矣哉推廣卦義蘭恵卿曰孔子恐後<lb/>
　世以為旅之道㣲小所以發揚其至大之意李氏曰<lb/>
　適旅之時動得其宜其義大矣朱子發曰旅之時不<lb/>
　一而義者時措之宜程正叔曰旅為難處故稱其時<lb/>
　義之大<lb/>
重巽以申命剛巽乎中正而志行柔皆順乎剛是以小<lb/>
亨利有攸往利見大人<lb/>
　欠志卦重巽以申命明卦義林黄中曰重去聲再也<lb/>
<pb n="14a"/>
　舊讀平聲非風者天之號令故為命令之象巽順以<lb/>
　入之也再因巽道以申其命令欲其丁寧也申亦再<lb/>
　覆之義剛巽乎中正而志行柔皆順乎剛是以小亨<lb/>
　利有攸往利見大人以二五初四四爻明卦象占陽<lb/>
　下就隂為巽隂上從陽為順志行者二五之志得行<lb/>
　於下申命行事是也順乎剛者初四之柔皆順乎上<lb/>
　所倡而應也成卦以隂為主故小得亨通於上利往<lb/>
　於上利見上之大人也<lb/>
<pb n="14b"/>
兌説也剛中而柔外説以利貞是以順乎天而應乎人<lb/>
説以先民民忘其勞説以犯難民忘其死説之大民勸<lb/>
矣哉<lb/>
　兌志卦説也明卦義説今悦凡十翼皆同程正叔曰<lb/>
　二隂居陽之上隂説於陽而為陽所説郭子和曰兌<lb/>
　非有意於説人亦非有意於求説天下有説之道在<lb/>
　上者不違是道以臨人在下者得其志而自説耳使<lb/>
　有心於其間非兌也剛中而柔外説以利貞是以順<lb/>
<pb n="15a"/>
　乎天而應乎人以六爻明卦象占剛中二五柔外三<lb/>
　上也順天應人亨也以二隂在上之卦言之九自三<lb/>
　之五順天也六自五来三應人也三人位程可久曰<lb/>
　以柔外接物故亨以剛中處已故利貞不言亨應乎<lb/>
　人則亨可知朱子曰剛中故説而亨柔外故利於貞<lb/>
　葢説有亨道而其妄説不可以不戒又柔外故説亨<lb/>
　剛中故利貞亦一義也程正叔曰説而能貞是以上<lb/>
　順天理下應人心李去非曰世固有小人文為圓外<lb/>
<pb n="15b"/>
　方内之説者循習以失正則䧟於脅肩諂笑脂而澤<lb/>
　之不勝其為柔矣此偏于説之害也聖人發利貞之戒<lb/>
　所以防之者切矣彼小人惡得借以自文哉説以先<lb/>
　民民忘其勞説以犯難民忘其死説之大民勸矣哉<lb/>
　以九五六三徃来推廣卦義先難並去聲九自三往<lb/>
　五成兌上六隂民也五在上先故曰説以先民六自<lb/>
　五避九米三勞也而忘之九自三直犯居位難也九<lb/>
　居五則三忘矣故曰忘其死爻為来兑凶謂是也鄭<lb/>
<pb n="16a"/>
　少梅曰忘死言犯難則知忘勞之為服役矣忘勞言<lb/>
　先民則知忘死之先説矣然則説之所以為大者不<lb/>
　特使之忘勞忘死而尤在於使之相勸而忘勞死焉<lb/>
　所謂民勸者葢父詔其子兄語其弟妻勉其夫朋友<lb/>
　亦以是相責也李泰發曰民至相勸以從上之令何<lb/>
　事而不可成聖人所以大之也<lb/>
渙亨剛來而不窮柔得位乎外而上同王假有廟王乃<lb/>
在中也利涉大川乗木有功也<lb/>
<pb n="16b"/>
　渙亨就彖辭不復志卦剛來而不窮柔得位乎外而<lb/>
　上同以二四往來明卦義不窮上同明亨剛柔不窮<lb/>
　即需剛健不䧟義不困窮之象盧氏曰此本否卦乾<lb/>
　之九四來居坤中成坎水流而不窮也坤之六二上<lb/>
　升乾四柔得位乎外承五貴主與上同也薛氏曰二<lb/>
　以身入險四則輔君任事上下同志厥事乃濟王假<lb/>
　有廟王乃在中也以九五明之王九五在廟之中言<lb/>
　祭祀也利渉大川乗木有功也以卦象明之孰乗之<lb/>
<pb n="17a"/>
　王者也有功則利不釋利貞疑有闕文<lb/>
節亨剛柔分而剛得中苦節不可貞其道窮也説以行<lb/>
險當位以節中正以通<lb/>
　節亨就象志卦剛柔分而剛得中以爻畫明卦義九<lb/>
　五明卦象剛柔分謂乾本純剛坤本純柔則剛柔無<lb/>
　節剛不得中則節苦而不亨今坤分五之六以來三<lb/>
　節乾之剛乾亦分三之剛以往五節坤之柔是以謂<lb/>
　之節也向也五以柔居中則不能節節所以止其過<lb/>
<pb n="17b"/>
　非剛不可而剛常患於太過今剛當大君之位而得<lb/>
　中則無過節之苦斯可以通行於天下矣苦節不可<lb/>
　貞其道窮也以上六明卦占上窮也説見輯傳并本<lb/>
　爻説以行險當位以節中正以通又以卦性二五覆<lb/>
　釋卦象兌説坎險也當位當五位中正二五同德也<lb/>
　遇險則止險有止義節止也通同也以人情之所説<lb/>
　而行節止之制又當大君之位以行節止之權又與<lb/>
　臣下同德節以中正之道此節之所以亨也<lb/>
<pb n="18a"/>
天地節而四時成節以制度不傷財不害民<lb/>
　以三極推廣卦義天地節前所謂坤節乾乾節坤也<lb/>
　四時下乾上坤各二爻不動乾陽成春夏坤隂成秋<lb/>
　冬也節以制度以坎節兌坎為法律之象也陽富為<lb/>
　財隂貧為民隂陽雖相節而三隂三陽仍在陽不傷<lb/>
　隂不害也郭子和曰剛節柔柔節剛天地節也剛節<lb/>
　柔猶冬之有春柔節剛猶夏之有秋四時成也李氏<lb/>
　元達曰不傷財則用之有式不害民則取之有制耿<lb/>
<pb n="18b"/>
　睎道程可久同張舜元曰節之道同於天地合於民<lb/>
　情朱子曰四時乃自然之節非有以使之然也聖人<lb/>
　則因其自然之節而節之<lb/>
中孚柔在内而剛得中説而巽孚乃化邦也豚魚吉信<lb/>
及豚魚也利涉大川乗木舟虛也中孚以利貞乃應乎<lb/>
天也<lb/>
　中孚柔在内而剛得中也柔在内六三六四也剛得<lb/>
　中九二九五也柔在内中虛之象中虛則生信信者<lb/>
<pb n="19a"/>
　孚之徳剛得中則中實實者孚之本説而巽孚乃化<lb/>
　邦也上以巽行之下以説從之所以孚也利渉大川<lb/>
　乗木舟虛也舟中虛則利渉大川此贊意也澤有巨<lb/>
　浸如震澤彭蠡者大川之象也巽為木為風木得風<lb/>
　而行於澤上亦所以利渉要當参而觀之中孚以利<lb/>
　貞乃應乎天也又以六四九五明卦占應去聲中孚<lb/>
　六四也貞九五也五天位四應之應乎天也誠者天<lb/>
　之道孚之正則應乎天不正則徇乎人而孚不足言<lb/>
<pb n="19b"/>
　矣<lb/>
小過小者過而亨也過以利貞與時行也柔得中是以<lb/>
小事吉也剛失位而不中是以不可大事也有飛鳥之<lb/>
象焉飛鳥遺之音不宜上宜下大吉上逆而下順也<lb/>
　小過志卦小者過而亨也過以利貞與時行也即卦<lb/>
　義以明卦象小者過而自亨又過以利其貞葢與時<lb/>
　行如此此小過之時故過利於貞如周公孔子之過<lb/>
　皆以正也時當小小過越但不可失正耳柔得中是<lb/>
<pb n="20a"/>
　以小事吉也剛失位而不中是以不可大事也以中<lb/>
　爻位明卦占小謂隂柔得二五之中故可小事而吉<lb/>
　也大謂陽剛失二五之位而三四不中故不可大事<lb/>
　而凶也有飛鳥之象焉程正叔曰此句不類贊體葢<lb/>
　解者之辭誤入贊中然亦无害理有飛鳥之象焉飛<lb/>
　鳥遺之音不宜上宜下大吉上逆而下順也以逆順<lb/>
　明卦象占數往者順知来者逆故比九五贊亦曰舎<lb/>
　逆取順失前禽也鳥飛自下而往上則順自上而來<lb/>
<pb n="20b"/>
　下則逆葢毛乘風而欲下則逆也鳥之飛而下者必<lb/>
　盤旋卸風之勢也故不宜在上上不可窮極來下則<lb/>
　逆宜在下下則可上其勢順也故吉<lb/>
既濟亨小者亨也利貞剛柔正而位當也初吉柔得中<lb/>
也終止則亂其道窮也<lb/>
　既濟亨就志卦小者亨也以六二明卦象利貞剛柔<lb/>
　正而位當也又以六爻明卦象坤之六五來二乾之<lb/>
　九二往坤則六爻之剛柔正而各當其位謂利貞也<lb/>
<pb n="21a"/>
　初吉柔得中也以六二明卦占六自五來二得中内<lb/>
　卦為初得位為吉終止則亂其道窮也又以九五明<lb/>
　占九自二往五一正君而國定上下各止其位而无<lb/>
　所為則不防患而亂之所起也外卦為終終則變變<lb/>
　則不窮終止則不變而窮矣<lb/>
未濟亨柔得中也小狐汔濟未出中也濡其尾无攸利<lb/>
不續終也雖不當位剛柔應也<lb/>
　未濟亨就志卦柔得中也以六五明卦象六自坤之<lb/>
<pb n="21b"/>
　五進得君位柔則未濟中則必亨小狐汔濟未出中<lb/>
　也以初六明卦象未出險中明在險下濡其尾无攸<lb/>
　利不續終也以初六明卦占卦以上為首初為尾則<lb/>
　上反為始初反為終濡其尾是終䧟於險之象其力<lb/>
　不能繼也楊廷秀曰三陽失位而弱於材如狐之能<lb/>
　濟而恨其小且弱也故幾濟而力不能舉其尾如事<lb/>
　之幾成而敗材不能以畢其功也雖不當位剛柔應<lb/>
　也又以六爻推廣卦義以六爻皆不當位故无攸利<lb/>
<pb n="22a"/>
　然剛柔皆應故亨<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷五</head>
    <p>
<pb n="1a"/>
欽定四庫全書<lb/>
　厚齋易學卷五　　　　　宋　馮椅　撰<lb/>
易輯傳第一<lb/>
經上篇<hi>乾坤</hi>
䷀<hi>乾下乾上</hi>
　　案舊注乾下乾上六十四卦皆然然三代以前用刀<lb/>
　　刻方冊无小字此後人所増也<lb/>
　説卦曰兼三才而兩之故易六畫而成卦　又曰陽<lb/>
<pb n="1b"/>
　卦竒隂卦耦　又曰聖人設卦觀象　又曰八卦成<lb/>
　列象在其中矣　又曰八卦以象告　又曰成象之<lb/>
　謂乾<lb/>
　　易緯曰卦者掛也正義曰言縣掛物象以示人故<lb/>
　　謂之卦但三畫之體雖象隂陽之氣未成萬物之<lb/>
　　象於萬物變通之理猶未盡故重之而有六畫備<lb/>
　　萬物之形象<lb/>
　　程可久曰易起數以定畫因畫以生辭定辭以明<lb/>
<pb n="2a"/>
　　象立象以盡意<lb/>
　　案自大造言之則有理而後有象有象而後有數自<lb/>
　　包犧言之則起數以定畫因畫以明象立象以盡<lb/>
　　意而文王則因意以繫辭者也盖大造自源而沿<lb/>
　　流包犧自流而遡源爾程説謂文王之易也<lb/>
　　朱子曰包犧仰觀俯察見隂陽有竒耦之數故畫<lb/>
　　一竒以象陽畫一耦以象隂見一隂一陽各有生<lb/>
　　一隂一陽之象故自下而上再倍而三以成八卦<lb/>
<pb n="2b"/>
　　　又曰包犧乃未有卦時畫出成卦文王則就已<lb/>
　　成之卦而衍爻非是畫一畫而又始思第二畫也<lb/>
　　方一畫時畫畫皆具<lb/>
　　馮當可曰觀易於畫可見一隂一陽之道易之畫<lb/>
　　不過竒耦竒耦進退而四時成八卦備八卦備而<lb/>
　　六十四卦備天人事物之理變化消息之道盡於<lb/>
　　此　又曰易之象在畫易之道在用知所用則畫<lb/>
　　不徒設矣<lb/>
<pb n="3a"/>
　　　此乾坤所以立用九用六之例也一隂一陽之<lb/>
　　　謂道可謂至論<lb/>
　　麻衣曰无窮妙義盡在畫中<lb/>
　　陳圖南曰犧皇卦畫若今經書正文文王孔子之<lb/>
　　辭乃是注䟽始畫八卦重為六十又四不立文字<lb/>
　　使天下之人觀其象而已能合象焉則吉凶應違<lb/>
　　其象焉則吉凶反<hi>鄭康成略知此説</hi>後世卦畫不明易道<lb/>
　　不傳聖人於是不得已而有辭學者謂易止於是<lb/>
<pb n="3b"/>
　　而不復知有畫矣<lb/>
　　案易有象謂竒耦之畫雜居六位之象非止有物<lb/>
　　之象也是故觀畫則知象觀象則吉凶悔吝可知<lb/>
　　矣抑聞之曰易有内象有外象内象理也外象物<lb/>
　　也<lb/>
　　楊中立曰讀易必先識根本竊謂易之根本在隂<lb/>
　　陽隂陽之象在畫一竒一耦徃来更代有无窮之<lb/>
　　變<lb/>
<pb n="4a"/>
　　李子思曰方一隂之生於時為午於節為夏至隂<lb/>
　　氣之所激宜其為寒也而反熱一陽之生於時為<lb/>
　　子於節為冬至陽氣之所激宜其為熱也而反寒<lb/>
　　盖一隂之氣萌於地下推出陽氣而發見於外故<lb/>
　　熱一陽之氣萌於地下推出隂氣而發見於外故<lb/>
　　寒此隂陽之氣自下而上而六畫象之非聖人之<lb/>
　　私意也<lb/>
　　　右論六畫之位始終之序如此凡静則自上而<lb/>
<pb n="4b"/>
　　　墜下死道也動則自下而升上生道也觀植物<lb/>
　　　之生可見矣<lb/>
　　正義曰王輔嗣等以為包犧既畫八卦即重為六<lb/>
　　十又四按重卦或以為神農或以為禹其非有不<lb/>
　　待辨者獨司馬遷之徒以為文王夫八卦不足以<lb/>
　　盡天下之變明矣使包犧之畫止於八卦則亦大<lb/>
　　踈矣况夏商之時卦已六十又四見於周官明甚<lb/>
　　十三卦尚象制器亦有見於神農黄帝堯舜之時<lb/>
<pb n="5a"/>
　　者盖包犧畫此八卦以具其體使筮者因而重之<lb/>
　　以盡其變有六十四卦之畫而无其辭文王則具<lb/>
　　六十四卦之體而衍三百八十四爻之變各占其<lb/>
　　動而繫之以辭云爾彼盖誤以文王衍卦之六爻<lb/>
　　為重六爻而不深考也嗚呼生蓍以衍七八九六<lb/>
　　者文王也乃以為始於包犧以卦重卦者包犧也<lb/>
　　乃以為始於文王衍爻而繫之辭者文王也乃以<lb/>
　　為周公至於易之名義亦錯亂无據甚矣秦火之<lb/>
<pb n="5b"/>
　　烈而諸儒之失其傳也<lb/>
　説卦曰成象之謂乾效法之謂坤<lb/>
　　案此言畫卦之始一畫之奇即已成象坤則畫耦盖<lb/>
　　效乾之畫而法之者也<lb/>
　　　右明卦畫<lb/>
乾<lb/>
　　程正叔曰乾坤古无此二字畫卦者特立此二字<lb/>
　　以明難明之道<lb/>
<pb n="6a"/>
　　按古文䷋乃立乾坤之畫至於水火之文亦是<lb/>
　　立坎離之畫盖包犧畫八卦之後文字始生乃象<lb/>
　　卦之義以立名非先有此而後有卦畫以象之也<lb/>
　　程可久曰乾之為名八卦之一也乾陽物也為天<lb/>
　　為君為父者皆其所告之象所類之情也<lb/>
　　呉斗南曰筮易之法揲蓍求畫畫備為卦所畫者<lb/>
　　卦爾揚子雲有言觀易者見其卦而名之文王於<lb/>
　　每卦為之彖辭故題卦名以繫之焉盖所畫之卦<lb/>
<pb n="6b"/>
　　即其名也左氏循文王之題既畫卦而又名之正<lb/>
　　義反謂左氏不畫卦今畫卦者後學私畫以備忘<lb/>
　　非也<lb/>
　　　右明卦名<lb/>
　象贊曰天行健<lb/>
　説卦曰乾陽物也　又曰夫乾天下之至健也徳行<lb/>
　恒易以知險　又曰乾健也　又曰乾剛坤柔<lb/>
　　陳圖南曰凡天下之所謂健者皆乾也順者皆坤<lb/>
<pb n="7a"/>
　　也入者皆巽而動者皆震也陷者皆坎而麗者皆<lb/>
　　離也止者皆艮而説者皆兑也仲尼特舉八卦之<lb/>
　　大者以為宗本爾<lb/>
　　案乾純陽故其徳剛其行健<lb/>
　　李季辨曰四徳見性六爻見情<lb/>
　　成之者性謂健也四徳猶性之有仁義禮智故即<lb/>
　　仁義禮智以見性<lb/>
　　　右明卦義<lb/>
<pb n="7b"/>
　説卦曰乾天也　又曰乾為天<lb/>
　　程正叔曰天者乾之形體乾者天之性情<lb/>
　　　正義謂天與乾為體用程可久曰倫類不通如<lb/>
　　　艮兑不可為山澤之用也<lb/>
　　李季辨曰乾天之理也未有天先有乾之理太極<lb/>
　　既判天就易中禀得剛健中正之徳故曰乾<lb/>
　　蘭恵卿曰天地者形也乾坤者所以法象天地者<lb/>
　　也天徳剛健地勢卑順故聖人畫為乾坤以法象<lb/>
<pb n="8a"/>
　　天地之健順<lb/>
　　案太極未判已有健順之理動而生陽静而生隂乃<lb/>
　　有健順之氣積陽上浮成形而為天積隂下墜成<lb/>
　　形而為地天地者盖禀乾坤之氣以成形者也包<lb/>
　　犧氏仰則觀象於天俯則觀法於地於是即陽之<lb/>
　　純而剛健者法天行之健畫卦而名之曰乾即隂<lb/>
　　之純而柔順者法地勢之順畫卦而名之曰坤是<lb/>
　　天地禀乾坤之氣以成形包犧法天地之象以畫<lb/>
<pb n="8b"/>
　　卦二説初不相悖也故曰法象莫大乎天地<lb/>
　説卦曰乾為天為圜為君為父為玉為金為寒為氷<lb/>
　為大赤為良馬為老馬為瘠馬為駁馬為木果<lb/>
　　趙氏曰古今説者徃徃直以乾坤為天地不復玩<lb/>
　　味其辭以求消息盈虚之理胡不以未有十翼之<lb/>
　　前觀之乎二卦爻彖之辭凡百二十七字自飛龍<lb/>
　　在天一字之外皆未嘗以天地為言至孔子乃始<lb/>
　　詳陳天地之理特舉其得健順之大者以明之耳<lb/>
<pb n="9a"/>
　　　右明卦象<lb/>
　象贊曰天行健君子以自强不息<lb/>
　　石守道曰乾下乾上純剛至精之氣无一隂以雜<lb/>
　　之人君固當法乾使朝廷上下皆君子不可使一<lb/>
　　小人亂之也<lb/>
　　楊廷秀曰人君體乾之剛則必力於行道勇於進<lb/>
　　徳明於見善決於改過用賢必堅去邪必果建天<lb/>
　　下之大公破天下之衆私聲色不能惑隂邪不能<lb/>
<pb n="9b"/>
　　奸矣<lb/>
　　　右明卦用　等而下之隨其分量皆當知所用<lb/>
　説卦曰天尊地卑乾坤定矣　又曰乾知大始　又<lb/>
　曰黄帝堯舜垂衣裳而天下治盖取諸乾坤　又曰<lb/>
　乾以君之　又曰乾天也故稱乎父<lb/>
　　李子思曰説易者謂无極之前以隂含陽隂為陽<lb/>
　　母毎以坤先乾此歸藏學也諸儒論卦氣所起從<lb/>
　　坤而来大抵宗本此説夫无極之前未有兆眹也<lb/>
<pb n="10a"/>
　　而孰分其後先太極肇分坤體寂然之初乾陽之<lb/>
　　氣先動而坤從之乾之一陽交於坤而為震坤之<lb/>
　　一隂於是乎感而從之交於乾而為巽則是乾之<lb/>
　　一索實先乎坤故説卦之序曰萬物出乎震齊乎<lb/>
　　巽此乾之所以先坤而為文王之易之序也　又<lb/>
　　曰孔子於乾坤二卦彖象文言訓釋㫖義既已曲<lb/>
　　盡而又論天尊地卑之位天一地二之數乾父坤<lb/>
　　母之分乾剛坤柔之徳天地君臣之序上下禮義<lb/>
<pb n="10b"/>
　　之錯大率以乾先坤後為義遂使乾之道行乎天<lb/>
　　下而天地位萬物育至今訓義之著於人心與春<lb/>
　　秋書元書王書正之法相為表裏則孔子之易學<lb/>
　　於天地兩間之功用豈曰小補之哉<lb/>
　　　右明卦序<lb/>
元亨利貞<lb/>
　　林黄中曰六十二卦彖辭以二體與剛柔雜居言<lb/>
　　其性情乾坤純體无剛柔之雜自初至上以始終<lb/>
<pb n="11a"/>
　　為序故文王繫之以元亨利貞之辭李子思謂文<lb/>
　　言字字有位置噫豈唯文言哉易之一書皆然林<lb/>
　　氏之論深得其㫖元亨下乾之象利貞上乾之象<lb/>
　　也<lb/>
　　郭子和曰乾道也元亨利貞其徳也<lb/>
　　李子思曰此所謂和順於道徳<lb/>
　　林慎㣲曰繼道者善繼乾者元<lb/>
　　　二説皆得其指以和順於道徳言之則乾道也<lb/>
<pb n="11b"/>
　　　元亨利貞徳也以一隂一陽之謂道繼善成性<lb/>
　　　言之則乾道也元亨利貞善也健性也故曰元<lb/>
　　　者善之長亨利貞皆善也元乃其長耳<lb/>
　　朱子曰此聖人所以作易教人占筮而可以開物<lb/>
　　成務之精意餘卦放此<lb/>
　　或疑辭變象占易有聖人之道四焉今専以筮占<lb/>
　　言易可乎曰人心皆有此易聖人先得此心之同<lb/>
　　然者不待占而已知來物故其以言以動以制器<lb/>
<pb n="12a"/>
　　无非易也然或有大疑則決之蓍龜舜有官占洪<lb/>
　　範有稽疑周官大卜簭人初不廢此况夫百姓日<lb/>
　　用而不知是興神物以前民用聖人以此設教焉<lb/>
　　可誣也<lb/>
　　　右明彖指即象占也<lb/>
　贊曰大哉乾元萬物資始乃統天雲行雨施品物流<lb/>
　形大明終始六位時成時乗六龍以御天乾道變化<lb/>
　各正性命保合大和乃利貞首出庶物萬國咸寜<lb/>
<pb n="12b"/>
　文言曰乾元者始而亨者也利貞者性情也<lb/>
　　楊廷秀曰彼異端者以空言性命為元其究窒於<lb/>
　　亨之用以詭遇事功為利其究賊於貞之體<lb/>
　　　右以元亨為一義利貞為一義<lb/>
　文言曰元者善之長也亨者嘉之㑹也利者義之和<lb/>
　也貞者事之幹也君子體仁足以長人嘉㑹足以合<lb/>
　禮利物足以和義貞固足以幹事君子行此四徳者<lb/>
　故曰乾元亨利貞<lb/>
<pb n="13a"/>
　　都聖與曰在天為四時在地為四方在人為四端<lb/>
　　程正叔曰讀易必先識卦體四徳闕一不成乾<hi>如兀</hi>
　　<hi>子少一足即不成</hi>又曰唯乾坤具此四徳在他卦則隨事<lb/>
　　而變焉<lb/>
　　李仲永曰他卦或具得之而孔子不言利者不足<lb/>
　　以盡乾所利之大也<lb/>
　　王氏逢曰始降氣而造物者元也著明其分而達<lb/>
　　之者亨也因所宜而成之者利也固其本而終之<lb/>
<pb n="13b"/>
　　者貞也<lb/>
　　李季辨曰元胚腪也亨發達也利成遂也貞不變<lb/>
　　也<lb/>
　　李仲永曰元則始萬物也亨則長萬物也利則遂<lb/>
　　萬物也貞則成萬物也非健而不息安能若是<lb/>
　　又曰乾如斗焉斗指於東則為春指於南則為夏<lb/>
　　指於西北則為秋冬四時行而不息所謂健也<lb/>
　　李子思曰一人之身天地咸具以心言之元者一<lb/>
<pb n="14a"/>
　　念之始生者也亨者出與物交者也利者舉斯心<lb/>
　　而加諸彼者也貞者人與物辨者也以氣言之昧<lb/>
　　爽之氣即所謂元晝日之氣即所謂亨與利而夜<lb/>
　　氣則反本而歸正者也<lb/>
　　　右析為四徳<lb/>
　　程正叔曰四徳之元猶五常之仁偏言之則一事<lb/>
　　専言之則包四者<lb/>
　　郭立之曰元之在乾猶人之有首<lb/>
<pb n="14b"/>
　　林黄中曰四者其本一一者何元之謂也元則亨<lb/>
　　而利利則貞<lb/>
　　耿睎道曰近取諸身乾元者元氣也周流於身豈<lb/>
　　非亨乎榮潤其身豈非利乎邪氣不受受則為疾<lb/>
　　豈非貞乎<lb/>
　　　右主元<lb/>
　文言曰乾始能以美利利天下不言所利大矣哉大<lb/>
　哉乾乎剛健中正純粹精也六爻發揮旁通情也時<lb/>
<pb n="15a"/>
　乗六龍以御天也雲行雨施天下平也<lb/>
　　李子思曰孔子於四徳多言元而貞繼之罕言利<lb/>
　　也至此總歸於利以見乾之為利如此之大也<lb/>
　　　右主利<lb/>
　　李子思曰一陽之氣運轉於太虛之中健而无息<lb/>
　　者也元亨利貞乾道之始終也乾之生出唯一元<lb/>
　　字而乾之歸宿唯一貞字若夫亨與利則其間之<lb/>
　　功用也乾元一氣之動唯其有所歸宿之地是以<lb/>
<pb n="15b"/>
　　周流今古運用不窮易之所以為易者此也　又<lb/>
　　曰孔子論文王八卦始震終艮震者乾陽在下為<lb/>
　　動之始艮者乾陽在上動極而止者也震之動即<lb/>
　　乾之元而艮之止即乾之貞貞内伏元艮申起震<lb/>
　　故曰萬物之所以成終而成始者也<lb/>
　　　右主貞<lb/>
　　程可久曰徳也者合而言之則大亨以正分而言<lb/>
　　之則元者始而亨者也利貞者性情也析而言之<lb/>
<pb n="16a"/>
　　則元者善之長也亨者嘉之㑹也利者義之和也<lb/>
　　貞者事之榦也亦猶四時兩而言之則曰隂陽一<lb/>
　　而言之則曰嵗或合或離各當其時物而已<lb/>
　　案易道廣大聖人之言亦廣大縱衡曲直皆可推而<lb/>
　　通凡彖象所繫自正意之外皆可旁通曲暢故孔<lb/>
　　子於文言説卦敷陳而推明之<lb/>
　　毛伯玉曰易者象也不正言之而以象言盖无徃<lb/>
　　而不在也文王孔子各以己意互明之至於序卦<lb/>
<pb n="16b"/>
　　雜卦又所謂旁通曲暢者然則易未嘗有定説而<lb/>
　　亦未嘗定為一説也今之傳解累數百家不勝其<lb/>
　　異然短長乗除苟不至於穿鑿无理安知不得其<lb/>
　　旁通曲暢者哉<lb/>
　　　是説深得其指盖以三百八十四爻包括古今<lb/>
　　　萬事之變非事之所能盡而舉其象焉則以言<lb/>
　　　不盡意而立象以盡之也觀左氏所載占辭出<lb/>
　　　於文王繫辭之後而不専用文王之辭而孔子<lb/>
<pb n="17a"/>
　　　十翼亦多出於辭之外盖文王之辭特舉一隅<lb/>
　　　耳麻衣曰辭外見意方審易道斯言得之<lb/>
　　或曰易以天道明人事者也他卦之彖言天道必<lb/>
　　繼之以人事而乾獨不及之何也曰乾天也専以<lb/>
　　天道明之故不及人事也此特例也自六十二卦<lb/>
　　言之則乾坤特為一例自乾坤二卦言之則乾又<lb/>
　　特例焉如六爻之備三才孔子大象之不言乾例<lb/>
　　也<lb/>
<pb n="17b"/>
　　　右推廣彖義<lb/>
初九<lb/>
　　都聖與曰以時言之有初則有終以位言之有上<lb/>
　　則有下以數言之有二三四五則有一六三者互<lb/>
　　文以見也初不謂之下者一陽數而下之位卑非<lb/>
　　所宜居也曰初則有克終之意上不謂之終者終<lb/>
　　則窮矣曰上則有反下之意初以時言上以位言<lb/>
　　各舉其盛者也<lb/>
<pb n="18a"/>
　　李季辨曰一言初六言上始終不隸乎數所以相<lb/>
　　循而无窮<lb/>
　　林黄中曰不曰九初而曰九二盖以初攝九則始<lb/>
　　終之義明以九攝二則體用之情著<lb/>
　　　右明位<lb/>
　　先儒曰七八卦數九六爻數<lb/>
　　吕與叔曰爻稱九六而不稱七八盖變者有占占<lb/>
　　必有辭故繫辭於爻之下以定吉凶<lb/>
<pb n="18b"/>
　　程可久曰竒數一二三四䇿數七八九六五與十<lb/>
　　不用<hi>此四徳四時四象之驗</hi>變數九六卦數七八陽升而隂<lb/>
　　降九六者易數之窮也<lb/>
　　案蓍生百莖而聖人用其半以衍數虛其一以四<lb/>
　　十九數分掛揲扐三變而成一爻其揲數之竒則<lb/>
　　一二三四而扐之則不用也其扐之餘數則六七<lb/>
　　八九盖以四乗之二十四䇿則六也二十八䇿則<lb/>
　　七也三十二䇿則八也三十六策則九也聖人又<lb/>
<pb n="19a"/>
　　以天地五行生數合之天數一三五參之則九也<lb/>
　　地數二四兩之則六也而七八不與焉况陽浮而<lb/>
　　升隂沉而降自七而升九猶陽數也自八而降六<lb/>
　　猶隂數也數未窮則静而不變故无眹无眹則不<lb/>
　　占爻以占卦卦以彖名七八不用矣若夫陽升至<lb/>
　　九則數窮而下變六隂降至六則數窮而上變九<lb/>
　　<hi>一曰九下變八六上變七</hi>此隂陽徃来循環之運而不窮者也<lb/>
　　故九六隂陽之數已窮則動而生變故用此占之<lb/>
<pb n="19b"/>
　　所以題九六於六位而繫之辭<lb/>
　　　林黄中畧知此説其餘隂陽饒乏盈縮進退諸<lb/>
　　　説皆似之而未真也唯隂陽老少一説轉相傳<lb/>
　　　襲莫有悟其非者夫謂七少九老可也謂八少<lb/>
　　　六老可乎唯胡翼之謂陽以老為尊隂以少為<lb/>
　　　貴差為有理而亦非易窮則變之義<lb/>
　　　右明爻<lb/>
　　林黄中曰初二三四五上以為經六七八九以為<lb/>
<pb n="20a"/>
　　緯而後易之義有所錯矣<lb/>
　　李子思曰九六爻錯於六畫周流於六位所以象<lb/>
　　隂陽氣數運行之所寓其或竒或耦或當或否或<lb/>
　　中或不中或應或不應吉凶悔吝之事皆可推求<lb/>
　　於爻位之間聖人因取其象以論情之愛惡數之<lb/>
　　得失而托於辭以明其理之是非而占其事之吉<lb/>
　　凶悔吝是則不爽而何必雜取後世隂陽推測數<lb/>
　　術之説以混古聖人作易之指哉<lb/>
<pb n="20b"/>
　　馮當可曰三百八十四爻非一時畢陳也方一爻<lb/>
　　用事則易在此爻而餘爻俱廢卦猶嵗也爻則猶<lb/>
　　月卦猶月也爻則猶日卦猶日也爻則猶時方有<lb/>
　　是月日時也餘月日時之在前者則既徃矣後乎<lb/>
　　此則未至也<lb/>
　　　右總明爻位<lb/>
濳龍勿用<lb/>
　贊曰陽在下也<lb/>
<pb n="21a"/>
　文言曰下也<lb/>
　　程正叔曰理无形也故假象以顯義龍之為物靈<lb/>
　　變不測故以象乾道變化陽氣消息聖人進退<lb/>
　　蘭恵卿曰不謂之陽不謂之聖人而獨取於龍者<lb/>
　　盖龍為陽類而善變化又可以象聖人此乃作易<lb/>
　　者立象以盡意者也凡三百八十四爻之言象者<lb/>
　　皆類此<lb/>
　　王介甫曰龍行天之物也故以象乾馬行地之物<lb/>
<pb n="21b"/>
　　也故以象坤<lb/>
　　李仁父曰龍之鱗八十一為九九之數亦以象乾<lb/>
　　也<lb/>
　　李子思曰六爻之象皆取於龍者陽體而健者也<lb/>
　　其所以潛見惕躍飛亢者初終之序而變化之迹<lb/>
　　也<lb/>
　　陸農師曰乾為馬而謂之龍盖馬以行地言龍以<lb/>
　　行天言也周官廋人八尺以上為龍六尺以上為<lb/>
<pb n="22a"/>
　　馬古者天子乗龍諸侯乗馬馬之稱龍尚矣<lb/>
　　案天子六馬八尺以上取六龍之象也<lb/>
　文言曰陽氣潛藏<lb/>
　　李仲永曰龍當蟄而蟄不可見也<lb/>
　　程可久曰水經注龍以秋日為夜埤雅龍秋分而降<lb/>
　　則蟄寢於淵聖人擬諸形容象其物宜如此<lb/>
　　李子思曰方龍之潛於深淵也涵養神氣養其全<lb/>
　　力異時見躍而飛者皆張本於此<lb/>
<pb n="22b"/>
　　房喬曰陽氣㣲勿可暴進暴進則為羣隂所抑<lb/>
　　馮當可曰居下位而欲為上禍斯及之矣時方潛<lb/>
　　藏而欲發泄所謂反時為烖也<lb/>
　　張舜文曰其爻為復其畫為震其位為子陽動乎<lb/>
　　水中其潛龍之象乎<lb/>
　　　此亦可以言象但以六爻配十二辰以月則一<lb/>
　　　陽之生配建子可也餘必有不通者以乾六爻<lb/>
　　　配六陽月則建丑不可為履霜以陽生子終已<lb/>
<pb n="23a"/>
　　　配乾隂生午終亥配坤則建午豈有霜乎<lb/>
　文言子曰龍徳而隠者也不易乎世不成乎名遯世<lb/>
　无悶不見是而无悶樂則行之憂則違之確乎其不<lb/>
　可㧞潛龍也<lb/>
　　朱子曰孔子以人事言之欲其用也<lb/>
　　石守道曰龍潛於淵養其神也聖人潛於道養其<lb/>
　　徳也<lb/>
　　李去非曰陽氣始動於九地之下潛而勿用所以<lb/>
<pb n="23b"/>
　　養陽也<lb/>
　　程正叔曰當養晦以俟時<lb/>
　　張舜元曰聖人君子豈无心於天下哉時未可用<lb/>
　　宜隠以待時而已<lb/>
　　　右明象<lb/>
　文言曰君子以成徳為行曰可見之行也潛之為言<lb/>
　也隠而未見行而未成是以君子弗用也<lb/>
　　都聖與曰止之所以勿用也<lb/>
<pb n="24a"/>
　　朱子曰取象各不同以告筮者或筮者非所當得<lb/>
　　則謂他人矣　又曰六爻不必限定説人君且如<lb/>
　　潛龍勿用庶人得之自當不用<lb/>
　　程正叔曰若一爻當一事則三百八十四爻只當<lb/>
　　得三百八十四事<lb/>
　　　右明占<lb/>
九二見龍在田利見大人<lb/>
　贊曰見龍在田徳施普也<lb/>
<pb n="24b"/>
　文言曰見龍在田天下文明<lb/>
　　正義曰陽氣發見故曰見龍<lb/>
　　郭立之曰龍之潛也有必見之理<lb/>
　　石守道曰六位下兩畫為地中兩畫為人上兩畫<lb/>
　　為天<lb/>
　　李去非曰二為地上故曰田<lb/>
　　程可久曰坤已配地故抑坤而稱田<lb/>
　　案乾坤易之門類例尤嚴不稱地别嫌乎偪下也<lb/>
<pb n="25a"/>
　文言曰見龍在田時舍也<lb/>
　　都聖與曰田以利養言也非龍之宜居猶聖人以<lb/>
　　君徳而居下位也<lb/>
　　毛伯玉曰田非變化之地也雖然謂之龍矣非田<lb/>
　　之所能留也<lb/>
　　李子思曰田者喻聖人應世之迹爾龍豈真在是<lb/>
　　哉<lb/>
　　按易之有象盖以見天下之賾爾非必真有是物<lb/>
<pb n="25b"/>
　　也如載鬼一車臀困於株木皆假象也龍之在田<lb/>
　　以象陽氣之見於地上耳龍豈在田之物哉<hi>原本缺</hi>
　　郭立之曰大人者其道大之人也乾徳以大為主<lb/>
　　故曰大人<lb/>
　　李子思曰文言兩稱君徳盖大人之徳充實而有<lb/>
　　光輝著見於外為一世之所利見者孔子之意也<lb/>
　　　右明占<lb/>
　　李季辨曰在他卦二五為君臣唯乾坤為純卦乾<lb/>
<pb n="26a"/>
　　六爻皆君徳二不取臣坤六爻皆臣位五不取君<lb/>
　　乾坤自為一例與屯蒙以下剛柔雜居之卦不同<lb/>
　　故其所以垂世立教之義如此君臣之不可紊猶<lb/>
　　天地之不相亂也若夫以占筮者則隨其所筮之<lb/>
　　人以為之斷爾<lb/>
　　程正叔曰或問乾坤之六爻聖人之事乎曰盡其<lb/>
　　道者聖人也得失則有吉凶焉豈惟乾哉諸卦皆<lb/>
　　然也<lb/>
<pb n="26b"/>
　　程可久曰唯二五得中聖人事也他爻失中非聖<lb/>
　　人也<lb/>
　　案二五中之位故其徳為中非中之道也若當潛<lb/>
　　而潛則潛為中當躍而躍則躍為中特處時之亢<lb/>
　　則欲其无首爾无首亦中也善乎馮當可曰中猶<lb/>
　　皇極也用於五事則皇極在五事用於八政則皇<lb/>
　　極在八政二五中之位非中也所以機括初上三<lb/>
　　四而成一卦亦猶皇極上總下貫而成九疇者也<lb/>
<pb n="27a"/>
　　當潛而潛則初得中矣知亢无首則上得中矣中<lb/>
　　見於事為而用中者在君子之心<lb/>
　　　右明爻義<lb/>
九三君子終日乾乾夕惕若厲无咎<lb/>
　　劉長民曰三四俱明人道故不稱龍<lb/>
　　程可久曰非龍徳故稱君子夫是之謂曲而中<lb/>
　　朱子曰君子指筮者而言<lb/>
　　楊中立曰其曰君子行此四徳者盖乾之所謂君<lb/>
<pb n="27b"/>
　　子也所以為君子者乃行此四徳之人耳<lb/>
　　案正義居不得中故不稱大人乾坤者君臣之分<lb/>
　　聖賢之徳也然乾不言聖者作經立教使夫婦之<lb/>
　　愚皆可與知與行若以聖人言之天下之望絶矣<lb/>
　　故自二五大人之外止言君子使天下之為父為<lb/>
　　夫為子者皆可勉而至也六十四卦之大象不言<lb/>
　　聖人亦謂此耳<lb/>
　　林黄中曰下卦為晝上卦為夜上下之交日之終<lb/>
<pb n="28a"/>
　　夜之夕也<lb/>
　　王景孟曰下三卦之終也故乾之三曰終日坤之<lb/>
　　三曰有終<lb/>
　　案日陽之象故於乾言之<lb/>
　　都聖與曰乾乾者健之至也凡言謙謙蹇蹇之類<lb/>
　　皆謂其至也<lb/>
　　王景孟曰間乎二乾之間徃来皆乾是能盡乾乾<lb/>
　　之道也<lb/>
<pb n="28b"/>
　　朱子曰性體剛健有能乾乾惕厲之象<lb/>
　　李子思曰此爻不言龍而取二乾字以繫之以其<lb/>
　　本真而易其似者則是聖人於此辭猶致意也要<lb/>
　　之六爻皆龍其用皆乾而其徳則皆君子也<lb/>
　贊曰終日乾乾反復道也<lb/>
　文言曰終日乾乾行事也又曰終日乾乾與時偕行<lb/>
　　耿睎道曰君子朝以聽政晝以訪問夕以修令自<lb/>
　　朝至夕皆有所事之時也故以惕若言夕<lb/>
<pb n="29a"/>
　　　右明象<lb/>
　説卦曰无咎者善補過也<lb/>
　　朱子曰凡言厲多於陽爻見之<lb/>
　　王氏曰安其危則必危危其危則无危易之道也<lb/>
　　王輔嗣曰凡言无咎者本皆有咎者也處得其道<lb/>
　　故得无咎也<lb/>
　　郭立之曰凡言吉凶悔吝者皆人道之辭<lb/>
　　李仲永曰三四曰无咎者立人之道其要无咎也<lb/>
<pb n="29b"/>
　　　右明占<lb/>
　文言曰君子進徳修業忠信所以進徳也修辭立其<lb/>
　誠所以居業也知至至之可與幾也知終終之可與<lb/>
　存義也是故居上位而不驕在下位而不憂故乾乾<lb/>
　因其時而惕雖危无咎矣<lb/>
　　蘭恵卿曰處下卦之極當上卦之下居嫌疑之地<lb/>
　　禍福之機成敗之決正在於此故乾乾惕若則雖<lb/>
　　危厲而可免咎<lb/>
<pb n="30a"/>
　　毛伯玉曰離乎二矣而未達乎四猶可止也故於<lb/>
　　其未至於四也深危之夫潛也見也躍也飛也亢<lb/>
　　也皆以一言盡其義九三之危非一言之所能盡<lb/>
　　也故曰終日乾乾曰夕惕若曰厲而以君子當之<lb/>
　　聖人之戒深矣其意深故其言微學者可以理曉<lb/>
　　不可以辭盡也<lb/>
　文言曰重剛而不中上不在天下不在田故乾乾因<lb/>
　其時而惕雖危无咎矣<lb/>
<pb n="30b"/>
　　揚子雲曰過中則惕<lb/>
　　李仲永曰居過中之位行過中之事夕者過中也<lb/>
　　過中而懼懼而修徳以補過故雖危无咎<lb/>
　　李子思曰龍以不見為神重淵之下乃其棲神之<lb/>
　　宅也自潛而見則未免渉世而有人道之患故作<lb/>
　　易者易龍之名而寄之君子以終日乾乾夕惕若<lb/>
　　厲无咎戒之<lb/>
　　程正叔曰君徳已著天下將歸之其危懼可知雖<lb/>
<pb n="31a"/>
　　言聖人事苟不示戒則何以為教作易之義也<lb/>
　　聞之曰易為天下作不為聖人作也唯其為天下<lb/>
　　而作故雖天地聖人亦必設為警懼戒謹之辭所<lb/>
　　以立教也<lb/>
　　　右明爻義<lb/>
九四或躍在淵无咎<lb/>
　　程可久曰初與二皆稱龍本爻即上文知其為龍<lb/>
　　也亦猶大壯九三羝羊觸藩羸其角而九四稱藩<lb/>
<pb n="31b"/>
　　決不羸是也<lb/>
　　李去非曰六位三四為立人之道三言君子其人<lb/>
　　可見也四稱或則其人在有无之間或之者疑之<lb/>
　　也乾之龍至於飛非天地之合豈易以人力而致<lb/>
　　而四以人事為疑其唯四之多懼乎　又曰或躍<lb/>
　　者陽使之也在淵者隂繫之也<lb/>
　　揚子雲曰不及則躍<lb/>
　　張子厚曰位非所安故曰或躍處隂故曰在淵<lb/>
<pb n="32a"/>
　　都聖與曰隂善疑陽善斷故有或躍之象<lb/>
　　劉長民曰龍將出反諸淵<lb/>
　　　右明象占<lb/>
　贊曰或躍在淵進无咎也<lb/>
　　案然則九三之進或有咎矣<lb/>
　文言曰或躍在淵自試也<lb/>
　　李子思曰龍之飛天一息不留也而可以試躍邪<lb/>
　　作易者特借此以示飛龍變化之漸云爾乾龍之<lb/>
<pb n="32b"/>
　　健方其潛淵之初已有飛天之力不獨今躍淵時<lb/>
　　也至此氣數將滿或躍出而不自知其有自試之<lb/>
　　象焉<lb/>
　文言又曰或躍在淵乾道乃草<lb/>
　　耿睎道曰不言龍何也九三雖有可至之道然有<lb/>
　　可終之義九四雖有或躍之勢然有在淵之時故<lb/>
　　不稱龍就二者論之九四乾道革矣有必飛之勢<lb/>
　　无或終之義故以龍事言焉<lb/>
<pb n="33a"/>
　文言子曰上下无常非為邪也進退无恒非離羣也<lb/>
　君子進徳修業欲及時也故无咎<lb/>
　　李仲永曰畸於人而侔於天矣故進徳修業以及<lb/>
　　時為无咎<lb/>
　文言又曰重剛而不中上不在天下不在田中不在<lb/>
　人故或之或之者疑之也故无咎<lb/>
　　毛伯玉曰躍者飛之漸或者不必然之辭自四言<lb/>
　　之則有必躍之勢自三言之則有可終之理三可<lb/>
<pb n="33b"/>
　　以終者理之常也而或有躍者焉以為凡至於三<lb/>
　　者不必皆達於四也<lb/>
　　　右明爻義<lb/>
九五飛龍在天利見大人<lb/>
　文言曰飛龍在天上治也　又曰飛龍在天乃位乎<lb/>
　天徳<lb/>
　　正義曰陽氣盛至於天猶聖人有龍徳飛騰而居<lb/>
　　天位為萬物所瞻覩<lb/>
<pb n="34a"/>
　贊曰飛龍在天大人造也<lb/>
　文言子曰同聲相應同氣相求水流濕火就燥雲從<lb/>
　龍風從虎聖人作而萬物覩本乎天者親上本乎地<lb/>
　者親下則各從其類也　又曰夫大人者與天地合<lb/>
　其徳與日月合其明與四時合其序與鬼神合其吉<lb/>
　凶先天而天弗違後天而奉天時天且弗違而况于<lb/>
　人乎况于鬼神乎<lb/>
　　李子思曰潛見躍飛其迹不同同此一龍耳向以<lb/>
<pb n="34b"/>
　　大人之徳為一世之所利見今以大人之徳居大<lb/>
　　人之位為天下之所利見所謂聖人作而萬物覩<lb/>
　　也<lb/>
　　李季辨曰人心利見已在二矣况正九五之位乎<lb/>
　　文言大人正謂九五程正叔又曰聖人既得天位<lb/>
　　則利見在下大徳之人<lb/>
　　　右明象占<lb/>
　　毛伯玉曰五為君位他卦皆然唯乾之九五卦與<lb/>
<pb n="35a"/>
　　爻徳與位皆為君道之正故以飛龍在天象之利<lb/>
　　見大人言之<lb/>
　　林慎微曰飛以下為順五稱飛言不宜復上上則<lb/>
　　亢矣<lb/>
　　　此說亦通<lb/>
　　　右明爻義<lb/>
上九<lb/>
　　耿睎道曰上不言終何也曰終者時之窮易之所<lb/>
<pb n="35b"/>
　　貴變通而不窮故不言也<lb/>
亢龍有悔<lb/>
　贊曰盈不可久也<lb/>
　文言曰與時偕極　又曰亢之為言也知進而不知<lb/>
　退知存而不知亡知得而不知䘮<lb/>
　　毛伯玉曰龍非有亢也託於龍云爾<lb/>
　　　右明象<lb/>
　文言曰窮之烖也　又曰貴而无位髙而无民賢人<lb/>
<pb n="36a"/>
　在下位而无輔是以動而有悔也<lb/>
　　李季辨曰五居中位過中則亢六陽已極物極必<lb/>
　　反故亢則有悔<lb/>
　　都聖與曰凡言有者不宜有也乾聖人之象不宜<lb/>
　　有悔以其盈也是以有悔焉<lb/>
　　正義曰悔吝者言乎其小疵也故凡悔之為文必<lb/>
　　以餘字配之其悔若在則言有悔謂必有此悔也<lb/>
　　其悔若无則言悔亡言其悔亡也其悔雖亡或更<lb/>
<pb n="36b"/>
　　取他文結之若不逺復无祗悔之類也<lb/>
　　程可久曰不言凶者在馴致之後<lb/>
　　案當悔而不悔則凶當悔而知悔則吉聖人於吉凶<lb/>
　　之外復有曰悔吝云者盖悔者自凶而之吉吝者<lb/>
　　自吉而之凶夫理有是非則事有得失有得失則<lb/>
　　有吉凶知其非而欲改則有悔知其非而不改則<lb/>
　　為吝<hi>書改過不吝</hi>此爻之有悔者以其失在亢也若處<lb/>
　　此而不亢則悔亡矣所謂无首是也<lb/>
<pb n="37a"/>
　　　右明占<lb/>
　　李子思曰乾元之運不免於亢則何以為乾其曰<lb/>
　　亢龍云者盖慮人主龍飛之後以滿亢自居而或<lb/>
　　至招悔故記乾之上九以垂戒云耳天為剛徳猶<lb/>
　　不干時則乾元一氣之運安有至於亢者若夫物<lb/>
　　極則亢亢則悔此氣數之常而㳺於氣數之内徇<lb/>
　　溺而不知變者每每蹈之<lb/>
　　耿睎道曰隂陽之運積息而成盈盈則反消積消<lb/>
<pb n="37b"/>
　　而成虛虛則反息此自然之機天且弗違而上知<lb/>
　　進而不知退知存而不知亡知得而不知䘮是乃<lb/>
　　所以有悔吝小疵也有悔可變而趨吉也是用九<lb/>
　　也<lb/>
　　張舜元曰天地之道以六陽逓相徃来生成萬物<lb/>
　　而无窮也陽氣至此而盛極隂氣將生而推之苟<lb/>
　　不能窮上反下以知變是之謂亢非久而不窮之<lb/>
　　道也<lb/>
<pb n="38a"/>
　　案乾坤六陽六隂之氣一寒一暑萬古不忒寒徃則<lb/>
　　暑來暑徃則寒來此理之常安有亢而悔者聖人<lb/>
　　為天下而作易推造化以明人事使知者觀之而<lb/>
　　知監愚者筮之而知戒也<lb/>
　　　右明爻義<lb/>
用九<lb/>
　　李子思曰乾純於九坤純於六故可以用九六他<lb/>
　　卦則隂陽之雜不可以指名也易窮則變變則通<lb/>
<pb n="38b"/>
　　者也易以用為主用者變而通之之謂<lb/>
　　㳺定夫曰揲蓍之法數遇九六則變乾以純陽陽<lb/>
　　極而亢坤以純隂隂極而戰如其不變則亢而烖<lb/>
　　戰而傷不能免也乾以用九則陽知險而變故无<lb/>
　　首而吉坤以用六則隂知阻而變故永貞而利<lb/>
　　案用九之説又有四焉一謂六十四卦陽爻之通例<lb/>
　　然蔡墨曰乾之坤止謂乾一卦也二謂併於上九<lb/>
　　然曰羣龍則六爻並陳也三謂即純坤牝馬先迷<lb/>
<pb n="39a"/>
　　後得之義然曰羣龍則非指坤也四謂用九而不<lb/>
　　用十為无首之義然則坤當用六不用五為永貞<lb/>
　　之義也<lb/>
見羣龍无首吉<lb/>
　贊曰天徳不可為首也<lb/>
　文言曰乾元用九天下治也　又曰乾元用九乃見<lb/>
　天則<lb/>
　　都聖與曰陽為首而隂為之後者爻之常也上為<lb/>
<pb n="39b"/>
　　首而下為之後者位之常也其所以不可為首者<lb/>
　　變也於窮而能變變則通矣<lb/>
　　李氏曰處其窮則亢用其變則通唯變而通則潛<lb/>
　　見飛躍適時而為故曰見羣龍不居於亢故曰无<lb/>
　　首<lb/>
　　李去非曰不敢為天下先此箕子沈潛之義<lb/>
　　　右明象<lb/>
　　李季辨曰天道功成者退陽至上則亢故退不為<lb/>
<pb n="40a"/>
　　首則吉盖天道盈虛消息自如此<lb/>
　　程可久曰易以道義配禍福故為聖人之書隂陽<lb/>
　　家獨言禍福而不配以道義故為伎術如以詭遇<lb/>
　　獲禽則曰吉得其正而斃則曰凶故王仲淹曰京<lb/>
　　房郭璞古之亂常人也<lb/>
　　　右明占<lb/>
　　李去非曰陽動而進故以七隂動而退故以八一<lb/>
　　隂一陽合而為十五陽自七之九隂自八之六亦<lb/>
<pb n="40b"/>
　　合於十五此數之祖也<lb/>
　　案河圖數縱横十又五參天兩地之數亦十又五<lb/>
　　此五行之生數也以五行之生數分配隂陽為七<lb/>
　　八九六之成數而用之此聖人揲蓍生爻起例之<lb/>
　　義也<lb/>
　　石守道曰卦本三畫上一為天中一為人下一為<lb/>
　　地三才之象備矣變而動三才之道也一不能動<lb/>
　　動必須兩何也盖相偶然也<lb/>
<pb n="41a"/>
　　　此所謂兼三才而兩之<lb/>
　　李去非曰易氣從下生動於地之下則應於天之<lb/>
　　下動於地之中則應於天之中動於地之上則應<lb/>
　　於天之上<lb/>
　　案此内卦三爻與外卦三爻為應也盖動於内則<lb/>
　　必應於外雖有剛柔之殊閒閡之異而大槩如此<lb/>
　　若八卦之純雖无剛柔之應而爻義亦未嘗有不<lb/>
　　應者初潛則四躍二見則五飛三惕則上亢盖各<lb/>
<pb n="41b"/>
　　有升降顯晦之異也<lb/>
　　程正叔曰卦者事也爻者事之時也分三而又兩<lb/>
　　之足以包括衆理引而伸之觸類而長之天下之<lb/>
　　能事畢矣<lb/>
　　張舜元曰聖人重卦有天道焉有地道焉有人道<lb/>
　　焉天道貴乎下覆故上言亢五言在天人道尊天<lb/>
　　而親地故三言君子四言中不在人地道貴乎上<lb/>
　　承故初言勿用二言在田<lb/>
<pb n="42a"/>
　　揚子雲曰龍之潛亢不獲其中矣過中則惕不及<lb/>
　　則躍二五其中乎故有利見之吉<lb/>
　　李氏曰乾陽物也消息盈虛必有時龍陽類也潛<lb/>
　　見飛躍亦有時聖人龍徳也升降進退亦有時六<lb/>
　　爻之序可考而知也<lb/>
　　　右明六爻<lb/>
䷁<hi>坤下坤上</hi>
　　李子思曰包犧畫卦之初乾中連而坤中斷何也<lb/>
<pb n="42b"/>
　　曰陽盈而隂闕乃自然之象非作意而為之也天<lb/>
　　地隂陽之氣一盈而一闕故月之生也亦然乾坤<lb/>
　　之畫象之坤之畫則純隂竅闕之象也<lb/>
　　聞之曰天一地二故乾畫竒坤畫耦乾一而圓其<lb/>
　　精為日坤二而闕其精為月故於文日圓而一月<lb/>
　　闕而二日月為易隂陽相代之義也<lb/>
坤<lb/>
　説卦曰夫坤天下之至順也徳行恒簡以知阻<lb/>
<pb n="43a"/>
　雜卦曰乾剛坤柔<lb/>
　　李季辨曰未有隂先有坤之理大極判隂就易中<lb/>
　　禀得柔順之理故曰坤<lb/>
　　　右明卦義<lb/>
　説卦曰坤地也故稱乎母　又曰坤也者地也萬物<lb/>
　皆致養焉故曰致役乎坤<lb/>
　　程正叔曰今所指地者乃土也土特天中一物耳<lb/>
　　不可言地也<lb/>
<pb n="43b"/>
　　石守道曰不謂之地謂之坤者取順義也坤地道<lb/>
　　也隂道也臣道子道妻道也地必承順於天隂順<lb/>
　　於陽臣順於君子順於父妻順於夫天下之大順<lb/>
　　也<lb/>
　説卦曰坤道成女　又曰坤作成物　又曰坤以簡<lb/>
　能　又曰夫坤其静也翕其動也闢是以廣生焉<lb/>
　又曰效法之謂坤　又曰闔户謂之坤　又曰坤隂<lb/>
　物也　又曰坤以藏之　又曰坤為牛　又曰坤為<lb/>
<pb n="44a"/>
　腹　又曰坤為地為母為布為釡為吝嗇為均為子<lb/>
　母牛為大輿為文為衆為柄其于地也為黒<lb/>
　　　右明卦象<lb/>
　象贊曰地勢坤君子以厚徳載物<lb/>
　　　右明卦用<lb/>
元亨利牝馬之貞君子有攸徃先迷後得主利西南得<lb/>
朋東北䘮朋安貞吉<lb/>
　贊曰至哉坤元萬物資生乃順承天坤厚載物徳合<lb/>
<pb n="44b"/>
　无疆含𢎞光大品物咸亨牝馬地類行地无疆柔順<lb/>
　利貞<lb/>
　　李子思曰一元之氣乾坤同得之然而乾元之氣<lb/>
　　禀陽之剛健出入動息之間无能撓之者故文王<lb/>
　　卦下之辭直曰元亨利貞而已无他語也若乃坤<lb/>
　　之隂其體寂然待陽而應陽先動而坤後隨之將<lb/>
　　以其所得於太極一元之氣者而申乾以成元亨<lb/>
　　之徳苟非柔順後天而行則失其所以承乾故曰<lb/>
<pb n="45a"/>
　　元亨利牝馬之貞<lb/>
　　程正叔曰坤乾之對也四徳同而貞體異乾以剛<lb/>
　　固為貞坤則柔順而貞也<lb/>
　　正義曰牝對牡為柔馬對龍為順不云牛而云馬<lb/>
　　者牛雖柔順不能行地无疆无以見坤廣生之徳<lb/>
　　李仲永曰行地莫如馬而又牝馬柔順之至也<lb/>
　　李季辨曰乾為馬坤為牛不言牛而言牝馬象乾<lb/>
　　之配也牝馬能載而又能生育所以為坤之貞<lb/>
<pb n="45b"/>
　　李氏曰别其隂之匹於陽也<lb/>
　　案元者坤之元盖太極動極而静隂所自生也以<lb/>
　　順承乾同此亨利也乾剛坤柔其貞則異也乾稱<lb/>
　　龍坤稱馬行天行地之辨也馬稱牝别嫌乎乾且<lb/>
　　明其為乾之配也周制天子乗龍諸侯乗馬君臣<lb/>
　　之義也乾之稱龍者六坤之稱馬者一詳乾畧坤<lb/>
　　也乾稱龍矣而又稱馬坤稱馬矣而又稱牛此易<lb/>
　　之取象所以象其物宜不可以一説定也<lb/>
<pb n="46a"/>
　　　右明卦象<lb/>
　贊又曰君子攸行先迷失道後順得常西南得朋乃<lb/>
　與類行東北䘮朋乃終有慶安貞之吉應地无疆<lb/>
　文言曰坤至柔而動也剛至静而徳方後得主而有<lb/>
　常含萬物而化光坤道其順乎承天而時行<lb/>
　　郭子和曰自君子有攸徃以下皆人道也凡言吉<lb/>
　　凶皆人道之辭<lb/>
　　張舜元曰坤者乾之配君子體之不為事先盖先<lb/>
<pb n="46b"/>
　　則迷而失為坤之道後則得主有為臣為子之利<lb/>
　　隂之所主者陽也<lb/>
　　陸希聲曰隂以陽為主當後而順之則利<lb/>
　　李季辨曰君子體之而有行為先則迷為後則得<lb/>
　　主而利以隂道不為倡也<lb/>
　　龍氏曰巽離坤兊隂之朋也乾坎艮震陽之朋也<lb/>
　　楊廷秀曰乾之彖止言其體<hi>謂四徳</hi>自坤以下併與<lb/>
　　用言之坤地道也妻道也臣道也皆欲以隂從陽<lb/>
<pb n="47a"/>
　　不欲以隂從隂隂從隂則造化消隂從陽則造化<lb/>
　　息<lb/>
　　案坤之六隂其朋盛矣易乃欲其䘮朋復之一陽无<lb/>
　　朋矣易乃欲其朋来聖人抑小人之朋而進君子<lb/>
　　之朋如此<lb/>
　　李子思曰利貞之間加牝馬二字天下唯剛者為<lb/>
　　能貞而柔順者一失其守則徃徃溺而為邪是以<lb/>
　　彖言君子體坤之事反復告戒歸於安貞而後吉<lb/>
<pb n="47b"/>
　　其亦謹乾坤上下之位著君臣先後之戒而使天<lb/>
　　下凡居坤位者一守之以正邪<lb/>
　　案此卦於君子之體坤複言利貞盖前言利貞者<lb/>
　　坤之徳也後言利貞者君子之體坤也元亨屬陽<lb/>
　　利貞屬隂坤隂物也故於利貞再致意焉<lb/>
　　　右明卦占<lb/>
　　案乾坤一隂一陽之配也坤之四徳同乎乾坤順<lb/>
　　與乾健合也然陽道常饒隂道常乏故陽得兼隂<lb/>
<pb n="48a"/>
　　隂不得兼陽此坤之所以異於乾也且以成形之<lb/>
　　大者言之天形如雞子地如其黄則天盖包地也<lb/>
　　天包地者陽饒而隂乏也則其氣數何獨不然是<lb/>
　　以文王合乾六爻之徳一言而足至於坤則分而<lb/>
　　為二下卦言其徳上卦言其事則以人道觀地也<lb/>
　　徳止於三畫者隂乏故也言人事者備三才也元<lb/>
　　初也亨二也利牝馬之貞三也君子有攸徃自内<lb/>
　　卦而徃外也先迷上在五前也後得主利四在五<lb/>
<pb n="48b"/>
　　後也西南言下卦也隂在下故得朋東北言五也<lb/>
　　五君位故䘮朋安貞吉上也觀於孔子之贊昭然<lb/>
　　明甚而世儒未之察也卦有兩利貞謂此也<lb/>
　　　右明彖義<lb/>
初六履霜堅氷至<lb/>
　贊曰履霜隂始凝也馴致其道至堅氷也<lb/>
　文言曰積善之家必有餘慶積不善之家必有餘殃<lb/>
　臣弑其君子弑其父非一朝一夕之故其所由来者<lb/>
<pb n="49a"/>
　漸矣由辨之不早辨也易曰履霜堅氷至盖言順也<lb/>
　　朱子發曰震為足自下而進履也此爻下卦震之<lb/>
　　變也<lb/>
　　張舜元曰方夏至之初一隂初生於地下露氣方<lb/>
　　凝未結為霜也而言履霜堅氷者知微知彰之意<lb/>
　　李去非曰乾之初言潛龍而戒之以勿用其愛養<lb/>
　　微陽之生如此坤之初言履霜而戒之以堅氷至<lb/>
　　其逆防盛隂之極又如此乾為氷以氣而結坤之<lb/>
<pb n="49b"/>
　　形也<hi>月之建亥乾之所位</hi>人見坤之為氷也豈知其中有乾<lb/>
　　哉隂之始凝為霜其微易散也馴致堅氷則隂陽<lb/>
　　難判矣<lb/>
　　毛伯玉曰堅氷至者積而至於无君也<lb/>
　　林慎微曰初之隂有陽在上以止之則无堅氷之<lb/>
　　事上无陽則有馴而无止至堅氷也孰禦哉<lb/>
　　朱子曰隂陽者造化之本不能相无而消長有常<lb/>
　　亦非人所能増益也然陽主生隂主殺則其類有<lb/>
<pb n="50a"/>
　　淑慝之分焉故聖人於易其不能相无者既以健<lb/>
　　順仁義之屬明之而无所偏主至其消長之際淑<lb/>
　　慝之分則未嘗不致其扶陽抑隂之意焉所以贊<lb/>
　　化育而參天地者其㫖微矣<lb/>
　　案初九乾潛龍勿用而此稱履霜堅氷至何也曰<lb/>
　　陽主發見故稱潛龍以明其未見也隂主隠伏故<lb/>
　　稱履霜以彰其已至也戒之以勿用所以愛之戒<lb/>
　　之以堅氷所以憂之也是又聖人扶陽抑隂之意<lb/>
<pb n="50b"/>
　　蘭恵卿曰下卦内也坤之時一小人居内引至朋<lb/>
　　類終至於盡去君子而為剥為坤故聖人於一隂<lb/>
　　之始生知其生至於堅氷也故曰國之治不治於<lb/>
　　已治之日國之亂不亂於已亂之時其所由来者<lb/>
　　漸也<lb/>
　　楊廷秀曰陽始萌則曰勿用隂始生則曰堅氷至<lb/>
　　可以知君子之難進而小人之易盛矣有國者其<lb/>
　　亦思所以求君子於隠而防小人於早也哉<lb/>
<pb n="51a"/>
　　　右明象占<lb/>
六二直方大不習无不利<lb/>
　贊曰六二之動直以方也不習无不利地道光也<lb/>
　　正義曰得其位極地之質<lb/>
　　程可久曰四方不易者直也四維有所者方也不<lb/>
　　可以中繩中矩者大也<lb/>
　　郭子和曰居无不當之位而上无異道之應故可<lb/>
　　以直可以方不疑其所行凡以順道故也<lb/>
<pb n="51b"/>
　　張舜元曰地道貴乎上承二居地上地道之正也<lb/>
　　履中居正故全於坤之直方大之徳也雖居坎位<lb/>
　　異於坎之待習而後行也<lb/>
　　案六二坎之變坎險則習險變而順則不習矣<lb/>
　　　此以地道言之<lb/>
　文言曰直其正也方其義也君子敬以直内義以方<lb/>
　外敬義立而徳不孤直方大不習无不利則不疑其<lb/>
　所行也<lb/>
<pb n="52a"/>
　　蘭恵卿曰居中履正所以為直陽為仁仁則其徳<lb/>
　　圓隂為義義則其徳方直而不方與方而不直皆<lb/>
　　孤也孤則徳不大<lb/>
　　司馬君實曰不孤則大也<lb/>
　　　此以人道言之<lb/>
　　　右明象占<lb/>
　　程子曰二與六地道之精純者若六與五則異矣<lb/>
　　蘭恵卿曰乾之六爻唯九五為中正坤之六爻唯<lb/>
<pb n="52b"/>
　　六二為中正<lb/>
　　李子思曰居中守正故爻辭以直方形容之直方<lb/>
　　者中正之别名也文言又以敬義形容之敬義者<lb/>
　　又直方之别名也推本而言六二之徳无出乎中<lb/>
　　正<lb/>
　　案乾之六爻莫盛於五坤之六爻莫盛於二何也中<lb/>
　　而且正乾尊而坤卑各盡其道也然徳成於二而<lb/>
　　發揮於五二卦則同也文王於此故以與乾合徳<lb/>
<pb n="53a"/>
　　者言之直方而大剛健中正純粹以精之配也夫<lb/>
　　直方則多礙礙則必習而後行唯其大故不習而<lb/>
　　无不利也雖然乾坤者聖賢之辨也大矣而未化<lb/>
　　利矣而未至於安聖人論六二之徳視乾猶有等<lb/>
　　也<lb/>
　　　右明爻義<lb/>
六三含章可貞或從王事无成有終<lb/>
　贊曰含章可貞以時發也或從王事知光大也<lb/>
<pb n="53b"/>
　文言曰隂雖有美含之以從王事弗敢成也地道也<lb/>
　妻道也臣道也地道无成而代有終也<lb/>
　　九家曰以六居三下有伏陽坤隂含藏不顯待乾<lb/>
　　之命不敢自成也<lb/>
　　程伯淳曰章外見之物<lb/>
　　郭子和曰含則不茹終於必吐待時之義也故或<lb/>
　　有王事則從之<lb/>
　　劉氏曰三隂生則文明者皆斂藏之故有含章之<lb/>
<pb n="54a"/>
　　辭<lb/>
　　朱子曰位有陽所以言含章若无陽何由有章為<lb/>
　　有陽故半動半静<lb/>
　　蘭恵卿曰姤九五无所發行其明亦云含章<lb/>
　　案章辨也下體與上體分辨之際位陽顯著或含<lb/>
　　藏之不自止於下而有從上之志也文言明陽盛<lb/>
　　則包隂隂盛則含陽自重卦言之三隂浸盛陽明<lb/>
　　斂藏含章之象也<lb/>
<pb n="54b"/>
　　　右明象<lb/>
　　程正叔曰可貞固守之常久而无悔咎非含藏終<lb/>
　　不為也<lb/>
　　蘭恵卿曰貞者事之幹在他卦以六居三則為不<lb/>
　　當位而招悔咎在坤則五無陽明之君苟又以陽<lb/>
　　居三則或為權首而致凶咎今剛柔相濟可以貞<lb/>
　　幹王事或者未必然之辭從者自我從人非先倡<lb/>
　　也王事云者明其上有君父也<lb/>
<pb n="55a"/>
　　劉氏曰隂以斂藏為事故含章可貞又當應陽而<lb/>
　　發之應陽猶臣之從王事也<lb/>
　　朱子曰居下之上不終含藏故時出而從上之事<lb/>
　　始雖无成後必有終<lb/>
　　邵堯夫曰陽知其始而圖其成隂効其法而終其<lb/>
　　勞<lb/>
　　馮當可曰乾成之坤從而終之猶乾始之坤從而<lb/>
　　生之<lb/>
<pb n="55b"/>
　　林黄中曰嵗功出乎震勞乎坎成乎艮非隂之所<lb/>
　　敢成也<lb/>
　　案居内卦之終可貞有終之象也夫下卦終則上<lb/>
　　卦繼焉此筮易之定序也而易每於下卦之三若<lb/>
　　欲終之何也易以六爻明始終之序而以二體嚴<lb/>
　　上下之分盖欲上下各安其分而不相陵躐此聖<lb/>
　　人作易設教之微意也是故孔子於乾之三言知<lb/>
　　至知終之兩端而文王於坤之三言可貞從事之<lb/>
<pb n="56a"/>
　　二説乾陽也性趨上而健進三有君徳而未正君<lb/>
　　位故多恐懼之辭坤隂也性趨下而順止是以從<lb/>
　　陽為善故有勸勉之語陽以進為懼隂以退為安<lb/>
　　也<lb/>
　　　右明占<lb/>
　　程可久曰乾九三動以趨中者也本爻静以守正<lb/>
　　者也<lb/>
　　林黄中曰乾之九四坤之六三皆隂陽之雜也是<lb/>
<pb n="56b"/>
　　以或之<lb/>
　　李子思曰三與五其陽功則同而上下之位則異<lb/>
　　是以乾坤唯九三六三之辭最費盖處此地之難<lb/>
　　也<lb/>
　　　右明爻義<lb/>
六四括囊无咎无譽<lb/>
　贊曰括囊无咎慎不害也<lb/>
　文言曰天地變化草木蕃天地閉賢人隠易曰括囊<lb/>
<pb n="57a"/>
　无咎无譽盖言謹也<lb/>
　　林黄中曰坤為囊<hi>見荀慈明説卦</hi>三在内為含四至外括<lb/>
　　之矣<lb/>
　　案象下卦之坤為囊羣隂在上閉塞其路四當囊<lb/>
　　之口故有括之之象抑下卦之隂不使上進乃得<lb/>
　　无咎无譽盖不能辨之於早是以僅能如此<lb/>
　　　右明象<lb/>
　　朱子曰重隂不中故其象占如此或事當謹宻或<lb/>
<pb n="57b"/>
　　時當隠遁也<lb/>
　　林黄中曰隂當其位是以无咎嫌无陽焉是以无<lb/>
　　譽<lb/>
　　李子思曰譽者咎之招六四之所以无咎者以其<lb/>
　　无譽也隂晦之世其法當隠身將隠焉用名世之<lb/>
　　託隠以求名者皆不能无意於世者也名之一出<lb/>
　　而辭之不可則人世吉凶之患將廹逐而不去為<lb/>
　　君子者不可以不謹也<lb/>
<pb n="58a"/>
　　　案此説亦通<lb/>
　　　右明占<lb/>
　　劉長民曰夫坤其静也翕應四之位其動也闢應<lb/>
　　二之徳<lb/>
　　毛伯玉曰方其初也辨之於早以絶其害及其盛<lb/>
　　也深晦其迹以避其禍<lb/>
　　馮當可曰坤宜在下而反居上非括囊謹宻其能<lb/>
　　免於禍哉聖人首乾坤以定君臣之分使乾常不<lb/>
<pb n="58b"/>
　　失在上而坤常不失在下則君臣之分定而禍亂<lb/>
　　不作矣<lb/>
　　　此義亦通陽貴上進故至四而或躍隂惡上行<lb/>
　　　故至四而括囊<lb/>
　　石守道曰隂之為道聖人惡之故彖欲其䘮朋而<lb/>
　　六爻並不言羣隂惡其黨盛而類滋也<lb/>
　　陽為君子隂為小人乾言君子則坤宜言小人也<lb/>
　　今六爻无小人之辭何也曰易不為小人作也初<lb/>
<pb n="59a"/>
　　言堅氷上言龍戰以見小人之情狀而中爻每每<lb/>
　　為君子慮焉<lb/>
　　　右明爻義<lb/>
六五黄常元吉<lb/>
　贊曰文在中也<lb/>
　文言曰君子黄中通理正位居體美在其中而暢于<lb/>
　四肢發于事業美之至也<lb/>
　　李子思曰居坤位之中得地之正色故謂之黄<lb/>
<pb n="59b"/>
　　林黄中曰乾為衣坤為裳<hi>黄帝堯舜垂衣裳盖取諸此</hi>五雖尊<lb/>
　　配乾為下矣<lb/>
　　案乾純陽坤純隂兩卦對立為兩儀六十二卦之<lb/>
　　父母也故乾配天坤配地曰黄以明其為地之色<lb/>
　　曰裳以明其配乾之衣嫌其為君位而正其名分<lb/>
　　也或謂坤妻道也臣道也五君位也以妻與臣居<lb/>
　　君位猶女媧王莽之流李子思曰此最係名教之<lb/>
　　大者不可以不辨<lb/>
<pb n="60a"/>
　　　右明象<lb/>
　　朱子曰春秋傳南蒯將叛筮得此爻以為大吉子<lb/>
　　服恵伯曰忠信之事則可不然必敗外强内温忠<lb/>
　　也和以率貞信也故曰黄裳元吉黄中之色也裳<lb/>
　　下之飾也元善之長也中不忠不得其色下不共<lb/>
　　不得其飾事不善不得其極且夫易不可以占險<lb/>
　　三者有闕筮雖當未也後蒯果敗此可以見占法<lb/>
　　矣<lb/>
<pb n="60b"/>
　　案古之占者辭吉而事反之則凶辭凶而事反之<lb/>
　　則吉不専以辭之吉凶悔吝斷也恵伯之意以忠<lb/>
　　中釋黄以信共下飾釋裳以善釋元配為三徳曰<lb/>
　　吾嘗學此必有所授也至孔子則變其説以為大<lb/>
　　臣之美<lb/>
　　張舜元曰凡元吉者以元為吉貞吉者以貞為吉<lb/>
　　也亦有以元訓大者如元亨之為大亨是也<lb/>
　　　右明占<lb/>
<pb n="61a"/>
　　石守道曰乾九五君位之盛坤六五臣位之盛<lb/>
　　案以徳言之乾九五得陽之精純坤六二得隂之精<lb/>
　　純也以位言之則乾坤之位皆以五為盛<lb/>
　　李子思曰辭但言其吉之元文之顯而不言其徳<lb/>
　　者盖六二之徳即六五之徳也大凡位之盛者不<lb/>
　　以徳稱盖曰居此位而獲吉則其徳可知矣<lb/>
　　李季辨曰人臣之極位可以有為矣故辭但贊其<lb/>
　　美由直方大之徳藴蓄於中者素備故能如此<lb/>
<pb n="61b"/>
　　程可久曰坤臣道五君位有臣道達於君所之象<lb/>
　　　案此説亦通<lb/>
　　張舜元曰周六卿分職各率其屬六六三百六十<lb/>
　　職盖本諸坤與天官冢宰其當六五與<lb/>
　　馮當可曰天下之變无常社稷有綴旒之危莫不<lb/>
　　頼腹心大臣從權制變而社稷以安君薨百官總<lb/>
　　己以聽於冢宰三代之常制然則人臣而行君事<lb/>
　　无世无之坤之六爻於初戒之四戒之上又申戒<lb/>
<pb n="62a"/>
　　之而五復為戒懼之辭世不幸而至大變則為臣<lb/>
　　者不敢犯難而任事為君者終疑其臣於下誰與<lb/>
　　寄社稷之計不可之大者也亦唯忠誠純至臨大<lb/>
　　節而不可奪如黄裳者是頼焉而後成社稷之功<lb/>
　　矣<lb/>
　　案易道廣大无所不通程張説理象亦然况以盛<lb/>
　　徳居尊位守人臣之常分大節焉當平世以為經<lb/>
　　綸之純懿當禍變則為方正之節操要不外乎黄<lb/>
<pb n="62b"/>
　　裳之象也<lb/>
　　　右明爻義<lb/>
上六龍戰于野其血𤣥黄<lb/>
　贊曰龍戰于野其道窮也<lb/>
　文言曰隂疑于陽必戰為其嫌于无陽也故稱龍焉<lb/>
　猶未離其類也故稱血焉夫𤣥黄者天地之雜也天<lb/>
　𤣥而地黄<lb/>
　　正義曰説卦戰乎乾是也戰於卦外故曰于野<lb/>
<pb n="63a"/>
　　九家曰坤行至亥下有伏乾<lb/>
　　李去非曰乾位西北而隂窮以薄陽而戰焉曰龍<lb/>
　　戰則是乾來戰不以坤敵乾也春秋書王師敗績<lb/>
　　于茅戎以自敗為文龍戰之義深矣<lb/>
　　王介甫曰隂盛於陽故與陽俱稱龍陽衰於隂故<lb/>
　　與隂俱稱血<lb/>
　　林黄中曰乾為馬坤稱馬者牝也龍戰于野是龍<lb/>
　　與龍鬭也坤之龍其牝矣乎　又曰外卦之外故<lb/>
<pb n="63b"/>
　　稱野野者天地之際而戰者隂陽之敵也隂陽有<lb/>
　　敵故雖坤而稱龍隂陽俱傷故雖乾而稱血主陽<lb/>
　　而言戰故曰龍主隂而言傷故曰血乾為赤坤為<lb/>
　　黒天地之正色也震為𤣥黄天地之始交也赤變<lb/>
　　於黑為𤣥黑變於赤為黄坤終而陽出乎震故其<lb/>
　　象為龍其色𤣥黄也<lb/>
　　盧氏曰云戰者盖罪陽之失於防漸至无陽之嫌<lb/>
　　云野者又罪隂不能退避非所處之位<lb/>
<pb n="64a"/>
　　案主龍而言則知隂不可亢亢則陽必伐之戒隂也<lb/>
　　以戰而言則知隂不可長長則與陽敵矣戒陽也<lb/>
　　啓與有扈戰于甘之野正應此象<lb/>
　　　右明象占<lb/>
　　郭立之曰坤道之窮而不知變亡其所謂坤順者<lb/>
　　也由是言之六爻之順者時焉而已凡易貴陽而<lb/>
　　賤隂非賤之也陽知進退之義隂无過亢之悔是<lb/>
　　以非克之不去也始也履霜則難與之進終也龍<lb/>
<pb n="64b"/>
　　戰則難與之退不知進退存亡是以賤之也<lb/>
　　案陽亢則知反求諸已而有悔隂窮則不知自反而<lb/>
　　有戰此君子小人之情狀也<lb/>
　　李子思曰聖人寓堅氷之戒於初盖所以救其終<lb/>
　　龍戰之禍<lb/>
　　案龍戰即所謂堅氷之至也初六之爻義可見矣<lb/>
　　孫氏曰乾之上九陽之亢極不言隂戰之者所以<lb/>
　　抑臣僣也坤之上六隂之過極則與陽戰者所以<lb/>
<pb n="65a"/>
　　警君防也指其微乎<lb/>
　　案以八卦配方位言之乾居西北其辰則亥也以隂<lb/>
　　陽配十二辰言之隂終於亥其位則坤也隂陽之<lb/>
　　氣行乎天方位之氣鍾乎地以天氣之坤乗地氣<lb/>
　　之乾其勢不順其氣相薄故乾陽激而上戰坤隂<lb/>
　　此萬物蟄藏所以待隂陽之定也<hi>其蟄蔵者避隂而就陽也</hi>夫<lb/>
　　乾君也坤臣也王者有征无戰戰者兩相敵之謂<lb/>
　　也不曰與龍戰而曰龍戰于野以乾為主猶曰君<lb/>
<pb n="65b"/>
　　之討臣云爾抑又聞之乾變至上則為坤故用九<lb/>
　　謂乾之坤是也易乃曰見羣龍存陽也坤變至上<lb/>
　　則為乾故龍戰當於用六言之易乃言於上而至<lb/>
　　用六則戒之以利永貞抑隂也<lb/>
　　　右明爻義<lb/>
用六利永貞<lb/>
　贊曰用六永貞以大終也<lb/>
　　劉氏曰易之道窮則變變則通上六不知通其變<lb/>
<pb n="66a"/>
　　使隂道已窮故至於與陽戰而受傷苟能通變以<lb/>
　　用六而知永貞於柔順之為利則无戰傷矣<lb/>
　　林黄中曰上隂位六柔徳以柔居隂永以為貞配<lb/>
　　乎純乾斯為利矣<lb/>
　　馮當可曰乾極矣九將變而為六能用九則不失<lb/>
　　其為君之道坤極矣六將變而為九能用六則不<lb/>
　　失其為臣之節用九在无首用六在永貞永貞所<lb/>
　　以用六者也<lb/>
<pb n="66b"/>
　　或謂乾用九不用七坤用六不用八是則然矣而<lb/>
　　於文王繋辭未有義也當可之説與繋辭之㫖合<lb/>
　　李子思曰乾不䘮其乾體者要在用九坤不䘮其<lb/>
　　坤體者要在用六用六之辭曰利永貞則是慮其<lb/>
　　侵陽而欲永守其牝馬之貞以保其柔順之利也<lb/>
　　程可久曰乾以元為本所以資始故曰乾元用九<lb/>
　　坤以貞為主所以代終<lb/>
　　朱子曰自坤而用六故不足於元亨云<lb/>
<pb n="67a"/>
　　　右明象<lb/>
　　李季辨曰中四爻坤之徳也初戒履霜終戒龍戰<lb/>
　　本末之義也<lb/>
　　趙氏曰初與四有履霜括囊之戒以不得中也三<lb/>
　　與上有无成龍戰之戒以過中也唯二五居中故<lb/>
　　无不利而元吉由是觀之乾坤之畫雖純要必相<lb/>
　　濟而後可一失其中聖人必為之慮也<lb/>
　　林黄中曰乾之六爻皆以龍言而坤之六爻雜舉<lb/>
<pb n="67b"/>
　　其物者隂陽之情也<lb/>
　　郭立之曰乾一以健坤一以順而六爻之義不齊<lb/>
　　非異也時物之不同也<lb/>
　　　右明六爻<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷二十五</head>
    <p>
<pb n="1a"/>
欽定四庫全書<lb/>
　厚齋易學卷二十五　　　　宋　馮椅　撰<lb/>
易輯傳第二十一<lb/>
經下篇<hi>革鼎</hi>
䷰<hi>離下兑上</hi>
革<lb/>
　贊曰澤火相息二女同居其志不相得曰革　又曰<lb/>
　天地革而四時成湯武革命順乎天而應乎人革之<lb/>
<pb n="1b"/>
　時大矣哉<lb/>
　雜卦曰革去故也<lb/>
　　耿睎道曰革與變異變則質亡革則質存若皮之<lb/>
　　為革也質存焉金之從革也質存焉<lb/>
　　案革則質存而去故變則變質而從新化則質亡矣<lb/>
　　鄭少梅曰革雖有鼎鬲革生為熟之象然以爐鞴<lb/>
　　之象為正蓋以離火鼔鑄兑金而金從革也革而<lb/>
　　受之以鼎者以鼓鑄而成鼎也<lb/>
<pb n="2a"/>
　　林黄中曰以火克金從革也是故全卦之體有爐<lb/>
　　鞴之象焉<lb/>
　　李子思曰兑之三畫隂潤在上是為澤澤之隂潤<lb/>
　　是為水水澤之氣凝結而成秋之肅是為金金與<lb/>
　　水澤之氣皆畏火者以金得火則銷而水澤遇火<lb/>
　　則燥而且涸故離兌相遇其名為革革者金水之<lb/>
　　氣遇火而變易其故常有革去故之象者也<lb/>
　　　此皆以兑金為説與澤火相息之義小異然澤<lb/>
<pb n="2b"/>
　　　息火易見也若火息澤則子思之説得之<lb/>
　　程可久曰澤火不相遇則睽相遇則革<hi>説見睽</hi>革也<lb/>
　　者從其所勝而已<lb/>
　　王介父曰澤在上則欲下火在下則欲上澤火非<lb/>
　　如離坎有隂陽相逮之道也其相遇則相息而已<lb/>
　　矣其相息也唯勝者能革其不勝者耳<lb/>
　　李子思曰澤火相息必有一勝兑非北方之正水<lb/>
　　少隂之氣不能以敵南方之正火兑之隂畫下有<lb/>
<pb n="3a"/>
　　二陽畫限之而離火從下暵之此火能革澤水也<lb/>
　　人知澤下息火而不知火能上息澤水故贊曰澤<lb/>
　　火相息<lb/>
　　李氏曰火動而上澤動而下未若澤火相息其埶<lb/>
　　不能兩存也二女同居其志不同行未若志不相<lb/>
　　得其埶不能兩立也此睽與革之分也<lb/>
　　朱子曰澤火相違則為睽相息則為革<lb/>
　　　此述贊意<lb/>
<pb n="3b"/>
　　正義曰此卦明改制革命故名革也<lb/>
　　閭丘逢辰曰王者之興受命於天故易世謂之革<lb/>
　　命於是乎除苛解嬈興弊起廢改正朔易服色<lb/>
　　王景孟曰文之於九五特曰大人虎變未占有孚<lb/>
　　而止耳至於孔子然後廣及革命之事豈知微其<lb/>
　　辭於爻者此文王之旨也即由是旨而申之以其<lb/>
　　事實之以其人而无復隠諱焉者此則孔子之旨<lb/>
　　也<lb/>
<pb n="4a"/>
　　李季辨曰文王三分天下有其二以服事殷其事<lb/>
　　見於明夷文王非不能革也時未當革聖人不敢<lb/>
　　先時已當革聖人不敢後聖人不能為時能不失<lb/>
　　時而已文王晦其事於爻孔子發其秘於彖即彖<lb/>
　　以觀爻則革之義見矣<lb/>
　　　此以革命言革之大者蓋卦有此一義<lb/>
　　毛伯玉曰火畏水而限於鼎故為火所革然則此<lb/>
　　象也與既濟畧同而實異彼雖以二體名卦而實<lb/>
<pb n="4b"/>
　　以六畫為重故曰剛柔正而位當所以濟也此乃<lb/>
　　以澤火為革而又取於西方之金此鼎所以坎革<lb/>
　　也若是則鼎足矣曷為又以革言之革有革義鼎<lb/>
　　有鼎義濟有濟義猶咸恒歸妹之不可一闕也雖<lb/>
　　然聖人論卦亦多説矣澤火相息者革之正説也<lb/>
　　二女同居亦革也文明以説革之道也澤中有火<lb/>
　　天地之革也皆通則具列之所以為易也<lb/>
　　　此言贊之釋彖每每如此大抵包犧畫卦使人<lb/>
<pb n="5a"/>
　　　觀象隨其事推其象而吉凶可見矣於是乎有<lb/>
　　　官占文王懼易道之不明而占者之失其指也<lb/>
　　　故因以象繫一辭其不能盡推者辭之所不及<lb/>
　　　也孔子從而贊之有出於辭之外者孔子之新<lb/>
　　　意也有不出於辭之本指者孔子之新例也毛<lb/>
　　　氏之言謂孔子之意與例爾文之辭蓋舉一隅<lb/>
　　　而不盡意也<lb/>
　　　右明卦義<lb/>
<pb n="5b"/>
　象贊曰澤中有火革君子以治厯明時<lb/>
　　　右明卦用<lb/>
　序卦曰井道不可不革故受之以革<lb/>
　　程正叔曰井之為道存之則穢敗易之則清潔不<lb/>
　　可不革者也<lb/>
　　林黄中曰自井之革巽反為兑坎變為離上下相<lb/>
　　易而成卦也<lb/>
　　毛伯玉曰離火也澤水也兌金也有鼎之象焉其<lb/>
<pb n="6a"/>
　　將革也取於井之泉其已革也則為鼎之實此三<lb/>
　　卦相次之義也<lb/>
　　　右明卦序<lb/>
已日乃孚元亨利貞悔亡<lb/>
　贊曰已日乃孚革而信之文明以説大亨以正革而<lb/>
　當其悔乃亡<lb/>
　　朱子發曰十日至庚而更更革也自庚至已十日<lb/>
　　浹矣已日者浹日也二應五三應上孚也<lb/>
<pb n="6b"/>
　　案周宫垂灋象魏浹日而斂之蓋浹日則人己相<lb/>
　　孚可以斂之而不示也離兑之間有坤焉戊己之<lb/>
　　上所從生也二體皆隂故取於己己隂土也易中<lb/>
　　多取十日為象如先後庚甲是也聞之浮屠氏善<lb/>
　　易者曰今本己作已誤也古人用事皆以十日為<lb/>
　　義自甲至己為下五日亦為更革之義猶乾至四<lb/>
　　爻曰乾道乃革也<lb/>
　　　二説並存以俟知者<lb/>
<pb n="7a"/>
　　張敬夫曰後世改作多出臨時率意是以民不心<lb/>
　　服而畔亂隨之故聖人每戒之以有孚使之取必<lb/>
　　於衆人不可任一人之私意始言已日乃孚又曰<lb/>
　　革言三就有孚改命吉<lb/>
　　李去非曰革有難改之意人情安於故而未習乎<lb/>
　　新其誰肯遽信以為革之之當<lb/>
　　程正叔曰先王之政令人心始以為疑者有矣然<lb/>
　　其後也必信<lb/>
<pb n="7b"/>
　　趙氏曰革取澤火相息義不取坎上離下而取兌<lb/>
　　上離下者以變革之難非内明而外説則不可也<lb/>
　　内明則見理必盡外説則无咈於人情不如是而<lb/>
　　能革者未之有也革而不當未有无悔者也當革<lb/>
　　之際求信之難如此求其无悔之難又如此唯二<lb/>
　　五中正相應所謂大亨以正者也故六爻之中唯<lb/>
　　此二爻為善蓋以六居二而在離明之中則所見<lb/>
　　不偏必无過舉故已日乃革之可以征吉而无咎<lb/>
<pb n="8a"/>
　　以九居五而在兑説之中則所存剛實必无不信<lb/>
　　故一時丕變如虎文炳著雖未占而有孚下言征<lb/>
　　吉而上言有孚則中正相應之辭也<lb/>
　　此與贊意合而發明二五之應是為得之<lb/>
　　蘭惠卿曰革則已有悔在其中唯革而當則其悔<lb/>
　　乃亡<lb/>
　　正義曰為革而大通利正可謂當理矣是以其悔<lb/>
　　乃亡<lb/>
<pb n="8b"/>
　　李氏曰聖人之為革積於思慮者既審則發於事<lb/>
　　業宜无不當然必以知悔為心然後發而當也<lb/>
　　　右明卦象占<lb/>
初九鞏用黄牛之革<lb/>
　贊曰鞏用黄牛不可以有為也<lb/>
　　正義曰禽獸之皮皆可從革故以喻焉<lb/>
　　毛伯玉曰易道尚變故賁之爻有不賁者存損之<lb/>
　　爻有弗損者在而革亦不耑言革也及其變革為<lb/>
<pb n="9a"/>
　　黄牛之革鞏而固之戒其輕也革而當其悔乃亡<lb/>
　　戒之於初所以全其革也與<lb/>
　　朱子曰革所以固物亦取卦名而義不同其占為<lb/>
　　當堅確固守不可以有為聖人之於變革其謹如<lb/>
　　此<lb/>
　　李仲永曰黄牛言為六二所革也<lb/>
　　李子思曰坤在離為黄牛離之初爻剛而无應於<lb/>
　　上故有此象<lb/>
<pb n="9b"/>
　　程可久曰上无其應近比六二中順應上當固用<lb/>
　　六二之道以為革<lb/>
　　案黄中之色坤為六六坤之䇿二居中黄牛為六二<lb/>
　　也六二在本爻之外以包之有鞏用黄牛之革之<lb/>
　　象言初非其時下非其位當固執之未可言革也<lb/>
　　聖人謹之於變革之初如此變革與皮革字同而<lb/>
　　義異如履之為禮噬嗑之市合易中率取其聲同<lb/>
　　則不拘其本義也<lb/>
<pb n="10a"/>
　　　右明象占<lb/>
　　劉氏仲平曰以位言則下以時言則初下非可革<lb/>
　　之位初非可革之時<lb/>
　　蘭惠卿曰以九居下有材而无位不可以更革也<lb/>
　　案聖人以其陽爻慮其恃材輕革故告之以當鞏<lb/>
　　黄牛之革而用之以无應比二當革九之陽剛為<lb/>
　　中順之道而固執之也<lb/>
　　　右明爻義<lb/>
<pb n="10b"/>
六二已日乃革之征吉无咎<lb/>
　贊曰已日革之行有嘉也<lb/>
　　劉氏曰柔順中正盡為臣之道也不敢以革倡始<lb/>
　　唯以革代終<lb/>
　　王介父曰臣道不為事首故已日乃革之柔順故<lb/>
　　征乃吉无咎<lb/>
　　朱子發曰十日之次自庚至己浹焉已日浹日也<lb/>
　　王輔嗣曰二與五雖有澤火之異同處厥中隂陽<lb/>
<pb n="11a"/>
　　相應往必合志不憂咎也<lb/>
　　案澤火殊體者卦也剛柔相應者爻也<lb/>
　　朱子曰必已日而後革之則征吉而无咎戒占者<lb/>
　　猶未可遽變也<lb/>
　　都聖與曰人君不待已日而後革其所革也已日<lb/>
　　而後孚爾人臣待君之造始而後代終故已日乃<lb/>
　　革之<hi>程可久同</hi>
　　案已日乃孚王朝之革也革之令浹日而後孚於<lb/>
<pb n="11b"/>
　　天下也已日乃革之侯國之革也王朝之命孚於<lb/>
　　侯國侯國乃從而革之後入告於王斯吉而无咎<lb/>
　　矣革之不以道或不奉命皆咎也征吉謂往應九<lb/>
　　五入告之於王象也<lb/>
　　　右明象占<lb/>
九三征凶貞厲革言三就有孚<lb/>
　贊曰革言三就又何之矣<lb/>
　　程可久曰以剛過中以離炎上故征凶守之以正<lb/>
<pb n="12a"/>
　　雖曰有厲然變革之言已三就矣兹可信而革又<lb/>
　　何用更征<lb/>
　　朱子發曰兑為口革言也上六應之孚也<lb/>
　　劉氏曰自三達上二陽隔之故有三就之辭<lb/>
　　石守道曰三就則議之之審所以有孚<lb/>
　　案下卦之終革道已成往將何求進而求革則變法<lb/>
　　亂政而凶矣雖正亦危也然上之人以革令之言<lb/>
　　三就於我而議之則有孚于上何凶厲之有以象<lb/>
<pb n="12b"/>
　　考之下卦之終必進上卦而火進遇澤故征凶也<lb/>
　　以九居三貞也切近於炎厲也上六為兑之口舌<lb/>
　　革言也九隔四五而不能上進以應之澤動而下<lb/>
　　隂必求陽雖隔四五乃其同體終不能間故就之<lb/>
　　至三其情有孚也<lb/>
　　　右明象占<lb/>
　　毛伯玉曰火居澤下能无危乎往則凶而居則危<lb/>
　　本爻適當其㑹者也<lb/>
<pb n="13a"/>
　　劉仲平曰六二九三其體炎上故皆有征之象二<lb/>
　　則勉之以吉三則戒之以凶聖人因貳以濟民行<lb/>
　　亦因其材以篤之而已<lb/>
　　案六二應九五之君革於已日之後故征則吉九三<lb/>
　　上應上六之窮革道已成故征則凶<lb/>
　　　右明爻義<lb/>
九四悔亡有孚改命吉<lb/>
　贊曰改命之吉信志也<lb/>
<pb n="13b"/>
　　馮當可曰佐五為革之大臣得位合志无有疑悔<lb/>
　　故能於人主之命可從則從不可從則改之而人<lb/>
　　主不以為逆非改君命革非以從是也革之用於<lb/>
　　九四者然也<lb/>
　　程可久曰王言唯作命以剛徳近君君命有未善<lb/>
　　以相孚之徳改之予違汝弼所以吉也道曰變事<lb/>
　　曰改質曰革<lb/>
　　劉氏曰改命如古之納言後世之封駁詔書也<lb/>
<pb n="14a"/>
　　案下三爻革之初革有當不當至四則革已定矣<lb/>
　　故悔亡近君而革大臣之位同徳相孚故君命之<lb/>
　　革有未當者改之而不以為疑得大臣之盛者也<lb/>
　　故吉自三至四皆言有孚于君五有孚于天下也<lb/>
　　三議革而後孚四有孚而後改淺深之序也五未<lb/>
　　占而有孚積孚之素也<lb/>
　　　右明象占<lb/>
　　耿睎道曰以陽居隂是有悔當水火交㑹之際如<lb/>
<pb n="14b"/>
　　火已極則水當代王至此可以改制以五行則水<lb/>
　　火當更<hi>離兑相更正夏秋之交</hi>
　　陸希聲曰火焚澤物則變革四體在澤為火所焚<lb/>
　　以陽居隂得革之義<lb/>
　　程正叔曰四非中正至善何也曰唯其處柔也故<lb/>
　　剛而不過近而不逼順承中正之君乃中正之人<lb/>
　　也易之取義无常也隨時而已<lb/>
　　　右明爻義<lb/>
<pb n="15a"/>
九五大人虎變未占有孚<lb/>
　贊曰大人虎變其文炳也<lb/>
　　蘭惠卿曰自乾之飛則曰龍自革之變則曰虎要<lb/>
　　之為大人則一也堯舜之揖遜天下唯徳之見故<lb/>
　　曰龍龍陽𩔖也湯武之征伐則有威存焉故曰虎<lb/>
　　虎隂𩔖也<lb/>
　　馮當可曰虎西方肅殺金行之正氣其徳配龍蓋<lb/>
　　神獸也長林一嘯萬谷風生乳孳幽巖太隂成暈<lb/>
<pb n="15b"/>
　　居之九五不亦宜乎<lb/>
　　李子思曰以離革兑兑體之中已具離之文明矣<lb/>
　　故有虎變文炳之象兑説乎離明信而從之有不<lb/>
　　可彊故卦辭先以已日乃孚為訓而九三九四諸<lb/>
　　爻皆曰有孚積至于五而有大人虎變之象則其<lb/>
　　孚不問而可知矣三四五皆陽爻也雖離兑異體<lb/>
　　而陽剛信實則同故皆有孚<lb/>
　　朱子曰虎大人之象變謂希革而毛毨也在大人<lb/>
<pb n="16a"/>
　　則自新新民之極應天順人之時也以陽剛中正<lb/>
　　為革之主故有此象<lb/>
　　朱子發曰兑為虎虎具天地之文然未著也變則<lb/>
　　其文炳然易見六二離變兑為文明虎變也<lb/>
　　劉氏曰下卦言革上卦言改言變革道愈進而愈<lb/>
　　成也初言黄牛之革五與上言虎豹之鞹亦𩔖也<lb/>
　　都聖與曰變者革之成也為革之主則可以言變<lb/>
　　而革不足道也未占有孚言大人之道已日乃孚<lb/>
<pb n="16b"/>
　　言天下之情蓋已日乃孚亦無所事乎占也<lb/>
　　耿睎道曰古者有所建置必先稽卜筮然則事之<lb/>
　　序先占而後革者也占在未革之先而孚又在於<lb/>
　　未占之先則孚之其已久矣<lb/>
　　案九五陽剛中正大人之象以四陽在下二隂在上<lb/>
　　言之則五之六来居二為離二之九往居五為兑<lb/>
　　有虎變文炳之象下乾為虎<hi>履虎尾謂乾也乾九五亦為風從虎</hi>往<lb/>
　　變兑亦虎虎變也兑應西方白虎之宿揚子雲未<lb/>
<pb n="17a"/>
　　知變之義以為化也其云豹變則虎誤矣唯朱子<lb/>
　　得其指古者大事必卜所謂寧王遺我大寶龜紹<lb/>
　　天明即命我有大事休朕卜并吉是也舜之命禹<lb/>
　　亦曰官占唯先蔽志昆命于元龜有如室家相慶<lb/>
　　於来蘇之先未占而已有孚矣與政令之革已日<lb/>
　　乃孚之義不同<lb/>
　　　右明象占<lb/>
上六君子豹變小人革面征凶居貞吉<lb/>
<pb n="17b"/>
　贊曰君子豹變其文蔚也小人革面順以從君也<lb/>
　　朱子發曰兌之陽爻稱虎隂爻稱豹考之天文尾<lb/>
　　為虎火也箕為豹水也而同位於寅虎豹同象而<lb/>
　　異爻也九五自離来火也上六兌體之隂水也離<lb/>
　　二文之中也故二交五其文炳明離三文已過故<lb/>
　　三交上其文蔚茂三交上成九君子豹變也上交<lb/>
　　三成六小人革面也<lb/>
　　李子思曰以兑之隂氣鬱而成澤有南山之豹處<lb/>
<pb n="18a"/>
　　霧中而澤其文之象<lb/>
　　馮當可曰上六之位君子處之則為豹變小人處<lb/>
　　之則為革面牛虎豹皆革當革卦而取皮革之義<lb/>
　　易之所以為通者也牛革取其用虎豹取其文<lb/>
　　　右明象占<lb/>
　　干寳曰君子若周召之徒也豹虎之屬君聖臣賢<lb/>
　　殷之頑民皆改志從化故曰小人革面天下既定<lb/>
　　當偃武而不用故曰征凶居貞吉得正有應君子<lb/>
<pb n="18b"/>
　　之象<lb/>
　　耿睎道曰九三之革陽動乎外故為革言上六之<lb/>
　　革隂見于外故為革面九三居下體之極其功成<lb/>
　　於革言上六居上體之極其功成於革面則皆可<lb/>
　　以止矣故皆曰征凶<lb/>
　　鄭舜舉曰初離體而陽剛乃不可以有為上兌體<lb/>
　　而隂柔乃有如是之吉人情難與慮始可與樂成<lb/>
　　唯革之時見之初九君子也以其居革之始故其<lb/>
<pb n="19a"/>
　　有為也難上六小人也以其居革之終故亦順以<lb/>
　　從君子曰革面者革之而當必非小人之謀既革<lb/>
　　而成小人亦不得而非之<lb/>
　　　亦有此義<lb/>
　　案五上二爻湯武革命之事豹虎之屬其君子依<lb/>
　　乗風雲以俱變者也其小人亦改觀面目以共覩<lb/>
　　聖人之作自此一正君臣之名分則吉若又顧而<lb/>
　　之他則凶矣<lb/>
<pb n="19b"/>
　　　右明爻義<lb/>
　　林黄中曰尊者變法卑者聴焉賢者變禮不肖者<lb/>
　　從焉是故革之諸爻陽為革命之君子隂為從革<lb/>
　　之小人<lb/>
　　案革之為道始以中順固結民心然後擇日革之<lb/>
　　所議已熟有孚于天下其悔乃亡有命欲改无所<lb/>
　　不可是以革之大君一出令而未占有孚蓋孚於<lb/>
　　天下者素也其在位之君子在下之小人皆一新<lb/>
<pb n="20a"/>
　　其心志觀聴六爻之義雖有參差不齊而其綱維<lb/>
　　相貫如此又有一義下三爻言革革政之事也初<lb/>
　　九位卑百官有司守法者也故不可有革二諸侯<lb/>
　　承王命之革者也三方伯居危疑之地但主侯國<lb/>
　　之議者也若夫四近君大臣司出納命令者也五<lb/>
　　上二爻則變文言革命之事矣易道无所不包故<lb/>
　　其義相為經緯也<lb/>
　　　右明六爻<lb/>
<pb n="20b"/>
䷱<hi>巽下離上</hi>
鼎<lb/>
　贊曰鼎象也以木巽火亨飪也聖人亨以享上帝而<lb/>
　大亨以養聖賢<lb/>
　雜卦曰鼎取新也<lb/>
　　張子厚曰足隂腹陽耳虚鉉剛<lb/>
　　鄭舜舉曰此鼎之象與義也<lb/>
　　郭立之曰聖人名卦必以道<hi>乾坤艮巽坎離震兑凡諸重卦名皆道也</hi>
<pb n="21a"/>
　　<hi>卦辭乃言徳</hi>獨井鼎二卦以器者道器一也由道可見<lb/>
　　器由器可推道也<lb/>
　　李子思曰聖人設卦取名之義則論理而井鼎二<lb/>
　　卦則論象蓋理者内象也象者外象也因象以探<lb/>
　　理即理以明象聖人之意要使學易者互觀而得<lb/>
　　之以畫而觀在下者分而為止在中者充而為實<lb/>
　　在上者岐而為耳衡而為鉉其象灼然文王卦下<lb/>
　　之辭止言其徳至孔子然後申言其象以詔後學<lb/>
<pb n="21b"/>
　　林黄中曰鼎之為器尊其為用也重古者祭祀賓<lb/>
　　客及王公膳羞陳其鼎俎各有差等周官膳夫王<lb/>
　　日一舉鼎十有二公侯大夫以次降殺故樂正子<lb/>
　　謂孟子前以三鼎後以五鼎則鼎之道上行而非<lb/>
　　下濟者也<lb/>
　　李季辨曰昔禹平水土九牧貢金于是象物以鑄<lb/>
　　鼎示人知所避厯代傳之以為寶器武王克商遷<lb/>
　　九鼎于洛邑成王宅洛定鼎卜年卜世及周之衰<lb/>
<pb n="22a"/>
　　楚子問鼎大小輕重周人假説以為在徳不在鼎<lb/>
　　秦而下鼎遂淪亡漢武帝得寳鼎於汾隂薦<lb/>
　　告宗廟作為歌詩<hi>此事多偽</hi>然則鼎也者國家之重器<lb/>
　　也<lb/>
　　　右明卦義<lb/>
　象贊曰木上有火鼎君子以正位凝命<lb/>
　　　右明卦用<lb/>
　序卦曰革物者莫若鼎故受之以鼎<lb/>
<pb n="22b"/>
　　程正叔曰鼎之為用所以革物也變腥而為熟易<lb/>
　　堅而為柔所以次革也<lb/>
　　林黄中曰自革之鼎離反居上兑反為巽上下相<lb/>
　　易而相成也　又曰金火同居革而成器器之大<lb/>
　　者莫若鼎故以鼎次革也　又曰革所以改命鼎<lb/>
　　所以凝命<lb/>
　　　右明卦序<lb/>
元吉亨<lb/>
<pb n="23a"/>
　贊曰巽而耳目聰明柔進而上行得中而應乎剛是<lb/>
　以元亨<lb/>
　　林黄中曰鼎之義在于養六五以柔上進而下應<lb/>
　　九二之陽剛有仁賢之主下養剛徳之賢之義故<lb/>
　　曰鼎元吉亨元者陽剛也得應而為亨<lb/>
　　李氏元達曰以此成器達于有為則元吉亨者鼎<lb/>
　　之功也<lb/>
　　王氏昭素曰元始即亨鼎蠱大有三卦不云大亨<lb/>
<pb n="23b"/>
　　是其義也<lb/>
　　程正叔曰卦才可以致元亨<lb/>
　　案孔子以卦才言之文王初意則謂鼎之用可以<lb/>
　　養人故元吉成亨飪之功則亨也亨飪與元亨文<lb/>
　　同則義亦通古人用字之例如此<lb/>
　　　右明卦象占<lb/>
初六鼎顛止利出否得妾以其子无咎<lb/>
　贊曰鼎顛止未悖也利出否以從貴也<lb/>
<pb n="24a"/>
　　馮當可曰初止則足顛則耳也<lb/>
　　林黄中曰反覆視之皆有鼎象三陽在中鼎之腹<lb/>
　　也一隂在下鼎之止也一隂在上鼎之耳也鼎以<lb/>
　　足竒耳耦而成器以初六為止則欠一止鼎而欠<lb/>
　　一止則下以上為顛上以下為折在卦之初鼎於<lb/>
　　是未有實也未實而顛之是將出否而致新也<lb/>
　　李季辨曰全體一鼎象也分上下體則為二鼎上<lb/>
　　體之鼎有耳而无足故四曰折足下有足而无耳<lb/>
<pb n="24b"/>
　　故三曰耳革六爻皆取鼎象故贊總言之曰鼎象<lb/>
　　也初為鼎足鼎有三足今畫二而已則顛傾也<lb/>
　　　二説言象皆有理若止以本爻言之前説為長<lb/>
　　　其為欠一足故有顛象則一也特否未有象程<lb/>
　　　可久以九四為否大抵隂柔而不足以任重猶<lb/>
　　　大過之棟橈乎下爾<lb/>
　　　右明象<lb/>
　　程可久曰以初承二因二以應五如妾承女君以<lb/>
<pb n="25a"/>
　　事夫剛柔相與而功成故得為妾而以其子无咎<lb/>
　　是皆趨變以就道者也昔之人有忠於所事不知<lb/>
　　義命之大戒蓋不足以語此<lb/>
　　　此取妾象為宜而未有子象林黄中以四在外<lb/>
　　　應為子本爻在内下而賤為妾未詳孰是<lb/>
　　耿睎道曰妾之於子有母道焉母宜在上而今在<lb/>
　　下則是母賤而子貴以母之賤從子之貴有出否<lb/>
　　取新之道<lb/>
<pb n="25b"/>
　　朱子發曰以賤為貴而後有子也公羊謂妾以子<lb/>
　　貴非也嫡妾之分豈可亂哉<lb/>
　　蘭惠卿曰鼎不責其顛止而取其出否妾不責其<lb/>
　　卑賤而取其有子鼎者宗廟之器長子主之故聖<lb/>
　　人於鼎之初有得妾以其子之言欲使後世沒汲<lb/>
　　冢嗣主器之人也<lb/>
　　胡翼之曰妾雖至賤以其有子能荷先祖之業故<lb/>
　　得无咎<lb/>
<pb n="26a"/>
　　案孔子之意非貴其得為妾貴其有子而得為妾<lb/>
　　爾位最卑下而賤則始非妾矣<lb/>
　　石守道曰未妾而有子是亦顛倒之象<lb/>
　　　右明占<lb/>
　　李氏曰止之顛以出否為利備妾非其正而以得<lb/>
　　子為貴皆事之權也彖象皆言聖人之材與用材<lb/>
　　之效至於六爻唯五與上言聖人之事餘爻則各<lb/>
　　因其材而論之<lb/>
<pb n="26b"/>
　　劉氏仲平曰初六之材非如不逺復之无悔蓋舊<lb/>
　　與為惡而能自革爾是過而能改者於道未違也<lb/>
　　劉氏曰人之材昔嘗為惡在所可賤今能改過為<lb/>
　　善則宜見用此古之人君所以不廢補過之臣與<lb/>
　　毛伯玉曰自養賢言之則顛止所以出否去小人<lb/>
　　而用君子也自其實言之則國以鼎為存亡顛止<lb/>
　　者鼎之傾也湯武革命而遷鼎未可以為悖也<lb/>
　　又曰出否去故也覆鼎則為革故也自子言之則<lb/>
<pb n="27a"/>
　　取之震以明主器之義而革也鼎也震也三卦相<lb/>
　　次之理益明矣剥復无妄之次亦然<lb/>
　　都聖與曰革主於故而終於取新故九五上六有<lb/>
　　炳蔚之文鼎主於新而始于去故故初有出否之<lb/>
　　利二卦之義其相為終始者乎天下无不可為之<lb/>
　　時亦无不可為之事聖人知足以知事幾之㑹苟<lb/>
　　可以轉敗為成轉禍為福无不致之者鼎之初六<lb/>
　　其畫為足則欠一故有折足顛止之象然在四則<lb/>
<pb n="27b"/>
　　鼎實已盈故為覆餗之凶在初則未有實也未有<lb/>
　　實而顛止則可以為出否之利鼎覆則為革革去<lb/>
　　故也出否之象豈不明甚以此知百姓日用而不<lb/>
　　知特見理不明耳<lb/>
　　　右明爻義<lb/>
九二鼎有實我仇有疾不我能即吉<lb/>
　贊曰鼎有實慎所之也我仇有疾終无尤也<lb/>
　　王輔嗣曰以陽之質處鼎之中有實之象也<lb/>
<pb n="28a"/>
　　劉氏曰二三四同為鼎腹皆以陽而有實二之實<lb/>
　　尚少未可舉而用之<lb/>
　　程可久曰有實之始君子之道未成則不利於輕<lb/>
　　用據爻意不曰无咎而謂之吉者蓋有實之初不<lb/>
　　輕用其道未易可量非特補過之義<lb/>
　　馮當可曰物之初入鼎未可食也故五雖不我即<lb/>
　　而吉<lb/>
　　　右明象<lb/>
<pb n="28b"/>
　　胡翼之曰疾謂三四也言雖應於五以三四間隔<lb/>
　　其路<lb/>
　　蘭惠卿曰六五有疾者閡隔三四而不能就我也<lb/>
　　趙氏曰以九比初六之隂宜其招仇而見疾也<lb/>
　　李季辨曰五為鼎耳麗乎上體而不能下接<lb/>
　　案二五得中相應以臣承君爻義未有不善也然<lb/>
　　隂陽相應而中閡陽爻則未有不為疾者也况近<lb/>
　　據初六亦有可疑之迹宜六五之下應而疾之者<lb/>
<pb n="29a"/>
　　衆也然鼎之實以上出為用初六在下鼎實无下<lb/>
　　逮之理六五在上虛而能出又為耳受鉉以舉者<lb/>
　　也唯其在鼎實之下為物初入鼎又為實未盈鼎<lb/>
　　初入鼎則未可舉未盈鼎則亦未可舉故三四疾<lb/>
　　五之應而五不能即乃所以吉也<lb/>
　　　右明占<lb/>
九三鼎耳革其行塞雉膏不食方雨虧悔終吉<lb/>
　贊曰鼎耳革失其義也<lb/>
<pb n="29b"/>
　　蘇子瞻曰六五之耳可鉉而上九之塞不可鉉<lb/>
　　林黄中曰三无正應而承乘皆剛故有行塞之象<lb/>
　　郭立之曰凡物之行以足獨鼎待鉉故以耳耳實<lb/>
　　則其行塞矣　又曰雉文明之物離之象也<lb/>
　　李仲永曰離明在上而不為之應是雉膏不食者<lb/>
　　也　又曰隂陽和則雨三與上皆陽欲雨而不雨<lb/>
　　也故方雨而虧惟悔乃終吉<lb/>
　　蘭惠卿曰方者方欲而未必然之辭<lb/>
<pb n="30a"/>
　　劉氏曰二三四皆以陽同為鼎實二之實尚少四<lb/>
　　之實既盈唯三之實適得其中焉故終吉<lb/>
　　馮當可曰鼎之亨飪未可食而出則是君子之道<lb/>
　　未充于己而欲施之於人不可也如其可以食矣<lb/>
　　而不能出以濟人亦无取矣方雨而虧不為雨矣<lb/>
　　上雖應而不應之象也悔終吉者時未可則卷而<lb/>
　　懷之以有待何凶之有不量可否一意於進者凶<lb/>
　　何疑焉<lb/>
<pb n="30b"/>
　　林黄中曰六五在上九二九四上九莫不從之九<lb/>
　　三雖欲不從不可得也然則始虧而終悔始於不<lb/>
　　食而終於吉不亦宜乎<lb/>
　　李季辨曰分上下體言之下體有足而无耳離在<lb/>
　　上為雉鼎既无耳雉无所立故不下食觀高宗肜<lb/>
　　日雉升鼎耳而雊今鼎耳既革宜其不食也若與<lb/>
　　上體合隂陽相和則鼎體全而終吉矣<lb/>
　　　亦一説也言雉有理<lb/>
<pb n="31a"/>
　　案九二應五得鼎耳可以舉者也而有疾之者故<lb/>
　　五莫之即九三應上則鼎耳變矣故失其義而莫<lb/>
　　或舉之上實而不虚九四當其前故其行以往則<lb/>
　　其路塞也鼎實積二至三切近離火實兑而烹熟<lb/>
　　其膏沃可食也雉升于鼎而不下食則以失其耳<lb/>
　　而五非所應也雉之文明謂五也然三終上進進<lb/>
　　而至五則隂陽和而雨其耳得矣方雨而虧則以<lb/>
　　九四閡其進塞其行也故有輕舉之悔二四上衆<lb/>
<pb n="31b"/>
　　陽皆歸六五三居其間尚何之乎終于從五則耳<lb/>
　　舉而雨應君臣之義得矣大抵鼎之為卦繼革之<lb/>
　　後革之覆為鼎鼎之覆為革故諸爻顛止者有出<lb/>
　　否去故之象而下卦之極又有可革之象或曰易<lb/>
　　取象于商髙宗之事乎曰鼎之上體離也故有雉<lb/>
　　升于鼎之象耳革而行塞故有不下食于鼎之象<lb/>
　　髙宗之事偶應其象耳非取象於髙宗以繫易也<lb/>
　　　右明象占<lb/>
<pb n="32a"/>
九四鼎折足覆公餗其刑剭凶<lb/>
　贊曰覆公餗信如何也<lb/>
　説卦子曰徳薄而位尊知小而謀大力小而任重鮮不<lb/>
　及矣易曰鼎折足覆公餗其刑剭凶言不勝其任也<lb/>
　　張舜元曰應于初六之巽巽撓乎下折足之象也<lb/>
　　足折則其實覆矣<lb/>
　　耿睎道曰鼎之所受有量適中斯可矣以九實四<lb/>
　　而不得中則是實有餘而量不足故有覆餗之象<lb/>
<pb n="32b"/>
　　程可久曰公餗所以養賢也苟比于所私則失養<lb/>
　　賢之禮矣<lb/>
　　李季辨曰分上下體言之有耳而無足不勝鼎之<lb/>
　　任也<lb/>
　　林黄中曰三陽皆為鼎實至四則盈矣四應在初<lb/>
　　初止欠一是折其足矣方其在初鼎未有實故謂<lb/>
　　之顛止出否及其在四鼎實已盈故謂之折足覆<lb/>
　　餗也或曰初正應也獨不可以從其配乎曰鼎有<lb/>
<pb n="33a"/>
　　上出之理無下趣之義六五君也九四大臣也初<lb/>
　　六則小人也四居近君之位五之所親信也不能<lb/>
　　守正奉公而下與小人為比是自覆其餗夫為國<lb/>
　　大臣受君委任而乃背公營私附下罔上懐諼誤<lb/>
　　國者凶及其身宜矣<lb/>
　　汪氏曰古之大刑有剭誅之法周官掌戮凡有爵<lb/>
　　者殺之于甸師氏<lb/>
　　　右明象占<lb/>
<pb n="33b"/>
六五鼎黄耳金鉉利貞<lb/>
　贊曰鼎黄耳中以為實也<lb/>
　　鄭舜舉曰五為鼎之主故以耳鉉兼系之<lb/>
　　朱子曰五於象為鼎耳而有中徳故云黄耳<lb/>
　　案黄坤土之中色離之五再索于坤而在上卦之中<lb/>
　　故其色黄<lb/>
　　馮當可曰承剛為金鉉<lb/>
　　張子厚曰柔故利于貞<hi>馮當可同</hi>
<pb n="34a"/>
　　李季辨曰鉉所以舉鼎而行九居上金鉉也五必<lb/>
　　得上鼎體乃全未與上合利在乎貞蓋未可行也<lb/>
　　案四既覆餗不勝任近而相得无若上九所藉以<lb/>
　　舉者鼎不舉則亨飪之實為徒設故利在于貞戒<lb/>
　　其任四而失上也<lb/>
　　王景孟曰以中虛之徳為鼎之主中則不亢虛則<lb/>
　　能受此所以居无為之地而尸舉措之功者也在<lb/>
　　鼎之上受鉉以舉鼎者耳也六五之象也在鼎之<lb/>
<pb n="34b"/>
　　外貫耳以舉鼎者鉉也上九之象也上曰玉鉉矣<lb/>
　　而五曰金鉉何也曰六五之中虛而資上九剛寔<lb/>
　　之助故謂上九曰金鉉以上九之履柔不純乎剛<lb/>
　　而且與五接也故又曰玉鉉<hi>諸家乃謂金鉉九二也鼎耳九三也夫二</hi>
　　<hi>與三既為鼎實矣復得為鉉耳乎</hi>金玉皆乾之象九乾之䇿也自<lb/>
　　六五之柔言之則上為金之剛自上九之不變言<lb/>
　　之則上為玉之粹夫各象其物宜而已<lb/>
　　　右明象占<lb/>
<pb n="35a"/>
　　林黄中曰聖人立象以盡意故三言耳四言足皆<lb/>
　　錯互其物宜五言黄耳則正其象矣金鉉亦互言<lb/>
　　之也<lb/>
　　　右明爻義<lb/>
上九鼎玉鉉大吉无不利<lb/>
　贊曰玉鉉在上剛柔節也<lb/>
　　鄭舜舉曰乾為玉<hi>九乾之策</hi>
　　石守道曰玉者言火炎而不變其性也<lb/>
<pb n="35b"/>
　　馮當可曰剛陽在上及物之功全系此爻如舉鼎<lb/>
　　寔以養人者全在于鉉陽剛无應无所囘撓如玉<lb/>
　　不變於火故為玉鉉<lb/>
　　李仲永曰惟辟玉食非食玉也食之器用玉也鼎<lb/>
　　而用鉉鼎之道成也鉉而用玉鼎道之大成也非<lb/>
　　享上帝何以哉<lb/>
　　李季辨曰玉和物也鼎道貴和得玉鉉則隂陽和<lb/>
　　而鼎之功成矣鉉一也五取金上取玉金剛而玉<lb/>
<pb n="36a"/>
　　和五體柔故貴剛上體剛故貴和離為火而鉉居<lb/>
　　之金畏火而玉不畏火故成鼎之功以玉為貴也<lb/>
　　程可久曰四受寔而上能舉鼎蓋不親小勞不侵<lb/>
　　衆官而獨總其逺大者故大吉无不利<lb/>
　　　右明象占<lb/>
　　王景孟曰上鼎外之物也非若耳止之相聯屬焉<lb/>
　　者也然鼎之舉措在乎耳而耳之舉措在乎鉉亨<lb/>
　　飪之事既成是鉉也必上以尸舉措之功功既成<lb/>
<pb n="36b"/>
　　矣是鉉也復脱然无所累而自處於鼎之外若无<lb/>
　　與焉<lb/>
　　石守道曰在卦之外如一賢人在上當鼎立制度<lb/>
　　已成之後不累於位者周公告老之事當之<lb/>
　　李子思曰井與鼎之取象大率以養人為義觀最<lb/>
　　後之爻而義益明<lb/>
　　　右明爻義<lb/>
　　案鼎初六足也而畫耦則欠一故為顛止折足之<lb/>
<pb n="37a"/>
　　象六五耳也上九貫耳鉉也二三四皆陽爻鼎寔<lb/>
　　也亦腹也二為入鼎之初而亨未飪故反以不即<lb/>
　　為吉以有待也四為寔飪而盈故為覆餗以下應<lb/>
　　初之折足且位不當也三適其中而上无應不能<lb/>
　　上出故為行塞不食<lb/>
　　趙氏曰鼎以虛受物耳以虛受鉉皆惡夫寔而自<lb/>
　　滿也二三四有疾行塞覆餗則皆以陽寔不虚故<lb/>
　　也　又曰與井之義相近水以汲而出井為用食<lb/>
<pb n="37b"/>
　　以亨而出鼎為用故五上皆吉初井泥鼎顛止皆<lb/>
　　以在下也中爻則以其剛柔之應而異其吉凶焉<lb/>
　　　右明六爻<lb/>
　<lb/>
　<lb/>
　<lb/>
　<lb/>
　厚齋易學卷二十五<lb/>
</p>
<p>
</p>
  </div>
</body>
</text>
</TEI>
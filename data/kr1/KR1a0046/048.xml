<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷四十八</head>
    <p>
<pb n="1a"/>
欽定四庫全書<lb/>
　厚齋易學卷四十八　　　　宋　馮椅　撰<lb/>
易外傳第十六<lb/>
文言<lb/>
　此錯雜彖象之言以文之故曰文言盖孔子門人之<lb/>
　所題以志篇目者也朱子發曰錯雜彖象反復成文<lb/>
　問答往來相錯亦文也故大𤣥凖之以𤣥文林黄中<lb/>
　曰聖門以學者執文害意故於乾卦問答而再釋之<lb/>
<pb n="1b"/>
　将使學者觸類而長深思而得至於坤則申言之而<lb/>
　已他卦亦時舉一二見於説卦學者明乎乾則通乎<lb/>
　坤明乎坤則六十二卦皆可通矣<lb/>
元者善之長也<lb/>
　彖爻全以人事明之長張丈反首也元者仁也為衆<lb/>
　善之首一隂一陽之謂道乾道也繼之者善則元亨<lb/>
　利貞也亨利貞皆自一元而出故曰善之長以長釋<lb/>
　元義林黄中曰穆姜云體之長以物象為義此云善<lb/>
<pb n="2a"/>
　之長以訓詁為義也<lb/>
亨者嘉之會也<lb/>
　㑹者交相見之禮亨言情好之通也古稱賔客曰嘉<lb/>
　亦以㑹聚之好言之以㑹釋亨<lb/>
利者義之和也<lb/>
　言順物之宜而不相悖也以和釋利<lb/>
貞者事之幹也<lb/>
　貞者固守事理之正而不可奪所謂天下之動貞夫<lb/>
<pb n="2b"/>
　一猶城築之楨幹也楨言其貞謂木之堅者故立以<lb/>
　為幹以幹釋貞林黄中曰立本之謂幹<lb/>
君子體仁足以長人<lb/>
　體去聲今俗作替非穆姜无君子二字仁者元之善<lb/>
　也長善故足以長人李子思曰果木之實其中有生<lb/>
　性者皆謂之仁此造化之本而生物之元也朱子曰<lb/>
　體仁如體物然仁是道理以人立骨程可久曰湯武<lb/>
　身之是也<lb/>
<pb n="3a"/>
嘉㑹足以合禮<lb/>
　㑹穆姜作徳嘉好相㑹則禮可合謂朝聘㑹同燕享<lb/>
　冠昏之事李子思曰猶隂陽之㑹而嘉生也<lb/>
利物足以和義<lb/>
　利物者順適物情使之各得其宜而不相妨故曰足<lb/>
　以和義<lb/>
貞固足以幹事<lb/>
　朱子曰貞固者知正之所在而固守之所謂知而弗<lb/>
<pb n="3b"/>
　去者也故足以為事之幹游定夫曰事以知謀物以<lb/>
　知創而不貞則事不立李仲永曰四徳不言知藏諸<lb/>
　用也此古占語春秋時穆姜嘗言之於隨故孔子述<lb/>
　之盖析為四徳以推廣乾之在人者也<lb/>
君子行此四徳者故曰乾元亨利貞<lb/>
　此孔子之所以文彖之言也游定夫曰行此四徳則<lb/>
　乾道在我矣故曰乾元亨利貞<lb/>
初九曰潛龍勿用何謂也子曰龍徳而隠者也<lb/>
<pb n="4a"/>
　乾之潛龍在人則有龍徳而隠者隠諸潛也此爻内<lb/>
　卦變巽隠伏之象楊廷秀曰龍徳具矣所潛者時與<lb/>
　位耳<lb/>
不易乎世<lb/>
　易讀如天下有道丘不與易之易三人道世也九二<lb/>
　比之則足以善世本爻逺之則不可得而易之也游<lb/>
　定夫曰龍徳而隠故不易乎世龍徳而中正故善世<lb/>
　耿睎道曰不易乎世則獨善而已无善世之功也<lb/>
<pb n="4b"/>
不成乎名<lb/>
　君子者人之成名也見則名成隠則名泯名者人之<lb/>
　所稱亦以去人道之逺也一无乎字非<lb/>
遯世无悶<lb/>
　遯徒頓反逃也悶門遜反心懣貌去人道之逺是遯<lb/>
　世也陽舒而明故无悶<lb/>
不見是而无悶<lb/>
　亦以逺人故人不我知所為不見是於人也夫世不<lb/>
<pb n="5a"/>
　能易雖遯去而何憾名不可成雖非之而何損故皆<lb/>
　曰无悶<lb/>
樂則行之憂則違之<lb/>
　樂聲洛行之則不終隠也違之則勿可用也此復釋<lb/>
　无悶張子厚曰主於求吾志而己无所求於外也<lb/>
確乎其不可㧞<lb/>
　釋勿用也確苦學反堅實貌㧞蒲八反手出之也如<lb/>
　朝㧞一尤之㧞言不為世用<lb/>
<pb n="5b"/>
潛龍也<lb/>
　此章文初九之言總結龍徳而隠之義也不易乎世<lb/>
　不成乎名身潛也遯世不見是而无悶心潛也至於<lb/>
　樂行憂違則志亦潛矣身以心為主心以志為主志<lb/>
　潛則心潛心潛則身潛此見之決而守之固雖欲㧞<lb/>
　而出之不可得矣李子思曰此盖負天下至剛之徳<lb/>
　不出則處而无躊躇之志者朱子曰六爻皆以聖人<lb/>
　明之有隠顯而无淺深也<lb/>
<pb n="6a"/>
九二曰見龍在田利見大人何謂也子曰龍徳而正中<lb/>
者也<lb/>
　云以正中明見與大人之義盖以正中之徳處正中<lb/>
　之位也正中言正當中也朱子曰不潛而未躍之時<lb/>
庸言之信庸行之謹<lb/>
　行去聲庸平常也朱子曰常言亦信常行亦謹<lb/>
閑邪存其誠<lb/>
　鄭邪下有以字閑限之也以言行之信謹限其邪則<lb/>
<pb n="6b"/>
　誠存矣盖乾陽之誠自潛而見未嘗亡也唯防邪之<lb/>
　害誠耳三接人道過中則邪故限之於外也蘭惠卿<lb/>
　曰邪自外入故閑之誠自我有故存之程正叔曰得<lb/>
　正中之義處无過之地唯在閑邪閑邪唯在語黙動<lb/>
　静與人交接之際如人有室藩墻不修不能防宼<lb/>
善世而不伐徳博而化<lb/>
　夸功曰伐相忘曰化唯存誠故言行足以善世而其<lb/>
　徳能博夫是之謂見然乾健不息使伐善而不化則<lb/>
<pb n="7a"/>
　其徳不進矣三四言進徳以此<lb/>
易曰見龍在田利見大人君徳也<lb/>
　此章文九二之言以君徳結正中之義也石守道曰<lb/>
　更舉易曰者欲見九二雖非君位有君之徳也夫庸<lb/>
　言庸行者言行之中也閑邪言其正存誠保其中也<lb/>
　善世而不伐徳博而化得中而不敢過也凡以中正<lb/>
　言之曰信曰謹曰閑曰誠曰善世曰徳博皆九之象<lb/>
　曰庸曰不伐曰化皆二之象李季辨曰君徳始著於<lb/>
<pb n="7b"/>
　二終盛於五大人之徳當如九五質之天地日月四<lb/>
　時鬼神无一之不合然後為君徳之備然聖學自有<lb/>
　源委若大人者言不必信行不必果而聖學之始則<lb/>
　常言必信常行必謹閑去邪念實理自存此正心誠<lb/>
　意之學也正心誠意即治國平天下之事行言謹信<lb/>
　之始即欲善世而徳博盖君徳之發源也唯无一毫<lb/>
　自足之心不伐而化然後進徳不息竊嘗謂大易一<lb/>
　書萬世人主聖學之用而純乾一卦萬世人主聖學<lb/>
<pb n="8a"/>
　之源也大抵易者理學之宗而乾坤者又易學之宗<lb/>
　也子思孟氏言誠者天之道而先儒亦每言誠敬其<lb/>
　源實出於此李子思曰乾之畫一一則誠坤之畫中<lb/>
　虚虚則生敬故乾之九二言誠坤六二言敬誠敬二<lb/>
　字盖始於包犧之心畫而天地自然之理見於形象<lb/>
　者也<lb/>
九三曰君子終日乾乾夕惕若厲无咎何謂也子曰君<lb/>
子進徳修業<lb/>
<pb n="8b"/>
　以徳進業修明日夕乾惕之義徳以心言業以事言<lb/>
　謂乾之徳業已著於二至此當進修不已不可自安<lb/>
　也<lb/>
忠信所以進徳也修辭立其誠所以居業也<lb/>
　此言進徳修業之實以明終日乾乾之行事也盡己<lb/>
　之謂忠以實之謂信書云恭儉惟徳无載爾偽徳者<lb/>
　對偽之名主忠信則不偽而進於徳矣修辭則言不<lb/>
　妄立誠則行不欺言行不貳則業有可居之地矣陽<lb/>
<pb n="9a"/>
　為實忠信與誠之象此爻變兑為口舌有修辭之象<lb/>
　游定夫曰言而忠信則言為徳言行而忠信則行為<lb/>
　徳行盖謂自九二之庸言庸行謹信充之進於忠信<lb/>
　居於辭誠也程伯淳曰若以修省言辭為心則偽也<lb/>
　唯立誠則有可居之地有可居之地則可以修業矣<lb/>
　劉氏曰三未免危疑當以忠信與誠為徳業之本修<lb/>
　辭使人見信則誠立矣<lb/>
知至至之可與㡬也知終終之可與存義也<lb/>
<pb n="9b"/>
　㡬平聲及也義者當然之分也此覆言進徳居業之<lb/>
　義以明夕惕若之實也以進徳言之則徳无止法知<lb/>
　可至而至之可以與之㡬及也盖如九五之與天地<lb/>
　日月四時鬼神无不合可也以居業言之則業有成<lb/>
　績知其可終而終之可以與之存大義也盖如周文<lb/>
　王之終於西伯可也接乎上卦故可以進終乎下卦<lb/>
　故可以居審於所處惕厲之道也或曰三居人臣之<lb/>
　極知前有可至之位而至之此害教之大者也李子<lb/>
<pb n="10a"/>
　思曰二已具君徳矣而况於三乎乾坤純體與諸卦<lb/>
　異乾為君六爻皆君事无臣位也坤為臣六爻皆臣<lb/>
　事无君位也世儒未識乾坤之體安識乾坤之義此<lb/>
　係名教之大者不可不辨<lb/>
是故居上位而不驕在下位而不憂<lb/>
　是故因上文之辭縁知至知終之義以不驕不憂明<lb/>
　无咎也上位謂下體之上下位謂上體之下爻之有<lb/>
　位猶人之有位也徳之所至則前有餘地位雖居上<lb/>
<pb n="10b"/>
　无足驕也不驕則能進徳矣業知所終則分所當守<lb/>
　位雖在下无足憂也不憂則能居業矣程可久曰居<lb/>
　者不失其所之謂在則寓焉而已矣春秋書昭公之<lb/>
　出於本國曰居它國曰在今下位稱在言其可進非<lb/>
　常處也或曰九三之位危疑如此烏知其在下位而<lb/>
　不憂林黄中曰以其乾乾而知之也夫乾天下之至<lb/>
　健而徳行恒易反復皆乾不離於道君子居易以俟<lb/>
　命夫何憂之有<lb/>
<pb n="11a"/>
故乾乾因其時而惕雖危无咎矣<lb/>
　此章文九三之言以爻辭結進徳修業之義謂因其<lb/>
　進徳居業之時而惕於至之終之之事也君徳著於<lb/>
　二君位尊於五自三以徃无非養其徳業之日而在<lb/>
　上下之間處之尤難進徳修業惕厲以趨時求為无<lb/>
　過以合於道可也李季辨曰進此一位已有卓立之<lb/>
　地始也庸信庸謹今則忠信已立可以為進徳之基<lb/>
　始也閑邪存誠今則修辭立誠言修辭則暴慢自逺<lb/>
<pb n="11b"/>
　邪不待閑言立誠則已履實地誠不待存言修誠立<lb/>
　則有業可居然聖學无止法進徳一念不容少息中<lb/>
　間多少工夫何暇驕且憂哉<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也<lb/>
　上下並上聲言升降也為離並去聲以上下進退明<lb/>
　躍與在淵以非為邪離羣明无咎之義上與進言其<lb/>
　躍下與退言在淵也上下宜有常度今无常度疑其<lb/>
<pb n="12a"/>
　為邪而志在於徳則非為邪也進退宜有恒所今无<lb/>
　恒所則疑其離羣而志在於業則非離羣也躍有邪<lb/>
　正之分淵為羣龍之宅位不當非正也躍則離羣也<lb/>
　故以非為邪離羣言之常猶定恒久也<lb/>
君子進徳修業欲及時也<lb/>
　所以上下進退者以此<lb/>
故无咎<lb/>
　此章文九四之言以徳業欲及時結爻辭之義朱子<lb/>
<pb n="12b"/>
　曰内卦以徳學言外卦以時位言進徳修業九三備<lb/>
　矣此則欲及時而進也毛伯玉曰明其不可中止李<lb/>
　氏宏曰三四皆中爻其辭畧同然三下體故詳於徳<lb/>
　業四上體故上下進退之時不可失也蘭惠卿曰與<lb/>
　進无咎之意同有勉之之意林黄中曰以九居四有<lb/>
　上下進退之象以九居上有得䘮存亡之義夫豈苟<lb/>
　云乎哉<lb/>
九五曰飛龍在天利見大人何謂也子曰同聲相應同<lb/>
<pb n="13a"/>
氣相求<lb/>
　此下以同類相感明天下利見大人之義應去聲後<lb/>
　不再出者並同如嚶其鳴矣求其友聲是也謂之相<lb/>
　應則此鳴彼應彼鳴此應也同氣相求如下文是也<lb/>
　借上句以發此句之指<lb/>
水流濕火就燥雲從龍風從虎<lb/>
　此皆同氣相求以明同類之感也卑則濕水潤下故<lb/>
　流之水求濕也髙則燥火炎上故就之火求燥也雲<lb/>
<pb n="13b"/>
　水氣龍水族故雲求龍也猛虎嘯谷風生故風求虎<lb/>
　也<lb/>
聖人作而萬物覩<lb/>
　聖人言大人也道曰大徳曰聖作起也龍飛之象萬<lb/>
　物者人民夷狄鳥獸之總稱覩謂利見也程可久曰<lb/>
　贊言聖人者七皆以政教及乎天下者言之<lb/>
本乎天者親上本乎地者親下則各從其類也<lb/>
　此章文九五之言此覆釋上意以結爻辭之義本乎<lb/>
<pb n="14a"/>
　天謂火與雲也親上謂就燥從龍也本乎地謂水與<lb/>
　風也親下謂流濕從虎也上下各從其類火從燥雲<lb/>
　從龍水從濕風從虎也亦舉一隅以言之聖人與萬<lb/>
　物並生於天地上下之間是亦同類故利見而覩之<lb/>
　盖全舉六爻之象也水坎象乾再索九二也下濕則<lb/>
　謂初矣火離象九五之變也髙燥則謂上矣雲坎氣<lb/>
　之上騰謂九三之變也龍者上卦之乾一索得震之<lb/>
　象下體之上則親上也虎者九三變兑之象風者九<lb/>
<pb n="14b"/>
　四變巽之象上體之下則親下也或曰聖人之於民<lb/>
　類也不曰萬民而曰萬物覩何也曰以殊分言之則<lb/>
　有人物之别以三極言之則命於上下之間者皆同<lb/>
　類也舉物則兼人舉人則遺物矣聖人者民物之主<lb/>
　苟作於上則下斯覩之民物何擇焉韓退之原人粗<lb/>
　知此意而語焉未粹者也或謂萬物覩乃欲見之楊<lb/>
　中立曰非也如日在天萬物皆見聖人不作作則萬<lb/>
　物覩之矣李仲永曰聖人不作父子兄弟妻子有不<lb/>
<pb n="15a"/>
　相保者况於物乎聖人有作山川鬼神亦莫不寧鳥<lb/>
　獸魚鱉咸若况於人乎<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　貴而无位謂尊於一卦之上而无五之位髙而无民<lb/>
　謂極於一卦之上而逺於初之民賢人在下位而无<lb/>
　輔謂九二應五而不應上<lb/>
是以動而有悔也<lb/>
<pb n="15b"/>
　此章文上九之言以九之動結爻辭之義盖七則无<lb/>
　朕九則動而吉凶悔吝之所生也以貴髙者亢之義<lb/>
　而上之象无位與民輔者有悔之義也盖位者九五<lb/>
　之位民者九五之民賢人者九五之輔過五則亢固<lb/>
　應有悔如此然用静吉用作凶苟能謹守静處不交<lb/>
　物渉害雖凶其如子何孔子以動之一辭發明文王<lb/>
　占外之意然則不動則雖亢而悔可亡矣<lb/>
潛龍勿用下也<lb/>
<pb n="16a"/>
　此至用九一節以位明人事盖文用九之言也下去<lb/>
　聲經中唯此與井初二兩爻贊皆讀如今聲在下位<lb/>
　故不可用馮氏曰居下位而欲為上禍斯及之矣<lb/>
見龍在田時舎也<lb/>
　舎去聲止也與出舎於郊之舎同適止此位非久安<lb/>
　也<lb/>
終日乾乾行事也<lb/>
　行其位之事楊庭秀曰必有事焉非事則乾乾為无<lb/>
<pb n="16b"/>
　益之勤<lb/>
或躍在淵自試也<lb/>
　四位近五未遽有為故試其可如試可乃己之試謂<lb/>
　躍也<lb/>
飛龍在天上治也<lb/>
　上去聲治平聲居上位而治天下<lb/>
亢龍有悔窮之災也<lb/>
　烖将來反天烖曰烖位窮於上而不知變則烖至窮<lb/>
<pb n="17a"/>
　極也數極而位亦極<lb/>
乾元用九天下治也<lb/>
　治叶平聲陽上窮之亢窮則變而反本反本則亨故<lb/>
　乾以元而用九之變天下所以常治九不自用必有<lb/>
　乾元之徳乃能用之此孔子發明辭外之意李子思<lb/>
　曰孔子贊彖曰大哉乾元此曰乾元用九四徳獨舉<lb/>
　一元何也曰亨利貞同出於一元如循環然乾道之<lb/>
　終則一元復用矣都聖與曰見言在中将有為也潛<lb/>
<pb n="17b"/>
　而勿用以其在下而已飛龍而在天乃其所也見而<lb/>
　在田則時舎而已過中故行事而不敢怠有疑故自<lb/>
　試而不能釋得位則居上而治過上則勢窮而烖夫<lb/>
　天下治亂未嘗不在乎君也中則治過則亢居尊位<lb/>
　大中而能用九以通其變則不至於亢矣此所以積<lb/>
　上治而成天下之治也馮氏曰乾道始於初九之潛<lb/>
　馴致九五而成上九而極以人事言之人君非一身<lb/>
　遽能有此天下亦祖宗垂統相承以至於今然則氣<lb/>
<pb n="18a"/>
　之始乾之元也氣之極乾之亢也草昧創業者有國<lb/>
　之元也極治而驕侈者有國之亢也使人主當極治<lb/>
　之時能用其祖宗艱難創業之心為心體乾用剛内<lb/>
　以制一己之欲外以裁天下之過則其極无極其窮<lb/>
　无窮亦猶四時循環而天道自若安有危亡之事哉<lb/>
潛龍勿用陽氣潛藏<lb/>
　此下一節以時明天運申文用九之言也藏與下韻<lb/>
　明行皆張口聲陽氣入伏地下乃潛藏之時故不可<lb/>
<pb n="18b"/>
　用亦内卦變巽之義孔子釋潛曰隠曰下曰藏隨事<lb/>
　制義无不可也<lb/>
見龍在田天下文明<lb/>
　陽氣外達乃文明之時故曰見内卦變離之象文謂<lb/>
　物之鮮榮明謂化之光顯<lb/>
終日乾乾與時偕行<lb/>
　天運将變乃與之偕行之時故終日乾乾天運有變<lb/>
　而无頃刻之息聖人懼夫人徳業之止故欲其與時<lb/>
<pb n="19a"/>
　偕行而无有間斷也卦變履有行象<lb/>
或躍在淵乾道乃革<lb/>
　或躍在淵乾道乃革上卦更始乃乾道革變之時故<lb/>
　必躍而无咎革言更始也即所謂乾道變化也以卦<lb/>
　言之筮得乾下復筮上卦革之義也以氣言之天地<lb/>
　相去八萬四千里上四萬二千里為陽位下四萬二<lb/>
　千里為隂位冬至之後陽氣自地下而升凡五日一<lb/>
　候三候一氣一氣升七千里至春分十八候六氣為<lb/>
<pb n="19b"/>
　四萬二千里乃入陽位變寒為温乾道之革也卦變<lb/>
　小畜夫妻反目之象<lb/>
飛龍在天乃位乎天徳<lb/>
　陽氣在天乃位天徳之時以當大人之造五應天之<lb/>
　徳位乎五是乃位乎天徳也卦變大有元亨之象<lb/>
亢龍有悔與時偕極<lb/>
　氣數以窮乃與之偕極之時故亢而有悔極者室柱<lb/>
　之最髙者也此卦變夬之象此一節全體以卦變言<lb/>
<pb n="20a"/>
　之蘭惠卿曰過此則一隂生故時之極此章多以氣<lb/>
　候明之楊廷秀曰暑極不生暑而生寒治極不生治<lb/>
　而生亂故戒之程正叔曰時極則處時者亦極矣李<lb/>
　氏宏曰時行而偕行可也時極而偕極則為不知變<lb/>
乾元用九乃見天則<lb/>
　乾元用九乃見天則則者法之體如權衡有則而不<lb/>
　可過也時不極則變不用有元以用變則得中不過<lb/>
　而天道之則見矣不用七而用九九變七不變故也<lb/>
<pb n="20b"/>
　游定夫曰将來者進功成者退天之則也都聖與曰<lb/>
　孔子釋乾之六爻者三贊言其理以爻義明之而前<lb/>
　章言其位以人事明之此章言其時以天運明之盖<lb/>
　孔子文言凡再釋乾義此章當在其唯聖人乎之後<lb/>
　今繼前章者以其義相蒙也夫有其位必有其時二<lb/>
　者相遇然後為之而成王景孟曰位者人之所居也<lb/>
　時者天之所運也即天與人互明之而用九之義著<lb/>
　矣李仲永曰此二章文用九之言用九不可見見於<lb/>
<pb n="21a"/>
　六爻在潛而下在見而舎在乾乾而行事在躍自試<lb/>
　在飛則治在亢則窮窮則變變則通通則久故用九<lb/>
　在六爻而天下治也此以人事言也潛藏於初文明<lb/>
　於二時行於三道革於四位天徳於五時極則終矣<lb/>
　終則有始天行也天行有度故用九在六爻而乃見<lb/>
　天則此以天運言也斯言也意必有所授云張知常<lb/>
　曰此章以天運申前章之義陽氣潛藏聖人所以在<lb/>
　下天下文明所以時出而舎與時偕行所以行其能<lb/>
<pb n="21b"/>
　事乾道乃革所以進而自試乃位乎天徳所以居上<lb/>
　而治與時偕極所以處窮而烖乃見天則所以常治<lb/>
　而不亂林黄中曰此章言上下卦之應初四為始初<lb/>
　則潛藏而四乃革矣言革潛為躍也二五為中二則<lb/>
　文明而五乃位天徳矣言徳稱其位也三上為終三<lb/>
　則與時偕行而上則偕極矣言道窮而當反也此章<lb/>
　二節皆協韻<lb/>
乾元者始而亨者也利貞者性情也<lb/>
<pb n="22a"/>
　此至天下平一章因用九而申乾元之義以文彖之<lb/>
　言而繼以乾之體用明之元者四徳之首故夫子常<lb/>
　以配乾盖乾道至頥其流行發見者皆一元之氣也<lb/>
　天地之間萬物所資以始所謂乾知大始者一元主<lb/>
　其事也始則必亨不亨則熄矣至於收藏歸斂乃情<lb/>
　性之實盖元亨者氣形之始而亨也利貞者性情之利<lb/>
　而正也互文以見爾毛伯玉曰元亨利貞於人為氣<lb/>
　形情性朱子曰乾唯一性情爾始而亨是性情發用<lb/>
<pb n="22b"/>
　處至利貞則一物具一性情百榖草木皆然李子思<lb/>
　曰孔子每兼利貞言之者性情合為一也性情合一<lb/>
　乃見天命知此則凡孔子於易所言性命皆可通矣<lb/>
　性情鄭作情性意以情言利以性言貞也殊不知四<lb/>
　徳性則皆性情則皆情氣形性情各以其盛者言之<lb/>
　爾性情情性初无後先孔子但協韻語猶正中中正<lb/>
　止取其聲之協也馮氏曰孔子於易多為韻語亨情<lb/>
　精情天下皆協<lb/>
<pb n="23a"/>
乾始能以美利利天下不言所利大矣哉<lb/>
　能鄭作而孔子於四徳每以元為主而繼以亨貞罕<lb/>
　言利也懼人以利為可畧至此合而為一歸宿於利<lb/>
　以見乾之利如此之大而包亨貞言之凡以明四徳<lb/>
　之不可一闕也亨者嘉之會合而言之所謂美利也<lb/>
　不言利者對坤而言如言利牝馬之貞則貞不足於<lb/>
　乾矣文王不言貞之所利者舉天下之貞无一非乾<lb/>
　始之利不可指名也大矣哉云者嘆而有不盡之意<lb/>
<pb n="23b"/>
大哉乾乎<lb/>
　因嘆乾元之大而悟乾之全體若是其大也乾猶父<lb/>
　元猶長子觀子而知父也<lb/>
剛健中正純粹精也六爻發揮旁通情也<lb/>
　此乾之大之體也剛健中正乃元亨利貞之所從出<lb/>
　也六爻發揮乃旁通元亨利貞之情也剛者純陽之<lb/>
　精无一毫之隂故融而為元健者純陽之運无一息<lb/>
　之止故達而為亨中則不倚而利為天下之平正則<lb/>
<pb n="24a"/>
　不偏而貞為萬事之幹以六畫觀之内剛健外中正<lb/>
　凡内乾之卦雖遇艮止坎險亦必上進剛健故也在<lb/>
　外卦則以九居五以上臨下故為中正程可久曰大<lb/>
　有大畜乾在内曰剛健訟乾在外曰中正是也剛健<lb/>
　中正散在諸卦未有不雜於隂者乾則純粹而精純<lb/>
　言不雜粹言不駁精言純粹之極也内外皆乾故謂<lb/>
　之純无隂駁陽故謂之粹内外合一故謂之精唯其<lb/>
　四者之純粹而精所以出為四徳也凡孔子之所以<lb/>
<pb n="24b"/>
　反復言四徳者於此盡發其緼以詔天下萬世焉程<lb/>
　可久曰乾之為時者一所以發越揮散旁通其情者<lb/>
　六相對相變以合天之十二次或曰純坤亦有四徳<lb/>
　不言純粹精諸卦發揮亦有六爻何以乾獨言旁通<lb/>
　情也曰坤畫耦耦則不可言粹耦則二二則不可言<lb/>
　精至於諸卦六爻止各通其一卦之情旁通元亨利<lb/>
　貞之情則唯乾也馮氏曰純粹精旁通情以御天皆<lb/>
　以三語結上文或以為七徳六徳者過矣朱子曰旁<lb/>
<pb n="25a"/>
　通猶言曲盡<lb/>
時乘六龍以御天也雲行雨施天下平也<lb/>
　此乾之大之用也乾各以其時乘此六陽之氣以御<lb/>
　天運則雲行雨施天下均被其澤所謂能以美利利<lb/>
　天下此其功用也彖賛天字亦協成字韻意古語之<lb/>
　音協也毛伯玉曰以元包亨利貞猶春秋以春包四<lb/>
　時也李氏宏曰彖賛言雲行雨施而後言六位六龍<lb/>
　者盖以雲行雨施起其用而六位六龍繼其用於後<lb/>
<pb n="25b"/>
　也此言六爻六龍而後言雲行雨施者盖以雲行而<lb/>
　施終其功而六爻六龍致其功於前也李仲永曰此<lb/>
　一章文乾元亨利貞之言元始而亨者一元之出也<lb/>
　利貞性情者一元之入也剛健中正純粹精者一元<lb/>
　之合也六爻發揮旁通情者一元之散也時乘六龍<lb/>
　以御天者一元之升也雲行雨施天下平者一元之<lb/>
　降也出入合散升降不離乎一元所以見乾元之大<lb/>
　也竊謂剛健中正以下槩言乾而元在其中李子思<lb/>
<pb n="26a"/>
　曰孔子之論元亨利貞或分而言之或繼而言之或<lb/>
　離而言之或合而言之縱之衡之而於理无一不契<lb/>
　盖其胷中元自有乾坤所以流出於議論之間而辭<lb/>
　无不達也<lb/>
君子以成徳為行日可見之行也潛之為言也隠而未<lb/>
見行而未成是以君子弗用也<lb/>
　此下再文六爻之言以釋前章未盡之意此初九也<lb/>
　行並去聲見並清聲前章言徳之潛此言行之潛徳<lb/>
<pb n="26b"/>
　潛則不求用行潛則未可用成徳成人之徳如仁人<lb/>
　善人信人之類乃以仁善信為行也徳成者行日可<lb/>
　見雖欲隠而不可得已今徳隠於下而未見於世行<lb/>
　在於己而未成其名世莫之知故未可用也文王言<lb/>
　勿用謂不可用也孔子言弗用謂未肯用也李氏宏<lb/>
　曰不成乎名則方且退藏不欲其名之彰也至於徳<lb/>
　行君子雖處幽潛未嘗一日廢也行无隠而不形曰<lb/>
　未見曰未成者終於見且成也九二是已李子思曰<lb/>
<pb n="27a"/>
　行見而成則可用未見未成則弗用也潛藏於下不<lb/>
　汲汲於用所謂龍蛇之蟄以存身也<lb/>
君子學以聚之問以辨之寛以居之仁以行之易曰見<lb/>
龍在田利見大人君徳也<lb/>
　此申前章君徳未盡之意深明九二之為大人也四<lb/>
　之字皆指君徳朱子曰由四者以成大人之徳李季<lb/>
　辨曰言行信謹閑邪存誠學問之功也善世不伐徳<lb/>
　博而化寛仁之騐也都聖與曰外剛故言學問内柔<lb/>
<pb n="27b"/>
　故言寛仁劉氏翔曰四者皆田之象基於積土聚之<lb/>
　也成於敷菑辨之也地必平衍寛也功主利養仁也<lb/>
　郭子和曰學聚問辨寛居者期於仁以行之耳初九<lb/>
　行而未成故仁以行之為九二之事仁以行之則徳<lb/>
　之所施者普矣大抵乾之六爻君徳具焉養於初著<lb/>
　於二日新於四而輝光於五至上終焉竊嘗因文言<lb/>
　合乾坤而觀之於九二六二之傳有以知聖學之淵<lb/>
　源有自來也九二言誠而六二言敬則誠敬之學本<lb/>
<pb n="28a"/>
　乎此也九二言仁而六二言義則仁義之學本乎此<lb/>
　也此子思孟氏之學所為傳得其宗也與孔子又懼<lb/>
　後世以乾坤為聖賢之辨而賢者以下不可企及於<lb/>
　聖人亢聖人於髙明而不知尊徳性道問學也則又<lb/>
　於乾九二言學問以見聖人不可以无學而坤六二<lb/>
　言不習以見賢者亦可以造聖人之域此所以為孔<lb/>
　氏之易之學而有功於天下萬世也<lb/>
九三重剛而不中上不在天下不在田故乾乾因其時<lb/>
<pb n="28b"/>
而惕雖危无咎矣<lb/>
　上去聲九四同此以位申前章徳業未盡之義以明<lb/>
　其位之危故不能无憂懼也九三九四題爻位者諸<lb/>
　爻以君子大人起義此兩爻不可遽言重剛不中故<lb/>
　題爻位以代大人君子之稱也因其時謂日夕之時<lb/>
　李去非曰以六爻言之則三四為中今以居重剛之<lb/>
　間則中在二五而不在三四李季辨曰卦重乾故曰<lb/>
　重剛上不在九五之天下不在九二之田其位危而<lb/>
<pb n="29a"/>
　不安故惕李仲永曰上不在天下不在田則中在人<lb/>
　矣故稱乾乾之君子而不言龍也不得中而行過中<lb/>
　之事恐懼修省以補過故无咎都聖與曰聖人與人<lb/>
　為徒不能无憂疑也然憂其所當憂乃卒乎无憂疑<lb/>
　其所當疑乃卒乎无疑此三四所以皆无咎也李子<lb/>
　思曰初二兩爻以徳言三四兩爻以位言此所以錯<lb/>
　雜成文以盡六爻之義也鄭舜舉曰聖人亦有不中<lb/>
　乎曰聖人之徳无不中也時與位之不中聖人之所<lb/>
<pb n="29b"/>
　以兢兢也所遇然爾竊觀孔子論六位之中初无定<lb/>
　説以八卦言之則下卦之中在二上卦之中在五以<lb/>
　六位言之則初上為上下而中在二三四五故大過<lb/>
　謂剛過而中説卦謂非其中爻不備以三極言之初<lb/>
　二在下為地五六在上爲天而三四在中為人故中孚<lb/>
　以三四為中今乾乃以三四為不中者以二體取中<lb/>
　也中无定用故无定位亦无定説故曰君子而時中<lb/>
　執中无權猶執一也<lb/>
<pb n="30a"/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　此以位申前章徳業未盡之義以明其疑於上下之<lb/>
　間也天人與田皆不在者明其在淵也疑者謂疑於<lb/>
　所處隨時而未定也劉氏翔曰三於下之中也過之<lb/>
　四於上之中也不及故皆不中孔仲達曰人道親地<lb/>
　三居之矣四下逺於地上近於天非人所處蘭惠卿<lb/>
　曰居偪近之地使其彰灼自顯安能免咎唯其進退<lb/>
<pb n="30b"/>
　疑慮不輕所發所以无咎也<lb/>
夫大人者與天地合其徳與日月合其明與四時合其<lb/>
序與鬼神合其吉凶<lb/>
　夫聲符發語之端後皆倣此此至况於鬼神乎一章<lb/>
　以大人之徳申九五前章未盡之意此言其徳合造<lb/>
　化之體也以此合彼猶符節然謂之合程可久曰天<lb/>
　地之徳生成萬物日月之明照臨萬物四時之序運<lb/>
　行萬物鬼神之吉凶禍福萬物盖聖人作而萬物覩<lb/>
<pb n="31a"/>
　以此<lb/>
先天而天弗違後天而奉天時天且弗違而况于人乎<lb/>
况于鬼神乎<lb/>
　此言徳合造化之用也先後並去聲造化莫大於天<lb/>
　或先或後无徃不合盖在天在我者同此乾道也時<lb/>
　之未至則先天以為之而天不違我非不違我不能<lb/>
　違乾也時之既至則後天以奉之而我不違天非不<lb/>
　違天不能違乾也天且不違况人與鬼神聽命於天<lb/>
<pb n="31b"/>
　者尚得而違之乎无恠乎日月四時无一之不合也<lb/>
　李子思曰太極分而為隂陽隂陽分而為萬類九五<lb/>
　之所謂大人者能充太極而體乾之大而黙運隂陽<lb/>
　故凡受隂陽之氣者无不合也天也日也春夏也神<lb/>
　也則陽也地也月也秋冬也鬼也則隂也蘭惠卿曰<lb/>
　聖材使隂陽則可以位置天地明昭日月序正四時<lb/>
　驅役鬼神夫豈有不合者哉竊謂九五一卦之主故<lb/>
　文言每兼一卦之象先天者謂乾下先乾上之天也<lb/>
<pb n="32a"/>
　後天者謂乾上後乾下之天也徳合天地者初上卑<lb/>
　髙以陳也明合日月者二五中正坎離之位也序合<lb/>
　四時者六位之序也吉凶合鬼神者文之當不當也<lb/>
亢之為言也知進而不知退知存而不知亡知得而不<lb/>
知䘮<lb/>
　䘮去聲聖或作愚非此章至終申上九前章未盡之<lb/>
　義以三者明亢而因嘆非聖人不能處此孔子於初<lb/>
　上之潛亢曰之為言以其為本末而表出之<lb/>
<pb n="32b"/>
其唯聖人乎知進退存亡而不失其正者其唯聖人乎<lb/>
　始若設問而卒自應之也一説以前其唯聖人乎至<lb/>
　此為申文用九之言不言得䘮者知進退存亡則无<lb/>
　得䘮矣進退者身也存亡者位也得䘮者物也天下<lb/>
　之理未有有進而无退有存而无亡者唯處之得其<lb/>
　正則斯无悔矣本爻窮上反下則退矣九變六則亡<lb/>
　矣无民无輔則䘮矣正者貞也元亨利貞貞配上九<lb/>
　也易於乾先言君子通上下言之也次言大人以徳<lb/>
<pb n="33a"/>
　位言之也孔子至此再三感嘆而歸之聖人盖非有<lb/>
　聖人力量地位不能處此也李子思曰易之道一言<lb/>
　以蔽之曰中而已天數中於五隂極則剥乾上則亢<lb/>
　昔之知易之道者觀進退存亡得䘮之象於爻位之<lb/>
　表每每達權而用中不待其至於亢而後用夫然故<lb/>
　進退存亡之際而不失其正也正者貞也此乾元之<lb/>
　用之所歸宿而孔子論聖人之體乾亦歸於正也故<lb/>
　予每以利貞為乾之性情而易學之根抵云都聖與<lb/>
<pb n="33b"/>
　曰唯聖人乃能用九而不亢是猶天之氣不能无愆<lb/>
　陽而天之道則變通而未嘗有弊也李氏宏曰堯舜<lb/>
　相禪所以髙乎千古者其知此乎雖然必得九五之<lb/>
　大人然後可以去亢而知退特堯舜之細爾張知常<lb/>
　曰持滿有道天下所以常治而不亂也毛伯玉曰志<lb/>
　得意滿般樂怠傲是之謂亢夙夜祗懼不敢荒寧是<lb/>
　之謂乾九五之重在位故曰大人上九之戒在亢故<lb/>
　曰聖人同是一人也所從言之者異耳竊謂合為一<lb/>
<pb n="34a"/>
　人觀之可也各為一人言之義亦有在也李之説進<lb/>
　退之正也張毛之説存亡之正也<lb/>
坤至柔而動也剛至静而徳方<lb/>
　此文坤彖元亨利牝馬貞之言至柔而動剛者坤之<lb/>
　元而亨也至静而徳方者利於牝馬之貞也至柔者<lb/>
　坤之材也而剛則其材之動也動則一元之氣闢而<lb/>
　亨矣至静者坤之性也而方則其性之徳也静則一<lb/>
　元之氣翕而貞矣孰不為柔而坤則柔之至也孰不<lb/>
<pb n="34b"/>
　為静而坤則静之至也以六畫觀无一非耦則其材<lb/>
　之柔其性之静可謂至也已矣故一爻動則一爻剛<lb/>
　矣使有一畫竒則動不為剛矣竒數圓而生耦數方<lb/>
　而成使有一畫竒則静不為方矣此純坤之象也方<lb/>
　謂生物有常石守道曰若播榖求黍不可得也張子<lb/>
　厚曰柔亦有剛静亦有動但舉一體則有屈信動静<lb/>
　終始李子思曰以天為陽地為隂天為剛地為柔亦<lb/>
　各指其盛者而言之爾要之隂陽之氣剛柔之體在<lb/>
<pb n="35a"/>
　兩間大率均有蘭惠卿曰坤之静翕動闢立地之道<lb/>
　曰柔與剛<lb/>
後得主而有常含萬物而化光<lb/>
　此文彖先迷後得主利之言順故自後而得乾之主<lb/>
　静故有常以隂含陽萬物生生之理具焉故其化生<lb/>
　光明此坤之所以為利化猶卵之孚也六三曰隂雖<lb/>
　有美含之以從王事應此美也<lb/>
坤道其順乎承天而時行<lb/>
<pb n="35b"/>
　此文彖東北䘮朋安貞吉之言且以結坤彖之義也<lb/>
　東北䘮朋乃順乾而承之也故安於坤道之貞承之<lb/>
　而時行乾之所至者時也乾行則坤亦行未見乾行<lb/>
　而坤止也此坤之所以為順也李去非曰二分王於<lb/>
　四季者以時行也蘭惠卿曰承天之施而與之偕行<lb/>
　馮氏曰乾之文言則賛曰四徳至坤則含四徳而賛<lb/>
　牝馬柔順之意坤之所以别於乾者特以加牝馬二<lb/>
　字爾此别乾健坤順君尊臣卑之綱領也始以柔終<lb/>
<pb n="36a"/>
　以順是坤之文言專為牝馬二字而設朱子曰此章<lb/>
　申彖賛之意<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辯之<lb/>
不早辯也<lb/>
　此下至盖言順也文初六之言猶曰積陽之後必有<lb/>
　餘暑積隂之後必有餘寒也盖霜至堅氷者積隂之<lb/>
　所致也程正叔曰善惡萌於初而積善見於六五積<lb/>
<pb n="36b"/>
　惡見於上六林黄中曰説者皆以餘慶餘殃言子孫<lb/>
　報應之事非也君君臣臣父父子子斯為慶矣臣弑<lb/>
　其君子弑其父殃莫大焉李子思曰善不善之積於<lb/>
　隂非一朝一夕之故也又曰以易道而占知吉凶之<lb/>
　事於将來者无如是之不爽也弑式志反或作殺聲<lb/>
　同辯鼂云今變王符作變初六在下臣子之象上六<lb/>
　在上君父之象自初至上則由姤至剥而成坤歴變<lb/>
　諸爻非一朝一夕之故也自姤而遯遯而否否而觀<lb/>
<pb n="37a"/>
　觀而剥剥而坤其所由來者有漸使節節有變之者<lb/>
　則不至純隂矣由變之不早遂至於純隂履霜而至<lb/>
　堅氷臣子而弑君父也又以八卦之方位與重卦十<lb/>
　二月之氣參之乾位西北正十月之時也卦氣至此<lb/>
　為坤以坤之氣乘乾之位尊卑倒置爻象為龍戰於<lb/>
　野此臣子弑君父之象也聖人移上六之象於初六<lb/>
　言之所以丁寧告戒使人知漸不可長變必早速履<lb/>
　霜而即備其堅氷也<lb/>
<pb n="37b"/>
易曰履霜堅氷至盖言順也<lb/>
　結此爻之意坤為順自下而徃上以隂消陽无陽爻<lb/>
　以阻之故其勢順爾朱子曰古順慎通用此義當作<lb/>
　慎<lb/>
直其正也方其義也<lb/>
　此以下至不疑其所行也文六二之言此謂直方大<lb/>
　也盖直者六二之正而方者六二之義也蘭惠卿曰<lb/>
　以隂居隂正也隂為義義則方京氏曰坤以至順為<lb/>
<pb n="38a"/>
　正乃能因物之性以為直坤以有常為義乃能循物<lb/>
　之分以為方林黄中曰由爻象而言則直為正方為<lb/>
　中由徳而言則直為正方為義<lb/>
君子敬以直内義以方外敬義立而徳不孤直方大<lb/>
　明君子體坤六二之徳見於修身者也敬主一而无<lb/>
　適之謂正在六二君子體之而為敬義在六二君子<lb/>
　體之而為時措之宜都聖與曰坤者地道也君子者<lb/>
　人道也人道以敬存心則不舎正以從邪内外不可<lb/>
<pb n="38b"/>
　以孤立必敬立於内義立於外並立則為徳不孤此<lb/>
　直方之所以至於大也楊廷秀曰爻辭止言直方文<lb/>
　言以正釋直以敬釋正以義釋方其曉學者至矣敬<lb/>
　以直内則養心主一而不分義以方外則處物適宜<lb/>
　而不隨朱子曰正謂本體義謂裁制敬則本體之守<lb/>
　也不孤言大也程正叔曰敬立而内直義形而外方<lb/>
　義形於外也敬義既立其徳盛矣不期大而大矣程<lb/>
　伯淳曰乾卦言聖人之學坤卦言賢人之學李子思<lb/>
<pb n="39a"/>
　曰文言字字皆有位置乾之二言誠而坤之二言敬<lb/>
　誠敬者乾坤之别也先儒論誠敬之學起於此乾之<lb/>
　二言仁而坤之二言義仁義者隂陽之辨也先儒論<lb/>
　仁義之用取諸此劉器之曰君子敬以直内敬當作<lb/>
　政深衣篇云直其政政者正也古當通用敬與政文<lb/>
　相似故傳之者訛爾未知孰是<lb/>
不習无不利則不疑其所行也<lb/>
　明君子體坤之徳而行之不疑以釋不習无不利且<lb/>
<pb n="39b"/>
　總結此爻之意隂善疑以隂居隂本有疑也以中正<lb/>
　故不疑朱子曰疑故習而後利不疑則何假於習都<lb/>
　聖與曰地之所以生物者直方而已何習之有君子<lb/>
　之所以事君者直方而已何疑之有李季辨曰坤之<lb/>
　徳二已盡之矣自三以徃則出而見於事業者也故<lb/>
　三即從王事<lb/>
隂雖有美含之以從王事弗敢成也<lb/>
　此以下至代有終也文六三之言以美釋章含藏之<lb/>
<pb n="40a"/>
　而弗敢成其美以從王事也荀慈明曰坤隂也位有<lb/>
　伏陽含藏不顯以待乾命李子思曰天地之間萬物<lb/>
　粲然而陳者皆隂麗於陽其美外見者也六三六五<lb/>
　皆以隂居陽故三有美而五美在其中三方進而位<lb/>
　不中故雖有美而含之五正位而居體故美在其中<lb/>
　而發於事業耿睎道曰弗敢者於分有所不敢非其<lb/>
　材有所不能也<lb/>
地道也妻道也臣道也地道无成而代有終也<lb/>
<pb n="40b"/>
　李去非曰地道妻道臣道者皆主乾也地終天功臣<lb/>
　終君事婦終夫業李氏曰初言地道妻道以明臣道<lb/>
　而終獨言地道者互見也程可久曰自陽始生而至<lb/>
　於極隂特輔陽而行弗敢成也及陽静而專隂乃代<lb/>
　陽終其事<lb/>
天地變化草木蕃天地閉賢人隠易曰括囊无咎无譽<lb/>
盖言謹也<lb/>
　此文六四之言蕃伐袁反盛多貌李仲永曰乾至四<lb/>
<pb n="41a"/>
　乾道乃革則天地交而泰矣草木尚蕃况於人乎坤<lb/>
　至四天地閉則天地不交而否矣賢人且隠况於物<lb/>
　乎李去非曰括囊非以全身也時至於不可奈何則<lb/>
　謹以待之林黄中曰天地閉塞賢人遁藏殺其身而<lb/>
　无益也是以杜其口而不出<lb/>
君子黄中通理正位居體美在其中而暢于四支發于<lb/>
事業美之至也<lb/>
　文六五之言暢敕亮反黄者色之美在中其文理通<lb/>
<pb n="41b"/>
　暢於外也此釋黄義也黄地之色也以明臣道也正<lb/>
　臣之位而不辭居臣之體而不僭此釋常義也謂是<lb/>
　所以為元吉也恐人難曉又覆釋之曰黄中者美在<lb/>
　其中也通理者暢於四肢也正位居體者以此發於<lb/>
　事業也其美如此之至是以謂之元吉也馮氏曰唯<lb/>
　其由𠂻之誠表見於外如黄之染絲自中通理表裏<lb/>
　如一斯有以釋天下之疑理者肌理之理自中通表<lb/>
　故曰暢於四肢也程可久曰道窮則變中則通位過<lb/>
<pb n="42a"/>
　則危正則安亦一説也李子思曰美在其中根諸純<lb/>
　懿此臯夔稷契之徳孔子所謂正位居體者人臣之<lb/>
　正也説者謂五君位在臣則猶新室在妻則猶武氏<lb/>
　然得為正位居體者乎此係名教之大者不可以不<lb/>
　辨又曰誠而見於變化者乾之九五也敬而見於事<lb/>
　業者坤之六五也乾之九五堯舜之君也坤之六五<lb/>
　臯夔稷契之臣也坤六五之應在乾之九五堯舜臯<lb/>
　夔之遇合也堯舜之典謨即乾坤二卦之辭見於功<lb/>
<pb n="42b"/>
　用者也乾坤定體一純而不雜與諸卦六爻自為配<lb/>
　應之例不同李季辨曰六五之事業設施非一日之<lb/>
　積也盖自六二坤徳以備事業自當如此説者謂黄<lb/>
　中色常下服五君位故有居中處下之戒然文王孔<lb/>
　子无此意也初上已戒之而五又有戒是坤无徳之<lb/>
　可取也當從象贊文言<lb/>
隂疑于陽必戰為其嫌于无陽也故稱龍焉猶未離其<lb/>
類也故稱血焉夫𤣥黄者天地之雜也天𤣥而地黄<lb/>
<pb n="43a"/>
　文上六之言疑或作凝嫌或作謙嗛皆非離去聲朱<lb/>
　子曰疑謂鈞敵无小大之差王介父曰嫌與春秋不<lb/>
　以嫌代嫌之嫌同疑與臣疑於君之疑同蘭惠卿曰<lb/>
　凡物各當其分則无疑為臣而疑其君則自歉而反<lb/>
　疑其君為下而抗其上則自歉而反其上臣而疑其<lb/>
　君下而疑其上則必戰李子思曰隂極无陽於理為<lb/>
　嫌故稱龍龍出而戰隂必先傷故稱血郭子和曰上<lb/>
　六之戰不稱龍以明之无以知其與陽戰也為其嫌<lb/>
<pb n="43b"/>
　於无陽而言戰也故稱龍盖俱隂无戰故也因其稱<lb/>
　龍故稱血因其稱血故稱𤣥黄從其類而言此爻辭<lb/>
　之大法也<lb/>
　<lb/>
　<lb/>
　<lb/>
　<lb/>
　厚齋易學卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷二十七</head>
    <p>
<pb n="1a"/>
欽定四庫全書<lb/>
　厚齋易學卷二十七　　　　宋　馮椅　撰<lb/>
易輯傳第二十三<lb/>
經下篇<hi>漸歸妹</hi>
䷴<hi>艮下巽上</hi>
漸<lb/>
　贊曰漸進也　又曰止而㢲動不窮也<lb/>
　　正義曰徐而不速之謂漸<lb/>
<pb n="1b"/>
　　程正叔曰進以序為漸不越次也<lb/>
　　朱子曰止於下而㢲於上為不遽進之義<lb/>
　　范氏曰内止而不躁外㢲而不爭以斯而進不亦<lb/>
　　漸乎<lb/>
　　蘭惠卿曰否之六三往之於外漸進一位進不躐<lb/>
　　等　又曰漸進葢亦以漸而進也<lb/>
　　案物莫不有漸人之進退亦莫不有漸<lb/>
　　案三隂在下之卦觀其爻之進退漸之成卦專在六<lb/>
<pb n="2a"/>
　　自三之四一爻為義經言女歸謂此也贊言漸進<lb/>
　　謂此也進得位謂此也止而㢲又自孔子說經之<lb/>
　　例然六三一進上卦即成女下卦即成男下卦即<lb/>
　　成止上卦即成㢲自有如此之義而立卦本指則<lb/>
　　蘭說是也<lb/>
　　毛伯玉曰易未有兩卦明一義者晉進也漸亦進<lb/>
　　何也愚曰漸非進也言以漸而進爾晉之進如艮<lb/>
　　之止漸進如大壯則止也義各有在不可以一律<lb/>
<pb n="2b"/>
　　求也<lb/>
　　　右明卦義<lb/>
　𧰼贊曰山上有木漸君子以居賢徳善俗<lb/>
　　　右明卦用<lb/>
　序卦曰艮者止也物不可以終止故受之以漸漸者<lb/>
　進也<lb/>
　　林黄中曰自艮之漸變六五一爻而成也艮之所<lb/>
　　以為艮者上下敵應不相與也變五一爻則二五<lb/>
<pb n="3a"/>
　　相應雖欲止焉不可得也<lb/>
　　程正叔曰止必有進屈伸消息之理也<lb/>
　　　右明卦序<lb/>
女歸吉<lb/>
　贊曰漸漸進也女歸吉也進得位往有功也<lb/>
　雜卦曰女歸待男行也<lb/>
　　蘭惠卿曰以漸而進者唯女歸為得其義媒妁問<lb/>
　　之卜筮決之父母命之納采問名納吉納徴請期<lb/>
<pb n="3b"/>
　　親迎莫不有漸如是則吉<lb/>
　　趙氏曰天下之事進必有漸然亦有不以漸者唯<lb/>
　　女之歸非漸則不可言必如女歸之有漸則吉也<lb/>
　　女子從人必待六禮之備各有其序不可遽合也<lb/>
　　馮當可曰六四之隂進而居九三之上男下女之<lb/>
　　義也<lb/>
　　張子厚曰女歸吉進得位指六四也<lb/>
　　朱子發曰此以否六三之四言漸也自内而之外<lb/>
<pb n="4a"/>
　　也坤三之四成㢲女往也乾四之三成艮男下女<lb/>
　　也艮陽居三㢲隂居四男女各得其正矣易傳曰<lb/>
　　中二爻交也横渠亦曰九三六四易位而居葢後<lb/>
　　之傳易者自伊川横渠二先生漸以卦變言之矣<lb/>
　　案六自内而往外有女歸之象自三之四其進為<lb/>
　　漸而九四來居於三為男下女又隂陽各得其位<lb/>
　　是以吉也少男長女本非匹也為有女歸之象因<lb/>
　　九來居三取義不論老少也<lb/>
<pb n="4b"/>
　　程正叔曰乾坤之變為㢲艮㢲艮重而為漸自卦<lb/>
　　體而言中二爻交也二爻之交然後男女各得正<lb/>
　　位初上二爻雖不當位亦陽上隂下得尊卑之正<lb/>
　　男女各得其位與歸妹正相對女之歸能如是之<lb/>
　　正則吉也<lb/>
　　林黄中曰君子之窮通如四時之序時止則止時<lb/>
　　行則行既出乎艮可以行矣而猶曰漸云者君子<lb/>
　　之仕女子之嫁也二五之外爻位皆不相應五近<lb/>
<pb n="5a"/>
　　乎四二近乎三又有害之者焉是故可以漸進而<lb/>
　　未可以遽行也<lb/>
　　　易道廣大亦可如此推測<lb/>
　　朱子發曰臣之進於君人之進於事學者之進於<lb/>
　　道君子之進於徳未有躐等而能進者而漸乃專<lb/>
　　以女歸為義葢禮義亷恥之重天下國家之本无<lb/>
　　若女之歸也<lb/>
　　王景孟曰易中多以男女夫婦發其義者葢本隂<lb/>
<pb n="5b"/>
　　陽而作也見於造化則為天地施之人事則君臣<lb/>
　　也而其較然易知則男女夫婦焉天必得地而後<lb/>
　　成造化之功君必得臣而後致昇平之治男必得<lb/>
　　女而後有生育之理其相須之勢固如此也<lb/>
　　　右明卦占<lb/>
利貞<lb/>
　贊曰進以正可以正邦也其位剛得中也<lb/>
　　蘭惠卿曰否之六三往之於外由此一爻漸進之<lb/>
<pb n="6a"/>
　　故是以二三四五其位皆正故曰進以正可以正<lb/>
　　邦<lb/>
　　程正叔曰初終二爻雖不得位亦陽上隂下得男<lb/>
　　女之正竊謂因三四之交則一卦隂陽皆正而二<lb/>
　　五君臣中正不紊故可正邦其位謂陽剛之位初<lb/>
　　三五是也初始五終三中也九來居三為剛得中<lb/>
　　位易之取義无所不可不拘二五言中也<lb/>
　　朱子發曰此謂九三或謂九五誤也審如九五則<lb/>
<pb n="6b"/>
　　當如无妄萃曰剛中而應同人曰中正而應也<lb/>
　　毛伯玉曰進以正者其選之以徳成之以禮風化<lb/>
　　之基也故曰正邦<lb/>
　　陸希聲曰三五二四各得正位故曰利貞<lb/>
　　朱子曰自二至五皆得其正故其占為女歸吉而<lb/>
　　又戒以利貞也<lb/>
　　程正叔曰諸卦多有利貞而所施或不同涉不正<lb/>
　　之疑而為之戒者損之九二是也有其事必貞乃<lb/>
<pb n="7a"/>
　　得宜者大畜是也有言所以利者以其有貞漸是<lb/>
　　也言女之歸所以吉利於此貞也葢其固有非設<lb/>
　　戒也<lb/>
　　郭子和曰凡進以漸者必不失正進不以漸而失<lb/>
　　正者多矣<lb/>
　　　右明卦象<lb/>
　　李子思曰序易者以八純卦自乾坤之後雜之於<lb/>
　　諸卦之中夫重震重艮未見其作用也故以漸歸<lb/>
<pb n="7b"/>
　　妹豐旅四卦繼之漸者艮與巽交也歸妹者震與<lb/>
　　兊交也豐者震與離交也旅者艮與離交也葢以<lb/>
　　示隂陽之相配而或得或失所以見震艮之作用<lb/>
　　也嘗觀艮與三女之卦相交遇兊之少女其卦為<lb/>
　　咸則以利貞為取女之吉遇離之中女其卦為賁<lb/>
　　則以物不可以苟合為亨遇㢲之長女其卦為漸<lb/>
　　則以女歸之吉為利貞大率男女之相合要不可<lb/>
　　不正其始其始不正其終必乖諸女之卦皆以徐<lb/>
<pb n="8a"/>
　　行待禮與艮止之性相合而後為吉為利可以長<lb/>
　　久而无患也<lb/>
　　張敬夫曰艮上巽下為蠱左傳曰風落山女惑男<lb/>
　　國語曰宵靜女徳以伏蠱葢女下於男所以為蠱<lb/>
　　蠱變則為漸　又曰兊上震下為隨彖辭曰元亨<lb/>
　　孔子曰剛來而下柔以男倡女隨為義隨變則為<lb/>
　　歸妹彖辭曰征凶无攸利孔子曰柔乗剛也以女<lb/>
　　先動而乗男為義大凡陽上隂下則理順而吉隂<lb/>
<pb n="8b"/>
　　上陽下則理逆而凶蠱與歸妹皆二隂居上二陽<lb/>
　　居下故有邪慝之象漸與隨皆二陽居上二隂居<lb/>
　　下故有得正之象　又曰以卦體論之則蠱與漸<lb/>
　　相反以爻畫論之則漸與歸妹正相反葢漸之三<lb/>
　　隂處皆得正位又在内歸妹之三隂皆失其位又<lb/>
　　在外此漸所以為進得正而歸妹所以為不正而<lb/>
　　動也<lb/>
　　　右明彖義<lb/>
<pb n="9a"/>
初六鴻漸于干小子厲有言无咎<lb/>
　贊曰小子之厲義无咎也<lb/>
　　劉氏仲平曰鳥飛多亢唯鴻進有序而不亂<lb/>
　　林黄中曰其飛不决起直上必有漸而致髙<lb/>
　　吕與叔曰干磐陸木陵皆所集而止之地亦有漸<lb/>
　　也<lb/>
　　張舜元曰此卦全體有鴻之象<lb/>
　　林黄中曰初承於六二互體坎為水故初有水湄<lb/>
<pb n="9b"/>
　　之象詩所謂鴻飛遵渚也<lb/>
　　　右明象<lb/>
　　李季辨曰六爻列鴻羣鴈也乾六爻龍亦曰羣龍<lb/>
　　六龍鴻之飛長在首而㓜在後此其序也<lb/>
　　毛伯玉曰初六鴻之稚者也故曰小子<lb/>
　　劉仲平曰大曰鴻小曰鴈詩稱鴻鴈或大或小非<lb/>
　　一故也鴻羣飛而小者最後恐失羣伴故危之而<lb/>
　　號呼號呼則羣必緩飛以俟之所以无咎承互體<lb/>
<pb n="10a"/>
　　之坎有言之象也訟之有言亦以坎也<lb/>
　　　右明占<lb/>
　　郭子和曰一卦一爻之象天地萬物无不具焉聖<lb/>
　　人或取諸身或取諸物舉其一以明之理不能盡<lb/>
　　也漸之象卦言女歸爻言鴻漸互相發明无嫌於<lb/>
　　不同也世率拘於說卦已言之象其所不言者不<lb/>
　　能明也八卦无鴻而漸稱鴻故知易之象天地萬<lb/>
　　物之理无不具聖人亦不能盡言姑舉八卦之畧<lb/>
<pb n="10b"/>
　　使後之人知所謂象者如此觸𩔖而長之也<lb/>
　　　右明爻義<lb/>
六二鴻漸于磐飲食衎衎吉<lb/>
　贊曰飲食衎衎不素飽也<lb/>
　　程正叔曰自干之磐又漸進也<lb/>
　　正義曰漸之為義漸之于髙故取于磐陸木陵逵<lb/>
　　以為喻<lb/>
　　耿睎道曰于磐則進得位之象也<lb/>
<pb n="11a"/>
　　林黄中曰艮為石故有磐之象<lb/>
　　　右明象<lb/>
　　朱子曰柔順中正進以其漸而上有九五之應故<lb/>
　　其象如此而占則吉也<lb/>
　　林黄中曰互體坎為飲食<lb/>
　　李季辨曰鴻食則呼衆故飲食衎衎和鳴也進至<lb/>
　　磐止而食也所謂君㸔隨陽鴈各有稻梁謀<lb/>
　　程可久曰酒食者人君所以養賢飲食者受其饗<lb/>
<pb n="11b"/>
　　者也徳稱其禄故衎衎而吉<lb/>
　　　右明占<lb/>
九三鴻漸于陸夫征不復婦孕不育凶利御冦<lb/>
　贊曰夫征不復離羣醜也婦孕不育失其道也利用<lb/>
　御冦順相保也<lb/>
　　李子思曰詩云鴻飛遵渚即所謂干也　又云鴻<lb/>
　　飛遵陸亦所以言其飛之漸也<lb/>
　　　右明象<lb/>
<pb n="12a"/>
　　王輔嗣曰非夫而孕故不育也<lb/>
　　王景孟曰三與四俱无其應故以夫婦目之婦人<lb/>
　　未有孕而不育者得孕於非交所以不育也<lb/>
　　石守道曰兩无其應近而相得猶可以同禦冦難<lb/>
　　蘭惠卿曰九三六四隂陽當位近而相得恐其各<lb/>
　　為六二九五之所冦奪故曰利用禦冦<lb/>
　　李氏曰卦以女歸明漸之正又於二體之交别夫<lb/>
　　婦之嫌亦以明君子之進惡不由其道也三與四順<lb/>
<pb n="12b"/>
　　以相與患難相救无相失也<lb/>
　　程可久曰征則喪其所承居則物莫能犯<lb/>
　　李季辨曰鴈隨陽鳥也卦有三陽五與上在前而<lb/>
　　此爻處二隂之間失羣鴈也然鴈羣不亂止則相<lb/>
　　保故利用禦冦<lb/>
　　鄭少梅曰三與四氣交於人位故孕若五與二一<lb/>
　　居于天一居于地應逺而雌雄有别故不孕耳<lb/>
　　　右明占<lb/>
<pb n="13a"/>
　　毛伯玉曰夫征而不反則婦孕而不育矣其報然<lb/>
　　也晉文公欲伐衛公子鉏仰而笑公問其故曰臣<lb/>
　　適見鄰之人送其妻歸寧者道見桑婦說而與之<lb/>
　　言顧視其妻亦有招之者矣公悟引師而還未至<lb/>
　　有伐其北鄙者故戒之曰征而不復則凶歸而禦<lb/>
　　冦則利夫征而婦孕其冦不在外也曷亦自謹其<lb/>
　　防庶幾夫婦可以相保也與困之不見其妻其理<lb/>
　　亦然爻體艮其性本止而卦體漸其性好進三四<lb/>
<pb n="13b"/>
　　九六往來互居所以有女歸吉之象六居四則成<lb/>
　　㢲婦九來三則成艮夫故聖人戒之曰天征而不<lb/>
　　復則婦孕而不育矣謂九三不可往四往四則六<lb/>
　　歸於三成否也禦冦則情合故利否則情隔故不<lb/>
　　育而凶唯九三六四相保以禦冦則利征以漸言<lb/>
　　禦冦以艮言也陸在木之下磐之上自三而往則<lb/>
　　漸於霄矣漸之女歸正以六四九三各得其位兩<lb/>
　　无其應而自為夫婦故吉今九離内卦之羣而往<lb/>
<pb n="14a"/>
　　征於外則六歸於三而有應在上非九四之正耦<lb/>
　　也雖孕而不敢育矣豈不凶乎在卦則欲其進於<lb/>
　　上在爻則欲其止于下此文王所以演易而生爻<lb/>
　　也<lb/>
　　　右明爻義<lb/>
六四鴻漸于木或得其桷无咎<lb/>
　贊曰或得其桷順以㢲也<lb/>
　　李氏曰鴻雖水居而千般陸陵乃其所止也木非<lb/>
<pb n="14b"/>
　　鴻之所宜也<lb/>
　　石守道曰巽為木故有棲木之象<lb/>
　　程可久曰鴻足蹼指間有膜不登于木然取象忘<lb/>
　　筌可也<lb/>
　　張子厚曰木非鴻之所居如四之易位而在上也<lb/>
　　本坤之爻進而為㢲<lb/>
　　　右明象<lb/>
　　李季辨曰四進至㢲鴻不能𤓰木桷木之衡陳者<lb/>
<pb n="15a"/>
　　故亦可止巽體順故為得桷<lb/>
　　蘭惠卿曰以否之六三往居于四而言也隂當居<lb/>
　　下今進而上非其所當往故謂之鴻漸于木然得<lb/>
　　位居順體㢲何咎之有<lb/>
　　馮當可曰以六居四而乗九三在㢲之木故粗安<lb/>
　　耳<lb/>
　　朱子曰乗剛而順㢲故其象如此占者如之則无<lb/>
　　咎也<lb/>
<pb n="15b"/>
　　案巽為木在艮山之上九三之竒畫衡于下桷之<lb/>
　　象也得位而體順故九三无相傾之意是以九咎<lb/>
　　　右明占<lb/>
九五鴻漸于陵婦三嵗不孕終莫之勝吉<lb/>
　贊曰終莫之勝吉得所願也<lb/>
　　程正叔曰鴻之所止最髙處也<lb/>
　　程可久曰得位居中雖尊髙不亢陵之象也<lb/>
　　李子思曰為髙必因丘陵言其最髙也<lb/>
<pb n="16a"/>
　　　右明象<lb/>
　　耿睎道曰婦六二也以漸進為三之所難是以三<lb/>
　　嵗不孕也然剛上柔下中正以相與是以物終莫<lb/>
　　之勝也<lb/>
　　程可久曰二五當位非三所能抗終莫之勝是以<lb/>
　　吉也<lb/>
　　蘭惠卿曰三者數之小極然理直道勝讒間終莫<lb/>
　　能勝之久而必合此其吉也<lb/>
<pb n="16b"/>
　　李元達曰三嵗不孕則過三嵗有孕之道矣<lb/>
　　李季辨曰五漸至陵二已應也在後故不孕然女<lb/>
　　歸以漸故終莫之勝<lb/>
　　毛伯玉曰自二言之飲食衎衎自五言之三嵗不<lb/>
　　孕各以其爻發之也然則婦之所以不孕者以漸<lb/>
　　于陵之故也鴻陽鳥而水居得水則交接今也漸<lb/>
　　于陵固宜其不孕也三四之孕互體有坎水五君<lb/>
　　也夫也亢于上則臣不可得而遽進婦不可得而<lb/>
<pb n="17a"/>
　　遽親也五以陽自亢二以柔自卑能有合乎雖然<lb/>
　　婦人以一為貞夫雖不愛而婦不可畔久將合矣<lb/>
　　五行以勝己者為夫勝以不義則為冦終莫之勝<lb/>
　　謂三之冦也是故于三之漸于陸也則以婦之必<lb/>
　　畔警其夫于五之漸于陵也則以終莫之勝勉其<lb/>
　　婦三以報施言五以分義言三輕而五重故也此<lb/>
　　君臣上下離合之機禍福之决也是以聖人交戒<lb/>
　　之<lb/>
<pb n="17b"/>
　　郭子和曰女歸之卦故三五皆以夫婦為義<lb/>
　　　右明占<lb/>
　　案三歲自二至五所厯三爻之象也不曰日月以<lb/>
　　進之漸且難于九三曰嵗言其久也然屯之二五<lb/>
　　不字至於十年則三嵗猶未為甚久也屯與漸之<lb/>
　　時異也況屯言二自臣下言之漸言五自君上言<lb/>
　　之宜其久近不同也終莫勝言三不能奪之于二<lb/>
　　也隂陽配合固不可得問于六五九二之合多易<lb/>
<pb n="18a"/>
　　辭六二九五之合多難辭何也六五九二夫下接<lb/>
　　婦婦上承夫故易合也九五六二夫亢于上婦卑<lb/>
　　于下故難合也葢九陽而上進六隂而下伏其義<lb/>
　　如此也<lb/>
　　　右明爻義<lb/>
上九鴻漸于逵其羽可用為儀吉<lb/>
　贊曰其羽可用為儀吉不可亂也<lb/>
　　程正叔曰九達之謂逵見爾雅通達無阻蔽之義<lb/>
<pb n="18b"/>
　　上在至髙之位又益上進是出乎位之外在他時<lb/>
　　則為過于漸之時居㢲之極必有其序如鴻之離<lb/>
　　所止而飛于雲空在人則超逸乎常事之外者也<lb/>
　　林黄中曰鴻以漸至髙所謂鴻飛㝠㝠者也<lb/>
　　王景孟曰進于上而不失其㢲此賢達之髙致也<lb/>
　　　右明象<lb/>
　　王介父曰其進也以漸而不失時其翔也以羣而<lb/>
　　不失序所謂進退可法者也六爻皆鴻也至于上<lb/>
<pb n="19a"/>
　　而後曰其羽可用為儀要其終而不可亂也<lb/>
　　毛伯玉曰羽者所以飛也其不可亂者在于飛故<lb/>
　　特以羽言之此六爻所以取于鴻也歟<lb/>
　　林黄中曰若直以為羽不取飛翔之義則史稱鴻<lb/>
　　毛之遇順風亦毛而已矣豈不陋哉<lb/>
　　朱子曰雖極髙而不為無用之象故其占為如是<lb/>
　　則吉也<lb/>
　　李季辨曰可用為儀如摰見執鴈婚禮奠鴈之類<lb/>
<pb n="19b"/>
　　謂其德可以配禮也<lb/>
　　　此說亦通<lb/>
　　案自二至逵其進有漸无陵躐失次之患至逵則<lb/>
　　人皆仰之矣此其羽之可用以為儀謂可則而象<lb/>
　　之也夫乾之龍至上則亢漸之鴻至上則吉何也<lb/>
　　乾以六陽剛健而不可御故過髙而亢漸以三陰<lb/>
　　三陽其進有序故至髙而吉也<lb/>
　　　右明占<lb/>
<pb n="20a"/>
　　鄭少梅曰自子午以東為陽自子午以西為陰由<lb/>
　　艮達㢲子午以東陽氣之地也立春以後鴻鴈來<lb/>
　　故六爻皆係以鴻鴻者隨陽之鳥也<lb/>
　　毛伯玉曰漸一也卦取于女象取于木爻取于鴻<lb/>
　　各有理焉不相悖也故曰易者變也<lb/>
　　　右明六爻<lb/>
䷵<hi>兊下震上</hi>
歸妹<lb/>
<pb n="20b"/>
　贊曰天地之大義也天地不交而萬物不興歸妹人<lb/>
　之終始也說以動所歸妹也<lb/>
　雜卦曰歸妹女之終也<lb/>
　　楊廷秀曰妹之為言幼少之辭也无父而有兄之<lb/>
　　辭也无父而歸于人孰歸之兄歸之也孰為之兄<lb/>
　　震是也兊少女震之妹也震長男兊之兄也<lb/>
　　　說者有三唯此得之一謂男子三十而取女子<lb/>
　　　二十而嫁為少女嫁長男然于妹字未安一謂<lb/>
<pb n="21a"/>
　　　諸侯一取九女以娣姪從此嫁者之妹娣媵也<lb/>
　　　然贊謂天地之大義人之終始則非娣也<lb/>
　　案聖人作易人事物理无不備具咸恒言夫婦之情<lb/>
　　漸言女歸而女之无父者未有其義於是因長兄<lb/>
　　少女而設為歸妹之卦漸歸妹皆以乾坤二體三<lb/>
　　四兩爻相易成卦漸之九自三而往四自内而往<lb/>
　　外則女歸者女子歸其夫家也歸其夫家必待六<lb/>
　　禮之備而後行漸之義也歸妹之六自四而來三<lb/>
<pb n="21b"/>
　　自外而來内則歸妹者長兄以其妹來歸其夫者<lb/>
　　也乾之九自三往四成震則是父往而長兄在也<lb/>
　　觀中兩爻之相易昭然義見矣<lb/>
　　都聖與曰九四以上嫡之象也六三以下娣之象<lb/>
　　也或疑爻有三娣字謂妹者娣也殊不知卦與爻<lb/>
　　異卦以震上兊下為義則長兄嫁妹之謂也爻以<lb/>
　　上下卦皆為妹則上卦震男之妹下卦兊女之妹<lb/>
　　也上尊而下卑上貴而下賤男之歸妹則與卦義<lb/>
<pb n="22a"/>
　　同女之歸妹則娣之謂也故初三皆言娣二不言<lb/>
　　娣而五言不如其娣之袂良則二亦娣也或以卦<lb/>
　　之妹為娣則於孔贊不合或以卦為嫁女則於爻<lb/>
　　辭有疑是不明卦爻之不可同論也<lb/>
　　　右明卦義<lb/>
　象贊曰澤上有雷歸妹君子以永終知敝<lb/>
　　　右明卦用<lb/>
　序卦曰漸者進也進必有所歸故受之以歸妹<lb/>
<pb n="22b"/>
　　程正叔曰進必有所至故漸有歸義<lb/>
　　林黄中曰漸之反也艮反為震㢲反為兊以九居<lb/>
　　五六居二上下之情不交是以謂之漸也以六居<lb/>
　　五以九居二則上下交矣是以謂之歸妹也<lb/>
　　　右明卦序<lb/>
征凶无攸利<lb/>
　贊曰征凶位不當也无攸利柔乘剛也<lb/>
　　馮當可曰歸妹反漸故吉凶亦相反<lb/>
<pb n="23a"/>
　　張子厚曰泰之九三進在四故六四降而在三<lb/>
　　都聖與曰男女之相從正則吉中爻之材剛柔雜<lb/>
　　居非所謂正如是有行非禮法所容也故征凶夫<lb/>
　　婦之相與順則利而六爻之材柔上剛下非所謂<lb/>
　　順如是而有為非室家所宜也故无攸利名卦以<lb/>
　　二體其常也彖卦以六畫其變也以不正而征凶<lb/>
　　則知正則吉以不順而无攸利則知順則无不利<lb/>
　　由彖所言知其所不言則聞一以知二矣<lb/>
<pb n="23b"/>
　　程可久曰中爻不當位妹歸不𫉬其所之象故征<lb/>
　　凶以柔乗剛又有見暴者焉故无攸利<lb/>
　　毛伯玉曰卦无他辭唯曰征凶无攸利安有女子<lb/>
　　之嫁而其凶直如此六十三卦之辭未有此也<lb/>
　　又曰所謂永終知敝也　又曰意者卦雖託於歸<lb/>
　　妹而彖以它義發之故孔子曰位不當也柔乗剛<lb/>
　　也女居男位是无夫也<hi>皆從孔贊妹之再嫁亦可取象</hi>
　　案上下本乾坤純體而九自三往四位不當故征<lb/>
<pb n="24a"/>
　　凶六自四來三柔乘剛故无攸利孔子之論如此<lb/>
　　說者以六爻全體言之失其指矣然彖辭无象有<lb/>
　　占无吉有凶何也无乃警為人兄者之當慮其妹<lb/>
　　之不安於其家邪葢父之於女无所不用其至而<lb/>
　　兄之視妹恩少殺矣此聖人之深意不然六十四<lb/>
　　卦一卦必有一用不應此卦皆无所用之而妹終<lb/>
　　不可歸也孔子固推廣之曰天地之大義也人之<lb/>
　　終始也可不重乎不當其位或柔乗剛可不慮乎<lb/>
<pb n="24b"/>
　　此帝乙歸妹之辭所以丁寧切至也為人兄者之<lb/>
　　嫁妹必若帝乙而後无征凶不利之憂矣上六之<lb/>
　　象虚筐无血女子之通患也而不言於咸漸亦慮<lb/>
　　夫兄之不能防之以禮也與<lb/>
　　　右明卦占<lb/>
初九歸妹以娣跛能履征吉<lb/>
　贊曰歸妹以娣以恒也跛能履吉相承也<lb/>
　　郭子和曰初在下賤者之位也无正應娣之象也<lb/>
<pb n="25a"/>
　　李元達曰娣有弟之道以嫡視娣猶弟也<lb/>
　　案兌為少女女之妹也又為妾娣之象也<lb/>
　　張舜元曰兊為毁折跛之象也<lb/>
　　李子思曰履之六三亦以兊為主故有跛能履𦕈<lb/>
　　能視之象<lb/>
　　蘭惠卿曰跛者不可以專行依人乃可娣妾之道<lb/>
　　必承正室以行事則吉<lb/>
　　司馬君實曰不正而合是以跛也以娣而行故能<lb/>
<pb n="25b"/>
　　履也所以吉者說以承上也<lb/>
　　張子厚曰爻為剛故能履非匹故跛<lb/>
　　劉氏仲平曰履之三以六居之則不正也在下卦<lb/>
　　之上則不中也故曰𦕈能視跛能履孔子曰不足<lb/>
　　與有明不足與有行也歸妹之初九未中也故跛<lb/>
　　能履九二未正也故𦕈能視然娣不敢居中以承<lb/>
　　嫡无所用其行而相承以為吉幽人以自得為常<lb/>
　　无所用其明而以為正則利<lb/>
<pb n="26a"/>
　　　右明象占<lb/>
　　趙氏曰兊隂卦也隂柔而說則常患乎不正故兊<lb/>
　　陽爻多吉而隂爻多凶如臨如睽如中孚等卦皆<lb/>
　　然而履之三爻尤與歸妹相似履之初九曰往无<lb/>
　　咎此則曰征吉九二曰幽人貞吉此則曰利幽人<lb/>
　　之貞六三曰眇能視跛能履此則初言跛二言眇<lb/>
　　三則反歸以娣亦以六三之柔下如在下之陽爻<lb/>
　　也　又曰在君子之踐履則以跛眇為當然故析<lb/>
<pb n="26b"/>
　　言於初二其實皆因兊體而為之戒也<lb/>
　　李子思曰彖云征凶者以諸爻失位為妄動之戒<lb/>
　　爻云征吉者以初九能安於卑下而嫡將說而與<lb/>
　　之偕行也<lb/>
　　　右明爻義<lb/>
九二眇能視利幽人之貞<hi>子夏傳無之字</hi>
　贊曰利幽人之貞未變常也<lb/>
　　朱子曰眇能視承上文而言<lb/>
<pb n="27a"/>
　　張舜元曰離為目上承六三之兊兊目眇之象也<lb/>
　　履六三亦然<lb/>
　　案爻唯二五相應而中隔九四然終不能絶其應<lb/>
　　故不能正視六五而旁睨之猶眇者之視也<lb/>
　　　右明象<lb/>
　　李去非曰陽剛而承隂處靜而居内自守窈窕幽<lb/>
　　閒之中而未得六五之正應若眇其目者而猶能<lb/>
　　視以繫於五<lb/>
<pb n="27b"/>
　　　右明占<lb/>
　　王景孟曰不言歸妹與娣者正得下體中位不應<lb/>
　　取娣象而六五位上體之中既稱其君矣則為嫡<lb/>
　　者五也二不應復為嫡也居隂守常未適乎外女<lb/>
　　子之賢明而妹之未歸者故爻辭但以守常為正<lb/>
　　而以幽人象之<lb/>
　　案卦有歸女之義无男女夫婦之義故上下體皆<lb/>
　　為妹而二五相應六居五九居二非女之於男也<lb/>
<pb n="28a"/>
　　然下卦為女之妹則有娣之象而獨此爻不言娣<lb/>
　　者九陽剛賢徳而明者也二中位隂靜而貞者也<lb/>
　　以為娣則與五正應非娣也以為嫡則有五在非<lb/>
　　嫡也故但以其陽明居兊體而以眇能視為象剛<lb/>
　　中而位隂而以利幽人之貞為占言有望於君而<lb/>
　　未耦守正於内而未行宜固守其正者也<lb/>
　　　右明爻義<lb/>
六三歸妹以須反歸以娣<lb/>
<pb n="28b"/>
　贊曰歸妹以須未當也<lb/>
　　都聖與曰四以上嫡之象三以下娣之象<lb/>
　　劉氏曰以柔歸妹内卦之主是將有所須以為嫡<lb/>
　　者也<lb/>
　　朱子發曰初至五體専専須也<lb/>
　　張子厚曰三隂本彚征在上今爻反下而為兊故<lb/>
　　曰反歸以娣<lb/>
　　張舜元曰約象坎為須髪上承九四之震震為下<lb/>
<pb n="29a"/>
　　輔須之象也賁之六二亦坎震之象<lb/>
　　　右明象占<lb/>
　　毛伯玉曰六三妹也九四所歸者也三之於四也<lb/>
　　須其聘我而歸之故曰歸妹以須四之於三也以<lb/>
　　娣而不以聘故反歸以娣<lb/>
　　案卦以三四兩爻九六相易而成者也在六位之義<lb/>
　　三下之終而將以上進者也下體娣也上體嫡也<lb/>
　　三之六本在上體而今居下之上是須時以上進<lb/>
<pb n="29b"/>
　　不肯為娣而求為嫡者也然九當其前則不容進<lb/>
　　矣葢陽之性趨上而不肯反歸於下隂之性本下<lb/>
　　而不能反歸於上故三雖須為嫡於九四而九四<lb/>
　　反以娣之禮而歸之贊曰未當以爻言之以六居<lb/>
　　三於位未當以理言之葢謂其本可為嫡而歸以<lb/>
　　娣禮其禮未當也以六歸四則於位當矣曰未者<lb/>
　　應須義也<lb/>
　　　右明爻義<lb/>
<pb n="30a"/>
九四歸妹愆期遲歸有時<lb/>
　贊曰愆期之志有待而行也<lb/>
　　劉長民曰居下體之上位過乎少女是愆期也<lb/>
　　張子厚曰九四當速交而為㤗今獨後者三須而<lb/>
　　有所待也<lb/>
　　趙氏曰女子以靜正為徳處震陽之動而求歸非<lb/>
　　正也故雖愆期而不可不堅其待時之志<lb/>
　　李氏曰已離兊體故曰愆期處動之初非无行也<lb/>
<pb n="30b"/>
　　以剛居隂其志不亂姑有待而已<lb/>
　　蘭惠卿曰以剛處隂无應是方正自守而不妄從<lb/>
　　人者也<lb/>
　　李季辨曰歸有時矣是其歸亦不久也<lb/>
　　李去非曰霜降逆女冰泮而止今震雷以動愆其<lb/>
　　期矣雖及春猶可以待其來逆也<lb/>
　　案以六位言已過其半是愆期者也然震陽已動<lb/>
　　雖遲其歸亦有時矣曰遲者以位隂也曰有時者<lb/>
<pb n="31a"/>
　　以震動也天下之理无往不復九終歸三六終歸<lb/>
　　四也<lb/>
　　　右明象占<lb/>
　　郭子和曰三之與四其不當位相似而辭有不同<lb/>
　　何哉葢六三以柔居陽位而又為過中而九四以<lb/>
　　剛居隂位而有未中之義<lb/>
　　劉氏仲平曰以柔居陽其位僣也以剛居隂其志<lb/>
　　順也彖之贊以位不當釋征凶二爻之得失雖異<lb/>
<pb n="31b"/>
　　而不當位則一故或以須或愆期要皆征凶之義<lb/>
　　林黄中曰所以然者上下之交進退之位二爻皆<lb/>
　　言歸妹而有反歸遲歸之文九四之義不盡於六<lb/>
　　三之文故引而伸之也易之互文見義豈一端而<lb/>
　　已哉<lb/>
　　案成卦之義固在三四兩爻而在他卦二五豈无九<lb/>
　　六之迭居者哉而未必不吉者得中也此兩爻有<lb/>
　　過不及之患是以其辭支雖然彖言不可征而兩<lb/>
<pb n="32a"/>
　　爻无不征之義卦與爻義固不同也<lb/>
　　　右明爻義<lb/>
六五帝乙歸妹其君之袂不如其娣之袂良月幾望吉<lb/>
　贊曰帝乙歸妹不如其娣之袂良也其位在中以貴<lb/>
　行也<lb/>
　　蘭惠卿曰五君位而以隂爻居之女之貴者也<lb/>
　　林黄中曰五天位也而六居之豈非王后配天之<lb/>
　　象乎詩云大邦有子俔天之妹是也古者后夫人<lb/>
<pb n="32b"/>
　　為小君六五小君也下三爻娣也<lb/>
　　劉氏曰必其君能推賢譲善而援引其娣者也<lb/>
　　王輔嗣曰袂所以為禮容者也<lb/>
　　李氏曰泰之六五言帝乙歸妹者人君之事言其<lb/>
　　以帝之尊而能屈以順應於二也歸妹之五言帝<lb/>
　　乙歸妹者帝乙之后之事言其得歸妹之道居尊<lb/>
　　而能屈也五應於二五為女君而二為娣五位尊<lb/>
　　而飾以隂猶言尊而謙也二位卑而飾以陽猶言<lb/>
<pb n="33a"/>
　　卑而盛也故曰其君之袂不如其娣之袂良言六<lb/>
　　五以貴而行謙之事也<lb/>
　　鄭少梅曰卦與泰𩔖而人位兩爻交互有掩袂之<lb/>
　　象葢天地之義備於人之一身左陽而右隂隂陽<lb/>
　　之交如兩爻之交也娣位乎下其畫陽也君位乎<lb/>
　　上其畫隂也易以陽善而隂惡陽貴而隂賤此君<lb/>
　　之袂不如其娣之袂良也<lb/>
　　都聖與曰不如其娣之袂良帝乙有是事也<lb/>
<pb n="33b"/>
　　　右明象<lb/>
　　陳氏臯曰小君之飾不如娣之容儀則隂雖盛如<lb/>
　　月之望亦保終吉<hi>此讀幾作既</hi>
　　都聖與曰月者至隂之精而羣隂之主女君之象<lb/>
　　也幾望言女君之謙盛而未盈也望則盈矣吉宜<lb/>
　　家之謂也<lb/>
　　　言月望當如陳言吉當如都則其義見矣<lb/>
　　　右明占<lb/>
<pb n="34a"/>
　　案君之袂不如其娣之袂良湯之歸妹適應此象<lb/>
　　能如是則小君如月之望並明當天照臨於下何<lb/>
　　適不宜夫乾坤純體而成㤗自㤗而九六互居三<lb/>
　　四而成此卦使九六各歸其位則復為㤗矣故㤗<lb/>
　　之六五亦取帝乙歸妹之象夫以歸妹名卦則雖<lb/>
　　自㤗變而㤗之取象則當自此卦而復變者言也<lb/>
　　　右明爻義<lb/>
上六女承匡无實士刲羊无血无攸利<lb/>
<pb n="34b"/>
　贊曰上六无實承虚匡也<lb/>
　　程可久曰三上之應而二爻未嘗相合故曰士曰<lb/>
　　女而不曰夫婦<lb/>
　　張子厚曰爻應皆隂故曰士女曰无實<lb/>
　　李氏曰所應者三而居兊體之隂女之象也所須<lb/>
　　在上而上不足須承筐无實之象也本爻居震體<lb/>
　　之隂士之象也所取在三而近承九四刲羊无血<lb/>
　　之象也<lb/>
<pb n="35a"/>
　　蘭惠卿曰女之筐將以受男子之幣而三上无所<lb/>
　　承无實也男之羊將以備女子之禮而爻下无所<lb/>
　　應則羊之所刲无血也尚何所利哉隂柔而无陽<lb/>
　　之應耳<lb/>
　　楊廷秀曰三承上卦☳有虚筐之象兊為羊<lb/>
　　朱子曰以隂居歸妹之終而无應約昏而不終者<lb/>
　　也故其象如此而於占為无所利也<lb/>
　　案卦以男女言之上與三應有嫁娶之義而陽實<lb/>
<pb n="35b"/>
　　隂虚血隂𩔖也自應言之上六无陽之實則士无<lb/>
　　幣帛以實女之虚筐所謂室家不足者也自爻言<lb/>
　　之六三不相應則兊羊无血葢已死之羊不可用<lb/>
　　者也是以雖有昏約而不終也或曰六三近承九<lb/>
　　四有女失身之象故曰无血<lb/>
　　　右明象<lb/>
　　毛伯玉曰卦曰无攸利爻亦曰无攸利不觀之於<lb/>
　　爻孰知卦之所謂哉<lb/>
<pb n="36a"/>
　　案卦爻之辭同而指亦同者屯之利建侯是也卦爻<lb/>
　　之辭同而指不同者此卦之无攸利是也盖卦以<lb/>
　　六來居三是柔乘剛失夫婦之正故无攸利爻與<lb/>
　　六二不相應是婚姻不終故无攸利也<lb/>
　　左氏傳曰晉獻公筮嫁伯姬於秦遇歸妹之睽史<lb/>
　　蘇占之曰不吉其繇曰士刲羊亦无<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>也女承匡<lb/>
　　亦无貺也西隣責言不可償也歸妹之睽猶无相<lb/>
　　也震之離亦離之震為雷為火為嬴敗姬車說其<lb/>
<pb n="36b"/>
　　輹火焚其旗不利行師敗於宗丘歸妹睽孤冦張<lb/>
　　之弧姪其從姑六年其逋逃歸其國而棄其家明<lb/>
　　年其死於髙梁之虛<lb/>
　　　古之占如此不盡用文王之辭因其事占其象<lb/>
　　　而推其理也然此特其著者耳意亦多支離傅<lb/>
　　　會者故孔子贊易而羣言盡廢也<lb/>
　　　右明占<lb/>
　　林黄中曰陰與陽男女之象今以六三為女上六<lb/>
<pb n="37a"/>
　　為士何所據而云之乎曰易者易也千變萬化而<lb/>
　　不窮者也聖人有以見天下之賾象其物宜是故<lb/>
　　謂之象如此<lb/>
　　　右明爻義<lb/>
　　案六爻大抵以下三爻為妹之娣上三爻為妹葢通<lb/>
　　卦以妹為象上貴而下賤也<lb/>
　　　右明六爻<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷二十七<lb/>
</p>
<p>
</p>
  </div>
</body>
</text>
</TEI>
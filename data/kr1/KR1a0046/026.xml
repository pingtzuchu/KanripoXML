<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷二十六</head>
    <p>
<pb n="1a"/>
欽定四庫全書<lb/>
　厚齋易學卷二十六　　　宋　馮椅　撰<lb/>
易輯傳第二十二<lb/>
經下篇<hi>震艮</hi>
䷲<hi>震下震上</hi>
震<lb/>
　雜卦曰震起也<lb/>
　説卦曰帝出乎震　又曰萬物出乎震震東方也<lb/>
<pb n="1b"/>
　又曰雷以動之　又曰動萬物者莫疾乎雷　又曰<lb/>
　震動也　又曰震爲龍　又曰震爲足　又曰震一<lb/>
　索而得男故謂之長男　又曰震爲雷爲龍爲𤣥黄<lb/>
　爲旉爲大塗爲長子爲決躁爲蒼莨竹爲萑葦其于<lb/>
　馬也爲善鳴爲馵足爲作足爲的顙其于稼也爲反<lb/>
　生其究爲健爲蕃鮮<lb/>
　　九家爲玉爲鵠爲鼓<lb/>
　　張舜元曰陽生於下動而上行隂氣閉之震怒而<lb/>
<pb n="2a"/>
　　起卦所以爲震也<lb/>
　　朱子曰一陽始生於二隂之下震而動也其𧰼爲<lb/>
　　雷<lb/>
　　李子思曰一陽之初動天地所資以爲造化之張<lb/>
　　本也<lb/>
　　　右明卦義<lb/>
　𧰼贊曰洊雷震君子以恐懼脩省<lb/>
　　　右明卦用<lb/>
<pb n="2b"/>
　序卦曰主器者莫若長子故受之以震<lb/>
　　程正叔曰長子傳國家繼位號者也故爲主器之<lb/>
　　主序卦取其一義之大者爲相繼之義<lb/>
　　林黄中曰自鼎之震變下卦巽上卦離而成也巽<lb/>
　　長女離中女而震則長男器之大者莫若鼎有以<lb/>
　　主之二女皆非主器者也主之者其唯長男乎所<lb/>
　　以巽離皆變而成震也<lb/>
　　案巽三爻全變離上一爻變不動者六五九四也<lb/>
<pb n="3a"/>
　　君臣相與維持是器者也<lb/>
　　　右明卦序<lb/>
亨<lb/>
　　程正叔曰陽生於下而上進亨之義也<lb/>
　　朱子發曰震自臨二之四也震於積隂之下奮擊<lb/>
　　而出亨也<lb/>
　　耿睎道曰上者陽之所也陽在下必起而之其所<lb/>
　　又以時焉是以亨也<lb/>
<pb n="3b"/>
　　毛伯玉曰震而達之所以亨也是故塞者必其止<lb/>
　　者也亨者必其動者也<lb/>
　　李子思曰所以震隂達陽而開其生育之門故曰<lb/>
　　震亨<lb/>
　　林黄中曰先儒訓震爲懼震在靁懼在物苟以爲<lb/>
　　恐懼以致亨則是舍其主而議其賔矣<lb/>
　　案或又謂萬物待震而亨是物亨非震亨也以八<lb/>
　　卦觀之一陽動於重隂之下陽動而震以重卦觀<lb/>
<pb n="4a"/>
　　之初位之陽奮出四位有靁出地奮之義<lb/>
震來虩虩笑言啞啞震驚百里不喪匕鬯<lb/>
　贊曰震來虩虩恐致福也笑言啞啞後有則也震驚<lb/>
　百里驚逺而懼邇也不䘮匕鬯出可以守宗廟社稷<lb/>
　以為祭主也<lb/>
　　郭子和曰皆主人事言　又曰能恐懼脩省於前<lb/>
　　則必𫉬和樂之吉於後<lb/>
　　程正叔曰蠅虎謂之虩者以其周環顧慮不自寜<lb/>
<pb n="4b"/>
　　也　又曰笑言啞啞言自若也<lb/>
　　李仲永曰先虩虩後啞啞與同人先號咷而後笑<lb/>
　　同<lb/>
　　程可久曰虩虩敬天之威也易凡言笑皆喜悦之<lb/>
　　意初九言後笑彖不言後以六爻自有先後之義<lb/>
　　也先虩虩而後笑此言危者使平之意<lb/>
　　楊廷秀曰當震之來也虩虩然爲之恐懼而顧慮<lb/>
　　焉必求所以應之轉懼而爲喜而笑言啞啞矣<lb/>
<pb n="5a"/>
　　馮當可曰不喪匕鬯擾攘之際不至錯亂<lb/>
　　朱子發曰長子主器不喪匕鬯則不失職矣<lb/>
　　朱子曰臨大震懼而不失其常也當震之來能虩<lb/>
　　虩恐懼則可以笑言啞啞而無後憂矣使震驚百<lb/>
　　里亦不喪匕鬯也主器之事彖未有此意贊方言<lb/>
　　之　又曰此卦之占爲能恐懼則致福而不失其<lb/>
　　所主之重<lb/>
　　李氏曰震來虩虩震於己也震驚百里震於人也<lb/>
<pb n="5b"/>
　　林黄中曰六爻二陽施震者也四隂遇震者也震<lb/>
　　來虩虩笑言啞啞初九是也言施震者也震驚百<lb/>
　　里不喪匕鬯六五是也言遇震者也<lb/>
　　朱子發曰自初至四乾坤之䇿百有二十百里舉<lb/>
　　大數也<lb/>
　　案震來云者一陽自外來内爲震謂初九也<lb/>
　　馮當可曰陽剛之體方自乾來爲笑言啞啞之𧰼<lb/>
　　者内卦本兊爲口舌二之四笑言也又初至四有<lb/>
<pb n="6a"/>
　　頤𧰼頤口輔亦爲笑言謂九四也贊曰後有則則<lb/>
　　是後遇九四之震而笑言自若也震驚百里靁出<lb/>
　　地奮謂九四也七載鼎實自下而上六五之𧰼也<lb/>
　　鬯灌地降神自上而下上六之𧰼也此彖專以遇<lb/>
　　震言之震來虩虩此靁之初動皆恐懼也笑言啞<lb/>
　　啞此靁之習聞乃自若也震驚百里猶迅靁不及<lb/>
　　掩耳之意也贊言驚逺懼邇則合全體言也不喪<lb/>
　　匕鬯猶不失匕著之意也臨祭祀而匕鬯之薦無<lb/>
<pb n="6b"/>
　　失節也<lb/>
　　右明象占<lb/>
初九震來虩虩後笑言啞啞吉<lb/>
　贊曰震來虩虩恐致福也笑言啞啞後有則也<lb/>
　　李元達曰當動之始以剛下柔能自反而知懼者<lb/>
　　也謂之後則非方今之時也<hi>劉仲平同</hi>方動之始而能<lb/>
　　知懼則後有笑言啞啞必矣故又以吉言之<lb/>
　　張知常曰恐懼當在初<lb/>
<pb n="7a"/>
　　郭子和曰震動之初恐懼脩省不可緩也過此則<lb/>
　　危矣<lb/>
　　朱子發曰初九先九四後故言後笑言啞啞<lb/>
　　蘭惠卿曰小人震始來而不憂必待禍至而後悔<lb/>
　　憂纔息而即忘之不能持終身之戒此聖人於初<lb/>
　　九所以再蒙彖辭之意也<lb/>
　　都聖與曰震來虩虩於其初則笑言啞啞於其後<lb/>
　　原始以要終先恐而後福故於初九所言如此<lb/>
<pb n="7b"/>
　　　右明𧰼占<lb/>
　　李仲永曰二隂一陽則一陽爲之主初九在内卦<lb/>
　　之内震之主也故辭與卦同<lb/>
　　石守道曰有陽明之德居震之始能先戒懼者故<lb/>
　　彖之所言此爻當之房喬曰震之初九謹始恐懼<lb/>
　　所以致福豫之初六倡始逸豫所以致凶<lb/>
　　劉氏仲平曰震之時時乎動也利乎動不利乎靜<lb/>
　　二以億則喪貝三以行則無眚四以泥則未光<hi>贊辭</hi>
<pb n="8a"/>
　　<hi>非系</hi>初九有動之材當震之始能恐懼脩省者也<lb/>
　　　右明爻義<lb/>
六二震來厲億喪貝躋于九陵勿逐七日得<lb/>
　贊曰震來厲乗剛也<lb/>
　　蘭惠卿曰震自臨生六四來爲六二以柔乗剛所<lb/>
　　以危也<lb/>
　　張舜元曰初以剛動而務上行二以柔正而來乗<lb/>
　　之近而不相得故危<lb/>
<pb n="8b"/>
　　案震在初之陽六二之隂柔亦謂之震者卦者時<lb/>
　　也爻者事也謂處震之時來則厲也<lb/>
　　　右明𧰼<lb/>
　　蘭惠卿曰陽爲金爲玉爲寶貝貝指九四也九本<lb/>
　　居二因此震驚而喪失之徃爲九四升於至髙之<lb/>
　　地九陵之𧰼也雖然不必逐之七日復得言隂陽<lb/>
　　升降徃反不過七日此以六二九四升降而言也<lb/>
　　李季辨曰以柔居隂爲初所震喪其所有之貝互<lb/>
<pb n="9a"/>
　　體有艮九陵之𧰼也<lb/>
　　程正叔曰九言重之多如九天九地也震之來也<lb/>
　　雖一時不能禦然時過事已則復其常故云七日<lb/>
　　得<lb/>
　　薛氏曰九者陽之極數也<lb/>
　　都聖與曰勿逐言舍初九而不與之兢也七日得<lb/>
　　言自二而至於上自上而復於二其數凡七也<lb/>
　　李仲永曰貝爲人所得去而升於九陵之髙逺也<lb/>
<pb n="9b"/>
　　案處震之時來而遇震故厲驚而喪其所齎之資貨<lb/>
　　蓋有將之以升於九陵者宜其髙且逺而不可得<lb/>
　　即也聖人教之曰勿用逐之七日將自得之矣蓋<lb/>
　　天下之數無徃不復也二自四來過初九自二徃<lb/>
　　居上卦二尚隔三三則可逐二不可逐不能及也<lb/>
　　歴爻之終復至本位則四復二爲臨矣故其占如<lb/>
　　此凡陽爻曰日<lb/>
　　　右明占<lb/>
<pb n="10a"/>
　　林黄中曰聖人於陽爻言施震之方隂爻言遇震<lb/>
　　之道示人著矣<lb/>
　　李季辨曰陽居初與四為洊靁二與三為初所震<lb/>
　　五與上為四所震也<lb/>
　　石守道曰震隂以失位為能戒懼二得位故不吉<lb/>
　　劉長民曰震雷之動威也驚恐者致其福惰慢者<lb/>
　　致其烖二雖動體然安於得位是慢而不戒者<lb/>
　　張知常曰乗剛不能無失得位不能不復<lb/>
<pb n="10b"/>
　　案二來遇震方安於位不知戒備故有失洊靁之後<lb/>
　　陽氣必復九反於二終亦必得其所喪也<lb/>
　　　右明爻義<lb/>
六三震蘇蘇震行无𤯝<lb/>
　贊曰震蘇蘇位不當也<lb/>
　　劉長民曰二安於得位而見危三不當位而知懼<lb/>
　　故得舒緩<lb/>
　　朱子發曰震爲反生三震之極震極復蘇反生也<lb/>
<pb n="11a"/>
　　　右明𧰼<lb/>
　　張子厚曰處非其地故危困不一懼而改行則無<lb/>
　　𤯝矣<lb/>
　　郭子和曰震自初動三逺於動者而能蘇蘇然懐<lb/>
　　不自安是以行而無𤯝也<lb/>
　　馮當可曰蘇蘇失中也四在前有相得之理以震<lb/>
　　而得則遇四故無𤯝<lb/>
　　林黄中曰兩言震者在初九九四之間也止則遇<lb/>
<pb n="11b"/>
　　初行則遇四虩虩而不可犯四遂泥而不足畏是<lb/>
　　以行而無𤯝也<lb/>
　　程可久曰以六居三在它卦猶柔危況震之時乎<lb/>
　　逮九四震行則本爻可以去柔危之地故無𤯝<lb/>
　　李季辨曰六居三其位本危況爲初所震氣息僅<lb/>
　　存以恐懼而行亦可無𤯝<lb/>
　　　右明占<lb/>
　　案再言震者蘇蘇言初九之震行無𤯝言九四之震<lb/>
<pb n="12a"/>
　　也去初逺故蘇蘇爲舒遲之意震動而上非安於<lb/>
　　下者以震爲上行無𤯝矣上卦之初爲九四則震<lb/>
　　在我故也<lb/>
　　　右明爻義<lb/>
九四震遂泥<lb/>
　　案泥去聲滯溺不通之辭與致逺恐泥之泥同遂<lb/>
　　无反之意荀遂作隊<lb/>
　贊曰未光也<lb/>
<pb n="12b"/>
　　陸希聲曰以陽處隂失位而動靁聲未隆者也<lb/>
　　蘭惠卿曰自臨之二震動而行近至於四留滯於<lb/>
　　此不能前徃以升天位反失其居<lb/>
　　李季辨曰四處洊靁陷互體坎中遂泥之𧰼也<lb/>
　　郭子和曰陷於重隂之間无中正之德以自將故<lb/>
　　不能有行而遂泥也<lb/>
　　李去非曰外卦之動欲震而滯泥不足以致逺因<lb/>
　　而遂焉則爲四隂所蔽也故贊曰未光<lb/>
<pb n="13a"/>
　　　右明𧰼<lb/>
　　劉氏仲平曰震唯初與四有能動之材而四以剛<lb/>
　　居隂其達材之效有不同也<lb/>
　　案雷出地奮豫此爻當之曰遂泥何也曰卦體與<lb/>
　　爻義多不相值此文王所以演爻而成易也震以<lb/>
　　一陽奮於二隂之下相激而成聲則爲靁故取義<lb/>
　　於震以立卦初九在内靁之發聲也故曰震來虩<lb/>
　　虩九四在外靁之洊震也故曰震驚百里今發揮<lb/>
<pb n="13b"/>
　　於爻則初反致吉而四反遂泥何也初陽位而靁<lb/>
　　聲之所達四隂位而靁聲之遂滯故在卦體則有<lb/>
　　驚百里之𧰼而在爻義則爲羣隂所掩滯而不能<lb/>
　　奮擊也以卦變言之此爻自二上行至此爲位隂<lb/>
　　所泥不能上升五位故也<lb/>
　　　右明爻義<lb/>
六五震徃來厲億无喪有事<lb/>
　贊曰震徃來厲危行也其事在中大无喪也<lb/>
<pb n="14a"/>
　　案大釋億也<lb/>
　　李仲永曰大无喪則小不能无喪也<lb/>
　　郭子和曰徃而上則即柔來而下即乗剛<lb/>
　　案震動而上以徃為利況徃則逺四之震既逺而无<lb/>
　　厲來則遇四之震而不能无厲矣<lb/>
　　　右明𧰼<lb/>
　　蘭惠卿曰爲震之主欲无喪失者於此有事焉不<lb/>
　　能居中自守而反震驚妄動則必有喪失六五隂<lb/>
<pb n="14b"/>
　　柔故有此戒<lb/>
　　朱子發曰六二喪貝六五无喪當位不當位之異<lb/>
　　也<lb/>
　　馮當可曰震象靁者也凡靁之作不虞其來而忽<lb/>
　　震焉雖壯夫不免有失匕著之恐震而至於再則<lb/>
　　童子皆習而不懼矣一陽震於初故二不能无喪<lb/>
　　再震於四則五雖震不至於如二之不測矣此其<lb/>
　　所以不同也<lb/>
<pb n="15a"/>
　　李季辨曰其所以无喪者以其有事也孟子所謂<lb/>
　　必有事焉六五有事雖洊靁而不能震也不喪匕<lb/>
　　鬯此爻當之<lb/>
　　案徃上一震來下又一震也故徃來皆厲雖无大<lb/>
　　喪失而不能无所事恐懼脩省以應天威也人之<lb/>
　　常情震驚則多喪失故喪匕鬯喪貝无喪一卦每<lb/>
　　每言之<lb/>
　　　右明占<lb/>
<pb n="15b"/>
　　張子厚曰以其乗剛故危以其在中故无喪<lb/>
　　程正叔曰諸卦二五雖不當位多以中為美三四當<lb/>
　　位或以不中爲過中重於正也蓋中則不違於正<lb/>
　　正不必中也天下之理莫善於中當居位而爲動<lb/>
　　之主隨宜應變在中而已苟不失中雖危不至於<lb/>
　　凶也<lb/>
　　案此爻應六二言六二當位而安不知戒謹故震<lb/>
　　之初驚來厲而喪貝本爻不當位而危則知戒懼<lb/>
<pb n="16a"/>
　　故震之洊驚來厲而无喪必有事焉如捧盈如履<lb/>
　　險无徃无來而亦无喪失也震以懼爲義故知懼<lb/>
　　則雖危亦安<lb/>
　　　右明爻義<lb/>
上六震索索視矍矍征凶震不于其躬于其鄰无咎昬<lb/>
冓有言<lb/>
　贊曰震索索中未得也雖凶无咎畏鄰戒也<lb/>
　　朱子發曰視矍矍者以震索索也<lb/>
<pb n="16b"/>
　　案索索震極散而不收之意故其視恐懼而不寜<lb/>
　　　右明𧰼<lb/>
　　李氏曰動之極不可以復有行故征凶<lb/>
　　蘭惠卿曰物不可以終動動極則當靜今處震之<lb/>
　　終而猶震動不已故曰征凶躬本爻也鄰六五也<lb/>
　　本爻之震也非己之咎乃六五亦有乗剛之憂故<lb/>
　　又曰雖凶无咎震自臨之九二來爲九四九二本<lb/>
　　六五之正應昬冓也今爲九四而震六五故曰昬<lb/>
<pb n="17a"/>
　　冓有言<lb/>
　　李季辨曰處震之極爲洊靁所恐然四震在五非<lb/>
　　震已也震不在已而在己之鄰因鄰致戒可以无<lb/>
　　咎<lb/>
　　鄭舜舉曰昬冓有言羨文也卦中无此義他卦有<lb/>
　　此一句簡編脱落誤入於此必欲强爲之説鑿矣<lb/>
　　　昬冓有言要如鄭説必欲推其義則蘭説可通<lb/>
　　　右明占<lb/>
<pb n="17b"/>
　　朱子曰以隂柔處震極故爲索索矍矍之𧰼以是<lb/>
　　而行其凶必矣然能及其震未及身之時恐懼脩<lb/>
　　省可以无咎而不能免於昬冓之有言戒占者當<lb/>
　　如是也<lb/>
　　鄭舜舉曰震有二義有震動之震有震懼之震震<lb/>
　　索索謂震懼也震懼之極征則凶也震不於其躬<lb/>
　　於其鄰謂震動也不迫於我而迫於鄰我能爲之<lb/>
　　戒懼雖凶亦可无咎何也舉動之際覩事之將然<lb/>
<pb n="18a"/>
　　而知戒亦聖人之所許也<lb/>
　　林黄中曰二五之於震爲近或无喪而有事或有<lb/>
　　喪而自得未嘗至於顛沛失據也三上皆逺於震<lb/>
　　而乃至於蘇蘇索索者謂其无主於中遇物而自<lb/>
　　喪也<lb/>
　　程正叔曰震終當變柔不固守故有畏鄰戒而能<lb/>
　　變之義聖人於震之終示人知懼能改之義爲勸<lb/>
　　深矣<lb/>
<pb n="18b"/>
　　　右明爻義<lb/>
　　郭子和曰卦言虩虩啞啞蘇蘇索索矍矍與二五<lb/>
　　之言億諸卦皆无其義雖多恐懼之貌亦於爻義<lb/>
　　各有辨也<lb/>
　　馮當可曰六爻皆无凶者恐懼則爲福泰侈逸豫<lb/>
　　則爲禍也<lb/>
　　案初四陽爻為震者也二三五上隂爻遇震者也震<lb/>
　　以洊靁爲𧰼故在初則爲來四則驚百里來者靁<lb/>
<pb n="19a"/>
　　聲發於地下驚百里者聲出於地上也爻於四言<lb/>
　　遂泥則以其掩於羣隂也二迫於震故喪貝五亦<lb/>
　　迫於震而无喪二初遇震而喪失五再遇震則習<lb/>
　　聞也然二來厲而五又言徃何也三未至於極而<lb/>
　　上則窮矣故二必徃三而五不徃上故聖人勸之<lb/>
　　以徃避震禍也三蘇蘇去震逺也上亦逺而索索<lb/>
　　矍矍何也上窮也故三震行則无𤯝而上則征凶<lb/>
　　也既征凶矣而又无咎何也易窮則變變則通也<lb/>
<pb n="19b"/>
　　　右明六爻<lb/>
䷳<hi>艮下艮上</hi>
艮<lb/>
　贊曰艮止也<hi>説卦雜卦同</hi>時止則止時行則行動靜不失<lb/>
　其時其道光明<lb/>
　説卦曰艮以止之　又曰成言乎艮　又曰艮東北<lb/>
　之卦也萬物之所成終而所成始也故曰成言乎<lb/>
　艮　又曰終萬物始萬物者莫盛乎艮　又曰艮爲<lb/>
<pb n="20a"/>
　狗　又曰艮爲手　又曰艮三索而得男故謂之少<lb/>
　男　又曰艮爲山爲徑路爲小石爲門闕爲果蓏爲<lb/>
　閽寺爲指爲狗爲鼠爲黔喙之屬其于木也爲堅多<lb/>
　節<lb/>
　　九家爲鼻爲虎爲狐<lb/>
　　李元達曰一陽在上二隂在下上下各得其所可<lb/>
　　以止矣此艮之所以爲止也<hi>程可久同</hi>
　　朱子曰一陽止於二隂之上陽自下升極上而止<lb/>
<pb n="20b"/>
　　也其𧰼爲山取坤地而隆其上之狀亦止於極而<lb/>
　　不進之意<lb/>
　　李子思曰夏之連山以艮爲首何也艮東北之卦<lb/>
　　萬物之所成終而成始者也説卦論八卦始震終<lb/>
　　艮在時則爲冬春之交爲之動邪而品物未遂敷<lb/>
　　榮爲之靜邪而生意已自萌蘖靜中思動止中有<lb/>
　　作然而專以止爲義則是以其著者而言之也<lb/>
　　案卦之為義唯止一説而止之爲義又唯一陽在<lb/>
<pb n="21a"/>
　　上之象也然嘗論八卦之性蓋以竒耦之畫𧰼之<lb/>
　　自乾坤純體之外陽卦耦畫在下者入伏於下故<lb/>
　　巽曰入耦畫在中者麗於二陽故離曰麗至於耦<lb/>
　　畫在上則曰説豈隂以在上爲説邪蓋六之性兼<lb/>
　　隂陽言之陽上進遇隂而相説也然則竒畫在上<lb/>
　　亦惟二隂上進而一陽截然止之或不專以陽極<lb/>
　　於上而止爲義也故震爲靜中有動巽爲隂入於<lb/>
　　陽坎亦隂之陷陽離亦陽之麗隂今之説者得其<lb/>
<pb n="21b"/>
　　一偏者也乃若取𧰼於山者以陽止而言之也坤<lb/>
　　地也而止以竒畫髙出於二隂之上故爲山<lb/>
　　　右明卦義<lb/>
　𧰼贊曰兼山艮君子以思不出其位<lb/>
　　　右明卦用<lb/>
　序卦曰物不可以終動止之故受之以艮艮者止也<lb/>
　　胡周父曰動而不已必有悔吝故艮次震<lb/>
　　程正叔曰動靜相因物無常動之理艮所以次震<lb/>
<pb n="22a"/>
　　也<lb/>
　　林黄中曰艮之成卦震之反也自震之艮二五不<lb/>
　　動四爻相易而成也一陽在二隂之下居非其所<lb/>
　　欲無動得乎一陽在二隂之上動將何徃欲無止<lb/>
　　得乎<lb/>
　　　右明卦序<lb/>
艮其背不𫉬其身行其庭不見其人无咎<lb/>
　贊曰艮其止止其所也上下敵應不相與也是以不<lb/>
<pb n="22b"/>
　𫉬其身行其庭不見其人无咎也<lb/>
　　蘭惠卿曰六爻各止其所在我者止其所是以艮<lb/>
　　其背不𫉬其身是我不應人也在人者亦止其所<lb/>
　　是以行其庭不見其人是人不應我也人我不交<lb/>
　　悔吝何從而生是以无咎朱子謂周茂叔定以中<lb/>
　　正而主靜自艮其背而爲之説也耳目之官物交<lb/>
　　物則引之故物我兩無所交而靜觀萬理黙會於<lb/>
　　心則行非我行也理之所當行者也止非我止也<lb/>
<pb n="23a"/>
　　理之所當止也朱子又曰動靜各止其所而皆主<lb/>
　　夫靜焉所以得无咎也<lb/>
　　朱子曰内不見己爲内卦也外不見人是外卦也<lb/>
　　兩卦各止其所艮其限是截斷不相貫通也艮其<lb/>
　　背不𫉬其身是見理而不見己也行其庭不見其<lb/>
　　人是見理而不見人也無一毫私意全是義理<lb/>
　　又曰止固是止行亦不失其止乃止也<lb/>
　　耿睎道曰背者無營爲之地庭者交際之地也<lb/>
<pb n="23b"/>
　　朱子發曰五四兩爻在門闕之中庭之𧰼也<lb/>
　　李去非曰艮之𧰼猶兩人相背而行兩不相見故<lb/>
　　其爻爲上下敵應<lb/>
　　鄭少梅曰𧰼言輔不言口言身不言腹言夤限不<lb/>
　　言臍有背面而立之𧰼<lb/>
　　案合全卦言之上一陽肩也中二隂脊骨也下一<lb/>
　　陽腰也下二隂足也背之𧰼也分二體而言之上<lb/>
　　一人背而立也下一人亦背而立也一陽爲肩二<lb/>
<pb n="24a"/>
　　隂手足也三四内外之交際也艮其背不𫉬其身<lb/>
　　全卦之𧰼也行其庭不見其人二體之象也行者<lb/>
　　内卦也其人外卦也行其庭時行則行不限止於<lb/>
　　内也五官四體以爲身皆前面也而止於其背則<lb/>
　　不𫉬有其身也外卦亦背立之𧰼不見其人不見<lb/>
　　其面也<lb/>
　　　右明卦𧰼<lb/>
　　張舜元曰吉凶悔吝生乎動者也各止其所是以<lb/>
<pb n="24b"/>
　　无咎<lb/>
　　　右明卦占<lb/>
初六艮其止无咎利永貞<lb/>
　贊曰艮其止未失正也<lb/>
　　正義曰居止之初行无所適止其足而不行乃得<lb/>
　　无咎<lb/>
　　李季辨曰六爻皆言人之背以止爲義欲止而不<lb/>
　　欲動止在下而不動則无咎有止於暫而不能止<lb/>
<pb n="25a"/>
　　於久者非善止也故曰利永貞<lb/>
　　程可久曰上无其應近無所承宜止者也故无咎<lb/>
　　隂爻性靜未履乎位所止在我故以永貞爲利<lb/>
　　朱子發曰隂柔患不能久故戒之以利永貞<hi>朱子同</hi>
　　林黄中曰咸言拇艮言止𧰼其物宜也<lb/>
　　案隂以居下為貞永貞則止于其所止也<lb/>
　　　右明𧰼占<lb/>
　　郭子和曰小畜復皆言吉艮之初六有過於二者<lb/>
<pb n="25b"/>
　　而不言吉蓋吉凶者失得之𧰼也二卦之復雖與<lb/>
　　止相近然有失而能止則謂之復畜亦云復自道<lb/>
　　皆先失後得復則吉不復則凶吉凶可得而言也<lb/>
　　艮其止則止於未失得之前吉凶失得皆在所止<lb/>
　　是以不言吉也<lb/>
　　　右明爻義<lb/>
六二艮其腓不承其隨其心不快<lb/>
　贊曰不承其隨未退聽也<lb/>
<pb n="26a"/>
　　鮮于子駿曰以隂從陽三亦艮限不進不能見承<lb/>
　　又未能退聽其命故其心不快<lb/>
　　程正叔曰九三成止之主者也二之行止系乎所<lb/>
　　主故有腓之𧰼股動則腓隨動之在股而不在腓<lb/>
　　也<lb/>
　　朱子發曰九三止矣二亦隨而止則所謂其隨者<lb/>
　　隨九三也坎爲心病不快也<lb/>
　　案九三在羣隂之中有心坎之象<lb/>
<pb n="26b"/>
　　都聖與曰剛上而柔下各得其道在下者欲隨上<lb/>
　　以升而不與其升所謂其心不快者以不得其志<lb/>
　　也<lb/>
　　蘭惠卿曰隂之隨陽乃其本心本爻傅近九三之<lb/>
　　陽其心本欲隨之是以未能安靜退聽而在艮之<lb/>
　　時於義當止是以其心不快<lb/>
　　程可久曰傅物以行止欲靜則有所牽欲隨則不<lb/>
　　能承動靜失職是以其心不快也<lb/>
<pb n="27a"/>
　　李季辨曰物在前而足向後但見其腓而已與物<lb/>
　　相背故不能承其隨然心固難持也止在腓而承<lb/>
　　在心心止則腓止是止腓之道也<lb/>
　　　右明𧰼占<lb/>
九三艮其限列其夤厲熏心<lb/>
　贊曰艮其限危熏心也<lb/>
　　王輔嗣曰三當兩𧰼之中故曰艮其限各止於其<lb/>
　　所上下不相與則列矣危莫甚焉<lb/>
<pb n="27b"/>
　　程可久曰限分上下夤列左右各止其所无相資<lb/>
　　相待之意故其危熏心詩云憂心如惔惔者燔也<lb/>
　　虞仲翔曰未見坎體能熏灼人此泥𧰼之過也<lb/>
　　案六爻之象縱視之則分上下衡視之則列左右然<lb/>
　　其爲背之𧰼則一也<lb/>
　　毛伯玉曰三處上下之間故爲限一人之身榮衞<lb/>
　　流通則泰而无疾上痞下結則危矣<lb/>
　　蘇子瞻曰心在六四故憂之及心之謂熏<lb/>
<pb n="28a"/>
　　案咸之四有心之象可𩔖而推也<lb/>
　　王介父曰心者體之主也體之上下不相爲用則<lb/>
　　其危及主矣<lb/>
　　朱子發曰坎爲心病<lb/>
　　　右明𧰼占<lb/>
　　正義曰分列其夤身將喪亡故憂危之然則君臣<lb/>
　　共治大體若身大體不通則君臣不接君臣不接<lb/>
　　則上下離心列夤則身亡離心則國喪<lb/>
<pb n="28b"/>
　　王氏逢曰夤於脊而對心者也過惡形而限絶之<lb/>
　　情欲深而割裂之其於身也不亦危乎<lb/>
　　劉氏曰以陽剛之材處上下之際宜上通乎四與<lb/>
　　之同心以翊戴九五今乃守其艮而不與四交故<lb/>
　　𧰼占如此<lb/>
　　　右推廣爻義皆可旁通而曲暢者也<lb/>
六四艮其身无咎<lb/>
　贊曰艮其身止諸躬也<lb/>
<pb n="29a"/>
　　李季辨曰四在夤上通以身言之身止則止其所<lb/>
　　矣<lb/>
　　石守道曰身者過中而近上之所也自止以上皆<lb/>
　　得謂之身身者心之主故於四曰艮其身<lb/>
　　張子厚曰止於心故能艮其身<lb/>
　　李子思曰出下體之上居上體之下將具全體故<lb/>
　　曰身身總諸體者也咸之六四居上下之間而喻<lb/>
　　其心今不以心喻何也艮其背而心不可見也<lb/>
<pb n="29b"/>
　　案咸言心者以其感也面面相視所以因見有感<lb/>
　　也若身則无感矣艮言身者以其止也背背相背<lb/>
　　所以无見而遂止也若心則无止矣艮之六爻於<lb/>
　　身各𧰼其一至三則限而列夤疑无全人矣彖又<lb/>
　　曰不𫉬其身作易者恐人疑於艮之各止其所而<lb/>
　　上下不相爲用也故於四當已離下體而入上體<lb/>
　　之際乃以身爲𧰼則靜觀六畫貫乎上下儼然一<lb/>
　　全人也特示其背焉耳<lb/>
<pb n="30a"/>
　　正義曰三止於下體不與上交所以體限夤列四<lb/>
　　已入上體故能總止其身身總名也然至中則體<lb/>
　　分而身喪入上體則不分而身全非中上獨是其<lb/>
　　身而中下非身也<lb/>
　　胡翼之曰自止其身使四肢不妄動不爲外物所<lb/>
　　遷故无咎<lb/>
　　王輔嗣曰履得其位故不陷於咎<lb/>
　　劉氏仲平曰在下也在内也則止之道也今達而<lb/>
<pb n="30b"/>
　　在上於卦爲外出而交物失止之道則咎將隨之<lb/>
　　然以隂當位明止之義故无咎身者對物而言贊<lb/>
　　曰止諸躬明止之在我也<lb/>
　　程可久曰柔得位而上无所承无乗剛之咎其道<lb/>
　　不加諸人止其身而已<lb/>
　　郭子和曰以初論四則初爲早辨者也然有初之<lb/>
　　艮其止然後有四之艮其身止其身能成已矣未<lb/>
　　能成物也<lb/>
<pb n="31a"/>
　　案艮无及物之義有時行之義行則及物矣以六<lb/>
　　位言之四自内出外可行之時也彖所謂行其庭<lb/>
　　者也然以柔居隂无能行之材者也故僅獨善其<lb/>
　　身足以補過而已矣<lb/>
　　　右明𧰼占爻義<lb/>
六五艮其輔言有序悔亡<lb/>
　贊曰艮其輔以中也<lb/>
　　林黄中曰居上而畫耦有口胠而不合之𧰼故爲<lb/>
<pb n="31b"/>
　　輔又爲言<lb/>
　　李季辨曰輔頰之兩旁骨背後而可得見者咸言<lb/>
　　其面故并見頰舌艮言其背故止見其輔口言則<lb/>
　　輔動輔止則言寡故言有序也<lb/>
　　毛伯玉曰咸以上爲輔故尚頰舌艮以五爲輔故<lb/>
　　言有序中不中之辨也<lb/>
　　　此説本贊<lb/>
　　林黄中曰隂畫爲虚故有輔之𧰼咸在上而艮在<lb/>
<pb n="32a"/>
　　五取其虚而已矣<lb/>
　　李去非曰艮其輔不出諸口也感其輔欲感以口<lb/>
　　也故艮其輔爲悔亡而咸其輔爲滕口或語或黙<lb/>
　　不失其常者有序也<lb/>
　　馮當可曰凡人之口上不動而下動不動者輔也<lb/>
　　動者車也雖止而不動然非輔不能以言止而不<lb/>
　　廢動者亦止之善也<lb/>
　　蘭惠卿曰非位悔也如是則非位之悔可亡<lb/>
<pb n="32b"/>
　　耿睎道曰君子以黙爲本以語爲不得已如金石<lb/>
　　有聲不考不鳴也是故艮其輔可而咸其輔不可<lb/>
　　也以黙爲本故言則有序焉<lb/>
　　張舜文曰言不可不謹也爲則譌出則詘延則誕<lb/>
　　曼則謾止諸輔何悔之有<lb/>
　　　右明𧰼占<lb/>
　　李子思曰人之所以見於外者不過言行二者也<lb/>
　　在下者有腓趾之象以喻其行在上者有輔頰之<lb/>
<pb n="33a"/>
　　𧰼以喻其言所以明止之義則一也<lb/>
　　郭子和曰五君位一卦之主止天下之止者也天<lb/>
　　下命令之所由出可不慎乎<lb/>
　　林黄中曰髙宗三年不言一言而四海咸仰<lb/>
　　案孔子曰君子居其室出其言善則千里之外應之<lb/>
　　況其邇者乎居其室出其言不善則千里之外違<lb/>
　　之況其邇者乎書曰唯口出好興戎然則人主莫<lb/>
　　謹於言艮有止義故易寄於輔之𧰼而示以語黙<lb/>
<pb n="33b"/>
　　之有序而不可輕發也<lb/>
　　　右明爻義<lb/>
上九敦艮吉<lb/>
　贊曰敦艮之吉以厚終也<lb/>
　　李去非曰敦篤厚也以兼山之體處艮道之成而<lb/>
　　篤實有終不移於素可謂仁者之靜矣<lb/>
　　張舜文曰有崇髙之勢而不驕无臲卼之危而知<lb/>
　　止非厚德何以及此哉<lb/>
<pb n="34a"/>
　　李季辨曰自止至輔皆得所止則止道厚矣故艮<lb/>
　　之終但贊以敦艮吉<lb/>
　　案易窮則變卦至于終未有不窮未有不變者獨<lb/>
　　臨艮二卦之終不窮不變以敦爲𧰼而𫉬吉何也<lb/>
　　天下之至厚者莫如地而山又厚於地者也二卦<lb/>
　　二爻皆居坤艮之上已謂厚也而臨下有一隂二<lb/>
　　陽以藉之艮下又一艮皆重重厚實之義大過之<lb/>
　　藉用白茅謙九三之有功不德傳猶以謹厚之厚<lb/>
<pb n="34b"/>
　　稱之況二卦之上乎<lb/>
　　　右明𧰼占<lb/>
　　李去非曰六爻取一身之𧰼而此爻獨不言所謂<lb/>
　　不見其人者與<lb/>
　　林黄中曰自止而上之五爲輔矣則上之爲顛可<lb/>
　　知也不取諸顛而言敦艮者㣲其顯而闡其幽也<lb/>
　　張敬夫曰敦艮者居之安也八卦之中唯艮爲吉<lb/>
　　吉凶悔吝生乎動者也動則𫉬凶常多得吉常少<lb/>
<pb n="35a"/>
　　靜而知止何咎之有<lb/>
　　馮當可曰止而終止有久而不渝之𧰼自非其人<lb/>
　　敦厚重靜安能確然如山之不移哉是道也以之<lb/>
　　臨患難立事功處富貴甘貧賤交朋友應倉卒无<lb/>
　　不可者聖人於艮之上九獨立此𧰼讀之未嘗不<lb/>
　　掩卷歎息也<lb/>
　　　右明爻義<lb/>
　　張知常曰此一卦取喻一身上宜止下宜動今下<lb/>
<pb n="35b"/>
　　卦皆止止所以立猶之可也腓不能使止則心不<lb/>
　　快矣限要也<hi>要今腰</hi>要復不動則危熏心矣躬也輔<lb/>
　　也止之宜也敦艮其首乎記曰足容重目容端口<lb/>
　　容止頭容直觀此卦則思過半矣<lb/>
　　趙氏曰下三爻以止於内爲言而上爻四五以止<lb/>
　　於外爲言唯上九在一卦之終有内外兼止之𧰼<lb/>
　　李季辨曰咸艮言人之身咸言人前艮言人背艮<lb/>
　　其腓咸亦言腓者腓雖在後而前亦可得而見也<lb/>
<pb n="36a"/>
　　咸其輔艮亦言輔者輔雖在前而後亦可得而見<lb/>
　　也故咸得兼艮之腓而艮得兼咸之輔<lb/>
　　　右明六爻<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷十六</head>
    <p>
<pb n="1a"/>
欽定四庫全書<lb/>
　厚齋易學卷十六　　　　宋　馮椅　撰<lb/>
易輯傳十二<lb/>
經上篇<hi>大畜頤大過</hi>
䷙<hi>乾下艮上</hi>
大畜<lb/>
　　案大畜大其所畜也所畜之大則與小畜同義矣<lb/>
　贊曰剛健篤實輝光日新<lb/>
<pb n="1b"/>
　　案此贊其德非釋其義孟子充實而有光輝之謂<lb/>
　　大蓋出於此<lb/>
　雜卦曰大畜時也<lb/>
　　馮當可曰艮止乾健健在下安肯止而不升艮自<lb/>
　　是止體二陰下應初二兩爻陰陽感而自止所以<lb/>
　　為畜<lb/>
　　石守道曰乾務上進而為六四六五所止不能行<lb/>
　　也<lb/>
<pb n="2a"/>
　　林黄中曰虛則能畜實豈能畜也哉<lb/>
　　郭立之曰易之稱大者凡四卦<lb/>
　　趙氏曰乾健上進而為艮所止故有畜之義艮陽<lb/>
　　卦也陽為大故曰大畜<lb/>
　　毛伯玉曰小畜大畜所畜皆乾所别者艮巽耳是<lb/>
　　故以大畜大謂之大畜<lb/>
　　李子思曰以陰畜陽所畜之力小故謂之小畜以<lb/>
　　陽畜陽所畜之力大故謂之大畜<lb/>
<pb n="2b"/>
　　程正叔曰畜止也聚也止則聚矣大小畜之分義<lb/>
　　亦不一毛趙李之說本指也然旁而暢之大畜二<lb/>
　　陰所虛者廣故大其所畜小畜一陰所虛者狹故<lb/>
　　小有所畜又風行天上陽氣之升風散而畜者少<lb/>
　　天在山中陽氣之升山止而所畜者多皆以畜乾<lb/>
　　為義非所畜之小大也乃知天地間萬理萬物何<lb/>
　　所不有隨人所受之多寡以畜諸已耳<lb/>
　　程可久曰大人之所蘊畜也<lb/>
<pb n="3a"/>
　　郭子和曰无妄動以天大畜止天徳<lb/>
　　李子思曰易以大畜為畜賢之卦三陽上進而艮<lb/>
　　則止之猶之賢人並進而賢主畜之之象<lb/>
　　程正叔曰在人為學術充積於内<lb/>
　　　右明卦義<lb/>
　象贊曰天在山中大畜君子以多識前言往行以畜<lb/>
　其徳<lb/>
　　　右明卦用<lb/>
<pb n="3b"/>
　序卦曰有无妄然後可畜故受之以大畜<lb/>
　　程正叔曰无妄則為實故可畜聚<lb/>
　　林黄中曰无妄之反也乾反居下震反為艮二五<lb/>
　　三四相易而成大畜震反成艮動而能止也乾反<lb/>
　　居下尊而能降也二五相易上下能相與也<lb/>
　　　右明卦序　序本反對而誠實在中中畜天理<lb/>
　　　故為大有所畜之義<lb/>
利貞<lb/>
<pb n="4a"/>
　贊曰其徳剛上而尚賢能止健大正也<lb/>
　　楊中立曰言上九也<lb/>
　　張舜元曰泰變坤之上六為艮以剛上有大正之<lb/>
　　徳<lb/>
　　蘭惠卿曰大壯九四之剛往為大畜之上九為六<lb/>
　　五之君所尊尚大者之正也<lb/>
　　案陽以上復為貞四陽在下之卦體成大壯今九自<lb/>
　　四升上則陽之貞也故曰利貞<lb/>
<pb n="4b"/>
　　程正叔曰人之蘊畜宜得正道若夫異端偏學所<lb/>
　　畜至多而不正者有矣<lb/>
　　李子思曰方否之時不利君子貞今大畜遇剛上<lb/>
　　尚賢之主則君子利貞矣<lb/>
　　林黄中曰利貞云者以明无妄之為元亨也震者<lb/>
　　始也艮者終也贊之互文見義皆如此<lb/>
　　　右明卦象<lb/>
不家食吉<lb/>
<pb n="5a"/>
　贊曰養賢也<lb/>
　表記曰故君子不以小言受大禄不以大言受小禄<lb/>
　也子曰不家食吉<lb/>
　　注君有大畜積不與家食之而已必以禄賢者<lb/>
　　鄭舜舉曰養賢以及萬民若家食之則非大畜矣<lb/>
　　案食讀似聲言君有大畜積不家至而食之也禄<lb/>
　　養賢者而已<lb/>
　　正義曰以在上而有大畜之實養此賢者不使賢<lb/>
<pb n="5b"/>
　　者在家自食也<lb/>
　　程可久曰尊賢使能與享天禄<lb/>
　　　主人君而言<lb/>
　　蘭惠卿曰三賢受畜於上而不家食<lb/>
　　馮當可曰君能以至尊屈體下士<hi>陰柔應剛</hi>賢者不當<lb/>
　　食於家<lb/>
　　林黄中曰乾為君子有賢徳之象艮為山有養人<lb/>
　　之象三陽並進而受畜於艮是以知其不家食<lb/>
<pb n="6a"/>
　　郭子和曰賢不家食禄之也書云唯賢非后不食<lb/>
　　蓋古之人不仕无禄則耕而食之食於家也仕而<lb/>
　　禄足以代耕則不耕矣非家食也<lb/>
　　　主賢者而言<lb/>
　　鮮于子駿曰上九能納乾健又居外卦之上故曰<lb/>
　　不家食吉周公吐哺下士得上九之義<lb/>
　　案詩退食自公言從事於公而退於家也此言夙<lb/>
　　夜在公而不食於家爾諸家皆依傳為說而不同<lb/>
<pb n="6b"/>
　　今並列之以俟知者<lb/>
利渉大川<lb/>
　贊曰應乎天也<lb/>
　　馮當可曰乾健有為而五應之故有利渉大川者<lb/>
　　九非遇乾即巽蓋乾健行而巽以木也<lb/>
　　或曰小畜以陰畜陽大有以柔有剛皆應乎乾而<lb/>
　　无利渉之辭何也林黄中曰小畜大有皆一陽五<lb/>
　　陰天下之動貞夫一故无險閡之象大畜上有二<lb/>
<pb n="7a"/>
　　陰六四居近君之位而下畜三陽是以有大川之<lb/>
　　象也昔周公相成王而羣叔流言㡬䘮王室故曰<lb/>
　　予小子若渉淵氷予唯往求朕攸濟<lb/>
　　都聖與曰以剛居上而畜賢髙宗之於傅說用汝<lb/>
　　作舟楫之謂也<lb/>
　　　右明卦占<lb/>
初九有厲利己<lb/>
　贊曰不犯烖也<lb/>
<pb n="7b"/>
　　王輔嗣曰四乃畜已進則有厲止則利也<lb/>
　　石守道曰乾雖剛健前遇山險<lb/>
　　程正叔曰乾三爻以受畜為義艮三爻以畜止為<lb/>
　　義初以健體居下必上進者也而六四畜之安能<lb/>
　　敵在上得位之勢若犯之則有厲利在己而不進<lb/>
　　也在他卦則初四九六為正應在大畜相應乃為<lb/>
　　相畜<lb/>
　　李子思曰乾陽之健從艮所畜則是止而聽命為<lb/>
<pb n="8a"/>
　　艮之用體艮而在上者非獨得養賢之義而又能<lb/>
　　操馭臣之權謂之大畜冝哉<lb/>
　　毛伯玉曰易道尚變明者晦之健者抑之非唯天<lb/>
　　道亦物理也故有厲則利於止愛之以徳所以全<lb/>
　　其用也然則艮之畜乾施止於健非以厲之所以<lb/>
　　成之也歟<lb/>
　　案乾陽君子文王孔子之辭无非為君子設耳自<lb/>
　　卦言之則以艮畜乾為義自爻言之則下三爻為<lb/>
<pb n="8b"/>
　　君子審進退之道也乾之三陽豈終受畜者哉勢<lb/>
　　必上復然三陽盡復猶有上九焉則卦遂成遯九<lb/>
　　二九三皆升上體而本爻猶在下體也故二說輻<lb/>
　　三利往而本爻獨曰有厲而利於己蓋雖上進不<lb/>
　　離乎下也<lb/>
　　　右明象占<lb/>
九二輿說輹<lb/>
　贊曰中无尤也<lb/>
<pb n="9a"/>
　　劉長民曰三陽同志已乘於初初止其行已不獲<lb/>
　　進猶乘車者輹說則所乘者亦止<lb/>
　　毛伯玉曰說輹猶稅駕也說如說卸之說止而為<lb/>
　　之用故彖贊曰能止健爻辭曰車說輹中心於止<lb/>
　　又何尤焉<lb/>
　　袁氏曰剛中有載物之材所謂車也<lb/>
　　案下卦三陽而二居中載初與三以行車之象也<lb/>
　　說輹初已而本爻尚進猶輹說也<lb/>
<pb n="9b"/>
　　　右明象<lb/>
　　程正叔曰初與二乾體剛健而不足以進四與五<lb/>
　　陰柔而能止之時之盛衰勢之髙下學易者所宜<lb/>
　　深識也<lb/>
　　蘭惠卿曰小畜說輹在九三而夫妻反目大畜說<lb/>
　　輹在九二而象稱中无尤何也小畜以一陰而畜<lb/>
　　五陽而六四為小畜之主近畜九三以小畜大以<lb/>
　　陰畜陽又非正應所以九三不受其畜而有夫妻<lb/>
<pb n="10a"/>
　　反目之象大畜則艮能止三陽之健九二在下卦<lb/>
　　之中而上受六五之君所畜以君畜臣以上畜下<lb/>
　　二五皆中又其正應居中相應何尤之有初而往<lb/>
　　四譬之牛焉童其牿矣所以利於己也二而往五<lb/>
　　譬之豕焉豶其牙矣所以輹之說也<lb/>
　　　右明爻義<lb/>
九三良馬逐利艱貞日閑車衞利有攸往<lb/>
　贊曰利有攸往上合志也<lb/>
<pb n="10b"/>
　　程可久曰馬有健行之才而又良健之至也<lb/>
　　毛伯玉曰逐者總三陽而言之<lb/>
　　陸希聲曰與二陽角逐志在疾者也得位失中故<lb/>
　　利艱貞<lb/>
　　程正叔曰雖其進之勢速不可恃其才之健與上<lb/>
　　之應而忘備與慎也故戒以知難與不失其貞乾<lb/>
　　體而居正能貞者也<lb/>
　　朱子發曰乾馬馳逐不已必有犇蹷之患<lb/>
<pb n="11a"/>
　　張舜元曰乾之良馬以健動之體不可以用壯利<lb/>
　　在艱難守正蓋五畜九二說其輹而止之四居已<lb/>
　　前有止之之象恐說我輹宜必防之故日閑車衞<lb/>
　　<hi>王景孟同</hi>
　　林黄中曰閑車衞者所以為艱貞也<lb/>
　　楊中立曰戒慎之至也<lb/>
　　張子厚曰不防車衞而進歴二陰則或有童牿輹<lb/>
　　說之患其往不利<lb/>
<pb n="11b"/>
　　朱子曰節良馬之步而徐驅焉其進利矣<lb/>
　　張知常曰所畜已成可以致逺然以難進為貞閑<lb/>
　　車衞戒於疾驅也<lb/>
　　案乾為良馬象陽之壯也車輹車衞因良馬以取象<lb/>
　　而車衞又承說輹而言也茂陵中書武功爵十三<lb/>
　　級曰閑車衞則古有此語而以為爵號易之取象<lb/>
　　亦因古語也乾非終在下之物觀畜之終可見况<lb/>
　　畜極則通理勢固然然下卦已終未可輕進二陰<lb/>
<pb n="12a"/>
　　在前皆畜乾者也進則受敵故其利在於難而貞<lb/>
　　雖陽以上復為貞而本爻當衞在下卦之上亦為<lb/>
　　貞而居過中多凶之地是以難之也車以載之衞<lb/>
　　以防之皆指下之二陽同力者也戒約其母疾驅<lb/>
　　以取覆敗則往必利矣<lb/>
　　　右明象占<lb/>
　　王輔嗣曰物極則反畜極則通初二之進於畜盛<lb/>
　　故不可以升上九天衢之亨塗徑大通進无違距<lb/>
<pb n="12b"/>
　　可以馳騁<lb/>
　　程正叔曰乾三爻被畜艮三爻畜之者也在他卦<lb/>
　　則六與九為應相援者也在大畜則相應乃為止<lb/>
　　畜在上之與三皆陽則為合志蓋陽皆上進故有<lb/>
　　同志之象无止畜之義<lb/>
　　　右明爻義<lb/>
六四童牛之牿元吉<lb/>
　贊曰六四元吉有喜也<lb/>
<pb n="13a"/>
　　案能為六五畜初六五所以喜之<lb/>
　　吕與叔曰六四六五皆以柔畜剛止健者也牛之<lb/>
　　剛在角豕之剛在牙<lb/>
　　案牛豕隂類今初九九二受畜於四五而取象焉<lb/>
　　何也曰取其畜擾也乾陽至此受畜而馴擾故有<lb/>
　　此象有角與牙焉其剛故在也童之豶之則不能<lb/>
　　以觸噬矣此畜英雄之道也夫馬者乾象也在坤<lb/>
　　之行地利貞則坤變為馬牛者坤象也在畜之乾<lb/>
<pb n="13b"/>
　　陽受制則乾變為牛易之取象何常之有哉制之<lb/>
　　在初故曰元吉<lb/>
　　　右明象占<lb/>
　　馮當可曰以弱畜剛苟不有以制之將不免觸囓<lb/>
　　之禍君相畜才雖天下之健者亦俯伏奔走而為<lb/>
　　我之用此二陰所以能成其畜之功也<lb/>
　　毛伯玉曰大有大畜皆養賢者也大有之三陽欲<lb/>
　　上而九四援之同類故也大畜之三陽欲進而二<lb/>
<pb n="14a"/>
　　陰忌之非其類也他卦以陰陽明相應獨大有大<lb/>
　　畜以同徳為相親明其以大而有以大而畜故也<lb/>
　　案小畜之畜乾者六四也九居五為助者也大畜<lb/>
　　之畜乾者六四六五也九居上為之助者也夫外<lb/>
　　無陽爻則坤順而不能畜内无陰爻則同類而不<lb/>
　　相畜然則成大畜之義者在艮之上九而能畜乾<lb/>
　　之陽者在艮之六四六五也<lb/>
　　　右明爻義<lb/>
<pb n="14b"/>
六五豶豕之牙吉<lb/>
　贊曰六五之吉有慶也<lb/>
　　案君得臣為有慶以六五畜九二之象也<lb/>
　　劉長民曰豕去其勢則牙不能長猶二乘初為車<lb/>
　　說輹而剛不能進也<lb/>
　　朱子發曰豶豕則馴擾剛柔自止<lb/>
　　吕與叔曰六四六五皆止健者也牛之剛健在角<lb/>
　　豕之剛健在牙<lb/>
<pb n="15a"/>
　　李子思曰既童且豶又何能為宜其兩皆受畜而<lb/>
　　相與為應也<lb/>
　　朱子曰陽以進而止之不若初之易矣然以柔居<lb/>
　　中而當尊位是以得其機㑹而可制故其象如此<lb/>
　　而占雖吉而不言元也<lb/>
　　程正叔曰此見聖人機㑹處<lb/>
　　　右明象占<lb/>
　　鄭舜舉曰天下之理交相濟而已柔不制柔制柔<lb/>
<pb n="15b"/>
　　者剛也剛不制剛制剛者柔也初與二受畜於四<lb/>
　　五柔制剛弱勝强也<lb/>
　　案初居剛健之始畜而擾之如牛有牿也童其首<lb/>
　　則牛不能觸矣二居剛健之盛畜而擾之如豕之<lb/>
　　有牙也豶其特則牙不能噬矣是以吉也<lb/>
　　　右明爻義<lb/>
上九何天之衢亨<lb/>
　　案胡氏以經文多何字然于義亦无妨聲或讀賀<lb/>
<pb n="16a"/>
　　或以衢字絶句皆非傳以四字為句故不舉全文<lb/>
　贊曰何天之衢道大行也<lb/>
　　陳氏臯曰陽久被抑今而亨通故曰何訝之也<lb/>
　　朱子曰言何其通達之甚也畜極而通豁達无礙<lb/>
　　故其象占如此<lb/>
　　耿睎道曰天衢者賢人所由以上達者也<lb/>
　　案五天位上位乎天之上也乾三陽上達於此之<lb/>
　　路故曰天衢<lb/>
<pb n="16b"/>
　　　右明象占<lb/>
　　耿睎道曰下卦受畜者也上卦畜下者也受畜者<lb/>
　　至於九三則良馬逐矣无復如初二也畜下者至<lb/>
　　於上九則天衢亨矣无復如四五也<lb/>
　　程正叔曰小畜畜之小故極而成大畜畜之大故<lb/>
　　極而散<lb/>
　　鄭舜舉曰以二卦彖爻觀之非散也小畜之傳曰<lb/>
　　柔得位而上下應之曰小畜蓋六四獨為一卦之<lb/>
<pb n="17a"/>
　　主非特下三陽受其畜而上二陽亦受其畜故曰<lb/>
　　上下應之而止也大畜之傳曰剛上而尚賢能止<lb/>
　　健蓋四五協力以畜乾故曰能止健若上九獨處<lb/>
　　於外不受四五之畜故曰剛上而尚賢言四五尊<lb/>
　　而上之故不可畜而亨也<lb/>
　　　右明爻義<lb/>
　　趙氏曰初九九二乾體之陽也四五艮體之陰也<lb/>
　　他卦雖以陰陽之應為正此則專取艮止畜陽為<lb/>
<pb n="17b"/>
　　義故六四六五畜乾者也初九九二受畜者也唯<lb/>
　　九三與上合志然後利有攸往<lb/>
　　朱子發曰初剛正也二剛中也四五柔也柔能制<lb/>
　　剛剛知其不可犯而安之時也夫氣雄九軍者或<lb/>
　　屈於賔贊之儀才蓋一世者或聽於委裘之命故<lb/>
　　曰大畜時也<lb/>
　　林黄中曰時者上之所制也<lb/>
　　陳氏臯曰上養賢之主四五為疾賢之人乾之三<lb/>
<pb n="18a"/>
　　爻求進之君子也<lb/>
　　　亦有此義<lb/>
　　案卦以艮畜乾艮一陽止於上而六四六五畜乾<lb/>
　　之三陽者也初一陽之萌也其剛如牛之角六四<lb/>
　　童之則不能觸矣聖人教之以利己二陽之盛也<lb/>
　　其剛如豕之牙六五豶之則不能囓矣聖人示之<lb/>
　　以說輹言其不可進也是以受畜也至於三則陽<lb/>
　　之壯如馬之良逐逐以進則非四五之所能遏矣<lb/>
<pb n="18b"/>
　　聖人教之以艱貞教之以閑其車衞使勿恃其壯<lb/>
　　而取覆敗也苟能是亨於天衢矣<lb/>
　　　右明六爻<lb/>
䷚<hi>震下艮上</hi>
頤<lb/>
　序卦曰頤者養也<lb/>
　雜卦曰頤養正也<lb/>
　　耿睎道曰上止下動而其中虛頤之象也<lb/>
<pb n="19a"/>
　　馮當可曰凡人之頤上曰輔下曰車輔不動艮也<lb/>
　　車轉動震也<lb/>
　　案輔上九之象車初九之象也<lb/>
　　楊廷秀曰上覆下承衆齒森然卦之形也上止下<lb/>
　　動卦之用也皆齒頰飲食之象也故曰頤養也<lb/>
　　案艮一陽上覆震一陽下承中四耦畫衆齒之象也<lb/>
　　都聖與曰記曰君者所養也非養人者也孟子曰<lb/>
　　无野人莫養君子君無為以止乎上民有為以動<lb/>
<pb n="19b"/>
　　乎下然後養之道得矣<lb/>
　　案頤之為養其義有三以畫觀之四陰乃所養者也<lb/>
　　以二體言之上卦尊而艮體止无為以仰養於下<lb/>
　　者也下卦卑而震體動有為以致養於上者也民<lb/>
　　出穀粟絲麻以奉其上諸侯效職貢包篚以輸於<lb/>
　　王是也然分田制禄以養其臣平頒興積以養其<lb/>
　　民此又以上而養下者也故六爻之中所以養之<lb/>
　　者雖由乎二陽而自四以下皆以養於初九為象<lb/>
<pb n="20a"/>
　　至上九乃有以上養下之義焉<lb/>
　贊曰天地養萬物聖人養賢以及萬民頤之時大矣<lb/>
　哉<lb/>
　　程正叔曰口所以飲食養人之身故名為頤因卦<lb/>
　　推養之義大至於天地養育萬物聖人養賢以及<lb/>
　　萬民皆養之道也動息節宣以養生也飲食衣服<lb/>
　　以養形也威儀行義以養徳也推己及物以養人<lb/>
　　也<lb/>
<pb n="20b"/>
　　　右明卦義<lb/>
　象贊曰山下有雷頤君子以慎言語節飲食<lb/>
　　案象取止其動為義故受之以頤<lb/>
　　程正叔曰物既畜聚必有以養之頤所以次大畜<lb/>
　　也<lb/>
　　林黄中曰自畜之頤艮體不易乾變為震二陰而<lb/>
　　畜四陽是之謂畜二陽而養四陰是之謂頤<lb/>
　　　右明卦序<lb/>
<pb n="21a"/>
貞吉<lb/>
　贊曰養正則吉也<lb/>
　　李季辨曰人生有口體之累孰不求養然得之必<lb/>
　　有道故曰貞吉<lb/>
　　李去非曰自其微而觀之一飲一食之不正以積<lb/>
　　為非禮非義之大者皆根於口體之奉<lb/>
　　都聖與曰君子之養口體惡乎所取之不正而况<lb/>
　　養其徳也哉<lb/>
<pb n="21b"/>
　　李子思曰頤中有物謂之噬嗑頤中有物則害其<lb/>
　　所以養故不取頤養之義而頤中之虛元未有物<lb/>
　　則以貞吉告之方其未受外物之間要當擇其所<lb/>
　　養故正則吉不正不吉也<lb/>
　　薄氏曰養民自養養賢皆貴其正<lb/>
　　程正叔曰養身養徳養人養於人皆以正道則吉<lb/>
　　也<lb/>
　　案二陽居上下四陰居中正也虛中有離柔麗乎中<lb/>
<pb n="22a"/>
　　於象為正於義為吉<lb/>
觀頤自求口實<lb/>
　贊曰觀頤觀其所養也自求口實觀其自養也<lb/>
　　都聖與曰記曰无節於内者觀物弗之察故在我<lb/>
　　者正則中有主而可以觀人矣<lb/>
　　耿睎道曰自養者正然後可以觀人之所養與其<lb/>
　　自養蓋取人必以身故也<lb/>
　　朱子發曰四陰皆虛則無物故求口實<lb/>
<pb n="22b"/>
　　林黄中曰陽者足以養人者也<hi>謂初上</hi>陰者求以自<lb/>
　　養者也<hi>謂中四爻</hi>
　　郭子和曰頤非虛中則口實无自而致養必虛以<lb/>
　　容之斯足以受養矣故祇以觀頤口實為言飲食<lb/>
　　之養朝夕有常頤非止於飲食而已也聖人立象<lb/>
　　以盡意故言簡而理明如此<lb/>
　　李子思曰古之觀人每每觀其所養而所養之大<lb/>
　　小則必以其所自養者觀之夫重道義之養而略<lb/>
<pb n="23a"/>
　　口體此養之大者也急口體之養而輕道義此養<lb/>
　　之小者也養其大體則為大人養其小體則為小<lb/>
　　人天之賦予初无小大之别而人之所養各殊則<lb/>
　　其所成就者亦異頤之彖全以畫取象先儒言之<lb/>
　　矣二陽上下四陰居中正之象也所觀之頤二陽<lb/>
　　外實之象也自求口實四陰中虛之象也諸卦多<lb/>
　　以六爻為義獨此卦自為一例也頤以納飲食飲<lb/>
　　食所以養也論養之義古今唯孟子為詳曰養其<lb/>
<pb n="23b"/>
　　一指失其肩背曰舎其梧檟養其樲棘此易之觀<lb/>
　　頤之方也曰養其大者為大人養其小者為小人<lb/>
　　曰無尺寸之膚不愛焉无尺寸之膚不養也此易<lb/>
　　之自求口實之象也至於養之之道又盡見於浩<lb/>
　　然之氣揠苗不耘之喻又曰苟得其養无物不長<lb/>
　　苟失其養无物不消學如孟子然後可以言頤<lb/>
　　　右明卦象義<lb/>
初九舎爾靈龜觀我朶頤凶<lb/>
<pb n="24a"/>
　贊曰觀我朶頤亦不足貴也<lb/>
　　張舜元曰震動於下朶頤之象也頤之全體有龜<lb/>
　　之象焉存乎人者豈无良心哉舎而不知求反觀<lb/>
　　我之言語飲食以為節不知自養之為善是以凶<lb/>
　　而不足貴也<lb/>
　　劉氏曰靈龜前知心之象也初九動於下朶頤之<lb/>
　　象也夫朶頤是養其小體以棄其大體小人之道<lb/>
　　也飲食之人則人賤之矣故曰不足貴<lb/>
<pb n="24b"/>
　　張敬夫曰人人莫不有至靈者<hi>謂靈龜</hi>若孟子所謂<lb/>
　　良貴是也<hi>不以程正叔楊中立能嚥息不食之說為然蓋以靈為義也</hi>
　　李季辨曰六爻貴止不貴動口之飲食言語上止<lb/>
　　而下動初九震體在下也靈龜心朶頤口也若謂<lb/>
　　人曰舎女養心之道而觀我養口體故凶<lb/>
　　李子思曰頤之初中虛而未有所受故先以此戒<lb/>
　　之<lb/>
　　郭子和曰頤之取龜猶艮之取背<lb/>
<pb n="25a"/>
　　程可久曰朶頤下垂以受物也<lb/>
　　楊中立曰爾對我之辭<lb/>
　　蘭恵卿曰易之言我者十三卦皆自指其爻也<lb/>
　　案陽饒有餘隂乏不足有餘者養人不足者養於人<lb/>
　　四陰養於人者也居於中靈龜也雖不足而可以<lb/>
　　自養<hi>謂嚥息可不食也</hi>
　　案初九養人者也動於下朶頤也以有餘而可以受<lb/>
　　物然位不足而勢不順非上九之比也懼无以應<lb/>
<pb n="25b"/>
　　四陰之求乃告之曰舎爾之靈龜而觀我之朶頤<lb/>
　　失之矣凶之道也然設辭以拒四陰亦凶之道也<lb/>
　　頤中虛有離之象為介屬故以其靈而象龜而全<lb/>
　　卦之畫有仰龜之象而尾足不露耳抑聞之昭武<lb/>
　　陳氏曰朶之字亦為㙐多辨也<hi>詳見注</hi>
　　案下三爻震動故欲慎言語上三爻艮止故欲節<lb/>
　　飲食今爾心自有至靈如龜不知自養而觀我之<lb/>
　　言語以為從違取舎非計之得也<hi>俗諺謂聽他人下頷動是已</hi>
<pb n="26a"/>
　　　亦有此義<lb/>
　　　右明象占<lb/>
六二顛頤拂經于丘頤征凶<lb/>
　贊曰六二征凶行失類也<lb/>
　　馮當可曰應五而五不應反而求初所以為顛頤<lb/>
　　李季辨曰反隨下體以動也<lb/>
　　游定夫曰以上養下頤之正也在上而反資養於<lb/>
　　下則為倒置矣此二與四所以俱為顛頤也<lb/>
<pb n="26b"/>
　　郭子和曰二五相應者也兩陰不能相養反養於<lb/>
　　初違經常相應之理也<hi>李仲永同</hi>
　　李氏曰二應在五五居尊位而養于初拂頤之常<lb/>
　　楊中立曰丘在外而髙上九之象也<lb/>
　　李子思曰艮為山九居上丘之象也<lb/>
　　張舜元曰賁於丘園亦艮之象<lb/>
　　王介父曰於體為震是以有征之辭焉<lb/>
　　案二所處亦難矣反養於初則拂君臣之經往養<lb/>
<pb n="27a"/>
　　於上則有不從君之失六五又不能以相養此其<lb/>
　　所以凶也<lb/>
　　　右明象占<lb/>
　　程正叔曰女不能自處必從男陰不能獨立必從<lb/>
　　陽二陰柔不能自養待養於人者也<lb/>
　　案天子養天下諸侯養一國臣食君上之禄民賴司<lb/>
　　牧之養皆以上養下理之正也二反下求於初則<lb/>
　　為顛倒拂違經常若求養於上則往必有凶<lb/>
<pb n="27b"/>
　　朱子發曰二陽受養於六五養道不足然二亦不<lb/>
　　可越五而上征也<lb/>
　　劉氏曰凡陰必資陽之養初上二爻衆陰資焉二<lb/>
　　在上反受養於初故為顛頤違五之應故為拂經<lb/>
　　四資初言顛頤而不言拂經五資上言拂經而不<lb/>
　　言顛頤從可知矣<lb/>
　　案卦以二陽養四陰為義然逐爻逺近承乗愛惡情<lb/>
　　偽又復不可以槩定諸卦六二當位得中鮮有凶<lb/>
<pb n="28a"/>
　　者而此爻獨不然蓋應在五而兩陰不能相養則<lb/>
　　於義无取矣下比於九陰陽之情近而相得則反<lb/>
　　求養於初固拂正應之經也姑舎是則上有九焉<lb/>
　　又將越五而求之則无君矣是又罪之大者是以<lb/>
　　征凶固无一而可也震體陽動上雖逺亦有往征<lb/>
　　之象至顛拂于丘之指不勝異說然中四爻二顛<lb/>
　　三拂自有義例能通之則得矣<lb/>
　　　右明爻義<lb/>
<pb n="28b"/>
六三拂頤貞凶十年勿用无攸利<lb/>
　贊曰十年勿用道大悖也<lb/>
　　李季辨曰三當應上上為頤之主應之正也三亦<lb/>
　　拂之而隨下體之動以正言之則凶三取上隔互<lb/>
　　體坤坤數十故曰十年<lb/>
　　　此說獨得之後取諸說旁通其義也<lb/>
　　郭子和曰拂經謂違二五相應之常此言拂頤則<lb/>
　　違頤之道矣本爻有應而凶者蓋上下動為頤之<lb/>
<pb n="29a"/>
　　道今居上下之際過於動而不知止以是為貞則<lb/>
　　凶矣易每以十年反常則人之一失必十年而後<lb/>
　　復可不謹哉<lb/>
　　王介父曰易之辭或稱年或稱嵗嵗者舉四時之<lb/>
　　周而言也<hi>以言其久</hi>至於十年則未有稱嵗者蓋十年<lb/>
　　則亦已久矣不必言嵗而後可以為久也<lb/>
　　案其言十年取數不同皆列之以俟知者<lb/>
　　案易之六二鮮有凶者而頤之六二征凶正應鮮有<lb/>
<pb n="29b"/>
　　凶者而頤之六三貞凶此易之所以不可為典要<lb/>
　　如春秋之无達例也夫三者下卦之終也每有終<lb/>
　　之之義今上有正應宜往從之而不終於此矣然<lb/>
　　上居艮體近傅六五之君天下雖由之以養而勢<lb/>
　　位有間且止而不下接此三所以隨下體之動以<lb/>
　　為養而拂所養之正應也故守下體之貞而不上<lb/>
　　應於義為凶夫上終於止而三終於隨同體之初<lb/>
　　以養此雖十年之久終以不用而无攸利也所由<lb/>
<pb n="30a"/>
　　以養之主與我正應乃固執而不上交則亦何利<lb/>
　　哉<lb/>
　　　右明象占<lb/>
六四顛頤吉虎視眈眈其欲逐逐无咎<lb/>
　贊曰顛頤之吉上施光也<lb/>
　　王輔嗣曰屬上體居得其位應於初<lb/>
　　程正叔曰初以陽剛居下在下之賢也與四為應<lb/>
　　四柔順而正能順於初賴初之養也<lb/>
<pb n="30b"/>
　　李季辨曰居上體與初為應亦曰顛艮體止於上<lb/>
　　而初動以應之故吉蓋以應人之所求也<lb/>
　　耿晞道曰六二六四皆自養正而能有所養者也<lb/>
　　然二未離乎下而四則在上矣故二之顛頤不如<lb/>
　　四之吉也<lb/>
　　案二為苟盒為正應二動而有求四止而待求此<lb/>
　　吉所以獨在四也<lb/>
　　　右明顛頤之占<lb/>
<pb n="31a"/>
　　程可久曰眈眈近視貌逐逐即物貌<lb/>
　　張敬夫曰虎視常垂首<lb/>
　　朱子曰眈眈下視而專也<lb/>
　　案一卦之義莫吉于四頤之道貴正而六居四則正<lb/>
　　也卦有二陽上九秉由頤之權威震人主初九位<lb/>
　　卑而賢己則應初而不應上也近六五而同徳資<lb/>
　　在下之賢以輔之不為上九所奪此又文王孔子<lb/>
　　之所未及言者也故以養於初九言之則吉以求<lb/>
<pb n="31b"/>
　　養於初九言之則无咎上九陽剛虎也其貪嗜之<lb/>
　　欲未易饜也非所應之正咎必踵至唯本爻之於<lb/>
　　初其欲逐逐舎上而從之上有虎下視之心而不<lb/>
　　能奪不可得而咎也虎之象不一或取諸兊或取<lb/>
　　諸坤或取諸艮兊以西方白虎言也坤以乾龍對<lb/>
　　坤虎雲從龍風從虎是也艮以位乎寅尾星為虎<lb/>
　　也此以艮之上九言之為尾星之象也<lb/>
　　　右明虎視之占<lb/>
<pb n="32a"/>
六五拂經居貞吉不可渉大川<lb/>
　贊曰居貞之吉順以從上也<lb/>
　　李氏曰以六居五徳未稱位故由頤之事宜在於<lb/>
　　己而反在於上九失養下之經矣<lb/>
　　李去非曰以陰柔居君位待上九以為養拂其常<lb/>
　　者也<lb/>
　　楊元素曰六二從初六五從上俱失中爻之常<lb/>
　　劉長民曰以无養下之徳故不加頤字乃曰拂經<lb/>
<pb n="32b"/>
　　　合衆說而觀之可以互相明矣<lb/>
　　　右明象<lb/>
　　耿睎道曰不能有所養則動而无輔是以居貞則<lb/>
　　吉不可渉大川也<lb/>
　　朱子發曰艮止也有居之象<lb/>
　　陸希聲曰不能養下民所不從不可渉難<lb/>
　　劉氏曰五不利渉上利渉非剛健不能濟大事可<lb/>
　　知矣<lb/>
<pb n="33a"/>
　　案居貞吉猶洪範用静吉謂自養可也不可渉大川<lb/>
　　猶洪範用作凶謂欲以養人則不可也<lb/>
　　　右明占<lb/>
　　馮當可曰在五之經當下應二如輔之應車也五<lb/>
　　下无應遂不復顛頤乃仰而應上九亦為拂經是<lb/>
　　輔愈上而車愈下其將何以養故二與五俯仰不<lb/>
　　同而同於拂經也然以象取之五傅於頤而當中<lb/>
　　如人之前齒雖无功於噬囓但不動摇缺折斯足<lb/>
<pb n="33b"/>
　　矣故曰居貞吉傳謂順以從上者五雖柔順能傅<lb/>
　　於剛彊以自立如前齒雖不致用能傅於骨以自<lb/>
　　堅斯亦可久<lb/>
　　毛伯玉曰五君也養人者其事也養賢者其道也<lb/>
　　而爻則陰也二者胥失之是拂其常者也无事猶<lb/>
　　可以分相縻故曰居貞吉欲有所為則難以濟矣<lb/>
　　无臣无民而求成事未之有也故曰不可渉大川<lb/>
　　案上九居已上而衆歸之已以陰柔居天下之上而<lb/>
<pb n="34a"/>
　　无輔初九逺而不我即六二柔而不我應是无臣<lb/>
　　也三四皆非所養是无民也凡君上臣民之大經<lb/>
　　已拂違矣當是時守正而无所事則尚得无咎有<lb/>
　　所事則不可濟矣<lb/>
　　　右明爻義<lb/>
上九由頤厲吉利渉大川<lb/>
　贊曰由頤厲吉大有慶也<lb/>
　　馮當可曰頤之所以成頤由此一爻<lb/>
<pb n="34b"/>
　　李季辨曰如人之頤然上體不全則下雖動而不<lb/>
　　應飲食之道廢矣<lb/>
　　王輔嗣曰以陽處上四陰必宗之故莫不由之以<lb/>
　　得其養<lb/>
　　楊中立曰卦惟二陽而爻居一卦之上衆陰由之<lb/>
　　以養也<lb/>
　　郭子和曰豫之由豫以九四之剛徳也頤之由頤<lb/>
　　以上九之剛徳也初九非不剛也在頤之初未足<lb/>
<pb n="35a"/>
　　以自養况養天下乎此天下之養所以必由於上<lb/>
　　九也<lb/>
　　　右明象<lb/>
　　王輔嗣曰貴而无位是以厲也髙而有民是以吉<lb/>
　　也為養之主物莫之違故利渉大川<lb/>
　　蘭恵卿曰六五陰柔不能養物而養物之權皆歸<lb/>
　　於本爻所以危厲然六五順從於我使物由已養<lb/>
　　吉孰大焉<lb/>
<pb n="35b"/>
　　劉氏曰以剛在五之上厲也而六五尊之故吉<lb/>
　　耿睎道曰輔之者衆故利渉大川也<lb/>
　　　右明占<lb/>
　　李氏曰養賢以及萬民上九足以當之<lb/>
　　程可久曰二五君臣之正位不能養物為拂經則<lb/>
　　由頤於上者亦危矣雖然君子居有為之地有可<lb/>
　　為之材豈憚於危而不任其重哉故厲吉而利渉<lb/>
　　大川也<lb/>
<pb n="36a"/>
　　李去非曰上九主乎頤者也伊周能使天下之大<lb/>
　　權在已而君不疑以退聽然不免於危厲<lb/>
　　毛伯玉曰六五不可渉大川而上九利渉大川此<lb/>
　　非常之事也而其端在於養民夫天下之勢何常<lb/>
　　之有有以養之則君之矣五誠无以養之彼安得<lb/>
　　不歸於上天下莫不與也雖欲不濟不可得矣厲<lb/>
　　者非常之危吉者莫大之慶<lb/>
　　案隂宗于陽之卦必在九五君位然後為正而安<lb/>
<pb n="36b"/>
　　比之所以吉而後至者則凶也豫之九四所由以<lb/>
　　豫則六五為貞疾之主而朋盍簪於九四然而位<lb/>
　　在六五之下猶可以制也故其辭曰勿疑頤之上<lb/>
　　九所由以頤而位在六五之上居一卦之外不可<lb/>
　　得而制矣故六五為拂經為不可渉大川而由頤<lb/>
　　利渉皆歸於上九而其辭曰厲蓋天下之生久矣<lb/>
　　斯民生養之道實為人上者有以致之斯民苟得<lb/>
　　其養則歸之矣此湯武之所以興也故厲而吉渉<lb/>
<pb n="37a"/>
　　大川而利其事可以想見為人上者盍知所謹哉<lb/>
　　　右明爻義<lb/>
　　李季辨曰口容止故頤貴止不貴動上三爻皆吉<lb/>
　　下三爻皆凶<lb/>
　　趙氏曰雖其爻之當否為義不同然吉凶之大槩<lb/>
　　可决也<lb/>
　　馮當可曰頤者養也養人亦所以自養也六爻之<lb/>
　　中動而從人以求養者皆凶静而受人之養者皆<lb/>
<pb n="37b"/>
　　吉<lb/>
　　李氏曰顛頤者上反養於下也由頤者天下由之<lb/>
　　而養也朶頤者動以致養也丘頤者止於上而養<lb/>
　　下也拂頤者失養之道拂經者失養之常此六爻<lb/>
　　之義也<lb/>
　　毛伯玉曰頤之義凡三養心者君子之道也以初<lb/>
　　九明之養人者大人之事也以上九當之養於人<lb/>
　　者天下之勢也以二三四發之<lb/>
<pb n="38a"/>
　　案卦以二陽養四陰六五之君反受養於上九而<lb/>
　　曾无養人之功故中四陰爻皆以顛拂為象初九<lb/>
　　位卑埶微未足道也上九有其位矣有其埶矣而<lb/>
　　又有其民而利渉大川故下體之動者皆以凶為<lb/>
　　戒蓋動而從上以渉大川其事有難言者也上體<lb/>
　　雖止而四以應初為吉五以居貞為吉聖人之情<lb/>
　　睟然見乎辭矣<lb/>
　　鮮于子駿曰六爻與象戾者上下不順也凡頤之<lb/>
<pb n="38b"/>
　　道以尊養卑以上養下今震下艮上長反動而求<lb/>
　　少少反止而養長故諸爻多以顛拂言之<lb/>
　　　右明六爻<lb/>
䷛<hi>巽下兊上</hi>
大過<lb/>
　贊曰大者過也<lb/>
　　張舜元曰四剛之過二柔大過小之象也<lb/>
　　李子思曰四陽居中而二五又居用事之方擯二<lb/>
<pb n="39a"/>
　　陰於初上无位之地可謂陽大過而陰大弱也<hi>大今</hi>
　　<hi>太</hi>
　　林黄中曰内柔而外剛者小人之道也内剛而外<lb/>
　　柔者君子之道也大過四陽自内而過小過四陰<lb/>
　　自外而過是皆君子之過也為其陰陽多寡之不<lb/>
　　同故有大小之辨非君子小人之謂也<lb/>
　　案大小之過皆取陽居其中蓋大過以大過為中小<lb/>
　　過以小過為中所謂時中之道而非常人之所謂<lb/>
<pb n="39b"/>
　　過乃失中也<lb/>
　　馮當可曰此卦人皆謂為非常之事誤矣贊明言<lb/>
　　大者過也是陽過陰也天下之事唯兩兩相當則<lb/>
　　易為力苟有過聖人尚欲出力思有以救之安得<lb/>
　　謂非常之事<lb/>
　　程正叔曰聖賢道徳功業大過於人凡事之大過<lb/>
　　於常者皆是也　又曰常事之大者耳非有過於<lb/>
　　理也<lb/>
<pb n="40a"/>
　　按四陽居于初上二隂之中在三畫之卦似坎是<lb/>
　　陽為隂所陷也唯陽之數過倍於隂之數然後本<lb/>
　　末俱弱不為隂所陷而有大過之義焉則是大者<lb/>
　　不容不過而初非果有過當之事也若夫小過則<lb/>
　　隣於坎矣<lb/>
　雜卦曰大過顛也<lb/>
　　　此以棟橈取義<lb/>
　　　右明卦義<lb/>
<pb n="40b"/>
　象贊曰澤滅木大過君子以獨立不懼遯世无悶<lb/>
　　按此義取於實象又别一理<lb/>
　說卦曰古之葬者厚衣之以薪葬之中野不封不樹䘮<lb/>
　期无數後世聖人易之以棺槨蓋取諸大過<lb/>
　　按此謂過於厚也<lb/>
　　　右明卦用<lb/>
　序卦曰頤者養也不養則不可動故受之以大過<lb/>
　　程正叔曰凡物養而後能成成則能動動則有過<lb/>
<pb n="41a"/>
　　大過所以次頤也<lb/>
　　郭子和曰頤之中虛虚故受實實則剛剛而後過<lb/>
　　二卦之象相終始也<lb/>
　　林黄中曰此變頤也震變為巽艮變為兊六畫盡<lb/>
　　變而成也巽者震之配兊者艮之配也由震而之<lb/>
　　巽由艮而之兊將以從其配也<lb/>
　　案天地之間理皆對立卦之畫凡竒耦之不齊者以<lb/>
　　反對為序屯蒙需訟之類是也竒耦正停者以全<lb/>
<pb n="41b"/>
　　體變為序乾坤六子之卦是也頤之竒耦上下正<lb/>
　　停故全體變而為大過此天地自然對立之理如<lb/>
　　此也序卦者乃因其象而推其義云爾非謂因養<lb/>
　　而可動故以大過次頤也若以為因養而可動為<lb/>
　　序胡不受之以震乎<lb/>
　　　右明卦序<lb/>
棟橈利有攸往亨<lb/>
　贊曰棟橈本末弱也<lb/>
<pb n="42a"/>
　　朱子曰四陽居中過盛本末二陰不勝其重故有<lb/>
　　棟橈之象<lb/>
　　朱子發曰天地之理剛柔不可以相无剛以柔為<lb/>
　　用柔以剛為體柔既不足剛亦无自而託譬之棟<lb/>
　　也中雖剛彊而兩端柔弱豈能勝其任哉<lb/>
　　胡翼之曰二陰居其初終是猶内外皆小人而朝<lb/>
　　廷紀綱敗壊若棟已傾摧也<lb/>
　　　右明卦象<lb/>
<pb n="42b"/>
　贊曰剛過而中巽而說行利有攸往乃亨大過之時<lb/>
　大矣哉<lb/>
　　吕與叔曰必大有為而後濟故利有攸往乃亨<lb/>
　　蘭恵卿曰亨出於有攸往也<lb/>
　　程可久曰有攸往則剛長而終不為柔揜故利且<lb/>
　　亨焉<lb/>
　　　右明卦占<lb/>
　　馮當可曰棟已橈屋將壓矣聖人欲挈屋下之人<lb/>
<pb n="43a"/>
　　而出之於外以避摧壓之禍而尚有安於棟橈之<lb/>
　　下而不肯出者將奈何哉聖人唯以剛過之才以<lb/>
　　巽說行之為出之之術得其從則利有攸往即有<lb/>
　　亨理也<lb/>
　　李子思曰四陽居中有棟之象而上下二陰柔而<lb/>
　　无力是上无所傅而下无所寄者也安得不橈大<lb/>
　　壯凡四陽而在下者亦壯故上棟下宇取諸其象<lb/>
　　者得所載也今大者過乎剛而无所傅小者過乎<lb/>
<pb n="43b"/>
　　柔而不能載是棟將壓而危之甚也雜卦曰大過<lb/>
　　顛也大厦之顛非一木所能支是必過而求濟然<lb/>
　　後可故曰利有攸往乃亨<lb/>
　　案四陽二隂在上者為大壯在下者為遯今二陰分<lb/>
　　於上下其義當自遯推之何則遯則陽雖衆而其<lb/>
　　道消故象於遯今升二之六以往居上則陽居中<lb/>
　　而過於中矣此卦之所以名大過也然猶有棟橈<lb/>
　　之象焉又升大過初之六以往居五乃始為大壯<lb/>
<pb n="44a"/>
　　而上棟下宇之象成陽道亨矣故曰利有攸往亨<lb/>
　　　右明彖義<lb/>
初六藉用白茅无咎<lb/>
　贊曰藉用白茅柔在下也<lb/>
　說卦曰苟措諸地而可矣藉之用茅何咎之有慎之<lb/>
　至也夫茅之為物薄而用可重也慎斯術也以往其<lb/>
　无所失矣<lb/>
　　案成卦以棟橈為象爻之三四亦取於棟使六爻<lb/>
<pb n="44b"/>
　　不出乎棟橈之一說則爻无用立可也是故聖人<lb/>
　　於初見其以柔而承衆剛剛易缺折而柔以藉之<lb/>
　　則无傷故有取於置器而以茅藉之之象所以使<lb/>
　　人於有過之初知所致謹則其過鮮矣<lb/>
　　　右明象占<lb/>
九二枯楊生稊老夫得其女妻无不利<lb/>
　贊曰老夫女妻過以相與也<lb/>
　　朱子發曰兊為澤巽為木楊澤木也<lb/>
<pb n="45a"/>
　　蜀僧曰四爻之剛同為木然或為楊或為棟棟負<lb/>
　　衆榱則材之彊者也楊為早彫則木之弱者也此<lb/>
　　卦本末皆弱二近於本五近於末故均為木之弱<lb/>
　　也<lb/>
　　程正叔曰楊者陽氣易感之物也陽過則枯矣<lb/>
　　楊中立曰陽雖過而陰已感之生稊之象也<lb/>
　　林黄中曰枯而生稊書所謂若顛木之有由蘖也<lb/>
　　楊枯矣而更生稊夫老矣而更得妻衰者復盛絶<lb/>
<pb n="45b"/>
　　者復續何不利之有哉<lb/>
　　正義曰枯陽則老夫也稊則女妻也<lb/>
　　吕與叔曰九二在初六之上老於初六故曰老夫<lb/>
　　九五在上六之下故曰士夫士未娶女未嫁者也<lb/>
　　案合六畫全體言則中四陽為木析巽兊二體言<lb/>
　　之則各卦祇以在上者為老在下者為少老少以<lb/>
　　相比二位取象不論全體也楊陽木也而枯則以<lb/>
　　耗於陰也<lb/>
<pb n="46a"/>
　　　右明象<lb/>
　　袁氏曰易之言利有攸往以攸往為利也利居貞<lb/>
　　以居貞為利也利渉大川以渉大川為利也唯无<lb/>
　　不利則其往其居其渉川无所不往而不利矣<lb/>
　　　右明占<lb/>
　　蘭恵卿曰九二之下有一陰九五之上有一陰二<lb/>
　　與初五與上陰陽相近而各相比所以相對取義<lb/>
　　也九二陽爻也故謂之枯楊在上也故謂之老夫<lb/>
<pb n="46b"/>
　　初六陰爻也故謂之生稊在下也故謂之女妻<lb/>
　　李氏曰下體之棟橈在初六而九二之剛過之上<lb/>
　　體之棟橈在上六而九五之剛不能過此生稊生<lb/>
　　華老夫老婦之所以異也老夫剛過也女妻微弱<lb/>
　　也以剛過拯微弱何往而不利<lb/>
　　馮當可曰女嫁士夫相遇也不得已而遇老夫自<lb/>
　　古君臣過以相與者多矣吁可歎也<lb/>
　　　右明爻義<lb/>
<pb n="47a"/>
九三棟橈凶<lb/>
　贊曰棟橈之凶不可以有輔也<lb/>
　　程可久曰三四居一卦之中又皆陽實棟之象也<lb/>
　　衆材所恃以成室者也<lb/>
　　李季辨曰下卦上實而下弱下弱則必上傾故三<lb/>
　　居下卦之上而曰棟橈凶言下弱而无助也　又<lb/>
　　曰上卦上弱而下實下實則可載故四居上卦之<lb/>
　　下而曰棟隆吉言下實也此二爻當分上下體<lb/>
<pb n="47b"/>
　　案易之取象固不一而足也凡六爻之象或豎取<lb/>
　　或平取或縱或衡猶未也或合為一體或分為二<lb/>
　　體此卦二棟之象正如鼎卦分上下各自為象也<lb/>
　　鼎分為二則下一鼎有足而无耳故三言鼎耳革<lb/>
　　而初言鼎顛趾上一鼎有耳而无足故五言鼎黄<lb/>
　　耳而四言鼎折足也今分為二棟則上棟之下重<lb/>
　　剛藉之故為棟隆猶今人之覆枅之象下棟之下<lb/>
　　一陰為足故為棟橈无有枅以為藉也不然合而<lb/>
<pb n="48a"/>
　　言之祗見其鑿而不可通也是說也惟李季辨知<lb/>
　　之<lb/>
　　　右明象占<lb/>
九四棟隆吉有它吝<lb/>
　贊曰棟隆之吉不橈乎下也<lb/>
　　王景孟曰三四列之中爻之中譬如屋室衆材咸<lb/>
　　集而棟則居中矣<lb/>
　　石守道曰雖與初六為應而上傅九五之君不為<lb/>
<pb n="48b"/>
　　初六所橈故得棟隆之吉<lb/>
　　劉氏曰材過其位能上承剛明之君以扶顛持危<lb/>
　　故為棟隆<lb/>
　　李去非曰隆者託乎君之辭也<lb/>
　　案下有枅以藉之故不橈九三九二重枅之象<lb/>
　　　右明象<lb/>
　　趙氏曰說者謂九四應初有它也殊不知易中未<lb/>
　　有以正應為它者<lb/>
<pb n="49a"/>
　　李季辨曰橈在上六非己之咎<lb/>
　　案棟隆本爻它它爻也輯衆棟以成屋室一棟之<lb/>
　　隆一棟之吉也它棟之橈非此棟之所能持也故<lb/>
　　有它則吝其理然也<lb/>
　　　右明占<lb/>
　　耿睎道曰大過之時所貴者大有所過也故以材<lb/>
　　勝位為過九二九四是也不如是不足興衰而振<lb/>
　　弱也九二僅過於初未離於中是以其功又不能<lb/>
<pb n="49b"/>
　　如九四也<lb/>
　　李子思曰全體棟橈也聖人不許其坐視而許其<lb/>
　　往以求濟於是擇衆爻之中剛不過中者以棟隆<lb/>
　　之吉告之使之有以為拯救之術不然六爻皆以<lb/>
　　凶橈告則是天下之事不可復為矣此聖人吉凶<lb/>
　　與民同患而重易演爻以救世之深㫖也<lb/>
　　林黄中曰三四兩爻以反對為文<lb/>
　　案易上下畫停者多從中分反對為象非它卦内<lb/>
<pb n="50a"/>
　　外相應之例也頤中孚小過皆然而此尤明三與<lb/>
　　四對皆為棟象上隆下橈也二與五對皆為枯楊<lb/>
　　之象上華下稊也初與上對初為藉用白茅之謹<lb/>
　　上為過渉滅頂之踈也<lb/>
　　　右明爻義<lb/>
九五枯楊生華老婦得其士夫无咎无譽<lb/>
　贊曰枯楊生華何可久也老婦士夫亦可醜也<lb/>
　　張舜元曰枯楊生華末勝本也<lb/>
<pb n="50b"/>
　　蘭恵卿曰九五陽爻也故謂之枯楊在下也故謂<lb/>
　　之士夫上六陰爻也故謂之生華在上也故謂之<lb/>
　　老婦<lb/>
　　林黄中曰物之巨細本於相形象之變通生於重<lb/>
　　互陽施於下故生稊稊生於下者也陽施於上故<lb/>
　　生華華生於上者也合二五兩爻之象觀之九二<lb/>
　　枯楊老夫之象也初六生稊女妻之象也則九五<lb/>
　　當為枯楊而今以上六為枯楊老婦九五反為生<lb/>
<pb n="51a"/>
　　華士夫何也易之意蓋以枯象老在陽爻則為夫<lb/>
　　在陰爻則為婦而楊者不拘於陰陽之爻也猶有<lb/>
　　說焉聖人立象以盡意凡天下事物之變无不備<lb/>
　　者老夫之得女妻再取女之夫也老婦之得士夫<lb/>
　　婦再嫁而夫未取也凡人倫之變備見於象矣<lb/>
　　　右明象<lb/>
　　鄭舜舉曰剛而得中故无咎不能救過故无譽<lb/>
　　程正叔曰五雖非少比老婦則為壯矣以士夫而<lb/>
<pb n="51b"/>
　　得老婦雖无罪咎殊非美意<lb/>
　　　右明占<lb/>
　　郭子和曰二之枯楊謂老夫也五之枯楊謂老婦<lb/>
　　也老夫女妻則剛為主而柔輔之大過之得者也<lb/>
　　故无不利老婦士夫則柔為主而剛輔之大過之<lb/>
　　失者也故无譽然大過之道在臣下為多故不以<lb/>
　　君道處九五亦猶君道之无明夷也<lb/>
　　王景孟曰巽為長女而反曰女妻兊為少女而反<lb/>
<pb n="52a"/>
　　曰老婦易之取象如此其不一也<lb/>
　　案此則知以童蒙取象於艮之少男者拘矣嘗觀<lb/>
　　此爻若主上六而言者孔子謂之可醜而辭但云<lb/>
　　无咎无譽何也婉辭也婉之為辭何也避斥尊也<lb/>
　　九五大過之主剛中正履帝位而昵於陰柔之小<lb/>
　　人視一世傾橈而不加之意故不以君道處之而<lb/>
　　託言於老婦士夫之象也<lb/>
　　　右明爻義<lb/>
<pb n="52b"/>
上六過涉滅頂凶无咎<lb/>
　贊曰過涉之凶不可咎也<lb/>
　　程正叔曰因澤之象而取涉義<lb/>
　　正義曰滅頂言涉難深<lb/>
　　司馬君實曰滅木之澤淫滔甚矣而本爻不剛无<lb/>
　　利涉之材至於滅頂宜其凶大過之世棟已橈矣<lb/>
　　宜拯之於蚤也迨其傾摧而欲救之何嗟及矣故<lb/>
　　藉之於初則无咎救之於三則已橈而凶下卦如<lb/>
<pb n="53a"/>
　　此上卦可知澤之滅木猶棟之橈也木猶滅之人<lb/>
　　烏可過涉以求濟哉過涉凶者无舟楫而馮河者<lb/>
　　也澤溢於上至於滅頂自取其凶何所咎也孔子<lb/>
　　謂不可咎言不救之於早至此无及也上之畫耦<lb/>
　　兊之澤也澤陰水也中四畫奇人之身也初畫耦<lb/>
　　足也全卦有人居澤中滅頂之象故於上一爻發<lb/>
　　之<lb/>
　　　右明象占<lb/>
<pb n="53b"/>
　　李氏曰卦雖以初上喻棟橈至於以爻明變以位<lb/>
　　明人則意各有所寓也<lb/>
　　　右明爻義<lb/>
　　王輔嗣曰大過者棟橈之世也本末皆弱棟已橈<lb/>
　　矣而守其常則是危而不扶凶之道也以陽居陰<lb/>
　　拯弱之義也故陽爻皆以居陰位為美<lb/>
　　李子思曰大過剛過而中蓋大過乃所以為中苟<lb/>
　　過極而不知反則將有必折之患故以陽居陰者<lb/>
<pb n="54a"/>
　　吉且利以陽居陽則凶而无譽也<lb/>
　　案六爻雖以二體中分反對為象然上下爻位義<lb/>
　　未嘗不相應也初之藉用白茅至四則棟隆而吉<lb/>
　　矣二之枯楊生稊至五則生華矣三之棟橈凶至<lb/>
　　土則過涉滅頂而不可咎矣<lb/>
　　右明六爻<lb/>
</p>
<p>
</p>
  </div>
</body>
</text>
</TEI>
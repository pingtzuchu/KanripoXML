<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷三十七</head>
    <p>
<pb n="1a"/>
欽定四庫全書<lb/>
　厚齋易學卷三十七　　　　宋　馮椅　撰<lb/>
易外傳第五<lb/>
象上贊<hi>乾至履</hi>
　此孔子所題文王卦爻之象之名而贊之也象者像<lb/>
　也以剛柔雜居六位之畫之象以像此理耿氏曰六<lb/>
　爻有象乃鄭王之徒分而益之非古也<lb/>
天行健君子以自彊不息<lb/>
<pb n="1b"/>
　天行健乾之象行古道通健无息也程可久曰不言<lb/>
　乾避斥尊也所以别他卦也傳謂天形如雞子上規<lb/>
　之星常見下規之星常隱中日月五星之所由二十<lb/>
　八宿佈于其間半覆地上半繞地下故觀天之道有<lb/>
　以見重乾之象也胡翼之曰天之形南極入地下三<lb/>
　十六度北極出地上三十六度夫人之一呼一吸謂<lb/>
　之一息一息之間天行已八十餘里一晝夜一萬三<lb/>
　千六百餘息而天行九十餘萬里自古及今未有毫<lb/>
<pb n="2a"/>
　釐之過亦未嘗有毫釐之不及蓋乾之至健而然也<lb/>
　張舜文曰乾坤坎離曰天行地勢水洊至明兩作象<lb/>
　皆在上何也四卦者覆而無變體卦也故其象自體<lb/>
　而起用震艮巽兑曰洊雷兼山隨風麗澤象皆在下<lb/>
　何也四卦者覆而相變用卦也故其象攝用而歸體<lb/>
　君子通上下而言之欲人皆可以體乾也以者以此<lb/>
　卦之義後並倣此自强不息體天行之健也李子思<lb/>
　曰天積陽氣而成者也君子以之充元氣以自强故<lb/>
<pb n="2b"/>
　能不息游定夫曰至誠无息天行健也未能无息而<lb/>
　能不息者君子自强也楊廷秀曰天行健誠者天之<lb/>
　道也自强不息誠之者人之道也馮氏曰孔子贊易<lb/>
　為天下後世為之也乾天之道必待聖人體之則學<lb/>
　易體乾之事絶矣聖人者又豈待孔子論贊而後知<lb/>
　耶今觀其贊象之辭于每卦六爻之前别設一意皆<lb/>
　中庸可企及之事與全卦之義逺近淺深較然不同<lb/>
　凡生而有知者皆可學而至雖聖人之髙明皆可迹<lb/>
<pb n="3a"/>
　此而造焉以乾象言之獨言天道之健君子自强不<lb/>
　息以法天則為君者自强于仁為臣者自强于忠為<lb/>
　父者自强于慈為子者自强于孝至于士農工商各<lb/>
　自强于其業是人皆可以學易而易之為書誠有補<lb/>
　于天下後世然自强不息雖聖人之髙明可迹此而<lb/>
　造也毛伯玉曰泛言君子然後易之用无往而不通<lb/>
　又曰文王設卦觀象至孔子大象則專釋八卦之所<lb/>
　像者于卦爻之義初不相關其初本異卷是各一道<lb/>
<pb n="3b"/>
　也<lb/>
潛龍勿用陽在下也<lb/>
　贊初九也下聲户一經並同以位言之在下卦之下<lb/>
　以象言之陽氣在地下也陽宜在上之物今反在下<lb/>
　不得時位所以勿用正義曰經言龍而贊言陽者明<lb/>
　龍則陽氣也<lb/>
見龍在田徳施普也<lb/>
　贊九二也施去聲普古溥周而博也龍在田則雨澤膏<lb/>
<pb n="4a"/>
　潤之象故曰徳施普也經言利見大人而贊不言之<lb/>
　者徳施普則天下利見可知不言者舉一隅也後並<lb/>
　倣此正義曰初爻舉自然之象五爻並論人事互文<lb/>
　也<lb/>
終日乾乾反復道也<lb/>
　贊九三也反平聲陽自外來内曰反自下往上曰復<lb/>
　或作覆非三已過中則反二之中者道也或上復五<lb/>
　亦為中道所以終日乾乾夕惕若者或反或復懐危<lb/>
<pb n="4b"/>
　懼也合道則无咎矣耿睎道曰若反為道復為非道<lb/>
　則君子去復而取反可也若復為道反為非道則君<lb/>
　子去反而取復可也无為終日乾乾而至于夕惕若<lb/>
　也惟進而可與幾止而可以存義反復莫非道也是<lb/>
　以君子去取之際慎思而審擇之<lb/>
或躍在淵進无咎也<lb/>
　贊九四縁九三而言也三以或進或退審處為无咎<lb/>
　四已離下體將離人而之天故以進為无咎<lb/>
<pb n="5a"/>
飛龍在天大人造也<lb/>
　贊九五也造徂早反作興也正義曰姚陸之屬以為<lb/>
　造至之造案贊辭皆為韵其讀非也歆向作聚亦非<lb/>
　大人乗時以有為故利見一曰猶云聖人作也<lb/>
亢龍有悔盈不可久也<lb/>
　贊上九也盈謂亢也盈則傾覆故不可久<lb/>
用九天徳不可為首也<lb/>
　用九舉目以見義天徳不可為首也贊用九也朱子<lb/>
<pb n="5b"/>
　曰言陽剛不可為物先也此贊以下普為一韵道咎<lb/>
　造久首為一韵自坤而下贊皆叶韵語可以類推之<lb/>
地勢坤君子以厚徳載物<lb/>
　地勢坤程可久曰地隆于西北而傾東南其勢則二<lb/>
　見重坤之象君子以厚徳載物李去非曰天以氣運<lb/>
　故曰行地以形載故曰勢李子思曰地之勢最厚坤<lb/>
　者厚之至也天覆地地載天凡物居天之下者地无<lb/>
　不載焉君子之徳博厚配地故亦能自任以天下萬<lb/>
<pb n="6a"/>
　物之載<lb/>
初六履霜隂始凝也馴致其道至堅氷也<lb/>
　初六履霜初六象隂始凝也霜隂氣凝結之始履霜<lb/>
　下有堅氷二字衍文徐邈本无凝魚氷反結而聚也<lb/>
　馴致其道至堅氷也明堅氷至之占霜之馴致乃至<lb/>
　堅氷馴似俊反徐聲馴狎順也致詣送也<lb/>
六二之動直以方也不習无不利地道光也<lb/>
　六二之動直以方也直方六二之象言其直方之徳<lb/>
<pb n="6b"/>
　至静而不可見動乃見之動猶坤至柔而動也剛之<lb/>
　動言占此爻之動也不習无不利地道光也直方地<lb/>
　之道也不習而无不利乃為光明乾六爻唯九五應<lb/>
　天道之光明坤六爻唯六二應地道之光明<lb/>
含章可貞以時發也或從王事知光大也<lb/>
　含章可貞六三象以時發也程正叔曰以時而發非<lb/>
　含藏終不為也或從王事占知光大也若止含章未<lb/>
　為知也唯王事之可從者或從之而不終含藏其知<lb/>
<pb n="7a"/>
　乃光大知今作智<lb/>
括囊无咎慎不害也<lb/>
　括囊无咎六四象占慎不害也明括囊乃慎之至无<lb/>
　咎乃不害事也<lb/>
黄常元吉文在中也<lb/>
　黄常元吉六五象占文在中也朱子曰文在中而見<lb/>
　於外李季辨曰文釋黄中釋常也鄭舜舉曰坤純隂<lb/>
　唯三與五為陽位經於三曰含章贊於五曰文在中<lb/>
<pb n="7b"/>
　謂其中藴陽明之美<lb/>
龍戰于野其道窮也<lb/>
　龍戰于野上六象其道窮也地道窮極則與天際矣<lb/>
用六永貞以大終也<lb/>
　用六永貞占以大終也大謂乾陽六爻皆六其變為<lb/>
　乾故始為坤終為乾也<lb/>
雲雷屯君子以經論<lb/>
　雲雷屯君子以經論取象於結而未解經論治絲之<lb/>
<pb n="8a"/>
　事經引之論理之所以解其結也論今轉注作綸朱<lb/>
　子發曰雲蓄雨而未降屯也屯者結而未解之時解<lb/>
　絲棼者經之論之凡事有未决反復思念亦此象也<lb/>
　程可久曰伯舅和<hi>原缺</hi>許公云雷經也雲論也毛伯玉<lb/>
　曰聖人設卦觀象因象命卦其法有三以屯一卦推<lb/>
　之剛柔始交其畫然也動乎險中其義然也雷雨之<lb/>
　動二體所配也參而觀之所以為屯者瞭然矣它卦<lb/>
　不必盡然觀其所重者可也總而言之是三者皆象<lb/>
<pb n="8b"/>
　也至于大象則專釋八卦之所像者故與卦義往往<lb/>
　不相關其初本自異篇是各一道也此泛言屯結之<lb/>
　象耳經論所以解其結也它倣此二郭曰在天成象<lb/>
　在地成形坎在上則為雲在下則為雨象物之宜也<lb/>
　在上為雲故雲雷屯在下為雨故雷雨作解<lb/>
雖般桓志行正也以貴下賤大得民也<lb/>
　雖般桓初九象志行正也明利居貞之占以貴下賤<lb/>
　大得民也明利建侯之占下去聲九陽也陽為貴為<lb/>
<pb n="9a"/>
　大為君隂為賤為小為民以一陽下三隂故曰以貴<lb/>
　下賤衆不歸五之陷而歸初之動故曰大得民朱子<lb/>
　曰為民所歸侯之象也<lb/>
六二之難乗剛也十年乃字反常也<lb/>
　六二之難以難明屯如亶如乗馬班如之象乗剛也<lb/>
　乗初九故有此象十年乃字通匪冦昬冓以下之占<lb/>
　反常也至十年則事變而反屯難之常矣<lb/>
即鹿无虞以從禽也君子舍之往吝窮也<lb/>
<pb n="9b"/>
　即鹿无虞六三象以從禽也以有從禽之心不俟虞<lb/>
　人之導故入於林中一説有何字亦通見輯傳君子<lb/>
　舍之<hi>句</hi>往吝並占窮也三為下卦之終上无應故往<lb/>
　則入於林中而途窮也<lb/>
求而往明也<lb/>
　求而往六四求昬冓往之占明也言見之明故能不<lb/>
　以班馬而不往援九五必求在下之正應以共濟也<lb/>
屯其膏施未光也<lb/>
<pb n="10a"/>
　屯其膏九五象施未光也其膏澤上屯故所施未光<lb/>
　施去聲<lb/>
泣血漣如何可長也<lb/>
　泣血漣如上六象何可長也程可久曰言當蚤變<lb/>
山下出泉蒙君子以果行育徳<lb/>
　山下出泉蒙君子以果行育徳下户五反行去聲劉<lb/>
　長民曰山壯于外泉養其内君子體蒙之象外果其<lb/>
　行内育其徳張敬夫曰坎不謂之水者有泉之始達<lb/>
<pb n="10b"/>
　之義竊謂人之徳性如山之有泉亦惟於蒙之時養<lb/>
　之即所謂聖功也故曰以以其蒙也果行閑邪於外<lb/>
　也<lb/>
利用刑人以正法也<lb/>
　利用刑人初六占以正法也耿氏曰行法欲正其始故<lb/>
　著於初李去非曰坎為法律故取正法之義<lb/>
子克家剛柔接也<lb/>
　子克家九二占包蒙納婦在其中矣剛柔接也初蒙<lb/>
<pb n="11a"/>
　三婦五父皆以六接九二也<lb/>
勿用取女行不順也<lb/>
　勿用取女六三占行不順也女子有行行嫁也隂上<lb/>
　逆下順嫁上為不順<lb/>
困蒙之吝獨逺實也<lb/>
　困蒙之吝六四象獨逺實也逺去聲隂虛陽實在二<lb/>
　隂之中二與上相逺无陽明以發其蒙也言獨者卦<lb/>
　唯此爻不近於陽<lb/>
<pb n="11b"/>
童蒙之吉順以巽也<lb/>
　童蒙之吉六五象占順以巽也王景孟曰不順則不<lb/>
　能從善不巽則不能下賢程可久曰未有知識之時<lb/>
　承上而應二能資諸人以取吉者也荀慈明曰順於<lb/>
　上巽於二夫彖言童蒙求我志止在二而此兼及上<lb/>
　九者爻之取義與卦異也<lb/>
利用禦冦上下順也<lb/>
　利用禦冦上九占上下順也上謂五下謂初初上首<lb/>
<pb n="12a"/>
　尾有相應之義况卦當二陽在下今九自初升上六<lb/>
　自上降初往來相應也<lb/>
雲上于天需君子以飲食宴樂<lb/>
　雲上于天需坎雲乾天也天降時雨山川出雲雲上<lb/>
　於天則雨澤將至故須之君子以飲食宴樂所以待<lb/>
　時也需有飲食之道飲上聲食實職反<lb/>
需于郊不犯難行也利用恒无咎未失常也<lb/>
　需于郊初九象不犯難行也去坎難逺可行前以湏<lb/>
<pb n="12b"/>
　之不犯坎也難去聲利用恒无咎占未失常也久於<lb/>
　須時未失常道林慎微曰恒言心常言道也<lb/>
需于沙衍在中也雖小有言以吉終也<lb/>
　需于沙九二象衍在中也衍怡戰反寛裕之意蘭惠<lb/>
　卿曰沙者寛平而居郊與泥之問朱子曰以寛居中<lb/>
　不急迫也李仲永曰陽道常饒饒衍在中不為坎所<lb/>
　陷雖小有言以吉終也釋占疑以小有言為吉故曰<lb/>
　雖小有言則知小有言已非吉道也<lb/>
<pb n="13a"/>
需于泥災在外也自我致寇敬慎不敗也<lb/>
　需于泥九三象災在外也坎離為災難然在外卦不<lb/>
　與乾同體自我致寇敬慎不敗也釋占云所以致坎<lb/>
　之寇至者自我迫而致之苟敬慎以少須之則不敗<lb/>
　於寇也二三兩爻之占孔子皆反經之辭以為釋其<lb/>
　垂教尤切也<lb/>
需于血順以聽也<lb/>
　需于血六四象順以聽也明占聽去聲<lb/>
<pb n="13b"/>
酒食貞吉以中正也<lb/>
　酒食貞吉九五象占以中正也釋貞之義<lb/>
不速之客來敬之終吉雖不當位未大失也<lb/>
　不速之客來敬之終吉上六占雖不當位未大失也<lb/>
　以六居上正當位而云不當位者不當九五中正之<lb/>
　位也易以吉凶為得失之象大小為隂陽之象明不<lb/>
　速之客終吉非謂上六也此爻直以吉失自為一韻<lb/>
天與水違行訟君子以作事謀始<lb/>
<pb n="14a"/>
　天與水違行訟天浮而上水流而下天西旋水東注<lb/>
　其行違也猶人之所行相違則有訟君子以作事謀<lb/>
　始李氏曰使事不至於背馳則訟端絶矣都聖與曰<lb/>
　天為三才之始水為五行之始君子法之所以作事<lb/>
　謀始<lb/>
不永所事訟不可長也雖小有言其辯明也<lb/>
　不永所事初六象訟不可長也所事謂訟也雖小有<lb/>
　言占其辯明也以辨明曲直而小有言故終吉<lb/>
<pb n="14b"/>
不克訟歸逋竄也自下訟上患至掇也<lb/>
　自下訟上患至掇也下上定體二下四上掇都活都<lb/>
　劣二反自取也言禍患之至乃自取之<lb/>
食舊徳從上吉也<lb/>
　食舊徳六三象從上吉也上去聲謂從上之事<lb/>
復即命渝安貞不失也<lb/>
　復即命渝安貞九四占不失也不失謂得之矣吉之<lb/>
　象也<lb/>
<pb n="15a"/>
訟元吉以中正也<lb/>
　訟元吉九五占以中正也以此聽訟故元吉<lb/>
以訟受服亦不足敬也<lb/>
　以訟受服明上九錫鞶帶之象亦不足敬也帶非服<lb/>
　也為屈服之服以訟受人之屈服者亦不足敬言帶<lb/>
　之三禠<lb/>
地中有水師君子以容民畜衆<lb/>
　畜聚也地能容而後聚衆水猶君子之容民而畜衆<lb/>
<pb n="15b"/>
　也都聖與曰周官禮俗以馭民田役以馭衆容民而<lb/>
　後畜衆郭立之曰司空掌邦土居四民容民也司馬<lb/>
　掌邦政統六師畜衆也比閭族黨州鄉所以容民伍<lb/>
　兩卒旅師軍所以畜衆李氏曰容民則無流民畜衆<lb/>
　則無畔衆武有七徳言安民和衆亦此意也<lb/>
師出以律失律凶也<lb/>
　師出以律初六象失律凶也失律明否臧之占<lb/>
在師中吉承天龍也王三錫命懐萬邦也<lb/>
<pb n="16a"/>
　在師中吉九二象承天龍也龍今寵天謂九五正應<lb/>
　寵謂寵任蓋大君寵任之專故在師之中而吉也王<lb/>
　三錫命占懐萬邦也言諸侯以王命出師有功而錫<lb/>
　命所以萬邦之諸侯皆説而懐之馮氏曰賞一人而<lb/>
　千萬人勸也<lb/>
師或輿尸大无功也<lb/>
　師或輿尸六三象大无功也以大無功明占之凶<lb/>
左次无咎未失常也<lb/>
<pb n="16b"/>
　左次无咎六四象占未失常也行師有進有次未為<lb/>
　失其常度也<lb/>
長子帥師以中行也弟子輿尸使不當也<lb/>
　長子帥師六五象以中行也謂九二行道也弟子輿<lb/>
　尸占使不當也不當使之亦主師事<lb/>
大君有命以正功也小人勿用必亂邦也<lb/>
　大君有命上六象占以正功也有功則有賞命<lb/>
地上有水比先王以建萬國親諸侯<lb/>
<pb n="17a"/>
　地上有水千源萬𣲖皆相合比萬國之諸侯猶水在<lb/>
　地上相比也先王推本封建之始親諸侯使之相親<lb/>
　也親取比義都聖與曰萬國猶地諸侯之得國猶水<lb/>
　之居地也使諸侯小承大大字小國人各比于諸侯<lb/>
　諸侯各比于其上方伯連率各率之以上比于天子<lb/>
　李子思曰于師得古聖人井田之法于比得古聖人<lb/>
　封建之法<lb/>
比之初六有他吉也<lb/>
<pb n="17b"/>
　比之初六有他吉也以爻義明占比好先故<lb/>
比之自内不自失也<lb/>
　比之自内六二象不自失也不失則吉矣自内比初<lb/>
　以偕比五則非忘己而徇人者矣<lb/>
比之匪人不亦傷乎<lb/>
　比之匪人六三象不亦傷乎石守道曰上不受下不<lb/>
　納中又不居是可傷也<lb/>
外比于賢以從上也<lb/>
<pb n="18a"/>
　明六四之象賢謂九五陽明賢君也故曰以從上從<lb/>
　上故正而吉也<lb/>
顯比之吉位正中也舍逆取順失前禽也邑人不誡上<lb/>
使中也<lb/>
　顯比之吉九五象占位正中也故顯于比以五隂明<lb/>
　占下四隂來前逆者也則舍之上一隂以背之而去<lb/>
　順者也則取之故失上六之前禽舍今捨邑人不誡<lb/>
　占上使中也以中道使民從禽故不誡而吉<lb/>
<pb n="18b"/>
比之无首无所終也<lb/>
　比之无首上六象无所終也无收結故凶<lb/>
風行天上小畜君子以懿文徳<lb/>
　風行天上小畜胡翼之曰風行於天之上功不及物<lb/>
　李去非曰雲以成雨而風行天上則雲散而不能雨<lb/>
　君子以懿文徳正義曰懿美也以於其時施未得行<lb/>
　喻君子之人但修美文徳待時而發風為號令若風<lb/>
　行天下則施附於物不得云施未行也今風在天上<lb/>
<pb n="19a"/>
　去物既逺無所施及故曰風行天上<lb/>
復自道其義吉也<lb/>
　復自道初九象其義吉也唯其自道故吉<lb/>
牽復在中亦不自失也<lb/>
　牽復在中牽復九二象在中在初與三之中亦不自<lb/>
　失也吉凶失得之象不自失言無凶也天下之理不<lb/>
　凶則吉亦承上文<lb/>
夫妻反目不能正室也<lb/>
<pb n="19b"/>
　夫妻反目九三占不能正室也言隂在上陽在下室<lb/>
　家之道不正<lb/>
有孚惕出上合志也<lb/>
　有孚惕出六四象占上合志也言上孚于九五而與<lb/>
　合志也<lb/>
有孚攣如不獨富也<lb/>
　有孚攣如九五象不獨富也釋富以其鄰言不獨本<lb/>
　爻之富<lb/>
<pb n="20a"/>
既雨既處徳積載也君子征凶有所疑也<lb/>
　既雨既處上九象徳積載也積三陽之徳以載上君<lb/>
　子征凶占有所疑也三陽猶欲上進則凶矣葢月幾<lb/>
　望則隂疑于陽矣<lb/>
上天下澤履君子以辨上下定民志<lb/>
　上天下澤履君子以辨上下定民志此以履為禮天<lb/>
　髙地下禮制行矣然不取象于地而取象于澤者以<lb/>
　天地不交為否之象今因澤卑于地而乃有取焉楊<lb/>
<pb n="20b"/>
　廷秀曰此上下之間粲然有禮之象也司馬君實曰<lb/>
　禮者人之所履也民生有欲喜進務得而不可厭者<lb/>
　也不以禮節之則貪侈而無窮是故先王作為禮以<lb/>
　治之使尊卑有等長幼有倫然後上下各安其分而<lb/>
　無覬覦之心先王制世御民之方也程正叔曰天下<lb/>
　之分明而後民志定民志不定天下不可得而治也<lb/>
　古之時公卿大夫而下位各稱其徳終身居之得其<lb/>
　分也農工商賈勤其事而所享有限後世自士庻至<lb/>
<pb n="21a"/>
　于公卿日志于尊榮農工商賈日志于富侈億兆之<lb/>
　心交騖於外天下紛然如之何其可一也欲其不亂<lb/>
　難矣<lb/>
素履之往獨行願也<lb/>
　素履之往初九象獨行願也無應故曰獨中庸君子<lb/>
　素其位而行不願乎其外是也<lb/>
幽人貞吉中不自亂也<lb/>
　幽人貞吉九二占終不自亂也近六三則隂陽之情<lb/>
<pb n="21b"/>
　相求以居中故能不自亂有貞之象<lb/>
眇能視不足以有明也跛能履不足以與行也咥人之<lb/>
凶位不當也武人為于大君志剛也<lb/>
　眇能視六三象不足以有明也眇故跛能履象不足<lb/>
　以與行也跛故咥人之凶占位不當也所履者剛故<lb/>
　咥人武人為于大君占志剛也六雖隂屬武而三陽<lb/>
　志剛<lb/>
愬愬終吉志行也<lb/>
<pb n="22a"/>
　愬愬終吉九四占志行也近君故志行<lb/>
夬履貞厲位正當也<lb/>
　夬履貞厲九五象占位正當也當位故雖厲而无咎<lb/>
元吉在上大有慶也<lb/>
　元吉在上上九之占大有慶也慶者君臣相得之辭<lb/>
　慶聲羌爻正應三无應五之象此孔子新意孔子於<lb/>
　四曰志行上曰有慶兩爻皆以應五為義葢六三武<lb/>
　人為于大君之象九五履而决之有危厲之證故欲<lb/>
<pb n="22b"/>
　四上以同體相濟共决六三以正大君之權故曰位<lb/>
　正當也此贊明行剛行當慶叶為一韻<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學附錄一</head>
    <p>
<pb n="1a"/>
欽定四庫全書<lb/>
　厚齋易學附錄一　　　　　宋　馮椅　撰<lb/>
　　先儒著述上<lb/>
古經<lb/>
　易學外傳云中興書目周易古經一卷盖未有傳注<lb/>
　前經彖象繫分上下并文言説卦序卦雜卦各不相<lb/>
　屬不著名氏謂後人倣之類為一書非舊古經也按<lb/>
　劉向嘗以中古文易經校施孟梁丘經至蜀李譔又<lb/>
<pb n="1b"/>
　嘗著古文易今皆亡惟成都府學官有元豐五年壬<lb/>
　戌嵗吕微仲自序其書十二篇與古經同晁氏讀書<lb/>
　志云二卷今李仁父再刻者止一卷建中靖國元年<lb/>
　辛巳嵗晁以道著古周易八卷亦與吕氏合特不分<lb/>
　經彖象繫上下篇縮十二為八爾李仁父謂吕晁二家<lb/>
　不相祖述盖其篇次暗合也漢藝文志易經十二篇<lb/>
　顔師古曰上下經及十翼此其本之田何最為近古<lb/>
　吕晁所以倣之以釐正王輔嗣之易而反之古也近<lb/>
<pb n="2a"/>
　世沙隨程可久作古周易程氏考十二篇别為章句<lb/>
　不與正經相亂正同田何而名同於以道邵堯夫作<lb/>
　百源易其次序亦如此與吕文字句讀初無增損以<lb/>
　道以諸家及説文等九十五書是正有增有損專主<lb/>
　北學朱子著周易本義謂吕氏更定晁氏著為經二<lb/>
　卷傳十卷乃復孔氏之舊此指東萊吕伯恭非指㣲<lb/>
　仲伯恭亦但謂近世晁氏所編其刊補離合之際或<lb/>
　以為未安故釐正之皆不及㣲仲也淳熙十五年戊<lb/>
<pb n="2b"/>
　申嵗知蘄州羅田縣吳斗南因二家復加訂正名亦<lb/>
　循晁氏自上下經外而傳合彖大象上下止各一卷<lb/>
　分上下小象為繫辭傳二卷以王弼繫辭上下與説<lb/>
　卦通為説卦上中下三卷以實隋志之説餘並同二<lb/>
　家自謂博攷深求凡二十八年而後定然以繫辭為<lb/>
　周公作未脱承襲之舊又每卦必占覆卦為難從也<lb/>
　吕名大防汲郡人謚正愍公晁名説之嵩山人自號<lb/>
　景迂生吳名仁傑稱河南氏平江崑山人程名逈宋<lb/>
<pb n="3a"/>
　州人號沙隨由紹興府登大學第終於鄱陽又有古<lb/>
　占法并圗一篇外編一篇博采諸家之説參以己意<lb/>
　多所發明朱子自號晦菴謚文公贈太師其學出扵<lb/>
　周程為一代宗師本義前有九圗後有五賛筮儀讀<lb/>
　書志成於紹興二十一年辛未晁名公武號昭徳自<lb/>
　序其書有得於井氏者井氏名資知興元府領四川<lb/>
　轉運常以俸之半傳錄時巴蜀獨不被兵民間多有<lb/>
　異本力求之甚富載歸廬山以子孫稚弱付之晁氏<lb/>
<pb n="3b"/>
周易緯<lb/>
　崇文總目周易緯九卷漢鄭康成注隋志有宋𠂻志<lb/>
　唐四庫書有宋均注按中興館閣書易緯七卷又有<lb/>
　李淳風等續注其一推天元甲子之術其二推易天<lb/>
　地人之元術又乾坤鑿度上下二卷題包犧氏先文<lb/>
　公孫軒轅氏演古籀文蒼頡修為上下二篇首稱黄<lb/>
　帝曰又易通卦驗上下二卷上卷題扵七經第一於<lb/>
　河洛第九亦首稱孔子曰其下卷所論卦氣方位雖<lb/>
<pb n="4a"/>
　畧本説卦至其論氣候病症脉理與今素問所謂黄<lb/>
　帝岐伯對問相類此其為假託不必辨也按緯出漢<lb/>
　哀平世載占驗災祥隂陽符䜟光武以䜟立故篤信<lb/>
　之鄭康成何休引以解經桓譚張衡之徒深疾之自<lb/>
　苻堅之後其學殆絶易正義引易緯乾鑿度等書而<lb/>
　漢儒引君子正其始萬事理差之毫釐謬以千里程<lb/>
　可久曰此緯書通卦驗之文也按館閣本通卦驗有<lb/>
　曰故正其本而萬物理失之毫釐差以千里其文特<lb/>
<pb n="4b"/>
　小異爾黄魯直云其中多有不可曉者獨九宫之法<lb/>
　頗明崇文總目云皆述隂陽日辰數䜟今攷三書凡<lb/>
　十一卷盖無足深据云<lb/>
子夏傳<lb/>
　隋志周易二卷魏文侯師卜子夏傳殘缺梁六卷按<lb/>
　唐志題卜商亦止二卷亡全文諸儒請不帖經然則<lb/>
　梁有六卷至隋殘缺止存二卷唐盖承隋本也崇文<lb/>
　中興書目乃有十卷崇文謂非子夏所傳故剟去子<lb/>
<pb n="5a"/>
　夏名以祛後人誤惑中興亦云或謂卜子夏傳程可<lb/>
　久曰子夏傳京房謂之箋近世有陋儒用王弼本為<lb/>
　之注鄙淺之甚凡先儒所引子夏傳此書皆無之熙<lb/>
　寧中房審權萃訓故百家凡稱子夏者皆取後贗本<lb/>
　按正義引子夏傳云雖分上下二篇未有經字此説<lb/>
　不可謂不近古也至崇文總目云篇第畧依王氏易<lb/>
　決非舊文元豐二年楚州連水縣丞張聘賢論次者<lb/>
　亦止王本自以為出於近世而信其以為子夏不疑<lb/>
<pb n="5b"/>
　反謂唐孔頴達陸徳明所引止見其偽本且引歸妹<lb/>
　六五傳云古者王女下嫁於諸侯衣服不繫其夫下<lb/>
　王侯一等為出詩小序不知詩小序衛宏之徒所作<lb/>
　非卜氏也中興書目則謂陸徳明所引與近本間有<lb/>
　合者若云地得水而柔水得地而流比今本地蔵水<lb/>
　而澤也水得地而安也但小異爾至束帛戔戔作殘<lb/>
　殘又云五匹為束三𤣥二纁象隂陽則今本無此先<lb/>
　儒疑非卜商遂謂漢杜子夏作然漢又有梁丘家鄧<lb/>
<pb n="6a"/>
　彭祖亦字子夏非有明据也晁以道云唐張弧偽作<lb/>
　劉知幾直以為易無此傳竊謂卜子夏未嘗傳易正<lb/>
　義所引亦無卜字京房之箋恐亦是後人託其名以<lb/>
　行梁隋唐乃京房所箋及唐初孔頴達本而崇文中<lb/>
　興張聘賢房審權本則唐初本已亡而張弧書也所<lb/>
　謂比卦與陸徳明稍合者依倣為之以求信於世爾<lb/>
　京房箋本不復可見矣<lb/>
田何易<lb/>
<pb n="6b"/>
　前漢書田何以上下經十翼離為二十篇而解者自<lb/>
　為章句何以授王同周王孫丁寛服生皆著易傳數<lb/>
　篇何字子装自魯商瞿受易於孔子五傳而至何丁<lb/>
　寛之學最盛寛字子襄梁人從何受易後從周王孫<lb/>
　受古義號周氏傳作易説三萬言訓故舉大綱而已<lb/>
　寛再傳而得施讐孟喜梁丘賀繇是易有施孟梁丘<lb/>
　之學讐字東卿沛人一傳張禹再傳彭宣皆有傳而<lb/>
　施氏有張彭之學喜字長卿東海蘭陵人好自稱譽<lb/>
<pb n="7a"/>
　得易家占候隂陽烖異書詐言田生死時枕喜膝獨傳<lb/>
　喜按隋志喜章句八卷殘缺梁十卷喜授白光翟牧<lb/>
　而有翟孟白之學賀字長翁琅邪諸人從京房學易<lb/>
　更事田王孫王孫受丁寛學三傳而得王孫張鄧彭<lb/>
　祖衡咸而梁丘又有王孫鄧衡之學又有髙氏之學<lb/>
　葢髙相也無章句專説隂陽烖異自言出於丁將軍<lb/>
　將軍寛也<lb/>
焦贛易林　六十四卦變<lb/>
<pb n="7b"/>
　讀書志焦贛延夀易林十六卷費直題其前曰六十<lb/>
　四卦變唐王俞序每卦變六十四總四千九十六首<lb/>
　皆為韻語程可久曰於乾之姤云仁政不暴鳳凰来<lb/>
　舍四時順節民安其處乾之同人云子號索哺母行<lb/>
　求食返見空巢訾我長息與潜見之義了不相蒙至<lb/>
　泰之需云東隣好女為王妃后莊公築館以尊主母<lb/>
　歸於京師季姜喜悦莊公築館乃王姬下嫁非妃后<lb/>
　也其用事已不可据紹興辛巳完顔亮入㓂沈丞相<lb/>
<pb n="8a"/>
　判明州用以筮之遇比之隨云過時不歸若悲雄雌<lb/>
　徘徊外國與叔分離又有以筮之者遇解之大壯云<lb/>
　驕胡大形造惡作㓙無所能成還自滅身其占驗如<lb/>
　此崇文中興書目不著而今卜肆有之或者卜筮家<lb/>
　託之贛以行爾然崇文總目云第述隂陽災異之言<lb/>
　與聖人之經不類若非晁程之所見者大抵術數家<lb/>
　毎託之古人以為信如素問謂之黄帝岐伯命書謂<lb/>
　之東方朔地理書謂之李淳風盖無足怪贛得隐士<lb/>
<pb n="8b"/>
　之説託之孟喜而孟氏之徒不肯自以為喜之學又<lb/>
　詭託之田何毛氏所謂彼亦自愧其不經更相假借<lb/>
　以為重者要之不過卜筮家術不足以語聖經也<lb/>
京房章句　約象　貞悔　互體<lb/>
　隋志漢京房章句十卷唐同舊題京房傳吳陸績注<lb/>
　晁氏曰皆星行氣候之學非章句也程可久曰房易<lb/>
　積數初為下貞二為中貞三為上貞四為下悔五為<lb/>
　中悔上為上悔二三四為互體三四五為約象今傳<lb/>
<pb n="9a"/>
　注未有約象之名唯術數家見之崇文中興書目不<lb/>
　著其書當在民間按漢書房受易焦延夀以明災異<lb/>
　得幸為石顯所譛誅其學授殷嘉姚平乗𢎞而易有<lb/>
　京氏之學與田焦費並行毛伯玉曰房本李氏推律<lb/>
　自定為京氏房不難更其氏姓則祖其學者固宜傅<lb/>
　會假合乾坤相易坎離相奪以為當然也房字君明<lb/>
費直易<hi>分彖象傳入經</hi>
　隋志漢單父長費直周易注四卷唐同按費直傳徒<lb/>
<pb n="9b"/>
　以彖象繫辭十篇之言解説上下經崇文總目云以<lb/>
　彖象文言雜入卦中自費氏始盖誤以之言為文言<lb/>
　且鄭康成易猶以文言説卦序卦合為一卷則不始<lb/>
　於直明矣吳斗南云解經但用彖象繫辭似於每卦<lb/>
　之後列彖象繫辭去其篇第之目而冠傳字以總之<lb/>
　正如杜元凱春秋解分經之年與傳之年相附也然<lb/>
　彖象繫辭之名一没而汨亂古經則始扵此劉向以<lb/>
　古文易經校施孟梁丘經或脱去无咎悔亡惟費氏<lb/>
<pb n="10a"/>
　經與古合然則易之篇名次第雖亂於直而田何之<lb/>
　易傳之衆而易差古文惟直本未失也特未聞直有<lb/>
　注者唐亦云章句十卷恐未真也方田學盛行費氏<lb/>
　只傳民間至後漢陳𤣥鄭衆康成馬融荀爽之徒皆<lb/>
　學費氏費興而田焦京諸易微矣<lb/>
鄭康成注<lb/>
　隋志後漢大司農鄭𤣥注周易九卷唐十卷未知何<lb/>
　縁増一卷也崇文總目止有一卷唯文言説卦序卦<lb/>
<pb n="10b"/>
　雜卦合四篇餘皆逸指趣淵確本去聖人之未逺也<lb/>
　中興亡<lb/>
王肅注<lb/>
　隋志魏將軍王肅注周易十卷唐同崇文總目乃十<lb/>
　一卷題王肅傳云後人纂陸徳明釋文所取者附益<lb/>
　之非肅本書中興亡肅字子雍<lb/>
晉易髓<lb/>
　中興書目易髓八卷卦及繫辭題晉人撰按前志無<lb/>
<pb n="11a"/>
　之中興得於民間<lb/>
王弼注　韓伯注　略例　大衍論<lb/>
　隋志周易十卷魏尚書郎王弼注六十四卦六卷門<lb/>
　人晉大常韓伯注繫辭以下三卷弼又撰略例一卷<lb/>
　弼字輔嗣山陽人伯字康伯潁川人唐志七卷又有<lb/>
　大衍論三卷然則弼注六卷其一略例也獨大衍論<lb/>
　隋既無之唐本恐亦後人託之者也中興書目弼又<lb/>
　有易辨一卷論易論彖論象亦類略例或言弼著此<lb/>
<pb n="11b"/>
　書已亡晉得之王羲之承詔録此書藏於祕府世莫<lb/>
　得見自漢以来言易者為隂陽烖異符䜟卜筮星歴<lb/>
　象數無復近正至弼始歸之人事無隐祕竒怪之説<lb/>
　自是學者靡然從之至唐而弼易專行衆學盡廢唯<lb/>
　梁有晉揚州刺史顧夷等難輔嗣義一卷至隋已亡<lb/>
　孫盛謂六爻變化五氣相推弼皆擯落多所不闗李<lb/>
　鼎祚云天象難尋人事易習折楊黄華學徒多從之<lb/>
　程正叔曰弼元不見道盖以老莊之意解之也毛伯<lb/>
<pb n="12a"/>
　玉曰弼未生時荀爽陸績虞翻皆以易名家大同小<lb/>
　異京房焦贛之餘波也翻等既死而後弼始作易傳<lb/>
　弼死裁二十四惜哉獨喜其少年有髙識亦恨其所<lb/>
　見未審而鋭於著述也<lb/>
正義　𤣥談<lb/>
　唐貞觀中國子祭酒孔頴達奉勑為正義十四卷初<lb/>
　號義賛詔改正義顔師古司馬才章王恭王談于志<lb/>
　寧與焉馬嘉運駮正其失序云與博士馬嘉運太學<lb/>
<pb n="12b"/>
　助教趙乾時等參定頴達字仲達冀州衡水人永徽<lb/>
　中詔太尉長孫無忌與諸儒刊定序與前修䟽人及<lb/>
　四門博士蘇徳融等對詔更令裁定功未就復詔中<lb/>
　書門下與國子三館博士𢎞文館學士考正序云勅<lb/>
　使趙𢎞智覆更詳審以為王輔嗣之注獨冠古今所<lb/>
　以江左諸儒並傳其學河北學者罕能及之其江南<lb/>
　義疏十有餘家義涉於釋氏唯以輔嗣為本采衆説<lb/>
　傅益之本朝端拱初國子司業孔維等奉詔再是正<lb/>
<pb n="13a"/>
　主申王學云頴達又以所得撰周易六十四卦𤣥談<lb/>
　六卷<lb/>
正義補闕<lb/>
　崇文總目周易正義補闕七卷不著撰人名氏自謂<lb/>
　禆頴達之闕盖出於近世云<lb/>
周易外義<lb/>
　中興書目周易外義三卷不知作者多案諸經傳以<lb/>
　釋注疏之言<lb/>
<pb n="13b"/>
易訓<lb/>
　中興書目易訓三卷本朝至和中屯田郎中宋咸撰<lb/>
　咸以既補注易以其餘義百餘篇大可疑者三十有<lb/>
　六題曰易訓謂訓其子而已<lb/>
李鼎祚集解<lb/>
　中興書目唐著作郎李鼎祚周易集解十卷按唐志<lb/>
　集注周易十七卷子夏孟喜京房馬融荀爽鄭康成<lb/>
　劉表何晏宋𠂻虞翻陸績干寶王肅王弼姚信王廙<lb/>
<pb n="14a"/>
　張璜向秀王凱冲侯果蜀才翟𤣥韓康伯劉儼何妥<lb/>
　崔璟沈麟士盧氏崔覲孔頴達三十餘家又引九家<lb/>
　易乾鑿度義所謂蜀才者人多不知按顔之推云范<lb/>
　長生也隋志所錄易類六十九部今所有七部而已<lb/>
　乾鑿度是緯書焦贛易林又屬卜筮闗子明不載書<lb/>
　目子夏傳干寶王肅之書多是偽本然則隋志所錄<lb/>
　捨王弼皆未得見也自餘獨鼎祚所集者時可見其<lb/>
　大指今又亡七卷惜哉其所取荀虞之説為多崇文<lb/>
<pb n="14b"/>
　總目云大抵以卦互體縁爻索變盖本易家師承之<lb/>
　舊其自序云自卜商之後傳注百家唯王鄭相沿頗<lb/>
　行於近代鄭則多參天象王乃全釋人事易之道豈<lb/>
　偏滯於天人哉而天象難尋人事易習折楊黄華學<lb/>
　徒多從之今集諸家刊輔嗣之野文補康成之逸象<lb/>
　盖宗鄭學者也<lb/>
隂𢎞道新論䟽<lb/>
　崇文總目周易新論疏十卷唐隂𢎞道撰𢎞道仕為<lb/>
<pb n="15a"/>
　臨渙令世其父顥之學雜采子夏孟喜等一十八家<lb/>
　之説參訂其長合七十二篇於易家有助云中興井<lb/>
　氏皆無之豈軼於兵間邪<lb/>
一行傳<lb/>
　中興書目周易傳十二卷唐沙門一行撰采前代諸<lb/>
　儒古説無闕者凡四卷郭兼山父子因論歴云論歴<lb/>
　取一行則可論易取一行則不可彼所謂大衍歴者<lb/>
　強名之耳非真大衍也<lb/>
<pb n="15b"/>
舉正<lb/>
　崇文總目唐蘇州司户郭京撰稱家藏王弼韓康伯<lb/>
　手札周易本及石經校正一百三十五處二百七十<lb/>
　三字其序言今所習者或將經入注用注作經小象<lb/>
　中間以下句反居其上爻辭注内移後義却處於前<lb/>
　舉正其訛讀書志云盖以繇彖相證託之王韓手札<lb/>
　與石經耳知渙之繇利涉大川下有利貞而彖辭無<lb/>
　之則增入漸之繇女歸吉下無也字而彖辭有之則<lb/>
<pb n="16a"/>
　削去它皆類此<lb/>
演聖通論<lb/>
　中興書目周易演聖通論十六卷本朝前知制誥胡<lb/>
　旦撰其説多引注疏及王昭素論為之商𣙜旦字周<lb/>
　父濵州人<lb/>
口義<lb/>
　中興書目周易口義十卷本朝直集賢院石介撰建<lb/>
　本作解義説本王弼介字守道號徂徠先生兖州人<lb/>
<pb n="16b"/>
　傳孫明復之學<lb/>
王洙言象外傳<lb/>
　崇文總目周易言象外傳十卷中興書目云十二篇<lb/>
　本朝王洙撰洙字原叔應天人以通經侍講天章閣<lb/>
　集諸儒易説折𠂻其理依卦變為類自序云論次舊<lb/>
　義傅以新説以王弼傳為内摘其異者表而正之故<lb/>
　云外傳<lb/>
張弧王道小疏<lb/>
<pb n="17a"/>
　中興書目周易上經王道小疏五卷唐大理評事張<lb/>
　弧撰其説周易有王道為治國治家治身之鑒誡其<lb/>
　所疏並依王弼意廣義𤣥者則略而取之注簡義眀<lb/>
　者則全而取之先賢不言者則添而疏之號曰小疏<lb/>
　舊十卷今止存上經<lb/>
要削<lb/>
　中興書目周易要削三卷題丘園子王隠撰自序謂<lb/>
　綜康成輔嗣軰所説曰要削者言撮其要也稱天寶<lb/>
<pb n="17b"/>
　庚寅知為唐人<lb/>
李翺易詮<lb/>
　中興書目易詮七卷唐李翺撰先説八卦次列六十<lb/>
　四卦并雜卦翺字習之案本傳不言著此書<lb/>
陸希聲傳　㣲㫖<lb/>
　中興書目易傳上下經分為六卷唐太尉中書門下<lb/>
　平章事陸希聲撰希聲蘇州吳縣人大順中棄官居<lb/>
　陽羡自號君陽遁叟按後説云著易傳十篇上經第<lb/>
<pb n="18a"/>
　一下經第二又有演文伸係等八篇又撰易圗指説<lb/>
　釋變微㫖四卷通為十卷又撰文證一卷非十編之<lb/>
　目今止存上下經二篇分為六卷又㣲㫖一編分為<lb/>
　三卷設為問答崇文總目云初隴西李阮學其説以<lb/>
　為上下經傳二篇思屬近妙故希聲自為之解餘篇<lb/>
　差顯不復為注盖近世之名家歟<lb/>
甘棠正義<lb/>
　崇文總目周易甘棠正義三十卷五代梁任正一撰<lb/>
<pb n="18b"/>
　据孔頴達正義而申演其説正一為陜州大都督<lb/>
易論<lb/>
　崇文總目易論三十三卷本朝處士王昭素撰以注<lb/>
　疏異同互相詰難蔽以己意太祖時嘗召令講易昭<lb/>
　素開封酸棗人後有徐徽撰易論纂要一卷王介父<lb/>
　題云予嘗苦王先生易論晦而難讀徐徽生刪取其<lb/>
　略以示予又取其義可傳及雖不足傳而猶可論者<lb/>
　存之<lb/>
<pb n="19a"/>
劉牧王弼易辨<lb/>
　中興書目劉牧王弼易辨二卷凡二十八篇石介撰<lb/>
　又云宋咸撰其説取王弼謂劉牧以五十五數天五<lb/>
　退藏為四象者為鈎隐圗之精義非是獨摘乾坤二<lb/>
　卦以見其餘<lb/>
胡安定口義<lb/>
　中興書目周易口義十卷又有繫辭説卦三卷本朝<lb/>
　國子監直講胡瑗撰援以易説授其弟子因記之為<lb/>
<pb n="19b"/>
　口義大抵祖王弼瑗字翼之號安定先生泰州人<lb/>
史氏口訣義<lb/>
　崇文總目周易口訣義六卷河南史徴中興書目作<lb/>
　史文徴撰讀書志曰唐人直抄孔氏䟽以便講習故<lb/>
　題曰口訣<lb/>
王逢傳<lb/>
　讀書志易傳十卷王逢撰逢為國子直講其學宗王<lb/>
　弼號廣陵為王介父客年雖不夀著述甚富<lb/>
<pb n="20a"/>
蘇軾傳<lb/>
　中興書目易傳九卷<hi>讀書志云毘陵易傳當是蜀本</hi>本朝翰林學士<lb/>
　蘇軾撰父洵作此傳未竟疾革命軾卒其業軾字子<lb/>
　瞻眉州人晁氏云謂卦不可爻别而觀之其論卦必<lb/>
　先求其所齊之端則六爻之義未有不貫者未嘗鑿<lb/>
　而通也<lb/>
王荆公解<lb/>
　中興書目易解十四卷<hi>讀書志云易義二十卷建本二十七卷</hi>本朝司<lb/>
<pb n="20b"/>
　空王安石撰安石字介父臨川人始封荆公後封舒<lb/>
　王有上下經至雜卦外有卦象論統解易象讀書志<lb/>
　云介父三經義皆頒學官謂之新經獨易解自謂少<lb/>
　作不專以取士故紹聖後復有龔原耿南仲三書偕<lb/>
　行於塲屋<lb/>
耿南仲解義<lb/>
　中興書目周易解義十卷國子祭酒耿南仲撰讀書<lb/>
　志云注二十卷建本題進周易解義南仲字晞道開<lb/>
<pb n="21a"/>
　封人<lb/>
龔原續解義<lb/>
　中興書目周易續解義十七卷讀書志云注二十卷<lb/>
　工部侍郎龔原撰原字深之括蒼人學者多師之一<lb/>
　十五卷後乃雜義有釋卦釋彖釋象辨重卦辨上下<lb/>
　位辨上下繫辨古今篇按二家解義而晁氏為之注<lb/>
　且卷數多於書目豈蜀本以注行邪楊中立頗不然<lb/>
　之<lb/>
<pb n="21b"/>
伊川傳<lb/>
　中興書目易傳六卷解六十四卦本朝崇政殿説書<lb/>
　程頥撰元符二年自序頥字正叔河南人號伊川先<lb/>
　生其學出於周茂叔自漢以来言易者局於象數之<lb/>
　偏展轉推測流於方技自王輔嗣一掃羣説獨據義<lb/>
　理人事言之雖未能盡識經㫖而易可尋矣本朝諸<lb/>
　君子如胡石亦只是依近注疏王蘇又太濶略至正<lb/>
　叔傳出義理彰明而輔嗣之學淺矣其答張閎中書<lb/>
<pb n="22a"/>
　易傳未傳自量精力未衰尚覬少進其不苟如此嘗<lb/>
　以易傳示門人曰止説得七分後人更須自體究也<lb/>
　正叔兄顥字伯淳號明道先生亦有説易處載之語<lb/>
　錄曾穜裒之為大易粹言云<lb/>
鄭氏翼傳<lb/>
　周易翼傳<hi>原缺</hi>卷近時鄭汝諧撰盖謂孔子翼文王之<lb/>
　經此則翼伊川之傳也汝諧字舜舉自號東谷<lb/>
横渠説<lb/>
<pb n="22b"/>
　易説三卷題横渠先生韓元龍刊於建康府漕臺主<lb/>
　管文字胡大元校勘按張載字子厚秦人號横渠先<lb/>
　生舊坐虎皮與諸生講易一日見程伯淳兄弟及講<lb/>
　易輒徹去虎皮謂諸生曰有二程眀易前此所講説<lb/>
　未是可往見之不知此書子厚晚年以所得刪正邪<lb/>
　或好學者以門人所記錄與正蒙類為此書也多所<lb/>
　發明有二程未到處<lb/>
芸閣解<hi>蜀本三家解之一</hi>
<pb n="23a"/>
　讀書志芸閣先生易解一卷吕大臨撰有統論數篇<lb/>
　無詮次未成書也大臨字與叔藍田人自號芸閣學<lb/>
　出程氏<lb/>
㳺定夫易説<hi>粹言之一</hi>
　廣平㳺氏易説㳺名酢字定夫建安人學出程氏<lb/>
龜山易説<hi>粹言之一</hi>
　龜山楊氏易説楊名時字中立延平人號龜山先生<lb/>
　學出程氏<lb/>
<pb n="23b"/>
漢上集傳　卦圗　叢説<lb/>
　中興書目易集傳十一卷紹興初翰林學士朱震撰<lb/>
　震字子發荆門人晁氏云自謂其學以程伊川為宗<lb/>
　和會邵康節張子厚之論合鄭康成王輔嗣之學為<lb/>
　一多采先儒之説以成故曰集傳又有叢説一卷卦<lb/>
　圗三卷毛伯玉力詆其卦變互體伏卦反卦之失謂<lb/>
　如乾五為坎坎變離離為飛故曰飛龍之類又如蒙<lb/>
　六三一爻五變爻無定象頗中其膏肓云<lb/>
<pb n="24a"/>
四學淵源<lb/>
　中興書目四學淵源論三卷凡四十篇曰總論曰諸<lb/>
　卦論曰諸卦雜説本朝郭忠孝撰忠孝字立之河南<lb/>
　人號兼山先生曾穜獻之以二程張子厚㳺定夫楊<lb/>
　中立并忠孝父子合七家易解為一書題曰大易粹<lb/>
　言刊於龍舒郡齋以忠孝之解為易説與四學淵源<lb/>
　之目不同未知館閣所藏異同也其子雍字子和號<lb/>
　白雲先生放浪長楊山谷間嘗詔不起亦著易説自<lb/>
<pb n="24b"/>
　序其先人受業伊川二十餘年念其學殆將冺絶於<lb/>
　是更潜稽易象以述舊聞紹興辛亥嵗序不以彖為<lb/>
　卦辭而直循王弼之名以為孔子自言其彖泥於卦<lb/>
　變毛伯玉不以為然竊謂郭氏雖嘗學於伊川之門<lb/>
　而其學不著至其子自相祖述為一家之學未為無<lb/>
　得於易而非復伊洛之舊聞尹和靖云忠孝自黨事<lb/>
　起不與先生往来及卒亦不致奠<lb/>
鮑極重注<lb/>
<pb n="25a"/>
　中興書目周易重注十卷治平中建昌軍司户鮑極<lb/>
　撰右司諫鄭獬表進祕閣校理錢藻序宣和中祕書<lb/>
　少監孫近重行改定取翼賛附經之末以全一家之<lb/>
　書<lb/>
陳瑩中易説<lb/>
　中興書目易説一卷本朝贈諫議大夫陳瓘撰瓘字<lb/>
　瑩中南劍人自號了翁竊嘗從其孫大應見了翁有<lb/>
　易全解不止一卷也多本卦變與朱子發之説相類<lb/>
<pb n="25b"/>
鄒志完繫辭義<lb/>
　中興書目易繫辭義三卷本朝兵部侍郎鄒浩撰浩<lb/>
　字志完常州人<lb/>
房審權義海<lb/>
　讀書志周易義海一百卷本朝熙寧間蜀人房審權<lb/>
　撰集鄭𤣥至王安石凡百家摘取其專明人事者為<lb/>
　一編諸家説有異同輒加評議附之篇末程可久云<lb/>
　所取子夏傳贋本也至紹興庚辰江都李衡又刪削<lb/>
<pb n="26a"/>
　其文義之重疊者而益之以伊川東坡漢上龔深父<lb/>
　之説謂之義海撮要云衡字彦平<lb/>
顧思叔義類<lb/>
　中興書目周易義類三卷題顧思叔撰以先儒論易<lb/>
　不同因取其辭説同者分目而聚之凡九十五條<lb/>
劉鄭注<lb/>
　中興書目劉鄭注周易六卷集劉牧鄭夬二家所注<lb/>
　集者不知其名<lb/>
<pb n="26b"/>
凌唐佐集解<lb/>
　中興書目周易集解六卷本朝朝奉大夫凌唐佐撰<lb/>
劉槩繫辭解<lb/>
　中興書目周易繫辭解十卷劉槩撰有論以括其大<lb/>
　意槩字仲平<lb/>
陳禾傳<lb/>
　中興書目易傳十二卷本朝正言陳禾撰<lb/>
張舜文易索<lb/>
<pb n="27a"/>
　中興書目易索十三卷本朝承議郎張汝明撰每卦<lb/>
　以索曰釋經外有觀象觀變玩辭玩占叢説通十三<lb/>
　卷汝明字舜文吉州太和人登元祐壬申第知岳州<lb/>
　卒㳺酢定夫志其墓其説亦支離盖以意逆之者也<lb/>
葆光解<lb/>
　中興書目易解十卷紹聖中泉州教授張弼撰弼字<lb/>
　舜元莆陽人按紹聖二年章惇劄進其周易解義九<lb/>
　卷今建本二十五卷賜葆光處士三年授福州司户<lb/>
<pb n="27b"/>
　參軍充泉州州學教授黄裳龔原皆序之稱其明於<lb/>
　象數古今之説閲之殆盡未能當意黙誦繫辭二十<lb/>
　年一日釋然而悟得大例幾百條毛伯玉云其易專<lb/>
　主輔嗣今觀其義亦主卦變如朱子發<lb/>
太學十先生易解<lb/>
　林疑獨慎㣲吳子進袁志行李元量劉仲平路純中<lb/>
　洪成季陳子明鄭正夫閻彦升共成一書凡十二卷<lb/>
　又有説卦以後論三卷亦有發明處<lb/>
<pb n="28a"/>
四李全解<lb/>
　四李先生周易全解十卷説卦以後三卷李彦章元<lb/>
　達端行聖與舜由彦安士表元卓合成一書宣和四<lb/>
　年序者不著其名謂四人者俱有職於庠序則太學<lb/>
　講義也<lb/>
大學周易新講義<lb/>
　大學周易新講義三十七卷統例一卷不著其人紹<lb/>
　聖丁丑中都本<lb/>
<pb n="28b"/>
大學直講繫辭<lb/>
　繫辭即説卦也大學直講繫辭十二卷不著其名<lb/>
　　右四書皆三舍時學舎講義也<lb/>
　雜見旁證　房𤣥齡龍昌期盧穆孫坦句徽代淵薛<lb/>
　温其陳文佐陳皋劉巘子珪楊繪元素汪沿于弇見<lb/>
　房審權義海又有白氏集氏范氏亡其名陸績虞翻<lb/>
　仲翔虞喜王符王廙王嗣宗馬融季長徐邈荀悦荀<lb/>
　柔之荀爽慈眀崔憬劉向子政劉歆劉表劉昞劉遵<lb/>
<pb n="29a"/>
　向秀子期董遇姚信張璠張賔張晏張軌董頴侯果<lb/>
　孟康崔子𤣥服虔宋𠂻見晁以道古易虔薛音注見<lb/>
　陸徳明引又有傅氏不著其名皇甫謐見正義<lb/>
李授之經解通義<lb/>
　中興書目周易經解通義三十卷紹興初知簡州李<lb/>
　授之撰每卦之首各著論一篇以言一卦之大要又<lb/>
　著論十篇明易之指趣<lb/>
解微<lb/>
<pb n="29b"/>
　中興書目周易解微三卷不知作者言八卦繫辭<lb/>
易傳<lb/>
　中興書目易傳四卷不知作者自乾至益<lb/>
易樞<lb/>
　中興書目易樞十卷不知作者釋六十四卦<lb/>
劉翔解義<lb/>
　易卦解義二卷貴州文學劉翔撰紹興十五年表進<lb/>
　監學官看詳云通達經㫖附近人情間出新意議論<lb/>
<pb n="30a"/>
　不詭旁涉史傳援證眀白特差福州教授藏其書禁<lb/>
　中翔福州人鄱陽洪邁序以上下經離為二卷據王<lb/>
　弼本繫辭以下卷頗多盖非翔之舊云邁字景盧<lb/>
沈丞相小傳<lb/>
　中興書目易小傳六卷紹興中左僕射沈該撰每卦<lb/>
　别為一論都聖與作周易變體推廣其説<lb/>
李莊簡易詳説<lb/>
　莊簡名光字泰發謚莊簡紹興中謫嶺南著書十卷<lb/>
<pb n="30b"/>
　自號讀易老人淮漕錢冲之序其後云其學自劉元<lb/>
　城元城名安世字器之學於司馬君實<lb/>
解東卿疑難圗解<lb/>
　周易疑難圗解三十卷<hi>二十九卷内十三卷分上下</hi>鄭東卿撰一<lb/>
　本稱合沙漁父紹興丁巳自序云為朋友講習而作<lb/>
　始得富沙丘先生告東卿曰易理皆在於畫於是日<lb/>
　畫一卦寘之座右周而復始厯五朞而後有所入醫<lb/>
　算卜筮之書神仙丹竈之説經傳子史凡與易相涉<lb/>
<pb n="31a"/>
　者皆博觀之不泥其文字而一采其意㫖以求吾之<lb/>
　卦畫東卿字少梅丘先生名程字憲古建陽人嘗有<lb/>
　詩云易理分明在畫中誰知易道畫難窮不知畫意<lb/>
　空箋注何異丹青欲畫風少梅學傳潘冠英潘説十<lb/>
　三卦數處内象極當而少梅所撰無之盖聞之鄉人<lb/>
　于公梁國輔于親受之潘也<lb/>
吳園解<lb/>
　周易解九卷題吳園先生又有序論五卷雜説泰論<lb/>
<pb n="31b"/>
　張根字知常饒州徳興人吳園所居地名也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學附録一<lb/>
</p>
<p>
</p>
  </div>
</body>
</text>
</TEI>
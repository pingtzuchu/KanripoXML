<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷三十一</head>
    <p>
<pb n="1a"/>
欽定四庫全書<lb/>
　厚齋易學卷三十一　　　　宋　馮椅　撰<lb/>
易輯傳第二十七<lb/>
經下篇<hi>中孚小過</hi>
䷼<hi>兑下巽上</hi>
中孚豚魚吉利涉大川利貞<lb/>
　　案中孚義猶无妄也有正有不正如盗賊之相羣<lb/>
　　男女之相期士夫之死黨小人之握手出肺肝相<lb/>
<pb n="1b"/>
　　視皆孚之不正者也故曰貞吉<lb/>
初九虞吉有他不燕<lb/>
　　案字以羽族孚子為象故六爻皆有取於此虞是山<lb/>
　　虞防守山林䕶鳥獸之卵胎斧斤捕獵非時不得<lb/>
　　入也是故中二隂爻孚者也卵有孚有不孚六三<lb/>
　　失信不孚者也六四當位孚者也爻之序自初至<lb/>
　　上九二得中而先者也故為鳴鶴九五得中而後<lb/>
　　者也故為子和初在前防其巢者也虞人是也上<lb/>
<pb n="2a"/>
　　最後雛而飛舉者也翰音之登天是也初當位故<lb/>
　　吉二隂孚最近者二五是也爪翼覆之而孚於上<lb/>
　　皆隔一爻非能孚者也故二爻皆不取孚義故不<lb/>
　　專心致志防護山林而有它志則羣鳥不安矣有<lb/>
　　應在四故設此戒耳燕或取燕雀之象兊之初七<lb/>
　　月末社燕猶在也過此之它則巽在東南又明年<lb/>
　　矣社過則无燕故有不燕之象<lb/>
九二鳴鶴在隂其子和之我有好爵吾與爾靡之<lb/>
<pb n="2b"/>
　　案燕爵皆取飛鳥之象諸爻有應皆有闗隔反无應<lb/>
　　義唯二五无間隔乃以同德相孚中虚相感故有<lb/>
　　取鶴鳴子和之象或以鶴為胎生非也豈有不卵生羽<lb/>
　　族哉<lb/>
六三得敵或鼓或罷或泣或歌<lb/>
六四月幾望馬匹亡无咎<lb/>
九五有孚攣如无咎<lb/>
上九翰音登于天貞凶<lb/>
<pb n="3a"/>
　　案易凡有應而不得應者必鳴以求其應如鳴謙<lb/>
　　鳴豫是也今卦取鳥之孚卵故以翰音為象爻應<lb/>
　　六三而九五隔之本爻乃登於五之上而呼之有<lb/>
　　羽翰之音登於天之象又曰卦中虚故多取聲音<lb/>
　　𧰼又曰鷄之鳴必信而巽又有此𧰼禮有此名宜<lb/>
　　无疑者然恐周家偹此名物夏商之質未有此稱<lb/>
　　則亦恐泛以羽翰之音為象而聲聞於天詩亦以<lb/>
　　此稱鶴則於斯二者難以臆説定也<lb/>
<pb n="3b"/>
䷽<hi>艮下震上</hi>
小過<lb/>
　雜卦曰小過過也<lb/>
　　朱子曰四隂在外二陽在内隂多於陽小者過也<lb/>
　　李子思曰二陽畫處不中之地失位而無權隂畫<lb/>
　　乃在二五居中用事而初上二隂又從而佽助之<lb/>
　　則是隂盛陽微而小者之過可知<lb/>
　　程可乆曰剛在外而柔居於内於理為當故為頥<lb/>
<pb n="4a"/>
　　為中孚柔在外而剛揜於内於理為過故為大過<lb/>
　　小過四隂揜二剛又為小者之過也<lb/>
　　案以未重之卦言剛藴柔為離之麗柔揜剛為坎<lb/>
　　之䧟義可見矣<lb/>
　　司馬君實曰隂之過差者也<lb/>
　　李元逹曰大過上下不當其所而本末皆弱能過<lb/>
　　越小者而已小者之材不足以有為能過越大者<lb/>
　　所以為過也<lb/>
<pb n="4b"/>
　　案易二大小卦小畜為小畜大而大畜亦為大畜<lb/>
　　大何也下卦皆乾陽也若乃大過則為大過小小<lb/>
　　過則為小過大何也多寡之不等也李氏之説其<lb/>
　　義然矣<lb/>
　　　右明卦義<lb/>
　𧰼贊曰山上有雷小過君子以行過乎恭䘮過乎哀<lb/>
　用過乎儉<lb/>
　説卦曰斷木為杵掘地為臼臼杵之利萬民以濟蓋<lb/>
<pb n="5a"/>
　取諸小過<lb/>
　　　右明卦用<lb/>
　序卦曰有其信者必行之故受之以小過<lb/>
　　李泰發曰自中孚二爻相變上下反合中孚柔在<lb/>
　　内而剛得中小過則剛在内而柔得中<lb/>
　　毛伯玉曰中孚卵之𧰼小過飛鳥之象未化則為<lb/>
　　中孚已孚則為小過中孚上九翰音登於天明小<lb/>
　　過之以反對次中孚也序卦者言其理此言其𧰼<lb/>
<pb n="5b"/>
　　卦之為序當以𧰼為本指<lb/>
　　　右明卦序<lb/>
亨利貞可小事不可大事飛鳥遺之音不宜上宜下大<lb/>
吉<lb/>
　贊曰小者過而亨也過以利貞與時行也柔得中是<lb/>
　以小事吉也剛失位而不中是以不可大事也<lb/>
　　程正叔曰卦自有亨義過之道利於貞也不失時<lb/>
　　宜之謂貞過所以求就中也所過者小事也事之<lb/>
<pb n="6a"/>
　　大者豈可過也<lb/>
　　李氏曰易以隂陽之剛柔定大小之分故剛過而<lb/>
　　中為大過柔得中則為小過小者之材所以過而<lb/>
　　亨者以其得中而不為己甚也過以趣時為正唯<lb/>
　　時不能然過以矯之所以為正也得其時則柔足<lb/>
　　以有為故柔得中是以可小事假二五而言也非<lb/>
　　其時則剛不能以有為故剛失位而不中不可以<lb/>
　　大事假三四而言也<lb/>
<pb n="6b"/>
　　趙氏曰合全體而言之則剛中故亨利貞析二體<lb/>
　　而言之則柔得中而剛不中故可小事而不可大<lb/>
　　事也<lb/>
　　程可乆曰小者既過也而位上下之中故亨也夫<lb/>
　　矯天下之枉者以過為正故利特不可常爾柔者<lb/>
　　妻道也臣道也子道也雖曰得中止可用小事剛<lb/>
　　者天道也君道也父道也以其失位而不中故不<lb/>
　　可大事<lb/>
<pb n="7a"/>
　　朱子發曰譬之寒或過於隂暑或過於陽冬裘夏<lb/>
　　葛无非正也<lb/>
　　毛伯玉曰卦有飛鳥之象中孚有卵化之象鳥飛<lb/>
　　則兩羽翼成矣是以不繫之元而但言亨利貞也<lb/>
　　　右明前𧰼占<lb/>
　贊曰有飛鳥之𧰼焉飛鳥遺之音不宜上宜下大吉<lb/>
　上逆而下順也<lb/>
　　陸希聲曰柔在内而剛在外有鳥孚卵實之𧰼變<lb/>
<pb n="7b"/>
　　為小過則剛在内而柔在外者有飛鳥之𧰼大者<lb/>
　　在内其道未顯故不可以上行而可以俯就<lb/>
　　李季辨曰上體飛而下下體飛而上飛鳥遺之音<lb/>
　　謂上六也上極而亢有遺墜之音飛上者逆飛下<lb/>
　　者順隂道不可令居上故卦言不宜上宜下贊言<lb/>
　　上逆而下順也<lb/>
　　李泰發曰隂柔得位而為主上下皆小人也君子<lb/>
　　於此時有飛鳥之𧰼焉鳥飛而遺其音猶君子當<lb/>
<pb n="8a"/>
　　遐舉逺引而棄其聲名之時也二剛在内君子也<lb/>
　　四雖上承於五而進則犯上故不宜上二能承三<lb/>
　　三退則得所承故宜下也知難而退吉孰如之<lb/>
　　正義曰鳥失聲必是窮迫未得安處<lb/>
　　蘭恵卿曰上卦四五隂陽皆失位故不宜上下卦<lb/>
　　二三剛柔皆當位故宜下<lb/>
　　案全體有飛鳥𧰼而二體各飛則從其所好震動<lb/>
　　而上上飛者也善鳴則有音也艮止於下下飛者<lb/>
<pb n="8b"/>
　　也上飛者其聲音有遺尋其聲則矰弋得以施之<lb/>
　　故不宜上也下飛者雖有遺音而反山林則得其<lb/>
　　所棲矰弋所不能施宜下大吉也大指陽爻則九<lb/>
　　三也此𧰼專為二陽爻為之謀也陽君子也當小<lb/>
　　過之時陽揜於隂而求脱者也如鳥斯飛則引去<lb/>
　　者也身雖引去而聲音有遺若猶戀禄仕去本朝<lb/>
　　而出仕人國則矰弋之所不免也唯反栖山林而<lb/>
　　不出則大善矣不宜上宜下猶曰不宜出宜反也<lb/>
<pb n="9a"/>
　　　右明𧰼後占<lb/>
初六飛鳥以凶<lb/>
　贊曰不可如何也<lb/>
　　李子思曰大過之棟小過之飛鳥寄之初上何也<lb/>
　　棟梁之用必處於室之中而飛鳥之逆順則見於<lb/>
　　上下故也初之飛在下而以其繫應而上飛勢不<lb/>
　　可遏殆將以此取凶<lb/>
　　李泰發曰以隂柔處於艮下可止者也而正應在<lb/>
<pb n="9b"/>
　　四四為動初不能止靜如鳥之飛未知前有矰繳<lb/>
　　之虞凶之道也<lb/>
　　案郭景純洞林曰占得此者或致羽蟲之孽鳥飛以<lb/>
　　翼不在翼而在翰初上兩翰也故鳥飛𧰼焉<lb/>
　　　右明𧰼占<lb/>
　　司馬君實曰以凶者止過宜在初也與坤𧰼之初<lb/>
　　同皆戒於初而慮於終也<lb/>
　　蘭恵卿曰大過之初過謹則无咎小過之初不謹<lb/>
<pb n="10a"/>
　　則有凶聖人之救過戒人深矣<lb/>
　　　右明爻義<lb/>
六二過其祖遇其妣不及其君遇其臣无咎<lb/>
　　蘭恵卿曰初者陽位祖也二者隂位妣也臣也三<lb/>
　　者陽位又以陽爻居之君也六過初而居二是過<lb/>
　　祖而遇妣居二而未至於三是不及其君而遇其<lb/>
　　臣也閨門之内私恩可過故妣可以過祖朝廷之<lb/>
　　上公義不可過故不及其君而遇其臣臣不可過<lb/>
<pb n="10b"/>
　　也<lb/>
　　王氏逢曰處中以正可以過也知其分而止焉得<lb/>
　　所遇也<lb/>
　　劉氏仲平曰祖妣内也内則主恩仁之過也君臣<lb/>
　　外也外則主敬義之别也<lb/>
　　張知常曰相過之謂過邂逅之謂遇<lb/>
　　李泰發曰以柔居隂位臣子之道也小過之世以<lb/>
　　中為遇焉配祖則妣也承君則臣也<lb/>
<pb n="11a"/>
　　案爻止以艮三畫取象不及震又自取新例祖妣<lb/>
　　君臣之爻位所以説者多不同唯蘭王數家得之<lb/>
　　蓋六位一定而不易六爻變動而不居以六言之<lb/>
　　自初至二前有陽爻以止之故過初而過二不及<lb/>
　　三而止曰其云者指二也故初内為祖而三外為<lb/>
　　君六過初而不及三乃遇二也二與初配則妣也<lb/>
　　猶丑之配子位相比也二承乎三猶臣也猶地之<lb/>
　　載人位有間也<hi>初二為地三四為人五上為天</hi>况初隂鬼道也三<lb/>
<pb n="11b"/>
　　陽君道也或曰卦以五為君未聞以三為君者蓋<lb/>
　　古者諸侯皆有君道在上體則通全卦言之五大<lb/>
　　君之位天子也以八卦言之則下體自為一國諸<lb/>
　　侯也全卦則上兩位為天而五在下配天大君也<lb/>
　　下卦則三位為天在上卦之下國君也諸卦三有<lb/>
　　取𧰼於公者即諸侯也配王則稱公配天子則稱<lb/>
　　諸侯配元后則稱后配大君則稱君又何疑焉<lb/>
　　　右明𧰼<lb/>
<pb n="12a"/>
　贊曰不及其君臣不可過也<lb/>
　　程正叔曰過臣之分其咎可知<lb/>
　　案无咎之義繋於君臣而不闗於祖妣故贊之義<lb/>
　　云然遇臣而不及其君本宜有咎然卦體為小過<lb/>
　　則君不可過與其過也寧不及也故无咎也此為<lb/>
　　士之入人之國得遇其臣而未見其君之𧰼然過<lb/>
　　祖遇妣亦非有咎者也<lb/>
　　　右明占<lb/>
<pb n="12b"/>
　　李仲永曰諸爻遇則弗過過則弗遇唯此爻得中<lb/>
　　故有過有遇<lb/>
　　案小過之世得中為貴五中而失位又不如二之<lb/>
　　位當也特過於隂故僅止无咎而已<lb/>
　　　右明爻義<lb/>
九三弗過防之從或戕之凶<lb/>
　贊曰從或戕之凶如何也<lb/>
　　李季辨曰爻居下卦二隂過陽不過爻必防之若<lb/>
<pb n="13a"/>
　　從之則被其戕而凶也<lb/>
　　朱子曰小過之時事毎當過然後得中此爻以剛<lb/>
　　居正衆隂所欲害者也而自恃其剛不肯為之備<lb/>
　　故其𧰼占如此若筮之者能過防之則可以免矣<lb/>
　　李子思曰陽不能過隂而慮隂之過以傷我則要<lb/>
　　在周防而捍禦之苟以隂私近比之故而俯從之<lb/>
　　反與之狎䁥而不知戒則或受其戕害之凶矣此<lb/>
　　爻以剛居陽有重剛之材在上可以制在下之隂<lb/>
<pb n="13b"/>
　　故聖人設此辭以戒之<lb/>
　　正義曰或者未必然之辭<lb/>
　　案爻所以弗過者寡弗過衆陽一而隂二也然位<lb/>
　　則過乎二隂之上必須防之苟以在上而弗為過<lb/>
　　越之行下與二隂相從情非相得隂險之人或有<lb/>
　　戕害之者則凶无及矣艮止也二隂進而一陽止<lb/>
　　之弗過之𧰼也亦防之之𧰼也<lb/>
　　　右明𧰼占<lb/>
<pb n="14a"/>
　　蘭恵卿曰小者隂也大者陽也小者皆過而大者<lb/>
　　皆弗過不勿弗者皆不然之辭不者无也勿者不<lb/>
　　可也弗者不肯也陽自知其𫝑不敵隂故弗肯過<lb/>
　　之若論其義則陽貴而隂賤陽大而隂小陽可過<lb/>
　　隂隂不可過陽今陽之知幾而不肯過隂者時也<lb/>
　　　右明爻義<lb/>
九四无咎弗過遇之往厲必戒勿用永貞<lb/>
　贊曰弗過遇之位不當也往厲必戒終不可長也<lb/>
<pb n="14b"/>
　　劉氏仲平曰无咎善補過也而此爻之无咎不待<lb/>
　　有為何也<lb/>
　　蘭恵卿曰以剛履隂非如九三之過剛而不為小<lb/>
　　人之所戕故曰无咎<lb/>
　　案此特例也蓋沿九三之象而生辭<lb/>
　　李氏曰剛失位而二隂已過而居其上勢必不能<lb/>
　　過於柔而制其心特以禮遇之使不得為亂而已<lb/>
　　往厲必戒者危其往而教之以謹也以是而權之<lb/>
<pb n="15a"/>
　　可矣非永貞之故曰勿用<lb/>
　　李泰發曰方羣隂用事之時求動而進則危矣故<lb/>
　　當戒謹亦勿固守其正而昧於幾也處小人之間<lb/>
　　求進則為所擠陷守節則為所忌嫉蓋處位不當<lb/>
　　姑靜以俟天時之復而已<lb/>
　　朱子曰陽性堅剛故又戒以勿用永貞言當隨時<lb/>
　　之宜不可固守也<lb/>
　　程可乆曰防其戕者其禍深戒其厲者則禍淺上<lb/>
<pb n="15b"/>
　　下之𫝑異也<lb/>
　　　右明𧰼占<lb/>
　　案此卦合六畫觀之有鳥衡飛之𧰼四隂如翼方<lb/>
　　張而二陽如腹背之聽命於兩翼此以卦論也析<lb/>
　　二體而觀之則震動而上艮止於下上者自上下<lb/>
　　者自下隂陽又自為敵而以相比為吉凶六爻无<lb/>
　　上下之應則上卦一陽二隂小者過也下卦亦一<lb/>
　　陽二隂亦小者過也故九三防在下二隂之戕而<lb/>
<pb n="16a"/>
　　此爻遇在上二隂之厲二陽相比而情各異趨此<lb/>
　　四隂得以為害者其羣分其黨㪚也夫隂在下則<lb/>
　　進而消陽在上則降而下墜故三防下隂而四遇<lb/>
　　上隂也<lb/>
　　　右明爻義<lb/>
六五宻雲不雨自我西郊公弋取彼在穴<lb/>
　贊曰密雲不雨已上也<lb/>
　　程正叔曰陽降隂升合則和而成雨隂已在上雲<lb/>
<pb n="16b"/>
　　雖密豈成雨乎<lb/>
　　李季辨曰君位而隂居之隂倡則不成雨<lb/>
　　朱子發曰兊澤之氣上而為雲兊盛隂也故為密<lb/>
　　雲澤降則雨兊澤之氣已上而不降故雲雖密而<lb/>
　　无雨也隂倡而陽不和不雨之𧰼五自謂曰我爻<lb/>
　　辭與小畜之彖同蓋所畜之小與所過之小皆不<lb/>
　　可以大事過之則畜之矣<lb/>
　　吕與叔曰此爻得位隂之盛者且在二陽之上故<lb/>
<pb n="17a"/>
　　應斯𧰼<lb/>
　　蘭恵卿曰隂過或不及皆不雨自我西郊自我隂<lb/>
　　爻所致也<lb/>
　　案此正猶蠱之彖應巽五之𧰼五位乎君足以主<lb/>
　　一卦故象或應他卦之彖也此卦約𧰼兊澤氣上<lb/>
　　於二陽而為密雲下有互體巽風以㪚之故不雨<lb/>
　　西郊亦兊之𧰼此爻當兊之上故云自我陽倡則<lb/>
　　隂和而成雨隂倡則陽不和而不雨矣小畜之𧰼<lb/>
<pb n="17b"/>
　　正應此爻六四互體兊而上卦巽成小畜者六四<lb/>
　　也<lb/>
　　　右明𧰼<lb/>
　　程正叔曰在穴指六二也二與此爻本非相應乃<lb/>
　　弋而取之五當位故為公謂公上也<lb/>
　　張子厚曰有飛鳥之𧰼故因曰取彼在穴<lb/>
　　楊庭秀曰如初六上六之飛鳥不能射也則乗其<lb/>
　　栖宿於巢穴者而弋之<lb/>
<pb n="18a"/>
　　案此隂上至五而隔於二陽初上飛而不可即唯<lb/>
　　有六二居所應之地而不應獨隂不足以倡二陽<lb/>
　　而不能和以致雨也則徒曰自我西郊為隂之過<lb/>
　　而四隂分而不聚同體者三而上逺舉矣四又陽<lb/>
　　爻而以我為厲則有下取六二之應以取我配陽<lb/>
　　六二不飛而止於艮山之下者也竒畫在上而耦<lb/>
　　畫在下穴之𧰼需之九五六四正同此𧰼言取則<lb/>
　　有不必𫉬之義公猶獻豜於公之公<lb/>
<pb n="18b"/>
　　李泰發曰公弋而取彼在穴失三驅之義又失弋<lb/>
　　不射宿之義<lb/>
　　蘭恵卿曰在穴鳥之隠伏為過之小者已亦隂柔<lb/>
　　不雨不能施澤以赦宥小過之罪乃於穴弋而取<lb/>
　　之<lb/>
　　案唯其時物所遇而占之亦可通也<lb/>
　　　右明占<lb/>
上六弗遇過之飛鳥離之凶是謂災眚<lb/>
<pb n="19a"/>
　贊曰弗遇過之已亢也<lb/>
　　李去非曰上已過無所遇也<lb/>
　　朱子發曰上不與五相當失中也又動而過之則<lb/>
　　甚矣<lb/>
　　陸希聲曰四以陽承五故弗過遇之上以隂過中<lb/>
　　故弗遇過之<lb/>
　　程正叔曰處過之極不以理遇動皆過之違理過<lb/>
　　常如飛鳥之迅速所以凶也<lb/>
<pb n="19b"/>
　　案五君位四與上承乗而同體者也四在五下故<lb/>
　　弗過五而遇之上在五上故弗遇五而過之正猶<lb/>
　　六二之取𧰼也夫已過五是臣過君矣臣不可過<lb/>
　　罪也如鳥之飛而過也然離於網羅則誅譴臨之<lb/>
　　凶之道也此爻變離易窮則變也其取𧰼於離小<lb/>
　　過變則可以通離所謂變而通之者也<lb/>
　　郭子和曰鳥之飛也多失之過過則離於凶焉<lb/>
　　李泰發曰震動之極如鳥之飛必離矰弋之凶<lb/>
<pb n="20a"/>
　　李子思曰如鳥之飛不能戢翼少止而終離於網<lb/>
　　羅之凶雖曰氣數之厄亦自有以取之也<lb/>
　　程正叔曰天理人事皆然也<lb/>
　　朱子曰是謂災眚釋其凶之義也<lb/>
　　　右明𧰼占<lb/>
　　蘭恵卿曰始以小過為無傷而弗改如鳥之飛翔<lb/>
　　於始其終遂至離於網羅<lb/>
　　李仲永曰處小之終而不變其過過而不改是謂<lb/>
<pb n="20b"/>
　　過矣<lb/>
　　李去非曰旅在上則鳥焚其巢過在上則鳥離其<lb/>
　　凶小人飛揚䟦扈之志觀此可以少抑矣<lb/>
　　李泰發曰君子制行適於中而已矣太卑過亢皆<lb/>
　　致凶之道故初與上皆有飛鳥之凶初太卑而上<lb/>
　　過亢也<lb/>
　　　右明爻義<lb/>
　　蘭恵卿曰二陽居不用事之地四則剛柔相濟而<lb/>
<pb n="21a"/>
　　无咎三則過剛而或戕二五雖中而過二在下而<lb/>
　　不及五在上而不雨初上為過之初終則似鳥之<lb/>
　　飛而終離於網羅也<lb/>
　　案卦猶大過六爻中二爻為配二五初上各相配<lb/>
　　取𧰼<lb/>
　　　右明六爻<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷三十一<lb/>
</p>
<p>
</p>
  </div>
</body>
</text>
</TEI>
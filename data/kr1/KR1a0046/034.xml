<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷三十四</head>
    <p>
<pb n="1a"/>
欽定四庫全書<lb/>
　厚齋易學卷三十四　　　　宋　馮椅　撰<lb/>
易外傳第二<lb/>
彖上贊<hi>同人至離</hi>
同人柔得位得中而應乎乾曰同人同人曰同人于野<lb/>
亨利渉大川乾行也文明以健中正而應君子正也唯<lb/>
君子為能通天下之志<lb/>
　同人志卦柔得位得中而應乎乾曰同人以六二明<lb/>
<pb n="1b"/>
　卦義同人曰三字衍同人於野亨利渉大川乾行也<lb/>
　主上卦以明象占行道也兼以天道君道明之文明<lb/>
　以健中正而應君子正也唯君子為能通天下之志<lb/>
　以卦德六二明利君子貞之占又以通志覆同人之<lb/>
　義文明接物之禮健則能久而敬之中正則无私系<lb/>
　物來則應此君子同人之正道所以能通天下之志<lb/>
　也林黄中曰離為心在乾下故曰天下之志毛氏曰<lb/>
　同者合一世之智愚强弱親疎逺近並育而不相害並<lb/>
<pb n="2a"/>
　行而不相悖是之謂通天下之志必欲盡聨而一之<lb/>
　爭愈甚矣程可久曰所以成卦在六二故曰柔得位<lb/>
　得中所以同人利渉者在九五故曰乾行所以利君<lb/>
　子貞者在二體相用故曰文明以健中正而應<lb/>
大有柔得尊位大中而上下應之曰大有其德剛健而<lb/>
文明應乎天而時行是以元亨<lb/>
　大有志卦柔得尊位大中而上下應之曰大有以六<lb/>
　五一爻明卦義位曰尊中曰大對同人而言以見六<lb/>
<pb n="2b"/>
　之居五與居二不同也上謂上九下謂四陽爻以人<lb/>
　事言之上天下臣民也同人一陰在臣位故以應乾<lb/>
　為義大有一陰在君位故取其上下皆應其徳剛健<lb/>
　而文明應乎天而時行是以元亨以卦材六五明卦<lb/>
　象蓋成卦之義以六五之柔而元亨之義以乾之能<lb/>
　剛惟六五應乎乾而與時偕行所以元亨也不曰應<lb/>
　乾者乾非在下之物故以天為義儲氏莊氏云六五<lb/>
　應九二二在乾體故曰天馮氏曰五柔而不能行二<lb/>
<pb n="3a"/>
　乾體而健于行故二應五而時行所以元亨李仲永<lb/>
　曰不失其時乃應天也郭子和曰卦具元亨利貞四<lb/>
　德者則釋為大亨疑與乾坤同也不兼利貞則釋為<lb/>
　元亨盡元義也<lb/>
謙亨天道下濟而光明地道卑而上行<lb/>
　謙亨就象志卦天道下濟而光明地道卑而上行此<lb/>
　以二體贊卦象下濟與卑謙之象光明上行亨之象<lb/>
　也艮之陽乾之䇿也而居下卦天道下濟也陽居陽<lb/>
<pb n="3b"/>
　位而居下卦之上光明也故艮有光明之象坤也地<lb/>
　道也地道本卑今居上卦是上行也<lb/>
天道虧盈而益謙地道變盈而流謙鬼神害盈而福謙<lb/>
人道惡盈而好謙<lb/>
　復舉天地因旁及鬼神人道以推廣謙之所以亨之<lb/>
　意虧馬作毁福京作富恐非好惡並去聲李氏曰虧<lb/>
　益以氣言變流以形言害福以理言好惡以情言林<lb/>
　黄中曰觀諸日月則見虧益之氣考諸山川則見變<lb/>
<pb n="4a"/>
　流之形騐諸災祥則知害福之理稽諸毁譽則知好<lb/>
　惡之情朱子發曰上居首盈也三往損之為虧為變<lb/>
　為害為惡三在下謙也九來益之為益為流為福為<lb/>
　好説者謂一謙四益書曰滿招損謙受益古有此語<lb/>
　孔子蓋述之<lb/>
謙尊而光卑而不可踰君子之終也<lb/>
　光説見上不可踰有艮山也林黄中曰一陽在上卦<lb/>
　之下下卦之上故兼尊卑釋君子有終之占尊卑皆<lb/>
<pb n="4b"/>
　不可无謙故君子終之<lb/>
豫剛應而志行順以動豫豫順以動故天地如之而况<lb/>
建侯行師乎天地以順動故日月不過而四時不忒聖<lb/>
人以順動則刑罰清而民服豫之時義大矣哉<lb/>
　剛應而志行以九四明卦義應謂應五所以志得行<lb/>
　不言上下應之者嫌其近君而權廹也晁氏曰剛應<lb/>
　志行以爻言豫之才順以動豫以卦言豫之徳也天<lb/>
　地以順動故日月不過而四時不忒過平聲日月之<lb/>
<pb n="5a"/>
　行景長不過南陸短不過北陸故分至啟閉不差其<lb/>
　序以順陰陽之氣而動也<lb/>
隨剛來而下柔動而説隨大亨貞无咎而天下隨時隨<lb/>
時之義大矣哉<lb/>
　震動而兊説隨之所以元亨也元者震也蓋乾之一<lb/>
　元來為動之主是以亨也九五正中當位所謂利貞<lb/>
　也<lb/>
蠱剛上而柔下巽而止蠱蠱元亨而天下治也利渉大<lb/>
<pb n="5b"/>
川往有事也先甲三日後甲三日終則有始天行也<lb/>
　蠱志卦剛上而柔下巽而止曰蠱以卦變卦性明卦<lb/>
　義上上聲下去聲剛為乾之九自初而上於上柔謂<lb/>
　坤之六自上而下初剛柔各復其位則下巽而上止<lb/>
　事之所以蠧壞也蠱元亨而天下治也以上文卦義<lb/>
　明卦象剛柔相交巽而止之則蠱乃元亨而天下治<lb/>
　矣言蠱不能亨天下亂也下户五反治去聲利渉大<lb/>
　川往有事也又以上九一爻明占謂剛自内往外乃<lb/>
<pb n="6a"/>
　有事於蠱不畏其壞而期於必濟利渉大川之義也<lb/>
　先甲三日後甲三日終則有始天行也又以初上兩<lb/>
　爻卦變明占初九有甲象自初至上凡厯六位為六<lb/>
　甲之象上終則復歸初為終則有始之象此天道之<lb/>
　運自然如此行道也朱子曰亂之終治之始天運然<lb/>
　也<lb/>
臨剛浸而長説而順剛中而應大亨以正天之道也至<lb/>
于八月有凶消不久也<lb/>
<pb n="6b"/>
　臨志卦剛浸而長説而順脱卦名當有臨字以二陽<lb/>
　卦性明卦義長上聲浸漸也一氣不頓進非暴為之<lb/>
　長也王景孟曰以和説不忤為徳而羣陰順之不相<lb/>
　違拒劉氏曰不得其時不可臨也不得其道不可臨<lb/>
　也漸進而長得其時矣説而順得其道矣剛中而應<lb/>
　大亨以正以二五明卦象天之道也覆釋卦辭天之<lb/>
　運行消長之道如此毛伯玉曰二陽欲進而五援之<lb/>
　豈人力也哉消不久也以天道消息明卦占臨後觀<lb/>
<pb n="7a"/>
　繼之陰長陽消矣<lb/>
大觀在上順而巽中正以觀天下觀盥而不薦有孚顒<lb/>
若下觀而化也<lb/>
　欠志卦大觀在上順而巽中正以觀天下觀盥而不<lb/>
　薦以九五卦性明卦義卦象觀並去聲大觀在上九<lb/>
　居五位以示天下下三陰順上一陰巽共仰乎九五<lb/>
　九五乃居中正之位以中正之德示天下以副其所<lb/>
　觀瞻此卦之所以為觀見盥而不待薦也薦上九之<lb/>
<pb n="7b"/>
　事故觀所不及馮氏曰九五在上普觀羣有故為大<lb/>
　觀若專應二則不大矣有孚顒若下觀而化也以四<lb/>
　陰明卦占顒若下觀也有孚化也觀平聲下同<lb/>
觀天之神道而四時不忒聖人以神道設教而天下服<lb/>
矣<lb/>
　又以九五推廣覆釋彖義服叶忒韻吐得反差也神<lb/>
　道謂盥而不薦四時天下謂四陰之象王景孟曰不<lb/>
　忒者非天不忒神故不忒也曰服者非服聖人服其<lb/>
<pb n="8a"/>
　神也<lb/>
頤中有物曰噬嗑噬嗑而亨剛柔分動而明雷電合而<lb/>
章柔得中而上行雖不當位利用獄也<lb/>
　欠志卦頤中有物曰噬嗑以卦變之象明卦義頤頤<lb/>
　卦也六四變剛有物之象有物必噬之而乃合也噬<lb/>
　嗑而亨複出卦名明亨由於卦也剛柔分動而明雷<lb/>
　電合而章柔得中而上行雖不當位利用獄也<lb/>
賁亨柔來而文剛故亨小分剛上而文柔故利有攸往天<lb/>
<pb n="8b"/>
文也文明以止人文也觀乎天文以察時變觀乎人文<lb/>
以化成天下<lb/>
　賁志卦亨衍柔來而文剛故亨小以六二一爻之變<lb/>
　明卦象二之柔自上而來文乾之剛柔陰小也所謂<lb/>
　亨小指六二也分剛上而文柔故利有攸往天文也<lb/>
　以上九一爻之變明卦占分二之剛上于上而文坤<lb/>
　之柔所謂利有攸往指上九也今本誤於卦下便添<lb/>
　一亨字却於亨字下移小字置於利有攸往之上錯<lb/>
<pb n="9a"/>
　亂文義今正之柔來文剛分剛上文柔此明卦義就<lb/>
　以柔來文剛明象分剛文柔明占故併入在贊下上<lb/>
　上聲天文也又併以剛柔往來相文推廣卦義以此<lb/>
　為文之在天者文明以止人文也以卦性明文之在<lb/>
　人者又以二文字明卦義觀乎天文以察時變觀乎<lb/>
　人文以化成天下因上文以推廣卦義楊廷秀曰天文<lb/>
　之著者三辰五星之象觀之可以察四時之變人文<lb/>
　之著者三綱五常之典觀之可以成天下之化<lb/>
<pb n="9b"/>
剥剥也柔變剛也不利有攸往小人長也順而止之觀<lb/>
象也君子尚消息盈虗天行也<lb/>
　剥志卦剥也柔變剛也以五陰一陽明卦義剥並普<lb/>
　卜反五柔變一剛也不利有攸往小人長也主一陽<lb/>
　明卦占長上聲小人謂五陰順而止之觀象也以卦<lb/>
　性告筮者觀此之象順小人方長之𫝑而止之使不<lb/>
　至為坤盡去君子君子尚消息盈虗天行也又以陰<lb/>
　陽消長之運告君子凡陰陽始消消極則虗虗極則<lb/>
<pb n="10a"/>
　息息極則盈此天道之運如此行道也此彖以剛長<lb/>
　象行為韻<lb/>
復亨剛反動而以順行是以出入无疾朋來无咎<lb/>
　復志卦亨剛反以一陽明卦義卦象反平聲陽剛自<lb/>
　上反下為復復則亨矣動而以順行是以出入无疾<lb/>
　朋來无咎以卦性明卦占陽動而以順行之故无疾<lb/>
　无咎<lb/>
反復其道七日來復天行也利有攸往剛長也復其見<lb/>
<pb n="10b"/>
天地之心乎<lb/>
　天行以天運明卦占剛長又以一陽明卦占陽剛浸<lb/>
　長故所往皆利往上也楊廷秀曰復何以亨曰剛反<lb/>
　何以出入无疾朋來无咎曰動而以順行何以反復<lb/>
　其道七日來復曰天行何以利有攸往曰剛長復其<lb/>
　見天地之心乎此孔子新意也李季辨曰窮冬積陰<lb/>
　之時㡬於无生意也而陽氣已動於黄泉之下猶之<lb/>
　人焉方其物欲之深也㡬於无天理矣而性善之端<lb/>
<pb n="11a"/>
　要不可泯也必有時而發就其發處觀之則天地之<lb/>
　心見矣張敬夫曰以時觀之則一元之氣方萌於十<lb/>
　一月天地之心可窺見矣以一身觀之則人心微動<lb/>
　之初亦可以見天地之命我者矣竊謂孔子曰其見<lb/>
　天地之心乎天地之心隱微難見唯一陽之復庶其<lb/>
　見之蓋自羣陰併力剥去一陽陽道宜不復存矣而<lb/>
　窮於上乃反於下遂有復生浸長之勢以此見天地<lb/>
　之心未嘗一日不注意於陽也至於四陽大壯乃曰<lb/>
<pb n="11b"/>
　天地之情可見矣情發於顯心隱於微其見乎與可<lb/>
　見矣之辭亦異蓋天地本无心而於扶陽抑陰見之<lb/>
　漢人惟董仲舒略知此意其曰陽常居於大夏以生<lb/>
　育長養為事陰常積於大冬空虗不用之處以此見<lb/>
　天之任徳不任刑又曰此天意也此為略識天地<lb/>
　之心者<lb/>
无妄剛自外來而為主于内動而健剛中而應大亨以<lb/>
正天之命也其匪正有眚不利有攸往无妄之往何<lb/>
<pb n="12a"/>
之矣天命不祐行矣哉<lb/>
　四陽在上純體之卦成遯今來居於初為一卦之主<lb/>
　是自外來而為主於内也此所謂元也震動而乾健<lb/>
　所謂亨也九五以剛居中而下應六二陰陽上下各<lb/>
　得所謂正也自賁至无妄四卦皆言有攸往之利不<lb/>
　利蓋相沿生文以為占也<lb/>
大畜剛健篤實輝光日新其徳剛上而尚賢能止健大<lb/>
正也不家食吉養賢也利渉大川應乎天也<lb/>
<pb n="12b"/>
　大畜志卦剛健篤實輝光日新以卦德贊卦義非以<lb/>
　輝光日新為大畜之義也乾剛健艮篤實以此藴畜<lb/>
　於内則輝光形於外而日日以新輝光四德所發而<lb/>
　日新剛健為多其德剛上而尚賢能止健大正也以<lb/>
　卦變卦性明利貞之象剛上謂九自四往居上賢乾<lb/>
　三陽也九往居上成艮則能止乾健故大者得其正<lb/>
　大指上九也大正謂利貞舊以日新其德為句今改<lb/>
　從蘭讀句義猶大有其徳剛健而文明不家食吉養<lb/>
<pb n="13a"/>
　賢也以畜乾明不家食之占養三陽之賢則賢者不<lb/>
　食於家矣一謂養賢以及萬民則不必家家食之也<lb/>
　養去聲利渉大川應乎天也以艮應乾明利渉大川<lb/>
　之占所畜之賢其義應乎天之剛健故有利渉大川<lb/>
　之象<lb/>
頤貞吉養正則吉也觀頤觀其所養也自求口實觀其<lb/>
自養也<lb/>
　頤志卦貞吉養正則吉也以六爻明象占上下六畫<lb/>
<pb n="13b"/>
　陰陽停止觀頤觀其所養也以二陽明之其指二陽<lb/>
　頤之所養者四陰也自求口實觀其自養也以四陰<lb/>
　明之其指四陰所以自養<lb/>
天地養萬物聖人養賢以及萬民頤之時大矣哉<lb/>
　又以六畫推廣卦用天上九地初九聖人上九賢初<lb/>
　九也萬物萬民中四陰也大指二陽養四陰者也養<lb/>
　賢之養或讀去聲<lb/>
大過大者過也棟橈本末弱也剛過而中巽而説行利<lb/>
<pb n="14a"/>
有攸往乃亨大過之時大矣哉<lb/>
　大過志卦大者過也明卦義陽為大而過於陰棟橈<lb/>
　本末弱也以初上明卦象初為本上為末陰柔而寡<lb/>
　故弱此六位以衡觀之有棟之象故不言上下而言<lb/>
　本末兩端也剛過而中巽而説行利有攸往乃亨以<lb/>
　四陰陽二體明卦占剛過謂四陽中居中也巽巽而<lb/>
　行之以兊説故利於往往則亨矣大過之時大矣哉<lb/>
　贊卦時<lb/>
<pb n="14b"/>
習坎重險也水流而不盈行險而不失其信維心亨乃<lb/>
以剛中也行有尚往有功也<lb/>
　習坎志卦重險也水流而不盈以卦性卦象明卦義<lb/>
　重平聲水流盈一坎而上又一坎不盈行險而不失<lb/>
　其信以卦象明有孚之象水行坎險而无有不下是<lb/>
　不失信信有孚也此孔子新意維心亨乃以剛中也<lb/>
　以卦才明卦占二五居中心之象也皆以剛實在中<lb/>
　所以心相通也行有尚往有功也又以二五明卦占<lb/>
<pb n="15a"/>
　行有所配共濟險難故往則有功主九二而言一剛<lb/>
　則陷險二剛叶濟則出險也<lb/>
天險不可升也地險山川丘陵也王公設險以守其國<lb/>
險之時用大矣哉<lb/>
　以卦性推廣卦用上一坎天也坎性趨下故不可升<lb/>
　下一坎地也山川丘陵皆為險阻王天子九五也公<lb/>
　諸侯九二也其國指所都邑謂天子諸侯皆以重險<lb/>
　守之設險之象險有時有用因時而用險則國可守<lb/>
<pb n="15b"/>
　而與天地相為長久其用豈不甚大<lb/>
離麗也日月麗乎天百穀草木麗乎土重明以麗乎正<lb/>
乃化成天下柔麗乎中正故亨是以畜牝牛吉也<lb/>
　離志卦麗也日月麗乎天百穀草木麗乎土重明以<lb/>
　麗乎正乃化成天下以卦性明卦義麗篆文古<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>别<lb/>
　篆麗傅麗也日月麗乎天上一離也百穀草木麗乎<lb/>
　土下一離也重明以麗乎正六二六五也柔麗乎中<lb/>
　正故亨是以畜牝牛吉也覆以二五明卦象占謂二<lb/>
<pb n="16a"/>
　五君臣之志通故君能畜其臣也離性炎上非柔順<lb/>
　之至焉能畜之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齊易學卷三十四<lb/>
</p>
<p>
</p>
  </div>
</body>
</text>
</TEI>
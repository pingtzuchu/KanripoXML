<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷十八</head>
    <p>
<pb n="1a"/>
欽定四庫全書<lb/>
　厚齋易學卷十八　　　　　宋　馮椅　撰<lb/>
易輯傳第十四<lb/>
經下篇<hi>咸恒</hi>
䷞<hi>艮下兑上</hi>
咸<lb/>
　贊曰咸感也柔上而剛下二氣感應以相與止而説<lb/>
　男下女　又曰天地感而萬物化生聖人感人心而<lb/>
<pb n="1b"/>
　天下和平觀其所感而天地萬物之情可見矣<lb/>
　雜卦曰咸速也<lb/>
　　闗子明曰咸者天地之交也<lb/>
　　　謂乾之上九下交于坤而為九三坤之六三上<lb/>
　　　交于乾而為上六<lb/>
　　程正叔曰天地二物故二卦分為天地之道男女<lb/>
　　交合而成夫婦故咸與恒皆二體合為夫婦之義<lb/>
　　咸感也不曰感者咸有皆義男女交相感也君臣<lb/>
<pb n="2a"/>
　　上下以至萬物皆有相感之道<lb/>
　　郭子和曰易卦六爻皆應者八卦泰否咸恒損益<lb/>
　　既濟未濟雖名義不同而為道皆大咸以感為義<lb/>
　　盖无所不感之謂咸<lb/>
　　毛伯玉曰春秋傳曰周公弔二叔之不咸<lb/>
　　鄭舜舉曰咸合也交也皆也和也所以明卦之義<lb/>
　　並行而不相悖也<lb/>
　　毛伯玉曰咸者和也所以感也所以感者心也故<lb/>
<pb n="2b"/>
　　咸加心而為感我以其和而待其自感則可有意<lb/>
　　于感之則陋矣故感去心而為咸<hi>和不若合</hi>
　　劉長民曰贊以感釋其義而卦以咸名者聖人之<lb/>
　　㣲旨欲明感物之无心也<lb/>
　　李子思曰有心則為感无心則為咸則知咸者无<lb/>
　　心之感也<lb/>
　　李季辨曰易无思也无為也寂然不動感而遂通<lb/>
　　天下之故有心于求感非易之道故去心而名卦<lb/>
<pb n="3a"/>
　　以咸咸皆也无心于感者无所不感<lb/>
　　案咸者皆有此情之謂也故情之交孚謂之感感<lb/>
　　生於心者也謂咸无容私心於感則可謂无心則<lb/>
　　語猶未瑩以意逆之可也<lb/>
　　李子思曰説卦天地定位山澤通氣雷風相薄水<lb/>
　　火不相射此言太極肇分之初八卦各得其體也<lb/>
　　　又曰水火相逮雷風不相悖山澤通氣然後能<lb/>
　　變化既成萬物此言太極既分之後六子各致其<lb/>
<pb n="3b"/>
　　用也相薄者有貴于不相悖不相射者有貴於相<lb/>
　　逮其體有所不同而山澤之通氣固自若也夫山<lb/>
　　澤通氣其功用盖與乾坤等而咸一卦乃能具山<lb/>
　　澤通氣之象宜其列於下經之首也故上經之始<lb/>
　　于乾坤者天地定位也下經之始于咸者山澤通<lb/>
　　氣也然天地定位則分為乾坤二卦者位欲其分<lb/>
　　而有辨山澤通氣則合為咸一卦者氣欲其合而<lb/>
　　相通也<lb/>
<pb n="4a"/>
　　程可乆曰艮兊二體獨立則相變並立則相應咸<lb/>
　　與損皆艮兊並而咸以陽下隂有交感之道卦之<lb/>
　　所以為咸也<lb/>
　　鮮于子駿曰乾之上九下居于三坤之六三上居<lb/>
　　於上故乾坤交感而男女之象成<lb/>
　　孫明復曰咸以二少恒以二長二少者感道貴速<lb/>
　　也<lb/>
　　張子厚曰感之道不一或以同而感聖人感人之<lb/>
<pb n="4b"/>
　　心是也或以異而感男女是也二女同居則无感<lb/>
　　也感即合也<lb/>
　　　右明卦義<lb/>
　象贊曰山上有澤咸君子以虚受人<lb/>
　　　右明卦用<lb/>
　序卦曰離者麗也麗必有感故受之以咸咸者感也<lb/>
　　張敬夫曰有天地然後有男女故上篇首乾坤而<lb/>
　　終坎離有男女然後有夫婦故下篇次之以咸恒<lb/>
<pb n="5a"/>
　　有夫婦然後有父子君臣故下篇終之以既濟未<lb/>
　　濟焉既濟者坎離之交而物有所成之謂也動静<lb/>
　　相生有无相禪隂陽之運萬物之生无有窮已故<lb/>
　　既濟之後復歸之以未濟<lb/>
　　李子思曰八卦者六十四卦之祖也聖人序卦以<lb/>
　　乾坤坎離列之于上經以震巽艮兊列之于下經<lb/>
　　所以更相經緯而示神易變化不測之用也然上<lb/>
　　篇始乾坤而終坎離則下篇亦當始震巽而終艮<lb/>
<pb n="5b"/>
　　兊而乃始咸恒何也艮下兊上謂之咸巽下震上<lb/>
　　謂之恒二卦者乃艮兊震巽合而致用也震巽艮<lb/>
　　兊在上篇亦嘗合矣然頥也者陽與陽合大過則<lb/>
　　隂與隂合也陽自陽而隂自隂故非咸恒相交致<lb/>
　　用之比也易以用為主隂陽以交而致用此咸之<lb/>
　　所以先恒而為六十四卦之序也<lb/>
　　　右明卦序<lb/>
亨利貞取女吉<lb/>
<pb n="6a"/>
　贊曰柔上而剛下二氣感應以相與止而説男下女<lb/>
　是以亨利貞取女吉也<lb/>
　　程正叔曰物之相感則有亨通之理<lb/>
　　郭立之曰感而无不通是以亨<lb/>
　　耿睎道曰剛柔感應以相與則其氣交其情通此<lb/>
　　卦之所以為咸而咸之所以亨也<lb/>
　　閭丘逢辰曰感非其正則夫婦不以禮合君臣不<lb/>
　　以道合朋友不以義合終必致于睽離故曰亨利<lb/>
<pb n="6b"/>
　　貞<lb/>
　　程可乆曰感物者无所待而亨然必待正而後利<lb/>
　　朱子發曰感有必通之理然不以正則失其亨而<lb/>
　　所為皆凶也<lb/>
　　案咸有亨義必利于貞不貞則所以感者皆人欲私<lb/>
　　情矣四徳无元者二少之卦也<lb/>
　　　右明卦象<lb/>
　　胡翼之曰以少男取少女則人倫正而天地之義<lb/>
<pb n="7a"/>
　　畢故咸之道為取女吉也女守正静男以禮下之<lb/>
　　則夫婦之道成如賢者懷道義君以禮下之則君<lb/>
　　臣之義行<lb/>
　　毛伯玉曰咸恒皆夫婦也柔上而剛下所以為感<lb/>
　　也男尊而女卑是以為恒也男女之相從必以其<lb/>
　　少長相當者為夫婦之正故既濟謂之定未濟謂<lb/>
　　之窮亦以夫婦言之　又曰咸者取女之初故女<lb/>
　　猶在外恒者成家之後故女專職内<lb/>
<pb n="7b"/>
　　林黄中曰男不下女而女從之非貞女也君不下<lb/>
　　士而士從之非貞士也如是者不可取矣親迎之<lb/>
　　禮廢于夫婦之間就見之儀蔑于君臣之際為女<lb/>
　　與士者不待禮而行為君與夫者惟其易與而畜<lb/>
　　之未有不悔於其終者也<lb/>
　　郭子和曰序卦言天地萬物男女夫婦父子君臣<lb/>
　　上下皆有咸之道聖人明人道故卦辭以取女為<lb/>
　　言而贊併天地萬物言之所以盡卦之象也<lb/>
<pb n="8a"/>
　　　右明卦占<lb/>
初六咸其拇<lb/>
　贊曰志在外也<lb/>
　　林黄中曰艮為指而在下體之下拇之象也<lb/>
　　吕與叔曰初最下而應九四四以心感而初以足<lb/>
　　行不曰足而曰拇者以隂居下静而未行盖心感<lb/>
　　而迹未應也<lb/>
　　楊廷秀曰九四説之初初六止之初九四之感初<lb/>
<pb n="8b"/>
　　六欲行者也而艮以止之是心行而足止也<lb/>
　　　右明象<lb/>
　　程可乆曰九四不比于隂本爻不比於陽无有分<lb/>
　　其應者故贊稱志在外而四謂之朋從言不失其<lb/>
　　所感也<lb/>
　　馮當可曰占不言吉凶盖未渉于動謹則吉不謹<lb/>
　　則凶吉凶未定不言者存乎人也<lb/>
　　案四心之象感之主也下體自拇而腓自腓而股<lb/>
<pb n="9a"/>
　　皆聴命於心焉而初六正應九四則尤為所感之<lb/>
　　專者特去四尚歴三爻視股腓之近以為行止故<lb/>
　　未有吉凶吉凶生乎動者也<lb/>
　　　右明爻義<lb/>
六二咸其腓凶居吉<lb/>
　贊曰雖凶居吉順不害也<lb/>
　　胡翼之曰腓者拇之上股之下<lb/>
　　朱子發曰互體㢲為股股之下腓也<lb/>
<pb n="9b"/>
　　蘭惠卿曰腓在下體之中隨股而動者也上有九<lb/>
　　五之正應隔礙于三不能交感隨九三之股而動<lb/>
　　則凶然六二中正能安居以待九五之正應則吉<lb/>
　　<hi>程可乆同</hi>
　　郭子和曰足之力本乎此為下體之要二居下之<lb/>
　　中腓為動之主吉凶之判特在夫動止之間耳<lb/>
　　李季辨曰設兩端以聴其自擇也隂陽之情近則<lb/>
　　相得正應猶隔二陽而所感之主猶隔九三則如<lb/>
<pb n="10a"/>
　　腓之隨股感九三而動凶之道也聖人以其居中<lb/>
　　得正又有艮止之徳故告之以居以待正應則可<lb/>
　　轉凶而吉矣<lb/>
　　　右明象占<lb/>
九三咸其股執其隨往吝<lb/>
　贊曰咸其股亦不處也志在隨人所執下也<lb/>
　　劉氏曰股在下體之上三之象也雖于拇為大於<lb/>
　　腓為剛然感于上而動則均也<lb/>
<pb n="10b"/>
　　鄭舜舉曰初與二隂也感于陽而動故為咸其拇<lb/>
　　咸其腓三以陽為艮之主宜其止于下體而不動<lb/>
　　今亦説乎上之隂而應之故為咸其股<lb/>
　　　右明象<lb/>
　　郭子和曰所應在上所隨在下以是而往能无咎<lb/>
　　乎<lb/>
　　李去非曰九三陽也為艮之主今乃咸其股焉股<lb/>
　　動於上則腓隨于下也<lb/>
<pb n="11a"/>
　　李仲永曰往應上六則窮而吝也<lb/>
　　蘭惠卿曰雖有應在上然隔礙四五舍近從逺往<lb/>
　　則招吝<lb/>
　　朱子曰陽剛居上宜静而往可吝之甚者也<lb/>
　　案有應在上而隔二陽往必吝矣九四感之主本<lb/>
　　爻切近之而聴命焉猶股之動聴命于心也心感<lb/>
　　其股執其隨四之志以應之盖心動則股動股動<lb/>
　　則腓拇无不動者<lb/>
<pb n="11b"/>
　　　右明占<lb/>
九四貞吉悔亡憧憧往來朋從爾思<lb/>
　贊曰貞吉悔亡未感害也朋從爾思未光大也<lb/>
　　胡翼之曰居股之上脢之下心之象也以陽居隂<lb/>
　　失其正道本有悔也若守之以正則吉可獲而悔<lb/>
　　可亡<lb/>
　　楊中立曰此心之位不言心心无不該不可以位<lb/>
　　言也<lb/>
<pb n="12a"/>
　　朱子曰當三陽之中心之象咸之主也心之感物<lb/>
　　當正而固乃得其理今以陽居隂為失其正而不<lb/>
　　能固故因占以設戒<lb/>
　　蘭惠卿曰易之言貞吉悔亡者三爻咸也大壯也<lb/>
　　未濟也皆以九居四履非其位悔也故戒之雖有<lb/>
　　應在初而近礙九三未能與相交感故戒以貞固<lb/>
　　則吉<lb/>
　　　右明占<lb/>
<pb n="12b"/>
　　王介父曰思者心之動也<lb/>
　　案咸以感為義五之于二上之于三雖隔陽爻皆相<lb/>
　　為感應而本爻適當其中諸爻憧憧然往來于前<lb/>
　　而此心本无與也惟爾之朋則從爾之思爾以此<lb/>
　　見非其類則有感不應也<lb/>
　　　右明象<lb/>
　　程正叔曰不言咸其心感乃心也四在中而居上<lb/>
　　當心之位故為感之主而言感之道<lb/>
<pb n="13a"/>
　　劉氏曰凡感之道以心為主<lb/>
　　張知常曰下卦皆失莫若静之為愈至四然後悔<lb/>
　　亡惟五為无悔<lb/>
　　張敬夫曰咸六爻未嘗言心文王于四曰思孔子<lb/>
　　于初三五曰志盖志者心之所期而思者心之用<lb/>
　　人之所感惟物誘于外然後心往赴之發而為情<lb/>
　　矣此所以不言心歟<lb/>
　　按天地感而萬物化生聖人感人心而天下和平感<lb/>
<pb n="13b"/>
　　之為道如此其大而六爻乃无一吉者自一身之<lb/>
　　象推之四當上體而在三陽之中此其為心之位<lb/>
　　而所由以感者也此而不言吉則感之道廢矣然<lb/>
　　而適焉以九居四乃不當位聖人于是以其居中<lb/>
　　有陽剛之徳而許之以貞吉以其不當位之有悔<lb/>
　　而開之以悔亡惟其時物而權其占如此也夫感<lb/>
　　之道有我感物者有為物所感者我感物則我為<lb/>
　　主必當位中正而所感无不通四无二五之中又<lb/>
<pb n="14a"/>
　　无當位之正聖人恐其所思之過中而為物所感<lb/>
　　而遷也故又謂諸爻之往來于前者各以朋類而<lb/>
　　從其所思己之所感者有初六焉隔于九三而思<lb/>
　　不及爾其餘憧憧之往來者皆非所思也故卦曰<lb/>
　　咸而不曰感爻言思而不言心聖人之旨斷可識<lb/>
　　矣<lb/>
　　　右明爻義<lb/>
　説卦子曰天下何思何慮天下同歸而殊塗一致而<lb/>
<pb n="14b"/>
　百慮天下何思何慮日往則月來月往則日來日月<lb/>
　相推而明生焉寒往則暑來暑往則寒來寒暑相推<lb/>
　而嵗成焉往者屈也來者信也屈信相感而利生焉<lb/>
　尺蠖之屈以求信也龍蛇之蟄以存身也精義入神<lb/>
　以致用也利用安身以崇徳也過此以往未之或知<lb/>
　也窮神知化徳之盛也<lb/>
　　程正叔曰感動也凡有動皆為感感則必有應所<lb/>
　　應復為感一有感復為應所以不已也<lb/>
<pb n="15a"/>
　　張子厚曰釋氏以感為幻妄夫天地之常以其心<lb/>
　　普萬物而无心聖人之常以其情順萬事而无情<lb/>
　　故君子之心莫若廓然而大公物來則順應苟規<lb/>
　　規于外誘之除將見滅于東而生于西也非惟日<lb/>
　　之不足顧其端無窮不可得而除也<lb/>
　　楊中立曰或謂无思所以體道有思所以應世此<lb/>
　　為不知易之義也易所謂无思者无所事乎思云<lb/>
　　爾故其于天下之故感而遂通今而曰不可以有<lb/>
<pb n="15b"/>
　　思又曰不能无思此何理哉<lb/>
　　　三子者之言雖微有異同而可以推其端也<lb/>
　　　右推廣爻辭<lb/>
九五咸其脢无悔<lb/>
　贊曰咸其脢志末也<lb/>
　　郭立之曰下之无憧憧之思上之无騰口之説可<lb/>
　　以无悔而已<lb/>
　　李季辨曰悔亡是有悔而亡也无悔是无復有悔<lb/>
<pb n="16a"/>
　　也<lb/>
　　李子思曰卦者天徳論其本體之自然而爻者人<lb/>
　　事各牽於爻位繋應之私則與卦體遂異矣學者<lb/>
　　知爻位吉凶得失之殊反而觀之於全卦之體以<lb/>
　　造于无心其與天參乎<lb/>
　　案爻居心之上口之下則脢也心有所感然後動于<lb/>
　　脢乃形于言言之是非系乎所感之邪正而爻居<lb/>
　　其間邪正系四而是非系上故无悔尤也<lb/>
<pb n="16b"/>
　　　右明象占<lb/>
上六咸其輔頰舌<lb/>
　贊曰滕口説也<lb/>
　　楊中立曰本爻兊之主兊為口舌故有頰舌之象<lb/>
　　林黄中曰在上體之上也<lb/>
　　郭立之曰易近取諸身惟咸艮二卦為詳而其成<lb/>
　　終者特異豈非咸極于説而艮終于止邪<lb/>
　　案感道在心感人以言者末也故于上言之咸其<lb/>
<pb n="17a"/>
　　輔者象也頰舌者占也謂咸其輔則有滕頰舌而<lb/>
　　已<lb/>
　　　右明象占<lb/>
　　王景孟曰六爻自初至上皆取諸身盖人之四支<lb/>
　　百體雖有上下小大之不同而其血氣脉絡之相<lb/>
　　為感通固有至理行乎其間故大而天地衆而萬<lb/>
　　物感通之理即諸身而可見矣此聖人制爻取象<lb/>
　　之意<lb/>
<pb n="17b"/>
　　朱子曰此卦雖主于感然六爻皆宜静而不宜動<lb/>
　　者也<lb/>
　　案吉凶悔吝生乎動者也感于物而動故六爻之中<lb/>
　　吉凶悔吝之辭備焉然感生于心惟心正則所感<lb/>
　　正所感正則所動亦正故以貞吉屬之九四盖吉<lb/>
　　凶悔吝之所由生也下三爻足之象感于動者也<lb/>
　　上二爻喉舌之象感于言者也<lb/>
　　　右明六爻<lb/>
<pb n="18a"/>
䷟<hi>巽下震上</hi>
恒<lb/>
　贊曰恒乆也剛上而柔下雷風相與巽而動剛柔皆<lb/>
　應恒恒亨无咎利貞乆于其道也天地之道恒乆而<lb/>
　不已也利有攸往終則有始也日月得天而能乆照<lb/>
　四時變化而能乆成聖人乆于其道而天下化成觀<lb/>
　其所恒而天地萬物之情可見矣<lb/>
　説卦曰恒徳之固也　又曰恒雜而不厭　又曰恒<lb/>
<pb n="18b"/>
　以一徳<lb/>
　　李子思曰昔者聖人之作易以巽配震剛上柔下<lb/>
　　有一定不易之位長男長女有能安乆處之理於<lb/>
　　是重為此卦名之曰恒<lb/>
　　林黄中曰天尊地卑乾坤定矣恒以剛上柔下為<lb/>
　　義不取諸乾坤而取諸震巽何也曰天地定位雷<lb/>
　　風相與位定而不交故其卦為否相與而不易故<lb/>
　　其卦為恒<lb/>
<pb n="19a"/>
　　　右明卦義<lb/>
　　程正叔曰咸少男在少女之下以男下女男女交<lb/>
　　感之義也恒長男在長女之上男尊女卑夫婦居<lb/>
　　室之常道也論交感之情則少為深切論尊卑之<lb/>
　　叙則長當謹正故兊艮為咸而震巽為恒也<lb/>
　　孫明復曰咸以男下女以成其家既成其家不可<lb/>
　　不正也君先下臣以成其國既成其國不可以不<lb/>
　　治也故恒以二長相與因見正家之象　又曰天<lb/>
<pb n="19b"/>
　　尊地卑君上臣下父坐子立夫動婦順恒之道也<lb/>
　　李去非曰交感一時之情常乆萬世之道<lb/>
　　　右通咸明卦義<lb/>
　象贊曰雷風恒君子以立不易方<lb/>
　　　右明卦用<lb/>
　序卦曰有天地然後有萬物有萬物然後有男女有<lb/>
　男女然後有夫婦有夫婦然後有父子有父子然後<lb/>
　有君臣有君臣然後有上下有上下然後禮義有所<lb/>
<pb n="20a"/>
　錯夫婦之道不可以不乆也故受之以恒<lb/>
　　李子思曰易以乾坤坎離為上經之終始以咸恒<lb/>
　　既未濟為下經之終始乾坤坎離分而立體者也<lb/>
　　咸恒既未濟則艮兊震巽坎離合而致用者也自<lb/>
　　太極既分使八卦常分而不合則造化之功何由<lb/>
　　得見故分之以示定體于先而合之以示致用於<lb/>
　　後此序易者之深意也<lb/>
　　案乾上坤下離東坎西先天之易天地日月之四<lb/>
<pb n="20b"/>
　　象也居上經之始終以立造化之體山澤通氣雷<lb/>
　　風不相悖水火相逮此後天之易六子之功用也<lb/>
　　故居下經之始終以致造化之用既濟之後猶有<lb/>
　　未濟者示造化之用終則有始也雖然上下經皆<lb/>
　　以坎離終者在天成象則為日月在地成形則為<lb/>
　　水火日月東西之相望水火南北之相交也其在<lb/>
　　四時則為二分二至上經以二分終下經以二至<lb/>
　　終也<lb/>
<pb n="21a"/>
　　林黄中曰恒咸之反也自咸之恒上下相易二五<lb/>
　　迭居而成卦也上下相易則艮為巽兊為震矣二<lb/>
　　五迭居則剛處隂柔處陽矣是故柔上而剛下以<lb/>
　　明男下女之義柔下而剛上以明女從男之義也<lb/>
　　夫婦居室長乆之道是以謂之恒也<lb/>
　　　林以九六為隂陽六位為柔剛此惑于立天之<lb/>
　　　道曰隂與陽立地之道曰柔與剛也謂六位不<lb/>
　　　動于下為地道九六變動于上為天道爾然所<lb/>
<pb n="21b"/>
　　　謂三才之道者止謂六位不及九六也此卦傳<lb/>
　　　云剛上而柔下謂九四初六則九六為剛柔明<lb/>
　　　矣凡此等處皆改從經文<lb/>
　　　右明卦序<lb/>
亨无咎利貞利有攸往<lb/>
　贊曰恒亨无咎利貞乆于其道也天地之道恒乆而<lb/>
　不已也利有攸往終則有始也<lb/>
　　王介父曰亨然後无咎<lb/>
<pb n="22a"/>
　　耿晞道曰物不可以乆居其所則恒未為无咎也<lb/>
　　惟乆于其道是以亨而无咎<lb/>
　　　右明前象占<lb/>
　　李仲永曰天地之道貞觀者也日月之道貞明者<lb/>
　　也天下之動貞夫一者也貞乃乆也乆者乆而不<lb/>
　　變者也<lb/>
　　李季辨曰利乎正正則可恒<lb/>
　　王景孟曰天地之道自百刻積而為晝夜自晝夜<lb/>
<pb n="22b"/>
　　積而為寒暑晝夜之相為晦明寒暑之相為往來<lb/>
　　遲速進退機緘不停故終始相循如環无端者此<lb/>
　　盖有常而然也惟其有常故有往而利如此也如<lb/>
　　使有往而不利則有今日之晝夜而止爾又烏有<lb/>
　　來日之晝夜乎有今嵗之寒暑而止爾又烏有來<lb/>
　　嵗之寒暑乎<lb/>
　　袁氏曰道无終窮故利有攸往乃所以為乆也<lb/>
　　　右明後象占<lb/>
<pb n="23a"/>
　　郭子和曰其道可乆斯无不通通則无過舉内利<lb/>
　　以固外利以行此其所以為恒也<lb/>
　　李子思曰易中諸卦大率皆以兩兩相從而合兩<lb/>
　　為一隂陽相等則其為用可以至于乆大不爾則<lb/>
　　隂陽偏造化將无所寄其作用矣然以巽遇艮而<lb/>
　　隂老陽少則為蠱以兊遇震而陽老隂少則為歸<lb/>
　　妹不若咸之少男少女之相配而恒之長男長女<lb/>
　　之相匹隂陽之氣等而无差而曰亨曰利曰吉曰<lb/>
<pb n="23b"/>
　　无咎盖无所往而不可也<lb/>
　　　右總明象<lb/>
初六浚恒貞凶无攸利<lb/>
　贊曰浚恒之凶始求深也<lb/>
　　孔穎達曰最處卦底故曰浚<lb/>
　　王景孟曰取其巽入之義<lb/>
　　朱子曰初與四為正應理之常也然居下而在初<lb/>
　　未可以深有所求四震體性上而不下且隔二三<lb/>
<pb n="24a"/>
　　應初之意異乎常矣初之柔闇不能度勢又以隂<lb/>
　　居巽下為巽之主其性務入故深以常理求之浚<lb/>
　　恒之象也筮者如是雖正亦凶而无所利矣<hi>説本程正</hi>
　　<hi>叔</hi>
　　案二性字深得其指所謂成之者性也<lb/>
　　林黄中曰自咸以來初六九四未之有改巽入而<lb/>
　　在卦之最下震亢于上求之愈深是以浚為恒也<lb/>
　　朱子發曰泰之六四成巽九出六入有隂陽相求<lb/>
<pb n="24b"/>
　　之象初入卦底浚之象<lb/>
　　劉氏曰記言事君者量而後入凡乞假于人為人<lb/>
　　從事者亦然盖慮夫浚恒之凶也<lb/>
　　程正叔曰世之責望故素而至悔咎者皆浚恒者<lb/>
　　也<lb/>
　　案恒之成卦在初四二爻剛柔相易而成也六自<lb/>
　　四來初入伏二陽之下成巽九自初往四動于二<lb/>
　　隂之下成震是初六與四雖隔二陽而本易位而<lb/>
<pb n="25a"/>
　　處求應之切者也六入于二陽之下以求達于九<lb/>
　　四九四動而上而不下應初故有浚井求深之象<lb/>
　　盖九動而上則為井也九上為井則失其應矣焉<lb/>
　　可恒乎貞凶隂以居下為貞又位當也<lb/>
　　　右明象占<lb/>
九二悔亡<lb/>
　贊曰能乆中也<lb/>
　　都聖與曰于卦為恒而以剛居中<hi>能乆中之象</hi>雖位不<lb/>
<pb n="25b"/>
　　稱徳而六五應之悔亡之象也<lb/>
　　程可乆曰以剛應上非常乆之道惟中而不過是<lb/>
　　以悔亡大壯九二解初二與本爻之辭不著其所<lb/>
　　以然以其象意明也<lb/>
　　毛伯玉曰恒乆也二中也不言其故而遽言其報<lb/>
　　以為其徳已具于卦爻也是之謂象學是故自我<lb/>
　　言之所以悔亡者本于乆中自其報言之能乆于<lb/>
　　中固宜其悔亡也<lb/>
<pb n="26a"/>
　　李去非曰五爻皆不善二獨以乆中亡悔盖巽入<lb/>
　　之道惟中為難<lb/>
　　案恒明夫婦之道震男處外巽女處内夫婦之恒也<lb/>
　　而五柔二剛反夫婦之恒宜有悔者也以其體巽<lb/>
　　位隂居中用剛為得中之義以此為恒能治梱内<lb/>
　　之政家道嚴肅者也故悔亡<lb/>
　　　説者謂失位稱悔誤矣<lb/>
　　　右明占<lb/>
<pb n="26b"/>
　　林黄中曰咸以剛下柔上為義初六九四反之而<lb/>
　　以少為咸恒以剛上柔下為義九二六五反之而<lb/>
　　以中為恒是以初悔而卒亡二爻之辭同也<lb/>
　　　右明爻義<lb/>
九三不恒其徳或承之羞貞吝<lb/>
　　衆説支離不足以據茲不復辨<lb/>
　贊曰不恒其徳无所容也<lb/>
　論語南人有言曰人而无恒不可以作巫醫善夫不<lb/>
<pb n="27a"/>
　恒其徳或承之羞子曰不占而已矣<lb/>
　　李子思曰巽為進退為不果其究為躁卦則是出<lb/>
　　居陽位而剛柔皆不得其恒者也<lb/>
　　都聖與曰以陽居三剛過中而又巽體焉所行无<lb/>
　　恒之象欲應上而九四以剛拒之或者不一之辭<lb/>
　　謂非人之所願承而亦或有承之者也羞言非所<lb/>
　　願承而以承之為恥也以是為固執而不改則吝<lb/>
　　李氏曰恒則于道為正不恒則于正為吝<lb/>
<pb n="27b"/>
　　劉氏曰正固如是則為吝于改矣<lb/>
　　王景孟曰君子自立于天地之間所以俯仰无愧<lb/>
　　驗之千古聖賢之心而皆合者徒以此心存焉爾<lb/>
　　此心不存則无所執守在己者以為不足為吾累<lb/>
　　而不知羞辱承吾後矣吝謂不足多之也亦通<lb/>
　　　右明象占<lb/>
　　案論巽之進退不果九二九三同也然九二以剛<lb/>
　　處隂而位得中是以悔亡九三剛過而不中其究<lb/>
<pb n="28a"/>
　　為躁是以不恒其徳也六五體震而以柔處尊位<lb/>
　　而得中故為恒其徳象意明甚然以夫婦之道言<lb/>
　　之應乎上六而隔于九四隂陽易位而進退不常<lb/>
　　此所以進不獲應而退求所承則或承之者亦可<lb/>
　　羞也所承之人疑謂初六盖初六浚而深入疑達<lb/>
　　乎三隂陽之情相遇也<lb/>
　　　説者皆謂九二二雖近而相承然以陽承陽恐<lb/>
　　　非婦人之義<lb/>
<pb n="28b"/>
　　　右明爻義<lb/>
九四田无禽<lb/>
　贊曰乆非其位安得禽也<lb/>
　　石守道曰禽謂初也<lb/>
　　朱子發曰與初相易則巽伏而不見四安得禽哉<lb/>
　　王景孟曰田為禽設也田而无禽謂无功也<lb/>
　　正義曰田以譬夫有事也无禽者有事无功也<lb/>
　　程可乆曰巽六四得位乎外以柔巽剛故田獲三<lb/>
<pb n="29a"/>
　　品今九四乆非其位與六五近不相得故曰无禽<lb/>
　　易以田喻用武言用武而无功也馭世任用小人<lb/>
　　乆處髙位一旦事變无不敗績九四以之<lb/>
　　　右明象<lb/>
　　李子思曰震巽男女之合在初四二爻　又曰咸<lb/>
　　恒二卦其象甚善而六爻之義鮮有安吉者盖以<lb/>
　　爻而配六位則隂陽得失乗承逆順之理又各不<lb/>
　　同故也<lb/>
<pb n="29b"/>
　　毛伯玉曰九三當位則以不中發之九四失位則<lb/>
　　以无禽言之易之變也如此各有理焉而不可亂<lb/>
　　也<lb/>
　　王景孟曰以剛居隂與九二同而位不得中與九<lb/>
　　二異以常為恒不若以中為恒也<lb/>
　　　右明爻義<lb/>
六五恒其徳貞婦人吉夫子凶<lb/>
　贊曰婦人貞吉從一而終也夫子制義從婦凶也<lb/>
<pb n="30a"/>
　　閭丘逢辰曰以隂柔應陽剛是以順從為恒也<lb/>
　　程正叔曰居中而所應又中隂柔之正也故恒乆<lb/>
　　則其徳為貞<lb/>
　　王景孟曰恒其徳與不恒其徳反九三之剛太過<lb/>
　　而六五以柔居中故也<lb/>
　　李子思曰貞者四徳之一也謂之恒則要當以貞<lb/>
　　固為事而初曰貞凶三曰貞吝五曰貞夫子凶何<lb/>
　　也易之為書以變通為義執而不變亦非所以為<lb/>
<pb n="30b"/>
　　恒此六五之貞以婦人從一而終之義論之則是<lb/>
　　為吉以夫子制義之道責之則是為凶<lb/>
　　案凡居陽位者能正固守之不拘其徳也吉凶則<lb/>
　　存乎人焉<lb/>
　　　右明象<lb/>
　　林黄中曰婦无再醮之義既嫁從夫既寡從子雖<lb/>
　　居尊位未嘗不以順為正也<lb/>
　　李季辨曰男上女下五雖男位而以六為常二雖<lb/>
<pb n="31a"/>
　　女位而以九為常以五之柔下從二之剛夫柔而<lb/>
　　婦剛非可恒也貞于柔婦人則吉夫子則凶<lb/>
　　楊廷秀曰五長男之正體也為君則柔弱而下從<lb/>
　　九二之彊臣為夫子則柔弱而下從九二之彊婦<lb/>
　　以此為恒宜其凶也<lb/>
　　案二五之應隔三四之剛然中正相與聖人以恒<lb/>
　　明夫婦之道故特以其應言也以言其爻之徳則<lb/>
　　柔順為正婦人之吉也以言其卦之體則以男從<lb/>
<pb n="31b"/>
　　女夫子之凶也易故兩從其義焉<lb/>
　　　右明占<lb/>
　　程正叔曰五君位而不以君道言者其義在丈夫<lb/>
　　猶凶況君乎<lb/>
　　程可乆曰以六居五而應剛在他卦則有人君虚<lb/>
　　已任賢之象若以為恒則順從而无辨<lb/>
　　蘭惠卿曰此洪範三徳所以有惟辟作福作威之<lb/>
　　戒也<lb/>
<pb n="32a"/>
　　毛伯玉曰二五均為中也彼悔亡而此凶何也九<lb/>
　　二陽徳也君子時中者也六五隂徳也執中无權<lb/>
　　者也知恒而不知變故以婦人夫子訓之<lb/>
　　案以咸九變六言之則為知變以六居五言之則為<lb/>
　　不知變義不相悖也所以易兩著其辭<lb/>
　　　右明爻義<lb/>
上六振恒凶<lb/>
　贊曰振恒在上大无功也<lb/>
<pb n="32b"/>
　　司馬君實曰振者木之摇落也上以柔弱之質當<lb/>
　　常乆之終體動而應風摇落之象也常乆之道由<lb/>
　　茲而墜故凶<lb/>
　　　説者大率以動為義惟此説為當<lb/>
　　按初上本末也巽木在下而爻以柔弱在上九三應<lb/>
　　之有風以動之其末振而摇落之象浚其本而振<lb/>
　　其末失其道矣<lb/>
　　朱子曰居恒之極處震之終恒極而不恒震終則<lb/>
<pb n="33a"/>
　　過動以隂柔而居上則非其所安故有振恒之象<lb/>
　　而其占則凶也<lb/>
　　　右明象占<lb/>
　　耿睎道曰物不可以終止故既濟終止則亂物不<lb/>
　　可以終動故上六振恒則凶<lb/>
　　李子思曰君子之體恒要須合震巽之全體而兼<lb/>
　　動静相須之理然後恒亨之利可保不然獨取一<lb/>
　　爻之義而觀之則動静必至偏勝吉少而凶多故<lb/>
<pb n="33b"/>
　　善明卦者必論全卦善學易者必究全易<lb/>
　　　右明爻義<lb/>
　　馮當可曰恒之道深不可常動不可常弱不可常<lb/>
　　非其位不可常惟中故常故子思謂之中庸<lb/>
　　林黄中曰恒之諸爻皆有正應以剛上柔下而言<lb/>
　　恒則初六九四宜若恒矣以剛柔當位而言恒則<lb/>
　　九三上六宜若恒矣然而初有浚恒之凶四有无<lb/>
　　禽之咎三有不恒之羞上有振恒之凶者乆而不<lb/>
<pb n="34a"/>
　　變也至于九二六五既非當位之爻又反尊卑之<lb/>
　　正而二為悔亡五為恒徳者變通而能乆也<hi>易變則通</hi>
　　<hi>通則乆</hi>咸恒二卦相通義自咸之恒其變者中二爻<lb/>
　　耳千變萬化而不失乎中恒乆之道斯為得也<lb/>
　　李季辨曰恒之六爻惟二五以中行而有常初四<lb/>
　　不及三上過之皆不可恒者也二五雖得中又失<lb/>
　　剛柔之正六爻皆未善所以見恒道之難<lb/>
　　案惟中故常惟變故中中庸一書言中不及庸盖<lb/>
<pb n="34b"/>
　　能中則常也孟子言執中无權而賊道盖能變則<lb/>
　　中也<lb/>
　　　右明六爻<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷三十三</head>
    <p>
<pb n="1a"/>
欽定四庫全書<lb/>
　厚齋易學卷三十三　　　宋　馮椅　撰<lb/>
易外傳第一<lb/>
彖上贊<hi>乾至否</hi>
　彖者孔子所題文王卦辭之名而贊之上者上篇也<lb/>
　彖吐亂反斷也言斷一卦之義也蘭惠卿曰元亨利<lb/>
　貞文王之彖傳所謂知者觀其彖辭彖者言乎𧰼之<lb/>
　類是也後世誤以孔子之贊為彖而彖反謂為繇王<lb/>
<pb n="1b"/>
　輔嗣唯乾六爻之後方繼以贊乃費直之舊也<lb/>
大哉乾元萬物資始乃統天雲行雨施品物流形<lb/>
　此以天道贊乾之元亨也大哉歎辭言無限極也資<lb/>
　取也乾以一元之氣萬種之物資之以始天道運行<lb/>
　而元氣總攝之此元之所以大也施去聲品𩔖也元<lb/>
　氣之陽上行而為雲下施而為雨萬物各以品𩔖自<lb/>
　元氣中流出此其亨也游定夫曰乾元曰大坤元曰<lb/>
　至乾之大无方而坤之至未離乎方也李去非曰元<lb/>
<pb n="2a"/>
　者一之未形也元之有形則一是已萬物之所祖也<lb/>
　萬物祖於元得氣而有形得形而有質而生生无窮<lb/>
　矣蘭惠卿曰乾元坤元天地之元氣亦如人之有元<lb/>
　氣也乾元者天陽一元之氣也人知萬物之生於地<lb/>
　而不知天以乾元之氣為之始亦如人之生於母而<lb/>
　不知資始於父之元氣也始之於未生之前生之於<lb/>
　有始之後胡翼之曰資始資生聖人於一字皆有指<lb/>
　意李子思曰以日月星辰周天之度觀之若有機緘<lb/>
<pb n="2b"/>
　運轉而不得止者意者天在太虚之中随一元之氣<lb/>
　以轉故乾之元物所資以始者乃所以統天也毛伯<lb/>
　玉曰世謂隂陽者天地之所有非也未有天地先有<lb/>
　隂陽陰陽判而後有天地是故謂以陰陽而統天地<lb/>
　則可以天地而御陰陽則不可或曰天之體乗陽氣<lb/>
　而動猶人之身稟血氣而生也形以神為主故曰乃<lb/>
　統天<hi>此本馮說</hi>又曰雖天亦資始於陽豈特萬物哉<lb/>
大明終始六位時成時乘六龍以御天<lb/>
<pb n="3a"/>
　此言聖人體元亨之德以治天下也聖人大明乾道<lb/>
　之終始則見卦之六位各以時成而乘此六陽以行<lb/>
　天道是乃聖人之元亨也不言於利貞之後而言之<lb/>
　於此者蓋元亨者内卦也有内卦必因而重之故於<lb/>
　内卦之元亨知其必有外卦之利貞也非六陽之純<lb/>
　全何以成元亨之功哉萬物資始者初九也九二居<lb/>
　中坤索成坎雲行雨施也自初衍而至三品物流形<lb/>
　之𧰼也胡翼之曰時潛則潛時見則見時躍則躍時<lb/>
<pb n="3b"/>
　飛則飛以至惕也亢也亦然是六位各以時而成也<lb/>
　正義曰以所居上下言之謂之六位以陽氣升降言<lb/>
　之謂之六龍程可久曰乘如乘車之乘託物以有有<lb/>
　御如御馬之御制物而有節耿晞道曰統天統其體<lb/>
　御天御其用統如首之統四體御如心之御五官林<lb/>
　黄中曰此三畫之乾也下卦既終上卦又始始終相<lb/>
　生聖人能大明此理則下三位亦以時成也乘此六<lb/>
　陽之龍以御中天則乾之全體得矣此乾元用九所<lb/>
<pb n="4a"/>
　以天下治也乘六龍以御天用九之事而一元之氣實<lb/>
　主之者體乾之元也然言於乾道變化之先者馮當可<lb/>
　曰此聖人贊化育之功也由是乾道得以變化耳林<lb/>
　黃中又曰乾為天爻不言天而時乘六龍以御天也<lb/>
乾道變化各正性命保合太和乃利貞<lb/>
　此以天道贊乾之利貞也故復以乾道更端乾道至<lb/>
　此變化无所不利而萬物各全其性命之正此乾之<lb/>
　利貞也變者息而盈化者虚而消物所受為性天所<lb/>
<pb n="4b"/>
　賦為命太和者陰陽沖融之氣自夏而秋則陰升而<lb/>
　變陽降而化萬物各以品𩔖歸根反本復其性命之<lb/>
　正而向之發逹流布者保聚㑹合至和之氣同歸於<lb/>
　一元之貞矣變化者九四之乾道革也各正性命者<lb/>
　九五之中正也保合太和者上九之不亢也耿晞道<lb/>
　曰乾道之所以變化者陰陽而已各正性命者陰陽<lb/>
　之定分也保合太和者陰陽之沖氣也胡翼之曰立<lb/>
　秋凉風至八月白露降九月寒露降以至為霜為雪<lb/>
<pb n="5a"/>
　皆變化之漸也若大暑之後寒凉暴至則萬物其能<lb/>
　成乎故曰保合太和乃利貞毛伯玉曰變化之餘各<lb/>
　正性命收斂於冬故也斂之不固則洩不以時凡雨<lb/>
　雪不應水泉不收愆陽伏陰冬華春實皆天地之沴<lb/>
　氣也是故斂之於冬者萬物之所以止也各正性命<lb/>
　者也<lb/>
首出庻物萬國咸寧<lb/>
　此言聖人體利貞之德以安天下也聖人在上高出<lb/>
<pb n="5b"/>
　於物猶乾道之變化也萬國各得其所而咸寧猶萬<lb/>
　物之各正性命而保合太和也是乃聖人之利貞也<lb/>
　朱子曰四徳循環而無端生氣流行初無間斷此元<lb/>
　之所以包四徳而綂天也其以聖人言者孔子蓋以<lb/>
　此卦為聖人以天徳得天位行天道而致太平之吉<lb/>
　占也雖其文義有非文王之舊者讀者各以其意求<lb/>
　之則並行而不悖可也餘卦倣此此贊以天形成命<lb/>
　貞寧為韻諸卦皆協韻語當以𩔖推之書曰一人元<lb/>
<pb n="6a"/>
　良萬邦以貞古通以貞為寧也<lb/>
至哉坤元萬物資生乃順承天<lb/>
　此以地道贊坤之元也坤之一元之氣萬物皆資之<lb/>
　以生乃順承天施也可謂至矣朱子曰萬物資乾以<lb/>
　始而有氣資坤以生而有形氣至而生生即坤元李<lb/>
　仲永曰乾綂之於先而坤順承之於後也游定夫曰<lb/>
　坤順承天則乾之道亦无餘地矣特不出于天之外<lb/>
　而已故曰至哉坤元言地道于是為盡也李去非曰<lb/>
<pb n="6b"/>
　自後而從其先謂之順自下而奉其上謂之承<lb/>
坤厚載物徳合无疆含𢎞光大品物咸亨<lb/>
　此以地道贊坤之亨也含古函合无疆合天之覆物<lb/>
　无限極也陽曰包陰曰含𢎞宏也品物咸亨亨于流<lb/>
　形之後也李氏曰乾主覆坤主載坤以厚徳載物則<lb/>
　合天无疆而同其所覆也靜翕故含𢎞動闢故光大<lb/>
　李季辨曰乾徳在不息坤德在无疆可久之德自不息<lb/>
　而至可大之業自无疆而至也李子思曰自太極肇<lb/>
<pb n="7a"/>
　分之後一載至今自今以往又不知其載之无疆也<lb/>
　程正叔曰含𢎞光大四者形容坤道猶乾之剛健中<lb/>
　正也<lb/>
牝馬地類行地无疆柔順利貞<lb/>
　此以牝馬贊利貞也𩔖言其朋之衆也馬稱牝以柔<lb/>
　順也程可久曰在乾稱六龍在坤稱地𩔖𩔖言非一<lb/>
　也牝馬行地猶六龍御天程正叔曰乾健為馬坤亦<lb/>
　健乎曰非坤何以配乾未有乾行而坤止也<lb/>
<pb n="7b"/>
君子攸行<lb/>
　此下以人事贊坤之彖經以君子有攸往屬下文贊<lb/>
　欲便聲韻遂以君子攸行屬上文言君子之所行者<lb/>
　柔順之貞也<lb/>
先迷失道後順得常<lb/>
　郭子和曰乾健坤順道之常也故先乾而行則迷而<lb/>
　失坤之常道後乾而行則順而得坤之常道也<lb/>
西南得朋乃與𩔖行東北喪朋乃終有慶<lb/>
<pb n="8a"/>
　西南與巽離兌行坤類也東北坎艮震則乾之𩔖而<lb/>
　喪坤之朋矣乃終有慶者六五配乎乾之九五凡有<lb/>
　慶者皆君臣相得之辭李去非曰坤隂生于午至申<lb/>
　而内卦成所與行者皆陰𩔖也而失配於陽至于亥<lb/>
　六爻成矣而乾居之得其配也故有慶亦通<lb/>
安貞之吉應地无疆<lb/>
　言悠久无疆也正義曰无疆有二義一則廣博无疆<lb/>
　二則悠久无疆也毛伯玉曰以乾綂天則天有所宗<lb/>
<pb n="8b"/>
　以坤應地則地有所資陰陽斡旋天地非天地能斡<lb/>
　旋陰陽也<lb/>
屯剛柔始交而難生動乎險中大亨貞<lb/>
　屯志卦名剛柔始交而難生以卦變明卦義難去聲<lb/>
　剛柔爻之徳九六爻之象也乾剛坤柔皆純體不雜<lb/>
　至是乾始交坤而為震坎在上為難謂難於生以生<lb/>
　物為難也石守道曰始交者前未交也毛伯玉曰屯<lb/>
　者其生甚難俗謂乳字為難月然則難生者生未生<lb/>
<pb n="9a"/>
　之間也已生則為解矣李氏曰乾坤之後一索得震<lb/>
　而始交再索得坎而難生張舜元曰物生向上其象<lb/>
　震也坎為大冬寒氣之所凝蟠屈地下而未逹此其<lb/>
　所以為屯而謂之難生也一說二陽在下純體之卦<lb/>
　當上坤下兌今兌二之九上交於坤成坎坤五之六<lb/>
　下交於兌成震動而遇險是以難生動乎險中大亨<lb/>
　貞以卦性明卦𧰼震動於坎險之中所以濟屯大謂<lb/>
　震之一陽亨於九五之貞乃所謂利也劉長民曰險<lb/>
<pb n="9b"/>
　難在前不動何由可濟李去非曰非大披刔則治之<lb/>
　良難故曰大亨正<lb/>
雷雨之動滿盈天造草昩宜建侯而不寧<lb/>
　以卦象明占震雷坎雨而震又動滿盈而未解天之<lb/>
　造草亂㝠昩不可往也往則遇雨或迷道故戒以勿<lb/>
　用當此之時但宜封建諸侯而不敢安寧也屯有盈<lb/>
　義利有宜義不寧乃動乎險中之𧰼草亂而未齊昩<lb/>
　晦而未明毛伯玉曰天造草昩即生民之初也<lb/>
<pb n="10a"/>
蒙山下有險險而止蒙蒙亨以亨行時中也匪我求童<lb/>
蒙童蒙求我志應也<lb/>
　蒙志卦山下有險險而止蒙以卦象卦性明卦義艮<lb/>
　山之下有坎險焉遇險而止莫知所之蒙之象也艮<lb/>
　止也蒙亨以亨行時中也此象全主九二下皆同言<lb/>
　蒙之所以亨者以亨道行也所謂亨道時中也學記<lb/>
　當其可之謂時九二陽明其於羣隂之蒙時而發之<lb/>
　无過不及是以亨也再言蒙者以蒙自有亨義嫌上<lb/>
<pb n="10b"/>
　一蒙字為志卦故復言之卜子夏曰决而當於時適<lb/>
　於中道乃行也張子厚曰但觀蒙者時之所及則道<lb/>
　之乃亨行時也又曰時中之義甚大必觀其㑹通以<lb/>
　行其典禮行其典禮而不逹㑹通則非時中矣朱子<lb/>
　發曰蒙者屯之反蒙有屯塞之義九二引而逹之九<lb/>
　本在五反而居二以亨行也蓋二陽在上而五之九<lb/>
　乃來居二爾李季辯曰蒙而亨善端之發也就其發<lb/>
　處推之无非時中之道也劉長民曰時中謂訓不失<lb/>
<pb n="11a"/>
　時也過稚則性未成過長則扞格不入匪我求童蒙<lb/>
　童蒙求我志應也九二為内卦之主而能發蒙六五<lb/>
　應之楊廷秀曰求者有志則教者必應應字韻未詳<lb/>
　云<lb/>
初筮告以剛中也再三黷黷則不告黷蒙也蒙以養正<lb/>
聖功也<lb/>
　初筮告以剛中也以剛明發蒙而得中道故筮之則<lb/>
　告再三黷黷則不告黷蒙也明黷義筮至再三而一<lb/>
<pb n="11b"/>
　一告之適所以黷亂蒙者爾蒙以養正聖功也獨此<lb/>
　主上九經以治蒙與蒙者皆利於貞為義而贊發此<lb/>
　新意言蒙而未發天理之正固在於此乎養之乃作<lb/>
　聖之功也程正叔曰以純一未發之蒙而養其正乃<lb/>
　作聖之功也發而後禁則扞格而不勝矣耿氏曰書聖<lb/>
　時風若又曰蒙恒風若聖者蒙之反也<lb/>
需須也險在前也剛健而不陷其義不困窮矣需有孚<lb/>
光亨貞吉位乎天位以正中也利渉大川往有功也<lb/>
<pb n="12a"/>
　需志卦須也險在前也以内卦乾明卦義須待也坎<lb/>
　險在前故有待而後進剛健而不陷其義不困窮矣<lb/>
　需有孚光亨又以乾明卦象三陽有需于九五蓋同<lb/>
　徳也坎陷陽則義當困窮三陽剛健則九五不陷義<lb/>
　不困窮而光亨也貞吉位乎天位以正中也以九五<lb/>
　明卦占利渉大川往有功也又以卦變明卦占四陽<lb/>
　在下卦為大壯今四之九往五則上卦成坎故為需<lb/>
　然得天位則三陽以𩔖而進雖大事必濟蓋聖人之<lb/>
<pb n="12b"/>
　大寳曰位位乎天位以正中則剛健而不陷矣義與<lb/>
　上文意相屬也司馬君實曰需者何待時而行之謂<lb/>
　孚者何見信於人之謂夫信者已之所為孚者待人<lb/>
　而後成故需之道利安而不利躁脩己以待人者也<lb/>
　非信義著明道徳光大則不能以亨也居正待時然<lb/>
　後吉也用邪求益宜其凶也需以渉難難可濟也躁<lb/>
　以渉川沈可必也<lb/>
訟上剛下險險而健訟訟有孚窒惕中吉剛來而得中<lb/>
<pb n="13a"/>
也終凶訟不可成也利見大人尚中正也不利涉大川<lb/>
入于淵也<lb/>
　訟志卦上剛下險險而健訟訟有孚窒惕以卦才卦<lb/>
　性明卦義凡說見輯傳者不複出後並倣此中吉剛<lb/>
　來而得中也以九二明占九自三來二得中為成卦<lb/>
　之主故其占如此終凶訟不可成也又以上九明占<lb/>
　利見大人尚中正也又主二而以九五明占不利涉<lb/>
　大川入于淵也又主上卦乾以明占淵謂坎水之深<lb/>
<pb n="13b"/>
師衆也貞正也能以衆正可以王矣剛中而應行險而<lb/>
順以此毒天下而民從之吉又何咎矣<lb/>
　師志卦衆也貞正也能以衆正可以王矣以九二一<lb/>
　陽綂五陰明卦義并象王去聲謂大人也朱子發曰<lb/>
　周官自五人為伍積之至於二千五百人為師衆之<lb/>
　義也剛中而應行險而順以此毒天下而民從之<lb/>
　又何咎矣以九二與卦性明占李仲永曰九二以剛<lb/>
　居中而上下應之王介甫曰藥石之攻疾者謂之毒<lb/>
<pb n="14a"/>
　王景孟曰殺戮之慘供億之苦勞民而費財所以毒<lb/>
　天下也張舜元曰坎為毒噬嗑遇毒亦坎象李季辯<lb/>
　曰聖人之兵以順動然猶曰毒天下此聖人特筆以<lb/>
　示戒<lb/>
比吉也比輔也下順從也原筮元永貞无咎以剛中也<lb/>
不寧方來上下應也後夫凶其道窮也<lb/>
　比志卦吉也比輔也下順從也以九五明卦義并占<lb/>
　比吉也言比有吉義比輔也釋卦名義下順從也釋<lb/>
<pb n="14b"/>
　吉占程正叔曰親輔也林黄中曰輔當為傅今附傳<lb/>
　寫之訛李氏曰比之所以吉者以下相比輔而順從<lb/>
　也郭子和曰天下之吉生於順凶生於逆竊謂不言<lb/>
　上下而但言下以上為後夫凶也原筮元永貞无咎<lb/>
　以剛中也以九五明元永貞之占不寧方來上下應<lb/>
　也以五陰明占上下定體後夫凶其道窮也又以上<lb/>
　六明占易凡上下位為窮極之義郭子和曰易之道<lb/>
　窮則變不知變則失易之道故乾有窮之災坤則其<lb/>
<pb n="15a"/>
　道窮况後夫乎聖人於道窮之際每致意焉者明易<lb/>
　之道初無窮人自失之也<lb/>
小畜柔得位而上下應之曰小畜健而巽剛中而志行<lb/>
乃亨密雲不雨尚往也自我西郊施未行也<lb/>
　小畜志卦柔得位而上下應之曰小畜以六四明卦<lb/>
　義健而巽剛中而志行乃亨以卦體二五明卦象乾<lb/>
　健而巽不逆君臣皆以剛徳得中而其志得行雖小<lb/>
　為所畜而必亨也密雲不雨尚往也自我西郊施未<lb/>
<pb n="15b"/>
　行也密雲不雨尚往也以乾健明占陽往則陰從而<lb/>
　雨矣故以往為尚尚上之也乾健必往自我西郊施<lb/>
　未行也又以施未行明占施去聲謂兩施<lb/>
履柔履剛也說而應乎乾是以履虎尾不咥人亨剛中<lb/>
正履帝位而不疚光明也<lb/>
　履志卦柔履剛也以卦材明象兌陰柔乾陽剛也説<lb/>
　而應乎乾是以履虎尾不咥人亨以卦性明占說今<lb/>
　悅古止用兌學記説命作兌是也後凡兌卦之象同<lb/>
<pb n="16a"/>
　兌說而應乾言二體相應非云三應上九也剛中正<lb/>
　履帝位而不疚光明也說雖主兌而兌實主三此又<lb/>
　以九五為一卦之主而覆釋之三以柔說而履乾之<lb/>
　後故不傷而亨若乃五以剛中正而履乾之帝位則<lb/>
　不疚其光明不咥人者不疚之象亨者光明之象也<lb/>
　疚計又反病也<lb/>
泰小往大來吉亨則是天地交而萬物通也上下交而<lb/>
其志同也内陽而外陰内健而外順内君子而外小人<lb/>
<pb n="16b"/>
君子道長小人道消也<lb/>
　泰志卦小往大來吉亨則是天地交而萬物通也上<lb/>
　下交而其志同也以二體釋卦義上下定體否同天<lb/>
　氣下降地氣上騰萬物於是出乎震是其通也乾為<lb/>
　君上坤為臣下下者上上者下是其交也不曰君臣<lb/>
　而曰上下者天子諸侯卿大夫士庻皆有上下之分<lb/>
　否言天下無邦可見矣内陽而外陰言卦氣内健而<lb/>
　外順言卦徳李氏曰以人事言之在内者健以建立<lb/>
<pb n="17a"/>
　在外者順以聽從内君子而外小人言人事此贊以<lb/>
　上下之位明卦義以内外之位明往來以陰陽健順<lb/>
　君子小人明小大之象郭子和曰内陽而外陰天地<lb/>
　之道泰也内健而外順乾坤之道泰也内君子而外<lb/>
　小人國家之道泰也君子道長小人道消也以陰陽<lb/>
　升降明占乾勢上進故長坤勢下復故消長丁丈反<lb/>
　長如長日加長而不自知消如火消膏而不自覺泰<lb/>
　否之贊歸宿在君子小人之消長故曰易以天道明<lb/>
<pb n="17b"/>
　人事袁氏曰夬言小人道憂何也曰小人道消未知<lb/>
　所憂也自三陽充而為五陽小人之危甚矣能无憂<lb/>
　乎<lb/>
否之匪人不利君子貞大往小來則是天地不交而萬<lb/>
物不通也上下不交而天下无邦也内陰而外陽内柔<lb/>
而外剛内小人而外君子小人道長君子道消也<lb/>
　否之匪人就象志卦不利君子貞大往小來則是天<lb/>
　地不交而萬物不通也上下不交而天下无邦也以<lb/>
<pb n="18a"/>
　二體釋卦義无邦釋匪人之𧰼邦悲江反天地不交<lb/>
　乃閉塞成冬之時上下不交則王國令不行於諸侯<lb/>
　諸侯不上交于天子言諸侯非其人也朱子發曰坤<lb/>
　在上為邦在下為邑故象无邦内陰而外陽内柔而<lb/>
　外剛内小人而外君子以卦氣卦材人事釋大往小<lb/>
　來之占不言健順而言剛柔者君子在外不可言健<lb/>
　健天徳也小人道長君子道消也釋不利君子貞之<lb/>
　占彖在大往小來之上而此倒之者對泰而言也李<lb/>
<pb n="18b"/>
　氏曰否泰反其類故否之辭反乎泰<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷三十三<lb/>
</p>
<p>
</p>
  </div>
</body>
</text>
</TEI>
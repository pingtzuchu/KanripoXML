<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷四十七</head>
    <p>
<pb n="1a"/>
欽定四庫全書<lb/>
　厚齋易學卷四十七　　　　宋　馮椅　撰<lb/>
易外傳第十五<lb/>
説卦下<lb/>
　鄭少梅曰此篇岀扵漢宣帝之時而宣帝以前儒者<lb/>
　亦多引援<lb/>
昔者聖人之作易也幽贊于神明而生蓍<lb/>
　聖人謂文王此章専言揲蓍之術蓍聲尸蒿屬生<lb/>
<pb n="1b"/>
　千嵗以老故知吉凶天下和平王道得而蓍莖長一<lb/>
　本生滿百莖説見説文龜筴傳博物志然不常有故<lb/>
　必文王演易而為之符如麟鳳之類也易半其莖以<lb/>
　莖為䇿衍卦生爻神明言能知吉凶而不能告人聖<lb/>
　人生蓍以通神明之徳是幽贊扵神明也鄭少梅曰<lb/>
　有天地則有神明聖人以蓍為用以數為體則天地<lb/>
　神明之理在吾掌握之内矣<lb/>
參天兩地而倚數<lb/>
<pb n="2a"/>
　取五行之生數而積之則為五十適當蓍之半及揲<lb/>
　之成爻又以五行成數計之為七八九六所以取九<lb/>
　六以繫爻而不取七八者九六又合參天兩地之數<lb/>
　也參天之一三五為九兩地之二四為六則七八乃<lb/>
　為成數而靜无變動故不占也是之謂倚數倚依也<lb/>
　林黄中曰用蓍之半參天兩地而依五十之蓍以定<lb/>
　大衍之數五而十之者五十也是參天兩地之積也<lb/>
觀變于隂陽而立卦<lb/>
<pb n="2b"/>
　觀七八九六之變即前篇所謂變動不居周流六虚<lb/>
　上下无常剛柔相易者也<lb/>
發揮于剛柔而生爻<lb/>
　隂陽以氣言剛柔以質言氣生質猶父生子卦父也<lb/>
　爻子也七八九六成質而為剛柔七八不變九六則<lb/>
　變變者發揮也與乾文言六爻發揮之㫖同耿睎道<lb/>
　曰夫物發之則隠者見揮之則鬰者彰<lb/>
和順于道徳而理于義<lb/>
<pb n="3a"/>
　道卦名是也徳彖辭是也元亨利貞即乾之徳卦有<lb/>
　二體七八九六之不同調和歸一順其義而立彖義<lb/>
　六爻之義也逺近承乗愛惡之不同理之使有條中<lb/>
　篇言卦之徳方以知六爻之義易以貢所指雖異其<lb/>
　義則同道徳説見李子思<lb/>
窮理盡性以至于命<lb/>
　窮一卦六爻之理盡一卦六爻之性乃至扵命自本<lb/>
　至末自潛至亢消息盈虚天命存焉下章所謂隂陽<lb/>
<pb n="3b"/>
　剛柔仁義即性命之理也程正叔指柱而言曰此木<lb/>
　可以為柱理也其曲直者性也其所以曲直者命也<lb/>
　邵堯夫曰有義理有物理葢義理内象也物理外象<lb/>
　也<lb/>
　　　右第一章朱子發曰參天兩地蓍䇿數也觀變<lb/>
　　　扵隂陽揲蓍分卦也發揮扵剛柔爻有變動也<lb/>
昔者聖人之作易也将以順性命之理<lb/>
　申言上章窮理盡性以至扵命葢由聖人作易本順<lb/>
<pb n="4a"/>
　性命之理是以能窮理則能盡性以至扵命也程可<lb/>
　久曰乾為君坤為臣者命也盡君道盡臣道者性也<lb/>
　其他上下交際皆然聞之扵師云<lb/>
是以立天之道曰隂與陽立地之道曰柔與剛立人之<lb/>
道曰仁與義<lb/>
　姑以大者言之天之道日北而寒日南而暑有隂有<lb/>
　陽也地之道流而為川峙而為山有柔有剛也人之<lb/>
　道理一而愛分殊而辨有仁有義也一則孤兩則立<lb/>
<pb n="4b"/>
　道即理也隂陽剛柔仁義性命也先隂柔仁者自上<lb/>
　而下上四二位隂五三初位陽也李子思曰天統元<lb/>
　氣隂陽者太虚聚而為氣者也地統元形剛柔者氣<lb/>
　聚而有體者也人統元識仁義者生扵心充扵氣體<lb/>
　動而有知覺者也若夫謂天陽而地隂天剛而地柔<lb/>
　亦各指其盛者而言之耳<lb/>
兼三才而兩之故易六畫而成卦<lb/>
　三者之才八卦未重止為天地人體常也八卦既重<lb/>
<pb n="5a"/>
　則兼而兩之分為隂陽柔剛仁義盡變也所以必六<lb/>
　畫而成卦也<lb/>
分隂分陽迭用柔剛故易六位而成章<lb/>
　章叚數也六位各分隂陽既成六叚故迭用柔剛以<lb/>
　盡其變隂陽位也剛柔爻也徳也又與天地隂陽柔<lb/>
　剛所配不同位有隂陽无剛柔徳有剛柔无隂陽廬<lb/>
　山周燔彦誠辨之甚明<lb/>
　　　右第二章言六爻鄭少梅曰前章言聖人作易<lb/>
<pb n="5b"/>
　　　自蓍數卦爻以明性命之理此章論聖人作易<lb/>
　　　自性命之理出為蓍數卦爻葢使人知蓍數卦<lb/>
　　　爻即性命之理也<lb/>
天地定位<lb/>
　乾南上也坤北下也<lb/>
山澤通氣<lb/>
　異所而氣相通艮西北兑東南相通也<lb/>
雷風相薄<lb/>
<pb n="6a"/>
　薄廹也今世俗相摶謂之相撲即薄字之變也巽西<lb/>
　南震東北也林黄中曰雷薄風而震風薄雷而怒<lb/>
水火不相射<lb/>
　射聲亦讀如詩无射亦保之射厭也離東坎西水火<lb/>
　之用相資故不相厭射<lb/>
　　此一節朱子發曰天地定位乾上坤下也山澤通<lb/>
　　氣艮兑以三相易也雷風相薄震巽以初相易也<lb/>
　　水火不相射坎離以中相易也邵堯夫曰乾南坤<lb/>
<pb n="6b"/>
　　北離東坎西兑東南震東北巽西南艮西北相交<lb/>
　　而成六十四此先天之學也葢謂包犧畫卦之初<lb/>
　　如此<lb/>
八卦相錯<lb/>
　錯七各反治鐡之名言相磨軋也毛伯玉曰八卦以<lb/>
　兩相從各以其配言之不可亂也及其交也山不専<lb/>
　從澤水不専從火往来交錯為六十四而天下之變<lb/>
　滋矣鄭少梅曰八物者八卦之物理也八卦者八物<lb/>
<pb n="7a"/>
　之義理也未畫八卦之前八物亦交錯也此孔子之<lb/>
　所以贊大象有山中之天澤中之火之類以常情觀<lb/>
　之豈不誕乎是聖人物理之學如此其妙也<lb/>
數往者順知來者逆<lb/>
　數上聲逆迎也周官凡逆皆訓迎<lb/>
是故易逆數也<lb/>
　數去聲自初至上為順自上至初為逆猶其初難知<lb/>
　其上易知之義也毛伯玉曰往者可以順數来者可<lb/>
<pb n="7b"/>
　以逆知所謂彰往察来也是故易用扵逆不用扵順<lb/>
　謂之知来謂之逆數謂前民利用皆一理也<lb/>
　　　右第三章<lb/>
雷以動之風以散之雨以潤之日以烜之<lb/>
　散去聲烜又作晅今烜无此字京云乾也之皆指萬<lb/>
　物震巽坎離發生之功也物之脈理閉塞雷以震動<lb/>
　之而後物皆甲拆風以散之而後物皆敷榮一潤一<lb/>
　烜然後不淫不枯<lb/>
<pb n="8a"/>
艮以止之<lb/>
　胡翼之曰止扵萬物而不使過分也<lb/>
兑以説之<lb/>
　物各安其所利故説<lb/>
乾以君之<lb/>
　主宰萬物<lb/>
坤以蔵之<lb/>
　萬物皆傅扵土所謂含萬物而化光也<lb/>
<pb n="8b"/>
　　　右第四章胡翼之曰明八卦生物之功也朱子<lb/>
　　　曰卦位相對與上章同耿睎道曰八卦之用或<lb/>
　　　縱衡相錯也此章其序一陽一隂先後相繼也<lb/>
　　　程可久曰六子致用主扵乾而動出歸扵坤而<lb/>
　　　歛藏物不足以舉其用者則稱卦毛伯玉曰雷<lb/>
　　　風雨暘以形用故不名其卦而名其象萬物之<lb/>
　　　得雷風雨暘也雜然並作扵天地之間至秋而<lb/>
　　　息兑之説也至冬而斂艮之止也資始扵乾故<lb/>
<pb n="9a"/>
　　　君之生乎土歸乎土故藏之郭子和曰動止説<lb/>
　　　言其性散潤烜言其功君其道蔵其徳也互言<lb/>
　　　之互相備也竊謂此章之卦序即先天之易後<lb/>
　　　四章卦稱名者乃後天之易之序以此見先後<lb/>
　　　天之易之序自有天地以来即有之意者先天<lb/>
　　　之易造化之本體後天之易造化之致用也<lb/>
帝出乎震<lb/>
　程正叔曰天者理也帝者以主宰而名程可久曰帝<lb/>
<pb n="9b"/>
　者神之應<lb/>
齊乎巽相見乎離致役乎坤説言乎兑<lb/>
戰乎乾<lb/>
　扵時為立冬則乾卦用事位乎西北六隂終乎亥以<lb/>
　坤乗乾隂陽相戰萬物扵是蟄蔵以待隂陽之定坤<lb/>
　之上六龍戰扵野是已耿睎道曰説而後可戰亦説<lb/>
　以犯難之義<lb/>
勞乎坎<lb/>
<pb n="10a"/>
　勞去聲猶勞歸士之勞扵時為冬至則坎卦用事位<lb/>
　乎正北萬物歸根而復命坎有以勞之林黄中曰物<lb/>
　息而相勞也<lb/>
成言乎艮<lb/>
　扵時為立春則艮卦用事位乎東北萬物之終而又<lb/>
　将出震皆扵此成之胡翼之曰艮者動靜之界也林<lb/>
　黄中曰出而齊齊而相見見而致養養而後説説而<lb/>
　後戰戰而後勞勞而後成成而後出自然之序也邵<lb/>
<pb n="10b"/>
　堯夫曰此後天之易河圖之數文王之八卦之方也<lb/>
　毛伯玉以為不然不為无見而辨之未盡河圖洛書<lb/>
　已扵上篇述之矣竊謂自河圖出扵包犧之世故因<lb/>
　之以畫八卦之象視禹為先况包犧推測扵天地之<lb/>
　先則謂之先天可也洛書出扵大禹之世故因之以<lb/>
　定八卦之方視犧為後况所推在天地已判之後則<lb/>
　謂之後天可也然此方位則决非文王之所定葢觀<lb/>
　夏正建寅為艮而謂之連山商正建丑以衝扵未首<lb/>
<pb n="11a"/>
　坤而謂之歸蔵則此八卦之方位定扵神農氏以来<lb/>
　自洛書出而合若符契文王特正乾坤之序爾則後<lb/>
　篇序卦是也然則此編自昔所傳之書孔子特述而<lb/>
　為傳耳<lb/>
萬物出乎震震東方也<lb/>
　此下孔子衍而傳之者也鄭康成曰萬物出乎震雷<lb/>
　發聲以生之也<lb/>
齊乎巽巽東南也齊也者言萬物之潔齊也<lb/>
<pb n="11b"/>
　鄭康成曰潔猶新也<lb/>
離也者明也萬物皆相見南方之卦也聖人南面而聴<lb/>
天下嚮明而治葢取諸此也<lb/>
　鄭康成曰萬物皆相見日照之使光大王介父曰離<lb/>
　為火為日故曰明聴平聲聴天下之治也周官所謂<lb/>
　眎治朝則贊聴治之聴今官舍謂之聴事亦此義也<lb/>
　林黄中曰然則昧爽丕顯嚮晦入息從可知矣<lb/>
坤也者地也萬物皆致養焉故曰致役乎坤<lb/>
<pb n="12a"/>
　養去聲物扵此成實猶子之致其養扵母也人子之<lb/>
　役扵外而歸必有以致養扵父母故致役有致養之<lb/>
　義林黄中曰致役而遂養也<lb/>
兑正秋也萬物之所説也故曰説言乎兑<lb/>
　鄭康成曰草木皆老猶以澤氣説成之<lb/>
戰乎乾乾西北之卦也言隂陽相薄也<lb/>
　薄同雷風相薄之薄鄭康成曰戰言隂陽相薄西北<lb/>
　隂也而乾以純陽臨之猶君臣對合也<lb/>
<pb n="12b"/>
坎者水也正北方之卦也勞卦也萬物之所歸也故曰<lb/>
勞乎坎<lb/>
　歸根復命扵坎之時故曰勞乎坎勞朱子發讀作平<lb/>
　聲鄭康成曰坎勞卦也水性勞而不倦萬物之所歸<lb/>
　也萬物自春初生扵地冬氣閉蔵還皆入地<lb/>
艮東北之卦也萬物之所成終而所成始也故曰成言<lb/>
乎艮<lb/>
　鄭康成曰成終成始言萬物隂氣終陽氣始皆艮之<lb/>
<pb n="13a"/>
　用事<lb/>
　　　右第五章林黄中曰帝出乎震則萬物不得不<lb/>
　　　出萬物成乎艮則帝之功亦成矣又曰聖人之<lb/>
　　　言葢有所互明焉故曰離也者明也則坎之為<lb/>
　　　幽震之為旦兑之為暮可知矣坤也者地也則<lb/>
　　　乾之為天艮之為山兑之為澤可知矣坎者水<lb/>
　　　也則離之為火震巽之為木乾兑之為金坤艮<lb/>
　　　之為土可知矣坎勞卦也則離之為暇震之為<lb/>
<pb n="13b"/>
　　　作兑之為息可知矣聖人嚮明而治葢取諸此<lb/>
　　　則昧爽丕顯嚮晦入息從可知矣程可久曰帝<lb/>
　　　與萬物皆出乎震兑言正秋則四時可推坎言<lb/>
　　　正北則四方可推坎言水坤言地則八物可知<lb/>
　　　坤不言方致役不系扵方也乾不言萬物戰不<lb/>
　　　系乎物也聖人扵離有所取則他卦可以通其<lb/>
　　　類焉竊謂奠方正時觀象推理人事存焉以日<lb/>
　　　言之則震朝兑夕離晝坎夜也日出而作則民<lb/>
<pb n="14a"/>
　　　析也命農勉作人力齊也日中為市相見離也<lb/>
　　　日入而息致役坤也百榖收成兑言説也説以<lb/>
　　　犯難戰乎乾也戰勝而歸勞歸扵坎也曰為改歲<lb/>
　　　成終始也終則有始天之行也<lb/>
神也者妙萬物而為言者也<lb/>
　妙古𦕈此章意屬上章葢孔子述上章之義而及此<lb/>
　也程可久曰為言者亦强名而已妙精理也<lb/>
動萬物者莫疾乎雷撓萬物者莫疾乎風<lb/>
<pb n="14b"/>
　撓乃教乃飽二反葢雷震則物之脈理開然後風以<lb/>
　撓之則水潛上扵枝條而華葉生諺謂之撼條風亦<lb/>
　謂花信風是也<lb/>
燥萬物者莫熯乎火<lb/>
　説文燥乾也又作莫暵乎離夫暵從火從日皆轉注<lb/>
　也燥當從火離當從日皆同漢聲以熱氣乾物之名<lb/>
説萬物者莫説乎澤<lb/>
　蘭惠卿曰浸潤百物使之説懌<lb/>
<pb n="15a"/>
潤萬物者莫潤乎水終萬物始萬物者莫盛乎艮<lb/>
　　此一節言神之所以妙乎萬物者也莫疾莫暵莫<lb/>
　　説莫潤莫盛者神也朱子曰去乾坤而専言六子<lb/>
　　以見神之所為然其序位亦用上章之説柴氏曰<lb/>
　　不及乾坤者六子即乾坤之用也乾坤者隂陽之<lb/>
　　分六子者隂陽之變<lb/>
故水火相逮<lb/>
　陸作不相逮非逮及也<lb/>
<pb n="15b"/>
雷風不相悖<lb/>
　悖蒲昧反疑古與背通違也<lb/>
山澤通氣然後能變化既成萬物也<lb/>
　既盡也柴氏曰獨陽不生獨隂不成必一隂一陽然<lb/>
　後能變化<lb/>
　　　右第六章李氏曰前章言雷風水火之用不同<lb/>
　　　而山澤通氣則不異者山澤之氣无徃而不通<lb/>
　　　也程可久曰始言六子之材各有所長終言六<lb/>
<pb n="16a"/>
　　　子之情各有所合鄭少梅曰始則因後天之序<lb/>
　　　終則因先天之序又曰乾坤為六物之本六物<lb/>
　　　為萬物之本毛伯王曰六物之致用扵天地間<lb/>
　　　猶耳目鼻口手足之用扵一身也人之寐也體<lb/>
　　　非不具而耳不能聞目不能見四肢口鼻不能<lb/>
　　　自為用則必有用之者矣此聖人之所謂神也<lb/>
　　　是故六職並舉无不如意此六物所以能變化<lb/>
　　　成萬物也大哉神乎其妙萬物者乎龔氏曰上<lb/>
<pb n="16b"/>
　　　言生物之序則歸扵乾坤此言生物之成功則<lb/>
　　　歸諸六子獨言艮者終始非山事也言莫盛者<lb/>
　　　終始則日新也通氣而後相薄相薄而後不相<lb/>
　　　射者相反以為用也相逮而後不相悖不相悖<lb/>
　　　而後通氣者相因以為用也相反以為用故八<lb/>
　　　卦相錯以至數往知来相因以為用故能變化<lb/>
　　　既成萬物也林黄中曰震巽有在天之象而无<lb/>
　　　在地之形艮兑有在地之形而無在天之象唯<lb/>
<pb n="17a"/>
　　　坎離居中在天則為雨日在地則為水火故易<lb/>
　　　言其迭用則取諸天言其相須則取諸地知此<lb/>
　　　者可與言象矣<lb/>
乾健也坤順也震動也巽入也坎䧟也離麗也艮止也<lb/>
兑説也<lb/>
　張子厚曰健動䧟止剛之象順麗入説柔之體一䧟<lb/>
　溺而不得出為坎一附麗而不能去為離艮一陽為<lb/>
　主扵兩隂之上各得其位而其勢止也易言光明者<lb/>
<pb n="17b"/>
　多艮之象著則明之義也龔氏曰上序八卦之相為<lb/>
　用此序八卦之各有才也其性至剛而其才不息者<lb/>
　乾之健也其性至柔而其勢善承者坤之順也陽之<lb/>
　性動而起乎二隂之下善動者也此震之反乎艮也<lb/>
　隂之性靜而伏乎二陽之下善入者也此巽之反乎<lb/>
　兑也陽明而隂暗陽易而隂險故一陽在乎二隂之<lb/>
　間則為䧟以非所麗也陽尊而隂卑陽强而隂弱故<lb/>
　一隂在乎二陽之間則為麗以非所䧟也一陽止乎上<lb/>
<pb n="18a"/>
　而二隂不違之則動者可止之時也故艮為止一隂<lb/>
　見乎外而二陽不違之則伏者可見之際也故兑為<lb/>
　説震也坎也艮也皆陽卦而生乎乾也故其才剛極<lb/>
　下則動極上則止在中則䧟扵隂巽也離也兑也皆<lb/>
　隂卦而生乎坤也故其才柔極下則伏極上則見在<lb/>
　中則麗扵陽然彖扵坎不言䧟而言險者以陽䧟乎<lb/>
　隂䧟扵險也扵巽不言入而言巽者以巽有順意而<lb/>
　入不足以體巽也耿睎道曰乾運行而不息健也坤<lb/>
<pb n="18b"/>
　承天而行順也<lb/>
　　　右第七章此言八卦之性也所謂成之者性是<lb/>
　　　也李氏曰此論其性也而用亦然鄭少梅曰欲<lb/>
　　　觀物象者不可不知物理欲知物理者不可不<lb/>
　　　知物性知物性則知天命矣天地雷風水火山<lb/>
　　　澤物也乾坤震巽坎離艮兑理也健順動入䧟<lb/>
　　　麗止説性也由八物而窮八理而盡八性而至<lb/>
　　　一命可謂善觀易矣八物者萬物之祖也八理<lb/>
<pb n="19a"/>
　　　者萬理之宗也八性者萬性之源也而一命貫<lb/>
　　　之程可久曰諸彖巽言巽而不言入坎言險而<lb/>
　　　或言䧟離言文明而或言麗夫是之謂其言曲<lb/>
　　　而中郭子和曰此章言乾坤之徳與六子之性<lb/>
　　　情所以釋八卦之名也八卦之名出扵包犧氏<lb/>
　　　上古之言止此八者而已文王能明之而不訓<lb/>
　　　其義孔子訓之故後世可以學易非健順八字<lb/>
　　　則易不復能讀矣故乾坤八字盡三才之道健<lb/>
<pb n="19b"/>
　　　順八字盡八卦六十四卦之道漢上朱氏曰動<lb/>
　　　䧟止皆健之屬入麗説皆順之屬不離乎乾坤<lb/>
　　　也天地能變化成萬物者必水火雷風山澤合<lb/>
　　　一所謂隂陽合徳剛柔有體也隂陽者在天成<lb/>
　　　象也剛柔者在地成形也萬物既成各得其一<lb/>
　　　故健順動入䧟麗止説其性各不同能偹萬物<lb/>
　　　而兼有之者人也故下舉八畜八體而終之以<lb/>
　　　男女<lb/>
<pb n="20a"/>
乾為馬坤為牛<lb/>
　健順也抑聞之傳邵氏之學者曰健順其性也推其<lb/>
　類无往不然馬輕疾牛重濁馬蹄圓牛蹄耦馬夜立<lb/>
　而不卧卧而死其究順也牛夜卧而不立立而死其<lb/>
　究健也<lb/>
震為龍<lb/>
　潛而能飛陽自下起之象震起也或曰震位乎東蒼<lb/>
　龍之次箕亢位乎辰亦為龍又曰龍乾也震亦為龍<lb/>
<pb n="20b"/>
　長子肖父也<lb/>
巽為鷄<lb/>
　南方鶉火象鳥而離巽當之離正位南得火之正巽<lb/>
　東南木也故離為雉而巽則為鷄鷄似雉而文采不<lb/>
　彰黄帝書曰鷄木畜葢巽為木也鷄将號擊羽翰而<lb/>
　後有聲資巽風也朱子發曰風主號令故鷄號知時<lb/>
坎為豕<lb/>
　亦作彘畜扵圈䧟也其色黒北方水也朱子發曰美<lb/>
<pb n="21a"/>
　脊剛鬛坎中陽也垂耳俯首而尾不足本末隂也卑<lb/>
　而處穢隂也突蕩難制陽也<lb/>
離為雉<lb/>
　離為飛鳥鶉火之次故為雉文章著見文明也<lb/>
艮為狗<lb/>
　善守門闕朱子發曰搏噬者前剛也<lb/>
兑為羊<lb/>
　其色白西方金也王介父曰外順而内狠陽在内隂<lb/>
<pb n="21b"/>
　在外也<lb/>
　　　右第八章龔氏曰有是才故可以逺取諸物近<lb/>
　　　取諸身馬行不息者也牛順以載者也龍者性<lb/>
　　　動而善變自潛以至扵飛也鷄羽屬也而不能<lb/>
　　　飛其性則為入為伏知時而善應也豕則性趨<lb/>
　　　下而卑汚雉則文明而介潔剛而善禦柔而附<lb/>
　　　人者狗也狠而善觸説而不能害人者羊也皆<lb/>
　　　逺取諸物也朱子發曰言八卦本象也然而震<lb/>
<pb n="22a"/>
　　　龍艮狗不見扵經或者唯其時物之所占與郭<lb/>
　　　子和曰逺取諸物皆此類也毛伯玉曰自此以<lb/>
　　　下雜用之扵占聖人不廢也<lb/>
乾為首<lb/>
　正義曰尊而在上也龔氏曰其外員而諸陽之所聚<lb/>
　者首也<lb/>
坤為腹<lb/>
　龔氏曰衆隂之所蔵者腹也朱子發曰為釡者腹器<lb/>
<pb n="22b"/>
　也郭景純筮得豫之謙曰有釡之象缾罋缶皆腹器<lb/>
　也<lb/>
震為足<lb/>
　動扵下也<lb/>
巽為股<lb/>
　巽繼扵震随足而動者也<lb/>
坎為耳離為目<lb/>
　林黄中曰坎之聰在内耳之聴也離之明在外目之<lb/>
<pb n="23a"/>
　視也<lb/>
艮為手<lb/>
　竒畫肩也二耦垂下兩手也郭子和曰下垂也<lb/>
兑為口<lb/>
　鄭康成曰上開也<lb/>
　　　右第九章近取諸身皆此類也若以重卦之象<lb/>
　　　則首者元首也腹有隔上下也足股耳目手皆<lb/>
　　　兩也口有上下脣也是説自鄭少梅發之程可<lb/>
<pb n="23b"/>
　　　久曰以下章觀之震足在馬坎耳加痛艮手為<lb/>
　　　指兑口加舌而義各有所主也鄭康成此章在<lb/>
　　　乾為馬之前則扵近取諸身逺取諸物為宜一<lb/>
　　　或作巽為手艮為鼻與兑口為山澤通氣之象<lb/>
乾天也故稱乎父坤地也故稱乎母<lb/>
　以人道言六子之生扵乾坤惟天地萬物父母故又<lb/>
　言天地之象此合三極以言造化也<lb/>
震一索而得男故謂之長男巽一索而得女故謂之長<lb/>
<pb n="24a"/>
女坎再索而得男故謂之中男離再索而得女故謂之<lb/>
中女艮三索而得男故謂之少男兑三索而得女故謂<lb/>
之少女<lb/>
　長上聲少去聲索所白反搜求也此言揲蓍立卦之<lb/>
　法謂揲之以求爻也一索而得男謂一求而得此一<lb/>
　爻陽也則餘揲皆隂矣求扵隂爻之中而得此則男<lb/>
　之象也故曰陽卦多隂凡稱索凖此自初而上長中<lb/>
　少之序也初先而次後也隂中得陽陽中得隂男女<lb/>
<pb n="24b"/>
　之辨也衆宗乎寡也<lb/>
　　　右第十章乾資始坤資生乾道成男坤道成女<lb/>
　　　此在造化者然也三揲一變三變成爻七九為<lb/>
　　　陽八六為隂此在揲蓍數者然也以蓍而求造<lb/>
　　　化故乾坤純體之所生六子如此龔氏曰乾坤<lb/>
　　　三畫有男女之道蔵焉索而後得之也正義曰<lb/>
　　　得父氣者為男得母氣者為女李氏曰父母隂<lb/>
　　　陽之分也六子隂陽之交也長中少生出之序<lb/>
<pb n="25a"/>
　　　也郭子和曰男皆自隂而求陽女皆自陽而求<lb/>
　　　隂卦變之義葢始扵此故曰觀變扵隂陽而立<lb/>
　　　卦朱子發曰察乎此則天地與我並生萬物與<lb/>
　　　我為一是故君子親其親長其長而天下平伐<lb/>
　　　一草木殺一禽獸非其時謂之不孝竊謂張子<lb/>
　　　厚西銘葢發明此義鄭少梅曰乾坤言天地而<lb/>
　　　六子不言六物者聖人扵此寓齊家之道也此<lb/>
　　　以上皆為孔子之傳<lb/>
<pb n="25b"/>
乾為天為圜為君為父為玉為金為寒為冰為大赤為<lb/>
良馬為老馬為瘠馬為駁馬為木果<lb/>
　為天陽浮而上成象也為圜其體也陽竒而圓孔子<lb/>
　曰天道曰圓地道曰方為君主宰萬化也為父化生<lb/>
　萬物也為玉剛而粹也為金剛而精也為寒熱之極<lb/>
　也世有服金石而熱極者毛骨皆寒是其證也耿睎<lb/>
　道曰剛則其氣栗故為寒為冰變柔為剛也位乎西<lb/>
　北卦氣為立冬之節水始冰以此為大赤老陽之色<lb/>
<pb n="26a"/>
　也為良馬陽壮扵春也為老馬陽老扵夏也為瘠馬<lb/>
　瘠在亦反為秋氣所薄也為駁馬駁北角反色雜也<lb/>
　冬隂盛陽微故託象為駁王介父曰象陽氣之消長<lb/>
　扵四時也程可久曰其徳健有四時之義焉為木果<lb/>
　胡翼之曰老而實生之本也林黄中曰秋冬之交木<lb/>
　成果矣九家又云為龍為直為衣為言按此占筮家<lb/>
　所類以占之書不盡其象也在人觸類而長之如九<lb/>
　家所云未為无所見者特悉數不能終其物增之不<lb/>
<pb n="26b"/>
　為贅去之不為損也<lb/>
坤為地為母為布為釡為吝嗇為均為子母牛為又車<lb/>
為文為衆為柄其于地也為黒<lb/>
　為地隂墜而下成形也為母林黄中曰配父而資生<lb/>
　也為布鄭少梅曰土布扵辰戌丑未四方毛曰猶震<lb/>
　之為旉也生扵土故曰布出乎震故曰旉為釡房甫<lb/>
　反腹器也坤為腹郭景純筮得豫之解曰有釡之象<lb/>
　坤中一爻為腹也為吝嗇吝京作遴嗇音色林黄中<lb/>
<pb n="27a"/>
　曰隂性也鄭少梅曰揫斂之意正義曰靜也翕而不<lb/>
　施也為均正義曰動也闢而无疆也程可久曰徧也<lb/>
　又曰井里之義為子母牛程可久曰有老少也如乾<lb/>
　馬之良老駁瘠耿氏曰生出之有繼也為大車今輿厚<lb/>
　載也為文畫竒則一而无文耦則雜而成文也又天<lb/>
　事武地事文正義曰其質柔故為文林黄中曰西南<lb/>
　之卦赤白為文為衆三畫耦故為衆為柄林黄中曰<lb/>
　居物之後也鄭少梅同其于地也為黒至隂晦冥之<lb/>
<pb n="27b"/>
　色也朱子發曰日冬則行黒道程可久曰坤為地故<lb/>
　可分扵他卦其黒者不可分故再言之九家為牝為<lb/>
　迷為方為囊為裳為黄為帛為漿漿義未詳以乾坤<lb/>
　二卦互明之則知坤雖取類為多亦僅舉其凡耳乾<lb/>
　為圜則坤當為方乾為君則坤當為臣坤為布則乾<lb/>
　當為幬坤為吝嗇則乾當為濟予坤為大車則乾當<lb/>
　為幕帟坤為文則乾當為武坤為柄則乾當為首以<lb/>
　此知為舉一隅耳天下之象不盡扵書也善學易者<lb/>
<pb n="28a"/>
　觸類而長之<lb/>
震為雷為龍為𤣥黄為旉為大塗為長子為決躁為蒼<lb/>
筤竹為萑葦其于馬也為善鳴為馵足為作足為的顙<lb/>
其于稼也為反生其究為健為蕃鮮<lb/>
　為雷林黄中曰陽之動也龔氏曰陽動欲起隂氣相<lb/>
　薄有聲而成為龍説見前章林黄中曰陽之升也虞<lb/>
　作䮾朱子發曰當作<graphic n="KR3690" url="https://raw.githubusercontent.com/kanripo/KR-Gaiji/master/images/KR3690.png" mimeType="image/png"/>蒼龍尾也孟春之月旦尾中<lb/>
　國語曰日月㑹扵龍<graphic n="KR3690" url="https://raw.githubusercontent.com/kanripo/KR-Gaiji/master/images/KR3690.png" mimeType="image/png"/>是也為𤣥黄得乾坤之初氣<lb/>
<pb n="28b"/>
　故雜天地之色為旉聲敷後作華又作荂今作花于<lb/>
　云華之通名為大塗萬物扵此出也鄭康成曰國中<lb/>
　三道曰塗震直房心有三塗為長子程可久曰坎艮<lb/>
　不列中少男尊嫡也鄭少梅同為決躁重隂閉塞故<lb/>
　奮撃而出決而且躁陽鬰而求逹也為蒼筤竹筤陸<lb/>
　作琅蒼筤之義未詳諸説皆曰蒼春之色也然扵筤<lb/>
　義无取為萑葦萑胡官反萑葦蘆荻之别名鄭少梅<lb/>
　曰二物中虚而易析然根皆盤固一陽在其下也其<lb/>
<pb n="29a"/>
　扵馬也為善鳴象雷之聲程可久曰分乾之一體故<lb/>
　亦為馬為馵足馵朱戍反馬後左足白也林黄中曰<lb/>
　二隂其色見扵足也京荀作朱荀云陽在下為作足<lb/>
　林黄中曰方動之初力扵行也為的顙的丁厯反説<lb/>
　文作馰明也顙桑黨反額也隂在上故的顙白隂色<lb/>
　也詩所謂白顛傳所謂的顱林黄中曰隂在上其色<lb/>
　見扵顙也其扵稼也為反生反虞陸作阪陸云當為<lb/>
　反平聲程可久曰實墜扵土而再生者也字書謂之<lb/>
<pb n="29b"/>
　秩林黄中曰二隂在上為藁秸一陽在下為根苗其<lb/>
　究為健林黄中曰極其動為健朱子發曰震究為健<lb/>
　巽究為躁雷風无形故卦特變爾為蕃鮮蕃聲煩草<lb/>
　茂也鮮平聲正義曰春時草木蕃盛而鮮明葢萬物<lb/>
　潔齊扵巽春交扵夏也林黄中曰極其旉為蕃鮮九<lb/>
　家為王為鵠古鶴通為鼓為王未詳<lb/>
巽為木為風為長女為繩直為工為白為長為髙為進<lb/>
退為不果為臭其于人也為寡髪為廣顙為多白眼為<lb/>
<pb n="30a"/>
近利市三倍其究為躁卦<lb/>
　為木木徳在東震震既為雷木之功成扵辰而巽位<lb/>
　辰巳之交故為木為風巽委曲而入之之象為長女<lb/>
　坤一索扵乾而生巽為繩直繩墨之繩工人所用以<lb/>
　糾彈者也木之性曲直而繩糾也曲而彈木則直朱<lb/>
　子發曰剛爻為直繩所以直者以剛糾柔也林黄中<lb/>
　曰執柔以齊物也為工鄭作墨工執藝事者百工也<lb/>
　能制物曲直李氏曰猶言巽徳之制為白林黄中曰<lb/>
<pb n="30b"/>
　少隂之色也竊謂白本在兑而今也在巽赤本在離<lb/>
　而今也在坎皆未知其指姑扵諸説中擇其長者以<lb/>
　為據八卦之難通者準此為長龔氏曰木之升也朱<lb/>
　子發曰草木風之類皆長為髙天莫髙扵東南也説<lb/>
　本鄭少梅朱子發曰風至髙者也飛鳥之類有背負<lb/>
　蒼天皆風所為為進退一隂之勢當自下而進扵上<lb/>
　其性則趣下而欲退龔氏曰陽外則進隂外則退為<lb/>
　不果巽順太過則疑而少决乾為木果一索得隂則<lb/>
<pb n="31a"/>
　不為果矣故有不果之象為臭正作香臭為複正義<lb/>
　曰風所發而逺聞也林黄中曰震為聲故巽為臭隂<lb/>
　陽之義也其扵人也為寡髪龔氏曰髮血之餘一隂伏<lb/>
　扵二陽之下則髮之達扵上者寡林黄中曰隂少而<lb/>
　不榮也寡虞作宣謂黒白雜為宣為廣顙隂小而陽<lb/>
　在上一隂在下下小而上大猶面之額廣也龔與程<lb/>
　可久同廣鄭作黄非為多白眼離為目巽為白近離<lb/>
　而未正故為眼而多白為近利市三倍近傅近也倍<lb/>
<pb n="31b"/>
　步罪反日中為市離之象而巽近之近市也利三倍<lb/>
　程可久曰三體爻數也鄭少梅曰明堂天市在夀星<lb/>
　之分巽其當之其究為躁卦究極也物極則反巽本<lb/>
　柔緩決躁震也六爻皆反朱子發曰巽三變成震舉<lb/>
　震巽二卦以例餘卦九家為楊為雚文從佳今加鳥<lb/>
　作鸛則為複正與寉之為鶴佳之為騅同諺云雚鳴<lb/>
　則風生<lb/>
坎為水為溝瀆為隠伏為矯輮為弓輪其于人也為加<lb/>
<pb n="32a"/>
憂為心病為耳痛為血卦為赤其于馬也為美脊為亟<lb/>
心為下首為薄蹄為曳其于車也為多眚為通為月為<lb/>
盜其于木也為堅多心<lb/>
　為水正義曰取五方之行為溝瀆正義曰取水行无<lb/>
　不通李氏曰隂䧟扵外也程可久曰水所適為隠伏<lb/>
　正義曰取水藏地中李氏曰以䧟而匿也郭子和曰<lb/>
　賢者為隠盜者為伏朱子發曰水善隠伏為矯輮矯<lb/>
　一作橋輮篆文古柔俗揉如九如又二反王為柔程<lb/>
<pb n="32b"/>
　可久曰水之性也因物而制形也為弓輪姚作倫非<lb/>
　鄭少梅曰弓二十八葢之數輪三十幅之數也故一<lb/>
　象星辰一象日月坎者虚危之分日月星辰始躔扵<lb/>
　此龔氏曰輪以利轉言行險而不失也程可久曰弓<lb/>
　以覆車輪以行車流而能通也毛伯玉曰弓輪者方<lb/>
　圓曲折因物為形者也朱子發曰坎兩端柔其中剛<lb/>
　剛柔往来施張也其扵人也為加憂正義曰取其憂<lb/>
　險難耿睎道曰在志為恐故為加憂毛伯玉曰重險<lb/>
<pb n="33a"/>
　也朱子發曰卦以隂陽失位為憂憂之中又見險加<lb/>
　憂也為心病正義曰憂險難也龔氏曰陽䧟而不靈<lb/>
　也程可久曰心宜虚中實則病為耳痛正義曰聴勞<lb/>
　則耳痛也程可久曰耳體虚實則痛也為血卦正義<lb/>
　曰人有血如地有水程可久曰色赤也赤陽之色也<lb/>
　朱子發曰血流行而物傷之為赤正義曰取血之色<lb/>
　龔氏曰一陽生故為赤朱子發曰坎中之陽靜則陽<lb/>
　消故鹽白而大鹵之色正赤乾為大赤坎乾中畫也<lb/>
<pb n="33b"/>
　其扵馬也為美脊資昔反胡氏曰陽在中也朱子發曰<lb/>
　乾為馬中畫為脊坎得之為美脊為亟心亟紀力反<lb/>
　急也荀作極中也鼂又以亟為古文極王子雍去記<lb/>
　反非耿睎道曰剛動乎内也為下首程可久曰陽不<lb/>
　上統也朱子發曰乾為首坎隂在上交之為下首為<lb/>
　薄蹄程可久曰下弱也耿睎道曰柔在下也朱子發<lb/>
　曰震為足坎隂在下交之為薄蹄為曳今拽羊列反<lb/>
　程可久曰䧟則失健也朱子發曰坎水欲下離火欲<lb/>
<pb n="34a"/>
　上曳也龔氏曰一陽在内而處則其載重二隂在下<lb/>
　則其勢弱其扵車也為多眚病也車今輿坤為車一<lb/>
　陽䧟扵中乃為車之病為通一陽貫扵二隂之中為<lb/>
　通透之象朱子發曰坎水決為江河升為雨露血之<lb/>
　在人者周流無窮也為月遡日以為明中一陽日也<lb/>
　張子厚所謂坎離之精互蔵其宅程可久曰受日之<lb/>
　明與離變也朱子發曰乾陽流扵坤隂月體不明待<lb/>
　日而明明者乾也為盜程可久曰有隠伏之情朱子<lb/>
<pb n="34b"/>
　發曰潛行伺隙而動其扵木也為堅多心朱子發曰<lb/>
　剛在内也多心重坎也<lb/>
離為火為日為電為中女為甲胄為戈兵其于人也為<lb/>
大腹為乾卦為鼈為蠏為蠃為蚌為龜其于木也為科<lb/>
上槁<lb/>
　為火正義曰正南之行龔氏曰縁物以為體為日為<lb/>
　電皆火也耿睎道曰南方丙丁火丙陽火故為日丁<lb/>
　隂火故為電為中女為甲冑直又反龔氏曰外剛而<lb/>
<pb n="35a"/>
　内柔為戈兵龔氏曰上鋭而麗物其扵人也為大腹<lb/>
　中虚而隂在内也毛伯玉曰亦娠之象為乾卦乾聲<lb/>
　幹或作幹者非今田家放水為乾正義曰日烜之也<lb/>
　為鼈又作鱉卑列反毛伯玉曰専扵視也為蟹户買<lb/>
　反躁扵動也為蠃力禾反蚌屬或作螺蠡上鋭而善<lb/>
　麗為蚌步項反又作䗲中虚而含明為龜刳而虚之<lb/>
　以灼則明而神龔氏曰此五物皆外剛而内柔也鄭<lb/>
　少梅曰介蟲之屬火也而生扵水中與鱗屬異其扵<lb/>
<pb n="35b"/>
　木也為科上槁科苦禾反或作折非槁苦老反或作<lb/>
　<graphic n="KR2208" url="https://raw.githubusercontent.com/kanripo/KR-Gaiji/master/images/KR2208.png" mimeType="image/png"/>熇正義科空也木既中空上必枯槁李氏曰上槁<lb/>
　上炎之象九家為牝牛<lb/>
艮為山為徑路為小石為門闕為果蓏為閽寺為指為<lb/>
狗為鼠為黔喙之屬其于木也為堅多節<lb/>
　為山止扵上也為徑路艮在東北冬春之界為限止<lb/>
　者也然終必有始雖限止而通故為徑路非四達者<lb/>
　也朱子發曰易象有相因而成者震陽動扵下為大<lb/>
<pb n="36a"/>
　途艮陽止扵上為徑路為小石閡而可通也郭子和<lb/>
　曰為山又為小石猶坎水之又為溝瀆也為門闕出<lb/>
　入之限猶小石之閡而通也冬閉而春啟艮當春冬<lb/>
　之交司啟閉者也林黄中曰門闕上實而下虚之象<lb/>
　程可久曰下雙峙也鄭少梅曰兩觀也将出震而行<lb/>
　號令垂灋扵象魏者也為果蓏乾為木果而艮又為<lb/>
　果蓏蓏果之小而柔者艮惟一陽在外故也果從木<lb/>
　蓏從草亦有分剛柔之意為閽寺閽聲昏寺如字徐<lb/>
<pb n="36b"/>
　讀作侍轉註作䦙因門闕之象也李氏曰所以限内<lb/>
　外艮有守故也耿睎道曰周官閽人守王宫中門之<lb/>
　禁止物之不應入者也寺人掌王之内人及宫女之<lb/>
　戒令者也皆為阻扵前而衛其内之柔者也為指指<lb/>
　趾皆止也指止扵上趾止扵下艮一陽在上止扵上<lb/>
　者也為狗為鼠狗陽禦扵外鼠隂伏扵内也郭子和<lb/>
　曰坎之為隠伏也賢者則為隠小人則為盜艮之為<lb/>
　利則為狗為害則為鼠為黔喙之屬黔其亷反徐聲<lb/>
<pb n="37a"/>
　禽鄭作<graphic n="KR3202" url="https://raw.githubusercontent.com/kanripo/KR-Gaiji/master/images/KR3202.png" mimeType="image/png"/>喙况廢反徐丁遘反謂虎豹之屬郭子和<lb/>
　曰震剛動扵下故言足坎剛在扵中故言心艮剛動<lb/>
　扵上故言喙三陽卦艮獨不言馬者其剛在上所用<lb/>
　益小故扵獸畜無行健之能徒有齧物之象其于木<lb/>
　也為堅多節一本無堅字以坎例之無者非節止也<lb/>
　林黄中曰外剛故止九家為鼻為虎為狐<lb/>
兑為澤為少女為巫為口舌為毁折為附決其于地也<lb/>
為剛鹵為妾為羊<lb/>
<pb n="37b"/>
　為澤説見象賛為少女為巫正義曰口舌之官毛氏曰<lb/>
　隂在上鬼道也為口舌口耦畫在上之象舌耦中有<lb/>
　柔也正義曰五事為言口舌言之具也故文從兑從<lb/>
　言為講説之説為毁折之舌反鄭少梅曰春發生秋<lb/>
　摇落震蕃鮮兑毁折也程可久林黄中同毛伯玉曰<lb/>
　西方又為金太剛必折張子厚曰物茂則上柔者必<lb/>
　折一説折食列反自折也為附決附漢字古傳柔附<lb/>
　扵剛而剛乃決柔有夬象也林黄中曰隂在外不敢<lb/>
<pb n="38a"/>
　敵剛附從其决柴氏曰柔附剛決故夬曰决而和其扵<lb/>
　地也為剛鹵五金之産藏扵地中外柔而剛藏焉故<lb/>
　為剛陽在下為剛隂在上為鹵郭子和曰澤所停則<lb/>
　鹹鹵也鄭少梅曰剛地坑冶之所生鹵地鹽貨之所<lb/>
　生為妾程可久曰隂失位也正義曰少女從姊為娣<lb/>
　竊謂少而能悦少則賤皆妾之象為羊其色白隂見<lb/>
　外也其性狠剛在内也或作羔陽無取九家為常為<lb/>
　輔頰常坤之末也<lb/>
<pb n="38b"/>
　　　右第十一章八卦之象孔子曰扵是始作八卦<lb/>
　　　以通神明之徳以類萬物之情此類是也然亦<lb/>
　　　概舉其一隅爾使八卦之象僅止扵此則取象<lb/>
　　　亦狹矣何以盡萬事之變哉意此八卦古之占<lb/>
　　　書三代皆用之孔子講説卦義其末舉八卦之<lb/>
　　　象故門人傅見扵此所以九家猶以遺象續其<lb/>
　　　後也程可久曰八卦之象八物而已充其類則<lb/>
　　　有所謂百物不廢者極其説則又可以類萬物<lb/>
<pb n="39a"/>
　　　之情然説卦之象有與卦爻相符者如乾為天<lb/>
　　　坤為地之類是也有不與卦爻相符者如乾坤<lb/>
　　　稱龍而不必在震坤屯稱馬而不必在乾之類<lb/>
　　　是也有見扵卦爻而説卦不載者如漸之鴻中<lb/>
　　　孚之豚魚之類是也有見扵説卦而卦爻無之<lb/>
　　　者如為釡為布為蠃為蚌之類是也若夫大琴<lb/>
　　　謂之離小罍謂之坎此見扵他書而易與説卦<lb/>
　　　又可以類推也大抵有象可見有數可數者無<lb/>
<pb n="39b"/>
　　　非易也彖爻之辭雜而取之也説卦之象别而<lb/>
　　　言之也六十四卦本之乾坤故諸卦中皆有乾<lb/>
　　　坤象意如乾為玉為金坤為牛為車本釋他卦<lb/>
　　　非徒言也毛伯玉曰此用之於隂陽律歴占筮<lb/>
　　　小數徃徃而合故今隂陽家流通用之聖人以<lb/>
　　　卜筮為君子之道以蓍龜並列扵天地聖人之<lb/>
　　　間而説卦又旁及扵譎怪嵬瑣所以備天下之<lb/>
　　　理林黄中曰説卦之象大率皆舉一隅亦有舉<lb/>
<pb n="40a"/>
　　　其二三者葢聖人見天下之賾而擬諸其形容<lb/>
　　　其名物象類多隠奥而難知姑摭其近扵人情<lb/>
　　　而可以意逆者附著其下将求明者而質焉查<lb/>
　　　元章曰荀慈明添物象以足卦爻所載者通倫<lb/>
　　　類則不須添不然多添亦不盡<lb/>
　<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷二十八</head>
    <p>
<pb n="1a"/>
欽定四庫全書<lb/>
　厚齋易學卷二十八　　　　宋　馮椅　撰<lb/>
易輯傳第二十四<lb/>
經下篇<hi>豐旅</hi>
䷶<hi>離下震上</hi>
豐<lb/>
　賛曰豐大也<lb/>
　雜卦曰豐多故也<lb/>
<pb n="1b"/>
　　吕與叔曰豐致廣大也<lb/>
　　正義曰凡物之大有二有自然之大有由人𢎞闡<lb/>
　　之使大豐之為義乃𢎞大之大其亨也明以動其<lb/>
　　大也王假之𢎞大之義也<lb/>
　　李去非曰豐自泰二四相易離明而震動相資以<lb/>
　　為豐也<lb/>
　　馮當可曰上震下離日方生於東光明盛大太平<lb/>
　　至治之世也<lb/>
<pb n="2a"/>
　　鄭少梅曰東方少陽之震運於南方太陽之離陽<lb/>
　　氣盛大故為豐<lb/>
　　路氏曰隂陽之運至午而亨嘉品彚之生至夏而<lb/>
　　假大<lb/>
　　劉氏曰豐之為大盖土地至廣民物至繁正明昌<lb/>
　　盛大之時也<lb/>
　　林黄中曰當其蕃衍盛大之時有不期豐而豐者<lb/>
　　顧所以自豐如何耳豐其徳澤豐其典禮豐其賢<lb/>
<pb n="2b"/>
　　材則本益固而末益茂苟或不然豐其宫室豐其<lb/>
　　貨利豐其子女則其所以自豐乃其所以自蔽也<lb/>
　　　右眀卦義<lb/>
　𧰼賛曰雷電皆至豐君子以折獄致刑<lb/>
　　　右明卦用<lb/>
　序卦曰得其所歸者必大故受之以豐豐者大也<lb/>
　　林黄中曰歸妹之豐上震不動下兊為離二三相<lb/>
　　易而成也少女既𫉬所歸矣自少而壮則相與成<lb/>
<pb n="3a"/>
　　家之時也震位乎離萬物相見之時取諸豐盛不<lb/>
　　亦宜乎<lb/>
　　　右明卦序<lb/>
亨王假之勿憂宜日中<lb/>
　賛曰明以動故亨王假之尚大也勿憂宜日中宜照<lb/>
　天下也日中則昃月盈則食天地盈虛與時消息而<lb/>
　況于人乎況于鬼神乎<lb/>
　　蘭恵卿曰豐者盛大也盛大則亨在其中矣<lb/>
<pb n="3b"/>
　　李泰發曰離震於時為春夏萬物豐亨之時也王<lb/>
　　者之治自天造草昧以至豐而亨則太平極盛周<lb/>
　　家之業至成王之時也日以烜之雷以動之長飬<lb/>
　　成就物之所以能大也<lb/>
　　　右明卦象<lb/>
　　劉氏曰豐固亨矣凡際天極地皆欲歸吾圖籍則<lb/>
　　王者尚大當極其至可知矣<lb/>
　　朱子發曰九二上行至四王假之也<lb/>
<pb n="4a"/>
　　李泰發曰聖人所憂不在乎未中而常在乎日之<lb/>
　　既中日之始出則其明未盛日之將昃則其光已<lb/>
　　虧皆不能徧照天下之大也<lb/>
　　耿睎道曰豐多故之時疑有可憂者焉<lb/>
　　王景孟曰六五以柔居尊位而屬震體有震懼憂<lb/>
　　虞之象聖人則戒之以勿憂離明在下又勉之以<lb/>
　　宜日中<lb/>
　　都聖與曰六五居尊位大中故有王假之之辭焉<lb/>
<pb n="4b"/>
　　震有憂懼之義而在卦之上者要其終也離為日<lb/>
　　中之時而在卦之下者原其始也<lb/>
　　李去非曰凡易之所謂勿問勿用勿亟勿疑云者<lb/>
　　皆我不能自決而賴他人之告戒也<lb/>
　　毛伯玉曰易者變也蒙有至明之理豐有至闇之<lb/>
　　寔有餘不足之相生也是故順以巽則蒙中有明<lb/>
　　豐其蔀則日中見斗明以動故亨苟日新日日新<lb/>
　　又日新是也怠而止之則其明索矣故曰王假之<lb/>
<pb n="5a"/>
　　誠能大之則不足者非所以為憂挾其有餘則至<lb/>
　　足者憂所自始也<lb/>
　　林黄中曰當豐之時業鉅事叢朝廷尊安尊則易<lb/>
　　驕安則易情驕則日入於壅蔽之域惰則日淪於<lb/>
　　委靡之塗唯明故壅蔽之患不至唯動故委靡之<lb/>
　　漸不作原其所以致此者孰使之哉王實大之也<lb/>
　　所尚者大則其功博所尚者小則其效卑泰之九<lb/>
　　三曰勿恤其孚晉之六五曰失得勿恤夬之九五<lb/>
<pb n="5b"/>
　　曰有戎勿恤家人之九五曰勿恤吉而豐之彖曰<lb/>
　　勿憂宜日中此五象者皆當文明極盛之時常人<lb/>
　　之所不憂而聖人以為深憂故其辭曰勿者深切<lb/>
　　之辭也詩曰無念爾祖聿修厥徳皆此意也<lb/>
　　案豐本以明而動之卦則豐非自致必有致之者盖<lb/>
　　王者大之之所致也然有其大必有以保其大際<lb/>
　　天所覆皆歸王者照臨之内而有一物失所之患<lb/>
　　則豐者歉矣此宜王者之所深憂也於此有道焉<lb/>
<pb n="6a"/>
　　可以勿憂宜如日之中普天之下無不燭矣夫六<lb/>
　　五隂虚非能自豐唯下卦之九往居于四則虚者<lb/>
　　盈矣此王假之之謂也向也全體離也今上變成<lb/>
　　震宜有憂矣而勿憂者下卦為晝六来居二為日<lb/>
　　之中乃所宜也夫豐之為豐離明之義多於震動<lb/>
　　離在内其位則下六五隂虚柔弱無應懼其𫝑之<lb/>
　　下移而子富父貧也故曰假曰憂曰宜皆以六五<lb/>
　　隂柔之故然離震之性上趨故六五得以為豐大<lb/>
<pb n="6b"/>
　　之主而諸爻无異志也<lb/>
　　　右明卦占<lb/>
初九遇其配主唯旬无咎往有尚<lb/>
　賛曰唯旬无咎過旬災也<lb/>
　　林黃中曰初九以六二為配主九四以六五為夷<lb/>
　　主九三上六雖居正應而不相遇焉三折其右肱<lb/>
　　上闃其無人盖有物蔽之也初當應四二當應五<lb/>
　　應在逺不可以言遇遇者適相值也遘之訓遇乃<lb/>
<pb n="7a"/>
　　以初六遇九二而他爻爭之則凶今初與二四與<lb/>
　　五皆以近相值而合夫是以稱遇也或曰睽諸爻<lb/>
　　言遇皆其應何也曰睽以乖違為義六爻分散而<lb/>
　　不得相值適值其配而合焉故可以言遇而况初<lb/>
　　四皆陽二五皆隂何自而遇哉<lb/>
　　李季辨曰六爻以五為主日中之主在五上下五<lb/>
　　爻皆當歸之初取五逺以九求六配主也<lb/>
　　案説者因初四皆有遇主之象遂使迭為賓主然<lb/>
<pb n="7b"/>
　　於𧰼有疑焉唯黄中之説獨得其指夫主云者猶<lb/>
　　所謂觀逺臣以其所主觀近臣以其所為主之主<lb/>
　　也配主者二寔配五居中初之所主也夷主者以<lb/>
　　六居五夷易之主也初四兩爻无應而二五亦無<lb/>
　　應故隂陽相遇而以得位者為主<lb/>
　　馮當可曰爻處最下其豐未豐非志滿意得者未<lb/>
　　為豐所蔽故爻不言豐<lb/>
　　案卦兩爻不言豐六五不言者以為天下之主而<lb/>
<pb n="8a"/>
　　隂虚歉然賴天下之助以為喜也<lb/>
　　　右明爻義<lb/>
六二豐其蔀日中見斗往得疑疾有孚發若吉<lb/>
　賛曰有孚發若信以發志也<lb/>
　　朱子曰居豐之時為離之主至明者也而上應六<lb/>
　　五之柔闇故為豐蔀見斗之𧰼大其障蔽故日中<lb/>
　　而昏也<lb/>
　　李泰發曰居中守正人臣之盛位卦體為離而處<lb/>
<pb n="8b"/>
　　震下為掩覆之𧰼<lb/>
　　林黄中曰蔀覆也所以蔽日也<lb/>
　　正義曰離卦之中如日正中<lb/>
　　鄭少梅曰卦氣在五六月之交日在栁宿之度而<lb/>
　　斗指午未之分栁宿之度寔通三辰故有見斗之<lb/>
　　理日者君之𧰼也斗者大臣之𧰼也而沬者又羣<lb/>
　　臣之象也日之所躔而斗之所指有臣移君權之<lb/>
　　意亦有臣代君理之意此太平持盈之深戒也<hi>劉長</hi>
<pb n="9a"/>
　　<hi>民同</hi>
　　郭子和曰日中无見斗之理是之謂疑疾猶睽之<lb/>
　　載鬼一車也<lb/>
　　案豐大明盛之卦爻𧰼乃如此何也卦以九六三<lb/>
　　四之往来與二體取𧰼而立也然至於爻位則六<lb/>
　　五在上離日在下不立六五以為之君則勢必下<lb/>
　　移為侯國封殖自擅其有之𧰼矣立六五以為之<lb/>
　　君則隂虛不富失豐之義一也隂闇不明失離之<lb/>
<pb n="9b"/>
　　照二也故諸爻自三上之外餘爻皆以趨五為義<lb/>
　　立之君也離日方中而隂蔽在上故豐其蔀也自<lb/>
　　離而仰觀則止見九四之陽明而不見六五此見<lb/>
　　斗之𧰼也<lb/>
　　　右明象<lb/>
　　張子厚曰凡言往者皆進而之上也初九進而上<lb/>
　　則遇隂而有尚六二既以隂居隂而又所應亦隂<lb/>
　　故往无所發益增疑疾<lb/>
<pb n="10a"/>
　　郭子和曰用明投闇往得疑疾乃其宜也<lb/>
　　馮當可曰爻位正中又居兩陽之中有中心孚信<lb/>
　　之𧰼<lb/>
　　朱子發曰二五相應之地有孚之理<lb/>
　　吕與叔曰孚達于外所蔽者必開所疑者必釋故<lb/>
　　吉<lb/>
　　案自離往震自二往五蔀以明燭其闇則疑之斗以<lb/>
　　日掩其光則疾之唯與二五同徳相孚以發其蔀<lb/>
<pb n="10b"/>
　　則蔽徹而𧰼隠疑疾皆消矣<lb/>
　　程正叔曰二雖至明中正所遇乃柔闇不正之君<lb/>
　　既不能下求於己若往求之則反得猜疑忌疾然<lb/>
　　則如之何而可君子之事上也不得其心則盡其<lb/>
　　至誠以感發其志意而已苟誠意能動則雖昏蒙<lb/>
　　可開也雖柔弱可輔也雖不正可正也<lb/>
　　李泰發曰以中正之臣遇六五柔闇之主可以自<lb/>
　　守而不可以有為往則為主所疾而衆且疾之矣<lb/>
<pb n="11a"/>
　　能以忠信發其疑疾如成王之悔悟則保其終吉<lb/>
　　矣周公其人也<lb/>
　　　右明占<lb/>
　　馮當可曰六二過初則已豐矣故𧰼言豐<lb/>
　　郭子和曰有中正離明之徳足以致吉有居隂從<lb/>
　　闇之義足以蔽明故聖人之辭兩及之豐其蔀外<lb/>
　　也主在外之事言也有孚發若内也主在己之徳<lb/>
　　言也<lb/>
<pb n="11b"/>
　　　右明爻義<lb/>
九三豐其沛日中見沬折其右肱无咎<lb/>
　賛曰豐其沛不可大事也折其右肱終不可用也<lb/>
　　李子思曰沛者雲之掩也處離之極過下卦之中<lb/>
　　將有昃食之患而又應上六隂且揜之故為豐其<lb/>
　　沛之𧰼<lb/>
　　朱子發曰日中當明而反見斗後之小星其闇尤<lb/>
　　甚<lb/>
<pb n="12a"/>
　　陸希聲曰斗象大臣沬以象家臣<lb/>
　　案爻應上六而隔于六五之重隂故有雲蔽離日<lb/>
　　之象其闇又甚扵蔀也故不惟見斗而又見其輔<lb/>
　　輔小星尤非日中之所可見者而見之闇蔽之甚<lb/>
　　也沬在上亦九四之象他无陽明之爻可以當之故<lb/>
　　止取斗之小星也以此又可見鄭少梅之説為當<lb/>
　　沫不必拘於家臣亦近臣之次者也大抵承六二之<lb/>
　　文為象<lb/>
<pb n="12b"/>
　　　右明𧰼<lb/>
　　李元達曰三有能為之材足以輔上所以有右肱<lb/>
　　之象<lb/>
　　程可久曰折右肱者廢其輔上之材也本爻當位<lb/>
　　宜無咎矣而上六幽闇不足以有為其𧰼如此<lb/>
　　張舜元曰兊為毁折約象兊也<lb/>
　　劉長民曰肱取股肱近臣之義<lb/>
　　案六爻中初九无位唯本爻有豐大之材而居下<lb/>
<pb n="13a"/>
　　卦之上若足以有為矣而所應上六柔弱窮極重<lb/>
　　重蔽闇若往從之適足招凶唯有折其右肱以自<lb/>
　　晦於无用乃得无咎聖人知下卦之終必應上卦<lb/>
　　炎上之性不可遽止愛惜其材故教之如此<lb/>
　　姚氏曰肱當作股若止以本爻上下取象則左九<lb/>
　　四陽剛不折右六二隂柔可折在下卦股之𧰼也<lb/>
　　唯以約𧰼兌為毁折取象則陽左隂右九四為左<lb/>
　　六五為右正當毁折之處在上體乃肱𧰼也<lb/>
<pb n="13b"/>
　　　右明占<lb/>
九四豐其蔀日中見斗遇其夷主吉<lb/>
　賛曰豐其蔀位不當也日中見斗幽不明也遇其夷<lb/>
　主吉行也<lb/>
　　李氏元達曰六五體柔居上則二為應而四則承<lb/>
　　之上下異位所覩均也<lb/>
　　張子厚曰无應於下近比於五故亦云見斗<lb/>
　　李氏曰二居於離非終於不明若本爻則以陽居<lb/>
<pb n="14a"/>
　　隂而自為幽故孔子賛之特曰位不當也幽不明<lb/>
　　也所以别於二<lb/>
　　案以六畫之象觀之本爻自應斗𧰼宜未安也然<lb/>
　　位不當而明自為幽近承六五之蔀則上連六五<lb/>
　　幽闇不明而本爻之斗見矣故承六二之文而不<lb/>
　　復别取象云孔子所以賛之以辨其疑也<lb/>
　　　右明象<lb/>
　　蘓子瞻曰四无應而適五五亦坦然受之不吾巽<lb/>
<pb n="14b"/>
　　也是謂夷主<lb/>
　　李氏元達曰以剛遇柔而六五有常易之徳為能<lb/>
　　用豐焉則四亦得以盡其可行之材矣此遇其夷<lb/>
　　主所以特異於二之往得疑疾也<hi>夷主之象石守道王介甫李氏</hi>
　　<hi>路氏程可久李季辨皆同</hi>
　　案以有用之材當豐大之世下無其應適逢平易之<lb/>
　　主可以判幽發明故吉<lb/>
　　　右明占<lb/>
<pb n="15a"/>
　　路氏曰二與四以體則有剛柔之異以位則有中<lb/>
　　不中之殊要之有位者无材有材者非其位以此<lb/>
　　居豐之時不免乎蔽匿之患故皆曰豐其蔀<lb/>
　　案九三有材有位亦豐其沛者遇五上之重隂而<lb/>
　　上无位而窮非六五之比也<lb/>
　　程可久曰六二往得疑疾本爻則吉行者逺近之<lb/>
　　情異也<lb/>
　　　右明爻義<lb/>
<pb n="15b"/>
六五來章有慶譽吉<lb/>
　賛曰六五之吉有慶也<lb/>
　　毛伯玉曰自二言之五為甚闇故曰見斗自五言<lb/>
　　之二為文明故曰来章章者二之明也来者五也<lb/>
　　張子厚曰爻曰来章反比賢則明也賛曰有慶得<lb/>
　　配於四也<lb/>
　　案凡曰来者皆自外而之内五之四之二皆来也<lb/>
　　今四以陽爻居隂位章也二以隂麗二陽亦章也<lb/>
<pb n="16a"/>
　　二有孚發若而四乃遇其夷主則以當豐之世六<lb/>
　　五隂虚柔暗有賴于两爻之助也曰慶者以四言<lb/>
　　也君臣相得之辭也曰譽者以二言也二多譽故<lb/>
　　蠱之六五下應九二則曰用譽坤之六四不在二<lb/>
　　位則曰无譽是也張子厚毛伯玉二家各得其一<lb/>
　　合而觀之可也<lb/>
　　　右明象占<lb/>
　　程正叔曰五无虚己下賢之象聖人設此以為教<lb/>
<pb n="16b"/>
　　朱子曰因其柔暗而設此以開之<lb/>
　　郭子和曰聖人貴夫持盈而不以豐大為務故書<lb/>
　　有招損受益之戒而易著豐蔀豐沛之失六爻之<lb/>
　　中稱豐者皆無善道而六五不言豐獨為可尚也<lb/>
　　李仲永曰二三四皆稱日中而有所蔽唯此爻不<lb/>
　　稱日中盖宜日中而无所蔽也<lb/>
　　案日中六二之象六五有日中之位彖所謂勿憂<lb/>
　　者為此爻而言則日中之𧰼雖在六二而中正相<lb/>
<pb n="17a"/>
　　應實此爻之所宜也<lb/>
　　　右明爻義<lb/>
上六豐其屋蔀其家闚其户闃其无人三嵗不覿凶<lb/>
　贊曰豐其屋天際翔也闚其户闃其无人自藏也<lb/>
　　朱子曰以隂柔居豐之極處動之終明極而反闇<lb/>
　　者也故為豐大其屋而反以自蔽之象无人不覿<lb/>
　　亦言障蔽之深<lb/>
　　石守道曰窮大者必失其居聖人戒其過盛也<lb/>
<pb n="17b"/>
　　楊子雲曰炎炎者滅隆隆者絶觀雷觀火為盈為<lb/>
　　寔天收其聲地藏其熱髙明之家鬼瞰其室<lb/>
　　　右以本爻明象占<lb/>
　　路氏曰居一卦之上而位極其髙故曰豐其屋體<lb/>
　　隂柔之質而材蔽於闇故曰蔀其家无剛明之材<lb/>
　　以用下而且窮大以失其居焉九三雖應於下彼<lb/>
　　孰肯為之應哉此所以闚其户闃其无人而三嵗<lb/>
　　不覿也<lb/>
<pb n="18a"/>
　　耿睎道曰豐其屋則外髙亢矣蔀其家則内幽闇<lb/>
　　矣是以九三折其右肱而終不為之用闚其户闃<lb/>
　　其无人也<lb/>
　　程可久曰闚其户闃其无人三嵗不覿言不得九<lb/>
　　三之助也户陽數竒九三之象也六五以謙接物<lb/>
　　故雖九四非應而必来本爻以亢自居雖九三正<lb/>
　　應而不為用此吉凶之斷也<lb/>
　　　右以九三明象占<lb/>
<pb n="18b"/>
　　陸氏曰屋於室為外家於國為私此爻窮於極大<lb/>
　　行失其中但豐於其外蔀其所私削國以益家反<lb/>
　　闚户无人<lb/>
　　李泰發曰豐其屋謂壮其所居也蔀其家謂屏蔽<lb/>
　　其所藏也<lb/>
　　案此大臣之營私自殖者闃其无人陸氏以為家<lb/>
　　空人亡也<lb/>
　　　右明爻義<lb/>
<pb n="19a"/>
䷷<hi>艮下離上</hi>
旅<lb/>
　象贊曰山上有火旅<lb/>
　雜卦曰親寡旅也<lb/>
　　林黄中曰旅者違其國去其家而託於他人者也<lb/>
　　王氏逢曰止而麗乎外旅也<lb/>
　　李泰發曰止而有所傳麗此䖏旅之善者<lb/>
　　王介父曰巽入也入而麗乎内所以為家人艮止<lb/>
<pb n="19b"/>
　　也止而麗乎外所以為旅<lb/>
　　朱子發曰否之變也剛當居上柔當居下六居五<lb/>
　　失其所居而在外旅也<lb/>
　　楊廷秀曰内為主外為客山止而不動猶舎舘也<lb/>
　　火動而不止猶行人也<lb/>
　　李季辨曰古者四民商居其一洪範八政繼食以<lb/>
　　貨盖懋遷有无阜通貨賄亦有國者之先務也凡<lb/>
　　旅行者為商坐者為賈總名之旅也<lb/>
<pb n="20a"/>
　　李子思曰死徙无出鄉者故旅之名不見于古因<lb/>
　　商而稱旅乃四民之賤者也自三代衰諸侯各自<lb/>
　　為國而大夫士不得志於國者違之於他鄉然後<lb/>
　　僑旅之名始興以至於國君公子之徒失國失位<lb/>
　　而奔走於外者比比有之故雖為君而猶不免旅<lb/>
　　則是舉天下皆旅矣<lb/>
　　案畫卦而重始于包犧文王特因所命之名而系<lb/>
　　之辭者也則商旅之懋遷自古然矣若夫諸侯大<lb/>
<pb n="20b"/>
　　夫之至王廷朝方岳自相朝聘所謂四方之賓客<lb/>
　　行人凡託宿於道路舘舎者皆有旅義以至國君<lb/>
　　失國大夫士去位違之之於他邦者雖盛於晚周<lb/>
　　而太康失邦十旬弗反之事自夏已有之文王觀<lb/>
　　卦爻之𧰼以旅者四民之賤乃取下三爻為義而<lb/>
　　諸侯大夫士之旅於上卦之爻或寄其𧰼而亦不<lb/>
　　專指也以卦變言之六自三往五五卦之主也而<lb/>
　　三往居之客於外之𧰼也<lb/>
<pb n="21a"/>
　　　右明卦義<lb/>
　𧰼贊曰山上有火旅君子以明慎用刑而不留獄<lb/>
　　　右明卦用<lb/>
　序卦曰豐者大也窮大者必失其居故受之以旅<lb/>
　　程正叔曰豐大至於窮極必失其所安旅所以次<lb/>
　　豐也<lb/>
　　林黄中曰離反居上震反為艮上下相反而成也<lb/>
　　郭子和曰豐之上六豐其屋蔀其家闚其户閴其<lb/>
<pb n="21b"/>
　　无人而旅之𧰼己形焉所謂窮大者必失其居也<lb/>
　　　右明卦序<lb/>
小亨貞吉<lb/>
　贊曰旅小亨柔得中乎外而順乎剛止而麗乎明是<lb/>
　以小亨旅<hi>三字衍</hi>貞吉也旅之時義大矣哉<lb/>
　　胡翼之曰覊旅之義輔己者少其志不得以大通<lb/>
　　故曰小亨<lb/>
　　郭子和曰大有之所以為大火在天上是以元亨<lb/>
<pb n="22a"/>
　　則火在山上宜其小亨矣<lb/>
　　程可久曰柔得中乎外非大者之事故曰小亨<lb/>
　　耿睎道曰旅貞吉者旅之貞吉耳非所謂光亨貞<lb/>
　　吉者也<lb/>
　　李季辨曰旅有二義有出塗之旅行商是也有坐<lb/>
　　肆之旅坐賈是也小亨在外之旅出塗者也貞吉<lb/>
　　在内之旅坐肆者也内旅貴處艮止之義外旅貴<lb/>
　　出離明之義明而出則亨止而處則貞<lb/>
<pb n="22b"/>
　　都聖與曰言小亨則旅之為道不利逺者而非可<lb/>
　　以大有為也言貞吉則止非利有攸往之材而旅<lb/>
　　亦非其時也<lb/>
　　　諸儒之説不過出入孔子之贊盖卦以六五為<lb/>
　　　主則為小事之亨次以艮之九三為𧰼則以得<lb/>
　　　位之貞為吉隂為小陽以居上為貞當位為吉<lb/>
　　　也以理言之覊旅之人无大亨通故所亨者小<lb/>
　　　而易至謟巽故守正則吉也<lb/>
<pb n="23a"/>
　　　右明卦𧰼占<lb/>
初六旅𤨏𤨏斯其所取烖<lb/>
　贊曰旅𤨏𤨏志窮烖也<lb/>
　　馮當可曰所處最下道途負販之民也<lb/>
　　李子思曰初本艮體安止於下而九四離體炎上<lb/>
　　而不下應殆將孤處而為末利之所昏志窮以召<lb/>
　　災者盖可必也<lb/>
　　程正叔曰烖眚對言則有辨獨言則謂烖患爾<lb/>
<pb n="23b"/>
　　案在下无應援躬自負戴其貨寳而𤨏𤨏之聲聞<lb/>
　　於外盗斯奪之矣烖乃其所自取也<lb/>
　　　右明𧰼占<lb/>
六二旅即次懐其資得童僕貞<lb/>
　贊曰得童僕貞終无尤也<lb/>
　　九家曰以隂居二即就其舎承陽有實故懐其資<lb/>
　　初者卑賤二得乘之故得童僕處中得位故貞<hi>張子</hi>
　　<hi>厚同</hi>
<pb n="24a"/>
　　馮當可曰上无應故懐其資而不售<lb/>
　　程可久曰臣有位妻有家子有親故於旅之在下<lb/>
　　者稱童僕焉<lb/>
　　林黄中曰即次而懐其資待時之義也時則未可<lb/>
　　以亨而有次可安有資可鬻有童僕可賴貞固守<lb/>
　　之斯善矣不言吉者旅於他邦无咎幸矣何吉之<lb/>
　　云彖之所謂吉者要其終而言之也<lb/>
　　李季辨曰在内為坐肆之旅此爻當之可以貞守<lb/>
<pb n="24b"/>
　　之而无憂也<lb/>
　　　即次則異於初之在途矣懐其資則无初之𤨏<lb/>
　　　𤨏之聲矣得童僕則不自負戴矣爻當其位即<lb/>
　　　次也承陽而无應懐其資貨而未售也初在己<lb/>
　　　下得童僕也居中得正貞也艮止於内季辨之<lb/>
　　　説或然<lb/>
　　　右明𧰼占<lb/>
　　吕與叔曰以柔无所不順覊旅之安莫甚於此<lb/>
<pb n="25a"/>
　　右明爻義<lb/>
九三旅焚其次䘮其童僕貞厲<lb/>
　贊曰旅焚其次亦以傷矣以旅與下其義䘮也<lb/>
　　李子思曰接上卦之離故次則焚過剛則无徒故<lb/>
　　童僕則䘮二之貞无尤而此爻之貞則厲者剛過<lb/>
　　而不中非旅之道也<lb/>
　　張舜元曰初雖同體為六二之所得䘮其童僕也<lb/>
　　李氏曰雖於爻為貞而於旅為厲<lb/>
<pb n="25b"/>
　　案下卦終則進上卦而艮止于下不與上接故九<lb/>
　　四之情近不相得雖陽得位可以即次而離火焚<lb/>
　　之矣九反親二而初六在下已歸于二而不可得<lb/>
　　奪故雖有童僕而䘮于六二矣陽在艮卦之上又<lb/>
　　居陽位貞也而位多凶非旅卑巽之義厲也此爻<lb/>
　　㳂六二之𧰼生文<lb/>
　　　右明𧰼占<lb/>
　　馮當可曰以九居三全反旅道以此為旅雖貞亦<lb/>
<pb n="26a"/>
　　厲<lb/>
　　　右明爻義<lb/>
九四旅于處喪其齊斧我心不快<lb/>
　贊曰旅于處未得位也喪其齊斧心未快也<lb/>
　　蘭惠卿曰處者有暫而不久之意非若六二之即<lb/>
　　次也<lb/>
　　李子思曰以陽居隂處而不行者也故其心不快<lb/>
　　也<hi>王氏逢同</hi>
<pb n="26b"/>
　　程正叔曰我者指本爻而言<lb/>
　　案旅以行為義處而不行非旅之亨也䘮其齊斧无<lb/>
　　以自防故留滯也雖資貨具在未至憂傷而我心<lb/>
　　終不快也離麗則不能行陽居隂位得所處之象<lb/>
　　也以剛而居隂位喪其齊斧之象也四心之位火<lb/>
　　性剽疾位隂而失其剛利不快之𧰼也<lb/>
　　　右明象占<lb/>
六五射雉一矢亡終以譽命<lb/>
<pb n="27a"/>
　贊曰終以譽命上逮也<lb/>
　　林黄中曰離為文明為飛鳥為弧矢故有射雉之<lb/>
　　象<lb/>
　　馮當可曰六自三而升直入于二陽之中猶射雉<lb/>
　　而貫其中也離為雉明六五自三来也<lb/>
　　朱子曰雖不无亡矢之費而所䘮不多終有譽命<lb/>
　　也<lb/>
　　程正叔曰終以譽命終當致譽命也已譽命則非<lb/>
<pb n="27b"/>
　　旅矣<lb/>
　　案三畫之離性介而文明雉之𧰼也然離之所以<lb/>
　　為離者以六五麗乎二陽之中也六非本居五者<lb/>
　　也自坤之三而上之射雉之𧰼也六射中五則九<lb/>
　　遯而下居三矣上卦本乾三陽竒畫駢置三矢之<lb/>
　　𧰼也中一竒畫之下為艮一矢亡之𧰼也有譽者<lb/>
　　陽也謂亡矢也出命者君也謂五位也九雖亡易<lb/>
　　窮則反九終歸五則有譽矣五終居九則有命矣<lb/>
<pb n="28a"/>
　　為旅而至天位有客食王朝之象故有譽命言有<lb/>
　　君也故贊曰上逮也<lb/>
　　　右明𧰼占<lb/>
　　李季辨曰上為在外之旅乘時射利者也如射雉<lb/>
　　然不靳一矢之亡然後可以得禽必委千金之資<lb/>
　　然後可以謀什百之利旅之善者也故終有以當<lb/>
　　富商巨賈之名<lb/>
　　　易之道言不盡意故立𧰼以盡意𧰼立於此意<lb/>
<pb n="28b"/>
　　　皆旁通不旁通不足以盡意也凡在旅者即此<lb/>
　　　𧰼可以推其時物不止為商旅而已也李季辨<lb/>
　　　特止以卦體為説爾<lb/>
　　程正叔曰人君无旅旅則失位故五不取君義<lb/>
　　蘭惠卿曰衆旅人之主也<lb/>
　　李氏曰旅以麗乎文明為正四為未及上為已亢<lb/>
　　五適文明之時故為射雉<lb/>
　　　右明爻義<lb/>
<pb n="29a"/>
上九鳥焚其巢旅人先笑後號咷䘮牛于易凶<lb/>
　贊曰以旅在上其義焚也䘮牛于易終莫之聞也<lb/>
　　林黃中曰離飛鳥於木為科上槁鳥巢之𧰼炎炎<lb/>
　　之極則有自焚之禍矣<lb/>
　　程可久曰巢言居之亢也<lb/>
　　李泰發曰鳥之巢木猶旅人之託迹於傳舍也巢<lb/>
　　者鳥所託以棲息者也今處離上是巢而遇焚失<lb/>
　　所棲息之象也<lb/>
<pb n="29b"/>
　　　右明𧰼<lb/>
　　李季辨曰五既得譽命可以守貞矣而利心无厭<lb/>
　　乃焚其巢方其焚也以身免為喜及其定也資貨<lb/>
　　皆䘮莫之追悔故後號咷牛所以載資貨也牛䘮<lb/>
　　則資䘮可知聖人設此義而後世謀利者莫不脗<lb/>
　　合<lb/>
　　馮當可曰牛在易野為旅者當随其資畜共處則<lb/>
　　无䘮矣置牛於平田易野而自居於髙險之上與<lb/>
<pb n="30a"/>
　　牛相逺䘮牛于易終莫之聞也<lb/>
　　張舜元曰火有聲為笑號之象離為牝牛<lb/>
　　案六五約象兑兑為口舌號笑之象焚其巢者上<lb/>
　　九也旅人六五也見上九之焚其巢故先笑之既<lb/>
　　而焚䘮之極與之同體故後號咷牛離全體之𧰼<lb/>
　　易九之𧰼所謂乾以易知卦有大小辭有險易易<lb/>
　　皆指陽也牛䘮于易亦鳥自焚其巢之𧰼大抵旅<lb/>
　　貴卑巽故位隂爻柔多言吉<lb/>
<pb n="30b"/>
　　　右明占<lb/>
　　林黄中曰三與上應皆以剛居上而無相與之情<lb/>
　　故三焚其次上焚其巢三承九四之離為他人所<lb/>
　　焚也上焚其巢者自焚也三之焚其次則巢尚在<lb/>
　　也䘮其童僕則牛尚存也巢在則有可歸之理牛<lb/>
　　存則有行之資今也巢焚而牛䘮欲歸而無其所<lb/>
　　欲行而无其資凶斯至矣<lb/>
　　李仲永曰同人親也故先號咷而後笑旅寡親也<lb/>
<pb n="31a"/>
　　故先笑而後號咷<lb/>
　　　右明爻義<lb/>
　　李子思曰旅之時不冝用剛故三陽爻皆不安序<lb/>
　　卦曰旅而无所容故受之以巽從可知矣<lb/>
　　林黄中曰旅者去國之人也故剛而上者人之所<lb/>
　　託也柔而下者託於人者也是故旅之諸爻以隂<lb/>
　　託於陽下託于上者得其所託者也以剛託於柔<lb/>
　　以上託於下者失其所託者也<lb/>
<pb n="31b"/>
　　趙氏曰六二六五柔得中位旅之正也故能即次<lb/>
　　而有懐資童僕之用射雉而終以得人之譽得上<lb/>
　　之命初六九四不及乎中者也九三上九過乎中<lb/>
　　者也旅之道不及則弱不自持過則剛必自折所<lb/>
　　以在内在外皆貴乎中也<lb/>
　　　右明六爻<lb/>
　<lb/>
　厚齋易學卷二十八<lb/>
</p>
<p>
</p>
  </div>
</body>
</text>
</TEI>
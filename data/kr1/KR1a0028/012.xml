<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解剥復卷十二</head> <lb/>
    <p>
<pb n="1a"/>
欽定四庫全書<lb/>
　周易經傳集解剥復卷十二<lb/>
　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰賁者飾也致飾然後亨則盡矣故受之以剥剥<lb/>
<pb n="1b"/>
　之成卦賁之變也自賁之剥上艮不動離變為坤易<lb/>
　其二剛而成剥也夫所以為賁者離與艮也離為火<lb/>
　艮坤為土火熄而為土則盡矣所以為賁者剛與柔<lb/>
　也剛為質柔為文質化而為文則盡矣夫質文之為<lb/>
　言猶本末也無本不立無文不行然使天下蕩然曰<lb/>
　趨於文則末勝而本離矣故夫離之在賁非能亨也<lb/>
　柔來文之故亨艮之在賁非能往也剛上文之故小<lb/>
　利有攸往然則當賁之時末既勝矣况又變而為坤<lb/>
<pb n="2a"/>
　哉是以謂之剥也葢孔子嘗自筮得賁焉愀然有不<lb/>
　平之色子張進曰筮得賁吉而愀然何也子曰以其<lb/>
　離在艮下山下有火謂之賁非正色之卦也吾聞丹<lb/>
　漆不文白玉不凋質有餘不受飾故也是以賁之交<lb/>
　爻不言餘色而專言潔白不言華飾而專言粉素葢<lb/>
　將以反其質歟<lb/>
剥不利有攸往彖曰剥剥也柔變剛也不利有攸往小<lb/>
人長也順而止之觀象也君子尚消息盈虚天行也<lb/>
<pb n="2b"/>
　下坤上艮成卦曰剥者初為坤二與三亦為坤四為<lb/>
　艮然則剥之四象惟以坤艮言之坤土也艮亦土也<lb/>
　坤為平地而艮則山也草木華實莫不盡落惟有山<lb/>
　在地上耳此卦之所以為剥也故子曰剥剥也柔變<lb/>
　剛也剥不利有攸往何謂也曰方賁之時小利有攸<lb/>
　往而已况於剥乎剥者隂消陽之卦也陽為君子隂<lb/>
　為小人五陽為主而一隂為客君子盛而小人窮矣<lb/>
　故其卦為夬其彖曰利有攸往五隂為主而一陽為<lb/>
<pb n="3a"/>
　客小人盛而君子微矣故其卦為剥其彖曰不利有<lb/>
　攸往凡此皆為君子言之也坤順也艮止也君子觀<lb/>
　此之象是以順時而止之也故子曰不利有攸往小<lb/>
　人長也順而止之觀象也夫子既已釋其象又從而<lb/>
　贊之曰君子尚消息盈虚天行也葢言君子小人如<lb/>
　天之行四時之運一消一息一盈一虚以陽言之則<lb/>
　息於春盈於夏消於秋虚於冬方其消也而欲其息<lb/>
　方其虚也而求其盈不可得也君子是以尚其理而<lb/>
<pb n="3b"/>
　不敢必其道之行也雖然聖人之作易也其於君子<lb/>
　愛之之至也其於小人憂之之深也愛之至則畀其<lb/>
　周身之防憂之深則開其為善之利至於轉禍為福<lb/>
　撥亂為治葢聖人之本心也故夫復臨泰壯夬者五<lb/>
　陽之序也姤遯否觀剝者五隂之序也而易之序則<lb/>
　不然陽先退而後進故自泰而之臨自臨而之復然<lb/>
　後繼之以壯夬者所以成其治也隂先進而後退故<lb/>
　自否而之觀自觀而之剥然後反之以遯姤者所以<lb/>
<pb n="4a"/>
　止其亂也以為治亂皆任之自然則人事廢矣是故<lb/>
　四卦凡彖與爻吉多而凶少至於否剥猶有吉亨無<lb/>
　不利之辭不亦轉禍為福之意歟<lb/>
象曰山附於地剥上以厚下安宅<lb/>
　山者艮也地者坤也山附於地無餘藴矣君子觀此<lb/>
　之象以為草木盡剝而山巍然獨存者非以其基厚<lb/>
　故歟山有君之象地有民之象為人上者得不厚下<lb/>
　以為安宅乎<lb/>
<pb n="4b"/>
雜卦曰剥爛也<lb/>
　剥之為義多矣草木之落謂之剥八月剥棗是也宫<lb/>
　室之壞謂之剥上九剝廬是也器物之爛謂之剥初<lb/>
　六剥牀是也然剥之成卦剥以下反上其所由來漸<lb/>
　矣故取喻於草木之落不若取於宫室之壞取於宫<lb/>
　室之壞不若取於器物之爛是以剥之諸爻皆取剥<lb/>
　牀為象至於上九然後繫之以碩果剥廬之義焉<lb/>
初六剥牀以足蔑貞凶象曰剥牀以足以滅下也<lb/>
<pb n="5a"/>
　初六坤也以隂居剛而在一卦之下上无其應而承<lb/>
　於六二二亦坤也故曰剥牀以足蔑牀上實而下虚<lb/>
　有剥之象初在下為足體坤為虚在剥之時譬之牀<lb/>
　爛而其足蔑矣蔑滅也牀蔑其足其與幾何故曰貞<lb/>
　凶貞正也固也以此為正以此為固凶其宜矣子曰<lb/>
　剥牀以足以滅下也滅下葢釋以足蔑之文讀者遂<lb/>
　以蔑連下文失之矣按荀本蔑字並作滅<lb/>
六二剥牀以辨蔑貞凶象曰剥牀以辨未有與也<lb/>
<pb n="5b"/>
　六二坤也以隂居柔而在下卦之中上无其應而承<lb/>
　於六三三亦坤也故曰剥牀以辨蔑牀簀謂之辨辨<lb/>
　牀之中牀足分辨之處也爛其牀而蔑其辨勢已迫<lb/>
　矣貞而不去凶何疑乎故曰貞凶子曰剥牀以辨未<lb/>
　有與也未字當讀為末末無也凡卦六二吉多而凶<lb/>
　少何也以其居正而得中也然而有與則為正無與<lb/>
　則為邪今剥之二逺無所應近無所與陷於群隂之<lb/>
　中是以為剥牀之象也若上有九五則為觀近有九<lb/>
<pb n="6a"/>
　三則為賁何遽凶哉或曰剥至六三有應故六二言<lb/>
　未於義亦通<lb/>
六三剥之无咎象曰剥之无咎失上下也<lb/>
　六三上體為坤下體亦為坤以隂居剛而在下卦之<lb/>
　上應乎上九之震故曰剥之无咎自初至五皆剥也<lb/>
　剥之為義凶矣而此言无咎何也曰重坤者天下之<lb/>
　至順也而應乎震順以動者也順以動而謂之剥何<lb/>
　也曰上下皆坤而在群隂之中但見其順未見其動<lb/>
<pb n="6b"/>
　也雖有順動之志而當是之時有不可不剥者矣夫<lb/>
　初剥牀足二剥牀辨至三及其茵薦矣初二皆凶而<lb/>
　三乃无咎何也曰初二以坤遇坤上无其應貞而不<lb/>
　去是以凶也三以坤應震將去之矣雖牀之剥又何<lb/>
　咎哉子曰剥之无咎失上下也上謂六四下謂六二<lb/>
　也三承於四四又艮也茍无其應斯此之矣今以九<lb/>
　在上坤震相與其於六四宜喪其朋無相得之理矣<lb/>
　四不之得而况於二乎三在剥之中既為所剥矣所<lb/>
<pb n="7a"/>
　以无咎者失上下之情而獨應上九也吉則未能免<lb/>
　咎而已<lb/>
六四剥牀以膚凶象曰剥牀以膚切近災也<lb/>
　六四上體為艮下體為坤以隂居柔而在下卦之下<lb/>
　下无其應而承於六五五亦坤也故曰剥牀以膚膚<lb/>
　皮膚也坤為剥艮為膚剥牀而及其膚去之晚矣况<lb/>
　又安寢而不去乎故不曰貞凶而直言凶也子曰剥<lb/>
　牀以膚切近災也或曰牀爛及膚猶寢地也何遽凶<lb/>
<pb n="7b"/>
　乎曰非此之謂也爛於文從火災亦從火火之熟物<lb/>
　謂之爛火之燼物謂之災熒熒之火先爛其足次爛<lb/>
　其辨又爛其薦以及其膚然且熟寢而不知覺此其<lb/>
　所以凶也賈誼所謂厝火積薪之下而寢其上火未<lb/>
　然因謂之安斯之謂也剥之下卦自離而變其取諸<lb/>
　火也宜哉故曰為近切之災<lb/>
六五貫魚以宫人寵無不利象曰以宫人寵終无尤也<lb/>
　六五坤也以隂居剛而在上卦之中下无其應而承<lb/>
<pb n="8a"/>
　於上九之震故曰貫魚以宫人寵坤為魚為婦人為<lb/>
　衆故有貫魚宫人之象五隂而一陽貫魚之象也五<lb/>
　隂順序魚貫而進宫人之象也剥至於五凶之極也<lb/>
　聖人有所不忍言也謂其無應而承於震故别設義<lb/>
　以救之五隂魚貫以承上九上九以宫人之寵寵之<lb/>
　斯為善矣非柔變剛之義也故曰无不利以宫人寵<lb/>
　寵无不被而有尊卑之序也夫豈特宫人為然人君<lb/>
　之於臣下寵之有序賤不妨貴小不加大逺不間親<lb/>
<pb n="8b"/>
　新不間舊則民志定矣何不利之有哉故子曰以宫<lb/>
　人寵終无尤也終之為言其上九之謂乎<lb/>
上九碩果不食君子得輿小人剥廬象曰君子得輿民<lb/>
所載也小人剥廬終不可用也<lb/>
　上九震也以陽居柔而在一卦之上應乎六三之坤故<lb/>
　曰碩果上九之艮極反而成震者也艮為果蓏震為反<lb/>
　生五陽盡剥而上九獨存故有碩果不食之象剥爛也<lb/>
　碩大也果之枝葉華實莫不盡剥矣而留其碩大者於<lb/>
<pb n="9a"/>
　其上室於爛而不食將以復種也坤為土震為動果爛<lb/>
　入土陽氣動而復生矣可剥而復之象也故曰君子<lb/>
　得輿小人剥廬輿車也衆也廬屋也坤為衆為輿艮為<lb/>
　廬陽為君子隂為小人故有得輿剥廬之象六五之<lb/>
　剥極矣有君子焉民之所載也應乎六三之坤得輿之<lb/>
　象也自五以下其象皆坤既見君子則共載之也若<lb/>
　以小人當之則剥其廬矣屋之壁户牖莫不盡剥矣而<lb/>
　飄然茨瓦葢覆其上僅有存耳君子得之則葺理其<lb/>
<pb n="9b"/>
　下而居之小人則徹其茨瓦剥廬而後己也故曰君<lb/>
　子得輿民所載也小人剥廬終不可用也漢之光武<lb/>
　唐之肅宗得輿者也漢之靈獻唐之僖昭剥廬者也<lb/>
　彼其所用皆小人必至於天下大壞極亂而後止也<lb/>
<pb n="10a"/>
序卦曰剥者剥也物不可以終盡剥窮上反下故受之<lb/>
以復<lb/>
　復之成卦剥之反也自剥之復初上相易而成也物<lb/>
　窮則反理之必至剥之上九窮矣是以反於初九而<lb/>
　成復也剥者隂盛之象復者陽生之象也方歲之寒<lb/>
　草木凋瘁蟲獸蟄藏人民廬處山童而川冰可謂剥<lb/>
　矣及夫一陽之生固未盛也而凋瘁者芽蟄藏者奮<lb/>
　廬處者出童者青而冰者泮矣是以謂之復也<lb/>
<pb n="10b"/>
復亨出入无疾朋來无咎反復其道七日來復利有攸<lb/>
往彖曰復亨剛反動而以順行是以出入无疾朋來无<lb/>
咎反復其道七日來復天行也利有攸往剛長也復其<lb/>
見天地之心乎<lb/>
　下震上坤成卦曰復者初為震自二以往皆為坤也<lb/>
　震動也坤順也動而順復之義也震為雷坤為地雷<lb/>
　在地中復之象也夫隂陽之運有如循環方其消而<lb/>
　為剥也陽氣幾盡於外矣及夫艮反為震而乃出乎<lb/>
<pb n="11a"/>
　地中是以謂之復也復亨出入无疾朋來无咎何謂<lb/>
　也曰復反也亨通也陽氣反而後通也出者震也入<lb/>
　者艮也初為震而三有艮體故有出入之象疾害也<lb/>
　方剥之時非特不利於出也雖入此室處猶懼不免<lb/>
　焉至此而出入自如莫或害之矣朋衆也坤為衆自<lb/>
　外為來故有朋來之象方剥之時君子保身之不暇<lb/>
　奚可以得衆乎衆之所聚禍之所歸也至此則朋衆<lb/>
　方來而莫或咎之矣朋之來也非以為利也相與反<lb/>
<pb n="11b"/>
　復其道焉耳初九以陽居剛故諸爻反復無非道者<lb/>
　故子曰復亨剛反也動而以順行是以出入无疾朋<lb/>
　來无咎反復其道也七日來復利有攸往何謂也曰<lb/>
　七曰之義諸家紛然不同大率言自剥至復為七日<lb/>
　皆失之矣而六日七分尤為繆妄惟伊川程氏曰姤<lb/>
　七變而為復臨川王氏曰隂陽之往復以日論之可<lb/>
　也以月以歲論之可也今取之夫隂陽之運十二而<lb/>
　周故天有十二次地有十二分日有十二辰歲有十<lb/>
<pb n="12a"/>
　二月此其最著者也十二辰為一日有晝夜昏明之<lb/>
　異也十二月為一歲有冬夏寒暑之變也至於十二<lb/>
　月為浹十二歲為紀旡昏明之異無寒暑之變其差<lb/>
　甚微而人弗之覺也易之為書微顯闡幽故常言三<lb/>
　日七日以驗其近三歲十歲以騐其逺至於言時月<lb/>
　則絶無而僅有皆𨼆奥其辭不使易而知之耳自子<lb/>
　至午自午至子其數七也自寅至申自申至寅其數<lb/>
　亦七也在易以卦配則自復至姤自姤至復其數皆<lb/>
<pb n="12b"/>
　七也若自復至遯自姤至臨則其數八矣夫積十二<lb/>
　辰而以日數之者日之一度也積日三十而以月數<lb/>
　之者月之一周也日陽物也月隂物也七陽數也八<lb/>
　隂數也舉日稱七故於一陽言之正應乎七數也舉<lb/>
　月稱八故於二隂言之正應乎八數也聖人因象以<lb/>
　寓辭因辭以寓意八月有凶七日來復葢有喜懼之<lb/>
　辭焉學者不可不知也然而不言於遯而言於臨者<lb/>
　此則互文見義相為表裏是故繫之以月也易卦以<lb/>
<pb n="13a"/>
　月繫惟此而已詩言一之日二之日與此同意若從<lb/>
　卦氣之說則剥後十卦然後為復非但六日七分而<lb/>
　已也故子曰七日來復天行也凡彖曰消長之義夫<lb/>
　子每以天行釋之以為必至之理也利有攸往剛長<lb/>
　也言自復之臨自臨之泰也不利於剥則利於復可<lb/>
　知矣故又曰復其見天地之心乎方其未復也天地<lb/>
　閉塞萬物摧殘賢愚易其位善惡乖其應若無天理<lb/>
　惟人自為耳故老耼氏有天地不仁之說而申包胥<lb/>
<pb n="13b"/>
　有人衆勝天之語方此時也天地之心何自而見哉<lb/>
　及其復也陽氣動乎地中一草一木稍有芽蘖之意<lb/>
　其及物也幾何而天地之心生成之德已自可見矣<lb/>
　天地者萬物之父母人君者萬民之天地也方其剝<lb/>
　也苛政以殘之重斂以困之用其所惡棄其所好民<lb/>
　未有不以為厲己也及其復也用一賢去一佞發一<lb/>
　政施一令其利澤曽未幾何而人民愛物之心已自<lb/>
　可見矣天下之人必曰吾君仁聖如此但為小人所<lb/>
<pb n="14a"/>
　誤耳故曰復其見天地之心乎由是言之凡世人所<lb/>
　謂善惡無報天道難期者皆由否剥之世而論天地<lb/>
　也天地之大德曰生至復而後心可見矣聖人於此<lb/>
　見天地之心而愚於此見聖人之意也不其然乎<lb/>
象曰雷在地中復先王以至日閉闗商旅不行后不省<lb/>
方<lb/>
　雷者震也地者坤也雷在地中復而將奮也先儒皆<lb/>
　以復為建子之月愚於臨卦既覺其非今以象攷之<lb/>
<pb n="14b"/>
　所以為復者震也非坎也今夫火生於艮而王於離<lb/>
　歸乎乾而絶乎坎是故絶而復生者坎中之陽也水<lb/>
　生於坤而王於坎歸乎巽而絶乎離是故絶而復生<lb/>
　者離中之隂也坎中之陽其微若是而以為出入无<lb/>
　疾利有攸往之象不既疎乎是故聖人取諸震坤以<lb/>
　為來復仲春之月雷乃發聲則建寅之月雷固在地<lb/>
　中也雖在地中而蟄者振矣先王觀此之象至於來<lb/>
　復之日而閉闗施行者以為歲於是乎更新萬物於<lb/>
<pb n="15a"/>
　是乎更始諸侯之賓客於是乎告歸四方之商旅於<lb/>
　是乎啟行巡狩省成於是乎戒事將欲闢之必先翕<lb/>
　之閉闗絶行謀始之義也子曰夏殷之禮吾能言之<lb/>
　杞宋不足徵也而况於百世之後乎<lb/>
雜卦曰復反也<lb/>
　復之成卦以上初反本而成其在諸爻以反於初九<lb/>
　為義反之為言反身之謂也夫剥復消長本以明君<lb/>
　子小人進退之象然一陽之生在乾為勿用雖曰來<lb/>
<pb n="15b"/>
　復有動順之義方於交泰之初則有間矣故君子於<lb/>
　此出處語黙猶在所擇焉未可以勇於進也是以六<lb/>
　爻无利用之辭而專明反身之義聖人之㫖葢可見<lb/>
　矣或曰然則彖言利有攸往何也曰利有攸往為主<lb/>
　復者言之也復而不往則一陽而勝五隂未見其可<lb/>
　也自復以往則為臨為泰為壯為夬謂之利也不亦<lb/>
　宜乎<lb/>
初九不逺復無祇悔元吉象曰不逺之復以修身也<lb/>
<pb n="16a"/>
　初九震也以陽居剛而在一卦之下配在六四而承<lb/>
　於六二二四皆坤也故曰不逺復復之初九即剥之<lb/>
　上九也在剥為艮而在復為震震反則為艮艮反則<lb/>
　為震也艮為冬而震為春艮東北而震居東自冬而<lb/>
　徂春自北而之東其順若循環其易如反掌是以謂<lb/>
　之不逺復也或曰然則何取於坤哉曰坤也者地也<lb/>
　艮為果蓏震為反生果之反而生也非地則可乎是<lb/>
　故剥以一陽而入乎地復以一陽而出乎坤是以謂<lb/>
<pb n="16b"/>
　之不逺也故曰无祗悔元吉祗至也元善也大也自<lb/>
　剥而復自艮而震以月言之一月也以日言之一日<lb/>
　也以行事言之一事也以思念言之一念也人誰無<lb/>
　過過而能改善莫大焉一事之過而改之一念之失<lb/>
　而復之無至於悔斯為元吉矣或曰彖言七日來復<lb/>
　而吾子以為一日何其戾哉曰甚矣子之不達也彖<lb/>
　言七日來復自隂始隂陽之往復其數皆七何以為<lb/>
　不逺之義乎若夫始之隂自兊而巽則非艮震之比<lb/>
<pb n="17a"/>
　也易有言終朝者有言終日者有言不終者有言三<lb/>
　日者至於七止矣而以為不逺之義不已疎乎故順<lb/>
　而言之也爻言不逺復自剥而復言之也夫子曰不<lb/>
　逺之復以修身也君子知外物之不可必也以修此<lb/>
　身而已矣子曰顔氏之子其殆庶幾乎有不善未嘗<lb/>
　不知知之未嘗復行也其修身之謂乎又曰復德之<lb/>
　本也草木歸根而後生君子反身而後行德之本也<lb/>
　又曰復小而辨於物小之言㣲也五隂而一陽可謂<lb/>
<pb n="17b"/>
　微小矣陽雖小而隂莫之傷是謂與物辨也又曰復<lb/>
　以自新顔氏之謂也<lb/>
六二休復吉象曰休復之吉以下仁也<lb/>
　六二坤也以隂居柔而在下卦之中上无其應而乘<lb/>
　乎初九之震故曰休復休休自得之貌一陽為復之<lb/>
　主五隂朋來反復其道者也以坤遇震以六二從初<lb/>
　九陽上行而隂下趨是以其心休休然無入而不自<lb/>
　得也故曰吉聞一善言見一善行沛然若決江河莫<lb/>
<pb n="18a"/>
　之能禦斯之謂吉矣子曰休復之吉以下仁也初在<lb/>
　二下震為木仁也六二可謂親仁矣不言親仁而言<lb/>
　下仁者謂其從之也如水之就下矣故曰仁者安仁<lb/>
　初九是也智者利仁六二是也說者乃以六二為自<lb/>
　下於人不亦倒置而言之乎<lb/>
六三頻復厲无咎象曰頻復之厲義无咎也<lb/>
　六三上體為坤下體為艮以隂居剛而在下卦之上<lb/>
　上无其應而連於初九之震故曰頻復頻屢也坤為<lb/>
<pb n="18b"/>
　順艮為止三不中不正而乘承皆隂將順復止將止<lb/>
　復順其失道也屢矣然而天下之動必正乎一當復<lb/>
　之時初九以一陽居下為衆所歸三雖不正與初同<lb/>
　體雖屢失道終必復焉故曰厲厲危也孟子有言欲<lb/>
　知舜跖之分無他利與善之間耳屢失屢復其去跖<lb/>
　也幾希然而猶知復也則與迷復有間矣故曰无咎<lb/>
　聖人常善敎人故無棄人危而能反猶可以无咎也<lb/>
　故子曰頻復之厲義无咎也惟聖罔念作狂惟狂克<lb/>
<pb n="19a"/>
　念作聖困而學之又其次也其六三之謂乎<lb/>
六四中行獨復象曰中行獨復以從道也<lb/>
　六四上體為坤下體亦為坤以隂居柔而在上卦之<lb/>
　下應乎初九之震故曰中行獨復凡卦以二五為中<lb/>
　此獨以四為中何也記曰君子之中庸也君子而時<lb/>
　中孟子曰執中無權猶執一也上下五隂四居其中<lb/>
　羣隂未復己獨應焉是以謂之中行也或曰六二最<lb/>
　近於初復之最先者也四為獨復何哉曰四之復也<lb/>
<pb n="19b"/>
　非至是而後應也其復也久矣在剥為六三獨應於<lb/>
　上在復為六四獨應於初故三失上下之情而四先<lb/>
　羣隂之復也剥之上九而無六三何能以順而止復<lb/>
　之初九而無六四何以能動而順是知四為最先而<lb/>
　二次之也四言獨而二言休玩其辭而知之矣子曰<lb/>
　中行獨復以從道也道也者以别於利也四之從初<lb/>
　在剥則然豈為利也哉是故爻辭不繫之吉明其心<lb/>
　之所存不以吉凶而從違也<lb/>
<pb n="20a"/>
六五敦復无悔象曰敦復无悔中以自考也<lb/>
　六五坤也以隂居剛而在上卦之中下无其應而乘<lb/>
　乎六四四亦坤也故曰敦復敦厚也益也艮之九三<lb/>
　既已艮矣上九謂之敦艮者又從而附益之也故臨<lb/>
　之六五正應九二則上六為敦臨復之六四正應初<lb/>
　九則六五為敦復夫六五下无所應上无所與苟不<lb/>
　附於六四則去復逺矣為其居中而得其所附是以<lb/>
　謂之敦復也復之又復新之又新也故曰无悔復至<lb/>
<pb n="20b"/>
　於五復之道成矣成者成也自明而誠者勉而中思<lb/>
　而得也自初來復至五而成則幾於性矣故无悔之<lb/>
　辭與初九同初无衹悔尚或有之至五則无復悔矣<lb/>
　故子曰敦復无悔中以自考也考成也君子之所以<lb/>
　成已也何以不成於上六而成於六五為其得中也<lb/>
　反身而誠得其固有之中六五之謂矣或生而知之<lb/>
　或學而知之或困而知之及其知之一也或安而行<lb/>
　之或利而行之或勉強而行之及其成功一也<lb/>
<pb n="21a"/>
上六迷復凶有災𤯝用行師終有大敗以其國君凶至<lb/>
于十年不克征象曰迷復之凶反君道也<lb/>
　上六坤也以隂居柔而在一卦之上下无其應而乘<lb/>
　乎六五亦坤也故曰迷復迷失道也<lb/>
　　　六之於初九逺矣言應則背言親則疎言同則<lb/>
　異言因則失矣是以為失道也上六之與四隂同體<lb/>
　乎坤坤為順四隂之所以吉无咎者以其順而復於<lb/>
　初也上六雖順而失其道矣所謂順非而澤從惡若<lb/>
<pb n="21b"/>
　流者也譬之適越北首之燕南轅疾馳而愈逺矣故<lb/>
　曰凶又曰有災眚以迷為復凶何免乎災自外至眚<lb/>
　自己作書曰天作孽猶可違自作孽不可逭至於是<lb/>
　也謂之災則有人為之咎焉謂之眚則有天降之罰<lb/>
　焉雖有聖賢不能為之謀矣凡上六之凶皆剥之凶<lb/>
　也不言於剥而言於復者以為苟能知復雖剥之窮<lb/>
　可以无悔以迷為復凶乃成也保邦而自守猶懼不<lb/>
　免况用之行師乎此所謂自作孽者也故曰終有大<lb/>
<pb n="22a"/>
　敗以其國君凶至于十年不克征桀紂之亡幽厲之<lb/>
　敗皆是物也以其國與其君皆凶也易以近言日以<lb/>
　逺言年十者數之極也征行也至于十年不克征則<lb/>
　不復可征矣甚之之辭也子曰迷復之凶反君道也<lb/>
　書稱有苗昏迷不恭反道敗徳是也君人之道以貴<lb/>
　下賤以賢下不肖則天下雖亂而可治家國雖亡而<lb/>
　可存初九之所以復也今以六居上隂柔不中順非<lb/>
　而自聖其於君道不亦反乎聖人之戒可謂深切著<lb/>
<pb n="22b"/>
　明矣伊尹訓大甲思庸无俾世迷畏上六之災也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易經傳集解卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解卷二十四</head> <lb/>
    <p>
<pb n="1a"/>
欽定四庫全書<lb/>
　周易經傳集解卷二十四<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰升而不已必困故受之以困<lb/>
<pb n="1b"/>
　困之為卦升之變也自升之困㢲反為兊坤變為坎<lb/>
　上下相宜而成㢲為木兊為澤木藏而澤見則澤滅<lb/>
　之矣坤為地坎為水地藏而水見則水漫之矣是以<lb/>
　謂之困也升之上六其彖為冥升者升而不已也升<lb/>
　而不已其困必矣受之以困不亦宜乎<lb/>
困亨貞大人吉无咎有言不信彖曰困剛揜也險以説<lb/>
困而不失其所亨其惟君子乎貞大人吉以剛中也有<lb/>
言不信尚口乃窮也<lb/>
<pb n="2a"/>
　下坎上兊成卦曰困者初為坎二為離三為巽四為<lb/>
　兊坎為水離為火巽為木兊為金火困於水水困於<lb/>
　金是以謂之困也所以然者坎在其下兊在其上而<lb/>
　離巽陥於其中故曰離明也坎險也巽順也兊說也<lb/>
　離巽為君子坎兊為小人君子見揜於小人是以謂<lb/>
　之困也以爻考之九二之剛為初六六三之所揜九<lb/>
　四九五為六三上六之所揜謂之困也不亦宜乎故<lb/>
　子曰困剛揜也剛揜於柔困之象也困亨貞大人吉<lb/>
<pb n="2b"/>
　无咎何謂也曰坎險也兊說也在險而能說困不失<lb/>
　其所亨也顔氏之子一簞食一瓢飲在陋巷人不堪<lb/>
　其憂回也不改其樂兹其所以為亨歟貞正也固也<lb/>
　困之六爻三隂揜剛者也三陽為柔之所揜也然三<lb/>
　隂雖能揜剛而皆不得中據非其位三陽雖為柔揜<lb/>
　而二五得中不失其正夫二五者困之所謂大人者<lb/>
　也以此為正以此為困吉又何咎哉然而不曰大人<lb/>
　貞吉而曰貞大人吉何也曰大人者以剛中為正者<lb/>
<pb n="3a"/>
　也小人者以過中為正者也貞乎大人則吉貞乎小<lb/>
　人則凶舉此以明彼也有言不信何謂也曰九四九<lb/>
　五皆有兊軆為口舌故有言象當困之時所有言而<lb/>
　不見信固其宜矣若尚口而争之則䘮我而逐物窮<lb/>
　自招也夫惟君子剛中而守正居易以俟命斯為善<lb/>
　處困矣或曰吾子言兊為小人而九四九五體之何<lb/>
　也曰易者易也變通不窮之謂也由四象而言之則<lb/>
　以坎兊而揜離巽是以謂之小人即六爻而論之則<lb/>
<pb n="3b"/>
　九四九五見揜而能說是以不失為君子也象曰困<lb/>
　德之辨也困而不失其亨君子之所以辨於小人也<lb/>
　又曰困窮而通即所謂不失其亨是也又曰困以寡<lb/>
　怨下學而上達知我者其天乎夫何怨之有<lb/>
象曰澤无水困君子以致命遂志<lb/>
　澤者兊也水者坎也水在澤下不曰澤中有水而曰<lb/>
　澤无水何也曰水以流行為功在澤下澤不流无水<lb/>
　之象也所貴乎澤者貴其說萬物也水在澤下足以<lb/>
<pb n="4a"/>
　自潤而不足以及物澤道困矣謂之无水可也水不<lb/>
　及物豈澤之願哉致其命之當然遂其志之所樂則<lb/>
　在困而常亨矣富貴利達命也仁義道德志也<lb/>
雜卦曰困相遇也<lb/>
　困之為卦以剛為柔揜而成其在六爻以剛柔相遇<lb/>
　為義何則君子小人如水火之不同如薰蕕之不並<lb/>
　幸而不相遇則已若使薫蕕同器而藏水火同釜而<lb/>
　㸑則火必見揜於水薫必見揜於蕕此困之所以為<lb/>
<pb n="4b"/>
　剛揜也是故九二與初六相遇者也九四與六三相<lb/>
　遇者也九五與上六相遇者也此其所以為困也困<lb/>
　之諸爻剛柔相半非多寡之不齊强弱之敵也然其<lb/>
　所以為困者初六揜於下上六揜於上而三陽陥於<lb/>
　其中故也其所以困而卒為亨者九二得下卦之中<lb/>
　九五得上卦之中而三隂皆不當其位故也然初六<lb/>
　心合六三然後能揜九二六三心合上六然後能揜<lb/>
　九四九五譬如隂柔小人締交合黨以困君子而其<lb/>
<pb n="5a"/>
　君子能剛中而守正不失其所亨則小人自困矣故<lb/>
　卦雖為困其實亨也困者三陽也困之者三隂也三<lb/>
　陽爻言困于酒食困于金車困于赤紱者言相近而<lb/>
　不相得也小人之困君子不過困其酒食車服而已<lb/>
　而君子之道不為之困也三隂爻言困於株木困于<lb/>
　石困于葛藟者言相與而不能相濟也小人易合而<lb/>
　難乆既已困君子矣及其勢窮力盡視其黨與无足<lb/>
　恃以存者是以困窮而莫之救也即其相遇以求之<lb/>
<pb n="5b"/>
　六爻之義粲然矣<lb/>
初六臀困于株木入于幽谷三歲不覿象曰入于幽谷<lb/>
幽不明也<lb/>
　初六坎也以隂居剛而在下卦之下應乎九四四離<lb/>
　兊也故曰臀困于株木入于幽谷初六合六三以困<lb/>
　九二者也有應在四而反交於三隂柔不中不當其<lb/>
　位相與而不能以相濟也三體巽為木孤立二陽之<lb/>
　中株木之象也初與三皆坎坎為谷巽為入最䖏坎<lb/>
<pb n="6a"/>
　窞之下入于幽谷之象也三之不能庇初猶株木之<lb/>
　孑立而不能庇物也初之不能助三猶入于幽谷而<lb/>
　不能出也是以有臀困之象焉臀體之末初六是也<lb/>
　自三視之為臀也求全處安而不能進者也望庇于<lb/>
　株木其困不亦冝乎夬之九四姤之九三皆指上六<lb/>
　初六為臀此獨指本爻者易之互文皆如此也說者<lb/>
　或謂六三為臀則失之矣故曰三歲不覿自初至四<lb/>
　所歴三爻初為坎四為離離性炎上坎性趋下離明<lb/>
<pb n="6b"/>
　也坎幽也初六有應在四而乃入于幽谷至于三歲<lb/>
　而不覿其配焉凶可知矣故子曰入于幽谷幽不明<lb/>
　也言初六之不明故至於此也王弼曰幽者不明之<lb/>
　辭<lb/>
九二困于酒食朱紱方來利用亨祀征凶无咎象曰困<lb/>
于酒食中有慶也<lb/>
　九二離也以陽居柔而在下卦之中上无其應而介<lb/>
　於初六六三之間二爻皆坎而三又巽也故曰困于<lb/>
<pb n="7a"/>
　酒食朱紱方來坎為酒離為食相近而不相得故有<lb/>
　困于酒食之象離南方之卦其色赤二與四皆離故<lb/>
　有朱紱方來之象故曰利用享祀夫酒食者享祀之<lb/>
　所須也朱紱者享祀之所服也雖无酒食之豐而不<lb/>
　失朱紱之服以之享祀何所不可夫豈以酒食之困<lb/>
　而易其志哉此君子之所以亨也故曰征凶无咎向<lb/>
　若困于酒食遂往而求之凶固宜矣又誰咎乎而子<lb/>
　曰困于酒食中有慶者言二雖困而不失其中故有<lb/>
<pb n="7b"/>
　朱紱之慶也二言有慶五言有說即彖之所謂險以<lb/>
　說繫所謂窮而通者也<lb/>
六三困于石據于蒺莉入于其宫不見其妻凶象曰據<lb/>
于蒺莉乘剛也入于其宫不見其妻不祥也<lb/>
　六三下體為坎下體為巽以隂居剛而在下卦之上<lb/>
　上无其應而介於九二九四之間二爻皆離而四又<lb/>
　兊也故曰困于石據于蒺䔧入于其宫不見其妻六<lb/>
　三合初六以困九二合上六以困九四九五者也然<lb/>
<pb n="8a"/>
　皆隂柔不中不當其位相與而不能相濟初入于幽<lb/>
　谷故有困于石之象二剛而在下故有據于蒺䔧之<lb/>
　象初之不足恃猶石之頑然而不能生物也二之不<lb/>
　可揜猶蒺䔧之堅而不可據也木之遇石木之困也<lb/>
　據于蒺䔧其傷必矣上六則其所位宫也三非陽也<lb/>
　自以為陽陽而求配於上六上六非其配也是入于<lb/>
　其宫而不見其妻也三既不得志於二又不得志於<lb/>
　初反入其宫不見其配凶可知矣故曰凶子曰據于<lb/>
<pb n="8b"/>
　蒺䔧乘剛也入于其宫不見其妻不祥也又曰非所<lb/>
　困而困焉名必辱非所據而據焉身必危既辱且危<lb/>
　死期將至妻其可得見耶言六三不知初之无能為<lb/>
　而挾之以取困其召辱矣不知二之不可乘而揜之<lb/>
　以速祸其身危矣故初之不覿其配三之不見其妻<lb/>
　皆謂小人不安其分而不行險以徼倖既失所圖則<lb/>
　顛沛失措无投足之地此聖人深見小人之情状而<lb/>
　告戒之如此之明也<lb/>
<pb n="9a"/>
九四來徐徐困于金車吝有終象曰來徐徐志在下也<lb/>
雖不當位有與也<lb/>
　九四下體為離上體為兊以陽居柔而在上卦之下<lb/>
　應乎初六而乘乎六三二爻皆坎而三又巽也故曰<lb/>
　來徐徐困于金車四之見揜於二隂與二五同患者<lb/>
　也然四不中不當其位故下應於初而比於三初既<lb/>
　入于幽谷不能自出三又困于石據于蒺䔧四乃徐<lb/>
　徐其來以從五焉兊為金坎為車相近而不相得故<lb/>
<pb n="9b"/>
　有困于金車之象夫金者祭祀之所陳也車者祭祀<lb/>
　之所乘也祭而無金與車冝不可以祭矣然茍有明<lb/>
　信則筐筥錡釜可以薦於神義弗當乘則舍車而徒<lb/>
　所以賁其趾夫豈以金車之困而易其志哉此君子<lb/>
　之所以亨也故曰吝有終當困之時君子為小人所<lb/>
　困者也四不能亟從君子之朋而徐徐以待小人之<lb/>
　配其為可羞吝冝矣然以其承於九五五為之與是<lb/>
　以幸而有終也故子曰來徐徐志在下也雖不當位<lb/>
<pb n="10a"/>
　有與也<lb/>
九五劓刖困于赤紱乃徐有說利用祭祀象曰劓刖志<lb/>
未得也乃徐有說以中直也利用祭祀受福也<lb/>
　九五兊也以陽居剛而在上卦之中下无其應而承<lb/>
　於上六連於六三二爻皆巽而三又坎也故曰劓刖<lb/>
　困于赤紱劓刑其上也刖刑其下也兊為毁折故有<lb/>
　劓刖之象九四雖與五比而下應於初是以九五上<lb/>
　見劓於上六下見刖於六三夫二五皆見揜其為劓<lb/>
<pb n="10b"/>
　刖則同也不言於二而言於五者明其不獲四之助<lb/>
　也二離而五兊也二四皆以陽居柔獨五以陽居剛<lb/>
　則其見揜有甚於二四者矣是以係之劓刖也離為<lb/>
　赤紱二四皆離而五獨體兊相近而不相得故有困<lb/>
　于赤紱之象在二謂之朱在五謂赤古之制服盖有<lb/>
　其别矣鄭康成云黻其色皆赤尊卑以深淺為異天<lb/>
　子純朱諸侯黄朱大夫赤而已盖互而言之與赤紱<lb/>
　者祭之所服也祭而无服冝不可以祭矣然禮有弗<lb/>
<pb n="11a"/>
　獲雖降服以祭可也夫豈以赤紱之困而易其志哉<lb/>
　此君子之所以亨也故曰乃徐有說利用祭祀孟子<lb/>
　有言不得不可以為說无財不可以為說五體兌為<lb/>
　說九四不獲於初然後反而從五故徐有喜說之道<lb/>
　焉夫君子之所重莫重於祭酒食祭之所須也金車<lb/>
　祭之所用也赤紱祭之所服也小人之肆志也初困<lb/>
　其酒食中困其金車終困其赤紱而君子恬然不以<lb/>
　動其心則其所以自處者可謂綽綽然有餘裕矣彼<lb/>
<pb n="11b"/>
　小人者其能卒困之耶故子曰劓刖志未得也乃徐<lb/>
　有說以中直也利用祭祀受福也夫酒醴牲牢金車<lb/>
　赤紱固所以事神之具然君子剛中守道不為利害<lb/>
　得䘮易其本心乃鬼神之所福也其曰祀曰亨曰祭<lb/>
　者以言祀天神祭地祗享人鬼無所不可盖互言其<lb/>
　文也或難愚曰孟子有言犧牲不成粢盛不潔衣服<lb/>
　不備則不敢以祭唯士无田則亦不祭而此言困于<lb/>
　酒食金車赤紱皆可以祭何也應之曰孟子固言仕<lb/>
<pb n="12a"/>
　如此其急也又曰古之人未嘗不欲仕又惡不由其<lb/>
　道然而孟子以謂士无田則不祭三月无君則弔若<lb/>
　是則不由其道而得之者吾恐孟子有時而從之也<lb/>
　且孟子既不肯枉道以事人不獲犧牲粢盛以共祭<lb/>
　祀然則獨不祭其先乎聖人則有菜羔𤓰祭之語尊<lb/>
　酒簋貳之文烏有所不祭哉傳曰澗谿沼沚之毛蘋<lb/>
　蘩蕰藻之菜筐筥錡釜之器潢汙行潦之水可以薦<lb/>
　之鬼神此語盖本於詩之召南吾不敢以孟子之說<lb/>
<pb n="12b"/>
　而易聖人之經也<lb/>
上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<lb/>
　上六巽也以隂居柔而在上卦之上下无其應而乘<lb/>
　於九五之兊故曰困于葛藟于臲卼上六合六三以<lb/>
　困二陽者也三體巽巽為蕃鮮而合於上六故葛藟<lb/>
　之象五體兊兊為剛鹵而在已之下也故有臲卼之<lb/>
　象三之不可恃猶葛藟之不能自立也五之不可揜<lb/>
<pb n="13a"/>
　猶臲卼之難乘也按文當曰困于葛藟據于臲卼脱<lb/>
　一據字三與上皆巽巽為木然自初視三則初為石<lb/>
　而三為株木自上視三則上為水而三為藟葛木之<lb/>
　有葛藟木之困也東坡曰以柔用剛則乘之者至以<lb/>
　為蒺䔧以剛用剛則乘之者以為臲卼而已據于臲<lb/>
　卼益不可也故曰動悔有悔征吉者為上六謀之之<lb/>
　辭也謂動之有悔然而不動未嘗无悔也盍改圖乎<lb/>
　征猶行也惟速去之乃為吉矣他爻揜剛者皆有凶<lb/>
<pb n="13b"/>
　象惟上六居卦之窮窮則能變下无其應行莫之繫<lb/>
　是以免於凶而獲征吉之辭也故子曰困于葛藟未<lb/>
　當也以隂居柔疑若當位矣然一卦之上豈隂柔之<lb/>
　所冝居亦為未當也需之上六亦曰不當位與此同<lb/>
　義動悔有悔吉行也吉字當讀為句絶言既曰悔而<lb/>
　又云吉者以其能行故爾<hi>缺</hi>
<pb n="14a"/>
　<lb/>
　<lb/>
　<lb/>
　<lb/>
序卦曰困乎上者必反下故受之以井<lb/>
　井之成卦困之反也自困之井坎反居上兊反為巽<lb/>
　上下相易而成也坎為水兊為澤巽為木水在澤下<lb/>
　不足以及物是以謂之困水在木上則有及物之功<lb/>
<pb n="14b"/>
　矣取諸井象不亦宜乎所以然者兊已上窮其勢必<lb/>
　反下是以復入于坎而成井象也或曰離兊反巽而<lb/>
　剛揜之象自若也烏在其不為困乎曰困之諸陰皆<lb/>
　不當位而于九五無相无之情是以揜之而為困也<lb/>
　井自九三以上皆有離下坎上既濟之象謂之剛揜<lb/>
　不已疎乎故雜卦曰井通而困相遇也<lb/>
井改邑不改井无喪无得往來井井汔至亦未繘井羸<lb/>
其缻凶彖曰巽乎水而上水井井養而不窮也改邑<lb/>
<pb n="15a"/>
不改井乃以剛中也汔至亦未繘井未有功也羸其瓶<lb/>
是以凶也<lb/>
　下巽上坎成卦曰井者初為巽二為兊三為離四為<lb/>
　坎巽入也坎䧟也入而陥焉溺人之象也為其有兊<lb/>
　離之象焉兊說也離䴡也說而有所麗是以謂之井<lb/>
　也巽木也坎水也木入乎水㓕水之象也為其有兊<lb/>
　離之象焉兊上缺也離中虛也此木之所以受水也<lb/>
　兊上行也離炎上也此木之所以上水也是以謂之<lb/>
<pb n="15b"/>
　井矣故子曰巽乎水而上水井井養而不窮也范諤<lb/>
　昌曰巽乎水當作巽乎木愚謂不然巽自是木矣豈<lb/>
　得云巽於木乎巽入也木入乎水而水在木上斯以<lb/>
　為井之象矣井改邑不改井无䘮无得往來井井何<lb/>
　謂也曰井者困之反也困反為井而二五不變是改<lb/>
　邑不改井之象也井也者君子之德也邑也者衆人<lb/>
　之居也邑可改而井不可改者以其剛中也剛中也<lb/>
　者泉在其中也改邑而亦改之則非是井矣人之見<lb/>
<pb n="16a"/>
　是美井遷而就之至於成邑則有之矣未有井憂不<lb/>
　食遷而就邑也是故政教有時而汙隆風俗有時而<lb/>
　媺惡而君子之道終始如一曽不少變然後可以比<lb/>
　德於井矣井之為德旱而不竭潦而不盈人之我取<lb/>
　於我何得人不我取於我何䘮取者日來去者日往<lb/>
　或往或來而為井者常自若也故曰往來井井若貪<lb/>
　得而患䘮惡往而好來則隨物而遷徙矣汔至亦未<lb/>
　繘井羸其瓶凶何謂也曰汔幾也繘綆也瓶汲器也<lb/>
<pb n="16b"/>
　羸敗也巽為䋲故有繘井之象離為大腹兊為毁折<lb/>
　故有羸其瓶之象焉幾至而未至者其綆短也綆短<lb/>
　而不及泉與未嘗有綆同也瓶既敗矣雖有綆安施<lb/>
　乎故子曰汔至亦未繘井未有功也羸其瓶是以凶<lb/>
　也綆短而不及泉是求之未至汲之未深賢人之不<lb/>
　為我用致誠而盡禮焉可也未可以望其功也羸其<lb/>
　瓶是無以受之者也内惑於聲色外蔽於謟諛諌則<lb/>
　不行言則不聼士將望望而去之雖得之亦必失之<lb/>
<pb n="17a"/>
　此其所以凶也傳曰得士者昌失士者亡謂之凶也<lb/>
　不亦宜乎<lb/>
象曰木上有水井君子以勞民勸相<lb/>
　水者坎也木者巽也木上有水井之象也或曰古者<lb/>
　汲用瓶甕木上有水何義也曰木上有水轆轤桔槹<lb/>
　之象也然謂古者汲用瓶甕本无所據亦陋者之言<lb/>
　爾彼以彖言羸其瓶爻言甕敝漏故有是說不知爻<lb/>
　彖之辭因羸敝而言瓶甕耳耒耜舟楫弧矢杵臼之<lb/>
<pb n="17b"/>
　利皆聖人作盖中智之所不及也若夫汲用瓶甕可<lb/>
　以施於尋丈之間過此以往至於九仞而後及泉者<lb/>
　非復瓶甕之所能汲用木器不待智者而後知之也<lb/>
　況天地自然之象已寓於制器之前乎君子以勞民<lb/>
　勸相何謂也木上有水勞而後得之者也茍有以與<lb/>
　之雖盛暑霑汗祁寒凍膚而抱甕出灌者不以為勞<lb/>
　茍无以與之則弃而莫之顧矣井之為德取之而不<lb/>
　竭用之而不窮者也隨其力之多寡而各得其所欲<lb/>
<pb n="18a"/>
　者也是以汲者四面而至焉君子之所以勞民勸相<lb/>
　亦如是而已向使終歲勤動不得以養其父母育其<lb/>
　妻子雖重賞以勸之嚴刑以驅之而民弗從矣<lb/>
雜卦曰井通而困相遇也<lb/>
　不相遇則不能相困故困以相遇為義泉之在地其<lb/>
　脉流通故井以通為義困以三陽為君子三隂為小<lb/>
　人陽剛而隂柔陽貴而隂賤也井以三陽為泉三隂<lb/>
　為井陽實而隂虚陽動而隂静也是故井之諸爻義<lb/>
<pb n="18b"/>
　皆相通而以中正上下為吉凶之决何也正且潔者<lb/>
　井之正也清且寒者泉之正也何謂中邑居之㑹也<lb/>
　何謂上汲引而出之也何謂下流濁之所鍾也初六<lb/>
　在下曰泥六四在中曰甃上六在上曰收曰幕此言<lb/>
　井也九二不正則无與九三不中則不食九五中正<lb/>
　則井洌泉寒而人食之矣此言泉也井之為通其是<lb/>
　之謂歟故繫曰井德之地也居㓗則清處穢則濁所<lb/>
　以德為之地也又曰井居其所而遷即所謂改邑不<lb/>
<pb n="19a"/>
　改井往來井井者也又曰井以辨義泥之所不能侵<lb/>
　鮒之所不能射敝漏之甕所不能汲君子之所以辨<lb/>
　義如斯而已<lb/>
初六井泥不食舊井无禽象曰井泥不食下也舊井无<lb/>
禽時舍也<lb/>
　初六巽也以隂居剛而在下卦之下上无其應而承<lb/>
　於九二之兊故曰井泥不食舊井无禽夫泉出於地<lb/>
　中而井施於泉上初六之隂有井之象矣而下无陽<lb/>
<pb n="19b"/>
　爻是有井而无泉也處於最下不中不正則泥塗濁<lb/>
　穢之所歸也兊為澤巽為入故有井泥之象兊為口<lb/>
　而與巽不相得故有不食之象舊井者泥之甚也无<lb/>
　禽者不食之甚也夫以初六之无泉宜若不為井矣<lb/>
　為其居於剛者是以猶有井泥之象焉是泉與泥相<lb/>
　混者也井之有泥人之所棄禽之所食也舊井无禽<lb/>
　則泥深而泉竭矣有井而无泉禽亦棄之也子貢曰<lb/>
　君子惡居下流天下之惡皆歸焉初六之謂矣故曰<lb/>
<pb n="20a"/>
　井泥不食下也舊井无禽時舍也此與乾初九九二<lb/>
　之象文同而㫖異矣初六以不中不正而居於下流<lb/>
　其始見棄於人其終見棄於禽然則君子之所養與<lb/>
　其所居者可不謹哉唐八司皆一時名士也如栁宗<lb/>
　元劉禹錫猶欲自振於濁之中所謂井泥不食者也<lb/>
　至若韋陸之徒則人禽皆舍之矣<lb/>
九二井谷射鮒甕敝漏象曰井谷射鮒无與也<lb/>
　九二兊也以陽居柔而在下卦之中上无其應而乗<lb/>
<pb n="20b"/>
　於初六之巽故曰井谷井谷坎井也兊為澤巽為入<lb/>
　故有井谷之象井之道上行泉在下而井在上九二<lb/>
　剛中有泉之象矣而上无隂爻是有泉而无井也為<lb/>
　其居於隂而乗乎巽是以有井谷之象焉水之所鍾<lb/>
　而為谷人之所以汲為井也所以然者不正而中故<lb/>
　也水之所鍾而為谷非泉之正也人之所汲以為井<lb/>
　得邑居之中也故曰射鮒甕敝漏鮒小魚也或曰蝦<lb/>
　蟇也甕汲器也巽為入為魚故有射鮒之象兊為口<lb/>
<pb n="21a"/>
　為毁折故有甕敝漏之象泉居深井之中非汲則莫<lb/>
　能致汲而用漏甕未有能上之者也惟坎井之泉則<lb/>
　雖用漏甕而可以挹取之矣孔子曰清斯濯纓濁斯<lb/>
　濯足矣自取之也然則九二之不正而得鮒與敝之<lb/>
　漏甕冝矣夫泉者君子之所受於天者也而井者君<lb/>
　子之所修於身者也有泉而無井是自棄也有井而<lb/>
　无泉則亡之矣故子曰井谷射鮒无與也言其上无<lb/>
　隂爻莫與井之是以鮒得而射之也或曰吾子以不<lb/>
<pb n="21b"/>
　正為二之咎而夫子言其无與則豈二之咎乎曰惟<lb/>
　其不正是以无與使九居初而六居二是正而有與<lb/>
　也泉茍寒而在邑之中則井斯㓗矣豈有以之坎谷<lb/>
　而反棄之也歟<lb/>
九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　九三上體為離下體為兊以陽居剛而在下卦之上<lb/>
　應乎上六而承於六四二爻皆坎而四又巽也故曰<lb/>
<pb n="22a"/>
　井渫不食為我心惻兊為澤離為明故有井渫之象<lb/>
　離為食巽為不果故有不食之象坎為憂傷為心病<lb/>
　故有心惻之象渫清也清者泉之正也九三正而有<lb/>
　與是泉清而井潔矣然而不食者非邑之中矣我三<lb/>
　自謂也行道之人見井渫而不食則為之惻然是為<lb/>
　我之故而惻其心也夫以三四離坎相配而有不食<lb/>
　之象者巽兊為之間也三自以應在上雖與四比而<lb/>
　不相得是以惻之而已矣夫既惻之則曷為不食之<lb/>
<pb n="22b"/>
　歟曰是井也可用汲而得之也非若九二之谷可挹<lb/>
　而取之也汲者非瓶與繘則莫能致瓶與繘非行道<lb/>
　之所有也是以心惻而不得食也故曰可用汲可用<lb/>
　汲者誰與其邑居之人也瓶與繘居者之所有也居<lb/>
　者汲之則行者亦沾其賜矣故行者樂以告居者曰<lb/>
　是井之渫也非汲則莫能致也苟從吾言吾與子皆<lb/>
　得而食之矣故曰王明並受其福以九居五其體為<lb/>
　離故有王明之象民之見賢而不用賢者又不求人<lb/>
<pb n="23a"/>
　之知則欲以告其王庻幾吾王之明汲而用之則民<lb/>
　與王並受其福其心豈不然也故子曰井渫不食行<lb/>
　惻也求王明受福也行惻者行人之惻而非井之惻<lb/>
　也求王明者人之求之而非井之求之也明者知渫<lb/>
　之可食而賢之可用也此所以受福也司馬遷乃曰<lb/>
　王之不明豈足福哉是何言也王安石乃曰君子之<lb/>
　於君也以不求求之異乎人之求之也惡是何言也<lb/>
　君子之不求也豈以為要君之術也哉或曰䝉之象<lb/>
<pb n="23b"/>
　曰山下出泉蒙謂坎為泉也今吾子以澤為泉毋乃<lb/>
　非歟曰澤止水也坎流水也山下出泉謂流水也故<lb/>
　坎取之今井渫不食止水也而兊取之不亦宜乎哉<lb/>
　若夫九五之泉上下皆坎則取諸左右逢其原且北<lb/>
　方之氣是以謂之寒泉也曰然則九二之兊謂之井<lb/>
　谷何也曰水之所鍾而為谷亦止水之象也曰九二<lb/>
　之井注而為谷也九三之井渫而為清也吾子皆以<lb/>
　為止水九五之井洌而泉寒也吾子乃謂之流水何<lb/>
<pb n="24a"/>
　哉曰九二九三之水兊也兊出於本爻則其止可知<lb/>
　矣九五之水坎也坎在其上又在其下則謂之流水<lb/>
　宜哉<lb/>
六四井甃无咎象曰井甃无咎修井也<lb/>
　六四上体為坎下体為巽以隂居柔而在上卦之下<lb/>
　下无其應而乘於九三二離兊也故曰井甃无咎三<lb/>
　與四皆正是井潔而泉清矣然而不食者非邑之中<lb/>
　也治其井甃使之无咎而已矣坎為水為勞巽為工<lb/>
<pb n="24b"/>
　為潔故有井甃之象井雖渫而不食乆而弗修亦為<lb/>
　廢井矣惟不忘於甃甓隨其罅漏而修治之則泥之<lb/>
　所不能混鮒之所不能射是以為无咎也顔淵曰夫<lb/>
　道之不修是吾醜也夫道既已大修而不用是有國<lb/>
　者之醜也井之自修如此然而不食則非井之咎也<lb/>
　故子曰井甃无咎修井也井雖不食而不忘於甃然<lb/>
　後為井也君子雖不見用而不忘於自修然後為君<lb/>
　子也<lb/>
<pb n="25a"/>
九五井冽寒泉食象曰寒泉之食以中正也<lb/>
　九五離也以陽居剛而在上卦之中下无其應而介<lb/>
　於六四上六之間二爻皆坎而四又巽也故曰井洌<lb/>
　寒泉食洌潔也巽為潔故有井洌之象離為食為大<lb/>
　腹故有食之象洌者井之正也寒者泉之正也食者<lb/>
　邑之中也安有井洌泉寒在都邑之中而不見食者<lb/>
　乎故子曰寒泉之食以中正也或曰吾子以陽為泉<lb/>
　隂為井今謂坎為寒泉則六四當之矣而又係之九<lb/>
<pb n="25b"/>
　五何哉曰此雜卦之所謂通也泉之在地其脉流通<lb/>
　故說卦坎為通今九五之泉在六四上六重坎之際<lb/>
　則是左右逄其原也泉寒井洌不亦宜乎或曰坎為<lb/>
　水離為火坎為冬離為夏若六四之坎為寒泉至於<lb/>
　九五之離則當為温泉矣曰此則五之所謂食也其<lb/>
　烹而食之義乎雖烹而食之猶謂之寒泉也九五則<lb/>
　三之所謂王明者與<lb/>
上六井收勿幕有孚元吉大成也<lb/>
<pb n="26a"/>
　上六坎也以隂居柔而在上卦之上應乎九三而乘<lb/>
　於九五二爻皆離而三又兊也故曰井收勿幕羃覆<lb/>
　也本或作冪非也收轆轤也舊說為綆非也坎為輪<lb/>
　故有收象又為隱伏故有羃象井道上行在一卦之<lb/>
　上井之大成矣收與羃皆在井上欲其置収而患其<lb/>
　施羃也收則一取而有餘不羃則衆汲而无窮所以<lb/>
　然者以其逺應九三近乘九五泉源之富足以養而<lb/>
　不窮故也故曰有孚元吉坎為有孚離下坎上既濟<lb/>
<pb n="26b"/>
　之象是以謂之元吉也故子曰元吉在上大成也其<lb/>
　言元吉之辭不於五而於上者井雖見食有羃而无<lb/>
　收則所施不廣未得為元吉矣夫以孔子用於一邑<lb/>
　而一邑治用於一國而一國治可謂井洌寒泉食矣<lb/>
　然而不得施之於天下而止於國邑豈得為元吉也<lb/>
　哉<lb/>
　<lb/>
　周易經傳集解卷二十四<lb/>
</p>
<p>
</p>
  </div>
</body>
</text>
</TEI>
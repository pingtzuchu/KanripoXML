<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解无妄大畜卷十三</head> <lb/>
    <p>
<pb n="1a"/>
欽定四庫全書<lb/>
　周易經傳集解无妄大畜卷十三<lb/>
　　　　乾巽艮震　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰復則不妄矣故受之以无妄<lb/>
<pb n="1b"/>
　无妄成卦復之變也自復之无妄下亦震體坤變為<lb/>
　乾二五中正而成无妄也震為雷坤為地乾為天雷<lb/>
　之動也必以其時不時則謂之妄妄則為物之災若<lb/>
　夫閉闗之日而復乎地中有物之辰則行乎天下其<lb/>
　靜也固其動也時斯為无妄矣國之威令譬猶雷霆<lb/>
　人主復於其道則威令之行不失於有罪過而不復<lb/>
　則濫及於無辜民將無所措其手足矣六五在上而<lb/>
　下無其應則皆復於初故謂之復九五在上而下有<lb/>
<pb n="2a"/>
　其應中正相與故謂之无妄也夫既已復於道則動<lb/>
　靜語黙一出於誠豈復有妄乎无妄次復斯其㫖也<lb/>
无妄元亨利貞其匪正有眚不利有攸往彖曰无妄剛<lb/>
自外來而為主於内動而健剛中而應大亨以正天之<lb/>
命也其匪正有眚不利有攸往无妄之往何之矣天命<lb/>
不祐行矣哉<lb/>
　下震上乾成卦曰无妄者初為震二為艮三為巽四<lb/>
　為乾乾健也震動也以決躁之性而濟之以剛健之<lb/>
<pb n="2b"/>
　才其動也有時而妄矣為其有艮巽之象焉以巽濟<lb/>
　乾以艮濟震是以謂之无妄也艮止也巽入也有時<lb/>
　而止則雷於是乎收聲有時而入則龍於是乎潛藏<lb/>
　及夫仲春之月雷乃發聲蟄蟲啟户勾者畢出萌者<lb/>
　盡達是以謂之无妄也无妄云者言本有妄也九四<lb/>
　之辭曰可貞无咎固有之也其義彰矣无妄元亨利<lb/>
　貞何謂也曰无妄之四象震艮巽乾也其八卦則乾<lb/>
　兊震艮也震為春巽為夏兊為秋乾艮為冬震東方<lb/>
<pb n="3a"/>
　也兊西方也巽東南也乾西北也艮也者萬物之所<lb/>
　成終而所成始也是故係之以元亨利貞之辭也所<lb/>
　以然者无妄故也子曰无妄剛自外來而為主於内<lb/>
　動而健剛中而應大亨以正天之命也夫无妄者復<lb/>
　之變也當復之時五隂而一陽則震為之主矣及乎<lb/>
　无妄則三陽之乾自外而來九五在上為卦之主而<lb/>
　初九之震實為主於内既主乎乾又主乎震疑若妄<lb/>
　矣而其動而健剛中而應是以為无妄也動而健以<lb/>
<pb n="3b"/>
　上下二體言之也剛中而應以二五兩爻明之也動<lb/>
　而不健剛而不中中而不應雖欲无妄得乎哉乾震<lb/>
　道合二五志同是以為无妄也所以然者乾為父震<lb/>
　為子子聴於父臣聴於君是以為无妄也是故九五<lb/>
　君也而體乎兊初九臣也而體乎震股肱喜哉元首<lb/>
　起哉斯之謂矣故曰大亨以正天之命也夫雷之威<lb/>
　行於天下震驚萬物使之大亨以正者非雷之威天<lb/>
　之命也人臣之威行於天下聳動萬民使之大亨以<lb/>
<pb n="4a"/>
　正者非臣之威君之命也天不剛中而應則雷不得<lb/>
　以施其威君不剛中而應則臣不得以用其法雷以<lb/>
　妄行則物知雷之威而不知其天臣以妄行則民知<lb/>
　臣之威而不知其君物失其宜民失其序元亨利貞<lb/>
　無自而見矣天下大通而各得其正其剛健中正純<lb/>
　粹之所為乎其匪正有眚不利有攸往何謂也曰正<lb/>
　者妄之反也眚者災之召也方剥之時小人得志既<lb/>
　復之後明正典刑君子之動小人之災也懼其或妄<lb/>
<pb n="4b"/>
　故以无妄名之也書曰天作孽猶可違自作孽不可<lb/>
　逭无妄之時匪正有眚者天之所災君之所刑也闔<lb/>
　門而自守猶懼不免往無攸利矣故子曰无妄之時<lb/>
　往何之矣天命不祐行矣哉疑脫一時官字在卦上<lb/>
　九自以為健而乘九五之剛故係之以有眚无攸利<lb/>
　之辭應其義矣<lb/>
象曰天下雷行物與无妄先王以茂對時育萬物<lb/>
　天者乾也雷者震也天下雷行无妄之象也雷不可<lb/>
<pb n="5a"/>
　以妄動物不可以妄行以妄動者物被其災以妄行<lb/>
　者身受其禍故曰物與无妄雷之與物皆不可妄相<lb/>
　與為无妄也先王以茂對時育萬物者雷之震驚人<lb/>
　見其威耳而不知其有生物之功臣之擊㫁人見其<lb/>
　嚴耳而不知其有長民之德雷者天之所命也臣者<lb/>
　君之所使也雷无妄行則萬物皆由其道臣无妄作<lb/>
　則萬民得安其生夫豈唯民哉將草木鳥獸魚鼈昆<lb/>
　蟲莫不咸若先王所以對時育物由此道也按文當<lb/>
<pb n="5b"/>
　曰對時茂育萬物於義為順<lb/>
雜卦曰无妄災也<lb/>
　无妄何謂災雷震之象也雷在天上則為大壯雷行<lb/>
　天下豈非震物為災之象乎是以无妄諸爻皆取雷<lb/>
　震以為其義焉初九九四俱有震體初為正而四為<lb/>
　妄故初曰无妄往吉四曰可貞无咎若夫二有攸往<lb/>
　之利三有邑人之災五有勿藥之疾上有妄行之眚<lb/>
　皆以遇震而為吉凶此无妄之所以為災也<lb/>
<pb n="6a"/>
初九无妄往吉象曰无妄之往得志也<lb/>
　初九震也以陽居剛而在下卦之下上无其應而承<lb/>
　於六二之艮故曰无妄往震動也陽之所加者隂而<lb/>
　震之所施者艮也以初遇二以九遇六以震遇艮其<lb/>
　往也无妄矣故曰吉子曰无妄之往得志也動以其<lb/>
　時得行其志斯為吉矣<lb/>
六二不耕穫不菑畬則利有攸往象曰不耕穫未富也<lb/>
　六二艮也以隂居柔而在下卦之中應乎九五之兊<lb/>
<pb n="6b"/>
　而乘初九之震故曰不耕穫不菑畬艮為止故有不<lb/>
　耕穫不菑畬之象田一歲為菑三歲為畬不耕而穫<lb/>
　不菑而畬理之所無斯為妄矣六二中正不應有妄<lb/>
　行之失然則所謂不耕穫不菑畬者安坐而無所為<lb/>
　也安坐而無為者其六二體艮之象乎方歲之寒入<lb/>
　此室處應其時義矣及夫陽氣既動而初九之震行<lb/>
　焉故曰則利有攸往震為動而初九之震攸往之象<lb/>
　不耕穫之土不菑畬之田雷以動之土膏脈起耒耨<lb/>
<pb n="7a"/>
　於是乎興禾稼於是乎奮利有攸往不其然乎故子<lb/>
　曰不耕穫未富也陽為富隂為貧以六居二是以知<lb/>
　其耕穫之未富也若初九耕之而九五穫之斯為富<lb/>
　矣九五六二艮兊相與其穫之也宜哉所以然者三<lb/>
　爻皆正故也二五雖應而無初九之震亦何自而穫<lb/>
　乎故曰剛自外來而為主於内動而健剛中而應大<lb/>
　亨以正天之命也其是之謂矣<lb/>
六三无妄之災或繫之牛行人之得邑人之災象曰行<lb/>
<pb n="7b"/>
人得牛邑人災也<lb/>
　六三上體為巽下體為艮以隂居剛而在下卦之上<lb/>
　應上九而承九四二爻皆乾而四又震也故曰无妄<lb/>
　之災以六居三不中不正可謂妄矣然其應在上九<lb/>
　乾巽相求自以為无妄也九四之震反而迫焉斯遇<lb/>
　其災矣故曰或繫之牛行人之得邑人之災隂為牛<lb/>
　艮在丑亦為牛巽為繩故有繫牛之象乾為健故有<lb/>
　行人之象艮為止故有邑人之象邑者居人也四為<lb/>
<pb n="8a"/>
　震三為巽者巽震之配也然而繫之六三是以上<lb/>
　九之乾得而取之也巽之於震也為夫婦之常其於<lb/>
　乾也為西北東南之遇巽既從乾而震以責艮是<lb/>
　以為无妄之災也譬猶或者繫牛於此為行道者所<lb/>
　得而責於居人行者既去而居者蒙其枉此之謂災<lb/>
　也子曰行人得牛邑人災也行人得牛言乾巽之<lb/>
　合也邑人遇災言艮震之迫也易家解此兩爻殊<lb/>
　不近人情夫不耕而穫不菑而畬行人得牛邑人<lb/>
<pb n="8b"/>
　遇災皆所謂妄也君之所治吏之所禁法之所制刑<lb/>
　之所防言易者乃以為當然豈不過甚矣哉禮曰不<lb/>
　耕穫不菑畬凶以此防民猶貴祿而賤行說者曰<lb/>
　君子必先種之乃得穫必先菑之乃得畬安有無<lb/>
　事而取其利者乎宓子賤曰若使不耕者穫是使<lb/>
　民樂有宼其創必數世不息夫繫之以凶則論其不<lb/>
　吉繫之以利有攸往則論其無凶道之不明無足<lb/>
　怪矣<lb/>
<pb n="9a"/>
九四可貞无咎象曰可貞无咎固有之也<lb/>
　九四上體為乾下體為震以陽居柔而在上卦之下<lb/>
　下无其應而承九五之兊乘六三之艮三又巽也故<lb/>
　曰可貞无咎艮者寅也於時為仲春震者卯也於時<lb/>
　為仲春巽者巳也於時為孟夏兊者酉也於時為仲<lb/>
　秋乾者亥也於時為孟冬孟春之月蟄蟲始振仲<lb/>
　春之月雷乃發聲孟夏之月草木蕃盛仲秋之月<lb/>
　雷乃收聲季秋之月蟄蟲咸俯孟冬之月天地閉<lb/>
<pb n="9b"/>
　塞順此者吉逆此者凶是以謂无妄也今初九之震<lb/>
　震於六二之艮是驚蟄之震震於雨水之後也九<lb/>
　四之震震於九五之兊是小雷之震震於白露之<lb/>
　後也故初言吉二言利四言貞五言疾无妄之義<lb/>
　也然仲秋之月雷既收聲至於孟冬而復震者何<lb/>
　也謂其乘於艮巽是以有時而妄行也艮者震之代<lb/>
　也巽者震之配也九四之无咎不亦宜乎故曰仲<lb/>
　秋行春令則草木生榮行夏令則蟄蟲不藏孟冬<lb/>
<pb n="10a"/>
　行春令則凍閉不發行夏令則蟄蟲復出物之所以<lb/>
　疵癘民之所以夭横皆由此也然則為九四者體乾<lb/>
　而承兊可以貞固守之而无咎矣唯其不能貞也是<lb/>
　以失其牛於行者而濫其災於邑人故子曰可貞无<lb/>
　咎固有之也<lb/>
九五无妄之災勿藥有喜象曰无妄之藥不可試也<lb/>
　九五兊也以陽居剛而在卦之中應乎六二之艮而<lb/>
　介於九四上九之間二爻皆乾而四又震體也故曰<lb/>
<pb n="10b"/>
　无妄之疾以居九五得中守正下應六二艮兊相與<lb/>
　初九之震實代其勞耕而穫之菑而畬之可謂无<lb/>
　妄矣而當九四之衝遇乾震之難可謂有疾矣兊<lb/>
　正秋也萬物之所說也而震以動之乾以戰之其<lb/>
　謂之疾也宜哉故曰勿藥有喜藥之言治也喜之<lb/>
　言說也乾為治兊為說隂陽相得謂之喜慶夫九<lb/>
　五者所謂无妄也九四上九不中不正所謂妄也<lb/>
　五以无妄處兩妄之間四之乾震為之疾也使五<lb/>
<pb n="11a"/>
　往求上九之乾以為之藥則為五者喪矣上之藥<lb/>
　四以邪收邪益其疾耳烏能治之哉故為九五者<lb/>
　夭夀不貳修身以俟之不渝其正斯全其說矣艮<lb/>
　兊二氣感應相與以喜敦和之故子曰无妄之藥<lb/>
　不可試也試者嘗試之謂也人之所以致疾者皆<lb/>
　以妄也起居飲食一不謹而疾隨之其致之有狀<lb/>
　則其藥之有方故夫藥者所以攻疾也吾无妄而<lb/>
　遇疾則疾為妄乃從而藥之則藥為妄妄疾不能<lb/>
<pb n="11b"/>
　以害正妄藥不能以攻邪聖人敎之以勿藥而聽<lb/>
　其所為使吾終始无妄則正勝而妄敗矣不堪其<lb/>
　疾而嘗試用藥以僥倖其中則疾不能為害而藥<lb/>
　反為害也世之庸醫以藥治无妄之疾而殺之者<lb/>
　多矣是則无妄於前而妄於後无妄於始而妄於<lb/>
　終其所以殺之者皆妄也此聖人之深戒也季康<lb/>
　子饋藥拜而受之曰丘未達不敢嘗康子之於夫<lb/>
　子未嘗不致其欽夫子之於康子未嘗不盡其禮<lb/>
<pb n="12a"/>
　受而不嘗豈疑其害己也哉乃孔子則以為无妄之<lb/>
　疾也故子路請禱而弗許康子饋藥而弗御懼其入<lb/>
　於妄也其言曰丘也未達其疾不敢嘗之以藥此則<lb/>
　不可試之義也世之說者直謂未逹其藥而不敢嘗<lb/>
　以常情度之三尺之童不出諸口豈聖人周旋曲折<lb/>
　之意乎<lb/>
上九无妄行有眚无攸利象曰无妄之行窮之災也<lb/>
　上九乾也以陽居柔而在一卦之上應乎六三之巽<lb/>
<pb n="12b"/>
　也乘九五之兊三又艮也故曰无妄行乾健也上之<lb/>
　配在三自以為无妄也故曰有眚无攸利眚目不明<lb/>
　也巽為多白眼故有眚象无妄之世九五在上上九<lb/>
　不順而與巽相求是以為有眚也震為雷乾為天天<lb/>
　下雷行物與无妄今九四失其牛而責於六三之艮<lb/>
　是震之妄動也所謂災也上九待其應而取於六三<lb/>
　之巽是乾之妄行也所謂眚也以不正之行而居一<lb/>
　卦之上取非其有眚莫甚焉詩云敬天之怒毋敢戲<lb/>
<pb n="13a"/>
　豫敬天之渝毋敢馳驅方四之震五逢其疾三遇其<lb/>
　災君子側身謹行猶懼不免况於上九以妄行之將<lb/>
　何往而利矣故子曰无妄之行窮之災也災天降也<lb/>
　眚人為也爻辭言眚而夫子謂之災何也曰九四之<lb/>
　妄不能以病九五將何以及上九乎爻之所以不言<lb/>
　災也然上九居卦之終進而不已窮上者必反下則<lb/>
　災及之矣故曰无妄之往何之矣天命不祐行矣哉<lb/>
　上九之謂也然則當无妄之世懷不正之行者無攸<lb/>
<pb n="13b"/>
　利矣<lb/>
　<lb/>
　<lb/>
　<lb/>
　<lb/>
序卦曰有无妄然後可畜故受之以大畜<lb/>
　大畜成卦无妄之反也自无妄之大畜乾反居下震<lb/>
　反為艮二五相易而成大畜也震反成艮動而能止<lb/>
<pb n="14a"/>
　也乾反居下尊而能降也二五相易上下能相與也<lb/>
　夫乾天下之至健也震以動之而无敢妄行艮以止<lb/>
　之而无敢妄動是以為大畜也以九居五以六居二<lb/>
　是以謂之无妄以九居二以六居五是以謂之大畜<lb/>
　也夫虚則能畜實實豈能畜虚哉大畜也者畜天下<lb/>
　之大也天下所謂才智勇健之士莫不有上人之心<lb/>
　然而聖人在上甘心服役奔走而不辭者其必有以<lb/>
　畜之矣聰明睿智足以畜之使天下之人皆自謂我<lb/>
<pb n="14b"/>
　智而聰明睿智不足以畜之矣發強剛毅足以畜之<lb/>
　使天下之人皆自謂我勇而發強剛毅不足以畜之<lb/>
　矣揚雄有言御得其道則天下詛詐咸與作役御失<lb/>
　其道則天下詛詐咸與作敵御得其道何道也威令<lb/>
　賞罰人主所以御天下之道也如雷霆之不妄如四<lb/>
　時之必信然後天下才智勇健之士雖欲不為吾畜<lb/>
　而不可得矣是故聖人自處於不智而智者樂為之<lb/>
　謀自處於不勇而勇者樂為之死茍非无妄而何以<lb/>
<pb n="15a"/>
　畜之哉此大畜之所以无妄也或曰大畜小畜其為<lb/>
　畜則同或為大或為小何也曰陽為大隂為小其位<lb/>
　四其體巽隂也臣道也是以謂之小畜也其位五其<lb/>
　體艮陽也君道也是以謂之大畜也六五為君六四<lb/>
　為臣然後天下之健者莫不入吾含畜之内矣是之<lb/>
　謂大畜也<lb/>
大畜利貞不家食吉利涉大川彖曰大畜剛健篤實輝<lb/>
光日新其德剛上而尚賢能止健大正也不家食吉養<lb/>
<pb n="15b"/>
賢也利涉大川應乎天也<lb/>
　下乾上艮成卦曰大畜者初為乾二為兊三為震四<lb/>
　為艮乾健也兊說也震起也艮止也健而止斯謂之<lb/>
　大畜也已乎曰未也健而不說止而不起可與靜而<lb/>
　不可與動可與安而不可與危也健而止者畜之質<lb/>
　也說以動者畜之情也夫是之謂大畜也故子曰大<lb/>
　畜剛健篤實輝光日新其德剛上而尚賢剛健篤實<lb/>
　者乾艮也輝光日新者震兊也剛健如天篤實如土<lb/>
<pb n="16a"/>
　輝光如日月日新如四時然而天下不為之畜者未<lb/>
　有也震兊之為輝光日新何也曰震旦也兊夕也震<lb/>
　春也兊秋也旦出而夕入春舒而秋斂日新之謂也<lb/>
　其德剛上而尚賢者大畜而卦上下皆陽無剛上之<lb/>
　義按上字當作止剛者乾也止者艮也葢言其德剛<lb/>
　而能止六五居尊而尚上九之賢是以能畜天下之<lb/>
　大也武王克商訪微子箕子式商容閭而萬姓說非<lb/>
　尚賢之效歟大畜利貞何謂也曰大畜元亨利貞與<lb/>
<pb n="16b"/>
　无妄同既以係之无妄雖不見於大畜可也然而猶<lb/>
　曰利貞云者以明无妄之為元亨也震者始也艮者<lb/>
　終也易之互文見義皆如此也而子曰能止健大正<lb/>
　也言乾志上行而艮能止之所以為大正也袁紹有<lb/>
　言天下健者豈惟董公故知健不足恃能止健斯為<lb/>
　大正矣不家食吉何謂也子曰不家食吉養賢也乾<lb/>
　為天為君子有賢德之象艮為山有養之象乾象之<lb/>
　三陽並進而受畜於艮是以知其不家食也賢德之<lb/>
<pb n="17a"/>
　人聚於王朝廩人繼粟庖人繼肉不食於家斯為吉<lb/>
　矣何者養賢以及萬民也今夫小畜之所以為畜者<lb/>
　内積其德所以保位外聚賢才所以事君斯以為畜<lb/>
　而已矣若夫大畜則有止健養賢之義而非小畜之<lb/>
　事矣止天下之健養天下之賢豈人臣所當為哉人<lb/>
　臣而止健是曹孟德司馬仲達之所為也人臣而養<lb/>
　賢是孟嘗平原魏其武安之所為也所以然者艮之<lb/>
　所能非巽之任也五之所能非四之任也大畜之象<lb/>
<pb n="17b"/>
　天在山中山能止而養之矣小畜之象風行天上風<lb/>
　能止而養之乎然究其養物之功則巽亦有助矣此<lb/>
　所以為大畜小畜者歟利涉大川何謂也子曰利涉<lb/>
　大川應乎天也兊為澤乾為天故有大川之象四有<lb/>
　巽體巽為木為風故有利涉之象然卦中巽兊同體<lb/>
　相連無出險之義所以為利涉者非以其應乎乾故<lb/>
　歟同人之彖曰利涉大川乾行也亦以巽之不能出<lb/>
　乎兊故也或曰小畜以隂居陽大有以柔有剛皆應<lb/>
<pb n="18a"/>
　乎乾而无利涉之辭何也曰小畜大有皆以一柔畜<lb/>
　五剛天下之動貞夫一故險閱之象大畜上有二隂<lb/>
　六四居近君之位而下畜三陽是以有大川之象也<lb/>
　昔周公相成王天下北面而來朝可謂能畜矣然而<lb/>
　羣叔流言幾喪王室故曰子小子若涉淵水予惟往<lb/>
　求朕攸濟及乎四海皇皇奠枕于京斯為利涉矣<lb/>
象曰天在山中大畜君子以多識前言往行以畜其德<lb/>
　天者乾也山者艮也天無在山中之理而此象言之<lb/>
<pb n="18b"/>
　者天之陽氣為土為金為草為木莫不盡畜於山此<lb/>
　則天在山中之象也君子觀此之象以為天至大矣<lb/>
　而在山中則山能止而畜之故也聖人之道髙而且<lb/>
　逺者其猶天乎然而前言往行載在方册者可以止<lb/>
　而畜之矣博學之審問之慎思之明辨之日就月將<lb/>
　真積力久堯舜禹湯文武之德莫不皆畜於我矣此<lb/>
　則天在山中之象也子曰學以聚之子夏曰博學而<lb/>
　篤志切問而近思仁在其中矣此之謂乎識音志書<lb/>
<pb n="19a"/>
　式成識其政事是也<lb/>
雜卦曰大畜時也<lb/>
　天下之動貞夫一者也小畜以一隂而畜五陽者以<lb/>
　其寡也大畜有二隂而畜四陽何也時也大畜何謂<lb/>
　時乾艮之象也乾為父艮為少男乾至大也艮至小<lb/>
　也以至大而受畜於至小非以其時之故歟當艮之<lb/>
　時雖乾之健不得不為之畜止矣何莫時也時也者<lb/>
　上之所制也賈誼有言法制已成名分已定卧赤子<lb/>
<pb n="19b"/>
　於天下之上而安植遺腹朝委裘而天下不亂雖有<lb/>
　韓白之勇良平之智莫敢有爭心焉時已定也是故<lb/>
　大畜諸爻皆以法制為其義焉初九之利已九二之<lb/>
　說輻九三艱貞六四童牛之牿九五豶豕之牙皆法<lb/>
　制之義也至於上九何天之衢則畜極而亨矣其亦<lb/>
　日閑輿衞而後可乎此大畜之所以為時也<lb/>
初九有厲利已象曰有厲利已不犯災也<lb/>
　初九乾也以陽居剛而在一卦之下應乎六四四艮<lb/>
<pb n="20a"/>
　巽也故曰有厲利已已之言止也大畜之初九无妄<lb/>
　之上九也大畜之六四无妄之六三也九為乾而六<lb/>
　為巽巽與艮合而鄰於震故上為有眚而初為有厲<lb/>
　也然初之與四三之與上乾之與巽以爻位則相應<lb/>
　以方位則相配上九在无妄之時自以為无妄而行<lb/>
　是以无攸利也初九在大畜之時自以為受畜而止<lb/>
　是以雖危而利也故子曰无妄之行窮之災也有厲<lb/>
　利已不犯災也天作孽猶可違自作孽不可逭豈不<lb/>
<pb n="20b"/>
　信哉<lb/>
九二輿脫輻象曰輿脱輻中无尤也<lb/>
　九二兊也以陽居柔而在下卦之中其應乎六五之<lb/>
　艮故曰輿脫輻兊本乎坤坤為輿兊為毁折故有脫<lb/>
　輻之象脫輻則輿不行以初九九二皆有應在上初<lb/>
　以見危而止故不犯於災二以兊應艮上下相與則<lb/>
　脫其輿輻矣小畜之輿脫輻於九三者上無六五遇<lb/>
　四而後畜矣柔上而剛下勢逆而情乖是故有反目<lb/>
<pb n="21a"/>
　之象焉大畜之輿脫輻於九二者五為君而二為臣<lb/>
　脫其車輻而委質於朝也食君之糧憂君之事剛中<lb/>
　而應說而上行夫何咎哉故子曰輿脫輻中无尤也<lb/>
　言其脫輻之辭同其好惡之情異矣九二在小畜為<lb/>
　牽復在中亦不自失也輿脫輻中无尤也大車以載<lb/>
　積中不敗也其義葢旁通矣<lb/>
九三良馬逐利艱貞日閑輿衞利有攸往象曰利有攸<lb/>
往上合志也<lb/>
<pb n="21b"/>
　九三下體為乾上體為震以陽居剛而在下卦之上<lb/>
　上无其應而承乎六四連於五六二爻皆艮而四又<lb/>
　巽也故曰良馬逐乾為良馬震為作足三陽並進故<lb/>
　有馳逐之象夫九二既脫其輻矣至於九三上遇六<lb/>
　四而猶為良馬逐何也曰夫畜也者豈徒畜之而已<lb/>
　乎將有以用之也不畜則不為我用畜之未服亦不<lb/>
　可用也以二之說輻而君臣之分既定然後馳騁步<lb/>
　驟惟吾之所欲為是以為良馬逐也以九遇六以震<lb/>
<pb n="22a"/>
　遇巽進而无難是以為良馬逐也既得良馬而馳之<lb/>
　快其情逞其志而不知為之戒者必有顛蹶之患踶<lb/>
　齧之憂故曰利艱貞日閑輿衞以艱為貞斯為利矣<lb/>
　以巽濟乾以艮濟震故有艱貞閑衞之象閑防也衞<lb/>
　護也閑輿衞者所以為艱貞也日字疑羡文於義無<lb/>
　損益而解者或為日或為曰或轉為粤皆所未安利<lb/>
　艱貞則無奔蹶之患閑輿衞則無踶齧之憂矣故曰<lb/>
　利有攸往子曰利有攸往上合志也上謂六四四者<lb/>
<pb n="22b"/>
　五之輔也三陽並進於五六四之勢足以止之其才<lb/>
　足以畜之而卑巽柔恭不拒其進三震四巽合而先<lb/>
　積是以利有攸往也或曰小畜九三六四與大畜均<lb/>
　也在彼為反目在此為合志何也曰小畜之三受畜<lb/>
　於四是以反目大畜之三受畜於五四能容之是以<lb/>
　合志也馭臣如馭馬不其然乎<lb/>
六四童牛之牿元吉象曰六四元吉有喜也<lb/>
　六四上體為艮下體為巽以隂居柔而在下卦之下<lb/>
<pb n="23a"/>
　應乎初九而成於九三二爻皆乾而二又震也故曰<lb/>
　童牛之牿隂為牛艮為丑亦為牛艮又為少故有童<lb/>
　牛之象牿牛馬牢一曰横角之木案說文牿横角木<lb/>
　也牿牢書淫舍牿牛馬亦訓為牢大畜之六四无妄<lb/>
　之六三也六三繫牛而失之者以未嘗為之牿也四<lb/>
　之艮巽與六三同彼為繫而此為牿何也彼以為无<lb/>
　妄而此以為大畜也彼先巽而反艮此先艮而反巽<lb/>
　也夫牛順物也童牛又其順而隨人者也以其如是<lb/>
<pb n="23b"/>
　之順而又加牿焉則終無噬人之災矣故曰元吉六<lb/>
　四近君之位而體乎艮巽譬如童牛而又牿之上不<lb/>
　侵六五之權下不距三陽之進人臣之道斯為元吉<lb/>
　矣子曰六四元吉有喜也隂陽相得謂之喜慶者坤<lb/>
　之元也其配在震而與乾相遇謂之元吉不亦宜乎<lb/>
　書曰如有一个臣㫁㫁兮無他技其心休休焉其如<lb/>
　有容焉六四之謂矣<lb/>
六五豶豕之牙吉象曰六五之吉有慶也<lb/>
<pb n="24a"/>
　六五艮也以隂居剛而在上卦之中應乎九二之兊<lb/>
　故曰豶豕之牙爾雅豕子豬<graphic n="KR3569" url="https://raw.githubusercontent.com/kanripo/KR-Gaiji/master/images/KR3569.png" mimeType="image/png"/>郭璞曰俗呼小豶豬<lb/>
　為<graphic n="KR3569" url="https://raw.githubusercontent.com/kanripo/KR-Gaiji/master/images/KR3569.png" mimeType="image/png"/>子然則豶葢野豕之名豶之言大也而易家謂<lb/>
　豕去勢曰豶謬矣夫豕之不去勢者未嘗見其牙之<lb/>
　難制也聖人言天下之至賾而不可惡也若如諸家<lb/>
　之說不幾於可惡乎鳥獸魚鼈各順其性然後為聖<lb/>
　人之治若如諸家之說則是天下皆為閹寺而後可<lb/>
　畜也而伊川猶曰不制其牙而但豶其勢其於擬諸<lb/>
<pb n="24b"/>
　形容象其物宜不已逺乎易謂圈豕為豚野豶為豶<lb/>
　豶猶之不尚威刑而修政敎也豕生而有牙横屈於<lb/>
　頰其長附耳其鋒利可以殺人而刄端内藏犯之者<lb/>
　過牙靡矣葢所以自衞而非噬囓之用也艮為山故<lb/>
　有豶豕之象艮為止兊為口畜而不用故有豕牙之<lb/>
　象人君於天下刑辟設而民不犯法制立而民不踰<lb/>
　譬若豶豕之有牙藏利於身而不傷於物也故曰吉<lb/>
　上止而下說感應以相與係之以吉不亦宜乎子曰<lb/>
<pb n="25a"/>
　六五之吉有慶也或曰六五之坎其象安取哉曰四<lb/>
　為艮上為震則五之為坎固也四五皆艮而五居其<lb/>
　上五之為坎不亦宜乎<lb/>
上九何天之衢亨象曰何天之衢道大行也<lb/>
　上九震也以陽居柔而在一卦之上下无其應而乘<lb/>
　六五之艮故曰何天之衢何當為行字之誤也衢四<lb/>
　達之道也艮為徑路為大塗卦自艮出震故有行天<lb/>
　衢之象畜極則發止極則動物之常理也三陽之乾<lb/>
<pb n="25b"/>
　畜於四五惟上九一爻居卦之最上王者之所尊也<lb/>
　其在九二利有攸往其在上九行乎天衢矣湯之於<lb/>
　伊尹文武之於太公是已故曰亨漢王褒作聖主賢<lb/>
　臣頌有曰駕齧䣛驂乘旦王良執靶韓哀附輿縱馳<lb/>
　騁騖忽如景靡過都越國蹶如厯塊追奔電逐遺風<lb/>
　周流八極萬里一息何其遼哉人馬相得也故子曰<lb/>
　行天道之衢道大行也其此之謂乎<lb/>
　周易經傳集解卷十三<lb/>
</p>
<p>
</p>
  </div>
</body>
</text>
</TEI>
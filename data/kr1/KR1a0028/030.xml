<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解卷三十</head> <lb/>
    <p>
<pb n="1a"/>
欽定四庫全書<lb/>
　周易經傳集解卷三十<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰兑者説也説而後取之故受之以渙渙者離也<lb/>
<pb n="1b"/>
　渙兑之變也自兑之渙下變為坎上反為巽二五不<lb/>
　動而成也下變為坎則九二剛中流而不盈象所謂<lb/>
　剛來而不窮也上反為巽則六四得位以承九五彖<lb/>
　所謂柔得位而上同也夫所以為兑者剛中而柔外<lb/>
　也以九居初則剛而易窮以六居上則柔而失位也<lb/>
　是故兑之象為澤澤以水聚為説者也水聚而不流<lb/>
　則壅閼而為臭腐枯滲而為涸竭矣涸者以其窮也<lb/>
　腐者以其失位也決而為坎則剛來而不窮反而為<lb/>
<pb n="2a"/>
　巽則柔同而得位所以為渙也渙散也離也人情喜<lb/>
　説則血氣流通離散於四體而无所凝滯是以謂之<lb/>
　渙也天下之勢譬如一身既已心説而誠服矣雖散<lb/>
　之四方萬里之逺如居幾甸之中可殺可辱可飢可<lb/>
　飽而不可與叛其君是則説而後散之之義也坎為<lb/>
　水巽為風風行水上水凍消釋舟楫通行渙之象也<lb/>
　渙之坎兑不其然乎<lb/>
渙亨王假有廟利涉大川利貞彖曰渙亨剛來而不窮<lb/>
<pb n="2b"/>
柔得位乎外而上同王假有廟王乃在中也利涉大川<lb/>
乘木有功也<lb/>
　下坎上巽成卦曰渙者初為坎二為震三為艮四為<lb/>
　巽坎北方也震東方也艮東北也巽東南也一陽生<lb/>
　於坎而六陽盛於巽陽氣周流乎其中卦之所以為<lb/>
　渙也渙者散也人之血氣渙散則其身安國之政令<lb/>
　流通則其國治故曰渙亨而子曰渙亨剛來而不窮<lb/>
　柔得位乎外而上同釋所以亨之義也夫所以為坎<lb/>
<pb n="3a"/>
　者九二也所以為巽者六四也以九居二則剛來而<lb/>
　不窮以六居四則柔得位乎外而上同於九五也剛<lb/>
　來而不窮徳之所以流行也柔得位乎外令之所以<lb/>
　布宣也上同於五君臣合志而上下同心也如是而<lb/>
　亨不亦宜乎王假有廟利涉大川利貞何謂也曰假<lb/>
　大也王假有廟者非諸侯之所得有也九五者王之<lb/>
　所居而廟之所在乎或曰萃渙二卦言王假有廟萃<lb/>
　聚也渙散也聚散不同而有廟之義同何也曰天下<lb/>
<pb n="3b"/>
　萃聚而有君然後王廟可以建天下渙散而無事然<lb/>
　後王廟可以居是故萃之廟在四而渙之廟在五各<lb/>
　應其時義也説者皆襲焦延夀之論以上爻為宗廟<lb/>
　愚謂不然宗廟者國之本也其在都邑之中矣渙自<lb/>
　五而下有廟之象焉故彖言王廟而九五言王居明<lb/>
　其所在也延夀之論踈矣或曰廟在王居則萃之在<lb/>
　四何也曰萃之時王者方受天下之萃可以致其孝<lb/>
　享而都邑未定宗廟未立故雖以九居五有位而未<lb/>
<pb n="4a"/>
　光然則廟之在四宜矣及渙之時天下渙然各得其<lb/>
　所王者於是建都立邑辨方正位創其宗廟作其宫<lb/>
　室以為子孫萬世之圖是以係之九五也昔周武王<lb/>
　至于孟津八百諸侯不期而㑹斯之謂萃矣王來自<lb/>
　商至于豐歸馬于卒山之陽放牛于桃林之野列爵<lb/>
　惟五分土惟三斯之謂渙矣是故合而為一統離而為<lb/>
　萬邦聚而為軍師卒伍散而為士農工商萃渙之别<lb/>
　也説者乃以散離之辭為土崩瓦解之義不亦以文<lb/>
<pb n="4b"/>
　害辭以辭害意之甚者乎或曰然則有天下者玉食<lb/>
　萬方萃有其象而至于廟則五而已王假有廟於何<lb/>
　而取之曰夫子不云乎王假有廟王乃在中也言自<lb/>
　五以下有七廟之象而九二者王在宗廟之中致孝<lb/>
　於神明之象也不其然乎或曰九五王也二亦為王<lb/>
　何哉曰由天下歸往而言之則五為王由宗廟祭祀<lb/>
　而言之則二為王五為王者宅中之象也二為王者<lb/>
　致孝之象也夫豈一端而足哉是故五為震二亦為<lb/>
<pb n="5a"/>
　震震長子而帝之出也居五以臨天下居二以事其<lb/>
　先斯為得之矣其言利涉大川則取諸坎巽也坎為<lb/>
　水巽為風以風乗木而行於水上其利涉之象與繫<lb/>
　曰刳木為舟剡木為楫舟楫之利以濟不通葢取諸<lb/>
　渙以其義也利貞何也貞者正也天下渙然必有持<lb/>
　正者莫為之正者離散而無所統一非渙之義矣是<lb/>
　故九五正位居中而天下各得其所斯利貞之謂與<lb/>
　或曰子以陰陽往復取諸夏時則既有徵今又曰一<lb/>
<pb n="5b"/>
　陽生於坎而六陽盛於巽何謂也曰是何言與六經<lb/>
　之道天人之理無所不該而況易之為書又其至者<lb/>
　窮壤之間苟有是理聖人烏得而遺之顧乾坤復姤<lb/>
　之配取諸離坎不應象𩔖愚是以辨之若蠱之先甲<lb/>
　後甲盖取諸坎而巽之先庚後庚亦取諸離聖人於<lb/>
　蠱剥復三卦皆言天行以釋之然則一陽生於坎而<lb/>
　六陽盛扵巽又豈穿鑿而為矛盾之論哉學者謹馬<lb/>
　可矣<lb/>
<pb n="6a"/>
象曰風行水上渙先王以享于帝立廟<lb/>
　風者巽也水者坎也巽不取諸木而取諸風者木浮<lb/>
　於水無以明渙之象惟風行水上而後渙之象可見<lb/>
　矣風行水上水自動摇風作於此水散於彼故先王<lb/>
　以之享帝立廟享帝以教欽立廟以教愛而民自化<lb/>
　服矣若風行地上風至而後草偃故先王以之省方<lb/>
　觀民而設教焉葢相因而取象也當天下渙然無難<lb/>
　之時享帝立廟適其宜矣<lb/>
<pb n="6b"/>
雜卦曰渙離也<lb/>
　渙之為卦以風行水散而成其在六爻以血氣渙離<lb/>
　為義風者氣也水者血也血氣所以榮衛其身也循<lb/>
　於經絡行於腑臟晝夜不息與天共地相為流通然<lb/>
　後身安而無疾若有所壅隔而不離則疾之所由生<lb/>
　也是故渙與咸艮皆以爻位分配人之一身然咸艮<lb/>
　之義取喻人之形體形體分布於外故其象顯其辭<lb/>
　明渙之義取喻人之氣血氣血周流於内故其象𨼆<lb/>
<pb n="7a"/>
　其辭晦然學者不可不深求其指歸也氣屬乎陽血<lb/>
　屬乎陰陽氣行則血氣俱行陽氣滯則血氣俱滯是<lb/>
　故渙之諸爻以陽居柔者是血氣之所行也以陰居<lb/>
　剛者是血氣之所滯也以陽居剛以陰居柔者是血氣<lb/>
　之所歸藏也全渙之體有身之𧰼焉中四爻以二陽<lb/>
　包二陰身腹之𧰼也奇畫在上偶畫在下首足之𧰼<lb/>
　也初六言拯九二言奔六三言躬六四言羣九五言<lb/>
　汗上九言血各隨其所在而别之矣<lb/>
<pb n="7b"/>
初六用拯馬壯吉𧰼曰初六之吉順也<lb/>
　初六坎也以陰居剛而在下卦之下上无其應而承<lb/>
　於九二之震故曰用拯馬壯吉拯救抜也坎為陷震<lb/>
　為動故有用拯之象坎為馬為曳震為馬為作足故<lb/>
　有馬壯之𧰼初六以陰在下宜取𧰼於足謂其體坎<lb/>
　而承震震為足是以係之用拯也拯於險難之中<lb/>
　而得馬壯然後可以奔其機矣故初六在咸言拇在<lb/>
　艮言趾而渙但言用拯不以形體言之也拇取其動<lb/>
<pb n="8a"/>
　也趾取其止也渙之初六始乎止而卒乎動故但言<lb/>
　用拯而拇趾之𧰼著矣咸艮在下有二陰故初言咸<lb/>
　趾二言腓渙惟一陰故但言用拯而腓之𧰼亦兼矣<lb/>
　自二至上爻皆言渙而初獨不言者謂其方拯而未<lb/>
　離於難也故子曰初六之吉順也當渙之初柔順而<lb/>
　居下故能自出於險陷之中又得馬壯以行之斯為<lb/>
　吉矣明夷六二以坎承震其辭曰用拯馬壯吉而子<lb/>
　曰六二之吉順以則也與此象同<lb/>
<pb n="8b"/>
九二渙奔其機悔亡象曰渙奔其機得願也<lb/>
　九二震也以陽居柔而在下卦之中上无其應而介<lb/>
　於二陰之間二爻皆坎而三又艮也故曰渙奔其機<lb/>
　震為動坎為險故有奔其機之象夫奔者以足渙之<lb/>
　足在下而二言奔何也曰初六之足弱而陷九二之<lb/>
　馬壯而動故初言拯而二言奔相因而成義矣然則<lb/>
　九二之所以能奔者其惟陽氣之所在乎機舊讀為<lb/>
　几人之所慿以為安者也愚謂不然夫人出於險陷<lb/>
<pb n="9a"/>
　之中而履以平夷之地斯以為安矣而何至於慿几<lb/>
　然後為安乎若慿几然後為安非痿則痺矣按經典<lb/>
　几字無從木者説文曰機木名愚謂機當作機機不<lb/>
　安也書曰邦之機隉機與祪同奔其機者奔去其不<lb/>
　安之地也故曰悔亡夫吉凶悔吝生乎動九二動於<lb/>
　險陷之中能无悔乎謂其去臲□而適乎易之塗斯<lb/>
　為悔亡矣故子曰渙奔其機得願也夫離險而就易<lb/>
　去危而即安豈非人情之願也哉彖之所謂剛來而<lb/>
<pb n="9b"/>
　不窮者也<lb/>
六三渙其躬无悔象曰渙其躬志在外也<lb/>
　六三上體為艮下體為坎以陰居剛而在下卦之上<lb/>
　應乎上九之兑故曰渙其躬躬者身也渙者離也坎<lb/>
　為陷艮為止兑為毁折故有渙其躬之𧰼夫所取於<lb/>
　渙者謂其血氣周流於身而無所壅滯也居下體之<lb/>
　上在一卦之中是血氣之海也而渙之何哉有所止<lb/>
　者有所陷有所毁折是將離去其身矣筋攣而不隨<lb/>
<pb n="10a"/>
　肌痺而不仁氣脱而不收血亡而不復皆渙其身者<lb/>
　也故曰无悔離共身矣雖復悔之其能有救哉故子<lb/>
　曰渙其躬志在外也夫一身之政聴命於心一家之<lb/>
　政聴命於長一國之政聴命於君天下之政聴命於<lb/>
　王是故血氣渙而不離於身臣命渙而不離於國者<lb/>
　其志在内而無外交者也當渙之時上有九五為渙<lb/>
　之主而六三之志獨應於上艮兑相與有陷上毁折<lb/>
　之象焉是將志於外而離其君者也離其君者離其<lb/>
<pb n="10b"/>
　國也離其國者離其身也係之無悔宜哉<lb/>
六四渙其羣元吉渙有丘匪夷所思𧰼曰渙其羣元吉<lb/>
光大也<lb/>
　六四上體為巽下體為艮以陰居柔而在上卦之下<lb/>
　下无其應而承於九五之震故曰渙其羣羣𩔖也四<lb/>
　之於三其畫皆柔其體皆艮其𩔖羣矣然三以艮而<lb/>
　應於兑四以巽而合於震是以謂之渙其羣也渙其<lb/>
　羣者猶坤之喪朋大有之匪其彭也故曰元吉臣無<lb/>
<pb n="11a"/>
　有滛朋人無有比徳斯之謂元吉矣彖之所謂柔得<lb/>
　位乎外而上同者也近取諸身其五臟六腑之謂與<lb/>
　五臟六腑各司其局氣血周流無所厎滯是以係之<lb/>
　元吉也故曰溪有邱渙散也邱聚也夫渙也者必有<lb/>
　其聚者也無聚而渙則其涸可立而侍也陽為氣陰<lb/>
　為血六四者血之所聚而九五者氣之所藏也氣有<lb/>
　所往而血從之四之所以上同也故曰匪夷所思思<lb/>
　者心也夷者𩔖也心之官則思而非醜夷之思也渙<lb/>
<pb n="11b"/>
　其羣匪其夷者以所聴於心者也是故六三為躬六<lb/>
　四為羣躬有四肢羣有腑臟四肢之譬則公侯伯子<lb/>
　男也腑臟之譬則卿士大夫也公侯伯子男不可以<lb/>
　離於國離於國則叛也卿士大夫不可以不散其朋<lb/>
　不散其朋則黨也此三四之所以異也傳有之曰文<lb/>
　王觀於國則列士壞植散羣長官者不成徳則六四<lb/>
　渙其羣之謂也至於庾斛不敢入於四境諸侯無二<lb/>
　心則非所謂渙其躬矣故子曰渙其羣元吉光大也<lb/>
<pb n="12a"/>
　光大之辭為九五言之也五渙其汗四渙其羣五之<lb/>
　所以光大也咸以九四為心故其辭曰朋從爾思而<lb/>
　子曰未光大也明四非中正之謂也渙以九五為心<lb/>
　其辭曰匪夷所思而夫子則係之以光大之辭明五<lb/>
　得中正之位也渙之時義若此説者但以為離險釋<lb/>
　難之卦則是以渙為解者也知其一而昧其二得於<lb/>
　初而失於終也其或以為流離蕩析之卦則是以渙<lb/>
　為剥者也是謂指東為西指白為黒也又或兼二説<lb/>
<pb n="12b"/>
　而兩取之則是薰蕕不辨而並稱氷炭無分而同謂<lb/>
　也嗚呼惜哉<lb/>
九五渙汗其大號渙王居无咎象曰王居无咎正位也<lb/>
　九五震也以陽居剛而在上卦之中下无其應而乗<lb/>
　乎六四之巽故曰渙汗其大號震為動為雷巽為入<lb/>
　為風故有渙號之象夫九五者王之所居而廟之所<lb/>
　在也宅中圖大號令之所自出也近取諸身其神明<lb/>
　之舍乎心之液為汗而王之命為號是以取諸渙汗<lb/>
<pb n="13a"/>
　而謂之火號也五臟之液惟汗為能宣通則以其出<lb/>
　於心而周浹而四體故也渙其汗則血氣流通而身<lb/>
　安汗其號則政教流通而天下治矣漢劉向有言渙<lb/>
　汗其大號汗出而不反者也其在書曰令出惟行不<lb/>
　惟汲取諸渙汗不亦可乎故曰渙王居无咎以九居<lb/>
　五其位在中故有王居之象當渙之時萬物皆渙而<lb/>
　王獨居中不應渙義疑若有咎矣然天下既渙貴乎<lb/>
　利貞以居之王正在位而渙其號是以居中而无咎<lb/>
<pb n="13b"/>
　故子曰王居无咎正位也二爻重言渙者皆謂渙是<lb/>
　散離之義而六四以陰居柔九五以陽居剛又有震<lb/>
　巽之合焉故四言有邱而五言王居疑若不應時義<lb/>
　是以申其文以發其㫖也自二至五有身腹之𧰼二<lb/>
　為震五亦為震明陽氣之動上下流動故血氣之行<lb/>
　無所偏滯也或曰陽為氣陰為血子以二五明陽氣<lb/>
　之動而血氣同稱何也曰陽氣行則血與氣俱行陽<lb/>
　氣滯則血與氣俱滯豈得獨言氣而不言血乎猶之<lb/>
<pb n="14a"/>
　為國有教有刑刑主乎義教主乎仁而其行之與否<lb/>
　均係乎徳之存亡也豈可謂唐虞三代有教而無刑<lb/>
　乎<lb/>
上九渙其血去逖出旡咎象曰渙其血逺害也<lb/>
　上九兌也以陽居柔而在上卦之上應乎六三之艮<lb/>
　而乘乎九五之震故曰涣其血去逖出三有坎體坎<lb/>
　為血為憂傷艮為止震為動為决兑為説為毁折故<lb/>
　有血去逖出之象逖當作愓與小畜六四之辭同今<lb/>
<pb n="14b"/>
　本多作逖非也上九扵身為耳目鼻口之所在也耳<lb/>
　目鼻口腑臟之外候陽氣之㑹精華之所𤼵也然下<lb/>
　與六三有艮兑相與之情陥而止焉是身之病也其<lb/>
　榮衛否隔而不通則其精華消耗動於外候耳目将<lb/>
　為之聾盲鼻口將為之瘖寒聚而為癰疽結而為㽽<lb/>
　癭皆血氣之壅滯也是必渙散其血血去而愓出斯<lb/>
　為旡咎矣夫血者所以榮於内而不可渙於外者也<lb/>
　惟瘀敗之血為害於身則不可不渙耳坎為憂傷為<lb/>
<pb n="15a"/>
　心病則敗血也可不渙乎故曰旡咎而子曰渙其血<lb/>
　逺害也説者以逺害之文訛惕為逖則失之矣上之<lb/>
　所以能渙其血者陽氣存焉故爾血遇寒則止得熱<lb/>
　則行是以至於上九而後渙也渙其血者湯艾鐡石<lb/>
　之功也逺其害則刑罰征誅之力也刑罰征誅有國<lb/>
　者之所不得已也或曰子不以正爻為宗廟則上九<lb/>
　之位誰當居之曰初上者始終之義也其初難知其<lb/>
　上易知本末也其在六三則渙其躬其在上九則渙<lb/>
<pb n="15b"/>
　其血者九五已正其位故也夫子於乾之上九曰貴<lb/>
　而無位夫豈以人鬼相雜而後成卦乎苟如延夀之<lb/>
　論則宗廟之爻而有血去惕出之文是何義也施於<lb/>
　王假有廟之卦已不能通況其餘乎<lb/>
<pb n="16a"/>
序卦曰渙者離也物不可以終離故受之以節<lb/>
　節渙之反也自渙之節坎反居上巽反為兑二五不<lb/>
　動而成也坎為水巽為風風行水上則水動而散是<lb/>
　以謂之渙也水行澤上則澤得其節是以謂之節也<lb/>
　説者皆以澤能止水故謂之節愚謂不然夫兑之未<lb/>
　重也固以為止水之象矣若節之成卦但取止水為<lb/>
　義則理窮於兑不得復有節𧰼矣而況以坎重兑安<lb/>
　得以一澤盡其義乎且澤既止水矣澤上安得有水<lb/>
<pb n="16b"/>
　乎困之成卦上兑下坎宜曰澤中有水而其象曰澤<lb/>
　無水者為其既重矣嫌於無别也況澤上水安得但<lb/>
　取止水為義乎故兑之為渙也澤決為川而風木行<lb/>
　於其上也渙之為節也水歸於澤而為之水道以節<lb/>
　其盈虚也此澤上之所以有水坎兑之所以為節而<lb/>
　節之所以次渙也<lb/>
節亨苦節不可貞彖曰節亨剛柔分而剛得中若節不<lb/>
可貞其道窮也説以行險當位以節中正以通天地節<lb/>
<pb n="17a"/>
而四時成節以制度不傷財不害民<lb/>
　下兑上坎成卦曰節者初為兑二為震三為艮四為<lb/>
　坎兑澤也坎水也澤也者水之聚也澤之上而為水<lb/>
　焉是汎溢之象也而謂之節何哉為其有震艮之象<lb/>
　焉震為木艮為土澤水之際而施土木焉是隄防之<lb/>
　象也震為決艮為止澤上有水時決而出時閉而止<lb/>
　是溝洫之象也設為隄防導為溝洫則水得其節是<lb/>
　以謂之節也節亨苦節不可貞何謂也曰水無節則<lb/>
<pb n="17b"/>
　汎政無節則蕩節以隄防則水循其理節以制度則<lb/>
　政得其宜故曰節亨節之所以亨者剛柔分而剛得<lb/>
　中也在卦六爻奇耦各居其半剛柔分也陽居二五<lb/>
　剛得中也夫所以為節者以剛柔寛猛不得其平矣<lb/>
　太剛則臲太柔則壞寛則民慢猛則民殘是故剛柔<lb/>
　分而不偏剛得中而不過所以能節而通也或曰剛<lb/>
　雖得中而柔不得中可以為節乎曰節之成卦取諸<lb/>
　水也剛而動者也水由地中行則無汎濫懐襄之患<lb/>
<pb n="18a"/>
　是之謂剛得中矣剛得中則節道成矣豈柔之問哉<lb/>
　故曰苦節不可貞貞者正也以此為政者也節之得<lb/>
　中則受節者樂而甘節之過甚則受節者艱而苦節<lb/>
　而至於苦物情所不能堪豈可常也哉故子曰節亨<lb/>
　剛柔分而剛得中苦節不可貞其道窮也夫子既釋<lb/>
　彖辭又從而申之曰説以行險當位以節中正以通<lb/>
　天地節而四時成節以制度不傷財不害民夫險者<lb/>
　人之所畏也惟説以行之則民従之矣下兑上坎所<lb/>
<pb n="18b"/>
　謂説以行險者與當位而節謂六四也中正以通謂<lb/>
　九五也茍能當位以節中正以通又何苦之有哉天<lb/>
　地之節寒暑是也寒極則暑暑極則寒四時之所以<lb/>
　成也節以制度財用是也國奢則示之以儉國儉則<lb/>
　示之禮財之所以不傷而民之所以不害也國之政<lb/>
　刑無非節者而獨言財用葢用之不節有國者之通<lb/>
　患也<lb/>
象曰澤上有水節君子以制数度議徳行<lb/>
<pb n="19a"/>
　澤者兑也水者坎也水之洊至其流有常故君子以<lb/>
　之常徳行習教事澤上有水其出有節故君子以之<lb/>
　制数度議徳行虗則納之滿則泄之止而不窮流而<lb/>
　不盈水之節也直而温柔而立恭而不劳謹而不蕙<lb/>
　徳之節也寛以濟猛猛以濟寛禮中通而不離樂和<lb/>
　正而不流政之節也至於律度量衡宫室車輿衣裳<lb/>
　冕弁冠婚䘮祭莫不有数有度皆節之道也程氏曰<lb/>
　凡徳之大小輕重高下文質皆有數度存諸中為徳<lb/>
<pb n="19b"/>
　𤼵諸外為行議以求中節也耿氏曰伯夷之清柳下<lb/>
　恵之和則亦不中其節在所議矣<lb/>
雜卦曰節止也<lb/>
　節之為卦以澤上有水而成其在六爻以水得其止<lb/>
　為義夫水之在宅以滋飬灌溉為功者也有所止則<lb/>
　為功無所止則為害設為隄防導為溝洫視其潦旱<lb/>
　而出納之察其盈虗而増損之歛而不至於溢散而<lb/>
　不至於窮所以為節止之道也陽為剛隂為柔陽為<lb/>
<pb n="20a"/>
　動隂為静陽為實隂為虗陽為氣隂為形故井以三<lb/>
　陽為泉三隂為井節以三陽為水三隂為防水也泉<lb/>
　也剛而動氣而實者也井也防也柔而静形而虗者<lb/>
　也水土之徳葢如是矣夫所以為節節其過與不及<lb/>
　使之適中而止也九五有甘節之吉六四有安節之<lb/>
　亨所謂當位以節而中正以通者也初九在下故不<lb/>
　出而旡咎上六已極故道窮而真凶所謂苦節不可<lb/>
　真者也若夫九五之水亂於六三之防亂於水則水<lb/>
<pb n="20b"/>
　壅而防潰故也九二之凶六三之嗟斯其義矣<lb/>
初九不出戸庭旡咎象曰不出户庭知通塞也<lb/>
　𥘉九兑也以陽居剛而在下卦之下應乎六四四坎<lb/>
　艮也故曰不出戸庭説文曰戸護也半門為戸<hi>按</hi>古<lb/>
　人門戸通稱然對敵而言則門為大而戸為小門為<lb/>
　外而戸為内矣戸庭内庭也兑為門戸其應在艮艮<lb/>
　止也上山下澤無感應相與之情而有懲忿窒欲之<lb/>
　象是以知其不出也兑為口舌故以言語為義子曰<lb/>
<pb n="21a"/>
　古者言之不出又曰以約失之者鮮矣故曰旡咎禮<lb/>
　外言不入於梱内言不出於梱戸庭之言梱内之言<lb/>
　也謹而不出夫何咎之有哉故子曰不出户庭知通<lb/>
　塞也澤居最下宜塞而未冝通及其既盈冝通而不<lb/>
　冝塞也繫曰亂之所生也則言語以為階君不宻則<lb/>
　失臣臣不宻則失身機事不宻則害成是以君子謹<lb/>
　宻而不出也其當塞之時乎<lb/>
九二不出門庭凶象曰不出門庭凶失時極也<lb/>
<pb n="21b"/>
　九二震也以陽居柔而在下卦之中旡其應而承於<lb/>
　六三三艮也巽也故曰不出門庭震為出為門庭巽<lb/>
　為入艮為止故亦有不出門庭之𧰼門庭外庭也謀之<lb/>
　於内庭則不出於旡咎矣宜之於外庭而不出焉是<lb/>
　今不行於近也而况於四方萬里之逺乎故曰凶人<lb/>
　君之徳澤號令不能出於門庭則或害之矣欲無凶<lb/>
　得乎故子曰不出門庭凶失時極也九二之水已震<lb/>
　乎澤中又從而止焉失其時極矣或曰説卦艮為門<lb/>
<pb n="22a"/>
　闕而子言兑為門戸震為門庭何也曰兌上一隂在<lb/>
　人為口舌在宫室為門戸矣震之二隂門之象也艮<lb/>
　上一陽有觀關之象於闔闢何取哉故兑為口舌而<lb/>
　震為善鳴兑為戸庭而震為門庭相因而成象也明<lb/>
　夷之三亦體震而四有坎離之象故其辭曰出門庭<lb/>
　而相見乎離也節之二三有震巽之合而遇艮止焉<lb/>
　是以係之不出門庭也六三之艮為門闕九二之震<lb/>
　為門庭𥘉九之兑為門庭矣震為闢戸兑為闔戸冝<lb/>
<pb n="22b"/>
　闔而止是以旡咎冝闢而止是以凶也豈不然哉<lb/>
六三不節若則嗟若旡咎象曰不節之嗟又誰咎也<lb/>
　六三上體為艮下體為巽以隂居剛而在下卦之上<lb/>
　上旡其應而乘於九二之震故曰不節若則嗟艮為<lb/>
　土為止巽為入震為動故有不節之象焉節者隄防<lb/>
　之謂也陽為水隂為防防者所以制水也故防在水<lb/>
　上水不至焉水在防下防不入焉今九二以陽居柔<lb/>
　六三以隂居剛是陽與水相混者也水出於防而入<lb/>
<pb n="23a"/>
　於水也傳曰水壅則潰傷人必多九二之水動乎下<lb/>
　六三之防止於上而不知所以宣導之至於潰裂故<lb/>
　蕩而不可節貞者何嗟及矣故曰旡咎子曰不節之<lb/>
　嗟又誰咎也<lb/>
六四安節亨象曰安節之亨承上道也<lb/>
　六四上體為坎下體為艮以隂居柔而在上卦之下<lb/>
　應於𥘉九之兑而承於九五之震故曰安節坎為水<lb/>
　為陥艮為山為止止者隄防之象也陥者溝洫之象<lb/>
<pb n="23b"/>
　也設為隄防而導其溝洫水者所以安行而受其節<lb/>
　也兑為説震為行坎為險説以行險是以知其安節<lb/>
　矣故曰亨子曰安節之亨承上道也上謂九五九五<lb/>
　水也水在澤上則六四者豈非承水之道乎居近君<lb/>
　之位得承上之道順物之性安而節之此其所以亨<lb/>
　也<lb/>
九五甘節吉往有尚象曰甘節之吉居位中也<lb/>
　九五震也以陽居剛而在上卦之中下旡其應而介<lb/>
<pb n="24a"/>
　於二隂之間二爻皆坎而四又艮也故曰甘節甘中<lb/>
　央之味也書曰稼穡作甘是也坎為水艮為土震為<lb/>
　耕稼而五得中行故有甘節之象夫節以制度人情<lb/>
　之所不樂也節而至於甘則節之功見矣故曰吉又<lb/>
　曰徃有尚徃有尚者坎之所以為功也夫所以設為<lb/>
　隄防導為溝洫以時而出納之者所以為水旱之備<lb/>
　也歟上六有炎上之苦而九五以甘濟之是謂徃而<lb/>
　有尚也體乎中正行於險中以成稼穡之功斯為吉<lb/>
<pb n="24b"/>
　矣故子曰甘節之吉居位中云者水由地中行也六<lb/>
　四為承上道九五為居位中則澤上有水其義粲然<lb/>
　矣<lb/>
上六苦節貞凶悔亡象曰苦節貞凶其道窮也<lb/>
　上六坎也以隂居柔而在上卦之上下無其應而乘<lb/>
　於九五之震故曰苦節苦炎上之味也坎之窮為離<lb/>
　六四既為坎矣上六居卦之窮是以有炎上之味也<lb/>
　潤澤之所不及而離日暵之故其味焦而苦也節而<lb/>
<pb n="25a"/>
　至於苦物情所以不堪故曰貞凶以此為正則凶矣<lb/>
　然而乂係之以悔亡何謂也上六節之窮也窮則變<lb/>
　矣節而至於苦貞之則凶變之則悔亡下無其應而<lb/>
　乘於九五五以中正與之為配剛柔相資甘苦相濟<lb/>
　虗實相輔故其悔至於亡也陽為徳隂為刑水譬則<lb/>
　法禁也以法禁裁恵澤猶以數度議徳行也慶賞施<lb/>
　恵人之所欲故謂之甘刑威法禁人之所畏故謂之<lb/>
　苦以甘濟苦和羮之謂也悔亡不亦冝乎説者或謂<lb/>
<pb n="25b"/>
　節有戒飲食之義世人嗜甘而不嗜苦故甘節為吉<lb/>
　而苦節為凶愚謂節甘如前説可矣節苦者何遽至<lb/>
　於凶乎夫節之為義節其出也非節其入也此説似<lb/>
　是而非故辨而正之子曰苦節貞凶其道窮也九二<lb/>
　在中而非中上六居正而非正然後君子知大中至<lb/>
　正之所在矣<lb/>
　<lb/>
　周易經傳集解卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解卷二十六</head> <lb/>
    <p>
<pb n="1a"/>
欽定四庫全書<lb/>
　周易經傳集解卷二十六<lb/>
　　　　震坎艮震　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰主噐者莫若長子故受之以震震者動也<lb/>
<pb n="1b"/>
　震之成卦鼎之變也自鼎之震變下卦巽上卦離而<lb/>
　成也巽長女也離中女也而震則長男也夫噐之大<lb/>
　者莫若鼎有是噐必有以主之長女中女皆非主噐<lb/>
　者也主之者其惟長男乎故夫革有冶鑄之功鼎有<lb/>
　亨飪之用非震則莫能受之矣是故鼎之初六特著<lb/>
　其義曰得妾以其子无咎而序則以震繼之明主噐<lb/>
　之重也天下者大噐也一人元良萬國以正唐虞禪<lb/>
　夏后殷周繼其此之謂乎或曰唐虞之禪傳諸人也<lb/>
<pb n="2a"/>
　而取諸長子何哉曰易者𧰼也𧰼者象此者也謂之<lb/>
　長子者言其可以長人也其子不足以長人而天下<lb/>
　之能長人者莫如舜禹謂之長子不亦可乎<lb/>
震亨震來虩虩笑言啞啞震驚百里不喪匕鬯象曰震<lb/>
亨震來虩虩恐致福也笑言啞啞後有則也震驚百里<lb/>
驚逺而懼邇也出可以守宗廟社稷以為祭主也<lb/>
　下震上震成卦曰震者初為震二為艮三為坎四又<lb/>
　為震純卦之義也於坎離辨之矣艮止也坎䧟也當<lb/>
<pb n="2b"/>
　震之時止者皆動䧟者皆奮是以謂之震也震亨震<lb/>
　來虩虩笑言啞啞震驚百里不喪七鬯何謂也曰震<lb/>
　動也起也為雷為龍為足為長子為東方之卦皆亨<lb/>
　之象也而先儒訓震為懼以為恐懼以致亨則失之<lb/>
　矣夫動起而謂之震者取諸雷震以為義也而震之<lb/>
　為懼者因其震驚而取之也震在雷懼在物雷何懼<lb/>
　之有哉詩云薄言震之莫不震疊是也今直訓震為<lb/>
　懼而遂言恐懼以致亨則是舎其主而議其賓矣故<lb/>
<pb n="3a"/>
　震之諸爻二陽施震者也其四隂逼震者也陽爻言<lb/>
　震為施震之義隂爻言震為遇震之辭斯兩得之矣<lb/>
　震來虩虩笑言啞啞為施震者言之也初九是也震<lb/>
　驚百里不喪七鬯為遇震者言之也六五是也二陽<lb/>
　莫善於初九四隂莫善於六五故彖𤼵明之諸家解<lb/>
　此卦惟蘇氏得之其説曰震之為道以威逹德者也<lb/>
　故可試而不可遂試則養而无窮遂則玩而不明初<lb/>
　九試而不遂者也以虩虩之震而繼之以啞啞之笑<lb/>
<pb n="3b"/>
　明其不常用也惟其不常用故二陽莫敢犯其鋒皆<lb/>
　以遁避而後免也其所以震物者非以害之欲其恐<lb/>
　而致福也有則者言其不遂也此論甚當而不喪七<lb/>
　鬯初无其説七鬯者祭祀之物也七以薦牲而升爼<lb/>
　鬯以灌地而求神夫臨祭祀事神祗雖當平時猶難<lb/>
　於无失况夫雷震之威逺及百里孰不忘其故常失<lb/>
　其所守而乃能周旋於七鬯之事不為震驚所變者<lb/>
　言其定也故六五之辭曰億无喪有事有事者有事<lb/>
<pb n="4a"/>
　於上帝有事于先王也六五剛柔相濟而得乎中行<lb/>
　故能度緩急之宜審彼已之𫝑雖臨大事遭大變可<lb/>
　以奉宗廟事神祗而不喪其所守也故子曰震來虩<lb/>
　虩恐致福也笑言啞啞後有則也震驚百里驚逺而<lb/>
　懼邇也不喪匕鬯可以守宗廟社稷以為祭主也今<lb/>
　本衍一出字號不喪匕鬯一自疑出字是鬯字之誤<lb/>
　耳王弼曰威震百里則可以不喪匕鬯此説非是<lb/>
象曰洊雷震君子以恐懼修省<lb/>
<pb n="4b"/>
　震為雷重震為洊雷天下雷行物與无妄而君子以<lb/>
　之恐懼修省者詩所謂敬天之怒无敢戱豫論語所<lb/>
　謂迅雷風烈必變是也古者先雷三日奮木鐸以令<lb/>
　兆民曰雷將𤼵聲有不戒其容止者生子不備必有<lb/>
　凶災然則恐懼修省者吉凶與民同患之意也<lb/>
雜卦曰震起也<lb/>
　震之為卦以雷之洊至而成其在六爻以震之先後<lb/>
　為義起猶初也震之初來物莫不作及其洊至則玩<lb/>
<pb n="5a"/>
　之矣傳曰一皷作氣再而衰三而竭是故震也者天<lb/>
　地之始也震之二陽初九為起九四為洊初九有虩<lb/>
　虩之威而九四有遂泥之困者先後之殊也六二躋<lb/>
　于九陵六三行而无𤯝者以初九之虩虩也六五以<lb/>
　徃為厲上六以征為凶者以九四之遂泥也震之為<lb/>
　起斯其義歟<lb/>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
<pb n="5b"/>
　初九震以陽居剛而在下卦之下上无其應而承於<lb/>
　六二之艮故曰震來虩虩後笑言啞啞吉蠅虎謂之<lb/>
　虩虩之捕蠅悤焉而至震之來也似之啞啞喜笑之<lb/>
　聲也物得其所則笑言啞啞既震之後似之无虩虩<lb/>
　之威則物不知畏无啞啞之笑則物不知懐此初九<lb/>
　之震所以有取於聖人也彖舉其畧爻言其詳所以<lb/>
　然者初九正而不失其時故也其震物也初无害之<lb/>
　之心欲其恐而致福也其既震也載笑載言此所以<lb/>
<pb n="6a"/>
　為有則也説者乃以為恐懼處震則能保其安裕若<lb/>
　爾則笑言啞啞義既盡矣何必言後又繫之以吉乎<lb/>
六二震來厲億喪貝躋于九陵勿逐七日得象曰震來<lb/>
厲乘剛也<lb/>
　六二艮也以隂居柔而在下卦之中上无其應而乘<lb/>
　初九之震故曰震來厲厲危也六二以至柔而乘至<lb/>
　剛當震之來其危甚矣故曰億喪貝躋于九陵億<lb/>
　度也躋升也貝資財也陵大阜也二以隂居柔故有<lb/>
<pb n="6b"/>
　䘮貝之象艮為山故有躋陵之象六二居中履正度<lb/>
　震之來必喪其貝故升高以避之初九之震警之而<lb/>
　已豈利其貝也哉故曰勿逐七日得以明初九之志<lb/>
　不在於貝也逐則遂喪之矣九陵者艮乘震之象七<lb/>
　日者隂陽之一復也聖人於陽爻明施震之方於隂<lb/>
　爻言遇震之道示人著矣故子曰震來厲乘剛也<lb/>
六三震蘇蘇震行无𤯝象曰震蘇蘇位不當也<lb/>
　六三上體為坎下體為艮以隂居剛而在下卦之上<lb/>
<pb n="7a"/>
　連於初九而承於九四二爻皆震也故曰震蘇蘇震<lb/>
　行无𤯝兩言震者在初九九四之間也蘇與甦同死<lb/>
　而復生者謂之蘇初九之來二既避之則三當其震<lb/>
　居不當位體乎艮坎艮止也坎䧟也止而䧟焉不能<lb/>
　以自出而震有反生之象是以謂之蘇蘇也三止則<lb/>
　遇初行則遇四初之震虩虩而不可犯四之震遂泥<lb/>
　而不足畏是以六三行而无𤯝也故子曰震蘇蘇位<lb/>
　不當也君子之所以行乎患難威武不能屈者當其位<lb/>
<pb n="7b"/>
　而已矣<lb/>
九四震遂泥象曰震遂泥未光也<lb/>
　九四上體為震下體亦為震以陽居柔而在上卦之<lb/>
　下承於六五而乘乎六三二爻皆坎而三又艮也故<lb/>
　曰震遂泥遂字依荀本作隊音墜泥水土相漸也艮<lb/>
　為土坎為水故有隊泥之象九四不中不當其位震<lb/>
　於既震之後震之又震可已而不已䧟於坎艮之中<lb/>
　是以謂之隊泥也夫震也者天之威也震於此而動<lb/>
<pb n="8a"/>
　於彼𤼵越而光明者動靜不失其時也今也極其𫝑<lb/>
　而反䧟于泥則失其所以為威矣書曰德威惟畏德<lb/>
　明惟明有德之威使民易避而難犯怒之則懼愛之<lb/>
　則懐若夫強暴之威使民无所措手足將以窮物而<lb/>
　不知自窮故六三行而无𤯝六五億而无喪上六有<lb/>
　言而无咎者為其隊泥而莫之畏也故子曰震隊泥<lb/>
　未光也震東方也未出乎坎所以為未光歟<lb/>
六五震往來厲億无喪有事象曰震往來厲危行也其<lb/>
<pb n="8b"/>
事在中大无喪也<lb/>
　六五坎也以隂居剛而在上卦之中下无其應而乘<lb/>
　九四之震故曰震徃來厲初九之震易避而難犯為<lb/>
　六二者來則厲徃則安九四之震可已而不已其志<lb/>
　將有所利焉為六五者往而避之則喪其貝來而乘<lb/>
　之則逆其鋒往來皆厲則不動而已矣故曰億无喪<lb/>
　有事六五之遇九四也強弱足以相當不若六二之<lb/>
　遇初九非其敵也柔得尊位得中而四為之難度已<lb/>
<pb n="9a"/>
　之𫝑力足以當之而不至於有喪則固其疆圉靖其<lb/>
　國家以為民神之主從容堂陛之間㓗其簠簋籩豆<lb/>
　奉其犧牲粢盛以為宗廟社稷之薦剛不至於犯難<lb/>
　柔不至於畏人雖九四之強暴莫能加焉此彖之所<lb/>
　謂可以為祭主者也故子曰震徃來厲危行也其事<lb/>
　在中大无喪也危在於行則在中為无喪矣師之六<lb/>
　三曰師或與尸大无功也大无功云者謂有喪也此<lb/>
　言大无喪者謂有功也不言有功者待其自至耳六<lb/>
<pb n="9b"/>
　五之於九四其𫝑雖足以相當然隂之不逮陽必矣<lb/>
　茍可无喪安能有功左傳所謂彼竭我盈故克之也<lb/>
　以逸待勞以壯待老以整待亂其有功也不亦宜乎<lb/>
上六震索索視矍矍征凶震不于其躬于其隣无咎婚<lb/>
媾有言象曰震索索中未得也雖凶无咎畏隣戒也<lb/>
　上六艮也以隂居柔而在上卦之上下无其應而連<lb/>
　於九四之震故曰震索索視矍矍征凶索索氣不充<lb/>
　也矍矍神不定也艮為止而當震之來處非其位不<lb/>
<pb n="10a"/>
　得乎中故有索索矍矍之象然九四之震不足以加<lb/>
　於六五其能以及上六乎茍征以避之則四將乘虚<lb/>
　而取其具矣故曰震不于其躬于其鄰无咎躬上六<lb/>
　也鄰六五也震之來也不於我而於鄰則征而避之<lb/>
　者過矣上見五之不動以无喪往來而皆厲則亦將<lb/>
　靜而待之是以為无咎也故曰婚媾有言八純之卦<lb/>
　上下敵應无相與之義其所稱婚媾者於其本體而<lb/>
　言之也九四之於六五有婚媾之道而以其威加焉<lb/>
<pb n="10b"/>
　故不之與舎而求上六上之與四無相與之義是以<lb/>
　不免於有言也夫六二六五之於震為近或億无喪<lb/>
　而有事或億有喪而避之未甞至於顛沛而失㨿也<lb/>
　六三上六皆逺於震而三至於蘇蘇上至於索索者<lb/>
　謂其无主於中遇物而自䘮也然初九以其威加於<lb/>
　六三行而避之則可以无𤯝而九四以其威加於上<lb/>
　六既不能勝而與之婚媾猶不免於有言明其遂泥<lb/>
　而喪威之甚也故子曰震索索中未得也雖㓙无咎<lb/>
<pb n="11a"/>
　畏隣戒也<lb/>
　<lb/>
　<lb/>
　<lb/>
　<lb/>
序卦曰震者動也物不可以終動止之故受之以艮艮<lb/>
者止也<lb/>
　艮之成卦震之反也自震之艮二五不動四爻則易而<lb/>
<pb n="11b"/>
　成也一陽在二隂之下居非其所欲無動得乎是以<lb/>
　謂之震也一陽在二隂之上動將何往欲无止得乎<lb/>
　是以謂之艮也艮者萬物之終而震者萬物之始也<lb/>
　震反則為艮艮反則為震是故震兼虩虩啞啞之辭<lb/>
　而艮備時止時行之義震以初九為吉而九四為遂<lb/>
　泥艮以上九為吉而九三為薫心明震之不可終動<lb/>
　艮之不可終止也<lb/>
艮其背不獲其身行其庭不見其人无咎彖曰艮止也<lb/>
<pb n="12a"/>
時止則止時行則行動靜不失其時其道光明艮其止<lb/>
止其所也上下相應不相與也是以下獲其身行其庭不<lb/>
見其人无咎也<lb/>
　下艮上艮成卦曰艮者初為艮二為坎三為震四又<lb/>
　為艮坎北方也震東方也而艮則東北之卦坎之所<lb/>
　終而震之所始也坎不入乎艮无以成萬物之終震<lb/>
　不出乎艮无以成萬物之始是故動以靜為本行以<lb/>
　正為基今夫草木之生人見其條逹茂遂而已不知<lb/>
<pb n="12b"/>
　其枝幹節葉已具於根荄脉縷之中其本大者其末<lb/>
　長其源深者其流逺其積厚者其施博自然之理也<lb/>
　故曰夫乾其靜也專其動也直是以大生焉夫坤其<lb/>
　靜也翕其動也闢是以廣生焉然則當艮之時茍不<lb/>
　能止无以為震動之資矣易曰貞者事之幹也又曰<lb/>
　終萬物始萬物者莫盛乎艮其此之謂歟故子曰時<lb/>
　止則止時行則行動靜不失其時其道光明日出乎<lb/>
　震則光明見矣艮其背不獲其身行其庭不見其人<lb/>
<pb n="13a"/>
　无咎何謂也曰艮之三晝一陽在二隂之外其形内<lb/>
　向有背靣而立之象因而重之則前艮為背而後艮<lb/>
　為止於其背之象矣故艮之諸爻上九止於九三之<lb/>
　後艮其背也下无其應不獲其身也庭内外交際之<lb/>
　地也三四内外之交庭之象也九三為震有反靣外<lb/>
　向之象而動於羣隂之中是行其庭也上无其應是<lb/>
　不見其人也夫物近而不相得則凶或害之悔且吝<lb/>
　今也止於其背而不獲其身可謂近而不相得矣不<lb/>
<pb n="13b"/>
　見其人而行其庭可謂或害之者矣然而繫之旡咎<lb/>
　者何哉艮之時則然也夫艮也者萬物之所成終而<lb/>
　所成始也使上九艮其背而必獲其身則是與之偕<lb/>
　止而不知行也九三行其庭而不見其人則是與之<lb/>
　偕動而不知靜也故夫艮者兼動靜之宜備屈伸之<lb/>
　理當上九之時可止而不得不止也當九三之時可<lb/>
　行而不得不行也此所謂其道光明者歟孟子有言<lb/>
　可以仕則仕可以止則止孔子也或曰二體皆艮也<lb/>
<pb n="14a"/>
　反而視之則皆震也何以知上九當止而九三當行<lb/>
　乎曰上九者艮之終也萬物歸根復命之時也萬物<lb/>
　歸根復命而一陽之氣已動乎淵泉則九三之象也<lb/>
　三之為震出乎坎而不待反而後得之矣故上九之<lb/>
　辭曰敦艮吉九三之辭曰厲薫心明動靜之各有其<lb/>
　時也君子之道或出或處或黙或語無適無莫惟義<lb/>
　所在亦若是而已孔子曰㣲子去之箕子為之奴比<lb/>
　干諫而死商有三仁焉夫比干已死而箕子又為之<lb/>
<pb n="14b"/>
　奴可謂艮其背矣而不能止㣲子之勿行是謂不獲<lb/>
　其身也㣲子去商而歸周可謂行其庭矣而不能使<lb/>
　箕子之勿留是謂不見其人也三人之行不同而夫<lb/>
　子同稱之曰仁不敢少貶焉夫有廢必有興有終必<lb/>
　有始比干之死與箕子之留所以明君臣之義也㣲<lb/>
　子去之所以明天人之歸存社稷之計也其何咎之<lb/>
　有哉故子曰艮其背止其所也上下敵應不相與也<lb/>
　是以不獲其身行其庭不見其人无咎也艮其背誤<lb/>
<pb n="15a"/>
　作艮其止當依上文讀之古者背比字通用比字訛<lb/>
　為止耳背者與人相違之地北者幽隂之所當此而<lb/>
　不止則是失道而𡨕行也夫八重卦皆敵應不相與<lb/>
　而獨言於艮者謂其以止為義則无復相與之意矣<lb/>
　然則不獲其身不見其人而可以咎之哉書曰自靖<lb/>
　人自献于先王我不顧行遯此之謂也<lb/>
𧰼曰兼山艮君子以思不出其位<lb/>
　艮為山重卦為兼山但取山象艮止之義備矣而取<lb/>
<pb n="15b"/>
　諸兼山者明尊卑小大各有其位介辨而可不亂也<lb/>
　自天子至于庻人守其位則安出其位則悖是以君<lb/>
　子思而不出也君止於仁臣止於忠父止於慈子止<lb/>
　於孝上不偪下下不僣上尊者制其略卑者治其詳<lb/>
　皆不出其位之義也<lb/>
雜卦曰艮止也<lb/>
　艮之為卦以物之終始而成其在六爻以時止則止<lb/>
　為義今夫動者未甞无止止者末嘗无動然天為動<lb/>
<pb n="16a"/>
　地為止何也以其常者言之也人受天地之中以生<lb/>
　參乎髙厚之際忽焉而動倐焉而止不可以一端而<lb/>
　蔽之欲言動靜屈伸之理莫若近取諸身矣是以艮<lb/>
　之為爻分配人之一身人之一身動靜之機外繫乎<lb/>
　足内繫乎心初六艮也足之位也六四艮也心之位<lb/>
　也心與足動則身欲止不可得矣心與足止則身欲<lb/>
　動不可得矣然心止則足止矣心止而足不止則其<lb/>
　動未可知也故六四言艮其身而初六但言艮其趾<lb/>
<pb n="16b"/>
　而已易惟咸艮二卦純取於身咸之諸爻感應以相<lb/>
　與而艮之諸爻敵應不相與然皆可以取譬於身何<lb/>
　也咸者感也感其心然後能感人也艮者止也止其<lb/>
　心然後能止其身也是故以體分爻然後有以見心<lb/>
　之所在心不可見則咸艮之義廢矣咸之九四心之<lb/>
　所在也故曰朋從爾思思者心之用也艮之六四心<lb/>
　之所在也故曰艮其身揔言身者心為之君也咸之<lb/>
　彖曰聖人感人心而天下和平艮之大象曰君子以<lb/>
<pb n="17a"/>
　思不出其征皆所以𤼵明其義也若夫六二之艮其<lb/>
　腓九三之艮其限六五之艮其輔皆取象於身以明<lb/>
　心之所在也自趾而上之至五為輔矣則上之為顛<lb/>
　可知也不取諸顛而言敦艮者㣲其顯而闡其幽也<lb/>
　或曰序卦震動艮止也雜卦震起艮止也二者之義<lb/>
　有以異乎曰動止言其性也起止言其時也性也者<lb/>
　靜躁之謂也時也者始終之謂也要其歸趣則一而<lb/>
　已<lb/>
<pb n="17b"/>
初六艮其趾无咎利永貞象曰艮其趾未失正也<lb/>
　初六艮也以隂居剛而在下卦之下上无其應而承<lb/>
　於六二之坎故曰艮其趾趾也者體之至卑也初居<lb/>
　下而其數偶故有趾之象焉艮其趾則不行矣又何<lb/>
　咎之有哉<hi>缺</hi>　　　　　　　心而艮其趾心茍欲<lb/>
　動非趾之能禁也所謂繫焉而止者歟故曰利永貞<lb/>
　貞猶固也永以為貞斯為善矣子曰艮其趾末失正<lb/>
　也未之為言不保其往云爾咸言拇艮言趾象其物<lb/>
<pb n="18a"/>
　冝也<lb/>
六二艮其腓不拯其隨其心不快象曰不拯其隨未退<lb/>
聽也<lb/>
　六二坎也以隂居柔而在下卦之中上无其應而承<lb/>
　於九三之震故曰艮其腓腓腨肉下體之中也二居<lb/>
　中而數偶故有腓之𧰼焉腓塊然无能為者也不艮<lb/>
　其趾而艮其腓趾茍欲動非腓之所能禁也故曰不<lb/>
　拯其隨其心不快坎為䧟故有不拯之𧰼為憂為心<lb/>
<pb n="18b"/>
　病故有不快之象夫趾者腓之所隨也咸之九三曰<lb/>
　咸其股執其隨服之所隨者腓也故咸之隨為腓艮<lb/>
　六二艮其腓不拯其隨腓之所隨者趾也故艮之隨<lb/>
　為趾趾動而腓不能禁趾䧟而腓不能拯其心安得<lb/>
　而快乎故子曰不拯其隨未退聴也坎為耳故有聴<lb/>
　象六二止之不得其所欲其退聴不亦難乎<lb/>
九三艮其限列其夤厲薫心象曰艮其限危薫心也<lb/>
　九三上體為震下體亦為震以陽居剛而在下卦之<lb/>
<pb n="19a"/>
　上上无其應而介於六二六四之間二爻皆坎而四<lb/>
　又艮也故曰艮其限限腰也帶之所限也上下二體<lb/>
　於此乎分是以謂之限也九三上下之交其數竒其<lb/>
　體震反復皆動故有限之象焉限也者當吐納呼吸之<lb/>
　衝繫俯仰屈伸之節而下可以形格𫝑禁者也故列<lb/>
　其夤厲薫心列字依葢本作裂裂絶也夤膂也薫蒸<lb/>
　也裂其夤者其氣勿亂而絶其膂也薫其心者其氣<lb/>
　鬰蒸而病其心也内不艮其心外不艮其趾而艮諸<lb/>
<pb n="19b"/>
　腰限之間𫝑不能止則將裂絶其膂而危病其心非<lb/>
　直不快而已故子曰艮其限危薫心也朱氏按古本<lb/>
　薫或作動今兩存之艮之諸爻惟九三不雜於柔此<lb/>
　彖之所謂時行則行者也施艮於此宜其危哉<lb/>
六四艮其身无咎象曰艮其身止諸躬也<lb/>
　六四上體為艮下體為坎以隂居柔而在上卦之下<lb/>
　下无其應而連於上九乗乎九三二爻皆震也故曰<lb/>
　艮其身身也者四肢百體之總名也四肢百體合為<lb/>
<pb n="20a"/>
　一身而聽命於心心也者身之主也虚其中而為之<lb/>
　宰也下三爻施艮於一體猶不能禁而此獨能艮其<lb/>
　身者以心之所在故也二言不快三言薫心者互𤼵<lb/>
　其辭也四居上體之下隂畫為虚故有心之象焉艮<lb/>
　為止震為動以靜制動是以謂之艮其身也止之於<lb/>
　心則手足耳目无敢不聽夫何咎之有哉故子曰艮<lb/>
　其身止諸躬也不言身而言躬者身猶伸也躬猶恭<lb/>
　也身之所恭其當心之處乎或曰子以六四隂畫虚<lb/>
<pb n="20b"/>
　故有虚中之象咸之九四則剛實為也亦謂之心何<lb/>
　哉曰咸者感也心之動也艮者止也心之靜也靜則<lb/>
　為虚動則為實聖人豈苟云乎哉易曰无思也无為<lb/>
　也寂然不動艮之心也感而遂通天下之故則咸之<lb/>
　九四當之矣<lb/>
六五艮其輔言有序悔亡象曰艮其輔以中正也<lb/>
　六五艮也以隂居剛而在上卦之中下无其應而承<lb/>
　上九之震故曰艮其輔輔口車也虚其中以為出納<lb/>
<pb n="21a"/>
　者也五居上卦之中隂畫為虚故有輔之象焉咸之<lb/>
　輔在上而艮之輔在五則取其虚而已矣輔也者飲<lb/>
　食之所自入言語之所由出也飲食以養其身言語<lb/>
　以道其意未有能絶之者也然則艮其輔云者豈將<lb/>
　緘塞之而已平謹其言語節其飲食斯之謂艮矣故<lb/>
　曰言有序悔亡時然後言則不失其序而悔可亡也<lb/>
　夫艮之言止也以隂居剛不純乎靜是以有悔動靜<lb/>
　語黙不失其時是以悔亡也故子曰艮其輔以中正<lb/>
<pb n="21b"/>
　也以六居五非艮之正其以中為正者與是故六四<lb/>
　可以為心而不可以為輔六五可以為輔而不可以<lb/>
　為心亦象其物宜也體有動靜而心有不動者存此<lb/>
　四之所以无咎而五之所以悔七者歟<lb/>
上九敦艮吉象曰敦艮之吉以厚終也<lb/>
　上九震也以陽居柔而在上卦之上下无其應而乘<lb/>
　六五之艮故曰敦艮敦厚也益也艮之至也臨之上<lb/>
　六以益於六五為敦臨復之六五以益於六四為敦<lb/>
<pb n="22a"/>
　復今艮之上九次乎六五剛柔殊惟而謂之敦艮何<lb/>
　也曰取諸重卦而係之猶震之九四因初九之震而<lb/>
　有遂泥之𧰼也九三既已艮矣上九又從而益之彖<lb/>
　之所謂艮其背不獲其身者也謂之敦艮不亦宜乎<lb/>
　或曰子之言𧰼初六六四艮也九三上九震也而易<lb/>
　之何哉曰重卦六爻无非艮也初六六四司艮之權<lb/>
　而所以艮者九三上九也非艮乎隂艮乎陽也艮三<lb/>
　索而得男雖含震動之𧰼而當歸根復命之時止之<lb/>
<pb n="22b"/>
　又止乃其所也故曰吉子曰敦艮之吉以厚終也夫<lb/>
　物不可以終動亦不可以終止故艮次震漸坎艮明<lb/>
　屈信動靜猶寒暑之相推也上九艮之終終則變矣<lb/>
　而繫之敦艮矣夫子又繼之以厚終之辭何也曰震<lb/>
　以初九為先而九四為後艮以上九為後而九三為<lb/>
　先自下而上自然之序也然艮之先者其震亦先艮<lb/>
　之後者其震亦後自然之理也上九方艮而九三已<lb/>
　震則上之成終而三之成始也時止則止時行則行<lb/>
<pb n="23a"/>
　方其止也惟患其不固也及其動也惟患其不亟也<lb/>
　故止則如山而動則如雷易之道也三在群隂之中<lb/>
　而上下皆震其動也孰能禦之矣上九之以厚終也<lb/>
　不亦善乎<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易經傳集解卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解卷二十三</head> <lb/>
    <p>
<pb n="1a"/>
欽定四庫全書<lb/>
　周易經傳集解卷二十三<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰姤者遇也物相遇而後聚故受之以萃萃者聚<lb/>
<pb n="1b"/>
也<lb/>
　萃之成卦姤之變也自姤之萃巽反為兊乾變為坤<lb/>
　上下相易而成也巽反為兊居卦之上則女壯之甚<lb/>
　矣乾變為坤居卦之下則君子道消矣是一隂之長<lb/>
　而至于此也然小人之羣居莫能統一烏能聚哉是<lb/>
　必有遇乎剛而後聚也是故萃有九五而六二萃之<lb/>
　有九四而初六萃之六三上六莫能相聚亦惟二陽<lb/>
　之所萃而已矣是故大小畜大有豫萃比此六卦其<lb/>
<pb n="2a"/>
　義一也或問曰何以言之曰隂之求陽陽之求隂物<lb/>
　之情也隂衆而貴陽陽為之主矣陽衆而貴隂隂為<lb/>
　之主矣大小畜大有下體皆陽也豫萃此下體皆隂<lb/>
　也陽富而隂貧陽實而隂虛陽剛而隂柔陽强而隂<lb/>
　弱富者貧之所求也强者弱之所恃也隂之所以主<lb/>
　乎陽也虛者實之所赴也柔者剛之所靡也陽之所<lb/>
　以主乎隂也是故天下皆怯而獨勇則勇者上皆愚<lb/>
　而獨智則智者尊若皆勇則能怯者不得不上皆智<lb/>
<pb n="2b"/>
　則能愚者不得不尊矣此大小畜大有之所以能畜<lb/>
　有衆陽而豫萃比之所以能和聚衆隂也或曰天無<lb/>
　二日民無二王大畜有二隂萃有二陽何謂也曰五<lb/>
　為之主而四為之輔是君臣同徳同心之象也陽之<lb/>
　所以畜而隂之所以萃也曰然則小畜之一隂豫之<lb/>
　一陽位皆在四何也曰四實能之而五實任之是大<lb/>
　臣輔少主任天下之重也陽之所以畜而隂之所以<lb/>
　豫也是故兼乎大有與比之義者商周之主得天下<lb/>
<pb n="3a"/>
　而君之也兼乎大畜與萃之義者湯武之君而伊周<lb/>
　之臣也兼乎小畜與豫之義者太甲成王之君伊尹<lb/>
　周公之臣也論其淺深則豫不及萃萃不及比小畜<lb/>
　不及大畜大畜不及大有比與大有所謂得中而上<lb/>
　下應之也是故風行天上為小畜天在山中為大畜<lb/>
　不若火在天上无所不照也雷出地奮為豫澤上于<lb/>
　地為萃不若地上有水无所不周也不明乎象難與<lb/>
　窮理矣<lb/>
<pb n="3b"/>
萃亨王假有廟利見大人亨利貞用大牲吉利有攸往<lb/>
彖曰萃聚也順以説剛中而應故聚也王假有廟致孝<lb/>
亨也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　下坤上兊成卦曰萃者初為坤二為艮三為巽四為<lb/>
　兊坤順也兊説也順以説斯為之萃可乎曰未也説<lb/>
　而順其卦為臨説而巽其卦為中孚巽而説其卦為<lb/>
　大過今順以説而謂之萃其所以别之何也為其有<lb/>
<pb n="4a"/>
　艮巽之象焉艮止也巽入也止則不行入則不出斯<lb/>
　以謂之萃矣是故九五在上而六二應之則艮兊之<lb/>
　合也此其所以為萃者也故子曰萃聚也順以説剛<lb/>
　中而應故聚也萃亨王假有廟利見大人亨利貞何<lb/>
　謂也曰萃有二義有萃人者有萃於人者萃人者莫<lb/>
　如九五萃于人者莫如六二也九五王也假大也王<lb/>
　大有廟者七世之廟非諸侯之所得有也自四以下<lb/>
　有七廟之象焉書曰七世之廟可以觀徳廟也者鬼<lb/>
<pb n="4b"/>
　神之所萃也民也者鬼神之所依也有民斯有廟有<lb/>
　廟則神獲所歸矣王者既受天下之萃乃立宗廟以<lb/>
　報本反始焉然則王假有廟者得四海之歡心以事<lb/>
　其親萃人者之亨也六二臣也利見大人者天下之<lb/>
　所歸往也二五有艮兊之象焉感應相與不約而孚<lb/>
　是以利見之也夫國也者臣民之所萃也君也者臣<lb/>
　民之所戴也得其所萃則安存失其所戴則危亡僇<lb/>
　辱隨之矣然則利見大人者得天下之主而歸之萃<lb/>
<pb n="5a"/>
　於人者之亨也故曰利貞貞者正也六二之於九五<lb/>
　可謂正矣以此為貞利孰大焉故子曰王假有廟致<lb/>
　孝亨也利見大人亨聚以正也享字亦當作亨釋二<lb/>
　享之義也後人以廟有享祀之義故訛為享於文无<lb/>
　害學者詳之用大牲吉利有攸往何謂也曰萃有二<lb/>
　陽四隂之所聚也初應在四二應在五是其所以聚<lb/>
　也三上皆柔莫能以相萃三近於四上近于五是其<lb/>
　所以聚之也然天无二日民无二王天下之動未有<lb/>
<pb n="5b"/>
　不貞夫一者也初與三之萃于四也豈将分九五之<lb/>
　民哉五非四无以萃初與三初與三非四无以萃于<lb/>
　五凡四之所萃為五萃之也初與三皆有坤體坤為<lb/>
　牛故有大牲之象夫物之豐儉必稱其禮禮之隆殺<lb/>
　必稱其情用大牲云者言致誠而盡禮焉爾九五之<lb/>
　王天之所命也雖欲不萃不可得也初與三之往於<lb/>
　五也本非其所孚茍不致誠而盡禮則懼五之不納<lb/>
　故必用大牲如王之享帝也利有攸往不亦宜乎若<lb/>
<pb n="6a"/>
　二既已孚之則利用禴而已矣故子曰用大牲吉利<lb/>
　有攸往順天命也夫子既釋彖辭又曰觀其所聚而<lb/>
　天地萬物之情可見矣夫隂陽相求物之情也初與<lb/>
　二以應而萃三與上以无應而萃豈非天地萬物自<lb/>
　然之情也哉善觀此者其必有以萃天下矣孟子曰<lb/>
　所欲與之聚之所惡勿施爾也民之歸仁也猶水之<lb/>
　就下獸之走壙也我无以與之其肯我從乎説者或<lb/>
　謂隂與隂聚陽與陽聚則失其㫖矣或曰然則初六<lb/>
<pb n="6b"/>
　六三皆坤也上六六三皆巽也九四九五皆兊也其<lb/>
　所以皆萃於五何哉曰一隂一陽則謂之合五隂一<lb/>
　陽則謂之比今四隂二陽而謂之萃者豈非方以其<lb/>
　類故與是則昏亂之時小人嘯呼而豪傑出焉斯其<lb/>
　象也若夫所應比而又无相求之義則亦不可得而<lb/>
　聚矣故曰順以説剛中而應故聚也天地萬物之情<lb/>
　夫豈外是哉<lb/>
象曰澤上於地萃君子以除戎器戒不虞<lb/>
<pb n="7a"/>
　澤者兊也地者坤也水之聚者澤也澤上於地其所<lb/>
　聚者富也是以謂之萃也君子以除戎器戒不虞者<lb/>
　懼其涌溢而為災也或曰澤上於地是涌溢之象矣<lb/>
　而以為不虞何哉曰澤之旁有餘地焉水潦之至則<lb/>
　澤上於地自其常爾若夫浩浩湯湯則書之所謂滔<lb/>
　天易之所謂澤上於天者也澤上於天其勢必决故<lb/>
　施禄及下者取象焉澤上於地有時而决故除戎器<lb/>
　戒不虞者取象焉衆之所聚爭之所起也可不戒哉<lb/>
<pb n="7b"/>
雜卦曰萃聚也<lb/>
　萃之成卦以四隂二陽而成其在六爻以隂聚於陽<lb/>
　為義夫陽剛者人之所聚也隂柔者聚於人者也為<lb/>
　上者人之所聚為下者聚之於人者也九五之有位<lb/>
　九四之不當位而皆為无咎為悔亡者為其居上而<lb/>
　能萃物也初六之不終六二之用禴六三之无攸利<lb/>
　而皆為无咎者為其居下而得所聚也若夫上六處<lb/>
　非其據而亦不失為无咎者則以其體巽而居柔不<lb/>
<pb n="8a"/>
　安於上而已矣然萃之言聚也聚則强散則孤是故<lb/>
　萃之二陽其居剛者應萃之義其居柔者能萃而不<lb/>
　居矣此五之所以為悔亡而四之所以為无咎者也<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　初六坤也以隂居剛而在一卦之下應乎九四四震<lb/>
　兊也故曰有孚不終乃亂乃萃初之所孚者四也有<lb/>
　坤震之合焉四在臣位能萃而不居是有孚而不終<lb/>
<pb n="8b"/>
　也初孚四而不終将萃於五五既逺而非應而初之<lb/>
　所居又剛也是以其志惑亂不得已而後萃焉故曰<lb/>
　若號一握為笑夫九五者天之所命也民之所歸也<lb/>
　順之則存逆之則亡就之則安去之則危是以初六<lb/>
　之萃如號咷之人則握其手而為笑也四五皆兊體<lb/>
　兊為口舌故有先號後笑之象焉故曰勿恤往无咎<lb/>
　既孚而不終既亂而又萃既號而又笑其可以勿恤<lb/>
　乎敬恭以往得其所萃斯為无咎矣彖之所謂用大<lb/>
<pb n="9a"/>
　牲吉利有攸往者也而子曰乃亂乃萃其志亂也爻<lb/>
　之言亂豈初六與九四為亂者哉謂初萃於四而不<lb/>
　見荅茫然不知所歸故其心志惑亂耳如比之初六<lb/>
　无九四之應故直言有孚比之无咎也<lb/>
六二引吉无咎孚乃利用禴象曰引吉无咎中未變也<lb/>
　六二艮也以隂居柔而在下卦之中應乎九五之兊<lb/>
　故曰引吉无咎二之所孚者五也有艮兊之合焉然<lb/>
　其萃於五也必涉乎四四引之而進斯為吉矣初六<lb/>
<pb n="9b"/>
　以其應在四故至于號六三以其比於四故至於嗟<lb/>
　惟六二中正孚于九五雖為四之所引而不失其所<lb/>
　萃又何咎之有哉故曰孚乃利用禴禴祭之薄者東<lb/>
　鄰殺牛不如西鄰之禴是也傳曰苟有明信澗溪沼<lb/>
　沚之毛可以薦於鬼神若誠信未孚而用簡薄之禮<lb/>
　則有慢神之罰矣是故萃之用禴惟六二為可若初<lb/>
　六六三則用大牲而後吉也子曰引吉无咎中未變<lb/>
　也言六二居中其志未變是以引之而无咎矣若初<lb/>
<pb n="10a"/>
　六之號六三之嗟則九四之所不納也<lb/>
六三萃如嗟如无攸利往无咎小吝象曰往无咎上巽<lb/>
也<lb/>
　六三下體為坤上體為巽以隂居剛而在下卦之上<lb/>
　上无其應而承於九四四震兊也故曰萃如嗟如无<lb/>
　攸利三之遇四有震巽之合焉故曰萃如四不當其<lb/>
　位避而弗納故曰嗟如與初六之乃亂同也三萃於<lb/>
　四既非其應用不克終不如利見大人而萃之徒自<lb/>
<pb n="10b"/>
　傷嗟亦无所利矣不若往萃於五為无咎也故曰往<lb/>
　无咎小吝三應上而不答從四而不終然後往而萃<lb/>
　五不亦吝乎以五為萃之主得元永貞之義故三之<lb/>
　為吝也小而得其所萃為利也大矣故子曰往无咎<lb/>
　上巽也三與上皆巽莫能以相萃是以往而萃五為<lb/>
　无咎矣學者未明四象八卦之義觀此象辭其少悟<lb/>
　乎<lb/>
九四大吉无咎象曰大吉无咎位不當也<lb/>
<pb n="11a"/>
　九四下體為震上體為兊以陽居柔而在上卦之下<lb/>
　應乎初六而乗乎六三二爻皆坤而三又巽也承乎<lb/>
　九五五亦兊也故曰大吉无咎坤巽與兊皆柔也所<lb/>
　謂方以類聚者也而四有震焉故能不接諸隂而上<lb/>
　承九五也或曰然則九四曷不為萃之主歟曰以九<lb/>
　居四不當其位能萃而不居非與九五爭民者也此<lb/>
　所以為大吉无咎者也若以九居三則當位而與五<lb/>
　敵矣得為大吉乎得為无咎乎故子曰大吉无咎位<lb/>
<pb n="11b"/>
　不當也説者皆謂九四須大吉乃得无咎葢縁象辭<lb/>
　有位不當之語不知九四之所以大吉无咎者以不<lb/>
　當位故也大吉則无咎矣豈有大吉然後无咎乎若<lb/>
　以不當位為四之咎然則四之所以大吉者何從而<lb/>
　得之也或曰茍如所論既曰大吉何必復言无咎乎<lb/>
　曰无咎者善補過也嫌其若有咎故以无咎明之也<lb/>
　夫聚則有黨有黨必有爭今萃以二陽而聚四隂是<lb/>
　則爭之形而亂之所起也九四不居其位使四隂皆<lb/>
<pb n="12a"/>
　萃於五然後能聚以致亨豈非善補過之云乎是以<lb/>
　萃之六爻皆言无咎而四言大吉无咎者明萃之无<lb/>
　咎皆九四之功也<lb/>
九五萃有位无咎匪孚元永貞悔亡象曰萃有位志未<lb/>
光也<lb/>
　九五兊也以陽居剛而在上卦之中應乎六二之艮<lb/>
　故曰萃有位无咎位也者聖人之大寳也以九居五<lb/>
　可謂有其位矣然以謂吉之則五之所孚者不過六<lb/>
<pb n="12b"/>
　二而已以五萃二无咎可也非所以含洪博納為大<lb/>
　君之道也故曰匪孚元永貞悔亡元者始也永者終<lb/>
　也匪其孚所以謂諸隂也五必不有其位使始終四隂<lb/>
　皆貞於我則悔亡之道也是故萃於九五萃之正也<lb/>
　无所不萃九五之正也无偏无黨王道蕩蕩斯之謂<lb/>
　悔亡矣故子曰萃有位志未光也由萃而比則光矣<lb/>
　比之九五是謂顯比比之言附也萃之言聚也聚則<lb/>
　有未必附者矣比之彖曰元永貞无咎以剛中也其<lb/>
<pb n="13a"/>
　五曰顯比之吉位正中也所以然者上下无陽惟五<lb/>
　之比而已矣然則萃之九五茍有其位未光宜哉<lb/>
上六齎咨涕洟无咎象曰齎咨涕洟未安上也<lb/>
　上六巽也以隂居柔而在一卦之上下无其應而乗<lb/>
　乎九五之兊故曰齎咨涕洟无咎上配在三三亦巽<lb/>
　也二爻皆巽有坎象焉而挾乎二剛皆兊體也坎為<lb/>
　憂傷兊為口舌故三有嗟如之象而上有齎咨涕洟<lb/>
　之象焉齎咨涕洟者不安其位而憂傷也夫上者萃<lb/>
<pb n="13b"/>
　人下者萃於人上六以隂柔居五之上處卦之窮是<lb/>
　其无萃人之才物莫之與而不能萃乎人者也是以<lb/>
　其窮至于齎咨而涕洟焉與比之上六无首同義然<lb/>
　比之上六遂成於凶而此爻終於无咎何也曰比之<lb/>
　世一陽正中天下莫不比矣而隂乗其上有後夫之<lb/>
　罪固已不容於誅矣萃之世天下方聚以求息肩之<lb/>
　所而上有二陽初六號而後笑六三嗟而後往六二<lb/>
　之孚猶懼其變然則上六之非據寧可以深誅而亟<lb/>
<pb n="14a"/>
　絶乎茍能齎咨涕洟不安其位憣然而改斯可以无<lb/>
　咎矣故子曰齎咨涕洟未安上也萃反為升而初六<lb/>
　有允升之吉矣上之无咎不亦宜乎<lb/>
　<lb/>
　<lb/>
　<lb/>
　<lb/>
序卦曰萃者聚也聚而上者謂之升故受之以升<lb/>
<pb n="14b"/>
　升之成卦萃之反也自萃之坤升反居上兊反為巽<lb/>
　二五相易而成也坤本下也反而在上則必有升於<lb/>
　其下者也兊上窮也反而為巽然後有升之象也坤<lb/>
　土也巽木也木生於土中是以謂之升也夫衆之所<lb/>
　聚必有推戴而為上者是故謂之升然萃以九居五<lb/>
　不可復升矣反而居下上遇三隂莫能禦之故得遂<lb/>
　其升也全卦之體有木升之象根幹枝葉具焉或曰<lb/>
　巽自為木未嘗合坤何也曰巽入也言其根幹而不<lb/>
<pb n="15a"/>
　言其枝葉也若夫震之為木則自幹以上者見矣<lb/>
升元亨用見大人勿恤南征吉彖曰柔以時升巽而順<lb/>
剛中而應是以大亨用見大人勿恤有慶也南征吉志<lb/>
行也<lb/>
　下巽上坤成卦曰升者初為巽二為兊三為震四為<lb/>
　坤巽巽也坤順也巽而順可以升矣然非兊以説之<lb/>
　震以動之未有能升者也巽木也坤地也地中生木<lb/>
　可以謂之升矣然非澤以潤之雷以暢之未有能升<lb/>
<pb n="15b"/>
　者也夫沈滯者隂之質也升騰者陽之氣也坤巽皆<lb/>
　柔而所以為升者得其時而已矣何謂時兊震是也<lb/>
　震者春也兊者秋也凡木之生嵗必再茂則震兊之<lb/>
　時也是故巽兊震坤合而後升之象可見矣故子曰<lb/>
　柔以時升升元亨用見大人勿恤南征吉何謂也子<lb/>
　曰升萃二卦上下反復皆有震巽兊艮之象焉震為<lb/>
　元巽為亨兊為利艮為貞四時之序也大人以此而<lb/>
　能萃物以此而升為人上也升言元亨萃言利貞者<lb/>
<pb n="16a"/>
　互文也其為剛中而應則同也升以九居二故曰元<lb/>
　亨萃以九居五故係之利貞也故子曰巽而順剛中<lb/>
　而應是以大亨也用見大人者用字恐或為利大人<lb/>
　用此而利見也由小以至大自下而升高其可以勿<lb/>
　恤乎巽東南也坤西南自巽升坤必涉離離南方也<lb/>
　萬物皆相見之時也自南而征斯為吉矣故子曰用<lb/>
　見大人勿恤有慶也南征吉志行也以三配五是謂<lb/>
　有慶以二升五是謂志行虞夏之帝商周之王應其<lb/>
<pb n="16b"/>
　義矣<lb/>
象曰地中生木升君子以順徳積小以高大<lb/>
　地者坤也木者巽也生乎地中而出乎地上此其所<lb/>
　以為升也君子以順徳積小以高大者如木之升而<lb/>
　已矣木之升也以順而地從之非逆理以求升也君<lb/>
　子之升也以徳而衆從之非悖徳以求位也不觀乎<lb/>
　象不知巽順之為升矣昔者舜自耕稼陶漁以至為<lb/>
　帝湯以七十里文王以百里而王天下積小以高大<lb/>
<pb n="17a"/>
　其是之謂乎<lb/>
雜卦曰萃聚而升不來也<lb/>
　升之成卦以巽升坤而成其在六爻以自下而上往<lb/>
　而不來為義何則升之言上也譬猶木焉有長而已<lb/>
　不能退也上而有與則莫之咈是以吉亨上而无與<lb/>
　其勢不求則困而已矣是故初六上遇九二則為升<lb/>
　九二上遇九三非其所與則不可以升矣為其應乎<lb/>
　五故有用禴之利焉九三上遇六四則為升虛邑六<lb/>
<pb n="17b"/>
　四上遇六五非其所與則亦不可以升矣為其承順<lb/>
　於五故有岐山之亨焉六五上遇上六非其所與亦不<lb/>
　可以升矣為其既達於五故有升階之貞焉上六居<lb/>
　五之上升而无降往而不反則為𡨕升而已矣是故<lb/>
　萃之上六乗乎九五宜有後夫之凶然齎咨涕洟而<lb/>
　卒於无咎者以其反而能聚也自西自東自南自北<lb/>
　无思不服茍能不安於上而來聚於五又何咎之有<lb/>
　哉故曰萃聚而升不來斯其義也<lb/>
<pb n="18a"/>
初六允升大吉象曰允升大吉上合志也<lb/>
　初六巽也以隂居剛而在下卦之下上无其應而承<lb/>
　於九二之兊故曰允升大吉允信也巽兊皆柔也巽<lb/>
　為木兊為澤木升於澤雖有滋潤之益又有滅没之<lb/>
　患焉信能升焉不没於澤斯為大吉矣故子曰允升<lb/>
　大吉上合志也為其與九二合志而升則有滋潤之<lb/>
　益而无滅沒之患矣謂之大吉不亦宜乎巽為進退<lb/>
　為不果是以勉之云爾<lb/>
<pb n="18b"/>
九二孚乃利用禴无咎象曰九二之孚有喜也<lb/>
　九二兊也以陽居柔而在下卦之中應乎九五之艮<lb/>
　故曰孚乃利用禴升之九二萃之九五也其應六五<lb/>
　萃之六二也艮兊相與其為孚為禴均也然而不言<lb/>
　於五而係於二者貴賤之位也九二之升五也涉乎<lb/>
　三四未可以進茍能上下相與厯階而升斯為可矣故<lb/>
　曰无咎見可而進知難而止可以无咎矣子曰九二<lb/>
　之孚有喜也有喜即彖所謂有慶是也或曰九二<lb/>
<pb n="19a"/>
　之謂大人也反不若九三之升乎曰升者巽也下三<lb/>
　爻皆升者也總其彖而言之則剛中而應所以為升<lb/>
　即其爻而别之則九二逺於六五雖欲升而未可也<lb/>
　至三則无疑矣<lb/>
九三升虛邑象曰升虛邑无所疑也<lb/>
　九三上體為震下體為兊以陽居剛而在下卦之上<lb/>
　應乎上六承於六四二爻皆坤而四又巽也故曰升<lb/>
　虛邑震巽配也震坤合也隂為虛坤為邑震為動故<lb/>
<pb n="19b"/>
　有升虛邑之象九也者可升之才也三也者可升之<lb/>
　時也有其才而得其時逺近丕應前无阻閡如升虛<lb/>
　邑入无人之境孰能禦之哉故子曰升虚邑无所疑<lb/>
　也隂柔之性多疑少决如九三之剛而體乎震是以<lb/>
　不疑其所升也或曰彖言柔以時升而吾子乃曰九<lb/>
　三有可升之才何也曰沈滯者隂之質也騰升者陽<lb/>
　之氣也彖言柔者總謂其巽體也而九二九三葢柔<lb/>
　中之剛也柔而无剛則不足以自立况能升乎剛而<lb/>
<pb n="20a"/>
　不柔則不以順道亦不能升也是故剛者升之才也<lb/>
　柔者升之用也合而為巽進而遇坤是以升而莫之<lb/>
　能禦也故彖言柔以時升又曰剛中而應其可執一<lb/>
　以求之乎<lb/>
六四王用亨于岐山吉无咎象曰王用亨于岐山順事<lb/>
也<lb/>
　六四下體為巽上體為坤以隂居柔而在上卦之下<lb/>
　承於六五之艮故曰王用亨于岐山以六居四下巽<lb/>
<pb n="20b"/>
　上坤彖之所謂巽而順者也然而上无所與亦不可<lb/>
　以升矣巽而不爭順而不逆乃所以為升之亨也故<lb/>
　曰吉无咎者昔太王居邠為狄所難不得已而去之<lb/>
　邑于岐山從之者如歸市不得已而居之不違時以<lb/>
　妄動不悖理以求升巽乎人而順乎天周之王業所<lb/>
　由興也迨于文王三分天下有其二以服事商而民<lb/>
　之歸周愈不可郤故詩曰彼岨矣岐有夷之行子孫<lb/>
　保之吉又何咎矣子曰王用亨于岐山順事也<lb/>
<pb n="21a"/>
六五貞吉升階象曰貞吉升階大得志也<lb/>
　六五艮也以隂居剛而在上卦之中應乎九二之兊<lb/>
　故曰貞吉升階貞猶止也升至於五不可以復升矣<lb/>
　五天位也升之正也以六居之順而升也以此為貞<lb/>
　斯為吉矣為其體艮故有貞吉之象焉升之大人即<lb/>
　萃之大人也在萃而居五故為有位在升而居二故<lb/>
　為升階然而不言於二而係於五者以其位之不同<lb/>
　也五天位也二臣位也既已升五而猶係於二則何<lb/>
<pb n="21b"/>
　以著其升乎非常之事聖人有所難言焉是以互𤼵<lb/>
　其辭且正臣之位也夫天位者不可以階而升也此<lb/>
　言升階何也曰自二而升五自地而升天故有升階<lb/>
　之象也周之先王積功累仁以至于有天下其施設<lb/>
　有本末其經營有先後不躐等不陵節如升乎階焉<lb/>
　斯之謂吉也故子曰貞吉升階大得志也<lb/>
上六𡨕升利于不息之貞象曰𡨕升在上消不富也<lb/>
　上六坤也以隂居柔而在上卦之上乗乎六五之艮<lb/>
<pb n="22a"/>
　故曰𡨕升坤為夜故有𡨕升之象冥而求升目无所<lb/>
　覩顛隮而已矣所以然者乗乎六五往而不能來然<lb/>
　也故曰利于不息之貞息者生息蕃息也對消而言<lb/>
　之也物之消息各以其時若逆以求升則揠而助之<lb/>
　長上六之時純坤用事以消為貞斯為利矣故子曰<lb/>
　𡨕升在上消不富也隂為消陽為富以六在上當消<lb/>
　而不富之時故其升為𡨕升也<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易經傳集解卷二十三<lb/>
</p>
<p>
</p>
  </div>
</body>
</text>
</TEI>
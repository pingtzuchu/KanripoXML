<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解小畜履卷五</head> <lb/>
    <p>
<pb n="1a"/>
欽定四庫全書<lb/>
　周易經傳集解小畜履卷五<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰比者比也比必有所畜故受之以小畜<lb/>
<pb n="1b"/>
　畜之為義説者曰止者聚也養也夫止者艮之義也<lb/>
　聚者萃之義也養者頤之義也以之訓畜皆不固矣<lb/>
　至於聖人亦豈云爾哉曰比必有所畜而已稽其近<lb/>
　似葢有含畜之意焉何則實不能以畜實虚則能之<lb/>
　剛不能以受剛柔則能之然則止也聚也養也亦兼<lb/>
　明之矣自比之畜坤變為乾坎變為巽而成卦也天<lb/>
　下之所以比于九五者以天下皆柔惟五之為剛也<lb/>
　天下皆弱惟五之為强也夫天下之人豈盡柔弱而<lb/>
<pb n="2a"/>
　已乎材智勇健固不乏人矣為九五者豈必智勇出<lb/>
　於其上而後為之君哉其必有以畜之矣梁襄王問<lb/>
　於孟子曰天下烏乎定對曰定于一孰能一之曰不<lb/>
　嗜殺人者能一之孰能與之曰天下莫不與也其比<lb/>
　畜之義乎是故自比之畜變其四爻其不動者九五<lb/>
　六四矣然則五之所以畜之者非六四而誰歟是故<lb/>
　畜有大小大畜君也小畜臣也以一隂而畜五陽其<lb/>
　小之何也以其近君之位而體柔巽之行是以謂之<lb/>
<pb n="2b"/>
　小畜也<lb/>
小畜亨宻雲不雨自我西郊彖曰小畜柔得位而上下<lb/>
應之曰小畜健而異剛中而志行乃亨宻雲不雨尚往<lb/>
也自我西郊施未行也<lb/>
　下乾上巽成卦曰小畜者乾為健兑為説離為麗巽<lb/>
　為入天下之健者説而麗之非有以巽而入焉其能<lb/>
　畜之乎故曰小畜亨以巽畜乾以一柔畜五剛小畜<lb/>
　大之義也畜大而能亨者柔得位而上下應之也六<lb/>
<pb n="3a"/>
　四也者近君之位也以六居之得其位矣上承九五<lb/>
　得其君也下接三陽得其助也得其位得其君得其<lb/>
　助則天下聰明才智勇敢之士莫不説而麗之此其<lb/>
　所以能亨也故曰柔得位而上下應之曰小畜夫六<lb/>
　四者畜之宗也九五者畜之主也四之畜之也豈自<lb/>
　為哉凡以九五之故也五雖中正以健制健必不畜<lb/>
　矣以剛御剛必不容矣今健而下巽剛中而志行是<lb/>
　以畜而亨也故曰健而巽剛中而志行乃亨宻雲不<lb/>
<pb n="3b"/>
　雨自我西郊何謂也曰雲雨坎也小畜反復八象未<lb/>
　嘗有坎而彖言宻雲不雨四言有孚血去惕出上言<lb/>
　月幾望皆坎象也學者可不求其故哉或曰敢問其<lb/>
　故曰小畜之坎由比來也觀夫序卦則得之矣比之<lb/>
　六四上六坎也其九五坎之中爻也自比之畜不變<lb/>
　者二爻耳是以上卦之巽有坎象焉明其所從來也<lb/>
　或曰凡卦之象莫非有所從來也既以為小畜矣而<lb/>
　猶有比象其在他卦何獨不然曰他卦亦固有之不<lb/>
<pb n="4a"/>
　若小畜之象全取乎比也所以然者何哉為其畜之<lb/>
　故也比而後畜則巽之有坎不亦宜乎或曰然則安<lb/>
　在其為宻雲而不雨也曰為其畜之故也坎變為巽<lb/>
　而在乾之上雲雨之氣既升乎天以一隂而受五陽<lb/>
　之歸是以盤旋蓊欝畜為雲宻而膏澤不下流也其<lb/>
　曰自我西郊何也曰我六四也六四視二為兑視上<lb/>
　亦為兑兑西方也坤之彖曰西南得朋乃與類行東<lb/>
　北喪朋乃終有慶是故天氣下降地氣上騰陽居其<lb/>
<pb n="4b"/>
　所隂喪其朋然後雲行而雨施今六四之巽既上騰<lb/>
　矣然而未離其類自我西郊是以屯其膏而未下也<lb/>
　子曰宻雲不雨尚往也自我西郊施未行也尚往之<lb/>
　為言猶言乃與類行云爾自我西郊而未達於東北<lb/>
　施之未行不亦宜乎東北艮也自東北而震也夫畜<lb/>
　以艮畜乾而九三上九皆有震體此其所以異於小<lb/>
　畜歟<lb/>
象曰風行天上小畜君子以懿文德<lb/>
<pb n="5a"/>
　天者乾也風者巽也風行天上則為𤼵號施令之象<lb/>
　行於地上則為觀民設教之象今也行於天上其猶<lb/>
　號令之未𤼵政教之未施乎固己畜之於此矣惟天<lb/>
　為大而風行其上小之畜大亦如是也故君子象之<lb/>
　以懿文德懿之言美也美其文德以𤼵號施令觀民<lb/>
　設敎无適而不宜矣<lb/>
雜卦曰小畜寡也<lb/>
　畜之為卦以柔畜剛以巽畜乾也夫乾天下之至健<lb/>
<pb n="5b"/>
　也而巽之長女以柔畜之乾之受制不亦難乎然卦<lb/>
　惟一柔而諸爻皆剛以剛遇剛不能相下其勢必歸<lb/>
　於柔以五剛而歸一柔柔至寡而剛至衆欲無受畜<lb/>
　不可得矣是故陽見乗陵則為反目隂能乗順則為<lb/>
　攣如逺而相得則為復道同體而相説則為牽復為<lb/>
　載德皆即六四以言其義也然則以一柔而畜五剛<lb/>
　非至寡其孰能之<lb/>
初九復自道何其咎象曰復自道其義吉也<lb/>
<pb n="6a"/>
　初九乾也以陽居剛而在一卦之下應乎六四之巽<lb/>
　故曰復自道乾之九三終日乾乾其象曰反復道也<lb/>
　今初九之乾方受六四之畜未可以進復自道而已<lb/>
　故曰何其咎吉初在一卦之下體乎乾剛復自其道<lb/>
　又何咎之有哉既免於咎斯為吉矣方畜之時一隂<lb/>
　在上牽制羣動初九之君子雖在下位與之為應但<lb/>
　能反復其道无所迎將吉孰如之故子曰復自道其<lb/>
　義吉也<lb/>
<pb n="6b"/>
九二牽復吉象曰牽復在中亦不自失也<lb/>
　九二兑也以陽居柔而在下卦之中上无其應而連<lb/>
　於六四之巽故曰牽復牽連也二四同體故有牽復<lb/>
　之象君子在下不得於君而得於大臣雖為所牽而<lb/>
　能居中守正反復其道不為屈撓牽而能復者也故<lb/>
　曰吉子曰牽復在中亦不自失也以其居中知其能<lb/>
　自免矣<lb/>
九三輿説輻夫妻反目象曰夫妻反目不能正室也<lb/>
<pb n="7a"/>
　九三下體為乾上體為離以陽居剛而在下卦之上<lb/>
　上无其應承于六四之巽故曰輿説輻巽離兑皆出<lb/>
　乎坤坤為大輿離為麗巽為入為伏故有輿説輻之<lb/>
　象説輻則輿不行矣其所以説輻而不行者則受畜<lb/>
　故也夫輿之言衆也其象車也象載車而行是必人<lb/>
　之豪傑師之尊長也説輻而受制是必有其道矣九<lb/>
　二之輿己有毁拆之象而未遇其配志猶上行至於<lb/>
　九三而遇六四離坎相合則説其輿輻矣三説其輻<lb/>
<pb n="7b"/>
　則二之牽復不亦宜乎然三同志上行受畜於四豈<lb/>
　其所願哉故曰夫妻反目離為目坎為青巽為多白<lb/>
　眼故有夫妻反目之象反目怒而相睨則乖閡之睛<lb/>
　也六為畜之宗處九於五而自下畜之則上下相安<lb/>
　而有攣如之孚善畜君者也若處九於三而自上畜<lb/>
　之則是婦制其夫臣制其君也三以乾之剛以離之<lb/>
　明而受畜於四又見其陵則其不和而反目宜矣是<lb/>
　以聖人體天地法隂陽制為夫婦室家之禮剛上而<lb/>
<pb n="8a"/>
　柔下男行而女隨然後可以長久而無乖閡之患故<lb/>
　子曰夫妻反目不能正室也謂九三在下而六四在<lb/>
　上故也<lb/>
六四有孚血去惕出无咎象曰有孚惕出上合志也<lb/>
　六四上體為巽下體亦為巽以隂居柔而在上卦之<lb/>
　下應乎初九而介於九三九五之間初與三為乾三<lb/>
　與五為離故曰有孚血去惕出无咎四之為巽由坎<lb/>
　變也坎為有孚為血為惕有孚謂承五也血惕謂乗<lb/>
<pb n="8b"/>
　三也血之言惕惕之言懼也六四在比既以孚為九<lb/>
　五矣至畜而成剛故有相懼之象焉謂其既比為五<lb/>
　而能巽以畜之志同義合誠信己孚則禍患之來不<lb/>
　旋踵而自去憂懼之至不轉瞬而自消所以然者坎<lb/>
　變為巽故也故曰无咎子曰有孚惕出上合志也居<lb/>
　近君之位持宰物之權上下五陽唯己之聴欲無傷<lb/>
　懼不亦難乎唯其盡忠竭誠與上合志使讒間之口<lb/>
　不能得其隙而議之然後可以免矣<lb/>
<pb n="9a"/>
九五有孚攣如富以其鄰象曰有孚攣如不獨富也<lb/>
　九五離也以陽居剛而在上卦之中下无其應而乗<lb/>
　六四之巽故曰有孚攣如攣猶納也易以逺而配為<lb/>
　交如近而合為攣如言綢繆固結也六四之巽猶有<lb/>
　坎象其過九五離坎相合可謂攣如之孚矣故曰富<lb/>
　以其隣陽為富隂為貧以猶用也鄰猶臣也書曰欽<lb/>
　四鄰又曰臣哉鄰哉鄰哉臣哉以其宻邇於五故以<lb/>
　鄰言之矣六四者畜之宗也本乎隂虛故能受衆陽<lb/>
<pb n="9b"/>
　之歸然豈將據而有之哉葢以九五在上有智勇過<lb/>
　人之資苟與天下爭能而角技則天下之智勇未必<lb/>
　皆比其下將不必服而臣之矣是故用其柔巽以畜<lb/>
　納之使下之智勇不以犯其上上之智勇不以勝其<lb/>
　下上安於為君而下安於為臣故六四之畜凡以為<lb/>
　九五之用也書曰如有一个臣其心休休焉其如有<lb/>
　容人之有技若已有之人之彦聖其心好之不啻如<lb/>
　自其口出是能容之以保我子孫黎民其六四之謂<lb/>
<pb n="10a"/>
　歟然九五方受畜於四而乃能用之何哉以其富也<lb/>
　貴為天子富有天下而樂與賢者共之是以能用之<lb/>
　也子曰有孚攣如不獨富也富也者人主之所獨也<lb/>
　樂與賢者共之則賢者樂為之用安富尊榮有隆無<lb/>
　替豈與愚夫愚婦獨富而无鄰者同日語哉<lb/>
上九既雨既處尚德載婦貞厲月幾望君子征凶象曰<lb/>
既雨既處德積載也君子征凶有所疑也<lb/>
　上九兑也以陽居柔而在一卦之上下无其應而連<lb/>
<pb n="10b"/>
　於四之隂乗乎五之陽故曰既雨既處夫巽離坤兑<lb/>
　者隂之所也乾坎艮震者陽之方也隂離其類也而<lb/>
　之乎陽隂陽和而後雨今小畜之隂由巽而之兑是<lb/>
　以畜為宻雲而已然小畜以柔畜剛下之三陽臣也<lb/>
　以臣畜君上之九五是也上九一爻乗九五之剛而<lb/>
　受六四之畜將何義以處之其臣之元勲舊徳人主<lb/>
　所尊尚者歟説以從巽斯受其畜矣故以既雨之義<lb/>
　明之四之為巽由坎變也自坎而之巽自巽而之兑<lb/>
<pb n="11a"/>
　其既雨而復其所乎既雨而復則功臣之象也故曰<lb/>
　尚德載畜德之盛而天下載之是以九五尚之也夫<lb/>
　以人臣而居成功之地有積德之名世主之所忌也<lb/>
　不能奉身以退而猶貞固守之危之道也故曰婦貞<lb/>
　厲月幾望君子征凶離為日坎為月月之望與日為<lb/>
　衡分天之中故謂之望望則疑為日矣日中則昃月<lb/>
　盈則虧天之道也月之幾望其極盛之時乎君子不<lb/>
　戒而征則凶矣君子者對婦而言也在家為夫婦在<lb/>
<pb n="11b"/>
　國為君臣聖人之所以為戒深矣故子曰既雨既處<lb/>
　德積載也君子征凶有所疑也德盛而名尊位髙而<lb/>
　權重有疑陽之勢矣<lb/>
　<lb/>
　<lb/>
　<lb/>
　<lb/>
序卦曰物畜然後有禮故受之以履<lb/>
<pb n="12a"/>
　履之成卦畜之反也履之三即畜之四也履之兑即<lb/>
　畜之巽也夫以一陽而為五陽之主雖非天位而五<lb/>
　陽居之在四而能畜者當位而承乎五也今居三不<lb/>
　當其位不承九五以為君則不正以為臣則不順故<lb/>
　不足以主一卦之義而取其上下二體名之曰履焉<lb/>
　乾者陽之至尊兑者隂之至卑莫髙乎天莫下乎澤<lb/>
　上安其尊下守其卑君子履之臣民藉焉斯之謂履<lb/>
　矣夫天下才智勇敢之士莫不有上人之心及其未<lb/>
<pb n="12b"/>
　受畜也跳踉咆哮无所不至及其既畜矣入吾含畜<lb/>
　之内然後上下之分定而禮行乎其間矣是故乾以<lb/>
　健而行兑以説而應雖其下有二陽而安為之藉莫<lb/>
　有争心斯以履以畜之義也<lb/>
履虎尾不咥人亨彖曰履柔履剛也説而應乎乾是以<lb/>
履虎尾不咥人亨剛中正履帝位而不疚光明也<lb/>
　下兑上乾成卦曰履者初為兑二為離三為巽四為<lb/>
　乾五為兑巽離兑為三女言乾則包三子言三女則<lb/>
<pb n="13a"/>
　包坤三陽在上三隂在下尊卑之分不既明矣乎是<lb/>
　以謂之履也故曰履柔履剛也柔履乎剛履之象著<lb/>
　矣夫履之為言自上履下也不曰剛履柔而曰柔履<lb/>
　剛者猶孟子小役大弱役强之義剛之履柔以勢言<lb/>
　之也柔履於剛心説而誠服矣謂之有禮不亦宜乎<lb/>
　履虎尾不咥人亨何謂也曰乾為人兑為虎虎隂物<lb/>
　也兑西方之卦有虎之象焉又為口有咥之象焉乾<lb/>
　在其上有履虎尾之象焉履虎之尾其首必反未有<lb/>
<pb n="13b"/>
　不見咥者也而又言不咥人亨何也為其既已畜之<lb/>
　矣馴習於人履之而不咥宜哉傳曰虎之與人異類<lb/>
　而婿養異者順也婿猶説也順猶巽也此巽之所以<lb/>
　為畜而兑之所以為履也故曰説而應乎乾是以履<lb/>
　虎尾不咥人亨彼説而應乎我故履之而不吾咥也<lb/>
　履之而不吾咥足以為无咎而已何自亨哉夫子於<lb/>
　是𤼵明之曰剛中正履帝位而不疚光明也所以釋<lb/>
　亨之義也乾之三陽有相終始之義剛中正謂五也<lb/>
<pb n="14a"/>
　以九居五故也履帝位謂上也履乎天位故也不疚<lb/>
　光明謂四也體乎離明故也履虎尾而不咥則剛中<lb/>
　正履帝位而光明不疚不亦亨乎<lb/>
象曰上天下澤履君子以辨上下定民志<lb/>
　天者乾也澤者兑也莫髙乎天莫下乎澤君子體之<lb/>
　以辨上下而民志定矣<lb/>
雜卦曰履不處也<lb/>
　履之為卦上休履下也其在六位上爻履下爻也以<lb/>
<pb n="14b"/>
　剛履剛得所履則吉以柔履剛以剛履柔失其所履<lb/>
　則有虎尾之厲焉履虎尾宜見咥者也履之而不見<lb/>
　咥者履而不處九四是也若履而處之咥人宜矣陽<lb/>
　為行隂為處五陽之爻皆吉无咎而六三獨凶者謂<lb/>
　其履而處之也<lb/>
初九素履往无咎象曰素履之往獨行願也<lb/>
　初九兑也以陽居剛而在一卦之下上无其應下无<lb/>
　所履而承於九二之離故曰素履兑西方之卦而色<lb/>
<pb n="15a"/>
　白有素履之象焉履以所履之爻為義既无所履則<lb/>
　取其所往以陽居剛履得其正而謂之素履焉賢人<lb/>
　君子身處卑賤見履於人遺逸而不怨厄窮而不閔<lb/>
　履其素而己履者禮也燔兔匏葉可以行禮啜菽飲<lb/>
　水可以事親君子所履於是素矣素履而行何咎之<lb/>
　有子曰素履之往獨行願也君子得其時得其位推<lb/>
　其所履以兼善天下豈非素願也哉不得其位不得<lb/>
　其時獨行諸身而已豈往而求之哉<lb/>
<pb n="15b"/>
九二履道坦坦幽人貞吉象曰幽人貞吉中不亂也<lb/>
　九二離也以陽居剛而在下卦之中上有九五而非<lb/>
　其應乗初九之剛而履於六三之柔故曰履道坦坦<lb/>
　幽人貞吉離也者明也日中而行得其所履坦坦之<lb/>
　道也既以體乎離明而履坦坦之道宜若可以行矣<lb/>
　而乃曰幽人貞吉何也為其以九居二逺不應五而<lb/>
　近臣六三三之眇跛不足與有為也往而從之陷於<lb/>
　亂人矣惟幽潛之君子為能貞固守之斯為吉也或<lb/>
<pb n="16a"/>
　曰離為明坎為幽二體離而謂之幽人則離坎之象<lb/>
　可以互用乎哉曰以幽而眩明其明乃所以為幽也<lb/>
　以明而守幽其幽祗所以為明歟以九居二故有幽<lb/>
　人之象也或曰初无所履而猶往无咎二得其所履<lb/>
　而不保其往何也曰初處最下逺无所應近无所承<lb/>
　其往也獨行其素而已必无咎也若夫九二履於六<lb/>
　三隂陽相求物之情也二之往也非三而誰從故必<lb/>
　貞而後吉也子曰幽人貞吉中不自亂也卦惟一隂<lb/>
<pb n="16b"/>
　而九二承之烏知其貞吉而不為貞凶也哉其以剛<lb/>
　中知其不自亂矣是其所以為貞吉者也若利害得<lb/>
　喪亂於其中尚能守其中貞也哉<lb/>
六三眇能視跛能履履虎尾咥人凶武人為于大君象<lb/>
曰眇能視不足以有明也跛能履不足以與行也咥人<lb/>
之凶位不當也武人為于大君志剛也<lb/>
　六三上體為巽下體為巽以隂居剛而在下卦之上<lb/>
　視二為離視四亦為離視初為兑視五亦為兑故曰<lb/>
<pb n="17a"/>
　眇能視跛能履離為目巽為多白眼眇而能視也巽<lb/>
　為股兑為毁折跛而能履也為其隂柔不中不正故<lb/>
　以眇跛言之也故曰履虎尾咥人凶兑為虎三履其<lb/>
　中以柔履剛失其所履履虎尾也兑為口巽為入入<lb/>
　于虎口咥人之象也虎之踞也其尾旋焉是以既為<lb/>
　尾而又為口也巽為伏為進退為不果隂柔之性貪<lb/>
　利忘反見難而不能去履而處之之象也夫眇而不<lb/>
　能視跛而不能履則安分而止矣豈有虎尾之憂哉<lb/>
<pb n="17b"/>
　為其眇而自以為能視跛而自以為能履故冐險而<lb/>
　行履虎尾而不知危也履乎虎尾明不足以見强不<lb/>
　足以行履之而不去安有不見咥者或曰武人為于<lb/>
　大君以六居三不當其位小人而乗君子之器武人<lb/>
　為于大君之象也以獨隂居下卦之上在五陽之中<lb/>
　視天下莫已若遂有為大君之志不知其所履者天<lb/>
　下之至危也武而無謀履非其據足以殺其身而已<lb/>
　矣夫六三者小畜之六四也自畜而履保其常心則<lb/>
<pb n="18a"/>
　彖所謂説而應乎乾者也説而應乎乾則上下辨而<lb/>
　民志定矣而三以重巽之體居離兑之中不能自克<lb/>
　以及於難故九五於三旋其吉而上九於三考不祥<lb/>
　吉凶无常唯所召耳子曰眇能視不足以有明也跛<lb/>
　能履不足以與行也咥人之凶位不當也武人為于<lb/>
　大君志剛也三在二四之中而有應在上此其所以<lb/>
　有為君之質雖柔而求至剛矣是以謂之武人也若<lb/>
　以六居五履信而思順當位而尚賢以一隂為衆陽<lb/>
<pb n="18b"/>
　之歸豈有武人之象哉<lb/>
九四履虎尾愬愬終吉象曰愬愬終吉志行也<lb/>
　九四上體為乾下體為離以陽居柔而在上卦之下<lb/>
　履六三之柔而履於五之剛故曰履虎尾愬愬終吉<lb/>
　三兑也終兑為虎四履其上以剛履柔失其所履履<lb/>
　虎尾也愬與遡同遡猶行也遡遡行而不止也三之<lb/>
　陽而上行故有遡遡之象乾為剛離為明明足以見<lb/>
　剛足以行是以知危而不履也在兑之上已進乎乾<lb/>
<pb n="19a"/>
　履而不處説乎虎口矣説乎虎口未可以言吉吉在<lb/>
　其終也子曰愬愬終吉志行也志在於行説乎虎口<lb/>
　至於上九而後元吉以終之此彖所謂不咥人亨者<lb/>
　歟<lb/>
九五夬履貞厲象曰夬履貞厲位正當也<lb/>
　九五兑也以陽居剛而在上卦之中承柔皆剛得其<lb/>
　所厲矣故曰夬履貞厲夬之言决也在易之夬剛决<lb/>
　柔乾决兑也九五在上而六三武人欲為大君當是<lb/>
<pb n="19b"/>
　之時可以决而去之矣夬之九五所以不利即戒者<lb/>
　以至剛而决至柔以至盛而决至衰物極則反人窮<lb/>
　則詐有危道焉故曰中行无咎中未光也謂其健而<lb/>
　不説决而不和也至履之九五本剛健之資而體乎<lb/>
　柔説之道故曰剛中正履帝位而不疚光明也謂其<lb/>
　健而説决而和也是故履皆以乾决兑而履之五有<lb/>
　兑象焉以乾决兑猶懼其危以兑决兑蔑不濟矣然<lb/>
　則係之貞厲何也凡易言貞與征為相反之辭征猶<lb/>
<pb n="20a"/>
　行也貞猶固也以征為凶者以貞為吉以貞為厲者<lb/>
　以征為亨也養虎為患前志所戒五之貞厲不亦宜<lb/>
　乎子曰夬履貞厲位正當也以五之正當决三之不<lb/>
　當可以决之而无疑矣然猶貞固守之長姦縱惡危<lb/>
　之道也<lb/>
上九視履考祥其旋元吉象曰元吉在上大有慶也<lb/>
　上九乾也以陽居柔而在一卦之上履乎九五而不<lb/>
　為人之所履故曰視履考祥其旋元吉上履之終也<lb/>
<pb n="20b"/>
　以柔濟剛履道之成也履乎九五履天位也以剛履<lb/>
　剛得其所履可以安行矣然猶視而後履謹之至也<lb/>
　書曰若跣弗視地厥足用傷視履之謂也視言柔履<lb/>
　言剛也九四上九皆得之矣九四視而後履者雖未<lb/>
　免虎尾之危其覺而去速矣六三之視履所謂眇者<lb/>
　不足以與明跛者不足以與行也至於九四體離之<lb/>
　明體乾之健以離而視則无不察矣以乾而履則无<lb/>
　不亨矣然而非其所履未可以言吉也至於上九卦<lb/>
<pb n="21a"/>
　之終也兢兢業業謹終如始上九之謂也視履之祥<lb/>
　至於此而後見也考之為言成而可校也祥之為言<lb/>
　善而得福也旋之為言反而有歸也福善禍淫天之<lb/>
　道也然為善者有時而逢殃為惡者有時而獲福是<lb/>
　以世之人疑焉葢不考之於其旋故也考其旋則善<lb/>
　惡之報无不騐矣君子之為善也非以僥倖於目前<lb/>
　之福也擇而履之一舉足不敢易也凛然如履虎尾<lb/>
　而將咥人是以見利而思害臨福而憂禍思則利有<lb/>
<pb n="21b"/>
　所不就憂則福有時而辭之較之目前有不及宜行<lb/>
　者矣及其旋而考之元吉之所歸也此文王孔子之<lb/>
　所以行乎憂患而不改其操也歟故曰履德之基也<lb/>
　視而後履所以為德之基也又曰履和而至以兑濟<lb/>
　乾以柔濟剛所以為和而至也又曰履以和行始乎<lb/>
　愬愬中吉終乎視履所以和其行至於上九其裕後<lb/>
　矣積善之家必有餘慶不在其身必在其子孫也謂<lb/>
　之元吉不亦宜乎子曰元吉在上大有慶也上九體<lb/>
<pb n="22a"/>
　乾乾為大應在六三隂陽相得謂之大有慶夫以五<lb/>
　之中正宜元吉矣今元吉猶在上者謂其大而且有<lb/>
　慶也不計目前之福而考之於其旋子孫之慶寧有<lb/>
　窮乎此之謂大有慶也非文王之孫子其誰足以當<lb/>
　之哉<lb/>
履卦序説<lb/>
　子曰易有太極是生兩儀兩儀生四象四象生八卦<lb/>
　八卦定吉凶吉凶生大業有物混成是謂太極天尊<lb/>
<pb n="22b"/>
　地卑是謂兩儀坎離震兑是謂四象乾坤艮巽是謂<lb/>
　八卦然子言易有太極以至吉凶大業於是乎生前<lb/>
　此數者既已興於爻象之中矣愚讀易至履卦始得<lb/>
　四象八卦之説知聖人之所以示我者獨詳言之今<lb/>
　夫揔六畫而成卦謂之履者太極之象也係之曰兑<lb/>
　下乾上者兩儀之象也初至三為兑二至四為離三<lb/>
　至五為巽四至上為乾此則兩儀生四象也初為兑<lb/>
　五亦為兑二為離四亦為離四為乾上亦為乾惟六<lb/>
<pb n="23a"/>
　三一卦上體為巽下體亦為巽此則四象生八卦也<lb/>
　八卦成而吉凶可定吉凶定而後大業於是乎生矣<lb/>
　是故四象者卦之所以立也八卦者爻之所以分也<lb/>
　不知四象无以盡一卦之性不知八卦无以辨六爻<lb/>
　之情八卦之在四象猶八極之在四方也言四象則<lb/>
　八卦在其中矣故曰易有四象所以示也係辭焉所<lb/>
　以告也定之以吉凶所以斷也夫四象者於數為七<lb/>
　八九六於時為春夏秋冬於象為金木水火於德為<lb/>
<pb n="23b"/>
　仁義禮智然而是數者易之所以非其所有也易之<lb/>
　所藏非其所示也若夫有而示之則於前之所陳非<lb/>
　邪凡易之中有是四象所以示人者也雖以示之未<lb/>
　之能察也聖人又係之辭焉如履虎尾素履之類所<lb/>
　以告之也雖以告人未之能决也聖人又定之以吉<lb/>
　凶如不咥人亨往无咎之類所以斷之也聖人之為<lb/>
　後世君子可謂憂之深而愛之篤矣子曰文王既沒<lb/>
　文不在兹乎天之將喪斯文也後死者不得與於斯<lb/>
<pb n="24a"/>
　文也雖然苟非其人道不虚行顔氏之子不幸早世<lb/>
　仲尼之所為慟哭也葢家語所載者商瞿子木受易<lb/>
　於夫子雖其學於今无傳然漢之言易者皆本其所<lb/>
　自出也愚嘗疑之子木之賢與其答問於孔子之書<lb/>
　夫豈人不足列於髙弟而乃以微言奥㫖傳之歟世<lb/>
　人有子夏易説者其繆妄可讀而知矣舊傳韓嬰丁<lb/>
　寛所著已不可考恐今本又非昔書近人晁説之以<lb/>
　道自著其説名曰商瞿易傳子夏之書亦其類歟按<lb/>
<pb n="24b"/>
　春秋左氏卜筮之家頗用四象至漢以來言易者謂<lb/>
　之五體而鄭𤣥虞翻王肅之流穿鑿傅㑹千岐萬轍<lb/>
　使學者无所依據然後王弼一舉而廢之夫易象也<lb/>
　廢虞鄭之言可矣而可以廢聖人之言乎且其言曰<lb/>
　蹄者所以取兔得兔而忘蹄筌者所以取魚得魚而<lb/>
　忘筌然則捨筌蹄而求魚兔弼亦知其不可矣自仲<lb/>
　尼沒千有餘年斯文幸而未喪然聖人之意湮沒不<lb/>
　明其去亡葢无幾近世易家頗悟王弼之失恨其燭<lb/>
<pb n="25a"/>
　理不明顧乃採拾魏晉諸儒之談王弼已棄之糟粕<lb/>
　更取而陳之其為後學詆訶無足怪者然孟子有言<lb/>
　理義者人心之所同然者也今之學者雖狥王弼之<lb/>
　陋至於互體時有所合未嘗不致疑焉然其心以為<lb/>
　聖人之所未嘗言而互體之説无一定之據不若王<lb/>
　氏之簡且便也嗚呼此豈學者之罪哉今故取仲尼<lb/>
　四象八卦之文略陳梗槩覽者得以考焉或問曰四<lb/>
　象八卦如子之言則聖人曷不明以告人乎應之曰<lb/>
<pb n="25b"/>
　昔者伏羲氏始畫八卦也未嘗有六畫也而文王重<lb/>
　之夫六畫者非文王之所造也自伏羲而有之矣文<lb/>
　王之為六十四也未嘗有兑下乾上也而夫子陳之<lb/>
　夫兑下乾上者非夫子之所造也自文王而有之矣<lb/>
　文王之言曰履虎尾不咥人亨者由履之成卦而言<lb/>
　之也夫子之言曰説而應乎乾上天下澤履者由兑<lb/>
　下乾上而言之也今之所謂四象八卦者夫子既言<lb/>
　之矣小子述焉如使聖人一一而告之則伏羲以來<lb/>
<pb n="26a"/>
　有不勝言者矣或者又曰聖人之經不可使易知其<lb/>
　言曲而中其事肆而𨼆舉一隅不以三隅反則不復<lb/>
　也今子𤼵聖人之奥而舉其四隅毋乃非聖人之意<lb/>
　歟應之曰然吾罪也夫吾罪也夫雖然吾有不得已<lb/>
　也自仲尼沒千有餘年未有能以一隅反者幸而得<lb/>
　之又將𨼆而藏之吾懼失聖人之意也敢求明哲以<lb/>
　正斯言紹興甲戌秋九月崇仁學易堂書<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易經傳集解卷五<lb/>
</p>
<p>
</p>
  </div>
</body>
</text>
</TEI>
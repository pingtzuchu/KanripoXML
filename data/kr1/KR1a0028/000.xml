<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易經傳集解</head>
    <p>
<pb n="1a"/>
欽定四庫全書　　　　　經部一<lb/>
　周易經傳集解　　　　　易類<lb/>
　　提要<lb/>
　　　　<hi>臣</hi>等謹案周易經傳集解三十六卷宋林栗<lb/>
　　　　撰栗字黄中福清人紹興十二年進士官至<lb/>
　　　　兵部侍郎與朱子論易及西銘不合遂上疏<lb/>
　　　　論朱子時太常博士葉適侍御史胡晉臣皆<lb/>
　　　　助朱子劾栗因罷知泉州乂移明州卒謚簡<lb/>
<pb n="1b"/>
　　　　肅事蹟具宋史本傳是書淳熙十二年四月<lb/>
　　　　嘗進於朝首列進書表貼黄勅諭各一道栗<lb/>
　　　　自序一篇貼黄稱本名周易爻象序雜指解<lb/>
　　　　後以未能該舉彖詞擊詞文言説卦乃改今<lb/>
　　　　名王應麟玉海稱具書經傳三十二卷繫詞<lb/>
　　　　上下二卷文言説卦序雜本文共一卷河圗<lb/>
　　　　洛書八卦九疇大衍總會圖六十四卦立成<lb/>
　　　　圖大衍揲蓍解共一卷與今本合當時與朱<lb/>
<pb n="2a"/>
　　　　子所争者今不可考朱子語𩔖中惟載論繋<lb/>
　　　　詞一條謂栗以太極生兩儀包四象四象包<lb/>
　　　　八卦與聖人所謂生者意思不同其餘則無<lb/>
　　　　所排斥朱彝尊經義考引董真卿之言謂其<lb/>
　　　　説每卦必兼互體約象覆卦為太泥時楊敬<lb/>
　　　　仲有易論黄中有易解或曰黄中文字可毁<lb/>
　　　　朱子曰却是楊敬仲文字可毁是朱子併不<lb/>
　　　　欲廢其書考陳振孫書録解題曰其與朱侍<lb/>
<pb n="2b"/>
　　　　講有違言以論易不合今以事理推之於時<lb/>
　　　　朱子負盛名駸駸嚮用而栗之登第在朱子<lb/>
　　　　前七年既以前軰自居又朱子方除兵部郎<lb/>
　　　　中而栗為兵部侍郎正其所屬詞色相軋兩<lb/>
　　　　不肯下遂互激而成訐奏葢其釁始于論易<lb/>
　　　　而其故不全由于論易故振孫云然後人以<lb/>
　　　　朱子之故遂廢栗書似非朱子之意矣經義<lb/>
　　　　考又曰福清林黄中金華唐與政皆博通經<lb/>
<pb n="3a"/>
　　　　學而一糾朱子一為朱子所糾其所著經説<lb/>
　　　　學者遂置而不問與政之書無復存者黄中<lb/>
　　　　雖有易解而流傳未廣恐後冺没然當黄中<lb/>
　　　　既歿勉齊黄氏為文祭之其畧曰嗟哉我公<lb/>
　　　　受天勁氣為時直臣玩羲經之爻象究筆削<lb/>
　　　　于獲麟至其立朝正色茍咈吾意雖當世大<lb/>
　　　　儒或見排斥苟異吾趨雖前賢篤論亦不樂<lb/>
　　　　于因循規公之過而公之近仁者抑可見矣<lb/>
<pb n="3b"/>
　　　　論者固不以一𤯝而掩其大醇也勉齋為文<lb/>
　　　　公髙弟而好惡之公推許之至若是然則黄<lb/>
　　　　中之易其可不傳鈔乎持論頗為平允昔劉<lb/>
　　　　安世與伊川程子各為一代偉人其元城語<lb/>
　　　　録盡言集亦不以嘗劾程子而廢耿南仲媚<lb/>
　　　　敵誤國易祓依附權姦其所撰易解今亦並<lb/>
　　　　行栗雖不得比安世視南仲與祓則有間矣<lb/>
　　　　故仍録其書而併存彝尊之論焉乾隆四十<lb/>
<pb n="4a"/>
　　　　六年九月恭校上<lb/>
　　　　　　　總纂官<hi>臣</hi>紀呁<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解損益卷二十一</head> <lb/>
    <p>
<pb n="1a"/>
欽定四庫全書<lb/>
　周易經傳集解損益卷二十一<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
序卦曰解者緩也緩必有所失故受之以損<lb/>
　損之成卦解之變也自解之損坎變為兑震反為艮<lb/>
<pb n="1b"/>
　分隂分陽而成也坎為川兌為澤坎變兌者損川而<lb/>
　為澤也震為長艮為少震反艮者損長而為少也解<lb/>
　有二陽四隂陽為寡隂為衆分隂分陽者損有餘以<lb/>
　補不足也解之成卦坎下震上皆陽也其四象則為<lb/>
　陽者三為隂者一其八卦則為陽者六為隂者二變<lb/>
　而為損則二儀四象八卦皆適平矣是損之道也方<lb/>
　解之時上下二卦皆一陽而二隂私家之藏或擬於<lb/>
　公室天子之富不越於諸侯於是之時損下益上固<lb/>
<pb n="2a"/>
　其宜矣其曰緩必有所失何也曰難解之時事從寛<lb/>
　緩苟可以順民之欲與之更始无所不為若夫綱紀<lb/>
　條目必求其備則寛緩之政有不暇施矣故曰緩必<lb/>
　有所失受之以損其有所闊略之謂乎損下益上於<lb/>
　是為稱矣<lb/>
損有孚元吉无咎可貞利有攸徃曷之用二簋可用享<lb/>
彖曰損損下益上其道上行損而有孚元吉无咎可貞<lb/>
利有攸徃曷之用二簋可用享二簋應有時損剛益柔<lb/>
<pb n="2b"/>
有時損益盈虚與時偕行<lb/>
　下兌上艮成卦曰損者初為兌二為震三為坤四為<lb/>
　艮損之言少也損有餘以補不足也艮為山兌為澤<lb/>
　山髙而澤深謂之損何也為其有震坤之象焉坤為<lb/>
　土震為動山下之土為澤所動則山損其髙澤損其<lb/>
　深斯謂之損矣損之為卦損剛益柔損下益上故學<lb/>
　者皆以㤗否言之然彖言二簋可用享雜卦曰損益<lb/>
　盛衰之始也若以㤗否為説則盛衰之始難言其義<lb/>
<pb n="3a"/>
　而二簋之享非其時矣蘇氏曰兌本乾也受坤之施<lb/>
　而為兌則損下也艮本坤也受乾之施而為艮則益<lb/>
　上也信斯言也六子之卦何獨不然而獨損益名之<lb/>
　乎大抵損之為名由有餘而起也益之為名自不足<lb/>
　而生也方解之時上下二卦皆一陽而二隂則下為<lb/>
　有餘故損之以益上及損之時五畫在上其四在下<lb/>
　則下為不足故損上而益之所謂損益盈虚與時偕<lb/>
　行也然則損未嘗无益益未嘗无損何自為損何自<lb/>
<pb n="3b"/>
　為益乎曰損益以盈虚為辨也損九三以益上六則<lb/>
　三與上皆損故謂之損損九四以益初六則四與初<lb/>
　皆益故謂之益二五者損益之主也在損則六居五<lb/>
　而九居二是損也在益則六居二而九居五是益也<lb/>
　此自然之數也山澤為損者山摧則損澤澤動則損<lb/>
　山也風雷為益者雷震則益風風怒則益雷也此自<lb/>
　然之象也損下益上君子以為損損上益下君子以<lb/>
　為益此自然之義也故子曰損損下益上其道上行<lb/>
<pb n="4a"/>
　損有孚元吉无咎可貞利有攸徃何謂也曰此言六<lb/>
　爻之義也有孚元吉者謂六三六五也三居下而損<lb/>
　之以益上五居尊而自損以益下故也三之辭曰一<lb/>
　人行則得其友有孚之謂也五之辭曰或益之十朋<lb/>
　之龜元吉之謂也无咎可貞者謂九二上九也是二<lb/>
　陽者未嘗自損也為其居隂則已虚矣若又損之則<lb/>
　為太甚弗損可也故二爻上爻之辭曰弗損益之无<lb/>
　咎可貞之謂也利有攸徃謂初九六四也初九之剛<lb/>
<pb n="4b"/>
　不可不損六四之柔不可不益故也初之辭曰已事<lb/>
　遄徃无咎四之辭曰損其疾使遄有喜利有攸徃之<lb/>
　謂也所以然者損益之義由有餘不足而生若多寡<lb/>
　適均則无所損益矣是故有孚然後元吉无咎然後<lb/>
　可貞有攸徃然後利皆互文以見義也故子曰損而<lb/>
　有孚元吉无咎可貞利有攸徃夫子於此數言无所<lb/>
　解釋但加一而字以明之義自彰矣説者乃謂有孚<lb/>
　元吉无咎而後可貞利有攸徃誠如是也毋乃辭費<lb/>
<pb n="5a"/>
　乎曷之用二簋可用享何謂也曰此聖人觀㑹通以<lb/>
　行典禮也國莫重於禮禮莫重於享享親享帝謂之<lb/>
　享享諸侯亦謂之享方損之時百物不足以備禮茍<lb/>
　病其儉陋而廢之則不事天不嚴父咎孰大焉不惠<lb/>
　諸侯不樂嘉賓闕孰甚焉享多儀備物必致其豊則<lb/>
　是損人而自益殘民以奉神神弗之福也而况於人<lb/>
　乎聖人於此則曰曷之用二簋可用享享大禮也二<lb/>
　簋者至約之數也夫時所當損雖至約之物而可以<lb/>
<pb n="5b"/>
　用於大享之禮况夫禮不及享而物有過此者乎子<lb/>
　路曰傷哉貧也生无以為飬死无以為禮也孔子曰<lb/>
　啜菽飲水盡其歡斯之謂孝歛首足形還葬而无椁<lb/>
　稱其財斯之謂禮燔兔瓠葉菜羔𤓰祭皆其義也自<lb/>
　漢以来議禮之家名為聚訟當其儀物有少不備寧<lb/>
　廢之而不舉盖不知二簋應有時損剛益柔有時損<lb/>
　益盈虚與時偕行詳孔子此㫖不但謂二簋用於難<lb/>
　解當損之時如曾子云國奢則示之以儉國儉則示<lb/>
<pb n="6a"/>
　之以禮則二簋應有時矣政寛則民慢慢則紏之以<lb/>
　猛猛則艮殘殘則施之以寛則損剛益柔有時矣日<lb/>
　中則昃月盈則食安而不忘危存而不忘亡則損益<lb/>
　盈虚與時偕行矣由是言之損益隂陽升降之理聖<lb/>
　人則與時偕行而已説者乃以損下益上為聚歛刻<lb/>
　剥之義然則有孚元吉无咎可貞利有攸徃者其義<lb/>
　安在也孔子曰商因於夏禮所損益可知也周因於<lb/>
　商禮所損益可知也是益不必賢於損損不必不如<lb/>
<pb n="6b"/>
　益也時所當損不可不損時所當益不得不益此損<lb/>
　益之義也<lb/>
象曰山下有澤損君子以懲忿窒欲<lb/>
　山者艮也澤者兌也山下有澤損之象也君子以懲<lb/>
　忿窒欲者取諸山澤以為戒也清清之水蟻壤汨之<lb/>
　巍巍之邱蹄涔齧之忿之移人猶山之損澤也欲之<lb/>
　侵人猶澤之損山也子曰忿思難禮曰忿毋求勝一<lb/>
　朝之忿忘其身以及其親可无懲乎書曰欲敗度禮<lb/>
<pb n="7a"/>
　曰欲不可從飲食男女人之大欲存焉可无窒乎是<lb/>
　故欲全其為山則捍流潦欲全其為澤則禦隄潰是<lb/>
　懲忿窒欲之義也<lb/>
雜卦曰損益盛衰之始也<lb/>
　損益二卦以盈虚消息而成其在六爻以終始盛衰<lb/>
　為義何則始乎損者卒乎盛也始乎益者終乎衰也<lb/>
　書曰滿招損謙受益孔子讀易至於損益喟然而歎<lb/>
　子夏曰夫子何歎焉子曰夫自損者必有益之自益<lb/>
<pb n="7b"/>
　者必有决之吾是以歎也天道成而必變凡持滿而<lb/>
　能乆者未嘗有也在輿遇三人下之遇一人式之調<lb/>
　其盈虚不令自滿所以能乆也是故損益諸爻以隂<lb/>
　居剛以陽居柔者應損之義以陽居剛以隂居柔者<lb/>
　應益之義豈特其本爻為然又將取承乘而别之初<lb/>
　之遄徃四之使遄者剛柔之偏勝也二之利貞五之<lb/>
　元吉三之得友上之得臣者盈虚之相𥙷也始於遄<lb/>
　徃終於得臣者始損而終盛也始於大作終於勿恒<lb/>
<pb n="8a"/>
　者始盛而終衰也損而不已必益益而不已必决始<lb/>
　終之辨不其然乎<lb/>
初九已事遄徃无咎酌損之象曰已事遄徃尚合志也<lb/>
　初九兌也以陽居剛而在一卦之下應乎六四之艮<lb/>
　而承九二之震故曰已事遄徃无咎已止也遄速也<lb/>
　初九之陽可謂有餘矣又承乎陽則益之又益者也<lb/>
　初居最下之位而兼有餘之資在損之時當損下以<lb/>
　益上滿而不損必有决之者矣宜止其事而速徃以<lb/>
<pb n="8b"/>
　益四乃為无咎也故曰酌損之酌取水也詩云泂酌<lb/>
　彼行潦挹彼注兹艮為山兌為澤以澤益山故有酌<lb/>
　損之象初九之陽六四之隂皆為有餘然酌而損之<lb/>
　在於初也子曰已事遄徃尚合志也尚者上也謂六<lb/>
　四也裒多以益寡損有餘以補不足則與上合志不<lb/>
　亦宜乎<lb/>
九二利貞征凶弗損益之象曰九二利貞中以為志也<lb/>
　九二震也以陽居柔而在下卦之中應乎六五之坤<lb/>
<pb n="9a"/>
　而介於初九六三之際故曰利貞征凶初九陽也六<lb/>
　三隂也二居其間剛之得中也六四隂也上九陽也<lb/>
　五居其間柔之得中也征猶徃也貞猶固也損道上<lb/>
　行二動而順其徃宜也然九二六五既已損而中已<lb/>
　若又損之不已甚乎損之已甚物所不堪故以二五<lb/>
　為貞則利征斯凶矣故曰弗損益之説者或謂二弗<lb/>
　宜損益之可也夫過猶不及其咎均耳如二五者弗<lb/>
　可損弗可益剛柔相須多寡適稱中庸之道也故子<lb/>
<pb n="9b"/>
　曰九二利貞中以為志也志非心志之謂書曰若射<lb/>
　之有志是也中道而立過之者俯而就之不至焉者<lb/>
　跂而及之斯以為志而已矣或曰損之已甚何遽凶<lb/>
　乎曰漢髙帝唐太宗古今納諫之主也蕭何為民請<lb/>
　上林弃地髙帝怒曰相國多受賈人金為民請吾苑<lb/>
　以自媚於民皇甫徳參上書諫修洛陽宫太宗恚曰<lb/>
　是子使國家不役一人不収斗租宫人无髪乃稱其<lb/>
　意向非魏鄭公王衛尉之對二人者亦幾不免矣征<lb/>
<pb n="10a"/>
　凶之戒可不知乎<lb/>
六三三人行則損一人一人行則得其友象曰一人行<lb/>
三則疑也<lb/>
　六三上體為坤下體為巽以隂居剛而在下卦之上<lb/>
　應上九而乘九二二爻皆震也故曰三人行則損一<lb/>
　人一人行則得其友損之成卦損九三以益上六也<lb/>
　初二皆陽至三而變是三人同行獨損一人也六三<lb/>
　獨行與上相應是一人行則得其友也三人行而損<lb/>
<pb n="10b"/>
　一人何也兩則合三則疑也數起於一合於兩成於<lb/>
　三成而不虧者未之有也一者始也二者中也三者<lb/>
　終也終而不變者未之有也三人同行而二人相得<lb/>
　其一人者可无損乎凡易之情近而不相得則凶或<lb/>
　害之悔且吝不損其一則悔吝隨之矣一人行則得<lb/>
　其友何也天下之物未有无其偶者貮其心則同室<lb/>
　而不應一其志則千里而相求今六三一爻體乎坤<lb/>
　巽而其所應與其所乘皆體乎震若不弃九二而欲<lb/>
<pb n="11a"/>
　求上九未有能得之者也故子曰一人行三則疑也<lb/>
　又曰天地絪緼萬物化醇男女搆精萬物化生言致<lb/>
　一也天地之所以化醇男女之所以化生皆以其精<lb/>
　氣之相交絪緼之相感故曰其為物不貮則其生物<lb/>
　不測若二其情而睽其志則生生之道廢矣三之得<lb/>
　友其致一之謂歟<lb/>
六四損其疾使遄有喜无咎象曰損其疾亦可喜也<lb/>
　六四上體為艮下體亦為艮以隂居柔而在上卦之<lb/>
<pb n="11b"/>
　下應乎初九之兌而介於六三六五坤巽之間故曰<lb/>
　損其疾使遄有喜无咎偏隂偏陽謂之疾隂陽相得<lb/>
　謂之喜六四以隂居柔而承乘皆隂可謂疾矣初九<lb/>
　之剛酌而損之是損其疾也遄之言速也艮為止兌<lb/>
　為説艮兌二少有相與之情焉初九已事而遄徃六<lb/>
　四損其疾而使遄也使者物或使之非其自能也損<lb/>
　初九以益六四故初言合志而四言有喜君臣父子<lb/>
　夫婦朋友未有不相須以成者有喜无咎不亦宜乎<lb/>
<pb n="12a"/>
　故子曰損其疾亦可喜也甘酸之不莭淫溺之不禁<lb/>
　雖有盧扁之醫丹石之劑其能有益哉能損其疾斯<lb/>
　為可喜矣<lb/>
六五或益之十朋之龜弗克違元吉象曰六五元吉自<lb/>
上祐也<lb/>
　六五坤也以隂居剛而在上卦之中應九三而乘上<lb/>
　九二爻皆震也故曰或益之六五之義見於九二固<lb/>
　宜无所損益矣然而或益之者何哉自天祐之非人<lb/>
<pb n="12b"/>
　之所能為也非其求而得之是以謂之或也書之所<lb/>
　謂謙受益孔子之所謂自損必有益之是也夫以二<lb/>
　五之得中固已足乎已而无待於外矣而上九之富<lb/>
　又自上而益之是以有或益之象也故曰十朋之龜<lb/>
　弗克違元吉十盈數也朋衆辭也爾雅有十龜之名<lb/>
　漢書新莾傳有十朋龜貞之説龜者决疑之物神明<lb/>
　之所寓也自二至上有龜之象焉離為龜頥為靈龜<lb/>
　是也書曰汝則從龜從筮從卿士從庻民從是之謂<lb/>
<pb n="13a"/>
　大同身其康彊子孫其逄吉今也十朋之龜莫之能<lb/>
　違其為元吉也可知矣天且不違而况於人乎况於<lb/>
　鬼神乎是以謂之元吉也或曰十朋之龜直謂卜筮<lb/>
　而已乎曰非也賢人君子智謀之士國之所頼以為<lb/>
　蓍龜也六五之君九二之臣既相與以為治矣濟濟<lb/>
　多士生此王國考古以詔今忘軀而狥主者皆十朋<lb/>
　之龜也或曰六三上九聖人方以致一明之而乃為<lb/>
　六五之益何也曰六五者損之主也上九者損之終<lb/>
<pb n="13b"/>
　也由六三而言則一人行而得其友由六五而言則<lb/>
　上下剛柔皆五之所為損益也上九居損之終自上<lb/>
　祐之謂之益也不亦宜乎故子曰六五元吉自上祐<lb/>
　也嗚呼天之所助者順也人之所助者信也豈以物<lb/>
　之豊儉為厚薄也哉損之享也至於用簋而自天祐<lb/>
　之獲十朋之龜王者之所以事天可以鑒此矣<lb/>
上九弗損益之无咎貞吉利有攸徃得臣无家象曰弗<lb/>
損益之大得志也<lb/>
<pb n="14a"/>
　上九震也以陽居柔而在上卦之上應六三而乘六<lb/>
　五二爻皆坤而三又巽也故曰弗損益之无咎貞吉<lb/>
　利有攸徃上之弗損益之无咎貞吉與九二均也然<lb/>
　二為征凶而上為利有攸徃何也曰此雜卦所謂盛<lb/>
　衰之始也在損之時始乎衰而卒乎盛九二在卦之<lb/>
　下損而得中又欲何徃乎是以徃凶也上九居卦之<lb/>
　終窮則變矣由損而之益是以利有攸徃也故曰得<lb/>
　臣无家上為震三為巽三也者上之臣也三去其朋<lb/>
<pb n="14b"/>
　獨行以應上故有得臣无家之象為人臣者以身狥<lb/>
　國不顧其家苟人主得而用之何功之不立何事之<lb/>
　不成哉是以利有攸徃也故子曰弗損益之大得志<lb/>
　也益之初九即損之上九也益之象曰利有攸徃其<lb/>
　初爻曰利用為大作元吉无咎其大得志之謂乎<lb/>
<pb n="15a"/>
　兑震坤艮<lb/>
序卦曰損而不已必益故受之以益<lb/>
　益之成卦損之反也自損之益艮反為震兌反為巽<lb/>
　上下相益而成也益之九五損之九二也益之六二<lb/>
　損之六五也六居五而九居二是以謂之損六居二<lb/>
　而九居五是以謂之益也艮兌為少震巽為長自少<lb/>
　而長益之象也或曰陽為益隂為損損二陽在下某<lb/>
　一在上至益而反之為損上而益下也曰損下二陽<lb/>
<pb n="15b"/>
　其實兌也益下二隂其實震也陽為實隂為虚陽為<lb/>
　寡隂為衆未可以竒偶而分損益也以隂居隂以陽<lb/>
　居陽則謂之益以陽居隂以隂居陽則謂之損斯為<lb/>
　可矣損之為言不足益之為言有餘損益二卦其畫<lb/>
　皆九其五在上其四在下是損下而益上也其五在<lb/>
　下其四在上是損上而益下也震巽為益兌艮為損<lb/>
　震巽者長飬之日而兌艮者歛藏之時也損益之義<lb/>
　於是乎取之矣物極必反道窮必變兌艮之後繼以<lb/>
<pb n="16a"/>
　震巽損而不已必益豈不然哉<lb/>
益利有攸徃利涉大川彖曰益損上益下民説无疆自<lb/>
上下下其道大光利有攸徃中正有慶利涉大川木道<lb/>
乃行益動而巽日進无疆天施地生其益无方凡益之<lb/>
道與時偕行<lb/>
　下震上巽成卦曰益者初為震二為坤三為艮四為<lb/>
　巽震為雷巽為風雷下而風上謂之益可乎曰未也<lb/>
　為其有坤艮之象焉坤也者萬物之所致飬也艮也<lb/>
<pb n="16b"/>
　者萬物之所成終而所成始也雷以動之風以散之<lb/>
　致役乎坤而成乎艮斯之謂益矣故曰益損上益下<lb/>
　民説无疆自上下下其道大光元元之民愛之則親<lb/>
　利之則至損上益下民説无疆也不亦宜乎震自損<lb/>
　之上反居益之初在六二坤象之下坤為民震為動<lb/>
　動而得民者以其下之也自後者人先之自下者人<lb/>
　髙之自上下下其道大光也不亦宜乎益利有攸徃<lb/>
　利涉大川何謂也曰震為動而在卦之下有攸徃之<lb/>
<pb n="17a"/>
　象焉兌為澤而在卦之上有大川之象焉巽為木而<lb/>
　震動其上有乘舟利涉之象焉益有二震初九者動<lb/>
　之始也九五者位乎中正也其動之始也應乎六四<lb/>
　之巽其位乎中正也應乎六二之坤是以利有攸徃<lb/>
　而利涉大川也昔之欲用其民者必能損己以益之<lb/>
　是故可與赴白刄蹈水火而忘其死矣故子曰利有<lb/>
　攸徃中正有慶利涉大川益道乃行益字誤為木伊<lb/>
　川程氏辨之矣説者以卦有木象故不取程説非也<lb/>
<pb n="17b"/>
　或難曰乾自配坤震自配巽今吾子以乾遇巽震遇<lb/>
　坤皆強而合之何也曰乾為金巽為木陽金隂木是<lb/>
　以謂之合也震為木坤為土隂土陽木是以謂之合<lb/>
　也豈苟云乎哉夫子既釋彖辭又從而暢之曰益動<lb/>
　而巽日進无疆天施地生其益无方凡益之道與時<lb/>
　偕行何謂也曰震巽者乾坤之一索也覆而取之有<lb/>
　兌艮焉兌艮者乾坤之三索也震為元巽為亨兌為<lb/>
　利艮為貞而中含坤象坤為地為母萬物之資生也<lb/>
<pb n="18a"/>
　是以言日進无疆也震為東巽為南兌為西艮為北<lb/>
　是以言其益无方也震為春巽為夏兌為秋艮為冬<lb/>
　是以言與時偕行也損之與時偕行亦如是爾聖人<lb/>
　以咸恒言夫婦始終之道以損益言上下盈虚之理<lb/>
　文雖參錯而㫖則同歸學者可以深求而自得之也<lb/>
　不然則震巽成卦奚取於无疆无方之義哉<lb/>
象曰風雷益君子以見善則遷有過則改<lb/>
　風者巽也雷者震也雷上風下則其常也風上雷下<lb/>
<pb n="18b"/>
　是相益之義也雷下則風髙而益號風上則雷近而<lb/>
　益震是之謂益矣君子見善而遷則過日以逺聞過<lb/>
　而改則善日以崇亦猶是爾及其相益而不已也則<lb/>
　雷風作莫測其皷之舞之之形君子之行孰知其遷<lb/>
　善改過之跡是以儗而象之也傳曰積善在身猶長<lb/>
　日加益而人不知也又曰與善人處如入芝蘭之室<lb/>
　乆而不聞其香即與之化矣遷善改過為益也宜哉<lb/>
　故曰損徳之修也益徳之裕也損先難而後易益長<lb/>
<pb n="19a"/>
　裕而不設損以逺害益以興利裕猶益也遷善改過<lb/>
　所以裕其徳而興利也懲忿窒欲所以修其徳而逺<lb/>
　害也由損而益所謂先難而後易也其益无方所謂<lb/>
　長裕而不設也<lb/>
雜卦曰損益盛衰之始也<lb/>
　雜卦之義已解在前以隂居剛以陽居柔則謂之損<lb/>
　以隂居柔以陽居剛則謂之益是故損之初九六四<lb/>
　為益而不為損益之六三上九為損而不為益四爻<lb/>
<pb n="19b"/>
　之象皆不應卦義然初九已事遄徃六四損其疾使<lb/>
　遄有喜无咎六三益之用凶事上九莫益之或撃之<lb/>
　立心勿恒凶者何也初九六四損之始也志在於損<lb/>
　而始乎益必能損下以益上是故有喜而无咎也六<lb/>
　三上九益之終也志在於益而終乎損者豈其情哉<lb/>
　其必有決之者矣是故立心勿恒凶也乃若初九之<lb/>
　无咎六二之永貞六四之有孚九五之元吉則應其<lb/>
　義矣上下相孚以成其益元吉无咎不亦宜乎<lb/>
<pb n="20a"/>
初九利用為大作元吉无咎象曰元吉无咎下不厚事<lb/>
也<lb/>
　初九震也以陽居剛而在卦之最下應六四而承六<lb/>
　二二爻皆坤而四又巽也故曰利用為大作大作者<lb/>
　大有為也益之初九損之上九也自上而来在坤之<lb/>
　下得以貴下賤之義故上言利有攸徃而初言利用<lb/>
　大作也震為動坤為民故有為民大作之象坤順也<lb/>
　巽巽也由動而巽順以成之事行而不悖令出而无<lb/>
<pb n="20b"/>
　違是以作而无不利也故曰元吉无咎既曰元吉而<lb/>
　又曰无咎何也興作之事勞民動衆吉而未免於有<lb/>
　咎者多矣是以既曰元吉而又曰无咎與師吉无咎<lb/>
　之義同也子曰元吉无咎下不厚事也下字誤為不<lb/>
　下下者彖之所謂自上下下其道大光者也損己以<lb/>
　益人自上而下下仁厚之事也元吉无咎不亦宜乎<lb/>
　元者善之長也君子長民之道也時君世主所以作<lb/>
　不順而為无成者惟宫室是營臺池是葺從一己之<lb/>
<pb n="21a"/>
　欲而咈百姓之心也君子曰以佚道使民雖勞不怨<lb/>
　孔子之稱禹曰卑宫室而盡力乎溝洫禹吾無間然<lb/>
　矣夫如是又何咎之有哉繋辭曰斵木為耜揉木為<lb/>
　耒耒耨之利以教天下盖取諸益皆厚下之事也益<lb/>
　以興利其斯之謂矣<lb/>
六二或益之十朋之龜弗克違永貞吉王用享于帝吉<lb/>
象曰或益之自外来也<lb/>
　六二坤也以隂居柔而在下卦之中應九五乘初九<lb/>
<pb n="21b"/>
　二爻皆震也故曰或益之九五六二既相為益矣而<lb/>
　初九之剛又自外来益之是以有或益之象也故曰<lb/>
　十朋之龜勿克違永貞吉自初至五有龜象與損之<lb/>
　六五稱龜同也益之初即損之上益之二即損之五<lb/>
　是以二爻之辭畧同所以異者五為元吉而二為永<lb/>
　貞吉君臣之道也或曰子謂十朋之龜賢人君子之<lb/>
　象人君獲之是以元吉六二既非君之道何以亦言<lb/>
　十朋之龜乎曰卜筮决疑逹于上下豈直王者用之<lb/>
<pb n="22a"/>
　哉周公相成王一飯三吐哺一沭三握髪惟恐失天<lb/>
　下之賢人者重十朋之龜也若曰居人臣之位以身<lb/>
　任天下之重而无頼於多士者吾未見其能濟也賢<lb/>
　者為之謀智者為之慮夫豈皆其智力之所及哉其<lb/>
　必有隂相之者矣故五言自上祐也二言自外来也<lb/>
　皆係之神明非人力之所能為也惟龜筮之无違天<lb/>
　人之咸助而能永保其貞斯人臣之吉矣故又曰王<lb/>
　用享于帝吉王之享帝與臣之享上其義一也位乎<lb/>
<pb n="22b"/>
　地而應乎天體乎坤而順乎震是豈以犧牲玉帛為<lb/>
　享者哉固有以當天心矣損言二簋於彖益言享帝<lb/>
　於爻盖互𤼵其文也<lb/>
六三益之用凶事无咎有孚中行告公用圭象曰益用<lb/>
凶事固有之也<lb/>
　六三上體為艮下體亦為艮以隂居剛而在下卦之<lb/>
　上應乎上九之兌而介於六二六四坤巽之間故曰<lb/>
　益之益之六三損之六四也在損而居四故宜損其<lb/>
<pb n="23a"/>
　疾在益而居三故宜益之也當益之時損上益下六<lb/>
　三承乘皆隂而又以隂居之宜損上九之剛以益之<lb/>
　斯為可矣然艮為山兌為澤相與為損而不為益上<lb/>
　九居益之終以髙為説非能自損以益下者也故曰<lb/>
　用凶事无咎凶事有三有扎瘥之政有死喪之禮有<lb/>
　兵革之事今益之時損上益下其凶荒扎瘥之政乎<lb/>
　艮為冬震為春民食匱於冬則王澤行於春故有救<lb/>
　災恤凶之象夫損上益下亦不可以為常也唯用之<lb/>
<pb n="23b"/>
　於荒政則无咎矣故又曰有孚中行告公用圭中行<lb/>
　謂九五也五體乎震故也有孚謂六四也四於三為<lb/>
　近而五為孚也圭於古者以為信若今符莭之類周<lb/>
　官典瑞珍圭以徴守以恤凶荒是也四體巽巽為命<lb/>
　令為潔齊故有告公用圭之象六三宜益而莫之益<lb/>
　上九宜損而不自損以六四之才孚于九五而請命<lb/>
　於中行自五有命告之用圭是以用凶事而无咎也<lb/>
　子路為蒲宰與民修水備閔其匱餓而予之一簞食<lb/>
<pb n="24a"/>
　一壺漿孔子使子貢止之子路忿然曰夫子以仁教<lb/>
　而禁其行也由也不受孔子曰汝以民為餓何不白<lb/>
　於君𤼵倉廪以賑之而私以汝食饋之是明君之无<lb/>
　惠而見己之徳羙矣汝速已則可不則汝之見罪必<lb/>
　矣漢汲黯矯制發河内倉粟以賑饑民茍非有孚<lb/>
　于上其能无咎也哉子曰益用凶事固有之也當益<lb/>
　之時不能使家給人足而至用凶荒之政固有其咎<lb/>
　矣然天災流行國家代有救災賑乏曾何咎之有哉<lb/>
<pb n="24b"/>
六四中行告公從利用為依遷國象曰告公從以益志<lb/>
也<lb/>
　六四上體為坤下體為巽以隂居柔而在上卦之下<lb/>
　應初九而乘九五二爻皆震故曰中行告公從利用<lb/>
　為依遷國益之六四損之六三也在損而居三故言<lb/>
　得友在益而居四故言遷國也初者四之配也故初<lb/>
　言利用大作而四言利用遷國互明之也中行九五<lb/>
　也初九六四雖有大作之宜然必孚于九五告而從<lb/>
<pb n="25a"/>
　之然後可為也依猶從也詩云謀之不臧則具是依<lb/>
　興作之事无大於遷國者然且從之則小者可知矣<lb/>
　傳曰懐與安實敗名又曰宴安鴆毒不可懐也先王<lb/>
　知其然是故通其變使民不倦商之賢王不常厥邑<lb/>
　者豈厭安逸而思勞苦也哉盤庚之籲衆曰若乘舟<lb/>
　汝弗濟臭厥載此益之所深戒也故其彖曰利有攸<lb/>
　徃利涉大川而初九六四皆有利用之辭變通之義<lb/>
　也以六四之柔順九五之中行謀无不從計无不合<lb/>
<pb n="25b"/>
　斯可以大有為矣故子曰告公從以益志也九五之<lb/>
　志在於益下則其從之不亦宜乎益志者惠心之謂<lb/>
　矣<lb/>
九五有孚惠心勿問元吉有孚惠我徳象曰有孚惠心<lb/>
勿問之矣惠我徳大得志也<lb/>
　九五震也以陽居剛而在上卦之中應六二而乘六<lb/>
　四二爻皆坤而四又巽也故曰有孚惠心勿問元吉<lb/>
　震巽配也震坤合也震者萬物生長之時而坤者溥<lb/>
<pb n="26a"/>
　博无疆者也九五居得致之位操能致之資有至誠<lb/>
　惠下之心勿問其親踈逺近此疆爾界而一視之六<lb/>
　二自逺而應六四自近而比相與為益民説无疆至<lb/>
　於初九之大作六三之凶政无不得其所欲信乎徳<lb/>
　施之普矣謂之元吉不亦宜乎益之五即損之二也<lb/>
　在損而居二故為利貞在益而居五故為元吉也或<lb/>
　曰當益之時損上益下而九五處於至損乃為元吉<lb/>
　何也曰有若不云乎百姓足君孰與不足百姓不足<lb/>
<pb n="26b"/>
　君孰與足是故初九六四者君能下下以成其政也<lb/>
　六二九五者臣能歸羙以報其上也故曰有孚惠我<lb/>
　徳我之有孚于人則人之有孚于我固其宜也君之<lb/>
　愛民如其子則民之愛君如其父母君之視臣如手<lb/>
　足則臣之視君如腹心是所謂有孚惠我徳也故子<lb/>
　曰上有至誠惠下之心下有至誠徳上之意何欲而<lb/>
　不得何求而不遂哉<lb/>
上九莫益之或撃之立心勿恒凶象曰莫益之偏辭也<lb/>
<pb n="27a"/>
或撃之自外来也<lb/>
　上九兌也以陽居柔而在上卦之上應六三之艮而<lb/>
　乘九五之震故曰莫益之益之上九損之初九也在<lb/>
　損而居初故能酌損之在益而居上故莫之益也初<lb/>
　九之於六四九五之於六二我有以益之彼亦有以<lb/>
　益于我是以元吉无咎上九之於六三我无以益之<lb/>
　彼亦莫肯益于我相與為損日朘月削至於亡而已<lb/>
　矣故曰或撃之當益之時九五居尊受天下之益而<lb/>
<pb n="27b"/>
　上九傲然㨿於其上不能自損以益下或撃之也不<lb/>
　亦宜乎周苪良夫諫厲王曰夫王人者將導利而布<lb/>
　之上下者也茍或專之其害多矣故曰立心勿恒凶<lb/>
　恒乆也變而通之恒乆之道也在易之恒雷風相與<lb/>
　者也其在於益風雷相益者也使益之上九能變而<lb/>
　通之斯可以乆而无咎矣求益而不已貪利而无厭<lb/>
　真无恒之人也其凶宜哉故子曰莫益之偏辭也或<lb/>
　撃之自外来也我莫肯益物物莫肯益我皆私己一<lb/>
<pb n="28a"/>
　偏之辭也六三之艮雖與上不能相益烏能反害之<lb/>
　哉然則或撃之者自外来也或曰易以上卦為外下<lb/>
　卦為内初九六二内卦也謂之自外来何也上九外<lb/>
　之極也撃之者亦自外来何也曰子不云乎自損者<lb/>
　必有益之故損之六五得益於上九反而為益則益<lb/>
　之六二得益於初九謂之自外来者明其自上九而<lb/>
　来也自益者必有决之故益之上九居外卦之極乘<lb/>
　九五之剛有澤上於天之象益雖利涉大川然至此<lb/>
<pb n="28b"/>
　而後决謂之自外来者明其將變而為夬也子曰君<lb/>
　子居其室出其言善則千里之外應之况其邇者乎<lb/>
　居其室出其言不善則千里之外違之况其邇者乎<lb/>
　是以六二上九之辭皆稱或而夫子明其自外来也<lb/>
　謂天禍福之无方吉凶之不測是以君子畏之也子<lb/>
　曰君子安其身而後動易其心而後語定其交而後<lb/>
　求君子修此三者故全也危以動故民不與也懼以<lb/>
　語故民不應也无交而求則民不與也莫之與則傷<lb/>
<pb n="29a"/>
　之者至矣上九陽也陽為動而乘五之尊危以動也<lb/>
　其體兌兌為口舌而當震之威懼以語也其應艮艮<lb/>
　為止而不能自損以益之方且求益而不已是无交<lb/>
　而求也傷之者至不亦宜乎或曰初九之於六四六<lb/>
　二之於九五既相益矣上九苟自損以益六三則三<lb/>
　與上皆益豈非益而不已者哉曰上九苟自損以益<lb/>
　六三則一隂一陽離下坎上既濟之象也烏有一偏<lb/>
　之咎哉<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易經傳集解卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解家人睽卷十九</head> <lb/>
    <p>
<pb n="1a"/>
欽定四庫全書<lb/>
　周易經傳集解家人睽卷十九<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
序卦曰夷者傷也傷於外者必反於家故受之以家人<lb/>
　家人為卦明夷之變也自明夷之家人下卦不動上<lb/>
<pb n="1b"/>
　坤為巽變其五上二爻而成卦也坤順也巽巽也順<lb/>
　之與巽无以相逺而成卦之才若是不同者取其爻<lb/>
　象而名之也以六居五則无以應六二以六居上則<lb/>
　无以制九三是以為明夷變其爻則尊卑内外莫不<lb/>
　各當其位是以謂為家人也夷者傷也傷於外而反<lb/>
　於家事之必至理之固然也易乃取以為序其意義<lb/>
　安在夫以一人之尊而居億兆之上可謂崇髙矣初<lb/>
　登于天照于四國可謂聰明矣然乃夷其明而至於<lb/>
<pb n="2a"/>
　亡何也天下之本在國國之本在家天下之所以入<lb/>
　於明夷者亂之所生未嘗不始於家也詩云亂匪降<lb/>
　自天生自婦人若夫傷而能悔悔而能反者必由家<lb/>
　齊而後國治國治而後天下可平故曰紂以妲已亡<lb/>
　周以任姒興書云牝鷄無晨牝鷄之晨惟家之索詩<lb/>
　云刑于寡妻至于兄弟以御于家邦此則傷於外必<lb/>
　反於家故受之以家人意也文中子書以明内齊外<lb/>
　言家人之象伊川程氏曰萬物至巽而㓗齊非巽有<lb/>
<pb n="2b"/>
　齊之義也易之取象皆如是矣何獨於巽而疑之然<lb/>
　明内齊外不足以𤼵指其義伊川乃以外巽内明言<lb/>
　其象亦未為得夫外巽内明是猶明夷之義也家人<lb/>
　何取焉乃若孔子亦豈云爾哉曰女正位乎内男正<lb/>
　位乎外而家人之象粲然著矣由是言之不通乎變<lb/>
　未可與言易也<lb/>
家人利女貞彖曰家人女正位乎内男正位乎外男女<lb/>
正天地之大義也家人有嚴君焉父母之謂也父父子<lb/>
<pb n="3a"/>
子兄兄弟弟夫夫婦婦而家道正正家而天下定矣<lb/>
　下離上巽成卦曰家人者初為離二為坎三又為離<lb/>
　四為巽離明也離麗也巽巽也巽入也内明而外巽<lb/>
　内麗而外入所以為家人者不可得而見也巽長女<lb/>
　也離中女也二女同居所以為家人者不可得而見<lb/>
　也為其有坎離之象焉坎離男女也合而言之則夫<lb/>
　婦也重而言之則父母也總而言之則一家之人也<lb/>
　自五以下皆有離坎之象焉是以謂之家人也然則<lb/>
<pb n="3b"/>
　既濟之不為家人何也曰既濟之終以六居上乆而<lb/>
　不知變則其道窮矣是故有濡首之象焉若夫家人<lb/>
　以九終之譬如人之一家内外皆有防閑始終不失<lb/>
　其嚴然後家人之象成矣家人利女貞何謂也曰家<lb/>
　人反復有巽離兌之象焉巽離兌三女也其在六爻<lb/>
　為女者二四而已二四隂位也隂居之女之正也家<lb/>
　人之道利在女正也女正則男正可知矣或曰何謂<lb/>
　也曰男子生而有四方之志為君長則有治民之道<lb/>
<pb n="4a"/>
　為臣下則有事上之宜其所謂正不止施於家人也<lb/>
　言女正知其家道正矣是故九五正位乎外六二正<lb/>
　位乎内男女各得其正矣五天位也二地位也天穹<lb/>
　隆而在上地磅礴而居下故子曰家人女正位乎内<lb/>
　男正位乎外男女正天地之大義也或曰然則九三<lb/>
　六四非男女之正與曰家人有夫婦之别焉有父子<lb/>
　之嚴焉有姑婦之順焉有兄弟之敬焉有娣姒之睦<lb/>
　焉由夫婦而言則五夫道也二婦道也内外之位正<lb/>
<pb n="4b"/>
　也由父子而言則五為父四為子三為母二為婦上<lb/>
　下之分定也由兄弟而言則五兄也三弟也二四盖<lb/>
　娣姒也長少之叙明也一家之象粲然備矣故子曰<lb/>
　家人有嚴君焉父母之謂也父父子子兄兄弟弟夫<lb/>
　夫婦婦而家道正正家而天下定矣程氏曰一家之<lb/>
　中不嚴則孝敬衰无君則法度廢故必有所尊嚴而<lb/>
　君長之者九五九三之謂矣或曰説者謂五為父四<lb/>
　為母若何曰非也自父母相配而言則是夫婦也二<lb/>
<pb n="5a"/>
　位是已對子而言故稱父母九五為父教子以治乎<lb/>
　外九三為母詔婦以治乎内豈不坦然明白也哉若<lb/>
　以四言之則母失其嚴子失其順矣或曰母主乎愛<lb/>
　尚乎慈係之九三不已過乎曰諺不云乎慈母有敗<lb/>
　子嚴家无格虜昔之賢母以教子治家名聞後世者<lb/>
　豈惟慈愛而已乎子曰家人有嚴君焉父母之謂也<lb/>
　學者尚何疑焉<lb/>
象曰風自火出家人君子以言有物而行有恒<lb/>
<pb n="5b"/>
　火者離也風者巽也火性上炎威嚴之象也風體旁<lb/>
　行教化之象也火烈而風生焉家嚴而化行焉夫火<lb/>
　南方之物也心君之屬也人之所望而畏焉者也君<lb/>
　子觀此之象然後知身不可不正而家不可不嚴矣<lb/>
　言有物行有恒所以修身而齊家取風火之義也<lb/>
雜卦曰家人内也<lb/>
　家人為卦以男女正位而成其在六爻以閨門之内<lb/>
　治為義何者初上二陽有門墻扞蔽之象二三四五<lb/>
<pb n="6a"/>
　有室家男女之象焉是以謂之内也傳曰君義臣行<lb/>
　父慈子孝兄愛弟敬所謂六順也禮婦人送迎不出<lb/>
　門見兄弟不踰閾外言不入於梱内言不出於梱故<lb/>
　家人之象以初上二爻為内外終始之閑中間四爻<lb/>
　為少長尊卑之序初之悔亡上之終吉内外終始之<lb/>
　有其閑也二之无攸遂三之嗃嗃四之富家五之勿<lb/>
　恤而皆係之吉者長少尊卑之得其序也或曰然則<lb/>
　初九以陽居剛上九以陽居柔其所以防閑之道不<lb/>
<pb n="6b"/>
　同何也上卦為外下卦為内上九者外之極宫之前<lb/>
　也初九者内之極室之後也宫室之制前有門闕後<lb/>
　有垣墻門闕所以司啟閉也故剛柔雜焉垣墻所以<lb/>
　杜罅隙也峻為之閑嚴為之禁豈非防㣲謹始之義<lb/>
　也哉<lb/>
初九閑有家悔亡象曰閑有家志未變也<lb/>
　初九離也以陽居剛而在一卦之下應乎六四四坎<lb/>
　巽也故曰閑有家閑闌也扞蔽之義也有家而无閑<lb/>
<pb n="7a"/>
　不能有其家者也閑之者禮之謂乎所以扞蔽内外<lb/>
　不可窺窬者也家人之道外不踰閾内不踰梱故初<lb/>
　九不以應言取諸防閑以為義也故曰悔亡初應在<lb/>
　四是以有悔行之於始故得悔亡人之常情妻子之<lb/>
　間寵之而弗教縱之而弗禁其心以為愛之也馴習<lb/>
　浸淫䧟於不義則長者之過也悔而圖之將无及矣<lb/>
　是故君子於其始而閑之則放僻邪侈无自而生悔<lb/>
　可亡也故子曰閑有家志未變也逮其志變習流然<lb/>
<pb n="7b"/>
　後從而止之則用力多而不可勝制矣<lb/>
六二无攸遂在中饋貞吉象曰六二之吉順以巽也<lb/>
　六二坎也以隂居柔而在下卦之中應乎九五之離<lb/>
　故曰无攸遂遂成也有所欲為而遂其志者也春秋<lb/>
　之義大夫无遂事而况婦人乎六二以隂居柔處於<lb/>
　下而得中位乎内而守正无所敢成者故曰在中饋<lb/>
　坎為酒離為食故有中饋之象在中而主饋食婦人<lb/>
　之職也禮曰精五飯幕酒漿詩曰無非無儀惟酒食<lb/>
<pb n="8a"/>
　是議以貞斯為吉矣故曰貞吉子曰六二之吉順以<lb/>
　巽也其妾婦之道歟<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家莭也<lb/>
　九三下體為離上體亦為離以陽居剛而在下卦之<lb/>
　上上无其應而介於二四之間二四皆坎也故曰家<lb/>
　人嗃嗃按陸氏音義嗃嗃荀作確確劉作熇熇嘻嘻<lb/>
　張作嬉嬉陸作喜喜愚以熇熇嘻嘻為是今韻嗃字<lb/>
<pb n="8b"/>
　有兩音黑角切悦樂也黑各切嚴也並引家人嗃嗃<lb/>
　為證熇字有四音虚嬌切炎氣也呼木切熱也呼酷<lb/>
　切火熱也黑各切熾也熇是炎熾之貌四音皆同嗃<lb/>
　一曰説一曰嚴未詳厥二音皆本於此文之注盖學<lb/>
　者相謬語當以熇熇為正熇炎也熇熇炎之極也離<lb/>
　為火故有炎熇之象以陽居剛上下皆離是以謂之<lb/>
　熇熇也鄭子産曰火烈人望而畏之故鮮死焉是火<lb/>
　有威嚴之象也家人之道尚嚴而戒瀆然九三重離<lb/>
<pb n="9a"/>
　而不中至於熇熇亦云過矣故曰悔厲吉剛而不中<lb/>
　能无悔乎傷恩則離能无厲乎然與其有不可制之<lb/>
　漸不若有不可犯之嚴然則九三雖悔且厲而家道<lb/>
　无虧斯為吉慶故曰婦子嘻嘻終吝舊説以嘻嘻為<lb/>
　喜笑之貌考之爻象不應求之辭二音既贅且閡詩<lb/>
　云妻子好合如鼓瑟琴宜爾室家樂爾妻孥然閨門<lb/>
　和樂𤼵於喜笑非聖人之所禁也王氏謂嘻嗟歎之<lb/>
　聲按詩噫嘻禮記嘻其甚也皆歎辭也六二為婦六<lb/>
<pb n="9b"/>
　四為子二四皆坎也坎為加憂故有嘻嘻愁歎之象<lb/>
　九三居子婦之間處門内之長母之象也禀陽剛之<lb/>
　才體重離之象其威赫然望而可畏雖過乎剛猶未<lb/>
　為失若苛虐已甚而察見淵魚將使之无所措其手<lb/>
　足而有愁歎之聲以此終之不亦吝乎三下卦之極<lb/>
　也故有終吝之戒焉子曰家人熇熇未失也婦子嘻<lb/>
　嘻失家莭也苦莭不可貞其是謂乎<lb/>
六四富家大吉象曰富家大吉順在位也<lb/>
<pb n="10a"/>
　六四下體為坎上體為巽以隂居柔而在上卦之下<lb/>
　應乎初九而介於九三九五之間三爻皆離也故曰<lb/>
　富家大吉家人六四與六二之義同九五與九三之<lb/>
　義同六二九三既明剛柔之得其道矣故於六四九<lb/>
　五互言其所未及而推廣有家之道也坎為勞卦巽<lb/>
　為近利市三倍故有富家之象陽為富隂為貧陽為<lb/>
　實隂為虚六四以隂居柔而謂之富家何也曰四子<lb/>
　道也為人子者无私貨无私畜不敢私假不敢私與<lb/>
<pb n="10b"/>
　六四居父母之間所應所比莫非富貴而已獨虚貧<lb/>
　是不富其身而富其家者也家富而子貧未之有也<lb/>
　身任其勞家享其利謂之大吉不亦宜乎故子曰富<lb/>
　家大吉順在位也六四於家為子於國為臣為人子<lb/>
　者无以有已為人臣者无以有已其斯以為順乎<lb/>
九五王假有家勿恤吉象曰王假有家交相愛也<lb/>
　九五離也以陽居剛而在上卦之中應乎六二而乘<lb/>
　乎六四二爻皆坎也故曰王假有家九五剛明中正<lb/>
<pb n="11a"/>
　下應六二離坎相配家人之極致也然初九九三既<lb/>
　備其義矣故於九五天位之爻推廣有家之道也假<lb/>
　大也王大有家者非至常人之家也乃以天下為家<lb/>
　者也孝經曰閨門之内具禮矣乎嚴父嚴兄妻子臣<lb/>
　妾猶百姓徒役也然則古之聖人推一家之治以及<lb/>
　乎天下如斯而已矣故曰勿恤吉書云我受命無疆<lb/>
　惟休亦無疆惟恤恤憂也勿者慎之辭也坎為加憂<lb/>
　故有勿恤之象天下之治本於一家孝於其親則天<lb/>
<pb n="11b"/>
　下之為人子者莫敢不孝敬事其長則天下之為人<lb/>
　弟者莫敢不順刑于寡妻則天下之為人夫者莫敢<lb/>
　不義字于厥子則天下之為人父者莫敢不慈差之<lb/>
　毫釐則繆以千里其可以勿恤乎詩云母念爾祖聿<lb/>
　修厥徳與此同意王之恤民如其赤子則民之愛王<lb/>
　如其父母斯為吉矣故子曰王假有家交相愛也<lb/>
上九有孚威如終吉象曰威如之吉反身之謂也<lb/>
　上九兌也以陽居柔而在一卦之上下无其應而乘<lb/>
<pb n="12a"/>
　乎九五之離故曰有孚威如也家人六爻自五以下<lb/>
　陽貞乎剛隂貞乎柔陽體乎離隂體乎坎離為威坎<lb/>
　為信惟上九一爻剛柔相濟而體乎兌兌説也家人<lb/>
　心説而誠服者也是以兼乎威信而言之威无信則<lb/>
　不立信无威則不行家人之終别无他義惟威與信<lb/>
　不可偏廢不可暫弛故曰終吉以此終之斯為吉矣<lb/>
　而夫子則釋之曰威如之吉反身之謂也孟子曰身<lb/>
　不行道不行於妻子古之人所以能齊其家者言有<lb/>
<pb n="12b"/>
　物而行有恒也聖人懼世俗不察直以威嚴為治家<lb/>
　之道而不能正身以率之則父子有相夷之惡夫婦<lb/>
　有反目之釁兄弟有䦧墻之醜何威之能行哉惟君<lb/>
　子反求諸己視聽言動非禮不為斯有不言而信不<lb/>
　怒而威者矣豈徒剛猛嚴厲而已哉此與大有六五<lb/>
　厥孚交如威如吉同義易而无備所以為大有之威<lb/>
　反身而誠所以為家人之威也<lb/>
<pb n="13a"/>
　<lb/>
　<lb/>
　<lb/>
序卦曰家道窮必乖故受之以暌暌者乖也<lb/>
　暌之成卦家人之反也自家人之暌離反居上巽變<lb/>
　為兌上下相易而成卦也離火也巽木也兌澤也木<lb/>
　之於火有相生之義離體居下有炎上之情是以為<lb/>
　家人也大之於澤有相畏之資離上兌下无相與之<lb/>
<pb n="13b"/>
　意是以為暌也剛柔上下各當其位是以為家人也<lb/>
　反則易位是以為暌也暌有兩義有自然之暌有不<lb/>
　合之暌二女同居其志不同行此自然之暌家道窮<lb/>
　必乖此不和之暌也或曰家道窮必乖何謂也曰家<lb/>
　人之道以嚴為上如上九之嚴則終乎吉如九三之<lb/>
　嚴則終乎吝極炎上之性而无逮下之情其致乖也<lb/>
　不亦宜乎<lb/>
暌小事吉彖曰暌火動而上澤動而下二女同居其志<lb/>
<pb n="14a"/>
不同行說而麗乎明柔進而上行得中而應乎剛是以<lb/>
小事吉天地暌而其事同也男女暌而其志通也萬物<lb/>
暌而其事類也暌之時用大矣哉<lb/>
　下兌上離成卦曰暌者初為兌二為離三為坎四又<lb/>
　為離離火也兌澤也火動而上澤動而下則不交而<lb/>
　否矣為其有離坎之象焉是以不謂之否而謂之暌<lb/>
　也兌少女也離中女也二女同居其志不同行則不<lb/>
　和而訟矣為其有離坎之象焉是以不為訟而為暌<lb/>
<pb n="14b"/>
　也暌者乖也始乖而終合是以謂之暌也夫離坎者<lb/>
　既濟之象也始乎暌終乎既濟則暌之義也暌小事<lb/>
　吉何謂也曰書不云乎汝則從龜從筮從卿士從庻<lb/>
　民逆吉汝則從龜從筮從卿士逆庻民逆作内吉作<lb/>
　外凶龜筮共違于人用静吉用作凶夫興天下之大<lb/>
　事建天下之大業是必天人和同上下丕應而後可<lb/>
　所謂朕志先定詢謀僉同鬼神其依龜筮恊從是也<lb/>
　至於興一利除一害凡所施為措注必上下叶同不<lb/>
<pb n="15a"/>
　幾乎惟予言而莫予違者乎事有利害計有得失兼<lb/>
　天下之謀合天下之慮徃徃暌而不同是故人主慎<lb/>
　所擇焉故曰小事吉也子曰暌火動而上澤動而下<lb/>
　二女同居其志不同行説而麗乎明柔進而上行得<lb/>
　中而應乎剛是以小事吉夫説而麗明柔而上行中<lb/>
　而應剛斯謂之合矣而何暌之云乎曰天地之間有<lb/>
　合必有離有聚必有散暌本生於同而同盖出於暌<lb/>
　不同則无暌不暌則无同今夫離火兌澤同賦形於<lb/>
<pb n="15b"/>
　天地中女少女同鞠育於閨門其始未嘗不同也火<lb/>
　性炎上澤性潤下中女麗坎少女配艮其後未嘗不<lb/>
　暌也暌之為義盖取諸此然即其卦而求之則説而<lb/>
　麗明柔而上行得中而應乎剛此則要其歸同歟異<lb/>
　歟故曰天地暌而其志同也男女暌而其志通也萬<lb/>
　物暌而其事類也暌之時用大矣哉天地之形雖分<lb/>
　而生成之事則同男女之體雖異而室家之志則通<lb/>
　萬物之品雖殊而孕育之事則類自其同以求其暌<lb/>
<pb n="16a"/>
　則火澤相近而異趣二女同居而異行是暌也即其<lb/>
　暌以求其同則天地至于萬物雖形分體異品類散<lb/>
　殊要其歸未始不同也是故暌之六爻皆始乖而終<lb/>
　合然則明目逹聰并謀兼智百官殊職萬民異業刑<lb/>
　徳並施文武咸用同歸于治者暌之義也顔淵季路<lb/>
　共出孔門周公召伯夾輔王室夫豈必盡同耶夫惟<lb/>
　聖人為能収天下之暌以成天下之用暌之時用斯<lb/>
　為大矣繋辭曰弦木為弧剡木為矢弧矢之利以威<lb/>
<pb n="16b"/>
　天下盖取諸暌何也弧矢之作暌全材以成器合衆<lb/>
　暌以為用則暌之象著矣離為戈兵兌為毁折坎為<lb/>
　矯揉故有弧矢之象焉<lb/>
象曰上火下澤暌君子以同而異<lb/>
　上火下澤暌之象也君子以同而異者論語云君子<lb/>
　和而不同周而不比羣而不黨皆其義也或曰既云<lb/>
　和而不同又曰同何也以和與同言之則同為小人<lb/>
　以同而異言之則同為君子或曰子夏傳云同其事<lb/>
<pb n="17a"/>
　而異其羣何謂也曰夫言豈一端而已哉言各有當<lb/>
　也臨川王氏云同其道而異其事二者孰得曰无害<lb/>
　也道同而事異者君子之與君子也事同而道異者<lb/>
　君子之與小人也以文害辭以辭害意者難與言經<lb/>
　矣<lb/>
雜卦曰暌外也<lb/>
　暌之為卦以始乖終合而成其在六爻以内外相應<lb/>
　為義然家人謂之内暌謂之外者家人二女也女正<lb/>
<pb n="17b"/>
　位乎内者成家之義故係之長女也暌亦二女也女<lb/>
　志在乎外者從人之義故係之少女也然方暌之初<lb/>
　上下乖隔陽務上行隂務下趨陽上行而弗得其配<lb/>
　隂下趨而弗遇其主困而後反反而後遇故九四上<lb/>
　九皆為暌孤六三掣曳而无初也上行下趨雖有隔<lb/>
　閡不旋其踵而得之者初九六五皆為悔亡九二遇<lb/>
　主而无咎也暌之為外斯其㫖歟<lb/>
初九悔亡䘮馬勿逐自復見惡人无咎象曰見惡人以<lb/>
<pb n="18a"/>
辟咎也<lb/>
　初九兌也以陽居剛而在下卦之下上无其應而九<lb/>
　四之離適當其位故曰悔亡離為火兌為澤此彖所<lb/>
　謂上火下澤者然初九之澤居於下下流而百谷之<lb/>
　所鍾也四雖上行而二五三之各從其配四无所與<lb/>
　然後復歸于初初則受而納之是以謂之悔亡也故<lb/>
　䘮馬勿逐自復離為火馬火畜也陽物也是故九四<lb/>
　之離有馬象焉以九居初不應於四有䘮馬勿逐之<lb/>
<pb n="18b"/>
　象焉九四上行為離反下亦為離進无所遇窮於上<lb/>
　者必反於下故有自復之象焉䘮失也易言䘮牛者<lb/>
　䘮其順也䘮羊者䘮其狠也䘮馬者䘮其徤也初九<lb/>
　之有九四可謂徤矣而介於六三六五之間宜其逸<lb/>
　而不可禁也然方暌之時物情乖異九四雖欲從於<lb/>
　三五而不免按劒之疑五自應二三自應上四无所<lb/>
　歸其勢自復雖勿逐可也逐則遂䘮之矣故曰見惡<lb/>
　人无咎忠臣不事二君貞女不事二夫今也背五而<lb/>
<pb n="19a"/>
　逃惟利是視行无所納冐耻而歸可謂惡人也然方<lb/>
　暌之時臣主未定或離或合或叛或從苟以為愆何<lb/>
　者非罪䘮而逐之是使之不敢復也復而不納是使<lb/>
　之无所容也惡人无所容君子豈乆安之道哉昔之<lb/>
　有大度者惟能寛容慱愛含垢納汙来者勿拒去者<lb/>
　勿追然後天下狙詐咸作吾使又何咎之有哉若不<lb/>
　忘舊惡皆讐敵也故子曰見惡人以辟咎也晉文公<lb/>
　歸國寺人披請見公使人讓之且辭焉對曰臣謂君<lb/>
<pb n="19b"/>
　之入也其知之矣若猶未也又將及難行者甚衆豈<lb/>
　惟刑臣公見之以吕卻之難告里鳬須又請見公之<lb/>
　出也竊其藏以逃公辭焉以沐里鳬須謂僕人曰沐<lb/>
　則心覆心覆則圖反宜吾不得見也國君而讐匹夫<lb/>
　懼者衆矣僕人以告公遽見之漢髙帝先雍齒之封<lb/>
　赦季布之罪推此類也豈非見惡人以辟咎乎哉<lb/>
九二遇主于巷无咎象曰遇主于巷未失道也<lb/>
　九二離也以陽居柔而在下卦之中應乎六五之坎<lb/>
<pb n="20a"/>
　故曰遇主于巷離為相見五在君位故有遇主之象<lb/>
　夫陽升而隂降者也離炎上而坎下流也九二六五<lb/>
　得中而相與者也其後之必矣然方暌之時介於六<lb/>
　三九四之間五欲從二而四閡其路二欲從五而三<lb/>
　阨其衝是以相遇于巷也巷者徑也遇者適相值也<lb/>
　相值于巷宜若鑚穴踰墻之類矣然其所遇者主也<lb/>
　不于塗而于巷者辟㓂而相求也雖遇非其所豈為<lb/>
　失道哉故曰无咎而子曰遇主于巷未失道巷雖非<lb/>
<pb n="20b"/>
　道可以通乎道矣楊子曰塗雖曲而通諸夏則由諸<lb/>
　九四之遇元夫上九之遇雨皆離象也<lb/>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　六三上體為坎下體為巽以隂居剛而在下卦之上<lb/>
　應乎上九之離故曰見輿曳其牛掣其人天且劓天<lb/>
　當作而字之訛也安定胡氏曰漢法有罪髠其鬢髪<lb/>
　曰而今從之坎於馬為曳於輿為多𤯝於人為加憂<lb/>
<pb n="21a"/>
　為刑傷巽為進退為不果於人為寡髪為廣顙故有<lb/>
　曳掣髠劓之象輿所以載也牛所以駕也人所以乘<lb/>
　之也不曰馬而曰牛者隂柔故也曳牽於後謂九二<lb/>
　也掣阻於前謂九四也而髠其首謂上九也劓刑其<lb/>
　面謂九四也六三不當其位而介於九二九四之間<lb/>
　是以有曳掣之患應於上九掣而不得進鄰於九四<lb/>
　噬而不肯從是以有髠劓之災也或曰上髠其首四<lb/>
　刑其面九二獨无傷耶曰九二應在六五難在六三<lb/>
<pb n="21b"/>
　四方噬三則二以其間與五相遇其肯為三不利耶<lb/>
　然則其曳之何也曰三近於二不能自克故有牽曳<lb/>
　之象非二之挽而留之也或曰自二以上皆有離坎<lb/>
　之體焉知二之不從三而三之不從四乎曰方暌之<lb/>
　時人情乖疑雖得其主猶未必用雖遇其配猶未遽<lb/>
　合况非其主與其配乎是以知其不從也故曰无初<lb/>
　有終輿曳而牛掣首髠而鼻割可謂无初矣九四噬<lb/>
　三而不能合然後上九説弧而納之是之謂有終也<lb/>
<pb n="22a"/>
　故子曰見輿曳位不當也无初有終遇剛也伊川程<lb/>
　氏曰始為二陽所厄故无初暌極則有終合之理故<lb/>
　有終夫不正而合未有乆而不離者也合以正道則<lb/>
　无終暌之理故賢者順理而安行智者知幾而固守<lb/>
九四暌孤遇元夫交孚厲无咎象曰交孚无咎志行也<lb/>
　九四上體為離下體亦為離以陽居柔而在上卦之<lb/>
　下下无其應故曰暌孤暌乖也孤獨也九四下无其<lb/>
　應上行而无所遇介於六三六五之間二爻皆莫之<lb/>
<pb n="22b"/>
　與乖而又獨是以謂之暌孤六三介於二四而謂之<lb/>
　掣曳九四介於三五而但曰暌孤者三隂而四陽三<lb/>
　坎而四離也九四一爻上下皆離窮於上必反於下<lb/>
　五既應二三又從上四无所與必復于初故曰遇元<lb/>
　夫交孚元善之長也以九居初於四為配是以謂之<lb/>
　元夫也初陽也四亦陽也以陽遇陽其謂之元夫何<lb/>
　也陽為行隂為止若二隂居相應之位各止其所决<lb/>
　无相從之義今上下皆陽各有行徤之志雖无感應<lb/>
<pb n="23a"/>
　相與之情而有同氣相求之理及其暌孤不約而合<lb/>
　是以謂之交孚也故曰厲无咎而子曰交孚无咎志<lb/>
　行也孟子言伊尹五就湯五就桀雖未必然然去桀<lb/>
　而歸湯則有之咸有一徳斯之謂與<lb/>
六五悔亡厥宗噬膚徃何咎象曰厥宗噬膚徃有慶也<lb/>
　六五坎也以隂居剛而在上卦之中應乎九二之離<lb/>
　故曰悔亡陽升而隂降離上行而坎下趨是以係之<lb/>
　悔亡也當暌之時間於三四是以有悔得中而應始<lb/>
<pb n="23b"/>
　乖而終合是以悔亡也故曰厥宗噬膚徃何咎宗同<lb/>
　體也謂九四也膚柔物謂六三也離為食坎為堅巽<lb/>
　為柔故有厥宗噬膚之象六三有應在上九四扼而<lb/>
　取之如噬膚而難嗑也五以其間徃從九二斯遇之<lb/>
　矣又何咎之有哉故子曰厥宗噬膚徃有慶也隂陽<lb/>
　相獲斯為慶也或曰同人二五不猶之暌乎同人之<lb/>
　二曰同人于宗吝其五曰大師克遇而暌之五曰厥<lb/>
　宗噬膚徃何咎其二曰遇主于巷无咎何其得失難<lb/>
<pb n="24a"/>
　易之殊也曰同人與人同者也是以相遇於大師也<lb/>
　暌者與人異者也是以不遇諸塗而遇諸巷也凡易<lb/>
　之辭豈茍云乎哉<lb/>
上九暌孤見豕負塗載鬼一車先張之弧後説之弧匪<lb/>
㓂婚媾徃遇雨則吉象曰遇雨之吉群疑亡也<lb/>
　上九離也以陽居柔而在上卦之上應乎六三三坎<lb/>
　巽也故曰暌孤陽升而隂降離上行而坎下趨又有<lb/>
　巽入之象焉居卦之終亢而无與是以暌而又孤也<lb/>
<pb n="24b"/>
　故曰見豕負塗載鬼一車先張之弧後説之弧離為<lb/>
　見坎為豕為䧟故有負塗之象為幽為輿故有載鬼<lb/>
　之象離為戈兵故有張弧之象始暌而終合故有後<lb/>
　説之象離也者明也其在上九則炎上之極也傷於<lb/>
　亢而過於猜者也當暌之時物情乖異六三自奮於<lb/>
　掣曳之中下无所與反而從上上九猶以猜疑之意<lb/>
　逆而拒之故見豕負塗汚穢之甚也見車載鬼異類<lb/>
　之甚也是以張弧而射之然暌極必通疑乆必解窮<lb/>
<pb n="25a"/>
　於上必反於下故五既遇二四既遇初六三之情不<lb/>
　辨而彰然後上九説其弧而納之三坎也上離也方<lb/>
　其暌也未濟之象也及其合也既濟之象也故曰匪<lb/>
　㓂婚媾徃遇雨則吉坎為盗故有㓂象其配在離故<lb/>
　有婚媾之象隂陽交際故有遇雨之象夫逆而拒之<lb/>
　則見其為豕怪其為鬼疑其為㓂近而叅之則知其<lb/>
　非㓂乃婚媾也徃而遇之斯為吉矣故子曰遇雨之<lb/>
　吉群疑亡也方其疑之也為豕為鬼為㓂無所不至<lb/>
<pb n="25b"/>
　矣及其遇之也為婚媾為雲雨皆坎象也非前後之<lb/>
　有殊疑信異而羙惡變矣君臣之間夫婦之際可不<lb/>
　察與或曰六三有坎巽之體而象其物宜有坎无巽<lb/>
　何也曰坎上體也巽下體也初辭擬之卒成之終至<lb/>
　於上九反而從其配矣有坎而无巽不亦宜乎<lb/>
　<lb/>
　<lb/>
　周易經傳集解卷十九<lb/>
</p>
<p>
</p>
  </div>
</body>
</text>
</TEI>
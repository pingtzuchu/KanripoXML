<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解卷三十六</head> <lb/>
    <p>
<pb n="1a"/>
欽定四庫全書<lb/>
　周易經傳集解卷三十六<lb/>
　　　　　　　　　　　　宋　林栗　撰<lb/>
　臣竊見古今言易為之圖説者衆矣臣嘗考之唯河<lb/>
　圖洛書本於自然至理彰灼不可誣也其他皆後人<lb/>
　旁縁穿鑿無所發明徒使學者溺心於無用之地故<lb/>
　思有所易之乃作河圖洛書九疇八卦大衍總㑹圖<lb/>
　一六十四卦立成圖一附於圖書本文之後凡在天<lb/>
<pb n="1b"/>
　地之間三才五行之理皆具於是外是而為圖者異<lb/>
　端之學也於易則無見焉於五經則無聞焉於孔氏<lb/>
　則無傳焉學者將焉取斯臣謹圖列如左<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
　洛書五十有五而大衍之數五十河圖四十有五而<lb/>
　八卦之數四十洛書綜其凡河圖錯其變大衍實取<lb/>
　則焉是故河圖有九而無十洛書總十而居五五者<lb/>
　何土之生數也十者何土之成數也土與水火木金<lb/>
　先後而生不與水火木金先後而成水火木金一者<lb/>
　成而土在其中矣是故一之成為六而五與之俱其<lb/>
　數十有一二之成為七而五與之俱其數十有二三<lb/>
　之成為八而五與之俱其數十有三四之成為九而<lb/>
<pb n="4b"/>
　五與之俱其數十有四總而言之則五十也以土之<lb/>
　生數而合四者之成數既為五十以土之成數而合<lb/>
　四者之生數亦為五十也天生神物一根而百莖生<lb/>
　成之數備矣是故大衍之數五十而用四十有九虚<lb/>
　其一以象太極八卦之數四十而畫三十有六虚其<lb/>
　四以存四象四象者八卦之所從生也何謂四𧰼一<lb/>
　二三四是也一為坎二為離三為震四為兑而象立<lb/>
　矣一之成為六六為坤二之成為七七為艮三之成<lb/>
<pb n="5a"/>
　為八八為巽四之成為九九為乾而八卦成矣然則<lb/>
　安在其虚四以存之乎曰一二三四生數也六七八<lb/>
　九成數也六七八九成而一二三四𨼆矣是以虚而<lb/>
　存之猶大衍之存太極也或曰坎水離火震木兑金<lb/>
　四時之物也各位其方宜也巽從乎震乾接乎兑猶<lb/>
　可説焉六水也而為坤七火也而為艮何也曰坤艮<lb/>
　土也土無專位寄王於四季其在東南也畏於木其<lb/>
　在西北也遜於金故東南為巽而西北為乾金木之<lb/>
<pb n="5b"/>
　成也東北之七火也土之所資生也西南之六水也<lb/>
　土之所致用也不位於此將焉寄之哉故夫土者生<lb/>
　於離而用於坎畏於震而遜於兑其在東北也介於<lb/>
　震坎葢火為之生受制於震而能制坎者也故萬物<lb/>
　終始焉其在西南也介於離兑葢水為之用資生於<lb/>
　離而能生兑者也故萬物致養焉終始萬物故艮不<lb/>
　見其所傳致養萬物故坤不見其所畏誠非私智之<lb/>
　所可議也夫豈唯大衍八卦為然哉箕子之叙九疇<lb/>
<pb n="6a"/>
　其數亦猶是爾自五行以至福極其條目四十有九<lb/>
　而皇極建焉則五十之數也次二曰五事次七曰稽<lb/>
　疑其數十有二也次三曰八政次八曰庶徴其數十<lb/>
　有三也唯初與四土皆位焉則致用於水而施化於<lb/>
　金坤居西南而艮位東北也六不言水九不言金則<lb/>
　變化之所寓矣六曰三徳水變而生木也九曰六極<lb/>
　金變而生水也豈唯六變而為三哉五行五紀三徳<lb/>
　而皇極建焉其數十有四葢金者水之所資而土者<lb/>
<pb n="6b"/>
　水之所畏也豈唯九變而為六哉合福與極其數十<lb/>
　一十以為稼穡之成一以為潤下之始六反其本九<lb/>
　得其傳七八定位九六互居是以生生而不窮也河<lb/>
　圖洛書盡在是矣或曰東北之七火也土之所資生<lb/>
　也而九疇以金數言之何哉曰金絶於此而土生之<lb/>
　位於次四適其宜矣或曰土方生而能化何也曰土<lb/>
　生於坤而成於艮矣艮者萬物之所終始也以其資<lb/>
　生於火故寓焉非至是而後生也先聖後聖而豈有<lb/>
<pb n="7a"/>
　異乎或問河圖洛書之所以異曰洛書五行相生之<lb/>
　數也河圖五行相克之數也相生故其行也順而致<lb/>
　養乎坤相克故其行也逆而終始於艮洛書有隂陽<lb/>
　配合之形河圖有陽尊隂卑之象配合則坎北而離<lb/>
　南尊卑則陽主而隂輔此大易之所由造端也是故<lb/>
　洛書定五行之位而闕其四維河圖示八卦之形而<lb/>
　錯其方位天之所以啟聖人者不其然乎或曰然則<lb/>
　河圖金火易位而居何也曰水火相逮金木相資寒<lb/>
<pb n="7b"/>
　暑相推晝夜相代安得定居其所而已乎是故方以<lb/>
　𩔖聚洛書之文也物以羣分河圖之𧰼矣𩔖聚羣分<lb/>
　以成變化易之所為作也或曰觀子之圖則六十也<lb/>
　又越乎天地之數矣敢問何義也曰豈惟六十哉其<lb/>
　中有四十焉是天地之間萬物之數也胡不觀諸蓍<lb/>
　乎天生神物一根而百莖大衍用其半焉則五十之<lb/>
　數也天一至地十生成乃具大衍用其半焉參天両<lb/>
　地而倚數也所以然者何哉蓍之徳圓而神尋天之<lb/>
<pb n="8a"/>
　數也胡不觀諸天乎天形正圓北極居中人徒見其<lb/>
　半耳此則聖人仰觀於天而取則者也後之學者苟<lb/>
　能潛心遜志發揮先聖之所未言者如仲尼之於文<lb/>
　王周公斯亦足矣而乃剽其膚殻自立門庭若揚雄<lb/>
　之太𤣥司馬光之潛虚邵雍之先天是皆未明大易<lb/>
　爻象之旨而不原四聖人相為先後推衍發明無窮<lb/>
　不盡之意乃欲殊軌方駕以並騖而争驅不亦過甚<lb/>
　矣哉此則大衍總㑹圖之所為作也<lb/>
<pb n="9a"/>
</p>
<p>
<pb n="10a"/>
　臣竊見故翰林學士朱震所傳邵雍變卦圖凡十五<lb/>
　首推本其説於處士陳摶大抵欲發明六十四卦所<lb/>
　從來之故其一曰反對其二曰相生反對圖曰乾一<lb/>
　隂下生反對變六卦坤一陽下生反對變六卦乾下<lb/>
　生二隂變十二卦坤下生二陽變十二卦乾三隂變<lb/>
　十二卦坤三陽變十二卦合為六十乾坤坎離頥大<lb/>
　過小過中孚不與焉而㤗否既濟未濟兩見於圖其<lb/>
　説曰乾坤天地之本坎離天地之用乾坤交而為㤗<lb/>
<pb n="10b"/>
　坎離合而為既濟故易始乾坤終於既濟未濟而㤗<lb/>
　否為上經之中咸恒為下經之首乾坤坎離上篇之<lb/>
　用也兑艮震巽下篇之用也頥大過小過中孚二篇<lb/>
　之正也相生圖曰乾一交而為姤坤一交而為復凡<lb/>
　卦五隂一陽者皆自復來復一爻五變而成五卦五<lb/>
　陽一隂者皆自姤來姤一爻五變而成五卦乾再交<lb/>
　而為遯坤再交而為臨凡卦四隂二陽者皆自臨來<lb/>
　臨五復五變而成十四卦四陽二陽者皆自遯來遯<lb/>
<pb n="11a"/>
　窮者窮則變變則通也今復之一陽方動乎地中姤<lb/>
　之一隂方巽於地下則變化生生之義於何而取之<lb/>
　此其説之不通也夫未有復姤臨遯㤗否之象而先<lb/>
　有坎離震巽艮兑之畫此學易者所共知也今乃曰<lb/>
　臨生震坎艮遯生巽離兑此其説之不通也相生圖<lb/>
　曰臨五復五變而成十四卦則㤗當六復六變而成<lb/>
　十八卦今乃曰㤗三復三變而成九卦否三復三變<lb/>
　而成九卦然則㤗之復也但變其九留其九以待否<lb/>
<pb n="11b"/>
　何也此其説之不通也夫一生二二生三陽生隂隂<lb/>
　生陽自然之理也安有四隂二陽生十四卦而所謂<lb/>
　四隂二陽者更十四卦而未嘗變乎此其説之不通<lb/>
　也孔子之言象曰天地交㤗天地不交否而邵氏曰<lb/>
　乾三變而為否坤三變而為㤗如其交也不為否矣<lb/>
　此其説之不通也反對圖遯臨否㤗變各十二頥大<lb/>
　過小過中孚謂之四正不與焉而相生圖遯臨各十<lb/>
　四否㤗各九頥大過小過中孚在其中矣此其自為<lb/>
<pb n="12a"/>
　父母復姤小父母也臣不知其説也夫謂乾為父者以<lb/>
　其象天也謂乾為天者以其純剛也今謂復為父則<lb/>
　以其象天乎以其純剛乎夫復一陽而五隂乾之初<lb/>
　九也陽氣潛萌乎地中如始生之孩提也而謂之為<lb/>
　父不亦悖乎此其説之不通也夫乾之所以能生者<lb/>
　坤受其氣也坤之所以能成者乾賦其形也今復之<lb/>
　與姤即有婚媾之象乎無夫婦之義而有父母之功<lb/>
　臣不知其説也至於臨遯㤗否又不言父母何以能<lb/>
<pb n="12b"/>
　相生乎此其説之不通也夫謂乾道成男坤道成女<lb/>
　豈乾獨生男而坤獨生女也哉謂夫天地變化品物<lb/>
　流行其得乾之道者自成男得坤之道者自成女也<lb/>
　今謂復生某卦姤生某卦則是獨陽而生獨隂而成<lb/>
　也此其説之不通也夫謂震一索為長男坎再索為<lb/>
　中男者豈乾坤之所索哉謂分一掛一揲四歸奇三<lb/>
　變之蓍索而得之也今謂乾坤大父母復姤小父母<lb/>
　彼六十子者孰為長男孰為少女哉夫易生生而不<lb/>
<pb n="13a"/>
　矣賁之彖曰柔來而文剛故亨分剛上而文柔故小<lb/>
　利有攸往先儒不明其義遂以為㤗變為賁由㤗變<lb/>
　為賁後儒遂有反對相生之論聖人初無是言也序<lb/>
　卦曰物不可以苟合故受之以賁是噬嗑變賁之明<lb/>
　文噬嗑動而明賁明以止此自然之象自然之理而<lb/>
　解者㳂襲繆妄乃謂㤗變為賁不信孔子而信先儒<lb/>
　苟其説不悖於理則愚以先儒為過於聖人且其説<lb/>
　曰乾坤一交而為復姤復姤之變為卦十再交而為<lb/>
<pb n="13b"/>
　臨遯臨遯之變為卦二十有八三交而為㤗否㤗否<lb/>
　之變為卦十有八合為六十四臣以為此乃邵氏朱<lb/>
　氏之易非文王孔子之易也臣聞中古聖人以乾坤<lb/>
　坎離震巽艮兑重為六十四未聞以復姤臨遯㤗否<lb/>
　變為六十四也説卦曰乾為天為父坤為地為母震<lb/>
　一索為長男巽一索為長女坎再索為中男離再索<lb/>
　為中女艮三索為少男兑三索為少女此文王孔子<lb/>
　之易六十四卦之所從生也而邵氏朱氏曰乾坤大<lb/>
<pb n="14a"/>
　五復五變而成十四卦乾三交而為否坤三交而為<lb/>
　㤗凡卦三隂三陽者皆自㤗來㤗三復三變而成九<lb/>
　卦三陽三隂者皆自否來否三復三變而成九卦合<lb/>
　六十四其説曰乾坤大父母也復姤父母也坎離得<lb/>
　乾坤之用者也頥大過小過中孚得坎離者也故六<lb/>
　卦不反對而臨生坎遯生離臨生頥小過遯生大過<lb/>
　中孚其説數百千言自以為極變卦之義得聖人之<lb/>
　旨而先儒之所不及也臣竊謂不然者伏羲氏始畫<lb/>
<pb n="14b"/>
　八卦後世聖人因而重之以八乘八斯為六十四矣<lb/>
　五十六卦之可以反取者自然之象也聖人因而以<lb/>
　𩔖相從也乾坤坎離頥大小過中孚八卦之不可以<lb/>
　反取者亦自然之象也聖人因而以𩔖相從也其自<lb/>
　然之象雖聖人不可易也初未嘗以一隂二隂一陽<lb/>
　二陽反對而變亦未嘗以復姤臨遯㤗否相交而生<lb/>
　也雖微二圖其不為六十四乎贊易者將以發明其<lb/>
　難曉之義乃於其粲然者汨而陳之何也臣知其説<lb/>
<pb n="15a"/>
　矛盾知其説之不通矣又其説曰乾坤重而為㤗者<lb/>
　八卦變為六十四也由㤗而為賁者一卦變為六十<lb/>
　三也臣見其反對圖由㤗而變者十二相生圖由㤗<lb/>
　而變者九安能一卦變為六十三乎此其繆妄不待<lb/>
　較而明矣然其論一唱後學信之堅而不可破者葢<lb/>
　以㤗者通而治也天下既治斯致飾焉耳是則不取<lb/>
　聖人不可以苟合不可終㤗之説當以賁次㤗不當<lb/>
　以否次之也天下既治不思危亡之漸而專事文飾<lb/>
<pb n="15b"/>
　古今之敗由一轍也此猶可説也求之他卦復姤之<lb/>
　變為卦十臨遯之變二十有八㤗否之變十有八皆<lb/>
　有説乎臣未之見也臣故曰此乃邵氏朱氏之易非<lb/>
　文王孔子之易也或曰子不取變卦相生之説則賁<lb/>
　之彖曰柔來而文剛分剛上而文柔是何義也蘇氏<lb/>
　曰剛柔相易皆本諸乾坤凡三子之卦言剛來者明<lb/>
　此本坤也而乾來化之凡三女之卦言柔來者明此<lb/>
　本乾也而坤來化之故凡言此者皆三子三女相值<lb/>
<pb n="16a"/>
　之卦非是卦則無是言也子抑是取乎臣應之曰此<lb/>
　論三畫之卦可也謂之一索再索三索可也謂之乾<lb/>
　道成男坤道成女可也謂三男本坤而乾來化之三<lb/>
　女本乾而坤來化之則不可也子曰天地絪緼萬物<lb/>
　化醇孰知彼為坤來而此為乾往哉况夫卦既重矣<lb/>
　孰非三子三女之相值孰非本於乾坤而獨於數卦<lb/>
　之象推本其始乎且蘇氏以為非六子相值則無是<lb/>
　言今无妄之彖曰剛自外來而為主於内此乃震與<lb/>
<pb n="16b"/>
　乾遇非六子相值之卦則其説亦不通也或曰願聞<lb/>
　子之説對曰夫子既言之矣予何説哉賁之下卦為<lb/>
　離離柔也麗也柔而麗者不能以自亨也今以相賁<lb/>
　為義則上卦之柔來文乎剛其象為坎是以亨也上<lb/>
　卦為艮艮少也止也少有止者不能有所往也今以<lb/>
　相賁為義則下卦之剛上而文柔其象為震是以利<lb/>
　有攸往也亨者通也往者行也坎為通震為行故也<lb/>
　故子曰柔來而文剛故亨明離之不能亨亨者坎也<lb/>
<pb n="17a"/>
　分剛上而文柔故小利有攸往明艮之不能往往者<lb/>
　震也由是言之㤗變為賁果妄論也臣欲為六十四<lb/>
　卦立成圖以辨反對相生之説又即賁卦為之圖曰<lb/>
　初與三為離二與四為坎三與五為震四與上為艮<lb/>
　一剛一柔一動一静坎離天地之中艮震天地之終<lb/>
　始離明而坎離艮止而震動隂陽迭用質用交錯而<lb/>
　天人之文著矣此經之本㫖文王周公孔子相與推<lb/>
　明之意非臣之臆説也彼先天之易變卦之圖將何<lb/>
<pb n="17b"/>
　取焉孟子有言予豈好辨哉予不得已也臣於圖説<lb/>
　亦云<lb/>
<pb n="18a"/>
大衍揲蓍解<lb/>
　天地之數五十有五有小衍有大衍小衍之數衍其<lb/>
　五大衍之數衍其五十大衍之數具於小衍之中小<lb/>
　衍之數包乎大衍之内何謂小衍之數揲其五曰參<lb/>
　天兩地衍其五也一三五參天也二四兩地也一三<lb/>
　五皆竒也積而為九亦竒也其數凡三亦竒也二四<lb/>
　皆耦也積而為六亦耦也其數凡二亦耦也起於參兩<lb/>
　兩總而為五衍於六九合而有十五十而五之者五<lb/>
<pb n="18b"/>
　十也生數止於五成數極於十以十乗五五十也參<lb/>
　兩之盈數極於此矣是之謂小衍也何謂大衍之數<lb/>
　衍其五十曰九六七八衍其五十也一二三四積而<lb/>
　為十言十則一二三四在其中矣六七八九自五而<lb/>
　得言五則六七八九在其中矣一二三四六七八九<lb/>
　在五十之中言五十則五十有五在其中矣九與六<lb/>
　合之十五七與八合之亦十五九為太陽六為太隂<lb/>
　七為大陽八為少隂少陽之䇿二百一十有六太隂<lb/>
<pb n="19a"/>
　之䇿百四十有四少陽之䇿百六十有八少隂之䇿<lb/>
　百九十有二總而計之六十四卦萬有一千五百二<lb/>
　十萬物之數具於此矣是之謂大衍也小衍之數至<lb/>
　五十而終大衍之數自五十而起故曰大衍之數具<lb/>
　於小衍之中小衍之數包乎大衍之内也天地之數<lb/>
　總於洛書而變於河圖大衍實取則焉是故河圖有<lb/>
　九而無十洛書總十而居五天造地設授之聖人非<lb/>
　私智之所能議矣揲蓍舊法不取正揲之數而用歸<lb/>
<pb n="19b"/>
　竒之䇿故有三變三少兩少一多兩多一少之論聖<lb/>
　人初無是言也且曰八九為多多為隂五四為少少<lb/>
　為陽使多則為隂也三十六䇿斯隂爻矣使少則為<lb/>
　陽也二十四䇿斯陽爻矣夫隂雖耦於陽而陽固兼<lb/>
　於隂則是隂未必多而陽未必少也陽七而隂六陽<lb/>
　九而隂八烏在其陽少而隂多也此猶可也至於謂<lb/>
　九為隂謂四為陽變易象數反亂乾坤雖甚愚者知<lb/>
　其不可而言易者雷同相師千口一説信為可乎不<lb/>
<pb n="20a"/>
　可也自唐劉禹錫著論立譜以為董生所言昭昭乎<lb/>
　若觀三辰且本其説於浮圖一行愚考於厯書其言<lb/>
　三變皆剛太陽之𧰼三變皆柔太隂之象一剛二柔<lb/>
　少陽之象一柔二剛少隂之象夫一行者豈以四為<lb/>
　剛九為柔哉按大傳云十有八變而成卦是三變而<lb/>
　成一爻也三變而成一爻其為剛柔則一而已安得<lb/>
　三變皆剛一剛二柔之象乎然則以多少為隂陽者<lb/>
　雖一行未之能免也抑其所謂變者非大衍之所謂<lb/>
<pb n="20b"/>
　十有八變者乎且其説曰一變而遇少與歸竒而為<lb/>
　五再變而遇少與歸竒而為四三變如之是老陽之<lb/>
　數分措于指間者十有三䇿焉其餘三十有六四四<lb/>
　而運得九是已夫既已三變而得老陽之數矣則其<lb/>
　餘者不用之策也又四四而運之何哉大衍之法止<lb/>
　於再扐而後掛未聞取已棄之䇿更運之而定其數<lb/>
　也歸竒於扐是其餘矣又曰其餘三十有六何哉夫<lb/>
　一變而再扐以合於掛一則為五為九今乃曰一變<lb/>
<pb n="21a"/>
　而遇少與歸竒而為五何哉夫分二掛一履端於始<lb/>
　也揲之以四舉正於中也再扐後掛歸餘於終也唐<lb/>
　人既以三十六䇿為餘又謂掛一為竒與大衍本法<lb/>
　自有歸竒之數則是四十九蓍無非歸餘而未嘗履<lb/>
　端舉正也始無其端中無其正安得餘之可歸哉大<lb/>
　衍之所謂歸竒者彼乃以為隂陽之正數不知十有<lb/>
　三䇿者得何數而為老隂哉所謂再扐後掛者掛於<lb/>
　一處以象閏而彼乃欲分措十有三䇿於何指之間<lb/>
<pb n="21b"/>
　哉夫揲之以四以象四時歸竒于扐以𧰼閏今遺其<lb/>
　揲四而取其歸竒則是有閏而無四時可以成嵗也<lb/>
　近有筠陽莊綽著新譜辨舊法之非以為聖人復起<lb/>
　不易其言始愚讀之疑若有見既而悟其非也莊氏<lb/>
　以為舊法右手餘一左手餘三左手餘二右手亦餘<lb/>
　二皆合為四而為少左手餘四右手亦餘四皆合為<lb/>
　八而為多則其隂陽之多寡不均為老隂者一為少<lb/>
　陽者九而老陽少隂之爻各二十有七其數與理莫<lb/>
<pb n="22a"/>
　得而推當以左手一右手三或左手三右手一皆合<lb/>
　成四而為少少者謂一之與三皆竒數也若左手二<lb/>
　則右手六左手四則右手亦四皆合成八而為多多<lb/>
　者謂二與四皆耦數也如是則多少之爻均矣嘗試<lb/>
　取而揲之皆不應推尋莊氏之誤非特來究聖人之<lb/>
　㫖亦不知世儒揲蓍之法而謬非之也夫初揲之蓍<lb/>
　四十有九再揲之蓍四十有四否則四十也三揲之<lb/>
　蓍四十否則三十有六三十有二也而莊氏謂今之<lb/>
<pb n="22b"/>
　揲者再變則用四十八蓍而莊氏每變必用四十九<lb/>
　蓍此其所以誤也若如所揲則乾坤六子之䇿無自<lb/>
　而得之矣且一與三為竒二與四為耦則一掛得之<lb/>
　矣何為三變而後成一爻乎揲之既誤其謬不足辨<lb/>
　矣至於但取歸竒而為少多之論其失與世儒均耳<lb/>
　或曰然則子將何法以揲之乎曰愚之揲不異於世<lb/>
　儒之揲而愚之法乃古先聖人之法非世儒之法也<lb/>
　孔子曰揲之以四以象四時歸竒於扐以象閏故掛<lb/>
<pb n="23a"/>
　一之後十二揲之數也四揲之而歸其餘則得十二<lb/>
　揲之則十也數盈於十十一兼水土之數不可用也<lb/>
　故掛其竒而再變焉則得十揲否則九與八也十與<lb/>
　八為隂而九為陽則其竒耦不均而十又盈數不可<lb/>
　衍也故又掛其竒而三變焉然後九八七六四象皆<lb/>
　具六七八九者水火木金之成數而土在其中矣六<lb/>
　與九合之十五七與八合之亦十五六八為隂七九<lb/>
　為陽竒耦適平盈虚相𥙷故聖人取之以寓隂陽而<lb/>
<pb n="23b"/>
　名其老少焉其得九揲者為乾之陽得六揲者為坤<lb/>
　之隂故謂之老得七揲者為震坎艮之陽得八揲者<lb/>
　為巽離兑之隂故謂之少是故蓍數之九六常居其<lb/>
　一為乾坤之象七八常居其三為六子之象莫得而<lb/>
　加損之矣八木數以象春七火數以象夏九金數以<lb/>
　𧰼秋六水數以象冬四時之所以行是故揲之以四<lb/>
　也或曰然則何以名其老少<lb/>
　周易經傳集解卷三十六<lb/>
</p>
<p>
</p>
  </div>
</body>
</text>
</TEI>
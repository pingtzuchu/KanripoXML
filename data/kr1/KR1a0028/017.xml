<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解遯大壯卷十七</head> <lb/>
    <p>
<pb n="1a"/>
欽定四庫全書<lb/>
　周易經傳集解遯大壯卷十七<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
序卦曰恒者乆也物不可以乆居其所故受之以遯<lb/>
　遯之成卦恒之變也自恒之遯二五相易變其上爻<lb/>
<pb n="1b"/>
　而成遯也二五相易則乾巽不交矣變其上爻則陽<lb/>
　剛居外矣夫乾以三陽而降於三隂之中雖剛柔上<lb/>
　下進退无常然皆内陽而外隂内徤而外順是以為<lb/>
　咸為恒也今二五變而不交上九出而居外則是内<lb/>
　隂而外陽内柔而外剛矣是以謂之遯也遯之言退<lb/>
　也二隂浸長得位居内四陽雖盛失勢居外小人進<lb/>
　而君子退也主君子而言是故以遯名之君子也者<lb/>
　知進退存亡而不失其正消息盈虚與時偕行者也<lb/>
<pb n="2a"/>
　四陽見二隂之長遯而去之所以全其剛也或曰三<lb/>
　隂長而為否五隂極而為剥君子猶居其間二隂方<lb/>
　長四陽未衰曷為遯哉曰否隂三故自四以徃君子<lb/>
　居之剥隂窮於五故上九一爻君子居之遯隂方長<lb/>
　未可與爭君子是以見幾而作也今夫㤗交之世非<lb/>
　盡滅小人而獨生君子也小人變而為君子也否剥<lb/>
　之世非盡滅君子而獨生小人也君子化而為小人<lb/>
　也故一隂之生則曰不可與長也二隂之生則曰浸<lb/>
<pb n="2b"/>
　而長也若三隂之長則君子之黨半為小人其道消<lb/>
　矣故夫知幾之君子見二隂之浸長懼為所消是以<lb/>
　遯而去之也茍晏安酖毒懐禄不去則日朘月削䧟<lb/>
　於柔邪而不自知矣二隂而遯不亦宜乎<lb/>
遯亨小利貞彖曰遯亨遯而亨也剛當位而應與時行<lb/>
也小利貞浸而長也遯之時義大矣哉<lb/>
　下艮上乾成卦曰遯者初為艮二為巽三四為乾乾<lb/>
　陽也艮亦陽也同類相從固其所也又何遯哉乾徤<lb/>
<pb n="3a"/>
　也艮止也下止而應上徤而行斯其志矣又何遯哉<lb/>
　為其有巽之象焉巽為入為伏而在下卦之中乾之<lb/>
　所為遯也彼以柔巽之道既入而伏其中矣而乃以<lb/>
　髙爵重禄㗖我以利甘辭媚色陽為深交君子於此<lb/>
　可不遯而去之乎何者其措心積慮惟欲吾道之消<lb/>
　也遯亨何謂也曰遯非可亨之時能遯而後亨也于<lb/>
　斯之時茍不知遯則君子之道日消而盡何自亨哉<lb/>
　否之六二亦曰大人否否則不亨也夫以九五當位<lb/>
<pb n="3b"/>
　而有六二為之應然而遯者何也消息盈虚與時偕<lb/>
　行也君子履霜而知堅氷之漸可以牽於係應而不<lb/>
　自為去就也哉故曰尺蠖之屈以求伸也龍蛇之蟄<lb/>
　以存身也君子之遯以求亨也小利貞何謂也曰陽<lb/>
　為大隂為小方遯之時二隂浸長而皆有其應六二<lb/>
　居中而巽以承上以此為貞小人之利也夫所惡於<lb/>
　二陽者為其浸長而不可遏也苟貞於此則小人在<lb/>
　下而君子在上何不利之有哉是故㤗之二五則利<lb/>
<pb n="4a"/>
　君子貞否之二五則不利君子貞遯之二五猶小利<lb/>
　貞不可以大有為也夫九五六二三卦不殊則君子<lb/>
　小人之貞有利不利焉可不深求其故哉故子曰遯<lb/>
　亨遯而亨也剛當位而應與時行也小利貞浸而長<lb/>
　也遯之時義大矣哉蘇氏曰遯非避患之遯以為非<lb/>
　遯无以反乎其君之心也今二隂在内而其勢至銳<lb/>
　而其朋至寡銳則其終必至於勝寡則其心常欲得<lb/>
　衆聖人畏其有必勝之漸而知其乖衆之意是以使<lb/>
<pb n="4b"/>
　陽遯隂陽皆遯則隂无與處而思求陽隂思求陽而<lb/>
　後陽可以處此遯之所由亨也蘇氏此論是非相雜<lb/>
　近於押闔要君者之所為懼學者之易流不可以訓<lb/>
　故為正之夫二隂方銳其黨未強而其勢必勝與之<lb/>
　爭則吾道必消不爭亦必消惟遯而去之則可以全<lb/>
　剛也非獨可以全吾之剛亦足以悟君之感也四陽<lb/>
　既遯隂无能為危莫與持顛莫與扶則將反之而為<lb/>
　大壯矣故聖人作易以壯繼遯盖言二隂之世君子<lb/>
<pb n="5a"/>
　能遯則大壯有反掌之易惟其懐禄不能遯去則日<lb/>
　消而為隂隂遂強盛而不可救耳茍已遯而君猶不<lb/>
　悟則如之何曰遯而不悟則否之象見矣險徳避難<lb/>
　斯亦可矣又何求哉故齊歸女樂三日而夫子出走<lb/>
　猶曰遲遲吾行盖有所待焉爾孟軻三宿出晝而齊<lb/>
　王不追然後浩然有歸志也而蘇氏以為非避患之<lb/>
　遯是豈要君之遯乎又謂隂思求陽則陽可以處夫<lb/>
　隂之用事未嘗不思求陽也求而與之者是為其所<lb/>
<pb n="5b"/>
　消也故遯之九四九五皆有正應與之嘉好脫身而<lb/>
　去莫之肯留者畏其消也茍曰隂思求陽則陽可以<lb/>
　處如是則小人為主君子為客遯何自亨哉由遯而<lb/>
　為大壯亨之義也王叔文用事以杜佑故相名髙位<lb/>
　重使領度支而已為之副君子觀此之象可以不遯<lb/>
　乎哉賈耽鄭珣瑜去之晚矣<lb/>
象曰天下有山遯君子以逺小人不惡而嚴<lb/>
　天者乾也山者艮也山從地而髙極其崇峻疑若陵<lb/>
<pb n="6a"/>
　於天矣然天益髙逺終非山之所能陵也君子之於<lb/>
　小人豈將惡而絶之哉草木禽獸无所不愛而况人<lb/>
　乎近之則不遜逺之則怨小人之常態也不可得而<lb/>
　親不可得而踈君子之道也是天山之象矣天之所<lb/>
　以逺於山者以其尊也君子所以逺於小人者以其<lb/>
　嚴也惡之則怨不嚴則凟怨則召禍凟則招侮不惡<lb/>
　而嚴小人自逺矣故子曰茍志於仁矣無惡也人而<lb/>
　不仁疾之已甚亂也是不惡之義也動容貌斯逺暴<lb/>
<pb n="6b"/>
　慢矣出辭氣斯逺鄙倍矣嚴之義也是故君子有三<lb/>
　變望之儼然即之也温聽其言也厲其守身之道歟<lb/>
雜卦曰遯則退也<lb/>
　遯之為卦以二隂浸長而成其在六爻以隂進陽退<lb/>
　為義夫隂陽之相為進退如晝夜寒暑之常然方其<lb/>
　進也一用而有餘及其退也五存而不足復姤是也<lb/>
　而况於臨遯乎夫臨之世四隂在上而不能禁二陽<lb/>
　之長則遯之世四陽在上將何以禦二隂之衝乎然<lb/>
<pb n="7a"/>
　君子之於小人有覆育之心而无疾惡之意是以其<lb/>
　卦為臨小人之於君子无忠信之實而有詐諼之情<lb/>
　是以其卦為遯也初六有遯尾之厲六二有牛革之<lb/>
　堅隂進之爻也九三係遯九四好遯九五嘉遯上九<lb/>
　肥遯其四陽之退乎<lb/>
初六遯尾厲勿用有攸徃象曰遯尾之厲不徃何災也<lb/>
　初六艮也以隂居剛而在下卦之下應乎九四四乾<lb/>
　兌也故曰遯尾兌西方之卦有虎之象焉自兌而乾<lb/>
<pb n="7b"/>
　由西而北遯之勢也易以上為首初為尾遯自内之<lb/>
　外故初六為遯之尾夫六二在遯之世小人居中而<lb/>
　用事者也初六在遯之世小人在下而圖進者也小<lb/>
　人進則君子遯矣方遯之時四陽外嚮而初䠞其尾<lb/>
　廹之使遯也故曰厲又曰勿用有攸徃夫猛獸之遯<lb/>
　也妥其尾而莫敢逐或者從而䠞之其首必反不亦<lb/>
　厲乎為其體艮而居下故戒以勿用有攸徃而已大<lb/>
　壯之上六遯之初六也大壯之六五遯之六二也六<lb/>
<pb n="8a"/>
　二用事故在壯則䘮羊而无悔初六方進故在壯則<lb/>
　觸藩而无攸利聖人知遯有反壯之理故以尾為象<lb/>
　而戒之勿徃初六不徃而順以承上豈有羝羊觸藩<lb/>
　之禍乎故子曰遯尾之厲不徃何災也聖人之愛君<lb/>
　子而懲小人至矣<lb/>
六二執之用黄牛之革莫之勝説象曰執用黄牛固志<lb/>
也<lb/>
　六二巽也以隂居柔而在下卦之中應乎九五之乾<lb/>
<pb n="8b"/>
　故曰執之用黄牛之革莫之勝説執讀如縶乾為馬<lb/>
　巽為䋲故有縶之之象黄者中也牛順物也革柔而<lb/>
　堅也九五將遯六二居中而巽以係之故有黄牛之<lb/>
　革之象小人用事暗而无謀輕而寡信令而民莫之<lb/>
　從威而民莫之服故雖得君而行政不能以自為也<lb/>
　必頼君子以濟其欲求得欲從然後惟其所為而莫<lb/>
　敢不聽矣故六二上應九五巽以從之冀其為已留<lb/>
　也然君子知彼得志則吾道日消是以翻然説而去<lb/>
<pb n="9a"/>
　之好遯嘉遯是也小人懼君子之去至於用其忠順<lb/>
　之道柔巽之情堅固之意執而留之而不可得也譬<lb/>
　如以黄牛之革係焉而不勝其説君子之知幾而不<lb/>
　懐禄如此故子曰執用黄牛固志也言小人非能忠<lb/>
　順也用其忠順以固君子之心耳可不察歟<lb/>
九三係遯有疾厲畜臣妾吉象曰係遯之利有疾憊也<lb/>
畜臣妾吉不可大事也<lb/>
　九三上體為乾下體為震以陽居剛而在下卦之上<lb/>
<pb n="9b"/>
　上无其應而連於六二之巽故曰係遯巽為䋲故有<lb/>
　係象震巽配也乾遇也四陽皆遯而九三最係又比<lb/>
　於二而係於巽焉是以謂之係遯也故曰有疾厲疾<lb/>
　者害也九三將遯而物或害之六二是也君子之静<lb/>
　也介於石其動也不終日仲尼之去魯也不稅冕而<lb/>
　行去齊也接淅而行去衛也明日遂行今以陽居剛<lb/>
　而體乎乾震見二隂之長將欲遯而去之有所係而<lb/>
　不得去危之道也隂長而陽消九三先及是以在遯<lb/>
<pb n="10a"/>
　為疾在否為包羞故子曰係遯之厲有疾憊也憊也<lb/>
　者言其无勇也傳曰執狐心之疑者来䜛賊之口持<lb/>
　不斷之意者開群枉之門九三之謂矣故曰畜臣妾<lb/>
　吉夫九三於遯固為有疾若以遯為畜臣妾之卦則<lb/>
　三為吉何者以上而臨下以剛而制柔以乾震而遇<lb/>
　巽則无倒持之弊矣或曰名卦曰遯豈得以遯為畜<lb/>
　臣妾之卦乎曰易窮則變變則通所以極天下之動<lb/>
　也剥之六五豈非剥及尊位乎乃以剥為寵宫人以<lb/>
<pb n="10b"/>
　卦五隂而奉一陽魚貫而進則六五之象无不利矣<lb/>
　遯之九三當二隂之進有危厲之象若以遯為畜臣<lb/>
　妾之卦四陽而臨二隂堂階尊嚴則九三之象斯為<lb/>
　言矣離之畜牝牛吉亦猶是也是以穆姜之筮得元<lb/>
　亨利正而薨南蒯之筮得黄裳元吉而敗學易者其<lb/>
　可以不知此哉故子曰畜臣妾吉不可大事也上尊<lb/>
　而下卑可以畜臣妾而已若當大事而小人在内君<lb/>
　子在外尊不下際而卑不上行其能濟乎彖之所以<lb/>
<pb n="11a"/>
　有小利貞之辭也<lb/>
九四好遯君子吉小人否象曰君子好遯小人否也<lb/>
　九四上體為乾下體為兌以陽居柔而在上卦之下<lb/>
　應乎初六之艮故曰好遯好情好也下艮上兌有二<lb/>
　少相感之象焉體乎剛徤舍之而去是以謂之好遯<lb/>
　也故曰君子吉小人否以兌則應乎艮以乾則无應<lb/>
　乾為君子兌為小人君子見幾而作不為情好之所<lb/>
　牽斯為吉矣小人唯利是視而豈能然哉在卦四陽<lb/>
<pb n="11b"/>
　為君子而君子之中不能无小人焉則以其體乎兌<lb/>
　故也隂欲消陽而陽不能遯也此其所以為否也九<lb/>
　五六二下艮上兌其辭曰小人吉大人否亨雖若相<lb/>
　反其義一也盖好遯者君子之吉而包承者小人之<lb/>
　吉也君子之否所以求亨小人之否則无自而亨矣<lb/>
　故子曰君子好遯小人否也大壯九三小人用壯君<lb/>
　子罔也之義同説者或以為臧否之否或以為可否<lb/>
　之否於義亦通但以由遯而否當是本義易之取義<lb/>
<pb n="12a"/>
　不一而足若遯者非獨見其不為情好之所牽亦不<lb/>
　惡而嚴之意也五之嘉遯亦猶是爾<lb/>
九五嘉遯貞吉象曰嘉遯貞吉以正志也<lb/>
　九五乾也以陽居剛而在上卦之中應乎六二之巽<lb/>
　故曰嘉遯嘉配偶也九五六二乾巽相應故有嘉偶<lb/>
　之象夫情好之私或非其正舍之而去猶若易然至<lb/>
　於伉儷之情室家之義幡然而改亦已難矣故曰貞<lb/>
　吉以此為貞斯為吉也何者九五六二上乾下巽有<lb/>
<pb n="12b"/>
　相應之形而无相與之意也或曰遯之九五非君位<lb/>
　歟曰何為其然也九五非君則六二无應不得為用<lb/>
　事之臣矣爻以象變辭以爻變豈特一端而盡之乎<lb/>
　故曰嘉遯貞吉以正志也夫君子與小人如氷炭之<lb/>
　不侔薰蕕之不並所以耽於情好牽於係應而䧟溺<lb/>
　其良心者貪權嗜利而不能自脫故也孟子有言卿<lb/>
　為身死而不受今為宫室之羙為之卿為身死而不<lb/>
　受今為妻妾之奉為之卿為身死而不受今為所識<lb/>
<pb n="13a"/>
　窮乏者得我而為之此之謂失其本心然則五之嘉<lb/>
　遯君子所以正其志而已矣彼雖欲固吾志之留吾<lb/>
　乃欲正吾志之遯是以執用黄牛而莫之勝也或曰<lb/>
　何謂君子與小人為好又與之為配乎曰假如邪佞<lb/>
　小人得君而用事外之諸臣與之姻婭則是好也職<lb/>
　相監臨位相統攝彼有寵於中而善載於外則是嘉<lb/>
　也能舍而遯不亦君子之吉乎孔子在衛彌子之婁<lb/>
　與子路之妻兄弟也彌子謂子路曰孔子主我衛卿<lb/>
<pb n="13b"/>
　可得也子路以告孔子曰有命孟子為卿於齊出弔<lb/>
　於滕王使蓋大夫王驩為輔行王驩朝暮見反齊滕<lb/>
　之路未嘗與之言行事也唐李鄘莭度淮南與監軍<lb/>
　吐突承璀相敬憚由是厚善承璀有寵於憲宗薦之<lb/>
　召相鄘鄘不喜由承璀進引疾固辭而罷好遯嘉遯<lb/>
　其斯人之謂歟<lb/>
上九肥遯无不利象曰肥遯无不利无所疑也<lb/>
　上九乾也以陽居柔下无所應上无所與而在一卦<lb/>
<pb n="14a"/>
　之外故曰遯肥遯非君子之欲也君臣猜間而道不<lb/>
　得行小人得志而禍將及身故退藏以避之可謂君<lb/>
　子憂患之時矣憂患之至雖飽食而弗肥及其无憂<lb/>
　雖簞瓢而匪瘠九三之係遯九四之好遯九五之嘉<lb/>
　遯皆未離乎憂患之域雖欲肥不可得也惟上九一<lb/>
　爻超然於塵垢之外无足以累其心而疑其志者謂<lb/>
　之肥遯不亦宜乎故曰无不利子曰肥遯无不利无<lb/>
　所疑也揚子雲曰山雌之肥其意得乎釋肥遯之義<lb/>
<pb n="14b"/>
　得矣<lb/>
　<lb/>
　<lb/>
　<lb/>
　<lb/>
序卦曰遯者退也物不可以終遯故受之以大壯<lb/>
　大壯成卦遯之反也自遯之壯乾反居下艮變為震<lb/>
　也乾反居下則内徤而外順矣艮變為震則小徃而<lb/>
<pb n="15a"/>
　大来矣四陽得位而居内二隂失勢而居外既大且<lb/>
　壯是以謂之大壯也或曰隂陽消長必極其所至而<lb/>
　後反二隂之月反為四陽天道之行未嘗有是而聖<lb/>
　人象之何哉曰然消息盈虚者天之行也撥亂反正<lb/>
　者聖人之功也如使存亡治亂必極其所至而後反<lb/>
　則何尊乎聖人何貴乎君子何尚乎六經哉是以乾<lb/>
　至上九而受之以用九坤至上六而受之以用六窮<lb/>
　則變變則通易之所為作也故曰亢龍有悔興時偕<lb/>
<pb n="15b"/>
　極乾元用九乃見天則此聖人之志也自遯而壯亦<lb/>
　猶是乎<lb/>
大壯利貞彖曰大壯大者壯也剛以動故壯大壯利貞<lb/>
大者正也正大而天地之情可見矣<lb/>
　下乾上震成卦曰大壯者初為乾二亦為乾三為兌<lb/>
　四為震乾徤也震動也陽為大隂為小陽為壯隂為<lb/>
　羸乾震皆陽也斯謂之大壯矣乎曰物之大小生於<lb/>
　相形勢之強弱本于相輕若乾與震相遇則无餘象<lb/>
<pb n="16a"/>
　而謂之大壯是乾為大而震為小矣乾為壯而震為<lb/>
　羸矣為其有兌象焉為震兌者一為乾者二為偶者<lb/>
　二為竒者四是以謂之大壯也故曰大壯大者壯也<lb/>
　剛以動故壯也大壯利貞何謂也曰貞者正也凡易<lb/>
　言貞與征為相反之辭征猶徃也貞猶正也无平不<lb/>
　陂无徃不復當大壯之時四陽在内二隂在外此強<lb/>
　而彼弱矣惟君子能守其正而不廹於小人則小人<lb/>
　亦安其分而不謀於君子如是足矣苟恃其強而不<lb/>
<pb n="16b"/>
　思正固之道則自壯而未可知也故曰大壯則止遯<lb/>
　則退也夫剛以動而係之止為其卒乎艮故也君子<lb/>
　當遯之時二隂在内則可退而不可進及壯之時二<lb/>
　隂在外則可止不可征夫聖人非不欲天下皆君子<lb/>
　也以為隂陽消長如晝夜寒暑然窮則變矣故三陽<lb/>
　為㤗而戒以无徃不復四陽為壯而戒以利貞征凶<lb/>
　五陽為夬而戒以莫夜有戎者畏其窮也子曰大壯<lb/>
　利貞大者正也正大而天地之情可見矣君子以正<lb/>
<pb n="17a"/>
　守其大則其壯莫弊其動也孰能禦之于斯之時福<lb/>
　善禍淫之戒可得而窺好生惡殺之意可得而察裒<lb/>
　多益寡扶弱抑強之理可得而騐故曰復其見天地<lb/>
　之心乎正大而天地之情可見矣老子曰物壯則老<lb/>
　是謂不道不道早已夫所為食者為飽也飽而生疾<lb/>
　者有之以懲疾而廢飽者老氏之論也然亦可以為<lb/>
　戒矣<lb/>
象曰雷在天上大壯君子以非禮弗履<lb/>
<pb n="17b"/>
　雷者震也天者乾也雷行天下則物被其災雷在天<lb/>
　上震驚而已是故君子以禮自防不傷於物所以全<lb/>
　其壯也恃其壯而妄行其為遯也猶反掌耳子路問<lb/>
　強子曰南方之強與北方之強與寛柔以教不報無<lb/>
　道南方之強也君子居之非禮弗履斯為大壯矣<lb/>
雜卦曰大壯則止<lb/>
　大壯為卦以四陽二隂而成其在六爻以各止其所<lb/>
　為義陽止而不廹於隂隂止而不抗於陽如大壯之<lb/>
<pb n="18a"/>
　時則可矣夫天下不可一日无君子也无君子莫治<lb/>
　小人不可一日无小人也无小人莫養君子然君子<lb/>
　常寡而小人常衆故陽數常竒而隂數常偶也聖人<lb/>
　之心豈惟不欲小人之勝君子亦不欲君子之勝小<lb/>
　人何者天道好還未有窮而不變者也當大壯之時<lb/>
　雖四陽而二隂然以其數考之多寡適足以相當多<lb/>
　寡足以相當是君子之徒半於天下也君子之徒半<lb/>
　於天下是天下皆君子也如是而止焉君子小人相<lb/>
<pb n="18b"/>
　與以治不亦可乎是以大壯諸爻以隂居剛以陽居<lb/>
　柔者皆不爭而相與者也以隂居柔以陽居剛者皆<lb/>
　不相與而至於爭者也止則為吉爭則為凶大壯之<lb/>
　君子豈不念哉<lb/>
初九壯于趾征凶有孚象曰壯于趾其孚窮也<lb/>
　初九乾也以陽居剛而在下卦之下上无其應而承<lb/>
　於九二二亦乾也乾為徤故曰壯于趾壯于趾者其<lb/>
　進銳也大壯之君子既得其位矣然猶有壯趾之象<lb/>
<pb n="19a"/>
　何也在下而求進者也故曰征凶有孚初既无應於<lb/>
　上所以征者其將廹九四而奪之權乎凶之道也然<lb/>
　居最下之地而敢於孚上人其必有所孚矣初九以<lb/>
　陽居剛其所與者必以隂居柔者也在卦六爻以隂<lb/>
　居柔上六而已上六小人之勢窮者也天下之禍常<lb/>
　生於小人之窮而君子之嗜進者常出力而為之助<lb/>
　是以深懲而痛艾之也詩曰大風有隧貪人敗類其<lb/>
　是之謂乎故曰壯于趾其孚窮也繋辭曰上古穴居<lb/>
<pb n="19b"/>
　而野處後世聖人易之以宫室上棟下宇以備風雨<lb/>
　盖取諸大壯何也君子之所以為壯者壯于宫室壯<lb/>
　于藩籬壯于輿輹屹然有不可動之勢則風雨鳥䑕<lb/>
　不能入其舍艱難險阻不能改其度斯為壯矣茍壯<lb/>
　于趾欲進而不休豈不易窮哉由是觀聖人一字之<lb/>
　義其訓周矣<lb/>
九二貞吉象曰九二貞吉以中也<lb/>
　九二乾也以陽居柔而在下卦之中應乎六五之巽<lb/>
<pb n="20a"/>
　故曰貞吉貞者正也乾巽之相遇剛柔之相與斯為<lb/>
　正矣九二止其徤而不爭六五䘮其羊而无悔二者<lb/>
　相濟不失乎中行此所以為吉也故曰九二貞吉以<lb/>
　中也<lb/>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　九三上體為兌下體為乾以陽居剛而在下卦之上<lb/>
　應乎上六之艮故曰小人用壯君子用罔罔不用也<lb/>
<pb n="20b"/>
　乾為君子兌為小人以兌則應乎艮故有用壯之象<lb/>
　以乾則无應故有不用之象夫壯也者君子之所以<lb/>
　自防也從而用之以與物角則䘮其所以為壯者矣<lb/>
　然以九居三非常能不用者也故曰貞厲羝羊觸藩<lb/>
　羸其角兌為羊羊之為畜其生易藩羝則不字之羊<lb/>
　也以兌應艮宜有相與之情而九三上六隂陽偏勝<lb/>
　无孳乳之道是以謂之羝羊也按漢書匃奴使蘇武<lb/>
　牧羝羝乳乃得歸注曰羝牡也牡羊不能乳也乳猶<lb/>
<pb n="21a"/>
　有配合之道非絶其類者也羝是不字之羊是以九<lb/>
　三上六皆稱羝也羊狠而好闘群居則喜觸羝羊无<lb/>
　牝牡之道飽食无為所以用其壯者惟觸而已九三<lb/>
　之羝將觸上六閡於九四而難進故有觸藩羸角之<lb/>
　象大壯之君子茍以九三為貞斯有羸角之禍矣此<lb/>
　其所以為厲也故子曰小人用壯君子罔也<lb/>
九四貞吉悔亡藩决不羸壯于大輿之輹象曰藩决不<lb/>
羸尚徃也<lb/>
<pb n="21b"/>
　九四上體為震下體為乾以陽居柔而在上卦之下<lb/>
　下无其應而承於六五之巽故曰貞吉悔亡四之貞<lb/>
　吉與二均耳所以有悔者不中故也乾巽遇也震巽<lb/>
　配也乾震合體以承乎巽彖之所謂剛以動故壯是<lb/>
　也六五之於九四受而不逆故曰藩决不羸陽以四<lb/>
　為藩隂以五為藩九三之来其藩設矣九四之来其<lb/>
　藩既决則四之角不羸故曰壯于大輿之輹輹輿下<lb/>
　横木也坤為大輿震之一畫在坤之下故有輿輹之<lb/>
<pb n="22a"/>
　象輹壯則輿壯矣輿壯則可以行矣所以然者九四<lb/>
　不用其壯故能使六五自决其藩所謂不爭而善勝<lb/>
　者也无觸藩之羸而有輿輹之壯焉徃而不利故子<lb/>
　曰藩决不羸尚徃也自四而徃其為夬乎夬雖五陽<lb/>
　而一隂在上窮則反矣是以君子安於壯而危於夬<lb/>
　也或曰三以體兌為羊故有羸角之象四乾震也而<lb/>
　係之不羸何哉曰此相因而成文也三以用壯故取<lb/>
　羊以為之象自四以徃雖无兌象然皆以隂陽相觸<lb/>
<pb n="22b"/>
　言大壯之義六五者兌之反也故為䘮羊三之所敵<lb/>
　者四是以皆稱羊也牝馬龍戰亦猶是矣<lb/>
六五䘮羊于易无悔象曰䘮羊于易位不當也<lb/>
上六羝羊觸藩不能退不能遂无攸利艱則吉象曰不<lb/>
能退不能遂不詳也艱則吉咎不長也<lb/>
　六五巽也以隂居剛而在上卦之中上六艮也以隂<lb/>
　居柔而在上卦之上應乎九三而止斯為吉矣故子<lb/>
　曰不能退不能遂不詳也艱則吉咎不長也此與臨<lb/>
<pb n="23a"/>
　之六三咎不長也之義同九三之君子既用罔矣而<lb/>
　又曰貞厲上六之小人既觸藩矣而又曰艱則吉此<lb/>
　則聖人深探物情知艮兌二少不能持乆故防其漸<lb/>
　而開其自新也使九三壯而知厲上六困而知艱則<lb/>
　大壯之勢夫孰能禦之哉詳字依鄭王本作詳<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易經傳集解卷十七<lb/>
</p>
<p>
</p>
  </div>
</body>
</text>
</TEI>
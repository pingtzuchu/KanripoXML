<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解泰否卷六</head> <lb/>
    <p>
<pb n="1a"/>
欽定四庫全書<lb/>
　周易經傳集解泰否卷六<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰履而泰然後安故受之以泰泰者通也<lb/>
<pb n="1b"/>
　泰之成卦履之變也自履而泰乾反居下兑變為坤<lb/>
　上下相易而成卦也乾反居下所以交為兑也兑變<lb/>
　為坤所以順於乾也夫履也者自上履下乾履兑履<lb/>
　虎尾也説而應乎乾是故履之而不吾咥也彼既心<lb/>
　説而誠服矣然其情未交而志未通是以有虎之象<lb/>
　焉雖不吾咥亦已危矣何者乾履於二而未有以交<lb/>
　之也及乎降尊而就卑然後上下之情交通而無間<lb/>
　斯可以相安而无不測之虞矣是故兑之象一也在<lb/>
<pb n="2a"/>
　履為虎在泰為妹由其情異而志殊也豈不擬諸形<lb/>
　容而象其物宜也哉<lb/>
泰小往大來吉亨彖曰泰小往大來吉亨則是天地交<lb/>
而萬物通也上下交而其志同也内陽而外隂内健而<lb/>
外順内君子而外小人君子道長小人道消也<lb/>
　下乾上坤成卦曰泰者初為乾二為兑三為震四為<lb/>
　坤乾為父坤為母震一索而得男兑三索而得女天<lb/>
　尊地卑乾坤定矣卑髙以陳貴賤位矣今乾反在下<lb/>
<pb n="2b"/>
　則是天地易位而上下失序矣聖人之作易也何以<lb/>
　知其天地之變而不為易位失序者乎以有震兑存<lb/>
　乎其間也震也者乾坤之始交兑也者乾坤之終合<lb/>
　也始也者萬物之所以生也終也者萬物之所以成<lb/>
　也震上兑下者歸妹之象也歸妹天地之大義也天<lb/>
　地不交而萬物不興歸妹人之終始也是故天地之<lb/>
　始交也出乎震𤼵而為雷其終也入乎兑鍾而為澤<lb/>
　皆氤氲之氣也謂之交泰不亦宜乎泰者通也人之<lb/>
<pb n="3a"/>
　血氣流暢心安體舒則謂之泰亦取通之義也泰小<lb/>
　往大來吉亨何謂也曰三隂出而在外三陽入而居内<lb/>
　陽日以長隂日以消陽為大隂為小故也以天地言<lb/>
　之則天為大而地為小以上下言之則上為大而下為小<lb/>
　以隂陽言之則陽為大而隂為小以健順言之則健為<lb/>
　大而順為小以君子小人言之則君子為大而小人<lb/>
　為小小往大來而係以吉亨者則是天地交而萬物<lb/>
　通也上下交而其志同也天穹隆而上覆地旁薄而<lb/>
<pb n="3b"/>
　下承四時何由而行萬物何由而生天氣下降地氣<lb/>
　上騰氤氲交通然後四時行而萬物生矣君尊而在<lb/>
　上臣卑而在下百工何由而熙庶事何由而康上之<lb/>
　情達於下下之情通於上歡忻相與然後百工熙而<lb/>
　庶事康矣内陽而外隂春夏之所以𤼵生也内健而<lb/>
　外順君子之所以成德也内君子而外小人君子道<lb/>
　長小人道消天下之所以治也係之吉亨不亦宜乎<lb/>
象曰天地交泰后以財成天地之道輔相天地之宜以<lb/>
<pb n="4a"/>
左右民<lb/>
　天者乾也地者坤也天地交而萬物通所以為泰也<lb/>
　后者上也民者下也上下交而其志同所以為泰也<lb/>
　天地之道生成是也春省耕而補不足秋省歛而助<lb/>
　不給所以財成其道而左右民也天地之宜四時九<lb/>
　土是也析因夷隩敬授其時髙下肥磽教之樹藝所<lb/>
　以輔相其宜而左右民也天者君象也地者臣民之<lb/>
　象也君者所以治人也臣者所以輔相其君者也民<lb/>
<pb n="4b"/>
　者所以翼戴其上者也而古之王者憂民之飢而佐<lb/>
　之耕憂民之寒而勸之桑憂民之暴露而教之乗屋<lb/>
　憂民之勞苦而教之舟車至於鰥寡孤獨老弱貧窮<lb/>
　皆使養生送死而無憾是以君而左右其民也得夫<lb/>
　天地交泰之義矣孟子曰匡之直之輔之翼之使自<lb/>
　得之又從而振德之此之謂也益稷篇曰予欲左右<lb/>
　有民武王曰天佑下民作之君作之師天猶佑之而<lb/>
　况君乎財與裁同古字通用<lb/>
<pb n="5a"/>
雜卦曰否泰反其類也<lb/>
　三陽在下三隂在上此其所以為泰也然其在爻陽<lb/>
　反上升隂反下接何也聖人以為陽升隂降自然之<lb/>
　理若陽降而不能升隂升而不能降則是尊卑易位<lb/>
　之象而非上下交感之義也天地之位不敢易也所<lb/>
　交者其氣也君臣之位不可易也所交者其情也故<lb/>
　雖乾下坤上而六五為君九二為臣不可易也乾震<lb/>
　之中有兑象焉坤巽之中有艮象焉兑也者坤巽之<lb/>
<pb n="5b"/>
　類也而居乾震之中艮也者乾震之類也而在坤巽<lb/>
　之内是謂反其類者也以九居二以六居五二氣感<lb/>
　應有相與之意焉謂之陽則其象兑也謂之隂則其<lb/>
　數九也謂之柔則其象艮也謂之剛則其數六也是<lb/>
　謂反其類也者一剛一柔交錯成卦三陽以兑而上<lb/>
　升三隂以艮而下接然後泰之交爻粲然而可見矣<lb/>
初九拔茅茹以其彚征吉象曰拔茅征吉志在外也<lb/>
　初九乾也以陽居剛而在下卦之下應乎六四之坤<lb/>
<pb n="6a"/>
　而連九三之震故曰㧞茅茹以其彚征吉震為萑葦<lb/>
　故有茅象五體艮艮為首有㧞之之象茅之為物㓗<lb/>
　白而叢生者也可以縮酒而祭天地可以包土錫命<lb/>
　諸侯生於山林藪澤之中而用於宗廟朝廷之上賢<lb/>
　人君子之譬也拔茅者舍短而取長人君舉賢之譬<lb/>
　也茹茅之秀者以其可茹故謂之茹彚猶類也以其<lb/>
　叢生故謂之彚拔其茹則其根牽引成叢而起君子<lb/>
　見用則引其類而升之譬也六五為艮下連于三九<lb/>
<pb n="6b"/>
　三為震下連於初五之可拔及三而已而茹之所連<lb/>
　遂及于初葢三陽同志而升初九與九三同體乎乾<lb/>
　故曰成泰以上下交為義六四者初九之配也六五<lb/>
　者九二之配也言初九而不及四六言六五而不及<lb/>
　九二乃以九三言其義何也曰泰之言通也六爻以<lb/>
　相通為義者也六五者泰之君也使五之拔止於九<lb/>
　二而九三初六各從其配何以為泰乎六四者五之<lb/>
　近臣也使初之從止於六四而六五上六各分其應<lb/>
<pb n="7a"/>
　是君臣俱有黨也何以為泰乎故曰天地交而萬物<lb/>
　通也上下交而其志同也三陽同志而上升三隂同<lb/>
　志而下接六爻同志而相與所以為泰之時也故於<lb/>
　初陽進之始取諸拔茅連茹之象焉以明三陽同志<lb/>
　而升故也三之言衆也舉一賢則衆賢萃於朝斯之<lb/>
　謂泰矣故曰吉子曰拔茅征吉志在外也言三陽在<lb/>
　内而其志在外也三陽在内而其志在外故以其類<lb/>
　而征吉也<lb/>
<pb n="7b"/>
九二包荒用馮河不遐遺朋亡得尚于中行象曰包荒<lb/>
得尚于中行以光大也<lb/>
　九二兑也以陽居柔而在下卦之中應乎六五之艮<lb/>
　故曰包荒用馮河不遐遺朋亡得尚于中行初為乾<lb/>
　乾為郊二為兑兑為澤三為震震為萑葦郊野之外<lb/>
　水澤所鍾而萑葦茅茨生焉荒之象也乾為人兑為<lb/>
　澤震為足水澤之上人徙涉焉馮河之象也乾為<lb/>
　郊野遐之象也坤為衆朋之象也荒者茅塞而不治<lb/>
<pb n="8a"/>
　人之所弃也馮河者進取而不顧人之所疾也遐者<lb/>
　疎逺而易遺朋者親近而難忘者也惟六五之君以<lb/>
　柔居尊不畜三陽而返其坤巽之類故荒者吾能包<lb/>
　之馮河吾能用之疎逺之賢无遺於野而朋比之衆<lb/>
　自散於朝則可謂皇極之君矣尚猶配也中行謂二<lb/>
　也有皇極之君必有中行之臣説而應之故六五得<lb/>
　配于九二以成交泰之治也何者以六居五以九居<lb/>
　二履中正之位无剛柔之偏故也孔子曰不得中行<lb/>
<pb n="8b"/>
　而與之必也狂狷乎征者進取狷者有所不為也又<lb/>
　曰道之不行也我知之矣賢者過之不肖者不及也<lb/>
　荒與馮河孔子之所謂狂狷過不及者歟何者以陽<lb/>
　居剛而不得乎中故也刳胎殺天則麒麟不至覆巢<lb/>
　毁卵則鳯凰不翔西伯養老而太公歸之燕昭禮士<lb/>
　而樂毅從之包荒得尚于中行不亦宜乎子曰包荒<lb/>
　得尚于中行以光大也其六五之謂矣二五相與剛<lb/>
　柔迭居是以互言其義也<lb/>
<pb n="9a"/>
九三无平不陂无往不復艱貞无咎勿恤其孚于食有<lb/>
福象曰无往不復天地際也<lb/>
　九三下體為乾上體為震以陽居剛而在下卦之上<lb/>
　應乎上六而承乎六四二爻皆坤而四又巽也故曰<lb/>
　无平不陂无往不復陽為平隂為陂陽為往隂為復<lb/>
　三陽之進至是極矣當泰之初陽自下升故不嫌於<lb/>
　居剛至於九二居柔得中上應六五以成交泰之道<lb/>
　古之明君良臣同德相須無為而治者由此也至於<lb/>
<pb n="9b"/>
　九三道已隆矣時已極矣持盈守成兹為難矣而三<lb/>
　又以陽居剛行過乎中體乎剛健而資之以太躁及<lb/>
　其勢力進而迫之以乾迫坤以震迫巽以九三迫四<lb/>
　以至剛迫至柔物極則反理勢然也髙岸為谷深谷<lb/>
　為陵无平不陂之義也寒往則暑來暑往則寒來无<lb/>
　往不復之義也以坤易乾以巽易震平者陂矣往者<lb/>
　復矣而否之象見矣是以聖人憂之而為之戒焉若<lb/>
　曰勿極其平庶幾不陂勿窮其往庶幾不復世之君<lb/>
<pb n="10a"/>
　子當極盛之時視其力足以誅鋤小人視其威足以<lb/>
　鞭笞四夷必極其平窮其往而後已此小人之所以<lb/>
　復用而四夷之所以復强也子曰人而不仁疾之已<lb/>
　甚亂也故曰艱貞无咎勿恤其孚于食有福書曰無<lb/>
　疆惟休亦大惟艱又曰無疆惟休亦無疆惟恤恤之<lb/>
　言憂也勿者甚之之辭也猶言太極矣能勿憂乎以<lb/>
　乾迫坤以震迫巽可謂无往矣以坤遇乾以巽遇震<lb/>
　可謂其孚矣弗圖其難則患生於所易弗虞其變則<lb/>
<pb n="10b"/>
　憂在於所孚方泰之時惟見其易豈知其難惟信其<lb/>
　孚豈慮其變是以平陂往復常在循環反掌之間耳<lb/>
　古之君子為能見其易而思其難見其孚而不忘其<lb/>
　恤以艱為貞則可以免於咎以恤為孚則可以安樂<lb/>
　飲食而保其福禄也故曰知難無難知憂不憂豈不<lb/>
　信哉子曰无往不復天地際也為其乾坤相際之處<lb/>
　隂陽往復之爻故係之以如此之辭也<lb/>
六四翩翩不富以其鄰不戒以孚象曰翩翩不富皆失<lb/>
<pb n="11a"/>
實也不戒以孚中心願也<lb/>
　六四上體為坤下體為巽以隂居柔而在上卦之下<lb/>
　乗乎九三而應在初九二爻皆乾而三又震也故曰<lb/>
　翩翩不富以其鄰翩翩羣飛而上之象三陽在下以<lb/>
　其彚而升故有拔茅之象三隂在上以其羣而下故<lb/>
　有翩翩之象焉鄰謂四也自六五而言之四上皆鄰<lb/>
　也陽為富貴隂為虚貧小畜之九五能用其鄰者為<lb/>
　其富也今以六居五則不富矣所以能用其羣者豈<lb/>
<pb n="11b"/>
　非其中心之所願故歟故曰不戒以孚坤之從乾巽<lb/>
　之從震艮之從兑其自志願不待告戒而自孚矣子<lb/>
　曰翩翩不富皆失實也不戒以孚中心願也或曰九<lb/>
　三六四其為孚一也三言勿恤其孚四言不戒以孚<lb/>
　其不同何也曰三者陽進之終不憂則變矣四隂之<lb/>
　始降又何戒之有哉或曰乾下坤上所以為泰之始<lb/>
　子之論陽升隂降則是不交也而何以為泰乎故舊<lb/>
　説皆云陽樂上復隂樂下復九三過中有平陂往復<lb/>
<pb n="12a"/>
　之義至於四六則又過矣故三隂同志而下復其所<lb/>
　是泰極則否之義也曰未之思耳九二包荒得尚于<lb/>
　中行六五歸妹以祉元吉學者莫能改也初九拔茅<lb/>
　茹以其彚征吉學者亦莫能改也奚獨疑於四哉若<lb/>
　初九以其彚征六四復其所而不應何由吉而亨乎<lb/>
　自三以往泰即為否如六五者又過於四何以元吉<lb/>
　乎隂陽相求物之情也何以言陽樂上復隂樂下復<lb/>
　乎故曰天地之位不可易也所交者其氣也君臣之<lb/>
<pb n="12b"/>
　位不可易也所交者其情也六四上承六五下接九<lb/>
　三而應於初九體乎柔巽以逮三陽其近臣之象乎<lb/>
　或曰九三剛中與五為配大臣之象也又以六四當<lb/>
　之何以别其人乎曰剛中者所以輔弼其君也柔巽<lb/>
　者所以汲引乎賢者之大臣也豈一而足哉記曰大<lb/>
　臣不可不敬也邇臣不可不慎也學者又何疑焉<lb/>
六五帝乙歸妹以祉元吉象曰以祉元吉中以行願也<lb/>
　六五艮也以隂居剛而在上卦之中應乎九二之兑<lb/>
<pb n="13a"/>
　故曰帝乙歸妹五居天位有帝乙之象兑為少女有<lb/>
　歸妹之象説者皆以歸妹為嫁女之義伊川程氏曰<lb/>
　帝乙商之賢王始制王姬下嫁之禮法者也愚竊謂<lb/>
　不然帝乙居尊而嫁其女於二二之象為君乎抑為<lb/>
　臣乎以為臣則女之所歸有夫道矣以為君則帝乙<lb/>
　在上而二又為君於人無據矣妹者兑也而帝乙之<lb/>
　所自出在室曰女在塗曰婦則五當為兑不在二矣<lb/>
　以意逆之帝乙行親迎之禮者也六五為帝九二為<lb/>
<pb n="13b"/>
　妹賢人君子檢飭其身修之於家行之於鄉凛乎如<lb/>
　季女之不可犯也而六五之君能降尊而為之禮然<lb/>
　後九二之臣説而應之艮兑相與交感之象也帝乙<lb/>
　歸妹不其然歟故曰以祉元吉五以祉而錫二二以<lb/>
　祉而歸之上上下相與可謂元吉矣子曰以祉元吉<lb/>
　中以行願也二五得中而行其所願元吉也宜哉<lb/>
上六城復于隍勿用師自邑告命貞吝象曰城復于隍<lb/>
其命亂也<lb/>
<pb n="14a"/>
　上六坤也以隂居柔而在一卦之上應乎九三之震<lb/>
　故曰城復于隍坤為土震為動有版築之象焉髙城<lb/>
　而濬隍増其土而穴其上穴之不已城復于隍矣此<lb/>
　乃泰極則否之義也坤本在下而位於上猶之以土<lb/>
　為城也至於上六極其髙矣而九三之震追而迫之<lb/>
　其復于隍不亦宜乎國之興也其累之非一日窮其<lb/>
　力而壞之者多矣可不戒哉泰之為卦以乾下坤上<lb/>
　而成其在六爻以陽升隂降為義初四升降之始故<lb/>
<pb n="14b"/>
　有拔茅翩翩之辭二五升降之中故有歸妹得尚之<lb/>
　義三上升降之極故有往復城隍之象焉故曰勿用<lb/>
　師自邑告命貞吝坤為衆為邑故有用師自邑之象<lb/>
　焉行師出令國之所以廢興存亡者也不出於國而<lb/>
　出於邑為貞吝之道也子曰城復于隍其命亂也夫<lb/>
　為城者豈故穴而頽之哉以其命出於衆无所適從<lb/>
　千人築之萬人穴之城之不頽未之有也或曰城復<lb/>
　于隍亂亡之象矣不曰凶而曰吝何哉曰泰之六爻<lb/>
<pb n="15a"/>
　皆有相應之義至于上六窮上及下乃入于否亂則<lb/>
　成矣而未至於亡也然則城復于隍其紀綱敗壞之<lb/>
　象乎用衆而衆不從告命而命不行以是為羞吝而<lb/>
　已吝猶不改凶可逃乎<lb/>
　<lb/>
　<lb/>
　<lb/>
　<lb/>
<pb n="15b"/>
序卦曰泰者通也物不可終通故受之以否<lb/>
　否之成卦泰之反也乾下坤上所以為泰也坤下乾<lb/>
　上所以為否也泰者通也否者塞也泰者闢也否者<lb/>
　闔也一通一塞一闔一闢如寒暑之相推如昏明之<lb/>
　相代物理之常雖天地聖人有不能逃也所貴乎聖<lb/>
　人者為能消息盈虚知進退存亡而不失其正乗其<lb/>
　機㑹有以變而通之如使天地无時而不交萬物无<lb/>
　時而不通則是有旦而无夜有春夏而无秋冬也故<lb/>
<pb n="16a"/>
　曰物不可以終通受之以否其與時偕極之義乎<lb/>
否之匪人不利君子貞大往小來彖曰否之匪人不利<lb/>
君子貞大往小來則是天地不交而萬物不通也上下<lb/>
不交而天下无邦也内隂而外陽内柔而外剛内小人<lb/>
而外君子小人道長君子道消也<lb/>
　下坤上乾成卦曰否者初為坤二為艮三為巽四為<lb/>
　乾乾為天巽為風艮為山坤為地上天下澤其卦為<lb/>
　履上天下地不曰卑髙以陳乎聖人取諸貴賤之位<lb/>
<pb n="16b"/>
　而遂以為上下不交者以有巽艮存乎其間也巽為<lb/>
　風艮為山艮為少男巽為長女山之與風少男之與<lb/>
　長女異乎交感之義也坤下艮上為剝巽下乾上為<lb/>
　姤姤者柔遇剛也剝者柔變剛也皆隂長陽消之象<lb/>
　也謂之否塞不亦宜乎是故姤者否之始剝者否之<lb/>
　終也否之匪人不利君子貞大往小來何也曰天地<lb/>
　泰矣變而否之者非小人為誰不謂之小人而謂之<lb/>
　匪人者甚之之辭也今夫内陽而外隂者人之受形<lb/>
<pb n="17a"/>
　而生也内柔而外剛者人之所以氣反而死也是故<lb/>
　剛健以立身柔巽以接物斯之謂人道矣反此者非<lb/>
　人也在易初二為地三四為人五上為天泰之三四<lb/>
　内陽而外隂天地之所以交而人道之所以立也今<lb/>
　否之三四内柔而外剛反天地之和變人理之正謂<lb/>
　之匪人不亦宜乎自昔天下之亂未嘗不起於民窮<lb/>
　而主不恤下怨而上不知其所以下怨而上不知者<lb/>
　必有邪佞匪人壅蔽於其間也飛廉惡來趙髙石顯<lb/>
<pb n="17b"/>
　其人也自今而視之其小人乎其匪人乎六三之謂<lb/>
　匪人九四之謂君子匪人得志其不利於君子必矣<lb/>
　然而君子者豈以其不利而易其節歟貞固守之斯<lb/>
　謂之君子也矣三陽在上不交於隂君子之貞亦如<lb/>
　是爾臨川王氏曰否之匪人者天也非人之所能為<lb/>
　也嗚呼不幾於一言而喪邦乎大往小來者泰之反<lb/>
　也天氣不下降則雲雨不施地氣不上騰則大明不<lb/>
　升萬物之所以不通也下之情不上達則君疑其臣<lb/>
<pb n="18a"/>
　而惡其民上之情不下通則民怨其君而疾其長天<lb/>
　下之所以无邦也内隂而外陽秋冬之所以歛藏也<lb/>
　内柔而外剛小人之所以敗德也内小人而外君子<lb/>
　小人道長君子道消天下之所以亂也或問消長曰<lb/>
　長如草木之長消如霰雪之消堯舜之時比屋可封<lb/>
　文武之興民皆好善非盡滅小人而更生君子也君<lb/>
　子道長小人變而為之也桀紂之時比屋可誅幽厲<lb/>
　之興民皆好暴非盡滅君子而更生小人也小人道<lb/>
<pb n="18b"/>
　長君子化而為之也董仲舒曰積善在身猶長日加<lb/>
　益而人不知也積惡在身猶火消膏而莫之覺也此<lb/>
　消長之義也自復至泰自姤至否隂陽消長應其爻<lb/>
　乎<lb/>
象曰天地不交否君子以險德避難不可榮以禄<lb/>
　天地不交其卦為否君子觀此象以險德避難雖欲<lb/>
　髙爵厚祿係而維之有不可得矣世之君子當无道<lb/>
　之朝進不得行其志徒觸險難之機然而莫之避者<lb/>
<pb n="19a"/>
　非無周身之智也膏粱芻豢必求口體之充金玉錦<lb/>
　繡必飽妻子之欲利害迫於中而榮辱眩其外故貪<lb/>
　禄而忘反以及於禍也險德避難不亦可乎孔子曰<lb/>
　邦無道穀恥也又曰邦無道富且貴焉恥也既以為<lb/>
　恥矣又可得而榮之哉<lb/>
雜卦曰否泰反其類也<lb/>
　否之反其類與泰一也坤巽之中有艮象焉乾震之<lb/>
　中有兑象焉兑也者坤巽之類也而居乾震之中艮<lb/>
<pb n="19b"/>
　也者乾震之類也而在坤巽之内是謂反其類者也<lb/>
　以九居二以六居五謂之陽則其象兑也謂之隂則<lb/>
　其數九也謂之柔則其象艮也謂之剛則其數六也<lb/>
　是謂反其類者也然泰以天地交為義所謂反者陽<lb/>
　升而隂降也否以不交為義所謂反者艮下而兑上<lb/>
　也艮下兑上雖有交感之義而九五六二則无相與<lb/>
　之意焉是故否之六爻上下不交三隂合而與否者<lb/>
　也三陽合而傾否者也六以二反其類故有包承之<lb/>
<pb n="20a"/>
　象九五反其類故有其亡之戒也或曰子以艮巽不<lb/>
　合明乾坤之不交而以艮兑言交感之義毋乃自為<lb/>
　不情歟曰重卦之坤艮巽乾著矣所謂兩儀生四象<lb/>
　也反而取之益之以乾兑震坤然後八卦具而六爻<lb/>
　之情狀畢見矣所謂四象生八卦也卦之相推取諸<lb/>
　四象而六爻之相錯得不以八卦定其吉凶乎此序<lb/>
　卦雜卦之所以異也<lb/>
初六拔茅茹以其彚貞吉亨象曰拔茅貞吉志在君也<lb/>
<pb n="20b"/>
　初六坤也以隂居剛而在下卦之下應乎九四四乾<lb/>
　震也在否之時乾坤不交故曰拔茅茹以其彚貞小<lb/>
　人用事固已迸逐君子而外之矣然隂柔之資識慮<lb/>
　寡暗外无以服衆心内无以决庶務其勢必將挽回<lb/>
　君子以為已之用君子者苟貪利而從之是亦小人<lb/>
　而已矣故因九四之不交於初而著其義焉初六六<lb/>
　三以隂居剛其聲音顔色<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>
                    <graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>然雖欲挽回君子宜<lb/>
　其望而去之矣必也六二之柔順包而成之庶幾君<lb/>
<pb n="21a"/>
　子之肯從也四體震震為萑葦二體艮艮為子故有<lb/>
　拔茅之象焉二四同體二之所拔者四也拔茅者自<lb/>
　上而揠之則其根牽引成叢而起固其宜也自下而<lb/>
　挽之未有能拔之者也以其彚貞不亦宜乎故曰吉<lb/>
　亨於初言征則其類無不征矣於四言貞則其類无<lb/>
　不貞矣尺蠖之屈以求信也龍蛇之蟄以存身也欲<lb/>
　存其身而不能蟄無自而能存矣欲求其信而不能<lb/>
　屈無自而能信矣以其彚貞而係之吉亨不亦宜乎<lb/>
<pb n="21b"/>
　子曰拔茅貞吉志在君也所謂君者九五之謂乎九<lb/>
　四之類志皆從五而六二之徒欲挽而取之不可得<lb/>
　矣<lb/>
六二包承小人吉大人否亨象曰大人否亨不亂羣也<lb/>
　六二艮也以隂居柔而在下卦之中應乎九五之兑<lb/>
　故曰包承隂為虚陽為實隂為卑陽為尊以虚而包<lb/>
　實以卑而承尊故二之與五有包承之象矣艮為山<lb/>
　兑為澤澤在山上又有包承之象焉當否之時下卦<lb/>
<pb n="22a"/>
　二隂皆小人也而六二以隂居柔體艮而得中獨能<lb/>
　反其朋類以包承九五故曰小人吉大人否亨以隂<lb/>
　柔之資而欲為剛健之事必不可矣惟能用其柔順<lb/>
　以包容而承事焉小人之行於斯吉矣然九五之大<lb/>
　人為以其善事已而下與之交則小人之黨日盛而<lb/>
　君子之道无由亨也必因時而否焉斯可以全君子<lb/>
　之羣而不亂於小人之黨否之而亨不亦宜乎或曰<lb/>
　所以為否者上下不交也以否濟否何由亨乎曰三<lb/>
<pb n="22b"/>
　陽在外而三隂在内君子為客而小人為主若又與<lb/>
　之交則是與之為否也隂日以長陽日以消由否而<lb/>
　為剝無所不至矣三陽同志與時俱否須事之㑹從<lb/>
　而傾之斯為亨矣故子曰大人否亨不亂羣也<lb/>
六三包羞象曰包羞位不當也<lb/>
　六三上體為巽下體為坤以隂居剛而在下卦之上<lb/>
　近於九四而應在上六二爻皆乾而四又震也包羞<lb/>
　坤為囊巽為伏故有包羞之象三以隂柔不中而竊<lb/>
<pb n="23a"/>
　處非據欲以包三陽以坤包乾以巽包震而三陽同<lb/>
　志皆莫之與且將協力而傾之三之所包得羞而已<lb/>
　故子曰包羞位不當也否之時六三不當其位而遏<lb/>
　三陽之衝為否之至也彖之所謂匪人者斯之謂與<lb/>
九四有命无咎疇離祉象曰有命无咎志行也<lb/>
　九四上體為乾下體為震以陽居柔而在上卦之巽<lb/>
　近為六三而應在初六二爻皆坤而三又巽也故曰<lb/>
　有命无咎方否之時三隂進而消陽四當其衝以乾<lb/>
<pb n="23b"/>
　遇坤以震遇巽而六二之艮又將挽而拔之宜若有<lb/>
　咎矣然四體乎乾震其志上行當三隂之進屹然獨<lb/>
　立謂夫窮達死生我則有命是以求福而不回見危<lb/>
　而不懼獨以其身當横流之衝以俟休否不期三陽<lb/>
　同志否終則傾斯為无咎矣故曰疇離祉疇類也離<lb/>
　麗也缾罄則罍恥唇亡則齒寒四之知命豈徒无咎<lb/>
　而已三陽之疇皆得麗其祉福焉子曰有命无咎志<lb/>
　行也君子志在行道豈以小人之奉承而易其守哉<lb/>
<pb n="24a"/>
　或曰泰至上六而復變否至九四而已革何哉曰泰<lb/>
　以上下交為義隂陽志同故初與四二與五交而成<lb/>
　泰至其極則三與上交而義以變矣否以不交為義<lb/>
　隂陽異志故三隂合而為否三陽合而傾否否至上<lb/>
　九而後傾而四之志則同矣<lb/>
九五休否大人吉其亡其亡係于苞桑象曰大人之吉<lb/>
位正當也<lb/>
　九五兑也以陽居剛而在上卦之中應乎六二之艮<lb/>
<pb n="24b"/>
　故曰休否休息也兑為説艮為止故有休否之象當<lb/>
　否之時上下不交而有九五之大人出而救之本剛<lb/>
　健之資而體乎和説之道上比羣陽而下應於二然<lb/>
　後民有息肩之所故大人吉大人者以天下為心者<lb/>
　也視天下之溺猶已溺之視天下之飢猶己飢之也<lb/>
　出而休否斯為吉矣故又曰其亡其亡係于苞桑桑<lb/>
　之木深根而難拔者也苞叢生也九四為震震為木<lb/>
　三陽同志故有苞桑之象焉六二在否之世小人之<lb/>
<pb n="25a"/>
　能包承者也五不之應則无以休天下之否然受其<lb/>
　包承則小人將遂得志矣惟九五之大人能與三陽<lb/>
　同志兢兢朝夕畏小人之為禍雖居九五之尊而常<lb/>
　有其亡之戒然後能係于苞桑以自固焉震東方也<lb/>
　在草為茅在木為桑三陽同志在茅為彚在桑為苞<lb/>
　言其枝則取諸茅言其係則取諸桑也知此者可以<lb/>
　言象矣子曰大人之吉位正當也以其位之正當是<lb/>
　以謂之大人以其位之不當是以謂之匪人也又曰<lb/>
<pb n="25b"/>
　危者安其位者也亡者保其存者也亂者有其治者<lb/>
　也是故君子安而不忘危治而不忘亂是故身安而<lb/>
　國家可保也唐明皇親平内難憲宗剗削方鎮可謂<lb/>
　休否之大人矣開元之治壞於李林甫楊國忠元和<lb/>
　之功敗於皇甫鏄李逢吉葢不念其亡而昧苞桑之<lb/>
　義也可不戒哉<lb/>
上九傾否先否後喜象曰否終則傾何可長也<lb/>
　上九乾也以陽居柔而在上卦之上應乎六三三坤<lb/>
<pb n="26a"/>
　巽也故曰傾否天傾西北乾為天為西北之卦故有<lb/>
　傾否之象當否之世乾坤不交至其極也自上而下<lb/>
　則傾否之象也六三在否乗時而竊位上下之與葢<lb/>
　俟時而傾之矣决水於千仞之谿建瓴於髙屋之上<lb/>
　其傾否之勢乎故曰先否後喜上卑下髙故先否自<lb/>
　上而傾故後喜也或曰九五非救否者與曰五傾否<lb/>
　之主也世方否塞有大人者出而救之汔可小休而<lb/>
　已至於上九時已極矣勢己隆矣從而傾之若决江<lb/>
<pb n="26b"/>
　河莫之能禦矣武王克商散鹿臺之財𤼵鉅橋之粟<lb/>
　驅飛廉惡來於海隅而戮之蕩滌氛妖宣暢湮鬱傾<lb/>
　否之義其斯之謂矣子曰否終則傾何可長也葢所<lb/>
　以勉君子為善之心懲小人貪亂之志可謂深切著<lb/>
　明矣物極則反道窮則變泰之君子艱貞否之小人<lb/>
　包羞下卦之中也及乎上卦之終則泰復而否傾矣<lb/>
　<lb/>
　周易經傳集解卷六<lb/>
</p>
<p>
</p>
  </div>
</body>
</text>
</TEI>
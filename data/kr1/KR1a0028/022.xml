<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解卷二十二</head> <lb/>
    <p>
<pb n="1a"/>
欽定四庫全書<lb/>
　周易經傳集解卷二十二<lb/>
　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰益而不已必决故受之以夬夬者决也<lb/>
<pb n="1b"/>
　夬之成卦益之變也自益之夬震變為乾巽反為兊<lb/>
　一陰五陽而成也夫所以為益者損上而益下也益<lb/>
　而不已則上九之兊乗乎九五之尊兊澤也五天位<lb/>
　也澤上於天其勢必决故取二爻之象以為一卦之<lb/>
　體然後澤上於天著見於外而夬之形成矣昔夫子<lb/>
　觀欹器喟然嘆曰夫物烏有滿而不覆者哉然則益<lb/>
　之上九求益而不已是以决而去之兊反居四從天<lb/>
　而下也<lb/>
<pb n="2a"/>
夬揚于王庭孚號有厲告自邑不利即戎利有攸往彖<lb/>
曰夬决也剛决柔也健而説决而和揚于王庭柔乗五<lb/>
剛也孚號有厲其危乃光也告自邑不利即戎所尚乃<lb/>
窮也利有攸往剛長乃終也<lb/>
　下乾上兊成卦曰夬者自初至三皆為乾而四乃兊<lb/>
　也乾為天兊為澤乾者陽之至尊兊者隂之至卑莫<lb/>
　高乎天莫下乎澤今而反之澤上於天未有不决者<lb/>
　也乾為金兊亦為金兊澤中之金有頑鑛之氣而乾<lb/>
<pb n="2b"/>
　之為金精明堅剛柔粹者也以頑鑛之金而乗堅剛<lb/>
　之利未有不决者也故曰夬决也剛决柔也五陽而<lb/>
　决一隂是以謂之夬也陽自復臨㤗壯浸長而消隂<lb/>
　至夬而後决也或曰五隂消陽謂之剥五陽消隂謂<lb/>
　之夬其義何也曰剥剥也剥果謂之剥剥廬謂之剥<lb/>
　山附於地謂之剥凡此者皆物宜在上者也剥而落<lb/>
　之是以謂之剥也夬决也决水謂之决决癰疽謂之<lb/>
　决澤上於天謂之决凡此者皆物宜在下者也决而<lb/>
<pb n="3a"/>
　潰之是以謂之夬也故子曰健而説决而和乾健也兊<lb/>
　説也内健則不挫外説則不爭健以為决説以為和<lb/>
　君子之治小人也順其勢而利導之若决積水於千<lb/>
　仞之上功成而无後患者健而説决而和故也夬揚<lb/>
　于王庭孚號有厲告自邑不利即戎利有攸往何謂<lb/>
　也曰九五天位也王者之象也庭外虛也九五為王<lb/>
　宫故上六有王庭之象揚播也上六為巽巽為風為<lb/>
　號令故有揚庭孚號之象所以揚于王庭者以五陽<lb/>
<pb n="3b"/>
　進而一隂乗之也陽為君子隂為小人一小人而乗<lb/>
　衆君子其義不可以不决也小人一而君子衆其勢<lb/>
　則可以决之矣是故揚于王庭正明其罪而决之也<lb/>
　孚信也厲危也君子至衆小人至寡雖曰可决有危<lb/>
　道焉何則上下无陽則一陽者衆隂之所求也上下<lb/>
　无隂則一隂者衆陽之所與也今上六之隂雖處至<lb/>
　窮之勢然九五與之為比九三與之為應九四與之<lb/>
　同體其免於係累者獨初九九二耳初九九二逺於<lb/>
<pb n="4a"/>
　上六雖欲决之其勢有所不及彼三陽者苟或隂為<lb/>
　之主其危不亦近乎然夬之諸陽皆體乾健之徳其<lb/>
　肯係累於小人而隳君子之朋哉故曰有厲曰有戎<lb/>
　曰有凶有之為言不必然之辭也五陽相信而不忘<lb/>
　於號令知其危而戒之斯有萬全之勢而無一跌之<lb/>
　虞矣邑内也戎外也九二之惕號告自邑者也九五<lb/>
　之夬夬即戎者也夫以五陽而决一隂有百勝而無<lb/>
　一敗自常情觀之宜若無足憂者然薰狐有鑿城之<lb/>
<pb n="4b"/>
　嫌灼蠧有焚木之慮鳥獸之窮猶能攫搏而况於人<lb/>
　乎是故勞心以務外者不若治内而外自平窮兵以<lb/>
　服逺者不若修近而逺自至舜舞干而苗格文王修<lb/>
　教而崇降此告自邑不利即戎之義也然則利有攸<lb/>
　往何謂也曰兵法所謂歸師勿遏圍城必闕者豈将<lb/>
　縱舎之而已乎葢優游寛緩而取之耳夫君子之心<lb/>
　未嘗不欲天下皆君子也不幸而小人在上託附於<lb/>
　至尊而乗君子之隙撃之則懼於不勝而反受其禍<lb/>
<pb n="5a"/>
　舎之則小人不除常在君側未有不害治者也是以<lb/>
　夬之君子夙夜危懼更相儆戒常若寇至茍吾黨之<lb/>
　志堅而不可動則小人自當退聴革心易慮化為君<lb/>
　子矣茍為不然然後揚于王庭决而去之所以為健<lb/>
　而説决而和不利即戎利有攸往者也故子曰揚于<lb/>
　王庭柔乗五剛也孚號有厲有危乃光也告自邑不<lb/>
　利即戎所尚乃窮也利有攸往剛長乃終也其危與<lb/>
　否之九五其亡之義同當夬之時尚於剛决茍専其<lb/>
<pb n="5b"/>
　所尚能剛而不能柔乃取窮之道也小人雖不可不<lb/>
　防而君子之道不可以不長是以利有攸往由夬而<lb/>
　為乾則剛長之終也可不務乎<lb/>
象曰澤上於天夬君子以施禄及下居徳則忌<lb/>
　澤者兊也天者乾也澤无在天上之理而此象言之<lb/>
　者謂澤之氣上蒸于天也澤蒸于天勢无不决必將<lb/>
　降而為雨也君子者民之所望以為膏澤者也既已<lb/>
　得時得位在王庭矣又可吝其澤而不施乎故用夬<lb/>
<pb n="6a"/>
　之象施禄以及下則自天而降沛然无不被矣然澤<lb/>
　之為雨天之施也君子之及物人主之徳也若居而<lb/>
　有之是貪天之功以為己力也以兊而乗乾以六而<lb/>
　乗五其能以久安乎故曰君子以施禄及下居徳則<lb/>
　忌也或曰需之象曰雲上於天需雲者坎也坎為水<lb/>
　為雨不曰雨不曰水而謂之雲不曰夬而謂之需何<lb/>
　也曰坎流水也兊止水也為其流也故或為雨或為<lb/>
　雲為其止也故為澤而已雲之在天流行散徙未必<lb/>
<pb n="6b"/>
　皆為雨也是以謂之需也澤之在天有下而已雖欲<lb/>
　不雨其可得乎是以謂之夬也所以然者隂陽和而<lb/>
　後雨坎之從乾皆陽也是以雲而未雨也兊之從乾<lb/>
　則剛下柔上矣膏澤之降不亦宜乎<lb/>
雜卦曰夬决也剛决柔也君子道長小人道憂也<lb/>
　夬之為卦以五剛一柔而成其在六爻以君子决小<lb/>
　人為義不曰君子道長小人道消而曰小人道憂者<lb/>
　此聖人之深㫖也雜卦六十二皆一辭而已葢有合<lb/>
<pb n="7a"/>
　兩卦而言之者獨夬姤疑於辭費夬之四言又係於<lb/>
　雜卦之末其辭非𨼆奥難曉學者可以不問而知故<lb/>
　莫肯深考以為偶然而已可不惜哉夫以五剛而决<lb/>
　一柔君子之道可謂長矣而小人之道其窮若此能<lb/>
　勿憂乎我盛而長則無意外之慮彼窮而憂則有先<lb/>
　事之防然則以五剛而决一柔吾未知勝負之所在<lb/>
　也樂毅破齊下七十餘城所未下者莒即墨二城耳<lb/>
　夫差破越盡有其地以甲楯五千棲之於㑹稽然即<lb/>
<pb n="7b"/>
　墨終以破齊而復燕㑹稽終以滅呉而霸越是皆窮<lb/>
　而憂者也齊湣之敗夫差之亡皆百勝而無憂者也<lb/>
　可不懼哉是以聖人於夬之六爻未嘗不丁寧而儆<lb/>
　戒之初九有不勝之咎九二有莫夜之戎九三有壯<lb/>
　頄之凶九四有无膚之悔九五有莧陸之咎上六有<lb/>
　无號之凶者誠以我盛而長彼窮而憂故也是故夬<lb/>
　之君子不患其不剛而患其不能柔也不患其不健<lb/>
　而患其不能説也不患其不决而患其不能和也不<lb/>
<pb n="8a"/>
　患其不往而患其即戎也是故夬之六爻以剛居柔<lb/>
　者處夬之善者也以剛居剛者志於夬而已聖人之<lb/>
　所甚懼也然初九最逺於上六不往則无咎矣九三<lb/>
　與上六為應遇雨則无咎矣九五切近於上六中行<lb/>
　則无咎矣惟九二之惕號九四之次且乃為善也或<lb/>
　曰雜卦之義既得聞矣敢問係於諸卦之未亦有其<lb/>
　説歟曰此彖之所謂不利即戎利有攸往者也不利<lb/>
　即戎故丁寧諄復不以為煩利有攸往故係於諸卦<lb/>
<pb n="8b"/>
　之末明其一變而遂為乾也聖人之㫖可不究歟<lb/>
初九壯于前趾往不勝為咎象曰不勝而往咎也<lb/>
　初九乾也以陽居剛而在下卦之下上无其應而承<lb/>
　於九二二亦乾也故曰壯于前趾趾所以行也壯趾<lb/>
　則欲行而已乾健也剛亦健也以剛居剛以健濟健<lb/>
　有進而已聖人之所以戒之也故曰往不勝為咎夬<lb/>
　之諸爻大率與壯相類所以異者大壯四陽夬五陽<lb/>
　耳大壯之初九曰壯于趾者以初在下故謂之趾也<lb/>
<pb n="9a"/>
　而又益以一陽故夬之初九曰壯于前趾明其勢益<lb/>
　强則其志益鋭也然五陽之勢足以决一隂而无疑<lb/>
　所以朝夕儆戒而莫敢先動者有所待焉而初九處<lb/>
　最逺之地居最下之位以欲進之心持必决之志不<lb/>
　量其力不度其時往而不勝是自為其咎者也非不<lb/>
　幸也慶厯中仁宗進用韓琦杜衍范仲淹富弼在政<lb/>
　府歐陽修余靖王素蔡襄為諫官夏竦羅樞宻使魯<lb/>
　人石介作聖徳頌指言忠邪之辨當此之時可謂夬<lb/>
<pb n="9b"/>
　之世矣然介卒以不克而斥死於逺方身沒而幾有<lb/>
　斵棺之禍自是朋黨之論始興而君子小人迭為勝<lb/>
　負矣介之無成非不幸也自為之咎也時韓范二公<lb/>
　自陜入覲聞介此頌歎曰天下事正坐此輩壊却若<lb/>
　二公者可謂中行之君子矣故子曰不勝而往咎也<lb/>
　昔之觀人者觀其邪正而不要其窮達論事者論其<lb/>
　是非而不計其成敗夫豈以不勝而為其咎也哉葢<lb/>
　君子之舉也見可而進知難而退初九以必不勝之<lb/>
<pb n="10a"/>
　勢而僥幸於不可成之功此其所以戒之也<lb/>
九二惕號莫夜有戎勿恤象曰有戎勿恤得中道也<lb/>
　九二乾也以陽居柔而在下卦之中上无其應而承<lb/>
　於九三三亦乾也故曰惕號莫夜有戎勿恤惕者危<lb/>
　懼之貌也號儆戒之辭也莫夜者人情懈怠之時而<lb/>
　事變不測之際也有戎者未必然之辭也勿恤者甚<lb/>
　之之辭也夫乾天下之至健也徳行常易以知險而<lb/>
　九二居中得剛柔之節明得喪之理故能憂懼而儆<lb/>
<pb n="10b"/>
　戒以為莫夜之間将有寇戎乗吾之隙其可以勿恤<lb/>
　乎易以下卦為晝上卦為夜故九二之視九四有莫<lb/>
　夜之象猶乾之夕惕也三與上為應四與上同體則<lb/>
　有戎之恤不亦宜乎故子曰有戎勿恤得中道也<lb/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　九三下體為乾上體亦為乾以陽居剛而在下卦之<lb/>
　上應乎上六之巽故曰壯于頄有凶頄顴骨也壯之<lb/>
<pb n="11a"/>
　見于面者也三以陽居剛而在下卦之上故有壯頄<lb/>
　之象書曰爾无忿疾于頑語曰人而不仁疾之已甚<lb/>
　亂也君子剛中而柔外无怨而无惡故能使小人革<lb/>
　心而順服今九三與上六為應而乃見其壯於顔面<lb/>
　之間則小人懼矣小人懼則将畜其忿戾以致毒于<lb/>
　我蜂蠆有之而況人乎二之有凶固其宜也故曰君<lb/>
　子夬夬獨行遇雨若濡有愠无咎夬夬也夬夬者决<lb/>
　之又决也為其一爻而有重乾之象是以謂之夬夬<lb/>
<pb n="11b"/>
　也雨隂陽和也諸陽莫應於上六而九三獨應之又<lb/>
　有乾巽之合是以謂之獨行而遇雨也獨行而遇雨<lb/>
　宜若濡矣然君子上交不諂下交不凟磨而不磷涅<lb/>
　而不緇雖遇雨若濡而實未嘗濡也夫君子之與小<lb/>
　人如氷炭之不相入也君子之欲去小人猶小人之<lb/>
　欲无君子也故詩曰憂心悄悄愠于羣小今以五陽<lb/>
　而决一隂而九三之君子與之為應其不濡者幾希<lb/>
　矣則其同類之愠不亦宜乎然君子之勢如此其盛<lb/>
<pb n="12a"/>
　小人之黨如彼其衰而九三以重剛之體懐夬夬之<lb/>
　心豈將捨此而從彼哉將以釋其忿戾之情而開其<lb/>
　柔服之意不得不如是耳由是言之愠之者過也非<lb/>
　九三之咎也不忍於遇雨之愠而寧受壯頄之凶斯<lb/>
　為咎矣故子曰君子夬夬終无咎也<lb/>
九四臀无膚其行次且牽羊悔亡聞言不信象曰其行<lb/>
次且位不當也聞言不信聰不明也<lb/>
　九四下體為乾上體為兊以陽居柔而在上卦之下<lb/>
<pb n="12b"/>
　下无其應而承於九五之乾連於上六之巽故曰臀<lb/>
　无膚其行次且臀體之末也陽為賔隂為虛四與五<lb/>
　上同體四五皆陽而上為隂是四之臀无膚也臀无<lb/>
　膚而位不當故其行次且然處則不安行則不進也<lb/>
　夬之五陽惟二四居柔二逺於上而近之又與之同<lb/>
　體至于次且其行則四之操心危而慮患深矣故曰<lb/>
　牽羊悔亡聞言不信四體兊兊為羊上體巽巽為繩<lb/>
　故有牽羊之象兊為口舌巽為不果故有聞言不信<lb/>
<pb n="13a"/>
　之象羊很而喜觸者也以陽五而决一隂有餘力矣<lb/>
　何至于觸藩而自羸其角也哉為其同體而牽去其<lb/>
　羊斯无悔矣大壯之悔亡亦猶是也四之牽羊也豈<lb/>
　徒然而已將至誠惻怛而致其教戒焉使其革心而<lb/>
　為善也君子又何求哉然上六隂柔聞其言而不能<lb/>
　信至於惡積而不可揜罪大而不可解然後揚于王<lb/>
　庭與衆棄之此小人之所以甘心於鈇鉞而无所歸<lb/>
　怨者也故曰健而説决而和九四之謂矣故曰其行<lb/>
<pb n="13b"/>
　次且位不當也聞言不信聰不明也<lb/>
九五莧陸夬夬中行无咎象曰中行无咎中未光也<lb/>
　九五乾也以陽居剛而在上卦之中下无其應而承<lb/>
　於上六之巽故曰莧陸夬夬莧陸草名柔脆易折之<lb/>
　物也乾為金巽為蕃鮮故有莧陸夬夬之象夬夬者<lb/>
　决之又决者也以莧陸之柔折而拔之易耳何至于<lb/>
　决之又决乎夫九五者陽之至盛者也上六者隂之<lb/>
　至窮者也以至剛而决至柔以至盛而决至衰譬猶<lb/>
<pb n="14a"/>
　以精金利器决柔脆之草决而不中則或傷之已荆<lb/>
　山之玉不以投鼠隋侯之珠不以彈雀以九五之金<lb/>
　决上六之莧何以異於是唐太宗之征高麗文宗之<lb/>
　誅宦官是也所以然者為其不圖萬全之功而僥倖<lb/>
　於一戰之勝彖之所謂不利即戎者也故曰中行无<lb/>
　咎中未光也夫極剛健而以中行之宜其光明而不<lb/>
　疚矣今也用於莧陸至於夬夬僅能无咎而已此其<lb/>
　所以為未光者歟子曰孚號有厲其危乃光也則五<lb/>
<pb n="14b"/>
　之即戎未光宜矣或曰九三一爻而有重剛之象是<lb/>
　以著夬夬之辭五之為乾一而已其係之夬夬何也<lb/>
　曰五天位也乾為天是亦重乾之象矣飛龍在天亦<lb/>
　猶是也<lb/>
上六无號終有凶象曰无號之凶終不可長也<lb/>
　上六巽也以隂居柔而在上卦之上應乎九三而乗<lb/>
　於九五二爻皆乾也故曰无號終有凶號有二有揚<lb/>
　庭之號有儆戒之號乾為健巽為號人情常謹於始<lb/>
<pb n="15a"/>
　而怠於終敬其大而忽其小畏其所難而蔑其所易<lb/>
　陽之盛至於九五隂之窮極於上六則向之惕號者<lb/>
　有時而怠矣故戒之曰无號終有凶言儆戒之不可<lb/>
　忘也夬之諸爻皆警戒之意至于上六夬之終也小<lb/>
　人之罪既已著明矣茍无揚庭之號以正其典刑是<lb/>
　又養寇而遺患者也故曰无號終有凶言事機之不<lb/>
　可失也桓彦範不殺武三思以為杌上肉耳此則无<lb/>
　號之凶也故子曰无號之凶終不可長也一日之長<lb/>
<pb n="15b"/>
　為姤為遯為剥為否凶之漸也可畏哉聖人之愛君<lb/>
　子而憂小人至矣<lb/>
　<lb/>
　<lb/>
　<lb/>
　<lb/>
序卦曰夬者决也决必有遇故受之以姤姤者遇也<lb/>
　姤之成卦夬之反也自夬之姤乾反居上兊反為巽<lb/>
<pb n="16a"/>
　初上相易而成卦也乾反居上則剛長之極矣兊反<lb/>
　為巽則柔服之甚矣剛長之極而柔伏之甚此小人<lb/>
　之所以遇君子也夫隂陽相求物之情也剛柔相推<lb/>
　時之運也窮於上必反於下决於此遇於彼自然之<lb/>
　理也陽之用事極於季夏一隂相遇而秋矣是故夏<lb/>
　秋之交為陽盛而隂伏是其所以遇之然一陽為復<lb/>
　一隂為姤終則復始剛柔相遇則同也陽謂之復隂<lb/>
　謂之姤何也曰陽復於艮萬物歸根復命之時也隂<lb/>
<pb n="16b"/>
　遇于坤萬物著見之時也乾之從巽必出乎兊巽之<lb/>
　從乾必出乎離然後相遇于坤坤者申也孟秋之月<lb/>
　也夫是以謂之姤也若復之坤震則不相遇矣坤土<lb/>
　也艮亦土也艮反於土動而成震夫是以謂之復也<lb/>
　聖人内剛而外柔内君子而外小人以陽為主隂為<lb/>
　客故陽來謂之復而隂來謂之姤也夫豈特聖人之<lb/>
　心然哉亦本於天地自然之理而已矣<lb/>
姤女壯勿用取女彖曰姤遇也柔遇剛也勿用取女不<lb/>
<pb n="17a"/>
可與長也天地相遇品物咸章也剛遇中正天下大行<lb/>
也姤之時義大矣哉<lb/>
　下巽上乾成卦曰姤者初為巽自二以往皆為乾乾<lb/>
　健也上健而下巽斯以為遇巽巽也乎曰未也乾西<lb/>
　北也巽東南也東南西北横亘相直是以謂之遇也<lb/>
　乾之從巽必出乎兊巽之從乾必出乎離然後相遇<lb/>
　於坤坤者申也陽之終隂之始相遇於未申之間是<lb/>
　以有天地相遇之象而其卦為姤也乾為金巽為木<lb/>
<pb n="17b"/>
　陽金隂水相得而有合是以謂之遇也故子曰姤遇<lb/>
　也柔遇剛也説者皆以一柔而遇五剛斯謂之姤愚<lb/>
　謂一柔而遇五剛爭寵之道也而何遇之云乎謂夫<lb/>
　一隂方來始與陽遇是以謂之姤也姤女壯勿用取<lb/>
　女何謂也曰巽長女也卦唯一隂為主於内五陽皆<lb/>
　欲求之壯甚也姤之言遇也詩云邂逅相遇是也不<lb/>
　待其配遇人而合不可取之女也然而天地不相遇<lb/>
　則品物不章君臣不相遇則政化不行所惡於遇者<lb/>
<pb n="18a"/>
　非惡其合也惡其長也婦人之義從一而終使初六<lb/>
　之遇九二遂止而不往則如姤之象復何尤哉為其<lb/>
　一柔而五剛既遇不已又舎而之他惟其所遇剛不<lb/>
　能制是以不可取也故子曰勿用取女不可與長也<lb/>
　天地相遇品物咸章也剛遇中正天下大行也剛雖<lb/>
　遇柔而不失其中正則風行天下无乎不被矣故又<lb/>
　賛之曰姤之時義大矣哉一隂之來雖有消陽之漸<lb/>
　然遇之以中正則順伏而无違教化之行民用和睦<lb/>
<pb n="18b"/>
　姤之時義斯為大矣説者以剛遇中正為二五之遇<lb/>
　是謂執文害辭失所謂柔遇剛之義矣<lb/>
象曰天下有風姤后以施命誥四方<lb/>
　天者乾也風者巽也風也者天之號令也風行天下<lb/>
　其施命誥四方之象乎是故夬之上九風行天上則<lb/>
　曰揚于王庭姤之初六風行天下則曰后以施命誥<lb/>
　四方也或曰然則風行天上其卦為小畜何也曰小<lb/>
　畜之巽在四而九五乗之是以為懿文徳宻雲而不<lb/>
<pb n="19a"/>
　雨也夬之巽在上而乗乎九五矣雖欲畜之其可得<lb/>
　乎是以謂揚于王庭施禄以及下也<lb/>
雜卦曰姤遇也柔遇剛也<lb/>
　姤之為卦以一柔五剛而成其在六爻以柔遇剛為<lb/>
　義夬彖既言之矣雜卦又申言之不幾於贅乎曰彖<lb/>
　也者一卦之義也雜也者六爻之義也彖與爻同聖<lb/>
　人不以强而别爻與彖異聖人不以茍而合至于夬<lb/>
　姤之義觀其彖則見其爻觀其爻則知其彖是以重<lb/>
<pb n="19b"/>
　復其辭而不以為煩也或曰若是則一辭而足矣既<lb/>
　謂之遇而又曰柔遇剛也豈非贅與曰易之言遇多<lb/>
　矣有剛柔相遇者同人之二五師克相遇是也有以<lb/>
　剛遇剛者暌之初九遇元夫是也有以柔遇柔者小<lb/>
　過之六二遇其妣遇其臣是也有以剛遇柔者豐之<lb/>
　初九遇其配主九四遇其夷主是也若曰遇而已矣<lb/>
　安知非二五之相遇乎故曰姤遇也柔遇剛也豈是<lb/>
　得已而不已哉初六係柅而貞吉九二包魚而无咎<lb/>
<pb n="20a"/>
　者以其遇之也九三有次且之厲九四有无魚之凶<lb/>
　九五有包𤓰之隕上九有上窮之吝者為其不遇而<lb/>
　求之也然姤之陽以剛居柔者志在於遇以剛居剛<lb/>
　者无意遇之矣九三九五无意于求之遇故為次且<lb/>
　為含章九四上九志在於遇故凶吝隨之矣此初六<lb/>
　之辭所以兼言有攸往見凶者也<lb/>
初六係于金柅貞吉有攸往見凶羸豕孚蹢躅象曰係<lb/>
于金柅柔道牽也<lb/>
<pb n="20b"/>
　初六巽也以隂居剛而在一卦之下應乎九四而遇<lb/>
　於九二二爻皆乾也故曰係于金柅貞吉柅或作擟<lb/>
　説者曰絡絲跌也青齊謂之柅以金為之取其堅重<lb/>
　也巽為絲為繩直兊為金故有係于金柅之象治絲<lb/>
　與繩者必以柅柅輕則搖動而絲棼柅重則端正而<lb/>
　繩直初六之於九二是也五陽皆金而獨二為柅者<lb/>
　謂其居下而得中承五金之聚也聚五金以為一柅<lb/>
　其孰能動之哉聖人以初六之柔有牽係諸陽之漸<lb/>
<pb n="21a"/>
　因其遇二也遂為之戒焉使之係于金柅柅不動豕<lb/>
　孚蹢躅初既與二為遇矣又進而有所往所見宜其<lb/>
　凶也自姤而往其卦為遯遯之初六亦曰勿用有攸<lb/>
　往是也或曰初配在四不使之從四而使之係二乎<lb/>
　曰此卦以遇為義葢遇合之女未嘗擇配也二近而<lb/>
　先斯得之矣又使之求配而合焉則是與之長而其<lb/>
　遇不可勝窮也初苟舎二猶遇九三然則四之求之<lb/>
　亦已逺矣羸豕牝豕也獸之淫者莫若豕而牝為甚<lb/>
<pb n="21b"/>
　焉左氏傳所謂婁豬是也孚孳尾也既孚而猶蹢躅<lb/>
　淫躁之甚也初六既係於二而求過不已故有羸豕<lb/>
　孚蹢躅之象焉制之於早則如金柅之不可移縱而<lb/>
　弗圖則蹢躅而難制矣可不戒哉故子曰係于金柅<lb/>
　柔道牽也或曰坎為豕而巽象之何哉曰初六之巽<lb/>
　有攸往故曰巽往則為離離坎配也取諸牝豕不亦<lb/>
　宜乎故曰有攸往見凶見者離也<lb/>
九二包有魚无咎不利賔象曰包有魚義不及賔也<lb/>
<pb n="22a"/>
　九二乾也以陽居柔而在下卦之中上无其應而遇<lb/>
　於初六之巽故包有魚包罩也罔罟之類也詩曰烝<lb/>
　然罩罩舊説以為包苴之包或以為庖厨之庖皆非<lb/>
　也初為巽三為兊故二有離象巽為魚離為罔罟以<lb/>
　二乗初有包罩之象雞豚狗彘人之所畜不可以言<lb/>
　遇也魚在川澤則有時而遇之矣故姤之民以魚為<lb/>
　喻猶屯之民以鹿為喻也五陽而求一隂是魚至少<lb/>
　而罔之者衆也二近而先斯得之矣故曰无咎不利<lb/>
<pb n="22b"/>
　賔夫初於四為配而二取之宜若有咎矣然二之所<lb/>
　取者魚也非四之所得有也若取四之雞豚狗彘得<lb/>
　為无咎乎哉二以四為賔賔外也為其无臣主之分<lb/>
　也若九五包魚而二取之得為无咎乎哉施罩以待<lb/>
　魚志于得耳遇而不取以利於賔義之所不及也聖<lb/>
　人懼五陽之爭而一隂之長故使九二包魚而取之<lb/>
　初六係于柅而勿往則无女壯之漸矣遇而不取以<lb/>
　為九四之利則其遇也豈特四而已哉故子曰包有<lb/>
<pb n="23a"/>
　魚義不及賔也君子之道斯為中庸矣<lb/>
九三臀无膚其行次且厲无大咎象曰其行次且行未<lb/>
牽也<lb/>
　九三上體為乾下體為兊以陽居剛而在下卦之上<lb/>
　上无其應而連于初六之巽故曰臀无膚其行次且<lb/>
　三與初二同體二三皆陽而初為隂是三之臀无膚<lb/>
　也三以純剛而與漸壯之隂同體非其志也是以其<lb/>
　行次且也故曰厲无大咎隂消二則及三可謂厲矣<lb/>
<pb n="23b"/>
　以其无意于遇知危而自警不與二爭民則可以无<lb/>
　大咎矣姤之九三即夬之九四也其為无膚而次且<lb/>
　則同也夬之九四牽羊則悔亡今反為姤而兊體猶<lb/>
　存是其未能牽之是以次且如故也故子曰其行次<lb/>
　且行未牽也<lb/>
九四包无魚起凶象曰无魚之凶逺民也<lb/>
　九四上體為乾下體亦為乾以陽居柔而在上卦之<lb/>
　下應乎初六之巽故曰包无魚九四志於遇者也初<lb/>
<pb n="24a"/>
　既與二遇矣四又隔于九三逺不相及是臨淵而羨<lb/>
　魚者也故曰起凶包而无魚則亦已矣何咎之有起<lb/>
　而爭之斯為凶矣或曰四失其配起而爭之何遽凶<lb/>
　乎曰姤者遇合之女未嘗擇配而從也夫既遇之而<lb/>
　我以為配是一民而二君矣又能保其不往也哉五<lb/>
　陽固志以决一隂猶不能决而反為姤矣四逺于初<lb/>
　二與之遇而四復爭之是衆君子内自相敵幾何而<lb/>
　不為小人之所乗哉此其所以凶也故子曰无魚之<lb/>
<pb n="24b"/>
　凶逺民也魯昭公將去季民宋樂祁曰无民而能逞<lb/>
　其志者未之有也靜以待民猶可動必憂昭公卒不<lb/>
　克而出死于乾侯起凶之證也<lb/>
九五以杞包𤓰含章有隕自天象曰九五含章中正也<lb/>
有隕自天志不舎命也<lb/>
　九五乾也以陽居剛而在上卦之中逺无所應近无<lb/>
　所遇而介於四上之間二爻皆乾也故曰以杞包𤓰<lb/>
　含章有隕自天杞栁也告子所謂以杞柳為桮棬者<lb/>
<pb n="25a"/>
　也𤓰木𤓰也詩所謂投我以木𤓰者也以杞包𤓰孔<lb/>
　子所謂繋而不食者也剥之上九亦曰碩果不食𤓰<lb/>
　木果之碩者予嘗詢之圃人春華而夏實霜降而後<lb/>
　熟懼夫風雨虫獸之害往往為<graphic n="KR3948" url="https://raw.githubusercontent.com/kanripo/KR-Gaiji/master/images/KR3948.png" mimeType="image/png"/>匊包裹繋于枝幹<lb/>
　之上不然无孑遺矣姤一隂之長至五為剥百果草<lb/>
　木至此而皆剥矣然而纍然碩果猶在其上是必有<lb/>
　以包之者也以杞云者言其包絡之堅也夫一隂雖<lb/>
　微志在于剥九二則與之比既為所係矣九三則與<lb/>
<pb n="25b"/>
　之同體亦已危矣九四則與之為應将起而爭之矣<lb/>
　惟九五居中守正无意于遇不為初六小人之所染<lb/>
　汙則是全徳而不刓含章以有待也夫包𤓰者必于<lb/>
　一隂之時過此則懼其遂剥也含章者必于一柔之<lb/>
　世過此則六三将與之配懼其遂消也夫隂長而陽<lb/>
　消百果草木至剥而皆隕者天之命也以杞包𤓰而<lb/>
　免于隕者人之志也包終堅完而不免於隕者亦天<lb/>
　也未嘗包之與包之不堅則其勢必至於隕不可以<lb/>
<pb n="26a"/>
　言天也若九五者包乎二剛之間逺无所應近无所<lb/>
　遇則其包之堅且完矣其有隕者可以歸之天矣故<lb/>
　子曰九五含章中正也有隕自天志不舎命也包不<lb/>
　包人也隕不隕天也不舎吾志而已其如命何哉論<lb/>
　語作匏𤓰匏𤓰苦瓠也苦瓠人所不食故繋之以供<lb/>
　无舟而求濟者耳或曰以杞包𤓰則何從而隕乎曰<lb/>
　飄風暴雨𤼵屋拔木是豈包繋之所能禦哉若此者<lb/>
　可以言命矣故孟子有言知命者不立乎巖牆之下<lb/>
<pb n="26b"/>
　或曰然則夫子之言曰吾豈匏𤓰也哉焉能繋而不<lb/>
　食何也曰夫子論逸民七人而曰我則異於是無可<lb/>
　無不可孟子亦曰可以仕則仕可以止則止孔子也<lb/>
　故夫含章以待者時則有之矣而孔子不為也乃孔<lb/>
　子則欲撥亂世而反之正者也其能如瓠𤓰之不食<lb/>
　乎故曰不曰堅乎磨而不磷不曰白乎涅而不緇是<lb/>
　以南子不可見而見公山佛肸不可往而欲往也雖<lb/>
　然善學柳下恵者莫若魯男子世之君子苟欲不磷<lb/>
<pb n="27a"/>
　則如勿磨茍欲不緇則如勿涅茍欲不隕則不若包<lb/>
　繋之堅完也若此可謂善學孔子矣<lb/>
上九姤其角吝无咎象曰姤其角上窮吝也<lb/>
　上九乾也以陽居柔而在一卦之上无應无遇而乗<lb/>
　九五之乾故曰姤其角角上窮也一隂之長至於上<lb/>
　則為角上九志在於遇其所遇角矣初六兊之反故<lb/>
　有羊角之象焉乾為君子兊為小人兊之象為羊羊<lb/>
　隂狠而善觸者也故大壯與夬皆以牽羊喪羊為義<lb/>
<pb n="27b"/>
　夬之初九将决上六往而不勝是以為姤今姤之上<lb/>
　九乃求遇焉小人之未得志也巽其辭色以媚君子<lb/>
　及其既得志也惟君子之務去則上九之遇初六也<lb/>
　豈復遇其柔巽也哉姤其角而已矣故曰吝无咎吝<lb/>
　羞也姤至上九君子之道窮矣窮而求遇其羞吝也<lb/>
　自取之矣又誰咎乎故子曰姤其角上窮吝也窮則<lb/>
　變矣變而為萃羊角在上不其然乎<lb/>
　周易經傳集解卷二十二<lb/>
</p>
<p>
</p>
  </div>
</body>
</text>
</TEI>
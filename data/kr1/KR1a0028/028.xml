<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四車全書<lb/>
　周易經傳集解卷二十八<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰得其所歸者必大故受之以豐豐者<lb/>
<pb n="1b"/>
大也<lb/>
　豐歸妹之變也歸妹之豐上震不動下兑為離二三<lb/>
　相易而成卦也兑少女離中女少女而歸長男所以<lb/>
　為歸妹也兑之從震必征乎離萬物相見之時取諸<lb/>
　豐盛不亦宜乎<lb/>
豐亨王假之勿憂宜日中彖曰豐大也明以動故豐王<lb/>
假之尚大也勿憂宜日中宜照天下也日中則昃月<lb/>
盈則食天地盈虚與時消息而况於人乎况於鬼神<lb/>
<pb n="2a"/>
乎<lb/>
　下離上震成卦曰豐者初為離二為㢲三為兑四為<lb/>
　震離明也震動也明以動謂之豐何也為其有㢲兑<lb/>
　之象焉㢲入也兊說也一陽在上三隂承之春氣𤼵<lb/>
　而百草生正得秋而萬寶成是以謂之豐也離中女<lb/>
　也震長男也中女長男謂之豐何也為其有㢲兊之<lb/>
　象焉㢲長女也兌少女也一男當室三女從之天子<lb/>
　有九御諸侯有三歸是以謂之豐也昔周共王游於<lb/>
<pb n="2b"/>
　洷上密康公從有三女奔之其母曰必致之王人三<lb/>
　為衆女三為粲夫粲美之志也衆以美物歸女而何<lb/>
　徳以堪之故子曰豐大也明以動故豐愚謂下豐字<lb/>
　當作亨字豐亨之義也按爾雅苞蕪茂豐也豐文生<lb/>
　於手説文曰艸盛丰丰也豐之二五皆體乎㢲㢲為<lb/>
　蕃鮮故有蕃盛之義亦有蔽障之義焉雜卦曰豐多<lb/>
　故也當豐之時業鉅事叢朝廷尊安尊則易驕安則<lb/>
　易惰驕則日入於壅蔽之域情則日淪於委靡之塗<lb/>
<pb n="3a"/>
　惟明故壅蔽之患不生惟動故委靡之漸不作漢之<lb/>
　元帝唐之文宗不足於明故也漢之成帝唐之穆宗<lb/>
　不足於動故也天下久安内外旡患因循茍且必有<lb/>
　偏而不起之處惟明以動故能舉偏而𥙷弊通變而<lb/>
　不窮此其所以亨與王假之何謂也曰假大也夫所<lb/>
　謂豐者豈直土地之廣人民之衆也哉謂夫兵寝刑<lb/>
　措禮制樂作上恬下熙家給人足蕃衍盛大乃為豐<lb/>
　也原其所以致此者孰使然哉王實大之也故子曰<lb/>
<pb n="3b"/>
　王假之尚大也治天下者審所尚而已所尚者大則<lb/>
　其功博所尚者小則其效卑必然之理也賈誼曰天<lb/>
　下者器也置之安處則安置之危處則危魏徴曰行<lb/>
　帝道而帝行王道而王顧所行何如耳而昧者以為<lb/>
　治亂在天安危任數遂廢人事而不修是不知天道<lb/>
　也說天者莫辯乎易易之言如是學者可以察矣勿<lb/>
　憂宜日中何謂也曰此聖人之所以處豐也説者皆<lb/>
　謂當斯之時可以旡憂愚謂不然夫亨者極盛之詞<lb/>
<pb n="4a"/>
　也勿者禁止之辭也書曰無疆惟休亦無彊惟恤又<lb/>
　曰無疆惟休亦大惟艱而况易之為書告人以進退<lb/>
　存亡吉㓙得喪相為倚伏之理惟恐不切至故常言<lb/>
　天地日月四時鬼神以曉譬之而豈以極盛之時乃<lb/>
　止之使勿憂乎泰之九三曰旡平不陂旡徃不復勿<lb/>
　恤其孚于食有福晉之六五曰悔亡失得勿恤夬之<lb/>
　九二曰惕號莫夜有戎勿恤家人之九五曰王假有<lb/>
　家勿恤吉而豐之彖曰勿憂宜日中此五象者皆當<lb/>
<pb n="4b"/>
　文明極盛之時愚人之所不憂而聖人以為深憂故<lb/>
　其辭皆言勿恤者深切之辭也猶言天下盛極矣能<lb/>
　勿憂乎故泰之勿恤在平陂之間晉之勿恤在失得<lb/>
　之際夬之勿恤在於莫夜有戎家人之辭與豐相𩔖<lb/>
　皆言王實大之而可以勿憂乎詩云母念爾祖聿修<lb/>
　厥徳亦深切之詞也故曰宜日中蘓氏曰宜日之中<lb/>
　而不宜其既中也夫有晝必有夜有中必有昃雖人<lb/>
　不能易也其能使之勿昃乎易曰日昃之離不鼓缶<lb/>
<pb n="5a"/>
　而歌則大耋之嗟而此言宜日中者何也子曰宜照<lb/>
　天下也盖豐之患患在下情不得上達上情不能下<lb/>
　通宜廓其照如日之方中不宜障蔽其明如蔀屋之<lb/>
　下也昔者帝堯光宅天下被于四表至於海隅蒼生<lb/>
　萬邦黎獻共惟帝臣嘉言罔伏野無遺賢不虐無告<lb/>
　不廢困窮斯日中之豐也其有不亨者乎夫子既釋<lb/>
　其義又從而暢之曰日中則昃月盈則食天地盈虚<lb/>
　與時消息而况於人乎况於鬼神乎由此言之豐大<lb/>
<pb n="5b"/>
　之時聖人之所畏也説者乃謂無憂而可豈不過甚<lb/>
　矣哉<lb/>
象曰雷電皆至豐君子以折獄致刑<lb/>
　雷者震也電者離也雷電皆至威明震耀之象也君<lb/>
　子以之折獄致刑者明以折其情威以致其罰也而<lb/>
　説者祖荀卿之論以致刑為極刑且言治世刑重則<lb/>
　失之逺矣舜典臯陶惟明克允故易凡言刑獄之事<lb/>
　未嘗不取諸離離也者明也明以動折獄致刑之象<lb/>
<pb n="6a"/>
　也明以止無敢折獄之象也動而明明罰勅法之象<lb/>
　也止而明明慎用刑之象也明罰勅法王者之事故<lb/>
　言先王折獄致刑有司之事故言君子君子者通上<lb/>
　下而言故旅之明慎用刑賁之明庻政通稱君子也<lb/>
雜卦曰豐多故也<lb/>
　豐之為卦以物之盛大而成其在六爻以世方多故<lb/>
　為義故猶事也當豐之時天下可謂無事矣而謂之<lb/>
　多故何哉曰天下惟有事也然後知無事之為安及<lb/>
<pb n="6b"/>
　其無事也又將生事以為樂雖然亦其𫝑之不得不<lb/>
　然也書云位不期驕禄不期侈今夫小民方其脱於<lb/>
　凍餒之中苟可以餬其口蔽其形斯亦足矣尚何事<lb/>
　之有哉及其有田以食有廬以處生生之資稍稍充<lb/>
　牣則其口腹耳目之奉婚姻伏臘之資死喪賓客之<lb/>
　度豈能復視向者凍餒之時乎此其所以多事也天<lb/>
　下國家亦猶是矣富其蕃衍盛大之時有不期豐而<lb/>
　自豐者顧所以自豐如何耳豐其徳豐其典禮豐其<lb/>
<pb n="7a"/>
　賢才豐其法度則本益固而末益茂苟為不然豐其<lb/>
　宫室豐其貨利豐其女子豐其便嬖則其所以自豐<lb/>
　乃所以自蔽也是故豐有蕃盛之義亦有蔽障之義<lb/>
　焉謂之多故不亦宜乎豐之諸爻初九以六二為配<lb/>
　主九四以六五為夷主九三上六雖居正應之地有<lb/>
　艮兑之情而不相遇焉三折其右肱上閴其無人者<lb/>
　盖有物以蔽之也説者皆以初當配四二當應五若<lb/>
　如所論是隂與隂配陽與陽配旡自而相得矣又曰<lb/>
<pb n="7b"/>
　初四同徳相求初為夷主四為配主兩皆為主則莫<lb/>
　適為配矣又曰𥘉遇四為配主遇五為夷主以一遇<lb/>
　二四為陽而五為隂其於初九不能相當益為繆戾<lb/>
　難合矣夫應在逺不可以言遇遇者適相值也姤之<lb/>
　卦其訓為遇故初六在下係於九二而他爻爭之則<lb/>
　㓙今初與二四與五皆以近相值而合夫是以稱遇<lb/>
　也或曰睽諸文皆言遇皆其應也此獨非應何耶曰<lb/>
　睽以乗離為義六爻分散而不得相值適其配而合<lb/>
<pb n="8a"/>
　焉故可以言遇豐以障蔽為義九三上六猶不相遇<lb/>
　而况初四皆陽二五皆隂何自而遇哉或曰初與二<lb/>
　遇安得為配而四與五遇又曷為夷二五皆隂何以<lb/>
　為主曰初以純剛而遇二純柔安得不為配四不純<lb/>
　剛而五不純隂安得不為夷二五雖柔而居中得位<lb/>
　安得不為主夷平也初九之與六二强弱異勢得為<lb/>
　平乎此豐之所以為多故也<lb/>
初九遇其配主雖旬旡咎徃有尚象曰雖旬旡咎過旬<lb/>
<pb n="8b"/>
災也<lb/>
　初九離也以陽居剛而在下卦之下上旡其應而承<lb/>
　六二之㢲故曰遇其配主初九之於六二一隂一陽<lb/>
　是其配主矣故曰雖旬旡咎十日謂之旬旬猶滿也<lb/>
　九者數之極而加以初一故有十之象焉夫所惡於<lb/>
　滿者為其溢也所畏於盈者為其虧也日之中月之<lb/>
　望皆有滿盈之象故歸妹六五以月幾望為吉而豐<lb/>
　之彖曰宜日中者謹其所以持之而已矣今以九居<lb/>
<pb n="9a"/>
　初而當豐之時可謂滿矣為其遇於六二有剛柔相<lb/>
　濟之象是以雖滿而旡咎也故曰徃有尚尚猶配也<lb/>
　既曰遇其配主而又曰徃有尚者為其志在於自豐<lb/>
　有時而不徃也故子曰雖旬旡咎過旬災也孝經曰<lb/>
　滿而不溢其斯之謂歟<lb/>
六二豐其蔀日中見斗徃得疑疾有孚𤼵若吉象曰有<lb/>
孚𤼵若信以𤼵志也<lb/>
　六二㢲也以隂居柔而在下卦之中上旡其應而介<lb/>
<pb n="9b"/>
　於初九九三之間二爻皆離而三又兌也故曰豐其<lb/>
　蔀日中見斗蔀覆也所以蔽日者也三居下卦之上<lb/>
　自二視之皆有蔀之象焉而又以陽居剛是以謂之<lb/>
　豐其蔀也二居中而上下皆離故有日中之象二體<lb/>
　㢲㢲為入故有入於蔀覆之象日之方中旡所不照<lb/>
　而豐其蔀以自覆則所見者斗而已斗星斗也日中<lb/>
　無見斗之理所以云爾者居蔀覆之下盖有孔罅容<lb/>
　光者焉則曰見斗而不見日固其宜矣斗有七星全<lb/>
<pb n="10a"/>
　卦中之體九畫六二為日中其餘七畫斗之象也隂<lb/>
　四畫為斗陽三畫為杓日隠而斗見日中見斗之象<lb/>
　也日中為斗何謂也曰人之聰明足以照知四逺而<lb/>
　為物所蔽則聼於讒謟近習而以察為明雖在日中<lb/>
　見斗而不見日矣見斗而不見日然且自以為明則<lb/>
　受欺於姦諛而不悟也故曰徃得疑疾有孚𤼵若吉<lb/>
　㢲為進退為不果故有疑疾之𧰼三體離兌二女既<lb/>
　同居矣㢲又徃焉能旡疑乎故易曰一人行三則疑<lb/>
<pb n="10b"/>
　也二徃於三而得疑疾然後以初九之離𤼵其豐蔀<lb/>
　之蔽是以係之吉也孟子曰人恒過然後能改困於<lb/>
　心衡於慮而後作徵於色𤼵於聲而後喻入則無法<lb/>
　家拂士出則無敵國外患者國恒亡然後知生於憂<lb/>
　患而死於安樂也或曰初與三皆離也以陽居剛二<lb/>
　爻之所同也三為蔀而初為𤼵何哉曰三之離有兌<lb/>
　之象焉兌者日之昃也而又居過中之位則其所以<lb/>
　為明者乃其所以自蔽也謂之豐蔀不亦宜乎所以<lb/>
<pb n="11a"/>
　然者當豐之時盛滿為累初二為配相與以成矣又<lb/>
　蔽於三而遇焉則政失其中上下壅塞將窮其大而<lb/>
　失其所居矣此聖人之畏也故子曰有孚𤼵若信以<lb/>
　𤼵志也其𥘉九之謂乎<lb/>
九三豐其沛日中見沫折其右肱旡咎象曰豐其沛不<lb/>
可大事也折其右肱終不可用也<lb/>
　九三上體為兌下體為離以陽之上應乎上六之艮<lb/>
　而乗乎六二之㢲上承九四四震兌也故曰豐其沛<lb/>
<pb n="11b"/>
　日中見沬古本作豐其斾幡幔之屬也四體震震為<lb/>
　動而不純乎剛故有幡幔之象以九居三過乎剛矣<lb/>
　而益之以九四是豐其沛也三雖有上六之應而四<lb/>
　為之蔽如幡幔之蔽明矣以蔀為未足又加沛以自<lb/>
　障則日中所見者沫而已沫㣲星也或曰斗後小星<lb/>
　也見沬云者言其容光之益小也既豐其蔀又豐其<lb/>
　沛非徒不見日且不見斗矣六二為日中其餘畫七<lb/>
　猶有斗象九三為日中其餘不止於七則小星無名<lb/>
<pb n="12a"/>
　數之象也或曰九三何以為日中曰三有離象離南<lb/>
　方也日之中天也故曰折其右肱旡咎九三應在上<lb/>
　六上體艮艮為手居卦之上有右肱之象焉三體兌<lb/>
　兌為毁折故有折肱之象焉人之所恃以為用者手<lb/>
　足耳目而已今也豐其沛自蔽其明也折其右肱自<lb/>
　蔽其動也又誰咎乎故子曰豐其沛不可大事也言<lb/>
　不足與有明也折其右肱終不可用也言不足與有<lb/>
　為也或曰既己自蔽其明矣而猶可小事何哉曰當<lb/>
<pb n="12b"/>
　豐之時法行令具上恬下熙以之小事孰能違者特<lb/>
　其君不明則不可大有為耳洪範所謂作内吉作外<lb/>
　㓙亦其意也然積日累月將有三嵗不覿之㐫矣<lb/>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不明也遇其夷主吉行也<lb/>
　九四上體為震下體為兌以陽居柔而在上卦之下<lb/>
　下旡其應而承於六五之㢲故曰豐其蔀日中見斗<lb/>
　六五之於九四可謂𤼵其蔀矣而乃曰豐其蔀何哉<lb/>
<pb n="13a"/>
　曰非九四之以六五為蔀也乃六五之以上六為蔀<lb/>
　也六五之以上六為蔀何也曰蔀覆也且言周密也<lb/>
　九三上六居一卦之上而以陽居剛以隂居柔有掩<lb/>
　覆周密之象是以同稱蔀也六五為日中而豐其蔀<lb/>
　以自蔽則所見者斗而已猶六二見斗之象也六五<lb/>
　何謂日中曰豐之二五即離之二五有日中之象焉<lb/>
　所以變離為豐者上九一爻之易也則上之為蔀不<lb/>
　亦宜乎然而不言於五而言於四者此則聖人互文<lb/>
<pb n="13b"/>
　見義因九四有夷主之遇而遂當六五之辭不使學<lb/>
　者易而知之耳如使六二六五兩著其文則學者怠<lb/>
　而不思而得非㣲顯闡幽之自也故子曰豐其蔀位<lb/>
　不當也日中見斗幽不明也謂上六居一卦之極不<lb/>
　當其位而六五受其掩蔽有幽不明之象焉茍非㢲<lb/>
　乎九四之剛何以獲慶譽之吉矣故曰遇其夷主吉<lb/>
　九四之於六五有夷主之象焉夷平也所謂君臣同<lb/>
　徳上下相需者也晏子曰君所謂可而有否焉臣獻<lb/>
<pb n="14a"/>
　其否以成其可君所謂否而有可焉臣獻其可以替<lb/>
　其否六五君也九四臣也五以隂居剛而四以陽居<lb/>
　柔五體㢲㢲以下逮四體震震以上行此無太過彼<lb/>
　旡不及謂之夷主不亦宜乎是以係之吉也或曰九<lb/>
　四之震有兌象焉其能與五為夷何也曰兌上无其<lb/>
　與下无其應是震之輔也有震無兌則九四之剛或<lb/>
　幾乎過矣震動也兌説也此四之所以為平也故子<lb/>
　曰遇其夷主吉行也行也者其動象乎<lb/>
<pb n="14b"/>
六五來章有慶譽吉象曰六五之吉有慶也<lb/>
　六五㢲也以隂居剛而在上卦之中下旡其應而乗<lb/>
　九四四震兌也故曰來章一隂一陽合而成章六五<lb/>
　之於九四所謂來章也六二上有九三故徃得疑疾<lb/>
　然後有孚於初六五上旡其應故直言其來也以㢲<lb/>
　從震有不約而來者矣故曰有慶譽吉隂之獲陽謂<lb/>
　之有慶有慶而又有譽者為其能㢲以下賢故也歡<lb/>
　欣交通聲名洋溢其斯之謂歟故子曰六五之吉有<lb/>
<pb n="15a"/>
　慶也<lb/>
上六豐其屋蔀其家闚其户閴其无人三嵗不覿㓙象<lb/>
曰豐其屋天際翔也闚其户閴其无人自藏也<lb/>
　上六艮也以隂居柔而在上卦之上應九三之兌而<lb/>
　乗六五之㢲故曰豐其屋蔀其家上六以隂居柔體<lb/>
　是艮止出隂之所暗昧之時也有應在三隔於六五<lb/>
　而不相遇焉有物以蔽之也處於至高而重隂以自<lb/>
　固豐其屋之象也既以重隂而又以隂自蔽蔀其家<lb/>
<pb n="15b"/>
　之象也屋之為覆髙大周密非直蔀與斾也以屋為<lb/>
　未足又施蔀於其家家屋中也其自為障蔽又甚矣<lb/>
　沫之㣲明且不得見而况於斗與日乎故曰闚其户<lb/>
　閴其無人闚其户其户閑也閴其无人其人亡也艮<lb/>
　為止為門闕有閉户之象焉㢲為入為伏故有无人<lb/>
　之象焉堂下逺於百里君門逺於萬里闢四門明四<lb/>
　目猶懼壅塞而况閉之乎貴而旡位髙而旡民賢人<lb/>
　在下位而旡輔所與居者䜛謟近習而已所謂閴其<lb/>
<pb n="16a"/>
　无人者也屋髙而蔀盛户閉而室窒人亡而鬼瞰欲<lb/>
　无㓙得乎故曰三嵗不覿㓙夫禍患之來非一日之<lb/>
　故也壅蔽之患生於暗昧委靡之勢成於宴安逮夫<lb/>
　邪佞滿前忠良廢斥綱紀敗壊風俗陵夷人心擕離<lb/>
　主勢孤立如此者豈一日之故哉其所由來者漸矣<lb/>
　偷安朝夕幸或可以無他曠日持久未嘗不至於大<lb/>
　亂揚子曰三年不日日視必盲三年不目目晴必矇<lb/>
　今也深藏而逺匿失人而絶物至於三嵗之久而旡<lb/>
<pb n="16b"/>
　所見焉㓙斯至矣秦二世是也外倚長城之强内増<lb/>
　阿房之固自以為帝王萬世之業可謂豐其屋而蔀<lb/>
　其家矣忠諌者族偶語者棄市誅大臣㓕宗室深居<lb/>
　髙拱使羣臣但聞其聲不得見其靣可謂闚其户寂<lb/>
　其无人矣山東之盗指為妖言宫中之鹿指而為馬<lb/>
　天下之士相率以逃秦難而趙髙之徒日侍左右伺<lb/>
　其隙而圖之可謂人亡而鬼瞰其室矣三嵗不覿㓙<lb/>
　其宜乎子曰豐其屋天際翔也闚其户閴其無人自<lb/>
<pb n="17a"/>
　蔵也屋翔於天際而自蔵於蔀中其可謂之不祥矣<lb/>
　<lb/>
　<lb/>
　<lb/>
　<lb/>
序卦曰豐者大也窮大者必失其居故受之以旅<lb/>
　旅豐之反也自豐之旅離反居上震反為艮上下相<lb/>
　易而成也離麗也震動也艮止也動而麗乎内所以<lb/>
<pb n="17b"/>
　為豐也止而麗乎外所以為旅也若夫家人之象亦<lb/>
　取其人而麗乎内矣夫物禁太甚其極必反豐之上<lb/>
　六其大窮也是以大其豐屋蔀家而為旅也秦二世<lb/>
　末年為趙髙所紿出居望夷之官豈非窮大者失其<lb/>
　所居之驗乎<lb/>
旅小亨旅貞吉彖曰旅小亨柔得中乎外而順乎剛止<lb/>
而麗乎明是以小亨旅貞吉也旅之時義大矣哉<lb/>
　下艮上離成卦曰旅者初為艮二為巽三為兊四為<lb/>
<pb n="18a"/>
　離艮止也離明也止而麗乎明斯謂之旅可乎曰未<lb/>
　也為其有㢲兌之象焉㢲入也兌説也入而説之則<lb/>
　寓人之情可見矣是以謂之旅也艮東北也離南方<lb/>
　也自東北而之乎南非其𩔖又非其配也謂之旅可<lb/>
　乎曰未也為其有㢲兌之象焉㢲東南也兌西方也<lb/>
　方以𩔖聚而艮獨寓焉是以謂之旅也旅小亨旅貞<lb/>
　吉何謂也曰小亨者卑小而後亨也貞吉者貞固而<lb/>
　後吉也夫旅者違其國去其家而託於他人者也茍<lb/>
<pb n="18b"/>
　亢傲自尊與物屛絶則窮困而莫之救矣輕躁妄行<lb/>
　先時而動則顛沛而無所歸矣惟能卑小而下人然<lb/>
　後可以兾其亨惟能貞固而待時然後可以保其吉<lb/>
　是以旅之二五其畫皆柔其體皆㢲柔㢲以行之是<lb/>
　以係之小亨也下卦為艮上卦為離止而麗乎明是<lb/>
　以係之貞吉也故子曰旅小亨柔得中乎外而順乎<lb/>
　剛止而麗乎明是以小亨旅貞吉也上文小亨二字<lb/>
　疑是衍文旅之二五皆柔得中而但言得中乎外者<lb/>
<pb n="19a"/>
　六二之義未可以亨至五而後亨也得中乎外然後<lb/>
　為旅若得中乎内旅之云乎曰然則二之得中何謂<lb/>
　也曰此所謂貞吉者也以柔居剛上有所託下有所<lb/>
　輔是以能亨以柔居柔上无所託而下无所與其能<lb/>
　亨乎貞固守之斯為吉也故曰旅之時義大矣哉夏<lb/>
　少康周宣王齊威晉文衞文趙武應其時義矣說者<lb/>
　或曰旅卦為孔孟歴聘周游之義非也孔孟東西南<lb/>
　北之人也視旅猶家也豈所謂窮大而失其所居者<lb/>
<pb n="19b"/>
　乎豈所謂柔得中而順乎剛止而麗乎明者乎斯不<lb/>
　待辯而明矣<lb/>
象曰山上有火旅君子以明慎用刑而不留獄<lb/>
　山者艮也火者離也山上有火非火之所歸是以謂<lb/>
　之旅也君子以之眀謹用刑而不留獄者明取諸離<lb/>
　也慎取諸艮火行則山無餘蓄刑用則獄無留情是<lb/>
　以君子有取於斯也<lb/>
雜卦曰親寡旅也<lb/>
<pb n="20a"/>
　旅之為卦以失其所居而成其在六爻以所親衆寡<lb/>
　為義何則旅者去國之流人也所親者寡不亦宜乎<lb/>
　陽為剛隂為柔剛者人之所託也柔者託於人者也<lb/>
　上為尊下為卑尊者人之所託也卑者託於人者也<lb/>
　是故旅之諸爻以隂託於陽以下託於上者得其所<lb/>
　託者也以剛託於柔以上託於下者失其所託者也<lb/>
　初六有志窮之災六二有即坎之貞九三有焚次之<lb/>
　厲九四有于處之安六五有射雉之譽上九有焚巢<lb/>
<pb n="20b"/>
　之㓙者各以其所親衆寡而辯之矣<lb/>
𥘉六旅𤨏𤨏斯其所取災象曰旅𤨏𤨏志窮災也<lb/>
　初六艮也以隂居剛而在下卦之下承六二之巽而<lb/>
　應乎九四四離兌也故曰旅𤨏𤨏𤨏𤨏小之志也旅<lb/>
　之初六即豐之上六豐大也窮於大必反於小故旅<lb/>
　之初六至於𤨏𤨏也六二隂柔既不足以為託而於<lb/>
　初六亦無相比之情四雖其應而旅於他邦不能<lb/>
　以相援處於最下體乎艮止卑辱已甚而旡改轍之<lb/>
<pb n="21a"/>
　圗二體㢲㢲為近利市三倍初六承之其志已細是<lb/>
　以謂之𤨏𤨏也君子見其在旅之𤨏𤨏而知其所以<lb/>
　取災故曰斯其所取災方其在豐也甘於暗昧溺於<lb/>
　宴安養尊處髙自絶於物及其在旅也不順乎剛不<lb/>
　麗乎明而徒茍朝夕之安爭尋常之利此其所以取<lb/>
　災也故子曰旅𤨏𤨏志窮災也不能保其宗廟社稷<lb/>
　而旅於他邦必𤨏而又𤨏志窮而止此矣黎侯寓於<lb/>
　衛衛不能圖而黎侯安之式㣲之詩所以有𤨏兮尾<lb/>
<pb n="21b"/>
　兮之刺也<lb/>
六二旅即次懐其資得童僕貞象曰得童僕貞終无尤<lb/>
也<lb/>
　六二巽也以隂居柔而在下卦之中上无其應而乘<lb/>
　初六之艮上承九三三震兑也故曰旅即次次舎也<lb/>
　㢲為入而二又居中故有即次之象六二之於九三<lb/>
　得其所託矣二㢲也三震也以㢲從震是以係之即<lb/>
　次也序曰旅而无所容故受之以㢲㢲者旅之所容<lb/>
<pb n="22a"/>
　之道乎故曰懐其資得童僕貞㢲為近利而二又居<lb/>
　中故有懐資之象艮為少男而在二之下故有得童<lb/>
　僕之象即次而懐其資待時之義也時則未至未可<lb/>
　以亨而有次可以安有資可以給有童僕可以賴貞<lb/>
　固守之斯為得矣故子曰得童僕貞終无尤也不言<lb/>
　吉者旅於他人无咎幸矣何吉之云乎彖之所謂吉<lb/>
　者要其終而言之也晉文公在狄十有九年得民之<lb/>
　心得士之力有趙衰狐偃以為腹心有魏犨賈佗以<lb/>
<pb n="22b"/>
　為股肱越王句踐棲於㑹稽二十餘年親其人民厚<lb/>
　其貨財有大夫種以治其外有范蠡以治其内可謂<lb/>
　即次而懐資得童僕貞者矣衛侯衎之出也厚成叔<lb/>
　弔於衛歸語臧孫曰衛君其必歸乎有太叔儀以守<lb/>
　有母弟鱄以出或撫其外或營其内能無歸乎及臧<lb/>
　孫唁於郊見子展子鮮亦曰衛君必入矣二子者或<lb/>
　輓之或推之欲無入得乎此其得童僕是以終无尤<lb/>
　也<lb/>
<pb n="23a"/>
九三旅焚其次喪其童僕貞厲象曰旅焚其次亦以傷<lb/>
矣以旅與下其義喪也<lb/>
　九三上體為兌下體為震以陽居剛而在下卦之上<lb/>
　上无其應而承九四之離乘六二之㢲故曰旅焚其<lb/>
　次喪其童僕三之所託者四也三於四為强矣而反<lb/>
　託之兩剛不能以相事四又體離離為火故有焚次<lb/>
　之象焉三之所乗者二也二禮㢲三禮震以㢲承震<lb/>
　故亦有童僕之象焉然㢲為進退為不果震為决躁<lb/>
<pb n="23b"/>
　兌為毁折故有喪其童僕之象焉在旅無親所親者<lb/>
　童僕惟以身處柔讓而從者强力然後可以脫於危<lb/>
　難之中今九三以陽居剛而六三以陽居柔是身為<lb/>
　强暴而童僕尫羸又有毁折之象焉是以知其童僕<lb/>
　之喪矣次舎既焚童僕又喪而猶貞固守之危之道<lb/>
　也故曰貞厲子曰旅焚其次亦以傷矣以旅與下其<lb/>
　義喪也身為旅人亢傲自尊輕躁妄動不能親上而<lb/>
　務與下交宜其喪也魯昭公孫於齊齊侯取鄆以居<lb/>
<pb n="24a"/>
　之昭公據鄆以與魯戰既而鄆人潰叛齊晉卑之有<lb/>
　子家覊而忽其謀有叔孫婼而致其死春秋三十二<lb/>
　年書公在乾侯言内外不能用其人也其九三之謂<lb/>
　乎或曰子以艮為童僕六二非艮也而有童僕之象<lb/>
　何哉曰此相因而成象也坤之龍戰大壯之喪羊亦<lb/>
　猶是矣<lb/>
九四旅於處得其資斧我心不快象曰旅於處未得位<lb/>
也得其資斧心未快也<lb/>
<pb n="24b"/>
　九四上體為離下體為兊以陽居柔而在上卦之下<lb/>
　應初六之艮而承六五之㢲下乘九三三震兊也故<lb/>
　曰旅於處得其資斧四已進乎上卦而未得其中託<lb/>
　於六五雖剛柔無以相尚而有相與之情是亦得其<lb/>
　所託矣故有于處之象焉資當作齊説文曰子夏傳<lb/>
　及衆家皆作齊斧應劭云齊利也漢書王莽遣王尋<lb/>
　屯洛陽將𤼵亡其黄鉞其士房楊曰此經所謂喪其<lb/>
　齊斧者也四離體兊兊為金離為戈兵又以陽居剛<lb/>
<pb n="25a"/>
　故有齊斧之象焉夫旅者失其所居者也而四有于<lb/>
　處之辭是將復其國者也得其資斧是執其威柄者<lb/>
　也然其位不中其應在下有艮兌之情而不得相遇<lb/>
　焉故曰我心不快得其處而未得其位得其資斧而<lb/>
　未得其用其心安得而快乎所以然者在旅之時惟<lb/>
　㢲為可以貞惟㢲為可以亨今九四離乎離兌是以<lb/>
　未逞其志也故子曰旅於處未得位也得其資斧心<lb/>
　未快也鄭厲公之在櫟衛莊公之在戚所謂旅于處<lb/>
<pb n="25b"/>
　而未得位者與然二君者不足以充九四之義四盖<lb/>
　六五之未得志者也說者謂于處不若即次之安按<lb/>
　春秋書昭公次於陽州次於乾侯陽州齊地也乾侯<lb/>
　晉地也書公至自齊居於鄆左氏曰公至自齊處於<lb/>
　鄆言魯地也由是言之次者寓於他人而處者入其<lb/>
　故國也二逺於五而四已近之此其所以不同興<lb/>
六五射雉一矢亡終以譽命象曰終以譽命上逮也<lb/>
　六五㢲也以隂居剛而在上卦之中下旡其應而介<lb/>
<pb n="26a"/>
　於九四上九之間二爻皆離而四又兊也故曰射雉<lb/>
　一矢亡離為文明為飛鳥為弧矢故有射雉之象四<lb/>
　之離有兌象焉兊為毁折故有一矢亡之象一矢亡<lb/>
　者先鈍而後利之義也夫射雉者豈以一矢之喪而<lb/>
　遂去之哉五君位而六居之其體㢲㢲為入上有所<lb/>
　託下有所輔而又有獲文明之象焉此失國之君藉<lb/>
　内外之𫝑誅其讐入其國而復其位者也能无一矢<lb/>
　之亡乎唐憲宗曰勝負兵家之常豈得因渠一敗便沮<lb/>
<pb n="26b"/>
　成計乎故爻辭不復稱旅而曰終以譽命彖之所謂<lb/>
　柔得中乎外而順乎剛是以小亨者也説者或謂射<lb/>
　以一矢而亡其雉不惟文意不順而六五居二離之<lb/>
　間射用一矢於象踈矣故子曰終以譽命上逮也命<lb/>
　爵命也以譽命者得譽於下而受命於上也為天子<lb/>
　者命於天為諸侯者命於天子為大夫者命於諸侯<lb/>
　皆射矢獲之象也謂其承於上九是以自天命之矣<lb/>
　或曰離為弧矢則四上二爻當之矣而六五為射雉<lb/>
<pb n="27a"/>
　之象何哉曰九四者六五之未得志者也六五上九<lb/>
　者九四之成功者也故一矢之亡不足以損其大計<lb/>
　也四蓄其資五收其用離為麗㢲為入繫之於五不<lb/>
　亦可乎或曰上焚其巢則五將安所託乎曰五之有<lb/>
　上五之託也上焚其巢已極之災也楚靈齊湣方其<lb/>
　盛也豈不足以為託乎<lb/>
上九鳥焚其巢旅人先笑後號咷喪牛於易㓙象曰以<lb/>
旅在上其義焚也喪牛於易終莫之聞也<lb/>
<pb n="27b"/>
　上九離也以陽居柔而在上卦之上下无其應而乗<lb/>
　六五之巽故曰鳥焚其巢離為火為飛鳥為科上稿<lb/>
　㢲為風故有鳥焚其巢之象在旅時以剛居上炎炎<lb/>
　之極則有自焚之禍災故曰旅人先笑後號咷旅人<lb/>
　謂九三也三與上應三為旅而上為巢也二爻皆以<lb/>
　剛居上旡相與之情故三焚其次上焚其巢三焚其<lb/>
　次者承於九四之離為他人之所焚也上焚其巢者<lb/>
　自焚也三體兊震兊為說震為大聲故有先笑後號<lb/>
<pb n="28a"/>
　咷之象夫旅者本失其巢矣初幸其焚故笑後无所<lb/>
　歸故號咷也或曰下卦内也上卦外也今六二九三<lb/>
　為次而六五上九為巢何也曰為其在旅故内其次<lb/>
　而外其巢矣婦人内夫家而外父母家亦猶是也故<lb/>
　曰喪牛於易㓙易疆埸也九居一卦之外有疆埸之<lb/>
　象焉牛順物也坤之三女皆有牛象猶震坎艮之稱<lb/>
　馬也上九乘於六五五體㢲故有牛之象焉離有蓄<lb/>
　牝牛之吉而上九之離至於喪者為其以剛在上窮<lb/>
<pb n="28b"/>
　其力而至於奔也書曰馬牛其風是以九三之焚其<lb/>
　次則巢猶在也喪其童僕則牛尚存也巢在則有可<lb/>
　歸之理牛存則有可行之資今也巢焚而牛喪欲歸<lb/>
　則无其所欲行則无其資㓙斯至矣故子曰以旅在<lb/>
　上其義焚也九三上九其為在上而與下則同盖互<lb/>
　相𤼵耳喪牛于易終莫之聞也疆埸逺於城邑人所<lb/>
　不聞以喻上九失人而絶物故自焚自喪而莫之救<lb/>
　也魏公子無忌客於趙秦日夜出兵攻魏魏急而公<lb/>
<pb n="29a"/>
　子不救毛公薛公謂曰公子之所以重於趙者以有<lb/>
　魏也使秦破魏而夷先王之宗廟公子當何靣目立<lb/>
　於天下乎此焚巢之喻也齊崔氏之亡也杼以難告<lb/>
　慶封帥甲以攻崔氏殺其妻子而俘其家復命於崔<lb/>
　子且御而歸之至則無歸矣乃縊此先笑後號咷之<lb/>
　喻也<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易經傳集觧卷二十八<lb/>
</p>
<p>
</p>
  </div>
</body>
</text>
</TEI>
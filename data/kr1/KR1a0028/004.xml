<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解師比卷四</head> <lb/>
    <p>
<pb n="1a"/>
欽定四庫全書<lb/>
　周易經傳集解師比卷四<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰訟必有衆起故受以師師者衆也<lb/>
<pb n="1b"/>
　師訟之變也自訟而師下坎不動上乾變坤而成卦<lb/>
　也乾自需而訟至於上九反入于淵是以變而為坤<lb/>
　夫民有所不得其平而後至於訟訟而有以正之則<lb/>
　始乎訟而卒於無訟是之謂治世及其亂也以訟濟<lb/>
　訟相激為深而已有寃而无所訴有訴而无所直疾<lb/>
　視其長上而幸其危亡其不起而為亂者未之有也<lb/>
　是以秦之將亡其民皆欲倳刃於其長吏而後干戈<lb/>
　之事興矣故曰訟必有衆起故受之以師師者衆也<lb/>
<pb n="2a"/>
　坤三為衆又合坎之二隂斯為大衆矣而坎中一陽<lb/>
　實居下卦之中五隂雖衆莫能相攝其勢必歸於一<lb/>
　陽一陽在下而為衆隂之主非行師之義而何以當<lb/>
　之哉是以謂之師也<lb/>
師貞大人吉无咎彖曰師衆也貞正也能以衆正可以<lb/>
王矣剛中而應行險而順以此毒而天下而民從之吉<lb/>
又何咎矣<lb/>
　上坤下坎成卦曰師者坎為險震為動坤為衆為順<lb/>
<pb n="2b"/>
　以險動衆師旅之事也以順行險師旅之義也夫兵<lb/>
　凶器也戰危事也聖人豈得已而用之哉將以誅除<lb/>
　暴亂保衛生靈順天之心因民之欲興動大衆而人<lb/>
　不以為勞驅之於萬死一生之地而人不以為怨凡<lb/>
　以其順動之故也然十人之聚必聴其雄百夫之羣<lb/>
　必建其長聚大衆而無以正之未見敵而先自敗矣<lb/>
　故曰師貞貞正也政令之所自出也五隂而一陽則<lb/>
　一陽為之正也一陽而於五隂之正號令賞罰莫敢<lb/>
<pb n="3a"/>
　不從位宜在上而反居於下何也師帥之義也有君<lb/>
　在上而帥得專之雖君命有所不受應其義矣古者<lb/>
　諸侯或七十里或五十里大者不過百里行軍用師<lb/>
　未嘗不躬親之惟王者之師則命將統之王不親行<lb/>
　也故曰大人吉大人謂五也子曰師衆也貞正也能<lb/>
　以衆正可以王矣傳曰師能左右之曰以衆之所奉<lb/>
　以為正而我能以之不曰大人乎古易諸家皆作大<lb/>
　自王弼以來本多作丈夫之丈九二有正衆之才而<lb/>
<pb n="3b"/>
　屈下為其君六五以天下之衆而委聴於其臣殺伐<lb/>
　果敢而上无猜疑之端威權假人而下无驕恣之漸<lb/>
　夫何往而不濟故曰吉又曰无咎子曰剛中而應行<lb/>
　險而順以此毒天下而民從之吉又何咎矣剛而得<lb/>
　中志應於上二之所以吉无咎也行天下之險而順<lb/>
　天下之心五之所以吉无咎也二爻之辭俱言之矣<lb/>
　或曰震居坎中故曰行險而以六五當之何也曰師<lb/>
　之二五相應者也二之行險五之命也金石草木莫<lb/>
<pb n="4a"/>
　不有毒平居畏忌無所不至而疾病用之兵之除害<lb/>
　猶治疾也聚天下不義之徒授之以不仁之器而教<lb/>
　之以殺人之事以至仁伐至不仁猶有血流漂杵之<lb/>
　禍夫是故謂之毒以毒被天下宜其怨苦然而民樂<lb/>
　從之者順其心而除其害也應天順人吉又何咎哉<lb/>
象曰地中有水師君子以容民畜衆<lb/>
　地者坤也水者坎也地无所不容水无乎不在故君<lb/>
　子以容民畜衆象之地中有水水之聚也三軍六師<lb/>
<pb n="4b"/>
　民之聚也君子之聚民如地中之畜水則无流散奔<lb/>
　衝之患矣卦言師衆本取諸坤而大象則取諸坎其<lb/>
　歸一也<lb/>
雜卦曰師憂也<lb/>
　坎之一陽為五隂之主故有憂象坎為憂故也是故<lb/>
　師之六爻皆取憂懼之義焉憂之如何興天下之衆<lb/>
　而行天下之險是其所以憂也居人臣之位而有天<lb/>
　下之權是其所以憂也夫九二者師之主也二在憂<lb/>
<pb n="5a"/>
　懼之中而諸爻欲无憂懼得乎哉是故初六有失律<lb/>
　之憂六三有無功之憂六四有失常之憂六五有不<lb/>
　當之憂上六有亂邦之憂至於諸爻言吉必曰无咎<lb/>
　其憂之也至矣<lb/>
初六師出以律否臧凶象曰師出以律失律凶也<lb/>
　初六坎也以隂居剛而在一卦之下上无其應而承<lb/>
　於九二之震故曰師出以律否臧凶坎為律震為出<lb/>
　古者出師授之同律所以整軍而經武也在師之初<lb/>
<pb n="5b"/>
　有出師以律之象然以六居之未必能持律也四隂<lb/>
　皆體坤居前而順九二之命見危臨難有不敢避獨<lb/>
　初六體坎而居其後故有否臧之凶臧言律也否言<lb/>
　失也出師之初而失其律凶可知也或曰以律訓臧<lb/>
　未聞前詁曰臧之言善也善持律之謂也得律為臧<lb/>
　失律為否復何疑乎師之初六後軍之象也後軍不<lb/>
　整師之通患也使初而非隂則師之象毁矣及其為<lb/>
　隂也又有失律之憂故聖人兩著其辭以明得失之<lb/>
<pb n="6a"/>
　未可知而憂懼之不敢忘也子曰師出以律失律凶<lb/>
　也否臧之義明白如此而古今諸儒不勝異説惟左<lb/>
　氏傳為得之曰執事順成為臧逆為否否逋靡反或<lb/>
　曰諸儒言律或以為律法之律或以為吹律之律二<lb/>
　者將安折中曰法律本於吹律律起於黄鍾黄鍾坎<lb/>
　也古者斷竹為律吹中聲以騐氣候輕重長短毫釐<lb/>
　不差度量權衡於此而取則焉是以後世法令通謂<lb/>
　之律取其無差忒也今此言否臧之凶直謂法律爾<lb/>
<pb n="6b"/>
　非謂吹律以聴軍聲也若謂吹律以聴軍聲一樂師<lb/>
　之職耳世無師曠戰勝攻取固自若也何以言其凶<lb/>
　乎爾雅曰坎律銓也郭璞注曰易坎卦主法法律皆<lb/>
　所以銓量輕重葢得之矣<lb/>
九二在師中吉无咎王三錫命象曰在師中吉承天寵<lb/>
也王三錫命懷萬邦也<lb/>
　九二震也以陽居柔而在下卦之中應乎六五之坤<lb/>
　而為羣隂之主故曰在師師衆也坤為衆為順震為<lb/>
<pb n="7a"/>
　長為動動而順剛中而應故曰中吉无咎王三錫命<lb/>
　一陽居下而為五隂之主六五聴之羣隂順之不在<lb/>
　師而在國則權臣之象矣在師而不得中未可以言<lb/>
　吉稟命則不畏專命則不臣專稟之貴乎中也猛則<lb/>
　失恩寛則失威寛威之貴乎中也在師而得中是以<lb/>
　吉而无咎也象所謂師正吉无咎是也王謂六五也<lb/>
　自五至二所歴三爻三錫命也將帥而師而王之錫<lb/>
　命至于再三所以昭寵渥而重其權也夫為將者所<lb/>
<pb n="7b"/>
　有之師君之民也所行之賞罰君之柄也君與之民<lb/>
　必與之柄可賞而賞可罰而罰可誅而誅可赦而赦<lb/>
　百萬之衆莫敢不從所恃者君命也君无錫命跬步<lb/>
　不可行矣是以古者遣帥推轂而命之曰閫外之事<lb/>
　將軍主之猶以為未也而至于再至于三斯可以信<lb/>
　其恩威而令其下矣故曰在師中吉承天寵也或曰<lb/>
　六五坤也而曰承天寵何哉曰五者天之位也自天<lb/>
　寵之吉无咎矣王三錫命懷萬邦也王之所以三錫<lb/>
<pb n="8a"/>
　命者豈私於一師哉所以懐來萬邦也或曰寵一師<lb/>
　而懷萬邦其義安在曰勤而見知忠而見信羣臣諸<lb/>
　侯莫不勸矣不庭之方不率之國莫不懼矣好我者<lb/>
　莫不勸惡我者莫不懼懷來之術有過於此者乎<lb/>
六三師或輿尸凶象曰師或輿尸大无功也<lb/>
　六三上體為坤下體為坎以隂居剛而在下卦之上<lb/>
　上无其應而乗乎九二之震故曰師或輿尸凶夫六<lb/>
　五者師之王也九二者師之帥也六五體坤坤為母<lb/>
<pb n="8b"/>
　九二體震震為長男初六六三體坎坎為中男六四<lb/>
　體艮艮為少男以九二剛中之才有六五柔上之應<lb/>
　憑冡嗣之貴居師帥之任坎艮諸男莫不聴順此其<lb/>
　所以吉也然母之於子親而不尊多愛而少威雖以<lb/>
　師帥之權付之長子至於艮坎諸男未必不使之分<lb/>
　其任也故或之或之者疑也輿者衆也尸者主也三<lb/>
　四以坎艮而雜乎坤坤為衆故有輿尸之象行軍用<lb/>
　師而衆主之則號令不一人心不齊甲可乙否莫知<lb/>
<pb n="9a"/>
　適從如是而不敗者未之有也所以然者初六六三<lb/>
　不當其位而四比於五有愛季之嫌故也子曰師或<lb/>
　輿尸大无功也師无統一未戰先潰勞民費財而无<lb/>
　尺寸之功固可以言凶矣何必前徒倒戈流血漂杵<lb/>
　然後謂之凶乎程氏曰自古任將不專而致覆敗者<lb/>
　晉荀林父邲之戰唐郭子儀相州之役是也<lb/>
六四師左次无咎象曰左次无咎未失常也<lb/>
　六四上體為坤下體為艮以隂居柔而在上卦之下<lb/>
<pb n="9b"/>
　下无其應而承於六五之坤故曰師左次无咎坤為<lb/>
　順艮為止故有左次之象老氏有言君子居則貴左<lb/>
　用兵則貴右偏將軍處左上將軍處右則左者不用<lb/>
　之地猶人之左手足不如右强也不用之地師之次<lb/>
　舎也坤為地艮為山坎為水師之所次右背山林前<lb/>
　左水澤六四皆水而次何也曰四之為艮其體反也<lb/>
　故水澤為前左而山陵平地為右背矣以隂居剛體<lb/>
　乎坤艮有輿尸之象為其背山左水有師次之象焉<lb/>
<pb n="10a"/>
　是以變而言之也止則如山動則如雷師之道也故<lb/>
　子曰左次无咎未失常也若以隂居剛則失其常矣<lb/>
　而艮體尸之得為无咎乎哉説者謂六四自度非才<lb/>
　而不敢進故得无咎夫師帥者社稷之司命政之存<lb/>
　亡民之死生於是乎在可以非才而受其任乎既受<lb/>
　任矣而巽儒不進謂人曰我不能雖復左次其能免<lb/>
　乎<lb/>
六五田有禽利執言无咎長子帥師弟子輿尸貞凶象<lb/>
<pb n="10b"/>
曰長子帥師以中行也弟子輿尸使不當也<lb/>
　言當作吉字之誤也今改正六五坤也以隂居剛而<lb/>
　在上卦之中應乎九二之震而乗乎六四四坤艮也<lb/>
　故曰田有禽利執坤為地故有田象艮為黔喙之屬<lb/>
　故有禽象坤之有艮猶田之有禽也古者蒐苗獮狩<lb/>
　通謂之田主於除害也禽入我田蹂踐禾稼利在於<lb/>
　執不可縱舎若快心縱舎游田無度烈山澤而焚之<lb/>
　則獸不得安其居人不得食其利矣傳曰利人土地<lb/>
<pb n="11a"/>
　貨寳者謂之貪兵兵貪者敗不得已而起者謂之應<lb/>
　兵應兵者勝蠻夷滑夏宼賊奸宄不得已而用師則<lb/>
　執田禽之義也故曰吉无咎帝王之師所以無敵於<lb/>
　天下者用此道也夫説者沿襲訛誣以執言為命辭<lb/>
　陋矣夫動民以行不以法應天以實不以名克寛克<lb/>
　仁彰信兆民東征西怨南征北怨豈區區執言而與<lb/>
　之較哉故彖言大人吉无咎而二五之爻辭皆表而<lb/>
　出之不以為贅者所以顯微而闡幽不得不然爾既<lb/>
<pb n="11b"/>
　曰吉又曰无咎何也曰无咎者善補過也夫以九二<lb/>
　在下而有震主之威六五居尊而行天下之險宜其<lb/>
　有咎矣以其剛中而應行險而順故得无咎豈非善<lb/>
　補過之謂乎故曰長子帥師弟子輿尸貞凶長子震<lb/>
　也弟子坎艮也應於九二既有長子帥師之象乗乎<lb/>
　三四復有弟子輿尸之憂夫柔順者五之所以為貞<lb/>
　也委任九二而責其成不從中禦斯為善矣然柔而<lb/>
　無斷則任不專一二三其責將有輿尸之凶矣故子<lb/>
<pb n="12a"/>
　曰長子帥師以中行也弟子輿尸使不當也夫長子<lb/>
　也者豈直謂其年長也哉以其剛中而行健當主帥<lb/>
　之事斯謂之長子矣謂其有長人之材故也苟或任<lb/>
　所不當十羊九牧無所適從欲无凶得乎或曰卦以<lb/>
　一陽為五隂之主而六五謂之大人何也曰五者尊<lb/>
　也六者柔也以柔居尊而九二為之應吾能左右而<lb/>
　使之所謂能以衆者也坤為順震為動坎為險六五<lb/>
　體坤而應乎正去險難而就平地所謂行險而順者<lb/>
<pb n="12b"/>
　也謂之大人不亦宜乎世言用武之君往往皆以勇<lb/>
　略冠世然後能之此淺俗之論非智識之談也老子<lb/>
　曰强大處下柔弱處上夫惟不争故天下莫能與之<lb/>
　争然則師之大人以六居五責成九二以收撥亂之<lb/>
　功此韓信之所以為善將兵而髙帝之所以為善將<lb/>
　將也臧宫馬武之徒所以鳴劍抵掌而光武之所以<lb/>
　閉闗而謝質也文帝勞亞夫之軍軍門都尉曰軍中<lb/>
　但聞將軍之令不聞天子之詔自非文帝有不能堪<lb/>
<pb n="13a"/>
　以是知六五之為難能也<lb/>
上六大君有命開國承家小人勿用象曰大君有命以<lb/>
正功也小人勿用必亂邦也<lb/>
　上六坤也以隂居柔而在一卦之上下无其應而乗<lb/>
　乎六五之坤故曰大君有命開國承家五居天位故<lb/>
　有君命之象坤為上為衆為國邑故有開國成家之<lb/>
　象方師之初一陽在下而為之主五隂莫不順聴者<lb/>
　行師之義也及夫開國承家而聴九二之制則無君<lb/>
<pb n="13b"/>
　矣故必大君有命而後可以正其功上居一卦之終<lb/>
　班師振旅論功行賞之時也故曰小人勿用大者開<lb/>
　國而為公侯小者承家而為卿大夫而小人之有功<lb/>
　賞之而勿用此為國久長之計也或曰謂之承家則<lb/>
　必繼世而後可乎非此之謂也封之土而命之氏使<lb/>
　其子孫得以承襲是之謂承家也甚哉小人之不可<lb/>
　用也譬之猶虎狼蝮蝎然欲其不為民害不可得也<lb/>
　聖人知其有功不可不賞也故戒以勿用而已或曰<lb/>
<pb n="14a"/>
　小人之不可一日用也而使之有功何哉曰軍旅之<lb/>
　事使智使勇使愚使貪古之道也豈暇問君子小人<lb/>
　哉惟開國承家然後得而審理之武王克商大封於<lb/>
　廟其詩曰賚説者謂有周賚子也言所以錫善人也<lb/>
　孔子曰周有大賚善人是富八百諸侯三千虎士夫<lb/>
　豈皆善人哉其處之必有道矣或曰功同賞異則必<lb/>
　悍然而不平聖人將何以處之曰象至不仁封之有<lb/>
　庳天子使吏治其國而納其貢賦焉何憂其悍而縱<lb/>
<pb n="14b"/>
　其為暴也光武懲髙帝之事不任功臣得其道矣或<lb/>
　曰師之諸爻孰為君子孰為小人曰九二六四上六<lb/>
　君子也初六六三小人也以九居二德浮於位者也<lb/>
　六四上六德稱其位者也初六六三則小人而乗君<lb/>
　子之器也初與三為坎坎為小人故也是以諸爻无<lb/>
　咎而初與三皆凶也子曰大君有命以正功也小人<lb/>
　勿用必亂邦也夫大君者以公天下為心者也論功<lb/>
　行賞蔑不正矣晉之王渾王濬隋之韓擒虎賀若弼<lb/>
<pb n="15a"/>
　所以争功而不决者二主之不君從可知矣若漢髙<lb/>
　帝有片言之喻孰敢不聽乎哉<lb/>
　<lb/>
　<lb/>
　<lb/>
　<lb/>
序卦曰衆必有所比故受之以比比者比也<lb/>
　比也者親附之謂也比之<hi>闕</hi>　　　　　　　　視<lb/>
<pb n="15b"/>
　師比之象也夫師比五隂而一陽剛中而應行險而<lb/>
　順均也其所以為師為比者二五之位尊卑之不同<lb/>
　耳其在於二人臣之位也可以行師而非立國之道<lb/>
　也其在於五人君之位也可以立國而非行師之義<lb/>
　也是故九二者衆之所奉以為正也九五者衆之所<lb/>
　戴以為君也書曰萬夫之長可以觀政九二之謂也<lb/>
　又曰衆非元后何戴九五之謂也此師比之所以異<lb/>
　也<lb/>
<pb n="16a"/>
比吉原筮元永貞无咎不寧方來後夫凶彖曰比輔也<lb/>
下順從也原筮元永貞无咎以剛中也不寧方來上下<lb/>
應也後夫凶其道窮也<lb/>
　下坤上坎成卦曰比者坤為衆為順艮為止坎為險<lb/>
　衆而止于險比之勢也順而止乎險比之情也坎坤<lb/>
　之中有震象焉所以為師也坤坎之中有艮象焉所<lb/>
　以為比也或曰子於師之左次田之有禽皆以艮象<lb/>
　言之矣於此乃曰坎坤有震而為師坤坎有艮而為<lb/>
<pb n="16b"/>
　比何其相戾也曰易有四象謂正體也覆而取之又<lb/>
　四象也一卦之彖據正體而言之及其在爻至四而<lb/>
　止矣苟不覆之則五上二爻將無所取而三四二爻<lb/>
　亦無以明反覆變化之義矣故曰雜物撰得辯是與<lb/>
　非則非其中爻不傋此之謂也或曰然則坤坎為師<lb/>
　坎坤為比亦有其義乎曰坎也者法度之所自出也<lb/>
　法度在下而上順從之所以為師也法度在上而下<lb/>
　順從之所以為比也比吉原筮元永貞何謂也曰九<lb/>
<pb n="17a"/>
　五之謂也受天下之比如九五之正可謂吉矣天下<lb/>
　之人得其所比如九三者可謂无咎矣故曰比吉也<lb/>
　比輔也下順從也輔當為富傳寫誤耳順從云者自<lb/>
　四以下皆坤象也筮之為言决疑之謂也以隂比陽<lb/>
　以賤比貴得其所以比則吉失其所比則凶吉凶之<lb/>
　間禍福之際明者據之取占筮之義也原者再也猶<lb/>
　原蠶原廟之義也元始也永終也貞正也筮其所以<lb/>
　始終皆正如九五者可以无咎矣夫以五隂而比一<lb/>
<pb n="17b"/>
　陽其從之也豈俟占而後决哉然而筮之至于再何<lb/>
　也曰去就之義大矣賢者有所不知而况於衆人乎<lb/>
　卦為二五初四為吉至於三上兩爻有匪人无首之<lb/>
　凶不知原筮之故也六三非陽也而居於剛自以為<lb/>
　陽而求配於上六又介乎二四之間二四舎三而此<lb/>
　五上六舎五而比二吉凶之來自取之也可不審乎<lb/>
　九五體陽而居剛六二六四上六體隂而居柔如是<lb/>
　而比斯謂之元永貞者矣故曰原筮元永貞无咎以<lb/>
<pb n="18a"/>
　剛中也不寧方來謂初六也九五在上六二在下當<lb/>
　比之時而有不當其位者非背叛之臣即裔夷之君<lb/>
　長也初六一爻最為僻逺以隂居剛不當其位其四<lb/>
　夷之國不寜之方乎初近於二配於四二四既得所<lb/>
　比初之從五不占而决矣故曰不寜方來上下應也<lb/>
　後夫凶謂上六也夫也者妻之所比也君也者臣之<lb/>
　所比也當比之時九五中正於臣民為君於妻妾為<lb/>
　夫自四以下莫不順之所謂陽唱而隂和男行而女<lb/>
<pb n="18b"/>
　隨也上六獨乗於五是後其夫也其凶宜矣孟子曰<lb/>
　未有義而後其君者也或曰三上配也豈得反謂五<lb/>
　為夫曰五隂一陽陽居中正天下一家之象也天无<lb/>
　二日民无二王上不比五而比三是謂比之无首比<lb/>
　他人而後其夫也上之所以比三者為其居之可配<lb/>
　而不知其德之非夫失原筮之道也故曰後夫凶其<lb/>
　道窮也或曰䝉之彖曰初筮告再三凟凟則不告明<lb/>
　筮貴初而惡夫凟也今比之筮而貴乎再是故將凟<lb/>
<pb n="19a"/>
　之也歟曰夫言各有當也書曰卜不習吉初筮之謂<lb/>
　也又曰一習吉原筮之謂也䝉者之於師亟問而弗<lb/>
　志於心其弗告之宜矣臣之從君婦之從夫不可以<lb/>
　苟合苟合則離思其始而圖其終所以為久長之道<lb/>
　也何惡於原筮也哉<lb/>
象曰地上有水比先王以建萬國親諸侯<lb/>
　地者坤也水者坎也天下之水未有不附於地者地<lb/>
　中有水水之聚也地上有水水之散也水聚則為澤<lb/>
<pb n="19b"/>
　及其散也或為江河或為溝瀆而莫不比於地民聚<lb/>
　則為師及其散也或為方伯之國或為子男之邦而<lb/>
　莫不比於王此先王所以建萬國親諸侯也<lb/>
雜卦曰比樂師憂<lb/>
　坎之一陽為五隂之主在師為憂在比為樂何也曰<lb/>
　師比以二五為主師之二五不當其位比之二五皆<lb/>
　得其正故也柔上而剛下上下之所同憂也陽尊而<lb/>
　隂卑尊卑之所同樂也夫興師動衆以毒天下拯之<lb/>
<pb n="20a"/>
　塗炭之中而措之袵席之上豈不始於憂勤而終於<lb/>
　佚樂也哉天下有王生民有歸於斯時也可謂樂矣<lb/>
　是故比之諸爻皆有佚樂之象六二自内而吉六四<lb/>
　自外而亦吉初六自他而亦吉九五不誡而亦吉惟<lb/>
　六三上六失其所比有匪人无首之象也當比之時<lb/>
　九五在上順之者吉逆之者凶順之者安榮逆之者<lb/>
　危辱自非反道背德之人誰肯避吉而就凶捨安榮<lb/>
　而取危辱哉此比之所以為樂也故曰比者比也其<lb/>
<pb n="20b"/>
　他爻則以上下相比明其義焉<lb/>
初六有孚比之无咎有孚盈缶終来有他吉象曰比之<lb/>
初六有他吉也<lb/>
　初六坤也以隂居剛而在一卦之下上无其應而承<lb/>
　乎六二二亦坤也故曰有孚比之无咎坎為有孚謂<lb/>
　九五也以震而居坎中羣隂之所孚也二應在五而<lb/>
　比於初四應在初而比於五故初因二與四而得其<lb/>
　所比焉所謂因不失其親者也所以然者初體坤坤<lb/>
<pb n="21a"/>
　為順凡比之道元永皆正然後无咎今初六最逺於<lb/>
　五不當其位見五之有孚而逺來比之曷為无咎乎<lb/>
　哉孟子曰天無二日民無二王詩云自西自東自南<lb/>
　自北無思不服九五之謂也初六避逺因二與四而<lb/>
　得所比又何咎之有哉故曰有孚盈缶終來有他吉<lb/>
　坎為缶九五坎中之陽流而不盈者也自四以下皆<lb/>
　坤象焉以土制水則其缶盈矣盈缶也者言其充實<lb/>
　也有諸中必形諸外誠於此必著於彼九五之孚僅<lb/>
<pb n="21b"/>
　盈一缶而有自他來比之者初六是也初為无咎而<lb/>
　五為吉矣或曰九五在上无所不孚而以盈缶言之<lb/>
　何也曰江出岷山其源濫觴極其所至放乎四海盈<lb/>
　缶之孚足以充塞乎天地之間矣為人上者患誠信<lb/>
　之不充耳苟能充之何憂天下之不王四夷之不服<lb/>
　哉子曰比之初六有他吉也夫爻既言之矣夫子又<lb/>
　申言之不幾於贅乎曰聖人之言簡而明質而盡學<lb/>
　者顧未之思耳今言易之家皆於别爻求他吉之義<lb/>
<pb n="22a"/>
　然後知聖人有味其言之也葢曰比之他吉不在别<lb/>
　爻即初六是也豈不簡而明質而盡也哉<lb/>
六二比之自内貞吉象曰比之自内不自失也<lb/>
　六二坤也以隂居柔而在下卦之中應乎九五之震<lb/>
　而承乎六三三坤艮也故曰比之自内下卦為内上<lb/>
　卦為外九五在上六二自内而比之故曰貞吉當比<lb/>
　之時二五中正自内比之可謂元永貞正吉而无咎<lb/>
　者矣子曰比之自内不自失也夫以隂柔為體乎坤<lb/>
<pb n="22b"/>
　不憂其不順於五而憂其自失於三也能保其正不<lb/>
　自失於匪人斯為吉矣<lb/>
六三比之匪人象曰比之匪人不亦傷乎<lb/>
　六三上體為艮下體為坤以隂居剛而在下卦之上<lb/>
　上无其應而介於二四二爻皆坤而三又坎也故曰<lb/>
　比之匪人匪人者非所比而比焉者也二以其中四<lb/>
　以其近皆獲比於五矣獨上六後夫而與三為背謂<lb/>
　之匪人不亦宜乎陽為貴隂為賤賤者比人者也貴<lb/>
<pb n="23a"/>
　者比於人者也陽為賢隂為不肖不肖者比人者也<lb/>
　賢者比於人者也是故比五隂而一陽五隂之爻皆<lb/>
　言比之者比人者也一陽之爻獨言顯比者比於人<lb/>
　者也比於人者治人比人者治於人今六三上六二<lb/>
　爻皆隂莫能相尚三雖居剛而上又一卦之上三雖<lb/>
　體艮而上乂體坎是故皆有比之之辭明其才德俱<lb/>
　茂不能以自立相比而莫適為尊也子曰比之匪人<lb/>
　不亦傷乎己不能以自立所比者又非其人禍至無<lb/>
<pb n="23b"/>
　日矣不亦可傷哉在漢建武隗囂公孫述荀若竇融<lb/>
　者初六當之矣<lb/>
六四外比之貞吉象曰外比於賢以從上也<lb/>
　六四上體為坎下體為坤以險居柔而在上卦之下<lb/>
　下无其應而承乎九五之震故曰外比之貞吉六二<lb/>
　為内比六四為外比明矣夫以六四之坤而承乎九<lb/>
　五之震其比之也固也為其有坎象焉坎性下流是<lb/>
　以戒之守其正然後吉也子曰外比於賢以從上也<lb/>
<pb n="24a"/>
　上者對下之稱四之配在初而乗乎三二爻皆隂也<lb/>
　陽為賢隂為不肖舍不肖而比賢四之所以為貞吉<lb/>
　者歟<lb/>
九五顯比王用三驅失前禽邑人不誡吉象曰顯比之<lb/>
吉位正中也舎逆取順失前禽也邑人不誡上使中也<lb/>
　九五震也以陽居剛而在上卦之中應乎六二而為<lb/>
　五隂之所宗故曰顯比陽為明隂為晦震東方也日<lb/>
　之旦也以大中至正之道顯然受天下之比也誠意<lb/>
<pb n="24b"/>
　以待之虚心以納之來者不拒去者不追較然不欺<lb/>
　其心俯仰而无愧怍此之謂顯比古之聖人所以得<lb/>
　天下者皆是道也故曰王用三驅失前禽邑人不誡<lb/>
　吉王謂五也五體震震為馬下應乎二所歴三爻故<lb/>
　有王用三驅之象禽謂三也三體艮艮為黔喙之屬<lb/>
　三自内比四自外比而三獨不順比之匪人故有失<lb/>
　前禽之象邑謂六二也二體坤坤為國邑柔順中正<lb/>
　而與五為應故有邑人不誡之象王用三驅即禮所<lb/>
<pb n="25a"/>
　謂天子不合圍是也三面而驅闕其一面順而來者<lb/>
　取之逆而去者舎之古之道也夫三面而驅禽之逸<lb/>
　者固多矣聖人以為外物任其去來而不强取之也<lb/>
　故曰子釣而不綱弋不射宿成湯之祝曰欲左者左<lb/>
　欲右者右不用命者入吾網聖人之仁葢如此也或<lb/>
　曰湯以一面而王用三驅何也曰三驅禮也湯之一<lb/>
　面代虐以寛矯枉過正非常道也原其設心則同矣<lb/>
　若夫邑人則吾之所與同其休戚者也方其未附也<lb/>
<pb n="25b"/>
　去來逆順有所不可知及其附也則鞏如磐石固如<lb/>
　膠漆親如父子䕶如頭目又何誡之有哉是以大有<lb/>
　之盛至於易而無備泰之盛至於不戒以孚然後為<lb/>
　至也然則聖人不取必於前禽而取必於邑人不取<lb/>
　必於邑人而取必於吾身使吾德可比則邑人不誡<lb/>
　邑人不誡則前禽安往哉以此顯比可謂吉矣子曰<lb/>
　顯比之吉位正中也舎逆取順失前禽也邑人不誡<lb/>
　上使中也書曰爾身克正罔敢不正民心罔中為爾<lb/>
<pb n="26a"/>
　之中上使中之義也夫六二雖居中履正苟无九五<lb/>
　之君將不能保其正矣上之所使不其然歟鄭康成<lb/>
　曰舎而去之不射走而往者順而射王弼亦曰禽走<lb/>
　來趨已則舍之背已而走則取之既違經㫖且非事<lb/>
　情又曰可以為上之使非為上之道失之逺矣王氏<lb/>
　明象曰古者田獵驅禽獸於所聚之野而射之三驅<lb/>
　而止未詳所出亦恐不近人情<lb/>
上六比之无首凶象曰比之无首无所終也<lb/>
<pb n="26b"/>
　上六坎也以隂居柔而在一卦之上下无其應而乗<lb/>
　乎九五之震故曰比之无首上六以柔乗剛而不順<lb/>
　九五而反與六三為比者也小人羣居莫適為首故<lb/>
　曰凶兩貴不能以相事兩賤不能以相使比而无首<lb/>
　凶不亦宜乎乾之上九无首而吉比之上六无首而<lb/>
　凶學者觀之思過半矣子曰比之无首无所終也夫<lb/>
　以六三比之匪人固可以為凶矣猶然不係以凶咎<lb/>
　之辭者其逆順未可知也使其幡然從天下之所歸<lb/>
<pb n="27a"/>
　往孰能禦之哉至於上六卦之終也而卒於无首其<lb/>
　凶成矣此所謂初辭擬之卒成之終者歟曰上之於<lb/>
　三既非其配而切近於九五烏知其不從五而反比<lb/>
　於三與曰為其後之故也方比之時一陽在上六二<lb/>
　自内而比之六四自外而比之初六自逺而比之唯<lb/>
　六三上六各居一卦之上皆有雄長之心是以相與<lb/>
　為比而至於後夫所謂天下後服者先亡矣而况於<lb/>
　近而不相得乎所以然者九五震也上六坎也六三<lb/>
<pb n="27b"/>
　艮也自以皆得乾之一體是以不汲汲而從五也或<lb/>
　曰六四之坎也而比之何哉曰四以隂居柔而在上<lb/>
　卦之終體乎坤而成乎震其比之也不亦宜乎非三<lb/>
　上之比也<lb/>
　<lb/>
　<lb/>
　<lb/>
　周易經傳集解卷四<lb/>
</p>
<p>
</p>
  </div>
</body>
</text>
</TEI>
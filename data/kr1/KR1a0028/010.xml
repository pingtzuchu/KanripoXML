<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解臨觀卷十</head> <lb/>
    <p>
<pb n="1a"/>
欽定四庫全書<lb/>
　周易經傳集解臨觀卷十<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰蠱者事也有事而後可大故受之以臨臨者大<lb/>
<pb n="1b"/>
也<lb/>
　臨之成卦蠱之變也自蠱之臨巽變為兑艮變為坤<lb/>
　二五不動而成也巽變者兑入而説也艮變為坤止<lb/>
　而順也入而不説則事不可成止而不順則功不可<lb/>
　就此蠱之所以為事而臨之所以為大也蠱之二五<lb/>
　其體艮兑有相與之意焉事之所為作也然而六五<lb/>
　幹父而有用譽之嫌九二幹母而有不可貞之疑所<lb/>
　以然者以上有九在上故也及其在臨則六五為坤<lb/>
<pb n="2a"/>
　而九二為震坤母也震長子也然後名正而言順事<lb/>
　立而功成矣是以謂之臨也臨之為大何也曰所以<lb/>
　為臨者澤上有地也澤大矣而地臨之澤不踰地地<lb/>
　斯為大矣君子之臨民如地之臨澤可也若以山而<lb/>
　臨之斯損而已矣或曰陽為大而大稱之何也曰固<lb/>
　哉子之為易也博厚如地而猶不可以稱大乎對乾<lb/>
　而言斯有所避焉耳乾稱大則坤稱至乾稱久則坤<lb/>
　稱大也書曰臨下以簡仲弓曰居敬而行簡以臨其<lb/>
<pb n="2b"/>
　民子曰乾以易知坤以簡能易則易知簡則易從易<lb/>
　知則有親易從則有功有親則可久有功則可大兹<lb/>
　坤兊之所以為臨歟<lb/>
臨元亨利貞至于八月有凶彖曰剛浸而長説而順剛<lb/>
中而應大亨以正天之道也至于八月有凶消不久也<lb/>
　下兑上坤成卦曰臨者初為兑二為震三四為坤兌<lb/>
　為澤坤為地震為動澤不動而地臨之固其常矣及<lb/>
　其動也有至於懷山襄陵則坤之所不能臨也今兑<lb/>
<pb n="3a"/>
　震二陽不越乎中而地臨其上此其所以為臨歟故<lb/>
　象不言地中有澤而言澤上有地謂之浸長而不能<lb/>
　踰於地也故曰剛浸而長説而順剛中而應是以謂<lb/>
　之臨也臨元亨利貞至于八月有㓙何謂也曰臨之<lb/>
　成卦反覆初象初兊二震則三四為坤三巽四艮則<lb/>
　五上為坤震兑艮巽者隨之所謂元亨利貞也四象<lb/>
　皆坤者坤之所謂元亨利貞也今臨之象體配天之<lb/>
　德而應四時之序是以稱之也然則觀之不為元亨<lb/>
<pb n="3b"/>
　利貞何也曰臨觀之義或與或求與者在此求者在<lb/>
　彼既已言之於臨雖不言於觀可矣臨之事象既應<lb/>
　四時之序而觀之有孚夫子釋之以四時不忒亦可<lb/>
　以知其指歸矣故子曰大亨以正天之道也至于八<lb/>
　月有凶者二陽為臨二隂為遯聖人貴陽而賤隂好<lb/>
　治而惡亂方長而慮其消方吉而示之凶也然自臨<lb/>
　至遯才七月耳而謂之八月者自復數之也隂陽之<lb/>
　消長必自其始而推之日陽物月隂物七陽數八隂<lb/>
<pb n="4a"/>
　數主陽而言故稱曰八臨之彖曰八月有凶是也自<lb/>
　復至遯凡八卦自一陽之生至二隂之長八月也聖<lb/>
　人之意若曰君子小人相為消長如晝夜寒暑之常<lb/>
　今臨之時二陽乃長至于八月有凶道焉不可不預<lb/>
　為之戒也故曰至于八月有凶消不久也王氏曰有<lb/>
　凶者不必㓙不必无凶也善求之而已矣陽生於子<lb/>
　而終於巳隂生於午而終於亥此周人之正先王所<lb/>
　以稽天綂也陽起於寅而終於未隂起於申而終於<lb/>
<pb n="4b"/>
　丑此夏后氏之正先王所以授人時也梓慎有言夏<lb/>
　數得天孔子亦曰行夏之時聖人於此未嘗偏廢焉<lb/>
　非期不廢不可廢也然在天之運杪忽而難窺在人<lb/>
　之時有象而可證易之為書以象示人者也故愚於<lb/>
　夏時每有考焉先儒以乾坤十二爻復姤十二卦分<lb/>
　配十二月建子之月為復為初九建丑之月為臨為<lb/>
　九二愚於乾坤二卦既辨爻配之非至於此卦則配<lb/>
　復之象曰先王以至日閉闗啇旅不行后不省方臨<lb/>
<pb n="5a"/>
　之彖曰至于八月有凶説者曰至日者冬至之日也<lb/>
　八月者夏之六月周之八月也其餘十卦雖无其義<lb/>
　固可以數推矣然十月乾亥而謂之坤正月勾萌而<lb/>
　謂之泰二月陽微而謂之壯諸如此類義所未安按<lb/>
　春秋書春王正月冬十有二月詩云四月維夏六月<lb/>
　徂暑七月流火九月授衣皆以夏時為正也竊謂四<lb/>
　時之序十二月之名冬不可以為春夏不可以為秋<lb/>
　所謂三代不相㳂襲者但以十一月十二月為嵗首<lb/>
<pb n="5b"/>
　再太甲惟元祀十有二月乙丑武王十有一年一月<lb/>
　戊午秦漢元年冬十月是其例也唐虞廵狩十一月<lb/>
　方如北岳而謂后不省方何哉復為十一月臨為十二月<lb/>
　八月有凶當是建酉酉者兑也兑為小人故彖言有<lb/>
　凶而仲尼有消不久之辭啇旅不行后不省方施之<lb/>
　正月義或然矣易之作也其在商之未亡而已用周<lb/>
　正亦恐不然或曰既稱至日便是冬至之日夫復何<lb/>
　疑曰理之所在不以文辭若以至日便為冬至惡知<lb/>
<pb n="6a"/>
　其不為夏至乎如孟子言至於日至之時皆熟焉又<lb/>
　當為何至也然則臨之八月是為夏正學者訂之<lb/>
象曰澤上有地臨君子以教思无窮容保民无疆<lb/>
　澤者兑也地者坤也澤上有地臨之象也宋氏曰以<lb/>
　土制水冝若易者然廹之以險隘奔潰四出壞之而<lb/>
　後己居之以寛大則蓄而為澤矣君子之於民亦然<lb/>
　扼之以勢勢則有盡親之以教教則无窮是以忘有<lb/>
　盡之勢思无窮之教以保无疆之民是以謂之臨也<lb/>
<pb n="6b"/>
雜卦曰臨觀之義或與或求<lb/>
　與者臨也求者觀也臨者以坤臨兑也觀者以坤觀<lb/>
　震也二陽在下上以咸臨與之之義也二陽在上下<lb/>
　觀而化求之之義也有感而後有應有施而後有求<lb/>
　我无以與之彼曷為求我哉是以臨之六爻皆有與<lb/>
　下之意焉六四之於初九六五之於九二則所謂咸<lb/>
　臨者矣至於上六下无其應猶以敦厚之德從而臨<lb/>
　之信乎其與之矣<lb/>
<pb n="7a"/>
初九咸臨貞吉象曰咸臨貞吉志行正也<lb/>
　初九兑也以陽居剛而在下卦之下應乎六四四坤<lb/>
　艮也故曰咸臨咸感也艮兑者咸之象也柔上而剛<lb/>
　下感應以相與者也故初九之於六四感而後臨是<lb/>
　之謂咸臨矣然以九居初六居四隂陽專一非所謂<lb/>
　相與者也故曰貞吉貞者正也所貴乎咸者為其相<lb/>
　與而乂吉其貞何也曰四臣位也應乎在下之賢可<lb/>
　以交感而不可以相與者也若九五六二則失其義<lb/>
<pb n="7b"/>
　矣四之於初感而臨之而初九得以守其正而行其<lb/>
　志斯之謂吉矣故子曰咸臨貞吉志行正也<lb/>
九二咸臨吉无不利象曰咸臨吉无不利未順命也<lb/>
　九二震也以陽居柔而在下卦之中應乎六五之坤<lb/>
　故曰咸臨夫艮兑者易之所謂咸也而此以坤震言<lb/>
　之何哉曰震動而坤順也六五九二柔上而剛下感<lb/>
　應以相與故二之於五亦感而後臨臨之初與四二<lb/>
　與五各得咸之一體是也謂之咸臨也故曰吉无不<lb/>
<pb n="8a"/>
　利君臣之間夫婦之際内外相應上下相與不謀而<lb/>
　同不約而合可謂吉矣然而有之所言而然所行而<lb/>
　善其應如響其行如流使其不善而莫之違也利於<lb/>
　何有哉故子曰咸臨吉无不利未順命也順者坤也<lb/>
　坤在於五而不在二矣臨之六爻自三以徃其象為<lb/>
　坤在於九二未為順矣大臣以道事君不可則止以<lb/>
　順為正者妾婦之道也以九居二而體乎震其得大<lb/>
　臣之義乎<lb/>
<pb n="8b"/>
六三甘臨无攸利既憂之无咎象曰甘臨位不當也既<lb/>
憂之咎不長也<lb/>
　六三上體為坤下體為巽以隂居剛而在下卦之上<lb/>
　上无其應而乗九二之震故曰甘臨甘便佞也記曰<lb/>
　小人甘以壞四隂之臨二陽猶地之臨澤也坤為土<lb/>
　巽為入以土制水而入於水是剛浸長而壞其防也<lb/>
　故有甘臨之象為夫剛毅忠貞者君子之所優而小<lb/>
　人之所憚也柔佞巽順者君子之所乏而小人之所<lb/>
<pb n="9a"/>
　便也忠貞之言逆耳苦口巽順之説其甘如飴初二<lb/>
　陽為君子六三隂為小人以小人柔巽甘言媚色以<lb/>
　入之是以謂甘臨矣方臨之時君子道長而六三之<lb/>
　小人不知退聼猶以邪佞之資行巽順之道自上而<lb/>
　臨之必不為君子所容故曰无攸利三承於四四應<lb/>
　在初二陽方長而當其衝其孤危可立而待也然坤<lb/>
　為順巽為伏方臨之時自知不敵順而伏焉庶乎其<lb/>
　免矣故曰既憂之无咎夫君子之進非小人之利也<lb/>
<pb n="9b"/>
　窮而攫搏亦其宜矣然且匿其凶險之心而見其順<lb/>
　伏之意以六三而遇九二无閉拒之情焉可謂知危<lb/>
　而憂懼者矣君子之於小人亦豈得志而讎疾之哉<lb/>
　彼既憂懼而自新惟我之為聴則陽日以長隂日以<lb/>
　消六三之小人變而為君子則泰之象矣夫又何求<lb/>
　故子曰甘臨位不當也既憂之咎不長也一變為泰<lb/>
　夫豈長乎<lb/>
六四至臨无咎象曰至臨旡咎位當也<lb/>
<pb n="10a"/>
　六四上體為坤下體為艮以隂居柔而在上卦之下<lb/>
　應乎初九之兑故曰至臨坤為地艮為山山髙於地<lb/>
　者也山附於地而臨兑澤之上澤至而能臨之斯之<lb/>
　謂至臨矣六四初九艮兑相應以六居四當於其位<lb/>
　澤之浸長及三而已四其免乎何者入乎巽而止乎<lb/>
　艮故也或曰子以山澤為損明坤兊之為臨而於此<lb/>
　又曰山附於地澤至而能臨之何義也曰山澤損者<lb/>
　澤上即是山也山下有澤能无損乎山附於地地固<lb/>
<pb n="10b"/>
　自若也澤上有地能无臨乎是故損之六三坤巽乎<lb/>
　澤自四以徃有艮而无坤坤之象毁矣臨之六三雖<lb/>
　巽于澤自四以徃坤象隤然是以謂之至臨也初九<lb/>
　者在下之賢六四者近君之臣也柔上而剛下兊艮<lb/>
　相應有交感之象焉二剛浸長至三而泰六四之德<lb/>
　足以臨其上矣故曰无咎書曰如有一个臣斷斷猗<lb/>
　无他技其心休休焉其如有容人之有技若巳有之<lb/>
　人之彦聖其心好之不啻若自其口出實能容之以<lb/>
<pb n="11a"/>
　保我子孫六四之謂矣夫如是何咎之有故子曰至<lb/>
　臨无咎位當也<lb/>
六五知臨大君之宜吉象曰大君之宜行中之謂也<lb/>
　六五坤也以隂居剛而在上卦之中應乎九二之震<lb/>
　故曰知臨也惟天下至聖為能聰明叡知足以有臨<lb/>
　也六為柔五為剛居上而得中感應以相與得夫臨<lb/>
　下之道矣臨下之道太剛則折太柔則弛不剛不柔<lb/>
　施得其當是以謂之知臨也故曰大君之宜吉有天<lb/>
<pb n="11b"/>
　下而君之謂之大君宜適稱也夫所謂不剛不柔者<lb/>
　非但抑剛而抗柔也有時而剛有時而柔當於事而<lb/>
　合於人心謂之大君之宜矣吉孰如之故子曰大君<lb/>
　之宜行中之謂也夫四五皆坤象也或言大或言至<lb/>
　以其位稱之也<lb/>
上六敦臨吉无咎象曰敦臨之吉志在内也<lb/>
　上六坤也以隂居柔而在上卦之上應在六三二爻<lb/>
　俱隂同體乎坤无相應之義故曰敦臨敦厚也增培<lb/>
<pb n="12a"/>
　之義也坤為厚德以坤臨坤是之謂敦臨以復之敦<lb/>
　復艮之敦艮皆取重復之義也六三以巽順之德而<lb/>
　臨二陽雖不當於其位既有憂懼之誠矣上六又以<lb/>
　坤之厚徳而臨之六三之變則為泰矣三且无咎而<lb/>
　况於上乎故曰吉旡咎包荒藏疾不顯亦臨斯之謂<lb/>
　也故子曰敦臨之吉志在内也嫌於六三不當其位<lb/>
　宜若不知不應是以夫子發明之爾臨之為大不亦<lb/>
　宜乎以三之不當位而上六其配六四其承皆有宜<lb/>
<pb n="12b"/>
　悔是以三爻皆著无咎之辭故曰无咎者善補過也<lb/>
　<lb/>
　<lb/>
　<lb/>
　<lb/>
序卦曰物大然後可觀故受之以親<lb/>
　觀之成卦臨之反也二陽在下四隂自上而臨之二<lb/>
　陽在上四隂自下而觀之也以坤臨兊謂之臨以坤<lb/>
<pb n="13a"/>
　觀震謂之觀也夫大者小之所觀也上者下之所觀<lb/>
　也茍无臨下之大徳曷足以居於人上而為天下之<lb/>
　所觀哉書曰有容德乃大臨之義也七世之廟可以<lb/>
　觀徳萬夫之長可以觀政觀之義也此觀之所以次<lb/>
　臨或曰三隂為否五隂為剥惡其長也四隂在否剥<lb/>
　之間而獨為觀何哉曰三隂為否者天地不交外徤<lb/>
　而内順也五隂為剥者山附於地順而止之也四隂<lb/>
　為觀者風行地上順而巽也因其自然之象而命以<lb/>
<pb n="13b"/>
　自然之名豈强為之分别哉<lb/>
觀盥而不薦有孚顒若彖曰大觀在上順而巽中正以<lb/>
觀天下觀盥而不薦有孚顒若下觀而化也觀天之神<lb/>
道而四時不忒聖人以神道設教而天下服矣<lb/>
　上巽下坤成卦曰觀者初為坤二亦為坤三為艮四<lb/>
　為巽順以巽則化行而民服矣何以明其為觀哉謂<lb/>
　其有艮象焉坤為衆艮為止巽為齊衆止而齊斯以<lb/>
　為觀而已矣觀盥而不薦有孚顒若何謂也曰可觀<lb/>
<pb n="14a"/>
　者二陽也觀之者四隂也九五為盥而上九為薦也<lb/>
　自下觀上近則覩之故九五中正為天下之所觀六<lb/>
　四最近為觀光之上賔四隂之所觀者九五而已至<lb/>
　於上九隔乎九五觀瞻之所不及也故曰觀盥而不<lb/>
　薦也未有盥而不薦者也未有觀盥而不觀薦者也<lb/>
　然而沃盥在於阼階薦獻在於室寢阼階之下可得<lb/>
　而觀室寢之中非衆之所覩也故曰觀盥而不薦也<lb/>
　化民之道莫逺於誠行誠之道莫重於祭祭祀之禮<lb/>
<pb n="14b"/>
　莫先於盥盥洗手也奠幣酌鬯以求神之初也宗廟<lb/>
　致敬精誠專一莫盛於此時及夫既灌之後三獻而<lb/>
　薦腥五獻而薦熟其文繁其禮縟雖强有力者猶有<lb/>
　時而惰矣則其精誠之著見豈能如沃盥之時耶故<lb/>
　子曰禘自既灌而徃者吾不欲觀之矣謂其精誠之<lb/>
　不一也孚之言信也顒之言嚴也方盥之初誠意充<lb/>
　乎内肅敬形於外盛徳之容觀者自化不言而信不<lb/>
　戒而嚴誠孝所格无乎不通故有孚於下顒顒如也<lb/>
<pb n="15a"/>
　微之顯誠之不可揜也如此夫孟子曰至誠而不動<lb/>
　者未之有也不誠未有能動者也夫誠者自成也萬<lb/>
　物之所成終而所成始也未有誠於盥而不誠於薦<lb/>
　者也然而彖以是為言者盖曰民之化我觀我之盥<lb/>
　而不觀於薦也若觀於薦則化我未必若是之孚也<lb/>
　是以觀盥而不薦也夫觀盥而不觀薦者以吾之誠<lb/>
　敬在於盥也吾之所以致吾誠敬者豈其盥之時耶<lb/>
　固在於齋之日也散齋七日致齋三日虚而明一而<lb/>
<pb n="15b"/>
　精人莫之見也始發於盥其容肅然故可觀也嗚呼<lb/>
　古之聖人所以齋戒以神明其徳者其取諸此乎故<lb/>
　子曰大觀在上順而巽中正以觀天下觀盥而不薦<lb/>
　有孚顒若下觀而化也觀人者謂之觀觀於人者謂<lb/>
　之觀觀官喚反大而在上者二陽也中正以觀者其<lb/>
　惟五乎是以觀盥而不薦者也中正既釋其義又從<lb/>
　而申明之曰觀天之神道而四時不忒聖人以神道<lb/>
　設教而天下服矣何謂也曰天者人之所觀也君者<lb/>
<pb n="16a"/>
　民之所觀也是以聖人觀於天而天下觀於聖人也<lb/>
　天何言哉四時行焉百物生焉天神道也聖人體天<lb/>
　故亦以神道設教脩己以安百姓篤恭而天下平盖<lb/>
　有不言而信者矣神者何也一之謂也一者何也誠<lb/>
　之謂也故曰至誠如神誠者天之道也誠則形形則<lb/>
　著著則明明則動動則變變則化唯天下之至誠為<lb/>
　能化謂之神道不亦宜乎子曰知變化之道其知神<lb/>
　之所為乎徒見四時之行萬物之育黎民之變蠻貊<lb/>
<pb n="16b"/>
　之孚而不知其所以致此者天故是謂之神也然則<lb/>
　宗廟致敬不出堂廡之間而化行於天下豈不信哉<lb/>
　或問禘之説子曰不知也知其説者之於天下也其<lb/>
　如示諸掌乎此之謂也卦名及諸爻並如字讀唯大<lb/>
　觀在上中正以觀天下九五觀民之觀當以去聲讀<lb/>
　之<lb/>
象曰風行地上觀先王以省方觀民設教<lb/>
　風者巽也地為坤也風行地上无所不徧故先王以<lb/>
<pb n="17a"/>
　之廵守省方觀民俗之好惡而為之設教焉猶風之<lb/>
　行於地上也然觀之成卦以四隂而觀二陽取下觀<lb/>
　而化之義孔子於彖辭言以神道設教於九五之爻<lb/>
　辭言觀我生觀民也與大象所謂觀民設教辭同而<lb/>
　義異矣<lb/>
雜卦曰臨觀之義或與或求<lb/>
　與求之義已解在臨臨為與則觀為求以人之求我<lb/>
　而非我之求人也是以觀之諸爻二陽者人之所求<lb/>
<pb n="17b"/>
　也四隂者求人者也初為童觀二為闚觀三為進退<lb/>
　四為觀光者求人者也五為盥上為薦者人之所求<lb/>
　也為禮不敬吾何以觀之哉<lb/>
初六童觀小人无咎君子吝象曰初六童觀小人道也<lb/>
　初六坤也以隂居剛而在下卦之下上无其應而逺<lb/>
　於九五承於六二二亦坤也故曰童觀坤為衆在下<lb/>
　為小者童子之象子貢曰不得其門而入不見宗廟<lb/>
　之美若童子之觀最在人後雖得其門而入亦不能<lb/>
<pb n="18a"/>
　有所見雖使見之亦不能知其意義也故曰小人无<lb/>
　咎君子吝下民至愚随上所化由之而不知何咎之<lb/>
　有若君子者行而不著習而不察旅進而觀了无所<lb/>
　覩雖當堯舜文武之時而不明禮樂教化之意含哺<lb/>
　鼓腹不知帝力於我何有名為君子不亦可羞哉故<lb/>
　子曰初六童觀小人道也<lb/>
六二闚觀利女貞象曰闚觀女貞亦可醜也<lb/>
　六二坤也以隂居柔而在下卦之中應乎九五之震<lb/>
<pb n="18b"/>
　故曰闚觀震為明坤為闔户闔户而觀闚於户牖者<lb/>
　也自下觀上近則覩之二雖與五為配有觀感之義<lb/>
　然去之逺矣體隂而居柔處内而守中在上而居貞<lb/>
　是以謂之闚觀也故曰利女貞幽閨静僻者女子之<lb/>
　正也在禮送迎不出門見兄弟不踰閾雖有觀禮之<lb/>
　心而不失自防之正斯為利矣君子正其衣冠尊其<lb/>
　瞻視闚牖而觀不亦醜乎當觀之時聖人在上天朝<lb/>
　中天萬物咸觀况於六二是其正應所宜脱身邱園<lb/>
<pb n="19a"/>
　觀光上國而乃自埋於民自藏於野雖𬒳容光之照<lb/>
　闚見教化之一二自以為得之矣譬如坐井觀天所<lb/>
　得㡬乎故君子以為可醜也伊尹耕於有莘之野而<lb/>
　樂堯舜之道及其幡然而起曰我豈若使是君為堯<lb/>
　舜之君哉豈若使是民為堯舜之民哉豈若吾身親<lb/>
　見之哉故子曰闚觀女貞亦可醜也<lb/>
六三觀我生進退象曰觀我生進退未失道也<lb/>
　六三下體為坤上體為艮以隂居剛而在下卦之上<lb/>
<pb n="19b"/>
　應乎上九之兑故曰觀我生生猶動也我自謂也在<lb/>
　卦六爻皆以宗廟行禮為義初六童子之觀六二婦<lb/>
　女之闚也六三奉豆執籩之聯六四在位陪祠之列<lb/>
　也九五沃盥之始上九薦獻之時也六三應於上九<lb/>
　執事以承薦者也是以自觀其動也故曰進退三四<lb/>
　者内外之交上下之際進退之地也以六居三進退<lb/>
　之象也宗廟之事羣臣百工駿奔走執豆籩或進而<lb/>
　承君或退而復位非若陪祠之列屹立而不動也震<lb/>
<pb n="20a"/>
　為動巽為進退而坤艮稱之何哉為其近於震而承<lb/>
　於巽随其盥薦以為進退也然則四之不為進退何<lb/>
　也曰四以進乎上卦得其位以近天子之光又何進<lb/>
　退之云乎聖人在上固所宜仕若不自觀其動進退<lb/>
　以禮去就以義而惟位之為急至於鑽穴踰垣而從<lb/>
　之者失其道矣故子曰觀我生進退未失道也<lb/>
六四觀國之光利用賔于王象曰觀國之光尚賔也<lb/>
　六四下體為坤上體為巽以隂居柔而在上卦之下<lb/>
<pb n="20b"/>
　承乎九五之震故曰觀國之光震為旦有光明之象<lb/>
　焉夫國莫重於禮禮莫重於祭宗廟之事陳其籩豆<lb/>
　列其鼎爼設其皷鐘舞其干翟薦其馨香昭其度數<lb/>
　文物以紀之聲明以發之有國之光華也四得其位<lb/>
　以承於五能順而巽斯得而觀之矣故曰利用賔于<lb/>
　王五為震四為巽震巽配也五居天位有王之象以<lb/>
　四承五以巽配震有賔主之象焉周官大行人以九<lb/>
　儀辨諸侯之命等諸臣之爵以同邦國之禮而大其<lb/>
<pb n="21a"/>
　賔客書曰賔于四門四門穆穆虞賔在位羣后德讓<lb/>
　至於夷蠻戎狄猶有来賔之義非特二王之後也三<lb/>
　代之王得萬國之歡心四海之内各以其職来助咸<lb/>
　造在庭以觀上國之光斯為利矣天下文明光𬒳四<lb/>
　表賢德之人仕於王朝人君賔禮不敢盡臣之夫豈<lb/>
　特人臣之利天下國家之利也故子曰觀國之光尚<lb/>
　賔也尚者上也觀國之光惟尚賔為近之矣詩云振鷺<lb/>
　于飛于彼西雝我客戾止亦有斯容觀光之尚賔也<lb/>
<pb n="21b"/>
九五觀我生君子无咎象曰觀我生觀民也<lb/>
　九五震也以陽居剛而居上卦之中彖所謂中正以<lb/>
　觀天下者也故曰觀我生生猶動也我自謂也震為<lb/>
　旦為動質明而行事是故九五盥之時也方盥之時<lb/>
　精神專一致愛則存致慤則著以其恍惚以與神明<lb/>
　交洞洞乎屬屬乎如弗勝如将失之是以耳无所聞<lb/>
　目无所覩惟自觀其動而已矣自觀其動在我无失<lb/>
　孝敬之心誠慤之意見於其面盎於其背儼然可觀<lb/>
<pb n="22a"/>
　觀者不言化之矣故曰君子无咎非盛徳之君子其<lb/>
　能无咎乎君者民之表也表正而影正矣故子曰觀<lb/>
　我生觀民也觀民之義與大象不同説者皆於此失<lb/>
　之當讀為大觀觀天下之觀觀示也為人上者言思<lb/>
　可道行思可樂徳義可尊作事可法容止可觀進退<lb/>
　可度以臨其民是以其民畏而愛之則而象之聖人<lb/>
　之以神道設教其斯而已矣五下應二二為坤自四<lb/>
　以下其象皆坤坤為民故有觀民之象也<lb/>
<pb n="22b"/>
上九觀其生君子无咎象曰觀其生志未平也<lb/>
　上九兊也以陽居柔而在上卦之上應乎六三之艮<lb/>
　故曰觀其生生猶動也其謂三也下艮上兌有相與<lb/>
　之意焉上九隔乎九五不為民之所觀而反觀於六<lb/>
　三者也何者觀之六爻惟三五有艮震之體上九雖<lb/>
　陽而其體兌也以兑從艮斯反觀之矣兑説也孝子<lb/>
　之享親其薦之也必有愉色婉容是以繋之兑也震<lb/>
　為卯兊為酉質明而行事曰晏而禮成是故上九薦<lb/>
<pb n="23a"/>
　之時也方薦之時禮文繁縟羞其爼豆序其禮樂備<lb/>
　其百官奉承而進之或進乎下或進乎上以相與成<lb/>
　禮者也詩云濟濟辟王左右趨之書云駿奔走執豆<lb/>
　籩於斯時也雖欲自觀其動不可得矣是故觀我生<lb/>
　者目注乎躬也觀其生者目注乎物也目注乎物随<lb/>
　物而動其進之也敬以愉其薦之也敬以欲已徹而<lb/>
　退敬齋之色不絶於面如是其難也故曰君子无咎<lb/>
　非盛德之君子其能无咎乎詩云有来雝雝至止肅<lb/>
<pb n="23b"/>
　肅相維辟公天子穆穆觀我生也濟濟多士秉文之<lb/>
　德於薦廣牡相予肆祀觀其生也故子曰觀其生志<lb/>
　未平也事物之来紛乎吾前欲其心平志一於盥之<lb/>
　時亦已難矣或曰大觀在上下觀而化若斯之盛也<lb/>
　不係之吉而但言无咎何哉曰是固然矣觀我生者<lb/>
　以我一身動為天下萬民之所觀過言則民作辭過<lb/>
　動則民作則有諸内必形諸外誠於此必動於彼故<lb/>
　莫見乎𨼆莫顯乎㣲由是言之觀我生者<hi>缺</hi>　　精<lb/>
<pb n="24a"/>
　<hi>缺</hi>欲其无咎不亦難乎觀其生者<hi>缺</hi>　　　　目觀<lb/>
　天下萬物之動民之好惡必<hi>缺</hi>　　　　良窳必知<lb/>
　其故左右前後罔匪正<hi>缺</hi>　　　　罔有不臧无逺<lb/>
　不燭无幽不見由<hi>缺</hi>　　觀其生者觀之至詳也欲<lb/>
　其无咎不亦宜乎至精者正心誠意之謂也至詳者<lb/>
　應變酬酢之謂也當此之時而免於咎者吉之大者<lb/>
　也非明明徳之君子其能无咎乎嗚呼非天下之至<lb/>
　精不足以觀天下之至詳也非天下之至静不足以<lb/>
<pb n="24b"/>
　觀天下之至動也非天下之至一不足以觀天下之<lb/>
　至衆也是故取乎盥而不取乎薦也觀之時義大矣<lb/>
　哉<lb/>
　<lb/>
　<lb/>
　<lb/>
　<lb/>
　周易經傳集解卷十<lb/>
</p>
<p>
</p>
  </div>
</body>
</text>
</TEI>
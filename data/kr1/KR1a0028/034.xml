<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解卷三十四</head> <lb/>
    <p>
<pb n="1a"/>
欽定四庫全書<lb/>
　周易經傳集解卷三十四<lb/>
　　　　　　　　　　　　宋　林栗　撰<lb/>
八卦成列象在其中矣因而重之爻在其中矣剛柔相<lb/>
推變在其中矣繫辭焉而命之動在其中矣吉凶悔吝<lb/>
者生乎動者也剛柔者立本者也變通者趨時者吉凶<lb/>
者貞勝者也天地之道貞觀者也日月之道貞明者也<lb/>
天下之動貞夫一者也夫乾確然示人易矣夫坤隤然<lb/>
<pb n="1b"/>
示人簡矣爻也者效此者也象也者像此者也爻𧰼動<lb/>
乎内吉凶見乎外功業見乎變聖人之情見乎辭天地<lb/>
之大徳曰生聖人之大寶曰位何以守位曰仁何以聚<lb/>
人曰財理財正辭禁民為非曰義<lb/>
　上章首論乾坤次言爻𧰼此章首言爻象次論乾坤<lb/>
　聖人反覆贊明以曉學者乾坤見於爻象爻象出於<lb/>
　乾坤求而得之无他義也今以八卦成列而觀之則<lb/>
　六十四𧰼在其中矣因而重之每卦六畫則三百八<lb/>
<pb n="2a"/>
　十四爻在其中矣象成而未推則先後不可見故剛<lb/>
　柔相推而六十四象之變在其中矣爻成而未繫則<lb/>
　吉凶不可見故繫辭而命之以吉凶則三百八十四<lb/>
　爻之動在其中矣吉凶悔吝生乎動是以繫之辭也<lb/>
　易曰動悔有悔征吉王通乃謂不動則无悔言易者<lb/>
　從而和之生乎天地之間嗜欲饑渴猶夫人也而欲<lb/>
　不動得乎哉至言功業見乎變則又不得而惡夫動<lb/>
　矣是故剛柔相推以立一卦之本六爻變通以趨一<lb/>
<pb n="2b"/>
　卦之時吉凶悔吝以辨六爻之勝此聖人之所以為<lb/>
　易者也豈曰不動云乎哉其曰吉凶者貞勝何謂也<lb/>
　剛勝則柔伏柔勝則剛陵卦必有本有本斯有時爻<lb/>
　必有正有正斯有勝爻之正者卦之本也爻之勝者<lb/>
　卦之時也其吉凶之辭則視其所以為正者勝與不<lb/>
　勝而已勝則繫之以吉不勝則繫之以凶何謂正所<lb/>
　以為天地之正者萬物可見是也故曰貞觀所以為<lb/>
　日月之正者天下常明是也故曰貞明所以為天下<lb/>
<pb n="3a"/>
　之正者民无二王是也故曰貞一萬物不可見則天<lb/>
　地息矣天下不常明則日月廢矣民不知有君則天<lb/>
　下亂矣故卦必立之本爻必取其正然後視其剛柔<lb/>
　之勝以為吉凶悔吝之辭也是故有貞吉有貞凶有<lb/>
　利貞有勿用貞有可貞有不可貞有貞厲有貞悔亡<lb/>
　有貞吝有貞无咎而説者乃曰吉凶之來唯正可以<lb/>
　勝之若是則一言而足矣又何尚於易乎夫微子去<lb/>
　之箕子為之奴比干諫而死彼三人者孰為正勝也<lb/>
<pb n="3b"/>
　哉或曰乾坤成列而易列乎其中矣八卦成列而象<lb/>
　在其中矣何以異乎曰无以異也八卦之為六十四<lb/>
　重之而可見也乾坤之為六十四變之而可見也方<lb/>
　其未重未變也果安在乎固以先立乎其中矣確剛<lb/>
　貌也易言確乎其不可㧞也隤柔貌也禮言隤乎其<lb/>
　順也乾剛之粹故其體確然而示人以易知坤柔之<lb/>
　純故其體隤然而示人以簡能惟簡且易故變於六<lb/>
　十四卦動於三百八十四爻而所以為確然之剛隤<lb/>
<pb n="4a"/>
　然之柔者常自若也是故爻也者效其剛柔者也象<lb/>
　也者像其剛柔者也象有變通辭有鼓舞故爻象動<lb/>
　乎内而吉凶見乎外禍可轉而為福敗可因而為成<lb/>
　故功業見乎變事有若難而易𫝑有若危而安故聖<lb/>
　人之情見乎辭天地之徳大矣語其大者莫大於生<lb/>
　也生也者變化是也其在易則生生是也聖人之寶<lb/>
　大矣語其大者莫大於位也位也者尊卑是也其在<lb/>
　易則六位是也天地之道剛與柔也聖人之道仁與<lb/>
<pb n="4b"/>
　義也以財聚人以人守位則謂之仁以正理財以理<lb/>
　禁民則謂之義仁義之不可偏用猶隂陽之不可偏<lb/>
　勝也聖人之用仁義也猶天地之用隂陽也豈可以<lb/>
　迹而求之哉非正不可以理財非財不可以聚人非<lb/>
　理不可以禁民非民不可以守位故天地之化成也<lb/>
　不知其孰為隂孰為陽聖人之化成也不知其孰為<lb/>
　仁孰為義此易之道所以與天地聖人為一者也蘇<lb/>
　氏曰理財者疏理其出入之道使不壅也正辭正名<lb/>
<pb n="5a"/>
　也无道之世唯不正其名故上有愧於辭而下不直<lb/>
　其上令之不得誅之不止何以禁民之為非也斯言<lb/>
　得之矣<lb/>
古者包犧氏之王天下也仰則觀象於天俯則觀法於<lb/>
地觀鳥獸之文與地之宜近取諸身逺取諸物於是始<lb/>
作八卦以通神明之徳以𩔖萬物之情作結䋲而為網<lb/>
罟以佃以漁葢取諸離包犧氏没神農氏作斵木為耜<lb/>
揉木為耒耒耨之利以教天下葢取諸益日中為市致<lb/>
<pb n="5b"/>
天下之民聚天下之貨交易而退各得其所葢取諸噬<lb/>
嗑神農氏没黄帝堯舜氏作通其變使民不倦神而化<lb/>
之使民宜之易窮則變變則通通則乆是以自天祐之<lb/>
吉无不利黄帝堯舜垂衣裳而天下治葢取諸乾坤刳<lb/>
木為舟剡木為楫舟楫之利以濟不通致逺以利天下<lb/>
葢取諸渙服牛乗馬引重致逺以利天下葢取諸隨重<lb/>
門擊柝以待暴客葢取諸豫斷木為杵掘地為臼臼杵<lb/>
之利萬民以濟葢取諸小過弦木為弧剡木為矢弧矢<lb/>
<pb n="6a"/>
之利以威天下葢取諸暌上古穴居而野處後世聖人<lb/>
易之以宫室上棟下宇以待風雨葢取諸大壯古之葬<lb/>
者厚衣之以薪葬之中野不封不樹喪期无數後世聖<lb/>
人易之以棺椁葢取諸大過上古結繩而治後世聖人<lb/>
易之以書契百官以治萬民以察葢取諸夬是故易者<lb/>
象也象也者像也彖者材也爻也者效天下之動者也<lb/>
是故吉凶生而悔吝著也<lb/>
　前章既言象之所以像爻之所以效此章遂言聖人<lb/>
<pb n="6b"/>
　觀象以備物致用立成器以為天下利也包犧一曰<lb/>
　伏羲或言其姓氏之義或言其年世之數自漢以來<lb/>
　難知矣要之古聖人始作八卦者也觀象於天觀其<lb/>
　確然者也觀法於地觀其隤然者也觀鳥獸之文龍<lb/>
　虎鳥龜是也觀地之宜山川原隰是也在天有其象<lb/>
　者在地有其法在地有其宜者在天有其文近取諸<lb/>
　身志氣形骸是也逺取諸物禽獸草木是也在我有<lb/>
　其理者在物有其生在物有其知者在我有其義聖<lb/>
<pb n="7a"/>
　人以天地人物而參諸身於是始作八卦是故天地<lb/>
　有神明之異通其徳則匪殊物我有靈昧之殊𩔖其<lb/>
　情則為一神明之徳萬物之情既已包括乎爻象之<lb/>
　中則備物致用唯聴所取而已此聖人得天下之至<lb/>
　賾取諸物宜而不可惡者也試遞言之上目為罔下<lb/>
　目為罟畋漁之象也離為目為飛鳥為魚鼈巽為繩<lb/>
　兑為澤結其繩張其目髙則飛鳥麗之下則魚龞麗<lb/>
　之葢取諸離象然後畋漁之象備之上木為耒下木<lb/>
<pb n="7b"/>
　為耨耒耨之象也震為動坤為土艮為堅木巽為入<lb/>
　而又有兑𧰼焉兑為金木用其堅金致其鋭動而入<lb/>
　土土乃發生然後耒耨之象備矣日麗乎上足動乎<lb/>
　下日中為市之象也震為動艮為止坎為通離為麗<lb/>
　動為止易通與麗交然後交易之象備矣上尊為衣<lb/>
　下卑為裳衣裳之象也乾為大赤非坤則不為𤣥坤<lb/>
　為大黒非乾則不為纁乾坤成列而後衣裳之象備<lb/>
　矣木行於上水流於下舟楫之象也坎為水震為足<lb/>
<pb n="8a"/>
　艮為手巽為木兑為金金以制木木以行水人之手<lb/>
　足動乎其中然後舟楫之象備矣足共其事口仰於<lb/>
　人牛馬之𧰼也震為動艮為止巽為木兑為金金以<lb/>
　為銜木以為梏隨人而作隨人而止然後服牛乗馬<lb/>
　之象備矣内闔其門外鳴其柝備豫之象也坤為夜<lb/>
　為闔戸艮為徑路為門闕坎為盗為𨼆伏震為嗚為<lb/>
　大塗夫盗晝伏夜動或潛於徑路或出於大塗或伏<lb/>
　於門闕主人闔其戸鳴柝而驚之然後重門擊柝之<lb/>
<pb n="8b"/>
　象備矣土止於下木動於上臼杵之象也艮為土又<lb/>
　為手巽為木兑為金震為足斷木為杵掘地為臼木<lb/>
　金以為器手足以為用然後杵臼之象備矣毁折為<lb/>
　弧戈兵為矢弧矢之象也兑為金離為火為電為矢<lb/>
　坎為弓巽為木以金治材以為弧矢以威天下如火<lb/>
　如電然後弧矢之𧰼備矣下天為宇上木為棟宫室<lb/>
　之象也乾為天兑為澤震為木巽為風艮為闕風行<lb/>
　於木澤上於天而巍然門闕不動乎上然後宫室之<lb/>
<pb n="9a"/>
　象備矣木周其内金錮其外棺槨之象也巽為木為<lb/>
　入乾為人兑為金為剛鹵之地木以為藏金以為固<lb/>
　内外周身以入于土然後棺椁之象備矣君用其剛<lb/>
　民從其决書契之象也乾為金兑為口巽為繩又為<lb/>
　本以金削木而為契以口諧聲而為書記文明遂以<lb/>
　代結繩之政然後書契之象備矣是故觀乎重離則<lb/>
　見上網下罟之象觀乎益則見上耒下耜之象觀乎<lb/>
　噬嗑則見三陽為人三隂為貨交易之象觀乎乾坤<lb/>
<pb n="9b"/>
　則見六幅為衣十二幅為裳尊卑之象觀乎渙則見<lb/>
　人動乎上楫動乎下舟行之象觀乎隨則見服牛乗<lb/>
　馬引重之象觀乎豫則見内外重門閉固之象觀乎<lb/>
　小過則見臼杵椎舂之象觀乎暌則見張弧挾矢之<lb/>
　象觀乎大壯則見宫室門闕之象觀乎大過則見輿<lb/>
　棺輦椁之象觀乎夬則見書契緘縢之象聖人豈茍<lb/>
　云乎哉然而獨於黄帝堯舜言通其變使民不倦神<lb/>
　而化之使民宜之何也豈包犧神農之時未能變通<lb/>
<pb n="10a"/>
　也或曰不然所謂變化者乾坤之道也取諸乾坤故<lb/>
　不得不兼言乎變化也又曰易窮則變變則通通則<lb/>
　乆不於它卦而獨於此何謂也曰乾坤易之緼也取<lb/>
　諸乾坤故不得不兼言乎易也其在他卦豈得而該<lb/>
　徧之哉故曰易者象也象也者像其形容也彖者材<lb/>
　也材也者辨其材用也爻也者效也效天下之動也<lb/>
　既效其動是故吉凶生而悔吝著也蘇氏曰彖彖也<lb/>
　爻折爼包犧象之矣或曰伏羲始畫八卦文王重易<lb/>
<pb n="10b"/>
　六爻方其未重也備物致用於何而取之曰八卦成<lb/>
　列象在其中矣因而重之爻在其中矣至於文王實<lb/>
　始作易布其爻而繫之辭前乎此者未嘗无六十四<lb/>
　也周官三易葢有之矣然包犧作結繩為網罟神農<lb/>
　作耒耜通交易黄帝堯舜垂衣裳而作舟楫服牛乗<lb/>
　馬重門擊柝臼杵弧矢棟宇書契皆在三易之前葢<lb/>
　得其意云爾非必即其書而取其義因其象而致其<lb/>
　用也子云上古結繩而治後世聖人易之以書契百<lb/>
<pb n="11a"/>
　官以治萬民以察葢取諸夬然則未有書契以前安<lb/>
　得夬卦而取之哉近世學者必欲言伏羲既畫八卦<lb/>
　又因而重之者非矣<lb/>
陽卦多隂隂卦多陽其故何也陽卦竒隂卦耦其徳行<lb/>
何也陽一君而二民君子之道也陽二君而一民小人<lb/>
之道也易曰憧憧往來朋從爾思子曰天下何思何慮<lb/>
天下同歸而殊塗一致而百慮天下何思何慮日往則<lb/>
月來月往則日來日月相推而明生焉寒往則暑來暑<lb/>
<pb n="11b"/>
往則寒來寒暑相推而嵗成焉往者屈也來者信也屈<lb/>
信相感而利生焉尺蠖之屈以求信也龍蛇之蟄以存<lb/>
身也精義入神以致用也利用安身以崇徳也過此以<lb/>
往未之或知也窮神知化徳之盛也易曰困于石據于<lb/>
蒺藜入于其宫不見其妻凶子曰非所困而困焉名必<lb/>
辱非所據而據焉身必危既辱且危死期將至妻其可<lb/>
得見邪易曰公用射隼于髙墉之上獲之无不利子曰<lb/>
隼者禽也弓矢者器也射之者人也君子藏器于身待<lb/>
<pb n="12a"/>
時而動何不利之有動而不括是以出而有獲語成器<lb/>
而動者也子曰小人不恥不仁不畏不義不見利不勸<lb/>
不威不懲小懲而大誡此小人之福也易曰屨校滅趾<lb/>
无咎此之謂也善不積不足以成名惡不積不足以滅<lb/>
身小人以小善為无益而弗為也以小惡為无傷而弗<lb/>
去也故惡積而不可揜罪大而不可解易曰何校滅耳<lb/>
凶子曰危者安其位者也亡者保其存者也亂者有其<lb/>
治者也是故君子安而不忘危存而不忘亡治而不忘<lb/>
<pb n="12b"/>
亂是以身安而國家可保也易曰其亡其亡繫于苞桑<lb/>
子曰徳薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也子曰知<lb/>
幾其神乎君子上交不諂下交不瀆其知幾乎幾者動<lb/>
之微吉之先見者也君子見幾而作不俟終日易曰介<lb/>
于石不終日貞吉介如石焉寧用終日斷可識矣君子<lb/>
知微知彰知柔知剛萬夫之望子曰顔氏之子其殆庶<lb/>
幾乎有不善未嘗不知之者未嘗復行也易曰不逺復<lb/>
<pb n="13a"/>
无祗悔元吉天地絪緼萬物化醇男女搆精萬物化生<lb/>
易曰三人行則損一人一人行則得其友言致一也子<lb/>
曰君子安其身而後動易其心而後語定其交而後求<lb/>
君子修此三者故全也危以動則民不與也懼以語則<lb/>
民不應也无交而求則民不與也莫之與則傷之者<lb/>
至矣易曰莫益之或擊之立心勿恒凶<lb/>
　前章既言十三卦之象此章遂言十卦之爻所謂天<lb/>
　下之至動觀其會通而不可亂者也陽以一為君而<lb/>
<pb n="13b"/>
　二為民隂以二為君而一為民此陽卦之所以多隂<lb/>
　隂卦之所以多陽民多而君少其故然也一君二民<lb/>
　君子之道二君一民小人之道此陽卦之所以竒隂<lb/>
　卦之所以耦竒尊而耦卑竒貴而耦賤其徳行然也<lb/>
　陽出於乾君之象也隂出乎坤民之象也震坎艮一<lb/>
　陽而二隂是乾為君而坤為民也巽離兑一隂而二<lb/>
　陽是坤為君而乾為民也此其所以為君子小人之<lb/>
　道歟易曰憧憧往來朋從爾思咸九四之辭也咸感<lb/>
<pb n="14a"/>
　也柔上而剛下二氣感應以相與所以為咸也其在<lb/>
　六爻三隂三陽各有其配五應在二比於上而志乎<lb/>
　末三應在上比於二而執乎下故三與五兩朱其民<lb/>
　而二與四皆畔其君何也三五皆以剛居剛而體乎<lb/>
　乾二四皆以柔居柔而體乎巽漠然无相與之意欲<lb/>
　其感應難矣惟初六以隂居剛九四以陽居柔而又<lb/>
　艮下兑上得乎相與之義其應既專其情且速故其<lb/>
　往來相求中心憧憧然如恐弗獲也感應之道固如<lb/>
<pb n="14b"/>
　是矣故曰貞吉悔亡或曰九五六二隂陽并毗剛上<lb/>
　柔下固无相與之義也九三上六雖曰并毗而柔上<lb/>
　剛下二氣感應謂之相與不亦可乎初六九四雖隂<lb/>
　陽互居而剛上柔下於咸之道亦有未至然其得失<lb/>
　臧否若是不同何也曰三乾震也而上為巽是二君<lb/>
　而一民也四上下兑也而初為民是二民而一君也<lb/>
　震巽為長艮兑為少此其所以辨之與思者心也朋<lb/>
　者衆也四於六爻心之謂也下兑上兑朋之象也愛<lb/>
<pb n="15a"/>
　人者人恒愛之敬人者人恒敬之君之視臣如手足<lb/>
　則臣視君如腹心朋從爾思不亦宜乎然以位則未<lb/>
　光以時則未大故猶有憧憧之辭也夫子言之曰天<lb/>
　下何思何慮天下同歸而殊塗一致而百慮天下何<lb/>
　思何慮以心觀心千萬人之心一人之心是也夫又<lb/>
　别有何思别有何慮哉又曰往者屈也來者信也屈<lb/>
　信相感而利生焉往者為屈男下女也來者為信婦<lb/>
　從夫也我往則彼來我不肯往彼曷為來哉有屈則<lb/>
<pb n="15b"/>
　有信身不肯屈道何自信哉詩云莫往莫來悠悠我<lb/>
　思則異乎憧憧朋來之義矣故以日月寒暑明往來<lb/>
　之義又以尺蠖龍蛇辨屈信之理不往則不來不屈<lb/>
　則不信也夫往來之義日月寒暑所不免而况於人<lb/>
　乎屈信之理尺蠖龍蛇且猶知之而况於人乎天地<lb/>
　之運人物之情莫不皆然可謂殊塗而同歸百慮而<lb/>
　一致矣故又曰精義入神以致用也利用安身以崇<lb/>
　徳也精乎屈信往來之義而入於神非特退藏於密<lb/>
<pb n="16a"/>
　也亦將以致其用也利乎屈信往來之用而安其身<lb/>
　非特與民同患也亦將以崇其徳也或曰精義入神<lb/>
　何謂也曰窮理而至於命也利用安身何謂也曰利<lb/>
　物者所以自安也龍蛇之蟄但言存身者身存則卒<lb/>
　起而變化矣故雖聖人猶以安身為本身安而後徳<lb/>
　可崇也出而致用入而崇徳亦往來屈信之理過此<lb/>
　以往則外化内神之事也孟子曰大而化之之謂聖<lb/>
　聖而不可知之之謂神又曰所過者化所存者神傳<lb/>
<pb n="16b"/>
　曰一則神兩則化由是言之亦往來屈信之理也夫<lb/>
　子以其難言而當世之人不足與有明也故曰未之<lb/>
　或知也窮神知化徳之盛也惟盛徳者為能窮而知<lb/>
　之矣或曰咸之九四足以充窮神知化之事乎曰不<lb/>
　然詩之駉曰思无邪本言牧馬之事非言詩也而夫<lb/>
　子取其一言言詩之大㫖曰詩三百一言以蔽之曰<lb/>
　思无邪今咸之九四曰憧憧往來朋從爾思本言上<lb/>
　下感應之事非言易也而夫子取其一言言易之大<lb/>
<pb n="17a"/>
　㫖自日月寒暑之章章至於窮神知化之微妙皆一<lb/>
　以貫之所謂觀其所感而天地萬物之情可見者也<lb/>
　古人斷章取義多如是矣故自此以下錯舉諸卦之<lb/>
　爻以明著其例或在初上或在二三四而各主一卦<lb/>
　之義獨不舉五爻者志可知矣凡此十爻其初為君<lb/>
　子其五為小人獨噬嗑舉其二者初上為小人終始<lb/>
　故也茍不求其故攷其徳行何從而見之哉逐爻之<lb/>
　義各釋於本卦<lb/>
<pb n="17b"/>
子曰乾坤其易之門邪乾陽物也坤隂物也隂陽合徳<lb/>
而剛柔有體以體天地之撰以通神明之徳其稱名也<lb/>
雜而不越於稽其𩔖其衰世之意邪夫易彰往而察來<lb/>
而微顯闡幽開而當名辨物正言斷辭則備矣其稱名<lb/>
也小其取𩔖也大其㫖逺其辭文其言曲而中其事肆<lb/>
而𨼆因二以濟民行以明失得之報<lb/>
　此一節為簡編脱亂失其倫次自通神明之徳下文<lb/>
　當曰其稱名也小其取𩔖也大至明失得之報下文<lb/>
<pb n="18a"/>
　當曰其稱名也雜而不越於稽其𩔖其衰世之意邪<lb/>
　脱一簡在後後脱二簡在前妄儒小生記誦不精從<lb/>
　而次之故繆紊若此也微顯闡幽下有開字葢書生<lb/>
　注於句絶以訓釋闡字耳非本文也夫子既言十三<lb/>
　卦之象十卦之爻此章復言其皆自乾坤而出也故<lb/>
　曰乾坤其易之門也或曰易之緼易之門有以異乎<lb/>
　曰无以異也言其具乎中則謂之緼言其所由出則<lb/>
　謂之門緼葢藏也門闔闢也乾為徤為天陽之物也<lb/>
<pb n="18b"/>
　坤為順為地隂之物也隂陽合徳而後能生剛柔有<lb/>
　體而不可易變化者天地之撰也易簡者神明之徳<lb/>
　也天地之撰一生一成以此而體神明之徳一動一<lb/>
　静以此而通其稱名也曰乾曰坤可謂小矣其取𩔖<lb/>
　也為天為地可謂大矣及其成書也既往无不彰方<lb/>
　來无不察至顯无不微至幽无不闡名无不當物无<lb/>
　不辨言无不正辭无不斷則可謂備矣彰往察來故<lb/>
　逺而文微顯闡幽故肆而𨼆當名辨物故雜而不越<lb/>
<pb n="19a"/>
　正言斷辭故曲而中夫易本於畫畫不足故稱其名<lb/>
　名者彖也乾坤屯蒙需訟師比是也名不足故辨諸<lb/>
　物物者象也潛龍見龍履霜堅氷是也物不足故正<lb/>
　言之正言之者終日乾乾夕惕若之𩔖是也言不足<lb/>
　故斷以辭斷以辭者勿用利見厲无咎之𩔖是也或<lb/>
　曰何謂肆而𨼆曰發揮天下之至賾故幽者闡而肆<lb/>
　包羅天下之至動故顯者𨼆而微剛柔動静是之謂<lb/>
　貳吉凶悔吝是之謂因因其貳以為吉凶所以明失<lb/>
<pb n="19b"/>
　得之報以濟斯民之行也何謂雜而不越曰大畜小<lb/>
　畜皆畜也大過小過皆過也屯難也蹇亦難也晉進<lb/>
　也漸亦進也臨大也豊亦大也然而臨不可以為豐<lb/>
　漸不可以為晉大畜不可以為小畜小過不可以為<lb/>
　大過此所謂雜而不越也於是焉而稽其𩔖則見聖<lb/>
　人測𨼆憂患之心故曰其衰世之意耶非衰世人則<lb/>
　其操心不能若是之危而慮患不能若是之深矣<lb/>
易之興也其於中古乎作易者其有憂患乎是故履徳<lb/>
<pb n="20a"/>
之基也謙徳之柄也復徳之本也恒徳之固也損徳之<lb/>
修也益徳之裕也困徳之辨也井徳之地也巽徳之制<lb/>
也履和而至謙尊而光復小而辨於物恒雜而不厭損<lb/>
先難而後易益長裕而不設困窮而通井居其所而遷<lb/>
巽稱而𨼆履以和行謙以制禮復以自知恒以一徳損<lb/>
以逺害益以興利困以寡怨井以辨義巽以行權<lb/>
　夫子既言易有衰世之意此章遂言九卦之大義以<lb/>
　見聖人憂患之心故曰易之興也其於中古乎夫易<lb/>
<pb n="20b"/>
　作於文王成於周公夫子葢知之矣然猶若疑而歎<lb/>
　之何也曰夫子當周之衰行乎憂患之域所遭所歴<lb/>
　變故萬端而作易者皆已預言之如足履而目見之<lb/>
　者非文王周公其誰繫之此夫子所以若發疑而深<lb/>
　歎之也九卦之義各隨其彖釋之<lb/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適其出入以<lb/>
度外内使知懼又明於憂患與故无有師保如臨父母<lb/>
<pb n="21a"/>
初率其辭而揆其方既有典常茍非其人道不虚行<lb/>
　夫子既言十三卦之𧰼十卦之爻九卦之彖葢舉一<lb/>
　隅之意耳此三章遂明易之為書不可逺不可執始<lb/>
　終條理廣大悉備學者深求而後得之也中庸曰道<lb/>
　也者不可須臾離也可離非道也又曰道不逺人人<lb/>
　之為道而逺人不可以為道故易之為書切於斯人<lb/>
　起居出入視聴言動之間君子造次顚沛必於是也<lb/>
　書曰徳無常師主善為師善無常主協于克一故易<lb/>
<pb n="21b"/>
　之為書雖不可逺然其為道也屢遷亦不可執一以<lb/>
　求之也何為其然也以其升降往來變動不居而周<lb/>
　流乎六虚之位是以屢遷而不可逺也貴不必上賤<lb/>
　不必下是謂無常剛往則柔來柔往則剛來是謂相<lb/>
　易不可定之以為典常不可總之以為要㑹唯其變<lb/>
　化所適則從而求之可也外卦為出内卦為入凡易<lb/>
　之内外出入者所以為民外内出入之度使之觀其<lb/>
　吉凶而知所戒懼也又明示以憂患之故使知其微<lb/>
<pb n="22a"/>
　漸而早圖之聖人之意可謂勤矣與字當為之字之<lb/>
　誤説者謂明憂患與其故雖若無害於理然上文使<lb/>
　知懼則既明憂患矣此又中言之何哉師父道也保<lb/>
　母道也師保之前如臨父母宜也今旡師保在前而<lb/>
　嚴憚其辭愛戴其徳如父母實臨之何也葢以聖人<lb/>
　之作易其於天下後世不啻如其父母師保之心也<lb/>
　率循也揆度也方所也既終也學者之讀其書能如<lb/>
　父母師保之臨其前然後循其同異之辭以度其屢<lb/>
<pb n="22b"/>
　遷之所由始而極其終則雖千變萬化終冇典常其<lb/>
　條理粲然不可紊也故曰茍非其人道不虚行記曰<lb/>
　甘受和白受采小人不知天命而不畏也則其侮聖<lb/>
　人之言宜矣而望道之行知是書之不可逺不亦難<lb/>
　乎或曰此章既言不可為典要又曰既有典常何也<lb/>
　曰徳無常師主善為師則善者其常也善無常主協<lb/>
　于克一則一者其常也是故上下旡常剛柔相易則<lb/>
　不可為典要矣同歸而殊塗百慮而一致是豈不可<lb/>
<pb n="23a"/>
　為典常哉今之言易者或覩其形似而妄一其義及<lb/>
　其不可通則又妄二其説從而詰之則曰易不可為<lb/>
　典要者也豈不繆哉<lb/>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終若<lb/>
夫雜物撰徳辨是與非則非其中爻不備噫亦要存亡<lb/>
吉凶則居可知矣知者觀其彖辭則思過半矣二與四<lb/>
同功而異位其善不同二多譽四多懼近也柔之為道<lb/>
<pb n="23b"/>
不利逺者其要无咎其用柔中也三與五同功而異位<lb/>
三多凶五多功貴賤之等也其柔危其剛勝邪<lb/>
　前章既言易有典常此章遂論其統要之所在説文<lb/>
　曰質主也原其始於初要其終於上以為一卦之主<lb/>
　也雖六爻相雜疑若難明唯其物之當乎時斯為主<lb/>
　矣其初難知其上易知者本藏而末見積累之微而<lb/>
　成效之著依違之未定而向背之已明也故爻之辭<lb/>
　初而擬之卒而成之擬之者言其未定也成之者言<lb/>
<pb n="24a"/>
　其已然也終字亦衍文卒之為言終也與前章衍開<lb/>
　字同若夫雜以隂陽之物剛柔之撰仁義之徳而辨<lb/>
　其是非則非其中爻不備何者本末雖在於初上而<lb/>
　是非決於中爻也中爻者二三四五是也二三四五<lb/>
　俱謂中爻何也曰由三畫而言之則二五為中由六<lb/>
　畫而言之而三四為中由初上而言之則二三四五<lb/>
　俱為中也求本末於初上辨是非於中爻夫豈易哉<lb/>
　故夫子從而噫之以為學者苟求之而弗得亦不過<lb/>
<pb n="24b"/>
　要其如是而存如是而亡如是而吉如是而凶則居<lb/>
　然可知矣存亡吉凶爻則有之而彖辭固已指其所<lb/>
　在是以智者觀之思過半矣二與四三與五剛柔同<lb/>
　而上下異之以其善不同二多譽四多懼何也二逺<lb/>
　而四近也柔而近尊進退危疑是以多懼也逺既无<lb/>
　咎柔又得中是以多譽也三多凶五多功何也五貴<lb/>
　而三賤也三五皆柔則三危而五不危是以多凶也<lb/>
　三五皆剛則五勝而三不勝是以多功也學者以此<lb/>
<pb n="25a"/>
　辨其中爻而原始要終以為其質考其時物觀其彖<lb/>
　辭將无餘藴矣烏在其不可為典要也哉一云柔之<lb/>
　為道有利不利文脱二字亦或然矣<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非它也三才之道也道有變<lb/>
動故曰爻爻有等故曰物物相雜故曰文文不當故吉<lb/>
凶生焉<lb/>
　前章既言六爻之辨此章遂論其本諸三才而悉備<lb/>
<pb n="25b"/>
　故曰夫易廣矣大矣備矣説卦曰立天之道曰隂與<lb/>
　陽立地之道曰柔與剛立人之道曰仁與義是謂兼<lb/>
　三才而兩之故曰六爻之動三極之道也道有變動<lb/>
　故曰爻爻者效也爻有等衰故曰物物者𧰼也物相<lb/>
　雜故曰文文者經緯也位以為經爻以為緯錯而成<lb/>
　文文有當不當故吉凶生焉當不當云者爻位相得<lb/>
　不相得故也故曰吉凶者言乎其失得也凡此之義<lb/>
　二篇之中反復言之不一二見而已考其辭㫖重複<lb/>
<pb n="26a"/>
　不𩔖他經之簡嚴故近世儒者或疑二篇之文非夫<lb/>
　子之作不知夫子所以贊易為傳而不為經其體固<lb/>
　如此也為是説者讀易而不知其義者也苟知其義<lb/>
　則無是言矣子貢曰君子一言以為智一言以為不<lb/>
　智言不可不慎也信哉<lb/>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
<pb n="26b"/>
　前三章言易之為書備矣此章遂申明是書作於文<lb/>
　王而成於周公夫周公既已作禮樂以維持當世措<lb/>
　之於太和之域而是書葢衰世憂患之意辭㫖淵奥<lb/>
　非中材小智所可窺測故存其書而不著其人將有<lb/>
　待於後聖而世或未之知也歟夫子是以三歎而言<lb/>
　之也然則夫子何以知之以其辭危而知之也夫殷<lb/>
　之未亡賢聖之君六七作周自后稷公劉積徳累仁<lb/>
　至乎古公季歴肇基王業而傳之文王紂為天子令<lb/>
<pb n="27a"/>
　行禁止脯醢諸侯莫敢不聴文王三分天下有其二<lb/>
　而北面為臣脱於囚虜當此之時可謂危矣文王身<lb/>
　當其事而周公目覩其時夫安得不危文王危之故<lb/>
　雖險而卒平紂唯易之故雖強而卒傾其在易蹇而<lb/>
　受之以解危者使平也豐而受之以旅易者使傾也<lb/>
　皆文王與紂之事也其餘卦爻亦莫不然兹因消息<lb/>
　盈虚之理求其為之者而不得以為易實使之也夫<lb/>
　極於大者小或有所遺精於小者大或有所局唯易<lb/>
<pb n="27b"/>
　之為書廣大悉備是以其道甚大而百物不廢也然<lb/>
　茍能戒懼以終始者其要歸於无咎此則易之道也<lb/>
　是故君子有終身之憂而無一朝之患其於是書雖<lb/>
　曰未學吾必謂之學矣<lb/>
夫乾天下之至徤也徳行恒易以知險夫坤天下之至<lb/>
順也徳行恒簡以知阻能説諸心能研諸侯之慮定天<lb/>
下之吉凶成天下之亹亹者是故變化云為吉事有祥<lb/>
象事知器占事知來天地設位聖人成能人謀鬼謀百<lb/>
<pb n="28a"/>
姓與能八卦以象告爻彖以情言剛柔雜居而吉凶可<lb/>
見矣變動以利言吉凶以情遷是故愛惡相攻而吉凶<lb/>
生逺近相取而悔吝生情偽相感而利害生凡易之情<lb/>
近而不相得則凶或害之悔且吝將叛者其辭慙中心<lb/>
疑者其辭枝吉人之辭寡躁人之辭多誣善之人其辭<lb/>
游失其守者其辭屈<lb/>
　前章既言易之辭危而知懼者可以无咎此章遂申<lb/>
　言易本於乾坤以乾坤而成爻象以易簡而知險阻<lb/>
<pb n="28b"/>
　至於愛惡情偽枝游慙屈無所遁其情是故其辭不<lb/>
　得不危也夫爻象雖皆出於乾坤然八卦既成列矣<lb/>
　則六子之徳行不得不與乾坤異乾之徤確然故恒<lb/>
　易坤之順隤然故恒簡震坎艮剛而雜乎柔故多險<lb/>
　巽離兌柔而雜乎剛故多阻以乾坤之易簡知爻象<lb/>
　之險阻則能説諸心諸研諸慮以此定天下之吉凶<lb/>
　則無不定以此成天下之事業則無不成亹亹勉也<lb/>
　事業之所成也侯之二字衍文蘇氏已得之之王弼<lb/>
<pb n="29a"/>
　例引用此文亦无侯之二字韓康伯以來衍之矣云<lb/>
　者言也為者動也言動象占所謂聖人之道四焉者<lb/>
　也變化云為則所謂擬議以成變化是也吉事有祥<lb/>
　則言動之幾吉之先見是也象事知器則備物致用<lb/>
　立成器以為天下利是也占事知來則所謂无有逺<lb/>
　近幽深遂知來物是也兼斯四者聖人所以與天地<lb/>
　參者乎故曰天地設位聖人成能至於明則謀之人<lb/>
　幽則謀之鬼雖百姓之愚亦可使與能之矣猶中庸<lb/>
<pb n="29b"/>
　所謂夫婦之愚可以與知焉夫婦之不肖可以能行<lb/>
　焉葢聖人與民同患而所以開覺延納之者如此百<lb/>
　姓與能故謀乎人鬼聖人成能故贊乎天地也一卦<lb/>
　之象可復八卦是謂以象告屯蒙需訟初九六二是<lb/>
　謂以情言變而通之以盡利是謂以利言吉凶悔吝<lb/>
　生乎動是謂以情遷逺近者言其地愛惡者言其情<lb/>
　情偽者言其徳或相得或不相得或有害或無害斯<lb/>
　吉凶悔吝之所從生也其義則爻象之辭備之矣叛<lb/>
<pb n="30a"/>
　者恧其心故其辭慙疑者惑其志故其辭枝誣善之<lb/>
　人難於指實故其辭游失其守者難以求信故其辭<lb/>
　屈諸如此𩔖作易者各準其情而為之辭葢不止於<lb/>
　是學者詳論而深思焉則得之矣臨川王氏曰六者<lb/>
　之辭於易無有其或然歟<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易經傳集解卷三十四<lb/>
</p>
<p>
</p>
  </div>
</body>
</text>
</TEI>
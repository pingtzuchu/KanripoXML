<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解噬嗑賁卷十一</head> <lb/>
    <p>
<pb n="1a"/>
欽定四庫全書<lb/>
　周易經傳集解噬嗑賁卷十一<lb/>
　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰可觀而後有所合故受之以噬嗑嗑者合也<lb/>
<pb n="1b"/>
　噬嗑成卦親之變也自觀之噬嗑坤變為震巽變為<lb/>
　離四五相變而成也坤變為震順而動也巽變為離<lb/>
　入而麗也順而不動則无以明四夷之来王入而不<lb/>
　麗則无以見羣心之戴后盖觀之九五有可觀之徳<lb/>
　四方合而歸之而强梗之徒於其間噬而嗑之可也<lb/>
　故變初為九與上相須而主嗑之事四五相易不剛<lb/>
　不柔而成嗑之功何則九五在上而六四在下是以<lb/>
　為可觀也六五在上而九四在下是以為相合也子<lb/>
<pb n="2a"/>
　曰為政以徳譬如北辰居其所而衆星拱之詩云自<lb/>
　西自東自南自北无思不服噬嗑次觀之義也<lb/>
噬嗑亨利用獄彖曰頥中有物曰噬嗑噬嗑而亨剛柔<lb/>
分動而明雷電合而章柔得中而上行雖不當位利用<lb/>
獄也<lb/>
　下震上離成卦曰噬嗑者初為震二為艮三為坎四<lb/>
　為離震動也離麗也艮止也坎䧟也動而麗謂之合<lb/>
　可矣安得噬物之象乎噬者齧也物止而䧟於動麗<lb/>
<pb n="2b"/>
　之間斯以為噬嗑而已矣故子曰頥中有物曰噬嗑<lb/>
　噬嗑而亨下動上止而中虚頥之象也六四變而為<lb/>
　剛頥中有物之象也頥中有物噬之則嗑不噬則不<lb/>
　嗑也噬而嗑之兹其所以亨歟故曰易者象也自王<lb/>
　弼以来擯象而言易者讀至於此不得不自疑其論<lb/>
　之踈矣夫天下之人既已合而歸我然而不免於噬<lb/>
　齧云者豈復有干戈介胄之事哉夏之訐俗商之頑<lb/>
　民詰之以法䆒之以情兹噬齧之謂也故曰利用獄<lb/>
<pb n="3a"/>
　坎為刑獄故也先王之用刑也盡心於訊鞠之間至<lb/>
　于再至于三既服而後刑之書曰要囚伏念五六日<lb/>
　至于旬時丕蔽要囚是也然則不曰利用刑人而曰<lb/>
　利用獄噬嗑之㫖盖可見矣子曰剛柔分動而明雷<lb/>
　電合而章柔得中而上行雖不當位利用獄也在卦<lb/>
　三陽三隂剛柔分也下震上離動而明也凡獄之道<lb/>
　一於剛則无以盡其情一於柔則无以斷其罪剛柔<lb/>
　分所以為利也自臨與觀皆二陽而四隂至噬嗑而<lb/>
<pb n="3b"/>
　剛柔始分故也明而不動則威玩而不行動而不明<lb/>
　則情遁而不得動而明所以為利也雷電亦震離之<lb/>
　物也雷電不合則威不章柔得中而上行離火之象<lb/>
　也火不上行則其明不逺凡卦言柔得中柔上行皆<lb/>
　離火之象也刑人於市與衆棄之如雷如火如電不<lb/>
　亦宜乎六五為君九四為臣不當位也文王罔攸兼<lb/>
　于庶獄庶慎惟有司之牧夫故為君者必以柔而濟<lb/>
　乎剛為臣者必以剛而濟乎柔士師曰殺之三君曰<lb/>
<pb n="4a"/>
　宥之三王三宥然後制刑於是乎情法兩得威恵兼<lb/>
　行故曰雖不當位利用獄也易之取象不一而足頥<lb/>
　中有物一取象也剛柔分二取象也動而明三取象<lb/>
　也雷電合四取象也柔得中而上行五取象也剛柔<lb/>
　不當位六取象也在他卦皆如此非特如此也繋辭<lb/>
　曰日中為市致天下之民聚天下之貨交易而退各<lb/>
　得其所盖取諸噬嗑離為日震為市上明而下動也<lb/>
　致天下之民亦四方未合之義也而或者得其一句<lb/>
<pb n="4b"/>
　一義自以為盡之矣不亦誣乎<lb/>
象曰雷電噬嗑先王以明罰勑法<lb/>
　雷電當作電雷傳寫誤也電者離也雷者震也雷電<lb/>
　之至當先電而後雷故噬嗑以其序言之而豐則曰<lb/>
　雷電皆至也亦猶雲雷屯雷雨作解雷風恒風雷益<lb/>
　之義也先王觀此之象雷電未甞不起於細微千里<lb/>
　之行未嘗不始於足下麗也者動之始也初九者閑<lb/>
　之於初也初而懲之咎可无也故子曰履校㓕趾不<lb/>
<pb n="5a"/>
　行也夫所為㓕其趾者非直苦之而已也使知其過<lb/>
　在於趾尼而不行何咎之有故於繋辭又曰小人不<lb/>
　恥不仁不畏不義不見利不動不威不懲小懲而大<lb/>
　誡此小人之福也是以為无咎也或曰古者象刑中<lb/>
　刑雜履以菲䋽藨蒯為之此之謂履校考之文義深<lb/>
　恐不然傳曰雖有絲麻毋弃菅蒯菲䋽藨蒯以為刑<lb/>
　人之履无罪之人乃當徒跣而行耳况於初九不應<lb/>
　中刑之義經又言屨言校而不言罪乎若加校以履<lb/>
<pb n="5b"/>
　於義尤害矣<lb/>
雜卦曰噬嗑食也<lb/>
　噬嗑與頥皆食也頥為養而噬為食者頥之口實不<lb/>
　留於頥而噬嗑之物皆堅韌而不可嚥方且咀嚼乎<lb/>
　頥之間故也是以噬嗑諸爻皆取食物以為之義焉<lb/>
　初上二爻有唇頰之象故不言其所噬之物中間四<lb/>
　爻為所噬之物有難易之殊也六二噬膚六三腊肉<lb/>
　九四乾胏六五乾肉是也噬之難易俻於四爻故以<lb/>
<pb n="6a"/>
　初上言用刑之始終小人為惡積微至著小而不懲<lb/>
　必至于大咎也初九履校上九何校是已<lb/>
初九屨校㓕趾无咎象曰屨校㓕趾不行也<lb/>
　初九震也以陽居剛而在下卦之下故曰屨校㓕趾<lb/>
　震為足而居下故有趾屨之象其在噬嗑故有㓕趾<lb/>
　之象㓕没也校械也屨校者明其為足械也此罷民<lb/>
　也古者民之有罪而未麗于法者桎梏而坐諸嘉石<lb/>
　役諸司空使州里任之然後宥而舍之梏手械桎足<lb/>
<pb n="6b"/>
　械也言足則手可知矣易之所謂屨校周禮之所謂<lb/>
　桎也見械而不見足是以謂之㓕趾也故曰无咎小<lb/>
　人之為惡誠柔也其在噬嗑豈真柔物哉柔而靱者<lb/>
　也此愚民也訊其罪而不辨加之刑而无辭其勢易<lb/>
　服而其情難得也吾不求其情而以剛治之則其枉<lb/>
　者不可勝言矣後雖悔之其可及乎故治之者不可<lb/>
　不以柔道行之也反覆訊鞫研覈其情必得其服而<lb/>
　後刑之六二者所以治六二也如噬膚革柔靱之物<lb/>
<pb n="7a"/>
　必細齧之然後可嗑也故曰㓕鼻艮為鼻其在噬嗑<lb/>
　有㓕鼻之象焉㓕鼻劓也五刑之厲劓刵為輕二為<lb/>
　劓則初為刵可知矣三為斬左趾四為斬右趾五為<lb/>
　宫刑上剕㓕耳當為刵矣曰聖人之言不可使易而<lb/>
　知文初為刑之始上為刑之終始為剕終為刵不已<lb/>
　舛乎是故㓕趾㓕耳皆係之以屨校何校之辭謂其<lb/>
　校之沒之非剕刵之謂也鼻既无校非劓而何故曰<lb/>
　无咎聖人以人命為重刑而未至於死皆有悔過自<lb/>
<pb n="7b"/>
　新之路是以係之无咎也子曰噬膚㓕鼻乗剛也言<lb/>
　六二居中宜若无罪罪在於乗剛歟<lb/>
六二噬膚滅鼻无咎象曰噬膚滅鼻乗剛也<lb/>
　六二艮也以隂居柔而在下卦之中故曰噬膚凡噬<lb/>
　嗑中爻皆言所噬之物有難易之殊又即其爻便得<lb/>
　噬之之義膚革也艮為堅故有膚革之象舊説以膚<lb/>
　為柔脆肥美之物則失之矣何則膏粱芻豢以充口<lb/>
　實謂之頥可矣惡用齧之為哉刑獄之設為强梗不<lb/>
<pb n="8a"/>
　服者設耳柔良之民惡用刑獄為哉剥之六四曰剥<lb/>
　牀以膚謂皮膚也鳥獸之革皆謂之膚膚雖柔也其<lb/>
　實靱也不噬而嗑則咽骾而胃覆矣六二以隂居柔<lb/>
　以明罰休雷以勅法勅正也明罰以當其罪勅法以<lb/>
　致其威也傳曰刑法威獄以象天之震曜殺戮斯之<lb/>
　謂矣<lb/>
六三噬腊肉遇毒小吝无咎象曰遇毒位不當也<lb/>
　六三上體為坎下體為艮以隂居剛而在下卦之上<lb/>
<pb n="8b"/>
　故曰噬腊肉小物全乾曰腊坎為堅多心艮為堅多<lb/>
　節坎又為隠伏故有腊肉之象腊肉者肉見於外而<lb/>
　骨藏於中人之所不察也以六居三外柔而内剛腊<lb/>
　肉之謂矣故曰遇毒毒猶害也噬腊肉而遇骨斯遇<lb/>
　其害矣徒信其外而不疑其中是以謂之遇也此姦<lb/>
　民也外示柔懦而中藏險狠以數誤我而匿其情者<lb/>
　也故治之者不可不先柔而後剛也柔以得其姦剛<lb/>
　以制其毒六三者所以治六三也如噬乾腊藏毒之<lb/>
<pb n="9a"/>
　物必揣其骨而徐齧之也故曰小吝无咎噬而遇毒<lb/>
　故有小吝終能嗑之故无咎也子曰遇毒位不當也<lb/>
　人必自侮然後人侮之君子正身以正民尚何遇毒<lb/>
　之有哉或曰六三上九曷不以相應言其義乎曰以<lb/>
　應而從以類而聚則不待噬而合矣是以六位各随<lb/>
　本爻而取義焉<lb/>
九四噬乾胏得金矢利艱貞吉象曰利艱貞吉未光也<lb/>
　九四上體為離下體為震以陽居柔而在上卦之下<lb/>
<pb n="9b"/>
　故曰噬乾胏肉之附骨曰胏震為剛離為柔震為出<lb/>
　離為麗故有乾胏之象乾胏者骨見於外而肉附其<lb/>
　間其强可見者也以九居四外剛而内柔乾胏之謂<lb/>
　矣六爻中最為强梗難噬者九四也以全體觀其象<lb/>
　可見矣此凶民也其色悍然其辭勃然敢於犯上而<lb/>
　實无能為者也治之不可不先剛而後柔也剛以折<lb/>
　其義柔以原其情故九四者所以治九四也如乾胏<lb/>
　骨骾之物必齧碎之既柔而後可食也故曰得金矢<lb/>
<pb n="10a"/>
　金剛也矢直也震為金離為矢故有金矢之象古之<lb/>
　為訟者使入束矢以明求直也為獄者使入鈎金以<lb/>
　明求剛也噬乾胏而嗑之則得其剛直矣得其剛直<lb/>
　斯得其金矢矣故曰利艱貞吉夫噬嗑之物莫非堅<lb/>
　靱若柔脆易嗑則无事於噬矣然即其中而有最難<lb/>
　者得不以艱為貞乎是故九四為乾胏胏難於腊腊<lb/>
　難於膚膚難於乾肉故子曰利艱貞吉未光也道之<lb/>
　以政齊之以刑雖得金矢豈足為光亨也哉為其體<lb/>
<pb n="10b"/>
　乎震離故以未光明之也或曰若是則骨无堅脆皆<lb/>
　可噬而嗑之乎曰所為腊與胏者凡以為口實也茍<lb/>
　非噬之所能噬則去之久矣夷狄之未臣强籓之未<lb/>
　服而可以刑獄治之乎詩不云乎人亦有言柔則茹<lb/>
　之剛則吐之唯仲山甫柔亦不茹剛亦不吐噬嗑之<lb/>
　謂也柔如膚而不茹剛如胏而不吐聖人之意盖可<lb/>
　見矣或問震為金何也曰乾以徤故為馬以剛故為<lb/>
　金三子者得其剛徤之餘是故得而稱之也屯之乗<lb/>
<pb n="11a"/>
　馬蒙之金夫是已知此者其可與語易象乎<lb/>
六五噬乾肉得黄金貞厲无咎象曰貞厲无咎得當也<lb/>
　六五坎也以隂居剛而在上卦之中故曰噬乾肉坎<lb/>
　為豕為堅故有乾肉之象乾肉者析骨披筋而暵之<lb/>
　也无膚與骨特乾肉耳似剛非剛似柔非柔噬之斯<lb/>
　嗑不噬則不可嗑也以六居五剛柔適中乾肉之謂<lb/>
　矣或曰六五外柔而内剛也不曰腊肉何哉曰三以<lb/>
　坎而藏艮五之象坎而已五又得中非三之比也此<lb/>
<pb n="11b"/>
　庸常之民也縱之則為惡禁之則為非頑嚚而不可<lb/>
　訓强悍而難令者也治之者不可不兼用乎柔剛也<lb/>
　寛以濟猛猛以濟寛不剛不柔施得其當民自服也<lb/>
　禮曰刑平國用輕典書曰列用中罰是也是故六五<lb/>
　者所以治六五也如噬乾肉脯脩之類雖輕齧之未<lb/>
　有不噬者也故曰得黃金黃者中也金者剛也古之<lb/>
　治刑者疑則贖之虞書金作贖刑孔安國曰金黃金<lb/>
　也周書百辟疑赦其罰百鍰安國曰鍰黄鐵也然則<lb/>
<pb n="12a"/>
　黃金之為贖明矣贖人而以黄金者取其剛而不過<lb/>
　也噬乾肉而嗑之則得其中剛以得其中斯得其黃<lb/>
　金矣夫豈以金矢黃金為利也哉以明夫剛直剛中<lb/>
　之道如斯而已矣故曰貞厲无咎為人上者不能使<lb/>
　民遷善逺罪而嘗以噬嗑為正雖刑得其當猶未免<lb/>
　於厲也刑得其當而猶以為厲兹其所以无咎也歟<lb/>
　九四之艱貞吉亦此意也四言吉而五言无咎者為<lb/>
　君之道與臣下不同也噬嗑諸爻皆有兩義明為惡<lb/>
<pb n="12b"/>
　之人與用獄之利故夫子之釋爻象錯互而明之初<lb/>
　六曰不行也六二曰乗剛也上九曰聦不明也皆為<lb/>
　罪人言之也六三曰位不當也九四曰未光也六五<lb/>
　曰得當也皆為用獄者言之也學者可不深求其㫖<lb/>
　趣乎<lb/>
上九何校㓕耳凶象曰何校滅耳聰不明也<lb/>
　上九離也以陽居柔而在上卦之上故曰何校滅耳<lb/>
　滅耳則目可知矣坎為耳離為目其在噬嗑故有滅<lb/>
<pb n="13a"/>
　耳之象校者械也何者戴也何校者明其為首械也<lb/>
　古之制大辟者使之何校而没其耳目謂其有目而<lb/>
　无覩有耳而无聞不聦不明以至於此也此頑嚚之<lb/>
　民也不可告語不知話言小懲而不懼大誡而不悛<lb/>
　者也雖欲无㓙其可得乎故曰凶子曰何校滅耳聰<lb/>
　不明也又曰善不積不足以成名惡不積不足以滅<lb/>
　身小人以小善為无益而不為也以小惡為无傷而<lb/>
　不去也故惡積而不可揜罪大而不可解此之謂也<lb/>
<pb n="13b"/>
　噬嗑之義盖本於君臣父子夫婦兄弟朋友之間此<lb/>
　五者宜合者也宜合而不合則必有離間於其間者<lb/>
　也治而柔之上下乃合此噬嗑之義也而説者皆以<lb/>
　噬膚為柔美之物則是柔良之民无罪而刑之也甚<lb/>
　者以為上下諸爻反復相噬故其論曰道德之衰上<lb/>
　下相噬則教化不用而刑為先嗚呼何其悖哉自黃<lb/>
　帝堯舜以来雖天下大亂未有相噬如禽獸者也而<lb/>
　易乃教之何哉上下相噬而吾又言噬治是生民之<lb/>
<pb n="14a"/>
　類㓕盡而後已也其能使之合乎記曰刑者侀也侀<lb/>
　者成也一成而不可變故君子盡心焉聖人之於噬<lb/>
　嗑其所以教詔後世明謹用刑盡心於獄不吐剛不<lb/>
　茹柔寛猛相濟期於无刑者可謂深切著明矣而學<lb/>
　者争以其私意汨之以至於此故不敢不辨而孟子<lb/>
　曰邪説誣民充塞仁義仁義充塞則率獸食人人将<lb/>
　相食吾為此懼閑先聖之道距楊墨放淫辭以承三<lb/>
　聖者豈好辨哉予不得已也愚於噬嗑則云<lb/>
<pb n="14b"/>
　<lb/>
　<lb/>
　<lb/>
　<lb/>
序卦曰嗑者合也物不可以苟合而已故受之以賁賁<lb/>
者餙也<lb/>
　賁之成卦噬嗑之反也自噬之賁三四相易震艮相<lb/>
　推而成也動而明所以為嗑明以止所以為賁也夫<lb/>
<pb n="15a"/>
　噬嗑與賁皆為頥中有物之象一為噬嗑一為賁者<lb/>
　噬嗑得頥之下動賁得頥之上止動故為噬止故為<lb/>
　賁也夫君臣不可以茍合也必有朝廷之禮焉父子<lb/>
　不可以茍合也必有閨門之禮焉男女不可以茍合<lb/>
　也必有夫婦之禮焉長幼不可以茍合也必有鄉黨<lb/>
　之禮焉朋友不可以茍合也必有儐相之禮焉君以<lb/>
　此始亦以此終以苟合者必以茍離也聖人重其合<lb/>
　而畏其離是故餙之以禮使之粲然有文以相接歡<lb/>
<pb n="15b"/>
　然有恩以相愛則其合也必堅而非一朝一夕之可<lb/>
　離也然則賁者非徒為之文餙而已将以固其合也<lb/>
　受之以賁不其然歟<lb/>
賁亨小利有攸徃彖曰賁亨柔来而文剛故亨分剛上<lb/>
而文柔故小利有攸徃天文也文明以止人文也觀乎<lb/>
天文以察時變觀乎人文以化成天下<lb/>
　下離上艮成卦曰賁者初為離二為坎三為震四為<lb/>
　艮離為赤坎為墨震為青艮為黃夫賁之言文也文<lb/>
<pb n="16a"/>
　也者五色是也賁有四象而无其白何也曰白金之<lb/>
　色也兌為白者金盛於酉也巽為白者金生於已也<lb/>
　金歸於丑其在坎艮之間乎是以上卦三爻六四體<lb/>
　乎艮坎而有皤如白馬之象六五上九皆得艮之一<lb/>
　體而有束帛白賁之辭也然則五色者四象具之矣<lb/>
　不言餘色而三稱白者所以發明之歟或曰乾為大<lb/>
　赤坤為大黑而賁无其象可謂備乎曰乾坤者天地<lb/>
　也天地也者五行之所自生五色之所自成五色備<lb/>
<pb n="16b"/>
　而天地之色在其中矣離南方也坎北方也離坎也<lb/>
　者天地之中也震東方也艮西方也震艮也者天地<lb/>
　之始終也日月星辰經緯於天山川草木森羅於地<lb/>
　是以謂之賁也賁亨小利有攸徃何謂也曰賁之下<lb/>
　卦為離離柔也麗也柔而麗者不能以自亨也今以<lb/>
　相賁為義則上卦之柔来文乎剛其象為坎是以亨<lb/>
　也上卦為艮艮止也少也少而止者不能有所徃也<lb/>
　今以相賁為義則下卦之剛上而文柔其象為震是<lb/>
<pb n="17a"/>
　以利有攸徃也亨者通也徃者行也坎為通震為行<lb/>
　故也故子曰柔来而文剛故亨明離之不能亨亨者<lb/>
　坎也分剛上而文柔故小利有攸徃明艮之不能徃<lb/>
　徃者震也先儒不䆒厥㫖乃謂泰變為賁故有柔来<lb/>
　剛上之義近世易家病其无據乃取而圗之由泰否<lb/>
　而變者十有八由復姤而變者十由臨遯而變者二<lb/>
　十有八甚哉其謬也愚嘗著論以闢其失兹列其梗<lb/>
　槩耳夫子既釋彖辭又摠而言之曰天文也文明以<lb/>
<pb n="17b"/>
　止人文也盖以四象言之則天文粲然矣以二象言<lb/>
　之則人文焕然矣言天而及地者在天成象在地成<lb/>
　形形質流於地而文采彰乎天言天而地可知矣是<lb/>
　故日月之明離坎之象五星錯緯五行之象此則所<lb/>
　謂粲然者也日中星鳥以殷仲春日永星火以正仲<lb/>
　夏宵中星虚以殷仲秋日短星昴以正仲冬故曰觀<lb/>
　乎天文以察時變也至於文明以止則專取離艮以<lb/>
　明人事非明无以燭天下之幽非止无以制天下之<lb/>
<pb n="18a"/>
　動文成不亂謂之明位定不争謂之止此則所謂煥<lb/>
　然者也父子有親君臣有義夫婦有别長幼有序貴<lb/>
　有常尊賤有等威上不伏下下不僣上故曰觀乎人<lb/>
　文以化成天下也賁之六位一剛一柔一動一静坎<lb/>
　離天地之中艮震天地之終始離明而坎幽艮上而<lb/>
　震動隂陽迭用質文交錯而三才之義俻矣<lb/>
象曰山下有火賁君子以明庶政无敢折獄<lb/>
　山者艮也火者離也山上有火則散而燎原是以為<lb/>
<pb n="18b"/>
　旅也山下有火則止而有耀是以為賁也山有草木<lb/>
　火炎其下光華燦爛而成五采之文賁之象也君子<lb/>
　以明庻政謹庻獄亦猶是爾明庶政則取諸離无敢<lb/>
　折獄則取諸艮也敢讀如老子勇于敢之敢獄者人<lb/>
　命所繋情偽萬端其可任一巳之聰明而以果敢折<lb/>
　之哉山上有火其明著矣獄之不留固其宜也山下<lb/>
　有火其明未著无敢于折不亦宜乎<lb/>
雜卦曰賁无色也<lb/>
<pb n="19a"/>
　賁之為卦以剛柔相賁而成其在六爻以雜然成文<lb/>
　為義夫賁也者五色皆具而曰賁无色何也曰非无<lb/>
　色也无定色也周禮曰青與赤謂之文赤與白謂之<lb/>
　章白與黑謂之黼黑與青謂之黻五采備謂之繡矣<lb/>
　赤與黑青與白𤣥與黄獨不為賁乎是之謂无色也<lb/>
　是故賁之六爻或以相應而成文或以相附而成文<lb/>
　或以相合而成文初九六四相應而成文也六二九<lb/>
　三相附而成文也六五上九相合而成文也相應之<lb/>
<pb n="19b"/>
　文組織是也相附之文繡繪是也相合之文紐綴是<lb/>
　也或曰六五上九不亦相附而成乎曰六二純柔也<lb/>
　不附於剛則不能以成文九三純剛也不附於柔則<lb/>
　不能以成文至於六五以柔居剛上九以剛居柔既<lb/>
　已成文矣而皆无其應得非相合以成者乎是故六<lb/>
　二坎也九三離也一䧟一麗有相附之義也六五艮<lb/>
　也上九震也一動一止有相合之義也或曰初九六<lb/>
　四亦離坎也不曰相附何哉曰離之與坎近則相附<lb/>
<pb n="20a"/>
　逺則相應不其然乎不其然歟<lb/>
初九賁其趾舍車而徒象曰舎車而徒義弗乗也<lb/>
　初九離也以陽居剛而在一卦之下應乎六四之坎<lb/>
　故曰賁其趾初九與六四相賁者也下卦之下趾之<lb/>
　象也故曰舎車而徒初近於二而配於四二四皆坎<lb/>
　也坎為車而四有艮體艮止也六四之車止於上而<lb/>
　六二之車當其前舍二而從四不得不徒行矣以剛<lb/>
　明之才而居最下之地安於徒行者也夫乗車安也<lb/>
<pb n="20b"/>
　徒行勞也初九遇六二之車斯可乗矣可乗而不乗<lb/>
　者以為物不可以茍合也吾之所應者四也其可遇<lb/>
　二之車而遂乗之歟夫所為舍車者將以賁其趾也<lb/>
　苟為義不當乗而乗之則夫賁者秪所以為趾歟是<lb/>
　故君子寜舍車而徒行不見利而忘義乃所以賁其<lb/>
　趾也故子曰舍車而徒義弗乗也夫豈終於徒行而<lb/>
　已哉六四之馬翰如矣<lb/>
六二賁其須象曰賁其須與上興也<lb/>
<pb n="21a"/>
　六二坎也以隂居柔而在下卦之中上无其應而承<lb/>
　九三之離故曰賁其須須血之餘也坎為血故有須<lb/>
　象六二與九三相賁者也上間於三有須附頥之象<lb/>
　也須也者所以賁其頥也傳曰皮之不存毛将安傅<lb/>
　无九三之質則六二之文无所施矣虎豹之鞹猶犬<lb/>
　羊之鞹无六二之文則九三之質亦奚為矣故曰君<lb/>
　子義以為質禮以行之文質彬彬然後君子子曰賁<lb/>
　其須與上興也須附於頥随上而興六二九三之象<lb/>
<pb n="21b"/>
　矣<lb/>
九三賁如濡如永貞吉象曰永貞之吉終莫之陵也<lb/>
　九三下體為離上體為震以陽居剛而在下卦之上<lb/>
　上无其應而介於二四之間故曰賁如濡如九三與<lb/>
　六二相賁者也而承於六四為四所濡四坎也坎為<lb/>
　水故有濡如之象今有繒帛於此既有其質又有其<lb/>
　文或者濡之而不為染汚者希矣夫子有言不曰白<lb/>
　乎涅而不緇故曰永貞吉三既受賁於二唯當永守<lb/>
<pb n="22a"/>
　其上不染於四斯為吉矣凡賁之象曰明與止文成<lb/>
　不亂謂之明位定不争謂之止初應於四三附於二<lb/>
　然後文成而不亂矣初不乗二之車三不受四之濡<lb/>
　然後定位而不争矣故子曰永貞之言終莫之陵也<lb/>
　陵憑陵也自上陵下指六四也<lb/>
六四賁如皤如白馬翰如匪冦婚媾象曰六四當位疑<lb/>
也匪冦婚媾終无尤也<lb/>
　六四下體為坎上體為艮以隂居柔而在上卦之下<lb/>
<pb n="22b"/>
　應乎初九之乾故曰賁如皤如皤猶白也坎艮之間<lb/>
　其位在丑丑金之所歸其色白故有皤如之象六四<lb/>
　與初九相賁者也物相雜故曰文未有一色而成文<lb/>
　者也今曰賁如又曰皤如何謂也曰六四體是艮止<lb/>
　隔於二爻未遇其配雖與初九有賁如之象而皤如<lb/>
　之質猶在也故曰白馬翰如坎艮皆馬也謂之白馬<lb/>
　猶皤如之義也翰鳥翼也馬以足而言翰者謂其從<lb/>
　初之志如鳥之将翰飛也故曰匪冦婚媾初近於二<lb/>
<pb n="23a"/>
　二體坎坎為盗故有宼象焉二與三相賁非為宼者<lb/>
　也二三合則四與初為媾矣故子曰六四當位疑也<lb/>
　匪寇婚媾終无尤也九三六四皆當其位故其去就<lb/>
　不能无疑然終與初合則可以无尤矣聖人之為賁<lb/>
　也所以餙天下之物不可以苟合也賁之道行而君<lb/>
　臣父子夫婦各安其分分安而保其合爭闘不興禍<lb/>
　亂不作故六二與上同而九三濡如永貞則終莫之<lb/>
　陵也初九舍車而徒而六四與之婚媾則終无尤也<lb/>
<pb n="23b"/>
　不既明甚矣乎<lb/>
六五賁于邱園束帛戔戔吝終吉象曰六五之吉有喜<lb/>
也<lb/>
　六五艮也以隂居剛而在上卦之中下无其應而承<lb/>
　上九之震故曰賁于邱園六五與上九相賁者也上<lb/>
　九艮之極反而震者也艮為山故有邱園之象邱園<lb/>
　者賢人君子遁藏之所在也艮反而成震始𨼆而終<lb/>
　見矣故曰束帛戔戔束帛者聘賢之物戔戔者鮮少<lb/>
<pb n="24a"/>
　之貌賢者不可以虚拘不可以貨取是故束帛以将<lb/>
　其誠戔戔以表其㓗也故曰吝終吉夫宗廟之禮朝<lb/>
　廷之儀賁之盛也不施於此而於邱園其為賁也可<lb/>
　謂吝矣繡錦纂組黼黻文章賁之盛也不施於此而<lb/>
　施於束帛其為賁也可謂吝矣然而終吉者有得賢<lb/>
　之喜也得賢則能為邦家立太平之基矣不亦吉乎<lb/>
　五在一卦之中故有終吉之象子曰六五之吉有喜<lb/>
　也伊尹耕於有莘之野湯三使人以幣聘之用能致<lb/>
<pb n="24b"/>
　君於堯舜之隆其斯以為喜乎<lb/>
上九白賁无咎象曰白賁无咎上得志也<lb/>
　上九震也以陽居柔而在上卦之上乗六五之艮故<lb/>
　曰白賁无咎上九與六五相賁者也六居五而九在<lb/>
　上屈己尊賢之義也記曰甘受和白受采詩曰素以<lb/>
　為絢兮子曰繪事後素皆謂无其質者不可有其文<lb/>
　也今六五上九皆文質彬彬相合以成賁者也時止<lb/>
　則止時行則行動静不失其宜是以為无咎也世之<lb/>
<pb n="25a"/>
　君子德非純白而託於邱園以䝉賁餙者盖有之矣<lb/>
　求譽而毁至希寵而辱来能无咎者亦已鮮矣樊英<lb/>
　李渤之流是也如伊尹太公望四皓諸葛孔明𨼆居<lb/>
　以求其志行義以達其道然後議者无所容其喙故<lb/>
　子曰白賁无咎上得志也上九得行其志見於有為<lb/>
　斯為无咎矣<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易經傳集解卷十一<lb/>
</p>
<p>
</p>
  </div>
</body>
</text>
</TEI>
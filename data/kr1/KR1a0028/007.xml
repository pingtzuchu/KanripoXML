<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易經傳集解同人大有卷七</head> <lb/>
    <p>
<pb n="1a"/>
欽定四庫全書<lb/>
　周易經傳集解同人大有卷七<lb/>
　　　　　　　　　　　　　宋　林栗　撰<lb/>
　<lb/>
　<lb/>
　<lb/>
　<lb/>
序卦曰物不可以終否故受之以同人<lb/>
<pb n="1b"/>
　同人否之變也自否之同人變初六六三二爻而成<lb/>
　卦坤之六二既己包承乎乾矣否之者其初與三乎<lb/>
　初與三變而為離則否之匪人同乎人矣匪之為言<lb/>
　與人異趣也同之為言與人同欲也離為麗乾為人<lb/>
　麗乎人者與人同欲矣否之九五雖有九四上九之<lb/>
　助可以乗其勢而傾之然上下不交猶未離乎否也<lb/>
　何者六二在二隂之中同乎二隂而不同乎九五也<lb/>
　二隂變而為剛六二上有正應同乎九五而不同乎<lb/>
<pb n="2a"/>
　二剛也同乎二隂則六二為小人同乎九五則六二<lb/>
　為君子人之在否未有不思求通者也方否之時六<lb/>
　二包承而九五不應者以其心之未可保也既己變<lb/>
　而為離矣離為陽心之宅也離為火心之屬也離為<lb/>
　中虚心之官也上下无隂以分其志獨以一柔居五<lb/>
　陽之中九五居尊是以正應則六二之心可知矣火<lb/>
　之為物髙明而上達者也心之官則思思則得之矣<lb/>
　然則同人之義其同心之謂乎<lb/>
<pb n="2b"/>
同人于野亨利涉大川利君子貞彖曰同人柔得位得<lb/>
中而應乎乾曰同人同人于野亨利涉大川乾行也文<lb/>
明以健中正而應君子正也惟君子為能通天下之志<lb/>
　下離上乾成卦曰同人者初為離二為巽自三以往<lb/>
　為乾離為火巽為木為風乾為天天有形而在上火<lb/>
　无形而在下雖欲同之不可矣焚之以火而鼔之以<lb/>
　風則火之光明上達於天矣此卦之所為同人也同<lb/>
　人于野亨何謂也曰二五相遇也子曰柔得位得中<lb/>
<pb n="3a"/>
　而應乎乾曰同人同人于野亨乾為郊郊野者天地<lb/>
　之際也同于宗則吝同于野則亨以其得位得中而<lb/>
　應乎乾所以謂之同人而係以亨于野之辭也舊謂<lb/>
　皆連下文以為義皆失之矣火雖炎上而焚於一室<lb/>
　之中未必達于天際燔於郊野无所障礙斯能上達<lb/>
　矣古者祭天於郊燔柴以告其成出於此歟人之羣<lb/>
　居飲食言笑未必其誠同者也心之所期志之所向<lb/>
　卒然相遇於郊野之中一言而相契者豈非其貞同<lb/>
<pb n="3b"/>
　故歟古諺曰白頭如新傾葢如故此信有之矣利涉<lb/>
　大川何謂也子曰利涉大川乾行也謂五應二也九<lb/>
　四有乾兑焉兑為澤乾為大大川之象也六二為巽<lb/>
　巽為木為風利涉之象也六二雖有同人之志而隔<lb/>
　於二陽不能自達九五以乾之健出於險難之中斯<lb/>
　為利矣故曰利貞明六二非涉川之才而九五與之<lb/>
　同心故也利君子貞何謂也子曰文明以健中正而<lb/>
　應君子正也謂二應五也離為文明乾為健二五中<lb/>
<pb n="4a"/>
　正而相應二逺於五而近於三三以强暴而乗陵之<lb/>
　二不能貞則同於宗矣為其文明以健中正而應必<lb/>
　能貞固守之以從其配險難既平與五相遇斯為利<lb/>
　矣故曰君子貞也五為大人六二為君子離性上行<lb/>
　是以謂之君子也夫子既已釋其文又從而歎美之<lb/>
　曰惟君子為能通天下之志君子也者民之望也君<lb/>
　子之所歸民之所歸也同人之時六二上應九五豈<lb/>
　其一身而己哉葢天下視之以為通塞也自否以來<lb/>
<pb n="4b"/>
　天下之志未嘗不欲通於五也三四為難二不能貞<lb/>
　則自陷於邪亦无自而通矣惟君子能正其心天下<lb/>
　之志所由通也離為心而在乾之下故其象為天下<lb/>
　之志豈不然哉武王曰受有臣億萬惟億萬心予有<lb/>
　臣三千惟一心武王之臣不啻三千矣又曰受有億<lb/>
　兆夷人離心離德予有亂臣十人同心同德至於伊<lb/>
　尹則曰惟尹躬暨湯咸有一德而已嗚呼何其言之<lb/>
　不廣也其二人同心之義乎二人同則何有於十人<lb/>
<pb n="5a"/>
　十人同則何有於三千三千同則何有於億萬同於<lb/>
　此者至寡同於彼者至衆非君子其孰居之<lb/>
象曰天與火同人君子以類族辨物<lb/>
　天者乾也火者離也天道下際火性上炎是故與之<lb/>
　為同人也君子體之以類族而辨物類其族則離坤<lb/>
　為宗乾坎為類辨其物則坤坎為比坤離為明夷乾<lb/>
　坎為訟而乾離為同人矣故曰方以類聚物以羣分<lb/>
　此之謂也自昔人君未嘗不欲逺邪而近正親君子<lb/>
<pb n="5b"/>
　而疎小人然而姦佞滿朝忠良去位至于危亡而不<lb/>
　悟者葢有以正為邪以邪為正以小人為君子以君<lb/>
　子為小人者矣良以不知類其族而辨其物故也君<lb/>
　子小人之異趣猶水火之不相入也知炎上之性必<lb/>
　同乎乾潤下之性必比乎坤則君子小人不能逃其<lb/>
　鑒矣水之在地血脈流通故以无所不比為比火之<lb/>
　通天一縷耳故以无所不同為同也説卦離為乾卦<lb/>
　亦以其物而辨之與<lb/>
<pb n="6a"/>
雜卦曰同人親也<lb/>
　同人為卦以乾離合志而成其在六爻以二五同心<lb/>
　為義然卦惟二隂五陽所欲同也三四介於二五之<lb/>
　間皆欲據二而同之人之中正非三四之所能陵也<lb/>
　不得其心而脅之以勢豈得而同之哉是故上下兩<lb/>
　爻皆有同人之辭而三四兩爻乃有伏莽乗墉之象<lb/>
　以其失同人之義故也何者同人之時剛柔上下皆<lb/>
　有相親之意不患其不同而患其不正也二五之同<lb/>
<pb n="6b"/>
　心斯可謂中正者矣初之同二出於无心也上之同<lb/>
　五葢有不得已焉者也<lb/>
初九同人于門无咎象曰出門同人又誰咎也<lb/>
　初九離也以陽居剛而在下卦之下上无其應而近<lb/>
　于六二故曰同人于門无咎初之於二有出門相遇<lb/>
　之象同人之時二五相應初九六三以近而同宜若<lb/>
　有咎矣然初體乎離二體乎巽无配合之義初在二<lb/>
　下不隔五路无乗陵之象其出門而同人乎出門而<lb/>
<pb n="7a"/>
　同孰非同人四海之内皆兄弟也夫誰咎之哉故子<lb/>
　曰出門同人又誰咎也<lb/>
六二同人于宗吝象曰同人于宗吝道也<lb/>
　六二巽也以隂居柔而在下卦之中應在九五而承<lb/>
　於九三連於九四故曰同人于宗吝異體為配同體<lb/>
　為宗異類為配同類為宗宗也者其族類也三四有<lb/>
　離兑之象焉而九五則純乾也是故二於五為配而<lb/>
　於三四為宗矣何者二三四為同體巽離兑為同類<lb/>
<pb n="7b"/>
　故也以其皆體乎乾故有同人之意以其兼乎離兑<lb/>
　故有宗黨之嫌焉同於宗黨羞吝之道也或曰二之<lb/>
　所以為同人者中正而應也乃有同宗之吝何哉曰<lb/>
　吉凶无常惟人所召六二以離之中爻而體乎巽謂<lb/>
　其居中守正有應在五而其性炎上故曰同人于野<lb/>
　亨謂其以隂居柔體乎卑巽而承於九三故曰同人<lb/>
　于宗吝亦其在象也知其為離而未知其為巽也故<lb/>
　直言于野之亨及其在爻巽體成矣故有于宗之戒<lb/>
<pb n="8a"/>
　也然二不體巽亦无以自存於三四之間矣同于宗<lb/>
　則吝同于野則亨君子之志於斯也可不自求本心<lb/>
　而擇其去就也哉<lb/>
九三伏戎于莽升其髙陵三嵗不興象曰伏戎于莽敵<lb/>
剛也三嵗不興安行也<lb/>
　九三上體為乾下體為離以陽居剛而在下卦之上<lb/>
　上无其應而乗乎六二之巽故伏戎于莽升其髙陵<lb/>
　離為戈兵巽為伏為蕃鮮故有伏戎于莽之象巽為<lb/>
<pb n="8b"/>
　髙三居下卦之上而乗乎巽故有升其髙陵之象同<lb/>
　人之時六二九五同志相應九三以其道近欲據而<lb/>
　有之憚五之剛健故伏戎于莽以敵之憚三之中正<lb/>
　故升其髙陵以脅之然五之剛健非三之所能敵也<lb/>
　二之中正非三之所能脅也故曰三嵗不興離為麗<lb/>
　而在巽兑之中故有三嵗不興之象卦唯一隂五陽<lb/>
　皆欲同之三與五同功而近於二其困而不反宜哉<lb/>
　故子曰伏戎于莽敵剛也三嵗不興安行也四以陽<lb/>
<pb n="9a"/>
　居柔逺於二而近於五猶有困而反則之理三以陽<lb/>
　居剛逺於五而近於二自以為當然則安而行之矣<lb/>
　或曰柔得位得中而應乎乾是之謂同人九三亦乾<lb/>
　也而无相與之義何哉曰易之為書唯變所適三四<lb/>
　者變化之地也上无九五則三四得為乾象矣九五<lb/>
　之乾純而不雜三四之乾雜以離兑九五之乾中正<lb/>
　而在天位三四之乾不中不正而在上下之交是以<lb/>
　即其變而言之也天无二日民无二王九五而在上<lb/>
<pb n="9b"/>
　而九三猶欲為乾不可得矣此二之所為去就也<lb/>
九四乗其墉弗克攻吉象曰乗其墉義弗克也其吉則<lb/>
困而反則也<lb/>
　九四上體為乾下體為兑以陽居柔而在上卦之下<lb/>
　下无其應而乗乎九三之離連於六二之巽故曰乗<lb/>
　其墉弗克攻吉離為中虚巽為髙九三升其髙陵矣<lb/>
　四又乗之故有乗墉之象二應在五三又伏戎四非<lb/>
　其敵故有弗克攻之象夫同人者同心之謂也欲與<lb/>
<pb n="10a"/>
　人同而不得其心至於乗墉以迫内外无與入于二<lb/>
　剛之間宜其弗克攻也乗墉弗克宜若有咎矣然而<lb/>
　係之吉者何也二五之應三四難之三不能得於二<lb/>
　而况四乎四以居柔其弗克攻困而能反愈於九三<lb/>
　逺矣同人之時上下親附叛則討之服則舍之九四<lb/>
　之吉不亦宜乎故子曰乗其墉義弗克也其吉則困<lb/>
　而反則也義之言宜也<lb/>
九五同人先號咷而後笑大師克相遇象曰同人之先<lb/>
<pb n="10b"/>
以中直也大師相遇言相克也<lb/>
　九五乾也以陽居剛而在上卦之中應在六二而隔<lb/>
　於三四故曰同人先號咷而後笑大師克相遇九五<lb/>
　六二彖所謂同人于野亨是也五為乾乾西北也二<lb/>
　為巽巽東南也三為離離東方也四為兑兑西方也<lb/>
　乾巽之相從也涉乎離兑然後相遇於坤乾之在坤<lb/>
　故曰野野者天地之際也乾坤之交必越乎兑兑為<lb/>
　口故有號咷之象方其未相見也不免於號咷及其<lb/>
<pb n="11a"/>
　既克而相遇於野宜其油然而笑也詩不云乎未見<lb/>
　君子我心悲傷亦既見止亦既覯止我心則夷或曰<lb/>
　六二之義既取諸巽則何以明天火同人之義乎曰<lb/>
　取諸巽者非同乎巽也取諸離者亦非同乎離也由<lb/>
　巽而達乎乾則離兑之類无不同矣巽離兑皆同則<lb/>
　凡在坤者无不同矣六二之象在卦為離在爻為巽<lb/>
　其位則二也地二生火是故謂之離中虚其在五行<lb/>
　火出於木是故卦取諸離爻取諸巽凡以明乾坤之<lb/>
<pb n="11b"/>
　義而已矣故曰物不可以終否受之以同人此之謂<lb/>
　也子曰同人之先以中直也二五中正故有中直之<lb/>
　象其中甚直而困於强梁故至於號咷也大師相遇<lb/>
　言相克也九五為大六二為師二爻同志故其象得<lb/>
　以互稱二五俱克故以相遇為文也二五同心人莫<lb/>
　能間君臣之義夫婦之道无易於此矣故曰君子之<lb/>
　道或出或處或黙或語二人同心其利斷金同心之<lb/>
　言其臭如蘭美之至也二出而五或處二黙而五或<lb/>
<pb n="12a"/>
　語出處語嘿雖不同而心則同也及其出也則利可<lb/>
　以斷金及其語也則其臭如蘭矣金者剛也乾為金<lb/>
　兑亦為金九五為乾離九四為乾兑故有斷金之象<lb/>
　蘭也者言其臭味同也蘭生深林去人愈逺而香氣愈<lb/>
　盛離以他臭則其香變矣言君子之不可雜以小人<lb/>
　也六二之君子其可以比德於蘭乎九五與之同其<lb/>
　臭味都俞賡歌不謀而同聞其言者如入芝蘭之室<lb/>
　矣夫子歎美形容之若此而學者不勝異説以謂二<lb/>
<pb n="12b"/>
　五而不能大同吁可怪矣三四皆欲其隂非五之所<lb/>
　得同也同乎六二則天下大同矣六二守正以疏九<lb/>
　五而責以不能大同豈不謬哉使二義當泛應則一<lb/>
　隂而受五陽焉知其不能大同也伊川程氏曰先隔<lb/>
　則號咷後遇則笑矣乃私昵之情非大同之體也夫<lb/>
　人乖離則悲遇合則喜悲則號咷喜則歡笑此天下<lb/>
　之至情也今使之乖離勿悲遇合勿喜悲勿號喜勿<lb/>
　笑是率天下為偽而已豈聖人之意乎<lb/>
<pb n="13a"/>
上九同人于郊无悔象曰同人于郊志未得也<lb/>
　上九乾也以陽居柔而在上卦之上下无其應而乗<lb/>
　乎九五五亦乾也故曰同人于郊无悔乾為郊野九<lb/>
　五曰野上九曰郊以逺近言之也序曰與人同者物<lb/>
　必歸焉同人之時二五同心天下莫不同矣苟非憑<lb/>
　陵强暴之徒皆有同人之人也是故初九在二之下<lb/>
　不為九五之難自門而出即同於二無心而同者也<lb/>
　同於二則同於五矣上九在五之上下為六二之難<lb/>
<pb n="13b"/>
　自郊而入即同於五不得不從者也同於五則同於<lb/>
　二矣凡易之情近而不相得則凶或害之悔且吝初<lb/>
　上二爻皆處不争之地是以不罹於咎悔也然二五<lb/>
　既遇于野而上九方候于郊是以未得其志焉矣故<lb/>
　曰同人于郊志未得也或曰初為門二為宗三為莽<lb/>
　四為墉五為郊野則逺之極也上逺于五而反為郊<lb/>
　何哉曰邑外謂之郊郊外謂之野則野為逺矣野之<lb/>
　外又有郊焉郊之外又有邑焉不又逺乎哉此上九<lb/>
<pb n="14a"/>
　之所以為郊也<lb/>
　<lb/>
　<lb/>
　<lb/>
　<lb/>
序卦曰與人同者物必歸焉故受之以大有<lb/>
　大有成卦同人之反也大有也者有天下之大也剛<lb/>
　為大而柔有之乾為大而離有之也同人大有皆一<lb/>
<pb n="14b"/>
　柔而五剛同人之柔在於臣位其所同者九五而已<lb/>
　是以謂之同人也大有之柔居於尊位上下諸陽皆<lb/>
　為所有所以謂之大有也不曰有大而曰大有者柔<lb/>
　得尊位居大而有之其所有者盛大而富有是以謂<lb/>
　之大有也夫同人之時二五同心天下莫不同矣然<lb/>
　而未能有之何也為其以九居五无含𢎞之義是以<lb/>
　羣陽並争而未知所歸也六二九五既已相遇于野<lb/>
　矣然後感應以相與反而易之以六居五則包含容<lb/>
<pb n="15a"/>
　納无所不至五陽雖欲无歸不可得也孟子曰大舜<lb/>
　善與人同舍己從人樂取諸人以為善自耕稼陶漁<lb/>
　以至為帝无非取諸人者又曰所欲與之聚之所惡<lb/>
　勿施爾也民之歸仁也猶水之就下獸之走壙也此<lb/>
　大有之所以次同人也或曰實不能以畜實虚則能<lb/>
　之剛不能以有剛柔則能之此則大小畜大有之義<lb/>
　也然以柔有剛以小畜大其義則一而已既曰小畜<lb/>
　而又曰大畜既曰大畜而又曰大有何也曰小畜者<lb/>
<pb n="15b"/>
　畜之者小也六四是也大畜也者畜之者大也大有<lb/>
　者有之者大也六五是也能畜之者未必能有之也<lb/>
　以有六四之分其應也是故小大畜以小大為差大<lb/>
　畜大有以畜有為辨也隂為小而謂之大何也以其<lb/>
　居於天位是以謂之大也<lb/>
大有元亨彖曰大有柔得尊位大中而上下應之曰大<lb/>
有其德剛健而文明應乎天而時行是以元亨<lb/>
　下乾上離成卦曰大有者初為乾二亦為乾三為兑<lb/>
<pb n="16a"/>
　四為離離麗也兑説也乾健也柔而麗者有之矣健<lb/>
　而麗者未之聞也然而遂以為大有何哉以有兑象<lb/>
　存乎其間也雖天下之志從而以柔説行之其麗也<lb/>
　宜矣是故得而有之也晉卜偃為文公筮遇大有之<lb/>
　暌曰是卦也天為澤以當日去暌而復亦其所也大<lb/>
　有之暌則變為兑也去暌而復大亦乾兑離之象矣<lb/>
　由是言之春秋以來卜筮之家未嘗不用四象而魏<lb/>
　晉諸儒取而日陳之或謂之互體或謂之卦變穿鑿<lb/>
<pb n="16b"/>
　傅㑹无所依據此四象之所以晦也大有元亨何謂<lb/>
　也曰元亨利貞在天為四時在人為四德在易為四<lb/>
　象四象具則四時成四時成則四德備乾坤之四象<lb/>
　皆乾坤也萬物之所資始而資生也故係之元亨利<lb/>
　貞以明始終之義也大有之四象其初二為乾故係<lb/>
　之元亨者得乾之始而亨也同人之四象其三四為<lb/>
　乾故係之利貞者得乾之保合太和也故子曰其德<lb/>
　剛健而文明應乎天而時行是以元亨剛健者乾之<lb/>
<pb n="17a"/>
　元也文明者乾之亨也由剛健而文明故曰元亨由<lb/>
　文明以剛健故曰利貞是之謂應乎天而時行者也<lb/>
　卦以一柔為大有之主其配在乾故有應乎天之象<lb/>
　也<lb/>
象曰火在天上大有君子以遏惡揚善順天休命<lb/>
　火者離也天者乾也火在天上為日為電惟其髙明<lb/>
　下燭羣物斯无所不見矣君子體之以旌别淑慝惡<lb/>
　者以遏善者以揚所以順天之休命也夫君子者何<lb/>
<pb n="17b"/>
　嘗无善善惡惡之志也盜憎主人曲士醜正苟非其<lb/>
　時而不在其位乃抑揚暴白於其間適足以招咎而<lb/>
　已故曰知我者其惟春秋乎罪我者其惟春秋乎民<lb/>
　之多辟母自立辟今也天有休命黜幽陟明君子順<lb/>
　之遏惡揚善斯其時也火在天上柔得尊位而應乎<lb/>
　乾其順天休命之象乎<lb/>
雜卦曰大有衆也<lb/>
　小畜以一柔而畜五剛大有以一柔而有五剛畜之<lb/>
<pb n="18a"/>
　者寡所畜者衆有之者寡所有者衆其義一也小畜<lb/>
　為寡大有為衆何也曰小畜臣也而五剛為之畜者<lb/>
　以其寡也大有君也臣无二君天之制也是故不稱<lb/>
　其寡小而言其衆大也是故六五在上九二者其所<lb/>
　交也九四者其所攣也上九者其所尚也既丕應之<lb/>
　矣至於九三居髙而弗克初九最逺而无交亦莫敢<lb/>
　不應焉則其所有之衆大可知己是以謂之大有也<lb/>
初九无交害匪咎艱則无咎象曰大有初九无交害也<lb/>
<pb n="18b"/>
　初九乾也以剛居陽而在下卦之下上无其應而承<lb/>
　於九二二亦乾也故曰无交害匪咎艱則无咎當大<lb/>
　有之初以健在下而无交於上斯害也已害也者非<lb/>
　能為六五之害也以其无交則物害之矣大有初九<lb/>
　即同人之上九也同人二五既已相遇於野而上九<lb/>
　方俟于郊是以當大有之初而有无交之害也然而<lb/>
　非其咎也其在同人而未得者以其微也其在大有<lb/>
　而无交者以其逺也雖非其咎而以易行之妄動輕<lb/>
<pb n="19a"/>
　舉未有能免焉者也惟能艱難其身因二以從五斯<lb/>
　可以免矣王者之興諸侯四夷有未臣者或以稽留<lb/>
　而弗至或以阻絶而不通苟非其罪而又知其艱則<lb/>
　不憚越裳重譯之勞而免於防風後至之戮矣又誰<lb/>
　咎之哉子曰大有初九无交害也大有之時柔得尊<lb/>
　位上下皆應而有以陽居剛无交於上者斯以為害<lb/>
　而已矣<lb/>
九二大車以載有攸往无咎象曰大車以載積中不敗<lb/>
<pb n="19b"/>
也<lb/>
　九二乾也以陽居柔而在下卦之中應乎六五之巽<lb/>
　故曰大車以載有攸往无咎大車以載在九四上九<lb/>
　之中則四上為剛而五為柔四上為實而五為虚矣<lb/>
　九二在於初九九三之中則初三為剛而二為柔初<lb/>
　三為實而二為虚矣以九二上配六五則二為剛而<lb/>
　五為柔二為實而五為虚矣凡易之情愛惡相攻而<lb/>
　吉凶生逺近相取而悔吝生情偽相感而利害生千<lb/>
<pb n="20a"/>
　變萬化以極天下萬物之情狀斯之謂易矣可以一<lb/>
　端而求之哉<lb/>
九三公用享于天子小人弗克象曰公用享于天子小<lb/>
人害也<lb/>
　九三下體為乾上體為兑以陽居剛而在下卦之上<lb/>
　上无其應而連於六五之巽故曰公用享于天子小<lb/>
　人弗克古本享作亨左氏載卜偃之筮辭曰三遇公<lb/>
　用享于天子之卦戰克而王享吉孰大焉然則今本<lb/>
<pb n="20b"/>
　作享亨之誤也三居下卦之上故有公侯之象與五<lb/>
　同體乾巽相遇故有享于天子之象曲禮曰五官致<lb/>
　貢曰享陽為富隂為貧當大有之時惟初九九三最<lb/>
　為富盛初以逺而无友不獲於上則夫土地之廣人<lb/>
　民之衆財貨之豐賢能之盛朝貢以時享于天子者<lb/>
　其惟九三乎揚雄有言未有子富而父貧九三之富<lb/>
　甲于天下此五之所以為大有也然三既體乎乾又<lb/>
　體乎兑乾為君子兑為小人小人貴必驕富必侈驕<lb/>
<pb n="21a"/>
　侈之心不能自克則害于家凶于國其能以享于天<lb/>
　子乎故子曰公用享于天子小人害也吉凶无常惟<lb/>
　人所召詎不信哉<lb/>
九四匪其彭无咎象曰匪其彭无咎明辨晳也<lb/>
　九四下體為乾上體為離陽居柔而在上卦之下下<lb/>
　无其應乗乎九三之兑承於六五之巽故曰匪其彭<lb/>
　无咎彭音旁程氏曰彭盛貌詩曰行人彭彭駟騵彭<lb/>
　彭皆盛多之謂也當大有之時六五為虚而九三為<lb/>
<pb n="21b"/>
　富六五為弱而九三為强然五天子也二六諸侯也<lb/>
　九四介於三五之間逼於强臣宜若有咎矣以其體<lb/>
　乎乾離乾者健也離者明也既明且健與五同志剛<lb/>
　柔相濟虚實相補知九三之盛不能敵六五之柔不<lb/>
　以其彭而下比焉斯為无咎矣故子曰匪其彭无咎<lb/>
　明辨晳也晳字按齊辨作晰字章舌反尚書洪範明<lb/>
　作哲曰哲時燠若並讀為哲丁列反二音並通或讀<lb/>
　為哲白之晳非也<lb/>
<pb n="22a"/>
六五厥孚交如威如吉象曰厥孚交如信以𤼵志也威<lb/>
如之吉易而無備也<lb/>
　六五巽也以隂居剛而在上卦之中應乎九二而接<lb/>
　九四四爻皆乾而四又離也故曰厥孚交如威如吉<lb/>
　二五中行乾巽相遇可謂有孚矣柔上而剛下感應<lb/>
　以相與可謂交如矣離為火巽為風火以風行故有<lb/>
　威如之象也離為火巽為弧矢為號令𤼵號施令而<lb/>
　天下畏之則戈兵弧矢之利有所不誡而威之所暨<lb/>
<pb n="22b"/>
　無逺弗届矣當大有之時以六居五宜若弱而无威<lb/>
　然天下之所歸賢智之所輔以九三之强而不敢抗<lb/>
　焉葢有不怒而威者矣以剛為强其强易弱以柔為<lb/>
　强孰能禦之故老氏有言柔勝强天下之至柔馳騁<lb/>
　天下之至堅无有入於无間然則柔得尊位大中而<lb/>
　上下應之厥孚交如而遂獲威如之吉豈不信哉子曰<lb/>
　厥孚交如信以𤼵志也威如之吉易而无備也有九<lb/>
　二之賢故六五交孚以𤼵其志有九三之盛故六五<lb/>
<pb n="23a"/>
　簡易以至其威易而无備所恃者上下之應而已此<lb/>
　所以為威也夫備禦之形生於不足天下有道守在<lb/>
　四夷其大有之世乎<lb/>
上九自天祐之吉无不利象曰大有上吉自天祐也<lb/>
　上九離也以陽居柔而在上卦之上下无其應而乗<lb/>
　於六五之巽故曰自天祐之吉无不利爻贊其美而<lb/>
　不言其義象又无所𤼵明而繫辭乃曰天之所助者<lb/>
　順也人之所助者信也履信思乎順又以尚賢也是<lb/>
<pb n="23b"/>
　以自天祐之吉无不利稽之爻象不得其説學者可<lb/>
　不求其故哉或曰敢求其故曰是三德者六五之得<lb/>
　也自天祐之者六五之志也不言於五而言於上也<lb/>
　夫五者巽而交乎乾也柔而應乎剛也居尊而不自<lb/>
　為髙也得中而上下應之也柔而巽也所以為順也<lb/>
　中而應也所以為信也居尊而不自為髙也所以為<lb/>
　能尚賢也巽為股是以為履離為心是以為思也交<lb/>
　乎乾所以為天祐也上下應之所以為天人之助也<lb/>
<pb n="24a"/>
　不剛不柔𤼵而中節是以吉无不利也然而不言於<lb/>
　五而言於上何也五以一柔居尊上下皆應當此之<lb/>
　時有以剛明之才居於其上者屹其所尚之賢乎夫<lb/>
　六五雖有信順之德交乎九二苟不能享上九之賢<lb/>
　則失其所以為信順而虧其上下之應矣上又卦之<lb/>
　終也六五之吉至於此而无不利也是故𤼵其端於<lb/>
　五而要其成於上也係曰其初難知其上易知本末<lb/>
　也初辭擬之卒成之終方大有之初六五之德未見<lb/>
<pb n="24b"/>
　也但言初九无交害艱則无咎而已至於上九則曰<lb/>
　自天祐之吉无不利豈非初辭擬之卒成之終者歟<lb/>
　故子曰大有初九无交害也大有上吉自天祐也玩<lb/>
　味斯言厥有㫖哉或曰序卦曰有大者不可以盈上<lb/>
　九一爻宜有悔厲而乃以吉无不利終之何也曰天<lb/>
　之所祐人之所助滿而不溢髙而不危則夀考萬年<lb/>
　子孫千世其誰曰不可哉<lb/>
　周易經傳集解卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>郊社禘祫問</head>
    <p>
<pb n="1a"/>欽定四庫全書　　　　　經部四<lb/>
　郊社禘祫問　　　　　禮類四<hi>三禮總義之屬</hi>
　　提要<lb/>
　　　　<hi>臣</hi>等謹案郊社禘祫問一卷<lb/>
　　　國朝毛奇齡撰前為答其門人李塨問南北分<lb/>
　　　　祀及問有禘無祫之說末附艾堂問自注云<lb/>
　　　　同郡學人集于艾堂有問此則專論禘祫者<lb/>
　　　　奇齡性喜攻駁前人南北郊分祀以冬夏至<pb n="1b"/>　　　　日禮有明文疑無北郊之祀者本無庸置辨<lb/>
　　　　至於時祭之外禘為大祭所謂三年一祫五<lb/>
　　　　年一禘者語出緯書本不足據祫對犆為義<lb/>
　　　　不對禘為義也書内辨大禘與吉禘不相䝉<lb/>
　　　　又言大禘吉禘時祭必合祭故稱祫皆𤼵昔<lb/>
　　　　儒所未及於經義不為無補亦足資禮家之<lb/>
　　　　采擇焉乾隆四十三年三月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<pb n="2a"/>　　　　　　　　　　總　校　官<hi>臣</hi>陸　費　墀<lb/>
</p>

  </div>
            <div>
<head>郊社禘祫問</head> <lb/>
    <p>
<pb n="1a"/>欽定四庫全書<lb/>
　郊社禘祫問<lb/>
　　　　　　　　　　翰林院檢討毛竒齡撰<lb/>
　李塨問陸道威曰南北郊分祀之說始自漢武時詞<lb/>
　臣寛舒等一議後又引周禮大司樂文附㑹其說以<lb/>
　為古者天子冬至祀天于圜丘夏至祀地于方澤是<lb/>
　分祀之據不知大司樂文曰冬日至于地上之圜丘<lb/>
　奏之若樂六變則天神皆降可得而禮夏日至于澤<pb n="1b"/>　中之方丘奏之若樂八變則地祇皆降可得而禮是<lb/>
　論合樂非論大享也大宗伯大享之禮禋祀昊天上<lb/>
　帝血祀社稷别無地祇之說此豈真漢儒之謬耶<lb/>
南北二郊予昔在館時以曾作配位一議已議及之大<lb/>
抵衆說紛紜多有言無地祭無北郊者予謂既祭天必<lb/>
當祭地既有南郊必當有北郊曲禮云天子祭天地嵗<lb/>
徧是一嵗之中既祭天又祭地也祭法云燔柴于泰壇<lb/>
祭天也瘞埋于泰折祭地也是兩祭之處祭天一所祭<pb n="2a"/>地又一所也是以孝經曰王者事父孝故事天明事母<lb/>
孝故事地察而禮器曰先王之制禮也為髙必因丘陵<lb/>
為下必因川澤因天事天因地事地葢謂冬至祭天于<lb/>
圜丘之上是因丘之髙而治以為壇謂之因天事天夏<lb/>
至祭地于方澤之中是因澤之下而營以為兆謂之因<lb/>
地事地故孝經說曰王者事天明必祭天神于南郊事<lb/>
地察必祭地祇于北郊而漢志引禮記曰兆于南郊所<lb/>
以定天位也祭地于泰折在北郊所以就陰位也是兩<pb n="2b"/>郊分祀在諸經亦均有之不止周禮春官文也<lb/>
若謂南北郊分祀始自漢武時祠官寛舒等所議則大<lb/>
不然秦祀八神一曰天神在南郊山下二曰地祇在澤<lb/>
中圜丘而漢文用禮官議謂古者天子夏日必親郊祀<lb/>
不止冬至為然故漢郊祀志云漢文祭泰乙地祇以太<lb/>
祖髙皇帝配日冬至祠泰乙日夏至祠地祇則不特分<lb/>
祀二郊且冬夏二至亦俱依舊制行之是必周末漢初<lb/>
猶有相沿定禮承襲不改故蛛絲馬跡彼此一綫若武<pb n="3a"/>帝時寛舒所議不過立后土祠于汾陰與郊雍對耳何<lb/>
嘗立南北郊乎其後成帝用匡衡張譚諸議徙甘泉泰<lb/>
畤河東后土而立南北郊于長安至元始中而劉歆左<lb/>
咸之徒合諸儒數十人議定郊禮名為元始儀以至後<lb/>
漢光武兆南郊于洛陽之陽兆北郊于洛陽之陰悉遵<lb/>
其議而地祇之祭遂歴魏晉六代以至唐宋元明並未<lb/>
偏廢其或稱北郊或稱𤣥丘或稱地郊或合祀或分祀<lb/>
或以女祖配或以男祖配或一配二配三配而要之有<pb n="3b"/>地祭一禮則自三古迄今未有異也<lb/>
乃不學之徒謂二郊之名始于周禮而并周禮亦不學<lb/>
者且謂始于大司樂文凡樂冬日至于地上之圜丘奏<lb/>
之則天神可得而禮夏日至于澤中之方丘奏之則地<lb/>
祇可得而禮諸語因欲變其說謂此是合樂不是大享<lb/>
揣其意不過欲辨圜丘方澤二名非郊祀地也不知圜<lb/>
丘即泰壇方澤即泰折圜丘因丘陵方澤因川澤二郊<lb/>
之名諸經有之不始周禮前亦既言之詳矣若謂大宗<pb n="4a"/>伯大享之禮禋祀昊天上帝血祀社稷並無地祇之說<lb/>
則似全不知周禮者周禮大宗伯建邦之天神人鬼地<lb/>
示之禮地示禮即祭地禮也宗伯以蒼璧禮天以黄琮<lb/>
禮地典瑞四圭有邸以祀天兩圭有邸以祀地凡以神<lb/>
仕者以冬日至致天神人鬼以夏日至致地示物鬽無<lb/>
非以地祇禮與天神對言即大司樂文亦有云奏黄鐘<lb/>
歌大吕舞雲門以祀天神奏太簇歌應鐘舞咸池以祭<lb/>
地祇原不止奏圜丘奏方澤數語乃即此數語又未全<pb n="4b"/>讀遽謂圜丘方澤是合樂地非祭祀之地則後文即云<lb/>
于宗廟之中奏之則人鬼可得而禮豈此宗廟之中亦<lb/>
合樂地非大享地耶且謂合樂非祭祀者此宋儒最不<lb/>
通之論又不可不一辨者也虞書戛擊鳴球一章是合<lb/>
樂于宗廟者葢舜祭瞽瞍所奏樂也宋儒臆見謂舜不<lb/>
當有瞽瞍廟不當祭瞽瞍此但合樂以志九韶之美非<lb/>
祭廟文也則虞賔在位羣后俱至毋論樂不虚奏且亦<lb/>
安得請召諸客使勝國之賔五服之辟無不畢集如吴<pb n="5a"/>下伎客作勝㑹者今不知何故忽擇此冬至夏至二日<lb/>
且一集髙丘一㑹下澤而奏此大樂可怪之甚且夫合<lb/>
樂者合堂上堂下之樂而總奏之謂也堂上有琴瑟摶<lb/>
拊謂之升歌堂下有管鼗笙鏞謂之間歌合琴瑟管笙<lb/>
諸樂器而並奏之謂之合樂此非細故矣故習籥習吹<lb/>
學干學舞雖在一節亦必居之大學之中况合樂合吹<lb/>
皆為大祭祀大燕饗所用未有不習之學宫而可露處<lb/>
者是以月令季春大合樂以為獻酎之用仲夏合盛樂<pb n="5b"/>以雩帝仲冬季冬並合吹以饗帝燕族人皆在學皆非<lb/>
虚奏而至于祭之日則大司樂直云以六律六同五聲<lb/>
八音六舞大合樂以致鬼神示是此合樂即是大享謂<lb/>
大享時所合樂一如鄉飲鄉射燕禮所云間歌某詩合<lb/>
樂某詩類故重其文曰奏之葢奏之則必有聽之者矣<lb/>
不然黄鐘何律雲門咸池何舞無端彚衆器統衆成衆<lb/>
變入丘澤之間而漫曰奏之奏之奏誰耶<lb/>
　陸又曰古不惟不分祀天地亦並無合祀之說葢古<pb n="6a"/>　者郊祭只是祭昊天上帝其餘社稷山川百神但從<lb/>
　祀耳嘗觀魯之僭郊愈知古無南北郊之禮葢當時<lb/>
　周禮之最重者莫如郊禘而魯皆僭之故春秋頻書<lb/>
　其失向使别有祭地之禮與郊並重則魯亦必並僭<lb/>
　之春秋亦必並書之矣且春秋書乃不郊猶三望此<lb/>
　正與虞書類上帝時禋六宗望山川同則地祭原只<lb/>
　在祭天之中何分祭之有<lb/>
天地只分祭並不合祭周頌昊天有成命詩序曰郊祀<pb n="6b"/>天地也召誥用牲于郊牛二解者謂一是天牲一是地<lb/>
牲也因之有天地合祭之疑不知昊天祀天地非謂合<lb/>
祭同此詩謂分祭皆此詩也召誥用牲二一是帝牛一<lb/>
是稷牛謂帝與配分此牲非謂天與地分此牲也此則<lb/>
天地不合祀之明徴也乃謂天地雖不並祀而地祇之<lb/>
祭當附見之祭天之中如祭天于郊而社稷山川俱從<lb/>
祀焉即此是祭地舍此則别無大地之祭因引虞書望<lb/>
山川春秋猶三望為據則天祭從祀甚多自圜丘以人<pb n="7a"/>鬼百神列祀典外凡旅上帝類上帝大率以五帝六宗<lb/>
三辰四時四類五嶽四瀆諸神從祀而不及社稷惟祈<lb/>
榖雩報及大𤯝大災因事之祭則雖祀天神而后土田<lb/>
正在所不免然亦並與山川百源四海五嶽諸望祀者<lb/>
有别是以天地正祭各以類從在社稷並不從天而即<lb/>
巡狩出征凡因事祭告如司馬法王者興師告皇天上<lb/>
帝日月星辰禱于后土四海神祇山川冢社亦天地兩<lb/>
告地不從天且亦社稷山川皆不從天告而從地告是<pb n="7b"/>祭天而及社稷猶不得謂社即是地况地是地社稷是<lb/>
社稷山川是山川而以山川望祀坐之社稷不亦謬乎<lb/>
若謂魯僭郊禘不僭地祭以是為無地祭之証則更不<lb/>
然凡魯所郊只是祈榖上帝一祭其于冬至旅類諸郊<lb/>
並不僭及葢郊事不同自二至二郊外有旅上帝類上<lb/>
帝祈榖上帝龍見雩帝季秋饗帝諸事雖皆是天子之<lb/>
禮而二郊大事諸侯所絶至祈榖與夏雩秋饗則諸侯<lb/>
皆得行之故家語定公問孔子謂寡人聞郊而莫同何<pb n="8a"/>也而夫子直云魯無冬至大郊之事惟祈榖之祭降殺<lb/>
天子是以不同是魯不僭郊在夫子已明言之乃考春<lb/>
秋所書郊凡有九皆在夏四月而不在春正月是建夘<lb/>
之月而並非子月其為啟蟄之郊非長至之郊明矣若<lb/>
成十七年有秋九月辛丑用郊此即周頌豐年秋報月<lb/>
令季秋大饗之祭亦郊之降殺者故哀十三年子服景<lb/>
伯囚于吴謂太宰曰魯將以十月上辛有事于上帝雖<lb/>
屬謬說然亦借秋報之禮為言並非僭天子大郊之祭<pb n="8b"/>乃謂其僭天祭而不僭地祭遂疑無地祭已可笑矣復<lb/>
謂春秋但書郊而不書地祭必是無地祭之故則春秋<lb/>
書郊不書社書烝嘗不書祠禴豈魯無社祭且并無四<lb/>
時祭乎<lb/>
　又問郊特牲云郊特牲而社稷大牢又云郊之祭也<lb/>
　大報本反始也又曰惟社丘乘供粢盛所以報本反<lb/>
　始也禮運云禮行于郊而百神受職禮行于社而百<lb/>
　貨可極王制天子出征類于上帝宜于社明皆以社<pb n="9a"/>　與郊對且他經郊社對舉者不可勝數如泰誓類于<lb/>
　上帝宜于冢土召誥用牲于郊社于新邑是周禮之<lb/>
　見于行事者故胡宏謂郊所以祭天社所以祭地其<lb/>
　說似是但郊是大祭非天子不敢舉焉社則次矣自<lb/>
　諸侯以至州里皆可行之是亦天尊地卑之義故中<lb/>
　庸郊社對舉而以事上帝蔽之此其義與<lb/>
此説在宋後多有之但仍未是者社為地祭之一較山<lb/>
林川澤四方四望為最重故與宗廟對舉而立之國中<pb n="9b"/>又立之郊外如禮運所云命降于社之謂殽地降于宗<lb/>
廟之為仁義明是法地所為與宗廟並然而泰折瘞埋<lb/>
原有地祭則自不得以社當地矣是以王制曰天子祭<lb/>
天地諸侯祭社稷而禮運亦云杞宋之郊天子之事守<lb/>
也故天子祭天地諸侯祭社稷則地與社稷明白分别<lb/>
是以周禮于地神稱大示其祭稱大禮與社稷神之稱<lb/>
土示諸地神之稱山林示川澤示丘陵示墳衍示原隰<lb/>
示者截然不同故社有與郊對舉者皆是小郊與大郊<pb n="10a"/>無與大郊則地與天對禮器因天事天因地事地爾雅<lb/>
祭天曰燔柴祭地曰瘞埋是也小郊則社與郊對泰誓<lb/>
類于上帝宜于冢土召誥用牲于郊社于新邑皆是也<lb/>
葢類郊旅郊四時郊五帝郊與巡狩征伐及祈禱報反<lb/>
有事之郊俱是小郊往往與社相對稱如所云報本反<lb/>
始百神受職者皆是秋冬報祭如周頌良耜為秋報豐<lb/>
年為冬報並非冬至泰壇之祭故得與社之報本反始<lb/>
百貨可極連類並言以是知中庸郊社之禮往嘗謂郊<pb n="10b"/>重社輕故天子得郊而諸侯祇社天尊地卑故郊祭限<lb/>
天子而社祭通諸侯孰知天子有郊諸侯亦有郊天有<lb/>
大小祭地亦有大小祭兩兩對待並未嘗有偏畸也<lb/>
　又問社稷本二神而合祭于社以稷非土不生土非<lb/>
　稼不功也但據春秋傳則社為后土即共工氏之子<lb/>
　也稷初名農即厲山氏子也至夏末則周棄嗣農為<lb/>
　稷而后土如故則豈前此無社稷與禮運曰天秉陽<lb/>
　垂日星地秉陰竅于山川考虞舜類上帝時以六宗<pb n="11a"/>　禋天神以山川望地神及巡狩亦然柴祀天神望秩<lb/>
　地神豈此望山川即社祀與<lb/>
社義不一而重主田事故祀后土以尸其利祀先農先<lb/>
嗇以報其功祀社及稷自昔有然第后土者以勾龍曾<lb/>
為土官故以為名先農或曰神農或曰即厲山氏之子<lb/>
農司嗇或曰即后稷然亦古先有其名而後以其人實<lb/>
之葢社本土神稷本農神禮家名太社又名太稷然後<lb/>
附之以人鬼曰后土曰后稷此如明堂祠五帝者原有<pb n="11b"/>青帝赤帝諸本神而後以其人實之其在五人帝則有<lb/>
太皞炎帝諸神在五人臣則又有勾芒祝融諸神是雖<lb/>
有人神而不礙其為本神烈山以前不必減周棄以後<lb/>
不必增凡前儒以人鬼地神爭執是非皆無庸也若謂<lb/>
古無社稷恐是以山川望祀當之則又不然古社為田<lb/>
正之祭與四方相通而反與四望不通故楚茨詩以社<lb/>
以方雲漢詩方社不莫方雖四方屬地而仍以五帝天<lb/>
神主之如前所云勾芒祝融類而至于四望則雖是地<pb n="12a"/>祇而與社分列一如周禮所云土示與山林川澤諸示<lb/>
不同葢社稷不是地山川嶽瀆諸神又不是社稷曲禮<lb/>
祭天地祭社稷祭名山大川祭義天子為藉以事天地<lb/>
山川社稷明分三等讀者審之<lb/>
　塨又問古天子有禘而無祫凡春秋所言祫皆是禘<lb/>
　徒以其合食羣廟有是名耳若大傳云諸侯及其太<lb/>
　祖則有祫矣然止及始祖不得禘始祖之所自出至<lb/>
　大夫則并祫亦無有故云大夫有大事省于其君干<pb n="12b"/>　祫及其髙祖謂欲祫于廟不得專行必干求于君請<lb/>
　君省察而後行之其說是否<lb/>
曰有禘無祫予遍觀羣籍後始有此論然猶以先兄亡<lb/>
後必質之徐仲山張南士二君始于艾堂質禮時毅然<lb/>
言之而君早見及可謂意識超倫輩矣然天子無祫諸<lb/>
侯亦未嘗有祫大傳所云祫即是禘也周禮問祀有追<lb/>
享一祭加于四時類祀之間即是大禘諸侯大夫皆無<lb/>
之故諸侯追享但得及太祖而止不及所自出也大夫<pb n="13a"/>則全無追享雖干請于君亦止得上及親盡而追享終<lb/>
無與焉故此所云祫亦只是禘葢本論禘祭而漸及等<lb/>
殺若别出一祫則所請非所殺矣且祫是合祭禘是加<lb/>
祭若求合而加一親則所省非所請矣况諸侯無祫經<lb/>
傳瞭然<hi>見艾堂問條</hi>此非可一言決者太抵省者問也審也<lb/>
干者請也有大事者謂時祭即大嘗大禘也若大夫無<lb/>
太祖廟正義以為是支庶不是適子故不祭太祖則不<lb/>
然大夫三廟有二等王制一昭一穆與太祖之廟而三<pb n="13b"/>此是别子惟别子祀所自出得立太祖廟外此則一如<lb/>
祭法祇立考廟王考廟皇考廟三親而止則此所請者<lb/>
是凡大夫非宗卿宗大夫耳<lb/>
　又問陸道威云五年之禘即是周時宗法帝嚳有帝<lb/>
　摯相承則后稷别子矣别子為祖故周人祖之其不<lb/>
　祖帝嚳者諸侯不敢祖天子也雖文武以後得祖天<lb/>
　子而宗法必不可亂因仍祖后稷而特創禘祀一禮<lb/>
　以追所自始此周公精意也若后王崛起非世諸侯<pb n="14a"/>　無宗法可尋則但以始王為祖而禘于其廟五年一<lb/>
　舉喪畢之禘可不必行也是說何如<lb/>
漢儒議禮尚不曉宗法及唐宋以後則長夜而已是以<lb/>
漢議定陶宋議濮國明議興獻各以宗法相糾纏並無<lb/>
有一人知其義者而道威能傍推其意以及禘禮亦屬<lb/>
難得第其說仍未是也按禘禮最古不始于周觀國語<lb/>
與祭法則皆有有虞氏夏后氏禘黄帝而祖顓頊語是<lb/>
五帝已來行之已久此中精意真有言禮家所難測者<pb n="14b"/>故夫子亟稱之若不祖帝嚳而禘帝嚳則在商時已然<lb/>
據宗法次嫡為别子則摯堯兩嫡俱為天子自宜以后<lb/>
稷為别子何則史記以稷母姜嫄為元妃契母簡狄為<lb/>
次妃則别子在稷不在契也然而商已先周而祖契且<lb/>
先周而禘帝嚳則契非别子何有宗法然則追享一祭<lb/>
不必周公精意也祇商禮郊㝠而祖契周禮郊后稷而祖<lb/>
文王頗有參變後儒謂文武定制實祖后稷後王改為<lb/>
祖文王則大謬不然其云祖文王宗武王皆指明堂言<pb n="15a"/>與祖廟祀后稷不同古人文多互見耳若魯有郊禘則<lb/>
郊是孟春祈榖之祭禘是宗子出王之祭此是宗法禮<lb/>
記每云魯郊禘非禮謂郊壇禮樂或祀圜丘出王享獻<lb/>
濫及羣廟故以為言非謂魯不宜郊禘也至謂後王禘<lb/>
祭不及所出則漢後並然漢禘髙帝並不及太公但云<lb/>
每遇禘祭則合食髙廟他可知矣若云吉禘可不行則<lb/>
吉禘為喪畢之禘必不可少葢祭多名禘俱以審諦昭<lb/>
穆言而新主入廟則尤審諦所最急者然且一祧一祔<pb n="15b"/>前後有升降而中多遷移使顯然去就彼此難安因特<lb/>
造此祭使遷主存主共㑹一室而𧃊厭之後遷共祧行<lb/>
祔同親返各警蹕而歸其廟此正先王精意所在故儀<lb/>
禮最殘闕猶有云吉祭未配吉祭者正此祭也此豈可<lb/>
少焉<lb/>
　艾堂問<hi>康熙二十九年三月五日同郡諸學俱集于艾堂有問</hi>
　問禘祫大小在鄭康成禘祫志王子雍聖證論已分<lb/>
　門户幸後儒辨定俱知是王而否鄭其在兩家有成<pb n="16a"/>　說者固不必再請矣第禘祫二祭實未了了如孔氏<lb/>
　正義謂毛傳說禘祫總是不明不知禘祫二祭所始<lb/>
　與先儒爭執所畢竟原是如何<lb/>
禘祫二名先儒久相爭執予亦散見其大意于論議間<lb/>
非一端矣若畢竟經傳則似但有禘而未嘗有祫即春<lb/>
秋傳禮記偶一及祫然總是為五年大禘三年吉禘與<lb/>
四時夏禘稱作解說並非正祭之名葢祫者合也合祭<lb/>
之謂也合祭稱祫猶之特祭稱犆但是虚義並非實名<pb n="16b"/>只因三年吉禘五年大禘與四時之烝嘗禘俱是合祭<lb/>
故吉禘稱吉祫大禘稱大祫烝嘗禘稱烝祫嘗祫禘祫<lb/>
而于是竟增祫祭一名于諸祭之間實則並無此祭也<lb/>
　其並無此祭何也<lb/>
葢祭名雖多除虞祔卒哭祥練禫纎諸喪祭外其吉祭<lb/>
之名約有三等國語云日祭月享時類嵗祀其日祭不<lb/>
可考矣月享即朝享每月朔以特羊朝廟因而告朔然<lb/>
非正祭名也惟時類四祭以春礿夏禘秋嘗冬烝為一<pb n="17a"/>等嵗祀二祭以三年吉禘五年大禘共為一等雖國語<lb/>
尚有禘郊宗祖報五名然郊是外祭而宗祖與報則宗<lb/>
是明堂祖是祖廟報是不祧廟原非祭等惟荀子有禘<lb/>
禴烝嘗及大祫五祀名似得要領然禴禘烝嘗祇是時<lb/>
祭大祫即吉禘大禘同是嵗祭以四時分四祭名則無<lb/>
等以三年五年合一祭名則躐等葢嵗時本二祭等而<lb/>
其名有三曰大禘曰吉禘曰時祭大禘者天子五年之<lb/>
祭也大傳禮不王不禘喪小記王者祭其祖之所自出<pb n="17b"/>而以祖配之爾雅禘大祭也曾子問天子有嘗禘郊社<lb/>
之祭尊無二上是以左傳魯有禘樂賔祭用之國語天<lb/>
子禘郊之事則有合烝又云禘郊必自射其牲又云禘<lb/>
郊牛繭栗而學記曰不卜禘則不視學總言大也然其<lb/>
祭則自古有之國語有虞氏禘黄帝而祖顓頊祭法夏<lb/>
后氏禘黄帝而郊㝠商頌長發大禘也周頌雝禘太祖<lb/>
也而魯則亦以宗國之故禘及文王論語或問禘之說<lb/>
仲尼燕居明乎禘嘗之義禮運魯之郊禘春秋僖八年<pb n="18a"/>禘于太廟明堂位季夏六月以禘禮祀周公于太廟凡<lb/>
諸經諸傳其言禘者不能遍舉然並無一字及祫已可<lb/>
驗矣若夫吉禘則三年喪畢合祭于廟以諦視昭穆者<lb/>
謂之吉禘亦謂之吉祫此即亂祫于禘之所自始然其<lb/>
祭僅見之春秋而仍無祫名春秋閔二年吉禘于莊公<lb/>
文二年有事于太廟躋僖公皆不稱祫即其禮達于諸<lb/>
侯左氏于晉亦有以寡君之未禘祀語其或及時禘有<lb/>
烝嘗禘于廟語或及有事之禘如禘于僖公禘于襄公<pb n="18b"/>語亦並無有一祫字見于傳文至于時祭則夏祭曰禘<lb/>
雖或稱無定名郊特牲稱春禘秋嘗祭義稱春禘秋嘗<lb/>
祭統稱春礿夏禘王制稱春礿夏禘周禮稱祠春禴夏<lb/>
要總是時祭之四名有互見而無異制不必妄解作夏<lb/>
商之禮但其無祫名則一也葢時嵗二祭有三禘而無<lb/>
一祫其所以誤見有祫名者亦總以諸經說三禘時偶<lb/>
易稱曰祫而讀者不深察也<lb/>
　其三禘之易稱祫而讀者不察奈何<pb n="19a"/>大傳曰王者禘其祖之所自出以其祖配之此大禘也<lb/>
然禘亦名祫博士徐禪引春秋傳謂嵗祫及壇墠終禘<lb/>
及郊宗石室嵗祫即大祫終禘即三年喪祭是大禘即<lb/>
祫矣是以漢元始五年創為五年祫祭而後漢志及司<lb/>
馬彪書皆稱是禘祭章懷太子謂祫即是禘並無二名<lb/>
故大傳曰王者禘其祖之所自出而禘有等殺諸侯及<lb/>
其太祖謂諸侯凡合祭如烝嘗禘等但及太祖而已不<lb/>
及所自出也大夫士則更殺矣有大事省于其君干祫<pb n="19b"/>及其髙祖謂大夫士非别子無太祖廟者雖有大嘗大<lb/>
烝干請于君以求追享亦祇及髙祖而已并不及太祖<lb/>
也葢其所云干祫者正謂有事于廟請得如嵗祫之祭<lb/>
追及壇墠指禘言也干祫者干禘也不然天子是禘而<lb/>
大夫所請者是祫指甲而求乙不相蒙矣若謂天子有<lb/>
禘而大夫士有祫則大夫士可各立一祭與天子等乎<lb/>
至于吉禘則公羊曰大事者何大祫也商頌𤣥鳥祀髙<lb/>
宗也註謂祀者祫也以吉禘髙宗而合祭之也而杜預<pb n="20a"/>鄭𤣥諸君亦遂以三年吉禘名為祫祭然仍是吉禘耳<lb/>
非别有一祫也若夫時禘則王制天子犆礿<hi>句</hi>祫禘<hi>句</hi>
祫嘗<hi>句</hi>祫烝<hi>句</hi>諸侯礿犆<hi>句</hi>禘一犆一祫<hi>句</hi>嘗祫<hi>句</hi>烝<lb/>
祫<hi>句</hi>謂天子以春礿為特祭犆者特也而至于禘于嘗<lb/>
于烝則皆用合祭諸侯不然礿固特祭而禘則一年特<lb/>
而一年祫惟嘗與烝則皆合祭焉是以曾子問于時祭<lb/>
亦曰祫祭于祖則祝迎四廟之主葢以時為祫而非于<lb/>
時外又有祫也自不善解經者以三年吉禘之祫分名<pb n="20b"/>為祫以五年殷祭之禘専名作禘遂妄增一祫祭于五<lb/>
年之間謂三年一祫五年一禘而併妄解此時祭之祫<lb/>
謂即是三年之祫苟其遇禘嘗烝時天子耶則必先祫<lb/>
祭而後禘嘗烝故曰天子犆礿<hi>句</hi>祫<hi>句</hi>禘<hi>句</hi>祫<hi>句</hi>嘗<hi>句</hi>
祫<hi>句</hi>烝<hi>句</hi>諸侯耶則必先禘嘗烝而後祫且闕一禘祭<lb/>
而特作一祫故曰諸侯礿犆<hi>句</hi>禘一<hi>句</hi>犆一祫<hi>句</hi>嘗<hi>句</hi>
祫<hi>句</hi>烝<hi>句</hi>祫<hi>句</hi>總不識時祭之自為祫而妄以三年之<lb/>
禘改名為祫而歴歴與時祭三名較列前後至于如此<pb n="21a"/>解經于是埽地矣彼亦知大禘吉禘時祭之必合祭故<lb/>
稱祫乎<lb/>
　何故必合祭願遂聞之<lb/>
古者祭法不傳大抵重祫而輕犆天子自喪奠喪祭祇<lb/>
特祭死者外日祭不可考月享則天子周七廟諸侯限<lb/>
親廟而其餘時嵗皆用合祭葢天子有祭及毁廟之大<lb/>
禘吉禘兩大祫而諸侯止有吉祫之祫而無大禘之祫<lb/>
殺也天子有祭及存廟之三時小祫曰禘曰嘗曰烝而<pb n="21b"/>諸侯則止有烝嘗二祫而禘則犆祫半焉又殺也然則<lb/>
天子諸侯所共為犆祭者獨春礿一祭耳葢犆祭最輕<lb/>
有必不可一再行者其祭儀祭法不知何等但考古祭<lb/>
禮煩重即四時恒祭亦必先月而滌養先旬而齋戒先<lb/>
三日而筮擇先一日而省眂而至于祭之日則周制從<lb/>
朝至闇窮此日之力自啟祏以至送尸灌鬯以至酳酢<lb/>
毋論薦腥薦熟合烹加俎歴有儀節即其七獻九獻圭<lb/>
瓚非一舉祝告嘏告詔辭非一進于堂于祊索祭非一<pb n="22a"/>地出奏入奏工備非一樂向使以一日而歴七廟則時<lb/>
必不周以一人而行七祭則力必不給若謂日祭一廟<lb/>
可以遞行則前祭諏日未可該後祭之日此廟卜牲焉<lb/>
能通彼廟之牲然且一祭未繹而一祭又將省濯矣一<lb/>
尸未謖而一尸又當筮宿矣兼行之則一日不能行數<lb/>
禮各行之則十日不能舉一祭又况文武二廟在七廟<lb/>
之外嫄廟遷廟又在文武廟之外合之非有餘分之即<lb/>
不足而至于行事璅細倍難懸斷試問筍簴鼎鑊何住<pb n="22b"/>何移禰親祖尊誰先誰後求之諸經固無文考之祀典<lb/>
亦不載此固口必不可言身必不可行之一大事也第<lb/>
不知古來犆祭之法何以不傳即從來議禮之家何以<lb/>
並不計及張南士嘗曰吾不知犆祭何如假一日而歴<lb/>
七廟則質明祼鬯謂之晨祼歴七廟則不晨矣早食進<lb/>
饋謂之朝踐歴七廟則不朝矣使七日而行七祭則卜<lb/>
日而祭歴七日非所卜矣明日而繹歴七日非明日矣<lb/>
是以時祭有四而左傳稱烝嘗禘三名而不及犆礿誠<pb n="23a"/>以禮必祫祭雖喪祭祇祭死者而禮于虞祭曰哀薦祫<lb/>
事于祥祭曰作此練禘總必加之以合祭之名惟春祭<lb/>
省薄專予以犆然究不知犆礿之減略而便捷其儀其<lb/>
法何等也是以漢後立廟皆同堂異室便于合享即所<lb/>
在祠廟亦必使有司攝祀不能遍及正以禮難犆祭祭<lb/>
則必祫葢祫者凡祭總名不必别設一祫在凡祭間也<lb/>
　辨析至此真是千秋長夜豁然見天日矣特尚有請<lb/>
　者公羊稱大祫即是吉祫左傳稱嵗祫大傳稱干祫<pb n="23b"/>　即是禘祫王制稱祫禘祫嘗祫烝即是時祫此外無<lb/>
　祫矣乃禮緯云三年一祫五年一禘則實有限年之<lb/>
　祫限年之禘豈此祫非諸祭乎抑亦禮緯本謬說不<lb/>
　可用乎<lb/>
三年一祫五年一禘雖緯書有之然實不始緯書劉向<lb/>
說苑即有三嵗一祫五嵗一禘二語故後漢光武初張<lb/>
純議禮亦曰禮三年一祫五年一禘見郊祀志此皆在<lb/>
西漢議禮家相傳之言推其始仍是公羊傳三年一禘<pb n="24a"/>五年殷祭二語而誤作解說以致有此葢三年喪畢而<lb/>
合食太祖是三年一祫也殷祫既行又五年而再殷祫<lb/>
是五年一禘也然而三年之祫是吉禘五年之祫是大<lb/>
禘則仍是禘不是祫矣儒者用公羊之說而不甚理㑹<lb/>
竟忘三年之祫為吉禘遂判作每三年一祫夫每三年<lb/>
必吉禘乎然且三年五年俱不能校計鄭氏乃造一三<lb/>
年喪畢二十五月而吉禘又明年而大禘然後又五年<lb/>
而又禘一則合公羊再殷祭再字之義一則謂春秋書<pb n="24b"/>僖八年禘宣八年亦禘則必實三年加五年而後與八<lb/>
年之數合于是增一禘在吉禘之後而不知三年一祫<lb/>
則但一吉禘而已畢無每三年再祫之禮何則吉禘不<lb/>
可再也五年一禘則從三年喪畢後每五年而得一禘<lb/>
故僖之與宣皆以八年有大事不從吉祫數亦不從先<lb/>
君忌日數何則以忌祫有闕日也如以忌祫闕日未週<lb/>
三年必增一禘于吉祫之後則僖宣三年皆未書禘為<lb/>
不可通矣如謂殷祭有再必作兩禘則禘繼祫起即是<pb n="25a"/>再祫乃又增一禘于祫禘之間是為三殷非再殷矣後<lb/>
儒校計年限在魏晉以後尤為紛紜有謂禘祫如置閏<lb/>
然兩頭如四實不盈三故三年一殷五年再殷八年三<lb/>
殷十一年四殷此博士陳舒之說而徐邈議禮謂五年<lb/>
再殷必六十分中每三十月得一殷則三年省六个月<lb/>
六年省十二个月適合五年再殷之數其各逞臆見不<lb/>
可枚舉至唐睿宗後太常議三年一祫五年一禘至二<lb/>
十七年凡五禘七祫而禘祫且同嵗矣又曰一禘之後<pb n="25b"/>併為再祫五年之内驟有三殷無一而可者則是祫禘<lb/>
並舉三五遞代其于理于數俱有未當是何如屏祫存<lb/>
禘捐三得五為可通也乎<lb/>
　然而諸經無祫周禮并無禘何也<lb/>
周禮儀禮皆無禘名然皆有其禮儀禮喪服曰諸侯及<lb/>
其太祖天子及其始祖之所自出此禘也周禮稱大祭<lb/>
祀大人鬼大祝大號亦禘也葢禘名殷祭殷者大也夫<lb/>
猶是歴祭之先王先公而獨以大稱此非帝嚳后稷異<pb n="26a"/>嘗殷祭莫當之矣是以大宗伯職在祠春禴夏嘗秋烝<lb/>
冬四時祭前原有以肆獻祼享先王以饋食享先王語<lb/>
其所云肆獻祼饋食俱指禘言以嵗祭在時類前也即<lb/>
司尊彞有四時之間祀追享朝享語其所云追享亦指<lb/>
禘言謂朝享即月祭為月朔朝廟追享即追祭所自出<lb/>
也葢追享與朝享以一嵗一月間于四時之祭而追享<lb/>
舉其大者朝享舉其小者總稱間祀謂與時祭得大小<lb/>
相間故也舊儒以肆獻祼為祫饋食為禘則大不然禘<pb n="26b"/>亦有祼獻陳牲吉祫亦有朝踐饋食豈可分屬此由誤<lb/>
解郊特牲饗禘有樂食嘗無樂以饗屬礿禘食屬烝嘗<lb/>
遂倣為是說殊不知禘嘗皆饗食而春夏物産未盛以<lb/>
飲為主秋冬榖畜成熟以食為主大禘與吉祫無此義<lb/>
也若追享朝享舊儒亦以追享屬吉祫朝享屬禘則朝<lb/>
享者月朔之祭在禮祭中儼有是名春秋正義所謂以<lb/>
餼羊朝廟然後告朔者此也豈可溷焉<lb/>
　然則三禘皆祫祭其同異如何<pb n="27a"/>吉禘之祫則祭于太祖之廟凡毁廟之主與未毁廟主<lb/>
皆升合食于太祖太祖東向凡昭南向凡穆北向以為<lb/>
死者入廟當合先公先王而並諦視之且二祧當祧一<lb/>
主入毁廟矣是必迎毁廟之主齊食太祖然後將新祧<lb/>
一主隨舊祧衆主而並遷焉而新祔之主乃得從二祧<lb/>
三親而返于禰宫則于祧于祔兩皆冺然此固先王制<lb/>
禮之用心其遍及毁廟與存廟者非誇大也情有然也<lb/>
至于大禘則雖間五年而其禮與吉祫等所異者祭出<pb n="27b"/>王耳故商頌大禘則及𤣥王相土諸逺祧周頌大禘則<lb/>
及烈考皇考諸親廟而韓詩内傳禘取毁廟之主皆升<lb/>
合食是逺祧逸禮記祝詞稱孝子孝孫是親廟此劉歆<lb/>
馬融鄭衆賈逵諸儒皆主此說有故也惟後漢張純議<lb/>
禘謂毁廟之主皆合食髙祖而存廟之主反不與焉此<lb/>
但及逺祖而不及親廟其說與諸經有未合矣若鄭𤣥<lb/>
則謂王季以上先公之主皆合食太祖而文武以下及<lb/>
四親廟則祇分食于文武廟中昭從武廟穆從文廟與<pb n="28a"/>太祖之祭判作三日而同一繹祭此則言合祭之最變<lb/>
者然舊儒多非之至唐陸淳則造一妄說謂祇祭出王<lb/>
與祖配為二而羣廟逺近俱不之及此真毫無考據信<lb/>
口妄誕之謬論而宋人反遵之吾不解也<lb/>
若夫時禘則第及存廟之主而已曾子問云七廟五廟<lb/>
無虚主惟祫祭于廟為無主耳又云祫祭于祖則祝迎<lb/>
四廟之主則其限于存廟可知雖小雅有礿祠烝嘗于<lb/>
公先王語于公者先公祖紺以上逺祧也先王者太王<pb n="28b"/>以下及後王即存廟也似逺祧親廟俱合祭者不知此<lb/>
該時嵗諸祭為言礿祠句是時祭于公句是禘祫概詠<lb/>
之也時禘止存廟不特先公不合食即先王亦不合食<lb/>
也制所限也<lb/>
　至其祭儀如何<lb/>
則鄭𤣥欲為祫大禘小之說謂祫有十二獻禘止九獻<lb/>
則與國語禘郊之事有全烝禘郊之牛不過繭栗為相<lb/>
左矣謂祫備六代之樂禘止四代則與左傳魯禘用四<pb n="29a"/>代之樂周禘用六代及周禮大司樂以六律六同五聲<lb/>
八音八舞大合樂以致人鬼為反戾矣<lb/>
　其祭日如何<lb/>
則吉祫無時時祭在四仲或在四孟而惟大禘則往與<lb/>
夏禘相通總在夏日孟獻子云七月日至可以有事于<lb/>
祖周七月夏五月也明堂位云夏六月以禘禮祀周公<lb/>
于太廟周六月夏四月也是以張純謂禘在四月而崔<lb/>
靈恩謂宜在夏五月春秋宣八年六月禘即四月僖八<pb n="29b"/>年七月禘即五月要之總夏日耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　郊社禘祫問<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　　　詩圖揔序<lb/>
周之詩自文王始成王之際頌聲興焉周之盛德之<lb/>
極文王之詩三十七篇其二十三篇繫之周公召公<lb/>
爲周南召南其八篇爲小雅六篇爲大雅武王之詩<lb/>
六篇四篇爲小雅二篇在召南之風成王之詩五十<lb/>
三篇其十篇爲小雅十二篇爲大雅三十一篇爲頌<lb/>
是爲詩之正經其後二丗昭王立而周道微缺又六<lb/>
丗厲王政益衰變雅始作厲王死于彘天下無君周<lb/>
公召公行政謂之共和凡十四年而厲王之下太子<lb/>
宜臼遷于洛邑號東周周之室益微而平王之詩貶<lb/>
<pb n="1b"/>
爲風下同列國至於桓莊而詩止矣初成王立周公<lb/>
攝政管蔡作亂周公及其大夫作詩七篇周之太史<lb/>
以爲周公詩主道豳國公劉太王之事故繫之豳謂<lb/>
國變風而諸侯之詩無正風其變風自懿王始作懿<lb/>
王時齊風始變夷王時衛風始變次厲王時陳風始<lb/>
變厲王崩周召共和唐風始變次宣王時秦風始變<lb/>
至平王時鄭風始變惠王時曹風始變陳最後至頃<lb/>
王時猶有靈公之詩於是止矣蓋自文至頃凡二十<lb/>
丗王澤竭而詩不作今鄭之次比考於舊史先後不<lb/>
同周召王豳皆出於周邶鄘合於衛檜魏丗家絶其<lb/>
<pb n="2a"/>
可考者七國而巳陳齊衛晉曹鄭魏此變風之先後<lb/>
也周召邶鄘衛王鄭齊豳秦魏唐陳檜曹此孔子未<lb/>
刪詩之前季札所聽周樂次第也周召邶鄘衛王鄭<lb/>
齊魏唐秦陳檜曹豳此今詩之次第也考其得封之<lb/>
先後爲國之大小與其詩作之時皆有其次說者莫<lb/>
能究焉其外魯之頌四篇商頌五篇鄭康成以爲魯<lb/>
得用天子之禮樂故有頌而商頌至孔子之時存者<lb/>
五篇而夏頌巳亡故録魯詩以備三頌著爲後王之<lb/>
法監三代之成功法莫大於夏矣康成所作詩譜圖<lb/>
自共和而後始得春秋次序今其圖亡今略凖鄭遺<lb/>
<pb n="2b"/>
說而依其次第推之以見前儒之得失今旣依鄭爲<lb/>
圖故風雅變正與其序所不言而說者推定丗次皆<lb/>
且從鄭之意其所失者可指而見焉司馬遷謂古詩<lb/>
三千餘篇孔子刪之存者三百鄭學之徒皆以遷說<lb/>
之謬言古詩雖多不容十分去九以予考之遷說然<lb/>
也何以知之今書傳所載逸詩何可數焉以圖推之<lb/>
有更十君而取其一篇者又有二十餘君而取其一<lb/>
篇猶是言之何啻乎三千詩三百一十一篇亡者六<lb/>
篇存者三百五篇云<lb/>
</p>
<p>
</p>
  </div>
</body>
</text>
</TEI>
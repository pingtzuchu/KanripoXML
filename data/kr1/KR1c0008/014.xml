<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩本義卷第十四<lb/>
　　　　　　　歐陽氏<lb/>
　　　　時丗論<lb/>
鄭氏譜周南召南言文王受命作邑於豐乃分𡵨邦<lb/>
周召之邑以爲周公旦召公奭之采地使施先公太<lb/>
王王季之敎於己所職六州之國其民𬒳二公之德<lb/>
敎尤純至武王滅紂巡守天下陳其詩以屬太師分<lb/>
而國之其得聖人之化者繋之周公謂之周南其得<lb/>
賢人之化者繫之召公謂之召南今考之於詩義皆<lb/>
不合而爲其說者又自相抵梧所謂𬒳二公之德敎<lb/>
<pb n="1b"/>
者是周公旦召公奭所施太王王季之德敎爾今周<lb/>
召之詩二十五篇關雎葛覃卷耳樛木螽斯桃夭兎<lb/>
罝芣苢皆后妃之事鵲巢采蘩小星皆夫人之事夫<lb/>
人乃大姒也麟趾騶虞皆后妃夫人德化之應草蟲<lb/>
采蘋殷其雷皆大夫妻之事漢廣汝墳羔羊摽有梅<lb/>
江有汜野有死麕皆言文王之化蓋此二十二篇之<lb/>
詩皆述文王太姒之事其餘三篇甘棠行露言召伯<lb/>
聽訟何彼穠矣乃武王時詩烏有所謂二公所施先<lb/>
公之德敎哉此以譜考詩義不能合者也譜言得聖<lb/>
人之化者謂周公也得賢人之化者謂召公也謂旦<lb/>
<pb n="2a"/>
奭共行先公之德敎而其所施自有優劣故以聖賢<lb/>
別之爾今詩所述旣非先公之德敎而二南皆是文<lb/>
王大姒之事無所優劣不可分其聖賢所謂文王大<lb/>
姒之事者其德敎自家刑國皆其夫婦身自行之以<lb/>
化其下乆而變紂之惡俗成周之王道而著於歌頌<lb/>
爾蓋譜謂先公之德敎者周召二公未甞有所施而<lb/>
二南所載文王大姒之化二公亦又不得而與然則<lb/>
鄭譜之說左右皆不能合也後之爲鄭學者又謂譜<lb/>
言聖人之化者爲文王賢人之化者爲大王王季然<lb/>
譜本謂二公行先公之敎初不及文王則爲鄭學者<lb/>
<pb n="2b"/>
又自相抵梧矣今詩之序曰關雎麟趾之化王者之<lb/>
風故繫之周公鵲巢騶虞之德諸侯之風故繫之召<lb/>
公至於關雎鵲巢所述一大姒爾何以爲后妃何以<lb/>
爲夫人二南之事一文王爾何以爲王者何以爲諸<lb/>
侯則序皆不通也又不言詩作之時丗蓋自孔子殁<lb/>
羣弟子散亡而六經多失其㫖詩以諷誦相傳五方<lb/>
異俗物名字訓往往不同故於六經之失詩尤甚詩<lb/>
三百餘篇作非一人所作非一國先後非一時而丗<lb/>
乆失傳故於詩之失時丗尤甚周之德盛於文武其<lb/>
詩爲風爲雅爲頌風有周南召南雅有大雅小雅其<lb/>
<pb n="3a"/>
義類非一或當時所作或後丗所述故於詩時丗之<lb/>
失周詩尤甚自秦漢巳來學者之說不同多矣不獨<lb/>
鄭氏之失也昔孔子甞言關雎矣曰哀而不傷太史<lb/>
公又曰周道缺詩人本之袵席關雎作而齊魯韓三<lb/>
家皆以爲康王政衰之詩皆與鄭氏之說其意不類<lb/>
蓋常以哀傷爲言由是言之謂關雎爲周衰之作者<lb/>
近是矣周之爲周也逺自上丗積德累仁至於文王<lb/>
之盛征伐諸侯之不服者天下歸者三分有二其仁<lb/>
德所及下至昆虫草木如靈臺行葦之所述蓋其功<lb/>
業盛大積累之勤其來逺矣其威德被天下者非一<lb/>
<pb n="3b"/>
事也大姒賢妃又有内助之功爾而言詩者過爲稱<lb/>
述遂以關雎爲王化之本以謂文王之興自大姒始<lb/>
故於衆篇所述德化之盛皆云后妃之化所致至於<lb/>
天下太平麟與騶虞之瑞亦以爲后妃功化之成効<lb/>
故曰麟趾關雎之應騶虞鵲巢之應也何其過論歟<lb/>
夫王者之興豈專由女德惟其後丗因婦人以致衰<lb/>
亂則宜思其初有婦德之助以興爾因其所以衰思<lb/>
其所以興此關雎之所以作也其思彼之辭甚美則<lb/>
哀此之意亦深其言緩其意逺孔子曰哀而不傷謂<lb/>
此也司馬遷之於學也雜博而無所擇然其去周秦<lb/>
<pb n="4a"/>
未逺其爲說必有老師宿儒之所傳其曰周道缺而<lb/>
關雎作不知自何而得此言也吾有取焉昔吴季扎<lb/>
聞魯人之歌小雅也曰思而不貳怨而不言其周德<lb/>
之衰乎猶有先王之遺民焉而太史公亦曰仁義陵<lb/>
遲鹿鳴刺焉然則小雅者亦周衰之作也周頌昊天<lb/>
有成命曰二后受之成王不敢康所謂二后者文武<lb/>
也則成王者成王也猶文王之爲文王武王之爲武<lb/>
王也然則昊天有成命當是康王巳後之詩而毛鄭<lb/>
之說以頌皆是成王時作遂以成王爲成此王功不<lb/>
敢康執競曰執競武王無競維烈不顯成康上帝是<lb/>
<pb n="4b"/>
皇自彼成康奄有四方所謂成康者成王康王也猶<lb/>
文王武王謂之文武爾然則執競者當是昭王巳後<lb/>
之詩而毛以爲成大功而安之鄭以爲成安祖考之<lb/>
道皆以爲武王也據詩之文但云成康爾而毛鄭自<lb/>
出其意各以増就其巳說而意又不同使後丗何所<lb/>
適從哉噫嘻曰噫嘻成王者亦成王也而毛鄭亦皆<lb/>
以爲武王由信其己說以頌皆成王時作也詩所謂<lb/>
成王者成王也成康者成王康王也豈不簡且直哉<lb/>
而毛鄭之說豈不迂而曲也以爲成王康王則於詩<lb/>
文理易通如毛鄭之說則文義不完而難通然學者<lb/>
<pb n="5a"/>
捨簡而從迂捨直而從曲捨易通而從難通或信焉<lb/>
而不知其非或疑焉而不敢辨者以去詩時丗逺茫<lb/>
昧而難明也余於周南召南辨其不合者而關雎之<lb/>
作取其近是者焉蓋其說合於孔子之言也若雅也<lb/>
頌也則辨之而不敢必而有待焉夫毛鄭之失患於<lb/>
自信其學而曲遂其說也若余又將自信則是笑奔<lb/>
車之覆而疾驅以追之也然見其失不可以不辨辨<lb/>
而不敢必使余之說得與毛鄭之說並立於丗以待<lb/>
夫明者而擇焉可也<lb/>
　　　本末論<lb/>
<pb n="5b"/>
關雎鵲巢文王之詩也不繫之文王而下繫之周公<lb/>
召公召公自有詩則得列於本國周公亦自有詩則<lb/>
不得列於本國而上繫於豳豳大王之國也考其詩<lb/>
則周公之詩也周召周公召公之國也考其詩則文<lb/>
王之詩也何彼穠矣武王之詩不列於雅而寓于召<lb/>
南之風棠棣周公之詩也不列於周南而寓於文王<lb/>
之雅衛之詩一公之詩也或繫之邶或繫之鄘或繫<lb/>
之衛詩述在位之君而風繋巳亡之國晉之爲晉乆<lb/>
矣不得爲晉而謂之唐鄭去咸林而徙河南爲鄭甚<lb/>
新而遂得爲鄭自漢巳來其說多矣蓋詩之類例不<lb/>
<pb n="6a"/>
一如此宜其說者之紛然也問者曰然則其將奈何<lb/>
應之曰吾之於詩有幸有不幸也不幸者逺出聖人<lb/>
之後不得質吾疑也幸者詩之本義在爾詩之作也<lb/>
觸事感物文之以言善者美之惡者刺之以發其揄<lb/>
揚怨憤於口道其哀樂喜怒於心此詩人之意也古<lb/>
者國有采詩之官得而録之以屬太師播之於樂於<lb/>
是考其義類而別之以爲風雅頌而次比之以藏于<lb/>
有司而用之宗廟朝廷下至郷人聚㑹此太師之職<lb/>
也丗乆而失其傳亂其雅頌亡其次序又採者積多<lb/>
而無所擇孔子生於周末方修禮樂之壞於是正其<lb/>
<pb n="6b"/>
雅頌刪其煩重列於六經著其善惡以爲勸戒此聖<lb/>
人之志也周道旣衰學校廢而異端起及漢承秦焚<lb/>
書之後諸儒講說者整齊殘缺以爲之義訓恥於不<lb/>
知而人人各自爲說至或遷就其事以曲成其巳學<lb/>
其於聖人有得有失此經師之業也惟是詩人之意<lb/>
也太師之職也聖人之志也經師之業也今之學詩<lb/>
者不出於此四者而罕有得焉者何哉勞其心而不<lb/>
知其要逐其末而忘其本也何謂本末作此詩述此<lb/>
事善則美惡則刺所謂詩人之意者本也正其名別<lb/>
其類或繫於彼或繫於此所謂太師之職者末也察<lb/>
<pb n="7a"/>
其美刺知其善惡以爲勸戒所謂聖人之志者本也<lb/>
求詩人之意逹聖人之志者經師之本也講太師之<lb/>
職因其失傳而妄自爲之說者經師之末也今夫學<lb/>
者得其本而通其末斯盡善矣得其本而不通其末<lb/>
闕其所疑可也雖其本有所不能逹者猶將闕之况<lb/>
其末乎所謂周召邶鄘唐豳之風是何疑也考之諸<lb/>
儒之說旣不能通欲從聖人而質焉又不得然皆其<lb/>
末也若詩之所載事之善惡言之美刺所謂詩人之<lb/>
意幸其具在也然頗爲衆說汨之使其義不明今去<lb/>
其汨亂之說則本義粲然而岀矣今夫學者知前事<lb/>
<pb n="7b"/>
之善惡知詩人之美刺知聖人之勸戒是謂知學之<lb/>
本而得其要其學足矣又何求焉其末之可疑者闕<lb/>
其不知可也蓋詩人之作詩也固不謀於太師矣今<lb/>
夫學詩者求詩人之意而巳太師之職有所不知何<lb/>
害乎學詩也若聖人之勸戒者詩人之美刺是巳知<lb/>
詩人之意則得聖人之志矣<lb/>
　　　　豳問<lb/>
或問七月豳風也而鄭氏分爲雅頌其詩八章以其<lb/>
一章二章爲風三章四章五章六章之半爲雅又以<lb/>
六章之半七章八章爲頌一篇之詩別爲三體而一<lb/>
<pb n="8a"/>
章之言半爲雅而半爲頌詩之義果若是乎應之曰<lb/>
七月周公之作也其言豳土寒暑氣節農桑之候勤<lb/>
生樂事男女耕織衣食之本以見大王居豳興起王<lb/>
業艱難之事此詩之本義毛鄭得之矣其爲風爲雅<lb/>
爲頌吾所不知也所謂七月之本義幸在者吾旣得<lb/>
之矣其末有所難知者闕之可也雖然吾知鄭氏之<lb/>
說自相抵梧者矣今詩之經毛鄭所學之經也經以<lb/>
爲風而鄭氏以爲雅頌豈不戾哉夫一國之事謂之<lb/>
風天下之政謂之雅以其成功告於神明謂之頌此<lb/>
毛鄭之說也然則風諸侯之事雅天子之事也今所<lb/>
<pb n="8b"/>
謂七月者謂之風可矣謂之雅頌則非天子之事又<lb/>
非告功於神明者此又其戾者也風雅頌之爲名未<lb/>
必然然於其所自爲說有不能通也問者又曰鄭氏<lb/>
所以分爲雅頌者豈非以周禮籥章之職有吹豳詩<lb/>
雅頌之說乎應之曰今之所謂周禮者不完之書也<lb/>
其禮樂制度蓋有周之大法焉至其考之於事則繁<lb/>
雜而難行者多故自漢興六經復出而周禮獨不爲<lb/>
諸儒所取至或以爲黷亂不驗之書獨鄭氏尤推尊<lb/>
之宜其分豳之風爲雅頌以合其事也問者又曰今<lb/>
豳詩七篇自鴟鴞以下六篇皆非豳事獨七月一篇<lb/>
<pb n="9a"/>
豈足以自爲一國之風然則七月而下七篇寓於豳<lb/>
風爾豳其自有詩乎周禮所謂豳雅豳頌者豈不爲<lb/>
七月而自有豳詩而今亡者乎至於七月亦甞亡矣<lb/>
故齊魯韓三家之詩皆無之由是言之豳詩其猶有<lb/>
亡者乎應之曰經有其文猶有不可知者經無其事<lb/>
吾其可逆意而謂然乎<lb/>
　　　　魯問<lb/>
或問魯詩之頌僖公盛矣信乎其克淮夷伐戎狄服<lb/>
荆舒荒徐宅至于海邦蠻貊莫不從命何其盛也泮<lb/>
水曰旣作泮宫淮夷攸服矯矯武臣在泮獻馘又曰<lb/>
<pb n="9b"/>
旣克淮夷孔淑不逆又曰憬彼淮夷來獻其琛閟宫<lb/>
曰戎狄是膺荆舒是懲又曰淮夷來同魯侯之功又<lb/>
曰遂荒徐宅至于海邦淮夷蠻貊及彼南夷莫不率<lb/>
從其武功之盛威德所加如詩所陳五霸不及也然<lb/>
魯在春秋時常爲弱國其與諸侯㑹盟征伐見於春<lb/>
秋史記者可數也皆無詩人所頌之事而淮夷戎狄<lb/>
荆舒徐之人事有見於春秋者又皆與頌不合者何<lb/>
也按春秋僖公在位三十三年其伐邾者四敗莒滅<lb/>
項者各一此魯國自用兵也其四年伐楚侵陳六年<lb/>
伐鄭是時齊桓公方稱伯主兵率諸侯之師而魯亦<lb/>
<pb n="10a"/>
與焉爾二十八年圍許是時晉文公方稱伯主兵率<lb/>
諸侯而魯亦與焉爾十五年楚伐徐魯救徐而徐敗<lb/>
十八年宋伐齊魯救齊而齊敗二十五年齊人侵伐<lb/>
魯鄙魯乞師于楚楚爲伐齊取榖春秋所記僖公之<lb/>
兵止於是矣其自主兵所伐邾莒項皆小國雖能滅<lb/>
項反見執於齊其所伐大國皆齊晉主兵其所救者<lb/>
又力不能勝而輒敗由是言之魯非強國可知也烏<lb/>
有詩人所頌威武之功乎其所侵伐小國春秋必書<lb/>
烏有所謂克服淮夷之事乎惟其十六年一㑹齊侯<lb/>
于淮爾是㑹也淮夷侵鄫齊桓來㑹謀救鄫爾由是<lb/>
<pb n="10b"/>
言之淮夷未甞服於魯也其曰戎狄是膺荆舒是懲<lb/>
者鄭氏以謂僖公與齊桓舉義兵北當戎與狄南艾<lb/>
荆及群舒按僖公即位之元年齊桓二十七年也齊<lb/>
桓十七年伐山戎逺在僖公未即位之前至僖公十<lb/>
年齊侯許男伐北戎魯又不與鄭氏之說旣繆而詩<lb/>
所謂戎狄是膺者孟子又曰周公方旦膺之如孟子<lb/>
之說豈僖公事也荆楚也僖公之元年楚成王之十<lb/>
三年也是時楚方強盛非魯所能制僖之四年從齊<lb/>
桓伐楚而齊以楚強不敢速進乃次于陘而楚遂與<lb/>
齊盟于召陵此豈魯僖得以爲功哉六年楚伐許又<lb/>
<pb n="11a"/>
從齊桓救許而力不能勝許男卒面縛㘅璧降于楚<lb/>
十五年楚伐徐又從齊桓救徐而又力不能勝楚卒<lb/>
敗徐取其婁林之邑舒在僖公之丗未甞與魯通惟<lb/>
三年徐人取舒一見爾蓋舒爲徐取之矣然則鄭氏<lb/>
謂僖公與齊桓南艾荆及羣舒者亦繆矣由是言之<lb/>
詩所謂戎狄是膺荆舒是懲者皆與春秋不合矣楚<lb/>
之伐徐取婁林齊人徐人伐楚英氏以報之蓋徐人<lb/>
之有楚伐也不求助於魯而求助於齊以報之以此<lb/>
見徐非魯之與國也則所謂遂荒徐宅者亦不合於<lb/>
春秋矣詩孔子所刪正也春秋孔子所修也詩之言<lb/>
<pb n="11b"/>
不妄則春秋踈繆矣春秋可信則詩妄作也其將奈<lb/>
何應之曰吾固巳言之矣雖其本有所不能逹者猶<lb/>
將闕之是也惟闕其不知以俟焉可也<lb/>
　　　　序問<lb/>
或問詩之序卜商作乎衛宏作乎非二人之作則作<lb/>
者其誰乎應之曰書春秋皆有序而著其名氏故可<lb/>
知其作者詩之序不著其名氏安得而知之乎雖然<lb/>
非子夏之作則可以知也曰何以知之應之曰子夏<lb/>
親受學於孔子宜其得詩之大旨其言風雅有變正<lb/>
而論關雎鵲巢繋之周公召公使子夏而序詩不爲<lb/>
<pb n="12a"/>
此言也自聖人沒六經多失其傳一經之學分爲數<lb/>
家不勝其異說也當漢之初詩之說分爲齊魯韓三<lb/>
家晚而毛氏之詩始出久之三家之學皆廢而毛詩<lb/>
獨行以至于今不絶今齊魯之學沒不復見而韓詩遺<lb/>
說徃徃見於他書至其經文亦不同如逶迤郁夷之<lb/>
類是也然不見其終始亦莫知其是非自漢以來學<lb/>
者多矣其卒捨三家而從毛公者蓋以其源流所自<lb/>
得聖人之㫖多歟今考毛詩諸序與孟子說詩多合<lb/>
故吾於詩常以序爲證也至其時有小失随而正之<lb/>
惟周南召南失者類多吾固已論之矣學者可以察<lb/>
<pb n="12b"/>
焉<lb/>
詩本義卷第十四<lb/>
</p>
<p>
</p>
  </div>
</body>
</text>
</TEI>
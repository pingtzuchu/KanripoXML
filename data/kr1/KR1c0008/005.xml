<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩本義卷第五<lb/>
　　　　　　歐陽氏<lb/>
　　　　東門之枌<lb/>
論曰子仲之子莫知爲男也女也而鄭謂之男子榖<lb/>
旦者善旦也猶今言吉日爾鄭謂朝日善明者何其<lb/>
迂邪南方之原毛以爲陳大夫原氏而鄭因以此原<lb/>
氏國中之最上處而家有羙女附其說者遂引春秋<lb/>
莊公時季友如陳葬原仲爲此原氏且原氏陳之貴<lb/>
族冝在國中而曰南方之原者何哉據詩人所陳當<lb/>
在陳國之南方也而說者又以不績其麻而舞於市<lb/>
<pb n="1b"/>
者遂爲原氏之女皆詩無明文以意増衍而惑學者<lb/>
非一人之失也<lb/>
本義曰陳俗男女喜淫風而詩人斥其尤者子仲之<lb/>
子常婆娑於國中樹下以相誘說因道其相誘之語<lb/>
當以善旦期於國南之原野而其婦女亦不務績麻<lb/>
而婆娑於市中其下文又述其相約以徃而恱慕其<lb/>
容色贈物以爲好之意盖男女淫奔多在國之郊野<lb/>
所謂南方之原者猶東門之墠也<lb/>
　　　　衡門<lb/>
論曰毛鄭解衡門之下可以棲遲其義是矣自泌之<lb/>
<pb n="2a"/>
洋洋以下鄭解爲任用賢人則詩無明文大抵毛鄭<lb/>
之失在於穿鑿皆此類也鄭改樂爲療謂飲水療飢<lb/>
理豈然哉<lb/>
本義曰詩人以陳僖公其性不恣放可以勉進於善<lb/>
而惜其懦無自立之志故作詩以誘進之云衡門雖<lb/>
淺陋若居之不以爲陋則亦可以遊息於其下泌水<lb/>
洋洋然若閱之而樂則亦可以忘飢言陳國雖小若<lb/>
有意於立事則亦可以爲政以此勉其不能而誘進<lb/>
之也其首章旣言雖小亦有可爲其二章三章則又<lb/>
言何必大國然後可爲譬如食魚者凢魚皆可食若<lb/>
<pb n="2b"/>
必待魴鯉則不食魚矣譬如取妻諸姓之女皆可娶<lb/>
若必待齊宋之族則不取妻矣是首章之意言小國<lb/>
皆可有爲而二章三章言大國不可待而得此所謂<lb/>
誘掖之也<lb/>
　　　　防有鵲巢<lb/>
論曰詩人刺䜛之意子於采葛論之矣鄭以防之有<lb/>
鵲巢卭之有㫖苕處勢自然喻宣公信䜛致此䜛人<lb/>
其說汗漫不切於理若謂處勢自然則何物不然而<lb/>
獨引鵲巢㫖苕邪至於中唐有甓則無所解盖理有<lb/>
不通不能爲説也<lb/>
<pb n="3a"/>
本義曰詩人刺陳宣公好信䜛言而國之君子皆憂<lb/>
懼及已謂䜛言惑人非一言一日之致必由累積而<lb/>
成如防之有鵲巢斯積累成之爾又如苕饒蔓引牽<lb/>
連將及我也中唐有甓非一甓也亦以積累而成㫖<lb/>
鷊綬草雜衆色以成文猶多言交織以成惑義與貝<lb/>
錦同<lb/>
　　　　匪風<lb/>
論曰毛傳發發飄風偈偈疾驅是矣而云非有道之<lb/>
風非有道之車者非也至於誰能烹魚漑之釡鬵則惟<lb/>
以老子烹小鮮之說解烹魚二字今考詩人之意云<lb/>
<pb n="3b"/>
誰能烹魚者是設爲發問之辭而其意在下文也毛<lb/>
鄭止觧烹魚至於漑之釡鬵則無所說遂失詩人之<lb/>
意<lb/>
本義曰詩人以檜國政亂憂及禍難而思天子治其<lb/>
國政以安其人民其言曰我顧瞻嚮周之道欲徃告<lb/>
以所憂而不得徃者非爲風之飄發非爲車之偈偈<lb/>
而不安我中心自有所傷怛而不寧也其卒章曰誰<lb/>
能烹魚漑之釡鬵者謂有能烹魚者必先滌濯其器<lb/>
器潔則可以烹魚若言誰能治安我人民必先平其<lb/>
國之亂政國亂平則我民安矣故其下文又問誰將<lb/>
<pb n="4a"/>
西至于周使其慰我以好音者謂思周人来平其國<lb/>
亂也<lb/>
　　　　候人<lb/>
論曰候人箋傳徃徃得之至維鵜不濡其翼則毛鄭<lb/>
各自爲說然皆不得詩之本義而鄭猶近之毛云鵜<lb/>
在梁可謂不濡其翼乎詳其語謂在梁則濡翼矣此<lb/>
非詩人意也鄭謂當濡翼而不濡爲非常考詩之意<lb/>
謂鵜不冝在梁如小人竊位爾其謂不濡其翼爲非<lb/>
常耶不遂其媾毛鄭訓媾爲厚鄭又以遂爲久今徧<lb/>
考前世訓詁無厚久之訓訓釋旣乖則失之逺矣鄭<lb/>
<pb n="4b"/>
又謂天無大雨歳不熟則㓜弱者飢此尤迂濶之甚<lb/>
也據詩本無天旱歳飢之事但以南山朝隮之雲不<lb/>
能大雨假設以喻小人不足任大事爾安有㓜弱者<lb/>
飢之理况歳凶飢人不止㓜弱也鄭箋朝隮其說是<lb/>
矣至㓜弱者飢則何其迃哉媾婚媾也馬融謂重婚<lb/>
爲媾不知其何據而云也鄭於注易又以媾爲㑹大<lb/>
抵婚媾古人多連言之蓋㑹聚合好之義也<lb/>
本義曰曹共公逺賢而親不肖詩人刺其斥逺君子<lb/>
至有爲候人執戈祋以走道路者而近彼小人寵以<lb/>
三命之芾於朝者三百人因取水鳥以比小人鵜鴮<lb/>
<pb n="5a"/>
澤也俗謂淘河常群居泥水中飢則沒水求魚以食<lb/>
者謂此鵜當居泥水中以自求魚而食今乃邈然髙<lb/>
處漁梁之上竊人之魚以食而得不濡其翼咮如彼<lb/>
小人竊祿於髙位而不稱其服也其曰不遂其媾者<lb/>
婚媾之義貴賤匹偶各以其類彼在朝之小人不下<lb/>
從群小居卑賤而越在髙位處非其冝而失其類也<lb/>
其卒章則言彼小人者婉孌然佼好可愛至使之任<lb/>
事則材力不彊敏如小人弱女之飢乏者言其但以<lb/>
便柔佞媚恱人而不勝任用也<lb/>
　　　　鳲鳩<lb/>
<pb n="5b"/>
論曰鳲鳩之詩本以刺曺國在位之人用心不一也<lb/>
如毛鄭以鳲鳩有均一之德而所謂淑人君子又如<lb/>
三章所陳可以正國人則乃是羙其用心均一與序<lb/>
之義特相反也此由以鳲鳩爲均一之鳥而謂淑人<lb/>
君子爲詩人所刺之人故也其旣以鳲鳩有均一之<lb/>
德至於其子在梅在棘在榛則皆無所說者由理旣<lb/>
不通故不能爲說也又其三章皆羙淑人君子獨於<lb/>
中間一章刺其不稱其服詩人之意豈若是乎至爲<lb/>
䟽義者覺其非是始略言淑人君子刺曺無此人而<lb/>
在梅棘彊爲之說以附之然非毛鄭之本意也序言<lb/>
<pb n="6a"/>
在位之人非止曺君盖刺其臣事國懐私不一心於<lb/>
公室爾<lb/>
本義曰鳲鳩之鳥所生七子皆有愛之之意而欲各<lb/>
盡其愛也故其哺子也朝從上而下則顧後其下者<lb/>
爲不足故暮則從下而上又顧後其上者爲不足則<lb/>
復自上而下其勞如此所謂用心不一也及其子長<lb/>
而飛去在他木則其心又随之故其身則在桑而其<lb/>
心念其子則在梅在棘在榛也此亦用心之不一也<lb/>
故詩人以此刺曺臣之在位者因思古淑人君子其<lb/>
心一者其衣服儼然可以外正四國内正國人歎其<lb/>
<pb n="6b"/>
何不長夀萬年而在位以此刺今在位之不然也胡<lb/>
不萬年者巳死之辭也<lb/>
　　　　鴟鴞<lb/>
論曰毛鄭於鴟鴞失其大義者二由是一篇之㫖皆<lb/>
失詩三百五篇皆據序以爲義惟鴟鴞一篇見於書<lb/>
之金縢其作詩之本意最可據而易明而康成之箋<lb/>
與金縢之書特異此失其大義一也但據詩義鳥之<lb/>
愛其巢者呼鴟鴞而告之曰寜取我子勿毀我室毛<lb/>
鄭不然反謂鴟鴞自呼其名此失其大義者二也金<lb/>
縢言周公先攝政中誅管蔡後爲詩以貽王毛鄭謂<lb/>
<pb n="7a"/>
先爲冢宰中避而出作詩貽王巳作詩後乃攝政而<lb/>
誅管蔡二說不同而知金縢爲是毛鄭爲非者理有<lb/>
通不通也武王崩成王㓜周公攝政管蔡疑其不利<lb/>
於㓜君遂有流言周公乃東征而誅之懼成王之怪<lb/>
已誅其二叔乃序其意作鴟鴞詩以貽王此金縢之<lb/>
說也其義簡直而易明毛鄭乃謂武王崩成王即<lb/>
位居䘮不言周公以冢宰聽政而二叔流言且冢宰<lb/>
聽政乃是常禮二叔何疑而流言此其不通者一也<lb/>
金縢言周公居東二年罪人斯得謂東征二年而得<lb/>
三監淮夷叛者誅之爾毛鄭乃謂二叔旣流言周公<lb/>
<pb n="7b"/>
避而居東者二年又謂罪人斯得者成王多得周公<lb/>
官屬而誅之且周公本以成王㓜未能行事遂攝政<lb/>
若避而居東則周之國政成王當自行之若已能臨<lb/>
政二年何待周公而歸攝乎此其不通者二也刑賞<lb/>
國之大事也周公國之尊親大臣也使周公有間隙<lb/>
而出避成王能以周法刑其尊親大臣之屬周公復<lb/>
歸其勢必不得攝且周公所以攝者以成王㓜而不<lb/>
能臨政爾若已能臨二年矣有能刑政其尊親大臣<lb/>
之屬則周公將以何辭奪其政而攝乎此其不通者<lb/>
三也矧周公誅管蔡前世說者多同而成王誅周公<lb/>
<pb n="8a"/>
官属六經諸史皆無之可知其臆說也詩謂我子者<lb/>
管蔡也我室者周室也鄭謂子者周公官属也室者<lb/>
官屬之世家也又毛謂子爲成王此又其失也諸儒<lb/>
用爾雅謂鴟鴞爲鸋鴂爾雅非聖人之書不能無失<lb/>
其又謂鸋鴂爲巧婦失之愈逺今鴟多攫鳥子而食<lb/>
鴞䲭類也<lb/>
本義曰周公旣誅管蔡懼成王疑已戮其兄弟乃作<lb/>
詩以曉諭成王云有鳥之愛其巢者呼彼鴟鴞而告<lb/>
之曰鴟鴞鴟鴞爾寜取我子無毀我室我之生育是<lb/>
子非無仁恩非不勤勞然未若我作巢之難至於口<lb/>
<pb n="8b"/>
手羽尾皆病弊積日累功乃得成此室以譬寜誅管<lb/>
蔡無使亂我周室者我祖宗積德累仁造此周室以<lb/>
成王業甚艱難其再言鴟鴞者丁寜而告之也又云<lb/>
子室翹翹懼爲風雨所漂揺故予維音嘵嘵者喻王<lb/>
室不安懼有動揺傾覆使我憂懼爾其他訓詁則如<lb/>
毛鄭<lb/>
　　　　破斧<lb/>
論曰破斧箋傳意同而說異然皆失詩人本意毛<lb/>
謂斧斨民之用禮義國家之用其言雖簡其意謂四<lb/>
國流言破缺國家之禮義所以周公征之且詩人所<lb/>
<pb n="9a"/>
惡者本以四國流言毀傷周公爾况今考詩序並無<lb/>
禮義之說詩人引類比物長於譬喻以斧斨比禮義<lb/>
其事不類况民之日用不止斧斨爲說汗漫理不切<lb/>
當非詩人之本義也至康成又以斧斨刑傷成王則<lb/>
都無義類矣<lb/>
本義曰斧斨刑戮征伐之用也四國爲亂周公征討<lb/>
凢三年至於斧破斨缺然後克之其難如此然周公<lb/>
必徃征之者以哀此四國之人䧟於逆亂爾斨刃可<lb/>
缺斧無破理盖詩人欲甚其事者其言多過故孟子<lb/>
曰不以辭害志者謂此類也錡銶義與首章同<lb/>
<pb n="9b"/>
　　　　伐柯<lb/>
論曰毛傅謂禮義治國之柄又云治國不以禮則不<lb/>
安至於所願上下等語不惟簡略汗漫而巳考之詩<lb/>
序都無此意且詩序言刺朝廷之不知者謂武王崩<lb/>
成王㓜周公攝政三監及淮夷叛周公出徃討之及<lb/>
罪人旣獲猶懼成王君臣疑惑乃作鴟鴞詩示王以<lb/>
明巳所以討叛之意而成王未啓金縢不見周公欲<lb/>
代武王之事雖得鴟鴞之詩未敢誚公而心有流言<lb/>
之惑故周公盤桓居東不歸於此之時周之大夫作<lb/>
伐柯詩以刺朝廷不知周公之忠也康成不然反謂<lb/>
<pb n="10a"/>
成王旣遭雷風之變已啓金縢之後群臣猶不知周<lb/>
公則與詩書之說異矣且成王已得金縢之書見周<lb/>
公欲代武王之事乃捧書涕泣君臣悔過出郊謝天<lb/>
遂迎公以歸是已知周公矣群臣復何所惑而疑於<lb/>
王迎之禮哉康成區區止說王迎之事由是失詩之<lb/>
大㫖也<lb/>
本義曰伐柯如何者發問之辭也詩人刺成王君臣<lb/>
譬彼伐柯者不知以何物伐之乃問云如何可伐而<lb/>
答者曰必以斧伐也以斧伐柯易知之事而猶發問是<lb/>
謂不知也取妻必以媒其義亦然其卒章又云伐柯<lb/>
<pb n="10b"/>
伐柯其則不逺者謂所伐之柯即手執之柯是也亦<lb/>
誚其易知而不知以譬周公近親而有聖德成王君<lb/>
臣皆不能知也又云我覯之子籩豆有踐者謂欲見<lb/>
之子非難事弟列籩豆爲相見之禮即可見矣其如<lb/>
王不知公使久居於外而不召何<lb/>
　　　　九罭<lb/>
論曰九罭之義毛鄭自相違戾以文理考之毛說爲是<lb/>
也爾雅云緵罟謂之九罭者謬也當云緵罟謂之罭<lb/>
前儒解罭爲囊謂緵罟百囊網也然則網之有囊當有<lb/>
多有少之數不冝獨言九囊者是緵罟當統言緵罟<lb/>
<pb n="11a"/>
謂之罭而罭之多少則随網之大小大網百囊小網<lb/>
九囊於理通也九罭旣爲小網則毛說得矣鴻飛遵<lb/>
渚遵陸毛皆以爲不冝於理近是而言略不盡其義<lb/>
且鴻鴈水鳥而遵渚乃曰不冝至遵陸又曰不宜則<lb/>
彼鴻鴈者捨水陸皆不可止當何所止耶盖獨不詳<lb/>
詩文鴻飛之語爾鴻鴈喜髙飛今不得翔於雲際而<lb/>
飛不越水渚又下飛田陸之間由周公不得在朝廷<lb/>
而留於東都也此是詩人之意爾至於衮衣毛鄭又<lb/>
爲二說毛云所以見周公意謂斥成王當被衮衣以<lb/>
見周公鄭謂成王當遣人持上公衮衣以賜周公而<lb/>
<pb n="11b"/>
迎之其說皆踈且迂矣且周大夫方患成王君臣不<lb/>
知周公尚安能賜衮衣而迎之迎猶未能東都之人<lb/>
安䏻使賜衮留封於東都也<lb/>
本義曰周大夫以周公出居東都成王君臣不知其<lb/>
心而不召使久處於外譬猶鱒魴大魚反在九罭小<lb/>
罟因斥言周公云我覯之子衮衣繡裳者上公之服<lb/>
也上公宜在朝廷者也其二章三章云鴻鴈遵渚遵<lb/>
陸亦謂周公不得居朝廷而留滯東都譬夫鴻鴈不<lb/>
得飛翔於雲際而下循渚陸也因謂東都之人曰我<lb/>
公所以留此者未得所歸故處此信宿間爾言終當<lb/>
<pb n="12a"/>
去也其曰公歸不復者言公但未歸爾歸則不復来<lb/>
也其卒章因道東都之人留公之意云爾是以有衮<lb/>
衣者雖宜在朝廷然無以公歸使我人思公而悲也<lb/>
詩人述東都之人猶能愛公所以深刺朝廷之不知<lb/>
也<lb/>
　　　　狼䟦<lb/>
論曰據序言逺則四國流言近則王不知而周公不<lb/>
失其聖考於金縢自成王啓鑰見書之後悔泣謝天<lb/>
遂迎公以歸是已知公矣而狼䟦詩序止言王不知<lb/>
則未啓金縢以前攝政之初流言方興管蔡未誅而<lb/>
<pb n="12b"/>
周公居東都時所作之詩也康成乃言致太平復成<lb/>
王之位又爲之大師終始無愆皆是已迎公歸後事<lb/>
與序所言乖矣至於公孫碩膚又以孫爲遁謂周公<lb/>
攝政七年之後遁避成功之大羙而復成王之位因<lb/>
以遂其謬說可謂惑矣毛傳䟦胡疐尾是矣而謂公<lb/>
孫爲成王是豳公之孫亦已踈矣且詩本羙周公而<lb/>
毛以謂成王有大美又不解赤舃之義固知其踈謬<lb/>
也然鄭皆釋碩膚爲美此其所以失也膚體也碩大<lb/>
也碩膚猶言膚革充盈也孫當讀如遜順之遜<lb/>
本義曰周公攝政之初四國流言於外成王見疑於<lb/>
<pb n="13a"/>
<pb n="14a"/>
</p>
<p>
</p>
  </div>
</body>
</text>
</TEI>
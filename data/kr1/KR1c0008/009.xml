<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩本義卷第九<lb/>
　　　　　　歐陽氏<lb/>
　　　　青蠅<lb/>
論曰青蠅之汙黒白不獨鄭氏之說前世儒者亦多<lb/>
見於文字然蠅之爲物古今理無不同不知昔人何<lb/>
爲有此說也今之青蠅所汙甚㣲以黒點白猶或有<lb/>
之然其微細不能變物之色詩人惡䜛言變亂善惡<lb/>
其爲害大必不引以爲喻至於變黒爲白則未甞有<lb/>
之乃知毛義不如鄭說也齊詩曰匪鷄則鳴蒼蠅之<lb/>
聲盖古人取其飛聲之衆可以亂聽猶今謂聚蚊成<lb/>
<pb n="1b"/>
雷也<lb/>
本義曰青蠅之爲物甚微至其積聚而多也營營然<lb/>
徃來飛聲可以亂人之聽故詩人引以喻䜛言漸漬<lb/>
之多能致惑爾其曰止于樊者欲其逺之當限之於<lb/>
藩籬之外鄭說是也棘榛皆所以爲藩也<lb/>
　　　　賓之初筵<lb/>
論曰衞武公之作是詩也本以幽王荒廢飲酒無度<lb/>
天下化之君臣沈湎所以刺也如鄭氏之說則王之<lb/>
飲酒賔主肅然禮修樂備物有其容揖讓周旋皆中<lb/>
其節先與群臣射而擇士然後祭祀其先至於受神<lb/>
<pb n="2a"/>
之福配尸登餕禮無違者及乎射祭訖事之後燕其<lb/>
族人旅酬之際始與其坐賓頓出小人之態號呼傾<lb/>
側以至失禮敗俗是其一日之内朝爲得禮之賢君<lb/>
暮爲淫液之昬主此豈近於人情哉蓋詩人之作常<lb/>
陳古以刺今今詩五章其前二章陳古如彼其後三<lb/>
章刺時如此而鄭氏不分別之此其所以爲大失也<lb/>
鄭氏長於禮學其以禮家之說曲爲附㑹詩人之意<lb/>
本未必然義或可通亦不爲害也學者當自擇之<lb/>
本義曰賓之初筵刺幽王君臣沈湎於酒其前二章<lb/>
略陳昔之人君與其臣下飲酒必賓主秩秩然肅恭<lb/>
<pb n="2b"/>
至於籩豆殽蔌皆有次序而酒㫖樂和又其不徒燕<lb/>
飲而巳也或行射禮以揖讓周旋因其勝不以相爵<lb/>
或因祭其先祖神享而降福子孫受賜乃相湛樂蓋<lb/>
明非以淫液爲樂也其下二章遂刺王之君臣上下<lb/>
飲酒旣失威儀又號呶雜亂籩豆亦無次序至於起<lb/>
舞傾側其冠弁又立監史以督罰不飲者皆使之醉<lb/>
而時人反以不醉爲耻勿無皆禁止之辭也其卒章<lb/>
曰式勿從謂無俾大怠者戒醉者無從其所謂以自<lb/>
縱而至於大慢惰也匪言勿言匪由勿語由醉之言<lb/>
俾出童羖云者又戒人以醉言不可聽至於謂羖羊<lb/>
<pb n="3a"/>
童首是以無爲有則醉言無度可知也三爵不識矧<lb/>
敢多又云者又敎飲者以醉辭也言我三爵巳昬然<lb/>
無所識知矣其又敢多飲乎<lb/>
　　　　采菽<lb/>
論曰詩云君子來朝言觀其旂鄭謂諸侯來朝王使<lb/>
人迎之因觀其衣服車乗之威儀所以爲敬且省禍<lb/>
福據序但言幽王侮慢諸侯不能錫命以禮君子思<lb/>
古以刺爾如鄭所說省禍福詩及序文皆無之據詩<lb/>
但述諸侯來朝車服之盛可觀爾其曰君子所届者<lb/>
乃言君子所至車旂如此之盛爾亦不謂其法制之<lb/>
<pb n="3b"/>
極也天子所予者謂此諸侯旂鸞驂駟與其所服赤<lb/>
芾邪幅皆是天子所賜爾以刺幽王不能賜諸侯也<lb/>
諸侯爵秩車服有等差當賜則賜矣不待其幅束無<lb/>
紓緩之心然後賜也其曰彼交匪紓者直自言邪幅<lb/>
爾鄭謂君子所届爲法制之極天子所予爲非有解<lb/>
怠紓緩之心天子以是故賜予之者皆衍說也汎汎<lb/>
楊舟紼纚維之者鄭謂紼纚維舟猶諸侯御民以禮<lb/>
法者非也據詩意紼纚維舟如天子以爵命維制諸<lb/>
侯爾故其下文云樂只君子天子葵之毛謂明王能<lb/>
維持諸侯是矣<lb/>
<pb n="4a"/>
　　　　角弓<lb/>
論曰角弓據序但言幽王不親九族而好讒佞骨肉<lb/>
相怨而作是詩爾如毛鄭之說老馬反爲駒謂王侮<lb/>
慢老人遇之如㓜稚雖非詩本義而理尚可通其如<lb/>
食冝饇如酌孔取謂王如食老人冝使之飽如飲老<lb/>
人冝度其所勝多少則非詩之意也詩述九族怨王<lb/>
不親爾不論老者飲食多少也言如者有所比類之<lb/>
辭也至於敎猱塗附謂人心皆有仁義敎之則進雨<lb/>
雪見晛喻小人雖多王若欲興善政則小人誅滅如<lb/>
蠻如髦又謂小人之行如夷狄而王不能變化考序<lb/>
<pb n="4b"/>
及詩了無此義與上章意不相屬由毛鄭失其本㫖<lb/>
也弓之爲物其體往來張之則内嚮而來弛之則外<lb/>
反而去詩人引此以喻九族之親王若親之以恩則<lb/>
内附若不以仁恩結之則亦離叛而去矣其義如此<lb/>
而巳毛謂不善紲檠巧用則反者衍說也紲檠制弓<lb/>
使不反之器也蓋造弓未成時所用巳成之弓則體<lb/>
有往來其張之則來弛之則去古今通然是詩人所<lb/>
取之義也<lb/>
本義曰角弓之詩自四章以上毛鄭之說皆是其一<lb/>
章言雖骨肉之親若遇之失其道則亦怨叛而乖離<lb/>
<pb n="5a"/>
如角弓翩然而外反矣二章言王與骨肉如此則下<lb/>
民亦將效上之所爲也三章四章遂言效上之事云<lb/>
兄弟不令而交相賊害則民亦效之各相怨於一方<lb/>
貪爭不巳至於亡身也五章六章則刺王所以不賜<lb/>
九族者由好讒佞而被離間也因述讒佞之人變易<lb/>
是非善惡乃以老馬爲駒不顧人在其後而辨其非<lb/>
也謂其肆爲讒佞傍若無人也其所以如此取王之<lb/>
寵如貪飲食之人務自飽足而巳又言讒佞之人巳<lb/>
自如此而王又好恱以來之如猱喜升木又敎之塗<lb/>
喜著又附之其曰君子有徽猷小人與屬者徽美也<lb/>
<pb n="5b"/>
猷道也君子有所美之道則小人爭趨而爲之矣其<lb/>
七章八章又述骨肉相怨之言云王踈九族而好讒<lb/>
佞如此亡無日矣如雨雪見日而將消也莫肯下遺<lb/>
式居婁驕者謂王不以恩意下及九族而自爲驕傲<lb/>
也如蠻如髦言骨肉相視如夷狄無禮義仁恩也<lb/>
　　　　菀柳<lb/>
論曰鄭箋上帝乎者愬之也以謂詩人呼上帝而告<lb/>
之曰幽王暴虐甚使我中心悼病然則上帝與甚蹈<lb/>
當分爲兩句豈成文理考於詩意亦豈得通俾予靖<lb/>
之後予極焉訓靖爲謀又以謂假使我朝王王留我<lb/>
<pb n="6a"/>
謀政事王信讒不察功考績後反誅放我如鄭此說<lb/>
則詩人方呼天言王不可朝其下文遽言王使我謀<lb/>
之初無假使朝王之語鄭何從而得之可知其臆說<lb/>
也君子不逆詐而詩人假使朝王王必留我謀而又<lb/>
後必誅我於義皆必不然也彼人之心以爲斥幽王<lb/>
言王心無常不知所届考詩初無此意又與下文不<lb/>
屬蓋亦其失也<lb/>
本義曰不尚尚也蹈動也謂警動也靖安也詩人言<lb/>
彼菀然茂盛之柳尚可以依而休息而幽王暴虐不<lb/>
可親今天警動我使我無自暱近之又使我安之以<lb/>
<pb n="6b"/>
待其極其二章之義皆同惟言後予邁焉謂待其可<lb/>
往朝則往焉其卒章言彼鳥之飛猶能戾天而人心<lb/>
何之不可我則獨安然當此虐王之時將罹其凶禍<lb/>
而不去蓋諸侯怨叛之辭也録之以見幽王之惡人<lb/>
心叛離如此而王不悔改也<lb/>
　　　　白華<lb/>
論曰白華據序意言幽王黜申后而立褒姒致下國<lb/>
化之亦多棄妻而立妾周人推本其事由褒姒淫惑<lb/>
幽王竊居后位故使下國之人效之立妾爲妻正妻<lb/>
被棄而王不能治也然則周人作詩本爲下國之人<lb/>
<pb n="7a"/>
以妾爲妻爾毛鄭二家所解終篇不及下國之人妻<lb/>
妾事此其所以失也且序言刺幽后而鄭以詩所謂<lb/>
之子爲斥幽王碩人爲斥幽后今考詩八章五章常<lb/>
言之子則是刺幽王者多矣何得序獨言刺幽后也<lb/>
碩人者大人爾毛旣以爲斥褒姒遂解爲妖大之人<lb/>
此又其穿鑿也今考詩意言之子者棄妻斥其夫也<lb/>
所謂碩人者乃刺幽后爾又序言以妾爲妻以孽代<lb/>
宗雖爲兩事而其實一也蓋妾子爲孽妻子爲宗旣<lb/>
升妾爲妻則自然其孽子爲嫡矣今考詩但述妻妾<lb/>
之事而無及嫡庶之語乃作序者因言及之爾<lb/>
<pb n="7b"/>
本義曰白華以爲菅白茅以爲束言二物各有所施<lb/>
可以並用如妻妾各有職可以並居而之子乃獨逺<lb/>
棄我而不見容彼英英然白雲者於彼菅也茅也皆<lb/>
覆露之而無所擇而君子之於妻妾亦當均其恩愛<lb/>
無異而之子乃獨棄我蓋由天道艱難而使之子心<lb/>
不善也歩猶行道也滮池北流浸彼稻田者自髙而<lb/>
及下也言化自上行而及下也此刺王及后也碩人<lb/>
者大人也王后是矣樵彼桑薪卬烘于煁者物失其<lb/>
所也桑薪冝爨烹餁而爲燎燭棄妻自傷失職者由<lb/>
幽后化之然也鼓鍾于宮聲聞于外者言王后爲惡<lb/>
<pb n="8a"/>
於内而聲逹于外使人效之而之子懆懆然棄逐我<lb/>
使我邁邁而去也邁往也有鶖在梁有鶴在林言二<lb/>
物皆非其所處如妾不宜居正位而妻不宜𬒳逺棄<lb/>
也亦由褒姒奪據后位而下效之也鴛鴦戢翼雌雄<lb/>
相好之鳥也言之子二三其德曽此鳥之不如也有<lb/>
扁斯石履之卑兮言至賤之物當常在人下而爲人<lb/>
助也扁石乗石也人履以升車者也棄妻指此石常<lb/>
在人下而助人升者如妾止當在下而佐人爾今之<lb/>
子逺我而進彼使我病也<lb/>
　　　　漸漸之石<lb/>
<pb n="8b"/>
論曰序言戎狄叛之荆舒不至乃命將率東征蓋序<lb/>
詩者言幽王暴虐致天下離心因言戎狄巳叛而荆<lb/>
舒又不至爾然考詩之文惟言東征則是此詩但述<lb/>
征荆舒也鄭氏泥於序文遂以漸漸之石比戎狄不<lb/>
可伐山川悠逺爲荆舒之所處且戎狄無不可伐之<lb/>
理如文王征犬夷宣王伐獫狁但幽王自不伐爾就<lb/>
使戎狄爲不可伐幽王置而專討荆舒則是幽王知<lb/>
所伐矣復何刺哉何國無山川豈獨荆舒有之此又<lb/>
不通之論也維其勞矣者詩人述東征者自訴之辭<lb/>
也鄭以爲荆舒之國勞勞廣闊何其捨簡易而就迂<lb/>
<pb n="9a"/>
回也不皇者詩人之常語鄭於此獨以皇爲正至不<lb/>
皇出矣爲不能正荆舒令出使聘問於王此尤臆說<lb/>
也豕渉波月離畢但將雨之兆爾毛說是也鄭曲爲<lb/>
比興又汗漫而不切蓋其衍說也<lb/>
本義曰漸漸髙石與悠悠然長逺之山川皆東征之<lb/>
人叙其所歷險阻之勞爾不皇朝矣者謂乆處于外<lb/>
不得朝見天子也其二章云不皇出矣者謂深入險<lb/>
阻之地將不得岀也豕渉波而月離畢將雨之驗也<lb/>
謂征役者在險阻之中惟雨是憂不皇及他也履險<lb/>
遇雨征行所尤苦故以爲言<lb/>
<pb n="9b"/>
</p>
<p>
</p>
  </div>
</body>
</text>
</TEI>
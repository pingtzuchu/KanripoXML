<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩本義卷第八<lb/>
　　　　　　歐陽氏<lb/>
　　　　巧言<lb/>
論曰據巧言序是大夫刺幽王信讒之詩而鄭於首<lb/>
章解爲刺王傲慢無法度二章以下所斥君子又皆<lb/>
以爲在位之臣則與序文異矣毛訓幠爲大鄭訓爲<lb/>
傲據詩言亂如此大則義可通若云亂如此傲豈成<lb/>
文理曰父母且且當爲語助鄭音苟且之且言王即<lb/>
位且爲民父母其後乃刑殺無罪非惟學者附益以<lb/>
増鄭過就令只依鄭說曰父母且<hi>苟且之且</hi>亦豈成文理<lb/>
<pb n="1b"/>
鄭又以寢廟大猷他人有心與毚兎共爲一章言四<lb/>
事各有所能乃以田犬之能擬聖人之能不惟四事<lb/>
不類又殊無㫖歸蓋由誤分章句失詩本義故其說<lb/>
不通也委委蛇蛇古人常語乃舒遲安閑之皃毛訓<lb/>
爲淺意不知其何所據也<lb/>
本義曰幽王信惑讒言以敗政大夫傷已遭此亂丗<lb/>
而𬒳讒毀乃呼天而訴曰悠悠昊天爲我父母我無<lb/>
罪辜而使我遭此大亂之丗我畏天之威巳太甚矣<lb/>
實謹愼不敢有罪辜也此首章之義大夫先自訴也<lb/>
其二章三章遂述幽王信讒致亂之事其四章曰奕<lb/>
<pb n="2a"/>
奕寢廟君子作之秩秩大猷聖人莫之他人有心予<lb/>
忖度之云者寢也廟也衆工之所成也然規爲制度<lb/>
本於君子是君子者皆知衆工之事也先王之大道<lb/>
聖人之所謨也意謂聦明之人下通小人之賤事上<lb/>
逹聖人之大道無所不知而至於忖度常人之心則<lb/>
不待聦明者雖予亦能之蓋歎幽王獨不能而爲讒<lb/>
邪所惑也予作詩之人自謂也其五章躍躍毚兎遇<lb/>
犬獲之云者以狡兎比狡惡之人王所當誅也荏染<lb/>
柔木君子樹之云者以柔木比柔善之人王宜愛護<lb/>
使得樹立勿縱讒邪傷害之也往來行言心焉數之<lb/>
<pb n="2b"/>
云者謂往來行路之言焉足聽納於心也其六章曰<lb/>
蛇蛇碩言出自口矣巧言如簧顔之厚矣云者謂讒<lb/>
人能言然徐緩敢爲大言出口而無忌憚又善恱人<lb/>
聽其美如笙簧而顔不慙愧使人易惑而難辨也其<lb/>
二章三章及卒章箋傳粗得其義學者可推而通不<lb/>
煩論著惟君子當爲斥幽王爾<lb/>
　　　　何人斯<lb/>
論曰古詩之體意深則言緩理勝則文簡然求其義<lb/>
者務推其意理及其得也必因其言據其文以爲說<lb/>
捨此則爲臆說矣鄭於何人斯爲蘇公之刺暴公也<lb/>
<pb n="3a"/>
不欲直刺之但刺其同行之侶又不欲斥其同侣之<lb/>
姓名故曰何人斯然則首章言維暴之云者是直斥<lb/>
暴公指名而刺之何假迂囬以刺其同侣而又不斥<lb/>
其姓名乎其五章六章義尤重複鄭說不得其義誠<lb/>
爲難見也今以下章之意求之則不逺矣但鄭以何<lb/>
人爲同侣則終篇之語無及暴公者此所以不通也<lb/>
古今丗俗不同故其語言亦異所謂魚梁者古人於<lb/>
營生之具尤所顧惜者常不欲他人輒至其所於詩<lb/>
屢見之以前後之意推之可知也詩曰母逝我梁者<lb/>
谷風小弁皆有之谷風夫婦乖離之詩也其棄妻之<lb/>
<pb n="3b"/>
被逐者爲此言矣小弁父子乖離之詩也於太子冝<lb/>
臼之被廢又爲此言矣胡逝我梁者何人斯有之此<lb/>
朋友乖離之詩也於蘇公之被譖其語又然然則詩<lb/>
人之語豈妄發邪蘇暴二公事迹前史不見今直以<lb/>
詩言文義首卒參考以求古人之意於人情不逺則<lb/>
得之矣谷風小弁之道乖則夫婦父子恩義絶而家<lb/>
國喪何獨於一魚梁而每以爲言者假設之辭也詩<lb/>
人取當時丗俗所甚顧惜之物戒人無幸我廢逐而<lb/>
利我所有也蘇公之意亦然由是而求之何人斯之<lb/>
義見矣<lb/>
<pb n="4a"/>
本義曰彼何人斯者斥暴公也其心孔艱者心傾險<lb/>
而不平易也胡逝我梁者欲利我所有也不入我門<lb/>
者與我絶也伊誰云從惟暴之云者謂聽譖者伊誰<lb/>
乎乃惟暴公之言是從其二章曰二人從行誰爲此<lb/>
禍胡逝我梁不入唁我始者不如今云不我可者意<lb/>
謂借有二人相從則我不知果誰爲譖我者今爾何<lb/>
利我梁而不入弔我之被譖又今待我不如初則爾<lb/>
爲譖我者可知而不疑其三章云胡逝我陳我聞其<lb/>
聲不見其人陳堂塗也蓋言其又進而隂窺其家私<lb/>
矣而蘇公者自省内無所愧畏不懼其來窺爾其四<lb/>
<pb n="4b"/>
章云不自北自南者歎己適遭之也飄風取其無形<lb/>
而中人有似譖言爾其下章則述與暴公俱仕王朝<lb/>
相從出入親好之意云爾所安行我亦不遑舎而從<lb/>
爾爾所亟行爾車旣脂吾巳從爾也言或緩或急有<lb/>
一于此惟爾之從云何敢告病又云爾還而入我室<lb/>
則我心安還而不入我室則我莫知何故而致爾不<lb/>
入也其或入或不有一于此常使我心病之也言我<lb/>
待爾之勤惟恐相失也其下章又言我與爾相親愛<lb/>
而相應和如兄弟之吹塤篪相聮比如貫索而爾不<lb/>
我知捨此三物不足以喻我心則惟當與爾詛其不<lb/>
<pb n="5a"/>
信爾三物謂損也箎也貫也其卒章則極道其事云<lb/>
汝隱匿形迹能使我不見不覺如鬼蜮之肆害於人<lb/>
乎我則不得而知汝今汝乃人爾日以面目與我相<lb/>
視無窮極不可隱藏我安得不知汝之譖我乎故我<lb/>
作此與汝相好之歌以究極爾反側之心<lb/>
　　　　蓼莪<lb/>
論曰蓼莪之義不多毛傳特簡鄭氏之失惟以視莪<lb/>
爲蒿以文害辭此孟子之所患也又以缾罍比貧富<lb/>
之民非詩人之本意以下文推之可見飄風非取其<lb/>
寒亦非詩意也其以終養爲病亡之時滯泥之甚矣<lb/>
<pb n="5b"/>
本義曰周人苦於勞役不得養其父母者見彼蓼蓼<lb/>
然長大者非莪即蒿皆草木之微者其茂盛如此者<lb/>
由天地生育之功也思我之生也父母養育我者亦<lb/>
劬勞矣而我不得終養以報也缾罍物之同類也此<lb/>
述勞苦之民自相哀之辭也其曰鮮民之生者言不<lb/>
遂其生不如死也南山烈烈望之可畏也飄風發發<lb/>
暴急而中人也言王威虐可畏而暴政害人我獨罹<lb/>
之也<lb/>
　　　　大東<lb/>
論曰鄭氏以有饛簋飱爲客始至主人所致之禮又<lb/>
<pb n="6a"/>
以公子發幣於周之列位而責周人無反幣自天漢<lb/>
有光以下至卒章喻王置官司而無督察之實皆非<lb/>
詩人之本義也據序本爲譚人遭幽王之時困於役<lb/>
重而財竭大夫作詩以告病爾亦何暇及於主人爲<lb/>
客致飱使還反幣等事且謂王置官司而無督察之<lb/>
實了不關役重財竭之意若但言督察官司施於何<lb/>
詩不可又若必刺官司失職則日月星辰名職至多<lb/>
宜舉其大而要者義與王官相近方可以爲善譬今<lb/>
詩所舉止於掩兎簸掦挹酒漿之類又其下無文莫<lb/>
見王官之義蓋鄭氏不得詩人本義故其爲說汗漫<lb/>
<pb n="6b"/>
而無指歸其以天漢有光屬鞙鞙佩璲爲一章分雖<lb/>
則七襄以下爲別章使詩不分章則巳若果分章則<lb/>
當有義類今毛鄭所分章次以義類求之當離者合<lb/>
之當合者離之使章句錯亂然不繫詩義之得失學<lb/>
者自求之可見矣<lb/>
本義曰大東之首章曰有饛簋飱有捄棘匕者足於<lb/>
豐饒之辭也譚人得以自足者由周道平直而賦役<lb/>
均也周之君子履行此道使下民視而有所賴也大<lb/>
夫反顧昔時譚人蓋甞如此所以潸然出涕者傷今<lb/>
不然也其二章遂言今則王政偏而賦役重無小無<lb/>
<pb n="7a"/>
大皆取於東使譚人杼軸皆空至於窮乏以葛屨而<lb/>
履霜其公子佻佻然奔走於周行其祗役往來頻數<lb/>
使其力疲而心病也其三章者告病之辭也謂彼刈<lb/>
薪者爲水浸而腐壞尚可載刈若斯人者勞苦而困<lb/>
弊則將死矣故云可以休息之也其四章則言東人<lb/>
困苦如此王官無以其職來撫勞之者而周人方事<lb/>
侈富㓗其衣服以相誇至於操舟之賤亦衣熊羆之<lb/>
裘而私家之人皆備百官而禄食其五章則刺王多<lb/>
取於下而濫用也言當飲漿者今飲酒矣佩玉之人<lb/>
皆不材而冗食矣其横費如此所以致周之重歛也<lb/>
<pb n="7b"/>
其六章以下皆述譚人仰訴於天之辭也其意言我<lb/>
民困矣天之雲漢有光亦能下監我民乎其不言日<lb/>
月之明而言雲漢之光者謂天不能下監也又言天<lb/>
雖有織女不能爲我織而成章雖有牽牛不能爲我<lb/>
駕車而輸物其七章又言雖有啓明長庚不能助日<lb/>
爲晝俾我營作雖有天畢不能爲我掩捕鳥獸其八<lb/>
章又言雖有箕不能爲我簸揚糠粃雖有斗不能爲<lb/>
我挹酌酒漿其意言我譚人困於供億其取資於地<lb/>
者皆巳竭矣欲取於天又不可得也其卒章則又言<lb/>
箕斗非徒不可用而巳箕張其舌反若有所噬斗西<lb/>
<pb n="8a"/>
其柄反若有所挹取於東也是皆怨訴之辭也其餘<lb/>
訓解則毛鄭多得學者當自擇之<lb/>
　　　　四月<lb/>
論曰毛鄭於四月之義小小得失皆不足論惟以先<lb/>
祖匪人爲作詩之大夫斥其先祖此失之大者也且<lb/>
大夫作詩本刺幽王任用小人而在位貪殘爾何事<lb/>
自罪其先祖推於人情決無此理凡爲人之先祖者<lb/>
積善流慶於子孫而巳安知後丗所遭者亂君歟治<lb/>
君歟今此大夫不幸而遭亂丗反深責其先祖以人<lb/>
情不及之事詩人之意決不如此就使如此不可垂<lb/>
<pb n="8b"/>
訓聖人刪詩必棄而不録也鄭之所失於此尤多詩<lb/>
曰滔滔江漢南國之紀直謂江漢紀率南國之衆川<lb/>
以朝宗于海爾而鄭氏以爲比吴楚之君且詩人本<lb/>
患下國之<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>禍豈可反稱吴楚僣叛之君以爲美於<lb/>
理豈然矧考詩文無之此亦其失之大者予當爲予<lb/>
奪之予鄭以予爲我是以其說莫通也書曰官不必<lb/>
備惟其人謂惟其才也詩所謂匪人者言非才也古<lb/>
之仕者丗禄故詩人刺在位貪殘之臣自其先祖以<lb/>
來任非其才爾凡言任才非其人者譬有能治水之<lb/>
人使之爲治木之官是任非人也而鄭氏直以謂非<lb/>
<pb n="9a"/>
人者身非是人也故云是人則當知患難昔之通儒<lb/>
執文害義蓋有如此或謂詩人但當刺時在位之臣<lb/>
何必逺及其先祖曰作詩者人人意異四月之詩以<lb/>
寒暑爲喻故推其初始而言見事皆有漸不圖之於<lb/>
早也考其三章之次第可以見矣<lb/>
本義曰周大夫刺幽王之臣在位者貪殘刻剥於其<lb/>
下使民物耗竭如草木凋盡於秋冬乃於首章先本<lb/>
其事云自四月夏暑氣盛至六月盛極當退於此之<lb/>
時萬物巳有將衰之漸而人未見也如彼丗禄在位<lb/>
之臣自其先祖以來所任巳非其人當時何安然忍<lb/>
<pb n="9b"/>
予之禄位者蓋未見其害其二章遂言貪殘之政使<lb/>
民物傷耗如秋日之凄然使百草俱病也其三章則<lb/>
極言民物窮竭如冬日寒風凛冽暴急而萬物凋盡<lb/>
也其曰亂離瘼矣爰其適歸者民被患淺猶思有所<lb/>
歸以苟免也又曰民莫不榖我獨何害者民被患愈<lb/>
深則其辭愈緩蓋知其無如之何但自傷歎而巳而<lb/>
云民誰不有生我獨何爲及此害也詩人於此三章<lb/>
言有次第蓋如此也其曰山有嘉卉侯栗侯梅者又<lb/>
言貪殘之臣害物廣也謂如採於山者但知貪取栗<lb/>
梅不知其下美草皆被蹂踐而殘賊也其曰視彼泉<lb/>
<pb n="10a"/>
水載清載濁我日<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>禍曷云能糓者謂此泉水澄之<lb/>
則清撓之則濁譬彼諸侯可使爲善可使爲惡而彼<lb/>
貪殘之臣日自<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>怨亂之禍於下國亦何由使其爲<lb/>
善其曰滔滔江漢南國之紀者勉其下國之辭也謂<lb/>
此江漢二大川總納南方之衆水滔滔而流以歸乎<lb/>
海故能爲南國之紀汝下國之諸侯當盡瘁以事周<lb/>
相率而尊天子則土地爵禄何所不有也其下二章<lb/>
則哀其人民之辭也謂其欲去則不如魚鳥有所逃<lb/>
避欲居則不如草木之依山隰得遂其生也<lb/>
　　　　小明<lb/>
<pb n="10b"/>
論曰小明序云大夫悔仕於亂世也鄭謂名篇曰小<lb/>
者言幽王日小其明損其政事㨿詩終篇但述征<lb/>
行勞苦畏於得罪不敢懷歸之事乃是大夫悔仕之<lb/>
辭如序之說是也了無幽王日小其明之意大雅明<lb/>
明在下謂之大明小雅明明上天謂之小明自是名<lb/>
篇者偶爲誌别爾了不關詩義苟知鄭說則小旻小<lb/>
宛之類有何義乎詩云嗟爾君子無恒安處乃是大<lb/>
夫自相勞苦之辭云無苟偷安但靖共爾位之職惟<lb/>
正直是與則神將祐爾以福也鄭乃以嗟爾君子爲<lb/>
其友之未仕者且大夫方以亂世悔仕宜勉其未仕<lb/>
<pb n="11a"/>
之友以安居而不仕安得敎其無恒安處蓋鄭謂大<lb/>
夫勉未仕之友去之他國無安處於周邦也故引鳥<lb/>
則擇木之說夫悔仕者悔不退而窮處爾如鄭之說<lb/>
則周之大夫皆懷貳志教其友以叛周而去此豈足<lb/>
以垂訓也<lb/>
　　　　皷鍾<lb/>
論曰鼓鍾序但言刺幽王而不知實刺何事若據詩<lb/>
人則作樂於淮上矣然旁考詩書史記無幽王東巡<lb/>
之事無由逺至淮上而作樂不知此詩安得爲刺幽<lb/>
王也書曰徐夷並興蓋自成王時徐戎及淮夷已皆<lb/>
<pb n="11b"/>
不爲周臣宣王時甞遣將征之亦不自徃至魯僖公<lb/>
又伐而服之乃在莊王時而其事不明初無幽王東<lb/>
至淮徐之事然則不得作樂於淮上矣其詩曰鼓鍾<lb/>
將將淮水湯湯憂心且傷淑人君子懐允不忘其先<lb/>
言憂心而後言君子不知憂心者復爲何人其卒章<lb/>
云以雅以南以籥不僭其辭甚羙又疑非刺也毛謂<lb/>
南爲南夷之樂者非也昔季札聽魯樂見舞南籥者<lb/>
曰羙哉猶有憾蓋以謂文王之樂也詩人以文王之<lb/>
詩爲周南召南然則此所謂以雅以南者不知南爲<lb/>
何樂也皆當闕其所未詳<lb/>
<pb n="12a"/>
　　　　裳裳者華<lb/>
論曰裳裳者華刺幽王者三事爾由小人在位而䜛<lb/>
謟進故棄賢者之類絕功臣之世也其卒章又戒王<lb/>
母近小人而當親君子義止如是而已矣然毛鄭之<lb/>
失者以裳華喻君以之子爲明王由是詩之義不可<lb/>
得而見毛又以左之爲朝祀之事右之爲䘮戎之事<lb/>
鄭以君子爲先人考詩及序皆了無此義失之尤逺<lb/>
本義曰裳裳者華其葉湑兮者言其葉華並茂喻賢<lb/>
材美衆盛也我見是人而傾心用之則君臣有榮<lb/>
譽也又曰裳裳者華芸其黄矣言其華色光耀喻有<lb/>
<pb n="12b"/>
功之臣功烈顯赫也我見是人作事皆可法故得慶<lb/>
於後而世祿不絶也章法也陳二章刺王不能也又<lb/>
曰裳裳者華或黃或白刺王朝君子小人雜處也而<lb/>
䜛謟得進因戒王以馭臣之道當如馭馬使駑良並<lb/>
駕而進退遲速如一者在調和其轡緩急以莭之爾<lb/>
謂善馭臣下者君子小人各適其用而節制在巳也<lb/>
其卒章則又言左右常當親近君子而愼其所習左<lb/>
右有小人則似小人有君子則似君子也<lb/>
　　　　鴛鴦<lb/>
論曰鴛鴦序云思古明王交於萬物有道自奉養有<lb/>
<pb n="13a"/>
節今考詩下二章言乗馬在廐猶近於自奉養之事<lb/>
然馬無事則委之以莝有事則予之以榖此前世中<lb/>
材常主之所能爲而不足當詩人思古而詠歎然義<lb/>
猶有說而通若其上二章之義了不渉及序意且鴛<lb/>
鴦非如是鴈之類其肉不登爼非常人所捕食之物<lb/>
今飛而遭畢羅乃是物之失所者而謂匹鳥止則耦<lb/>
飛則雙此爲交萬物之實匹鳥之雙自是物之本性<lb/>
了不干人事幽王之世鴛鴦飛止亦冝自雙耦何必<lb/>
果明王之時也其二章云鴛鴦在梁戢其左翼鄭謂<lb/>
明王之時人不驚駭而自若無恐惧然則人不驚駭<lb/>
<pb n="13b"/>
與遭畢羅二章義正相反而鄭皆爲明王之時理豈<lb/>
得通又詩二章其下文皆云君子萬年是其在梁與<lb/>
畢羅詩人本不取其驚不驚也故此篇本義未可知<lb/>
也冝闕其所未詳<lb/>
　　　　車牽<lb/>
論曰鄭氏以車牽之詩周大夫惡襃姒之亂國欲求<lb/>
賢女以輔佐幽王然解詩三章燕喜燕譽飲食歌舞<lb/>
皆以爲幽王旣得賢女之後改爲善行大夫以此相<lb/>
慶自相燕樂故雖無賢友㫖酒嘉殽亦且亟相飲食<lb/>
歌舞言其喜甚也據詩序言襃姒之惡敗亂其國大<lb/>
<pb n="14a"/>
夫不能救止顧無如之何因思得賢女以配君子爲<lb/>
輔佐庻㡬可救王爾思得者是未見之辭也所思賢<lb/>
女尚未有其人而諸大夫捨其所憂之急者遂言已<lb/>
得賢女之後慶喜燕樂之事使略及之猶在人情或<lb/>
有今詩連章復句述其燕喜燕譽至其三章更不及<lb/>
他事惟說飲酒歌舞然則鄭氏之說豈詩人之本意<lb/>
哉且詩人本以幽王無道思得賢女以救其惡鄭箋<lb/>
平林云王若有羙茂之德則賢女來配若王自有羙<lb/>
茂之德則詩人復何所刺乎亦非詩人本意也至於<lb/>
雖無㫖酒式飲庻㡬以爲庻㡬王之變改是式飲庻<lb/>
<pb n="14b"/>
㡬分爲二事又云我與汝用是歌舞相樂喜之甚也<lb/>
然則上言方庻㡬幸王變改下言則已喜甚又以雖<lb/>
無德三言斷爲一句皆文意乖離害詩本義不可不<lb/>
論正也<lb/>
本義曰間關車之牽兮思孌季女逝兮匪飢匪渴德<lb/>
音來括者所謂思得賢女之辭也匪飢匪渴云者言<lb/>
我所思者非飢思食非渇思飲乃思賢女以德聲來<lb/>
與我王合配也雖無好友式燕且喜者謂彼所思之<lb/>
女雖無衆妾與相好友祗得一人亦足以承王之燕<lb/>
喜也婦人以相好爲友見關睢之文又曰依彼平林<lb/>
<pb n="15a"/>
有集維鷮辰彼碩女令德來教式燕且譽好爾無射<lb/>
云者此惡襃姒嫉妬之辭也謂彼平林之廣能容飛<lb/>
鳥則鳴鷮皆來依其䕃蔽碩女賢淑能容其下則衆<lb/>
妾之有令德者皆來化其善行也若得此賢女與<lb/>
王燕樂而享榮譽則我好愛之無厭射也又曰雖無<lb/>
㫖酒式飲庻㡬雖無嘉殽式食庻㡬雖無德與女式<lb/>
歌且舞云者思賢女而不可得之辭也以謂酒殽雖<lb/>
不羙善庻㡬可飲食則飲食之矣賢女雖無德及汝<lb/>
可配王則當共歌舞而樂之爾陟岡析薪言得之易<lb/>
也鮮我覯爾我心冩兮者歎賢女難得使我傾心求<lb/>
<pb n="15b"/>
之而未見也髙山仰止景行行止者勉其不已之辭<lb/>
也以謂賢女雖難得求之不已將有得也故其下則<lb/>
云四牡騑騑六轡如琴者謂調和車馬徃迎之如首<lb/>
章車牽也徒我見正得此賢女爲新昬則慰我心矣<lb/>
詩本義卷第八<lb/>
</p>
<p>
</p>
  </div>
</body>
</text>
</TEI>
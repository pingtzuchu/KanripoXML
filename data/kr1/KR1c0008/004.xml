<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩本義卷第四<lb/>
　　　　　　歐陽氏<lb/>
　　　　叔于田<lb/>
論曰叔于田之義至簡而明毛鄭於飲酒服馬無所<lb/>
解說而謂巷無居人者國人注心於叔似如無人處<lb/>
不惟其說迂踈且與下二章飲酒服馬文義不類以<lb/>
此知非詩人本意也雖爲小失不可不正<lb/>
本義曰詩人言大叔得衆國人愛之以謂叔出于田<lb/>
則所居之巷若無人矣非實無人雖有而不如叔之<lb/>
羙且仁也其二章又言叔出則巷無可共飲酒之人<lb/>
<pb n="1b"/>
矣雖有而不如叔之羙且好也其三章又言叔出則<lb/>
巷無能服馬之人矣雖有而不如叔之羙且武也皆<lb/>
愛之之辭<lb/>
　　　　羔裘<lb/>
論曰羔裘晏兮三英粲兮毛鄭皆以三英爲三德者<lb/>
本無所據蓋旁取書之三德曲爲附麗爾六經所在<lb/>
三數甚多苟可曲以附麗則何說不可據詩三章皆<lb/>
上兩言述羔裘之羙下兩言稱其人之善其一章曰<lb/>
羔裘如濡洵直且侯者言此裘潤澤信可以爲君朝<lb/>
服洵信也至其下言則稱其人曰彼其之子守命不<lb/>
<pb n="2a"/>
變也其二章曰羔裘豹餙孔武有力言裘所以用豹<lb/>
爲餙者以豹有武力之獸也故其下言稱其人云彼<lb/>
其之子邦之司直者謂服以武力之獸爲飾而彼剛<lb/>
彊正直之人稱其服爾其三章曰羔裘晏兮三英粲<lb/>
兮亦當是述羔裘之羙其下言始云彼其之子邦之<lb/>
彦兮者謂稱其服也英羙也粲衣服鮮明貌但三英<lb/>
失其義不知其爲何物爾故闕其所未詳<lb/>
　　　　女曰雞鳴<lb/>
論曰女曰雞鳴士曰昩旦是詩人述夫婦相與語爾<lb/>
其終篇皆是夫婦相語之事蓋言古之賢夫婦相語<lb/>
<pb n="2b"/>
者如此所以見其妻之不以色取愛於其夫而夫之<lb/>
於其妻不說其色而内相勉勵以成其賢也而鄭氏<lb/>
於其卒章知子之来之以爲子者是異國之賓客又<lb/>
言豫儲珩璜雜佩又云雖無此物猶言之以致意皆<lb/>
非詩文所有委曲生意而失詩本義且旣解卒章以<lb/>
此又因以冝言飲酒與子偕老亦爲賓客斯又泥而<lb/>
不通者也今徧考詩諸風言偕老者多矣皆爲夫婦<lb/>
之言也且賓客一時相接豈有偕老之理是殊不近<lb/>
人情以此求詩何由得詩之義<lb/>
本義曰詩人刺時好色而不說德乃陳古賢夫婦相<lb/>
<pb n="3a"/>
警勵以勤生之語謂婦勉其夫早起徃取鳬鴈以爲<lb/>
具飲酒歸以相樂御其琴瑟樂而不淫以相期於偕<lb/>
老凢云子者皆婦謂其夫也其卒章又言知子之来<lb/>
相和好者當有以贈報之以勉其夫不獨厚於室家<lb/>
又當尊賢友善而因物以結之此所謂說德而不好<lb/>
色以刺時之不然也<lb/>
　　　　有女同車　山有扶蘇<lb/>
論曰女有同車序言刺忽不昏於齊卒以無大國之<lb/>
助至於見逐今考本篇了無此語若於山有扶蘇義<lb/>
則有之山有扶蘇序言刺忽所羙非羙考其本篇亦<lb/>
<pb n="3b"/>
無其語若於有女同車義則有之二篇相次疑其戰<lb/>
國秦漢之際六經焚㓕詩以諷誦相傳易爲差失漢<lb/>
興承其訛謬不能考正遂以至今然不知魯韓齊<lb/>
三家之義又爲何說也今移其序文附二篇之首則<lb/>
詩義煥然不求自得定本有女同車刺忽也所羙非<lb/>
羙然山有扶蘇刺忽也鄭人刺忽之不昏于齊太子<lb/>
忽甞有功于齊齊侯請妻之齊女賢而不取卒以無<lb/>
大國之助至于見逐故國人刺之毛鄭之說與子之<lb/>
本義學者可以擇焉<lb/>
本義曰有女同車顔如舜華將翺将翔佩玉瓊琚彼<lb/>
<pb n="4a"/>
羙孟姜洵羙且都云者詩人極陳齊女之羙如此而<lb/>
鄭忽不知爲羙反娶於他國是所羙非羙也又曰山<lb/>
有扶蘇隰有荷華不見子都乃見狂且云者詩人以<lb/>
草木依託山隰皆得茂盛榮華以刺鄭忽不能依託<lb/>
大國以自安全遂斥其君此狂狡之童爾各舉一章<lb/>
則下章之義不異也<lb/>
　　　　褰裳<lb/>
論曰褰裳之詩鄭有忽突争國之事思大國来定其<lb/>
亂也據詩但怨諸侯不来而箋意謂鄭人不徃義正<lb/>
相反此其失也其曰子恵思我褰裳渉溱者謂彼大<lb/>
<pb n="4b"/>
國有恵然思念我鄭國之亂欲來爲我討正之者非<lb/>
道逺而難至但褰其裳行渉溱水而來則至矣言甚<lb/>
易而不来爾而鄭謂有大國思我則我揭衣渡水徃<lb/>
告以難也且以難告人豈待其思而後徃告亦不以<lb/>
難難而不徃也子不我思豈無他人者但言諸侯衆<lb/>
矣子不我思則當有他國思我者爾詩人假爲此言<lb/>
以述鄭怨諸侯不相救卹爾而鄭謂先鄉齊晉宋衛<lb/>
後之荆楚者穿鑿之衍說也又曰豈無他士者猶言<lb/>
他人爾鄭謂大國之卿當天子之上士者亦拘儒之<lb/>
說也<lb/>
<pb n="5a"/>
　　　　子衿<lb/>
論曰子衿據序但刺鄭人學校不脩爾鄭以學子在<lb/>
學中有留者有去者毛又以嗣爲習謂習詩樂又以<lb/>
一日不見如三月謂禮樂不可一日而廢苟如其說<lb/>
則學校脩而不廢其有去者猶有居者則勸其來學<lb/>
然則詩人復何所刺哉鄭謂子寜不嗣音爲責其忘<lb/>
已則是矣據詩三章皆是學校廢而生徒分散朋友<lb/>
不復群居不相見而思之辭爾挑逹城闕間日遨遊<lb/>
無度者也<lb/>
　　　　東方之日<lb/>
<pb n="5b"/>
論曰東方之日毛鄭皆以喻君而毛謂日出東方人<lb/>
君明盛鄭謂其明未融喻君不明東方之月毛鄭皆<lb/>
以喻臣而毛亦謂月盛於東方鄭又以爲不明以詩<lb/>
文考之日月非喻君臣毛鄭固皆失之矣至於明不<lb/>
明之說二家特相反而日出東方明最盛皆智愚所<lb/>
具見而鄭以爲不明者蓋遷就已說爾若毛旣謂日<lb/>
月在東方爲君臣盛明則於詩序所謂君臣失道者<lb/>
義豈得通此其又失也<lb/>
本義曰東方之日日之初升也盖言彼姝之子顔色<lb/>
奮然羙盛如日之升也在我室兮履我即兮者相邀<lb/>
<pb n="6a"/>
以奔之辭也此述男女淫風但知稱其羙色以相誇<lb/>
榮而不顧禮義所謂不能以禮化也下章之義亦然<lb/>
　　　　南山<lb/>
論曰南山刺齊襄與魯文姜之事毛鄭得之多矣其<lb/>
曰葛屨五兩冠緌雙止毛但云葛屨服之賤者冠緌<lb/>
服之尊者而不究其說鄭謂葛屨五兩喻文姜與娣<lb/>
姪傳姆同處冠緌喻襄公文姜與姪娣傳姆五人爲<lb/>
竒襄公徃從而雙之詩人之意必不如此然本義已<lb/>
失矣故闕其所未詳<lb/>
　　　　蟋蟀<lb/>
<pb n="6b"/>
論曰蟋蟀之義簡而易明鄭氏以農功爲詩考序及<lb/>
詩但刺僖公不能以禮自娛樂爾初不及農功也國<lb/>
君之尊以禮晏樂自有時豈如庻人必待農隙乎鄭<lb/>
惟此爲衍說爾職思其外毛謂禮樂之外鄭謂國外<lb/>
至四境鄭又謂職思其憂爲鄰國侵伐之事皆失之<lb/>
詩曰蟋蟀在堂者著歳將親而日月之速冝爲樂也<lb/>
職思其外者謂國君行樂有時使不廢其職事而更<lb/>
思其外爾謂廣爲周慮也一國之政所憂非一事不<lb/>
專備侵伐也<lb/>
　　　　揚之水<lb/>
<pb n="7a"/>
論曰詩人本刺昭公封沃而桓叔盛彊而毛鄭謂波<lb/>
流湍疾洗去垢濁使白石鑿鑿然如桓叔除民所患<lb/>
民得有禮義遂如二家之說則是桓叔善治其民非<lb/>
其盛彊爲晉患也據序所陳直謂昭公微弱不能制<lb/>
桓叔之彊民皆捨弱就彊叛而歸沃爾非謂民知就<lb/>
禮義也使民知就禮義則晉雖弱而不叛也詩王風<lb/>
鄭風及此有揚之水三篇其王鄭二篇皆以激揚之<lb/>
水力弱不能流移束薪豈獨於此篇謂波流疾湍洗<lb/>
去垢濁以意求之當是刺昭公微弱不能制沃與不<lb/>
流束薪義同則得之矣<lb/>
<pb n="7b"/>
本義曰激揚之水其力弱不能流移白石以興昭公<lb/>
微弱不能制曲沃而桓叔之彊於晉國如白石鑿鑿<lb/>
然見於水中爾其民從而樂之則詩文自見毛鄭之<lb/>
說亦通也<lb/>
　　　　采苓<lb/>
論曰毛以采苓爲細事與采葛傳同子於采葛論之<lb/>
矣鄭又轉釋細事以爲小行詩人之意明白固不使<lb/>
後人湏轉釋而後知也首陽山名人所共見而易知<lb/>
者毛以爲幽僻鄭以爲無徴皆失矣至於人之爲言<lb/>
苟亦無信舎旃舎旃苟亦無然以文意考之本是爲<lb/>
<pb n="8a"/>
一事而鄭分爲二謂人之爲言是稱薦人欲使見進<lb/>
用舎旃舎旃是謗訕人欲使見貶退者考詩之意不<lb/>
然也蓋其下文再舉人之爲言而不復舉舎旃舎旃<lb/>
者知非二事也<lb/>
本義曰采苓者積少成多如䜛言漸積以成惑與采<lb/>
葛義同其曰人之爲言苟亦無信舎旃舎旃苟亦無<lb/>
然人之爲言胡得焉者戒獻公聞人之言且勿聽信<lb/>
置之且勿以爲然更考其言何所得謂徐察其虗實<lb/>
也義止如是而已<lb/>
　　　　蒹葭<lb/>
<pb n="8b"/>
論曰據詩序但言刺襄公未能用周禮爾鄭氏以謂<lb/>
秦處周之舊土其人被周德教日久襄公新爲諸侯<lb/>
未習周之禮法故國人未服按史記秦本紀周幽王<lb/>
時西戎犬戎與申侯伐周殺幽王秦襄公將兵救周<lb/>
戰有功周避犬戎難東徙洛邑襄公以兵送周平王<lb/>
平王封襄公爲諸侯賜之岐以西之地曰戎無道<lb/>
侵奪我歧豐之地秦能攻逐戎即有其地襄公於是<lb/>
始國與諸侯通十二年伐戎至岐而卒子文公立居<lb/>
西垂宮十六年以兵伐戎戎敗走於是遂收周餘民<lb/>
有之地至歧又據詩小戎序云襄公備其兵甲以詩<lb/>
<pb n="9a"/>
西戎西戎方彊而征伐不休但言征伐而不言敗逐<lb/>
之以史記及小戎序考之盖自西戎侵奪歧豐周<lb/>
遂東遷雖以歧豐賜秦使自攻取而終襄公之世不<lb/>
能取之但甞一以兵至岐而卒至文公立十六年始<lb/>
逐戎而取歧豐之地然則當詩人作蒹葭之時秦猶<lb/>
未得周之地鄭氏謂秦處周之舊土大㫖旣乖其餘<lb/>
失詩本義不論可知<lb/>
本義曰秦襄公雖未能攻取周地然巳命爲諸侯受<lb/>
顯服而不能以周禮變其夷狄之俗故詩人刺之以<lb/>
詩蒹葭水草蒼蒼然茂盛必待霜降以成其質然後<lb/>
<pb n="9b"/>
</p>
<p>
</p>
  </div>
</body>
</text>
</TEI>
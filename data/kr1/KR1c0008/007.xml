<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩本義卷第七<lb/>
　　　　　　歐陽氏<lb/>
　　　　斯干<lb/>
論曰毛於斯干詁訓而巳然與他詩多不同鄭箋不<lb/>
詳詩之首卒隨文爲解至有一章之内每句別爲一<lb/>
說是以文意散離前後錯亂而失詩之㫖歸矣又復<lb/>
差其章句章句之學儒家小之然若乖其本㫖害於<lb/>
大義則不可以不正也鄭謂秩秩斯干者喻宣王之<lb/>
德流出幽幽南山者喻國富饒民取足如取於山如<lb/>
竹苞矣者喻時人民之殷衆如松茂矣者喻民佼好<lb/>
<pb n="1b"/>
又以兄及弟矣巳下三句謂時人骨肉相愛好無相<lb/>
詬病斷此爲一章且詩之比興必須上下成文以相<lb/>
發明乃可推據今若獨用一句而不以上下文理推<lb/>
之何以見詩人之意且如鄭說則一章都無考室之<lb/>
義且宣王方戒其臣民兄弟無相詬病下章承之遽<lb/>
言我似續姜嫄先祖初無義理且詩止云似續妣祖<lb/>
鄭便謂是成廟不知何以知之其次句則巳別言築<lb/>
寢矣又隔二章後謂如跋斯翼一章爲成廟其下一<lb/>
章又復言寢都無倫次此所謂文意散離前後錯亂<lb/>
者也且約之閣閣一章與如跋一章皆是述造屋之<lb/>
<pb n="2a"/>
事而鄭輒別如跋一章爲廟者止用君子攸躋一句<lb/>
謂升而祭祀爾至如七月云躋彼公堂又可爲祭祀<lb/>
乎以此知其繆也自下莞上簟而下四章直述占夢<lb/>
生子等事毛鄭訓釋皆是矣然不言其㫖歸則何關<lb/>
考室之義也毛訓秩秩於此爲流行於假樂則爲有<lb/>
常鄭於他詩又別訓爲清莫知孰是今以斯干義考<lb/>
之有常近是矣毛訓猶爲道鄭於他詩皆訓爲圖爲<lb/>
謀又或爲尚惟爲圖謀近是謀者事疑未決心有所<lb/>
慮而言也蓋言兄弟相親好無相疑慮而謀爾鄭又<lb/>
改猶爲瘉改芋爲幠改字先儒巳知其非矣毛訓芋<lb/>
<pb n="2b"/>
爲大於義是也毛鄭於他詩皆訓棘爲急而毛於此<lb/>
詩爲稜廉意頗近而簡難曉鄭訓爲㦸謂如挾弓矢<lb/>
㦸其肘迂矣義當爲急矢行緩則枉急則直謂廉隅<lb/>
繩直如矢行也鄭又謂如鳥斯革云夏暑希革張其<lb/>
翼者迂之甚也革變也謂如鳥驚變而悚顧也且毛<lb/>
鄭所以不得詩之本義者由不以詩爲考室之辭也<lb/>
古人成室而落之必有稱頌禱祝之言如歌於斯哭<lb/>
於斯聚國族於斯謂之善頌善禱者是矣若知斯干<lb/>
爲考室之辭則一篇之義簡易而通明矣且序但言<lb/>
考室而詩本無廟事鄭云宫廟亦衍說也<lb/>
<pb n="3a"/>
本義曰宣王旣成官寢詩人作爲考室之辭其首章<lb/>
曰秩秩斯干幽幽南山如竹苞矣如松茂矣云者澗<lb/>
也山也有常處而不遷壞者也竹也松也生於其間<lb/>
四時常茂盛不凋落草木之壽者也詩人以成室不<lb/>
遷壞如山澗而人居此室常安榮而壽考如松竹之<lb/>
在山澗也此所謂頌禱之辭也其二章曰兄及弟矣<lb/>
式相好矣無相猶矣似續妣祖築室百堵西南其戸<lb/>
爰居爰處爰笑爰語云者謂宣王與宗族兄弟相親<lb/>
好無疑間以共承祖先之丗不殞墜得保有此宮寢<lb/>
以與族親居處笑語於其中亦聚國族於斯之類也<lb/>
<pb n="3b"/>
笑語非一人之所獨爲必有共之者謂上所言兄及<lb/>
弟也其三章乃言工人約之椓之施功力以成此室<lb/>
以蔽風雨而去鳥䑕然由君子増大而新之也其四<lb/>
章又言宮寢之制度其嚴正如人跋而翼翼敬也其<lb/>
四隅如矢行而直也其竦起如鳥驚而革也其軒翔<lb/>
如翬之飛也謂此室之美如此宜君子升而居之也<lb/>
其五章又言其庭平直其楹植立晝夜寛明宜君子<lb/>
居之而安寧也其六章巳下至于卒章盛陳占夢生<lb/>
子之事者謂安此寢而生男女男則丗爲王女則宜<lb/>
人之家室而不貽父母之憂亦禱頌之辭也<lb/>
<pb n="4a"/>
　　　　無羊<lb/>
論曰無羊之義簡而易明然毛不解以雌以雄使學<lb/>
者何所從鄭以爾爲斥宣王又謂衆維魚矣維此豐<lb/>
年謂人衆相與捕魚是歳熟庶人相供養之祥室家<lb/>
溱溱爲人之子孫衆多旣不關考牧事因謂占夢之<lb/>
官獻夢於王皆失之矣且一篇之中所爾者皆是牧<lb/>
人豈特於無羊無牛爲爾宣王鄭亦何從而知此爾<lb/>
宣王而彼爾牧人邪以雌以雄鄭爲牧人搏禽獸迂<lb/>
矣據詩衆維魚矣但言魚多爾何有捕魚之文及人<lb/>
之子孫衆多皆不關牧事詩人本爲考牧不應汎言<lb/>
<pb n="4b"/>
獻夢而爲鄭學者遂附益之以爲庶人無故不殺雞<lb/>
豚惟捕魚以爲養此爲繆說不待論而可知鴟鴞曰<lb/>
余未有室家則鳥獸以所居爲室家矣牛羊牢䦨亦<lb/>
其室家也<lb/>
本義曰宣王旣修厲王之廢百職皆舉而牧人所掌<lb/>
牛羊蕃息詩人因美其事呼牧人而告之曰誰謂爾<lb/>
無牛羊乎其數若此之多也其曰以薪以蒸以雌以<lb/>
雄者謂牛羊在野牧人有餘力於薪蒸而牛羊以時<lb/>
合其牝牡所以云此者見人畜各遂其樂也魚之爲<lb/>
物生子最多故夢魚者占爲豐年歳無水旱則野草<lb/>
<pb n="5a"/>
茂而畜牧飽此牧人之樂也室家溱溱謂牛羊蕃息<lb/>
衆多也<lb/>
　　　　節南山<lb/>
論曰作詩序者見其卒章有家父作誦之言遂以爲<lb/>
此詩家父所作此其失也考詩之言極陳幽王任大<lb/>
師致王政敗亂號天仰訴斥責其君臣無所隱避卒<lb/>
乃自言作此詩以窮極王之致亂之本欲使王心化<lb/>
其言以遷善然則家父者果何人哉至於君臣之際<lb/>
無所忌憚直指其惡而自尊其言雖施於賢王猶恐<lb/>
不可况於幽王昬亂之主使家父有知其言不如是<lb/>
<pb n="5b"/>
也詩言民畏其上不敢戲談豈有作詩之人極斥其<lb/>
君臣過惡極陳其亂亡之狀而自道其名字又顯言<lb/>
我究窮王之致亂之由與不敢戲談之義頓乖此不<lb/>
近人情之甚者又自稱其字曰家父按春秋桓十五<lb/>
年天王使家父來求車距幽王卒之年至桓王卒之<lb/>
年七十五歳矣然則幽王之時所謂家父者不知爲<lb/>
何人也說者遂謂幽王之時有兩家父又曰父子皆<lb/>
字家父此尤爲曲說也或云乃求車之家父爾至平王<lb/>
時始作詩也此亦不通要在失於以家父作此詩遂<lb/>
至衆說之乖繆也且追思前王之美以刺今詩多矣<lb/>
<pb n="6a"/>
若追刺前王之惡則未之有也蓋刺者欲其改過非<lb/>
欲暴君惡於後丗也若追刺前王則改過無及而追<lb/>
暴其惡此古人之不爲也故言平王時作詩刺幽王<lb/>
者亦不通也按詩三百五篇惟寺人孟子自著其名<lb/>
而崧髙烝民所謂吉甫作誦者皆非吉甫自作之詩<lb/>
夫所謂誦者豈得以爲詩乎訓詁未嘗以誦爲詩也<lb/>
詩云誦言如醉蓋誦前言而巳然則作節南山詩者<lb/>
不知何人也家父爲作詩者所述爾今序旣失之非<lb/>
毛鄭之過也毛鄭於此詩大義得之而不免小失所<lb/>
謂憯莫懲嗟如鄭注以<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>莫懲爲一句嗟字獨爲一<lb/>
<pb n="6b"/>
句於義豈安不弔昊天毛訓弔爲至鄭又轉解至爲<lb/>
善皆失之不自爲政鄭意爲民怪天不自出政敎旣<lb/>
而自覺其非又言天不出圖書有所授命不惟怪妄<lb/>
且詩意本無至於駕彼四牡四牡項領我瞻四方蹙<lb/>
蹙靡所騁本是一章而鄭注分爲兩義蓋不得詩人<lb/>
之本意也<lb/>
本義曰大師尹氏爲下民所瞻而爲治不平致王政<lb/>
亂民被其害大義毛鄭皆得之其十章之所失者五<lb/>
一曰㦧莫懲嗟者謂民無善言而莫有懲艾嗟閔者<lb/>
爾二曰不弔昊天者言昊天不弔哀此下民而使王<lb/>
<pb n="7a"/>
政害民如此也三曰不自爲政者責幽王不自爲政<lb/>
而使此尹氏在位致百姓於憂勞也四曰駕彼四牡<lb/>
四牡項領我瞻四方蹙蹙靡所騁云者作詩者言我<lb/>
駕此大領之四牡四顧天下王室昬亂諸侯交爭而<lb/>
四方皆無可往之所五曰家父作誦云者作節南山<lb/>
詩者旣巳具陳幽王任用大師之失致民被其害矣<lb/>
其卒章則曰有家父者常有誦言以究王之失庶幾<lb/>
王心化善而能畜萬邦也詩之本意如此爾<lb/>
　　　　正月<lb/>
論曰正月之詩十三章九十四句其辭固巳多矣然<lb/>
<pb n="7b"/>
皆有次序而毛鄭之說繁衍迂闊而俾文義散斷前<lb/>
後錯雜今推著詩之本義則二家之失不論可知惟<lb/>
其爲大害者如毛鄭解瞻烏之意則正月者乃大夫<lb/>
敎其民叛上之詩也毛謂父母爲文武鄭謂彼有㫖<lb/>
酒爲尹氏大師皆詩無明文二家妄意而言爾鄭又<lb/>
謂車載二章以商事喻治國者亦非也蓋以覆車喻<lb/>
覆國爾不必商人之車也詩曰不自我先不自我後<lb/>
謂適丁其時爾鄭謂苟欲免身而後學者因益之曰<lb/>
寧貽患於父祖子孫以苟自免者豈詩人之意哉烏<lb/>
巢鳥也當止於林木屋非烏所止也止屋則近禍以<lb/>
<pb n="8a"/>
譬君子仕亂邦非所宜處而將及禍也毛鄭之意不<lb/>
然謂烏擇富人之屋而集譬民當擇明君而歸之是<lb/>
爲大夫者無忠國之心不救王惡而敎民叛也幽厲<lb/>
之詩極陳怨刺之言以揚君之惡孔子録之者非取<lb/>
其暴揚主過也以其君心難革非規誨可入而其臣<lb/>
下猶有愛上之忠極盡下情之所苦而指切其惡尚<lb/>
冀其警懼而改悔也至其不改悔而敗亡則録以爲<lb/>
後王之戒如毛鄭瞻烏之說異乎孔子録詩之意矣<lb/>
本義曰其一章云正月繁霜我心憂傷民之訛言亦<lb/>
孔之將云者降霜非時天災可憂而民之訛言以害<lb/>
<pb n="8b"/>
於國又甚於繁霜之害物也又曰念我獨兮憂心京<lb/>
京哀我小心癙憂以痒云者大夫言己獨爲王憂爾<lb/>
以見幽王之朝多小人而君臣不知憂懼也其二章<lb/>
云父母生我胡俾我瘉不自我先不自我後云者言<lb/>
父母生育我猶不欲使我有疾病而乃遭罹憂患如<lb/>
此蓋適丁其時爾其曰不自我先後者直歎已適遭<lb/>
之爾又曰好言自口莠言自口憂心愈愈是以有侮<lb/>
云者刺王但見人言從口出而不分善惡而我爲之<lb/>
憂是以見侮慢也其三章曰憂心惸惸念我無禄民<lb/>
之無辜并其臣僕哀我人斯于何從禄瞻烏爰上于<lb/>
<pb n="9a"/>
誰之屋云者大夫懼禍思去其位也念我無禄者念<lb/>
思也思母食其禄也所以然者見時人民無辜并其<lb/>
臣僕濫及於刑罰所以懼而思去也旣自爲謀而又<lb/>
哀他人之居禄位者如烏止於人屋處非所安而將<lb/>
及禍也其四章曰瞻彼中林侯薪侯蒸民今方殆視<lb/>
天夢夢旣克有定靡人弗勝有皇上帝伊誰云憎云<lb/>
者道民怨訴於天之辭也云人之乏薪蒸者瞻彼中<lb/>
林則往得所欲今民方危殆而仰瞻天則夢夢然而<lb/>
無所告若天能有定意則何人不可禍罰之然此訛<lb/>
言亂國之民不見禍罰而使危殆之民反被其害彼<lb/>
<pb n="9b"/>
皇皇上帝果憎誰乎此怨訴之言也其五章曰謂山<lb/>
蓋卑爲岡爲陵民之訛言寧莫之懲云者言人勿謂<lb/>
山爲卑不能阻險以致傾覆此山至卑止爲岡陵亦<lb/>
能使人傾覆言不可忽也然則訛言之人其可忽爲<lb/>
無害而莫之懲乎又曰召彼故老訊之占夢具曰予<lb/>
聖誰知烏之雌雄者意謂烏之雌雄尚不能知其能<lb/>
知我夢之吉凶乎此驕昬之主侮慢老臣之辭也凡<lb/>
禽鳥之雌雄多以其首尾毛色不同而別之烏之首<lb/>
尾毛色雌雄不異人所難別故引以爲言其六章曰<lb/>
謂天蓋髙不敢不局謂地蓋厚不敢不蹐維號斯言<lb/>
<pb n="10a"/>
有倫有脊哀今之人胡爲虺蝪云者大夫旣戒王無<lb/>
忽訛言而不懲因又戒其小人曰汝無恃王不懲汝<lb/>
譬猶謂天髙去人雖逺謂地厚託足雖安然不可不<lb/>
局蹐而畏懼者天有時而降禍殃地有時而致淪陷<lb/>
言天地猶如此宜常畏懼王之恩私難恃也我之斯<lb/>
言甚有倫理而哀爾訛言之人聞我正言則走避如<lb/>
虺蝪見人輒走然大夫所哀之人蓋指訛言之小人<lb/>
也其七章曰瞻彼阪田有菀其特天之扤我如不我<lb/>
克彼求我則如不我得執我仇仇亦不我力云者大<lb/>
夫自傷獨立於昬朝之辭也五章旣陳戒王之意六<lb/>
<pb n="10b"/>
章又戒小人而不見聽因自傷獨立而無助云瞻彼<lb/>
阪田之苗有特立者乃菀然而茂盛今我獨立於昬<lb/>
朝而勢傾危天之杌我惟恐不傾折也又云彼有欲<lb/>
求我相則傚者又不與我相遭其與我同列而耦居<lb/>
者又不出力助我也云天之扤我者君子居危推其<lb/>
命於天也古言謂耦爲仇其複言仇仇者猶昔言兩<lb/>
兩今言雙雙也大夫旣傷獨力而知其無如之何故<lb/>
於下章遂及亡國之憂然猶欲救之也其八章曰心<lb/>
之憂矣如或結之今兹之正胡然厲矣燎之方揚寧<lb/>
或滅之赫赫宗周褒姒烕之云者言我心之憂如結<lb/>
<pb n="11a"/>
而國之政何其惡也正政古用字多通而毛訓爲長<lb/>
非也又言火燎于原其勢盛若不可嚮而猶或有撲<lb/>
滅之者周雖赫然而必爲褒姒所滅也作詩時周實<lb/>
未滅而云滅之者鄭箋是矣詩上七章皆述王信訛<lb/>
言亂政至此始言滅周主於褒姒者謂王溺女色而<lb/>
致昬惑推其禍亂之本以歸罪也其九章曰終其永<lb/>
懷又窘隂雨云者謂欲以車棄其輔而覆其載喻王<lb/>
將傾覆其國故先言隂雨者謂車遭雨水泥濘而又<lb/>
棄其輔則必覆爾旣覆而求助則不及矣其十章又<lb/>
戒其無棄爾輔而益其輻又顧其僕使不覆所載者<lb/>
<pb n="11b"/>
謂駕車者當如此猶恐覆敗而今乃履絶險而不以<lb/>
爲意則宜其覆矣此又喻王不知戒愼以覆國也所<lb/>
謂猶欲救之之辭也其十一章曰魚在于沼亦匪克<lb/>
樂濳雖伏矣亦孔之炤憂心慘慘念國之爲虐云者<lb/>
大夫旣憂國之將亡又自傷將及於禍之辭也水魚<lb/>
所樂也而池沼近人常易得禍故曰匪樂雖濳藏隱<lb/>
伏而以近人終𬒳獲也以比身仕亂邦無所逃禍也<lb/>
其曰念國爲虐者意謂國君爲虐政而我仕於亂邦<lb/>
也其十二章曰彼有㫖酒又有嘉肴洽比其鄰昬姻<lb/>
孔云念我獨兮憂心慇慇云者大夫旣自傷將及禍<lb/>
<pb n="12a"/>
而又哀彼衆人不知危亡可憂而猶有以酒肴與其<lb/>
鄰里親戚爲樂者而我獨憂也其十三章曰佌佌彼<lb/>
有屋蔌蔌方有榖民今之無禄天夭是椓哿矣富人<lb/>
哀此惸獨云者言彼佌佌之小人蔌蔌之貧陋者𥘉<lb/>
猶有屋榖以生而今民無禄食天又夭害之國君旣<lb/>
不能䘏矣彼富人之有餘者尚可哀此惸獨而䘏之<lb/>
也大夫憂國者陳禍亂述危亡戒其君及其民備矣<lb/>
知其無可奈何矣反告富人以哀惸獨此窘窮苟且<lb/>
之急辭也故以爲卒章<lb/>
　　　　十月　雨無正　小旻　小宛<lb/>
<pb n="12b"/>
論曰君子之所以貴於衆人者衆人之惑君子辨之<lb/>
而丗取信焉是不可以不愼也故至於有所疑則雖<lb/>
聖人猶或闕焉者愼之至也吾於十月之交小旻小<lb/>
宛正其失而從其是者於浩浩昊天置之而不敢辨<lb/>
者闕其所疑也此四詩者毛氏皆以爲刺幽王鄭氏<lb/>
皆以爲刺厲王而後丗惑焉鄭謂十月爲刺厲王者<lb/>
以畨維司徒豔妻煽方處及七子以后寵亂政知之<lb/>
也其言幽王時鄭桓公友爲周司徒而非畨也按幽<lb/>
王在位十一年至其八年始以友爲司徒其前七年<lb/>
安知無畨爲司徒也就使畨不爲幽王司徒安知其<lb/>
<pb n="13a"/>
爲厲王司徒也毛以豔妻爲褒姒而鄭謂褒姒非王<lb/>
后不得稱妻遂以豔妻自是厲王之后就使褒姒不<lb/>
稱妻亦安知豔妻爲厲王后也按史記載厲王之事<lb/>
惟云好專利任用榮夷公又使衛巫監謗得謗者而<lb/>
殺之拒芮良夫召公等諫又云暴虐侈傲而巳若使<lb/>
豔妻用事以致流亡則不得略而不載也厲王出奔<lb/>
于彘十四年本紀惟言太子靜留匿召公家而不言<lb/>
王后所在及其姓氏始末前丗諸書皆無之使厲王<lb/>
由豔妻以致亂亡不應前丗都没而不見旣無所見<lb/>
鄭氏何從而知之據詩列皇父卿士至于豔妻此入<lb/>
<pb n="13b"/>
人者皆是用事亂政之人爾而鄭氏乃以七子者皆<lb/>
是后之親黨且詩無后黨之文而豔妻姓氏本末尚<lb/>
皆不可知而七子者安知皆爲后黨是三者皆臆說<lb/>
之繆妄者也厲幽皆昬亂之王也其及於禍也亦然<lb/>
小宛之詩據文求義施於厲幽皆可雖鄭氏亦不能<lb/>
爲說以見非刺厲也而爲鄭學者強附益之乃云四<lb/>
詩之序皆言大夫刺旣以十月爲刺厲王則小旻小<lb/>
宛從可知然則正月不云大夫刺乎安得獨爲刺幽<lb/>
王也又云小旻小宛其卒章皆有怖畏恐懼之言似<lb/>
是一人之作夫以似是而爲必然之論此不待攻而<lb/>
<pb n="14a"/>
可破也或問十月之交從毛爲刺幽可矣旻宛施於<lb/>
厲幽皆可而子亦從毛爲刺幽而不疑者何也曰邑<lb/>
中失火邑人走而相告曰火起某坊郊野道路之人<lb/>
望而相語曰火在某坊則誰從乎若以邑人之言爲<lb/>
非而郊野道路之言爲是者非人情也毛氏當漢初<lb/>
興去詩猶近後二百年而鄭氏出使其說有可據而<lb/>
推理爲得從之可矣若其說無據而推理不然又以<lb/>
似是之疑爲必然之論則吾不得不捨鄭而從毛也<lb/>
或者又曰然則雨無正亦可以從毛矣何疑而闕焉<lb/>
曰使毛於詩序但云浩浩昊天刺幽王則吾從之矣<lb/>
<pb n="14b"/>
其曰雨無正則吾不得不疑而闕古之人於詩多不<lb/>
命題篇而篇名往往無義例其或有命名者則必述<lb/>
詩之意如巷伯常武之類是也今雨無正之名據序<lb/>
曰雨自上下者也言衆多如雨而非政也此述篇中<lb/>
所刺厲王下敎令繁多如雨而非正爾今考詩七章<lb/>
都無此義與序絶異其第一章言天降饑饉於四國<lb/>
及無罪之人淪陷非辜爾自二章而下皆言王流于<lb/>
彘巳後之事且王旣出奔宣王未立周召二公攝政<lb/>
十四年而王卒崩于外是厲王不復爲政乆矣安有<lb/>
敎令所下如雨之多者乎況詩六章如毛鄭箋傳悉<lb/>
<pb n="15a"/>
是刺周之大夫諸侯不肯從王出居而無人夙夜朝<lb/>
夕事王于外及在位之人不能聽言而不畏天命等<lb/>
事爾殊無一言及於敎令自上而下之意然則雨無<lb/>
正不爲昊天之序決可知也獨不知何爲而列於此<lb/>
是以闕其所疑焉十月小旻鄭氏差其時丗及七子<lb/>
豔妻之失吾旣巳詳之矣其餘箋傳之說皆得詩人<lb/>
之意惟小宛箋傳之失不可以不論正其本義<lb/>
論曰幽王亡國之君其罪惡非一而作詩以刺王者<lb/>
亦非一人故各陳其事而刺之不必篇篇徧舉其惡<lb/>
也小宛所刺據文求義是大夫刺王不能勉強以繼<lb/>
<pb n="15b"/>
先王之業而驕昬醉酒使下民多陷罪罟而君子憂<lb/>
懼不安其大㫖勸王勉強之詩也而毛解鳴鳩戾天<lb/>
謂行小人道不可責髙明之功正與詩人之意相反<lb/>
又謂先人爲文武亦踈矣而後之學者旣以先人爲<lb/>
文武而有懷二人又爲文武不應重複其言而無他<lb/>
義也鄭以螟蛉之子比萬民亦踈矣至以日邁月征<lb/>
爲視朝視朔及謂岸獄中人持粟出卜皆繆論也卜<lb/>
者決疑之謂也有疑而問謂之卜毛以交交爲小皃<lb/>
亦初無義理交交者參雜相亂之謂也鄭於甫田之<lb/>
什桑扈詩以交交爲飛往來皃是也<lb/>
<pb n="16a"/>
本義曰大夫刺幽王敗政不能繼先王之業其曰宛<lb/>
彼鳴鳩翰飛戾天云者謂此鳩雖小鳥亦有髙飛及<lb/>
天之志而王不自勉強奮起曽飛鳩之不如以墜其<lb/>
先王之業故曰念昔先人謂思宣王也其曰有懷二<lb/>
人者以下章所陳二人刺王云人誰不飲酒一人則<lb/>
齋肅通明雖飲而温克一人則昬然無知但以沉醉<lb/>
苟一日之樂謂王也因戒之使無耽此樂宜敬天命<lb/>
之無常也旣以此語警之則又勸勉之云中原有菽<lb/>
庶民皆可採往者無不得也丗有善道凡人皆可爲<lb/>
爲則得之矣王何獨不爲也又言人性雖惡可變而<lb/>
<pb n="16b"/>
爲善譬如螟蛉之子敎誨之則可使變其形而爲蜾<lb/>
蠃子也旣勸勉之則又告其速自改悔云譬如脊令<lb/>
且飛且鳴自勤其身不少休息今日月之行甚速不<lb/>
可失時王亦冝夙夜汲汲勉厲庶無忝辱於先王云<lb/>
所生者亦謂宣王也其下二章則言小人君子所苦<lb/>
以見舉國之人今皆失所也謂彼桑扈食肉之鳥今<lb/>
無肉以食則相與羣飛雜亂循塲而爭粟有如國人<lb/>
失其常業而至於窮寡乃相與爲爭訟而入於岸獄<lb/>
云宜者謂其勢不得不然也王又愚暗不曉民事至<lb/>
乃握粟問人云此粟自何而能得成榖謂其不知稼<lb/>
<pb n="17a"/>
穡之艱難猶今丗誚愚人云菽麥不分是也王旣驕<lb/>
昬如此則其君子立於朝者如集于木危懼而不安<lb/>
又如臨谷履冰常憂殞陷也<lb/>
詩本義卷第七<lb/>
<pb n="17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩本義卷第十<lb/>
　　　　　　歐陽氏<lb/>
　　　　文王<lb/>
論曰嗚呼語有之曰衆口鑠金積毀消骨豈虚言也<lb/>
哉文王之甚盛德所以賢於湯武者事殷之大節爾<lb/>
而後丗誣其與紂並立而稱王原其始蓋出於疑似<lb/>
之言而衆說咻然附益之遂爲丗惑可不愼哉泰誓<lb/>
曰惟十有一年師渡孟津武成曰誕膺天命惟九年<lb/>
大統未集此所謂疑似之言也而毛鄭於詩謂文王<lb/>
天命之以爲王又謂文王聽虞芮之訟而天下歸者<lb/>
<pb n="1b"/>
四十餘國說者因以爲受命之年乃改元而稱王由<lb/>
是以來司馬遷史記及諸䜟緯符命怪妄之說不勝<lb/>
其多本欲譽文王而尊之其實積毀之言也然而學<lb/>
者可以斷然而不惑者以孔子之言爲信也孔子曰<lb/>
三分天下有其二以服事殷此一言者楊子所謂衆<lb/>
辭淆亂質諸聖者也至於虞芮質成毛鄭之說雖疑<lb/>
過實然考傳及箋𥘉無改元稱王之事未害文王之<lb/>
爲文王也惟雅之序言文王受命毛以爲受天命而<lb/>
王天下鄭又謂天命之以爲王云者惑後學之述甚<lb/>
者也詩人之意以謂周自上丗以來積功累仁至於<lb/>
<pb n="2a"/>
文王攻伐諸國威德並著周國自此盛大至武王因<lb/>
之遂伐紂滅商而有天下然以盛德爲天所相而興<lb/>
周者自文王始也其義如此而巳故序但言受命作<lb/>
周不言受命稱王也且詩人述作周之業歸功於其<lb/>
父而言國之興也有命自天此古今之常理初無怪<lb/>
妄之說也書曰天之歷數在爾躬又曰天旣訖殷命<lb/>
又曰勦絕天命之類其言甚多蓋古人於興亡之際<lb/>
必推天以爲言者尊天命也如毛鄭之注文王則是<lb/>
天諄諄命西伯稱王爾此所以失詩本義而使諸家<lb/>
得肆其怪妄也說者但言殷未滅時文王自稱王於<lb/>
<pb n="2b"/>
一國之中理巳爲不可況毛鄭於此詩言商之子孫<lb/>
衆多有國者皆在文王九服之中又言殷之諸侯來<lb/>
助文王祭者皆自服殷之服此二者皆是殷巳滅之<lb/>
事若如毛鄭之說是文王巳滅殷而盡有天下矣此<lb/>
又厚誣文王之甚者也詩曰於緝熈敬止詩屢言緝<lb/>
熈毛鄭常以爲光明不知其何據也爾雅云緝熈光<lb/>
也爾雅非聖人之書考其文理乃是秦漢之間學詩<lb/>
者纂集說詩博士解詁之言爾凡引爾雅者本謂旁<lb/>
取他書以正說詩之失若爾雅止是纂集說詩博士<lb/>
之言則何煩復引也頌敬之云學有緝熈于光明毛<lb/>
<pb n="3a"/>
鄭說以爲學有光明於光明謂賢中之賢此穿鑿之<lb/>
尤甚者許愼說文熈燥也孔安國傳尚書熈廣也他<lb/>
書或訓爲安或爲和隨文義各自不同而此熈訓廣<lb/>
近是矣緝績也績者接續而成功也緝熈云者接續<lb/>
而増廣之也駿命不易當音難易之易<lb/>
本義曰文王在上於昭于天者據武王以爲言也言<lb/>
武王雖滅殷而有天下然由文王在上其德昭著于<lb/>
天也周雖舊邦其命維新者據后稷公劉以來爲言<lb/>
也言周自上丗以來爲周乆矣至文王始受天之眷<lb/>
命而興盛也有周不顯乎自文王而顯大矣其顯不<lb/>
<pb n="3b"/>
是帝命乎是帝命也文王陟降在帝左右者謂其俯<lb/>
仰之間常如在帝左右言爲天所親輔也亹亹文王<lb/>
令聞不巳陳錫哉周侯文王孫子文王孫子本支百<lb/>
丗者言勉勉勤修文王之業使文王之善間流于後<lb/>
丗者不止能如此乃是周之君而可以爲文王之子<lb/>
孫也子孫能勉勉不墜文王之令聞則本與支皆可<lb/>
傳於百丗也子武王孫成王也凡周之士不顯亦丗<lb/>
丗之不顯厥猶翼翼思皇多士生此王國王國克生<lb/>
維周之楨濟濟多士文王以寧者言周之興也不獨<lb/>
其君因其丗德其衆士佐文王成功業者亦丗有顯<lb/>
<pb n="4a"/>
名而謀事忠敬惟此多士生於周國爲幹事之臣文<lb/>
王用之以寧周邦也穆穆文王於緝熈敬止假哉天<lb/>
命有商孫子商之孫子其麗不億上帝旣命侯于周<lb/>
服者以戒成王也言美哉文王之德於此乎當續而<lb/>
廣之敬愼不墜大哉天命商之子孫數甚衆多而上<lb/>
帝乃命之爲周諸侯昔也天命爲商之蕃屏而今也<lb/>
乃命爲周諸侯由商王失德而天奪之周有丗德而<lb/>
天予之天所予奪惟德所在而無常主故又曰侯服<lb/>
于周天命靡常也殷士膚敏祼將于京厥作祼將常<lb/>
服黼<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>者詩人旣先引商王子孫以戒成王又引商<lb/>
<pb n="4b"/>
之衆士以戒周之羣臣以謂殷之衆士乃服其服而<lb/>
來助周祭猶服殷服者見其亡國之故臣也故引以<lb/>
戒周臣使亦無失其丗德以配天命而求福禄旣又<lb/>
丁寧之曰當如殷之未失衆心之時故能配上帝宜<lb/>
鑒殷之亡知天命之不易無使天命至爾躬而止當<lb/>
明掦善聞常虞度殷之興亡皆自天也其卒章又言<lb/>
天無聲臭其命難知但效法文王所爲則可以使萬<lb/>
邦信天之輔有德也<lb/>
　　　　棫樸<lb/>
論曰棫樸五章毛於其四章所解絕簡莫見其得失<lb/>
<pb n="5a"/>
其首章棫樸之義頗詳而二家之說相違然毛得而<lb/>
鄭失也詩人本以文王能官賢才任國大事故美之<lb/>
如鄭說則豫斫棫樸將祭而積薪乃賤有司之末事<lb/>
民庶人人能之詩人必不以此爲能官人也鄭所以<lb/>
然者牽於二章奉璋之說也奉璋助祭與積薪事不<lb/>
同然能奉璋助祭亦止能官人之一事爾不必連章<lb/>
言之且官人之職多矣豈專於祭祀乎自倬彼雲漢<lb/>
而下二章如鄭說更無官人之意但汎述法度爲政<lb/>
等事汗漫而無指歸此皆其失也<lb/>
本義曰詩人言芃芃然棫樸茂盛採之以備薪槱以<lb/>
<pb n="5b"/>
喻文王養育賢才美茂官之以充列位而王威儀濟<lb/>
濟然左右之臣趨而事之以見君臣之盛也其二章<lb/>
言在宗廟則奉璋助祭皆髦俊之士其三章言舟之<lb/>
行水由衆人以楫櫂之如王之治國必衆賢居官以<lb/>
共濟其曰周王于邁六師及之者又言王有所征伐<lb/>
則六師皆從以見王所官人入宗廟居軍旅皆可用<lb/>
言文武之材各任其事也其四章言雲漢在上爲天<lb/>
之文章由賢才在朝爲國之光采其曰周王壽考遐<lb/>
不作人者作動也言文王能官群材各任其職王但<lb/>
享壽考邈然在上無所動作於人而國自治也蓋言<lb/>
<pb n="6a"/>
官人之成效也其卒章又言金玉之質美矣必待追<lb/>
琢而成文章以喻臣下雖有賢才必待㢡用而成德<lb/>
業又言王當勉勉用人而但提其綱紀爾<lb/>
　　　　思齊<lb/>
論曰序言思齊文王所以聖也鄭云非但天性德有<lb/>
所由成蓋言文王所以聖者由其母大任之賢也然<lb/>
則思齊之義主述大任之德能致文王之聖爾今詩<lb/>
四章鄭箋自惠于宗公而下三章皆了不及大任雝<lb/>
雝在宫肅肅在廟又以爲文王在辟雍群臣助王養<lb/>
老在宗廟群臣助祭等事考序及詩皆非詩人本意<lb/>
<pb n="6b"/>
其爲衍說失詩之㫖逺矣惠于宗公鄭以爲順于大<lb/>
臣據詩上文云大姒嗣徽音則百斯男是方述大姒<lb/>
之德遽云順于大臣便爲文王之事其下文又別述<lb/>
神無怨恫上下文義何由聮屬毛以無射爲無厭鄭<lb/>
讀射爲射御之射謂不顯亦臨無射亦保皆觀禮於<lb/>
辟雍之人以不顯爲有賢才之質而不明者無射爲<lb/>
無射才者且夫觀禮本欲化人雖狂愚之人皆得觀<lb/>
豈限賢才之質自古王者在辟雍未聞必須能射者<lb/>
方得觀禮就如鄭說不明無射之人皆來觀禮亦前<lb/>
丗之常事不足彰文王之聖不聞亦式以爲有仁義<lb/>
<pb n="7a"/>
之行而不聞逹者不諫亦入以爲有孝悌之行而不<lb/>
能諫爭者皆得助祭於廟且詩但云不顯亦臨無射<lb/>
亦保鄭何據而知是在辟雍之人不聞亦式不諫亦<lb/>
入何據而知是在宗廟之人不聞何據知爲仁義不<lb/>
諫何據知爲孝悌學者穿鑿之弊至於如此毛以思<lb/>
齊爲思莊以文理推之當讀如見賢思齊之齊也<lb/>
本義曰文王所以聖者丗有賢妃之助也自大姜大<lb/>
任以至大姒相繼有賢德也其可思而齊者大任也<lb/>
可思而愛者周姜也大任文王之母也大姜大國之<lb/>
婦也京大室國也言大姒每思慕任姜而繼其美聲<lb/>
<pb n="7b"/>
有不妬忌之賢而子孫衆多又能輔佐君子順事先<lb/>
公而神無怨怒宗公先公也言周丗有賢婦人文王<lb/>
㓜育於賢母長得賢妃之助以成其德其德廣被由<lb/>
内及外由近及逺自親者始故曰刑于寡妻至于兄<lb/>
弟以御于家邦雝雝在宫肅肅在廟者言文王平居<lb/>
在宫中則雝雝然而和有事在宗廟則肅肅然而敬<lb/>
不顯亦臨無射亦保言不以人所不見而殆常端莊<lb/>
若有所臨又無厭倦而能守其常也保守也肆戎疾<lb/>
不殄烈假不瑕戎衆也烈光也假大也言文王之應<lb/>
於事雖衆多敏疾而不絕其施於事者光大而無瑕<lb/>
<pb n="8a"/>
也不聞亦式不諫亦入者式法也言事有雖未甞聞<lb/>
舉必中法也又不待敎諫而能入於善也毛謂性與<lb/>
天合者是也詩人旣述文王修身之善能和敬於人<lb/>
神而出處有常度又述其遇事之聦明所爲皆中理<lb/>
然後本其所以聖者由生於賢母㓜被養育而至成<lb/>
人也故曰肆成人有德小子有造言文王有成人之<lb/>
德自其爲㓜小之子而養育成其性也旣又推廣而<lb/>
言曰不獨文王古之人自其㓜小敎育無厭倦則皆<lb/>
有名譽爲俊髦之士矣<lb/>
　　　　皇矣<lb/>
<pb n="8b"/>
論曰據序但言文王修德最盛而考詩則上述大伯<lb/>
王季又多言文王征伐之事蓋詩人言周丗德所積<lb/>
至文王又著功業而德最盛也詩謂二國者毛以爲<lb/>
夏殷者非也且詩述文王何因逺及夏丗而終篇無<lb/>
殷事則毛說非矣鄭謂二國爲紂及崇侯者崇侯是<lb/>
其一也紂亦非也詩謂四國者毛以爲四方鄭以爲<lb/>
密阮徂共者鄭亦非也鄭所謂國者皆不見於前書<lb/>
莫可知其是否惟據詩稱密人則密可知爲國也又<lb/>
曰以伐崇墉則崇可知爲國也其曰以按徂旅侵自<lb/>
阮疆二者亦似國名而知非者以上下文考之義不<lb/>
<pb n="9a"/>
能通故也且鄭以密阮徂共爲四國以充上維彼四<lb/>
國之文而數外又有串夷及崇詩人不應前以四國<lb/>
爲目而後列六國上章先阮而後徂下章先徂而後<lb/>
阮共則不復再見密但言不恭而不言侵伐崇不在<lb/>
四國之數反著其伐功最詳其先後無次詳略失宜<lb/>
詩人之作不應如此絕無倫理此所以難通也阮徂<lb/>
共旣不可爲國則四國當從毛說爲四方詩云四國<lb/>
順之又云四國是皇又云正是四國詩人之語此類<lb/>
甚多然毛云侵阮遂往侵共以徂爲往是矣而猶以<lb/>
阮共爲國者亦非也今以文考義止於侵密伐崇二<lb/>
<pb n="9b"/>
事爾且詩云密人不恭敢距大邦侵阮徂共若如鄭<lb/>
說以上下文考之乃是密人有不恭距命之罪不被<lb/>
討而徂阮共三國以無罪見侵理必不然毛傳亦同<lb/>
但以徂爲往小異爾大義皆失之也或曰密人距周<lb/>
之侵三國爾是亦不然且詩人本欲稱述文王之功<lb/>
業若周侵三國而密人距之則密亦有罪矣就如鄭<lb/>
說阮則侵而服徂則僅能止其旅共則不見勝敗密<lb/>
則未甞加討是文王有所舉隣國不順而不能討所<lb/>
侵之國又無必勝之功然則何以爲功業何以示威<lb/>
德詩人亦何足稱述哉所以知其不然也而爲毛鄭<lb/>
<pb n="10a"/>
之學者又謂周侵三國召兵於密而不從者尤踈也<lb/>
阮共當是密國地之別名如周有岐邠豐召也串夷<lb/>
依毛傳則義通如以爲昆夷則上下文義絕不相屬<lb/>
故當從毛也詩旣止述侵密伐崇則上文二國當是<lb/>
密及崇也度明類長君順比七者皆古今常言毛鄭<lb/>
曲爲訓義雖未害文理然於義爲衍去之可也<lb/>
本義曰皇矣之首章言大哉天乃赫然下視四方求<lb/>
民之所歸定見此密崇二國失政而暴亂乃於彼四<lb/>
方諸國謀度孰可定民者而天意遲乆之愼其所擇<lb/>
旣憎二國之自大乃眷然顧周與之使宅西土其政<lb/>
<pb n="10b"/>
不獲謂失爲政之道也耆遲乆也其二章乃本周作<lb/>
宇之始岐周之民樂就有德皆共刋除樹木而營理<lb/>
邑居帝亦遷就以成周家之德累丗積習常乆而増<lb/>
大遂以配天而受命天立厥配者謂立其德可配天<lb/>
者以爲君也受命旣固者謂丗積德乆也其三章言<lb/>
帝視岐周之山柞棫松柏皆抜起茂恱謂其土地肥<lb/>
美可以建國乃使之作周邦以配天而推其始自太<lb/>
伯王季言此王季能友其兄太伯使讓巳以傳聖子<lb/>
而餘慶流光後丗子孫受天之禄無喪失遂至奄有<lb/>
天下其四章又言王季之德昭明克似可以君長大<lb/>
<pb n="11a"/>
邦而文王順承比合其丗德而無改遂受天福及于<lb/>
子孫悔改也其五章言天謂文王無信從諸侯之跋<lb/>
扈貪羡者冝先據可勝以臨之無信而從之也岸髙<lb/>
也當先據髙以制下謂諸侯有暴亂者先修威德以<lb/>
待之故密人不恭則赫然奮怒整其師旅以侵之兵<lb/>
入其國自阮至共而止其不伐滅其國者但掦其威<lb/>
不滅人之國以爲德所以厚周之福而示天下其六<lb/>
章又言周師先據勝地然後侵之而密人不敢有其<lb/>
岡陵水泉密人旣服外患巳除乃度善原於岐渭之<lb/>
間以定周國其七章言天謂文王我懷爾明德深厚<lb/>
<pb n="11b"/>
不外爲聲形又不大爲變革使人不識不知如天於<lb/>
人物使人不見其所爲蒙德而不自知故諸侯不識<lb/>
文王之德者反助紂無道與周爲仇敵者崇侯是也<lb/>
當率爾兄弟之國以往伐之其八章又言周師攻具<lb/>
之盛而崇城髙大難攻而周師執生獻馘禱兵而伐<lb/>
之遂以滅崇而威德加於四方無敢侮戾者言天下<lb/>
之心遂歸周也一侵一伐未必能使天下皆歸詩人<lb/>
上述伐崇皆先言帝謂者古人舉事必稱天於興師<lb/>
討伐尤託天命如天討有罪肅將天威恭行天罰之<lb/>
類是也侵密而外患息乃定邑居伐崇而威德著則<lb/>
<pb n="12a"/>
四方皆服詩人雖推大祖宗之功務極其美然功業<lb/>
大小次第先後亦自有倫也<lb/>
　　　　生民<lb/>
論曰妄儒不知所守而無所擇惟所傳則信而從焉<lb/>
而曲學之士好竒得怪事則喜附而爲說前丗以此<lb/>
爲六經患者非一也后稷之生說者不勝其怪矣不<lb/>
可以遍攻攻其一二之尤者則衆說可從而息也毛<lb/>
謂姜嫄者帝嚳髙辛之配也髙辛爲天子以玄鳥至<lb/>
之日親祠于郊禖以求子姜嫄從帝嚳而見于天將<lb/>
事齊敏天歆饗而降福乃生后稷姜嫄以后稷生異<lb/>
<pb n="12b"/>
於人欲以顯其靈乃置於隘巷而牛羊辟之又置於<lb/>
平林而林間人収取之又置於冰上而有鳥以翼覆<lb/>
藉之於是姜嫄知有天異乃往取而育之鄭謂姜嫄<lb/>
非帝嚳之配乃髙辛氏後丗子孫之妃爾髙辛後丗<lb/>
不爲帝矣得用天子之禮祠髙禖者爲二王後故也<lb/>
又謂當祀髙禖時有上帝大足迹姜嫄履其指拇歆<lb/>
然感而有身遂生后稷以無人道而生子懼人不信<lb/>
乃寘之隘巷等處以顯其異凡怪妄之說使諸家合<lb/>
辭并力以相固結若折以至理猶可攻而破之况二<lb/>
家自相乖戾如此也今各以其所自爲說者反攻之<lb/>
<pb n="13a"/>
則亦可以屈矣毛鄭之前丗巳傳姜嫄之事也今見<lb/>
於史記者是矣初無髙禖祈子與欲顯靈異之事也<lb/>
直言姜嫄出履大人之迹生子懼而棄之及見牛羊<lb/>
不踐等事始知爲異兒遂収育之爾就其妄說猶若<lb/>
有次第至二家解詩乃各増損其事以遷就巳說毛<lb/>
能不信履迹之怪善矣然直謂姜嫄從髙辛祠於郊<lb/>
禖而生子則是以人道而生矣且有所禱而夫婦生<lb/>
子乃古今人之常事有何爲異欲顯其靈而以天子<lb/>
之子棄之牛羊之徑及林間冰上乎此不近人情者<lb/>
也毛傳商頌亦言髙辛次妃簡狄以玄鳥至之日祀<lb/>
<pb n="13b"/>
髙禖而生契與姜嫄生后稷事正同其先生契也未<lb/>
甞以爲異其後生后稷豈特駭而異之乎此又理之<lb/>
不通矣五帝君臣丗次至周以後巳失其傳蓋其相<lb/>
去千五六百歳歳乆不能無訛繆而無所考正矣今<lb/>
史記本紀出於大戴禮丗本諸書其言堯及契稷皆<lb/>
爲帝嚳之子先儒以年丗長短考之理不能通固難<lb/>
取信而鄭又自惑於䜟緯專用命曆序言帝嚳傳十<lb/>
丗因以堯契皆不爲嚳子而猶以后稷爲嚳後丗子<lb/>
孫謂堯不徒非嚳子亦非髙辛氏之族故以后稷於<lb/>
堯丗爲二王之後其言無所稽據而皆由其臆出夫<lb/>
<pb n="14a"/>
天命有德以王天下此聖賢之通論也天生聖賢異<lb/>
於衆人理亦有之然所謂天命有德者非天諄諄有<lb/>
言語文告之命也惟人有德則輔之以興爾所謂天<lb/>
生聖賢者其人必因父母而生非天自生之也詩曰<lb/>
維嶽降神生甫及申申甫皆父母所生也鄭則不然<lb/>
直謂后稷天自生之爾夏有天下四百餘歳而爲商<lb/>
商有天下六百歳而爲周如鄭之說是天不因人道<lb/>
自與姜嫄歆然接感而生后稷其傳子孫一千歳後<lb/>
爲周而王天下且天旣自感姜嫄以生后稷不王其<lb/>
身而王其一千歳後之子孫天意果如是乎無人道<lb/>
<pb n="14b"/>
而生子與天自感於人而生之在於人理皆必無之<lb/>
事可謂誣天也蓋毛於史記不取履迹之怪而取其<lb/>
訛繆之丗次鄭則不取其丗次而取其怪說三家或<lb/>
異或同諸儒附之駮雜紛亂附毛說者謂后稷是帝<lb/>
嚳遺腹子附鄭說者謂是蒼帝靈威仰之子其乖妄<lb/>
至於如此夫以不近人情無稽臆出異同紛亂之說<lb/>
逺解數千歳前神怪人理必無之事後丗其可必信<lb/>
乎然則生民於詩孔子之所録也必有其義蓋君子<lb/>
之學也不窮逺以爲能闕所不知愼其傳以惑丗也<lb/>
闕焉而有待可矣毛鄭之說余能破之不疑生民之<lb/>
<pb n="15a"/>
義余所不知也故闕其所未詳<lb/>
　　　　鳬鷖<lb/>
論曰鳬鷖序言太平之君子能持盈守成神祇祖考<lb/>
安樂之者但言人神和樂而巳其曰鳬鷖在涇在沙<lb/>
謂公尸和樂如水鳥在水中及水旁得其所爾在沙<lb/>
在渚在潨在亹皆水旁爾鄭氏曲爲分別以譬在宗<lb/>
廟等處者皆臆說也於詩大義未爲甚害然學者戒<lb/>
於穿鑿而汨亂經義也<lb/>
　　　　假樂<lb/>
論曰假樂序所以但言嘉成王而不列所嘉之事者<lb/>
<pb n="15b"/>
以詩文意顯更無他事可陳大意止於臣民嘉美成<lb/>
王之德爾而鄭氏乃以宜人爲能官人成王德美甚<lb/>
衆不應獨言其官人若專爲官人而作則序當見詩<lb/>
人之意况考文求義理不然也其二章言子孫千億<lb/>
宜君宜王則不愆不忘當爲戒其後丗無忘成王之<lb/>
法爾而鄭以爲成王循用周公之禮法者亦非也燕<lb/>
及朋友非謂燕飲之燕也語曰子之燕居則燕私之<lb/>
燕也三者皆爲小失然旣汨詩義則不可以不明<lb/>
本義曰詩人言大哉可樂者彼成王君子有顯顯之<lb/>
德以宜其人民而受天之禄爲天所保右而命之以<lb/>
<pb n="16a"/>
爲王也其二章言成王福禄及其子孫之衆丗丗宜<lb/>
爲君王又戒其子孫常循用成王之典法無使過差<lb/>
忽忘也其三章言成王外有威儀内有令德其臨下<lb/>
無有怨惡於人率用羣臣以共治之王享其福禄揔<lb/>
其綱紀而巳其卒章言在燕私則朋友在公朝則卿<lb/>
士皆當共愛于王而不解于位民乃得安息也<lb/>
詩本義卷第十<lb/>
　　　　　　　　　　　　　點校周允成<lb/>
<pb n="16b"/>
</p>
<p>
</p>
  </div>
</body>
</text>
</TEI>
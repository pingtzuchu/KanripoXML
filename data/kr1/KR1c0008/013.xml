<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
詩本義卷第十三<lb/>
　　　　　　歐陽氏<lb/>
　　　　一義解<lb/>
甘棠美召伯也其詩曰蔽芾甘棠勿翦勿伐召伯所<lb/>
茇毛鄭皆謂蔽芾小皃茇舎也召伯本以不欲煩勞<lb/>
人故舎於棠下棠可容人舎其下則非小樹也據詩<lb/>
意乃召伯死後思其人愛其樹而不忍伐則作詩時<lb/>
益非小樹矣毛鄭謂蔽芾爲小者失詩義矣蔽能蔽<lb/>
風日俾人舎其下也芾茂盛皃蔽芾乃大樹之茂盛<lb/>
者也<lb/>
<pb n="1b"/>
邶日月衛莊姜遭州吁之難傷巳不見荅於先君也<lb/>
其詩曰日居月諸東方自出父兮母兮畜我不卒者<lb/>
謂父母不能畜養我終身而嫁我於衛使至困窮也<lb/>
女無不嫁其曰畜我不卒者困窮之人尤怨之辭也<lb/>
鄭謂莊姜尊莊公如父母而遇我不終者非也妻之<lb/>
事夫尊親如父母義無此理也<lb/>
谷風刺夫婦失道也衛人淫於新昏而棄其舊室其<lb/>
詩曰母逝我梁母發我笱我躬不閲遑恤我後者舊<lb/>
室𬒳棄之辭也禁其新昬母發我笱者言棄妻將去<lb/>
猶顧惜其家之物旣而歎曰我身不容安能恤其後<lb/>
<pb n="2a"/>
事乎以見其妻雖去而猶不忘其家所以深嫉其夫<lb/>
也鄭謂禁其新昬母之我家以取我室家之道者非<lb/>
也蓋舊室所以見棄者爲有新昬爾尚安能禁其母<lb/>
之我家乎又云何暇憂我後所生之子孫者亦非也<lb/>
據詩意後後事也<lb/>
簡兮刺不用賢也衛之賢者仕於伶官也其詩曰有<lb/>
力如虎執轡如組左手執籥右手秉翟者謂此賢者<lb/>
才力皆可任用而反使之執籥秉翟爲伶官也萬舞<lb/>
正是惜其非所宜爲也豈以爲能哉矧能籥舞豈足<lb/>
爲文武道備鄭云能籥舞言文武道備者非也<lb/>
<pb n="2b"/>
木瓜美齊桓公也衛國有狄人之敗桓公救而封之<lb/>
衛人思之欲厚報也其詩曰投我以木瓜報之以瓊<lb/>
琚匪報也永以爲好也鄭謂欲令齊長以爲玩好結<lb/>
巳國之恩者非也詩人但言齊德於衛衛思厚報永<lb/>
爲两國之好爾好當如繼好息民之好木瓜薄物瓊<lb/>
琚寶玉取厚報之意爾豈以爲玩好也<lb/>
蘀兮刺忽也君弱臣強不倡而和也其詩曰蘀兮蘀<lb/>
兮風其吹女鄭謂風喻號令喻君有政敎臣乃行之<lb/>
近得之矣又曰伯兮叔兮倡予和女毛謂君倡臣和<lb/>
是矣鄭謂群臣無其君自以強弱相服女倡矣我則<lb/>
<pb n="3a"/>
和之者非也詩人本謂蘀須風吹則動臣須君倡則<lb/>
和爾如鄭之說與上文意不相屬非詩人之本義國<lb/>
君以伯叔稱其臣者蓋大臣也<lb/>
野有蔓草民窮於兵革男女失時思不期而㑹也其<lb/>
詩曰野有蔓草零露漙兮有美一人清揚婉兮邂逅<lb/>
相遇適我願兮此詩文甚明白是男女㛰娶失時邂<lb/>
逅相遇於野草之間爾何必仲春時也周禮言仲春<lb/>
之月㑹男女之無夫家者學者多以此說爲非就如<lb/>
其說乃是平時之常事兵亂之丗何待仲春鄭以蔓<lb/>
草有露爲仲春遂引周禮㑹男女之禮者衍說也<lb/>
<pb n="3b"/>
伐檀刺貪也在位貪鄙無功受禄君子不得仕進也<lb/>
其詩曰坎坎伐檀兮寘之河之干兮河水清且漣漪<lb/>
毛謂伐檀以俟丗用若俟河水清且漣如毛之說是<lb/>
寘檀於濁河之側以俟河清不可得也據詩文乃寘<lb/>
檀於清河之側爾初無俟清之意知毛之說非也詩<lb/>
人之意謂伐檀將以爲車行陸而寘於河干河水雖<lb/>
清漣然檀不得其用如君子之不得仕進莫能施其<lb/>
用矣其下章伐輻伐輪義皆同也<lb/>
羔裘晉人刺其在位不恤其民也其詩曰羔裘豹祛<lb/>
自我人居豈無他人維子之故鄭謂此民卿大夫采<lb/>
<pb n="4a"/>
邑之民爾又云我不去者念子故舊之人據詩乃晉<lb/>
人述其國民怨上之辭云我豈無他國可往猶顧子<lb/>
而不去爾在位者晉國執政之大臣民於上位何論<lb/>
故舊序但云不恤其民鄭何據而限以卿大夫采邑<lb/>
皆曲說也<lb/>
七月陳王業也其詩曰三之日于耜四之日舉趾同<lb/>
我父子饁彼南畒田畯至喜據詩農夫在田婦子往<lb/>
饋田大夫見其勤農樂事而喜爾鄭易喜爲饎謂饎<lb/>
酒食也言餉婦爲田大夫設酒食也鄭多改字前丗<lb/>
學者巳非之然義有不通不得巳而改者猶所不取<lb/>
<pb n="4b"/>
況此義自明何必改之以曲就衍說也<lb/>
南山有臺樂得賢也其詩曰南山有臺北山有萊樂<lb/>
只君子邦家之基鄭謂山有草木以自覆蓋成其髙<lb/>
大喻人君有賢臣以自尊顯者非也考詩之義本謂<lb/>
髙山多草木如周大國多賢才爾且山以其髙大故<lb/>
草木託以生也豈由草木覆蓋然後成其髙大哉<lb/>
菁菁者莪樂育材也君子能長育人材則天下喜樂<lb/>
之矣其詩曰菁菁者莪在彼中阿旣見君子樂且有<lb/>
儀育材之道博矣人之材性不一故善育材者各因<lb/>
其性而養成之或敎於學或命以官勸以爵禄勵以<lb/>
<pb n="5a"/>
名節使人人各極其所能然則君子所以長育之道<lb/>
亦非一也而鄭氏引禮家之說曰人君敎學國人秀<lb/>
士選士俊士造士進士養之以漸至於官之者拘儒<lb/>
之狹論也又曰旣敎學之又不征役者衍說也旣見<lb/>
君子樂且有儀謂此君子樂易而有威儀爾樂易所<lb/>
以容衆有儀所以爲人法也而鄭謂有官爵然後得<lb/>
見君子見則心喜樂又以禮儀見接者亦衍說也鄭<lb/>
氏於詩常患以衍說害義如其所說則未往之人不<lb/>
見君子而不得敎育矣<lb/>
采芭宣王南征也其詩稱述將帥師徒車服之盛威<lb/>
<pb n="5b"/>
武之容而其首章曰于以采芭于彼新田于此菑畒<lb/>
者言宣王命方叔爲將以伐蠻荆取之之易如采芭<lb/>
爾芭苦菜也人所常食易得之物于新田亦得之于<lb/>
菑畒亦得之如宣王征伐四夷所往必獲也其言采<lb/>
芭猶今人云拾芥也其所以往而必得之易者由命<lb/>
方叔爲將而師徒車服之盛威武之容如詩下章所<lb/>
陳是也毛鄭於此篇車服物名訓詁尤多其學博矣<lb/>
獨於采芭之義失之以謂宣王中興必用新美天下<lb/>
之士鄭又謂和治軍士之家而養育其身可謂迂踈<lb/>
矣<lb/>
<pb n="6a"/>
頍弁刺幽王也暴戾無親孤危將云也其詩曰如彼<lb/>
雨雪先集維霰箋云喻幽王不親九族亦有漸自微<lb/>
至甚如先霰後大雪非詩意也考詩之意非謂不親<lb/>
九族有漸謂其危亡有漸爾謂國將亡必先離其九<lb/>
族如雪將降必先下霰見霰知必有雪見九族離心<lb/>
知必亡國必然之理也故其下文云死喪無日無幾<lb/>
相見也<lb/>
魚藻刺幽王也言萬物失其性王居鎬京將不能以<lb/>
自樂故君子思古之武王焉其詩曰魚在在藻有頒<lb/>
其首王在在鎬豈樂飲酒鄭謂魚之依水草猶人之<lb/>
<pb n="6b"/>
依明王明王之時魚處於藻得其性則肥充詩之言<lb/>
有述事者有比物者一句之中不能兼此兩義也魚<lb/>
藻述事之言也詩人謂幽王時萬物失其性而不安<lb/>
其生王亦將不能長有其樂也乃思古武王之時萬<lb/>
物得其性故王亦安其樂其言魚在在藻者言萬物<lb/>
之得其性也王在在鎬者謂武王安其樂爾其義止<lb/>
於如此而巳鄭謂魚依水草如人依明王者非詩人<lb/>
之本意也<lb/>
板刺厲王也其詩曰上帝板板下民卒癉者上帝天<lb/>
也其民呼天而訴曰上帝反反者謂天宜愛養民下<lb/>
<pb n="7a"/>
而今反使民皆病也其義如此而巳毛鄭以爲上帝<lb/>
斥王者非也其下云天之方難又以爲斥王者亦非<lb/>
也天之方蹶方虐方懠及天之牖民皆呼天而訴之<lb/>
辭也其謂天之方虐者天不宜酷虐蓋民怨尤之辭<lb/>
猶言天未悔禍也苟如鄭說其卒章云敬天之怒又<lb/>
豈得爲斥王乎故凡言天者皆謂上天也<lb/>
雲漢仍叔美宣王也遇烖而懼側身修行欲銷去之<lb/>
其詩曰昊天上帝則不我遺胡不相畏先祖于摧毛<lb/>
訓摧爲至初無義理鄭又改摧爲嗺嗟也改字先儒<lb/>
不取據詩摧當爲摧壞之義謂旱旣大甚人民饑饉<lb/>
<pb n="7b"/>
不能爲國則將摧壞先祖之基業爾故其下章又云<lb/>
父母先祖胡寧忍予者其義同也而毛鄭皆謂先祖<lb/>
文武爲民父母者亦非也蓋詩人述宣王訴于父母<lb/>
及先祖爾<lb/>
召旻凡伯刺幽王大壞也其詩曰旻天疾威天篤降<lb/>
喪又云天降罪罟皆述周之人民呼天而怨訴之辭<lb/>
也其義與瞻卬同而毛鄭常以爲斥王者皆非也<lb/>
有客微子來見祖廟也其詩曰有客有客亦白其馬<lb/>
毛以爲亦周鄭以爲亦武庚者其說皆非也毛鄭之<lb/>
意謂亦者又也有因之辭也以謂彼旣爲是此又爲<lb/>
<pb n="8a"/>
是者爲亦也其謂亦周亦武庚者謂周人與武庚乗<lb/>
白馬而微子亦乗白馬也今考詩之文不然詩言亦<lb/>
者多矣若抑曰哲人之愚亦惟斯戾者似因上文先<lb/>
述庶人之愚然庶人之愚自云亦職惟疾則又無所<lb/>
因以此知其不然也卷阿曰鳳皇于飛亦集爰止鄭<lb/>
以爲亦衆鳥其義不通巳見別論至于下章又云亦<lb/>
傅于天則鄭更無所說菀柳曰有鳥髙飛亦傅于天<lb/>
鄭亦無所說蓋其義不通不能爲說也至於人亦有<lb/>
言亦孔之哀民亦勞止之類甚多皆非有所亦蓋亦<lb/>
者詩人之語助爾然則亦白其馬者直謂有客乗白<lb/>
<pb n="8b"/>
馬爾況詩無周及武庚之文二家妄自爲說所以不<lb/>
同也<lb/>
閟官頌僖公也其詩曰赫赫姜嫄其德不回上帝是<lb/>
依無災無害彌月不遲毛謂上帝是依依其子孫鄭<lb/>
謂依其身也天依馮而降精氣鄭之此說是用履帝<lb/>
武敏歆之說也其言怪妄生民之論詳之矣而毛謂<lb/>
依其子孫者亦非也其上下文方言姜嫄生后稷時<lb/>
事與上帝依其子孫文意不屬據詩意依猶賴也謂<lb/>
上帝是賴者言姜原賴天帝之靈而生后稷無災害<lb/>
爾<lb/>
<pb n="9a"/>
　　　　取舎義<lb/>
緑衣衛莊姜傷已也言妾上僣夫人失位也其詩曰<lb/>
緑兮衣兮緑衣黃裏毛謂緑間色黃正色者言間色<lb/>
賤反爲衣正色貴反爲裏以喻妾上僣而夫人失位<lb/>
其義甚明而鄭改緑爲禒謂禒衣當以素紗爲裏而<lb/>
反以黃先儒所以不取鄭氏於詩改字者以謂六經<lb/>
有所不通當闕之以俟知者若改字以就己說則何<lb/>
人不能爲說何字不可改也況毛義甚明無煩改字<lb/>
也當從毛<lb/>
旄丘責衛伯也狄人迫逐黎侯寓于衛衛不能修方<lb/>
<pb n="9b"/>
伯連率之職黎之臣子以責於衛也其卒章曰叔兮<lb/>
伯兮褎如充耳毛謂大夫褎然有尊盛之服而不能<lb/>
稱鄭謂充耳塞耳也言衛諸臣如塞耳無聞知也據<lb/>
詩四章皆責衛之辭其卒章云充耳者謂衛諸臣聞<lb/>
我所責如不聞也鄭義爲長當從鄭<lb/>
出其東門閔亂也鄭公子五爭男女相棄思保其室<lb/>
家焉其詩曰出其闉闍有女如荼毛謂荼英荼也言<lb/>
皆喪服也鄭謂荼茅秀物之輕者飛行無常考詩之<lb/>
意云如荼者是以女比物也毛謂喪服踈矣且棄女<lb/>
不當喪服而下文云雖則如荼匪我思徂言女雖輕<lb/>
<pb n="10a"/>
美匪我所思爾以文義求之不得爲喪服當從鄭<lb/>
載驅齊人刺襄公也盛其車服與文姜淫播其惡於<lb/>
萬民焉其詩曰四驪濟濟垂轡濔濔魯道有蕩齊子<lb/>
豈弟毛云言文姜於是樂易然者謂文姜爲淫穢之<lb/>
行曽不畏忌人而襄公乗驪垂轡而行魯道文姜安<lb/>
然樂易無慙恥之色也其義甚明鄭改豈字爲闓轉<lb/>
引古文尚書以弟爲圛而訓圛爲明以謂闓明猶發<lb/>
夕也迂踈甚矣當從毛<lb/>
敝笱刺文姜也魯桓公微弱不能防閑文姜使至淫<lb/>
亂其詩曰敝笱在梁其魚魴鰥毛謂鰥大魚也鄭謂<lb/>
<pb n="10b"/>
鰥魚子也孔頴逹正義引孔叢子言鰥魚之大盈車<lb/>
則毛爲大魚不無據矣鄭改鰥字爲鯤遂以爲魚子<lb/>
其義得失不較可知也詩人之意本以魯桓弱不能<lb/>
制強則敝笱不能制大魚是其本義苟如鄭說則小<lb/>
猶不能制大則可知義亦可通然鰥爲大魚非毛臆<lb/>
說又其下文言從者如雲雨是其黨衆盛恣行無所<lb/>
畏忌以見齊子強盛宜以大魚爲比皆當從毛<lb/>
園有桃刺時也大夫憂其君儉嗇不能用其民也其<lb/>
詩曰園有桃其實之殽毛謂園有桃其實之食國有<lb/>
民得其力鄭謂魏君薄公稅省國用不取於民食園<lb/>
<pb n="11a"/>
桃而巳考詩之意本刺魏君儉嗇不能用其民者謂<lb/>
不知爲國者用有常度其取於民有道而過自儉嗇<lb/>
爾非謂其不取於民但食桃也桃非終歳常食之物<lb/>
於理不通其曰園有桃其實之殽謂園有桃尚可取<lb/>
而食況國有人民反不能取之以道至使國用不足<lb/>
而爲儉嗇乎毛說爲是當從毛<lb/>
椒聊刺晉昭公也君子見沃之盛彊知其蕃衍盛大<lb/>
子孫將有晉國焉其詩曰椒聊之實蕃衍盈升彼其<lb/>
之子碩大無朋毛謂朋比也鄭謂平均無朋黨彼其<lb/>
之子曲沃桓叔也詩人但憂桓叔盛大將奪晉國本<lb/>
<pb n="11b"/>
不美其爲政平均也毛以朋爲比比者以類相附之<lb/>
謂也無朋者謂桓叔盛大無與爲此謂其特盛出於<lb/>
倫類也義當從毛<lb/>
綢繆刺晉亂也國亂則昏姻不得其時其詩曰綢繆<lb/>
束薪三星在天毛謂三星參也男女待禮而成若薪<lb/>
蒭待人事而後束鄭謂三星心星也二月之合宿故<lb/>
嫁娶者以爲候今我束薪於野乃見在天則三月之<lb/>
末四月之中見於東方矣故云不得其時參心皆三<lb/>
星而知鄭義爲得者以其所見之月候嫁娶早晚爲<lb/>
有理毛以束薪喻男女成婚於義不類鄭謂因束薪<lb/>
<pb n="12a"/>
於野而見天星義簡而直故皆當從鄭<lb/>
蜉蝣刺奢也昭公國小而迫好奢而任小人也其詩<lb/>
曰蜉蝣之羽衣裳楚楚考詩之意謂曹國迫小而昭<lb/>
公無法自守將至危亡但好奢侈而整飾其衣服楚<lb/>
楚然如蜉蝣雖有羽翼不能乆生也鄭謂不知君臣<lb/>
死亡無日如渠略者是也毛謂渠略猶有羽翼以自<lb/>
修則是昭公不能修飾衣服不如渠略爾與詩之義<lb/>
正相反也當從鄭<lb/>
下泉思治也曹人疾共公侵刻下民也其詩曰冽彼<lb/>
下泉浸彼苞稂毛謂稂童梁非漑草得水而病鄭謂<lb/>
<pb n="12b"/>
稂當作凉凉草蕭蓍之屬毛鄭皆謂泉流浸病其草<lb/>
如共公爲政困病其民大意則同伹稂爲童梁其義<lb/>
自通何煩改字理當從毛<lb/>
楚<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>刺幽王也其詩曰或肆或將毛謂肆者陳于牙<lb/>
將者齊于肉鄭謂或肆其骨體於爼或捧持而進之<lb/>
詩之大義毛鄭皆得之無所違異惟此一句雖不害<lb/>
大義然各爲一說使學者莫知所從以理考之當從<lb/>
鄭<lb/>
玄鳥祀髙宗也其詩曰天命玄鳥降而生商毛謂春<lb/>
分玄鳥降有娀氏女簡狄配髙辛氏帝帝率與之祈<lb/>
<pb n="13a"/>
于郊禖而生契故本其爲天所命以玄鳥至而生焉<lb/>
古今雖相去逺矣其爲天地人物與今無以異也毛<lb/>
氏之說以今人情物理推之事不爲怪宜其存之而<lb/>
鄭謂吞鳶卵而生契者怪妄之說也秦漢之間學者<lb/>
喜爲異說謂髙辛氏之妃陳鋒氏女感赤龍精而生<lb/>
堯簡狄吞乙卵而生契姜嫄履大人迹而生后稷髙<lb/>
辛四妃其三皆以神異而生子蓋堯有盛德契稷後<lb/>
丗皆王天下數百年學者喜爲之稱述欲神其事故<lb/>
務爲竒說也至帝摰無所稱故獨無說鄭學博而不<lb/>
知統又特喜䜟緯諸書故於怪說尤篤信由是言之<lb/>
<pb n="13b"/>
義當從毛<lb/>
詩本義卷第十三<lb/>
</p>
<p>
</p>
  </div>
</body>
</text>
</TEI>
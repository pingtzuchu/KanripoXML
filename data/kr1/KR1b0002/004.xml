<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
監本纂圖重言重意互註尚書卷第四<lb/>
湯誓第一　商書　孔氏傳<lb/>
伊尹相湯伐桀升自陑<hi>桀都安邑湯升道從陑出其不意陑在河曲之南相息亮反湯如字馬云俗儒以湯爲謚或爲號號者似非其意言謚近之然不在謚法故無聞焉及禹俗儒以爲名帝系禹名文命王侯丗本湯名天乙推此言之禹豈復非謚乎亦不在謚法故疑焉桀其列反夏之末天子升音昇陑音而</hi>遂與桀戰<lb/>
于鳴條之野<hi>地在安邑之西桀逆拒湯</hi>重意<hi>遂與桀戰于鳴條之野見甘誓牧誓</hi>作湯<lb/>
誓湯誓<hi>戒誓湯士衆</hi>王曰格爾衆庶悉聽朕言<hi>契始封商湯遂以爲天下號湯稱王則比桀於一夫格庚白反來也</hi>重意<hi>悉聽朕言盤庚明聽朕言㤗誓咸聽朕言吕刑皆聽朕言</hi>非<lb/>
台小子敢行稱亂有夏多罪天命殛之<hi>稱舉也舉亂以諸侯伐天子非我小子敢行此事桀有昬德天命誅之今順天台以之反下同殛居力反</hi>今爾有衆汝曰<lb/>
<pb n="1b"/>
我后不恤我衆舎我穡事而割正夏<hi>汝汝有衆我后桀也正政也言奪民農功而爲割剥之政恤荀律反舎音捨廢也</hi>予惟聞汝衆言<hi>不憂我衆之言</hi>夏<lb/>
氏有罪予畏上帝不敢不正<hi>不敢不正桀罪誅之</hi>今汝其曰<lb/>
夏罪其如台<hi>今汝其復言桀惡其亦如我所聞之言復扶又反</hi>重言<hi>其如台四後見盤庚上髙宗肜日西伯戡黎</hi>夏王率遏衆力率割夏邑<hi>言桀君臣相率爲勞役之事以絶衆力謂廢農功相率剥割夏之邑居謂征賦重遏於葛反徐音謁馬云止也</hi>有衆率怠弗協曰<lb/>
時日曷䘮予及汝皆亡<hi>衆下相率爲怠惰不與上和合比桀於日曰是日何時䘮我與汝俱亡欲殺身以䘮桀䘮息浪反惰徒卧反</hi>夏德若兹今朕必往<hi>凶德如此我必往誅之</hi>重言<hi>今朕必往重見㤗誓</hi>爾尚輔予一人致天之罰予其大<lb/>
賚汝<hi>賚與也汝庶幾輔成我我大與汝爵賞罰音伐賚力代反徐音來</hi>重意<hi>爾尚輔予一人泰誓上爾尚弼<pb n="2a"/>予一人○致末之罰多方我則致天之罰泰誓上底天之罰</hi>爾無不信朕不食言<hi>食盡其言僞不實</hi>爾不從誓言<hi>不用命</hi>予則孥戮汝罔有攸赦<lb/>
<hi>古之用刑父子兄弟罪不相及今云孥戮汝無有所赦權以脅之使勿犯</hi>重言<hi>予則孥戮汝又甘誓</hi>湯旣勝<lb/>
夏欲遷其社不可<hi>湯承堯舜禪代之後順天應人逆取順守而有慙德故革命創制改正易服變置社稷而後丗無及句龍者故不可而止社常者反后士之神禪時戰反應應對之應創𥘉亮反正音征又音政句音鉤句龍共工之子爲后土</hi>作夏社疑至臣扈<hi>言夏社不可遷之義疑至及臣扈三篇皆亡扈音戸</hi>夏師敗績湯遂從之<hi>大崩曰敗績從謂遂討之績子寂反從才容反</hi>遂伐<lb/>
三朡俘厥寳玉<hi>三朡國名桀走保之今定陶也桀自安邑東入山出太行東南渉河湯緩追之不迫遂奔南巢俘取也玉以禮神使無水旱之災故取而寳之朡子公反俘音孚行戸剛反一音如字</hi>誼伯仲伯<lb/>
作典寳<hi>二臣作典寳一篇言國之常寳也亡誼本或作義</hi>
<pb n="2b"/>
仲虺之誥第二　商書　孔氏傳<lb/>
湯歸自夏至于大坰<hi>自三朡而還大坰地名坰故螢反徐欽螢反又古螢反</hi>仲<lb/>
虺作誥<hi>爲湯左相奚仲之後虺許鬼反誥故報反相息亮反</hi>仲虺之誥<hi>仲虺臣名以諸侯相天子㑹同曰誥</hi>成湯放桀于南巢惟有慙德<hi>湯伐桀武功成故以爲號南巢地名有慙徳慙德不及古湯伐桀武功成故號成湯一云成謚也</hi>曰予恐來丗以台爲口<lb/>
實<hi>恐來丗論道我放天子常不去口</hi>仲虺乃作誥<hi>陳義告湯可無慙</hi>曰嗚呼<lb/>
惟天生民有欲無主乃亂<hi>民無君主則恣情欲必致禍亂</hi>惟天生<lb/>
聦明時乂<hi>言天生聦明是治民亂</hi>有夏昬德民墜塗炭<hi>夏桀昬亂不恤下民民之危險若䧟泥墜火無救之者</hi>天乃錫王勇智表正萬邦纉<lb/>
禹舊服<hi>言天與王勇智應爲民主儀表天下法正萬國繼禹之功統其故服纉子管反應應對之應</hi>○<lb/>
<pb n="3a"/>
重意<hi>纉禹舊服君牙纉乃舊服</hi>兹率厥典奉若天命<hi>天意如此但當循其典法奉順天命而巳無所慙</hi>重意<hi>奉若天命說命奉若天道</hi>夏王有罪矯誣上天以布<lb/>
命于下<hi>言託天以行虐於民乃桀之大罪矯居表反誣音無</hi>帝用不臧式商受<lb/>
命用爽厥師<hi>天用桀無道故不善之式用爽明也用商受王命用明其衆言爲主也臧作郎反</hi>重言<lb/>
<hi>式商受命重見立政</hi>簡賢附勢寔繁有徒<hi>簡略也賢而無勢則略之不賢有勢則附之若是者繁多有徒衆無道之丗所常繁音煩</hi>肇我邦于有夏若苗之有莠若<lb/>
粟之有秕<hi>始我商家國於夏丗欲見翦除若莠生苗若秕在粟恐𬒳鋤治簸颺莠羊九反秕悲里反徐甫里反又必履反鋤仕魚反簸波我反颺音揚</hi>小大戰戰罔不懼于非辜矧<lb/>
予之德言足聽聞<hi>言商家小大憂危恐其非罪見滅矧况也况我之道德善言足聽聞乎無道之惡有道自然理惡烏路反</hi>惟王不邇聲色不殖貨利<hi>邇近也不近聲樂言<pb n="3b"/>清簡不近女色言貞固殖生也不生資貨財利言不貪也旣有聖德兼有此行近附近之近行下孟反</hi>德懋懋<lb/>
官功懋懋賞用人惟己改過不吝<hi>勉於德者則勉之以官勉於功者則勉之以賞用人之言若自己出有過則改無所吝惜所以能成王業</hi>克寛克仁彰信兆民<lb/>
<hi>言湯寛仁之德明信於天下</hi>乃葛伯仇餉𥘉征自葛東征西夷<lb/>
怨南征北狄怨<hi>葛伯遊行見農民之餉於田者殺其人奪其餉故謂之仇餉仇怨也湯爲是以不祀之罪伐之從此後遂征無道西夷北狄舉逺以言則近者著矣仇音求餉式亮反</hi>曰奚獨後予<hi>怨者辭也</hi>攸徂之民室家相慶曰徯予后后來其蘇<hi>湯所往之民皆喜曰待我君來其可蘇息徯胡啓反蘇字亦作穌</hi>重意<hi>徯予后后來其蘇太甲中徯我后后來其無罰</hi>民<lb/>
之戴商厥惟舊哉<hi>舊謂𥘉征目葛時</hi>佑賢輔德顯忠遂良<lb/>
<hi>賢則助之德則輔之忠則顯之良則進之明王之道</hi>兼弱攻昧取亂侮亡<hi>弱則兼之闇則<pb n="4a"/>攻之亂則取之有亡形則侮之言正義</hi>推亡固存邦乃其昌<hi>有亡道則推而亡之有存道則輔而固之王者如此國乃昌盛推土雷反</hi>重意<hi>邦乃其昌洪/範而邦其昌</hi>互註<hi>左襄十四年晉侯問衛故於中行獻子對曰不如因而定之衛有君矣仲虺有言曰亡者侮之亂者取之推亡固存國之道也又襄三十年亂者取之亡者侮之推亡固存國之利也</hi>德日新萬邦惟懷志自滿九族乃離<lb/>
<hi>日新不懈怠自滿志盈溢懈工債反</hi>重意<hi>德日新咸有一德時乃日新</hi>王懋昭大德建中<lb/>
于民以義制事以禮制心垂𥙿後昆<hi>欲王自勉明大德立大中之道於民率義奉禮垂優足之道示後丗中如字本或作忠非𥙿徐以樹反</hi>重意<hi>建中于民舜典允執厥中〇垂𥙿後昆微子之命德垂後裔</hi>予聞曰能自得師者王<hi>求賢聖而事之王徐于况反又如字</hi>
謂人莫已若者亡<hi>自多足人莫之益亡之道</hi>好問則𥙿自用則小<lb/>
<hi>問則有得所以足不問專固所以小好呼報反</hi>嗚呼愼厥終惟其始<hi>靡不有𥘉鮮克有終<pb n="4b"/>故戒愼終如其始鮮息淺反</hi>殖有禮覆昬暴<hi>有禮者封殖之昬暴者覆亡之覆芳服反暴蒲報反字或作虣</hi>欽崇天道永保天命<hi>王者如此上事則/敬天安命之道</hi>重意<hi>欽崇天道說命奉若天道</hi>
湯誥第三　商書　孔氏傳<lb/>
湯旣黜夏命<hi>黜退也退其王命</hi>復歸于亳作湯誥湯誥<lb/>
<hi>以伐桀大義告天下</hi>重言<hi>復歸于亳三又嗣征太甲</hi>王歸自克夏至于亳誕<lb/>
告萬方<hi>誕大也以天命大義告萬方之衆人誕音但告工毒反</hi>王曰嗟爾萬方有<lb/>
衆明聽予一人誥<hi>天子自稱曰予一人古今同義</hi>惟皇上帝降衷于<lb/>
下民<hi>皇天上帝天也衷善也</hi>若有恒性克綏厥猷惟后<hi>順人有常之性能安立其道教則惟爲君之道</hi>夏王滅德作威以敷虐于爾萬方<lb/>
<pb n="5a"/>
百姓<hi>夏桀滅道德作威刑以布行虐政於天下百官言殘酷</hi>爾萬方百姓罹其<lb/>
凶害弗忍荼毒<hi>罹𬒳荼毒苦也不能堪忍虐之甚罹力之反本亦作羅洛何反荼音徒</hi>並<lb/>
告無辜于上下神祇<hi>言百姓兆民並告無罪稱冤訴天地冤於元反</hi>天道福<lb/>
善禍淫降災于夏以彰厥罪<hi>政善天福之淫過天禍之故下災異以明桀罪悪譴寤之而桀不改譴遣戰反寤五故反</hi>重意<hi>天道福善禍淫伊訓作善降之百祥作不善降之百殃</hi>肆台<lb/>
小子將天命明威不敢赦<hi>行天威謂誅之台音怡</hi>敢用玄牡<lb/>
敢昭告于上天神后請罪有夏<hi>明告天問桀百姓有何罪而加虐乎牡茂后反</hi>重意<hi>敢昭告于上天神后武成告于皇天后土</hi>聿求元聖與之勠力以與<lb/>
爾有衆請命<hi>聿遂也大聖陳力謂伊尹放桀除民之穢是請命聿允橘反述也勠舊音六又力彫反說文力周反史記音力消反穢於廢反</hi>上天孚佑下民罪人黜伏<hi>孚信也天信佑助下<pb n="5b"/>民桀知其罪退伏逺屏</hi>天命弗僭賁若草木兆民允殖<hi>僭差賁飾也言福善禍淫之道不差天下惡除煥然咸飾若草木同華民信樂生僭子念反忒也劉創林反賁波義反徐扶云反煥呼亂反樂音洛</hi>重意<hi>天命弗僭大誥天命不朁〇兆民允殖伊訓兆民允懷</hi>俾予一人輯寜爾邦<lb/>
家<hi>言天使我輯安汝國家國諸侯家卿大夫俾必爾反徐甫婢反輯音集又七入反</hi>兹朕未知<lb/>
獲戾于上下<hi>此伐桀未知得罪於天地謙以求衆心戾力計反</hi>慄慄危懼若<lb/>
將隕于深淵<hi>慄慄危心若墜深淵危懼之甚慄音栗隕于敏反</hi>凡我造邦無<lb/>
從匪彞無即慆淫<hi>戒諸侯與之更始彞常慆慢也無從非常無就慢過禁之彞徐音夷慆他刀反</hi>各守爾典以承天休<hi>守其常法承天美道</hi>爾有善朕弗敢<lb/>
蔽罪當朕躬弗敢自赦惟簡在上帝之心<hi>所以不蔽善人不赦己罪以其簡在天心故也</hi>其爾萬方有罪在予一人<hi>自責化不至</hi>○<lb/>
<pb n="6a"/>
重意<hi>其爾萬方有罪在予一人泰誓中百姓有過在予一人</hi>予一人有罪無以爾<lb/>
萬方<hi>無用爾萬方言非所及</hi>嗚呼尚克時忱乃亦有終<hi>忱誠也庶幾能是誠道乃亦有終丗之美忱市林反</hi>咎單作明居<hi>咎單臣名主土地之官作明居民法一篇亡咎其九反單音善卷末同</hi>
伊訓第四　商書　孔氏傳<lb/>
成湯旣没太甲元年<hi>太甲太丁子湯孫也太丁未立而卒及湯没而太甲立稱元年</hi>伊<lb/>
尹作伊訓肆命徂后<hi>凡三篇其二亡</hi>伊訓<hi>作訓以教導太甲</hi>惟元<lb/>
祀十有二月乙丑伊尹祠于先王<hi>此湯崩踰月太甲即位奠殯而告祀年也夏曰歳商曰祀周曰年唐虞曰載祠音辭祭也</hi>奉嗣王祗見厥祖<hi>居位主䘮見賢遍反</hi>
侯甸羣后咸在<hi>在位次甸徒遍反</hi>百官緫已以聽冡宰<hi>伊尹<pb n="6b"/>制百官以三公攝冡宰緫音揔</hi>伊尹乃明言烈祖之成德以訓于王<lb/>
<hi>湯有功烈之祖故稱焉</hi>曰嗚呼古有夏先后方懋厥德罔有<lb/>
天災<hi>先后稱禹以下少康以上賢王言能以德禳災少詩照反上時掌反禳如羊反</hi>山川鬼神<lb/>
亦莫不寜<hi>莫無也言皆安之</hi>曁鳥獸魚鼈咸若<hi>雖微物皆順之明其餘無不順曁其器反鼈必滅反</hi>重意<hi>曁鳥獸魚鼈咸若舜典疇若予上下草木鳥獸</hi>于其子孫弗<lb/>
率皇天降災假手于我有命<hi>言桀不循其祖道故天下禍災借手於我有命商主誅討之</hi>造攻自鳴條朕哉自亳<hi>造哉皆始也始攻桀伐無道由我始修德于亳亳旁各反徐扶各反</hi>惟我商王布昭聖武代虐以寛兆民允<lb/>
懷<hi>言湯布明武德以寛政代桀虐政兆民以此皆信懷我商王之德</hi>重意<hi>兆民允懷前篇兆民允殖</hi>今<lb/>
王嗣厥德罔不在𥘉<hi>言善惡之由無不在𥘉欲其愼始</hi>立愛惟親<lb/>
<pb n="7a"/>
立敬惟長始于家邦終于四海<hi>言立愛敬之道始於親長則家國並化終治四海長丁丈反</hi>嗚呼先王肇修人紀從諫弗咈先民時<lb/>
若<hi>言湯始修爲人綱紀有過則改從諌如流必先民之言是順咈扶弗反</hi>居上克明<hi>言理恕</hi>
爲下克忠<hi>事上竭誠</hi>與人不求備檢身若不及<hi>使人必器之常如不及恐有過</hi>重意<hi>與人不求備君陳無求備于一人</hi>以至于有萬邦兹惟<lb/>
艱哉<hi>言湯操心常危懼動而無過以至爲天子此自立之難操七曹反又七報反</hi>重意<hi>兹惟艱哉君牙厥惟艱哉秦誓是惟艱哉</hi>敷求哲人俾輔于爾後嗣<hi>布求賢智使師輔於爾嗣王言仁及後丗哲本又作喆俾必爾反</hi>制官刑儆于有位<hi>言湯制治官刑法以儆戒百官儆居領反</hi>
曰敢有恒舞于宫酣歌于室時謂巫風<hi>常舞則荒淫樂酒曰酣酣歌則廢德事鬼神曰巫言無政酣戸甘反巫音無樂音洛</hi>敢有殉于貨色恒于遊<lb/>
<pb n="7b"/>
畋時謂淫風<hi>殉求也敢求財貨美色常遊戲畋獵是淫過之風俗殉辭俊反徐辭荀反畋音田</hi>敢<lb/>
有侮聖言逆忠直逺耆德比頑童時謂亂風<hi>狎侮聖人之言而不行拒逆忠直之規而不納耆年有德踈逺之童稚頑嚚親比之是荒亂之風俗逺于萬反注同耆巨夷反比毗志反徐扶至反稚直利反嚚魚巾反</hi>惟兹三風十愆卿士有一于身家<lb/>
必䘮<hi>有一過則德義廢失位亡家之道愆去乾反䘮如字又息浪反</hi>邦君有一于身國<lb/>
必亡<hi>諸侯犯此國亡之道</hi>臣下不匡其刑墨具訓于蒙士<hi>邦君卿士則以爭臣自匡正臣不正君服墨刑鑿其額涅以墨蒙士例謂下士士以爭友僕隷自匡正爭諫爭之爭鑿在洛反頟魚白反涅乃結反隷郎計反</hi>嗚呼嗣王祗厥身念哉<hi>言當敬身念祖德</hi>重言<lb/>
<hi>念哉二本篇益稷</hi>聖謨洋洋嘉言孔彰<hi>洋洋美善言甚明可法洋音羊徐音翔</hi>惟<lb/>
上帝不常作善降之百祥作不善降之百殃<hi>祥善<pb n="8a"/>也天之禍福惟善惡所在不常在一家</hi>重意<hi>作善降之百祥作不善降之百殃湯誥天道福善禍淫</hi>爾惟<lb/>
德罔小萬邦惟慶<hi>修德無小則天下賚慶賚力代反</hi>爾惟不德罔<lb/>
大墜厥宗<hi>苟爲不德無大言惡有類以類相致必墜失宗廟此伊尹至忠之訓</hi>肆命<hi>陳天命以戒太甲亡</hi>徂后<hi>陳往古明君以戒亡</hi>
太甲上第五　商書　孔氏傳<lb/>
太甲旣立不明<hi>不用伊尹之訓不明居䘮之禮</hi>伊尹放諸桐<hi>湯葬地也不知朝政故曰放朝直遥反</hi>三年復歸于亳思庸<hi>念常/道</hi>重言<hi>復歸于亳三前見嗣征湯誥</hi>伊尹作太甲三篇太甲<hi>戒太甲故以名篇</hi>惟嗣王不<lb/>
惠于阿衡<hi>阿倚衡平言不順伊尹之訓倚於綺反</hi>伊尹作書曰先王<lb/>
顧諟天之明命以承上下神祇<hi>顧謂常目在之諟是也言敬奉天命以承<pb n="8b"/>順天地顧音故諟音是說文理也祇臣支反</hi>社稷宗廟罔不祗肅<hi>肅嚴也言能嚴敬鬼神而逺之逺于萬反</hi>天監厥德用集大命撫綏萬方<hi>監視也天視湯德集王命於其身撫安天下監工暫反</hi>重意<hi>撫綏萬方泰誓寵綏四方</hi>惟尹躬克左右厥<lb/>
辟宅師<hi>伊尹言能助其君居業天下之衆辟必亦反徐甫亦反</hi>重意<hi>惟尹躬克左右厥辟畢命惟周公左右先王</hi>肆嗣王丕承基緒<hi>肆故也言先祖勤德致有天下故子孫得大承基業冝念祖修德丕普悲反徐甫眉反</hi>惟尹躬先見于西邑夏自周有終相亦<lb/>
惟終<hi>周忠信也言身先見夏君臣用忠信有終夏都在亳西先見並如字注同相息亮反</hi>其後嗣王<lb/>
罔克有終相亦罔終<hi>言桀君臣滅先人之道德不能終其業以取亡</hi>嗣王<lb/>
戒哉祗爾厥辟辟不辟忝厥祖<hi>以不終爲戒愼之至敬其君道則能終忝辱也爲君不君則辱其祖</hi>重意<hi>嗣王戒哉大禹謨/戒哉嗣征懋戒哉</hi>互註<hi>記坊記子云父子不同位以厚敬也書云<pb n="9a"/>祗爾厥辟不辟忝厥祖注云君父之/道冝尊嚴</hi>王惟庸罔念聞<hi>言太甲守常不改無念聞伊尹之戒</hi>伊<lb/>
尹乃言曰先王昧爽丕顯坐以待旦<hi>爽顯皆明也言先王昧明思大明其德坐以待旦而行之昧音妹</hi>旁求俊彦啓迪後人<hi>旁非一方美士曰彦開道後人言訓戒俊本亦作峻迪大歷反</hi>重意<hi>旁求俊彦說命下旁招俊乂〇啓迪後人君陳啓佑我後人</hi>無越<lb/>
厥命以自覆<hi>越墜失也無失亡祖命而不勤德以自顚覆越于月反本又作粤覆芳服反注同</hi>愼<lb/>
乃儉德惟懷永圖<hi>言當以儉爲德思長丗之謀</hi>若虞機張往省<lb/>
括于度則釋<hi>機弩牙也虞度也度機機有度以凖望言修德夙夜思之明旦行之如射先省矢括于度釋則中省息井反括故活反度如字虞度待洛反中丁仲反</hi>互註<hi>記緇衣夫民閉於人而有鄙心可敬不可慢易以溺人故君子不可以不愼也太甲曰母越厥命以自覆也若虞機張往省括于度則釋注云虞人之射禽弩巳張從機間視括與所射參相得乃後釋弦發矢爲政亦當以己心參於羣臣及萬民可乃後施也</hi>欽厥止率乃祖攸<lb/>
<pb n="9b"/>
行<hi>止謂行所安止君止於仁子止於孝</hi>重意<hi>欽厥止益稷安汝止〇率乃祖攸行君牙率乃祖考之攸行</hi>惟<lb/>
朕以懌萬丗有辭<hi>言能循汝祖所行則我喜恱王亦見歎美無窮懌音亦</hi>王未<lb/>
克變<hi>未能變不用訓太甲性輕脫伊尹至忠所以不巳輕遣政反</hi>伊尹曰兹乃不義<lb/>
習與性成<hi>言習行不義將成其性義本亦作誼</hi>予弗狎于弗順營于桐<lb/>
宫密邇先王其訓無俾丗迷<hi>狎近也經營桐墓立宫令太甲居之近先王則訓於義無成其過不使丗人迷惑怪之俾必爾反後篇同近附近之近令力呈反</hi>王徂桐宫居憂<lb/>
<hi>往入桐宫居憂位</hi>克終允德<hi>言能思念其祖終其信德</hi>
太甲中第六　商書　孔氏傳<lb/>
惟三祀十有二月朔<hi>湯以元年十一月崩至此二十六月三年服闋闋苦穴反</hi>伊<lb/>
尹以冕服奉嗣王歸于亳<hi>冕冠也踰月即吉服冕音免</hi>作書曰<lb/>
<pb n="10a"/>
民非后罔克胥匡以生<hi>無能相匡故須君以生胥息餘反</hi>后非民罔<lb/>
以辟四方<hi>須民以君四方</hi>重意<hi>民非后罔克胥匡以生后非民罔以辟四方見舜典咸有一德</hi>皇<lb/>
天眷佑有商俾嗣王克終厥德實萬丗無疆之<lb/>
休<hi>言王能終其德乃天之顧佑商家是商家萬丗無窮之美疆居良反</hi>重意<hi>皇天眷佑有商微子之命皇天眷佑大禹謨皇天眷命〇實萬世無疆之休召誥君奭受命無疆惟休</hi>王拜手稽首曰予小<lb/>
子不明于德自底不類<hi>君而稽首於臣謝前過類善也闇於德故自致不善底之履反</hi>
重言<hi>王拜手稽首二後見洛誥</hi>欲敗度縱敗禮以速戾于厥躬<hi>速召也言己放縱情欲毀敗禮儀法度以召罪於其身敗必邁反徐甫邁反縱子用反戾郎計反</hi>天作孽猶<lb/>
可違自作孽不可逭<hi>孽災逭逃也言天災可避自作災不可逃孽魚列反逭胡亂反</hi>旣<lb/>
往背師保之訓弗克于厥𥘉尚頼匡救之德圖<lb/>
<pb n="10b"/>
惟厥終<hi>言己巳往之前不能修德於其𥘉今庶幾頼教訓之德謀終於善悔過之辭背音佩徐扶代反</hi>伊<lb/>
尹拜手稽首<hi>拜手首至手</hi>曰修厥身允德協于下惟<lb/>
明后<hi>言修其身使信德合於羣下惟乃明君</hi>先王子惠困窮民服厥命<lb/>
罔有不恱<hi>言湯子愛困窮之人使皆得其所故民心服其教令無有不忻喜</hi>並其有邦<lb/>
厥鄰乃曰徯我后后來無罰<hi>湯俱與鄰並有國鄰國人乃曰待我君來言忻戴君來無罰言仁惠徯胡啓反</hi>重意<hi>徯我后后來無罰仲虺之誥徯予后后來其蘇</hi>王懋乃德視<lb/>
乃厥祖無時豫怠<hi>言當勉修其德法視其祖而行之無爲是逸豫怠惰懋音茂</hi>奉<lb/>
先思孝接下思恭<hi>以念祖德爲孝以不驕慢爲恭</hi>視逺惟明聽德<lb/>
惟聦<hi>言當以明視逺以聦聽德</hi>重意<hi>視逺惟明聽德惟聦舜典明四目逹四聦</hi>朕承王之<lb/>
休無斁<hi>王所行如此則我承王之美無厭斁音亦厭於豔反</hi>
<pb n="11a"/>
太甲下第七　商書　孔氏傳<lb/>
伊尹申誥于王曰嗚呼惟天無親克敬惟親<hi>言天於人無有親䟽惟親能敬身者</hi>民罔常懷懷于有仁<hi>民所歸無常以仁政爲常</hi>重意<lb/>
<hi>皇天無親克敬惟親民罔常懷懷于有仁蔡仲之命皇天無親惟德是輔民心無常惟惠之懷</hi>鬼神無常<lb/>
享享于克誠<hi>言鬼神不保一人能誠信者則享其祀</hi>天位艱哉<hi>言居天子之位難以此三者</hi>德惟治否德亂<hi>爲政以德則治不以德則亂治直吏反注及下同</hi>與治同<lb/>
道罔不興與亂同事罔不亡<hi>言安危在所任治亂在所法</hi>重意<hi>與治同道罔不興二句詳見蔡仲之命</hi>終始愼厥與惟明明后<hi>明愼其所與治亂之幾則爲明王明君</hi>先王惟時懋敬厥德克配上帝<hi>言湯惟是終始所與之難勉修其德能配天而行之</hi>今王嗣有令緒尚監兹哉<hi>令善也繼祖善業當夙夜<pb n="11b"/>庶幾視祖此配天之德而法之</hi>若升髙必自下若陟遐必自邇<hi>言善政有漸如登髙升逺必用下近爲始然後終致髙逺</hi>無輕民事惟難<hi>無輕爲力役之事必重難之乃可</hi>
無安厥位惟危<hi>言當常自危懼以保其位</hi>愼終于始<hi>於始慮終於終思始</hi>有<lb/>
言逆于汝心必求諸道<hi>人以言咈違汝心必以道義求其意勿拒逆之咈扶弗反</hi>有<lb/>
言遜于汝志必求諸非道<hi>遜順也言順汝心必以非道察之勿以自臧</hi>嗚<lb/>
呼弗慮胡獲弗爲胡成一人元良萬邦以貞<hi>胡何貞正也言常念慮道德則得道德念爲善政則成善政一人天子天子有大善則天下得其正</hi>君罔以辯<lb/>
言亂舊政<hi>利口覆國家故特愼焉覆芳服反</hi>臣罔以寵利居成功<lb/>
<hi>成功不退其志無限故爲極以安之</hi>邦其永孚于休<hi>言君臣各以其道則國長信保於美</hi>
咸有一德第八　商書　孔氏傳<lb/>
<pb n="12a"/>
伊尹作咸有一德<hi>言君臣皆有純一之德以戒太甲</hi>咸有一德<hi>即政之後恐其不一故以戒之</hi>伊尹旣復政厥辟<hi>還政太甲</hi>將告歸乃陳戒于<lb/>
德<hi>告老歸邑陳德以戒</hi>曰嗚呼天難諶命靡常<hi>以其無常故難信諶徐市林反</hi>
重言<hi>天難諶二後見君奭</hi>常厥德保厥位厥德匪常九有以<lb/>
亡<hi>人能常其德則安其位九有諸侯桀不能常其德湯伐而兼之</hi>夏王弗克庸德慢<lb/>
神虐民<hi>言桀不能常其德不敬神明不恤下民</hi>皇天弗保監于萬方啓<lb/>
迪有命<hi>言天不安桀所爲廣視萬方有天命者開道之</hi>眷求一德俾作神主<lb/>
<hi>天求一德使代桀爲天地神祇之主</hi>惟尹躬曁湯咸有一德克享天心<lb/>
受天明命<hi>享當也所征無敵謂之受天命</hi>互註<hi>記緇衣子曰爲上可望而知也爲下可𫐠而志也則君不疑於其臣則臣不惑於其君矣尹告曰惟尹躬及湯咸有一德注二君臣皆有一德不貳則無疑惑也</hi>以有<lb/>
<pb n="12b"/>
<hi>下篇同相息亮反下同</hi>使百工營求諸野得諸傳巖<hi>使百官以所夢之形象經營求之於外野得之於傳巖之谿</hi>作說命三篇<hi>命說爲相/使攝政</hi>說命<hi>始求得而命之</hi>王宅憂亮隂三祀<hi>隂黙也居憂信黙三年不言亮本又作諒如字又力章反</hi>旣<lb/>
免䘮其惟弗言<hi>除䘮猶不言政</hi>互註<hi>記䘮服四制書曰髙宗諒䦣三年不言善之也王者莫不行此禮何以獨善之也曰髙宗者武丁武丁者殷之賢王也繼丗即位而慈良於䘮當此之時殷衰而復興禮廢而復起故善之善之故載之書中而髙之故謂之髙宗三年之䘮君不言書云髙宗諒闇三年不言此之謂也</hi>羣臣咸<lb/>
諫于王曰嗚呼知之曰明哲明哲實作則<hi>知事則爲明智明智則能制作法則哲本又作喆</hi>天子惟君萬邦百官承式<hi>天下待令百官仰法</hi>重意<hi>天子惟君萬邦五子之歌萬邦之君</hi>王言惟作命不言臣下罔<lb/>
攸禀令<hi>禀受令亦命也</hi>王庸作書以誥曰以台正于四方<lb/>
<pb n="13a"/>
台恐德弗類兹故弗言<hi>因臣下怪之故作誥類善也我正四方恐德不善此故不言誥故報反台音怡</hi>恭黙思道夢帝賚予良弼其代予言<hi>夢天與我輔弼良佐將代我言政教賚力代反徐音來</hi>乃審厥象俾以形旁求于天<lb/>
下<hi>審所夢之人刻其形象以四方旁求之於民間俾必爾反</hi>說築傳巖之野惟肖<lb/>
<hi>傳氏之巖在虞<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>之界通道所經有澗水壞道常使胥靡刑人築護此道說賢而隱代胥靡築之以供食肖似似所夢之形肖音笑<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>寡白反壞音怪供音恭</hi>爰立作相王置諸其左右<hi>於是禮命立以爲相使在左右</hi>命之曰朝夕納誨以輔台德<hi>言當納諌誨直辭以輔我德朝張遥反</hi>重意<hi>朝夕納誨舜典夙夜出納朕命</hi>若金用汝作礪<hi>鐵須礪以成利器礪力丗反</hi>若<lb/>
濟巨川用汝作舟楫<hi>渡大水待舟楫楫音接徐音集</hi>若歳大旱用<lb/>
汝作霖雨<hi>霖三日雨霖以救旱</hi>啓乃心沃朕心若藥弗瞑<lb/>
<pb n="13b"/>
功<hi>上有狹人之心則下無所自盡矣言先盡其心然後乃能盡其力人君所以成功狹戸夾反盡徐子忍反注同</hi>沃<lb/>
丁旣葬伊尹于亳<hi>沃丁太甲子伊尹旣致仕老終以三公禮葬沃烏毒反徐於毒反</hi>咎<lb/>
單遂訓伊尹事<hi>訓暢其所行功德之事</hi>作沃丁<hi>咎單忠臣名作此篇以戒也亡</hi>伊<lb/>
陟相太戊<hi>伊陟伊尹子太戊沃丁弟之子陟張力反相息亮反太戊馬云太甲子</hi>亳有祥<lb/>
桑榖共生于朝<hi>祥妖怪二木台生七日大拱不恭之罰桑蘇臧反榖工木反楮也朝直遥反</hi>伊<lb/>
陟贊于巫咸作咸乂四篇<hi>贊告也巫咸臣名皆亡巫咸馬云巫男巫也名咸殷之巫也</hi>太戊贊于伊陟<hi>告以改過自新</hi>作伊陟原命<hi>原臣名原命伊陟二篇皆亡</hi>仲丁遷于嚻<hi>太戊子去亳嚻地名嚻五羔反</hi>作仲丁<hi>陳遷都之義亡</hi>河亶<lb/>
甲居相<hi>仲丁弟相地名在河北亶丁但反相息亮反今魏郡有相縣</hi>作河亶甲<hi>亡</hi>祖<lb/>
乙圯于耿<hi>亶甲子圯於相遷於耿河水所毀曰圯圯備美反徐扶鄙反馬云毀也</hi>作祖乙<hi>亡</hi>
</p>
<p>
</p>
  </div>
</body>
</text>
</TEI>
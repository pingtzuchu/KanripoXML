<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
監本纂圖重言重意互註尚書卷第十一<lb/>
周官第二十二　周書　孔氏傳<lb/>
成王旣黜殷命滅淮夷<hi>黜殷在周公東征時滅淮夷在成王即政後事相因故連言之</hi>
還歸在豐作周官<hi>成王雖作洛邑猶還西周還音旋徐音全</hi>周官<hi>言周家設官分職用人之法</hi>惟周王撫萬邦廵侯甸<hi>即政撫萬國廵行天下侯服甸服行下孟反</hi>四<lb/>
征弗庭綏厥兆民<hi>四面征討諸侯之不直者所以安其兆民十億曰兆言多</hi>六服羣<lb/>
辟罔不承德歸于宗周董正治官<hi>六服諸侯奉承周德言恊服還歸於豐督正治理職司之百官辟必亦反治直吏反下至冡宰經注同</hi>王曰若昔大猷制<lb/>
治于未亂保邦于未危<hi>言當順古大道制治安國必于未亂未危之前思患預防之</hi>
曰唐虞稽古建官惟百内有百揆四岳外有州<lb/>
<pb n="1b"/>
牧侯伯<hi>道堯舜考古以建百官内置百揆四岳象天之有五行外置州牧十二及五國之長上下相維外内咸治言有法長丁丈反下官長助長君長同</hi>重意<hi>唐虞稽古見堯典舜典大禹皐陶若稽古</hi>庶政惟和<lb/>
萬國咸寜<hi>官職有序故衆政惟和萬國皆安所以爲至治</hi>重意<hi>萬國咸寜大禹謨萬邦咸寜洛誥冏命萬邦咸休</hi>夏商官倍亦克用乂<hi>禹湯建官二百亦能用治言不及唐虞之清要</hi>明<lb/>
王立政不惟其官惟其人<hi>言聖帝明王立政修教不惟多其官惟在得其人</hi>○<lb/>
重意<hi>不惟其官惟其人咸有一德左右惟其人又下文官不必備惟其人</hi>今予小子祗勤于<lb/>
德夙夜不逮<hi>今我小子敬勤於德雖夙夜匪懈不能及古人言自有極逮音代又大計反懈佳賣反</hi>
重言<hi>今予小子二君奭本篇</hi>仰惟前代時若訓迪厥官<hi>言仰惟先代之法是順訓蹈其所建官而則之不敢自同堯舜之官準擬夏殷而蹈之</hi>立太師太傅太保兹<lb/>
惟三公論道經邦爕理隂陽<hi>師天子所師法傳傳相天子保保安天子於德<pb n="2a"/>義者此惟三公之任佐王論道以經緯國事和理隂陽言有德乃堪之爕素協反相息亮反</hi>官不必備<lb/>
惟其人<hi>三公之官不必備貟惟其人有德乃處之處昌慮反</hi>少師少傅少保曰<lb/>
三孤<hi>此三官名曰三孤孤特也言卑於公尊於卿特置此三者少詩照反下同</hi>貳公弘化寅<lb/>
亮天地弼予一人<hi>副貳三公弘大道化敬信天地之教以輔我一人之治</hi>重言<hi>弼予一人二前見泰誓又奉予一人湯誓予一人微子之命毗予一人</hi>冡宰掌邦治統百官均<lb/>
四海<hi>天官卿稱太宰主國政治統理百官均平四海之内邦國言任大</hi>重意<hi>統百官說命緫百官</hi>司<lb/>
徒掌邦教敷五典擾兆民<hi>地官卿司徒主國教化布五常之教以安和天下衆民使小大恊睦擾而小反徐又音饒</hi>重意<hi>敷五典君牙弘敷五典舜典愼徽五典</hi>宗伯掌邦禮治<lb/>
神人和上下<hi>春官卿宗廟官長主國禮治天地神祇人鬼之事及國之吉凶軍賔嘉五禮以和上下尊卑等列</hi>司馬掌邦政統六師平邦國<hi>夏官卿主戎馬之事掌國征伐統正<pb n="2b"/>六軍平治王邦四方國之亂者</hi>重意<hi>統六師嗣征掌六帥</hi>司寇掌邦禁詰姦慝刑<lb/>
暴亂<hi>秋官卿主寇賊法禁治姦惡刑強暴作亂者夏司馬計惡助長物秋司寇刑姦順時殺慝吐得反</hi>司<lb/>
空掌邦土居四民時地利<hi>冬官卿主國空土以居民上農工商四人使順天時分地利授之土能吐生百榖故曰土</hi>六卿分職各率其屬以倡九牧阜成<lb/>
兆民<hi>六卿各率其屬官大夫士治其所分之職以倡導九州牧伯爲政大成兆民之性命皆能其官則政治倡尺亮反下同阜音負治直吏反</hi>六年五服一朝<hi>五服侯甸男采衛六年一朝㑹京師朝直遥反</hi>又<lb/>
六年王乃時廵考制度于四岳<hi>周制十二年一廵守春東夏南秋西冬北故曰時廵考正制度禮法于四岳之下如虞帝廵守然守音狩下同本亦作狩</hi>重意<hi>又六年王乃時廵舜典五載一廵守</hi>
諸侯各朝于方岳大明黜陟<hi>覲四方諸侯各朝于方岳之下大明考績黜陟之法黜丑律反貶下也</hi>重意<hi>諸侯各朝于方岳舜典羣后四朝〇大明黜陟舜典黜陟幽明</hi>王曰嗚呼<lb/>
<pb n="3a"/>
凡我有官君子欽乃有司慎乃出令令出惟行<lb/>
弗惟反<hi>有官君子大夫已上歎而戒之使敬汝所司慎汝出令從政之本令出必惟行之不惟反改若二三其令亂之道上時掌反</hi>以公㓕私民其允懷<hi>從政以公平㓕私情則民其信歸之</hi>學<lb/>
古入官議事以制政乃不迷<hi>言當先學古訓然後入官治政凡制事必以古義議度終始政乃不迷錯度徒洛反</hi>其爾典常作之師無以利口亂厥<lb/>
官<hi>其汝爲政當以舊典常故事爲師法無以利口辯佞亂其官</hi>蓄疑敗謀怠忽荒<lb/>
政不學牆面莅事惟煩<hi>積疑不决必敗其謀怠惰忽畧必亂其政人而不學其猶正牆面而立臨政事必煩蓄勑六反莅音利又音類</hi>戒爾卿士功崇惟志業廣惟<lb/>
勤惟克果斷乃罔後艱<hi>此戒凡有官位但言卿士舉其掌事者功髙由志業廣由勤惟能果斷行事乃無後難言多疑必致患斷丁亂反下注同</hi>位不期驕禄不期侈<hi>貴不與驕<pb n="3b"/>期而驕自至冨不與侈期而侈自來驕侈以行己所以速亡</hi>恭儉惟德無載爾僞<hi>言當恭儉惟以立德無行姦僞</hi>作德心逸日休作僞心勞日拙<hi>爲德直道而行於心逸豫而名日美爲僞飾巧百端於心勞苦而事日拙不可爲</hi>居寵思危罔不惟畏<lb/>
弗畏入畏<hi>言雖居貴寵當思危懼無所不畏若乃不畏則入可畏之刑</hi>推賢讓能<lb/>
庻官乃和不和政厖<hi>賢能相讓俊乂在官所以和諧厖亂也厖武江反</hi>舉能<lb/>
其官惟爾之能稱匪其人惟爾不任<hi>所舉能修其官亦惟汝之功能舉非其人亦惟汝之不勝其任勝音升</hi>王曰嗚呼三事曁大夫敬爾<lb/>
有官亂爾有政<hi>歎而勑之公卿巳下各敬居汝所有之官治汝所有之職</hi>以佑乃辟<lb/>
永康兆民萬邦惟無斁<hi>言當敬治官政以助汝君長安天下兆民則天下萬國惟乃無厭我周德斁音亦長直艮反厭於豔反</hi>成王旣伐東夷肅愼來賀<hi>海東諸夷<pb n="4a"/>駒麗扶餘馯貃之屬武王克商皆通道焉成王即政而叛王伐而服之故肅愼氏來賀肅愼馬本作息愼云北夷也駒俱付反又如字麗力支反馯戸旦反地理志音寒貃孟白反說文作貉北方豸種孔子曰貉之言貃貃惡也</hi>王俾榮伯<lb/>
作賄肅愼之命<hi>榮國名同姓諸侯爲卿大夫王使之爲命書以幣賄賜肅愼之夷亡俾必爾反馬本作辨</hi>周公在豐<hi>致政/老歸</hi>將没欲葬成周<hi>已所營作示始終念之</hi>公<lb/>
薨成王葬于畢<hi>不敢臣周公故使近文武之墓近附近之近</hi>告周公作亳<lb/>
姑<hi>周公徙奄君於毫姑因告柩以葬畢之義并及奄君已定亳姑言所遷之功成亡柩其乆反</hi>
君陳第二十三　周書　孔氏傳<lb/>
周公旣没命君陳分正東郊成周<hi>成王重周公所營故命君陳分居正東郊成周之邑里官司君陳鄭注禮記云周公之子</hi>作君陳<hi>作書/命之</hi>君陳<hi>臣名也因以名篇</hi>王<lb/>
若曰君陳惟爾令德孝恭<hi>言其有令德善事父母行己以恭</hi>惟孝<lb/>
<pb n="4b"/>
友于兄弟克施有政<hi>言善父母者必友于兄弟能施有政令</hi>命汝尹兹<lb/>
東郊敬哉<hi>正此東郊監殷頑民教訓之監工銜反</hi>重意<hi>尹兹東郊微子之命尹兹東夏</hi>重言<lb/>
<hi>敬哉五康誥二洛誥蔡仲之命本篇各一又皐陶謨敬哉有上</hi>昔周公師保萬民民懷<lb/>
其德往愼乃司兹率厥常<hi>言周公師安天下之民民歸其德今往承其業當愼汝所主此循其常法而教訓之</hi>懋昭周公之訓惟民其乂<hi>勉明周公之教惟民其治懋音茂</hi>我聞曰至治馨香感于神明黍稷非馨明德<lb/>
惟馨<hi>所聞上古聖賢之言政治之至者芬芳馨氣動於神明所謂芬芳非黍稷之氣乃明德之馨勵之以德治直吏反下住政治同</hi>重言<hi>我聞曰六無浼二康誥/多土本篇畢命各一</hi>重意<hi>至治馨香感于神明酒誥弗惟德馨香祀登聞于天吕刑罔有馨香德刑發聞惟腥</hi>互註<hi>見前蔡仲之命</hi>爾尚式時周公之猷<lb/>
訓惟日孜孜無敢逸豫<hi>汝庶幾用是周公之道教殷民惟當日孜孜勤行之無敢自寛<pb n="5a"/>暇逸豫孜音兹</hi>重意<hi>惟日孜孜益稷予思日孜孜</hi>凡人未見聖若不克見旣<lb/>
見聖亦不克由聖<hi>此言凡人有𥘉無終未見聖道如不能得見巳見聖道亦不能用之所以無成</hi>
爾其戒哉爾惟風下民惟草<hi>汝戒勿爲凡人之行民從上教而變猶草應風而偃不可不愼行下孟反下德行同應應對之應</hi>重言<hi>爾其戒哉二前見泰誓</hi>圖厥政莫或不<lb/>
艱有廢有興出入自爾師虞庶言同則繹<hi>謀其政無有不先慮其難有所廢有所起出納之事當用汝衆言度之衆言同則陳而布之禁其專繹音亦度待洛反</hi>重言<hi>圖厥政三多方二本篇一</hi>互註<hi>記緇衣君陳曰出入自爾師虞庶言同注云言出内政教尚由汝衆之所謀度衆言同乃行之政教當由一也</hi>爾有嘉謀嘉猷則入告爾后于内爾乃順<lb/>
之于外<hi>汝有善謀善道則入告汝君於内汝乃順行之於外</hi>曰斯謀斯猷惟我后<lb/>
之德<hi>此善謀此善道惟我君之德善則稱君人臣之義</hi>嗚呼臣人咸若時惟<lb/>
<pb n="5b"/>
良顯哉<hi>歎而美之曰臣於人者皆順此道是惟良臣則君顯明於丗</hi>重言<hi>臣人咸若時皐陶謨咸若時</hi>
互註<hi>記坊記子云善則稱君過則稱己則民作忠君陳曰爾有嘉謀嘉猷入告爾君于内女乃順之于外曰此謀此猷惟我君之德於乎是惟良顯哉注云美君之德</hi>王曰君陳爾惟弘周公丕訓<lb/>
無依勢作威無倚法以削<hi>汝爲政當闡大周公之大訓無乗勢位作威人上無倚法制以行刻削之政</hi>寛而有制從容以和<hi>寛不失制動不失和德教之治從七容反</hi>殷<lb/>
民在辟予曰辟爾惟勿辟予曰宥爾惟勿宥惟<lb/>
厥中<hi>殷人有罪在刑法者我曰刑之汝勿刑我曰赦宥汝勿宥惟其當以中正平理斷之辟婢亦反下同中如字或丁仲反斷丁亂反</hi>重意<hi>惟厥中大禹謨允執厥中民恊于中吕刑故乃明于刑之中</hi>有弗若于<lb/>
汝政弗化于汝訓辟以止辟乃辟<hi>有不順於汝政不變於汝教刑之而懲止犯刑者乃刑之</hi>狃于姦宄敗常亂俗三細不宥<hi>習於姦宄凶惡毀敗<pb n="6a"/>五常之道以亂風俗之教罪雖小二犯不赦所以絶惡源狃女九反</hi>爾無忿疾于頑無求<lb/>
備于一夫<hi>人有頑嚚不喻汝當訓之無忿怒疾之使人當器之無責備于一夫</hi>重意<hi>無求備于一夫伊訓與人不求備</hi>必有忍其乃有濟有容德乃大<hi>爲人君長必有所含忍其乃有所成有所包容德乃爲大欲其忍恥藏垢長誅丈反</hi>簡厥修亦簡其或不修<hi>簡别其德行修者亦别其有不修者善以勸能惡以沮否别彼列反阻在汝反否方九反又音鄙</hi>進厥良以<lb/>
率其或不良<hi>進顯其賢良者以率勉其有不良者使爲善</hi>惟民生厚因物<lb/>
有遷<hi>言人自然之性敦厚因所見所習之物有變遷之道故必愼所以示之</hi>違上所命從<lb/>
厥攸好<hi>人之於上不從其令從其所好故人主不可不愼所好好呼報反</hi>爾克敬典在<lb/>
德時乃罔不變允升于大猷<hi>汝治人能敬常在道德是乃無不變化其政教則信升于大道</hi>惟予一人膺受多福<hi>汝能升大道則惟我一人亦當受其多福無凶危</hi>
<pb n="6b"/>
重言<hi>惟予一人二本篇康王之誥又景命惟予一人無良</hi>重意<hi>惟予一人膺受多福畢命予小子永膺多福</hi>其<lb/>
爾之休終有辭於永丗<hi>非但我受多福而巳其汝之美名亦終見稱誦於長丗没而不朽長如字朽許乆反</hi>
顧命第二十四　周書　孔氏傳<lb/>
成王將崩命召公畢公<hi>二公爲二伯中分天下而治之治直吏反</hi>率諸侯<lb/>
相康王作顧命<hi>臨終之命曰顧命相息亮反顧工戸反命馬云成王將崩顧念康王命召公畢公率諸侯輔相之</hi>顧命<hi>實命羣臣/叙以要言</hi>惟四月哉生魄王不懌<hi>成王崩年之四月始生魄月十六日王有疾故不恱懌懌音亦馬本作不釋云不釋疾不解也</hi>重意<hi>惟四月哉生魄武成厥四月哉生明康誥惟三月哉生魄</hi>甲子王乃洮頮水相𬒳冕服憑玉几<lb/>
<hi>王大發大命臨羣臣必齋戒沭浴今疾病故但洮盥頮面扶相者𬒳以冠冕加朝服慿玉几以出命洮他刀反徐音逃馬云洮<pb n="7a"/>洮髪也頮音悔說文作沬云古文作頮馬云頮頮面也𬒳皮義反徐扶僞反注同慿皮氷反下同說文作凭云依凡也字林同父氷反齋側皆反盥音管又音灌朝直遥反</hi>重言<hi>慿玉几二重見篇末</hi>乃同召太保奭芮<lb/>
伯彤伯畢公衛侯毛公<hi>同召六卿下至御治事太保畢毛稱公則三公矣此先後六卿次第冡宰第一召公領之司徒第二芮伯爲之宗伯第三彤伯爲之司馬第四畢公領之司冦第五衛侯爲之司空第六毛公領之召芮彤畢衛毛皆國名入爲天子公卿奭音釋芮如銳反彤徒冬反</hi>師氏虎臣百尹御<lb/>
事<hi>師氏大夫官虎臣虎賁氏百尹百官之長及諸御治事者賁音奔長丁丈反</hi>王曰嗚呼疾<lb/>
大漸惟幾<hi>自歎其疾大進篤推危殆幾音機徐音畿下同</hi>病日臻旣彌留恐<lb/>
不獲誓言嗣兹予審訓命汝<hi>病日至言困甚已乆留言無瘳恐不得結信岀言嗣續我志以此故我詳䉒教命汝瘳勑留反</hi>昔君文王武王宣重光奠麗<lb/>
陳教則肄<hi>言昔先君文武布其重光累聖之德定天命施陳教則勤勞重光上直龍反馬云日月星也大<pb n="7b"/>極上元十一月朔旦冬至日月如疊璧五星如連珠故曰重光麗力馳反肄徐以至反又音以制反</hi>重意<hi>宣重光舜典重華恊于帝</hi>肄不違用克逹殷集大命<hi>文武定命陳教雖勞而不違道故能通殷爲周成其大命</hi>在後之侗敬迓天威嗣守文武大訓無敢<lb/>
昬逾<hi>在文武後之侗稚成王自斤敬迎天之威命言奉順繼守文武大教無敢昬亂逾越言戰傈畏懼侗徐音同又勑動反馬本作詷云共也斥昌亦反</hi>重意<hi>嗣守文武大訓君牙嗣守文武成康遺緒</hi>今天降疾殆<lb/>
弗興弗悟爾尚明時朕言<hi>今天下疾我身甚危殆不起不悟言必死汝當庻幾明是我言勿忽畧</hi>用敬保元子釗弘濟于艱難<hi>用奉我言敬安太子釗釗康王名大渡於艱難勤德政釗姜遼反又音昭徐之肴反</hi>柔逺能邇安勸小大庻邦<lb/>
<hi>言當和逺又能和近安小大衆國勸使爲善</hi>重言<hi>柔逺能邇三舜典本篇文侯</hi>思夫人自亂<lb/>
於威儀爾無以釗冐貢于非幾<hi>羣臣皆冝思夫人夫人自治正於威儀有<pb n="8a"/>威可畏有儀可象然後足以率人汝無以釗冒進于非危之事夫人如字注同冐亡報反一音墨馬鄭王作朂貢如字馬鄭王作贑音勑用反馬云䧟也</hi>兹旣受命還<hi>此羣臣已受顧命各還本位</hi>出綴衣于<lb/>
庭越翼日乙丑王崩<hi>綴衣幄帳羣臣旣退徹出幄帳於庭王寢於北墉下東首反𥘉生於其明日王崩出如字徐尺遂反綴丁衛反下同王崩馬本作成王崩注云安民立政曰成幄於角反下同墉音容本亦作牖首手又反</hi>太保命仲桓南宫毛<hi>冡宰攝政故命二臣相毛名</hi>俾爰齊侯<lb/>
吕伋以二干戈虎賁百人逆子釗于南門之外<lb/>
<hi>臣子皆侍左右將正太子之尊故出於路寢門外使桓毛二臣各執干戈於齊侯吕伋索虎賁百人更新逆門外所以殊之伋爲天子虎賁氏俾必爾反伋居及反齊侯名太公子</hi>延入翼室恤宅宗<hi>明室路寢延之使居憂爲天下宗主</hi>丁卯命作冊度<hi>三日命史爲冊書法度傳顧命於康王度舊音杜洛反恐誤注云作冊書法度音冝如字傳直專反</hi>越七日癸酉伯相命士須材<hi>邦伯爲相則召<pb n="8b"/>公於丁卯七日癸酉召公命士致材木須待以供䘮用相息亮反供音恭</hi>狄設黼扆綴衣<hi>狄下士扆屏風畫爲斧文置户牖間復設幄帳象平生所爲黼音甫徐音𥙷扆於豈反屏歩經反畫胡卦反牖音酉復扶又反</hi>牖<lb/>
間南嚮敷重篾席黼純華玉仍几<hi>篾桃枝竹白黒雜繒縁之華彩色華玉以飾慿几仍因也因生時几不改作此見羣臣覲諸侯之坐嚮許亮反篾眠結反馬云纎蒻純之允反又之閏反下同緣恱絹反本或作純</hi>西序東嚮敷重厎席綴純文貝仍几<hi>東西廂謂之序厎蒻苹綴雜彩有文之貝飾几此旦夕聽事之坐厎之復反馬云青蒲也蒻音弱苹音平</hi>東序西嚮<lb/>
敷重豐席畫純雕玉仍几<hi>豐筦彩色爲畫雕刻鏤此養國老饗羣臣之坐豐芳弓反筦音管又音關鏤來豆反</hi>西夾南嚮敷重筍席玄紛純漆仍<lb/>
几<hi>西箱夾室之前筍蒻竹玄紛黒綬此親屬私宴之坐故席几質飾夾工洽反徐音頰注同筍息允反馬云箁箬也徐云竹子竹爲席于貧反紛孚云反漆音七徐七利反綬音受</hi>越玉五重陳寳<hi>於東西序坐比列玉<pb n="9a"/>五重又陳先王所寳之器物越馬云越地所獻玉也重直容反</hi>赤刀大訓弘璧琬琰在<lb/>
西序<hi>寳刀赤刀削大訓虞書典謨大璧琬琰之珪爲二重琬紆晚反琰以冉反削音笑</hi>大玉夷玉<lb/>
天球河圖在東序<hi>三玉爲三重夷常也球雍州所貢河圗八卦伏犧氏王天下龍馬出河遂則其文以畫八卦謂之河圖及典謨皆歷代傳寳之夷玉馬云越地東夷之美玉說文夷玉即珣玗琪球音求馬云玉磬雍於用反本亦作邕</hi>㣧之舞衣大貝鼖鼓在西房<hi>㣧國所爲舞者之衣皆中法大貝如車渠鼖鼓長八尺商周傳寳之西房西夾坐東鼖扶云反注同中丁仲反車渠上尺遮反車渠車䡃也</hi>兊之<lb/>
戈和之弓垂之竹矢在東房<hi>兊和古之巧人垂舜共工所爲皆中法故亦傳寳之東房東廂夾室兊徒外反共音恭</hi>大輅在賔階面綴輅在阼階面<lb/>
<hi>大輅玉綴輅金面前皆南向阼才故反向許亮反</hi>先輅在左塾之前次輅在<lb/>
右塾之前<hi>先輅象次輅木金玉象皆以飾車木則無飾皆在路寢門内左右塾前北面凡所陳列皆象成<pb n="9b"/>王生時華國之事所以重顧命塾音孰一音育重直用反</hi>二人雀弁執惠立于畢門<lb/>
之内<hi>士衛殯與在廟同故雀韋弁惠三隅矛路寢門一名畢門弁皮彦反徐扶變反</hi>四人綦弁<lb/>
執戈上刃夾兩階戺<hi>綦文鹿子皮弁亦士堂廉曰戺士所立處綦音其馬本作騏云青黒色夾徐工洽反戺音侯徐音士廉力占反稜也</hi>一人冕執劉立于東堂一人<lb/>
冕執鉞立于西堂<hi>冕皆大夫也劉鉞屬立於東西廂之前堂鉞音越說文云大斧也</hi>一<lb/>
人冕執戣立于東垂一人冕執瞿立于西垂<hi>戣瞿皆㦸屬正于東西下之階上戣音逵瞿其俱反徐音懼</hi>一人冕執銳立于側階<hi>銳矛屬也側階北下立階上銳以稅反</hi>王麻冕黼裳由賔階隮<hi>王及羣臣皆吉服用西階升不敢當主隮子西反徐子詣反</hi>重言<hi>由賔階隮二重見下文</hi>卿士邦君麻冕蟻<lb/>
裳入即位<hi>公卿大夫及諸侯皆同服亦廟中之禮蟻裳名色玄蟻魚綺反</hi>太保太史<lb/>
<pb n="10a"/>
太宗皆麻冕彤裳<hi>執事各異裳彤纁也太宗上宗即宗伯也</hi>太保承介<lb/>
圭上宗奉同瑁由阼階隮<hi>大圭尺二寸天子守之故奉以奠康王所以同爵名瑁所以冐諸侯圭以齊瑞信方四寸邪刻之用阼階升由便不嫌瑁莫報反</hi>太史秉書由賔階<lb/>
隮御王冊命<hi>太史持冊書顧命進康王故同階</hi>曰皇后憑玉几道<lb/>
揚末命命汝嗣訓<hi>冊命之辭大君成王言憑玉几所道稱揚終命所以感動康王命汝繼嗣其道言任重因以託戒憑皮氷反</hi>臨君周邦率循大卞<hi>用是道臨君周國率群臣循大法下皮彦反徐扶變反</hi>爕和天下用荅揚文武之光訓<hi>言用和道和天下用對揚聖祖文武之大教叙成王意</hi>重意<hi>荅揚文武之光訓君牙對揚文武之光命</hi>王再拜興<lb/>
荅曰眇眇予末小子其能而亂四方以敬忌天<lb/>
威<hi>言微微我淺末小子其能如父祖治四方以敬忌天威德乎謙辭託不能眇彌小反</hi>乃受同瑁<lb/>
<pb n="10b"/>
王三宿三祭三咤<hi>王受瑁爲王受同以祭禮成於三故酌者實三爵於王王三進爵三祭酒三奠爵告巳受羣臣所傳顧命咤陟嫁反字亦作宅又音妬徐又音託又豬夜反說文作丁故反奠爵也馬本作詫與說文音義同</hi>上宗曰饗<hi>祭必受福讃/王日饗福酒</hi>太保受同降<hi>受王所饗同下堂反於篚</hi>盥以異同秉璋以酢<hi>太保以盥手洗異同實酒秉璋以酢祭半圭曰璋臣所奉玉巳祭太保又祭報祭曰酢酢才各反</hi>授宗人同拜王荅拜<hi>宗人小宗伯佐太宗者大宗供王宗人供太保拜曰巳傳顧命故授宗人同拜王荅拜尊所受命供音恭</hi>太保受同祭嚌<hi>太保旣拜而祭旣祭受福嚌至齒則王亦至齒王言饗太保言嚌互相備嚌才細反互音護</hi>宅授宗人同<lb/>
拜王荅拜<hi>太保居其所授宗人同拜白成王以事畢王荅拜敬所白宅如字馬同徐殆故反</hi>重言<lb/>
<hi>王荅拜二重見下文</hi>太保降収<hi>太保下堂則王亦可知有司於此盡収徹徹丑列反徐直列反</hi>諸<lb/>
侯出廟門俟<hi>言諸侯則卿士巳下亦可知殯之所處故曰廟皆待主後命處昌吕反</hi>
<pb n="11a"/>
康王之誥第二十五　周書　孔氏傳<lb/>
康王旣尸天子<hi>尸主也主天子之正號康王旣尸天子馬本此句上更有成王崩三字</hi>遂<lb/>
誥諸侯作康王之誥<hi>旣受顧命羣臣陳戒遂誥報之因事曰遂</hi>康王之誥<lb/>
<hi>求諸侯之見匡弼</hi>王出在應門之内<hi>出畢門立應門内之中庭南面</hi>太保率西<lb/>
方諸侯入應門左畢公率東方諸侯入應門右<lb/>
<hi>二公爲二伯各率其所掌諸侯隨其方爲位皆北靣</hi>皆布乗黃朱<hi>諸侯皆陳四黄馬朱鬛以爲庭實乗繩證反鬛力輒反</hi>賔稱奉圭兼幣曰一二臣衛敢執壤奠<lb/>
<hi>賔諸侯也舉奉圭兼幣之辭言一二見非一也爲蕃衛故曰臣衛來朝而遇國䘮遂因見新王敢執壤地所出而奠贄也壤如丈反見賢遍反下同蕃方袁反朝直遥反䘮息浪反贄音至</hi>皆再拜稽首王義嗣德荅<lb/>
拜<hi>諸侯拜送幣而首至地盡禮也康王以義繼先人明德荅其拜受其幣盡子忍反</hi>重言<hi>皆再拜稽首一見下</hi>
<pb n="11b"/>
<pb n="11b"/>
<hi>侯甸男衛康誥侯甸男邦采衛酒誥侯甸男衛</hi>惟予一人釗報誥<hi>報其戒</hi>昔君<lb/>
文武丕平冨不務咎<hi>言先君文武道大政化平美不務咎惡</hi>重意<hi>昔君文武冏命昔在文武</hi>厎至齊信用昭明于天下<hi>致行至中信之道用顯明於天下言聖德洽厎之履反至齊馬讀絶句</hi>則亦有熊羆之士不二心之臣保乂<lb/>
王家<hi>言文武旣聖則亦有勇猛如熊羆之士忠一不二心之臣共安治王家熊音雄羆彼皮反</hi>重意<hi>則亦有熊羆之士泰誓如熊如羆</hi>用端命于上帝皇天用訓厥道付卑<lb/>
四方<hi>君聖臣良用受端直之命於上天大天用順其道付與四方之國王天下卑必利反徐甫至反王于况反</hi>乃<lb/>
命建侯樹屏在我後之人<hi>言文武乃施政令立諸侯樹以爲蕃屏傳王業在我後之人謂子孫</hi>今予一二伯父尚胥曁顧綏爾先公之臣服<lb/>
于先王<hi>天子稱同姓諸侯曰伯父言今我一二伯父庶幾相與顧念文武之道安汝先公之臣服於先王而法循<pb n="12a"/>之</hi>雖爾身在外乃心罔不在王室<hi>言雖汝身在外士爲諸侯汝心常當忠篤無不在王室熊羆之士勵朝臣此督諸侯</hi>用奉恤厥若無遺鞠子羞<hi>當各用心奉憂其所行順道無自荒怠遺我稚子之羞辱稚子康王自謂也鞠音菊</hi>羣公旣皆聽命<lb/>
相揖趨出<hi>巳聽誥命趨出罷退諸侯歸國朝臣就次</hi>王釋冕反䘮服<hi>脫去黼冕反服䘮服居倚廬去羌吕反</hi>
監本纂圖重言重意互註尚書卷第十一<lb/>
</p>
<p>
</p>
  </div>
</body>
</text>
</TEI>
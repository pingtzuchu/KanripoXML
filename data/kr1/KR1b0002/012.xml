<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
監本纂圖重言重意互註尚書卷第十二<lb/>
畢命第二十六　周書　孔氏傳<lb/>
康王命作冊畢<hi>命爲冊書以命畢公</hi>分居里成周郊<hi>分別民之居里異其善惡成定東周郊境使有保護別彼列反</hi>作畢命畢命<hi>言畢公見命之書</hi>惟十有二<lb/>
年六月庚午朏<hi>康王即位十二年六月三日庚午朏普忽反徐芳尾反又芳憒反</hi>重意<hi>六月庚午朏召誥篇三月惟丙午朏</hi>越三日壬申王朝歩自宗周至于<lb/>
豐<hi>於朏三日壬申王朝行自宗周至于豐宗周鎬京豐文王所都朝陟遥反鎬戸老反</hi>重言<hi>王朝歩自宗周至于豐三武成召誥本篇他篇無宗字</hi>以成周之衆命畢公保釐東郊<hi>用成周之民衆命畢公使安理治正成周東郊令得所釐力之反治正上直吏反一本作治政則依字讀令力呈反</hi>王若<lb/>
曰嗚呼父師惟文王武王敷大德于天下用克<lb/>
<pb n="1b"/>
受殷命<hi>王順其事歎告畢公代周公爲大師爲東伯命之代君陳言文武布大德於天下故天佑之用能受殷之王命大師音泰</hi>惟周公左右先王綏定厥家<hi>言周公助先王安定其家</hi>毖<lb/>
殷頑民遷于洛邑密邇王室式化厥訓<hi>毖殷頑民恐其叛亂故徙於洛邑密近王室用化其教毖音袐近如字又附近之近</hi>旣歷三紀丗變風移四<lb/>
方無虞予一人以寜<hi>言殷民遷周巳經三紀丗代民易頑者漸化四方無可度之事我天子用安矣十二年曰紀父子曰丗度待洛反舊作待路反</hi>重意<hi>予一人以寜康誥則予一人以懌</hi>道有升降<lb/>
政由俗革不臧厥臧民罔攸觀<hi>天道有上下交接之義政教有用俗改更之理民之俗善以善養之俗有不善以法御之若乃不善其善則民無所勸慕上時掌反更古行反</hi>惟公懋德<lb/>
克勤小物弼亮四丗正色率下罔不祗師言<hi>言公勉行德能勤小物輔佐文武成康四丗爲公卿正色率下下人無不敬仰師法懋音茂</hi>嘉績多于先<lb/>
<pb n="2a"/>
王予小子垂拱仰成<hi>公之善功多大先人之美我小子爲王垂拱仰公成理言其上顯父兄下施子孫拱九勇反仰如字徐五亮反</hi>重言<hi>予小子六泰誓武成/金縢洛誥君陳本篇</hi>重意<hi>垂拱仰成武成垂拱而天下治</hi>王曰嗚呼父師今予祗命公以周公之事往<lb/>
哉<hi>今我敬命公以周公所爲之事往爲之哉言非周公所爲不敢枉公往治治直吏反</hi>旌别淑慝<lb/>
表厥宅里彰善癉惡樹之風聲<hi>言當識别頑民之善惡表異其居里明其爲善病其爲惡立其善風揚其善聲别彼列反癉丁但反</hi>弗率訓典殊厥井疆俾克<lb/>
畏慕<hi>其不循教道之常則殊其井居田界使能畏爲惡之禍慕爲善之福所以沮勸俾必爾反沮辭汝反又慈吕反</hi>
申畫郊圻愼固封守以康四海<hi>郊圻雖舊所規畫當重分明之又當謹愼堅固封疆之守備以安四海京圻安則四海安矣守徐始救反重直用反</hi>政貴有恒辭尚體<lb/>
要不惟好異<hi>政以仁義爲常辭以理實爲要故貴尚之若異於先王君子所不好好呼報反</hi>商<lb/>
<pb n="2b"/>
俗靡靡利口惟賢餘風未殄公其念哉<hi>紂以靡靡利口惟賢覆亡國家今殷民利口餘風未絶公其念絶之覆芳服反</hi>重意<hi>公其念哉益稷帝其念哉大禹謨帝念哉益稷伊訓念哉</hi>
我聞曰丗禄之家鮮克由禮以蕩陵德實悖天<lb/>
道<hi>特言我聞自古有之丗有禄位而無禮教少不以放蕩陵邈有德者如此實亂天道鮮息淺反悖布内反</hi>重言<lb/>
<hi>我聞曰六無逸二康誥多士君陳本篇各一</hi>敝化奢麗萬丗同流<hi>言敝俗相化車服奢麗雖相去萬丗若同一流敝歩寐反</hi>兹殷庶士席寵惟舊怙侈滅義服<lb/>
美于人<hi>此殷衆士居寵日乆怙恃奢侈以滅德義服飾過制美於其民言僭上怙音戸</hi>驕淫矜侉<lb/>
將由惡終雖收放心閑之惟艱<hi>言殷衆士驕恣過制矜其所能以自侉大如此不變將用惡自終雖今順從周制心未壓服以禮閑禦其心惟艱侉苦瓜反壓於葉反又於甲反又於豔反</hi>資<lb/>
冨能訓惟以永年惟德惟義時乃大訓不由古<lb/>
<pb n="3a"/>
訓于何其訓<hi>以冨資而能順義則惟可以長年命矣惟有德義是乃大順若不用古訓典籍於何其能順乎</hi>王曰嗚呼父師邦之安危惟兹殷士不剛不<lb/>
柔厥德允修<hi>言邦國所以安危惟在和此殷士而巳治之不剛不柔寛猛相濟則其德政信修立</hi>惟<lb/>
周公克愼厥始惟君陳克和厥中惟公克成厥<lb/>
終<hi>周公遷殷頑民以消亂階能愼其始君陳弘周公之訓能和其中畢公闡二公之烈能成其終</hi>三后協<lb/>
心同厎于道道洽政治澤潤生民<hi>三君合心爲一終始相成同致于道道至普洽政化治理其德澤惠施乃浸潤生民言三君之功不可不尚政治直吏反施始豉反浸子鴆反</hi>重意<hi>道洽政治澤潤生民舜典好生之德洽于民心</hi>四夷左衽罔不咸頼予小子永<lb/>
膺多福<hi>言東夷西戎南蠻北狄𬒳髪左祍之人無不皆恃頼三君之德我小子亦長受其多福祍而甚反又而鴆反</hi>重言<hi>予小子六泰誓武成金縢洛誥君陳本篇</hi>重意<hi>予小子永膺多福君陳惟予一人膺受多福</hi>公<lb/>
<pb n="3b"/>
其惟時成周建無窮之基亦有無窮之聞<hi>公其惟以是成周之治爲周家立無窮之基業於公亦有無窮之名聞於後丗爲于僞反</hi>子孫訓其成式惟<lb/>
乂<hi>言後丗子孫順公之成法惟以治</hi>嗚呼罔曰弗克惟旣厥心<hi>人之爲政無曰不能惟在盡其心而巳</hi>罔曰民寡惟愼厥事<hi>無曰人少不足治也惟在愼其政事無敢輕之少詩照反</hi>欽若先王成烈以休于前政<hi>敬順文武成業以美於前人之政所以勉畢公</hi>
君牙第二十七　周書　孔氏傳<lb/>
穆王命君牙爲周大司徒<hi>穆王康王孫昭王子穆王名滿君牙或作君雅</hi>作<lb/>
君牙<hi>君牙臣名</hi>君牙<hi>命以其名/遂以名篇</hi>王若曰嗚呼君牙<hi>順其事而歎稱其名而命之</hi>惟乃祖乃父丗篤忠貞服勞王家厥有<lb/>
<pb n="4a"/>
成績紀于太常<hi>言汝父祖丗厚忠貞服事勤勞王家其有成功見紀録書於王之太常以表顯之王之旌旗畫日月曰太常畫胡卦反</hi>重言<hi>乃祖乃父五餘見盤庚</hi>惟予小子嗣守文武<lb/>
成康遺緒亦惟先王之臣克左右亂四方<hi>惟我小子繼守先王遺業亦惟父祖之臣能佐助我治四方言己無所能</hi>重言<hi>惟予小子二/又見泰誓</hi>重意<hi>嗣守文武成康遺緒顧命嗣守文武大訓</hi>心之憂危若蹈虎尾渉于春冰<hi>言祖宗之大已才之弱故心懷危懼虎尾畏噬春冰畏䧟危懼之甚蹈徒報反噬市制反䧟䧟没之䧟</hi>今命爾予翼作<lb/>
股肱心膂<hi>今命汝爲我輔翼股肱心膂之臣言委任膂音旅</hi>重意<hi>作股肱心膂益稷臣作朕股肱耳目</hi>
纉乃舊服無忝祖考弘敷五典式和民則<hi>繼汝先祖故所服忠勤無辱累祖考之道大布五常之教用和民令有法則累劣僞反令力呈反</hi>重意<hi>纉乃舊服仲虺之誥纉禹舊服〇弘敷五典周官敷五典舜典謹徽五典</hi>爾身克正罔敢弗正民心罔中<lb/>
<pb n="4b"/>
惟爾之中<hi>言汝身能正則下無敢不正民心無中從汝取中必當正身示民以中正</hi>夏暑雨<lb/>
小民惟曰怨咨<hi>夏月暑雨天之常道小人惟曰怨歎咨嗟言心無中也</hi>冬祁寒小<lb/>
民亦惟曰怨咨<hi>冬大寒亦天之常道民猶怨嗟</hi>互註<hi>記緇衣君雅曰夏日暑雨小民惟曰怨資冬祁寒小民亦惟曰怨注云資當爲至齊魯之語聲之誤也祁之言是也齊西偏之語也</hi>厥惟艱哉思<lb/>
其艱以圖其易民乃寜<hi>天不可怨民猶怨嗟治民其惟艱哉當思慮其難以謀其易民乃安易以豉反</hi>重意<hi>厥惟艱哉伊訓兹惟艱哉泰誓是惟艱哉</hi>嗚呼丕顯哉文王謨<lb/>
<hi>歎文王所謀大顯明</hi>丕承哉武王烈<hi>言武王業美大可承奉</hi>啓佑我後人<lb/>
咸以正罔缺<hi>文武之謀業大明可承奉開助我後嗣皆以正道無邪缺缺苦穴反</hi>重意<hi>啓佑我後人太甲啓迪後人</hi>爾惟敬明乃訓用奉若于先王<hi>汝惟當敬明汝五教用奉順于先王之道</hi>對揚文武之光命追配于前人<hi>言當荅揚文武光明<pb n="5a"/>之命君臣各追配於前令名之人</hi>重意<hi>對揚文武之光命顧命用荅揚文武之光訓</hi>王若曰君<lb/>
牙乃惟由先正舊典時式民之治亂在兹<hi>汝惟當奉用先正之臣所行故事舊典文籍是法民之治亂在此而巳用之則民治廢之則民亂治直吏反下注同</hi>率乃祖考<lb/>
之攸行昭乃辟之有乂<hi>言當循汝父祖之所行明汝君之有治功辟必亦反</hi>重言<lb/>
<hi>率乃祖考之攸行太甲率乃祖之攸行</hi>
冏命第二十八　周書　孔氏傳<lb/>
穆王命伯冏爲周太僕正<hi>伯冏臣名也太僕長太御中大夫冏九永反亦作煛長誅丈反</hi>作冏命冏命<hi>以冏見命名篇</hi>王若曰伯冏惟予弗克于<lb/>
德嗣先人宅丕后<hi>順其事以命伯冏言我不能於道德繼先人居大君之位人輕任重</hi>怵<lb/>
惕惟厲中夜以興思免厥愆<hi>言常悚懼惟危夜半以起思所以免其過悔怵<pb n="5b"/>勑律反惕他歷反</hi>昔在文武聦明齊聖小大之臣咸懷忠<lb/>
良<hi>聦明視聽逺齊通無滯礙臣雖官有尊卑無不忠良礙五代反</hi>重意<hi>昔在文武康王之誥昔君文武〇聦明齊聖堯典聦明文思微子之命齊聖廣淵</hi>其侍御僕從罔匪正人<hi>雖給侍進御僕役從官官雖微無不用中正之人御如字一音禦從才用反注及下注侍從同</hi>以旦夕承弼厥辟出<lb/>
入起居罔有不欽<hi>小臣皆良僕役皆正以旦夕承輔其君故君出入起居無有不敬</hi>〇<lb/>
重意<hi>罔有不欽盤庚下罔有弗欽下文罔有不藏</hi>發號施令罔有不臧下民<lb/>
祗若萬邦咸休<hi>言文武發號施令無有不善下民敬順其命萬國皆美其化</hi>重言<hi>萬邦咸休二本篇洛誥大禹謨萬邦咸寜</hi>惟予一人無良實頼左右前後有位<lb/>
之士匡其不及<hi>惟我一人無善實恃左右前後有職位之士匡正其不及言此責羣臣正己</hi>〇<lb/>
重意<hi>惟予一人無良泰誓惟予小子無良君陳康王之誥惟予一人</hi>繩愆糾謬格其非<lb/>
<pb n="6a"/>
心俾克紹先烈<hi>言侍左右之臣彈正過誤檢其非妄之心使能繼先王之功業繩市陵反俾必爾反</hi>
今予命汝作大正正于羣僕侍御之臣<hi>欲其教正羣僕無敢佞僞</hi>懋乃后德交修不逮<hi>言侍御之臣無小大親踈皆當勉汝君爲德更代修進其所不及更古衡反</hi>愼簡乃僚無以巧言令色便辟側媚其惟<lb/>
吉士<hi>當謹愼簡選汝僚屬侍臣無得用巧言無實令色無質便辟足恭側媚謟䛕之人其惟皆吉良正士便婢綿反辟匹亦反徐扶亦反足將住反䛕徐以朱反</hi>重意<hi>無以巧言令色皐陶/謨何畏乎巧言令色</hi>重言<hi>其惟吉士二立政本篇</hi>僕臣正厥后克正僕臣䛕厥后自聖<hi>言僕臣皆正則其君乃能正僕臣謟䛕則其君乃自謂聖</hi>重意<hi>僕臣䛕厥后自聖說命良臣惟聖</hi>后德惟臣不德<lb/>
惟臣<hi>君之有德惟臣成之君之無德惟臣誤之言君所行善惡專在左右</hi>爾無昵于憸人<lb/>
充耳目之官迪上以非先王之典<hi>汝無親近於憸利小子之人充備侍<pb n="6b"/>從在視聽之官道君上以非先王之法昵女乙反憸息廉反徐七漸反利口也本亦作<graphic n="KR2548" url="https://raw.githubusercontent.com/kanripo/KR-Gaiji/master/images/KR2548.png" mimeType="image/png"/>近附近之近道音導</hi>非人<lb/>
其吉惟貨其吉<hi>若非人其實吉良惟以貨財配其吉良以求入于僕侍之臣汝當清審</hi>若<lb/>
時<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>厥官<hi>若用是行貨之人則病其官職<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>改頑反</hi>惟爾大弗克祗厥<lb/>
辟惟予汝辜<hi>用行貨之人則惟汝大不能敬其君惟我則亦以此罪汝言不忠也</hi>王曰嗚<lb/>
呼欽哉永弼乃后于彞憲<hi>歎而勑之使敬用所言當長輔汝君於常法此穆王庶幾欲蹈行常法</hi>重言<hi>欽哉八堯典大禹謨微子之命本篇各一舜典益稷各二</hi>
吕刑第二十九　周書　孔氏傳<lb/>
吕命<hi>吕侯見命爲天子司寇</hi>穆王訓夏贖刑<hi>吕侯以穆王命作書訓暢夏禹贖刑之法更從輕以布告天下贖音蜀注下同</hi>作吕刑吕刑<hi>後爲甫侯故或稱甫刑</hi>惟吕命王<lb/>
享國百年耄荒<hi>言吕侯見命爲卿時穆王以享國百年耄亂荒忽穆王即位過四十矣言百年大期<pb n="7a"/>雖老而能用賢以揚名耄本亦作/毛報反切韻莫報反</hi>度作刑以詰四方<hi>度時丗所冝訓作贖刑以治天下四方之民度待洛反注同馬如字云法度也詰起一反</hi>王曰若古有訓蚩尤<lb/>
惟始作亂延及于平民<hi>順古有遺訓言蚩尤造始作亂惡化相易延及於平善之人九黎之君號曰蚩尤蚩尺之反尤有牛反馬云少昊之末九黎君名</hi>罔不寇賊鴟義姦宄<lb/>
奪攘矯䖍<hi>平民化之無不相寇賊爲鴟䲷之義以相奪讓矯稱上命若固有之亂之甚鴟尺之反鴟梟惡鳥馬云鴟輕也義本亦作誼攘如羊反矯居表反䖍其然反</hi>苗民弗用靈制以刑惟<lb/>
作五虐之刑曰法<hi>三苗之君習蚩尤之惡不用善化民而制以重刑惟爲五虐之刑自謂得法蚩尤黄帝所滅三苗帝堯所誅言異丗而同惡</hi>互註<hi>記緇衣君民者子以愛之則民親之信以法之則民不倍恭以涖之則民有孫心甫刑曰苗民匪用命制以刑惟作五虐之刑曰法是以民有惡德而遂絶其丗也</hi>殺戮無辜<lb/>
爰始淫爲劓刵椓黥<hi>三苗之主頑凶若民敢行虐刑以殺戮無罪於是始大爲截人耳鼻<pb n="7b"/>㭬隂黥面以加無辜故曰五虐劓魚器反刵徐如志反椓丁角反黥其京反</hi>越兹麗刑并制罔<lb/>
差有辭<hi>苗民於此施刑并制無罪無差有直辭者言淫濫麗力馳反并必政反</hi>民興胥漸<lb/>
泯泯棼棼罔中于信以覆詛盟<hi>三苗之民瀆於亂政起相漸化泯泯爲亂棼棼同惡皆無中于信義以反背詛盟之約泯靣忍反徐音民棼扶云反徐扶文反覆芳服反徐敷目反詛側助反背音佩約如字又於妙反</hi>虐威庶戮方告無辜于上上帝監民罔有<lb/>
馨香德刑發聞惟腥<hi>三苗虐政作威衆𬒳戮者方方各告無罪於天天視苗民無有馨香之行其所以爲德刑發聞惟乃腥臭聞音問又如字注同腥音星行下孟反</hi>重意<hi>罔有馨香德刑發聞惟腥酒誥弗惟德馨香祀登聞于天君陳至治馨香感于神明</hi>皇帝哀矜庶戮之不辜報虐<lb/>
以威遏絶苗民無丗在下<hi>皇帝帝堯也哀矜衆𬒳戮者之不辜乃報爲虐者以威誅遏絶苗民使無丗位在下國也君帝君冝作皇字帝堯也遏於葛反</hi>乃命重黎絶地天通<lb/>
<pb n="8a"/>
罔有降格<hi>重即羲黎即和堯命羲和丗掌天地四時之言使人神不擾各得其序是謂絶地天通言天神無有降地地祇不至於天明不相干重直龍反注同黎力兮反</hi>羣后之逮在下明明棐常<lb/>
鰥寡無蓋<hi>羣后諸侯之逮在下國皆以明明大道輔行常法故使鰥寡得所無有掩蓋裴音匪又芳鬼反鰥居頑反</hi>皇帝清問下民鰥寡有辭于苗<hi>帝堯詳問民患皆有辭怨於苗民清問馬云清訊也</hi>德威惟畏德明惟明<hi>言堯監苗民之見怨則又増修其德行威則民畏服明賢則德明人所以無能名焉</hi>互註<hi>記表記後丗雖有作者虞舜弗可及也巳矣君天下生無私死不厚其子子民如父母有憯怛之愛有忠利之教親而尊安而敬威而愛冨而有禮惠而能散其君子尊仁畏義恥費輕實忠而不犯義而順文而静寛而有辨甫刑曰德威惟威德明惟明非虞帝其孰能如此乎</hi>乃命三后恤功于<lb/>
民伯夷降典折民惟刑禹平水土主名山川稷<lb/>
降播種農殖嘉榖<hi>伯夷卜典禮教民而斷以法禹治洪水山川無名者主名之后稷下教民<pb n="8b"/>播種農畒生善榖所謂堯命三君憂功於民折之設反下同馬鄭王皆音悊馬云智也種章用反殖承力反斷丁亂反</hi>〇<lb/>
重意<hi>禹平水土舜典咨禹汝平水土〇稷降播種農殖嘉榖舜典汝后稷播時百榖</hi>三后成功惟<lb/>
殷于民<hi>各成其功惟所以殷盛於民言禮教備衣食足</hi>士制百姓于刑之中<lb/>
以教祗德<hi>言伯夷道民典禮斷之以法皐陶作土制百官於刑之中助成道化以教民爲敬德祇止而反</hi>〇<lb/>
重意<hi>士制百姓于刑之中大禹謨民恊于中君陳惟厥中下文故乃明于刑之中</hi>穆穆在上明<lb/>
明在下灼于四方罔不惟德之勤<hi>堯躬行敬敬在上三后之徒秉明德明君道於下灼然彰著四方故天下之士無不惟德之勤</hi>重意<hi>灼于四方堯典光𬒳四表泰誓光于四方</hi>故<lb/>
乃明于刑之中率乂于民棐彞<hi>天下皆勤立德故乃能明於用刑之中正循道以冶於民輔成常教治直吏反</hi>典獄非訖于威惟訖于冨<hi>言堯時主獄有威有德有恕非絶於威惟絶於富丗治貨賂不行賂來故反</hi>敬忌罔有擇言在身<hi>堯時典獄<pb n="9a"/>皆能敬其職忌其過故無有可擇之言在其身</hi>互註<hi>記表記子曰君子不失口於人是故君子言足信也甫刑曰敬忌而罔有擇言在躬</hi>惟克天德自作元命配享在下<hi>凡明於刑之中無擇言在身必是惟能天德自爲大命配享天意在於天下</hi>王曰嗟四方司政典獄非爾<lb/>
惟作天牧<hi>主政典獄謂諸侯也非汝惟爲天牧民乎言任重是汝爲于僞反任重上而鴆反下輕重之重</hi>今<lb/>
爾何監非時伯夷播刑之迪<hi>言當視是伯夷布刑之道而法之</hi>其<lb/>
今爾何懲惟時苗民匪察于獄之麗<hi>其今汝何懲戒乎所懲戒惟是苗民非察於獄之施刑以取滅亡麗力馳反</hi>罔擇吉人觀于五刑之中<lb/>
惟時庶威奪貨<hi>言苗民無肯選擇善人使觀視五刑之中正惟是衆爲威虐者任之以奪取人貨所以爲亂</hi>斷制五刑以亂無辜上帝不蠲降咎于苗<hi>苗民任奪貨姦人斷制五刑以亂加無罪天不㓗其所爲故下咎罪謂誅之蠲吉縁反咎其九反</hi>苗民無辭<lb/>
<pb n="9b"/>
于罰乃絶厥丗<hi>言罪重無以辭於天罰故堯絶其丗申言之爲至戒</hi>王曰嗚呼<lb/>
念之哉<hi>念以伯夷爲法苗民爲戒</hi>重意<hi>念之哉益稷伊訓念哉</hi>伯父伯兄仲叔<lb/>
季弟㓜子童孫皆聽朕言庶有格命<hi>皆王同姓有父兄弟子孫列者伯仲叔季順少長也舉同姓包異姓言不殊也聽從我言庶幾有至命聽如字又他經反少詩照反長丁丈反</hi>重意<lb/>
<hi>皆聽朕言湯誥悉聽朕言盤庚明聽朕言泰誓咸聽朕言舜典咸聽朕命</hi>今爾罔不由慰日<lb/>
勤爾罔或戒不勤<hi>今汝無不用安自居日當勤之汝無有徒念戒而不勤日勤上人實反一音曰</hi>天齊于民俾我一日非終惟終在人<hi>天整齊於下民使我爲之一日所行非爲天所終惟爲天所終在人所行天齊于民絶句馬云齊中也俾我絶句上必爾反馬本作矜矜哀也</hi>爾<lb/>
尚敬逆天命以奉我一人雖畏勿畏雖休勿休<lb/>
<hi>汝當庶幾敬逆天命以奉我一人之戒行事雖見畏勿自謂可敬畏雖見美勿自謂有德羙</hi>重意<hi>以奉我一人泰誓奉<pb n="10a"/>予一人</hi>惟敬五刑以成三德一人有慶兆民頼之其<lb/>
寜惟永<hi>先戒以勞謙之德次教以惟敬五刑所以成剛柔正直之三德也天予有善則兆民頼之其乃安寜長乆之道</hi>重意<hi>一人有慶㤗誓/亦尚一人之慶</hi>互註<hi>左襄十三年譲禮之主也范宣子讓其下皆讓欒黶爲汰弗敢違也晉國以乎數丗頼之刑善也夫一人刑善百姓休和可不務乎書曰一人有慶兆民頼之其寜惟永其是之謂乎</hi>王<lb/>
曰吁來有邦有土告爾祥刑<hi>吁歎也有國土諸侯告汝以善用刑之道吁况于反馬作于于於也</hi>在今爾安百姓何擇非人何敬非刑何<lb/>
度非及<hi>在今爾安百姓兆民之道當何所擇非惟吉人乎當何所敬非惟五刑乎當何所度非惟及丗輕重所冝乎度待洛反注同馬云謀造也</hi>兩造具備師聽五辭<hi>兩謂囚證造至也兩至具備則衆獄官共聽其入五刑之辭造七報反注同</hi>五辭簡孚正于五刑<hi>五辭簡核信有罪驗則正之於五刑</hi>五刑不簡正于五罰<hi>不簡核謂不應五刑當正五罰出金贖罪核幸格反</hi>五<lb/>
<pb n="10b"/>
罰不服正于五過<hi>不服不應罰也正於五過從赦免應應對之應下同</hi>五過之<lb/>
疵惟官惟反惟内惟貨惟來<hi>五過之所病或甞同官位或詐反囚辭或内親用事或行貨枉法或舊相往來皆病所在疵才斯反來馬本作求云有求請賕也</hi>其罪惟鈞其審<lb/>
克之<hi>以病所在出入人罪使在五過罪與犯法者同其當清察能使之不行</hi>重言<hi>其克審之四下文三</hi>五<lb/>
刑之疑有赦五罰之疑有赦其審克之<hi>刑疑赦從罰罰疑赦從免其當清察能得其理</hi>重意<hi>五罰之疑有赦大禹罪疑惟輕</hi>簡孚有衆惟貌有稽<lb/>
<hi>簡核誠信有合衆心惟察其貌有所考合重刑之至</hi>無簡不聽具嚴天威<hi>無簡核誠信不聽理其獄皆當嚴敬天威無輕用刑</hi>墨辟疑赦其罰百鍰閱實其罪<hi>刻其顙而涅之曰墨刑疑則赦從罰六兩曰鍰鍰黄鐵也閱實其罪使與罰各相當辟婢亦反鍰徐戸關反六兩也鄭及爾雅同說文云六鋝也鋝十一銖二十五分銖之十三也馬同又云賈逵說俗儒以鋝重六兩周官劒重九鋝俗儒近是閱音恱顙素黨<pb n="11a"/>反涅乃結反</hi>重言<hi>閱實其罪五連見下文四</hi>劓辟疑赦其罰惟倍閱實<lb/>
其罪<hi>截鼻曰劓刑倍百爲二百鍰</hi>剕辟疑赦其罰倍差閱實其<lb/>
罪<hi>刖足曰剕倍差謂倍之又半爲五百鍰剕扶謂反倍差測加反傳云五百鍰也馬云倍二百爲四百差者又加四百之三分之一凡五百三十三鍰三分鍰之一也刖音月又五罰反絶也</hi>宫辟疑赦其罰六<lb/>
百鍰閱實其罪<hi>宫淫刑也男子割勢婦人幽閉次死之刑序五刑先輕轉至重者事之冝</hi>大<lb/>
辟疑赦其罰千鍰閱實其罪<hi>死刑也五刑疑各入罰不降相因古之制也</hi>
墨罰之屬千劓罰之屬千剕罰之屬五百宫罰<lb/>
之屬三百大辟之罰其屬二百五刑之屬三千<lb/>
<hi>别言罰屬合言刑屬明刑罰同屬互見其義以相備見賢遍反</hi>上下比罪無僭亂辭勿<lb/>
用不行<hi>上下比方其罪無聽僭亂之辭以自疑勿用折獄不可行僭子念反</hi>惟察惟法其<lb/>
<pb n="11b"/>
審克之<hi>惟當清察罪人之辭刑以法理其當詳審能之</hi>上刑適輕下服<hi>重刑有可以虧减則之輕服下罪</hi>下刑適重上服輕重諸罰有權<hi>一人有二罪則之重而輕并數輕重諸刑罰各有權冝并必政反數色住反</hi>刑罰丗輕丗重惟齊非齊<lb/>
有倫有要<hi>言刑罰隨丗輕重也刑新國用輕典刑亂國用重典刑平國用中典凡刑所以齊非齊各有倫理有要義</hi>罰懲非死人極于病<hi>刑罰所以懲過非殺人欲使惡人極於病苦莫敢犯者</hi>
非佞折獄惟良折獄罔非在中<hi>非口才可以斷獄惟平良可以斷獄無不在中正</hi>重意<hi>罔非在中君陳爾/惟勿宥惟厥中</hi>察辭于差非從惟從<hi>察囚辭其難在於差錯非從其爲辭惟從其本情</hi>哀敬折獄明啓刑書胥占咸庶<lb/>
中正<hi>當憐下人之犯法敬斷獄之害人明開刑書相與占之使刑當其罪皆庶幾必得中正之道當丁浪反</hi>其<lb/>
刑其罰其審克之<hi>其所刑其所罰其當詳審能行之無失中正</hi>重言<hi>其審克之四上<pb n="12a"/>文二</hi>獄成而孚輸而孚<hi>斷獄成辭而信當輸汝信於王謂上其鞠劾文辭上時掌反下注同鞠九六反劾亥代反玉篇胡得反</hi>其刑上備有并兩刑<hi>其斷刑文書上王府皆當備具有并兩刑亦具上之</hi>王曰嗚呼敬之哉官伯族姓朕言多懼<hi>敬之哉告使敬刑官長諸侯族同族姓異姓也我言多可戒懼以儆之儆音景</hi>重言<hi>敬之哉二前見康王之誥</hi>朕敬<lb/>
于刑有德惟刑<hi>我敬於刑當使有德者惟典刑</hi>今天相民作配在<lb/>
下明清于單辭<hi>今天治民人君爲配天在下當承天意聽訟當清審單辭單辭特難聽故言之相如字馬悉亮反助也治直吏反</hi>民之亂罔不中聽獄之兩辭<hi>民之所以治由典獄之無不以中正聽獄之兩辭兩辭棄虚從實刑獄清則民治</hi>無或私家于獄之兩<lb/>
辭<hi>典獄無敢有受貨聽詐成私家於獄之兩辭</hi>獄貨非寳惟府辜功報以<lb/>
庶尤<hi>受獄貨非家寳也惟聚罪之事其報則以衆人見罪</hi>永畏惟罰非天不中<lb/>
<pb n="12b"/>
惟人在命<hi>當長畏懼惟爲天所罰非天道不中惟人在教命使不中不中則天罰之</hi>天罰不<lb/>
極庶民罔有令政在于天下<hi>天道罰不中令衆民無有善政在於天下由人主不中將亦罰之令力呈反</hi>王曰嗚呼嗣孫今往何監非德于民<lb/>
之中尚明聽之哉<hi>嗣孫諸侯嗣丗子孫非一丗自今巳往當何監視非當立德於民爲之中正乎庶幾明聽我言而行之哉</hi>哲人惟刑無疆之辭屬于五極咸中<lb/>
有慶<hi>言智人惟用刑乃有無窮之善辭名聞於後丗以其折獄屬五常之中正皆中有善所以然也屬音燭</hi>受<lb/>
王嘉師監于兹祥刑<hi>有邦有土受王之善衆而治之者視於此善刑欲其勤而法之爲無疆之辭</hi>
監本纂圖重言重意互註尚書卷第十二<lb/>
</p>
<p>
</p>
  </div>
</body>
</text>
</TEI>
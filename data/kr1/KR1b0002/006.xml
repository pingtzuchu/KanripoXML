<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
監本纂圖重言重意互註尚書卷第六<lb/>
泰誓上第一　周書　孔氏傳<lb/>
惟十有一年武王伐殷<hi>周自虞芮質厥成諸侯並附以爲受命之年至九年而文王卒武王三年服畢觀兵孟津以卜諸侯伐紂之心諸侯僉同乃退以示弱芮如銳反虞芮二國名僉七廉反</hi>一月戊<lb/>
午師渡孟津<hi>十三年正月二十八日更與諸侯期而共伐紂孟津地名也</hi>作泰誓三<lb/>
篇<hi>渡津乃作</hi>泰誓<hi>大㑹以誓衆</hi>惟十有三年春大㑹于孟津<lb/>
<hi>三分二諸侯及諸戎狄此周之孟春惟十有三年春或作十有一年後人妄看序文輒改之</hi>王曰嗟我<lb/>
友邦冡君越我御事庶士明聽誓<hi>冡大御治也友諸侯親之稱大君尊之下及我治事衆士大小無不皆明聽誓</hi>重言<hi>嗟我友邦冡君二本篇牧誓</hi>惟天地萬物父<lb/>
母惟人萬物之靈<hi>生之謂父母靈神也天地所生惟人爲貴</hi>亶聦明作<lb/>
<pb n="1b"/>
元后元后作民父母<hi>人誠聦明則爲大君而爲衆民父母亶丁但反</hi>重意<hi>元后作民父母供範天子作民父母</hi>今商王受弗敬上天降災下民沈湎<lb/>
冐色敢行暴虐<hi>沈湎嗜酒冒亂女色敢行酷暴虐殺無辜湎面善反冒莫報反注同嗜市志反切韻常利反酷苦毒反</hi>重言<hi>今商王受五本篇中篇下篇牧誓武成</hi>罪人以族官人以丗<lb/>
<hi>一人有罪刑及父母兄弟妻子言淫濫官人不以賢才而以父兄所以政亂</hi>惟宫室臺榭陂池<lb/>
侈服以殘害于爾萬姓<hi>土髙曰臺有木曰榭澤障曰陂停水曰池侈謂服飾過制言匱民財力爲奢麗榭爾雅云有木曰榭本又作謝陂彼皮反障之亮反匱其媿反</hi>焚炙忠良刳剔孕<lb/>
婦<hi>忠良無罪焚炙之懷子之婦刳剔視之言暴虐刳口胡反剔他歷反孕以證反徐養證反</hi>皇天震怒<lb/>
命我文考肅將天威大勲未集<hi>言天怒紂之惡命文王敬行天罰功業未成而崩</hi>重意<hi>皇天震怒洪範帝乃震怒〇肅將天威君奭誕將天威</hi>肆予小子發以爾<lb/>
<pb n="2a"/>
友邦冡君觀政于商<hi>父業未就之故故我與諸侯觀紂政之善惡謂十一年自孟津還時</hi>
重言<hi>肆予小子發下篇肆予小子</hi>惟受罔有悛心乃夷居弗事上<lb/>
帝神祇遺厥先宗廟弗祀<hi>悛改也言紂縱惡無改心平居無故廢天地百神宗廟之祀慢之甚悛七全反</hi>犧牲粢盛旣于凶盗<hi>凶人盡盗食之而紂不罪粢音咨黍稷曰粢盛音成在器曰盛</hi>乃曰吾有民有命罔懲其侮<hi>紂言吾所以有兆民有天命故羣臣畏罪不爭無能止其慢心懲直承反爭爭鬪之爭</hi>天佑下民作之君作之<lb/>
師<hi>言天佑助下民爲立君以政之爲立師以教之爲于僞反</hi>惟其克相上帝寵綏<lb/>
四方<hi>當能助天寵安天下相息亮反</hi>重意<hi>寵綏四方盤庚厎綏四方</hi>有罪無罪予曷<lb/>
敢有越厥志<hi>越逺也言己志欲爲民除惡是與否不敢逺其志否方有反</hi>同力度德<lb/>
同德度義<hi>力鈞則有德者勝德鈞則秉義者強揆度優劣勝負可見度徒洛反下注同</hi>受有<lb/>
<pb n="2b"/>
臣億萬惟億萬心<hi>人執異心不和諧億十萬曰億</hi>予有臣三千惟<lb/>
一心<hi>三千一心言同欲</hi>商罪貫盈天命誅之予弗順天厥<lb/>
罪惟鈞<hi>紂之爲惡一以貫之惡貫巳滿天畢其命今不誅紂則爲逆天與紂同罪貫古亂反</hi>予小子<lb/>
夙夜祗懼受命文考類于上帝冝于冡土以爾<lb/>
有衆厎天之罰<hi>祭社曰冝冡土社也言我畏天之威告文王廟以事類告天祭社用汝衆致天罰於紂類師祭也冡中勇反厎之履反</hi>重言<hi>類于上帝二/本篇舜典</hi>重意<hi>以爾有衆底天之罰㣧征今予以爾有衆奉將天罰湯誓爾尚輔予一人致天之罰下篇奉予一人恭行天罰</hi>天矜于民民之所欲<lb/>
天必從之<hi>矜憐也言天除惡樹善與民同從才容反</hi>爾尚弼予一人永清<lb/>
四海<hi>穢惡除則四海長清</hi>重意<hi>爾尚弼予一人湯誓爾尚輔予一人微子之命毗予一人周官弼予一人</hi>時<lb/>
哉弗可失<hi>言今我伐紂正是天人合同之時不可違失</hi>
<pb n="3a"/>
泰誓中第二　周書　孔氏傳<lb/>
惟戊午王次于河朔<hi>次止也戊午渡河而誓旣誓而止於河之北</hi>羣后以<lb/>
師畢會<hi>諸侯盡會次也</hi>王乃徇師而誓曰嗚呼西土有衆<lb/>
咸聽朕言<hi>徇循也武王在西故稱西土徇似俊反字詁云徇廵也</hi>重意<hi>咸聽朕言大禹謨咸聽朕命湯誓悉聽朕言盤庚明聽朕言吕刑皆聽朕言</hi>我聞吉人爲善惟日不足凶<lb/>
人爲不善亦惟日不足<hi>言吉人渴日以爲善凶人亦渴日以行惡湯苦曷反又苦蓋反</hi>
今商王受力行無度<hi>行無法度渴日不足故曰力行</hi>重言<hi>今商王受五上篇本篇下篇牧誓武成</hi>播棄犂老昵比罪人<hi>鮐背之耇稱犂老布棄不禮敬昵近罪人謂天下逋逃之小人犂力私反又力兮反昵女乙反比毗志反鮐他來反又音怡魚名逋布呉反</hi>淫酗肆虐臣下<lb/>
化之<hi>過酗縱虐以酒成惡臣下化之言罪同酗况付反</hi>朋家作仇脅權相滅<lb/>
<pb n="3b"/>
無辜籲天穢德彰聞<hi>臣下朋黨自爲仇怨脅上權命以相誅滅籲呼也民皆呼天告冤無辜紂之穢德彰聞天地言罪惡深脅虚業反籲音喻穢於廢反</hi>惟天惠民惟辟奉天<hi>言君天下者當奉天以愛民辟必亦反</hi>有夏桀弗克若天流毒下國<hi>桀不能順天流毒虐於下國萬民言凶害</hi>天乃佑命成湯降黜夏命<hi>言天助湯命使下退桀命</hi>惟受罪浮于桀<hi>浮/過</hi>剥䘮元良賊虐諫輔<hi>剥傷害也賊殺也元善之長良善以諫輔紂紂反殺之䘮息浪反長丁丈反</hi>謂已有天命謂敬不足<lb/>
行謂祭無益謂暴無傷<hi>言紂所以罪過於桀已音紀</hi>厥監惟不<lb/>
逺在彼夏王<hi>其視紂罪與桀同辜言必誅之</hi>天其以予乂民<hi>用我治民當除惡</hi>朕夢協朕卜襲于休祥戎商必克<hi>言我夢與卜俱合於美善以兵誅紂必克之占</hi>受有億兆夷人離心離德<hi>夷平凡人也雖多而執心用德<pb n="4a"/>不同</hi>予有亂臣十人同心同德<hi>我治理之臣雖少而心德同十人周公旦召公奭太公望畢公榮公太顚閎夭散冝生南宫适及文田治直吏反</hi>互註<hi>左成二年君子曰衆之不可以巳也大夫爲政猶以衆克况明君而善用其衆乎泰誓所謂商兆民離周十人同者衆也〇又昭二十四年召簡公南宫嚚以甘桓公見王子朝劉子謂萇弘曰甘氏又往矣對曰何害同德度義泰誓曰紂有億兆夷人亦有離德余有亂臣十人同心同德此周所以興也君其務德無患無人</hi>雖有周親不如仁人<hi>周至也言紂至親雖多不如周家之少仁人</hi>天視自我民視天聽自我民聽<hi>言天因民以視聽民所惡者天誅之惡烏路反一音如字</hi>重意<hi>天視自我民視天聽自我民聽皐陶謨天聦明自我民聦明</hi>百姓有過<lb/>
在予一人<hi>己能無惡于民民之有過在我教不至</hi>重意<hi>百姓有過在予一人湯誥萬方有罪在予一人</hi>
今朕必往我武惟揚侵于之疆<hi>揚舉也言我舉武事侵入紂郊疆伐之疆居良反</hi>重言<hi>今朕必往二湯誓一</hi>取彼凶殘我伐用張于湯有光<lb/>
<pb n="4b"/>
<hi>桀流毒天下湯黜其命紂行凶殘之德我以兵取之伐惡之道張設比於湯又有光明</hi>勗哉夫子罔<lb/>
或無畏寜執非敵<hi>勗勉也夫子謂將士無敢有無畏之心寜執非敵之志伐之則克矣勗許玉反下同將子匠反下篇註同</hi>重言<hi>勗哉夫子三本篇一牧誓二</hi>百姓懔懔若崩厥<lb/>
角<hi>言民畏紂之虐危懼不安若崩摧其角無所容頭懔力甚反</hi>嗚呼乃一德一心立<lb/>
定厥功惟克永丗<hi>汝同心立功則能長丗以安民</hi>重言<hi>惟克永丗說命以克永丗</hi>
泰誓下第三　周書　孔氏傳<lb/>
時厥明王乃大廵六師明誓衆士<hi>是其戊午明日師出以律三申令之重難之義衆士百夫長巳上令力政反重直用反長丁丈反巳上已音以上時掌反</hi>王曰嗚呼我<lb/>
西土君子天有顯道厥類惟彰<hi>言天有明道其義類惟明言王所冝法則</hi>
今商王受狎侮五常荒怠弗敬<hi>輕狎五常之教侮慢不行大爲怠惰<pb n="5a"/>不敬天地神明惰徒卧反</hi>重言<hi>今商王受五上篇中篇本篇牧誓武成</hi>自絶于天結怨于<lb/>
民<hi>不敬天自絶之酷虐民結怨之</hi>斮朝渉之脛剖賢人之心<hi>冬月見朝渉水者謂其脛耐寒斬而視之比干忠諌謂其心異於人剖而觀之酷虐之甚斮側略反又士略反朝陟遥反脛戸定反剖普口反耐乃代反</hi>作威殺戮毒痡四海<hi>痡病也言害所及逺痡徐音敷又普胡反</hi>崇信<lb/>
姦回放黜師保<hi>回邪也姦邪之人反尊信之可法以安者反放退之邪似嗟反</hi>屏棄典<lb/>
刑囚奴正士<hi>屏棄常法而不顧箕子正諌而以爲囚奴</hi>郊社不修宗廟不<lb/>
享作竒技淫巧以恱婦人<hi>言紂廢至尊之敬營卑䙝惡事作過制技巧以恣耳目之欲技其倚反䙝息列反</hi>上帝弗順祝降時䘮<hi>祝斷也天惡紂逆道斷絶其命故下是䘮亡之誅䘮蘇浪反斷丁管反惡烏路反</hi>爾其孜孜奉予一人恭行天罰<lb/>
<hi>孜孜勸勉不怠孜音兹</hi>重意<hi>奉予一人恭行天罰見上篇</hi>古人有言曰撫我則<lb/>
<pb n="5b"/>
后虐我則讎<hi>武王述古言以明義言非惟今惡紂</hi>重言<hi>古人有言曰四本篇牧誓酒誥秦誓</hi>獨<lb/>
夫受洪惟作威乃汝丗讎<hi>言獨夫失君道也大作威殺無辜乃是汝累丗之讎明不可不誅</hi>樹德務滋除惡務本<hi>立德務茲長去惡務除本言紂爲天下惡本</hi>肆<lb/>
予小子誕以爾衆士殄殱乃讎<hi>言欲行除惡之義絶盡紂殄徒典反殱子廉反</hi>重言<hi>肆予小子/二又上篇</hi>爾衆士其尚迪果毅以登乃辟<hi>迪進也殺敵爲果致果爲毅登成也成汝君之功毅牛旣反</hi>重言<hi>爾衆士三㣧征二本篇一</hi>功多有厚<lb/>
賞不迪有顯戮<hi>賞以勸之戮以威之</hi>重意<hi>詳見甘誓</hi>嗚呼惟我文考<lb/>
若日月之照臨光于四方顯于西土<hi>稱父以感衆也言其明德充塞四方明著岐周</hi>重意<hi>光于四方吕/刑灼于四方</hi>惟我有周誕受多方<hi>言文王德大故受衆方之國三分天下而有其二</hi>予克受非予武惟朕文考無罪<lb/>
<pb n="6a"/>
<hi>推功於父言文王無罪於天下故天佑之人盡其用</hi>受克予非朕文考有罪惟<lb/>
予小子無良<hi>若紂克我非我父罪我之無善之致</hi>互註<hi>記坊記善則稱親過則稱己則民作孝太誓曰予克紂非予武惟朕文考無罪紂克予非朕文考有罪惟予小子無良</hi>
牧誓第四　商書　孔氏傳<lb/>
武王戎車三百兩<hi>兵車百夫長所載車稱兩一車歩卒七十二人凡二萬一千人舉全數車音居釋名云古者聲如居所以居人也今曰車聲近舎車舎也韋昭辯釋名云古皆尺遮反後漢始有音居長丁丈反卒子忽反</hi>
虎賁三百人<hi>勇士稱也若虎賁獸言其猛也皆百夫長賁音奔稱尺證反</hi>與受戰于<lb/>
牧野作牧誓牧誓<hi>至牧地而誓衆牧如字徐一音茂說文作坶云地名在朝歌南七十里字林音母</hi>重意<hi>與受戰于牧野/前見甘誓湯誓</hi>時甲子昧爽<hi>是克紂之月甲子之日二月四日昧冥爽明早旦昧音妹爽明也馬云謂早旦也昧未旦也</hi>重言<hi>甲子昧爽二本篇武成</hi>王朝至于商<lb/>
<pb n="6b"/>
郊牧野乃誓<hi>紂近郊三十里地名牧癸亥夜陳甲子朝誓將與紂戰陳直刃反</hi>王左杖<lb/>
黃鉞右秉白旄以麾曰逖矣西土之人<hi>鉞以黄金飾斧左手杖鉞示無事於誅右手把旄示有事於教逖逺也逺矣西土之人勞苦之杖徐直亮反鉞音越本又作戊旄音毛馬云白旄旄牛尾麾許危反逖他歷反</hi>王曰嗟我友邦冡君<hi>同志爲友言/志同滅紂</hi>重言<hi>嗟我友邦冡君二泰誓上本篇</hi>御事司徒司馬司空<hi>治事三卿司徒主民司馬主兵司空主土指誓戰者</hi>亞旅師氏<hi>亞次旅衆也衆大夫其位次/卿師氏大夫官以兵守門者</hi>重言<hi>司徒司馬司空亞旅三本篇立政梓材</hi>千夫長百夫長<hi>師帥卒帥帥色類反下同</hi>及庸蜀羌髳<lb/>
微盧彭濮人<hi>八國皆蠻夷戎狄屬文王者國名羌在西蜀叟髳微在巴蜀盧彭在西北庸濮在江漢之南羌徐起良反說文云西戎牧羊人髳茂侯反濮音卜叟所求反又蘇走反</hi>稱爾戈比爾干立<lb/>
爾矛予其誓<hi>稱舉也戈㦸干楯也比徐扶志毗志二反楯食凖反又音允</hi>王曰古人<lb/>
<pb n="7a"/>
有言曰牝雞無晨<hi>言無晨鳴之道牝頻引反徐扶忍反</hi>重言<hi>古人有言曰西泰誓下本篇遒誥秦誓</hi>牝雞之晨惟家之索<hi>索盡也喻婦人知外事雌代雄鳴則家盡婦奪夫政則國亡索西各反</hi>今商王受惟婦言是用<hi>妲己惑紂紂信用之妲丹逹反已音紀紂妻也</hi>
重言<hi>今商王受五泰誓三篇本篇武成</hi>昬棄厥肆祀弗荅<hi>昬亂肆陳荅當也亂棄其所陳祭祀不復當享鬼神復扶又反</hi>昬棄厥遺王父母弟不迪<hi>王父母之昆弟母弟同母弟言棄其骨肉不接之以道</hi>乃惟四方之多罪逋逃是崇是長<lb/>
<hi>言紂棄其賢臣而尊長逃亡罪人信用之</hi>是信是使是以爲大夫卿士<hi>士事也用爲卿大夫典政事</hi>俾暴虐于百姓以姦宄于商邑<hi>使四方罪人暴虐姦宄於都邑俾必爾反使也徐甫婢反下同宄音軌</hi>今予發惟恭行天之罰<lb/>
今日之事不愆于六歩七歩乃止齊焉<hi>今日戰事就敵不過</hi>
<pb n="7b"/>
<pb n="7b"/>
<hi>或作嘼許救反</hi>識其政事<hi>記識殷家政教/善事以爲法</hi>作武成<hi>武功成文事修</hi>武<lb/>
成<hi>文王受命有此武功成於克商</hi>惟一月壬辰旁死魄<hi>此本說始伐紂時一月周之正月旁近也月二日近死魄旁歩光反魄普白反說文作覇匹革反云月始生魄然貌近附近之近</hi>越翼日<lb/>
癸巳王朝歩自周于征伐商<hi>翼明歩行也武王以正月三日行自用往征伐商二十八日渡孟津</hi>重言<hi>王朝歩自周三本篇召誥畢命多宗字朱氏云此叚當在第</hi>〇厥四月哉<lb/>
生明王來自商至于豐<hi>其四月哉始也始生明月三日與死魄互言哉徐音載豐芳弓反文王所都也</hi>重意<hi>厥四月哉生明康誥惟三月/哉生魄顧命惟四月哉生魄</hi>重言<hi>至于豐三本篇召誥畢命</hi>乃<lb/>
偃武修文<hi>倒載干戈包以虎皮示不用行禮射設庠序修文教</hi>歸馬于華山之<lb/>
陽放牛于桃林之野示天下弗服<hi>山南曰陽桃林在華山東皆非長養牛馬之地欲使自生自死示天下不復乗用華胡化胡瓜二反華山在桓農長丁丈反復扶又反</hi>互註<hi>記樂記且</hi>
<pb n="8a"/>
<pb n="9a"/>
<hi>能厚先人之業</hi>至于大王肇基王迹王季其勤王家<hi>大王修德以翦齊商人始王業之肇迹王季纉統其業乃勤立王家大音泰肇音兆王迹上于况反又如字注王業王功同</hi>我<lb/>
文考文王克成厥勲誕膺天命以撫方夏<hi>言我文德之父能成其王功大當天命以撫綏四方中夏</hi>大邦畏其力小邦懷其德<hi>言天下諸侯大者畏威小者懷德是文王威德之大</hi>惟九年大統未集<hi>言諸侯歸之九年而卒故大業未就</hi>予小子其承厥志<hi>言承文王本意朱氏云此叚當在第五</hi>〇厎商<lb/>
之罪告于皇天后土所過名山大川<hi>致商之罪謂伐紂時后土社也名山華岳大川河厎之履反</hi>重意<hi>告于皇天后土前見湯誓</hi>曰惟有道曾孫周<lb/>
王發將有大正于商<hi>告天地山川之辭大正以兵征之</hi>今商王受<lb/>
無道<hi>無道德</hi>重言<hi>今商王受五/連見前四篇</hi>暴殄天物害虐烝民<hi>暴絶<pb n="9b"/>天物言逆天也逆天害民所以爲無道烝之承反</hi>爲天下逋逃主萃淵藪<hi>逋亡也天下罪人逃亡者而紂爲魁主窟聚淵府藪澤言大姦萃在醉反藪素口反魁苦回反窟口忽反</hi>互註<hi>左昭七年昔武王數紂之罪以告諸侯曰紂爲天下逋逃主萃淵藪故夫致死焉</hi>予小子旣獲仁人敢<lb/>
祗承上帝以遏亂畧<hi>仁人謂太公周召之徒略路也言誅紂敬承天意以絶亂路遏烏末反召上照反本又作邵</hi>華夏蠻貊罔不率俾<hi>朱氏云此叚當在第二</hi>○恭<lb/>
天承命<hi>冕服采章曰華大國曰夏及四夷皆相率而使奉天成命貊亡伯反俾必爾反</hi>重言<hi>罔不率俾二本篇君奭</hi>肆予東征綏厥士女<hi>此謂十一年㑹孟津還時</hi>惟其士女<lb/>
篚厥玄黄昭我周王<hi>言東國士女筐篚盛其絲帛奉迎道次明我周王爲之除害篚音匪爲于僞反</hi>天休震動用附我大邑周<hi>天之美應震動民心故用依附我應應對之應朱氏曰此叚當在第六</hi>○惟爾有神尚克相予以濟兆民無<lb/>
<pb n="10a"/>
作神羞<hi>神庻幾助我渡民危害無爲神羞辱相息亮反</hi>重意<hi>以濟兆民說命以康兆民</hi>旣戊午<lb/>
師逾孟津癸亥陳于商郊俟天休命<hi>自河至朝歌出四百里五日而至赴敵冝速待天休命謂夜雨止畢陳逾亦作踰陳直刃反注同徐音塵</hi>甲子昧爽受率<lb/>
其旅若林會于牧野<hi>旅衆也如林言盛多會逆距戰</hi>重言<hi>甲子昧爽三牧誓本篇</hi>
罔有敵于我師前徒倒戈攻于後以北血流漂<lb/>
杵<hi>紂衆服周仁政無有戰心前徒倒戈自攻其後以北走血流漂舂杵甚之言倒丁老反漂匹妙反徐敷妙反又匹消反杵昌吕反</hi>一戎衣天下大定<hi>衣服也一著戎服而滅紂言與衆同心動有成功著張略反</hi>
乃反商政政由舊<hi>反紂惡政用商先王善政</hi>釋箕子囚封比<lb/>
干墓式商容閭<hi>皆武王反紂政囚奴徒隷封益其土商容賢人紂所貶退式其閭巷以禮賢</hi>○<lb/>
互註<hi>見篇首</hi>散鹿臺之財發鉅橋之粟<hi>紂所積之府倉皆散發以賑貧<pb n="10b"/>民散西旦反</hi>大賚于四海而萬姓恱服<hi>施舎已債救乏賙無所謂周有大賚天下皆恱仁服德賚力代反徐音來巳音以債側界反睭音周本亦作周朱氏云此叚當在第三</hi>〇列爵惟<lb/>
五<hi>即所識政事而法之爵五等公侯伯子男</hi>分土惟三<hi>列地封國公侯方百里伯七十里子男五十里爲三品</hi>建官惟賢<hi>立官以/官賢才</hi>重意<hi>建官惟賢咸有一德任官惟賢材</hi>位事<lb/>
惟能<hi>居位治事必任能士</hi>重民五教<hi>所重在民及五常之教</hi>惟食䘮祭<lb/>
<hi>民以食爲命䘮禮篤親愛祭祀崇孝養皆聖王所重養羊亮反</hi>惇信明義<hi>使天下厚行信顯忠義</hi>崇<lb/>
德報功<hi>有德尊以爵有功報以禄</hi>重意<hi>崇德報功微子之命崇德象賢</hi>垂拱而天下<lb/>
治<hi>言武王所修皆是所任得人故垂拱而天下治任而鴆反治直吏反</hi>重意<hi>垂拱而天下治畢命垂拱仰成</hi>
監本纂圖重言重意互註尚書卷第六<lb/>
<pb n="11a"/>
</p>
<p>
</p>
  </div>
</body>
</text>
</TEI>
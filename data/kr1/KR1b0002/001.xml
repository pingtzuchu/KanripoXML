<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
監本纂圖重言重意互註點校尚書卷第一<lb/>
堯典第一　虞書　孔氏傳<lb/>
昔在帝堯聦明文思光宅天下<hi>言聖德之逺著昔古也堯唐帝名馬融云謚也翼善傳聖曰堯聦千公反思息嗣反又如字下同著張慮反</hi>重意<hi>昔在帝堯聦明文思囧命昔在文武聦明齊聖</hi>
將遜于位讓于虞舜<hi>遜遁也老使攝遂禪之遁本又作遯徒遜反退也避也禪時戰反讓也授也</hi>作堯典堯典<hi>言堯可爲百/代常行之道</hi>曰若稽古帝堯<hi>若順稽考也能順考古道而行之者帝堯</hi>重言<hi>若稽古四本篇舜典大禹謨皐陶謨各一○又周官唐虞稽古又微子之命惟稽古</hi>
曰放勲欽明文思安安<hi>勲功欽敬也言堯放上丗之功化而以敬明文思之四德安天下之當安者放方往反注同徐云鄭王如字勲許云反功也馬云放勲堯名皇甫謐同一云放勲堯字欽明文思馬云威儀表備謂之欽照臨四方謂之明經緯天地謂之文道德純備謂之思</hi>允恭克讓光𬒳四表<lb/>
<pb n="1b"/>
格于上下<hi>允信克能光充格至也旣有四德又信恭能讓故其名聞充溢四外至于天地𬒳皮寄反徐扶義反聞音問本亦作問溢音逸</hi>重意<hi>光𬒳四表泰誓光于四方吕刑灼于四方○格于上下皐陶謨逹于上下</hi>克<lb/>
明俊德以親九族<hi>能明俊德之士任用之以睦髙祖玄孫之親九族上自髙祖下至玄孫凡九族馬鄭同</hi>重意<hi>以親九族皐謨悙叙九/族仲虺之誥九族乃離</hi>互注<hi>記大學帝典曰克明俊德康誥曰克明德太甲曰顧諟天之明命皆自明也</hi>九族旣睦平章百姓<hi>旣已也百姓百官言化九族而平和章明</hi>百姓昭明協和萬邦黎民於變時雍<hi>昭亦明也恊合黎衆時是雍和也言天下衆民皆變化化上是以風俗大和黎力兮反</hi>乃命羲和欽若昊<lb/>
天曆象日月星辰敬授人時<hi>重黎之後羲氏和氏丗掌天地四時之官故堯命之使敬順昊天昊天言元氣廣大星四方中星辰日月所會曆象其分節敬記天時以授人也此舉其目下别序之羲和馬云羲氏掌天官和氏掌地官四子掌四時昊胡老反重直龍反少昊之後黎髙陽之後日月所㑹謂日月交會於十二次也寅<pb n="2a"/>曰析木卯曰大火辰曰壽星巳曰鶉尾午曰鶉火未曰鶉首申曰實沉酉曰大梁戌曰降婁亥曰娵訾子曰玄枵丑曰星紀</hi>
重意<hi>曆象日月星辰敬授人時舜典恊時月正日</hi>分命羲仲宅嵎夷曰暘谷<lb/>
<hi>宅居也東表之地稱嵎夷暘明也日出於谷而天下明故稱暘谷暘谷嵎夷一也羲仲居治東方之官嵎音隅馬曰嵎海嵎也夷萊夷也尚書考靈耀及史記作禺銕暘音陽谷工木反又音欲下同馬云暘谷海嵎夷之地名日出於谷本或作日出於陽谷陽衍字</hi>寅賔出日平秩東作<hi>寅敬賔導秩序也歲起於東而始就耕謂之東作東方之官敬導出日平均次序東作之事以務農也寅徐以眞反又音夷下同賔如字徐音殯馬云從也出尺遂反又如字注同平如字馬作苹普耕反云使也下皆放此秩如字</hi>日中星鳥以殷仲春<hi>日中謂春分之日鳥南方朱鳥七宿殷正也春分之昬鳥星畢見以正仲春之氣節轉以推季孟則可知中貞仲反又如字殷於勤反馬鄭云中也宿音秀下同見賢遍反下同</hi>厥民析鳥獸孳尾<hi>冬寒無事並入室處春事旣起丁壯就功厥其也言其民老壯分析乳化曰孳交接曰尾析星歷反孳音字乳儒付反說文云人及鳥生子曰乳獸曰産</hi>申命<lb/>
<pb n="2b"/>
羲叔宅南交<hi>申重也南交言夏與春交舉一隅以見之此居治南方之官重直用反</hi>平秩<lb/>
南訛敬致<hi>訛化也掌夏之官平序南方化育之事敬行其教以致其功四時同之亦舉一隅訛五禾反</hi>
日永星火以正仲夏<hi>永長也謂夏至之日火蒼龍之中星舉中則七星見可知以正仲夏之氣節季孟亦可知</hi>厥民因鳥獸希革<hi>因謂老弱因就在田之丁壯以助農也夏時鳥獸毛羽希少改易革改也</hi>分命和仲宅西曰昧谷<hi>昧冥也日入於谷而天下冥故曰昧谷昧谷曰西則嵎夷東可知此居治西方之官掌秋天之政昧武内反冥莫定反</hi>寅餞納日平秩西<lb/>
成<hi>餞送也日出言導日入言送因事之宜秋西方萬物成平序其政助成物也餞賤衍反馬云㓕也㓕猶没也</hi>宵<lb/>
中星虚以殷仲秋<hi>宵夜也春言日秋言夜互相備虚玄武之中星亦言七星皆以秋分日見以正三秋</hi>厥民夷鳥獸毛毨<hi>夷平也老壯在田與夏平也毨理也毛更生整理毨先典反說文云仲秋鳥獸毛盛可選取以爲器用也</hi>申命和叔宅朔方曰幽都平在朔<lb/>
<pb n="3a"/>
易<hi>北稱朔亦稱方言一方則三方見矣北稱幽則南稱明從可知也都謂所聚也易謂歲改易於北方平均在察其政以順天常上揔言羲和敬順昊天此分別仲叔各有所掌別彼列反下同</hi>日短星昴以正仲冬<lb/>
<hi>日短冬至之日昴白虎之中星亦以七星並見以正冬之三節</hi>厥民隩鳥獸氄毛<hi>隩室也民改歲入此室處以辟風寒鳥獸皆生耎毳細毛以自温焉隩於六反馬云煖也氄如勇反徐又而充反馬云温柔貌辟音避耎如兖反本或作濡音儒毳尺銳反</hi>帝曰咨汝羲曁和朞三百有六旬<lb/>
有六日以閏月定四時成歲<hi>咨嗟曁與也匝四時曰朞一歲十二月月三十日正三百六十日除小月六爲六日是爲一歲有餘十二日未盈三歲足得一月則置閏焉以定四時之氣節成一歲之曆象曁其器反朞居其反下同旬似遵反十日爲旬匝子合反</hi>允釐百工庶績咸熈<hi>允信釐治工官績功咸皆熈廣也言定四時成歲曆以告時授事則能信治百官衆功皆廣歎其善釐力之反熈許其反興也</hi>重言<lb/>
<hi>庶績咸熈二又見舜典又皐陶謨庶績其疑</hi>帝曰疇咨若時登庸<hi>疇誰庸用也誰能咸<pb n="3b"/>熈庶績順是事者將登用之疇直由反</hi>放齊曰㣧子朱啓明帝曰吁嚚<lb/>
訟可乎<hi>放齊臣名胤國子爵朱名啓開也吁疑怪之辭言不忠信爲嚚又好爭訟可乎言不可放方往反注同㣧引信反馬云嗣也吁况于反徐往付反一音于嚚魚巾反下注同爭鬭也</hi>重言<hi>帝曰吁四本篇三益稷一</hi>帝曰<lb/>
疇咨若予采<hi>采事也復求誰能順我事者予音餘又羊汝反采七在反馬云官也復扶又反</hi>驩<lb/>
兠曰都共工方鳩僝功<hi>驩兠臣名都於歎美之辭共工官稱鳩聚僝見也歎共工能方方聚見其功驩呼端反兠丁侯反共音恭注同僝仕簡反徐音撰馬云具也於音烏稱尺證反</hi>帝曰吁靜<lb/>
言庸違象恭滔天<hi>靜謀滔漫也言共工自爲謀言起用行事而違背之貌象恭敬而心傲很若漫天言不可用滔吐刀反漫末旦反下同又末寒反背音佩傲五報反下同很胡懇反</hi>帝曰咨四岳<lb/>
<hi>四岳即上羲和之四子分掌四岳之諸侯故稱焉</hi>重言<hi>咨四岳四本篇舜典各二</hi>湯湯洪氷方<lb/>
割<hi>湯湯流貌洪大割害也言大水方方爲害湯並音傷洪戸工反</hi>蕩蕩懷山襄陵浩<lb/>
<pb n="4a"/>
浩滔天<hi>蕩蕩言水奔突有所滌除懷包襄上也包山上陵浩浩盛大若漫天浩胡老反滌大歷反上時掌反</hi>下<lb/>
民其咨有能俾乂<hi>俾使乂治也言民咨嗟憂愁病水困苦故問四岳有能治者將使之俾必已反</hi>
重意<hi>湯湯洪水方割蕩蕩懷山襄陵浩浩滔天下民其咨益稷洪水滔天浩浩懷山襄陵下民昬墊</hi>僉曰於<lb/>
鯀哉<hi>僉皆也鯀崇伯之名朝臣舉之僉七廉反又七劒反於音烏鯀故本反馬云禹父也朝直遥反</hi>重言<hi>僉曰四本篇一舜典三〇於二又見大禹謨篇</hi>帝曰吁咈哉方命圯族<hi>凡言吁者皆非帝意咈戾圯毀族類也言鯀性很戾好比方名命而行事輙毁敗善類咈扶弗反忿戾也方如字馬云方放也徐云鄭王音放圯皮美反戾力計反</hi>岳曰异哉試可乃已<hi>异巳也退也言餘人盡巳惟鯀可試無成乃退异徐云鄭音異孔王音怡</hi>重言<hi>岳曰三連/見下文</hi>帝曰往欽哉<hi>勑鯀往治水命使敬其事堯知其性狠戾圯族未明其所能而據衆言可試故遂用之</hi>重言<hi>往欽哉三本篇舜典益稷各一</hi>九載績用<lb/>
弗成<hi>載年也三考九年功用不成則放退之</hi>帝曰咨四岳朕在位七十<lb/>
<pb n="4b"/>
載<hi>堯年十六以唐侯升爲天子在位七十年則時年八十六老將求代朕直錦反馬云我也</hi>重言<hi>咨四岳四本篇二舜典二</hi>汝能庸命巽朕位<hi>巽順也言四岳能用帝命故欲使順行帝位之事巽音遜馬云讓也</hi>岳曰否德忝帝位<hi>否不忝辱也辭不堪否方乆反又音鄙忝他簟反</hi>曰明<lb/>
明揚側陋<hi>堯知子不肖有禪位之志故明舉明人在側陋者廣求賢也肖音笑說文云肖骨肉相似也不似其先故曰不肖</hi>師錫帝曰有鰥在下曰虞舜<hi>師衆錫與也無妻曰鰥虞氏舜名在下民之中衆臣知舜聖賢恥己不若故不舉乃不獲巳而言之錫星歷反鰥故頑反虞舜虞氏舜名也馬云舜謚也舜死後賢臣録之臣子爲諱故變名曰謚</hi>帝曰俞予聞如何<hi>俞然也然其所舉言我亦聞之其德行如何俞羊朱反行下孟反下其行同</hi>重言<hi>帝曰俞十二本篇一舜典八大禹謨二益稷一〇如何三本篇皐陶謨益稷各一</hi>岳曰瞽子父頑母嚚象傲<hi>無目曰瞽舜父有目不能分别好惡故時人謂之瞽配字曰瞍瞍無目之稱心不則德義之經爲頑象舜弟之字傲慢不友言並惡瞽音古傲五報反瞍素后反稱尺證反又<pb n="5a"/>如字</hi>克諧以孝烝烝乂不格姦<hi>諧和烝進也言能以至孝和諧頑嚚昬傲使進進以善自治不至於姦惡諧戸皆反烝之承反姦古顔反</hi>帝曰我其試哉<hi>言欲試舜觀其行迹</hi>女<lb/>
于時觀厥刑于二女<hi>女妻刑法也堯於是以二女妻舜觀其法度接二女以治家觀治國女干尼據反妻千計反</hi>釐降二女于嬀汭嬪于虞<hi>降下嬪婦也舜爲匹夫能以義理下帝女之心於所居嬀水之汭使行婦道於虞氏嬀居危反汭如銳反水之内也杜預注左傳云水之隈曲曰汭嬪毗人反</hi>帝曰欽哉<hi>歎舜能修己行敬以安/人則其所能者大矣</hi>重言<hi>欽哉九本篇一舜典三益稷二大禹謨微子之命冏命各一</hi>
舜典第二　虞書　孔氏傳<lb/>
虞舜側微<hi>爲庶人故微賤</hi>堯聞之聦明將使嗣位歷試<lb/>
諸難<hi>嗣繼也試以治民之難事難乃丹反</hi>作舜典舜典<hi>典之義與堯同</hi>曰若稽<lb/>
<pb n="5b"/>
古帝舜<hi>亦言其順考古道而行之</hi>重意<hi>若稽古四/詳附堯典</hi>曰重華協于帝<hi>華謂文德言其光又重合於堯俱聖明曰若稽古帝舜曰重華協于帝此十二字是姚方興所上孔氏傳本無阮孝緒七録亦云然方興本此下更有濬哲文明温恭允塞玄德升聞乃命以位凡二十八字異聊出之於王注無施也</hi>重意<hi>重華協于帝顧命宣重光</hi>濬哲文明温恭允塞<hi>濬深哲智也舜有深智文明温恭之德信允塞上下</hi>
重意<hi>濬哲文明堯典欽明文思</hi>玄德升聞乃命以位<hi>玄謂幽潜潜行道德升聞天朝遂見徵用</hi>愼徽五典五典克從<hi>徽美也五典五常之教父義母慈兄友弟恭子孝舜愼美篤行斯道舉八元使布之於四方五教能從無違命徽許韋反王云美馬云善也從才容反八元左傳髙辛氏有才子八人伯奮仲堪叔獻季仲伯虎仲熊叔豹季貍忠肅恭懿宣慈惠和天下之民謂之八元</hi>重意<hi>愼徽五典五典克從皐陶謨勑我五典五悙哉</hi>納于百揆百揆時叙<hi>揆度也度百事揔百官納舜於此官舜舉八凱使揆度百事百事時叙無廢事業揆葵癸反凱開在反左傳髙陽氏有才子八人蒼舒隤敳檮戭大臨尨降庭堅仲容叔逹齊聖廣<pb n="6a"/>淵明允篤誠天下之民謂之八凱</hi>賔于四門四門穆穆<hi>穆穆美也四門四方之門舜流四凶族四方諸侯來朝者舜賔迎之皆有美德無凶人</hi>互注<hi>左文公十八年故虞書數舜之功曰愼徽五典五典克從無違教也曰納于百揆百揆時叙無廢事也曰賔于四門四門穆穆無凶人也</hi>納于大麓烈風雷<lb/>
雨弗迷<hi>麓録也納舜使大録萬機之政隂陽和風雨時各以其節不有迷錯愆伏明舜之德合於天麓音鹿王云録也馬鄭云山足也愆起䖍反</hi>帝曰格汝舜詢事考言乃言厎可<lb/>
績三載汝陟帝位<hi>格來詢謀乃汝厎致陟升也堯呼舜曰來汝所謀事我考汝言汝言致可以立功三年矣三載考績故命使升帝位將禪之詢音荀厎之履反玉云致也馬云定也本或作㕄非</hi>重意<hi>帝曰格汝舜大禹謨帝曰格汝禹</hi>重言<hi>乃言底可績二/又見皐陶謨</hi>舜讓于德弗嗣<hi>辭讓於德不堪不能嗣成帝位</hi>正月上日受終于文祖<hi>上日朔日也終謂堯終帝位之事文祖者堯文德之祖廟正音政又音征王云文祖廟名馬云丈祖天也天爲文萬物之祖故曰文祖</hi>重意<hi>正月上日受終于丈祖下<pb n="6b"/>文月正元日舜格于文祖大禹謨正月朔旦受命于神宗</hi>在璿璣玉衡以齊七政<hi>在察也璿美玉璣衡王者正天文之器可運轉者七政日月五星各異政舜察天文齊七政以審己當天心與否璿音旋</hi>肆<lb/>
類于上帝<hi>堯不聽舜讓使之攝位舜察天文考齊七政而當天心故行其事肆遂也類謂攝位事類遂以攝告天及五帝王云上帝天也馬云上帝太一神在紫微宫天之最尊者</hi>重言<hi>肆類于上帝二又泰誓上無肆字</hi>禋<lb/>
于六宗<hi>精意以享謂之禋宗尊也所尊祭者其祀有六謂四時也寒暑也日也月也星也水旱也祭亦以攝告禋音因王云絜祀也馬云精意以享也六宗王云四時寒暑日月星水旱也馬云天地四時也</hi>望于山川<lb/>
徧于羣神<hi>九州名山大川五嶽四瀆之屬皆一時望祭之羣神謂丘陵墳衍古之聖賢皆祭之墳扶云反衍音演</hi>重意<hi>望于山川下文望秩于山川</hi>輯五瑞旣月乃日覲四岳<lb/>
羣牧班瑞于羣后<hi>輯歛旣盡覲見班還后君也舜歛公侯伯子男之瑞圭璧盡以正月中乃日日見四岳及九州牧監還五瑞於諸侯與之正始輯徐音集王云合馬云歛也瑞垂僞反信也牧牧養之牧徐音目</hi>歳<lb/>
<pb n="7a"/>
二月東廵守至于岱宗柴<hi>諸侯爲天子守土故稱守廵行之旣班瑞之明月乃順春東廵岱宗泰山爲四岳所宗燔柴祭天告至廵似遵反徐養純反守時救反本或作狩岱音代泰山也柴士皆反爾雅祭天曰燔柴馬云祭時積柴加牲其上而燔之行下孟反燔扶袁反又扶云反</hi>望秩于山川<hi>東岳諸侯境内名山大川如其秩次望祭之謂五岳牲禮視三公四瀆視諸侯其餘視伯子男瀆徒木反</hi>肆覲東后<lb/>
<hi>遂見東方之國君</hi>協時月正日同律度量衡<hi>合四時之氣節月之大小日之甲乙使齊一也律法制及尺丈斛斗斤兩皆均同同律王云同齊也律六律也馬云律法也鄭云隂吕陽律也度如字丈尺也量力尚反斗斛也衡稱也</hi>重意<hi>協時月正日堯典曆象/日月星辰敬授人時</hi>修五禮五玉<hi>修吉凶賔軍嘉之禮五等諸侯執其玉</hi>三帛二生一死贄<hi>三帛諸侯丗子執纁公之孤執玄附庸之君執黄二生卿執羔大夫執鴈一死士執雉玉帛生死所以爲贄以見之贄音至本又作摯纁許云反</hi>如五器<lb/>
卒乃復<hi>卒終復還也器謂圭璧如五器禮終則還之三帛生死則否復扶又反下同還音旋</hi>五月南<lb/>
<pb n="7b"/>
廵守至于南岳如岱禮<hi>南岳衡山自東岳南廵五月至</hi>八月西廵<lb/>
守至于西岳如𥘉<hi>西岳華山𥘉謂岱宗華胡化反華山在弘農</hi>十有一月<lb/>
朔廵守至于北岳如西禮<hi>北岳恒山有如字徐于救反如西禮方興本同馬本作如𥘉</hi>歸格于藝祖用特<hi>廵守四岳然後歸告至文祖之廟藝文也言祖則考著特一牛藝魚丗反馬王云禰也</hi>重意<hi>歸格于藝祖下文舜格于文祖</hi>五載一廵守羣后四<lb/>
朝<hi>各㑹朝于方岳之下凡四處故曰四朝將說敷奏之事故申言之堯舜同道舜攝則然堯又可知四朝馬王皆云四靣朝於方岳之下鄭云四朝四季朝京師也朝直遥反注同</hi>重意<hi>五載一廵守周官又六年王乃時廵羣后四朝周官諸侯名朝于方岳</hi>敷奏以言明試以功車服以庸<hi>敷陳奏進也諸侯四朝各使陳進治理之言明試其言以要其功功成則賜車服以表顯其能用敷音孚</hi>重言<hi>敷奏以言明試以功車服以庸二重見益稷奏字作納試字作庶</hi>肇十有二州<hi>肇始也禹治水之後舜分冀州爲幽州并州分青州</hi>
<pb n="8a"/>
<pb n="9a"/>
<hi>有不才子掩義隱賊好行凶德醜類惡物頑嚚不友是與比周天下之民謂之渾敦杜預云即驩兠也帝鴻黃帝也</hi>竄<lb/>
三苗于三危<hi>三苗國名縉雲氏之後爲諸侯號饕餮三危西裔竄七亂反三苗馬王云國名縉雲氏之後爲諸侯蓋饕餮也左傳縉雲氏有不才子貪于飲食冒于貨賄侵欲崇侈不可盈厭聚歛積實不知紀極不念孤寡不恤窮匱天下之民以比三凶謂之饕餮杜預云縉雲黄帝時官名非帝子孫故以比三凶也貪財曰饕貪食曰餮縉音晉饕土刀反餮他節反</hi>殛鯀于羽山<hi>方命圯族績用不成殛竄放流皆誅也異其文述作之體羽山東裔在海中殛紀力反鯀故本反左傳顓頊氏有不才子不可教訓不知話言告之則頑舎之則嚚傲很明德以亂天常天下之民謂之檮杌杜預云即鯀也檮杌凶頑無儔匹之貌</hi>四罪而天下咸服<hi>皆服舜用刑當其罪故作者先敘典刑而連引四罪明皆徴用所行於此揔見之</hi>互註<hi>左文公十八年舜臣堯賔于四門流四凶族渾敦窮竒檮杌饕餮投諸四裔以禦魑魅是以堯崩而天下如一同心戴舜以爲天子</hi>二十有八載帝乃殂落<lb/>
<hi>殂落死也堯年十六即位七十載求禪試舜三載自正月上日至崩二十八載堯凡壽一百一十七歲殂才枯反</hi>百<lb/>
<pb n="9b"/>
姓如喪考妣<hi>考妣父母言百官感德思慕喪如字又息浪反妣必禮反父曰考母曰妣</hi>三載<lb/>
四海遏密八音<hi>遏絶密静也八音金石絲竹匏土革木四夷絶音三年則華夏可知言盛德恩化所及者逺遏安葛反或音謁八音謂金鐘也石磬也絲琴瑟也竹箎笛也匏笙也土塤也革鼔也木柷敔也匏白交反</hi>月<lb/>
正元日舜格于文祖<hi>月正正月元日上日也舜服堯喪三年畢將即政故復至文祖廟告復扶又反</hi>重意<hi>月正元日舜格于文祖篇首正月上日受終于文祖又歸格于藝祖又大禹謨正月朔旦受命于神宗</hi>
詢于四岳闢四門<hi>詢謀也謀政治于四岳開闢四方之門未開者廣致衆賢闢婢亦反徐甫亦反</hi>明四目逹四聦<hi>廣視聽於四方/使天下無壅塞</hi>重意<hi>明四目逹四聦太甲上視逺惟明聽德惟聦</hi>咨十有二牧曰食哉惟時<hi>咨亦謀也所重在於民食惟當敬授民時</hi>
柔逺能邇悙德允元<hi>柔安邇近惇厚也元善之長言當安逺乃能安近厚行德信使足長善悙音敦長丁丈反下同</hi>重意<hi>柔逺能邇三本篇顧命文侯之命各一</hi>而難任人蠻夷率<lb/>
<pb n="10a"/>
服<hi>任佞難拒也佞人斥逺之則忠信昭於四夷皆相率而來服難乃旦反任音壬又而鴆反</hi>舜曰咨四<lb/>
岳有能奮庸熈帝之載<hi>奮起庸功載事也訪羣臣有能起發其功廣堯之事者言舜曰以別堯奮弗運反</hi>重言<hi>咨四岳四下/文一堯典二</hi>使宅百揆亮采惠疇<hi>亮信惠順也求其人使居百揆之官信立其功順其事者誰乎</hi>僉曰伯禹作司空<hi>四岳同辭而對禹代鯀爲崇伯入爲天子司空治洪水有成功言可用之</hi>重言<hi>僉曰五堯典一本篇四</hi>帝曰俞咨禹<lb/>
汝平水土惟時懋哉<hi>然其所舉稱禹前功以命之懋勉也惟居是百揆勉行之俞以朱反懋音茂王云勉也馬云美也</hi>重言<hi>帝曰俞十二本篇八詳附堯典〇咨禹二重見大禹謨〇汝平水土吕刑禹平水土懋哉四本篇禹謨一皐陶謨二</hi>禹拜稽首讓于稷契曁皐陶<hi>居稷官者棄也契皐陶二臣名稽首首至地稽音啓稽首首至地臣事君之禮契息列反陶音遥</hi>帝曰俞汝往哉<lb/>
<hi>然其所推之賢不詐其讓勑使往宅百癸</hi>重言<hi>汝往哉二後見蔡仲之命</hi>帝曰棄黎民阻飢<lb/>
<pb n="10b"/>
汝后稷播時百榖<hi>阻難播布也衆人之難在於飢汝后稷布種是百榖以濟之美其前功以勉之阻莊吕反王云難也播波左反</hi>重意<hi>汝后稷播時百榖吕刑稷降播種農殖嘉榖</hi>帝曰契百<lb/>
姓不親五品不遜<hi>五品謂五常遜順也</hi>汝作司徒敬敷五<lb/>
教在寛<hi>布五常之教務在寛所以得人心亦美其前功</hi>帝曰皐陶蠻夷猾夏<lb/>
寇賊姦宄<hi>猾亂也夏華夏羣行攻劫曰宼殺人曰賊在外曰姦在内曰宄言無教所致猾戸八反寇苦豆反宄音軌</hi>汝作士五刑有服<hi>士理官也五刑墨劓剕宫木辟服從也言得輕重之中正劓魚器反截鼻也剕扶味反刖足也大辟婢亦反死刑也</hi>重言<hi>汝作士二/重見禹謨</hi>五服三就<hi>旣從五刑謂服罪也行刑當就三處大罪於原野大夫於朝士於市處昌慮反朝直遥反</hi>五流有宅五宅三<lb/>
居<hi>謂不忍加刑則流放之若四凶者五刑之流各有所居五居之差有三等之居大罪四裔次九州之外次千里之外</hi>
惟明克允<hi>言皐陶能明信五刑施之逺近蠻夷猾夏使咸信服無敢犯者因禹讓三臣故歷述之</hi>帝<lb/>
<pb n="11a"/>
曰疇若予工僉曰垂哉<hi>問誰能順我百工事者朝臣舉垂垂臣名垂如字徐又音睡</hi>
帝曰俞咨垂汝共工<hi>共謂供其職事共音恭</hi>垂拜稽首讓于<lb/>
殳斨曁伯與<hi>殳斨伯與二臣名斨七良反與音餘</hi>帝曰俞往哉汝諧<lb/>
<hi>汝能諧和此官</hi>重言<hi>往哉七本篇二盤庚微子康誥畢命文侯之命各一○往哉汝諧二重見下文</hi>帝曰疇<lb/>
若予上下草木鳥獸僉曰益哉<hi>上謂山下謂澤順謂施其政教取之有時用之有節言伯益能之益皐陶子也</hi>重意<hi>疇若予上下草木鳥獸伊訓曁鳥獸魚鼈咸若</hi>帝曰俞咨<lb/>
益汝作朕虞<hi>虞掌山澤之官</hi>益拜稽首讓于朱虎熊羆<lb/>
帝曰俞往哉汝諧<hi>朱虎熊羆二臣名垂益所讓四人皆在元凱之中羆彼皮反</hi>帝<lb/>
曰咨四岳有能典朕三禮僉曰伯夷<hi>三禮天地人之禮伯夷臣名姜姓</hi>重言<hi>咨四岳四堯/典三本篇一</hi>帝曰俞咨伯汝作秩宗<hi>秩序宗尊<pb n="11b"/>也主郊廟之官</hi>夙夜惟寅直哉惟清<hi>夙早也言早夜敬思其職典禮施政教使正直而清明寅如字徐音夷</hi>伯拜稽首讓于夔龍<hi>夔龍二臣名夔求龜反</hi>帝曰俞<lb/>
往欽哉<hi>然其賢不許讓</hi>重言<hi>往欽哉三堯典本篇益稷各一</hi>帝曰夔命汝典樂<lb/>
教冑子<hi>胄長也謂元子以下至卿大夫子弟以歌詩蹈之舞之教長國子中和祗庸孝友胄直又反王云胄子國子也馬云胄長也教長天下之子弟</hi>直而温寛而栗<hi>教之正直而温和寛弘而能莊栗栗戰栗也</hi>
重言<hi>直而温寛而栗二重見皐陶謨</hi>剛而無虐簡而無傲<hi>剛失入虐簡失入傲教之以防其失</hi>重意<hi>剛而無虐簡而無傲皐/陶謨簡而廉剛而塞</hi>詩言志歌永言<hi>謂詩言志以導之歌詠其義以長其言永徐音詠又如字</hi>聲依永律和聲<hi>聲謂五聲宫商角徴羽律謂六律六吕十二月之音氣言當依聲律以和樂</hi>八音克諧無相奪倫神人以和<hi>倫理也八音能諧理不錯奪則神人咸和命䕫使勉之</hi>夔曰於予擊石拊石百獸<lb/>
<pb n="12a"/>
率舞<hi>石磬也磬音之清者拊亦擊也舉清者和則其餘音皆從矣樂感百獸使相率而舞則神人和可知於如字或音烏而絶句者非拊音撫徐音府</hi>重言<hi>於予擊石拊石百獸率舞二重見益稷</hi>帝曰龍朕堲<lb/>
讒說殄行震驚朕師<hi>堲疾殄絶震動也言我疾讒說絶君子之行而動驚我衆欲遏絶之堲徐在力反讒切韻仕咸反說如字注同徐失銳反殄切韻徒典反行下孟反注同</hi>命汝作納言夙<lb/>
夜出納朕命惟允<hi>納言喉舌之官聽下言納於上受上言宣於下必以信喉音侯</hi>重意<lb/>
<hi>命汝作納言益稷以岀納五言○夙夜出納朕命說命朝夕納誨</hi>帝曰咨汝二十有二人<lb/>
<hi>禹垂益伯夷䕫龍六人新命有職四岳十二牧凡二十二人特勑命之</hi>欽哉惟時亮天功<lb/>
<hi>各敬其職惟是乃能信立天下之功</hi>重言<hi>欽哉九本篇三益稷二堯典大禹謨微子之命囧命各一</hi>三載考<lb/>
績三考黜陟幽明<hi>三年有成故以考功九歲則能否幽明有别黜退其幽者陞進其明者黜丑律反</hi>
重意<hi>三考黜陟幽明周官王乃大明黜陟</hi>庶績咸熈分北三苗<hi>考績法明衆功皆廣<pb n="12b"/>三苗幽闇君臣善否分北流之不令相從善惡明北如字又音佩令力呈反</hi>重言<hi>庶績咸熈二前見堯典又皐陶謨庶績其凝</hi>舜生三十徴庸<hi>言其始/見試用</hi>三十在位<hi>歷試二年攝位二十八年</hi>
五十載陟方乃死<hi>方道也舜即位五十年升道南方廵守死於蒼梧之野而葬焉三十徵庸三十在位服喪三年其一在三十之數爲天子五十年凡壽百一十二歲</hi>帝釐下土方設居方<lb/>
<hi>言舜理四方諸侯各設其官居其方釐力之反馬云賜也理也下土絶句一讀至方字絶句</hi>別生分類<lb/>
<hi>生姓也別其姓族分其類使相從别彼列反分方云反徐扶問反</hi>作汩作<hi>汩治作興也言其治民之功興故爲汩作之篇亡汩音骨</hi>九共九篇槀飫<hi>槀勞飫賜也凡十一篇皆亡共音恭王已勇反法也馬同槀苦報反飫於庶反槀飫亦書篇名也汩作等十一篇同此序其文皆亡而序與百篇之序同編故存今馬鄭之徒百篇之序揔爲一卷孔以各冠其篇首而亡篇之序即隨其次第居見存者之間衆家經文並盡此唯王注本下更有汩作九共故逸故亦作古</hi>
<pb n="13a"/>
</p>
<p>
監本纂圖重言重意互註點校尚書卷之一<lb/>
</p>
<p>
</p>
  </div>
</body>
</text>
</TEI>
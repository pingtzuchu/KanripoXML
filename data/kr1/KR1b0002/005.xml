<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
監本纂圖重言重意互註尚書卷第五<lb/>
盤庚上第九　商書　孔氏傳<lb/>
盤庚五遷將治亳殷<hi>自湯至盤庚凡五遷都盤庚治亳殷盤本又作般歩干反治直吏反</hi>
民咨胥怨<hi>胥相也民不欲徙乃咨嗟憂愁相與怨上胥徐思餘反怨紆萬反</hi>作盤庚三<lb/>
篇盤庚<hi>盤庚殷王名殷質以名篇馬云祖乙曾孫祖丁之子不言盤庚誥何非但録其誥也取其徙而立功故以盤庚名篇</hi>盤庚遷于殷<hi>亳之/别名</hi>民不適有居<hi>適之也不欲之殷有邑居</hi>率<lb/>
籲衆慼岀矢言<hi>籲和也率和衆憂之人出正直之言籲音喻慼千歷反</hi>曰我王來<lb/>
旣爰宅于兹<hi>我王祖乙居耿爰於也言祖乙巳居於此</hi>重我民無盡劉<hi>劉殺也所以遷此重我民無欲盡殺故盡子忍反</hi>不能胥匡以生卜稽曰其如<lb/>
台<hi>言民不能相匡以生則當卜考于龜以徙曰其如我所行稽工兮反台音怡</hi>重言<hi>其如台二本篇髙宗肜日</hi>
<pb n="1b"/>
重意<hi>卜稽曰其如台湯誓夏罪其如台髙宗肜日乃曰其如台西伯戡黎今王其如台</hi>先王有服<lb/>
恪謹天命兹猶不常寜<hi>先王有所服行敬謹天命如此尚不常安有可遷輒遷恪苦各反</hi>不常厥邑于今五邦<hi>湯遷亳仲丁遷嚻河亶甲居相祖乙居耿我往居亳凡五徙國都馬云五邦謂商丘亳嚻相耿也</hi>今不承于古罔知天之斷命<hi>今不承古而徙是無知天將斷絶汝命斷又音短</hi>矧曰其克從先王之烈<hi>天將絶命尚無知之兄能從先王之業乎從才容反</hi>若顚木之有由蘗<hi>言今往遷都更求昌盛如顚仆之木有用生蘖哉蘖五逹反本又作枿馬云顚木而肄生曰枿仆音赴又步北反</hi>天其永我命于兹<lb/>
新邑<hi>言天其長我命於此新邑不可不徙</hi>紹復先王之大業底綏四方<lb/>
<hi>言我徙欲如此厎之履反</hi>重意<hi>厎綏四方泰誓寵綏四方</hi>盤庚斆于民由乃在位<lb/>
以常舊服正法度<hi>斆教也教人使用汝在位之命用常故事正其法度斆戸教反下如字度<pb n="2a"/>如字</hi>曰無或敢伏小人之攸箴<hi>言無有敢伏絶小人之所欲箴規上者戒朝臣箴音之林反馬云諫也朝直遥反</hi>王命衆悉至于庭<hi>衆羣臣以下</hi>王若曰格<lb/>
汝衆予告汝訓<hi>告汝以法教</hi>汝猷黜乃心無傲從康<hi>謀退汝違上之心無傲慢從心所安傲鄭五報反</hi>古我先王亦惟圖任舊人共<lb/>
政<hi>先王謀任乆老成人共治其政任而鴆反</hi>重言<hi>古我先王三本篇/二盤庚下篇一</hi>重意<hi>亦惟圖任舊人共政大誥爾惟舊人</hi>王播告之修不匿厥指<hi>王布告人以所修之政不匿其指播波餓反匿女力反</hi>王用丕欽罔有逸言民用丕變<hi>王用大敬其政教無有逸豫之言民用大變從化</hi>今汝聒聒起信險膚子弗知乃所訟<lb/>
<hi>聒聒無知之貌起信險僞膚受之言我不知汝所訟言何謂聒故活反馬及說文皆云拒善自用之意</hi>非予自<lb/>
荒兹德惟汝含德不惕予一人予若觀火<hi>我之欲徙非廢<pb n="2b"/>此德汝不從我命所含惡德但不畏懼我耳我視汝情如視火惕他歷反</hi>予亦拙謀作乃逸<lb/>
<hi>逸過也我不威脅汝徙是我拙謀成汝過拙之劣反</hi>若網在綱有條而不紊若<lb/>
農服田力穡乃亦有秋<hi>紊亂也穡耕稼也下之順上當如網在綱各有條理而不亂也農勤穡則有秋下承上則有福紊音問徐音文</hi>汝克黜乃心施實德于民至<lb/>
于㛰友丕乃敢大言汝有積德<hi>汝羣臣能退汝違上之心施實德於民至于㛰姻僚友則我大乃敢言汝有積德之臣</hi>乃不畏戎毒于逺邇惰農自<lb/>
安不昬作勞不服田畒越其罔有黍稷<hi>戎大昬強越於也言不欲徙則是不畏大毒於逺近如怠惰之農苟自安逸不強作勞於田畒則黍稷無所有昬馬同本或作暋音敏爾雅昬暋皆訓強故兩存越本又作粤音曰于也強其丈反</hi>汝不和吉言于百姓惟汝自<lb/>
生毒<hi>責公卿不能和喻百官是自生毒害</hi>乃敗禍姦宄以自災于厥身<lb/>
<pb n="3a"/>
<pb n="4a"/>
予有咎<hi>我刑戮汝非我咎也靖謀也是汝自爲非謀所致馬云靖安也</hi>遲任有言曰人<lb/>
惟求舊器非求舊惟新<hi>遲任古賢言人貴舊器貴新汝不徙是不貴舊遟直疑反徐待夷反任而今反馬云古老成人</hi>古我先王曁乃祖乃父胥及逸勤予<lb/>
敢動用非罰<hi>言古之君臣相與同勞逸子孫所冝法之我豈敢動用非常之罰脅汝乎</hi>重言<hi>古我先王三本篇二盤庚下一</hi>丗選爾勞予不掩爾善<hi>選數也言我丗丗數汝功勤丕掩蔽汝善是我忠於汝選息轉反又思管反掩本又作弇數色主反</hi>兹予大享于先王爾<lb/>
祖其從與享之<hi>古者天子録功臣配食於廟大享烝甞也所以不掩汝善與音預烝之承反</hi>作<lb/>
福作災予亦不敢動用非德<hi>善自作福惡自作災我不敢動用非罰加汝非德賞汝乎從汝善惡而報之</hi>予告汝于難若射之有志<hi>告汝行事之難當如射之有所凖志必中所志乃善射食夜反凖音准中丁仲反</hi>汝無侮老成人無弱孤<lb/>
<pb n="4b"/>
有㓜<hi>不用老成人之言是侮老之不徙則孤㓜受害是弱易之侮亡甫反易以䜴反</hi>各長于厥<lb/>
居勉出乃力聽予一人之作猷<hi>盤庚勑臣下各思長於其居勉盡心出力聽從遷徙之謀長丁丈反</hi>無有逺邇用罪伐厥死用德彰厥善<lb/>
<hi>言逺近待之如一罪以懲之使勿犯伐去其死道德以明之使勸慕競爲善去起吕反</hi>重言<hi>無有逺邇二/本篇旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>
                    </hi>
邦之臧惟汝衆<hi>有善則衆臣之功臧徐子郎反</hi>邦之不臧惟予一人<lb/>
有佚罰<hi>佚失也是己失政之罰罪已之義佚音逸</hi>凡爾衆其惟致告<hi>致我誠告汝衆</hi>
自今至于後日各恭爾事齊乃位度乃口<hi>奉其職事正齊其位以法度居汝口勿浮言度徐如字亦作渡</hi>罰及爾身弗可悔<hi>不從我謀罰及汝身雖悔可及乎</hi>
盤庚中第十　商書　孔氏傳<lb/>
<pb n="5a"/>
盤庚作惟渉河以民遷<hi>爲此南渡河之法用民徙</hi>乃話民之弗<lb/>
率誕告用亶其有衆<hi>話善言民不循教發善言大告用誠於衆話胡快反馬云告也言也誕徐音但亶丁但反馬本作單音同誠也</hi>咸造勿䙝在王庭<hi>造至也衆皆至王庭無䙝慢造十報反注同馬在早反云爲也䙝息列反</hi>盤庚乃登進厥民<hi>升進命使前</hi>曰明<lb/>
聽朕言無荒失朕命<hi>荒廢</hi>重意<hi>明聽朕言湯誓悉聽朕言泰誓咸聽朕言吕刑皆聽朕言</hi>嗚呼古我前后罔不惟民之承<hi>言我先丗賢君無不承安民而恤之</hi>重意<hi>古我前后本篇古我先后上篇下篇古我先王</hi>保后胥慼鮮以不浮于<lb/>
天時<hi>民亦安君之政相與憂行君令浮行也少以不行於天時者言皆行天時鮮息淺反</hi>殷降大虐<lb/>
先王不懷<hi>我殷家於天降大災則先王不思故居而行徙</hi>厥攸作視民利用<lb/>
遷<hi>其所爲視民有利則用徙</hi>汝曷弗念我古后之聞<hi>古后先王之聞謂遷事曷<pb n="5b"/>何末反下同</hi>承汝俾汝惟喜康共非汝有咎比于罰<hi>今我法先王惟民之承故承汝使汝徙惟與汝其喜安非謂汝有惡徙汝令比近於殃罰俾必爾反咎其九反比毗志反徐扶志反注及下同共羣用反令力呈反近附近之近</hi>予若籲懷兹新邑亦惟汝故<lb/>
以丕從厥志<hi>言我順和懷此新邑欲利汝衆故大從其志而徙之籲羊戍反</hi>今予將試<lb/>
以汝遷安定厥邦<hi>試用</hi>重言<hi>今予將試以汝遷二並本篇</hi>汝不憂朕<lb/>
心之攸困<hi>所困不順上命</hi>乃咸大不宣乃心欽念以忱動<lb/>
予一人<hi>汝皆大不布腹心敬念以誠感動我是汝不盡忠忱市林反</hi>爾惟自鞠自苦<lb/>
<hi>鞠窮也言汝爲臣不忠自取窮苦鞠居六反</hi>若乗舟汝弗濟臭厥載<hi>言不徙之害如舟在水中流不渡臭敗其所載物臭徐尺售反載如字又在代反</hi>爾忱不屬惟胥以<lb/>
沈不其或稽自怒曷瘳<hi>汝忠誠不屬逮古苟不欲徙相與沈溺不考之先王禍至自怒<pb n="6a"/>何瘳瘥乎屬音燭注同馬云獨也沈直林反瘳勑留反</hi>汝不謀長以思乃災汝誕<lb/>
勸憂<hi>汝不謀長乆之計思汝不徙之災苟不欲徙是大勸憂之道</hi>今其有今罔後汝<lb/>
何生在上<hi>言不徙無後計汝何得乆生在人上禍將及汝</hi>今予命汝一無起<lb/>
穢以自臭<hi>我一心命汝汝違我是自臭敗穢於廢反</hi>恐人倚乃身迂乃<lb/>
心<hi>言汝旣不欲徙又爲他人所誤倚曲迂僻倚於綺反徐於竒反迂音于僻匹亦反</hi>予迓續乃<lb/>
命于天予豈汝威用奉畜汝衆<hi>迓迎也言我徙欲迎續汝命于天豈以威脅汝乎用奉畜養汝衆迓五駕反畜許竹反下同脅虚業反</hi>予念我先神后之勞爾<lb/>
先予丕克羞爾用懷爾然<hi>言我亦法湯大能進勞汝以義懷汝心而汝違我是汝反先人勞力報反又如字注同</hi>失于政陳于兹髙后丕乃崇降罪<lb/>
疾曰曷虐朕民<hi>崇重也今旣失政而陳乆於此而不徙湯必大重下罪疾於我曰何爲虐我民而不<pb n="6b"/>徙乎重直勇反又直恭反</hi>汝萬民乃不生生曁予一人猷同心<hi>不進進謀同心徙</hi>先后丕降與汝罪疾曰曷不曁朕㓜孫有<lb/>
比<hi>言非但罪我亦將罪汝㓜孫盤庚自謂比同心</hi>故有爽德自上其罰汝汝<lb/>
罔能迪<hi>湯有明德在天見汝情下罰汝汝無能道言無辭</hi>古我先后旣勞乃<lb/>
祖乃父<hi>勞之共治人</hi>重意<hi>古我先后篇首古我前后</hi>汝共作我畜民汝<lb/>
有戕則在乃心<hi>戕殘也汝共我治民有殘人之心而不欲徙是反父祖之行戕在良反又七良反行下孟反</hi>我先后綏乃祖乃父乃祖乃父乃斷棄汝不<lb/>
救乃死<hi>言我先王安汝父祖之忠今汝不忠汝父祖必斷絶棄汝命不救汝死斷丁緩反</hi>重意<hi>乃祖乃父君牙惟乃祖乃父</hi>兹予有亂政同位具乃貝玉<hi>亂治也此我有治政之臣同位於父祖不念盡忠但念貝玉而巳言其貪洽直吏反盡子忍反</hi>乃祖乃父丕乃告我<lb/>
<pb n="7a"/>
髙后曰作丕刑于朕孫<hi>言汝父祖見汝貪而不忠必大乃告湯曰作大刑於我子孫求討不忠之罪乃告工號反我髙后本又作乃祖乃父</hi>迪髙后丕乃崇降弗祥<hi>言汝父祖開道湯大重下不善以罰汝陳忠孝之義以督之</hi>嗚呼今予告汝不易<hi>凡所言皆不易之事易以䜴反注同</hi>永敬大恤無胥絶逺<hi>長敬我言大憂行之無相與絶逺棄廢之逺干萬反又如字注同</hi>汝分猷念以相從各設中于乃心<hi>羣臣當分明相與謀念和以相從各設中正於汝心汝分扶問反又如字注同</hi>乃有不吉不迪<hi>不善不道謂凶人</hi>顚越不恭暫遇姦宄<hi>顚隕越墜也不恭不奉上命暫遇人而刼奪之爲姦於外爲宄於内隕于敏反</hi>我乃劓殄滅之無遺育無俾易種于兹<lb/>
新邑<hi>劓割育長也言不吉之人當割絶滅之無遺長其類無使易種於此新邑劓魚器反徐吾氣反殄徒典反易如字又以䜴反注同長丁丈反下遺長同</hi>互註<hi>左哀十一年呉將伐齊越子率其衆以朝焉子胥諌曰越在我心腹之疾<pb n="7b"/>也壤地同而有欲於我夫其柔服求儕其欲也不如早從事焉得志於齊猶獲石田也無所用之越不爲沼呉其泯矣使醫除疾而曰不遺類焉者未之有也盤庚之誥曰其有顚越不共則劓殄無遺育無俾易種于兹新邑是商所以興也今君易之將以求大不亦難乎弗聽</hi>往哉生生今予將試以汝遷永建乃<lb/>
家<hi>自今巳往進進於善我用以汝徙長立汝家卿大夫稱家</hi>重言<hi>往哉七舜典二本篇微子之命康誥畢命文侯之命各一〇今予將試以汝遷二並本篇</hi>
盤庚下第十一　商書　孔氏傳<lb/>
盤庚旣遷奠厥攸居乃正厥位<hi>定其所居正郊廟朝社之位奠田薦反朝直遥反</hi>綏爰有衆曰無戲怠懋建大命<hi>安於有衆戒無戲怠勉立大教</hi>
今予其敷心腹腎腸歷告爾百姓于朕志<hi>布心腹言輸誠於百官以告志腎時忍反腸徐持良反</hi>罔罪爾衆爾無共怒恊比讒<lb/>
<pb n="8a"/>
言予一人<hi>羣臣前有此過故禁其後今我不罪汝汝勿共怒我合比凶人而妄言比毗志反讒仕咸反</hi>古<lb/>
我先王將多于前功<hi>言以遷徙多大前人之功美</hi>重意<hi>古我先王上篇古我前后又古我先后</hi>適于山用降我凶德嘉績于朕邦<hi>徙必依山之險無城郭之勞下去凶惡之德立善功於我國降工巷反徐下江反去羌吕反</hi>今我民用蕩析離<lb/>
居罔有定極<hi>水泉沈溺故蕩析離居無安定之極徙以爲之極析先歷反注同</hi>重言<hi>今我民又西伯戡黎</hi>爾謂朕曷震動萬民以遷<hi>言皆不眀巳本心</hi>肆上帝將<lb/>
復我髙祖之德亂越我家<hi>以徙故天將復湯德治理於我家治直吏反</hi>朕<lb/>
及篤敬恭承民命用永地于新邑<hi>言我當與厚敬之臣奉承民命用長居新邑</hi>肆予冲人非廢厥謀弔由靈<hi>冲童童人謙也弔至靈善也非廢謂動謀於衆至用其善弔音的或如字</hi>重言<hi>肆予冲人重見大誥</hi>各非敢違卜用宏兹賁<lb/>
<pb n="8b"/>
<hi>宏賁皆大也君臣用謀不敢違卜用大此遷都大業賁扶云反</hi>嗚呼邦伯師長百執事<lb/>
之人尚皆隱哉<hi>國伯二伯及州牧也衆長公卿也言當庶幾相隱括共爲善政長丁丈反注同</hi>予<lb/>
其懋簡相爾念敬我衆<hi>簡大相助也勉大助汝念敬我衆民相息亮反</hi>朕不<lb/>
肩好貨敢恭生生鞠人謀人之保居叙欽<hi>肩任也我不任貪貨之人敢奉用進進於善者人之窮困能謀安其居者則我式叙而敬之好呼報反任而林反</hi>今我旣羞<lb/>
告爾于朕志若否罔有弗欽<hi>巳進告汝之後順於汝心與否當以情告我無敢有不敬告故報反</hi>重意<hi>罔有弗欽冏/命罔有不欽</hi>無緫于貨寳生生自庸<hi>無緫貨寳以求位當進進皆自用功德</hi>式敷民德永肩一心<hi>用布示民必以德義長任一心以事君</hi>
說命上第十二　商書　孔氏傳<lb/>
髙宗夢得說<hi>盤庚弟小乙子名武丁德髙可尊故號髙宗夢得賢相其名曰說說本又作兊音恱注及</hi>
<pb n="9a"/>
九有之師爰革夏正<hi>爰於也於得九有之衆遂伐夏勝之改其正</hi>非天私<lb/>
我有商惟天佑于一德<hi>非天私商而王之佑助一德所以王而王于况反下同或如字</hi>
非商求于下民惟民歸于一德<hi>非商以力求民民自歸于一德</hi>德<lb/>
惟一動罔不吉德二三動罔不凶<hi>二三言不一</hi>惟吉<lb/>
凶不僭在人惟天降災祥在德<hi>行善則吉行惡則凶是不差德一天降之善不一天降之災是在德僭子念反</hi>今嗣王新服厥命惟新厥德<hi>其命王命新其德戒勿怠</hi>終始惟一時乃日新<hi>言德行終始不衰殺是乃日新之義行下孟反殺色界反衰微也殺害也言小小害也</hi>重意<hi>時乃日新仲虺之誥德日新</hi>任官惟賢材左右<lb/>
惟其人<hi>官賢材而任之非賢材不可任選左右必忠良不忠良非其人</hi>重意<hi>任官惟賢材武成建官惟賢〇左右惟其人周官官不必備惟其人</hi>臣爲上爲德爲下爲民<hi>言臣奉上布德順下訓民<pb n="9b"/>不可官所私任非其人爲上于僞反下爲民同爲德如字下爲下同徐皆于僞反</hi>其難其愼惟和<lb/>
惟一<hi>其難無以爲易其愼無以輕之羣臣當和一心以事君政乃善易以䜴反</hi>重意<hi>惟和惟一禹謨惟精惟一</hi>
德無常師主善爲師<hi>德非一方以善爲主乃可師</hi>善無常主協<lb/>
于克一<hi>言以合於能一爲常德</hi>俾萬姓咸曰大哉王言<hi>一德之言故曰大</hi>又曰一哉王心<hi>能一德則一心</hi>克綏先王之禄永底烝民<lb/>
之生<hi>言爲王而令萬姓如此則能保安先王之寵禄長致衆民所以自生之道是明王之事烝之承反</hi>嗚<lb/>
呼七丗之廟可以觀德<hi>天子立七廟有德之王則爲祖宗其廟不毀故可觀德</hi>萬<lb/>
夫之長可以觀政<hi>能整齊萬夫其政可知長丁丈反</hi>后非民罔使民<lb/>
非后罔事<hi>君以使民自尊民以事君自生</hi>重意<hi>后非民罔使民非后罔事見大禹謨太甲</hi>無自<lb/>
廣以狹人匹夫匹婦不獲自盡民主罔與成厥<lb/>
<pb n="10a"/>
眩厥疾弗瘳<hi>開汝心以沃我心如服藥必瞑眩極其病乃除欲其出切言以自警瞑莫遍反眩玄遍反徐又呼縣反瞑眩困極也廖勑留反警音景</hi>若跣弗視地厥足用傷<hi>跣必視地足乃無害言欲使爲己視聽跣先典反徐七顯反爲于僞反</hi>惟曁乃僚罔不同心以<lb/>
匡乃辟<hi>與汝並官皆當倡率無不同心以匡正汝君辟必亦反</hi>俾率先王迪我髙<lb/>
后以康兆民<hi>言匡正汝君使循先王之道蹈成湯之蹤以安天下</hi>重意<hi>以康兆民武成以濟兆民</hi>
嗚呼欽予時命其惟有終<hi>敬我是命修其職使有終</hi>說復于王<lb/>
曰惟木從繩則正后從諫則聖<hi>言木以繩直君以諌明</hi>后克<lb/>
聖臣不命其承<hi>君能受諌則臣不待命其承意而諌之</hi>疇敢不祗若王<lb/>
之休命<hi>言王如此誰敢不敬順王之美命而諌者乎</hi>重意<hi>疇敢不祗若王之休命下篇對揚天子之休命</hi>
說命中第十三　商書　孔氏傳<lb/>
<pb n="10b"/>
惟說命緫百官<hi>在冡宰之任緫音揔</hi>重意<hi>緫百官周官統百官</hi>乃進于王<lb/>
曰嗚呼明王奉若天道建邦設都<hi>天有日月北斗五星二十八宿皆有尊卑相正之法言明王奉順此道以立國設都宿音秀</hi>重意<hi>奉若天道仲虺之誥奉若天命○建邦設都武成建邦啓土</hi>樹后王君公承以大夫師長<hi>言立君臣上下將陳爲治之本故先舉其始王于方反長丁丈反治直史反下同</hi>不惟逸豫惟以亂民<hi>不使有位者逸豫民上言立之主使治民豫羊慮反</hi>惟天聦明惟聖時憲惟臣欽若惟民<lb/>
從乂<hi>憲法也言聖王法天以立教臣敬順而奉之民以從上爲治從才容反</hi>重意<hi>惟天聦明惟聖時憲仲虺之誥惟天生聦明時乂</hi>惟口起羞惟甲冑起戎<hi>甲鎧胄兠鍪也言不可輕教令易用兵冑直又反鎧苦代反兠丁侯反鍪莫侯反易以䜴反</hi>惟衣裳在笥惟干戈省<lb/>
厥躬<hi>言服不可加非其人兵不可任非其才笥息嗣反省息井反一本作眚</hi>互註<hi>記緇衣兊命曰惟口起羞<pb n="11a"/>惟甲冑起兵惟衣裳在笥惟干戈省厥躬注云惟口起辱當愼言語也惟甲冑起兵當愼軍旅之事也惟衣裳在笥當服以爲禮也惟干戈省厥躬當恕己不尚害人也</hi>王惟戒兹允兹克明乃罔不休<lb/>
<hi>言王戒愼此四惟之事信能明政乃無不美</hi>惟治亂在庶官<hi>言所官得人則治失人則亂</hi>
官不及私昵惟其能<hi>不加私昵惟能是官昵女乙反</hi>爵罔及惡德<lb/>
惟其賢<hi>言非賢不爵</hi>慮善以動動惟厥時<hi>非善非時不可動</hi>有<lb/>
其善䘮厥善矜其能䘮厥功<hi>雖天子亦必讓以得之䘮息浪反</hi>惟<lb/>
事事乃其有備有備無患<hi>事事非一事</hi>無啓寵納侮<lb/>
<hi>開寵非其人則納侮之道</hi>無恥過作非<hi>恥過誤而丈之遂成大非</hi>惟厥攸居政<lb/>
事惟醇<hi>其所居行皆如所言則王之政事醇粹醇音純粹雖遂反</hi>黷于祭祀時謂弗<lb/>
欽禮煩則亂事神則難<hi>祭不欲數數則黷黷則不敬事神禮煩則亂而難行髙宗之祀<pb n="11b"/>特豐數近廟故說因以戒之黷徒木反數色角反</hi>王曰旨哉說乃言惟服<hi>旨美也美其所言皆可服行</hi>乃不良于言予罔聞于行<hi>汝若不善於所言則我無聞於所行之事</hi>說拜稽首曰非知之艱行之惟艱<hi>言知之易行之難以勉髙宗</hi>重言<hi>說拜稽首二又見下篇</hi>王忱不艱允恊于先王成德<lb/>
<hi>王心誠不以行之爲難則信合於先王成德忱市林反</hi>惟說不言有厥咎<hi>王能行善而說不言則有其咎罪</hi>
說命下第十四　商書　孔氏傳<lb/>
王曰來汝說台小子舊學于甘盤<hi>學先王之道甘盤殷賢臣有道德者台音怡</hi>旣乃遯于荒野入宅于河<hi>旣學而中廢業遯居田野河洲也其父欲使髙宗知民之艱苦故使居民間遯徒頓反</hi>自河徂亳曁厥終罔顯<hi>自河往居亳與<pb n="12a"/>今其終故遂無顯明之德</hi>爾惟訓于朕志<hi>言汝當教訓於我使我志通逹</hi>若作酒醴<lb/>
爾惟麴糵<hi>酒醴須麴糵以成亦言我須汝以成麴起六反糵魚列反</hi>若作和羹爾<lb/>
惟鹽梅<hi>鹽鹹梅醋羹須鹹醋以和之羹音庚一音衡鹽余廉反梅亦作禖醋七故反和如字又胡卧反</hi>爾<lb/>
交修予罔予棄予惟克邁乃訓<hi>交非一之義邁行也言我能行汝教</hi>說<lb/>
曰王人求多聞時惟建事學于古訓乃有獲<hi>王者求多聞以立事學於古訓乃有所得</hi>事不師古以克永丗匪說攸聞<hi>事不法古訓而以能長丗非說所聞言無是道</hi>惟學遜志務時敏厥修乃來<hi>學以順志務是敏疾其德之修乃來</hi>互註<hi>記學記夫然故安其學而親其師樂其友而信其道是以雖離師輔而不反也兊命曰敬孫務時敏厥修乃來其此之謂乎</hi>允懷于兹道積于厥躬<hi>信懷此學志則道積於其身</hi>惟斆學半念終始典于學厥德修罔覺<hi>斆教<pb n="12b"/>也教然後知所困是學之半終始常念學則其德之修無能自覺斆戸教反</hi>互註<hi>記檀弓古之君子舉大事必愼其終始而衆安得不喻焉兊命曰念終始典于學又學記古之王者建國君民教學爲先兊命曰念终始典于學其此之謂乎又學然後知不足教然後知困知不足然後能自反也知困然後能自強也故曰教學相長也兊命曰學學半其此之謂乎</hi>監<lb/>
于先王成憲其永無愆<hi>愆過也視先王成法其長無過其惟學乎愆起䖍反</hi>惟<lb/>
說式克欽承旁招俊乂列于庶位<hi>言王能志學說亦用能敬承王志廣招俊乂使列衆官俊本又作畯</hi>重意<hi>旁招俊乂太甲上旁求俊彦</hi>王曰嗚呼說四海<lb/>
之内咸仰朕德時乃風<hi>風教也使天下皆仰我德是汝教仰如字徐五亮反</hi>股<lb/>
肱惟人良臣惟聖<hi>手足具乃成人有良臣乃成聖</hi>昔先正保衡作<lb/>
我先王<hi>保衡伊尹也作起正長也言先丗長官之臣長丁丈反下同</hi>乃曰予弗克俾厥<lb/>
后惟堯舜其心愧恥若撻于市<hi>言伊尹不能使其君如堯舜則恥之若見<pb n="13a"/>撻于市故成其能俾必爾反撻他逹反</hi>一夫不獲則曰時予之辜<hi>伊尹見一夫不得其所則以爲己罪</hi>佑我烈祖格于皇天<hi>言以此道左右成湯功至于天無能及者</hi>
重言<hi>格于皇天二本篇君奭</hi>爾尚明保予罔俾阿衡專美有商<lb/>
<hi>汝庶幾明安我事則與伊尹同美阿烏何反</hi>惟后非賢不乂惟賢非后不<lb/>
食<hi>言君須賢治賢須君食治直吏反</hi>重意<hi>惟后非賢不乂惟賢非后不食太甲中民非后罔克胥匡以生后非民罔以辟四方</hi>其爾克紹乃辟于先王永綏民<hi>能繼汝君於先王長安民則汝亦有保衡之功辟必亦反</hi>說拜稽首曰敢對揚天子之休命<lb/>
<hi>對荅也荅受美命而稱揚之</hi>重言<hi>說拜稽首二/前篇本篇</hi>重意<hi>敢對揚天子之休命上篇敢不祗若王之休命</hi>
髙宗肜日第十五　商書　孔氏傳<lb/>
髙宗祭成湯有飛雉升鼎耳而雊<hi>耳不聦之異雊鳴雊工豆反</hi>
<pb n="13b"/>
祖已訓諸王<hi>賢臣也以訓道諫王已音紀</hi>作髙宗肜日髙宗之<lb/>
訓<hi>所以訓也亡肜音融</hi>髙宗肜日<hi>祭之明日又祭殷曰肜周曰繹/繹音亦字書作爾雅云又祭也周曰繹商曰肜夏曰復胙</hi>髙宗肜日越有雊雉<hi>於肜日有雉異</hi>祖已曰<lb/>
惟先格王正厥事<hi>言至道之王遭變異正其事而異自消</hi>乃訓于王<lb/>
曰惟天監下民典厥義<hi>祖已旣言遂以道訓諫王言天視下民以義爲常</hi>降<lb/>
年有永有不永非天夭民民中絶命<hi>言天之下年與民有義者長無義者不長非天欲夭民民自不修義以致絶命中丁仲反又如字</hi>民有不若德不聽<lb/>
罪天旣孚命正厥德<hi>不順德言無義不服罪不改修天已信命正其德謂有永有不永</hi>
乃曰其如台<hi>祖巳恐王未受其言故乃復曰天道其如我所言台音怡復扶又反</hi>重言<hi>其如台四湯誓盤庚本篇西伯戡黎</hi>嗚呼王司敬民罔非天㣧典祀無豐<lb/>
<pb n="14a"/>
于昵<hi>㣧嗣昵近也歎以感王入其言王者主民當敬民事民事無非天所嗣常也祭祀有常不當特豐於近廟欲王因異服罪改修之豐芳弓反昵女乙反尸子云不避逺昵昵近也又乃禮反馬云昵考也謂禰廟也</hi>
西伯戡黎第十六　商書　孔氏傳<lb/>
殷始咎周<hi>咎惡咎其九反馬云咎周者爲周所咎</hi>周人乗黎<hi>乗勝也所以見惡黎力兮反國名尚書大傳作耆</hi>祖伊恐<hi>祖已後/賢臣</hi>奔告于受<hi>受紂也告相亂帝乙之子嗣立暴虐無道受如字傳云受紂也又馬本云受當讀曰紂或曰受婦人之言故號曰受也</hi>作西伯戡黎<hi>戡亦勝也伯亦作柏戡音堪說文作云殺也以此戡訓刺音竹甚反勝詩證反</hi>西伯戡黎西伯旣戡<lb/>
黎<hi>近王圻之諸侯在上黨東北近附近之近圻巨依反</hi>祖伊恐奔告于王曰天<lb/>
子天旣訖我殷命<hi>文王率諸侯以事紂貌雖事紂内秉王心布德行威有將王之意紂不能制日益強大今又克有黎國迫近王圻似有天助之力故知天已畢訖殷之王命言殷祚至此而畢將欲化爲周王心于况反<pb n="14b"/>下注冝王者同</hi>格人元龜罔敢知吉<hi>至人以人事觀殷大龜以神靈考之皆無知吉</hi>非<lb/>
先王不相我後人惟王淫戲用自絶<hi>非先祖不助子孫以王淫過戲怠用自絶於先王相息亮反</hi>故天棄我不有康食不虞天性不<lb/>
迪率典<hi>以紂自絶於先王故天亦棄之宗廟不有安食於天下而王不度知天性命所在而所行不蹈循常法言多罪度待洛反</hi>今我民罔弗欲䘮曰天曷不降威大命不<lb/>
摯今王其如台<hi>摯至也民無不欲王之亡言天何不下罪誅之有大命冝王者何以不至王之凶害其如我所言摯音至本又作贄</hi>重言<hi>今我民二盤庚下本篇〇其如台二盤庚上髙宗肜日</hi>王曰嗚<lb/>
呼我生不有命在天<hi>言我生有壽命在天民之所言豈能害我遂惡之辭</hi>祖伊<lb/>
反曰嗚呼乃罪多參在上乃能責命于天<hi>反報紂也言汝罪惡衆多參列於上天天誅罰汝汝能責命于天拒天誅乎參七南反馬云參字累在上</hi>殷之即䘮<lb/>
<pb n="15a"/>
指乃功不無戮于爾邦<hi>言殷之就亡指汝功事所致汝不得無死戮於殷國必將滅亡立可待</hi>重意<hi>不無戮于爾邦牧誓其于爾躬有戮</hi>
微子第十七　商書　孔氏傳<lb/>
殷旣錯天命<hi>錯亂也錯七各反馬云廢也</hi>微子作誥父師少師<lb/>
<hi>告二師而去紂少詩照反</hi>微子<hi>微圻内國名子爵爲紂卿士去無道</hi>微子若曰父師少<lb/>
師<hi>父師太師三公箕子也少師孤卿比干微子以紂距諫知其必亡順其事而言之</hi>殷其弗或<lb/>
亂正四方<hi>或有也言殷其不有治正四方之事將必亡治直吏反</hi>我祖底遂陳于<lb/>
上<hi>言湯致遂其功陳列於上丗</hi>我用沈酗于酒用亂敗厥德于下<lb/>
<hi>我紂也沈湎酗醟敗亂湯德於後丗沈徐直金反没也酗况具反以酒爲凶曰酗說文作䣱云酒醟湎面善反醟音詠說文于命反䣱酒也</hi>重意<hi>沈酗于酒二並本篇無逸酗于酒德哉</hi>殷罔不小大好草竊<lb/>
<pb n="15b"/>
姦宄<hi>草野竊盗又爲姦宄於内外好呼報反宄音軌</hi>重意<hi>好草竊姦宄舜典宼賊姦宄</hi>卿士師<lb/>
師非度凡有辜罪乃罔恒獲<hi>六卿典士相師效爲非法度皆有辜罪無秉常得中者度如字</hi>小民方興相爲敵讎<hi>卿士旣亂而小人各起一方共爲敵讎言不和同讎市周反</hi>今殷其淪䘮若渉大水其無津涯<hi>淪没也言殷將没亡如渉大水無涯際無所依就淪音倫徐力允反䘮息浪反涯五佳反又宜佳反</hi>重意<hi>若渉大水大誥若渉淵水君奭若渉大川</hi>殷遂䘮越至于今<hi>言遂䘮亡於是至於今到不待乆</hi>曰父師少<lb/>
師我其發出狂吾家耄遜于荒<hi>我念殷亡發疾生狂在家耄亂故欲遯出於荒野言愁悶出尺遂反耄一又作旄莫報反注同遯徒悶反徐徒頓反一音都困反</hi>今爾無指告<lb/>
予顛隮若之何其<hi>汝無指意告我殷邦顛隕隮墜如之何其救之隮子細反玉篇子兮反切韻祖稽反隕于敏反</hi>父師若曰王子<hi>比干不見明心同省文微子帝乙元子故曰王子見賢遍反省<pb n="16a"/>所景反</hi>天毒降災荒殷邦方興沈酗于酒<hi>天生紂爲亂是天毒下災四方化紂沈湎不可如何</hi>乃罔畏畏咈其耇長舊有位人<hi>言起沈湎上不畏天災下不畏賢人違戾耇老之長致仕之賢不用其教法紂故咈扶勿反耇工口反長丁丈反注同</hi>今<lb/>
殷民乃攘竊神祇之犧牷牲用以容將食無災<lb/>
<hi>自來而取曰攘色純曰犧體完曰牷牛羊豕曰牲器實曰用盗天地宗廟牲用相容行食之無災罪之者言政亂攘如羊反因來而取曰攘竊馬云往盗曰竊神祇天曰神地曰祇犧許冝反牷音全</hi>降監殷民用乂讎<lb/>
歛召敵讎不怠<hi>下視殷民所用治者皆重賦傷民歛聚怨讎之道而又亟行暴虐自召敵讎不懈怠讎如字下同徐云鄭音疇馬本作稠云數也歛力檢反馬鄭力豔反謂賦歛也徐云鄭力劒反治直吏反亟欺忌反數也又紀力反本又作極如字至也懈佳賣反</hi>罪合于一多瘠罔詔<hi>言殷民上下有罪皆合於一法紂故使民多瘠病而無詔救之者瘠在益反</hi>商今其有災我興受其敗<hi>災滅<pb n="16b"/>在近我起受其敗言宗室大臣義不忍去</hi>商其淪䘮我罔爲臣僕詔王子<lb/>
出迪<hi>商其没亡我二人無所爲臣僕欲以死諫紂我教王子出合於道臣僕一本無臣字</hi>我舊云刻<lb/>
子王子弗出我乃顛隮<hi>刻病也我乆知子賢言於帝乙欲立子帝乙不肯病子不得立則冝爲殷後者子今若不出逃難我殷家宗廟乃隕墜無主舊云馬云言也刻音克馬云侵刻也難乃旦反</hi>自靖<lb/>
人自獻于先王<hi>各自謀行其志人人自獻逹干先王以不失道靖馬本作清謂潔也</hi>我不<lb/>
顧行遯<hi>言將與紂俱死所執各異皆歸於仁明君子之道出處語黙非一途顧音故徐音鼓</hi>
<pb n="17a"/>
</p>
<p>
監本纂圖重言重意互註尚書卷第五<lb/>
</p>
<p>
</p>
  </div>
</body>
</text>
</TEI>
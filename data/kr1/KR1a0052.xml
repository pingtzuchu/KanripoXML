<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>周易經傳訓解</head>
    <p>
<pb n="1a"/>欽定四庫全書　　　　經部一<lb/>
　周易經傳訓解　　　　易𩔖<lb/>
　　提要<lb/>
　　　　<hi>臣</hi>等謹案周易經傳訓解二卷宋蔡淵撰淵<lb/>
　　　　字伯静號節齋建陽人案朱彞尊經義考蔡<lb/>
　　　　淵周易經傳訓解四卷註曰存三卷此本惟<lb/>
　　　　存上下經二卷題曰周易卦爻經傳訓解與<lb/>
　　　　彝尊所記不符據董真卿周易㑹通稱此書<lb/>
<pb n="1b"/>　　　　以大象置卦辭下以彖傳置大象後以小象<lb/>
　　　　置各爻辭後皆低一字以别卦爻與此本體<lb/>
　　　　例相合知非贋託然楷又言其繫詞文言説<lb/>
　　　　卦序卦雜卦亦皆低一字則此本無之又經<lb/>
　　　　義考載淵弟沈後序稱易有太極之説知至<lb/>
　　　　知終之義正直義方之語皆義理之大原為<lb/>
　　　　後學之至要實發前賢之所未發云云其文<lb/>
　　　　皆在繫詞文言則是書原解繫辭文言諸篇<lb/>
<pb n="2a"/>　　　　確有明證非但解卦爻不應揭卦爻以標目<lb/>
　　　　葢楷所見者四卷之全本彝尊所見佚其一<lb/>
　　　　卷此本又佚其一卷傳寫者諱其殘缺因於<lb/>
　　　　書名増入卦爻二字若原本但解上下經者<lb/>
　　　　此書賈作偽之技不足據也今刪去卦爻二<lb/>
　　　　字仍以本名著録存其真焉乾隆四十五年<lb/>
　　　　七月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
<pb n="2b"/>　　　　　　　總　校　官　<hi>臣</hi>　陸　費　墀<lb/>
<pb n="3a"/>欽定四庫全書<lb/>
周易卦爻經傳訓解原序<lb/>
易有太極易无思也无為也通乎晝夜之道而知易之<lb/>
本也天地設位而易行乎其中易之用也在天謂之易<lb/>
在人則謂之性性與易非二理也人能知易之本又知<lb/>
易之用則能順其性之正而萬事靡不中節矣惟天降<lb/>
衷之後即倚於形人於其性始有不能盡者聖人憂之<lb/>
故以陽奇隂耦之畫相錯立象以效其動使天下之人<lb/>
<pb n="3b"/>觀此則可以窮其理之自然盡其性之當然也去古既<lb/>
逺此意䆮晦有聖人者出又從而告之繫之以辭焉久<lb/>
而又晦又從而詳告之釋其象與辭焉聖人之意至是<lb/>
而盡矣易之為書至是而悉備矣雖然書不盡言言不<lb/>
盡意易之道又豈書之所能盡哉學易君子觀象玩辭<lb/>
觀變玩占必將有得乎无思无為之妙然後聖人之意<lb/>
可見天下之動變通之利可得而盡也昔者先君子常<lb/>
謂聖人之道惟易能盡聖人之書惟易為全而其所尚<lb/>
<pb n="4a"/>辭占象變皆所以順性命之理也故淵自稚年即知好<lb/>
之每有所聞不敢忘失輯成此書固不敢以為有見乎<lb/>
聖人之意其于存言存象之譏庶或免焉辭有未逹改<lb/>
而正之誠有望於同志者開禧乙丑陽月望日建安蔡<lb/>
淵謹序<lb/>
</p>

  </div>
            <div>
                <head>周易卦爻經傳訓解卷上</head>
    <p>
<pb n="1a"/>欽定四庫全書<lb/>
　周易卦爻經傳訓解卷上　　宋　蔡淵　撰<lb/>
上經<lb/>
　卦者事物之質也原事物之始要事物之終而為之<lb/>
　者也爻者事物之時也效事物之時而動之者也伏<lb/>
　羲畫爻立卦文王繫辭于卦以為六十四卦之彖周<lb/>
　公繫辭於爻以明三百八十四爻之象皆謂之經經<lb/>
　分上下為二篇孔子釋之為傳傳著十篇共一十二<lb/>
<pb n="1b"/>　篇六經有傳古皆别行至後漢諸儒作註始合經傳<lb/>
　為一故費直分彖象二傳附于六爻經辭之後而加<lb/>
　彖曰象曰以别之如今王弼别本乾卦是也王弼又<lb/>
　附爻象傳文于當爻之下各加象曰今坤卦以下是<lb/>
　也雖其破碎傳文音韻不屬然傳附經讀者易曉未<lb/>
　為大失特其傳附于經經文錯亂而統紀不明耳今<lb/>
　既存十二篇之舊復依王氏所分而高下之其以别<lb/>
　經傳義相附近便于參考而又不混雜庶幾有得焉<lb/>
<pb n="2a"/>　若其<hi>闕</hi>　　　與大象未盡盖大象<hi>闕</hi>　　　　則<lb/>
　釋卦之大<hi>闕</hi>者也釋卦當先卦後反居彖後今改而<lb/>
　正之也<lb/>
䷀<hi>乾下乾上</hi>
乾　乾健也陽之性也<lb/>
元亨利貞　元始也亨通也利冝也貞固也元者萬物<lb/>
　　始生之時亨者萬物奮達之時利者萬物遂冝之<lb/>
　　時貞者萬物成性之時<lb/>
<pb n="2b"/>　象曰　象者像也天地山澤雷風水火卦之象也凡<lb/>
　　言象在卦後者皆釋兩象相錯之義卦有象而後<lb/>
　　有彖大傳曰彖者言乎象者也考此則釋象當在<lb/>
　　釋彖之前明矣今以大傳定之後皆倣此<lb/>
　天行健　天者乾之象天氣運乎上故曰行健者乾<lb/>
　　之德乾乾相繼運而不息行健之象也<lb/>
　君子以自彊不息　取健之義也<lb/>
　彖曰　彖者斷也卦下之辭卦之斷也凡言彖者釋<lb/>
<pb n="3a"/>　　卦彖辭之義<lb/>
　大哉乾元萬物資始乃統天　釋乾彖元之義大哉<lb/>
　　深贊之也贊乾元之大無以加也天下之物萬有<lb/>
　　不同咸資之以為始也乃統天者天道流行雖有<lb/>
　　元亨利貞之不同而其所以無間斷者實惟一元<lb/>
　　之運耳故曰統天<lb/>
　雲行雨施品物流形　釋乾彖亨之義雲行雨施亨<lb/>
　　之見于氣也品物流形亨之見于形也<lb/>
<pb n="3b"/>　大明終始六位時成時乘六龍以御天　言聖人體<lb/>
　　元亨也終始乾道之全體也六位初二三四五上也<lb/>
　　六龍六陽爻也御天行天道也聖人大明乾道全<lb/>
　　體與卦之六位各以時而成故能時乘六爻以行<lb/>
　　天道大明終始元也成六位乘六龍以御天亨也<lb/>
　乾道變化各正性命保合太和乃利貞　釋乾彖利<lb/>
　　貞之義變者化之漸化者變之成物所受為性天<lb/>
　　所賦為命太和沖氣也乾道變化利也各正性命<lb/>
<pb n="4a"/>　　貞也此言一而散為萬也保之則不失其有貞也<lb/>
　　合太和則不窮其用將以為利也此言萬而復㑹<lb/>
　　于一也貞者成終而成始故復推其始也<lb/>
　首出庶物萬國咸寜　言聖人體利貞也首出庶物<lb/>
　　而運化故能使萬國而咸寜也首出庶物者利也<lb/>
　　萬國咸寧者貞也<lb/>
初九　初位也九爻也凡初二三四五上為位之隂陽<lb/>
　　凡九六為爻之隂陽<lb/>
<pb n="4b"/>濳龍　濳藏也龍陽物也濳象初也龍象九也濳龍者<lb/>
　　爻位之象也<lb/>
勿用　占辭占得此則為之濳隱而不可用也<lb/>
　象曰　爻下之辭爻之象也凡言象在爻辭之後者<lb/>
　　皆釋爻象之義<lb/>
　濳龍勿用陽在下也<lb/>
九二見龍在田　見顯也居地道之上故曰在田<lb/>
利見大人　大人五也占辭<lb/>
<pb n="5a"/>　象曰見龍在田德施普也　内卦中故稱德為見龍<lb/>
　　故施普<lb/>
九三君子終日乾乾　乾乾行事不息也下乾終而上<lb/>
　　乾繼之故曰乾乾<lb/>
夕惕若厲　夕者日之窮惕懼也若助語辭厲危也居<lb/>
　　下卦之極故有此象<lb/>
无咎　斷辭<lb/>
　象曰終日乾乾反復道也　居下卦之上將又復上<lb/>
<pb n="5b"/>　　卦之下也<lb/>
九四或躍在淵无咎　或者未定之辭躍者無所緣而<lb/>
　　絶于地淵者幽深之所躍上也淵下也<lb/>
　象曰或躍在淵進无咎也<lb/>
九五飛龍在天　飛翔也天五天位也<lb/>
利見大人　大人二也<lb/>
　象曰飛龍在天大人造也　大人五也<lb/>
上九亢龍　亢上極也<lb/>
<pb n="6a"/>有悔　斷之辭也<lb/>
　象曰亢龍有悔盈不可久也<lb/>
用九　六爻皆用九也舉卦變之凡例<lb/>
見羣龍无首吉　羣龍六龍也六爻皆用老陽則變而<lb/>
　　之坤矣首先也坤先迷故不可為先首也<lb/>
　象曰用九天德不可為首也<lb/>
䷁<hi>坤下坤上</hi>
坤　坤順也隂之性也<lb/>
<pb n="6b"/>元亨利牝馬之貞　坤者乾之對也元亨利三者皆因<lb/>
　　乎乾惟貞則常立乎中而為主者故乾貞剛健專<lb/>
　　固坤貞柔順承從所以異也牝馬順而善行地猶<lb/>
　　坤順而善承乾也故取以為象<lb/>
君子有攸往先迷後得主利　攸所也往動也君子有<lb/>
　　攸往體坤而動也迷惑也先迷隂无首故也後得<lb/>
　　主利隂從陽也<lb/>
西南得朋東北䘮朋　西南隂方也東北陽方也朋類<lb/>
<pb n="7a"/>　　也得朋以隂居隂也䘮朋以隂居陽也<lb/>
安貞吉　安不妄動也言當安乎柔順之貞則得吉之<lb/>
　　道也<lb/>
　象曰地勢坤　地者乃坤之象也地形成乎下髙下<lb/>
　　相仍故曰勢<lb/>
　君子以厚德載物　厚而能載坤之象也<lb/>
　彖曰至哉坤元萬物資生乃順承天　釋坤彖元之<lb/>
　　義至哉亦贊也贊坤元承乾元之大無所不至也<lb/>
<pb n="7b"/>　　生者流形露生之時也天下之物咸資以為生夫<lb/>
　　生之與始時雖不同而其所以為生者乃在乎順<lb/>
　　承天道而得也<lb/>
　坤厚載物德合无疆含𢎞光大品物咸亨　釋坤彖<lb/>
　　亨之義无疆无窮也載物以有形言无疆以運行<lb/>
　　言德合无疆合天運之无窮也含包也𢎞厚也坤<lb/>
　　之事也光著也大盛也乾之事也盖德合乎乾故<lb/>
　　亦至乎光大而品物咸亨也此言有形之後亨也<lb/>
<pb n="8a"/>　牝馬地類行地无疆柔順利貞　釋坤彖利貞之義<lb/>
　　行地无疆者牝馬之柔順利貞也承乾之无窮者<lb/>
　　坤道之柔順利貞也<lb/>
　君子攸行先迷失道後順得常西南得朋乃與類行<lb/>
　東北䘮朋乃終有慶安貞之吉應地无疆　釋坤彖<lb/>
　　君子體坤之義坤道主成成在後故先乾而動則<lb/>
　　失其道後順乾而動則得其常以方而言則氣始<lb/>
　　乎東北而成乎西南西南為後也故往西南則與<lb/>
<pb n="8b"/>　　類行矣東北則為失類必待其終乃有慶者終即<lb/>
　　後義言其有慶乃當在東北之後也坤之道如此<lb/>
　　君子苟能安其柔順之貞則應地道之无窮也矣<lb/>
　　君子體坤如此<lb/>
初六　說見乾卦初九下<lb/>
履霜　霜者隂氣始凝之物也履象初也霜象六也<lb/>
堅氷至　堅氷者隂氣盛也言霜之積則必有堅氷之<lb/>
　　至戒之辭也<lb/>
<pb n="9a"/>　象曰履霜堅氷隂始凝也馴致其道至堅氷也　凝<lb/>
　　結也馴順也居卦之始先動而未知當順乎陽者<lb/>
　　也順致其始凝之道則必至于堅氷矣<lb/>
六二直方大　直者發于内而无私曲之謂方者正于<lb/>
　　外而有定則之謂内直外方其德乃大<lb/>
不習无不利　不習者自然之謂<lb/>
　象曰六二之動直以方也不習无不利地道光也<lb/>
　　居中當位地道之光大者<lb/>
<pb n="9b"/>六三含章可貞　含者不露也章者采也貞者固守也<lb/>
　　謂可守其章以時而發也以六居三故有此象<lb/>
或從王事无成有終　居下體之上故有王事之象无<lb/>
　　成隂也隂承陽者不可自成也有終隂也陽不足<lb/>
　　于後代其終者隂也在下卦之上故有此象<lb/>
　象曰含章可貞以時發也或從王事知光大也　從<lb/>
　　王事而不敢居成功用其智而已<lb/>
六四括囊无咎无譽　括者結也居不可先動之地故<lb/>
<pb n="10a"/>　　取結括囊口之象也盖吉㓙悔吝生乎動不動故<lb/>
　　无咎亦无譽<lb/>
　象曰括囊无咎慎不害也　雖居上卦之初而繼下<lb/>
　　卦之後故能知先動迷惑知其不可動而不動謹<lb/>
　　之至者也<lb/>
六五黄裳元吉　黄者中色也裳者下服也黄象五裳<lb/>
　　象六<lb/>
　象曰黄裳元吉文在中也　文者釋裳之義在中者<lb/>
<pb n="10b"/>　　釋黄之義<lb/>
上六龍戰于野其血𤣥黄　隂極生陽故稱龍陽未分<lb/>
　　故戰野者極外之地上居極外故稱野也血傷也<lb/>
　　𤣥陽也黄隂也<lb/>
　象曰龍戰于野其道窮也　其道坤道也<lb/>
用六利永貞　永貞者陽也六爻皆用老隂則變而之<lb/>
　　乾矣<lb/>
　象曰用六永貞以大終也　大者陽也凡易中稱大<lb/>
<pb n="11a"/>　　為陽稱小為隂變而之陽故曰以大終也<lb/>
䷇<hi>震下坎上</hi>
屯　盈也文從中穿地未申為物始生未通暢之義<lb/>
元亨利貞　元亨者大通也利貞者冝正也<lb/>
勿用有攸往　屯塞未通也<lb/>
利建侯　初也萬物屯盈之時冝立主以統之<lb/>
　象曰雲雷屯　雲雷方作而未雨屯之象也<lb/>
　君子以經綸　經者引也綸者理也取治屯之象<lb/>
<pb n="11b"/>　彖曰屯剛柔始交而難生　釋屯之義剛柔始交乾<lb/>
　　剛始交坤柔而為震也難坎也<lb/>
　動乎險中大亨貞雷雨之動滿盈天造草昩冝建侯<lb/>
　而不寧　釋屯彖之辭動險者震坎之德雷雨者震<lb/>
　　坎之象滿盈屯也天造時運也草昩草亂蒙昩也<lb/>
　　又草萌地中未萌之象也不寜者不安也言當急<lb/>
　　也<lb/>
初九盤桓　難進之象<lb/>
<pb n="12a"/>利居貞　居者不往也貞者正也<lb/>
利建侯　剛居屯始之時冝建巳為侯也<lb/>
　象曰雖盤桓志行正也　位當而適時<lb/>
　以貴下賤大得民也　貴下賤者剛下柔也民亦指<lb/>
　　柔而言也<lb/>
六二屯如邅如　如語助也邅回也<lb/>
乘馬班如　班讀如班師之班乘馬者欲進也班如者<lb/>
　　復止也<lb/>
<pb n="12b"/>匪寇婚媾　冦初爻也婚媾五爻也非懼乎初與五應<lb/>
　　之矣<lb/>
女子貞不字　女子二爻也貞者守正也女子許嫁筓<lb/>
　　而字不字者不許嫁也<lb/>
十年乃字　十者數之窮乃字應五也<lb/>
　象曰六二之難乘剛也　剛謂初也<lb/>
　十年乃字反常也　反者復也復常而應五也<lb/>
六三即鹿无虞惟入于林中　即鹿者逐鹿也虞者虞<lb/>
<pb n="13a"/>　　人也林中者二柔中也從初而无道又陷乎柔中<lb/>
　　故有此象<lb/>
君子幾不如舍　幾者動之㣲也君子知幾舍之于早<lb/>
往吝　徒往也<lb/>
　象曰即鹿无虞以從禽也君子舍之往吝窮也<lb/>
六四乘馬班如求婚媾　乘馬者四爻也求婚媾者初<lb/>
　　爻也<lb/>
往吉无不利　從正應故往吉<lb/>
<pb n="13b"/>　象曰求而往明也　待初爻之求而後往所以為明<lb/>
　　者也<lb/>
九五屯其膏　膏者坎也得位失時膏澤屯塞也<lb/>
小貞吉　得位也<lb/>
大貞凶　失時也當澤膏不下之時而欲大正是速其<lb/>
　　凶者也<lb/>
　象曰屯其膏施未光也<lb/>
上六乘馬班如泣血漣如　血者坎也居屯極而無應<lb/>
<pb n="14a"/>　　終屯者也<lb/>
　象曰泣血漣如何可長也<lb/>
䷃<hi>坎下艮上</hi>
蒙　昩也物之初生蒙昩未明之象<lb/>
亨　二也<lb/>
匪我求童蒙童蒙求我　我二也童䝉五也<lb/>
初筮告　初初也占筮而求决也告二也又二居下卦<lb/>
　　之中故有初筮之象<lb/>
<pb n="14b"/>再三凟凟則不告　再三者謂三四也凟者猶慢也不<lb/>
　　告二不告也<lb/>
利貞　二五也<lb/>
　象曰山下出泉蒙　山下出泉未知所適蒙之象也<lb/>
　君子以果行育德　剛果其行坎之象也養育其德<lb/>
　　艮之象也<lb/>
　彖曰蒙山下有險險而止蒙　釋蒙之義山艮象險<lb/>
　　坎之德止艮之德<lb/>
<pb n="15a"/>　蒙亨以亨行時中也匪我求童蒙童蒙求我志應也<lb/>
　初筮告以剛中也再三凟凟則不告凟蒙也蒙以養<lb/>
　正聖功也　釋蒙之彖辭時中者二爻也得蒙之時<lb/>
　　在位之中也志應者二五爻以中相應也剛中者<lb/>
　　二也養正利貞也蒙以養正養正于蚤也作聖之<lb/>
　　功在早養正而已<lb/>
初六發蒙　發初也<lb/>
利用刑人用說桎梏　說脫同用刑人治之也用說桎<lb/>
<pb n="15b"/>　　梏改而止也刑桎梏皆坎之象<lb/>
以往吝　戒之也一於刑而不舍則吝<lb/>
　象曰利用刑人以正法也　法坎之象言惟正其法<lb/>
　　而已<lb/>
九二包蒙吉　包者含容也以剛居中能容衆蒙也<lb/>
納婦吉　婦五爻也以剛柔相應言<lb/>
子克家　子二爻也家五爻也以剛居内言<lb/>
　象曰子克家剛柔接也　剛二也柔五也<lb/>
<pb n="16a"/>六三勿用取女　女三爻也<lb/>
見金夫　金夫二爻也<lb/>
不有躬　三欲從二不能有其身也<lb/>
无攸利　二不容邪也<lb/>
　象曰勿用取女行不順也　舍正應而從二故逆<lb/>
六四困蒙吝　困讀如困而不學之困四陷二柔之中<lb/>
　　而無應至困而蒙也<lb/>
　象曰困蒙之吝獨逺實也　實者剛也居二柔之中<lb/>
<pb n="16b"/>　　去剛獨逺也<lb/>
六五童蒙吉　童者稚也二為正應養正于早也<lb/>
　象曰童蒙之吉順以巽也<lb/>
上九擊蒙　剛爻治蒙者也上過乎剛故至于擊<lb/>
不利為寇利禦冦　冦者以蒙而致也蒙而至于擊亦<lb/>
　　已甚矣然擊之之道不宜太過過則傷焉猶未離<lb/>
　　乎為冦也禦者止也但能止其所以自致者而已<lb/>
　　艮體故有止象<lb/>
<pb n="17a"/>　象曰利用禦冦上下順也　剛上柔下故順<lb/>
䷄<hi>乾下坎上</hi>
需　待也坎險在前乾雖健而不敢遽進需之義也<lb/>
有孚光亨貞吉　五爻孚信之在中者也光亨者坎剛<lb/>
　　得位二柔不能陷也貞位正也<lb/>
利涉大川　剛健不陷也<lb/>
　象曰雲上於天需　雲方升天尚未成雨需之象也<lb/>
　君子以飲食宴樂　居易以俟命需之義也<lb/>
<pb n="17b"/>　彖曰需須也險在前也剛健而不陷其義不困窮矣<lb/>
　　　釋需之義須待也剛健而不陷以内外卦取義<lb/>
　需有孚光亨貞吉位乎天位以正中也利涉大川往<lb/>
　有功也　釋需之彖辭天位謂五當天道之位也正<lb/>
　　中者位正而中也<lb/>
初九需于郊　去坎最逺故以郊言<lb/>
利用恒无咎　恒者不妄動之謂<lb/>
　象曰需于郊不犯難行也　難坎也<lb/>
<pb n="18a"/>　利用恒无咎未失常也<lb/>
九二需于沙　坎為水沙近水矣<lb/>
小有言　近坎也<lb/>
終吉　居中未逼於坎也<lb/>
　象曰需于沙衍在中也　衍寛綽也<lb/>
　雖小有言以吉終也<lb/>
九三需于泥　泥逼水矣<lb/>
致冦至　冦坎也<lb/>
<pb n="18b"/>　象曰需于泥災在外也　災坎也<lb/>
　自我致寇敬慎不敗也　乾健故可敬慎<lb/>
六四需于血出自穴　血穴皆坎也三剛進逼故有傷<lb/>
　　而不敢自安其所也<lb/>
　象曰需于血順以聽也<lb/>
九五需于酒食　坎為酒食之象居中得位故以酒食<lb/>
　　為言也<lb/>
貞吉　位正故得需之正而吉也<lb/>
<pb n="19a"/>　象曰酒食貞吉以中正也<lb/>
上六入于穴　坎也去乾最逺而應于三安其所居故<lb/>
　　曰入于穴<lb/>
有不速之客三人來　不速者自來也三人乾也<lb/>
敬之終吉　以柔居上致乾必須敬慎乃吉<lb/>
　象曰不速之客來敬之終吉雖不當位未大失也<lb/>
　　柔當居下而今仄在上失也以其能敬慎故未為<lb/>
　　大失耳<lb/>
<pb n="19b"/>䷅<hi>坎下乾上</hi>
訟　争辯也乾剛坎險内險外健訟之義也<lb/>
有孚窒惕中吉　二也有孚者在坎中也窒塞也惕懼<lb/>
　　也坎剛為柔所陷又居在乾下故塞懼也中吉者<lb/>
　　位得中也<lb/>
終凶　上也上居訟之終成訟者也故凶<lb/>
利見大人　大人五也<lb/>
不利涉大川　坎下陷也<lb/>
<pb n="20a"/>　象曰天與水違行訟　天西行水東行两相違背訟<lb/>
　　之象也<lb/>
　君子以作事謀始　觀象知有訟之理故作事必貴<lb/>
　　絶訟之端如慎交結明契劵皆欲使之無訟也取<lb/>
　　治訟為義也又謀取坎之象始取乾之象<lb/>
　彖曰訟上剛下險險而健訟　釋訟之義剛者乾也<lb/>
　　險者坎也險而不健則不成訟合内與外之卦德<lb/>
　　為義也<lb/>
<pb n="20b"/>　訟有孚窒惕中吉剛來而得中也終凶訟不可成也<lb/>
　利見大人尚中正也不利涉大川入于淵也　釋訟<lb/>
　　之彖辭剛來而得中二爻也乾自外來交坤而為<lb/>
　　坎也淵亦坎也<lb/>
初六不永所事小有言終吉　居位與才既卑且弱訟<lb/>
　　而不過乎中者也<lb/>
　象曰不永所事訟不可長也雖小有言其辯明也<lb/>
九二不克訟　克者能也兩剛相遇則敵以二訟五二<lb/>
<pb n="21a"/>　　位柔故不克<lb/>
歸而逋其邑人三百户无眚　逋者逃也隱兩柔之中<lb/>
　　故有逋逃之象邑内地也人三百户小邑也人災<lb/>
　　曰眚盖退處卑小而不訟也<lb/>
　象曰不克訟歸逋竄也自下訟上患至掇也　下二<lb/>
　　下也上五上也掇猶言掇拾之易也<lb/>
六三食舊德　舊猶素也柔順乎剛德之素也三柔上<lb/>
　　剛從其素而不争<lb/>
<pb n="21b"/>貞厲終吉　訟正雖危然素守順德終獲吉也<lb/>
或從王事无成　三故有從王事之象无成戒之也成<lb/>
　　則不順而從矣<lb/>
　象曰食舊德從上吉也　上上爻也<lb/>
九四不克訟　初柔不敵也<lb/>
復即命　初也即者就也訟而復就四命也<lb/>
渝安貞吉　渝者變也變其訟而安于剛柔之正理故<lb/>
　　為吉也<lb/>
<pb n="22a"/>　象曰復即命渝安貞不失也<lb/>
九五訟元吉　中正治訟者也<lb/>
　象曰訟元吉以中正也<lb/>
上九或錫之鞶帶　鞶帶命服之飾處訟之終成訟者<lb/>
　　也以剛訟柔故有勝而受服之象<lb/>
終朝三禠之　終朝卦終之象三成數也禠奪也争者<lb/>
　　逆德以斯受服故不能保<lb/>
　象曰以訟受服亦不足敬也<lb/>
<pb n="22b"/>䷆<hi>坎下坤上</hi>
師　兵衆也坤順坎險伏至險于大順藏不測于至静<lb/>
　　師之義也<lb/>
貞丈人吉无咎　二也貞剛中也丈人莊嚴長老之稱<lb/>
　　吉无咎斷辭也<lb/>
　象曰地中有水師　水在地中古者寓兵于農之象<lb/>
　君子以容民畜衆　地中容畜水之象也<lb/>
　彖曰師衆也貞正也能以衆正可以王矣剛中而應<lb/>
<pb n="23a"/>　行險而順以此毒天下而民從之吉又何咎矣　釋<lb/>
　　師之彖辭以者用也王者五也剛中二也應五也<lb/>
　　行險而順合二德為義毒殺也<lb/>
初六師出以律否臧凶　律法也否臧者不善也師出<lb/>
　　用兵之始也初之象出而有法則兵衆整齊法之<lb/>
　　不善則兵衆亂矣才柔故有否臧之戒<lb/>
　象曰師出以律失律凶也<lb/>
九二在師中吉无咎　即彖辭義<lb/>
<pb n="23b"/>王三錫命　王五也三錫命寵任之篤也<lb/>
　象曰在師中吉承天寵也　天寵五也<lb/>
　王三錫命懐萬邦也<lb/>
六三師或輿尸凶　輿者衆也尸者主也以六居三才<lb/>
　　弱志剛六五或泛任與九二共為師主必然敗事<lb/>
　　凶之道也<lb/>
　象曰師或輿尸大无功也<lb/>
六四師左次无咎　兵法前為右後為左次者舍也以六居<lb/>
<pb n="24a"/>　　四弱而能退舍者也雖然无功可紀亦無䘮敗之可咎<lb/>
　象曰左次无咎未失常也<lb/>
六五田有禽　田獵用衆取以象師天下有害則命將<lb/>
　　除害猶田有禽則田非無事而自為兵端也<lb/>
利執言无咎　奉辭伐罪也<lb/>
長子帥師　二也<lb/>
弟子輿尸貞凶　三也詳玩弟子輿尸貞凶也以柔居<lb/>
　　尊故有長子弟子之戒<lb/>
<pb n="24b"/>　象曰長子帥師以中行也　二五皆居中<lb/>
　弟子輿尸使不當也<lb/>
上六大君有命開國承家　大君五也在師之終定功<lb/>
　　行封之時故大為諸侯小為大夫坤為土故有開<lb/>
　　國承家之象<lb/>
小人勿用　小人有土必生僭竊之禍故戒勿用<lb/>
　象曰大君有命以正功也小人勿用必亂邦也<lb/>
䷇<hi>坤下坎上</hi>
<pb n="25a"/>比　親輔也剛居中正之位而衆柔從之比之義也<lb/>
吉原筮元永貞无咎　五也吉者下順從也原筮者再<lb/>
　　筮也五居重卦之中故有原筮之象元者善之長<lb/>
　　也永者常久也貞者正固也是三者比之九五所<lb/>
　　為德者也<lb/>
不寜方來　不寜不自安也方來方方皆來也<lb/>
後夫凶　上爻也<lb/>
　象曰地中有水比　水在地上相比無間比之象也<lb/>
<pb n="25b"/>　先王以建萬國親諸侯　以成比為象<lb/>
　彖曰比吉也比輔也下順從也原筮元永貞无咎以<lb/>
　剛中也不寧方來上下應也後夫凶其道窮也　釋<lb/>
　　比之彖辭剛中者五也上者亦五也下者初二三<lb/>
　　四也其道窮上爻居卦之極也<lb/>
初六有孚比之无咎　求比之初中有誠信<lb/>
有孚盈缶終來有他吉　缶者質素之器誠信充滿于<lb/>
　　中不事文飾故取盈缶為象也他者五也非應非<lb/>
<pb n="26a"/>　　近而與比故云他吉也<lb/>
　象曰比之初六有他吉也<lb/>
六二比之自内貞吉　五爻為正應心相比者也故曰<lb/>
　　比之自内<lb/>
　象曰比之自内不自失也　修德以為比自我而不<lb/>
　　失者也<lb/>
六三比之匪人　匪人者非其人也指上爻言<lb/>
　象曰比之匪人不亦傷乎<lb/>
<pb n="26b"/>六四外比之貞吉　外者五也得比之正故吉<lb/>
　象曰外比子賢以從上也　九五剛明故稱賢<lb/>
九五顯比王用三驅失前禽邑人不誡吉　顯明也无<lb/>
　　私者也三驅者田禮三面圍也失前禽者去前一<lb/>
　　面也邑人者邑内之人也亦不待告誡而不失其<lb/>
　　正無私之至也盖顯比之道下皆順從而無一毫<lb/>
　　私取之意前禽者謂上六也上六獨後比于五而<lb/>
　　五即舍之王者大公至正之道也夫故取三驅之<lb/>
<pb n="27a"/>　　禮失前禽以為象也<lb/>
　象曰顯比之吉位正中也舍逆取順失前禽也邑人<lb/>
　不誡上使中也　上之所使中正不偏<lb/>
上六比之无首凶　首者先也居五之後比之不先者<lb/>
　　也无首則不能有終故凶也<lb/>
　象曰比之无首无所終也<lb/>
䷈<hi>乾下巽上</hi>
小畜　小柔也畜止之義也乾在上而今居巽下巽柔<lb/>
<pb n="27b"/>　　止之小畜之義也<lb/>
亨　五剛中也<lb/>
密雲不雨自我西郊　密雲者四也我亦四也西郊者<lb/>
　　隂方也四與西皆隂故曰自我雲自西而東隂先<lb/>
　　唱也故雲雖密而不雨<lb/>
　象曰風行天上小畜　天在上反居風之下能繫而<lb/>
　　不能固小畜之象也<lb/>
　君子以懿文德　懿者美也文德柔順之德也取二<lb/>
<pb n="28a"/>　　象成卦之義<lb/>
　彖曰小畜柔得位而上下應之曰小畜　釋小畜之<lb/>
　　義柔四也得位當位也上下衆剛也<lb/>
　健而巽剛中而志行乃亨密雲不雨尚往也自我西<lb/>
　郊施未行也　釋小畜之彖辭健而巽合二德言剛<lb/>
　　中者五也志行者五與四合而小畜之志得行也<lb/>
　　尚往者陽升而隂不能固止也施未行者未能降<lb/>
　　而為雨者也<lb/>
<pb n="28b"/>初九復自道何其咎吉　復者反也乾本在上故曰復<lb/>
　　四為正應故其復乎上者自此道也<lb/>
　象曰復自道其義吉也<lb/>
九二牽復吉　無應不能自復牽于初而復者也其位<lb/>
　　在中雖牽亦吉<lb/>
　象曰牽復在中亦不自失也<lb/>
九三輿說輻　輻車所用以行者三繫于四而不能進<lb/>
　　故取說輻為象<lb/>
<pb n="29a"/>夫妻反目　夫三也妻四也反目不和也三昵乎四而<lb/>
　　非正乃反為柔制故至反目也<lb/>
　象曰夫妻反目不能正室也　本非正應故不能正<lb/>
　　室家之道<lb/>
六四有孚　上承五也<lb/>
血去　血傷也傷之者去謂三也<lb/>
惕出无咎　懼而不安其位故得无咎<lb/>
　象曰有孚惕出上合志也　上五也上與五合而與<lb/>
<pb n="29b"/>　　畜之志得行焉<lb/>
九五有孚　有四之孚也<lb/>
攣如　攣者繫也繫乎四也<lb/>
富以其鄰　隣四也得乾之富由乎四也<lb/>
　象曰有孚攣如不獨富也　不獨謂與四也<lb/>
上九既雨既處　雨者陽為隂得又為隂陽和處者止<lb/>
　　也施行而止小畜之道成矣<lb/>
尚德載　尚者崇尚也德柔之用也載者積滿也崇尚<lb/>
<pb n="30a"/>　　其德積至于成也<lb/>
婦貞厲　婦者隂也以柔畜剛貞固為常則危<lb/>
月幾望君子征凶　月隂也幾近也望月滿也君子陽<lb/>
　　也隂盛必傷陽故有征凶之戒<lb/>
　象曰既雨既處德積載也君子征凶有所疑也　疑<lb/>
　　均敵柔畜既盛必敵剛也<lb/>
䷉<hi>兑下乾上</hi>
履虎尾不咥人亨　履踐也咥嚙也兌有虎象三為兊<lb/>
<pb n="30b"/>　　終故曰尾以六居三故有履虎尾之象乂以兊履<lb/>
　　乾以兊柔乘乾剛皆履之義也盖兊說而應乾故<lb/>
　　不咥人亨<lb/>
　象曰上天下澤履　天居上澤居下乃上下之正理<lb/>
　　履之象也<lb/>
　君子以辨上下定民志　貴賤之位定則天下之志<lb/>
　　定取天澤位定之象<lb/>
　彖曰履柔履剛也　釋履之義柔者謂爻之六也剛<lb/>
<pb n="31a"/>　　者謂位之三也<lb/>
　說而應乎乾是以履虎尾不咥人亨　釋履之彖辭<lb/>
　　說兊德也<lb/>
　剛中正履帝位而不疚光明也　廣履之義皆主五<lb/>
　　位言<lb/>
初九素履往无咎　素者無文之謂居履之初不為物<lb/>
　　遷得禮之實者也往行之也<lb/>
　象曰素履之往獨行願也　非有所慕乎外獨行其<lb/>
<pb n="31b"/>　　志願而已<lb/>
九二履道坦坦　道者率性之謂坦坦平易也修已平<lb/>
　　易故取此為象<lb/>
幽人貞吉　處内卦之中無應而獨善其身者幽人之<lb/>
　　正者也<lb/>
　象曰幽人貞吉中不自亂也　舜之若將終身顔子<lb/>
　　之不改其樂豈在外者之所能亂其心哉<lb/>
六三眇能視跛能履　眇者跛者爻之柔也能視能履<lb/>
<pb n="32a"/>　　位之剛也<lb/>
履虎尾咥人凶　以柔履剛獨居其位而說<hi>闕</hi>
　　　故咥人凶<lb/>
武人為于大君　以一柔主五剛而居下卦之上是為<lb/>
　　大君者也故有武人為于大君之象<lb/>
　象曰眇能視不足以有明也跛能履不足以與行也<lb/>
　咥人之凶位不當也武人為于大君志剛也　志剛<lb/>
　　居陽位也<lb/>
<pb n="32b"/>九四履虎尾愬愬終吉　下乘乎三亦有履虎尾之象<lb/>
　　愬愬者畏懼之貌盖其志柔而又居多懼之地故<lb/>
　　曰愬愬也<lb/>
　象曰愬愬終吉志行也<lb/>
九五夬履貞厲　夬者决也以健體得位任夬决而行<lb/>
　　者也視履之正未免過中故危<lb/>
　象曰夬履貞厲位正當也<lb/>
上九視履考祥　履道已成審其所履以求福所謂自<lb/>
<pb n="33a"/>　　求多福也<lb/>
其旋元吉　旋者還也已以是修之天以是還之所謂<lb/>
　　自天祐之者也<lb/>
　象曰元吉在上大有慶也<lb/>
䷊<hi>乾下坤上</hi>
泰　通也二氣交通泰之義也<lb/>
小往大來吉亨　小隂也坤也大陽也乾也盖坤二十<lb/>
　　二變而三陽居内則是隂消而往陽長而來也又<lb/>
<pb n="33b"/>　　坤本在下之物自下而上故曰來吉亨交通也往<lb/>
　　者已去來者當時大來則陽當時用故曰吉亨也<lb/>
　象曰天地交泰　二氣交暢泰之象也<lb/>
　后以財成天地之道輔相萬物之宜以左右民　財<lb/>
　　者制也輔相猶贊助也天地之道日月寒暑之往<lb/>
　　來東西南北之經緯天地之宜春生秋殺高黍下<lb/>
　　稻于道則用制成其節于宜則贊助之而已取交<lb/>
　　泰萬物通為義<lb/>
<pb n="34a"/>　彖曰泰小往大來吉亨則是天地交而萬物通也上<lb/>
　下交而其志同也内陽而外隂内健而外順内君子<lb/>
　而外小人君子道長小人道消也　釋泰之彖辭上<lb/>
　　下者指君臣而言天地君臣其位則定所交者氣<lb/>
　　與志耳故不言其剛柔而言隂陽健順也<lb/>
初九㧞茅茹以其彚征吉　茹者謂根也初也彚者類<lb/>
　　也茅謂二也茅之為物㧞之則茹連二為泰主二<lb/>
　　進則初連故取以為進也<lb/>
<pb n="34b"/>　象曰㧞茅征吉志在外也　在外謂應隂也隂為民<lb/>
　　君子在内則思澤乎民<lb/>
九二包荒用馮河不遐遺朋亡得尚于中行　荒逺也<lb/>
　　無舟渡河曰馮謂勇者包荒所包者逺也用馮河<lb/>
　　勇者亦用也不遐遺謂自近至逺也朋亡謂不獨<lb/>
　　用其朋類也包荒與不遐遺似而不遐遺實也用<lb/>
　　馮河與朋亡似而朋亡廣也其于地則無所不周<lb/>
　　于人則無所不用所以為泰也尚與尚公主之尚<lb/>
<pb n="35a"/>　　同中行五也泰之六爻惟此以剛居中故備泰之<lb/>
　　道<lb/>
　象曰包荒得尚于中行以光大也<lb/>
九三无平不陂无往不復　陂險也言无有陽常平而<lb/>
　　不險者无有隂常往而不復者此乃其理之信然<lb/>
　　當三陽將極之時故發此義<lb/>
艱貞无咎勿恤其孚于食有福　艱猶苦也恤憂也孚<lb/>
　　者信然之謂也食享也君子居三之時艱苦剛貞<lb/>
<pb n="35b"/>　　不可以陽之將陂而怠其心乃可无咎勿恤其孚<lb/>
　　又不可以陰之必復而動其心庶幾乎盡享其合<lb/>
　　有之福也巳<lb/>
　象曰无平不陂天地際也　乾坤之間故曰際<lb/>
六四翩翩不富以其隣　翩翩者疾飛下貌富者陰得<lb/>
　　陽也隣者五也四本得陽以陰類欲下故去位而<lb/>
　　不富之也<lb/>
不戒以孚　下者陰之性故不待告誡而信從<lb/>
<pb n="36a"/>　象曰翩翩不富皆失實也　實者陽也不居其位故<lb/>
　　不能得陽也<lb/>
　不戒以孚中心願也<lb/>
六五帝乙歸妺以祉元吉　祉者福也以陰居尊位而<lb/>
　　下應乎九二夫九二固中正有福者也故以帝乙<lb/>
　　歸妺為象<lb/>
　象曰以祉元吉中以行願也<lb/>
上六城復于隍　隍者取土為城之陷也隂上而復下<lb/>
<pb n="36b"/>　　故以城復于隍為象<lb/>
勿用師自邑告命貞吝　師與邑者皆坤上之象上不<lb/>
　　安其位復于否矣勿用師者戒之辭也自邑告命<lb/>
　　者命自大夫出也貞吝者玩泰之正知此吝也<lb/>
　象曰城復于隍其命亂也<lb/>
䷋<hi>坤下乾上</hi>
否之匪人　否者塞也二氣不相交故為否者天也非<lb/>
　　人也<lb/>
<pb n="37a"/>不利君子貞　當天運否塞之時隂小居内雖以君子<lb/>
　　之正亦不利<lb/>
大往小來　盖乾二十二變而三隂居内則是陽消而<lb/>
　　往陰長而來也又自泰而言則陽自内而往陰自<lb/>
　　外而來也<lb/>
　象曰天地不交否　天地不相交則二氣鬰塞否之<lb/>
　　象也<lb/>
　君子以儉德辟難不可榮以祿　順陽消之象而晦<lb/>
<pb n="37b"/>　　處窮約也<lb/>
　彖曰否之匪人不利君子貞大往小來則是天地不<lb/>
　交而萬物不通也上下不交而天下无邦也内陰而<lb/>
　外陽内柔而外剛内小人而外君子小人道長君子<lb/>
　道消也　釋否之彖辭釋彖而言隂陽者獨泰否兩<lb/>
　　卦而已否者氣藏而不交故又以剛柔言也<lb/>
初六㧞茅茹以其彚貞吉亨　世之將否也小人亦以<lb/>
　　類而進故亦取㧞茅為象盖小人之進其志惟在<lb/>
<pb n="38a"/>　　乎得君能以其類而貞則不陷乎逄惡之罪是亦<lb/>
　　吉亨之道也柔性無常故戒之<lb/>
　象曰㧞茅貞吉志在君也　在君謂應陽也陽為君<lb/>
　　小人在内則志在得君而已<lb/>
六二包承小人吉　包者含也裹也承者順也包者爻<lb/>
　　之柔承者位中而應之也若小人而懐承順之心<lb/>
　　故為吉也<lb/>
大人否亨　大人五也不惑包承否而亨也<lb/>
<pb n="38b"/>　象曰大人否亨不亂羣也　羣謂衆柔也九五大人<lb/>
　　不為衆柔所亂也<lb/>
六三包羞　羞者恥其非之謂也三居隂卦之窮思變<lb/>
　　否者故有此包羞之象也夫包者爻之柔而羞者<lb/>
　　位之剛也<lb/>
　象曰包羞位不當也<lb/>
九四有命无咎　命者天命也與无妄天命之命相同<lb/>
　　夫隂往則陽來天之道也動適其時即所謂命也<lb/>
<pb n="39a"/>　　盖九四爻之動乃當其陽復之時是有天之命也<lb/>
　　何咎之有<lb/>
疇離祉　疇類也離祉猶受福也有天之命而志得行<lb/>
　　則同類受福矣<lb/>
　象曰有命无咎志行也<lb/>
九五休否大人吉　休息也息天下之否也大人者爻<lb/>
　　位皆剛而所履中正也<lb/>
其亡其亡繫于苞桑　其亡其亡者戒慮至深之辭也<lb/>
<pb n="39b"/>　　苞桑叢生之桑也桑性柔弱衆柔在下故取苞桑<lb/>
　　為象言其亡之道在牽繫于衆柔也<lb/>
　象曰大人之否位正當也<lb/>
上九傾否　傾者覆也休否則否猶有存者傾則否將<lb/>
　　盡矣<lb/>
先否後喜　先否否也後喜泰也<lb/>
　象曰否終則傾何可長也<lb/>
䷌<hi>離下乾上</hi>
<pb n="40a"/>同人于野亨　同人者與人同也六二柔得位而應九<lb/>
　　五同人之義也野者曠逺之地乾之象也同于昵<lb/>
　　近則未免有心同于野則曠逺而無形迹之牽大<lb/>
　　公之同所以亨也<lb/>
利涉大川　乾健離虗也<lb/>
利君子貞　以象言則以健而明以爻言則中正而應<lb/>
　　乃君子之正也<lb/>
　象曰天與火同人　天在上而火性炎上同之象也<lb/>
<pb n="40b"/>　　然所同者六二與九五以八卦之位言之二五皆<lb/>
　　在人位故曰同人<lb/>
　君子以類族辨物　類猶聚也族謂人之族屬辨物<lb/>
　　取所同者惟人同人之象也<lb/>
　彖曰同人柔得位得中而應乎乾曰同人　釋同人<lb/>
　　之義柔者六二也得位者當位也得中者在下卦<lb/>
　　之中者也<lb/>
　同人曰同人于野亨利涉大川乾行也文明以健中<lb/>
<pb n="41a"/>　正而應君子正也唯君子為能通天下之志　釋同<lb/>
　　人之彖辭文明離也健者乾也合内外德取義中<lb/>
　　正者二也應者二應五也先得我心之所同故能<lb/>
　　通天下之志所謂君子正也<lb/>
初九同人于門无咎　門者二爻也同人之始出門即<lb/>
　　同未見逺近廣狹之情故无咎也進即遇于六二<lb/>
　　故有此象<lb/>
　象曰出門同人又誰咎也<lb/>
<pb n="41b"/>六二同人于宗吝　宗者主也謂二與五本應故曰宗<lb/>
　　雖以中正所同狹矣<lb/>
　象曰同人于宗吝道也<lb/>
九三伏戎于莽升其高陵三歲不興　戎兵也謂三莽<lb/>
　　隂翳之地二也髙陵三也興舉也伏戎于莽侵二<lb/>
　　也升其高陵懼五也三歲不興邪不勝正者也<lb/>
　象曰伏戎于莽敵剛也　敵謂五也<lb/>
　三歲不興安行也　安何也安往而不得貧賤之安<lb/>
<pb n="42a"/>九四乘其墉弗克攻吉　墉者高處即四近五之地乘<lb/>
　　其墉才剛欲侵五也弗克攻志弱也<lb/>
　象曰乘其墉義弗克也其吉則困而反則也<lb/>
九五同人先號咷而後笑　下同乎二有三四之間不<lb/>
　　能故號咷然中正之道終不能間故笑<lb/>
大師克相遇<lb/>
　象曰同人之先以中直也大師相遇言相克也<lb/>
上九同人于郊无悔　國外曰郊郊外曰野雖在卦上<lb/>
<pb n="42b"/>　　猶未出乎卦也故止曰郊然下無繫應亦無私而<lb/>
　　同者也故无悔<lb/>
　象曰同人于郊志未得也　未及于野非盡乎大同<lb/>
　　之道者也故曰志未得<lb/>
䷍<hi>乾下離上</hi>
大有　大者剛也柔得尊位所有者大大有之義也<lb/>
元亨　離在上乾在下六五與九二相應明而順天故<lb/>
　　元亨也<lb/>
<pb n="43a"/>　象曰火在天上大有　火在天上無所不照者大有<lb/>
　　之象也<lb/>
　君子以遏惡揚善順天休命　大明在上物無遁形<lb/>
　　惡懲善勸使順天之美命也遏惡揚善離之象也<lb/>
　　順天休命乾之象也<lb/>
　彖曰大有柔得尊位大中而上下應之曰大有　釋<lb/>
　　大有之義柔得尊位以六居五也得位而中故曰<lb/>
　　大中上下剛爻也以卦體取義<lb/>
<pb n="43b"/>　其德剛健而文明應乎天而時行是以元亨　釋大<lb/>
　　有之彖辭剛健文明以卦德取義應乎天而時行<lb/>
　　謂六五也<lb/>
初九无交害　交即應之謂五之交如是也大有之初<lb/>
　　五逺而不應故有害之者君子厄于陳蔡之間無<lb/>
　　上下之交者是也<lb/>
匪咎艱則无咎　害非已致故曰匪咎艱難處之其咎<lb/>
　　可无矣<lb/>
<pb n="44a"/>　象曰大有初九无交害也<lb/>
九二大車以載　大車二也載謂載五也剛健居中而<lb/>
　　應五故有大車以載之象<lb/>
有攸往无咎　前有五應故可往<lb/>
　象曰大車以載積中不敗也<lb/>
九三公用亨于天子　公三也天子五也居下之上故<lb/>
　　稱公進近于五故有亨于天子之象也<lb/>
小人弗克　亨禮之盛者也小人得之則不能自勝而<lb/>
<pb n="44b"/>　　為害矣<lb/>
　象曰公用亨于天子小人害也<lb/>
九四匪其彭无咎　彭者盛之貌下連三剛剛盛近五<lb/>
　　能不有其盛則无咎<lb/>
　象曰匪其彭无咎明辨晳也　居離明之始故能辨<lb/>
　　其理之至正<lb/>
六五厥孚交如威如吉　六五虗中應二而上下歸之<lb/>
　　其孚之交也孚交而威德威也以六居五故有孚<lb/>
<pb n="45a"/>　　順而尊嚴之象<lb/>
　象曰厥孚交如信以發志也　交之于外所以發其<lb/>
　　内之志也<lb/>
　威如之吉易而无備也　畏威出于自然故不待事<lb/>
　　形迹也<lb/>
上九自天祐之　祐者助也處大有之上而順乎乾助<lb/>
　　之者是天也<lb/>
吉无不利　既順乎乾又履五柔之孚而五又能尊尚<lb/>
<pb n="45b"/>　　之此吉之所以无不利也爻辭未備故夫子特以<lb/>
　　上繫發之也<lb/>
　象曰大有上吉自天祐也<lb/>
䷎<hi>艮下坤上</hi>
謙　謙者有而不居之意止乎内而順乎外謙之意也<lb/>
　　剛居乎柔之下謙之義也<lb/>
亨　剛下乎柔交通之道也<lb/>
君子有終　三也君子有是德始雖卑而終益尊始雖<lb/>
<pb n="46a"/>　　晦而終益光故曰有終<lb/>
　象曰地中有山謙　山高地卑外卑遜而内藴高謙<lb/>
　　之象也<lb/>
　君子以裒多益寡稱物平施　裒者取也多者取之<lb/>
　　寡者益之稱物平施使之各歸其中而已取地卑<lb/>
　　不卑山高不髙之象<lb/>
　彖曰謙亨天道下濟而光明地道卑而上行天道虧<lb/>
　盈而益謙地道變盈而流謙鬼神害盈而福謙人道<lb/>
<pb n="46b"/>　惡盈而好謙謙尊而光卑而不可踰君子之終也<lb/>
　　釋謙之彖辭下濟而光明艮也卑而上行坤也虧<lb/>
　　盈益謙以日月陰陽言變盈流謙以山谷川澤言<lb/>
　　害盈福謙以災祥禍福言惡盈好謙以進退予奪<lb/>
　　言尊者三居下卦之上也光者艮體也卑者三居<lb/>
　　上卦之下也不可踰者坤雖居上德不能踰三也<lb/>
　　言以謙居尊而道光以謙居卑而德不可踰也<lb/>
初六謙謙君子用涉大川吉　處謙之下謙而又謙故<lb/>
<pb n="47a"/>　　曰謙謙惟謙退是務而不知進修之理則失其所<lb/>
　　以為謙矣用涉大川當求進也前有坎象故以大<lb/>
　　川為言也<lb/>
　象曰謙謙君子卑以自牧也　卑者謙下也牧者養<lb/>
　　也卑者以釋謙謙之義自牧者以釋用涉大川之<lb/>
　　義者也<lb/>
六二鳴謙　物有所感即鳴前接乎剛喜有得也<lb/>
貞吉　正于中鳴不失也<lb/>
<pb n="47b"/>　象曰鳴謙貞吉中心得也<lb/>
九三勞謙君子有終吉　一剛而接衆柔在下之上故<lb/>
　　雖勞而有終即彖之義<lb/>
　象曰勞謙君子萬民服也　萬民衆柔義<lb/>
六四无不利撝謙　撝者施布之象散之義也居三之<lb/>
　　上而近五處多懼之地而无不利者以撝散其有<lb/>
　　而為謙也<lb/>
　象曰无不利撝謙不違則也　有而能散不違乎四<lb/>
<pb n="48a"/>　　之則也<lb/>
六五不富以其隣　隣者四也三為四得五之不富由<lb/>
　　乎四也<lb/>
利用侵伐无不利　侵伐者謂侵伐四也无不利四撝<lb/>
　　謙者也<lb/>
　象曰利用侵伐征不服也　不服謂四<lb/>
上六鳴謙　物不得其平則鳴下應乎剛剛接近柔而<lb/>
　　不得應故鳴<lb/>
<pb n="48b"/>利用行師征邑國　師邑國者皆坤土之象征者正也<lb/>
　　居謙之終謙之過也未得乎剛宜有以𤼵之故利<lb/>
　　用行師正巳之邑國也<lb/>
　象曰鳴謙志未得也可用行師征邑國也　欲得乎<lb/>
　　人惟正諸已是乃鳴謙之道也<lb/>
䷏<hi>坤下震上</hi>
豫　豫者動无所逆得志逸樂之謂也以二象言之則<lb/>
　　順而動以九四一爻言之則剛動而柔順皆豫之<lb/>
<pb n="49a"/>　　義者也<lb/>
利建侯行師　侯者震也師者坤也順以動故建侯行<lb/>
　　師皆利<lb/>
　象曰雷出地奮豫　雷出地奮則通暢和豫豫樂之<lb/>
　　象也<lb/>
　先王以作樂崇德殷薦之上帝以配祖考　聲發乎<lb/>
　　外而和順益著作樂崇德殷者盛也先王作樂發<lb/>
　　其和順之德盛而至于鬼神之幽无不和說也<lb/>
<pb n="49b"/>　彖曰豫剛應而志行順以動豫　釋豫之義剛四也<lb/>
　　應衆柔也順以動合二德言<lb/>
　豫順以動故天地如之而况建侯行師乎　釋豫之<lb/>
　　彖辭<lb/>
　天地以順動故日月不過而四時不忒聖人以順動<lb/>
　則刑罰清而民服豫之時義大矣哉　廣豫之義而<lb/>
　　贊其大也<lb/>
初六鳴豫凶　四爻為豫主已獨應之從其豫而失正<lb/>
<pb n="50a"/>　　者故曰鳴豫凶<lb/>
　象曰初六鳴豫志窮凶也　徒知以逸豫鳴于外而<lb/>
　　中無所主故窮<lb/>
六二介于石不終日貞吉　坤體居中静之至者又與<lb/>
　　四無係能介然自守不流乎豫者也石者安静之<lb/>
　　物故取以為象也然處豫之時不能無豫豫不終<lb/>
　　日以正而吉也<lb/>
　象曰不終日貞吉以中正也<lb/>
<pb n="50b"/>六三盱豫　盱者上視之貌也上視乎四以為豫也<lb/>
悔遲有悔　能悔者位之剛也若能早悔則其悔可亡<lb/>
　　體柔昵近乎四故戒之<lb/>
　象曰盱豫有悔位不當也<lb/>
九四由豫大有得　由讀如居仁由義之由大有得者<lb/>
　　一剛而得五柔也<lb/>
勿疑朋盍簮　居非正位故有疑朋衆柔也盍聚也簮<lb/>
　　疾也言不用疑慮衆柔之歸速也<lb/>
<pb n="51a"/>　象曰由豫大有得志大行也<lb/>
六五貞疾恒不死　貞位正也疾衆柔為四所據而有<lb/>
　　也恒不死以柔居中四未害也<lb/>
　象曰六五貞疾乘剛也　剛謂四也<lb/>
　恒不死中未亡也<lb/>
上六冥豫成　冥者蒙昩也居豫之成于四非應非近<lb/>
　　無所係而豫冥然為豫者也<lb/>
有渝无咎　渝者變也處卦之窮窮則思變也故有有<lb/>
<pb n="51b"/>　　渝之象<lb/>
　象曰冥豫在上何可長也<lb/>
䷐<hi>震下兑上</hi>
隨　從也卦下震而為動上兊而為說此動而彼說隨<lb/>
　　之義也<lb/>
元亨　動而說隨則無不通矣<lb/>
利貞无咎　以說而隨易失于正正則无咎矣<lb/>
　象曰澤中有雷隨　澤者水之息雷在其中隨之而<lb/>
<pb n="52a"/>　　息隨之象也<lb/>
　君子以嚮晦入宴息　取二象成卦之義<lb/>
　彖曰隨剛來而下柔動而說隨　釋隨之義剛來而<lb/>
　　下柔初也乾上爻下交坤而為震體也動而說合<lb/>
　　二德言也<lb/>
　大亨貞无咎而天下隨時　釋隨之彖辭<lb/>
　隨時之義大矣哉　贊隨之義天下所隨者聖人之<lb/>
　　時而聖人制作又當隨天下之時禮樂法度始于<lb/>
<pb n="52b"/>　　伏羲成于成周者豈聖人知慮有所不及哉此隨<lb/>
　　時之義所以大也<lb/>
初九官有渝貞吉　官者主守也有常之謂也渝者變<lb/>
　　也以此隨彼則此變其常矣貞吉者隨能正則為<lb/>
　　吉者也<lb/>
出門交有功　門二也有功亦二也二居中有應在五<lb/>
　　出門交有功隨二也<lb/>
　象曰官有渝從正吉也　二居中正故曰正<lb/>
<pb n="53a"/>　出門交有功不失也<lb/>
六二係小子失大夫　小子初也居最下故稱小子丈<lb/>
　　夫五也係小子隨初也隨初則失五<lb/>
　象曰係小子弗兼與也<lb/>
六三係丈夫失小子　丈夫四也小子初也近乎四故<lb/>
　　係之<lb/>
隨有求得利居貞　隨四而有求固可得然四未孚乎<lb/>
　　五則不容有已惟居正以俟乃利<lb/>
<pb n="53b"/>　象曰係丈夫志舍下也　下謂初也<lb/>
九四隨有獲　有獲者得三也獲者得之難也近君而<lb/>
　　得民故難<lb/>
貞凶有孚在道以明何咎　貞凶者以臣而得民失隨<lb/>
　　之正故凶在道猶在前也有孚在道者有孚在五<lb/>
　　爻也五既有孚則上得君下獲乎民矣用其明哲<lb/>
　　亦何咎焉<lb/>
　象曰隨有獲其義凶也有孚在道明功也　言以明<lb/>
<pb n="54a"/>　　者乃其功也<lb/>
九五孚于嘉吉　中順相結曰嘉五居中而四與上皆<lb/>
　　順中順而孚孚于嘉也故吉<lb/>
　象曰孚于嘉吉位正中也<lb/>
上六拘係之乃從維之王用享于西山之與王者皆五<lb/>
　　也拘係之不變其隨也乃從維之隨之又結之也<lb/>
　　邠人之從太王如歸市而不可解者正此道也故<lb/>
　　取以為象<lb/>
<pb n="54b"/>　象曰拘係之上窮也　上六之窮舍五何往<lb/>
䷑<hi>巽下艮上</hi>
蠱　壊極而有事也乾陽居上坤隂居下二者不相交<lb/>
　　所以蠱人從蟲從皿盖皿之有蟲物隨敗壊即蠱<lb/>
　　壊之義也<lb/>
元亨　先事之終後事之始也故有元亨之義<lb/>
利涉大川　蠱飭之後其事浸治故可濟險<lb/>
先甲三日後甲三日　甲者日之始巽為號令號令者<lb/>
<pb n="55a"/>　　事之始也先甲三日者辛也後甲三日者丁也辛<lb/>
　　者自新之義丁者丁寜之義先其始而慮之為治<lb/>
　　之端後其始而慮之為亂之防<lb/>
　象曰山下有風蠱　風遇山而回則物皆散亂蠱之<lb/>
　　象也<lb/>
　君子以振民育德　壊亂之時當振育以興起之振<lb/>
　　民風之象育德山之象<lb/>
　彖曰蠱剛上而柔下巽而止蠱　釋蠱之義剛上上<lb/>
<pb n="55b"/>　　爻也乾之上爻也乾上爻交坤上爻而為艮也柔<lb/>
　　下初爻也坤之下爻也坤下爻交乾下爻而為巽<lb/>
　　也巽而止合二德言<lb/>
　蠱元亨而天下治也利涉大川往有事也先甲三日<lb/>
　後甲三日終則有始天行也　釋蠱之彖辭天下治<lb/>
　　者蠱而後亨也終則有始亂極必治也天行者天<lb/>
　　運也冬極必春也<lb/>
初六幹父之蠱　幹如木之幹枝葉所附而立者也蠱<lb/>
<pb n="56a"/>　　者後事繼前事之時故取父子為義也<lb/>
有子考无咎　父沒稱考父沒則父事終若有子繼則<lb/>
　　其事復立故有子則考无咎<lb/>
厲終吉　爻柔故厲位當振飭之初故終吉<lb/>
　象曰幹父之蠱意承考也　以繼承為意<lb/>
九二幹母之蠱不可貞　在内居中幹母之事者也母<lb/>
　　性柔暗故不可貞固則反傷恩害義也<lb/>
　象曰幹母之蠱得中道也<lb/>
<pb n="56b"/>九三幹父之蠱小有悔无大咎　小有悔爻位俱剛傷<lb/>
　　于剛也无大咎志在幹父之事也<lb/>
　象曰幹父之蠱終无咎也<lb/>
六四裕父之蠱往見吝　裕寛也爻位俱柔而無應故<lb/>
　　裕以斯而往蠱將日深矣<lb/>
　象曰裕父之蠱往未得也<lb/>
六五幹父之蠱用譽　柔順居中繼父之志即蠱能廣<lb/>
　　父聲之事也<lb/>
<pb n="57a"/>　象曰幹父用譽承以德也　承德而有譽自非虗譽<lb/>
　　者也<lb/>
上九不事王侯高尚其事　貴而無位高而無民與乾<lb/>
　　上九同而用與乾異者乾健艮止故能不事王侯<lb/>
　　高尚其事也<lb/>
　象曰不事王侯志可則也　知止而止故其志可則<lb/>
　　者也<lb/>
䷒<hi>兑下坤上</hi>
<pb n="57b"/>臨　進而凌逼于物也剛浸而長逼于柔也<lb/>
元亨利貞　剛長而柔順故大亨剛得中而應乎五故<lb/>
　　利貞<lb/>
至于八月有凶　臨為建丑之月則遯為建未之月也<lb/>
　　自臨之初爻至遯之二爻在卦經八爻于月經八<lb/>
　　月剛柔皆變臨盡消矣故曰至于八月有凶也因<lb/>
　　以戒之也<lb/>
　象曰澤上有地臨　澤上之地必臨乎水矣臨之之<lb/>
<pb n="58a"/>　　象也<lb/>
　君子以教思无窮容保民无疆　教思无窮澤潤地<lb/>
　　之象容保民无疆地容澤之象<lb/>
　彖曰臨剛浸而長　釋臨之義<lb/>
　說而順剛中而應大亨以正天之道也至于八月有<lb/>
　凶消不久也　釋臨之彖辭說而順合二德言剛中<lb/>
　　二也應五也天道時運所當然也<lb/>
初九咸臨　咸皆也與二皆臨乎柔故曰咸臨<lb/>
<pb n="58b"/>貞吉　從二之正而吉也<lb/>
　象曰咸臨貞吉志行正也<lb/>
九二咸臨　與初同志而臨乎柔故亦曰咸臨<lb/>
吉无不利　剛得中而應乎柔順之君也<lb/>
　象曰咸臨吉无不利未順命也　命者君命也二以<lb/>
　　剛中之才得時行道有從道不從君之事也然而<lb/>
　　引君當道而君德曰以隆焉豈終不順者哉故以<lb/>
　　未順為言也<lb/>
<pb n="59a"/>六三甘臨无攸利　爻柔而位又不正居兊體而廹近<lb/>
　　于剛故以甘說為佞剛長之時人豈甘說邪佞之<lb/>
　　所利者哉<lb/>
既憂之无咎　能知剛長之正理變甘說而為憂懼亦<lb/>
　　可以免咎<lb/>
　象曰甘臨位不當也既憂之咎不長也<lb/>
六四至臨无咎　至臨初也下與初應初臨之始至者<lb/>
　　也<lb/>
<pb n="59b"/>　象曰至臨无咎位當也<lb/>
六五知臨　二也五常之德智藏于内二居内卦之中<lb/>
　　故以智言<lb/>
大君之宜吉　柔居五位故曰大君也舜好問而好察<lb/>
　　邇言以至于用其中于民皆所以用智也用智乃<lb/>
　　大君之宜故吉<lb/>
　象曰大君之宜行中之謂也　行中者即用智之義<lb/>
　　也盖居中而能无我不自任而任人善用其智者<lb/>
<pb n="60a"/>　　之事也<lb/>
上六敦臨吉无咎　敦者厚也在臨之終取剛最逺望<lb/>
　　臨之意至厚者也故吉且无咎上六乃坤之體故<lb/>
　　有厚之象<lb/>
　象曰敦臨之吉志在内也　内二剛也居順之極雖<lb/>
　　无應而志乎内也<lb/>
䷓<hi>坤下巽上</hi>
觀　示也去聲則為示矣平聲則為視也剛示乎柔觀<lb/>
<pb n="60b"/>　　之義也<lb/>
盥而不薦有孚顒若　盥者將祭而潔手也薦者奉酒<lb/>
　　食以祭也顒者仰望也言大觀之主在上天下之<lb/>
　　人潔手起敬正如承祭之時但不薦耳故曰盥而<lb/>
　　不薦是其中心有孚故顒然仰望如此其至也<lb/>
　象曰風行地上觀　撓萬物者莫疾乎風風行地上<lb/>
　　物无不動觀之象也<lb/>
　先王以省方觀民設教　號令周及風行地上之象<lb/>
<pb n="61a"/>　　取二象為義<lb/>
　彖曰大觀在上順而巽中正以觀天下　釋觀之義<lb/>
　　大觀五與上也順而巽合二德言也中正者指九<lb/>
　　五爻也<lb/>
　觀盥而不薦有孚顒若下觀而化也　釋觀之彖辭<lb/>
　　下觀平聲<lb/>
　觀天之神道而四時不忒聖人以神道設教而天下<lb/>
　服矣　廣觀之義觀天之觀平聲神者即大傳神易<lb/>
<pb n="61b"/>　　之神也在天則隂陽不測在人則範圍曲成而無<lb/>
　　方與感而遂通天下之故者但天之所見者四時<lb/>
　　不忒而已聖人之可見者設教天下服而已<lb/>
初六童觀　童初也觀五也大觀在上而初最逺如童<lb/>
　　稚而茫無所見也<lb/>
小人无咎君子吝　百姓日用而不知小人之常也故<lb/>
　　无咎君子居之則亦可吝<lb/>
　象曰初六童觀小人道也<lb/>
<pb n="62a"/>六二闚觀利女貞　闚者覘也觀亦五爻也與五為應<lb/>
　　在内前為三四所蔽闚覘其觀而已所見者小惟<lb/>
　　女子之正則利<lb/>
　象曰闚觀女貞亦可醜也<lb/>
六三觀我生進退　觀平聲我生者我之所為也居下<lb/>
　　體之上高而有見欲觀五者然尚隔乎四故惟觀<lb/>
　　巳之所為欲進而復退也<lb/>
　象曰觀我生進退未失道也<lb/>
<pb n="62b"/>六四觀國之光利用賔于王　觀平聲國之光五也賔<lb/>
　　者四也王亦五也古者賢德之人人君則以賔禮<lb/>
　　禮之故士之進于王朝者則謂之賔位四位近乎<lb/>
　　五盡見光華之盛故利用賔于王也<lb/>
　象曰觀國之光尚賔也<lb/>
九五觀我生君子无咎　觀平聲我生者我之所為者<lb/>
　　也九五為觀之主乃天下所觀故其所觀在我所<lb/>
　　為而已然非君子則不能觀我之道也故特掲之<lb/>
<pb n="63a"/>　　曰君子无咎<lb/>
　象曰觀我生觀民也　觀我之所為所以示民也<lb/>
上九觀其生君子无咎　觀平聲其生者乃五之所為<lb/>
　　也五為觀主故其所觀亦在乎五然非君子則不<lb/>
　　能觀人之道<lb/>
　象曰觀其生志未平也<lb/>
䷔<hi>震下離上</hi>
噬嗑　噬嚙也嗑合也上下剛而中虗頤之象也九四<lb/>
<pb n="63b"/>　　一爻間于其中頤中有物之象頤中有物者必噬<lb/>
　　而後合噬嗑之義也<lb/>
亨　間則塞合則通也<lb/>
利用獄　獄者治其強梗而使之合即噬其剛而使之<lb/>
　　嗑之之義也故利用獄以二卦言之初上二爻居<lb/>
　　無位之地乃受刑者也盖噬嗑之用在中故中四<lb/>
　　爻用刑者也<lb/>
　象曰雷電噬嗑　電閃而雷震以動而合者噬嗑之<lb/>
<pb n="64a"/>　　象也<lb/>
　先王以明罰勑法　明罰離之象勑法震之象<lb/>
　彖曰頤中有物曰噬嗑　釋噬嗑之義頤卦之體也<lb/>
　　物謂四也<lb/>
　噬嗑而亨剛柔分動而明雷電合而章柔得中而上<lb/>
　行雖不當位利用獄也　釋噬嗑之彖辭剛柔分者<lb/>
　　乾中爻剛分居坤下而為離也或曰分均也動而<lb/>
　　明合二德言雷電合而章合二象言柔得中而上<lb/>
<pb n="64b"/>　　行五也不當位亦五也<lb/>
初九屨校　屨履也校械也械有噬象故曰屨校<lb/>
滅趾　滅沒也趾在下人所用以行者滅趾取以象初<lb/>
　　之受刑者也<lb/>
无咎　受刑而有所傷者尚小也<lb/>
　象曰屨校滅趾不行也<lb/>
六二噬盧　膚者柔脆之處以六居二故所噬在于柔<lb/>
　　脆之處<lb/>
<pb n="65a"/>滅鼻　鼻者中正之體未能噬四而噬初初剛未服反<lb/>
　　傷中正故取滅鼻之象<lb/>
无咎　初終服也<lb/>
　象曰噬膚滅鼻乘剛也　剛謂初也<lb/>
六三噬腊肉　腊者小物全體雜骨而乾者腊以三言<lb/>
　　肉以六言<lb/>
遇毒　毒者四也所噬在四然四剛難服故有遇毒之象也<lb/>
小吝无咎　始未能服故吝終合故无咎<lb/>
<pb n="65b"/>　象曰遇毒位不當也<lb/>
九四噬乾胏　胏肉之帯骨者骨象九肉象四<lb/>
得金矢　金象位剛矢直也謂五<lb/>
利艱貞吉　有坎象故以艱貞為義<lb/>
　象曰利艱貞吉未光也　陷二柔之中故未光<lb/>
六五噬乾肉　乾以五言肉以六言<lb/>
得黄金　黄象爻中金剛也謂四<lb/>
貞厲无咎　貞者位正也厲者乘剛也无咎者得柔中<lb/>
<pb n="66a"/>　　之位也<lb/>
　象曰貞厲无咎得當也　以柔治剛不至乎過也<lb/>
上九何校　何負也受噬在上故曰何校<lb/>
滅耳　耳在上人所用以間知者滅耳取以象上之受<lb/>
　　刑者也<lb/>
凶　受刑而所傷者大也<lb/>
　象曰何校滅耳聰不明也<lb/>
䷕<hi>離下艮上</hi>
<pb n="66b"/>賁　飾也剛上柔下交而成文賁之義也<lb/>
亨　剛也乾剛得柔故剛則亨也<lb/>
小利有攸往　柔也坤柔得剛故柔利有攸往也<lb/>
　象曰山下有火賁　有山之材而照之以火則光彩<lb/>
　　外著賁之象也<lb/>
　君子以明庶政无敢折獄　明庶政者離明之象庶<lb/>
　　政者治之具所當文飾也无敢折獄者艮止之象<lb/>
　　折獄貴乎情實賁則有文飾矣<lb/>
<pb n="67a"/>　彖曰賁亨柔來而文剛故亨分剛上而文柔故小利有<lb/>
　攸往天文也文明以止人文也觀乎天文以察時變<lb/>
　觀乎人文以化成天下　釋賁之彖辭柔來而文剛<lb/>
　　六二也坤下交乾而為離也分剛上而文柔上爻<lb/>
　　也乾上交坤而為艮也剛柔往來自然之文故曰<lb/>
　　天文文明以止合二德言文明者德也以止修于<lb/>
　　業也典禮治具粲然可舉故曰人文也以察時變<lb/>
　　考之寒暑代謝以化成天下能致風俗醇厚<lb/>
<pb n="67b"/>初九賁其趾　趾在體之下人所用以步者在卦之下<lb/>
　　故取以為象<lb/>
舍車而徒　車乘載者也徒步行也所飾者趾則所重<lb/>
　　在趾故有舍車而徒之象<lb/>
　象曰舍車而徒義弗乘也　處卦之最下亦理无可<lb/>
　　乘之者<lb/>
六二賁其須　在頤曰湏湏者附上之物也二爻與上<lb/>
　　爻為剛柔往來之爻故附上為賁而取湏為象或<lb/>
<pb n="68a"/>　　曰須者附頤而生自然之賁者也二之上四爻有<lb/>
　　頤象故以湏為象<lb/>
　象曰賁其須與上興也　上者上爻也或謂二之上<lb/>
　　四爻也<lb/>
九三賁如濡如　濡者沾濕也陷二柔之中故賁而濡<lb/>
永貞吉　有坎之象坎維心亨故永貞吉<lb/>
　象曰永貞之吉終莫之陵也　陵者侮也能永貞則<lb/>
　　二柔終不能濡侮<lb/>
<pb n="68b"/>六四賁如皤如　皤者白而不飾也逼近乎三故賁而<lb/>
　　復止也<lb/>
白馬翰如　白馬者无飾也翰飛也雖不敢求賁而求<lb/>
　　應乎初至急也<lb/>
匪寇婚媾　寇者三也婚媾者初也非廹于寇則已婚<lb/>
　　媾矣<lb/>
　象曰六四當位疑也　當乘剛之位故疑<lb/>
　匪寇婚媾終无尤也　邪不能害于正終得遂其志<lb/>
<pb n="69a"/>　　者也<lb/>
六五賁于丘園束帛戔戔　丘園者國丘之地也束帛<lb/>
　　者三𤣥三纁象隂陽為束也戔戔者其文從二戈<lb/>
　　盖相次不一之義也以言禮文已被乎國之外聘<lb/>
　　賢之多者也<lb/>
吝終吉　吝者爻柔也終吉者位正也求賢專以束帛<lb/>
　　為事不求者豈能盡至哉故亦可吝然得位重禮<lb/>
　　亦賢者之所喜來故終吉<lb/>
<pb n="69b"/>　象曰六五之吉有喜也<lb/>
上九白賁无咎　白素也至賁无文當文柔之位賁之<lb/>
　　至者也不事外飾何咎之有<lb/>
　象曰白賁无咎上得志也<lb/>
䷖<hi>坤下艮上</hi>
剥　落也柔盛長而剛消落剥之義也<lb/>
不利有攸往　柔盛剥剛之時故君子不利<lb/>
　象曰山附于地剥　地上虗處即天也山附于地而<lb/>
<pb n="70a"/>　　侵乎天剥之象也<lb/>
　上以厚下安宅　地上有山則地益厚矣下厚故宅<lb/>
　　安厚下坤之象安宅艮之象<lb/>
　彖曰剥剥也柔變剛也　釋剥之義柔將變上剛而<lb/>
　　為柔也<lb/>
　不利有攸往小人長也順而止之觀象也君子尚消<lb/>
　息盈虗天行也　釋剥之彖辭小人長柔進也順而<lb/>
　　止合二德言<lb/>
<pb n="70b"/>初六剥牀以足　牀者人之所安其體則上實下虗故<lb/>
　　取以為象剥足在下又取以象初<lb/>
蔑貞凶　蔑者無也貞者正也剛也去剛最逺無得乎<lb/>
　　貞故凶<lb/>
　象曰剥牀以足以滅下也<lb/>
六二剥牀以辨　辨者牀之幹也進乎足矣<lb/>
蔑貞凶　義與初同<lb/>
　象曰剥牀以辨未有與也　與謂與剛也取上爻尚<lb/>
<pb n="71a"/>　　逺是未有剛可與也<lb/>
六三剥之无咎　雖居剥剛之時而應剛則不至蔑貞<lb/>
　　故无咎<lb/>
　象曰剥之无咎失上下也　上者謂四五爻下者謂<lb/>
　　初二爻能失去上下之柔而獨應乎剛者也應剛<lb/>
　　有何咎也<lb/>
六四剥牀以膚凶　膚進乎辨剥及身矣害將益近而<lb/>
　　上剛非應非與故凶<lb/>
<pb n="71b"/>　象曰剥牀以膚切近災也　剥之用在五近于五則<lb/>
　　近于災矣<lb/>
六五貫魚以宫人寵无不利　貫者穿也魚指衆柔也<lb/>
　　五為衆柔之長而近上九居位得中能相率而承<lb/>
　　乎剛者用宫人之寵則又得乎柔道之正者矣故<lb/>
　　无不利者也<lb/>
　象曰以宫人寵終无尤也<lb/>
上九碩果不食　碩者大也一剛未剥于上則將成復<lb/>
<pb n="72a"/>　　于下猶碩大之果不食則落于地而復生也故取<lb/>
　　以為象<lb/>
君子得輿　君子剛也輿者在下載上之物謂衆柔也<lb/>
　　主剛為言則一剛在上而乘衆柔故有君子得輿<lb/>
　　之象也<lb/>
小人剥廬　小人衆柔也廬者在上庇下之物謂上剛<lb/>
　　也主柔為言則衆柔下進而剥剛故有小人剥廬<lb/>
　　之象也<lb/>
<pb n="72b"/>　象曰君子得輿民所載也　民衆柔也<lb/>
　小人剥廬終不可用也<lb/>
䷗<hi>震下坤上</hi>
復　反也剛剥于上而反于下復之義也<lb/>
亨　剛爻之體巳成上進而柔順所以亨也<lb/>
出入无疾　出由剥上出而為坤也入由坤下入而為<lb/>
　　復也疾者速也氣生之始其動至㣲速則為助長<lb/>
　　而反害之也<lb/>
<pb n="73a"/>朋來无咎　朋者謂將來所進之剛爻也其始生也不<lb/>
　　失其正則其朋類之來者皆能得其道矣故曰无<lb/>
　　咎者也<lb/>
反復其道　道者天之道也天行一終而又始也<lb/>
七日來復　陽消自建午之月而為剥至建子之月而<lb/>
　　為復在卦經七爻于月經七月故曰七日來復也<lb/>
　　不言月而言日者猶詩所謂一之日二之日者之<lb/>
　　義相同也<lb/>
<pb n="73b"/>利有攸往　從剛長也<lb/>
　象曰雷在地中復　雷者陽氣也方反乎地中而未<lb/>
　　能出奮復之象也<lb/>
　先王以至日閉關商旅不行后不省方　至日者陽<lb/>
　　至之日也静而不撓則動得其正故先王體之商<lb/>
　　旅者至賤之人也后者至貴之人也上至于后下<lb/>
　　至于商旅莫不皆以安静為業盖取二象為義<lb/>
　彖曰復亨剛反動而以順行是以出入无疾朋來无<lb/>
<pb n="74a"/>　咎反復其道七日來復天行也利有攸往剛長也<lb/>
　　釋復之彖辭剛者初爻也動而以順行者合卦之<lb/>
　　二德為言也<lb/>
　復其見天地之心乎　廣復之義復未足以盡天地<lb/>
　　之心因復之動可以見天地之心乎<lb/>
初九不逺復　剛盡即復又居卦初故曰不逺<lb/>
无祗悔　祗者抵也復之不逺故无祗于悔<lb/>
元吉　為復之主善之長也<lb/>
<pb n="74b"/>　象曰不逺之復以修身也　克巳復禮所以修身也<lb/>
六二休復吉　休者美也以柔中而繼剛復之美者也<lb/>
　象曰休復之吉以下仁也　仁謂初也<lb/>
六三頻復　頻者數也逺初而不中故屢復屢失<lb/>
厲无咎　頻故危復故无咎<lb/>
　象曰頻復之厲義无咎也<lb/>
六四中行獨復　中行者在五柔之中者也獨復者獨<lb/>
　　應乎初也<lb/>
<pb n="75a"/>　象曰中行獨復以從道也　道亦初也<lb/>
六五敦復无悔　敦厚也坤體雖與初無係而處位得<lb/>
　　中能自厚于復者也故无悔<lb/>
　象曰敦復无悔中以自考也　以中道自考則不離<lb/>
　　乎中考者窮究之謂也<lb/>
上六迷復凶有災眚　迷者迷失也位亢而獨逺乎剛<lb/>
　　不能自復者也<lb/>
用行師終有大敗　在外則不能復乎内者也<lb/>
<pb n="75b"/>以其國君凶至于十年不克征　在内則不能復乎外<lb/>
　　者也<lb/>
　象曰迷復之凶反君道也　居上而反為上之道<lb/>
䷘<hi>震下乾上</hi>
无妄　以二體言動以天也天道流行之自然无妄之<lb/>
　　義也<lb/>
元亨利貞　大通之道利在乎正正則无妄矣<lb/>
其匪正有眚不利有攸往　匪正謂上爻與三爻也匪<lb/>
<pb n="76a"/>　　正則妄不宜往也往則為妄動而有災眚矣<lb/>
　象曰天下雷行物與无妄　與者相與之與有同之<lb/>
　　之意天下雷行則庶物露生无不得其正者无妄<lb/>
　　之象也<lb/>
　先王以茂對時育萬物　茂者篤實盛發之意對者<lb/>
　　與對上帝之對同言至誠之動无時不對而无物<lb/>
　　不育也取二卦交用為象<lb/>
　彖曰无妄剛自外來而為主于内動而健剛中而應<lb/>
<pb n="76b"/>　大亨以正天之命也其匪正有眚不利有攸往无妄<lb/>
　之往何之矣天命不祐行矣哉　釋无妄之彖辭剛<lb/>
　　自外來而為主于内初爻也乾交坤而為震也盖<lb/>
　　非本卦來往者故曰外來也動而健合二德而言<lb/>
　　剛中者五爻也應者二爻也天之命動以天也天<lb/>
　　命不祐動不以天者也<lb/>
初九无妄往吉　當位而為動主動以正者故往吉<lb/>
　象曰无妄之往得志也<lb/>
<pb n="77a"/>六二不耕穫不菑畬則利有攸往　田一歲曰菑三歲<lb/>
　　曰畬耕菑在先謂初也穫畬在從謂二也當位而<lb/>
　　在中能繼初而動則不失正而利乎動矣<lb/>
　象曰不耕穫未富也　无開基創業之事因初而為<lb/>
　　故未能富也<lb/>
六三无妄之災或繫之牛行人之得邑人之災　牛者<lb/>
　　耕之所資行人出而動者也邑人耕而不動者也<lb/>
　　居動之極而位非正妄動者也故或以耕者之用<lb/>
<pb n="77b"/>　　而為行人之得則耕者失其所用而為災矣二以<lb/>
　　耕穫菑畬為象故此取牛為象<lb/>
　象曰行人得牛邑人災也<lb/>
九四可貞无咎　位雖匪正而有得乎初之正故可守<lb/>
　　其正而无咎也<lb/>
　象曰可貞无咎固有之也　初正而居應地所固有<lb/>
　　之者也<lb/>
九五无妄之疾　疾者初也初自為主故雖以剛中而<lb/>
<pb n="78a"/>　　應未能大亨也<lb/>
勿藥有喜　藥者治疾之物也初雖自主而動以正即<lb/>
　　將大亨矣若或治之反失其正而為害故以勿藥<lb/>
　　為戒之也<lb/>
　象曰无妄之藥不可試也　試者未知其可否之謂<lb/>
　　試則為妄動矣<lb/>
上九无妄行有眚无攸利　處卦之極而位非正動則<lb/>
　　妄者矣若以妄而動者即違乎天之命者也有何<lb/>
<pb n="78b"/>　　所利哉<lb/>
　象曰无妄之行窮之災也<lb/>
䷙<hi>乾下艮上</hi>
大畜　大者剛也乾健艮止畜之義也上剛為畜主故<lb/>
　　曰大畜<lb/>
利貞　以剛畜剛正也<lb/>
不家食吉　乾剛往就乎上不家食吉也<lb/>
利涉大川　乾健也<lb/>
<pb n="79a"/>　象曰天在山中大畜　天至大而在山中大畜之象<lb/>
　　者也<lb/>
　君子以多識前言往行以畜其徳　取二象成卦之<lb/>
　　義也<lb/>
　彖曰大畜剛健篤實輝光日新其徳　釋大畜之義<lb/>
　　剛健者乾也篤實輝光者艮也日新其徳者畜之<lb/>
　　不巳也<lb/>
　剛上而尚賢能止健大正也不家食吉養賢也利涉<lb/>
<pb n="79b"/>　大川應乎天也　釋大畜之彖辭剛上者上爻也尚<lb/>
　　賢者尚乎乾也能止健以二徳而言應乎天艮體<lb/>
　　下通乎乾三剛上應乎天位也<lb/>
初九有厲利已　在二剛之下進則有危已者止也利<lb/>
　　已止則不危也<lb/>
　象曰有厲利已不犯災也<lb/>
九二輿說輹　九二居中能止故取說輹以象其不行<lb/>
　　之義也<lb/>
<pb n="80a"/>　象曰輿說輹中无尤也　中謂居二也<lb/>
九三良馬逐　良馬者乾之象與上合志而進率下二<lb/>
　　爻皆進也故曰逐<lb/>
利艱貞　隔二柔也<lb/>
日閑輿衛　閑者防也二柔在前所當防也<lb/>
利有攸往　往合乎上也<lb/>
　象曰利有攸往上合志也<lb/>
六四童牛之牿元吉　童牛者小牛也牿者角也牛隂<lb/>
<pb n="80b"/>　　物居艮之初其體未壯也故曰童牛也童牛之牿<lb/>
　　則無觝觸之事謂以柔畜剛則不恃其力得柔畜<lb/>
　　之道故元吉<lb/>
　象曰六四元吉有嘉也<lb/>
六五豶豕之牙吉　豶豕者豶去其勢之豕也豕隂物<lb/>
　　居艮之二爻隂之牡也故曰豶豕也豶豕之牙則<lb/>
　　無嚙害之事亦謂其以柔畜剛得柔畜之道也故<lb/>
　　亦以為吉也<lb/>
<pb n="81a"/>　象曰六五之吉有慶也<lb/>
上九何天之衢亨　以剛畜剛為畜之主三剛並進无<lb/>
　　所不利其為亨也何特天之衢亨而已豁逹無碍<lb/>
　　無所不通也若止言衢亨則衢之外有未亨者矣<lb/>
　　何取乎畜極<lb/>
　象曰何天之衢道大行也<lb/>
䷚<hi>震下艮上</hi>
頤　頷也養也艮止乎上震動乎卞上止下動飲食之<lb/>
<pb n="81b"/>　　象也飲食養人頤之義也<lb/>
貞吉　養正之道惟安静為能無失故震三爻皆凶而<lb/>
　　艮三爻皆吉也<lb/>
觀頤　察頤養之道于人也<lb/>
自求口實　察頤養之道于巳也<lb/>
　象曰山下有雷頤　山者草木所聚雷動于下萌芽<lb/>
　　滋長頤養之道也<lb/>
　君子以慎言語節飲食　慎言語者以氣為養也節<lb/>
<pb n="82a"/>　　飲食者以形為養也慎節主静艮之象也言語飲<lb/>
　　食主動震之象也<lb/>
　彖曰頤貞吉養正則吉也觀頤觀其所養也自求口<lb/>
　實觀其自養也　釋頤之彖辭所養者養人也自養<lb/>
　　者養巳也<lb/>
　天地養萬物聖人養賢以及萬民頤之時大矣哉<lb/>
　　廣頤之義言聖人用頤而極贊其大也<lb/>
初九舍爾靈龜觀我朶頤凶　朶者動也朶頤謂下動<lb/>
<pb n="82b"/>　　頷也爾我謂初也但爾者外辭而我者内辭也靈<lb/>
　　龜以頤卦全象言朶頤以震卦一象言舎爾舎外<lb/>
　　象也觀我觀内象也靈龜以静為養者朶頤以動<lb/>
　　為養者也凡頤養之道惟剛爻能盡其道初爻雖<lb/>
　　剛而失之動故凶<lb/>
　象曰觀我朶頤亦不足貴也<lb/>
六二顛頤　顛者倒也凡上養乎下則順下養乎上則<lb/>
　　逆今養巳者在初故曰顛<lb/>
<pb n="83a"/>拂經于丘頤　拂者去也經者正也謂二居正位也丘在<lb/>
　　外而髙者謂上爻也去其正位之養而求上養是<lb/>
　　動而失其正者也<lb/>
征凶　守正位而待養于初則可若舎正位而往求上<lb/>
　　養則凶<lb/>
　象曰六二征凶行失類也　類謂初也<lb/>
六三拂頤貞凶　居動體之極以動而失其上養之正<lb/>
　　故凶<lb/>
<pb n="83b"/>十年勿用无攸利　失其所養故不可用亦无所利也<lb/>
　象曰十年勿用道大悖也<lb/>
六四顛頤吉　養之于初故曰顛也居艮之體故能静<lb/>
　　而吉也<lb/>
虎視眈眈　虎者艮之象也眈眈下視之貌也取此以<lb/>
　　象應下而容之肅也<lb/>
其欲逐逐　欲者貪也心之動也逐者去也逐逐去之<lb/>
　　又去也取此以象其去貪欲而心之静也<lb/>
<pb n="84a"/>无咎　静肅如此則養得其正何咎之有<lb/>
　象曰顛頤之吉上施光也　上謂四也下受初養而<lb/>
　　上施光也<lb/>
六五拂經居貞吉　拂經五五正也去其正位之尊守<lb/>
　　其上養之正故吉<lb/>
不可涉大川　柔者待養而已<lb/>
　象曰居貞之吉順以從上也　上謂上爻<lb/>
上九由頤　剛獨居上天下皆由之以養也<lb/>
<pb n="84b"/>厲吉　處君位之上故危所養者正故吉<lb/>
利涉大川　養得其正何險而不可濟<lb/>
　象曰由頤厲吉大有慶也<lb/>
䷛<hi>巽下兑上</hi>
大過　大者剛也四剛二柔剛過盛乎柔矣大過之義<lb/>
　　者也<lb/>
棟橈　棟者屋極也橈者木曲也中剛有棟之象初上<lb/>
　　柔有橈之象<lb/>
<pb n="85a"/>利有攸往亨　中剛而外柔順故利有攸往内巽而外<lb/>
　　說故亨<lb/>
　象曰澤滅木大過　澤潤木者也至于滅木大過之<lb/>
　　義也<lb/>
　君子以獨立不懼遯世无悶　獨立不懼巽木之象<lb/>
　　遯世无悶巽說之象<lb/>
　彖曰大過大者過也　釋大過之義<lb/>
　棟橈本末弱也剛過而中巽而說行利有攸往乃亨<lb/>
<pb n="85b"/>　　釋大過之彖辭也本末初上爻也剛過而中二五<lb/>
　　爻也巽而說行合二徳言<lb/>
　大過之時大矣哉　過時也<lb/>
初六藉用白茅无咎　藉者承之義也錯諸地而又藉<lb/>
　　以茅過于厚也以是為過何咎之有藉以初言茅<lb/>
　　以六言取柔承剛之象<lb/>
　象曰藉用白茅柔在下也<lb/>
九二枯楊生稊老夫得其女妻　楊者近澤之木故取<lb/>
<pb n="86a"/>　　以為象枯楊木過老者也稊者根也生稊榮于下<lb/>
　　者也取下得乎柔之象也老夫者九二爻也女妻<lb/>
　　者初六爻也<lb/>
无不利　剛過乎柔理之常也<lb/>
　象曰老夫女妻過以相與也<lb/>
九三棟橈凶　三爻四爻居全卦之中故皆以棟為言<lb/>
　　而所應在上上柔下附故不勝其重而致橈之象<lb/>
　　也故凶<lb/>
<pb n="86b"/>　象曰棟橈之凶不可以有輔也　輔者猶附也謂上<lb/>
　　六爻也<lb/>
九四棟隆吉　隆者髙也在三爻之上棟之髙者也<lb/>
有他吝　他者初也初在下者固不能致橈巳或牽之<lb/>
　　亦吝道也<lb/>
　象曰棟隆之吉不撓乎下也　下謂初也<lb/>
九五枯楊生華老婦得其士夫　華者蕚也生華榮于<lb/>
　　上者也取上得乎柔之象也老婦者上六爻也士<lb/>
<pb n="87a"/>　　夫者九五爻也<lb/>
无咎无譽　柔過乎剛非常道也<lb/>
　象曰枯楊生華何可久也老婦士夫亦可醜也<lb/>
上六過涉滅頂凶　涉以兌象言頂以上爻言柔過乎<lb/>
　　上故有滅頂之象<lb/>
无咎　无所可咎也<lb/>
　象曰過涉之凶不可咎也　知咎則過可補過涉之<lb/>
　　凶不可補者也<lb/>
<pb n="87b"/>䷜<hi>坎下坎上</hi>
習坎　習重也坎陷也剛陷乎柔中者也他卦不重其<lb/>
　　名而坎獨加習字者坎有亨義非習而不已則不<lb/>
　　能濟習坎之義也<lb/>
有孚維心亨　二五爻也剛實有孚也在中維心也有<lb/>
　　孚維心則物不能陷所以亨也<lb/>
行有尚　行者即習之義不以險難而止故有嘉尚之<lb/>
　　功也<lb/>
<pb n="88a"/>　象曰水洊至習坎　洊者重也水洊至于坎習坎之<lb/>
　　象者也<lb/>
　君子以常徳行習教事　常徳行坎剛中之象習教<lb/>
　　事重坎之象也<lb/>
　彖曰習坎重險也　釋習坎之義<lb/>
　水流而不盈行險而不失其信維心亨乃以剛中也<lb/>
　行有尚往有功也　釋坎之彖辭盈滿起而不溢也<lb/>
　　水流乎坎而不盈者坎體陷也行險習坎也不失<lb/>
<pb n="88b"/>　　其信者有孚也剛中者二爻五爻也往有功者動<lb/>
　　則即可出坎也<lb/>
　天險不可升也地險山川丘陵也王公設險以守其<lb/>
　國險之時用大矣哉　廣坎之義言聖人用坎而贊<lb/>
　　其時之大也<lb/>
初六習坎入于坎窞凶　窞者坎中之陷處所居至下<lb/>
　　習而益陷于深<lb/>
　象曰習坎入坎失道窮也<lb/>
<pb n="89a"/>九二坎有險求小得　有險陷兩柔也剛在下中而不<lb/>
　　當位求小者可得也<lb/>
　象曰求小得未出中也<lb/>
六三來之坎坎　二坎之際故來亦坎之去亦坎之出<lb/>
　　下坎將入上坎故曰坎坎<lb/>
險且枕入于坎窞勿用　枕者上壓下之義也險且枕<lb/>
　　者四爻也入于坎窞者坎性下故四陷三而三入<lb/>
　　于坎窞也<lb/>
<pb n="89b"/>　象曰來之坎坎終无功也<lb/>
六四樽酒簋貳用缶納約自牖終无咎　酒者坎之象<lb/>
　　簋者方器也貳者副益也缶者瓦器也樽酒簋貳<lb/>
　　簡也用缶素也出乎坎上而近五皆無正應故可<lb/>
　　用簡素以相結也約者謂進結乎君之道牖者非<lb/>
　　所由之正而室之所以受光之處也五坎中未免<lb/>
　　有蔽然以剛處中必有通明可納之處如牖之受<lb/>
　　光也始雖艱阻終得无咎<lb/>
<pb n="90a"/>　象曰樽酒簋貳剛柔際也　剛五爻也柔四爻也際<lb/>
　　者交際之謂<lb/>
九五坎不盈祗既平无咎　坎體故不盈位中而當故<lb/>
　　能抵平下不入于坎上不至于盈得乎中正之道<lb/>
　　而已矣<lb/>
　象曰坎不盈中未大也　不盈故曰未大<lb/>
上六繫用徽纆置于叢棘三歲不得凶　三股者為徽<lb/>
　　兩股為纆徽纆叢棘皆坎之象上居坎之極在人<lb/>
<pb n="90b"/>　　則陷乎獄之中在物則陷乎棘之内久而不得脫<lb/>
　　凶之甚者也<lb/>
　象曰上六失道凶三嵗也<lb/>
䷝<hi>離下離上</hi>
離　麗也柔麗乎剛之中<lb/>
利貞　以柔居正也<lb/>
亨　柔得中也<lb/>
畜牝牛吉　牝者大腹之象牛者柔順之象柔得中故<lb/>
<pb n="91a"/>　　畜牝牛吉也<lb/>
　象曰明兩作離　離麗而明也明而有兩則繼照不<lb/>
　　息離之象也<lb/>
　大人以繼明照于四方　取重離之義<lb/>
　彖曰離麗也日月麗乎天百榖草木麗乎土重明以<lb/>
　麗乎正乃化成天下　釋離之義正重離之柔皆麗<lb/>
　　乎二也<lb/>
　柔麗乎中正故亨是以畜牝牛吉也　釋離之彖辭<lb/>
<pb n="91b"/>　　中正者二五爻也<lb/>
初九履錯然敬之无咎　履者在下之象也錯然者交<lb/>
　　雜之貌也即離麗之義初九居明之始所見錯然<lb/>
　　唯能敬之則可免咎<lb/>
　象曰履錯之敬以辟咎也<lb/>
六二黄離元吉　黄以中言離以六言柔麗乎中而當<lb/>
　　位文之美者也故吉<lb/>
　象曰黄離元吉得中道也<lb/>
<pb n="92a"/>九三日昃之離　日者離之象昃者晚也下體之極明<lb/>
　　將衰之時也<lb/>
不鼓缶而歌則大耋之嗟凶　耋與晚同鼓缶而歌者<lb/>
　　當衰而樂也大耋之嗟者當衰而哀也夫盛衰之<lb/>
　　道天之常也君子之心順其常而已不樂則哀皆<lb/>
　　動其心而失其常者故凶<lb/>
　象曰日昃之離何可乆也<lb/>
九四突如其來如焚如死如棄如　突如其來如者三<lb/>
<pb n="92b"/>　　也焚如死如棄如者四也離性上炎故三麗四而<lb/>
　　四至于焚死棄也<lb/>
　象曰突如其來如无所容也<lb/>
六五出涕沱若戚嗟若吉　位不當而處二剛之間故<lb/>
　　憂懼在中故吉<lb/>
　象曰六五之吉離王公也　六五柔居尊位故謂之<lb/>
　　離王公<lb/>
上九王用出征有嘉　王者五爻也出征者離外剛之<lb/>
<pb n="93a"/>　　象也五以柔化天下其終必至于無威上九有剛<lb/>
　　明之才用其出征當有嘉美之功也<lb/>
折首獲匪其醜无咎　首者猶魁也醜者類也出征之<lb/>
　　道折其魁首獲非其類者而已過乎此則為窮兵<lb/>
　　也處上之極故有此戒<lb/>
　象曰王用出征以正邦也<lb/>
　<lb/>
　<lb/>
<pb n="93b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易卦爻經傳訓解卷上<lb/>
</p>

  </div>
            <div>
                <head>周易卦爻經傳訓解卷下</head>
    <p>
<pb n="1a"/>欽定四庫全書<lb/>
　周易卦爻經傳訓解卷下　　宋　蔡淵　撰<lb/>
下經<lb/>
䷞<hi>艮下兑上</hi>
咸　皆也感也六爻皆感應之義也<lb/>
亨利貞　咸則通矣艮止静也兌說感也以静而感感<lb/>
　　之正也故六爻皆利静而不利動氣交應也<lb/>
取女吉<lb/>
<pb n="1b"/>　象曰山上有澤咸　澤性潤下山虛受潤二氣相感<lb/>
　　咸之象也<lb/>
　君子以虚受人　中無所主有感必通取山虚受潤<lb/>
　　之象也<lb/>
　彖曰咸感也柔上而剛下二氣感應以相與　釋咸<lb/>
　　之義柔上上爻也坤上交乾而為兌也剛下三爻<lb/>
　　也乾下交坤而為艮也<lb/>
　止而説男下女是以亨利貞取女吉也　釋咸之彖<lb/>
<pb n="2a"/>　　辭止而說合二卦之徳為言男下女以二卦之象<lb/>
　　為言也<lb/>
　天地感而萬物化生聖人感人心而天下和平觀其<lb/>
　所感而天地萬物之情可見矣　廣咸之義而極言<lb/>
　　咸感之道也天地萬物之情感而必應應感之間<lb/>
　　情無所遯矣<lb/>
初六咸其拇　拇者足大指也咸以身取象感于最下<lb/>
　　而淺小故以拇為象<lb/>
<pb n="2b"/>　象曰咸其拇志在外也　外謂四也<lb/>
六二咸其腓凶　腓者足肚也行則好動體之躁者也<lb/>
　　躁動則失正故㓙<lb/>
居吉　能順其中而不動乃吉<lb/>
　象曰雖㓙居吉順不害也<lb/>
九三咸其股執其隨徃吝　股者髀也輔下體者隨者<lb/>
　　謂二也股動則腓隨以動執二之隨徃不知所止<lb/>
　　故吝也<lb/>
<pb n="3a"/>　象曰咸其股亦不處也　不安其位<lb/>
　志在隨人所執下也　下謂二也<lb/>
九四貞吉悔亡　以身言之咸其心之地天地聖人之<lb/>
　　所感者皆此理也然其心則拘矣故不言心貞者<lb/>
　　正也寂然不動感而遂通天下之故咸之正也故<lb/>
　　吉悔者容心于感也無一毫為感之心悔亡也䖏<lb/>
　　位不當故有悔不失正則吉而悔亡<lb/>
　憧憧徃來朋從爾思　憧憧者懐思慮也徃来者應<lb/>
<pb n="3b"/>　　感也憧憧徃來者容心于應感也朋者三與五也<lb/>
　　思曰睿睿作聖聖人之道不能無思也盖心徳未<lb/>
　　全則思乎感之本心徳已全則忘乎感之用今乃<lb/>
　　懐思慮於感應之際雖有朋從之多而其感者利<lb/>
　　不生而害至矣<lb/>
　象曰貞吉悔亡未感害也　言悔之所以亡者得相<lb/>
　　感利生之道而未感於害也<lb/>
　憧憧徃來未光大也<lb/>
<pb n="4a"/>九五咸其脢　脢者背肉也與心相背不能感者<lb/>
旡悔　無所感故旡悔<lb/>
　象曰咸其脢志末也　末者旡也讀如吾末如之何<lb/>
　　之末<lb/>
上六咸其輔頰舌　輔頰者皆上之象舌者兌之象以<lb/>
　　聲色為感感于外者也<lb/>
　象曰咸其輔頰舌滕口説也<lb/>
䷟<hi>巽下震上</hi>
<pb n="4b"/>恒　常久也震剛在上巽柔在下位之常也雷風相與<lb/>
　　物之常也巽而動六爻皆相應並常久之意也所<lb/>
　　以為恒也<lb/>
亨旡咎　以恒道而通何咎之有<lb/>
利貞　貞者動而不失其恒也日徃月來四時變化皆<lb/>
　　恒之貞也恒之六爻皆失之偏而不知所以恒惟<lb/>
　　二五得中庶乎其恒者也然位皆不當亦不能盡<lb/>
　　乎恒久不已之道者也<lb/>
<pb n="5a"/>利有攸徃　循環不窮之義<lb/>
　象曰雷風恒　雷厲風飛相與無違恒之象也<lb/>
　君子以立不易方　方者謂事情所向立取巽木之<lb/>
　　象方取震動之象<lb/>
　彖曰恒久也剛上而柔下雷風相與巽而動剛柔皆<lb/>
　應恒　釋恒義剛上九四爻也乾上交坤而為震也<lb/>
　　柔下初六爻也坤下交乾而為巽也雷風相與者<lb/>
　　以二卦之象言巽而動者以二卦之徳言剛柔皆<lb/>
<pb n="5b"/>　　應者以爻相應言<lb/>
　恒亨旡咎利貞久于其道也天地之道恒久而不已<lb/>
　也利有攸徃終則有始也　釋恒之彖辭久於其道<lb/>
　　者恒而不息也終則有始者晝終則夜始夜終則<lb/>
　　晝始暑終則寒始寒終則暑始也所以恒而不已<lb/>
　　也<lb/>
　日月得天而能久照四時變化而能乆成聖人乆于<lb/>
　其道而天下化成觀其所恒而天地萬物之情可見<lb/>
<pb n="6a"/>　矣　廣恒之義而極言其恒久之道也天地萬物之<lb/>
　　情自其恒者而觀之則無所不見矣<lb/>
初六浚恒貞㓙旡攸利　浚者深之也盖巽性善入而<lb/>
　　居恒之始求深乎恒者也則失恒之正故㓙而旡<lb/>
　　所利者也<lb/>
　象曰浚恒之㓙始求深也<lb/>
九二悔亡　九二得恒之中者也位不當故有悔得中<lb/>
　　故悔可亡<lb/>
<pb n="6b"/>　象曰九二悔亡能久中也<lb/>
九三不恒其徳或承之羞貞吝　九三處位不中好變<lb/>
　　者也不恒其徳存諸中者或得或失也羞者不足<lb/>
　　于内心無常徳故或承乎人則自羞矣未得乎恒<lb/>
　　之正者故曰貞吝<lb/>
　象曰不恒其徳无所容也　容者受也其徳不恒中<lb/>
　　無所受也<lb/>
九四田无禽　禽初也九四為動之主處位不中好變<lb/>
<pb n="7a"/>　　者也以好變之心而應浚恒之初必不能相有也<lb/>
　　故曰无禽田者奔馳無常之所故取以為象<lb/>
　象曰久非其位安得禽也<lb/>
六五恒其徳貞　固守其中也<lb/>
婦人吉夫子㓙　其位不當婦人之恒而已非盡乎日<lb/>
　　月四時恒久之道者故夫子㓙<lb/>
　象曰婦人貞吉從一而終也夫子制義從婦㐫也<lb/>
上六振恒㓙　振者動之速也處震動之極地乃亂常<lb/>
<pb n="7b"/>　　者也<lb/>
　象曰振恒在上大无功也<lb/>
䷠<hi>艮下乾上</hi>
遯　退也二柔浸長剛消而退遯之義也<lb/>
亨　五爻也二為成遯之主九五當位而應遯而亨也<lb/>
小利貞　二也小者謂柔也柔居中得時小者之利貞<lb/>
　　也耳<lb/>
　象曰天下有山遯　山髙起而止天運而相違遯之<lb/>
<pb n="8a"/>　　象<lb/>
　君子以逺小人不惡而嚴　以處遯為義艮<hi>闕</hi>
　　　　象不惡而嚴<lb/>
　彖曰遯亨遯而亨也剛得位而應與時行也小利貞<lb/>
　浸而長也　釋遯之彖辭遯而亨者九五爻也剛得<lb/>
　　位者亦九五爻也應者六二爻也浸而長者亦指<lb/>
　　六二爻也<lb/>
　遯之時義大矣哉　贊遯之時義也<lb/>
<pb n="8b"/>初六遯尾厲　遯者剛退也以柔居下見剛者遯亦從<lb/>
　　而遯也凡從物者必居其後故曰尾也不當遯而<lb/>
　　遯故厲也<lb/>
勿用有攸往　以其質居其時不可遯也<lb/>
　象曰遯尾之厲不往何災也　柔不當遯故不遯則<lb/>
　　无災<lb/>
六二執之用黄牛之革莫之勝説　執者固結之義也<lb/>
　　黄者中色牛者順物革者堅固而難解説與脱同<lb/>
<pb n="9a"/>　　六二雖為剥剛之主而居位得中上與嘉遯者應<lb/>
　　故能以中順之道而固結五也<lb/>
　象曰執用黄牛固志也　志者五爻也能固五爻之<lb/>
　　志也<lb/>
九三係遯　係戀乎二也昵比乎二故曰係<lb/>
有疾厲　係二故有疾柔將剥已故厲者也<lb/>
畜臣妾吉　臣妾二也與剥宫人之寵義同但剥之戒<lb/>
　　在柔而此之戒在剛耳<lb/>
<pb n="9b"/>　象曰係遯之厲有疾憊也畜臣妾吉不可大事也<lb/>
九四好遯　與初為應故曰好<lb/>
君子吉小人否　君子居之則知退小人昵之則不退<lb/>
　　矣初四皆非正位故有小人之象<lb/>
　象曰君子好遯小人否也<lb/>
九五嘉遯貞吉　與二為應中順相結故曰嘉居中得<lb/>
　　正故曰貞吉<lb/>
　象曰嘉遯貞吉以正志也　志者二爻也正二爻之<lb/>
<pb n="10a"/>　　志也<lb/>
上九肥遯无不利　肥者從容寛裕之意剛明居外无<lb/>
　　所係累超然逺居者也何不利之有<lb/>
　象曰肥遯无不利无所疑也<lb/>
䷡<hi>乾下震上</hi>
大壯　大者剛也壯者盛也四剛下進之盛大壯之義<lb/>
　　者也<lb/>
利貞　剛動而進天道之正也<lb/>
<pb n="10b"/>　象曰雷在天上大壯　陽氣壯盛震上于天大壯之<lb/>
　　象者也<lb/>
　君子以非禮弗履　禮者正大之文以天而動取二<lb/>
　　象言<lb/>
　彖曰大壯大者壯也剛以動故壯　釋大壯之義剛<lb/>
　　者乾也動者震也<lb/>
　大壯利貞大者正也正大而天地之情可見矣　釋<lb/>
　　大壯之彖辭天地之情正大而已<lb/>
<pb n="11a"/>初九壯于趾征㓙有孚　趾者足也壯于三剛之下故<lb/>
　　取以為象三剛在前不可犯也壯則進犯也壯則<lb/>
　　進犯于剛而㓙矣初九居壯之始壯而有孚者也<lb/>
　　故曰征㓙有孚<lb/>
　象曰壯于趾其孚窮也<lb/>
九二貞吉　居中能守其正不往犯剛故吉<lb/>
　象曰九二貞吉以中也<lb/>
九三小人用壯君子用罔貞厲　用壯者無禮之勇也<lb/>
<pb n="11b"/>　　用罔者不慮之決處位不中而好進前犯乎剛非<lb/>
　　壯之正故危<lb/>
羝羊觸藩羸其角　大壯之卦有兌象故稱羊焉盖羝<lb/>
　　羊喜用角而觸物者藩者四爻也羸者拘纍纒繞<lb/>
　　也進則為四所困故有羝羊羸角之象取之以象<lb/>
　　三犯乎四也<lb/>
　象曰小人用壯君子罔也<lb/>
九四貞吉悔亡　為壯之主以剛決柔壯之正者位雖<lb/>
<pb n="12a"/>　　不當其悔可亡<lb/>
藩決不羸　藩者五爻也決者開也以剛决柔易而無<lb/>
　　困者也<lb/>
壯于大輿之輹　輹者在車之下所用以行者下乗三<lb/>
　　剛壯輹之象也<lb/>
　象曰藩決不羸尚徃也<lb/>
六五䘮羊于易无悔　羊自謂也易者寛閒无拒之謂<lb/>
　　也五為剛所決故曰䘮羊也以柔居中故易而无<lb/>
<pb n="12b"/>　　悔者也<lb/>
　象曰䘮羊于易位不當也<lb/>
上六羝羊觸藩不能退不能遂无攸利　羝羊者取在<lb/>
　　上用角之義以剛而壯壯之正也柔居動體之極<lb/>
　　見剛者壯亦從而壯之非壯之正也故其進退无<lb/>
　　一所利耳<lb/>
艱則吉　知其艱而反乎柔之本則吉<lb/>
　象曰不能退不能遂不詳也　不審其質之不堪而<lb/>
<pb n="13a"/>　　用壯者也<lb/>
　艱則吉咎不長也<lb/>
䷢<hi>坤下離上</hi>
晉　進也柔本在下之物進而上五晉之義也<lb/>
康侯用錫馬蕃庶晝日三接　大明在上而下體順附<lb/>
　　諸侯承土之象康侯者治安之侯非功侯也蕃庶<lb/>
　　衆多也坤之象君臣相得寵錫之厚也晝日三接<lb/>
　　離之象寵遇之至也<lb/>
<pb n="13b"/>　象曰明出地上晉　上離下坤日出地之上晉之象<lb/>
　　者也<lb/>
　君子以自昭明徳　順乎内而照乎外自明明徳也<lb/>
　　取二象為義<lb/>
　彖曰晉進也　釋晉之義<lb/>
　明出地上順而麗乎大明柔進而上行是以康侯用<lb/>
　錫馬蕃庶晝日三接也　釋晉之彖辭順而麗乎大<lb/>
　　明者以二卦之徳為言也柔進而上行者五也坤<lb/>
<pb n="14a"/>　　自外來交乾而為離也<lb/>
初六晉如摧如　摧抑退也言進而復退也<lb/>
貞吉　進退之間得晉之正所以吉也<lb/>
罔孚　四也處晉之初四未信也<lb/>
裕无咎　裕者寛裕不急之義若裕則終信之矣故可<lb/>
　　无咎也<lb/>
　象曰晉如摧如獨行正也　正釋貞也言獨行乎晉<lb/>
　　之正耳<lb/>
<pb n="14b"/>　裕无咎未受命也　裕則四終受命故以未受命為<lb/>
　　言也<lb/>
六二晉如愁如　進而无應故愁<lb/>
貞吉　居中正也<lb/>
受兹介福于其王母　王母五爻也不相應而同徳<lb/>
　象曰受兹介福以中正也<lb/>
六三衆允悔亡　衆允者三處坤順之極也雖不當位<lb/>
　　其悔可亡<lb/>
<pb n="15a"/>　象曰衆允之志上行也<lb/>
九四晉如鼫鼠貞厲　碩者大也下連二三有艮之象<lb/>
　　故稱鼠焉才剛故稱碩夫碩鼠之為物畏人而貪<lb/>
　　九四位柔爻剛畏進而實貪進故取碩鼠為象當<lb/>
　　晉之正乃危行也<lb/>
　象曰碩鼠貞厲位不當也<lb/>
六五悔亡　位不當故有悔居中故可亡<lb/>
失得勿恤　處大明之中而才柔故有失得之累能不<lb/>
<pb n="15b"/>　　以失得為憂則其明不為所累矣<lb/>
往吉无不利　進則得剛故吉无不利<lb/>
　象曰失得勿恤往有慶也<lb/>
上九晉其角維用伐邑　角者剛而在上之象戈兵離<lb/>
　　象邑内地之私邑也當晉之極不能進矣維能用<lb/>
　　之于内地<lb/>
厲吉无咎　位髙不中故危伐之必服故吉无咎<lb/>
貞吝　晉之正也柔進而无作僅至于伐己之私邑所<lb/>
<pb n="16a"/>　　以吝也<lb/>
　象曰維用伐邑道未光也<lb/>
䷣<hi>離下坤上</hi>
明夷　明離也夷傷也離明陷于坤地之中明夷之象也<lb/>
利艱貞　能自固自守則雖䝉難而不失也<lb/>
　象曰明入地中明夷　日入于地則失其明矣明夷<lb/>
　　之象也<lb/>
　君子以莅衆用晦而明　莅離之象衆坤之象用晦<lb/>
<pb n="16b"/>　　坤象明離象<lb/>
　彖曰明入地中明夷　釋明夷之義<lb/>
　内文明而外柔順以䝉大難文王以之利艱貞晦其<lb/>
　明也内難而能正其志箕子以之　釋明夷之彖辭<lb/>
　　文王以之主卦之二徳及卦之二體言箕子以之<lb/>
　　主五爻言<lb/>
初九明夷于飛垂其翼君子于行三日不食有攸往主<lb/>
人有言　飛鳥離之象也飛以象言行徃以人事言曰<lb/>
<pb n="17a"/>　　飛曰行曰往者皆進之謂也曰垂翼曰不食曰有<lb/>
　　言者皆傷之謂也言當明夷之初進而有傷也去<lb/>
　　上獨逺故所傷者淺<lb/>
　象曰君子于行義不食也<lb/>
六二明夷夷于左股用拯馬壯吉　兵法前為右後<lb/>
　　為左左股者初卦唯二剛為明傷于初則我之明<lb/>
　　傷矣拯者救也馬壯則行之速言救之道速則吉也<lb/>
　　初二皆文王象<lb/>
<pb n="17b"/>　象曰六二之吉順以則也　以柔居中故順而有則<lb/>
　　者也<lb/>
九三明夷于南狩得其大首不可疾貞　剛處離明之<lb/>
　　上君之象也南狩者離明之狩也大首上也疾者<lb/>
　　疾之已甚之疾言當獲其首者而已若疾貞則疾<lb/>
　　之甚矣夫所誅必濫故以為戒之也此周武王克<lb/>
　　商紂之象也<lb/>
　象曰南狩之志乃犬得也<lb/>
<pb n="18a"/>六四入于左腹獲明夷之心于出門庭　左腹者三也<lb/>
　　在後故曰左也在一卦之中故曰腹也獲者得也<lb/>
　　明夷之心亦三也出者去也四入坤晦之地故曰<lb/>
　　門庭然下近乎剛故能得明夷之心而去坤晦之<lb/>
　　門庭也微子之象<lb/>
　象曰入于左腹獲心意也<lb/>
六五箕子之明夷利貞　雖當暗體而位得中故能守<lb/>
　　其明而不息如箕子之貞也<lb/>
<pb n="18b"/>　象曰箕子之貞明不可息也<lb/>
上六不明晦　居上而獨逺乎明暗之極也<lb/>
初登于天　居至高之位也<lb/>
後入于地　暗極而墜也紂之象<lb/>
　象曰初登于天照四國也後入于地失則也　則者<lb/>
　　為天則之則暗極故不見則<lb/>
䷤<hi>離下巽上</hi>
家人　火熾則風起一家之事也離主之而離主在二<lb/>
<pb n="19a"/>　　二人道也故曰家人<lb/>
利女貞　二爻也二居内而位正故利女貞<lb/>
　象曰風自火出家人　觀風自火出之象則知天下<lb/>
　　定者由家正之義也<lb/>
　君子以言有物而行有恒　物恒内也言行外也外<lb/>
　　本乎内風自火出之象也<lb/>
　彖曰家人女正位乎内男正位乎外男女正天地之<lb/>
　大義也　釋家人之彖辭女正位乎内二也男正位<lb/>
<pb n="19b"/>　　乎外五也<lb/>
　家人有嚴君焉父母之謂也父父子子兄兄弟弟夫<lb/>
　夫婦婦而家道正正家而天下定矣　廣家人之義<lb/>
初九閑有家悔亡　閑者防也男女居室有家也有家<lb/>
　　則不能無悔矣防之于始其悔可亡<lb/>
　象曰閑有家志未變也　為家之始衆志尚未動之<lb/>
　　時也<lb/>
六二无攸遂在中饋貞吉　遂成也婦人无遂事在中<lb/>
<pb n="20a"/>　　主饋而已貞吉居中得正也<lb/>
　象曰六二之吉順以巽也<lb/>
九三家人嗃嗃悔厲吉　嗃嗃者嚴酷之意也過嚴雖<lb/>
　　或有悔厲終能得吉也葢上九為三之敵應故有<lb/>
　　此象耳<lb/>
婦子嘻嘻終吝　嘻嘻者笑樂無節之謂也情愛雖隆<lb/>
　　至於失節可吝盖三比近乎二四之間故有此象<lb/>
　　以戒之<lb/>
<pb n="20b"/>　象曰家人嗃嗃未失也　處家之道易以情勝義雖<lb/>
　　曰過嚴亦未為失<lb/>
　婦子嘻嘻失家節也　節者名分之謂<lb/>
六四冨家大吉　冨者猶肥也葢父父子子兄兄弟弟<lb/>
　　夫夫婦婦而家道成矣故曰冨以柔而得剛故有<lb/>
　　此象也<lb/>
　象曰冨家大吉順在位也　父子兄弟夫婦各正其<lb/>
　　位而無逆<lb/>
<pb n="21a"/>九五王假有家勿恤吉　假者至也王者至有家至有<lb/>
　　天下也謂有家者主卦為言耳恤者憂也勿恤不<lb/>
　　可憂也憂則心有所累非誠孚致化之道所謂至<lb/>
　　者有所不至矣故曰勿恤吉<lb/>
　象曰王假有家交相愛也　交相愛即至義<lb/>
上九有孚威如終吉　處卦之終家道大成皆信之矣<lb/>
　　不以人信而或弛律身益嚴故終吉也三為敵應<lb/>
　　故有此象<lb/>
<pb n="21b"/>　象曰威如之吉反身之謂也<lb/>
䷥<hi>兌下離上</hi>
睽　乖異也<lb/>
小事吉　小柔也柔進乎五位可小事而已<lb/>
　象曰上火下澤暌　火在上而炎上澤在下而潤下<lb/>
　　二性相背睽之象也<lb/>
　君子以同而異　同以理而言異以事而言盖君子<lb/>
　　同不苟同異不茍異同取六爻合之義異取二象<lb/>
<pb n="22a"/>　　動之義<lb/>
　彖曰睽火動而上澤動而下二女同居其志不同行<lb/>
　　釋睽之義火澤以象言二女以卦言<lb/>
　説而麗乎明柔進而上行得中而應乎剛是以小事<lb/>
　吉　釋睽之彖辭説而麗乎明以二徳言柔進而上<lb/>
　　行五也坤自外來交乾而為離也得中五也應乎<lb/>
　　剛二剛者也<lb/>
　天地睽而其事同也男女暌而其志通也萬物睽而<lb/>
<pb n="22b"/>　其事類也睽之時用大矣哉　廣暌之義而贊用睽<lb/>
　　之道也<lb/>
初九悔亡　四為敵應故悔動而下不與四争故其悔<lb/>
　　可亡<lb/>
䘮馬勿逐自復　夫馬人所用以行者初不止行故有<lb/>
　　䘮馬之象也盖四非正應而同徳若緩以待之必<lb/>
　　復相遇而合也<lb/>
見惡人无咎　惡人與已乖異者也當睽之初非有以<lb/>
<pb n="23a"/>　　動四亦不能以自合故雖惡人亦見之所以能致<lb/>
　　同徳而不睽也亦可无咎<lb/>
　象曰見惡人以辟咎也　逐馬見惡人者皆欲求合<lb/>
　　也然逐馬急進則四愈疑而為咎但見惡人則可<lb/>
　　以辟其咎而致合<lb/>
九二遇主于巷无咎　遇者㑹也主者五也巷者里中<lb/>
　　道也遇主于巷遇之迫也五以噬合故有此象然<lb/>
　　當睽之時亦可无咎<lb/>
<pb n="23b"/>　象曰遇主于巷未失道也<lb/>
六三見輿曳其牛掣　輿二也牛四也二剛之中故二<lb/>
　　則曳之于下四則掣之于上也<lb/>
其人天且劓　其人上也天者髠首也劓者截鼻也與<lb/>
　　上九為應而三睽未合故上刑之而使之服也處<lb/>
　　位不中故難合而刑深于五與上合也<lb/>
无初有終　无初者與上爻睽者也有終者與下爻合<lb/>
　　者也<lb/>
<pb n="24a"/>　象曰見輿曳位不當也无初有終遇剛也　剛者謂<lb/>
　　上爻也<lb/>
九四睽孤　與上爻皆剛而居離體剛明知睽則孤者<lb/>
　　故皆曰睽孤<lb/>
遇元夫　初爻也<lb/>
交孚　與初同徳而信也<lb/>
厲　位不當也<lb/>
无咎　終合也<lb/>
<pb n="24b"/>　象曰交孚无咎志行也　以剛明而合剛明心孚志<lb/>
　　説故不刑而後合<lb/>
六五悔亡　位不當故悔在中故可亡<lb/>
厥宗噬膚　宗二也噬嚙也膚皮也與二本應而五睽<lb/>
　　未合故二噬之而使服之也處位得中故易服而<lb/>
　　刑淺于三<lb/>
往何咎　往則合矣何足為咎<lb/>
　象曰厥宗噬膚往有慶也<lb/>
<pb n="25a"/>上九睽孤　義與四同<lb/>
見豕負塗載鬼一車　豕鬼皆三也負指四載指二三<lb/>
　　睽而致疑也<lb/>
先張之弧　致三也<lb/>
後說之弧　三服而疑解也<lb/>
匪冦婚媾　冦二四也婚媾三正應也<lb/>
往遇雨則吉　雨三也往遇必合也<lb/>
　象曰遇雨之吉羣疑亡也<lb/>
<pb n="25b"/>䷦<hi>艮下坎上</hi>
蹇　難也坎險在前艮止而不進蹇之義也<lb/>
利西南不利東北　見險而不進者艮也艮位居東北<lb/>
　　難生之時非運動有適則不能解故往西南則利<lb/>
　　徃東北則不利也<lb/>
利見大人　大人五也<lb/>
貞吉　二五位中正也<lb/>
　象曰山上有水蹇　水下而山髙崎嶇奔湃蹇之象<lb/>
<pb n="26a"/>　　者也<lb/>
　君子以反身修徳　水本在下之物而今居在上反<lb/>
　　身之義也反身者正乎外艮之象修徳者養乎中<lb/>
　　坎之象也<lb/>
　彖曰蹇難也險在前也見險而能止知矣哉　釋蹇<lb/>
　　之義險止以二卦之徳言<lb/>
　蹇利西南往得中也不利東北其道窮也利見大人<lb/>
　往有功也當位貞吉以正邦也　釋蹇之彖辭往得<lb/>
<pb n="26b"/>　　中五爻也其道窮者止于艮也當位者二與五也<lb/>
　蹇之時用大矣哉　賛其時之大也<lb/>
初六往蹇來譽　往者上進也來者下止也進則犯難<lb/>
　　徃則有譽<lb/>
　象曰往蹇來譽宜待也　待謂待二徃也<lb/>
六二王臣蹇蹇匪躬之故　王臣謂五之臣也蹇蹇入<lb/>
　　難之深也匪躬之故為王之事也<lb/>
　象曰王臣蹇蹇終无尤也<lb/>
<pb n="27a"/>九三往蹇來反　反者復來則得二可復往也<lb/>
　象曰往蹇來反内喜之也内二也<lb/>
六四往蹇來連　連者牽也來則下剛連之而徃也<lb/>
　象曰往蹇來連當位實也　實者謂三剛也<lb/>
九五大蹇朋來　大者剛也剛陷乎柔中故曰大蹇朋<lb/>
　　者三也五與三爻皆剛故曰朋三非應非近三來<lb/>
　　則衆爻皆來矣<lb/>
　象曰大蹇朋來以中節也　中謂二居中位故能盡<lb/>
<pb n="27b"/>　　臣而致三之來也<lb/>
上六往蹇來碩吉　碩者大也謂五剛也來則得乎五<lb/>
　　者矣<lb/>
利見大人　大人五也<lb/>
　象曰往蹇來碩志在内也利見大人以從貴也<lb/>
　　内與貴皆指五而言<lb/>
䷧<hi>坎下震上</hi>
解　緩也散也坎難震動動則離乎難矣解之義也<lb/>
<pb n="28a"/>利西南　坎震者東北之卦也難解于東北至于西南<lb/>
　　則无不利矣故曰利西南主内象言<lb/>
无所往其來復吉　往者進也來者復退歸也謂二爻<lb/>
　　也險難既解則居中以復其安静也主卦之内象<lb/>
　　為言也<lb/>
有攸徃夙吉　夙者早也險難有未解者當急往而解<lb/>
　　之不可久擾也主卦之外象為言也<lb/>
　象曰雷雨作解　雷與雨交相𤼵作閉塞盡通解之<lb/>
<pb n="28b"/>　　象者也<lb/>
　君子以赦過宥罪　赦宥者解之義過者震動之象<lb/>
　　罪者陷坎之象<lb/>
　彖曰解險以動動而免乎險解　釋解之義險動以<lb/>
　　二徳言<lb/>
　解利西南往得衆也其來復吉乃得中也有攸往夙<lb/>
　吉往有功也　釋解之彖辭往得衆者坤象也乃得<lb/>
　　中者坎中象也<lb/>
<pb n="29a"/>　天地解而雷雨作雷雨作而百果草木皆甲坼解之<lb/>
　時大矣哉　廣解之義而贊其時之大也<lb/>
初六无咎　居解之初承應皆剛故无咎<lb/>
　象曰剛柔之際義无咎也　際謂交際也以柔之体<lb/>
　　入坎最淺能順乎剛難必解者也<lb/>
九二田獲三狐　獲者得之難也狐乃隠伏之物三狐<lb/>
　　謂初三上也<lb/>
得黄矢　黄者中色矢者直也謂五也<lb/>
<pb n="29b"/>貞吉　位中正也<lb/>
　象曰九二貞吉得中道也<lb/>
六三負且乗　負者四也乗者二也<lb/>
致冦至　冦者上也<lb/>
貞吝　下乗乎二恃四而不歸二上負乎四牽二而不<lb/>
　　歸四頑然不解必致上至乃解焉解之正也在於<lb/>
　　夙解至于致冦所以吝也<lb/>
　象曰負且乗亦可醜也自我致戎又誰咎也　爻辭<lb/>
<pb n="30a"/>　　貞吝而此釋无咎疑有誤耳<lb/>
九四解而拇朋至斯孚　拇者初也朋者二也二爻四<lb/>
　　爻皆剛故曰朋至初雖正應然必待二至乃孚者<lb/>
　　以二能獲其情也<lb/>
　象曰解而拇未當位也<lb/>
六五君子維有解吉　柔位乎中故稱君子維繫也有<lb/>
　　解二也二為正應故曰維二能獲三狐之情而退<lb/>
　　之故曰有解<lb/>
<pb n="30b"/>有孚于小人　小人者謂柔之爻也即二所謂三狐者<lb/>
　　也得其情而使之甘于自退所謂有孚也<lb/>
　象曰君子有解小人退也　不私已以解難如天地<lb/>
　　雷雨無間于草木之微故小人亦信之而退安其<lb/>
　　所者也<lb/>
上六公用射隼于髙墉之上獲之无不利　公五也用<lb/>
　　謂五用上也隼者鷙害之物謂三也墉者内外之<lb/>
　　限亦三所居之地也上爻本柔而不中同為難者<lb/>
<pb n="31a"/>　　五至此已孚之矣故可用以解三者也解之不解<lb/>
　　者惟三用其所應而解之獲之必矣故曰无不利<lb/>
　象曰公用射隼以解悖也　悖謂三也<lb/>
䷨<hi>兌下艮上</hi>
損　减也内卦本乾外卦本坤乾之上爻與坤之上爻<lb/>
　　往來本剛得柔本柔得剛本剛得柔為損本柔得<lb/>
　　剛為益凡卦以内為貞而言故為損也<lb/>
有孚元吉无咎可貞　孚者誠實也適乎時措之宜也<lb/>
<pb n="31b"/>　　而損所當損所謂有孚也貞者恒久也損而有孚<lb/>
　　則元吉无咎而可恒乆矣<lb/>
利有攸往　其道上行故利往<lb/>
曷之用二簋可用享　當損之時雖約可用<lb/>
　象曰山下有澤損　山下之澤潤上行而水漸减損<lb/>
　　之象者也<lb/>
　君子以懲忿窒慾　懲者止也窒者塞也忿則凌物<lb/>
　　慾則溺己二者皆所當損者也懲忿艮之象也窒<lb/>
<pb n="32a"/>　　慾兊之象也<lb/>
　彖曰損損下益上其道上行　釋損之義損乾之上<lb/>
　　而益坤之上也上行益在上也<lb/>
　損而有孚元吉无咎可貞利有攸往曷之用二簋可<lb/>
　用享二簋應有時損剛益柔有時損益盈虛與時偕<lb/>
　行　釋損之彖辭與時偕行者損當適時也損卦之<lb/>
　　六爻惟三爻當可損之時初爻酌損四爻惟損其<lb/>
　　疾而已二爻上爻不可損亦不可益五爻則無損<lb/>
<pb n="32b"/>　　而有益者矣<lb/>
初九已事遄徃无咎酌損之　已者止也止其事而不<lb/>
　　為即損其事之義也遄者速也酌者斟酌淺深之<lb/>
　　謂也處損之初既損其事速徃應四乃為无咎也<lb/>
　　四爻但損其疾而已應四則酌損之道得矣<lb/>
　象曰己事遄徃尚合志也　合四之志也<lb/>
九二利貞征凶　利貞者宜守其正也征凶者動則有凶也<lb/>
弗損益之　不可有所損益以失其正者也<lb/>
<pb n="33a"/>　象曰九二利貞中以為志也　中即正也唯以守中<lb/>
　　為志也<lb/>
六三三人行則損一人　三人者乾也損一人者乾之<lb/>
　　上爻也盖萬化不窮惟二而已三則為贅者矣所<lb/>
　　當損者也<lb/>
一人行則得其友　一人行者乾之上爻徃坤之上位<lb/>
　　也得位上柔交徃来也<lb/>
　象曰一人行三則疑也　贅故疑<lb/>
<pb n="33b"/>六四損其疾使遄有喜无咎　位當而過乎損之時不<lb/>
　　當損者矣惟有疾病則又不可以不速損之惟速<lb/>
　　損其疾則有喜而無咎矣六四爻乗承皆柔故有<lb/>
　　疾之象者也<lb/>
　象曰損其疾亦可喜也<lb/>
六五或益之　位得乎中而上承剛上益之也非出乎<lb/>
　　應之正故曰或<lb/>
十朋之龜弗克違元吉　元龜直二十大貝也雙貝曰<lb/>
<pb n="34a"/>　　朋十朋者元龜也元龜者有國者之大寳也言益<lb/>
　　之至大者也弗克違者不求而必至之謂也故元<lb/>
　　吉無疑也<lb/>
　象曰六五元吉自上祐也　上九之爻為益體故有<lb/>
　　此象也<lb/>
上九弗損益之无咎貞吉　居損之終不以損益累其<lb/>
　　心則无咎而得其損之正且吉也<lb/>
利有攸徃　應乎三也<lb/>
<pb n="34b"/>得臣无家　三爻應乎我者也无家者國爾忘家之義<lb/>
　　也言應之之篤也三乃徃來之爻故有无家安上<lb/>
　　爻之象也<lb/>
　象曰弗損益之大得志也<lb/>
䷩<hi>震下巽上</hi>
益　増也内卦本坤外卦本乾乾之下爻與坤之下爻<lb/>
　　徃來剛來居柔故曰益<lb/>
利有攸徃　剛柔徃來二五中正<lb/>
<pb n="35a"/>利涉大川　上巽下震木下動也<lb/>
　象曰風雷益　風得雷而増威雷得風而愈逺益之<lb/>
　　象也<lb/>
　君子以見善則遷有過則改　雷以動之遷善之義<lb/>
　　也風以散之改過之義也遷善改過者人益之大<lb/>
　　者也遷善震之象改過巽之象<lb/>
　彖曰益損上益下民説无疆自上下下其道大光<lb/>
　　釋益之義損上益下者損乾益坤也民説无疆者<lb/>
<pb n="35b"/>　　益在下也<lb/>
　利有攸徃中正有慶利涉大川木道乃行　釋益之<lb/>
　　彖辭中正者二爻五爻也木道乃行者盖巽遇震<lb/>
　　之象也<lb/>
　益動而巽日進无疆天施地生其益无方凡益之道<lb/>
　與時偕行　廣益之義動巽者以二卦之徳言天施<lb/>
　　地生者上益下也无疆者以悠乆言无方者以廣<lb/>
　　大言與時偕行又言凡益之道皆當適乎時也益<lb/>
<pb n="36a"/>　　之六爻惟初與二五當益之時三四則惟益之于<lb/>
　　内上則不可益矣<lb/>
初九利用為大作元吉无咎　初當益主雖利大有為<lb/>
　　然在下位非元吉則不能无咎也與損卦之上九<lb/>
　　同體而所得異者居位髙下之不同也<lb/>
　象曰元吉无咎下不厚事也　下者下位也厚事者<lb/>
　　重大之事也<lb/>
六二或益之　初為益之主二爻近之而得益非正也<lb/>
<pb n="36b"/>　　故曰或<lb/>
十朋之龜弗克違　義與損同<lb/>
永貞吉　正應在五守正則吉也初雖益我求則失正<lb/>
　　柔近剛則易流故戒之<lb/>
王用享于帝吉　王者五爻也二爻當受益之時王若<lb/>
　　用之享帝則受福而吉者上言永貞吉此又言享<lb/>
　　于帝吉者是知不利于自求益而利于為君之求<lb/>
　　益者也无疑為吉耳<lb/>
<pb n="37a"/>　象曰或益之自外来也　莫知其益而益之故曰自<lb/>
　　外来也<lb/>
六三益之用㓙事無咎有孚中行告公用圭　㓙事困<lb/>
　　心衡慮之事也有孚者中心誠實也㓙事宜有咎<lb/>
　　也因㓙事而増益不能至于有孚所以无咎也三<lb/>
　　爻與上爻為應故有㓙事之象也中行者在一卦<lb/>
　　之中者也故三爻四爻皆曰中行其體在中則所<lb/>
　　益之事亦惟當在中者為適時也圭所以通其中<lb/>
<pb n="37b"/>　　之信而已告公用圭者告公雖見于外而所用<lb/>
　　者亦惟在通中之信而已<lb/>
　象曰益用㓙事固有之也　仁義忠信我固有之也<lb/>
　　言其所益者亦惟在其固有者耳<lb/>
六四中行告公從　中行義見上當位而居益之中故<lb/>
　　告公而見信從<lb/>
利用為依遷國　本下遷之爻故利用為遷國之依依<lb/>
　　者謂近五也<lb/>
<pb n="38a"/>　象曰告公從以益志也　言見信于外則志益信于<lb/>
　　内也<lb/>
九五有孚惠心勿問元吉　心二也惠順也我以有孚<lb/>
　　而順二之心洪範所謂皇建有極用敷錫厥庶民<lb/>
　　者也有不待形諸言語而獲元吉者也<lb/>
有孚惠我徳　二亦以有孚而順五之徳洪範所謂錫<lb/>
　　汝保極是也<lb/>
　象曰有孚惠心勿問之矣惠我徳大得志也<lb/>
<pb n="38b"/>上九莫益之　不當益之時而必欲求益故莫有益之<lb/>
　　者也<lb/>
或擊之　五為中正之主己乃乗之故為其所擊非應<lb/>
　　也故亦曰或<lb/>
立心勿恒㓙　恒者動不失時之謂也若立心勿恒矣<lb/>
　　故㓙<lb/>
　象曰莫益之偏辭也或擊之自外來也　此言莫益<lb/>
　　之之辭且就其一偏而言也更有或擊之者自外<lb/>
<pb n="39a"/>　　來也盖重其㓙之意<lb/>
䷪<hi>乾下兑上</hi>
夬　决也五剛下長而决一柔夬之義也<lb/>
揚于王庭　揚者播也播一柔于君位之前故曰揚于<lb/>
　　王庭也<lb/>
孚號有厲　孚號者信其號令也有厲者柔雖微不誡<lb/>
　　而决有危之道也<lb/>
告自邑　告誡自治之邑<lb/>
<pb n="39b"/>不利即戎　即從也戎兵也當夬之時小人易去不宜<lb/>
　　從事于兵也<lb/>
利有攸往　順剛而動<lb/>
　象曰澤上于天夬　澤居至髙必决而下注夬之象<lb/>
　　者也<lb/>
　君子以施禄及下居徳則忌　施禄及下澤潤下之<lb/>
　　象居其徳而不施則與象反矣故忌<lb/>
　彖曰夬决也剛决柔也健而説决而和　釋夬之義<lb/>
<pb n="40a"/>　　剛柔者以一卦之爻言健説者以二卦之徳言和<lb/>
　　者以兌吉也<lb/>
　揚于王庭柔乗五剛也孚號有厲其危乃光也告自<lb/>
　邑不利即戎所尚乃窮也利有攸徃剛長乃終也<lb/>
　　釋夬之彖辭柔乗五剛者一柔爻在五剛爻之上<lb/>
　　也其危乃光者危消于孚號也所尚乃窮者尚兵<lb/>
　　乃徒為窮兵黷武也剛長乃終者剛長當終于上<lb/>
　　爻之六位者也<lb/>
<pb n="40b"/>初九壯于前趾　壯者决之勇也前趾取最下而小之<lb/>
　　象也<lb/>
往不勝為咎　前犯乎剛往必見屈<lb/>
　象曰不勝而往咎也<lb/>
九二惕號莫夜有戎勿恤　惕怵懼也號者令也莫夜<lb/>
　　休息安静之時戎謂初也恤憂也言當惕然孚號<lb/>
　　于安静之時及其有戎不可憂也臨事過憂反失<lb/>
　　所措故戒之<lb/>
<pb n="41a"/>　象曰有戎勿恤得中道也　先事則當惕及事則不<lb/>
　　可憂得居中之道也<lb/>
九三壯于頄有㓙　頄者顴也謂上恃其位足以相及<lb/>
　　故無所戒懼勇决于上者有㓙之道也<lb/>
君子夬夬獨行遇雨若濡有愠无咎　夬夬者非一决<lb/>
　　也言决之非和也雨者指上爻也獨行遇雨者三<lb/>
　　爻獨應乎上者也若濡者不至為雨所濡也有愠<lb/>
　　者有决之之意也以是為决决而无咎惟君子能<lb/>
<pb n="41b"/>　　之故稱君子也<lb/>
　象曰君子夬夬終无咎也<lb/>
九四臀无膚　後傷乎三也<lb/>
其行次且　前犯乎五也次且不進之貌<lb/>
牽羊悔亡　羊兌之象指五爻也牽羊謂牽挽五而進<lb/>
　　不暴可以免悔也<lb/>
聞言不信　居位不當雖聞牽羊之義亦不信也<lb/>
　象曰其行次且位不當也聞言不信聰不明也<lb/>
<pb n="42a"/>九五莧陸夬夬　莧者草名柔脆之物謂上六也陸者<lb/>
　　道也上爻在五之前故曰莧陸夬夬義同九三之<lb/>
　　君子夬夬<lb/>
中行无咎　居中得正其行不暴故无咎<lb/>
　象曰中行无咎中未光也　剛雖得位而未能使柔<lb/>
　　之自去尚費于决所以為未光也<lb/>
上六无號終有㓙　羣剛下進使剛雖無孚號之戒亦<lb/>
　　終為其所决故終有㓙<lb/>
<pb n="42b"/>　象曰无號之㓙終不可長也<lb/>
䷫<hi>巽下乾上</hi>
姤　遇也一柔成於下而遇剛姤之義也<lb/>
女壯　謂初爻也柔體雖微壯之幾也<lb/>
勿用取女　柔壯則剥剛女壯則侵男故戒之<lb/>
　象曰天下有風姤　風行天之下物無不姤矣姤之<lb/>
　　象者也<lb/>
　后以施命誥四方　取風行天下之義<lb/>
<pb n="43a"/>　彖曰姤遇也柔遇剛也　釋姤之義<lb/>
　勿用取女不可與長也　釋姤之彖辭<lb/>
　天地相遇品物咸章也剛遇中正天下大行也姤之<lb/>
　時義大矣哉　廣姤之義而贊其時義之大也中正<lb/>
　　五也以剛明之才遇中正之位也<lb/>
初六繫于金柅　金剛也柅所以止車者謂二也牽于<lb/>
　　二故曰繫柔方進而前為剛止故取象于金柅象<lb/>
　　止柔也<lb/>
<pb n="43b"/>貞吉　從正而止則吉也<lb/>
有攸往見㓙　動則敵剛也<lb/>
羸豕孚蹢躅　羸尫弱也蹢躅者跳躑也豕係隂躁之<lb/>
　　物其形雖弱其性必躁猶柔體雖微其勢必不能<lb/>
　　止者也<lb/>
　象曰繫于金柅柔道牽也　以柔道而牽于二也<lb/>
九二包有魚无咎　包褁也魚者隂物也謂初也九二<lb/>
　　獨近乎初故包而有之遇雖非正當遇之時故可<lb/>
<pb n="44a"/>　　无咎也<lb/>
不利賔　賔禮正大而接乎外比而有之不宜為正大<lb/>
　　之用故曰不利賔<lb/>
　象曰包有魚義不及賔也<lb/>
九三臀无膚　乗剛也<lb/>
其行次且　行懼二也次且懐初也<lb/>
厲无大咎　无膚故危行次且故无大咎<lb/>
　象曰其行次且行未牽也　未牽謂初也<lb/>
<pb n="44b"/>九四包无魚起㓙　魚指初也初六雖與九四正應為<lb/>
　　二爻所包故曰无魚當姤之時二爻方得志若動<lb/>
　　則反㓙矣<lb/>
　象曰无魚之㓙逺民也　民亦謂初<lb/>
九五以把包瓜　把者髙木堅實之木也謂五爻也瓜<lb/>
　　者柔脆在地之果也謂初爻也九五之與初六無<lb/>
　　相遇之道猶之以髙大堅實之木而欲包在地柔<lb/>
　　脆之瓜也<lb/>
<pb n="45a"/>含章有隕自天　含者畜也章者文徳也隕者傾墜也<lb/>
　　九五雖得中正之位于上而不遇乎民是未可為<lb/>
　　也惟當自畜其徳以待之其有隕墜乃出于天非<lb/>
　　人之所能為也<lb/>
　象曰九五含章中正也有隕自天志不舎命也　志<lb/>
　　于道徳仁義之間不以命不遇而舍之也<lb/>
上九姤其角吝无咎　角在上為至剛之物以剛在上<lb/>
　　故取此以為象處姤之窮固無所遇其位不中宜<lb/>
<pb n="45b"/>　　取吝而无所咎<lb/>
　象曰姤其角上窮吝也<lb/>
䷬<hi>坤下兌上</hi>
萃　聚也<lb/>
亨王假有廟　假者至也廟者所以聚祖考精神然非<lb/>
　　已之精神聚者不能假也王假有廟則王之為王<lb/>
　　道盡焉矣<lb/>
利見大人　大人五也<lb/>
<pb n="46a"/>亨利貞　二五位正故利<lb/>
用大牲吉　稱其萃之義也<lb/>
利有攸往　順其萃之義也<lb/>
　象曰澤上于地萃　澤居地上水皆聚之萃之象者也<lb/>
　君子以除戎器戒不虞　除者修而聚之之謂也將<lb/>
　　有所待而用必先聚其物取萃為義也<lb/>
　彖曰萃聚也順以説剛中而應故聚也　釋萃之義<lb/>
　　順而説者以卦之二德言剛中者九五爻也應者<lb/>
<pb n="46b"/>　　六二爻也<lb/>
　王假有廟致孝享也利見大人亨聚以正也用大牲<lb/>
　吉利有攸往順天命也　釋萃之彖辭致孝享者盡<lb/>
　　萃之道則祖考來格<lb/>
　觀其所聚而天地萬物之情可見矣　廣萃之義天<lb/>
　　地萬物之情于萃時亦可見<lb/>
初六有孚不終　有孚者應四也不終者柔也<lb/>
乃亂乃萃　三柔相比亂萃者也<lb/>
<pb n="47a"/>若號一握為笑　一握者小貌若號者憂之淺也一握<lb/>
　　為笑者樂之淺也心懐正應不安其聚故憂樂交<lb/>
　　戰于中者也<lb/>
勿恤往无咎　勿憂衆柔之相失而徃求四之正應則<lb/>
　　可无咎<lb/>
　象曰乃亂乃萃其志亂也<lb/>
六二引吉无咎　引者牽也正應在五内則以柔居中<lb/>
　　而安于類聚外則以五為四據而未能有孚是必<lb/>
<pb n="47b"/>　　待其類引而萃乃得吉而无咎也<lb/>
孚乃利用禴　孚者誠信相與也禴者薄祭也始雖未<lb/>
　　孚引則孚矣孚則所用雖薄亦利若未孚而用禴<lb/>
　　未免有簡薄之嫌<lb/>
　象曰引吉无咎中未變也　中下卦中也未變守中<lb/>
　　也固守其中引乃變也<lb/>
六三萃如嗟如无攸利　以類而聚乎柔也位剛故能<lb/>
　　嗟而不自安然亦无攸利也<lb/>
<pb n="48a"/>往无咎　舎其類而往萃乎四則无咎<lb/>
小吝　四雖以剛為萃之主非正應也故吝<lb/>
　象曰往无咎上巽也　巽順也從上二陽有巽之體<lb/>
　　故也<lb/>
九四大吉无咎　大者周徧之義下得乎民上得乎君<lb/>
　　乃為大也居臣之位而據有衆柔非萃之正者必<lb/>
　　上下周徧乃能吉而无咎也不然則田常季氏之<lb/>
　　徒類焉巳<lb/>
<pb n="48b"/>　象曰大吉无咎位不當也<lb/>
九五萃有位无咎　剛居中正有君之位也<lb/>
匪孚元永貞悔亡　民方萃乎四故有匪孚之悔惟修<lb/>
　　其善長之德常久正固則其悔可亡也<lb/>
　象曰萃有位志未光也　失萃之時故未光<lb/>
上六齎咨涕洟无咎　柔居萃終欲萃乎四而无其道<lb/>
　　能憂危不安其上亦可无咎<lb/>
　象曰齎咨涕洟未安上也　澤水惟下萃故不安其上也<lb/>
<pb n="49a"/>䷭<hi>巽下坤上</hi>
升　進而上也<lb/>
元亨　進而順也<lb/>
用見大人勿恤　柔居尊位故有憂大人者二爻也用<lb/>
　　見大人當應二也恤則應必緩矣故戒之<lb/>
南征吉　前進乎南順升之道也<lb/>
　象曰地中生木升　木生地之中日見長茂升之象<lb/>
　　者也<lb/>
<pb n="49b"/>　君子以順徳積小以髙大　進以徳之自然而無一<lb/>
　　毫之勉强所謂順者也觀木之長以至于髙大則<lb/>
　　得之矣<lb/>
　彖曰柔以時升　釋升之義<lb/>
　巽而順剛中而應是以大亨用見大人勿恤有慶也南征<lb/>
　吉志行也　釋升之彖辭巽而順以二徳言剛中上<lb/>
　　也應五也<lb/>
初六允升大吉　允者信也有升之徳附二而升也<lb/>
<pb n="50a"/>　象曰允升大吉上合志也　上謂二合也<lb/>
九二孚乃利用禴无咎　五爻為二之正應有孚者也<lb/>
　　未孚而用禴未免有慢忽之嫌故必待其交孚而<lb/>
　　後用之乃无咎也<lb/>
　象曰九二之孚有喜也<lb/>
九三升虛邑　三以剛而升柔坤順在前如入無人之<lb/>
　　邑言至易也<lb/>
　象曰升虛邑无所疑也<lb/>
<pb n="50b"/>六四王用亨於岐山吉无咎　納下之升者與巳之升<lb/>
　　乎上無非順也周王用此道而亨于岐山故吉而<lb/>
　　无咎也<lb/>
　象曰王用亨于岐山順事也<lb/>
六五貞吉　位正也<lb/>
升階　由岐而至于豐鎬由一國而至于天下若升階<lb/>
　　之易也<lb/>
　象曰貞吉升階大得志也<lb/>
<pb n="51a"/>上六㝠升　㝠者昏㝠也升至五爻已極矣上六居升<lb/>
　　之極不知不可升矣而一意于井此㝠然昏暗而<lb/>
　　升者也<lb/>
利于不息之貞　貞者徳之在内也惟于貞者進之不<lb/>
　　息乃利<lb/>
　象曰㝠升在上消不富也<lb/>
䷮<hi>坎下兑上</hi>
困　窮而不能自振之義<lb/>
<pb n="51b"/>亨　坎險兑説困而亨也<lb/>
貞　二五爻剛中也<lb/>
大人吉无咎　大人者二五也大人處困亦不失其正<lb/>
　　則吉而无咎<lb/>
有言不信　兑象為言坎象為信兑坎相失故有言不<lb/>
　　信耳<lb/>
　象曰澤无水困　澤而无水困之象也<lb/>
　君子以致命遂志　推致其命之當然兑説之象也<lb/>
<pb n="52a"/>　　君子所志不以窮困禍患而沮其所守坎維心亨<lb/>
　　之象也<lb/>
　彖曰困剛揜也　釋困之義剛揜者剛為柔所揜也<lb/>
　　乾之上爻交坤之中爻而為兑則柔在剛上皆剛<lb/>
　　揜之義也<lb/>
　險以説困而不失其所亨其維君子乎貞大人吉以<lb/>
　剛中也有言不信尚口乃窮也　釋困之彖辭險以説<lb/>
　　者以卦之二徳言剛中者二爻五爻也<lb/>
<pb n="52b"/>初六臀困于株木　臀者物之底也初象株木槎枿之<lb/>
　　木二也<lb/>
入于幽谷三歲不覿　初六在坎之下有幽谷之象前<lb/>
　　困乎二故益入于下至于三歲而不覿者盖幽暗<lb/>
　　之甚也<lb/>
　象曰入于幽谷幽不明也<lb/>
九二困于酒食　坎為酒食之象<lb/>
朱紱方來　朱紱者天子之服謂五也方來緩來之辭<lb/>
<pb n="53a"/>　　五為柔所掩故其來緩<lb/>
利用享祀　夫鬼神之道惟至誠貞一者能感通之也<lb/>
　　剛中而揜困揜困必能致誠一之至故所以利用<lb/>
　　享祀也<lb/>
征㓙　居易以俟命當有以自求之者若輕躁而往必<lb/>
　　獲困辱<lb/>
无咎　自取困辱无所可咎<lb/>
　象曰困于酒食中有慶也<lb/>
<pb n="53b"/>六三困于石據于蒺藜入于其宮不見其妻㓙　石者<lb/>
　　四爻也蒺藜者二爻也宮者本位也妻者上六之<lb/>
　　爻也<lb/>
　象曰據于蒺藜乗剛也　剛謂二也<lb/>
　入于其宮不見其妻不祥也<lb/>
九四來徐徐困于金車　來者謂應初也徐徐者緩也<lb/>
　　為五所乗故有金車之象下應初緩由上困于五<lb/>
　　爻之故也<lb/>
<pb n="54a"/>吝有終　吝者位不當也五爻之志同下故終遂其應<lb/>
　　初之志<lb/>
　象曰來徐徐志在下也　下謂初也<lb/>
　雖不當位有與也　與謂五也<lb/>
九五劓刖　劓者謂五也刖者謂二也二五居應位而<lb/>
　　皆為柔揜故有劓刖之象<lb/>
困于赤紱　赤紱者諸侯之服謂三爻也<lb/>
乃徐有説　二五爻皆中雖困終亨<lb/>
<pb n="54b"/>利用祭祀　義同九二爻之利用享祀夫九二爻謂之<lb/>
　　享此謂之祭者享狹而祭廣也君臣之位不同故<lb/>
　　所用亦異也<lb/>
　象曰劓刖志未得也乃徐有説以中直也利用祭祀<lb/>
　受福也<lb/>
上六困于葛藟于臲卼　葛藟者纒繞之物困于柔質<lb/>
　　也臲卼者危動之狀上六質柔位髙困極而思變<lb/>
　　之象也<lb/>
<pb n="55a"/>曰動悔有悔征吉　當困之時動必有悔而不憚于動<lb/>
　　則能征而出乎困也<lb/>
　象曰困于葛藟未當也動悔有悔吉行也<lb/>
䷯<hi>巽下坎上</hi>
井　人取食水之所也以爻言之則初剛上居五而為<lb/>
　　坎以卦言則巽入坎水入而得水統卦爻之義皆<lb/>
　　井之義也<lb/>
改邑不改井　有邑則必有井盖井有常所改之則失<lb/>
<pb n="55b"/>　　水矣故邑猶可改而井不可改言井之佳者則不<lb/>
　　容改之也<lb/>
无䘮无得　汲之不竭存之不盈<lb/>
徃來井井　五與上也徃來汲引雖多而井不失井之<lb/>
　　道故曰井井也<lb/>
汔至亦未繘井　三也汔幾也繘綆也幾至而未及亦<lb/>
　　與未下繘于井同言未及于用也<lb/>
羸其瓶㓙　二也羸毁敗也瓶者汲水之用言失其所<lb/>
<pb n="56a"/>　　用也<lb/>
　象曰木上有水井　井之水自下而上生木之水亦<lb/>
　　自下而上故取以為象也<lb/>
　君子以勞民勸相　勞民者勞徠其民也取往來井<lb/>
　　井之義坎之象勸相者勸民使相助也取井養不<lb/>
　　窮之義巽之象<lb/>
　彖曰巽乎水而上水井井養而不窮也　釋井之義<lb/>
　　巽卦名水坎象上水者乾初爻上坤中而為坎也<lb/>
<pb n="56b"/>　　不窮上而不竭也<lb/>
　改邑不改井乃以剛中也汔至亦未繘井未有功也<lb/>
　羸其瓶是以㓙也　釋井之彖辭剛中五也<lb/>
初六井泥不食　處至下而水未離乎泥也不食者不<lb/>
　　可食也<lb/>
舊井无禽　禽與擒同獲也廢棄之井水不上行故无<lb/>
　　所獲也<lb/>
　象曰井泥不食下也　爻柔故其性下<lb/>
<pb n="57a"/>　舊井无禽時舍也<lb/>
九二井谷射鮒　射者注也如川谷之下注鮒者泥中<lb/>
　　之魚也謂初上无所相應而下注失井之道也不<lb/>
　　能濟物之象<lb/>
甕敝漏　下比乎初有甕漏之象<lb/>
　象曰井谷射鮒无與也　上无與應故曰无與<lb/>
九三井渫不食為我心惻　渫者治也惻者傷怛也剛<lb/>
　　居下體之上與上為應得井之道者也故曰渫也<lb/>
<pb n="57b"/>　　應柔性下五剛得位而無相得之道故有不食之<lb/>
　　象也盖有清潔之泉宜其取食于人而不見食豈<lb/>
　　不為我心惻乎<lb/>
可用汲　用者猶使之也九五雖不食之亦有可使汲<lb/>
　　之道也盖夫子之是邦温良恭儉譲而得聞政用<lb/>
　　汲之道也<lb/>
王明並受其福　王者指五也明則兼聽廣覽而不拘<lb/>
　　于常用則已得行其道君得享其功民得被其澤<lb/>
<pb n="58a"/>　　並受其福之謂也<lb/>
　象曰井渫不食行惻也求王明受福也　求者可用<lb/>
　　汲之謂也茍為不食求之亦有其道子貢所謂異<lb/>
　　乎人之求之也<lb/>
六四井甃无咎　甃者砌累也當位而承五體柔雖未<lb/>
　　足有為亦可以禦惡而致潔也<lb/>
　象曰井甃无咎修井也<lb/>
九五井冽寒泉食　冽者甘潔也泉以寒為美九五剛<lb/>
<pb n="58b"/>　　居中正故曰寒泉食井以上出為成功五未及乎<lb/>
　　上故不言吉<lb/>
　象曰寒泉之食中正也<lb/>
上六井收勿幕　收者汲取也幕者蔽覆也<lb/>
有孚元吉　有孚吉者自至而不可禦也元吉者井道<lb/>
　　大成也<lb/>
　象曰元吉在上大成也<lb/>
䷰<hi>離下兑上</hi>
<pb n="59a"/>革　變改也<lb/>
已日乃孚　革不可遽必已日而後革革則孚矣已日<lb/>
　　二也孚三四也<lb/>
元亨利貞　五也<lb/>
悔亡　四也<lb/>
　象曰澤中有火革　澤有水者也而今反有火革之<lb/>
　　象者也<lb/>
　君子以治厯明時　日月星辰之厯易春夏秋冬之<lb/>
<pb n="59b"/>　　代謝皆革之義也<lb/>
　彖曰革水火相息二女同居其志不相得曰革　釋<lb/>
　　革之義水火以卦之二象言二女以隂卦言息烕<lb/>
　　息也相息故為革<lb/>
　已日乃孚革而信之文明以説大亨以正革而當其<lb/>
　悔乃亡　釋革之彖辭文明以説者以二卦徳言<lb/>
　天地革而四時成湯武革命順乎天而應乎人革之<lb/>
　時大矣哉　廣革之義言聖王用革之道而贊其時<lb/>
<pb n="60a"/>　　之大者也<lb/>
初九鞏用黄牛之革　鞏者固也堅靱固結未可遽革<lb/>
　　故取黄牛之革為象<lb/>
　象曰鞏用黄牛不可以有為也<lb/>
六二已日乃革之　一爻為一日過乎初故曰已日已<lb/>
　　日乃可革之時<lb/>
征吉无咎　征者即革之謂也九五上剛為應故吉而<lb/>
　　无咎<lb/>
<pb n="60b"/>　象曰已日革之行有嘉也<lb/>
九三征㓙貞厲　處革之後猶征不已則㓙若一于貞<lb/>
　　固失繼革之義則危<lb/>
革言三就有孚　就成也初未可就二就則革之三則<lb/>
　　有孚故曰三就有孚<lb/>
　象曰革言三就又何之矣　之者往也即征之義也<lb/>
九四悔亡有孚改命吉　革即有悔矣悔亡者革而當<lb/>
　　也當則人心皆信之矣故可改前之命令湯武革<lb/>
<pb n="61a"/>　　命者是也<lb/>
　象曰改命之吉信志也　信乎人之志也<lb/>
九五大人虎變　剛居中正故曰大人虎兑象虎變威<lb/>
　　徳感動自然變化之義<lb/>
未占有孚　占者問決也未占有孚孚之素也<lb/>
　象曰大人虎變其文炳也　炳著也<lb/>
上六君子豹變　豹虎之屬亦兑象居柔變化小于虎<lb/>
　　也故取豹為象<lb/>
<pb n="61b"/>小人革面　小人居柔也頑而難信至此乃能革其外<lb/>
　　貌而已有苗頑民之類是也<lb/>
征㓙　革面而猶治之不已則危疑不堪故㓙<lb/>
居貞吉　處之以正不求盡革乃吉<lb/>
　象曰君子豹變其文蔚也　蔚者隠然有文之謂也<lb/>
　　柔暗故有此象<lb/>
　小人革面順以從君也<lb/>
䷱<hi>巽下離上</hi>
<pb n="62a"/>鼎　器也以全體言之初虛象鼎之足卦中三爻實象<lb/>
　　鼎之腹五虛象鼎之耳上横象鼎之鉉也以二體<lb/>
　　言之離虛在中巽足在下承之又以木巽火皆鼎<lb/>
　　之象者也<lb/>
元吉亨　鼎之為用變腥而為熟易剛而為柔水火不<lb/>
　　可同處能使相合為用而不相害其為亨也大矣<lb/>
　　以彖考之恐无吉字<lb/>
　象曰木上有火鼎　以木巽火烹飪乃用之即鼎之<lb/>
<pb n="62b"/>　　象者也<lb/>
　君子以正位凝命　凝者聚止安重之象也盖鼎之<lb/>
　　形端正而鼎之體安重君子觀此於位則象其正<lb/>
　　於命則象其安<lb/>
　彖曰鼎象也以木巽火烹飪也聖人亨以享上帝而<lb/>
　大亨以養聖賢　釋鼎之義象者謂爻之虛實也如<lb/>
　　鼎之形亨飪者木入火為然火之用惟燔與亨而<lb/>
　　燔不假器也亨飪者不過祭祀賔客二事而已而<lb/>
<pb n="63a"/>　　祭之大者無出於上帝而賔客之重者無過於聖<lb/>
　　賢也盖事天尚質故言亨以享上帝養聖賢貴多<lb/>
　　故言大亨以養聖賢<lb/>
　巽而耳目聰明柔進而上行得中而應乎剛是以元<lb/>
　亨　釋鼎之彖辭耳目者離也柔進而上行坤外交<lb/>
　　乾為離而居上也得中者六五爻也剛者九二爻<lb/>
　　也應者亦應二也<lb/>
初六鼎顛趾　上應乎四則有鼎顛之象既顛則趾反<lb/>
<pb n="63b"/>　　居上而耳在下矣<lb/>
利出否　否者不善之物穢滓也在鼎之初方當洗濯<lb/>
　　之時雖顛而利出否也<lb/>
得妾以其子无咎　妾初也子四也<lb/>
　象曰鼎顛趾未悖也利出否以從貴也　貴謂四也<lb/>
九二鼎有實　以剛應柔以實納虛得鼎之實也<lb/>
我仇有疾　仇者四也四近乎五有以間我故為仇四<lb/>
　　自欲下應乎初故曰有疾<lb/>
<pb n="64a"/>不我能即吉　即者就也<lb/>
　象曰鼎有實慎所之也　慎謹也之往應五也有仇<lb/>
　　故當謹其所往也<lb/>
　我仇有疾終无尤也<lb/>
九三鼎耳革其行塞雉膏不食　耳五也革異也塞不<lb/>
　　通也雉者離之象膏爻柔之象雉膏五也不食三<lb/>
　　也三志在上與五為異故其行則不通于雉膏則<lb/>
　　不食也<lb/>
<pb n="64b"/>方雨虧悔終吉　方匹也雨五也虧損也若能求匹于<lb/>
　　五不與為異則可損其悔而終吉也<lb/>
　象曰鼎耳革失其義也　鼎用在五而與為異故曰<lb/>
　　失其義也<lb/>
九四鼎折足覆公餗　足初也餗鼎實也下應乎初初<lb/>
　　趾方顛故有折足之象也足折則鼎覆也而自失<lb/>
　　其義矣<lb/>
其形渥㓙　渥者沾濡之貌也九四兼三五之爻有兑<lb/>
<pb n="65a"/>　　象故也<lb/>
　象曰覆公餗信如何也　食而不失其期所謂信也<lb/>
六五鼎黄耳　黄者中之色也耳者取柔爻之象也<lb/>
金鉉　鉉者横貫耳上以舉鼎者也金以剛言鉉以在<lb/>
　　上言皆謂上九也<lb/>
利貞<lb/>
　象曰鼎黄耳中以為實也<lb/>
上九鼎玉鉉　金則一于剛而已玉則具剛柔之理下<lb/>
<pb n="65b"/>　　得乎五故有此象<lb/>
大吉无不利　鼎道大成也<lb/>
　象曰玉鉉在上剛柔節也　剛柔謂上與五也<lb/>
䷲<hi>震下震上</hi>
震　動也起也剛初動下而上起震之象也<lb/>
亨　動故亨<lb/>
震來虩虩　虩虩者盤桓恐懼之貌剛動而上為柔所<lb/>
　　閉故有此象<lb/>
<pb n="66a"/>笑言啞啞　啞啞者和適之貌柔破而上達也<lb/>
震驚百里　震為雷雷之所及百里百里之物無不震<lb/>
　　驚者也<lb/>
不䘮匕鬯　自亨以下皆主初為言也匕以載鼎實升<lb/>
　　之于爼鬯以灌地而降神震長子主器之人故以<lb/>
　　祭祀言當薦牲酌祼之時至誠精一雖遇震驚而<lb/>
　　不失其守也<lb/>
　象曰洊雷震　洊者再也重也雷聲相因則雷益厲<lb/>
<pb n="66b"/>　　震之象也<lb/>
　君子以恐懼修省　恐懼震為柔閉之象修省震動之<lb/>
　　象<lb/>
　彖曰震亨震來虩虩恐致福也笑言啞啞後有則也<lb/>
　震驚百里驚逺而懼邇也出可以守宗廟社禝以為<lb/>
　祭主也　釋震之彖辭欲上而未得上故恐則者天<lb/>
　　則也驚者卒遇於外心無主也懼者惕然修之于<lb/>
　　内心有主也出可以守宗廟社禝以為祭主者上<lb/>
<pb n="67a"/>　　少不䘮匕鬯四字<lb/>
初九震來虩虩後笑言啞啞吉　乾始交坤而為震初<lb/>
　　爻乃震之所以為震者震之用在下初爻與四爻<lb/>
　　皆在卦之下而最下者為獨吉也夫柔閉乎上故<lb/>
　　盤桓恐懼不安但剛方來非柔所能終閉者故<lb/>
　　又笑言和適也<lb/>
　象曰震來虩虩恐致福也笑言啞啞後有則也<lb/>
六二震來厲　震來者初也厲者二爻也初震而上故<lb/>
<pb n="67b"/>　　危者也<lb/>
億䘮貝　萬萬者為億億猶大也貝者所有之資也其<lb/>
　　來也盛故大䘮其所有也<lb/>
躋于九陵勿逐七日得　躋者升也九陵者至高之陵<lb/>
　　也逐者追也七日者卦有六位七乃更始也剛方<lb/>
　　來上能順其上而至于九陵雖大有所䘮事既終<lb/>
　　時既易當自復也<lb/>
　象曰震來厲乗剛也　剛謂初也<lb/>
<pb n="68a"/>六三震蘓蘓震行无眚　蘓蘓畏懼不安之貌去初既<lb/>
　　逺順而先行亦可无眚<lb/>
　象曰震蘓蘓位不當也<lb/>
九四震遂泥　泥滯溺也四亦震之主性本上而下溺<lb/>
　　乎柔故成其泥而不盡其為震之道也<lb/>
　象曰震遂泥未光也<lb/>
六五震徃來厲　震往來四也厲五也夫九四欲上而<lb/>
　　下牽乎柔故以往來為言也然往來則其震緩矣<lb/>
<pb n="68b"/>　　雖緩亦危<lb/>
億无䘮有事　來緩故萬萬无所䘮失有事者謂有危<lb/>
　　厲之事也然六五之爻居中雖有其事而不能為<lb/>
　　五害者也<lb/>
　象曰震往來厲危行也其事在中大无䘮也　大即<lb/>
　　億之義<lb/>
上六震索索視矍矍征凶　索索者志氣不存之狀矍<lb/>
　　矍者不定之貌三則初震尚及故順其行而无眚<lb/>
<pb n="69a"/>　　此則四震不能及矣不當征者也征則反㓙矣可<lb/>
　　與三同行乎<lb/>
震不于其躬于其鄰无咎　躬本位也隣者五爻也四剛所<lb/>
　　震不震于躬而震于五所以索索矍矍者乃畏鄰<lb/>
　　而戒故无咎<lb/>
婚媾有言　畏懼之過雖親亦疑<lb/>
　象曰震索索中未得也　位不中故中未有得<lb/>
　雖㓙无咎畏鄰戒也<lb/>
<pb n="69b"/>䷳<hi>艮下艮上</hi>
艮其背不獲其身行其庭不見其人无咎　艮止也剛<lb/>
　　自下升極于上而止艮之義也背者無所見止其<lb/>
　　背則無心目之牽止于正者也至切者身不獲其<lb/>
　　身内不溺于已者至近者人不見其人外不牽于<lb/>
　　人者也止其背而不獲其身行其庭不見其人則<lb/>
　　可見其止于自然而無毫髪之私也又艮止于上<lb/>
　　而物之背在上故取背為象<lb/>
<pb n="70a"/>　象曰兼山艮　兩山相疊則山極髙艮之象也<lb/>
　君子以思不出其位　其位所止之地不出止其所<lb/>
　　也艮止之象<lb/>
　彖曰艮止也時止則止時行則行動静不失其時其<lb/>
　道光明　釋艮之義時者適當其可之謂也若動若<lb/>
　　静皆不可失也既至所止之時則止未至所止之<lb/>
　　時則行行非止所以為止也其道光明者艮也震<lb/>
　　剛陽動于下坎則陽陷于中艮則陽著于上隂柔<lb/>
<pb n="70b"/>　　不得而揜之故光明<lb/>
　艮其止止其所也上下敵應不相與也是以不獲其<lb/>
　身行其庭不見其人无咎也　釋艮之彖辭止其所<lb/>
　　者各止其所也如君止仁臣止敬子止孝父止慈<lb/>
　　也敵應不相與若在他卦亦有相與者艮體背不<lb/>
　　相見故不相與也<lb/>
初六艮其趾无咎　趾者在下之象也初六居艮之初<lb/>
　　知以止為事故能止于无咎之地<lb/>
<pb n="71a"/>利永貞　柔不能常固故戒之<lb/>
　象曰艮其趾未失正也　不動故未失正<lb/>
六二艮其腓不拯其随　拯者救也腓者躁動之體也<lb/>
　　又近乎九三之爻不拯則動而随之矣居中故可<lb/>
　　拯之義<lb/>
其心不快　知止而好動交戰于中故不快<lb/>
　象曰不拯其随未退聽也　退聽則知止矣<lb/>
九三艮其限列其夤　限猶界也謂其界乎四柔之中<lb/>
<pb n="71b"/>　　也列者絶也夤膂肉也當止而上牽乎柔失其所<lb/>
　　止之義故有列夤之象<lb/>
厲熏心　不安之勢熏爍其心<lb/>
　象曰艮其限危熏心也<lb/>
六四艮其身无咎　當心之所與咸位同不言心者心<lb/>
　　不可見夫身者心之體也其身止則知其心亦止<lb/>
　　之者矣<lb/>
　象曰艮其身止諸躬也<lb/>
<pb n="72a"/>六五艮其輔言有序　輔頰車也既止其輔則言不妄<lb/>
　　出矣<lb/>
悔亡　六五以柔居尊位宜有悔也以中正而止則其<lb/>
　　悔可亡<lb/>
　象曰艮其輔以中正也<lb/>
上九敦艮吉　敦者厚也乾三爻交坤而為艮上爻乃<lb/>
　　艮之所以為艮者艮之用在上三與上皆在卦之<lb/>
　　上而最上為獨吉也所謂止以時止其所者也止<lb/>
<pb n="72b"/>　　于至善故以敦言<lb/>
　象曰敦艮之吉以厚終也<lb/>
䷴<hi>艮下巽上</hi>
漸　進以序也<lb/>
女歸吉　少男在内長女在外三四相交故有女歸之<lb/>
　　象自二至五位皆當初上位雖不當剛上柔下亦<lb/>
　　得尊卑之正故為吉也<lb/>
利貞　二五爻也中四爻雖當位而三爻四爻相比非<lb/>
<pb n="73a"/>　　正應也故惟二爻五爻相應為正也<lb/>
　象曰山上有本漸　山者草木之聚山上之木髙大<lb/>
　　有漸漸之象也<lb/>
　君子以居賢徳善俗　以賢徳善俗者漸化之象者<lb/>
　　也君子體之<lb/>
　彖曰漸之進也女歸吉也進得位徃有功也進以正<lb/>
　可以正邦也其位剛得中也止而巽動不窮也　釋<lb/>
　　漸之彖辭進得位者六四爻也乾之下爻而交坤<lb/>
<pb n="73b"/>　　之上爻為艮也坤之上爻交乾之下爻而為巽也<lb/>
　　葢漸義上進故只取坤爻進為義六本居三今進<lb/>
　　居四爻位皆當故曰得位也夫得位則往有功矣<lb/>
　　進以正位五也剛得中亦五也五位中正其進以<lb/>
　　正邦也止而巽者以二卦之徳言止巽而進則動<lb/>
　　不失其正而自不窮者也<lb/>
初六鴻漸于干　鴻之為物也至有時羣有序漸之進<lb/>
　　也有類乎此故取以為象干水湄也<lb/>
<pb n="74a"/>小子厲有言无咎　小子幼稚也柔居初故稱小子四<lb/>
　　為敵應故厲有言幼稚之厲何咎之有<lb/>
　象曰小子之厲義无咎也<lb/>
六二鴻漸于磐飲食衎衎吉　磐石之安平者衎衎得<lb/>
　　志和樂之貌居中應五進之安且易者也<lb/>
　象曰飲食衎衎不素飽也　素飽者與素餐同義言<lb/>
　　能樂五之道不素飽也<lb/>
九三鴻漸于陸夫征不復婦孕不育㓙　陸者平原也<lb/>
<pb n="74b"/>　　夫者三也婦者四也两爻相比而非正故征則不<lb/>
　　敢復孕則不敢育<lb/>
利禦冦　異體而相得<lb/>
　象曰夫征不復離羣醜也　羣者謂五上也已本居<lb/>
　　四與五上二爻皆剛今以柔進居四而已退居三<lb/>
　　故曰離羣<lb/>
　婦孕不育失其道也　失夫婦之道而孕故至于不<lb/>
　　敢育也<lb/>
<pb n="75a"/>　利用禦冦順相保也<lb/>
六四鴻漸于木或得其桷无咎　木漸髙矣桷者横平<lb/>
　　之柯謂五爻也四爻本不正鴻不能木棲今進于<lb/>
　　木有不安之象然居巽順之始或可以得其平柯<lb/>
　　而棲也故无咎<lb/>
　象曰或得其桷順以巽也<lb/>
九五鴻漸于陵婦三嵗不孕終莫之勝吉　陵者髙阜<lb/>
　　也婦二也為三四所隔故至于三歲之遲然中正<lb/>
<pb n="75b"/>　　之道終非邪僻之所能勝也<lb/>
　象曰莫之能勝吉得所願也<lb/>
上九鴻漸于陸其羽可用為儀吉　陸當作逵雲路也<lb/>
　　羽鴻所用以進者上九至髙為進之極進至于是<lb/>
　　乃賢達之髙致而所用以進之序可為儀法也豈<lb/>
　　非吉者哉<lb/>
　象曰其羽可用為儀吉不可亂也<lb/>
䷵<hi>兑下震上</hi>
<pb n="76a"/>歸妹　婦人謂嫁曰歸妹者少女之稱長男在外少女<lb/>
　　在内男動而女説歸妹之義也<lb/>
征㓙　卦之中四爻位皆不當又卦體以説而動動必<lb/>
　　失正故㓙<lb/>
无攸利　柔居剛上顛倒失位故无攸利<lb/>
　象曰澤上有雷歸妹　澤上之雷將歸息乎澤歸妹<lb/>
　　之象也<lb/>
　君子以永終知敝　永終生生相續之象知敝説動<lb/>
<pb n="76b"/>　　敗徳之象<lb/>
　彖曰歸妹天地之大義也天地不交而萬物不興歸<lb/>
　妹人之終始也　釋歸妹之義天地大義者隂陽交<lb/>
　　感男女配合義之大者也天地不交言交也謂四<lb/>
　　位與三位交也歸妹者女之終也而生生之道乃<lb/>
　　始乎此耳故曰人之終始也<lb/>
　説以動所歸妹也　説以動者以二卦之徳言<lb/>
　征㓙位不當也无攸利柔乗剛也　釋歸妹之彖辭<lb/>
<pb n="77a"/>　　位不當者二三四五爻也柔乗剛者坤下爻退居<lb/>
　　乾上位也或曰柔謂三五爻剛謂二四爻盖男女<lb/>
　　有尊卑之位夫婦有倡和之禮乃其常也今柔居<lb/>
　　剛上皆失其常矣<lb/>
初九歸妹以娣　娣者女弟也謂媵屬女居下位娣媵<lb/>
　　之象也<lb/>
跛能履　无應不行故跛居位得當而近乎二爻也故<lb/>
　　能履<lb/>
<pb n="77b"/>征吉　適二而媵乎五得娣之正也故吉<lb/>
　象曰歸妹以娣以恒也跛能履吉相承也　承二復<lb/>
　　承五也<lb/>
九二眇能視　失位故眇居中故能視<lb/>
利幽人之貞　退處幽閒守善于身乃其正也<lb/>
　象曰利幽人之貞未變常也　雖失位而居中故能<lb/>
　　守其常而不動<lb/>
六三歸妹以須　須者待居下體之上本非賤者以失<lb/>
<pb n="78a"/>　　位無徳無受之者故待<lb/>
反歸以娣　不能守其身以娣媵而歸二<lb/>
　象曰歸妹以須未當也<lb/>
九四歸妹愆期　愆期過時也九四失位無應者故曰<lb/>
　　過時<lb/>
遲歸有時　剛體在女子為賢明有徳時茍未遇寧遲<lb/>
　　歸而待時也<lb/>
　象曰愆期之志有待而行也<lb/>
<pb n="78b"/>六五帝乙歸妹　柔居尊位有帝乙歸妹之象<lb/>
其君之袂不如其娣之袂良　娣者謂初爻也袂者容<lb/>
　　飾也五居柔失位雖貴而無飾初剛得位雖賤而<lb/>
　　有華者也<lb/>
月幾朢吉　幾朢未及于滿也今雖未滿而有滿者至<lb/>
　　猶袂未良而貴也<lb/>
　象曰帝乙歸妹不如其娣之袂良也其位在中以貴<lb/>
　行也　貴謂居君位<lb/>
<pb n="79a"/>上六女承筐无實士刲羊无血无攸利　士與女皆指<lb/>
　　本爻言筐與羊皆指應爻言三柔為虛有筐之象<lb/>
　　下體為兊有羊之象三爻失位不能相應故有无<lb/>
　　實无血之象<lb/>
　象曰上六无實承虚筐也<lb/>
䷶<hi>離下震上</hi>
豐　大也<lb/>
亨　大故亨<lb/>
<pb n="79b"/>王假之　假者至也葢豐大之時惟王者能無所不至<lb/>
　　者也<lb/>
勿憂宜日中　勿憂者不可憂也憂則所主或偏所謂<lb/>
　　至者有所不至矣宜如日之中則自無所不照故<lb/>
　　曰勿憂宜日中<lb/>
　象曰雷電皆至豐　明與震皆行氣之至盛豐之象<lb/>
　　者也<lb/>
　君子以折獄致刑　折獄離明之象明則折獄无濫<lb/>
<pb n="80a"/>　　致刑震懼之象震者陽破隂刑者君子懼小人<lb/>
　彖曰豐大也　釋豐義<lb/>
　明以動故豐王假之尚大也勿憂宜日中宜照天下<lb/>
　也　釋豐之彖辭明以動合二卦之徳言其致亨之<lb/>
　　道也豐字疑當作亨尚大者言王能尚其豐之大<lb/>
　　也宜照天下者盖使心無所倚心無所倚則照無<lb/>
　　所不至矣<lb/>
　日中則昃月盈則食天地盈虛與時消息而況于人<lb/>
<pb n="80b"/>　乎況于鬼神乎　因豐而致戒也言時之不留易失<lb/>
　　之偏也<lb/>
初九遇其配主雖旬无咎　配主者四也四在應位故<lb/>
　　曰配主旬者均也初四爻皆剛故曰旬均則相敵<lb/>
　　理勢之常也惟豐盛之時事物甚多其明易惑故<lb/>
　　以剛明同徳而相遇雖均无咎也<lb/>
往有尚　往謂往四也尚嘉尚也以是而往有嘉尚之<lb/>
　　功者也<lb/>
<pb n="81a"/>　象曰雖旬无咎過旬災也　過旬則偏暗而不相照<lb/>
　　故有災<lb/>
六二豐其蔀日中見斗　蔀者覆瞹障光明之物斗星<lb/>
　　之有光者日昏則見日中見之暗之甚也六二爻<lb/>
　　位皆柔惑于豐盛故所見反小故取此豐蔀見斗<lb/>
　　以為象也<lb/>
往得疑疾有孚𤼵若吉　往者謂往五也二五两爻皆<lb/>
　　柔故其才亦均然五位剛二位柔故其徃又得疑<lb/>
<pb n="81b"/>　　疾有孚者二五位皆中也𤼵若者謂五爻也五位<lb/>
　　剛故又能以有孚之道𤼵二使之明者也盖其不<lb/>
　　惑于豐故吉<lb/>
　象曰有孚𤼵若信以𤼵志也　志本相應故有孚可<lb/>
　　以𤼵之者也<lb/>
九三豐其沛日中見沬　沛古本作斾幡幔圍蔽于内<lb/>
　　者沬星之㣲小者與上為應為上所蔽反甚二四<lb/>
　　故取此為象<lb/>
<pb n="82a"/>折其右肱无咎　折毁也其者指三爻也前為右肱右<lb/>
　　肱者謂上爻也九三欲用上爻之切如右肱然也<lb/>
　　葢上柔暗益甚不合而去故曰折其右肱咎不由<lb/>
　　已故曰无咎<lb/>
　象曰豐其沛不可大事也　所見者故小<lb/>
　折其右肱終不可用也　失其所應此亦終不可用<lb/>
　　者也<lb/>
九四豐其蔀日中見斗　位柔故亦豐蔀見斗之象<lb/>
<pb n="82b"/>遇其夷主吉　夷者等也謂初爻也初四二爻皆剛故<lb/>
　　曰夷<lb/>
　象曰豐其蔀位不當也日中見斗幽不明也遇其夷<lb/>
　主吉行也　行謂應初<lb/>
六五來章有慶譽吉　章者二爻也二居文明之中故<lb/>
　　以章言來者謂致二之来也即𤼵若之謂也相照<lb/>
　　而得處豐之義故有慶而又有譽且吉也<lb/>
　象曰六五之吉有慶也<lb/>
<pb n="83a"/>上六豐其屋蔀其家　屋居也家所居户牖之内也既<lb/>
　　豐其屋又蔀其家障蔽幽暗之甚也<lb/>
闚其户閴其无人三嵗不覿㓙　闚者門中視也閴者<lb/>
　　静也覿者見也闚其户閴其无人三不得見于上<lb/>
　　也三嵗不覿上終不見于三者也葢失其處豐之<lb/>
　　道者故㓙<lb/>
　象曰豐其屋天際翔也　上爻居天位之極故曰天<lb/>
　　際也翔者飛而去也言上六爻去九三爻之逺也<lb/>
<pb n="83b"/>　闚其户閴其无人自藏也　言上自藏之深也<lb/>
䷷<hi>艮下離上</hi>
旅　覊旅也<lb/>
小亨　柔居尊位故曰小亨<lb/>
旅貞吉　得旅之正則吉也謂二五之爻<lb/>
　象曰山上有火旅　火行山上而不留旅之象者也<lb/>
　君子以明慎用刑而不留獄　明離之象慎艮之象<lb/>
　　不留獄火行而不處之象<lb/>
<pb n="84a"/>　彖曰旅小亨柔得中乎外而順乎剛止而麗乎明是<lb/>
　以小亨旅貞吉也　釋旅之彖辭柔得中乎外者坤<lb/>
　　卦之上爻而交乾卦之中爻以為離體也順乎剛<lb/>
　　者順乎卦之上九爻也止而麗乎明者以二卦之<lb/>
　　徳言小亨五爻也<lb/>
　旅之時義大矣哉　賛旅之時義也<lb/>
初六旅瑣瑣斯其所取災　瑣瑣者猥細之狀處最下<lb/>
　　之位旅之淺者也故猥細取災<lb/>
<pb n="84b"/>　象曰旅瑣瑣志窮災也<lb/>
六二旅即次　即者就也次行舍也在内得旅位之中<lb/>
　　者也<lb/>
懐其資　資者財貨也六二上承乎剛之爻故曰懐其<lb/>
　　資者也<lb/>
得童僕貞　童僕者謂初爻也六二當位故能得童僕<lb/>
　　之正<lb/>
　象曰得童僕貞終无尤也<lb/>
<pb n="85a"/>九三旅焚其次　居髙非旅之次近離故焚<lb/>
䘮其童僕　童僕者謂初爻也初六為六二所據故䘮<lb/>
　　其童僕<lb/>
貞厲　以旅之正言之則危<lb/>
　象曰旅焚其次亦以傷矣以旅與下其義䘮也　下<lb/>
　　謂初也<lb/>
九四旅于處　處者居也履位不當為旅不次而安居<lb/>
　　失旅之正者也<lb/>
<pb n="85b"/>得其資斧　資者財貨也斧者利器也得剛之體又下<lb/>
　　得乎剛也<lb/>
我心不快　有財有器而失旅位之正不適于用故心<lb/>
　　不快也<lb/>
　象曰旅于處未得位也得其資斧心未快也<lb/>
六五射雉一矢亡終以譽命　雉者謂上爻也射雉者<lb/>
　　承乎上爻也雉葢文明之鳥六五以柔承剛故有<lb/>
　　射雉之象一亡矢者得上之易也終者謂上也終<lb/>
<pb n="86a"/>　　以譽命者上以譽命及五也<lb/>
　象曰終以譽命上逮也　上謂上爻即終之義也逮<lb/>
　　者及也<lb/>
上九鳥焚其巢　鳥巢安于髙者也焚亦離象上以剛<lb/>
　　自居而過亢故焚<lb/>
旅人先笑後號咷　居至髙之位故笑旅賤之人而據<lb/>
　　髙位義之所必失故號咷<lb/>
䘮牛于易㓙　離卦有牛之象也為五爻所得故在此<lb/>
<pb n="86b"/>　　曰䘮然五爻之體柔順故䘮牛于肆易之中而不<lb/>
　　自知者也<lb/>
　象曰以旅在上其義焚也䘮牛于易終莫之聞也<lb/>
　　處上无應又復肆易其誰告之<lb/>
䷸<hi>巽下巽上</hi>
巽　入也順也柔伏于二剛之下而上順乎剛巽之義<lb/>
　　者也<lb/>
小亨　柔長也<lb/>
<pb n="87a"/>利有攸徃　柔皆順乎剛也<lb/>
利見大人　剛居二五也<lb/>
　象曰随風巽　風從風而不逆巽順之象也<lb/>
　君子以申命行事　申命者重巽之象也行事者風<lb/>
　　之象也<lb/>
　彖曰重巽以申命　釋巽之義申者重也巽為號令<lb/>
　　是取二剛示乎上而下之一柔有順之之象也一<lb/>
　　巽見于蠱則曰先甲後甲重巽申命者主在上巽<lb/>
<pb n="87b"/>　　故于五曰先庚後庚<lb/>
　剛巽乎中正而志行柔皆順乎剛是以小亨利有攸<lb/>
　往利見大人　釋巽之彖辭剛巽乎中正二五爻也<lb/>
　　柔者初四也<lb/>
初六進退　巽柔不决<lb/>
利武人之貞　斷决也位剛故有此象<lb/>
　象曰進退志疑也利武人之貞志治也<lb/>
九二巽在牀下　牀者人之所以安也柔巽過其所安<lb/>
<pb n="88a"/>　　者也<lb/>
用史巫紛若吉无咎　史接人者巫事神者皆善口舌<lb/>
　　者也紛若者丁寧煩悉之意也巽過乎實惟可用<lb/>
　　于史巫則吉而无咎二兼上有兊體故有史巫口<lb/>
　　舌之象者也<lb/>
　象曰紛若之吉得中也<lb/>
九三頻巽吝　頻者屢也爻位皆剛勉强為巽者也故<lb/>
　　屢巽屢否如是之人豈不可吝<lb/>
<pb n="88b"/>　象曰頻巽之吝志窮也<lb/>
六四悔亡　居柔無應宜有悔者處巽之時而能得上<lb/>
　　下故其悔可亡<lb/>
田獲三品　田者獵也獲得也三品者一為乾豆一為<lb/>
　　賔客與克庖一頒徒御言遍及上下也承乘皆剛<lb/>
　　故取此為象<lb/>
　象曰田獲三品有功也<lb/>
九五貞吉悔亡无不利　剛體近柔宜有悔者得位正<lb/>
<pb n="89a"/>　　中故吉而悔亡无不利也<lb/>
无初有終　申命則後命為用<lb/>
先庚三日後庚三日吉　蠱之甲下巽也巽之庚上巽<lb/>
　　也上巽而五當君位故于爻辭見之十干自甲至<lb/>
　　已為陽自庚至癸為隂陽主生之始隂主成之始<lb/>
　　甲者于時為春春夏一氣也庚者于時為秋秋冬<lb/>
　　一氣也先庚三日者丁也後庚三日者癸也丁者<lb/>
　　叮嚀之義也癸者揆度之義也盖聖人重於舉事<lb/>
<pb n="89b"/>　　故先之所以謹其始後之所以圖其終叮嚀揆度<lb/>
　　言當如是乃為得吉也<lb/>
　象曰九五之吉位正中也<lb/>
上九巽在牀下䘮其資斧貞㓙　處巽之極巽順過甚<lb/>
　　既失其所安又䘮其所有巽之正乎所必㓙也反<lb/>
　　復之辭<lb/>
　象曰巽在牀下上窮也䘮其資斧正乎㓙也　正乎<lb/>
　　問之辭㓙也荅之辭<lb/>
<pb n="90a"/>䷹<hi>兑下兑上</hi>
兑　説也見也一柔見于二剛之上喜見乎外兊之義<lb/>
　　者也<lb/>
亨　剛中而柔外<lb/>
利貞　二五剛中也又説易失正故戒之<lb/>
　象曰麗澤兑　澤附澤而相潤兊説之象也<lb/>
　君子以朋友講習　講兌説之象習重兌之象<lb/>
　彖曰兌説也　釋兌之義<lb/>
<pb n="90b"/>　剛中而柔外說以利貞是以順乎天而應乎人　釋<lb/>
　　兌之彖辭剛中者二五兩爻也柔外者三爻上爻<lb/>
　　柔在外也<lb/>
　説以先民民忘其勞説以犯難民忘其死説之大民<lb/>
　　勸矣哉　廣兌之義<lb/>
初九和兌吉　和者不流于邪也在説之初取柔最逺<lb/>
　　無所應係得説之正者<lb/>
　象曰和兑之吉行未疑也　未牽于隂故未疑若四<lb/>
<pb n="91a"/>　則有商兌之疑矣<lb/>
九二孚兌吉悔亡　剛中故有孚近柔冝有悔者居中<lb/>
　　故悔可亡<lb/>
　象曰孚兑之吉信志也　在中故以信志言<lb/>
六三來兌㓙　来者四也柔居不正之位比四為説而<lb/>
　　失正者也<lb/>
　象曰來兑之㓙位不當也<lb/>
九四商兑未寧介疾有喜　商者度量也上承下比未<lb/>
<pb n="91b"/>　　能自决者故商度未安所向也疾者比乎不正而<lb/>
　　為已害謂三爻也若介然去之而能承五之中正<lb/>
　　則有喜者也<lb/>
　象曰九四之喜有慶也<lb/>
九五孚于剥　剛中故有孚得位近柔信柔之附者以<lb/>
　　一卦言之五爻説近乎極不如二爻之孚也説極<lb/>
　　則易失正柔附則必剥剛也<lb/>
有厲　處髙位而親小人有危之道也<lb/>
<pb n="92a"/>　象曰孚于剥位正當也<lb/>
上六引兌　引者牽誘也柔居五之上牽誘五爻而為<lb/>
　　説者也<lb/>
　象曰上六引兑未光也　引牽為説甚非光大之道<lb/>
　　者也<lb/>
䷺<hi>坎下巽上</hi>
渙　散也離也<lb/>
亨　二與四交用故亨<lb/>
<pb n="92b"/>王假有廟　假至也人生則神氣聚死則神氣散矣渙<lb/>
　　散之時故立廟以聚之耳然非有王者之徳則不<lb/>
　　能至有廟也<lb/>
利涉大川　木在水上舟楫之象也<lb/>
利貞　剛中也<lb/>
　象曰風行水上渙　水遇風而散渙之象也<lb/>
　先王以享于帝立廟　取救渙為義<lb/>
　彖曰渙亨剛來而不窮柔得位乎外而上同王假有<lb/>
<pb n="93a"/>　廟王乃在中也利涉大川乗木有功也　釋渙之彖<lb/>
　　辭剛来而不窮者二爻也乾之下爻交坤之中爻<lb/>
　　而為坎也二爻在卦之中故不窮柔得位者四爻<lb/>
　　也坤之中爻上交于乾之下爻而為巽也上同者<lb/>
　　四上同乎五也王乃在中者五也<lb/>
初六用拯馬壯吉　拯救也馬所用以行者馬壯則行<lb/>
　　速言用救渙之急也<lb/>
　象曰初六之吉順也<lb/>
<pb n="93b"/>九二渙奔其机悔亡　机憑據以為安者謂二爻也九<lb/>
　　二居中安静故以机為象奔者來之急也九二爻<lb/>
　　以剛居柔宜有悔者然當渙之時來而不窮故其<lb/>
　　悔可亡者也<lb/>
　象曰渙奔其机得願也<lb/>
六三渙其躬无悔　四為渙之主六三爻切近之葢風之渙<lb/>
　　水在水之面今三居坎之上渙其躬之象也水受風<lb/>
　　渙而有文故可无悔此渙而自治者也何悔之有乎<lb/>
<pb n="94a"/>　象曰渙其躬志在外也　外四也<lb/>
六四渙其羣元吉　四與初及三爻皆隂柔故曰羣言<lb/>
　　能散其同類之私羣而上同乎五爻者也故得元<lb/>
　　吉以卦變言之其羣亦謂初爻與三爻也四本居<lb/>
　　二之爻與初爻三爻皆柔者也今剛來居二而已<lb/>
　　上居四故曰渙其羣<lb/>
渙有丘匪夷所思　丘者聚也夷者平常也聚葢謂二<lb/>
　　也散其三爻與初爻而有二來聚也匪夷所思者<lb/>
<pb n="94b"/>　　九二非應非近謂非平常所思者也治渙有此故<lb/>
　　其功獨大<lb/>
　象曰渙其羣元吉光大也<lb/>
九五渙汗其大號　九二為應位而居坎之體故稱汗<lb/>
　　九五當位大出號令澤被天下如人身之汗浹于<lb/>
　　四體者也<lb/>
渙王居无咎　大號之渙惟居王位者乃可无咎<lb/>
　象曰王居无咎正位也　正其君之位<lb/>
<pb n="95a"/>上九渙其血去逖出无咎　下應乎三爻三居坎之上<lb/>
　　故稱血逖者逺也坎難在内四爻五爻得位皆以<lb/>
　　散其難為功居无位之地但能自散其難逺去以<lb/>
　　致无皆而已<lb/>
　象曰渙其血逺害也<lb/>
䷻<hi>兑下坎上</hi>
節　有限而止節之義也<lb/>
亨　五剛中也<lb/>
<pb n="95b"/>苦節不可貞　貞固守以為正之謂節之正者止乎中<lb/>
　　過乎中則為苦矣謂上爻也<lb/>
　象曰澤上有水節　澤容水而有限節之象也<lb/>
　君子以制數度議徳行　制度數節乎外也兌説之<lb/>
　　象議徳行節乎内也坎維心之象<lb/>
　彖曰節亨剛柔分而剛得巾苦節不可貞其道窮也<lb/>
　説以行險當位以節中正以通　釋節之彖辭剛柔<lb/>
　　分者乾剛分上爻居坤之中而為坎也坤柔分中<lb/>
<pb n="96a"/>　　爻居乾之上而為兑也剛得中者五爻也其道窮<lb/>
　　者上爻也説以行險者以二卦之徳言當位正中<lb/>
　　者皆指五為言也<lb/>
　天地節而四時成節以制度不傷財不害民　廣節<lb/>
　　之義而明聖人用節之道也<lb/>
初九不出户庭无咎　户庭户外之庭也處節之初在<lb/>
　　剛之後故能不出而无咎<lb/>
　象曰不出户庭知通塞也　塞者謂二爻之剛在于<lb/>
<pb n="96b"/>　　前也<lb/>
九二不出門庭㓙　門庭門内之庭也前無剛爻之塞<lb/>
　　而五又為應位乃當出之時者也而九二之不出<lb/>
　　門庭故㓙<lb/>
　象曰不出門庭㓙失時極也　極中也過守其位之<lb/>
　　中而失時中也<lb/>
六三不節若則嗟若无咎　三柔居説之體而為往来<lb/>
　　之爻故不能節也不能自節雖嗟何咎六故不能<lb/>
<pb n="97a"/>　　節三故能嗟<lb/>
　象曰不節之嗟又誰咎也<lb/>
六四安節亨　安者順而无所勉强之謂當位故安得<lb/>
　　乎五故亨<lb/>
　象曰安節之亨承上道也　上謂五也<lb/>
九五甘節吉　甘者樂易無難苦之謂中正以通天下<lb/>
　　皆説從之矣<lb/>
往有尚　往者行也以斯而行人皆尊尚之<lb/>
<pb n="97b"/>　象曰甘節之吉居位中也<lb/>
上六苦節貞㓙　上六位過乎中故節亦過乎中矣過<lb/>
　　中則苦而難行若苦而難行自以為正所以為㐫<lb/>
　　之道也<lb/>
悔亡　心有所未足者故悔若以苦為正矣則何悔之<lb/>
　　有乎<lb/>
　象曰苦節貞㓙其道窮也<lb/>
䷼<hi>兑下巽上</hi>
<pb n="98a"/>中孚　信也兑説從上巽順應下孚之義也為卦三四<lb/>
　　爻以柔居全體之中中虛也二五爻以剛居二體<lb/>
　　之中中實也虛者所以受信實者所以為信中孚<lb/>
　　之義者也<lb/>
豚魚吉　豚魚者無知難感之物也以實而孚故能感<lb/>
　　及豚魚而吉也中孚卦之六爻惟二五爻以剛相<lb/>
　　與故其孚皆實初上爻所與皆柔其孚多虛故或<lb/>
　　不燕或貞㓙也<lb/>
<pb n="98b"/>利涉大川　卦之全體中虛有舟之象也又木在澤上<lb/>
　　故利也<lb/>
利貞　二五中正也<lb/>
　象曰澤上有風中孚　風動感澤澤虛受風中孚之<lb/>
　　象者也<lb/>
　君子以議獄緩死　議獄者兑之象也緩死者巽之<lb/>
　　象也又言獄多主之離象中孚乃兼兩爻象離故<lb/>
　　亦言獄也<lb/>
<pb n="99a"/>　彖曰中孚柔在内而剛得中説而巽孚乃化邦也<lb/>
　　釋中孚之義柔在内三四爻也剛得中二五爻也<lb/>
　　説而巽以二卦之徳言<lb/>
　豚魚吉信及豚魚也利涉大川乗木舟虚也中孚以<lb/>
　利貞乃應乎天也　釋中孚之彖辭舟虛者以卦象<lb/>
　　言應乎天五天位也<lb/>
初九虞吉有他不燕　虞者度也有他者四爻也燕者<lb/>
　　安也初與四為應必虞度其可信乃為吉也然四<lb/>
<pb n="99b"/>　　近乎五爻有他謂有五也志在乎五則不安于初<lb/>
　　矣故曰有他不燕也初九居中孚之始故當審度<lb/>
　　其信乃得吉也<lb/>
　象曰初九虞吉志未變也　變動也言虞度其志未<lb/>
　　動之時所以吉也<lb/>
九二鳴鶴在隂其子和之我有好爵吾與爾靡之　在<lb/>
　　隂者謂九居二也靡與縻同繫也以剛居中與五<lb/>
　　位應孚之中實信之自然者也故有鶴鳴子和我<lb/>
<pb n="100a"/>　　爵爾縻之象<lb/>
　象曰其子和之中心願也<lb/>
六三得敵或皷或罷或泣或歌　敵者四也同體故曰<lb/>
　　敵或者不定也皷者動也罷者息也泣者悲也歌<lb/>
　　者樂也信者有常之謂動息悲歌之无常者安能<lb/>
　　有信哉盖六三之爻與六四之爻柔而相比但位<lb/>
　　居剛故有此象也<lb/>
　象曰或皷或罷位不當也<lb/>
<pb n="100b"/>六四月幾望　月者隂物受日之光者也近九五之剛<lb/>
　　故有此象也幾望者尚未滿也六四乃柔體不實<lb/>
　　雖能得九五之剛而下未絶乎三爻之柔故其信<lb/>
　　未至充滿也<lb/>
馬匹亡无咎　馬者已之所乘匹者類也皆謂六三也<lb/>
　　言六四之爻係三爻之心既去則可无未充滿之<lb/>
　　咎者矣<lb/>
　象曰馬匹亡絶類上也　類者隂也絶三之類而上<lb/>
<pb n="101a"/>　　從五也<lb/>
九五有孚攣如无咎　九五剛實居中故孚攣如固結<lb/>
　　之義九五居君之位能以孚信固結于天下則何<lb/>
　　咎之有<lb/>
　象曰有孚攣如位正當也<lb/>
上九翰音登于天　翰羽虫也音登于天聲之虛也與<lb/>
　　三爻為應三柔不實故有此象<lb/>
貞㓙　上居中孚之終信之成也有信之名無信之實<lb/>
<pb n="101b"/>　　中孚之正乎故㓙<lb/>
　象曰翰音登于天何可長也<lb/>
䷽<hi>艮下震上</hi>
小過　小柔也二剛四柔柔過于剛小過之義也<lb/>
亨　五也<lb/>
利貞　二五也<lb/>
可小事　柔盛也<lb/>
不可大事　剛微也<lb/>
<pb n="102a"/>飛鳥遺之音不宜上宜下大吉　卦之全體有飛鳥之<lb/>
　　象中二爻象身上下四爻象翼小過柔為主柔性<lb/>
　　下故宜下則大吉<lb/>
　象曰山上有雷小過　山上之雷其聲未壯小過之<lb/>
　　象也<lb/>
　君子以行過乎恭䘮過乎哀用過乎儉　恭也哀也<lb/>
　　儉也皆過乎衰非過乎盛也小過者柔過盛也君<lb/>
　　子主剛為義故過乎衰<lb/>
<pb n="102b"/>　彖曰小過小者過而亨也過以利貞與時行也柔得<lb/>
　中是以小事吉也剛失位而不中是以不可大事也<lb/>
　有飛鳥之象焉飛鳥遺之音不宜上宜下大吉上逆<lb/>
　而下順也　釋小過之彖辭小者五也五居三四爻<lb/>
　　之上而為一卦之主故曰小者過而亨與時行謂<lb/>
　　之小過之時而用其正也柔得中二五也剛失位<lb/>
　　而不中三四也上逆下順隂之道也<lb/>
初六飛鳥以㓙　初上二爻有翼象故皆稱飛鳥柔過<lb/>
<pb n="103a"/>　　而不中故㓙<lb/>
　象曰飛鳥以㓙不可如何也<lb/>
六二過其祖遇其妣　祖剛也妣柔也過祖者過三四<lb/>
　　爻也遇妣者遇五爻也二爻越三四爻而應五故<lb/>
　　曰過曰遇也盖小過之卦惟六五之爻得位故諸<lb/>
　　爻多主五為言<lb/>
不及其君遇其臣无咎　柔過而居五位遇之不可及<lb/>
　　其君之道若以其臣之道則无咎也<lb/>
<pb n="103b"/>　象曰不及其君臣不可過也<lb/>
九三弗過　柔盛之時剛不可過故戒<lb/>
防之　防五也<lb/>
從或戕之㓙　戕者殺也柔盛滅剛故曰戕五非應非<lb/>
　　近故曰或<lb/>
　象曰從或戕之㓙如何也<lb/>
九四无咎　位柔故可无咎<lb/>
弗過　義同三<lb/>
<pb n="104a"/>遇之　遇乎五也<lb/>
往厲必戒　往者猶乆也乆處有危必當戒慎也<lb/>
勿用永貞　柔性无常不可永貞與幹母之蠱同義<lb/>
　象曰弗過遇之位不當也徃厲必戒終不可長也<lb/>
六五密雲不雨自我西郊　柔盛居上故有密雲之象<lb/>
　　獨隂不能自成故不雨<lb/>
公弋取彼在穴　公者五也弋取之易也彼者二也穴<lb/>
　　謂二柔居中也<lb/>
<pb n="104b"/>　象曰密雲不雨已上也　隂已居上故不能成雨<lb/>
上六弗遇　遇者遇五也凡卦自下而上今在五上故<lb/>
　　弗遇<lb/>
過之　過之者過乎五也<lb/>
飛鳥離之㓙是謂災眚　離者過之逺也過而不中故<lb/>
　　㓙至于天災人眚俱有也<lb/>
　象曰弗遇過之已亢也<lb/>
䷾<hi>離下坎上</hi>
<pb n="105a"/>既濟　六爻皆已當位既濟之義也<lb/>
亨小　所亨者小謂二也六爻獨二有亨之道體柔故<lb/>
　　曰亨小<lb/>
利貞　六位當也<lb/>
初吉　二也離明在内也<lb/>
終亂　上也既濟之終則變為未濟矣又坎之難在外<lb/>
　象曰水在火上既濟　水在上而潤下火在下而炎<lb/>
　　上相交而相用既濟之象也<lb/>
<pb n="105b"/>　君子以思患而豫防之　思患坎難之象豫防離明<lb/>
　　之象<lb/>
　彖曰既濟亨小者亨也利貞剛柔正而位當也初吉<lb/>
　柔得中也終止則亂其道窮也　釋既濟之彖辭剛<lb/>
　　柔正者乾坤相交而為坎離也五爻以剛居上二<lb/>
　　爻以柔居中盖上下定位剛柔正也剛居陽位柔<lb/>
　　居隂位位當者也柔得中者指六二之爻也其道<lb/>
　　窮者指上六之爻也<lb/>
<pb n="106a"/>初九曵其輪濡其尾无咎　輪者在下尾者在後皆初<lb/>
　　之象也曳者不進也濡者沾濡也夫獸之涉水必<lb/>
　　掲其尾若尾濡則不能涉矣初九居離體之始明<lb/>
　　濟之義為能曳其輪而不急于濟故雖有濡其尾<lb/>
　　之象亦可无咎<lb/>
　象曰曳其輪義无咎也<lb/>
六二婦䘮其茀　茀婦人行以自蔽者䘮茀則不可以<lb/>
　　行矣盖九五爻為六二爻之正應已所賴以行者<lb/>
<pb n="106b"/>　　而五爻則溺乎二柔之中而未應故有婦䘮其茀<lb/>
　　之象者也<lb/>
勿逐七日得　逐則失正矣卦既一終當復得其正者<lb/>
　　故勿逐<lb/>
　象曰七日得以中道也<lb/>
九三髙宗伐鬼方三年克之小人勿用　克者勝也有<lb/>
　　商之初既濟也高宗乃既濟之中未至於亂者也<lb/>
　　升平之世而為國家難者惟四夷耳九三爻近坎<lb/>
<pb n="107a"/>　　故有鬼方之象居離之體故有伐之象賢君畏慎<lb/>
　　重於舉事不恃其既濟之盛而急取故至于三年<lb/>
　　之久小人反是故戒勿用<lb/>
　象曰三年克之憊也　憊者自壊之謂必待鬼方自<lb/>
　　壞乃克之所以至于三年之久也<lb/>
六四繻有衣袽終日戒　繻細密之羅可為衣者袽衣之<lb/>
　　敝敗者盖繻雖美則必至于有袽之時事雖濟則<lb/>
　　必至于未濟之日六四居變之始而應初故知終<lb/>
<pb n="107b"/>　　日戒慎乎此也<lb/>
　象曰終日戒有所疑也<lb/>
九五東隣殺牛不如西隣之禴祭實受其福　東隣者<lb/>
　　陽也謂五爻西隣者隂也謂二爻殺牛盛祭也禴<lb/>
　　者薄祭也二五爻皆中二爻當既濟之初故祭雖<lb/>
　　薄而受福五當既濟之終故祭雖盛而無益二必<lb/>
　　得五而亨故特于五𤼵之<lb/>
　象曰東隣殺牛不如西隣之時也實受其福吉大來<lb/>
<pb n="108a"/>　　也<lb/>
上六濡其首　濡者坎之象也首者上之象也<lb/>
厲　至髙而濡首故厲<lb/>
　象曰濡其首厲何可乆也<lb/>
䷿<hi>坎下離上</hi>
未濟　六爻皆未當位未濟之義也<lb/>
亨　五也<lb/>
小狐汔濟濡其尾无攸利　狐坎之象汔者幾也尾<lb/>
<pb n="108b"/>　　謂初也幾濟而濡其尾則其力竭而不能濟者矣<lb/>
　　何所利哉<lb/>
　象曰火在水上未濟　火上而炎上水下而潤下兩<lb/>
　　不相用未濟之象也<lb/>
　君子以慎辨物居方　慎者坎水之象也辨者離明<lb/>
　　之象也居方者水火各定其位之象也<lb/>
　彖曰未濟亨柔得中也小狐汔濟未出中也濡其尾<lb/>
　无攸利不續終也　釋未濟之彖辭柔得中者五爻<lb/>
<pb n="109a"/>　　也未出中者初未及坎中也不續終者亦初也以<lb/>
　　卦之體言之則上爻為首下爻為尾以爻之序言<lb/>
　　之則初六為事之始上九為事之終始既濡其尾<lb/>
　　則不能終續矣<lb/>
　雖不當位剛柔應也　廣未濟之義<lb/>
初六濡其尾吝　以柔居剛不知未濟之義而急于濟<lb/>
　　者故致有濡尾之吝<lb/>
　象曰濡其尾亦不知極也　極中也言其濡尾亦由<lb/>
<pb n="109b"/>　　未知出中之義<lb/>
九二曳其輪貞吉　以剛居中上應六五之爻有才濟<lb/>
　　難者也然以剛應柔易生凌忽之心故必緩其所<lb/>
　　以行乃得正而吉也<lb/>
　象曰九二貞吉中以行正也<lb/>
六三未濟征㓙　亦以柔居剛而急濟當未濟之時而<lb/>
　　往宜其㓙也<lb/>
利涉大川　下乗乎剛而將出險故利<lb/>
<pb n="110a"/>　象曰未濟征㓙位不當也<lb/>
九四貞吉悔亡　五為濟之主已乃近之故必貞然後<lb/>
　　吉而悔亡也<lb/>
震用伐鬼方　震者恐懼也下履乎坎亦有難用濟者<lb/>
　　故有伐鬼方之象<lb/>
三年有賞于大國　恐懼舉事又乆而獲賞者得未濟<lb/>
　　之正者也若九四之爻恃剛才而急取反致危敗<lb/>
　　何賞之有與既濟之九三爻同有伐鬼方三年克<lb/>
<pb n="110b"/>　　取之象而此之處位不同所以不言之君而僅言<lb/>
　　有賞于大國也<lb/>
　象曰貞吉悔亡志行也<lb/>
六五貞吉无悔　六五柔履中正以柔理天下者何悔<lb/>
　　之有<lb/>
君子之光有孚吉　文明之主稱君子之光下得二四<lb/>
　　恭順剛明之臣故有孚吉<lb/>
　象曰君子之光其暉吉也<lb/>
<pb n="111a"/>上九有孚于飲酒无咎　六五爻為濟之主二四兩爻<lb/>
　　助之已成濟之功矣上九獨處其上雖有剛明孚<lb/>
　　實之才无所用其力惟于飲食自樂不妄生事端<lb/>
　　乃為无咎耳<lb/>
濡其首有孚失是　上九爻居未濟之極故有濡其首<lb/>
　　之象也夫飲酒而至于濡其首則其惟知飲酒而<lb/>
　　有孚當復失之矣<lb/>
　象曰飲酒濡首亦不知節也<lb/>
<pb n="111b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易卦爻經傳訓解卷下<lb/>
</p>

  </div>
        </body>
    </text>
</TEI>
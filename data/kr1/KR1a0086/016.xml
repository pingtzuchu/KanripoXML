<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易㑹通</head> <lb/>
    <p>
<pb n="1a"/>
欽定四庫全書<lb/>
　周易㑹通<lb/>
　　朱子筮儀附録纂註<lb/>
擇地潔處為蓍室南户置牀于室中央<hi>牀大約長五尺廣三尺毋太近壁</hi>蓍五十莖韜以纁帛貯以皂囊納之櫝中置于牀北<lb/>
<hi>櫝以竹筒或堅木或布漆為之圓徑三寸如蓍之長半為㡳半為葢下别為臺函之使不偃仆</hi>設木格<lb/>
于櫝南居牀二分之北<hi>格以横木板為之髙一尺長竟牀當中為兩大刻相距一尺大刻之西為三小刻相距各五寸許下施横足側立案上</hi>置香爐一于格南香合一<lb/>
<pb n="1b"/>
于爐南日炷香致敬將筮則灑掃拂拭滌硯一注水及<lb/>
筆一墨一黄漆板一于爐東東上筮者齊潔衣冠北面<lb/>
盥手焚香致敬<hi>筮者北面見儀禮若使人筮則主人焚香畢少退北面立筮者進立於牀前少西南向受命主人直述所占之事筮者許諾主人右還西向立筮者右還北向立</hi>兩手奉櫝葢<lb/>
置于格南爐北出蓍于櫝去囊解韜置于櫝東合五十<lb/>
策兩手執之熏於爐上<hi>此後所用蓍策之數其說並見啓蒙</hi>命之曰假爾<lb/>
泰筮有常假爾泰筮有常某官姓名今以某事云云未<lb/>
知可否爰質所疑于神于靈吉凶得失悔吝憂虞惟爾<lb/>
<pb n="2a"/>
有神尚明告之乃以右手取其一策反于櫝中而以左<lb/>
右手中分四十九策置格之左右兩大刻<hi>此第一營所謂分而為二以象兩者也</hi>次以左手取左大刻之策執之而以右手取右<lb/>
大刻之一策掛于左手之小指間<hi>此第二營所謂掛一以象三者也</hi>次<lb/>
以右手四揲左手之策<hi>此第三營之半所謂揲之以四以象四時者也</hi>次歸其<lb/>
所餘之策或一或二或三或四而扐之左手无名指間<lb/>
<hi>此第四營之半所謂歸奇於扐以象閏者也</hi>次以右手反過揲之䇿於左大<lb/>
刻遂取右大刻之策執之而以左手四揲之<hi>此第三營之半</hi>次<lb/>
<pb n="2b"/>
歸其所餘之䇿如前而扐之左手中指之間<hi>此第四營之半所謂再扐以象再閏者也一變所餘之䇿左一則右必三左二則右亦二左三則右必一左四則右亦四通掛一之策不五則九五以一其四而為奇九以兩其四而為偶奇者三而偶者□也</hi>次以右手反過<lb/>
揲之䇿於右大刻而以左手一掛二扐之䇿置于格上<lb/>
第一小刻<hi>以東為上後放此</hi>是為一變再以兩手取左右大刻<lb/>
之蓍合之<hi>或四十四䇿或四十䇿</hi>復四營如第一變之儀而置其<lb/>
掛扐之䇿於格上第二小刻是為二變<hi>二變所餘之䇿左一則右必二左二則右必一左三則右必四左四則右必三通掛一之䇿不四則八四以一其四而為奇八以兩其四而為<pb n="3a"/>偶奇偶各得四之二焉</hi>又再取左右大刻之蓍合之<hi>或四十䇿或三十六䇿或三十二䇿</hi>復四營如第二變之儀而置其掛扐之䇿於格上<lb/>
第三小刻是為三變<hi>三變餘䇿與二變司</hi>三變既畢乃視其三變<lb/>
所得掛扐過揲之䇿而畫其爻於版<hi>掛扐之數五四為奇九八為偶掛扐三奇合十三䇿則過揲三十六䇿而為老陽其畫為口所謂重也掛扐兩奇一偶合十七䇿則過揲三十二䇿而為少陰其畫為一所謂拆也掛扐兩偶一奇合二十一䇿則過揲二十八篆而為少陽其畫為一所謂單也掛扐三偶合二卜五䇿則過揲二十四策而為老陰其畫為㐅所謂交也</hi>如是每三變而成<lb/>
爻<hi>第一第四第七第十第十三第十六凡六變並同但第三變以下不命而但用四十九蓍耳第二第五第<pb n="3b"/>八第十一第十四第十七凡六變亦同第三第六第九第十二第十五第十八凡六變亦同</hi>凡十有<lb/>
八變而成卦乃考其卦之變而占其事之吉凶<hi>卦變别有圖說見啓蒙</hi>禮畢韜蓍襲之以囊入櫝加葢斂筆研墨版再焚<lb/>
香致敬而退<hi>如使人筮則主人焚香揖筮者而退</hi>附録<hi>朱子語揲蓍之法周禮領於太卜之官其法度必甚詳密今皆不可見獨賴大𫝊有此數句可以略見彷彿而今推之亦无不可通處學者既不得見當時舊法則亦且當守此不當妄以私意横起計度也蒿固非蓍然亦是其類若木棊行筭金錢當之則去蓍益逺矣又如所言交重之論交者拆之聚故為老陰重者單之積則為老陽亦何疑之有然此六爻既成而畫地以記之象耳於揲法初无預也荅曽三異今之說易者先掊擊了卜筮如下繫說卜筮是甚次第熹所恨<pb n="4a"/>者不深曉古人卜筮之法故今說處多是想象古人如此若更曉得須更有奥義可推或曰布蓍求卦即其法也曰爻卦與事不相應則推不去古人於此須有變通或以支干推之顯子筮短龜長近得其說是筮有箇病子才一畫定便只有三十二卦永不到是那三十二卦到二畫便只有十六卦又到三畫便只有八卦又到四畫便只有四卦又五畫便只有二卦這二卦便可以着意揣度了不似龜才鑚坼便无救處全不可容心賀孫廣因言浙人多尚龜卜雖盗賊亦取決於此曰左傳載臧會卜信與僣僣吉此其法所以不傳聖人作易示人以吉凶却无此弊故言利貞不言利不貞言貞吉不言不貞吉言利禦寇不言利為寇也廣</hi>纂註<hi>雙湖先生曰朱子筮法雖備見於啓䝉而筮儀則莫要切於此蓋蓍必有室則神有所寓而人心亦日有致敬之所惟人神相接於平居閒暇之時一旦臨事質疑自然有如響斯荅之效其與倉卒冒瀆者有間矣又況其制度<pb n="4b"/>儀物曲盡其誠敬乎此誠尚占者所不可忽也又曰朱子嘗謂易只是卜筮之書本非以設敎然今凡讀一卦一爻便如筮斯得觀象玩辭觀變玩占而又求其理之所以然者方為善讀是故扵乾坤當識君臣父母之分於咸恒當識夫婦之别於震坎艮巽離兊當識長幼之序於麗澤兊當識朋友之講習以至慎言語節飲食當有得於頤懲忿窒欲遷善改過當有得於損益不諂不瀆以謹上下之交安其身之數語以為全身之道當有得於大𫝊即此而推隨讀而受用焉是則君平依孝依忠之微意也雖日端䇿而筮其根柢所在亦何以尚此單愚謂㐅者偶之欲合中已實而未純乎一耳一則為  矣口者奇之欲分中已虛而未離乎二耳二則為拆矣此老陰老陽之所以為變爻也葢嘗學揲蓍于胡先生既悟初揲不五則九次揲不四則八之法因問先生欲只揲左策既得其餘策即徑取右揲之餘以合五九四八之數似為便㨗先生曰固可但不誠耳因併記之<pb n="5a"/>又竊妄謂朱子於易既因東萊呂氏所定經傳十二篇而為之本義矣又十年而復成啓蒙四篇何哉葢憂後學之讀本義而不得其門者設也朱子嘗云易經最難讀葢未開卷時已有一重象數大槩工夫愚於是編遂因朱子九圖而備本圖書原卦畫二篇之說因繫辭說卦五賛筮儀而備明蓍策考變占二篇之說由是以求朱子象數之易得其旨矣又因朱子象數之易以求程子理義之易諸家之易又相與發明之學者苟能絶韋編而熟玩焉得之心而體之身因陰陽之變化推見夫吉凶消長之理進退存亡之道而著於日用時措之冝將與天地參而四時同庶幾施之家國天下事事皆有所用希賢希聖之功業盡在於是捨吾易奚適哉</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩注疏卷九</head> <lb/>
    <p>
<pb n="1a"/>
欽定四庫全書<lb/>
　毛詩注疏卷九<lb/>
　　　漢鄭氏箋　唐陸徳明音義　孔穎達疏<lb/>
　國風<lb/>
　　魏<lb/>
　序葛屨刺褊也魏地陿隘其民機巧趨利其君儉嗇<lb/>
　褊急而無徳以將之箋儉嗇而無徳是其所以見侵<lb/>
　削音義<hi>屨俱具反褊必淺反陿音洽本或作狹依字應作陜隘於懈反巧如字徐苦孝反趨七須</hi>
<pb n="1b"/>
　<hi>反徐七喻反嗇音色</hi>疏<hi>正義曰作葛屨詩者刺褊也所以刺之者魏之土地既以陿隘故其民機心巧</hi>
　<hi>偽以趨於利其君又儉嗇且褊急而無徳敎以將撫之今魏俗彌趨於利故刺之也言魏地陿隘者若地</hi>
　<hi>廣民稀則情不趨利地陿民稠耕稼無所衣食不給機巧易生人君不知其非反覆儉嗇褊急徳教不加</hi>
　<hi>於民所以日見侵削故舉其民俗君情以刺之機巧趨利者章上四句是也儉嗇言愛物褊急言性躁二</hi>
　<hi>者大同故直云刺褊卒章下二句是也上章下二句下章上三句皆申説未三月之婦不可縫裳亦是趨</hi>
　<hi>利之事也箋正義曰以下園有桃及陟岵序皆云國小而迫日以侵削故箋採下章而言其刺之意</hi>
紏紏葛屨可以履霜𫝊紏紏猶繚繚也夏葛屨冬皮屨<lb/>
葛屨非所以履霜箋云葛屨賤皮屨貴魏俗至冬猶謂<lb/>
<pb n="2a"/>
葛履可以履霜利其賤也摻摻女手可以縫裳𫝊摻摻<lb/>
猶纎纎也婦人三月廟見然後執婦功箋云言女手者<lb/>
未三月未成為婦裳男子之下服賤又未可使縫魏俗<lb/>
使未三月婦縫裳者利其事也要之襋之好人服之𫝊<lb/>
要䙅也襋領也好人好女手之人箋云服整也䙅也領<lb/>
也在上好人尚可使整治之謂屬著之音義<hi>紏吉黝反沈居酉反繚音了沈音遼摻所銜反又所感反徐又息亷反說文作㩥山亷反云好手貌纎息亷反見賢遍反要於遙反襋紀力反屬音燭著直略反</hi>疏<hi>正義曰魏俗趨利言紏紏然夏日所服之葛屨魏俗利其賤至冬日猶謂<pb n="2b"/>之可以履寒霜摻摻然未成婦之女手魏俗利其事新來嫁猶謂之可以縫衣裳又深譏魏俗言䙅之也領之也在上之衣尊好人可使整治之裳乃服之褻者亦使女手縫之是其趨利之甚𫝊正義曰紏紏為葛屨之狀當為稀疏之貌故云猶繚繚也士冠禮云屨夏用葛冬皮屨可也士喪禮云夏葛屨冬白屨注云冬皮屨變言白者明夏時用葛亦白也是衣服之宜當夏葛屨冬皮屨也月令季秋霜始降則履霜自秋始言冬者以履霜為寒而言冬為寒甚故𫝊據儀禮而舉冬以言之也凡屨冬皮夏葛則無用絲之時而少儀云國家靡敝君子不履絲屨者謂皮屨以絲為餙也天官屨人說屨舄之餙有絇繶純是屨用絲為餙夏日之有葛屨猶絺綌所以當暑特為便於時耳非行禮之服若行禮之服雖夏猶當用皮鄭於周禮注及志言朝祭屨舄各從其裳之色明其不用葛也摻摻為女手之狀則為纎細之貌故云猶纎纎説文云纎好手古詩云纎纎出素手是也下<pb n="3a"/>云宛然左辟是已入夫家既入夫家仍云女手明是未成婦也曽子問云三月而廟見稱来婦又云女未廟見而死歸葬于女氏之黨示未成婦也則知既廟見者為成婦矣既成為婦則當家事盡為此譏使之縫裳明是末可縫裳故云三月廟見然後執婦功三月廟見謂無舅姑者婦入三月乃見於舅姑之廟若有舅姑則士昏禮所云質明贊見婦於舅姑不待三月也雖於昏之明旦即見舅姑也亦三月乃助祭行故昜歸妺注及鄭箴膏肓皆引士昏禮云婦入三月而後祭行然則雖見舅姑猶未祭行亦未成婦也成婦雖待三月其昏則當夕成矣士昏禮云其夕祍席於奥良席在東皆有枕北趾主人入親脱婦纓燭出注云婚禮畢將臥息又駮異義云昏禮之暮枕席相連是其當夕成昏也箋正義曰以婦人之服不殊裳故知所言裳者指男子之下服也曲禮曰諸母不漱裳唯舉裳不漱則衣可漱明裳為賤𫝊正義曰士喪禮云禭者左執領右執要又曰禭者以褶<pb n="3b"/>必有裳執衣如初注云帛為褶無絮雖復與禪同有裳乃成稱然則禭服有衣有裳而左右執之則左執衣領右執裳要此要謂裳要字宜從衣故云要䙅也要是裳䙅則襋為衣領說文亦云襋衣領也二者於衣於裳各在其上且又功少故好人可使整治屬著之上云女手此云好人故云好人女手之人今定本云好人好女手之人者義亦通</hi>
好人提提宛然左辟佩其象揥𫝊提提安諦也宛辟貌<lb/>
婦至門夫揖而入不敢當尊宛然而左辟象揥所以為<lb/>
飾箋云婦新至愼於威儀如是使之非禮維是褊心是<lb/>
以為刺箋云魏俗所以然者是君心褊急無徳教使之<lb/>
<pb n="4a"/>
耳我是以刺之音義<hi>提徒兮反宛於阮反辟音避注同一音婢亦反揥勅帝反諦音帝</hi>
疏<hi>正義曰言好人初至容貎安詳審諦提提然至門之時其夫揖之不敢當夫之揖宛然而左辟之又佩其象骨之揥以為飾敬愼威儀如是何敢使之縫裳魏俗所以然者維是魏君褊心無徳教使然我是以為此刺也傳正義曰釋訓云提提安也孫炎曰提提行歩之安也言安諦謂行歩安舒而審諦也士昏禮云婦至主人揖婦以入及寢門揖入是婦至門夫揖而入也此好人不敢當夫之尊故宛然而左還辟之不敢當主故就客位箋正義曰如此箋則魏俗之趨利由君也序云魏地陿隘其民機巧趨利則似魏俗先然與此反者魏俗趨利實由地陿使然人君當知其不可而以政反之今君乃儉嗇且褊急而無徳教至使民俗益復趨利故刺之</hi>
　　葛屨二章一章六句一章五句<lb/>
<pb n="4b"/>
　序汾沮洳刺儉也其君儉以能勤刺不得禮也音義<lb/>
　<hi>汾音扶云反沮音子預反洳音如預反</hi>疏<hi>正義曰作汾沮洳詩者刺儉也其君好儉而能勤躬自采</hi>
　<hi>菜刺其不得禮也</hi>
彼汾沮洳言采其莫𫝊汾水也沮洳其漸洳者莫菜也<lb/>
箋云言我也於彼汾水漸洳之中我采其莫以為采是<lb/>
儉以能勤彼其之子美無度箋云之子是子也是子之<lb/>
徳羙無有度言不可尺寸羙無度殊異乎公路𫝊路車<lb/>
也箋云是子之徳羙信無度矣雖然其采莫之事則非<lb/>
<pb n="5a"/>
公路之禮也公路主君之軞車庶子為之晉趙盾為軞<lb/>
車之族是也音義<hi>莫音暮漸如字又椄亷反軞本作旄音毛盾徒本反</hi>疏<hi>正義曰由魏君儉以能勤於彼汾水漸洳之中我魏君親往采其莫以為菜是儉而能勤也彼其采莫之子能勤儉如是其羙信無限度矣非尺寸可量也羙雖無度其采莫之事殊異於公路賤官尚不為之君何故親采莫乎刺其不得禮也𫝊正義曰汾是水名沮洳潤澤之處故為漸洳莫菜者陸璣疏云莫莖大如著赤節節一葉似柳葉厚而長有毛刺今人繅以取繭緒其味酢而滑始生可以為羹又可生食五方通謂之酸迷冀州人謂之乾絳河汾之間謂之莫案王肅孫毓皆以為大夫采菜其集注序云君子儉以能勤案今定本及諸本序直云其君義亦得通箋正義曰之子是子釋訓文宛丘云游蕩無度賔之初筵云飲酒無度皆謂無節度也此不得為羙無節<pb n="5b"/>度故為無復度限言不可以尺寸量也公路與公行一也以其主君路車謂之公路主兵車之行列者則謂之公行正是一官也宣二年左𫝊云晉成公立乃宦卿之適以為公族又宦其餘子亦為餘子其庶子為公行趙盾請以括為公族公許之冬趙盾為軞車之族是其事也趙盾自以為庶子讓公族而為公行言為軞車之族明公行掌軞車服䖍云軞車戎車之倅杜預云公行之官是也其公族則適子為之掌君宗族成十八年左𫝊曰晉荀㑹欒黶韓無忌為公族大夫使訓卿之子弟恭儉孝悌是公族主君之同姓故下箋云公族主君同姓昭穆是也𫝊有公族餘子公行此有公路公行公族知公路非餘子者餘子自掌餘子之政不掌公車不得謂之公路明公路即公行變文以韻句耳此公族公行諸侯之官故魏晉有之天子則巾車掌王之五路車僕掌戎車之倅周禮六官皆無公族公行之官是天子諸侯異禮也</hi>
<pb n="6a"/>
彼汾一方言采其桑箋云采桑親蠶事也彼其之子美<lb/>
如英𫝊萬人為英美如英殊異乎公行𫝊公行從公之<lb/>
行也箋云從公之行者主君兵車之行列音義<hi>行戸郎反注同</hi>
疏<hi>𫝊正義曰禮運注云英俊選之尤者則英是賢才絶異之稱此𫝊及尹文子皆萬人為英大戴禮辨名記云千人為英異人之說殊也</hi>
彼汾一曲言采其藚𫝊藚水舄也彼其之子美如玉美<lb/>
如玉殊異乎公族𫝊公族公屬箋云公族主君同姓昭<lb/>
穆也音義<hi>藚音續一名牛脣說文音似足反舄音昔昭紹遙反說文作佋</hi>疏<hi>正義曰釋草云藚牛<pb n="6b"/>脣李巡曰别二名郭璞引毛詩𫝊曰水蕮也如續斷寸寸有節拔之可復陸璣疏云今澤蕮也其葉如車前草大其味亦相似徐州廣陵人食之</hi>
　　汾沮洳三章章六句<lb/>
　序園有桃刺時也大夫憂其君國小而迫而儉以嗇<lb/>
　不能用其民而無徳教日以侵削故作是詩也疏<hi>正義</hi>
　<hi>曰儉嗇不用其民章首二句是也大夫憂之下十句是也由無徳教數被攻伐故連言國小而迫日以侵</hi>
　<hi>削於經無所當也</hi>
園有桃其實之殽𫝊興也園有桃其實之殽國有民得<lb/>
<pb n="7a"/>
其力箋云魏君薄公稅省國用不取於民食園桃而已<lb/>
不施徳教民無以戰其侵削之由由是也心之憂矣我<lb/>
歌且謠𫝊曲合樂曰歌徒歌曰謠箋云我心憂君之行<lb/>
如此故歌謠以寫我憂矣不知我者謂我士也驕箋云<lb/>
士事也不知我所為歌謠之意者反謂我於君事驕逸<lb/>
故彼人是哉子曰何其𫝊夫人謂我欲何為乎箋云彼<lb/>
人謂君也曰於也不知我所為憂者既非責我又曰君<lb/>
儉而嗇所行是其道哉子於此憂之何乎心之憂矣其<lb/>
<pb n="7b"/>
誰知之箋云知是則衆臣無知我憂所為也其誰知之<lb/>
蓋亦勿思箋云無知我憂所為者則宜無復思念之以<lb/>
自止也衆不信我或時謂我謗君使我得罪也音義<hi>殽本又作肴音爻省色領反謠音遙行下孟反下文行國同為于偽反下所為皆同何其音基下章同夫音符何為如字復符又反謗博浪反毁也</hi>疏<hi>正義曰毛以為園有桃得其實為之殽以興國有民得其力為君用今魏君不用民力又不施徳敎使國日以侵削故大夫憂之言已心之憂矣我遂歌而且謠以寫中心之憂不知我者見我無故歌謠謂我於君事也驕逸然故彼人又言云君之行是哉子之歌謠欲何其為乎彼人既不知我而責我矣而我心之憂矣其誰能知之既無知我者或謗我使我得罪其有誰能知之我蓋欲亦自止勿復思<pb n="8a"/>念之彼人正謂不知我者曰其並為辭鄭以為園有桃魏君取其實為之殽不興為異又以彼人為君曰為於言不知我者謂我於君事驕逸又言從君之行儉而嗇是其道哉子於此憂之何餘同箋正義曰魏君薄於公稅乃是人君美事而刺之者公家稅民有常不得過度故孟子曰欲輕之於堯舜大貉小貉欲重之於堯舜大桀小桀十一而稅下富上尊是稅之不得薄也鄭志答張逸亦云稅法有常不得薄今魏君不取於民唯食園桃而已非徒薄於十一故刺之中庸云時使薄斂左𫝊稱晉悼公薄賦歛所以復霸皆薄為美以當時莫不厚稅故美其薄賦歛耳魯哀公曰二吾猶不足是當時皆重斂也易𫝊者以云其實之殽明食桃為殽即是儉嗇之事𫝊正義曰釋樂云徒歌謂之謠孫炎曰聲消摇也此文歌謠相對謠既徒歌則歌不徒矣故曰曲合樂曰歌樂即琴瑟行葦𫝊曰歌者合於琴瑟也歌謠對文如此散則歌為總名論語云子與人歌檀弓稱孔子歌曰<pb n="8b"/>泰山其頽乎之類未必合樂也夫人謂我欲何為乎者定本云彼人不云夫人義亦通也何為即經之何其也彼人謂我何為者言彼不知我者之人謂我歌謠無所謂也箋以上已云不知我者此無為更斥彼人故以為彼人斥君也曰於釋詁文</hi>
園有棘其實之食𫝊棘棗也心之憂矣聊以行國箋云<lb/>
聊且略之辭也聊出行於國中觀民事以寫憂不知我<lb/>
者謂我士也罔極傳極中也箋云見我聊出行於國中<lb/>
謂我於君事無中正彼人是哉子曰何其心之憂矣其<lb/>
誰知之其誰知之蓋亦勿思音義<hi>棘紀力反從兩朿俗作㯤同</hi>
<pb n="9a"/>
　　園有桃二章章十二句<lb/>
　序陟岵孝子行役思念父母也國迫而數侵削役乎<lb/>
　大國父母兄弟離散而作是詩也箋役乎大國者為<lb/>
　大國所徴𤼵音義<hi>岵音戸此𫝊及解屺共爾雅不同王肅依爾雅數音朔侵削本或作</hi>
　<hi>國小而迫數見侵削者誤</hi>疏<hi>正義曰首章望父二章望母卒章望兄敘言其思念之由經陳思念之事</hi>
　<hi>經無弟而序言之者經以父母與兄已所尊敬故思其戒其實弟亦離散故序言之以恊句今定本云國</hi>
　<hi>迫而數侵削義亦通也箋正義曰箋以文承數見侵削嫌為從役以拒大國故辨之云為大國所徴𤼵也</hi>
　<hi>知者以言役乎大國則為大國所役猶司寇亡役諸司空則為司空所役明是大國徴發之</hi>
<pb n="9b"/>
陟彼岵兮瞻望父兮𫝊山無草木曰岵箋云孝子行役<lb/>
思其父之戒乃登彼岵山以遙瞻望其父所在之處父<lb/>
曰嗟予子行役夙夜無已箋云予我夙早夜莫也無已<lb/>
無解倦上愼旃哉猶來無止傳旃之猶可也父尚義箋<lb/>
云上者謂在軍事作部列時音義<hi>處昌慮反莫音暮解音介旃之然反</hi>疏<lb/>
<hi>正義曰孝子在役之時以親戚離散而思念之言已登彼岵山之上兮瞻望我父所在之處兮我本欲行之時而父教戒我曰嗟汝我子也汝從軍行役在道之時當早起夜寢無得已止又言若至軍中在部列之上當愼之哉可來乃來無止軍事而來若止軍事當有刑誅故深戒之𫝊正義曰釋山云多草木岵無草木屺𫝊言無<pb n="10a"/>草木曰岵下云有草木曰屺與爾雅正反當是𫝊寫誤也云旃之者此旃與采苓舍旃旃皆為足句故訓為之猶可釋言文父尚義者解孝子所以稱父戒已之意由父之於子尚義故戒之二章𫝊曰母尚恩卒章𫝊曰兄尚親皆於章末言之俱明見戒之意以其恩義親故也文十八年左𫝊曰舜舉八元使布五教于四方父義母慈兄友弟恭子孝恩即慈也親則友也箋正義曰上言行役是在道之辭也此變言上又云可來乃來明在軍上為部分行列時也曲禮曰左右有局各司其局注云局部分也謂軍中各有所部為行列之分與此一也</hi>
陟彼屺兮瞻望母兮𫝊山有草木曰屺箋云此又思母<lb/>
之戒而登屺山而望之也母曰嗟予季行役夙夜無寐<lb/>
𫝊季少子也無寐無耆寐也上愼旃哉猶來無棄𫝊母<lb/>
<pb n="10b"/>
尚恩也音義<hi>屺音起少詩照反耆常志反</hi>
陟彼岡兮瞻望兄兮兄曰嗟予弟行役夙夜必偕𫝊偕<lb/>
俱也上愼旃哉猶來無死𫝊兄尚親也<lb/>
　　陟岵三章章六句<lb/>
　序十畝之間刺時也言其國削小民無所居焉音義<lb/>
　<hi>畝莫后反古作畮俗作畝皆同</hi>疏<hi>正義曰經二章皆言十畝一夫之分不能百畝是為削小無所居謂</hi>
　<hi>土田陿隘不足耕墾以居生非謂無居宅也</hi>
十畝之間兮桑者閑閑兮𫝊閑閑然男女無别徃來之<lb/>
<pb n="11a"/>
貌箋云古者一夫百畝今十畝之間徃來者閑閑然削<lb/>
小之甚行與子還兮𫝊或行來者或來還者音義<hi>别彼列反還本亦作旋</hi>疏<hi>正義曰魏地陿隘一夫不能百畝今纔在十畝之間采桑者閑閑然或男或女共在其間徃來無别也又叙其徃者之辭乃相謂曰行與子俱迴還兮雖則異家得徃來俱行是其削小之甚也𫝊正義曰此言之間則一家之人共采桑於其間地陿隘無所相避故言男女無别閑閑然為徃來之貌此章既言之間故下章言之外地傍徑路行非一家故言泄泄為多人之貌箋正義曰王制云制農田百畝地官遂人云夫一㕓田百畝司馬法曰畝百為夫是一夫百畝也此言其正法耳周禮上地家百畝中地家二百畝下地家三百畝又云遂上地有菜五十畝其廢易相通皆二百畝也孟子曰五畝之宅樹之以桑則野田不樹桑漢書食<pb n="11b"/>貨志云田中不得有樹用妨五穀此十畝之中言有桑者孟子及漢志言其大法耳民之所便雖田亦樹桑故上云彼汾一方言采其桑古者侵其地而虜其民此得地陿民稠者以民有畏寇而内入故地陿也一夫百畝今此十畝相率十倍魏雖削小未必即然舉十畝以喻其陿隘耳𫝊正義曰云還兮相呼而共歸下云逝兮相呼而共徃𫝊探下章之意故云或行來者或來還者見徃來相須故總解之</hi>
十畝之外兮桑者泄泄兮𫝊泄泄多人之貌行與子逝<lb/>
兮箋云逝逮也音義<hi>泄以世反逮徒賚反又徒帝反</hi>
　　十畝之間二章章三句<lb/>
　序伐檀刺貪也在位貪鄙無功而受祿君子不得進<lb/>
<pb n="12a"/>
　仕爾音義<hi>檀徒丹反木名</hi>疏<hi>正義曰在位貪鄙者經三章皆次四句是也君子不得進仕者</hi>
　<hi>首章三句是也經序倒者序見由在位貪鄙令君子不得仕如其次以述之經先言君子不仕乃責在位</hi>
　<hi>之貪鄙故章卒二句皆言君子不素飱以責小人之貪是終始相結也此言在位則刺臣明是君貪而臣</hi>
　<hi>效之雖責臣亦所以刺君也</hi>
坎坎伐檀兮寘之河之干兮河水清且漣猗𫝊坎坎伐<lb/>
檀聲寘置也干厓也風行水成文曰漣伐檀以俟世用<lb/>
若俟河水清且漣箋云是謂君子之人不得進仕也不<lb/>
稼不穡胡取禾三百廛兮不守不獵胡瞻爾庭有縣貆<lb/>
<pb n="12b"/>
兮𫝊種之曰稼斂之曰穡一夫之居曰廛貆獸名箋云<lb/>
是謂在位貪鄙無功而受祿也冬獵曰狩宵田曰獵胡<lb/>
何也貉子曰貆彼君子兮不素餐兮𫝊素空也箋云彼<lb/>
君子者斥伐檀之人仕有功乃肯受禄音義<hi>坎若感反寘之䜴反漣力纒反猗於宜反本亦作漪同廛本亦作<lb/>
又作㕓/直連反古者一夫田百畝别受都邑五畝之地居之故孟子云五畝之宅是也縣音𤣥下皆同貆本亦作狟音桓徐郭音暄貉子也宵音消夜也貉戸各反依字作貈餐七丹反說文作餐云或從水字林云吞食也沈音孫</hi>疏<hi>正義曰言君子之人不得進仕坎坎然身自斬伐檀木置之於河之厓欲以為輪輻之用此伐檀之人既不見用必待明君乃仕若待河水澄清且有波漣猗<pb n="13a"/>然也君子不進由在位貪鄙故責在位之人云汝不親稼種不親歛穡何為取禾三百夫之田穀兮不自冬狩不自夜獵何為視汝之庭則有所懸者是貆獸兮汝何為無功而妄受此也彼伐檀之君子終不肯而空餐兮汝何為無功而食祿使賢者不進也𫝊正義曰以下云漘側則是厓畔之處故云干厓也易漸卦鴻漸於干注云干謂大水之傍故停水處與此同也風行吹水而成文章者曰漣此云漣猗下云直猗淪猗漣直淪論水波之異猗皆辭也釋水云河水清且瀾猗大波為瀾小波為淪直波為徑李廵云分别水大小曲直之名郭璞曰瀾言渙瀾也淪言藴論也徑言徑涏也漣瀾雖異而義同此詩漣淪舉波名直波不言徑而言直者取韻故也下二章言伐輻伐輪則此伐檀為車之輪輻非待河水之清方始用之而經於河干之下即言河水清故解其意此人不得進仕伐檀隠居以待可仕之世若待河水清且漣猗然也河水性濁清則難待猶以闇主常多明<pb n="13b"/>君稀出既云置檀河厓因即以河為喻襄八年左𫝊云俟河之清人壽幾何易緯云玉者太平嘉瑞之將出則河水先清是河水稀清故以喻明君稀出也經稼穡相對皆先稼後穡故知種之曰稼斂之曰穡若散則相通大田云曽孫之稼非唯種之也湯誓云舍我穑事非唯斂之也一夫之居曰㕓謂一夫之田百畝也地官遂人云夫一廛田百畝司農云廛居也掦子雲有田一廛謂百畝之居與此𫝊同也地官載師云市廛之征鄭司農云廛市中空地未有肆城中空地未有宅者也𤣥謂㕓者若今云邑居里矣廛民居之區域也里居也以廛里在國中而遂人授民田夫一廛田百畝是廛不謂民之邑居在都城者與則鄭謂廛為民之邑居不為一夫之田者以廛者民居之名夫田與居宅同名為廛但周禮言夫一廛復言田百畝百畝既是夫田故以廛爲居宅即孟子云五畝之宅是也以載師連市言之故凖遂人以廛為邑居此言胡取禾三百廛取禾宜於田中故從<pb n="14a"/>𫝊一夫之居不易之釋獸云貈子貆郭璞曰其雌者名<graphic n="KR2903" url="https://raw.githubusercontent.com/kanripo/KR-Gaiji/master/images/KR2903.png" mimeType="image/png"/>
                        <graphic n="KR2903" url="https://raw.githubusercontent.com/kanripo/KR-Gaiji/master/images/KR2903.png" mimeType="image/png"/>乃刀反今江東通呼貉為<graphic n="KR2543" url="https://raw.githubusercontent.com/kanripo/KR-Gaiji/master/images/KR2543.png" mimeType="image/png"/>
                        <graphic n="KR2543" url="https://raw.githubusercontent.com/kanripo/KR-Gaiji/master/images/KR2543.png" mimeType="image/png"/>箋正義曰釋天云冬獵為狩宵田為獠李廵曰冬圍守而取禽故郭璞曰獠猶燎也今之夜獵載鑪照者也江東亦呼獵為獠管子曰獠獵畢戈是獠為獵之别名經云不狩不獵則狩與獵别故以獵為宵田此對文耳散即獵通於晝夜狩兼於四時若周禮云大田獵王制云佐車止則百姓田獵不必皆宵田也中候云秦伯出狩駟驖云從公于狩未必皆冬獵也釋天又云火田為狩孫炎曰放火燒草守其下風是狩非獨冬獵之名也</hi>
坎坎伐輻兮寘之河之側兮河水清且直猗𫝊輻檀輻<lb/>
也側猶厓也直直波也不稼不穡胡取禾三百億兮不<lb/>
狩不獵胡瞻爾庭有縣特兮𫝊萬萬曰億獸三歲曰特<lb/>
<pb n="14b"/>
箋云十萬曰億三百億禾秉之數彼君子兮不素食兮<lb/>
音義<hi>輻音福</hi>疏<hi>𫝊正義曰萬萬曰億今數然也𫝊以時事言之故今九章算術皆以萬萬為億獸三歲曰特毛氏當有所據不知出何書箋正義曰箋以詩書古人之言故古今數言之知古億十萬者以田方百里於今數為九百萬畝而王制云方百里為田九十億畝是億為十萬也故彼注云億今十萬是以今曉古也楚語云百姓千品萬官億醜皆以數相十是億十萬也詩内諸言億者毛鄭各從其家故楚茨箋𫝊與此同三百億與三百廛三百囷相類若為釡斛之數則大多不類故為禾秉之數秉把也謂刈禾之把數聘禮注云秉謂刈禾盈把是也</hi>
坎坎伐輪兮寘之河之漘兮河水清且淪猗𫝊檀可以<lb/>
<pb n="15a"/>
為輪溽厓也小風水成文轉如輪也不稼不穡胡取禾<lb/>
三百囷兮不狩不獵胡瞻爾庭有縣鶉兮𫝊圓者為囷<lb/>
鶉鳥也彼君子兮不素飱兮𫝊熟食曰飱箋云飱讀如<lb/>
魚飱之飱音義<hi>輪音淪溽順倫反本亦作脣淪音倫韓詩云順流而風曰淪淪文貌囷丘倫反圓倉鶉音純飱素門反字林云水澆飯也</hi>疏<hi>𫝊正義曰月令修囷倉方者為倉故圓者為囷考工記匠人注云囷圓倉是也釋鳥云鷯鶉其雄鶛牝庳李廵曰别雄雌異方之言鶉一名鷯郭璞曰鶉䳺之屬也𫝊意以飱為飱饔之飱客始至之大禮其食熟致之故云熟食曰飱秋官掌客云公飱五牢侯伯飱四牢子男飱三牢卿飱二牢大夫飱一牢士飱少牢注云公侯伯子男飱皆飪一牢則卿大夫亦有飪故曰為熟食也箋正義曰宣<pb n="15b"/>六年公羊𫝊曰晉靈公使勇士将殺趙盾入其門則無人焉上其堂則無人焉俯而窺之方食魚飱是其事也鄭以為魚食飱則非𫝊所云熟食也說文云飱水澆飯也從夕食言人旦則食飯飯不可停故夕則食飱是飱為飯之别名易𫝊者鄭志答張逸云禮飱饔大多非可素不得與不素飱相配故易之也</hi>
　　伐檀三章章九旬<lb/>
　序碩鼠刺重斂也國人刺其君重斂蠶食於民不修<lb/>
　其政貪而畏人若大鼠也音義<hi>碩音石斂吕驗反下同</hi>疏<hi>正義曰蠶</hi>
　<hi>食者蠶之食桑漸漸以食使桑盡也猶君重斂漸漸以稅使民困也言貪而畏人若大䑕然觧本以碩䑕</hi>
　<hi>為喻之意取其貪且畏人故序因倒述其事經三章皆上二句言重斂次二句言不修其政由君重斂不</hi>
<pb n="16a"/>
　<hi>脩其政故下四句言将棄君而去也</hi>
碩鼠碩䑕無食我黍三歳貫女莫我肯顧𫝊貫事也箋<lb/>
云碩大也大䑕大䑕者斥其君也女無復食我黍疾其<lb/>
稅斂之多也我事女三嵗矣曾無教令恩德來顧眷我<lb/>
又疾其不修政也古者三年大比民或於是徒逝將去<lb/>
女適彼樂土箋云逝徃也徃矣将去女與之訣别之辭<lb/>
樂土有德之國樂土樂土爰得我所箋云爰曰也音義<lb/>
<hi>貫古亂反徐音官復扶又反税始鋭反比毗志反樂音洛注下同土如字他古反沈徒古反訣古穴反</hi>疏<lb/>
<pb n="16b"/>
<hi>正義曰國人疾其君重斂畏人比之碩䑕言碩䑕碩䑕無食我黍猶言國君國君無重斂我財君非直重斂於我又不修其政我三歲以來事汝矣曾無於我之處肯以教令恩德眷顧我也君既如是與之訣别言徃矣将去汝之彼樂土有徳之國我所以之彼樂土者以此樂土若徃則曰得我所宜故也言徃将去汝者謂我徃之他國将去汝國也𫝊正義曰貫事釋詁文箋正義曰碩大釋詁文釋獸於䑕屬有鼫䑕孫炎曰五技䑕郭璞曰大䑕頭似兎尾有毛青黄色好在田中食粟豆關西呼鼩音瞿巤舎人樊光同引此詩以碩䑕為彼五技之䑕也許慎云碩䑕五技能飛不能上屋能㳺不能渡谷能縁不能窮木能走不能先人能穴不能覆身此之謂五技陸璣疏云今河東有大䑕能人立交前两脚於頸上跳舞善鳴食人禾苗人逐則走入樹空中亦有五技或謂之雀䑕其形大故序云大䑕也魏國今河北縣是也言其方物宜謂此䑕非鼫䑕也案此經作碩䑕訓之為<pb n="17a"/>大不作鼫䑕之字其義或如陸言也序云貪而畏人若大䑕然故知大䑕為斥君亦是興喻之義也箋又以此民居魏蓋應久矣正言三歳貫汝者以古者三歲大比民或於是遷徙故以三歲言之地官小司徒及鄉大夫職皆云三年則大比言比者謂大校比其民之數而定其版籍明於此時民或得徙地官比長職曰徙于國中及郊則從而授之注云徙謂不便其居也或國中之民出徙郊或郊民入徙國中皆從而付所處之吏是大比之際民得徙矣</hi>
碩䑕碩䑕無食我麥三歲貫女莫我肯德箋云不肯施<lb/>
德於我逝將去女適彼樂國樂國樂國爰得我直𫝊直<lb/>
得其直道箋云直猶正也<lb/>
<pb n="17b"/>
碩䑕碩䑕無食我苗𫝊苗嘉榖也三歳貫女莫我肯勞<lb/>
箋云不肯勞來我逝將去女適彼樂郊箋云郭外曰郊<lb/>
樂郊樂郊誰之永號傳號呼也箋云之徃也永歌也樂<lb/>
郊之地誰獨當徃而歌號者言皆喜說無憂苦音義<hi>勞如字又力報反注同來力代反永音詠號戸毛反注同呼火故反説音悅</hi>疏<hi>正義曰言彼有德之樂郊誰徃而獨長歌號呼言徃適皆歌號喜樂得所故我欲徃也𫝊正義曰黍麥指穀實言之是䑕之所食苗之莖葉以非䑕能食之故云嘉穀謂穀實也穀生於苗故言苗以韻句箋正義曰之徃釋詁文永是長之訓也以永號共文𫝊云號呼是歌之呼樂記及關雎序皆云永歌之舜典云聲依永故以永為歌歌必長言之故也</hi>
<pb n="18a"/>
　　碩䑕三章章八句<lb/>
　魏國七篇十八章百二十八句<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩注疏卷九<lb/>
<pb n="19a"/>
　毛詩注疏卷九考證<lb/>
魏風園有桃章園有桃箋食園桃而已○李樗曰園桃<lb/>
　非終歲常食之物鄭說不足取當從毛𫝊以園桃起<lb/>
　興為安<lb/>
不知我者○唐石經作不我知者<lb/>
陟岵章夙夜無已上愼旃哉○無魯詩作毋上魯詩作<lb/>
　尚<lb/>
伐檀章河水清且漣猗○猗魯詩作兮<lb/>
<pb n="19b"/>
碩䑕章三歲貫女○貫魯詩作宦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩注疏卷九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩注疏卷十二</head> <lb/>
    <p>
<pb n="1a"/>
欽定四庫全書<lb/>
　毛詩注疏卷十二<lb/>
　　漢鄭氏箋　唐陸德明音義　孔穎達疏<lb/>
　國風<lb/>
　　陳<lb/>
　序宛丘刺幽公也淫荒昏亂游蕩無度焉音義<hi>宛怨阮反</hi>
　<hi>爾雅云宛中宛丘郭云中央隆髙</hi>疏<hi>正義曰淫荒謂耽於女色昏亂謂廢其政事游蕩無度謂出入</hi>
　<hi>不時樂聲不倦游戲放蕩無復節度也游蕩自是翺翔戲樂非獨淫於婦人但好聲好色俱是荒廢故以</hi>
<pb n="1b"/>
　<hi>淫荒摠之毛以此序所言是幽公之惡經之所陳是大夫之事由君身為此惡化之使然故舉大夫之惡</hi>
　<hi>以刺君鄭以經之所陳即是幽公之惡經序相符也首章言其信有淫情威儀無法是淫荒也下二章言</hi>
　<hi>其擊鼔持羽冬夏不息是無度無度者謂無復時節度量賔之初筵序云飲酒無度與此同</hi>
子之湯兮宛丘之上兮𫝊子大夫也湯蕩也四方髙中<lb/>
央下曰宛丘箋云子者斥幽公也游蕩無所不為洵有<lb/>
情兮而無望兮𫝊洵信也箋云此君信有淫荒之情其<lb/>
威儀無可觀望而則傚音義<hi>湯他郎反舊他浪反洵音荀傚户教反</hi>疏<hi>正義曰毛以為子大夫之游蕩兮在於彼宛丘之上兮此人信有淫荒之情兮其威儀無可觀望兮大夫當朝夕恪<pb n="2a"/>勤助君治國而㳺蕩髙丘荒廢政事此由幽公化之使然故舉之以刺幽公也鄭以為子者斥幽公為異其義則同𫝊正義曰𫝊以下篇說大夫淫亂此與相類則亦是大夫但大夫稱子是其常稱故以子為大夫序云游蕩經言湯兮故知湯為蕩也釋丘云宛中宛丘言其中央宛宛然是為四方髙中央下也郭璞曰宛丘謂中央隆峻状如一丘矣為丘之宛中中央髙峻與此𫝊正反案爾雅上文備説丘形有左髙右髙前髙後髙若此宛丘中央隆峻言中央髙矣何以變言宛中眀毛𫝊是也故李巡孫炎皆云中央下取此𫝊為説箋正義曰箋以下篇刺大夫淫荒序云疾亂此序主刺幽公則經之所陳皆幽公之事不宜以為大夫隠四年公羊𫝊公子翬謂隐公曰百姓安子諸侯説子則諸侯之臣亦呼君曰子山有樞云子有衣裳子有車馬子者斥昭公眀此子正斥幽公故易傳也云無所不為言其戲樂之事幽公事事皆為也𫝊正義曰洵信釋詁文</hi>
<pb n="2b"/>
坎其擊鼓宛丘之下𫝊坎坎擊鼔聲無冬無夏値其鷺<lb/>
羽𫝊值持也鷺鳥之羽可以為翳箋云翳舞者所持以<lb/>
指麾音義<hi>坎苦感反值直置反鷺音路白鳥也一名舂鉏翳扵計反麾毁危反字又作撝</hi>疏<hi>正義曰毛以為坎坎然為聲者其是大夫擊鼔之聲在扵宛丘之下無問冬無問夏常持其鷺鳥羽翳身而舞也鼓舞戲樂當有時節今幽公化之大夫游蕩無復節度故舉以刺公也鄭以刺幽公為異其文義同𫝊正義曰鷺羽執持之物故以值為持鷺鳥之羽可以為舞者之翳故持之也釋鳥云鷺舂鉏郭璞曰白鷺也頭翅背上皆有長翰毛今江東人取以為睫攡名之曰白鷺縗陸璣云鷺水鳥也好而潔白故謂之白鳥齊魯之間謂之舂鉏遼東樂浪吳揚人皆謂之白鷺青脚髙尺七八寸尾如鷹尾喙長三寸頭上有毛十數枚長尺餘毿毿然與<pb n="3a"/>衆毛異好欲取魚時則弭之今吴人亦飬焉楚威王時有朱鷺合㳫飛翔而来舞則復有赤者舊鼔吹朱鷺曲是也然則鳥名白鷺赤者少耳此舞所持持其白羽也</hi>
坎其擊缶宛丘之道𫝊盎謂之缶無冬無夏値其鷺翿<lb/>
𫝊翿翳也音義<hi>缶方有反盎本亦作㼜烏浪反翿音導又音陶</hi>疏<hi>𫝊正義曰盎謂之缶釋器文孫炎曰缶瓦器郭璞曰盎盆也此云擊缶則缶是樂器易離卦九三云不鼔缶而歌則大耊之嗟注云艮爻也位近丑丑上值弁星弁星似缶詩云坎其擊缶則樂器亦有缶又史記藺相如使秦王鼔缶是樂器為缶也案坎卦六四樽酒簋貳用缶注云爻辰在丑丑上值斗可以斟之象斗上有建星建星之形似簋貳副也建星上有弁星弁星之形又如缶天子大臣以王命出㑹諸侯主國尊扵簋副設𤣥酒以缶則缶又是酒器也比卦<pb n="3b"/>初六爻有孚盈缶注云爻辰在未上值東井井之水人所汲用缶缶汲器襄九年宋災左𫝊曰具綆缶備水器則缶是汲水之器然則缶是瓦器可以節樂若今擊甌又可以盛水盛酒即今之瓦盆也翿翳釋言文郭璞曰舞者所以自蔽翳翿作纛音義同</hi>
　　宛丘三章章四句<lb/>
　序東門之枌疾亂也幽公淫荒風化之所行男女棄<lb/>
　其舊業亟㑹於道路歌舞於市井爾音義<hi>枌符云反亟欺冀反</hi>
　疏<hi>正義曰男棄其業子仲之子是也女棄其業不績其麻是也㑹扵道路者首章上二句是也歌舞於</hi>
　<hi>市井者婆娑是也經言先歌舞之處然後責其棄業序以棄業而後敖游故先言棄業所以經序倒也此</hi>
<pb n="4a"/>
　<hi>實歌舞於市而謂之市井者白虎通云因井為市故曰市井應劭通俗云市恃也養贍老少恃以不匱也</hi>
　<hi>俗説市井謂至市者當於井上洗濯其物香潔及自嚴飾乃到市也謹案古者二十畆為一井因為市交</hi>
　<hi>易故稱市井然則由本井田之中交易為市故國都之市亦因名市井案禮制九夫為井應劭二十畆為</hi>
　<hi>井者劭依漢書食貨志一井八家家有私田百畆公田十畆餘二十畆以為井竈廬舎據其交易之處在</hi>
　<hi>廬舎故言二十畆耳因井為市或如劭言三章皆述淫亂之事首章獨言男婆娑扵枌栩之下下二章上</hi>
　<hi>二句言女子候善眀之日從男子扵㑹處下二句陳男女相説之辭明歌舞之處皆男女相從故男女互</hi>
　<hi>見之</hi>
東門之枌宛丘之栩𫝊枌白榆也栩杼也國之交㑹男<lb/>
<pb n="4b"/>
女之所聚子仲之子婆娑其下𫝊子仲陳大夫氏婆娑<lb/>
舞也箋云之子男子也音義<hi>栩况浦反杼常汝反説文丈與反婆歩波反説文作媻音同娑桑何反</hi>疏<hi>𫝊正義曰釋木云榆白枌孫炎曰榆白者名枌郭璞曰枌榆先生葉郤著荚皮色白是枌為白榆也栩杼釋木文序云亟㑹扵道路知此二木是國之道路交㑹男女所聚之處也知子仲是陳大夫氏者以其風俗之敗自上行之今此所刺宜刺在位之人若是庶人不足顯其名氏此云子仲之子猶云彼㽞之子舉氏姓言之明子仲是大夫之氏姓也禮孫以王父字為氏此人上祖必有字子仲者故氏子仲也云婆娑舞也釋訓文李廵曰婆娑盤辟舞也孫炎曰舞者之容婆娑然箋正義曰序云男女棄業則經之所陳有男有女下云績麻是女知此之子是男子也定本云之子是子也</hi>
<pb n="5a"/>
榖旦于差南方之原𫝊榖善也原大夫氏箋云旦明于<lb/>
曰差擇也朝日善明曰相擇矣以南方原氏之女可以<lb/>
為上處不績其麻市也婆娑箋云績麻者婦人之事也<lb/>
疾其今不為音義<hi>旦鄭音且本亦作且王七也反茍且也徐子餘反差鄭初佳反王音嗟韓詩作嗟徐七何反沈云毛意不作嗟案毛無改字宜從鄭讀曰相音越下曰往矣同</hi>疏<hi>正義曰言陳國男女棄其事業候良辰羙景而歌舞淫佚見朝日善明無隂雲風雨則曰可以相擇而行樂矣彼南方之原氏有羙女國中之最上處可以從之也男既如是彼原氏之女即不復績麻扵市也與男子聚㑹婆娑而舞是其可疾之甚傳正義曰榖善釋詁文也案春秋荘二十七年季友如陳葬原仲是陳有大夫姓原是也箋正義曰旦謂<pb n="5b"/>早朝故為明也釋詁云于曰於也故于得為曰差擇釋詁文佚㳺戲樂不宜風昏故見朝日善明乃云相擇刺其以羙景廢業故舉之也發意相擇則是男子擇女故知南方原氏之女可以為上處上處者言是一國最上之處也</hi>
榖旦于逝越以鬷邁𫝊逝往鬷數邁行也箋云越於鬷<lb/>
總也朝日善眀曰往矣謂之所㑹處也於是以總行欲<lb/>
男女合行視爾如荍貽我握椒𫝊荍芘芣也椒芬香也<lb/>
箋云男女交㑹而相説曰我視女之顏色羙如芘芣之<lb/>
華然女乃遺我一握之椒交情好也此本淫亂之所由<lb/>
<pb n="6a"/>
音義<hi>鬷子公反處昌慮反荍祁饒反郭云荆葵也芘音毗又芳耳反芣音浮又芳九反説音恱遺惟季反好呼報反</hi>疏<hi>正義曰毛以為陳之女人見羙景而悦曰朝日善眀曰可以往之所㑹之處矣女人即棄其事業假有績者扵是以麻縂而行至扵㑹所要見男子男子乃陳往日相好之事語女人云我往者與汝云我視汝顔色之羙如荍之華然見我説女則遺我以一握之椒棄其事業作如此淫荒故疾之也鄭唯以鬷為縂言扵是男女總集合行為此荒亂餘同𫝊正義曰逝往釋詁文邁行釋言文鬷謂麻縷毎數一升而用繩約之故鬷為數王肅云鬷數績麻之縷也箋正義曰越扵釋詁文商頌稱鬷假無言為縂集之意則此亦當然故以鬷為總謂男女總集而合行也上章于差謂男来擇女此言于逝謂女往從男故云曰往矣謂之所㑹之處謂女適與男期㑹之處也傳正義曰荍芘芣釋草文舎人曰荍一名蚍衃郭璞曰今荆葵也似葵紫色謝氏云小草<pb n="6b"/>多華少葉葉又翹起陸璣疏云芘芣一名荆葵似蕪菁華紫綠色可食微苦是也椒之實芬香故以相遺也定本云椒芳物箋正義曰言相説者男説女而言其色羙女説男而遺之以椒交相説愛故言相也知此二句皆是男辭者言我視爾顔色之羙如芘芣之華若是女辭不得言男子色羙如華也思其往日相愛今復㑹為淫亂詩人言此者本其淫亂化之所由耳</hi>
　　東門之枌三章章四句<lb/>
　序衡門誘僖公也愿而無立志故作是詩以誘掖其<lb/>
　君也箋誘進也掖扶持也音義<hi>衡如字衡横也沈云此古文横字誘音酉</hi>
　<hi>愿音願謹也掖音亦</hi>疏<hi>正義曰作衡門詩者誘僖公也以僖公慤愿而無自立之志故國人作是衡門</hi>
<pb n="7a"/>
　<hi>之詩以誘導扶持其君誘使自强行道令興國致理也經三章皆誘之辭箋正義曰誘進釋詁文説文云</hi>
　<hi>掖持臂也僖二十五年左𫝊云二禮從國子巡城掖以赴外殺之謂持其臂而投之城外也此言誘掖者</hi>
　<hi>誘謂在前導之掖謂在旁扶之故以掖為扶持也定本作扶持</hi>
衡門之下可以棲遲𫝊衡門横木為門言淺陋也棲遲<lb/>
遊息也箋云賢者不以衡門之淺陋則不遊息於其下<lb/>
以喻人君不可以國小則不興治致政化泌之洋洋可<lb/>
以樂飢𫝊泌泉水也洋洋廣大也樂飢可以樂道忘飢<lb/>
箋云飢者不足於食也泌水之流洋洋然飢者見之可<lb/>
<pb n="7b"/>
飲以<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>飢以喻人君慤愿任用賢臣則政教成亦猶是<lb/>
也音義<hi>棲音西治直吏反泌悲位反洋音羊樂本又作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>毛音洛鄭力召反沈云舊皆作樂字逸詩本有作疒下樂以形聲言之殊非其義療字當從疒下尞案説文云<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>治也療或<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>字也則毛本止作樂鄭本作
                        <graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>注放此慤苦角反</hi>疏<hi>正義曰毛以為雖淺陋衡門之下猶可以棲遲逰息以興雖地狭小國之中猶可以興治致政然賢者不以衡門之淺陋則不逰息扵其下以喻人君不可以國小則不興治致政君何以不興治致政乎觀泌水之流洋洋廣大君可以樂道忘飢何則泌者泉水㳙流不已乃至廣大况人君寜不進徳積小成大樂道忘飢乎此是誘掖之辭鄭以下二句言泌水之流廣大洋洋然飢者可飲之以<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>飢以興有大徳賢者人君可任之以成徳教誘君以任賢臣餘同傳正義曰考工記玉人注云衡古文横假借字也然則衡横義<pb n="8a"/>同故知衡門横木為門門之深者有阿塾堂宇此唯横木為之言其淺也釋詁云棲遲息也舍人曰棲遲行歩之息也邶風有毖彼泉水知泌為泉水王肅云洋洋泌水可以樂道忘飢巍巍南面可以樂治忘亂孫毓難肅云既巍巍矣又安得亂此言臨水歎逝可以樂道忘飢是感激立志慷慨之喻猶孔子曰發憤忘食不知老之将至云爾案此𫝊云泌者泉水又云洋洋廣大則不可以逝川喻年老故今為别觧案今定本作樂飢觀此𫝊亦作樂則毛讀與鄭異箋正義曰箋以經言泌之洋洋可以<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>飢則是以水治飢不宜視水為義耳下章勸君用賢故易傳以為喻任用賢臣則政教成也飲水可以<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>渇耳而云<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>飢者飢久則為渇得水則亦小<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>故言飢以為韻</hi>
豈其食魚必河之魴豈其取妻必齊之姜箋云此言何<lb/>
<pb n="8b"/>
必河之魴然後可食取其羙口而已何必大國之女然<lb/>
後可妻亦取貞順而已以喻君任臣何必至人亦取忠<lb/>
孝而已齊姜姓音義<hi>魴音房取音娶下文同</hi>
豈其食魚必河之鯉豈其取妻必宋之子箋云宋子姓<lb/>
疏<hi>箋正義曰齊者伯夷之後伯夷主四岳之職周語胙四岳賜姓曰姜宋者殷之苗裔契之後也殷本紀云舜封契扵商賜姓曰子是齊姜姓宋子姓也</hi>
　　衡門三章章四句<lb/>
　序東門之池刺時也疾其君之淫昏而思賢女以配<lb/>
<pb n="9a"/>
　君子也音義<hi>孔安國云停水日池</hi>疏<hi>正義曰此實刺君而云刺時者由君所化使時世皆</hi>
　<hi>淫故言刺時以廣之欲以配君而謂之君子者妻謂夫為君子上下通稱據賢女為文故稱以配君子經</hi>
　<hi>三章皆思得賢女之事疾其君之淫昏序其思賢女之意耳於經無所當也</hi>
東門之池可以漚麻傳興也池城池也漚柔也箋云於<lb/>
池中柔麻使可緝績作衣服興者喻賢女能柔順君子<lb/>
成其德教彼羙淑姬可與晤歌𫝊晤遇也箋云晤猶對<lb/>
也言淑姬賢女君子宜與對歌相切化也音義<hi>漚烏豆反緝七立反西州人謂績為緝淑善也晤五故反</hi>疏<hi>正義曰東門之外有池水此水可以漚柔麻草使可緝績以作<pb n="9b"/>衣服以興貞賢之善女此女可以柔順君子使可修政以成德教既已思得賢女又述彼之賢女言彼羙善之賢姬實可與君對偶而歌也以君淫昏故思得賢女配之與之對偶而歌冀其切化使君為善𫝊正義曰以池繫門言之則此池近在門外諸詩言東門皆是城門故以池為城池考工記㡛氏以涚水漚其絲注云漚漸也楚人曰漚齊人曰涹烏禾反然則漚是漸漬之名此云漚柔者謂漸漬使之柔韌也釋言云遇偶也然則傳以晤為遇亦為對偶之義故王肅云可以與相遇歌樂室家之事意亦與鄭同箋正義曰所以欲使對歌者以歌詩陳善惡之事以感戒人君君子得此賢女宜與之對歌相感切相風化以為善故思之羙女而謂之姬者以黄帝姓姬炎帝姓姜二姓之後子孫昌盛其家之女羙者尤多遂以姬姜為婦人之羙稱成九年左傳引逸史云雖有姬姜無棄憔悴是以姬姜為婦人羙稱也</hi>
<pb n="10a"/>
東門之池可以漚紵彼羙淑姬可與晤語音義<hi>紵直吕反字又作苧</hi>疏<hi>正義曰陸璣疏云紵亦麻也科生數十莖宿根在地中至春自生不嵗種也荆揚之間一嵗三收今官園種之嵗再割割便生剝之以鐵若竹挟之表厚皮自脱但得其裏韌如筋者謂之徽紵今南越紵布皆用此麻</hi>
東門之池可以漚菅彼羙淑姬可與晤言𫝊言道也音<lb/>
義<hi>菅古顔反茅已漚為菅</hi>疏<hi>正義曰釋草云白華野菅郭璞曰茅屬白華箋云人割白華扵野已漚之名之為菅然則菅者已漚之名未漚則但名為茅也陸璣疏云菅似茅而滑澤無毛根下五寸中有白粉者柔韌宜為索漚乃尤善矣</hi>
<pb n="10b"/>
　　東門之池三章章四句<lb/>
　序東門之楊刺時也昏姻失時男女多違親迎女猶<lb/>
　有不至者也音義<hi>迎魚敬反下注同</hi>疏<hi>正義曰毛以昏姻失時者失秋冬之時鄭</hi>
　<hi>以為失仲春之時言親迎女猶不至明不親迎者相違衆矣故舉不至者以刺當時之淫亂也言相違者</hi>
　<hi>正謂女違男使昏姻之禮不成是男女之意相違耳非謂男亦違女也經二章皆上二句言昏姻失時下</hi>
　<hi>二句言親迎而女不至也</hi>
東門之楊其葉牂牂傳興也牂牂然盛貌言男女失時<lb/>
不逮秋冬箋云楊葉牂牂三月中也興者喻時晚也失<lb/>
<pb n="11a"/>
仲春之月昬以為期明星煌煌𫝊期而不至也箋云親<lb/>
迎之禮以昬時女留他色不肻時行乃至大星煌煌然<lb/>
音義<hi>牂子桑反煌音皇</hi>疏<hi>正義曰毛以為作者以楊葉初生興昏之正時楊葉長大興晚扵正時故言東門之楊其葉已牂牂然而大矣楊葉已大不復見其初生之時以興嵗之時月已至扵春夏矣時節已晚不復及其秋冬之時又復淫風大行女留他色不從男子親迎者用昬時以為期今女不肻時行至扵明星煌煌然而夜已極深而竟不至禮當及時配合女當随夫而行至使昏姻失時男女相違如是故舉以刺時也鄭以失時謂在仲春之後為異其義則同𫝊正義曰此刺昏姻失時而舉楊葉為喻則是以楊葉初生喻正時楊葉已盛喻過時毛以秋冬為昏之正時故云男女失時不逮秋冬也秋冬為昏無正文也邶風云士如歸妻迨<pb n="11b"/>冰未泮知迎妻之禮當在冰泮之前荀卿書云霜降逆女冰泮殺止霜降九月也冰泮二月也然則荀卿之意自九月至扵正月扵禮皆可為昏荀在焚書之前必當有所憑據毛公親事荀卿故亦以為秋冬家語云羣生閉藏為隂而為化育之始故聖人以合男女窮天數也霜降而婦功成嫁娶者行焉冰泮而農業起昏禮殺扵此又云冬合男女春頒爵位家語出自孔家毛氏或見其事故依用焉地官媒氏云仲春之月令㑹男女扵是時也奔者不禁唯謂三十之男二十之女所以蕃育人民特令以仲春㑹耳其男未三十女未二十者皆用秋冬不得用仲春也箋正義曰箋亦以楊葉之盛興晚失正時也鄭言楊葉牂牂三月中者自言葉盛之月不以楊葉為記時也董仲舒曰聖人以男女隂陽其道同類歎天道嚮秋冬而隂氣来嚮春夏而隂氣去故古人霜降始逆女冰泮而殺止與隂俱近而陽逺也鄭以昏姻之月唯在仲春故以喻晚尖仲春之月鄭不見家語不<pb n="12a"/>信荀卿以周禮指言仲春之月令㑹男女故以仲春為昏月其邶風所云自謂及冰未泮行請期禮耳非以冰之未泮已親迎也毛鄭别自憑據以為定觧詩内諸言昏月皆各從其家𫝊正義曰序言親迎而女猶有不至者則是終竟不至非夜深乃至也言明星煌煌者男子待女至此時不至然後始罷故作者舉其待女不得之時非謂此時至也𫝊嫌此時女至故辯之云期而不至言期以昏時至此時猶不至也箋正義曰士昏禮執燭前馬是親迎之禮以昏也用昏者取陽往隂来之義女不從夫必為異人之色故云女留他色不肻時行乃至大星煌煌然亦言至此時不至</hi>
東門之楊其葉肺肺𫝊肺肺猶牂牂也昬以為期明星<lb/>
晢晢𫝊晢晢猶煌煌也音義<hi>肺普貝反又蒲貝反晢之世反</hi>
<pb n="12b"/>
　　東門之楊二章章四句<lb/>
　序墓門刺陳佗也陳佗無良師傅以至於不義惡加<lb/>
　於萬民焉箋不義者謂弑君而自立音義<hi>佗徒多反五父也史</hi>
　<hi>記以為厲公弑音試</hi>疏<hi>正義曰陳佗身行不義惡加萬民定本直云民無萬字由其師傅不良故至扵</hi>
　<hi>此既立為君此師傅猶在陳佗仍用其言必将至誅絶故作此詩以刺佗欲其去惡傅而就良師也經二</hi>
　<hi>章皆是戒佗令去其惡師之辭箋正義曰不義之大莫大弑君也春秋桓五年正月甲戌己丑陳侯鮑卒</hi>
　<hi>左𫝊云再赴也扵是陳亂文公子佗殺太子免而代之公疾病而亂作國人分散故再赴是陳佗弑君自</hi>
　<hi>立之事也如傳文則陳佗所殺太子免而謂之弑君者以免為太子其父卒免當代父為若陳佗殺之而</hi>
<pb n="13a"/>
　<hi>取國故以弑君言之序言無良師傅以至扵不義則佗扵弑君之前先有此惡師也經云夫也不良國人</hi>
　<hi>知之知而不已誰昔然矣欲令佗誅退惡師則弑君之後惡師仍在何則詩者民之歌詠必惡加扵民民</hi>
　<hi>始怨刺陳佗未立為君則身為公子爵止大夫雖則惡師非民所恨今作詩刺之明是自立之後也戒之</hi>
　<hi>令去惡師明是惡師未去也</hi>
墓門有棘斧以斯之𫝊興也墓門墓道之門斯析也幽<lb/>
間希行用生此棘薪維斧可以開析之箋云興者喻陳<lb/>
佗由不覩賢師良傅之訓道至䧟於誅絶之罪夫也不<lb/>
良國人知之傳夫傅相也箋云良善也陳佗之師傅不<lb/>
<pb n="13b"/>
善羣臣皆知之言其罪惡著也知而不已誰昔然矣𫝊<lb/>
昔久也箋云已猶去也誰昔昔也國人皆知其有罪惡<lb/>
而不誅退終致禍難自古昔之時常然音義<hi>斯所宜反又如字又音梳鄭注尚書云斯析也爾雅云斯侈離也孫炎云斯析之離讀者如字析星歴反閒音閑覩都魯反相息亮反去羌吕反難乃旦反</hi>疏<hi>正義曰言墓道之門幽閒由希覩人行之跡故有此棘此棘既生必得斧乃可以開析而去之以興陳佗之身不明由希覩良師之教故有此惡此惡既成必得明師乃可以訓道而善之非得明師惡終不改必至誅絶故又戒之云汝之師傅不善國内之人皆知之矣何以不退去之乎欲其退惡傅就良師也傳正義曰春官墓大夫職注云墓冡塋之地孝子所思暮之處然則塋域謂之墓墓入有門故云墓<pb n="14a"/>門墓道之門釋言云斯離也孫炎曰斯析之離是斯為析義也箋正義曰箋以𫝊釋經文不觧興意故述興意以申𫝊也弑君之賊扵法當誅其身絶其祀故云䧟扵誅絶之罪傳正義曰序云無良師傅故知夫也不良正謂師傅不良也郊特牲云夫也者以知帥人者也注云夫之言丈夫也夫或為傅言或為傅者正謂此訓夫為傅也師傅當以輔相人君故云傅相𫝊稱古曰在昔昔是久逺之事故為久也箋正義曰誰昔昔也釋訓文郭璞曰誰發語辭與𫝊昔久同也今定本為誰昔昔也合爾雅俗為誰疑辭也</hi>
墓門有梅有鴞萃止傳梅枏也鴞惡聲之鳥也萃集也<lb/>
箋云梅之樹善惡自有徒以鴞集其上而鳴人則惡之<lb/>
樹因惡矣以喻陳佗之性本未必惡師傅惡而陳佗從<lb/>
<pb n="14b"/>
之而惡夫也不良歌以訊之𫝊訊告也箋云歌謂作此<lb/>
詩也既作又使工歌之是謂之告訊予不顧顛倒思予<lb/>
箋云予我也歌以告之汝不顧念我言至於破滅顛倒<lb/>
之急乃思我之言言其晚也音義<hi>鴞户驕反萃徂醉反枏冉鹽反則惡烏路反訊本又作誶音信徐息悴反韓詩訊諫也</hi>疏<hi>正義曰言墓道之門有此梅樹此梅善惡自耳本未必惡徒有鴞鳥来集扵其上而鳴此鴞聲惡梅亦從而惡矣以興陳佗之身有此體性此性善惡自然本未必惡正由有惡師来教之此師既惡陳佗亦從而惡也佗師既惡而不能退去故又戒之汝之師傅也不善故我歌是詩以告之我既告汝汝得我言而不顧念之至於顛倒之急然後則乃思我之言耳至急乃思則無及扵事今<pb n="15a"/>何以不用我言乎𫝊正義曰梅枏釋木文鴞惡聲之鳥一名鵩與梟一名鴟瞻卬云為梟為鴟是也俗説以為鴞即土梟非也陸璣疏云鴞大如班鳩緑色惡聲之鳥也入人家凶賈誼所賦鵩鳥是也其肉甚美可為羮臛又可為炙漢供御物各随其時唯鴞冬夏常施之以其美故也訊告也釋詁文箋以歌告之有口告之嫌故辯之云歌謂作此詩使工歌之以告君是謂之告</hi>
　　墓門二章章六句<lb/>
　序防有鵲巢憂䜛賊也宣公多信䜛君子憂懼焉疏<lb/>
　<hi>正義曰憂䜛賊者謂作者憂䜛人謂為䜛以賊害扵人也經二章皆上二句言宣公致䜛之由下二句言</hi>
　<hi>已憂䜛之事</hi>
<pb n="15b"/>
防有鵲巢卭有旨苕𫝊興也防邑也卭丘也苕草也箋<lb/>
云防之有鵲巢卭之有羙苕處勢自然興者喻宣公信<lb/>
多言之人故致此䜛人誰侜予美心焉忉忉𫝊侜張誣<lb/>
也箋云誰誰䜛人也女衆䜛人誰侜張誑欺我所美之<lb/>
人乎使我心忉忉然所美謂宣公也音義<hi>卭其恭反苕徒彫反侜陟留反說文云有壅蔽也美韓詩作娓音尾娓美也忉都勞反憂也誑九況反</hi>疏<hi>正義曰言防邑之中有鵲鳥之巢卭丘之上有美苕之草處勢自然以興宣公之朝有䜛言之人亦處勢自然何則防多樹木故鵲鳥往巢焉卭丘地美故旨苕生焉以言宣公信䜛故䜛人集焉分既信此䜛人君子懼已得罪告語衆䜛人輩汝等<pb n="16a"/>是誰誑欺我所羙之人宣公乎而使我心忉忉然而憂之𫝊正義曰以鵲之為鳥畏人而近人非邑有樹木則鵲不應巢焉故知防是邑也土之髙處草生尤羙故卭為丘邶風稱旄丘有葛鄘風稱阿丘有蝱是羙草多生於髙丘也苕之華𫝊云苕陵苕此直云苕草彼陵苕之草好生下溼此則生扵髙丘與彼異也陸璣疏云苕苕饒也幽州人謂之翅饒蔓生莖如勞豆而細葉似蒺藜而青其莖葉緑色可生食如小豆藿也侜張誑釋訓文郭璞曰幻惑欺誑人者箋正義曰言誰侜予美者是就衆䜛人之内告問是誰為之故云誰誰䜛人也臣之事君欲君美好不欲使䜛人誑之故謂君為所美之人</hi>
中唐有甓卭有旨鷊𫝊中中庭也唐堂塗也甓瓴甋也<lb/>
鷊綬草也誰侜予羙心焉惕惕𫝊惕惕猶忉忉也音義<lb/>
<pb n="16b"/>
<hi>甓薄歴反鷊五歴反令音零字書作瓴甋都歴反綬音受惕吐歴反</hi>疏<hi>正義曰以唐是門内之路故知中是中庭釋宫云廟中路謂之唐堂塗謂之陳李廵曰唐廟中路名孫炎引詩云中唐有甓堂途堂下至門之徑也然則唐之與陳廟庭之異名耳其實一也故云唐堂塗也釋宫又云瓴甋謂之甓李廵曰瓴甋一名甓郭璞曰㼾甎也今江東呼為瓴甓鷊綬釋草文郭璞曰小草有雜色似綬也陸璣疏云鷊五色作綬文故曰綬草</hi>
　　防有鵲巢二章章四句<lb/>
　序月出刺好色也在位不好德而說美色焉音義<hi>好呼</hi>
　<hi>報反序同說音悦澤陂詩同</hi>疏<hi>正義曰人於徳色不得並時好之心既好色則不復好徳故經之所</hi>
　<hi>陳唯言好色而已序言不好德者以見作詩之意耳扵經無所當也經三章皆言在位好色之事</hi>
<pb n="17a"/>
月出皎兮傳興也皎月光也箋云興者喻婦人有羙色<lb/>
之白晳佼人僚兮舒窈糾兮傳僚好貌舒遲也窈糾舒<lb/>
之姿也勞心悄兮傳悄憂也箋云思而不見則憂音義<lb/>
<hi>皎古了反晳星歴反佼字又作姣古夘反方言云自闗而東河濟之間凡好謂之姣僚本亦作嫽同音了窈烏了反又于表反糾其趙反又其小反一音其了反説文音已小反又居酉反悄七小反</hi>疏<hi>正義曰言月之初出其光皎然而白兮以興婦人白晳其色亦皎然而白兮非徒面色白晳又見佼好之人其形貌僚然而好兮行止舒遲姿容又窈糾然而美兮思之既甚而不能見之勤勞我心悄然而憂悶兮在位如是故陳其事以刺之𫝊正義曰大車云有如皦日則皦亦日光言月光者皦是日光之名耳以其與月出共文故為月光皎兮<pb n="17b"/>喻面色佼然謂其形貌僚為好貌謂其形貌好言色羙身復羙也舒者遲緩之言婦人行歩貴在舒緩言舒時窈糾兮故知窈糾是舒遲之姿容悄憂釋訓文悄悄愠也故為憂</hi>
月出皓兮佼人懰兮舒懮受兮勞心慅兮音義<hi>皓胡老反懰力久反好貌埤蒼作嬼嬼妖也懮於久反舒貌慅七老反憂也</hi>
月出照兮佼人燎兮舒夭紹兮勞心慘兮音義<hi>燎力召反又力弔反夭於表反慘七感反憂也</hi>
　　月出三章章四句<lb/>
　序株林刺靈公也淫乎夏姬驅馳而往朝夕不休息<lb/>
<pb n="18a"/>
　焉箋夏姬陳大夫妻夏徴舒之母鄭女也徴舒字子<lb/>
　南夫字御叔音義<hi>株陟朱反株林夏氏邑也夏戸雅反注下同御魚吕反又如字</hi>疏<lb/>
　<hi>正義曰作株林詩者刺靈公也以靈公淫扵夏氏之母姬姓之女疾驅其車馬馳走而往或早朝而至或</hi>
　<hi>嚮夕而至不見其休息之時故刺之也經二章皆言靈公往淫夏姬朝夕不息之事説于株野是夕至也</hi>
　<hi>朝食于株是朝至也箋正義曰宣九年左𫝊稱陳靈公與孔寜儀行父通於夏姬十年經云陳夏徵舒弑</hi>
　<hi>其君平國𫝊曰陳靈公與孔寜儀行父飲酒於夏氏公謂行父曰徴舒似汝對曰亦似君徴舒病之公出</hi>
　<hi>自其廏射而殺之昭二十八年左𫝊叔向之母論夏姬云是鄭穆少妃姚子之子子貉之妹也子貉早死</hi>
　<hi>無後而天鍾美於是楚語云昔陳公子夏為御叔娶扵鄭穆公女生子南子南之母亂陳而亡之是言夏</hi>
<pb n="18b"/>
　<hi>姬所出及夫子名字</hi>
胡為乎株林從夏南𫝊株林夏氏邑也夏南夏徵舒也<lb/>
箋云陳人責靈公君何為之株林從夏氏子南之母為<lb/>
淫泆之行匪適株林從夏南箋云匪非也言我非之株<lb/>
林從夏氏子南之母為淫佚之行自之他耳觝拒之辭<lb/>
音義<hi>佚音逸行下孟反觝都禮反</hi>疏<hi>正義曰株林者夏氏之邑靈公數往彼邑淫於夏姬國人責之云君何為於彼株林之邑從夏氏子南之母為淫佚兮靈公為人所責觝拒之云我非是適彼株林之邑從夏氏子南之母兮我别自適之他處耳一國之君如此淫泆故刺之定本無兮字𫝊正義曰靈公適彼株林從夏<pb n="19a"/>南故知株林是夏氏之邑邑在國外夏姬在邑故適邑而從夏姬也徵舒祖字子夏故為夏氏徵舒字子南以氏配字謂之夏南楚殺徵舒左𫝊謂之戮夏南是知夏南即徵舒也實從夏南之母言從夏南者婦人夫死從子夏南為其家主故以夏南言之箋正義曰以文辭反覆若似對答前人故假為觝拒之辭非是面争王肅云言非欲適株林從夏南之母反覆言之疾之也孫毓以王為長</hi>
駕我乗馬說于株野乗我乗駒朝食于株𫝊大夫乗駒<lb/>
箋云我國人我君也君親乗君乗馬乗君乗駒變易車<lb/>
乗以至株林或説舎焉或朝食焉又責之也馬六尺以<lb/>
下曰駒音義<hi>乗繩證反下乗駒注君乗馬君乗駒車乗竝同說音稅舎也注同</hi>疏<hi>正義曰此<pb n="19b"/>又責君數往株邑言君何為駕我君之一乗之馬嚮夕而說舎於株林之野何故得乗我君之一乗之駒早朝而食扵株林之邑乎言公朝夕往來淫泆不息可惡之甚故刺之也𫝊正義曰皇皇者華說大夫出使經云我馬維駒是大夫之制禮當乗駒也此𫝊質畧王肅云陳大夫孔寜儀行父與君淫於夏邑然則王意以為乗我駒者謂孔儀從君適株故作者并舉以惡君也𫝊意或當然</hi>
　　株林二章章四句<lb/>
　序澤陂刺時也言靈公君臣淫於其國男女相說憂<lb/>
　思感傷焉箋君臣淫於國謂與孔寜儀行父也感傷<lb/>
　謂涕泗滂沱音義<hi>陂彼皮反思息嗣反父音甫涕他弟反泗音四滂普光反沱徒何反</hi>
<pb n="20a"/>
　<hi>下文同</hi>疏<hi>正義曰作澤陂詩者刺時也由靈公與孔寜儀行父等君臣竝淫於其國之内共通夏姬</hi>
　<hi>國人效之男女遞相說愛為此淫泆毛以為男女相悅為此無禮故君子惡之憂思感傷焉憂思時世之</hi>
　<hi>淫亂感傷女人之無禮也男女相恱者章首上二句是也感傷者次二句是也憂思者下二句是也言靈</hi>
　<hi>公君臣淫於其國者本其男女相恱之由由化效君上故言之耳扵經無所當也經先感傷序先憂思者</hi>
　<hi>經以章首二句既言男女之美好因傷女而為惡行傷而不已故至扵憂思事之次也序以感傷憂思為</hi>
　<hi>事既同取其語便故先言憂思也鄭以為由靈公君臣淫扵其國故國人淫泆男女相悅聚㑹則共相恱</hi>
　<hi>愛離别則憂思感傷言其相思之極也男女相恱者章首上二句是也憂思者次二句是也感傷者下二</hi>
　<hi>句是也毛於傷如之何下𫝊曰傷無禮則是君子傷此有羙一人之無禮也傷如之何既是傷有美一人</hi>
<pb n="20b"/>
　<hi>之無禮寤寐無為二句又在其下是為憂思感傷時世之淫亂也此君子所傷傷此有美一人而有美一</hi>
　<hi>人又承蒲荷之下則蒲荷二物共喻一女上二句皆是男悦女之辭也經文止舉其男悦女明女亦恱男</hi>
　<hi>不然則不得共為淫矣故序言男女相悦以明之三章大意皆同首章言荷指芙蕖之堇卒章言菡蓞指</hi>
　<hi>芙蕖之華二者皆取華之美以喻女色但變文以取韻耳二章言蘭者蘭是芬香之草喻女有善聞此淫</hi>
　<hi>泆之女必無善聲聞但悦者之意言其善耳鄭以為首章上二句同姓之中有男悦女女悦男是其男女</hi>
　<hi>相悦也次二句言離别之後不能相見念之而為憂思也既憂不能相見故下二句感傷而淚下首章言</hi>
　<hi>荷喻女之容體二章言蓮喻女之言信卒章言䓿蓞以喻女之色美</hi>
彼澤之陂有蒲與荷𫝊興也陂澤障也荷芙蕖也箋云<lb/>
<pb n="21a"/>
蒲柔滑之物芙蕖之莖曰荷生而佼大興者蒲以喻所<lb/>
說男之性荷以喻所說女之容體也正以陂中二物興<lb/>
者喻淫風由同姓生有美一人傷如之何𫝊傷無禮也<lb/>
箋云傷思也我思此美人當如之何而得見之寤寐無<lb/>
為涕泗滂沱𫝊自目日涕自鼻曰泗箋云寤覺也音義<lb/>
<hi>荷音何障章亮反芙音符蕖其居反莖幸耕反佼古夘反覺音教</hi>疏<hi>正義曰毛以為彼澤之陂障之中有蒲與荷之二草蒲之為草甚柔弱荷之為華極美好以興陳國之中有男悦女云汝體之柔弱如蒲然顔色之美如荷然男女淫泆相悦如此君子見其淫亂乃感傷之彼男所悦者有美好之一人美好如是不能自防以<pb n="21b"/>禮不以禮可傷乎知可如之何既不可奈何乃憂思時世之淫亂寤寐之中更無所為念此風俗傷敗目涕鼻泗一時俱下滂沱然也鄭以為彼澤之陂障之中有蒲與荷之二草以喻同姓之中有男與女之二人蒲之草甚柔滑荷之莖極佼好女悦男云汝之體性滑利如蒲然男悦女云汝之形容佼大如荷然聚㑹之時相悦如是及其分離則憂思相憶男憶女云有美好之一人我思之而不能見當如之何乎既不能見益復感傷覺寢之中更無所為念此美女涕泗滂沱然淫風如此故舉以刺時也𫝊正義曰澤障謂澤畔障水之岸以陂内有此二物故舉陂畔言之二物非生於陂上也釋草云荷芙蕖其莖茄其葉蕸其本蔤其華䓿蓞其實蓮其根藕其中的的中薏李廵曰皆分别蓮莖葉華實之名䓿蓞蓮華也的蓮實也薏中心也郭璞曰蔤莖下白蒻在泥中者今江東人呼荷華為芙蓉北方人便以藕為荷亦以蓮為荷蜀人以藕為茄或用其母為華名或用根子<pb n="22a"/>為母葉號此皆名相錯習俗𫝊誤失其正體者也陸璣疏云蓮青皮裏白子為的的中有青為薏味甚苦故里語云苦如薏是也𫝊正觧荷為芙蕖不言興意以下𫝊云傷無禮者傷有美一人則此有蒲與荷共喻美人之貌蒲草柔滑荷有紅華喻必以象當以蒲喻女之容體以華喻女之顔色當如下章言䓿蓞而此言荷者以荷是此草大名故取荷為韻箋正義曰如爾雅則芙蕖之莖曰茄此言荷者意欲取莖為喻亦以荷為大名故言荷耳樊光注爾雅引詩有蒲與茄然則詩本有作茄字者也箋以序云男女相説則經中當有相恱之言以蒲喻所悦男之性女悦男言男之心性和柔似蒲也荷以喻所悦女之容體男悦女言女之形體佼大如荷也正以陂中二物興者淫風由同姓生二物共在一陂猶男女同在一姓傷思釋言文以溱洧桑中亦刺淫泆舉其事而惡自見其文皆無哀傷之言此何獨傷其無禮至扵涕泗滂沱輾轉伏枕也故易𫝊以為思美人不得見<pb n="22b"/>之而憂傷也孫毓以箋義為長𫝊正義曰經𫝊言隕涕出涕皆謂淚出扵目泗既非涕亦涕之類眀其泗出扵鼻也</hi>
彼澤之陂有蒲與蕑傳蕑蘭也箋云蕑當作蓮蓮芙蕖<lb/>
實也蓮以喻女之言信有美一人碩大且卷𫝊卷好貌<lb/>
寤寐無為中心悁悁𫝊悁悁猶悒悒也音義<hi>蕑毛古顔反鄭改作蓮練田反卷本又作婘同其貟反悁古𤣥反</hi>疏<hi>𫝊正義曰以溱洧秉蕑為執蘭則知此蕑亦為蘭也蘭是芬香之草盖喻女有聲聞箋正義曰以上下皆言蒲荷則此章亦當為荷不宜别據他草且蘭是陸草非澤中之物故知蕑當作蓮蓮是荷實故喻女言信實𫝊正義曰悁悁猶悒悒俗本多無之</hi>
<pb n="23a"/>
彼澤之陂有蒲䓿蓞𫝊䓿蓞荷華也箋云華以喻女之<lb/>
顔色有美一人碩大且儼𫝊儼矜莊貌寤寐無為輾轉<lb/>
伏枕音義<hi>䓿本又作莟又作□户感反蓞本又作□大感反儼本又作曮魚檢反輾張輦反本又作展</hi>
　　澤陂三章章六句<lb/>
　陳國十篇二十六章百十四句<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩注疏卷十二<lb/>
<pb n="24a"/>
　毛詩注疏卷十二考證<lb/>
陳風東門之枌章南方之原𫝊原大夫氏○李樗曰毛<lb/>
　鄭以原為氏不甚眀白歐陽修以為南方原野其説<lb/>
　為簡眀言擇其吉日相期于南方之原野也<lb/>
衡門章可以棲遲○棲遲漢書作徲<graphic n="KR1795" url="https://raw.githubusercontent.com/kanripo/KR-Gaiji/master/images/KR1795.png" mimeType="image/png"/>徲音啼<graphic n="KR1795" url="https://raw.githubusercontent.com/kanripo/KR-Gaiji/master/images/KR1795.png" mimeType="image/png"/>音彛<lb/>
可以樂飢音義鄭本作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>○唐石經亦作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>韓詩外𫝊<lb/>
　又作療<lb/>
東門之池章𫝊疏以池繋門言之則此池近在門外○<lb/>
<pb n="24b"/>
　水經注陳城故陳國也東門内有池水至清潔不竭<lb/>
　不生魚草水中有故臺處詩所謂東門之池也<lb/>
月出章勞心慘兮○慘五經文字作燥<lb/>
澤陂章碩大且儼○儼説文作㜝<lb/>
　<lb/>
　<lb/>
　<lb/>
　毛詩注疏卷十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩注疏卷二十九</head> <lb/>
    <p>
<pb n="1a"/>
欽定四庫全書<lb/>
　毛詩注疏卷二十九<lb/>
　　漢鄭氏箋　唐陸徳明音義　孔頴達疏<lb/>
　魯頌　<hi>駉之什</hi>
　序駉頌僖公也僖公能遵伯禽之法儉以足用寛以<lb/>
　愛民務農重榖牧于坰野魯人尊之於是季孫行父<lb/>
　請命于周而史克作是頌箋云季孫行父季文子也<lb/>
　史克魯史也音義<hi>駉古熒反說文作驍又作駫同牧徐音目坰古熒反徐又苦營反或</hi>
<pb n="1b"/>
　<hi>苦瓊反逺也下同父音甫注同</hi>疏<hi>正義曰作駉詩者頌僖公也僖公能遵伯禽之法伯禽者魯之始封</hi>
　<hi>賢君其法可傳於後僖公以前莫能遵用至於僖公乃遵奉行之故能性自節儉以足其用情又寛恕以</hi>
　<hi>愛於民務勤農業貴重田榖牧其馬於坰逺之野使不害民田其為羙政如此故既薨之後魯國之人慕</hi>
　<hi>而尊之於是卿有季孫氏名行父者請於周言魯為天子所優不陳其詩不得作風今僖公身有盛徳詩</hi>
　<hi>為作頌既為天子所許而史官名克者作是駉詩之頌以頌羙僖公也定本集注皆重有僖公字言能遵</hi>
　<hi>伯禽之法者伯禽賢君其法非一僖公每事遵奉序者總以為言也不言遵周公之法者以周公聖人身</hi>
　<hi>不之魯魯國之所施行皆是伯禽之法故繫之於伯禽以見賢能慕賢之意也儉者約於養身為費寡少</hi>
　<hi>故能畜聚貨財以足諸用寛者緩以馭物政不苛猛故能明慎刑罰以愛下民此雖僖公本性亦遵伯禽</hi>
<pb n="2a"/>
　<hi>為然也務農謂止舍勞役盡力耕耘重榖謂愛惜禾黍不妄損費其事是一但所從言之異耳由其務農</hi>
　<hi>故牧於坰逺之野使避民居與良田即四章上二句是也其下六句是因言牧在於坰野即說諸馬肥健</hi>
　<hi>僖公思使之善終說牧馬之事也儉以足用寛以愛民說僖公之徳與務農重榖為首引耳於經無所當</hi>
　<hi>也僖公之愛民務農遵伯禽之法非獨牧馬而已以馬畜之賤尚思使之善則其於人事無所不思明矣</hi>
　<hi>魯人尊之以下以諸侯而作頌詩為非常故說其作頌之意雖復主序此篇其義亦通於下三篇亦是行</hi>
　<hi>父所請史克所作也此言魯人尊之謂既薨之後尊重之也箋正義曰行父是季友之孫故以季孫為氏</hi>
　<hi>死諡曰文子左傳世本皆有其事文十八年左傳稱季文子使太史克對宣公知史克魯史也此雖僭名</hi>
　<hi>為頌而體實國風非告神之歌故有章句也禮諸侯六閑馬四種有良馬有戎馬有田馬有駑馬僖公使</hi>
<pb n="2b"/>
　<hi>牧於坰野馬皆肥健作者因馬有四種故每章各言其一首章言良馬朝祀所乗故云彭彭見其有力有</hi>
　<hi>容也二章言戎馬齊力尚强故云伾伾見其有力也三章言其田馬田獵齊足尚疾故云驛驛見其善走</hi>
　<hi>也卒章言駑馬主給雜使貴其肥壯故云祛祛見其强健也馬有異種名色又多故每章各舉四色以充</hi>
　<hi>之宗廟齊豪則馬當純色首章說良馬而有異毛者容朝車所乗故也</hi>
駉駉牡馬在坰之野傳駉駉良馬腹幹肥張也坰逺野<lb/>
也邑外曰郊郊外曰野野外曰林林外曰坰箋云必牧<lb/>
於坰野者避民居與良田也周禮曰以官田牛田賞田<lb/>
牧田任逺郊之地薄言駉者有驈有皇有驪有黃以車<lb/>
<pb n="3a"/>
彭彭傳牧之坰野則駉駉然驪馬白跨曰驈黃白曰皇<lb/>
純黒曰驪黃騂曰黃諸侯六閑馬四種有良馬有戎馬<lb/>
有田馬有駑馬彭彭有力有容也箋云坰之牧地水草<lb/>
既羙牧人又良飲食得其時則自肥健耳思無疆思馬<lb/>
斯臧箋云臧善也僖公之思遵伯禽之法反覆思之無<lb/>
有竟已乃至於思馬斯善多其所及廣博音義<hi>牡茂后反草木疏云隲馬也說文同本亦作牧驈戸橘反阮孝緒于密反顧野王餘橘反郭音述驪力知反沈又郎西反說文字林云深黒色馬也跨苦化反又苦故反又胡瓦反郭云髀間也蒼頡篇云兩股間也騂息營反赤黃曰騂下<pb n="3b"/>文同字林火營反種章勇反駑音奴飲食上音䕃下音嗣又並如字疆居良反竟也覆芳服反</hi>疏<hi>正義曰僖公養四種之馬又能逺避良田魯人尊重僖公作者追言其事駉駉然腹幹肥張者所牧養之良馬也所以得肥張者由其牧之在於坰逺之野其水草既羙牧人又良飲食得所莫不肥健故皆駉駉然薄言駉者有何馬也乃有白跨之驈馬有黃白之皇馬有純黑之驪馬有黃騂之黃馬此等用之以駕朝祀之車則彭彭然有壯力有儀容矣是由牧之以理故得使然此僖公思遵伯禽之法反覆思之無有竟已其所思乃至於馬亦令之使此善是其所及廣博不可忘也定本牧馬字作牡馬傳正義曰腹謂馬肚幹謂馬脅宣十五年左傳曰雖鞭之長不及馬腹謂鞭馬肚也莊元年公羊傳曰拉公幹而殺之謂折公脅也肥張者充而張大故其色駉駉然是馬肥之貎耳但毛以四章分說四種之馬故言駉駉良馬腹幹肥張明首章為良馬二章為戎馬也坰者闊<pb n="4a"/>廣之義故為逺釋地云邑外謂之郊郊外謂之牧牧外謂之野野外謂之林林外謂之坰此傳杜於彼文而不言郊外曰牧注云郊外曰野者自郊以外野為通稱因即據野為說不言牧馬且彼郊外之牧與此經牧馬字同而事異若言郊外牧嫌與牧馬相渉故略之也郊牧野林坰自邑而出逺近之異名孫炎曰邑國都也設百里之國五者之界界各十里然則百里之國國都在中去境五十每十里而異其名則坰為邊畔去國最逺故引之以證坰為逺也彼據小國言之郊為逺郊牧野林坰自郊外為差則郊也牧也野也坰也四者不同處箋稱牧於坰野又言牧在逺郊便是郊牧坰野共為一處與爾雅異者自國都以外郊為大限言牧在逺郊謂所牧之處在逺郊之外正謂在坰是也野者郊外通名故周禮六遂在逺郊之外遂人職云凡治野田是其郊外之地總稱野也牧於坰野自謂放牧在坰非逺近之名雖字與爾雅相渉其意皆不同也孫炎言百里之國十<pb n="4b"/>里為郊則郊之逺近計境之廣狹以為差也聘禮云賓及郊注云郊逺郊周制天子畿内千里逺郊百里以此差之逺郊上公五十里侯四十里伯三十里子三十里男十里也近郊各半之是鄭之所約也以聘禮下云賓至于近郊故知賓及郊者為逺郊也司馬法云王國百里為逺郊且王畿千里其都去境五百里爾雅從邑之外止有五明當每皆百里故知逺郊百里也知近郊半之者書序云周公既没命君陳分正東郊成周於時周都王城而謂成周為東郊則成周在其郊也於漢王城為河南成周為洛陽相去不容百里則所言郊者謂近郊故注云天子近郊五十里今河南洛陽相去則然是鄭以河南洛陽約近郊之里數也周禮杜子春注云五十里為近郊白虎通亦云近郊五十里逺郊百里是儒者相傳為然昭二年叔弓如晉左傳曰晉侯使郊勞服䖍云近郊三十里或當别有依終與鄭異也書傳云百里之國二十里之郊七十里之國九里之郊三十里之<pb n="5a"/>國三里之郊言其百里七十里是夏殷諸侯之國其郊與周異也箋正義曰必牧於坰野者解牧馬必在坰野之意以國内居民多近都之地貴必牧於坰野者避民居與良田故也以序云務農重榖牧於坰野故知有避民田之義也引周禮者地官載師文彼注鄭司農云官田者以備公家之所耕也牛田者以養公家之牛也賞田者賞賜之田也牧田者牧六畜之田𤣥謂官田庶人在官者其家所受田也牛田牧田畜牧者之家所受田也必易司農者以載師掌任土之法以物地事所陳者為制貢賦而言也若官所耕田及牛牧之田則自公家所田無賦稅之事下文何云近郊十一逺郊二十而三為稅法也以此故易之彼司農以牛田為牧家所受則非復放牧之田而引證此者以牧人之牧六畜常在逺郊之外因近其牧處而給之田故引此為證牧馬之處當逺於國也彼雖天子之法明諸侯亦當然則牧在逺地避民良田乃是禮法當然自僖公以前不能如禮故<pb n="5b"/>特羙之傳正義曰上言駉駉牡馬在坰之野是馬之肥乃言其牧處此云薄言駉者有驈有皇是就其所牧之中言肥馬之色此駉駉之肥由牧之使然故傳辨之云牧之坰野則駉駉然釋畜云驪馬白跨驈孫炎曰驪黒色也白跨股脚色也郭璞云跨髀間也然則跨者所跨據之處謂髀間白也釋畜又云黃白皇舍人曰黃白色雜名皇也純驪與黃則爾雅無文月令孟冬云駕鐵驪象時之色檀弓云夏后氏尚黒戎事乗驪故知純黑曰驪爾雅黃白皇謂黃而雜白者名之為皇則黃而赤色者直名為黃明矣故知黃騂曰黃騂者赤色謂黃而雜赤者也諸侯六閑馬四種夏官校人有其事故知邦國六閑傳唯變邦國以為諸侯耳以四章所論馬色既别皆言以事明其每章各有一種故言此以充之不於上經言之者以上文二句四章皆同無可以為别異故就此以車異文而引之也閑為馬之所在有限衛之處校人之注以為二百一十六匹為一廄每廏為一閑諸侯<pb n="6a"/>有四種其三種别為一閑鴑一種而分為三閑也傳既言馬有四種又辨四種之異故云有良馬有戎馬有田馬有駑馬案校人上文辨六馬之屬種戎齊道田駑本無良馬之名鄭於彼注以為諸侯四種無種戎而有齊道田駑此傳有良戎而無齊道與彼異者彼上文說六馬之屬下言天子六種邦國四種家二種自上降殺以兩明當漸有其等差其義必如鄭說今傳言良馬非彼六馬之名則戎馬非彼之義戎馬自以時事名之蓋謂齊馬為良馬道馬為戎馬也何則國之大祀在祀與戎諸侯之國必有朝祀征伐之事謂朝祀所乗為良馬征伐所乗為戎馬非周禮之種戎也彼鄭注以次差之玉路駕種馬戎路駕戎馬金路駕齊馬象路駕道馬田路駕田馬駑馬給宫中之役彼以天子具有五路故差之以當六馬而諸侯路車多少不等有自金路以下者有象路以下者有革路以下者車雖有異馬皆四種則知其為差次不得同天子故傳準所用别為立名謂之良<pb n="6b"/>戎不言齊道案魯以同姓勲親有金路以下則當金路象路共駕良馬戎路駕戎馬田路駕田馬駑馬給宫中之役其餘諸侯無金路者事窮則同蓋亦準其時事分乗四種大夫本無路車亦有二種之馬明以時事乗之不必要駕路車也若然案夏官戎右注云此充戎路之右田亦為之右然則戎田相類何知不象路駕戎馬戎路駕田馬而必知諸侯有金路者金路象路共駕良馬戎路駕戎馬者以兵戎國之大事當駕善馬不得與田馬同也天子戎路以其無餙故卑於象路戎馬以其尚强故戎馬先於齊馬以此知諸侯戎路亦不得與田路同馬且戎路之衡高於田路田馬不得駕之冬官輈人為輈國馬之輈深四尺有七寸田馬之輈深四尺注云國馬謂種馬戎馬齊馬道馬高八尺兵車乗車衡高八尺七寸田馬七尺則衡高七尺七寸是戎馬之高當與齊道同不與田馬等故知戎馬不得駕田馬也戎路必駕戎馬則知有金路者金路象路共駕良馬明矣校人<pb n="7a"/>又云凡頒良馬而養乗之注云良善也善馬五路之馬彼以五路之馬皆稱為良此傳獨以齊馬為良馬者以其用之朝祀故謂之良不與周禮同也朝祀所乗雖取其力亦須儀容故云彭彭有力有容言其能備五御之威儀也箋正義曰臧善釋詁文疆者竟也故云反覆思之無竟已言伯禽之法非一僖公每事思之所思衆多乃至於思馬斯善以馬是賤物舉微以見其著多大其思之所及者能廣博也</hi>
駉駉牡馬在坰之野薄言駉者有騅有駓有騂有騏以<lb/>
車伾伾傳蒼白雜毛曰騅黃白雜毛曰駓赤黃曰騂蒼<lb/>
祺曰騏伾伾有力也思無期思馬斯才傳才多材也音<lb/>
義<hi>騅音佳駓符悲反字又作駓郭云今桃花馬也字林作<graphic n="KR1750" url="https://raw.githubusercontent.com/kanripo/KR-Gaiji/master/images/KR1750.png" mimeType="image/png"/>音丕騏音其伾敷悲反說文同字林作駓走也<pb n="7b"/>父之反音丕祺音其字又作騏</hi>疏<hi>傳正義曰釋畜云倉白雜毛騅郭璞曰即今騅馬也又云黃白雜毛駓郭璞曰今之桃華馬也此二者皆云雜毛是體有二種之色相間雜上云黃白曰皇黃騂曰黃止二毛色之中自有淺深與此二色者異故不云雜毛也其騂騏爾雅無文周人尚赤而牲用騂剛禮稱陽祀用騂牲是騂為純赤色言赤黃者謂赤而微黃其色辨明者也上云黃騂曰黃謂黃而微赤此云赤黃曰騂謂赤而微黃此其所以異也騏者黒色之名倉騏曰騏謂青而微黑今之驄馬也顧命曰四人騏弁注云青黑曰騏引詩云我馬維騏是騏為青黒色此章言戎馬戎馬貴多力故云伾伾有力</hi>
駉駉牡馬在坰之野薄言駉者有驒有駱有駵有雒以<lb/>
車繹繹傳青驪驎曰驒白馬黑鬣曰駱赤身黑鬣曰駵<lb/>
<pb n="8a"/>
黑身白鬣曰雒繹繹善走也思無斁思馬斯作傳作始<lb/>
也箋云斁厭也思遵伯禽之法無厭倦也作謂牧之使<lb/>
可乗駕也音義<hi>驒徒河反說文云馬文如鼉魚也韓詩及字林云白馬黒髦也駱音洛樊孫爾雅並作白馬黒髦鬣尾也駵音留字林云赤馬黑髦尾也雒音洛本或作駱同繹音亦善足也一本足善走也崔本作驛驎本亦作甐郭良忍反毛色有深淺斑駮隠甐今之連錢驄也吕沈良振反孫炎音隣云似魚鱗也鬣力輒反斁音亦</hi>疏<hi>傳正義曰釋畜云青驪驎驒孫炎云色有淺深似魚鱗也郭璞曰色有深淺斑駮隠甐今之連錢驄也又云白馬黑鬣駱郭璞引禮記曰夏后氏駱馬黑鬣然則髦即是鬣背謂馬之騣也定本集注髦字皆作鬣其駵雒爾雅無文爾雅有駵白駁駵馬黃春騝音乾則駵是色名說者以駵為赤色若身鬣俱<pb n="8b"/>赤則騂馬故為赤身黒鬣曰駵即今之駵馬也黒身白鬣曰雒則未知所出檢定本集注及徐音皆作駱字而俗本多作駁字爾雅有駵白駁謂赤白雜色駁而不純非黒身白鬣也東山傳曰駵白曰駁謂赤白雜取爾雅為說若此亦為駁不應傳與彼異且注爾雅者樊光孫炎於駵白駁下乃引易乾為駁馬引東山皇駁其馬皆不引此文明此非駁也其字定當為雒但不知黒身白鬣何所出耳此章言田馬田獵尚疾故言繹繹善走作始也者釋詁云俶作也始也俶之所訓為作為始是作亦得為始思馬斯始謂令此馬及其古始如伯禽之時也箋正義曰斁厭釋詁文彼作射音義同以上章斯臧斯才皆馬之身事故易傳以作為作用謂牧之使可作用乗駕也</hi>
駉駉牡馬在坰之野薄言駉者有駰有騢有驔有魚以<lb/>
<pb n="9a"/>
車祛祛傳隂白雜毛曰駰彤白雜毛曰騢豪骭曰驔二<lb/>
目白曰魚祛祛彊健也思無邪思馬斯徂箋云徂猶行<lb/>
也思遵伯禽之法專心無復邪意也牧馬使可走行音<lb/>
義<hi>駰舊於巾反讀者並音因騢音遐說文云赤白雜色文似鰕魚驒音簟徒㸃反字林云又音譚有魚如字字書作□字林作䁩音並同毛云二目白曰魚爾雅云一目白瞷二目白䁩瞷音閑祛起居反彤徒冬反赤也骭戸晏反邪似嗟反注同復扶又反</hi>疏<hi>傳正義曰釋畜云隂白雜毛駰舍人曰今之泥驄也樊光曰駰者目下白也孫炎曰隂淺黒也郭璞曰隂淺黑今之泥驄或云目下白或云白隂皆非也璞以隂白之文與驪白黃白蒼白彤白相類故知隂是色名非目下白與白隂也又云彤白雜毛騢舍人曰赤白雜毛今赭馬名騢郭璞<pb n="9b"/>云彤赤也即今赭白馬是也又云一目白瞷二目白魚舍人曰一目白曰瞷兩目白為魚郭璞曰似魚目也其驒爾雅無文說文云骭骹也郭璞曰骭脚脛然則骭者膝下之名釋畜云四骹皆白驓無豪骭白之名傳言豪骭白者蓋謂豪毛在骭而白長名為驒也驓則四骹雜白而毛短故與驒異也此章言駑馬主以給官中之役貴其肥壯故曰祛祛彊健也箋正義曰徂訓為往行乃得往故徂猶行也思牧馬使可走行亦上章使可乗駕之事也王肅云徂往也所以養馬得往古之道毛於上章以作為始則此未必不如肅言但無迹可尋故同之鄭說</hi>
　　駉四章章八句<lb/>
　序有駜頌僖公君臣之有道也箋云有道者以禮義<lb/>
<pb n="10a"/>
　相與之謂也音義<hi>駜備筆反又符必反字林父必反</hi>疏<hi>正義曰君以恩惠及臣臣</hi>
　<hi>則盡忠事君君臣相與皆有禮矣是君臣有道也經三章皆陳君皆祿食其臣臣能憂念事君夙夜在公</hi>
　<hi>是有道之事也此主頌僖公而兼言臣者明君之所為美由與臣有道道成於臣故連臣而言之箋正義</hi>
　<hi>曰蹈履有法謂之禮行允事宜謂之義君能致其祿食與之燕飲是君以禮義與臣也臣能夙夜在公盡</hi>
　<hi>其忠敬是臣以禮義與君也</hi>
有駜有駜駜彼乗黃傳駜馬肥彊貎馬肥彊則能升高<lb/>
進逺臣彊力則能安國箋云此喻僖公之用臣必先致<lb/>
其祿食祿食足而臣莫不盡其忠夙夜在公在公明明<lb/>
<pb n="10b"/>
箋云夙早也言時臣憂念君事早起夜寐在於公之所<lb/>
在於公之所但明義明徳也禮記曰大學之道在明明<lb/>
徳振振鷺鷺于下鼓咽咽醉言舞于胥樂兮傳振振羣<lb/>
飛貎鷺白鳥也以興潔白之士咽咽鼓節也箋云于於<lb/>
胥皆也僖公之時君臣無事則相與明義明徳而已潔<lb/>
白之士羣集於君之朝君以禮樂與之飲酒以鼓節之<lb/>
咽咽然至於無算爵則又舞燕樂以盡其歡君臣於是<lb/>
則皆喜樂也音義<hi>乗䋲證反下同大學音秦咽本又作鼝同音烏𤣥反又於巾反樂音洛注<pb n="11a"/>喜樂下于胥樂兮及注安樂同朝直遙反</hi>疏<hi>正義曰言有駜有駜然肥彊之馬此駜然肥彊者彼之所乗黃馬也將欲乗之先養以芻秣故得肥彊乗之則可以升高致逺得為人用矣以興僖公有賢能之臣將任之先致其祿食故皆盡忠任之則可以安國治民得為君用矣羣臣以盡忠之故常侵早逮夜在於公所其在於君所則君臣無事相與明義明徳而已以君臣閒暇共明徳義故在外賢士競來事君振振然而羣飛者潔白之鷺鳥也此鷺鳥於是下而集止於其所以喻潔白者衆士也此衆士於是來而集止於君朝既集君朝與之燕樂以鼓節之咽咽然至於無筭爵而醉為君起舞以盡其歡於是君臣皆喜樂兮是其相與之有道也傳正義曰以駜與乗黃連文故知駜者馬肥彊之貎以序言君臣有道下句皆說臣事故知以肥馬喻彊臣也四馬曰乗故言乗黃箋正義曰傳以馬之肥彊喻臣之彊力馬由人所養飼乃得肥彊肥彊乃能致逺人得禄食充足<pb n="11b"/>乃能盡忠盡忠乃肯用力若其不然雖有彊力不肯用之故箋重申傳意案夏官司士云以功詔祿儒行云先勞而後祿不亦易祿乎然則臣當先施功勞然後受祿此僖公用臣所以先致祿食者彼二文皆謂君初用臣臣初仕君必試之有功乃與之祿若其位定之後食祿是當君當豐其祿食要其功効不得復待有功方始祿之故羙僖公先致祿食使臣盡忠此則禮之常法羙僖公能順禮也夙早釋詁文以臣之於君徳義而已以經有二明故知謂明義明徳也定本集注皆云義明徳也無上明字施物得宜為義在身得理為徳雖内外小殊而大理不異引大學明徳者彼謂顯明明徳之事故引之以證此為明徳也于於胥皆釋詁文潔白之士不仕庸君以僖公君臣無事相與明義明徳而已徳義明乃為賢人所慕故潔白之士則羣集於君之朝既言君臣相與明義明徳别言潔白之士羣集君朝則潔白之士謂舊臣之外新來者也上言在公明明據臣為文則明<pb n="12a"/>義明徳唯應臣明之耳而云相與者以言在公則是共公明之故知君臣並明徳義也以禮與之飲酒謂為燕禮燕禮以樂助勸故以鼓節之咽咽然醉始言舞故知至於無算爵則有舞盡歡以君與臣燕故知君臣於是皆喜樂也</hi>
有駜有駜駜彼乗牡夙夜在公在公飲酒傳言臣有餘<lb/>
敬而君有餘惠振振鷺鷺于飛鼓咽咽醉言歸于胥樂<lb/>
兮箋云飛喻羣臣飲酒醉欲退疏<hi>傳正義曰言臣有餘敬者臣禮朝朝暮夕不當常在君所今閒暇無事而夙夜在公是臣有餘敬也君之於臣饗燕有數今以無事之故即與之飲酒是君有餘惠也箋正義曰飛喻羣臣飲酒醉欲退也者以上言於下此言於飛是既下而飛去故知喻羣臣飲酒<pb n="12b"/>醉欲退也潔白之士謂新來之人但所來之人即在臣例且與舊臣同燕故以羣臣言之</hi>
有駜有駜駜彼乗駽傳青驪曰駽夙夜在公在公載燕<lb/>
箋云載言則也自今以始歲其有君子有榖詒孫子于<lb/>
胥樂兮傳歲其有豐年也箋云榖善詒遺也君臣安樂<lb/>
則隂陽和而有豐年其善道則可以遺子孫也音義<hi>駽呼縣反又火𤣥反徐又胡眄反又音炫歲其有本或作歲其有矣又作歳其年者矣皆衍字也詒孫子以之反本或作詒厥孫子詒于孫子皆是妄加也遺唯季反下同</hi>疏<hi>正義曰君臣有道如此故致隂陽和順從今以為初始歲其當有豐年言君徳可以感之也君子僖公有善道可以遺其子孫言其徳澤堪及於後也以此之<pb n="13a"/>故於是君臣皆喜樂兮傳正義曰青驪曰駽者釋畜云青驪駽舍人曰青驪馬今名駽馬也孫炎曰色青黒之間郭璞曰今之鐵驄也歳其有豐年也者春秋書有年者謂五穀大熟豐有之年故知其有年謂從今以去當有豐年也定本集注皆云歲其有年此詩僖公薨後乃作而云自今以始者上言在公載燕因即據燕為今與將來為始非以作詩為始箋正義曰榖善釋詁文貽遺釋言文</hi>
　　有駜三章章九句<lb/>
　序泮水頌僖公能修泮宫也音義<hi>泮普半反</hi>疏<hi>正義曰作泮水詩者</hi>
　<hi>頌僖公之能修泮宫也泮宫學名能修其宫又修其化經八章言民思往泮宫樂見僖公至於克服淮夷</hi>
　<hi>惡人感化皆修泮宫所至故序言能修泮宫以總之定本云頌僖公修泮宫無能字</hi>
<pb n="13b"/>
思樂泮水薄采其芹傳泮水泮宫之水也天子辟廱諸<lb/>
侯泮宫言水則采取其芹宫則采取其化箋云芹水菜<lb/>
也言已思樂僖公之修泮宫之水復伯禽之法而往觀<lb/>
之采其芹也辟廱者築土雝水之外圓如璧四方來觀<lb/>
者均也泮之言半也半水者蓋東西門以南通水北無<lb/>
也天子諸侯宫異制因形然魯侯戾止言觀其旂其旂<lb/>
茷茷鸞聲噦噦無小無大從公于邁傳戾來止至也言<lb/>
觀其旂言法則其文章也茷茷言有法度也噦噦言其<lb/>
<pb n="14a"/>
聲也箋云于徃邁行也我采水之芹見僖公來至于泮<lb/>
宫我則觀其旂茷茷然鸞和之聲噦噦然臣無尊卑皆<lb/>
從君行而來稱言此者僖公賢君人樂見之音義<hi>僖音希頖音判本多作泮泮宫諸侯之學也泮半也半有水半無水也鄭注禮記言頖班也所以班政教芹其巾反辟音璧下同圜音圓觀古亂反又音官茷蒲害反又普貝反本又作伐噦呼㑹反</hi>疏<hi>正義曰僖公能修泮宫為宫立水水傍生菜宫内行化魯人言已思樂徃泮宫之水我欲薄采其芹之菜也既采其菜又觀其化傳魯侯僖公來至此泮宫我觀其車之所建之旂而有文章法度則其旂乃茷茷然有法度其鸞則噦噦然有聲言其車服得宜行趍中節也又魯之羣臣無小無大皆從公往行而至泮宫言僖公之賢人樂見之也傳正義曰此<pb n="14b"/>羙僖公之修泮宫述魯人之辭而云思樂泮水故知泮水即泮宫之外水也天子辟廱諸侯泮宫王制文其餘諸侯止有泮宫一學魯之所立非獨泮宫而已明堂位曰米廩有虞氏之庠也序夏后氏之序也瞽宗殷學也頖宫周學也是魯禮得立四代之學魯有四代之學此詩主頌其修泮宫者先代之學尊魯侯得立之示存古法而已其行禮之飲酒養老兵事之受成告克當於周世之學在泮宫也僖公之伐淮夷將行則在泮定謀既克則在泮獻馘作者主羙其作泮宫而能服淮夷故特言其修泮宫耳僖公至復古制未必不四代之學皆修之也又解泮宫泮水正是一物而此詩或言宫或言水之意以菜生於水化出於宫言水則采取其芹言宫則采取其化故詩言采芹藻之菜則言泮水說行禮謀獻之事則云泮宫下章云既作泮宫淮夷攸服是言克淮夷者由宫内行化而服之故言宫也泮宫之名既定亦可單稱為泮此經四言在泮及集于泮林皆謂泮宫為<pb n="15a"/>泮也采者取菜之名而化亦言采者俱是已往取之因采菜而同其文箋正義曰芹水菜也者采菽云觱沸檻泉言采其芹芹生於泉水是水菜也言水菜者解其就泮水之意藻茆亦水菜從此可知也魯人之樂泮水意在觀化非主采菜但水能生菜因采取之并以采菜為言故箋解其意言已思樂僖公之修泮宫之水復伯禽之法而往觀之采其芹也是其思樂者樂僖公所修觀宮因采其菜其往不專為菜又申傳辟廱泮宫之義辟廱者築土為堤以壅水之外使圓如璧令四方來觀者均故謂之辟廱也釋詁云肉倍好謂之璧孫炎云肉身也好孔也身大而孔小然則璧體圓而内有孔此水亦圓而内有地是其形如璧也圓既中規而望水内則逺近之路等故四方來觀者均言均得所視也此箋言築土壅水四方來觀者均說水之外畔靈臺傳云水旋丘以節觀者說水之中央所據不同互相發見也言四方來觀者均則辟廱之宫内有館舍外無牆院也後漢書<pb n="15b"/>稱光武中元二年初載建三廱明帝即位親行其禮天子始冠通天衣日月備法物之駕盛清道之儀坐明堂而朝羣臣登靈臺以望雲物袒割辟廱之上尊養三老五更饗射禮畢帝正坐自講諸儒問難於前冠帶搢紳之人圜橋門而觀聼者蓋億萬計是由外無牆院故得圜門觀之也天子之宫形既如璧則諸侯宫制當異矣而泮為名則泮是其制故云泮之言半半水者著東西門以南通水北無也既以蓋為疑辭必疑南有水者以行禮當南面而觀者宜北靣畜水本以節觀宜其先節南方故知南有水而北無也北無水者下天子耳亦當為其限禁故云東西門以南通水明門北亦有溝塹但水不通耳諸侯樂用軒懸去其南靣泮宫之水則去北靣者樂為人君而設貴在近人與其去之寜去逺者泮水自以節觀故從南方各從其宜不得同也天子諸侯之宫異制因形然由言形異制殊所以其名亦别也定本集注皆作形然俗本作殺字誤也此解辟廱泮宫之<pb n="16a"/>義皆以其形名之而王制注云辟明也廱和也所以明和天下泮之言班也所以班政教也以物有名生於形因名立義以此天子諸侯之宫實圓水半水耳不以圓半為名而謂之辟泮故知辟泮之稱有義存焉故於禮注解其義與此相接成也傳正義曰釋詁云戾來至也俱訓為至是戾得為來也止者至而止住故云至非訓止為至也復解泮宫在郊旗鸞在車之飾諸侯禮當有之今云言觀者欲法則其立意故羙而觀之也此是魯人作詩而自稱其君為魯侯者以其魯君之羙可為四方所則因其請王而作遂為外人之辭以示僖公之徳非獨魯人所頌也</hi>
思樂泮水薄采其藻魯侯戾止其馬蹻蹻其馬蹻蹻其<lb/>
音昭昭傳其馬蹻蹻言彊盛也箋云其音昭昭僖公之<lb/>
<pb n="16b"/>
徳音載色載笑匪怒伊敎傳色温潤也箋云僖公之至<lb/>
泮宫和顔色而笑語非有所怒於是有所教化也音義<lb/>
<hi>藻音早水草也蹻居表反昭之繞反</hi>疏<hi>正義曰以其馬是僖公之馬故知其音是僖公之音以文承馬下嫌是馬音故明之</hi>
思樂泮水薄采其茆傳茆鳧葵也魯侯戾止在泮飲酒<lb/>
既飲㫖酒永錫難老箋云在泮飲酒者徴先生君子與<lb/>
之行飲酒之禮而因以謀事也已飲羙酒而長賜其難<lb/>
使老難使老者最夀考也長賜之者如王制所云八十<lb/>
<pb n="17a"/>
月告存九十日有秩者與順彼長道屈此羣醜傳屈收<lb/>
醜衆也箋云順從長逺屈治醜惡也是時淮夷叛逆既<lb/>
謀之於泮宫則從彼逺道往伐之治此羣為惡之人音<lb/>
義<hi>茆音卯徐音柳韋昭萌藻反干寳云今之<graphic n="KR1910" url="https://raw.githubusercontent.com/kanripo/KR-Gaiji/master/images/KR1910.png" mimeType="image/png"/>蹗草堪為菹江東有之何承天云此菜出東海堪為菹醤也鄭小同云江南人名之蓴菜生陂澤中草木疏同又云或名水葵一云今之浮菜即豬蓴也本草有鳧葵陶𢎞景以入有名無用品解者不同未詳其正沈以下同及草木疏所說為得鳧音符者與音餘屈丘勿反鄭云治也徐云鄭又其勿反韓詩云屈收也收歛得此衆聚</hi>疏<hi>正義曰毛以為魯人言已思樂往泮宫之水我薄欲采其茆之菜也既采其菜又觀其化值魯侯來至在泮水之宫與羣臣飲酒謂召先生君子與之行飲酒之禮<pb n="17b"/>既飲此羙酒而得其宜則天長與之以難老之福故能順彼仁義之長道以收歛此醜衆人民鄭以為既飲此羙酒又長賜其難老之人謂所養老人常有賙餼也又言僖公行飲酒之禮因以謀征伐之事乃欲從彼長逺之道路以治此羣為惡之人謂時淮夷叛逆魯謀伐之此章言其謀行故五章言其伐克也傳正義曰陸璣疏云茆與荇菜相似菜大如手赤圓有肥者著手中滑不得停莖大如七柄葉可以生食又可鬻滑羙江南人謂之蓴菜或謂之水葵諸陂澤水中皆有箋正義曰泮宫者行禮養老之宫而云在泮飲酒明是以禮飲酒故知徴先生君子與之行飲酒之禮也鄉飲酒鄉射之禮皆以明日息司正而復行小飲酒之禮云徴唯所欲以告于先生君子可也鄉射注云先生卿大夫致仕者君子有徳不仕者鄉飲酒注云先生不以筋力為禮於是可以采可以召唯所欲是飲酒之禮有召老之法下句言永錫難老明是召之與飲也王制云天子將出征受命<pb n="18a"/>於祖受成於學注云定兵謀也天子之禮如是則知諸侯亦然下章言淮夷攸服明當於是謀之故知行飲酒之禮因以謀伐淮夷之事也難老者言其身力康強難使之老故云謂最夀考者長賜終老者之身賜之不絶故言如王制所云八十月告存九十日有秩彼注以為告存者每月致膳有秩者日有常膳然則八十者每月一致膳九十者日日常有膳所膳之物則無文蓋如漢世老人有名徳者時詔郡國常以八月致羊酒之類也王制告存之文承七十不俟朝之下則謂朝臣有徳致仕者也庶人之老者則不能然直行復除以養之耳王制又云凡三王養老皆引年八十者一子不從政九十者其家不從政注云引戸校年當行復除老人衆多非賢者不可皆養之也傳正義曰屈者屈彼從已是收歛之義故為收也醜衆釋詁文毛云收此羣衆則是不斥淮夷當謂順行長逺之道收歛魯國之民人也王肅云天長與之難老之福乃能順彼仁義之長道以斂此羣<pb n="18b"/>衆傳意或然箋正義曰順者隨從之義長者遙逺之言故順為從長為逺也屈治釋詁文彼屈作淈某氏引此詩是音義同也下云既作泮宫淮夷攸服則將伐淮夷於泮宫謀之明是飲酒因謀此則謀之之事故以醜為惡此則謀治之耳未是兵已行也下云淮夷攸服乃是伐而服之</hi>
穆穆魯侯敬明其徳敬慎威儀維民之則允文允武昭<lb/>
假烈祖傳假至也箋云則法也僖公之行民之所法傚<lb/>
也僖公信文矣為修泮宫也信武矣為伐淮夷也其聰<lb/>
明乃至於羙祖之徳謂遵伯禽之法靡有不孝自求伊<lb/>
祜箋云祜福也國人無不法傚之者皆庶㡬力行自求<lb/>
<pb n="19a"/>
福祿音義<hi>假古百反行下孟反又如字祜音戸</hi>疏<hi>正義曰言穆穆然羙者是魯侯僖公能敬明其徳又敬慎其舉動威儀内外皆善維為下民之所法則也信有文矣信有武矣文則能修泮宫武則能伐淮夷既有文徳又有武功其明道乃至於功烈羙祖謂遵伯禽之法其道同於伯禽也以此化民民皆傚之魯國之民無有不為孝者皆庶㡬力行孝自求此維多福祿言能勉力行善則福祿自來歸之僖公行已有道化之深也</hi>
明明魯侯克明其徳既作泮宫淮夷攸服箋云克能攸<lb/>
所也言僖公能明其徳修泮宫而徳化行於是伐淮夷<lb/>
所以能服也矯矯虎臣在泮獻馘淑問如臯陶在泮獻<lb/>
<pb n="19b"/>
囚傳囚拘也箋云矯矯武貎馘所格者之左耳淑善也<lb/>
囚所虜獲者僖公既伐淮夷而反在泮宫使武臣獻馘<lb/>
又使善聼獄之吏如臯陶者獻囚言伐有功所任得其<lb/>
人音義<hi>蟜本又作矯亦作蹻居表反馘古獲反截耳也臯陶音遙臯陶唐虞之士官</hi>疏<hi>正義曰明明然有明徳之魯侯甚能明其徳也又說其明徳之事既作泮水之宫以行其徳化謀伐淮夷而淮夷所以順服是其徳之明也僖公既伐淮夷有功而反矯矯然有威武如虎之臣使之在泮宫之内獻其截耳之馘善問獄如臯陶者使之在泮宫之内獻其所執之囚言折馘則有威武執囚則善問獄羙其所伐有功而所任得人也箋正義曰克能攸所皆釋言文傳正義曰囚拘釋言文箋正義曰釋詁云馘獲也皇矣傳曰殺而獻其左耳<pb n="20a"/>曰馘故云馘所獲者之左耳謂臨陣格殺之而取其耳也淑善釋詁文囚所虜獲者謂生執而係虜之則所謂執訊者也王制云天子將出征受成於學出征執有罪反釋奠於學以訊馘告注云釋菜奠幣禮先師是將出則謀於學而後行反則禮先師以告克故僖公既伐淮夷而又在泮宫也彼云以訊馘告者即此獻馘是其事也所馘者是不服之人須武臣之力當殺其人而取其耳而使武臣如虎者獻之所囚者服罪之人察獄之吏當受其辭而斷其罪故使善聼獄如臯陶者獻之執俘截耳而還言伐有功也有武力者折馘善問獄者執囚言任得其人也此章言淮夷攸服即說獻囚急見所任得人以明其服之状故下二章更說往伐之事</hi>
濟濟多士克廣徳心桓桓于征狄彼東南傳桓桓威武<lb/>
貌箋云多士謂虎臣及如臯陶之屬征征伐也狄當作<lb/>
<pb n="20b"/>
剔剔治也東南斥淮夷烝烝皇皇不呉不揚不告于訩<lb/>
在泮獻功傳烝烝厚也皇皇羙也揚傷也箋云烝烝猶<lb/>
進進也皇皇當作暀暀暀暀猶往往也吴譁也訩訟也<lb/>
言多士之於伐淮夷皆勸之有進進往往之心不讙譁<lb/>
不大聲僖公還在泮宫又無以爭訟之事告於治訟之<lb/>
官者皆自獻其功音義<hi>狄王他歴反逺也孫毓同鄭作剔音同沈云毛如字未詳所出韓詩云鬄除也烝之丞反皇毛如字鄭作暀于況反呉鄭如字讙也又王音誤作呉音話同揚余章反訩音凶讙音歡譁音花爭爭鬬之爭</hi>疏<hi>正義曰毛以為上言仕得其人此本往還之事言濟濟然多威儀之多士<pb n="21a"/>皆能廣其徳心謂心徳寛𢎞並無褊躁又桓桓然有威武之容其往征也逺服彼東南淮夷之國此多士之徳烝烝然而厚皇皇然而羙不為過誤不有損傷於軍旅之間更無忿競其廻還也不有告于官司爭訟之事者唯在泮宫之内獻其戰功而已羙其軍旅齊整又能克㨗鄭唯以狄彼東南三句為異言以威武往征剔治彼東南之國其往之時莫不相勸有進進往往之心不讙譁不揚聲羙其樂戰之心而在軍又整餘同傳正義曰釋訓云桓桓威也故為威武貌毛無破字之理瞻仰傳以狄為逺則此狄亦為逺也王肅云率其威武往征逺服東南謂淮夷來服也箋正義曰上言反而獻功此又本其初往此言濟濟多士還是獻㨗之人故知多士謂虎臣及如臯陶之屬所謂伐而正其罪故以征為伐征伐所以治罪故讀狄為剔剔治毛髮故為治也淮夷之國在魯之東南故知東南斥淮夷也傳正義曰釋訓云烝烝作也衆作是厚重之意故為厚也皇皇羙釋詁文<pb n="21b"/>揚與誤為類故為傷謂不過誤不損傷也王肅云言其人徳厚羙不過誤有傷者箋正義曰釋詁云烝進也故烝烝猶進進也謂前進則皇為往行故知皇當作往釋詁云往往皇皇羙也俱訓為羙聲又相近故因而誤也鄭讀不吴為不娱人自娱樂必讙譁為聲故以娱為譁也訩訟釋言文揚者高舉之義不娱為不讙譁不揚為不揚聲故云多士之伐淮夷皆勸之有進進往往之心不讙譁不大聲謂初反及在軍之時能如此也僖公還泮宫又無争訟之辜告治獄之官由在軍不競故無所告皆自獻其功而已</hi>
角弓其觩束矢其搜戎車孔博徒御無斁既克淮夷孔<lb/>
淑不逆傳觩弛貎五十矢為束搜衆意也箋云角弓觩<lb/>
然言持弦急也束矢搜然言勁疾也博當作傅甚傅緻<lb/>
<pb n="22a"/>
者言安利也徒行者御車者皆敬其事又無厭倦也僖<lb/>
公以此兵衆伐淮夷而勝之其士卒甚順軍法而善無<lb/>
有為逆者謂堙井刋木之類式固爾猶淮夷卒獲箋云<lb/>
式用猶謀也用堅固女軍謀之故故淮夷盡可獲服也<lb/>
謀為度己之徳慮彼之罪以出兵也音義<hi>觩音虯搜依字作摉色畱反博徐云毛如字王同大也鄭作傅音附繹本又作射又作斁作懌皆音亦厭也施式氏反本又作弛同致直置反卒尊忽反堙音因塞也刋若干反服䖍云削也度待洛反</hi>疏<hi>正義曰毛以為多士以威武而往伐淮夷望而即服故角弓其觩然弛而不張束矢其搜然衆而不用其兵車甚博大徒行御車之人皆敬其事無厭倦<pb n="22b"/>者故能克服淮夷既克淮夷而淮夷甚化於善不復為逆亂也此淮夷不逆是僖公之功故述而羙之言僖公用能固執大道之故故淮夷卒皆服也鄭以為既言服而獻功更陳克㨗之勢言僖公之伐淮夷也以角為弓其張則觩然而持弦甚急所束之矢其發則搜然而勁又且疾其戎車甚傅緻而勞固徒行之人又並無厭倦者從軍之初發至於既克淮夷其軍旅士卒甚善矣不有違逆軍法號令者此皆僖公之徳故稱羙之言此由僖公用堅固爾軍謀之故故淮夷盡得服也傳正義曰毛以羙僖公之克淮夷必羙其以徳不以力此當設言為不戰之辭故以觩為弛貌荀卿論兵云魏氏武卒衣三屬之甲操十二石之弩負矢五十個是一弩用五十矢矣苟則毛氏之師故從其言以五十矢為束也大司寇云八束矢於朝注云古者一弓百矢其百箇與則鄭意以百矢為束此箋不易傳者百矢為束亦無正文以尚書及左傳所言賜諸侯以弓矢者皆云彤弓一彤矢<pb n="23a"/>百以一弓百矢故謂束矢當百箇而在軍之禮重弓以備折壊或亦分百矢以為兩束故不易傳也己以為搜與束矢其文當言其束之多故搜為衆意得以弓言觩矢言搜其意言弓不張矢不用是僖公不至大戰而克服淮夷也又毛於猶字皆訓為道則下句猶亦為道王肅云言弓弛而不張矢衆而不用兵車甚博大徒行御車無厭其事者已克淮夷淮夷甚化於善不逆道也魯侯能固執其大道卒以得淮夷傳意或然上有囚馘則非全不戰傳意蓋以此章為深羙之言箋正義曰以上言獻馘獻囚是戰而克之此章不宜復言弛弓束矢故云角弓觩然則言持弦急謂弓張故弛急也搜為矢行之聲故束矢搜然言勁且疾也車之廣狹度量有常不得以甚博為言故博當作傅其車甚傅緻言安稳而調利也用兵貴於順禮而云孔淑不逆則謂士卒所為不逆軍之正法故云士卒甚順軍法而善無有不善者於既克淮夷之下乃云孔淑不逆言其從始至終皆不逆<pb n="23b"/>也此羙僖公用兵不逆則當時行兵有逆者謂堙井刋木之類襄二十五年左傳云陳侯㑹楚子伐鄭當陳隧者井堙木刋服䖍云堙塞刋削也式用釋言文猶謀釋詁文</hi>
翩彼飛鴞集于泮林食我桑黮懐我好音傳翩飛貎鴞<lb/>
惡聲之鳥也黮桑實也箋云懐歸也言鴞恆惡鳴今來<lb/>
止於泮水之木上食其桑黮為此之故故改其鳴歸就<lb/>
我以善音喻人感於恩則化也憬彼淮夷來獻其琛元<lb/>
龜象齒大賂南金傳憬逺行貎琛寳也元龜尺二寸賂<lb/>
遺也南謂荆揚也箋云大猶廣也廣賂者賂君及卿大<lb/>
<pb n="24a"/>
夫也荆揚之州貢金三品音義<hi>翩音篇鴞于嬌反黮說文字林皆作葚時審反為于偽反憬九永反沈又孔永反說文作懬音獷云闊也一曰廣大也琛勑金反犍為舍人云羙寳曰琛賂音路遺唯季反</hi>疏<hi>正義曰翩然而飛者彼飛鴞惡聲之鳥今來集止於我泮水之林食我泮宫之桑黮歸我好善之羙音惡聲之鳥食桑黮而變音喻不善之人感恩惠而從化憬然而逺行者是彼淮夷來就魯國獻其琛寳其所獻之物是大龜象齒又廣賂我以南方之金言君臣並皆得之是俢泮宫所致故以此結篇也傳正義曰淮夷去魯既遥故以憬為逺行貌琛圭釋言文舍人曰羙寳曰琛來獻其琛總言獻寳其龜象南金還是寳中之别以其物貴特舉而言其獻非唯此等也漢書食貨志云龜不盈尺不得為寳此言元龜龜之大者故云元龜尺二寸也賂者以財遺人之名故賂為遺也荆揚之州於諸州最處南偏又此二州出金今云南金故<pb n="24b"/>知南為荆揚也禹貢徐州淮夷蠙珠洎魚則淮夷居在徐州貨唯珠魚而已其土不出龜象其國不屬荆揚而得有龜象南金獻於魯者禹貢所陳謂常貢天子土地所出此則僖公伐而克之蹔以賂魯其國先得此寶以其國寶為獻非是淮夷之地出此物也箋正義曰大賂者賂之多大故云大猶廣也春秋襄二十五年晉師諸侯伐齊齊人賂晉侯有六正五吏三十帥及處守者皆有賂是及羣臣故知廣賂者君及卿大夫也又申傳南荆揚之義故云荆揚之州貢金三品禹貢揚州厥貢惟金三品荆州云厥貢羽毛齒革惟金三品彼注云三品者銅三色也王肅以為三品金銀銅鄭不然者以梁州云厥貢鏐鐵銀鏤爾雅釋器云黃金之羙者謂之鏐白金謂之銀貢金銀者既以鏐銀為名則知金三品者其中不得有金銀也又檢禹貢之文厥貢鏐鐵錫鈆銀獨無銅故知金即銅也僖十八年左傳曰鄭伯始朝于楚楚子賜之金既而悔之與之盟曰無以鑄兵故以鑄三<pb n="25a"/>鐘考工記工六分其金而錫居一謂之鐘鼎之齊是謂銅為金也三色者蓋青白赤也</hi>
　　泮水八章章八句<lb/>
　序閟宫頌僖公能復周公之宇也箋云宇居也音義<lb/>
　<hi>閟筆位反音祕同僖音希</hi>疏<hi>正義曰作閟宫詩者頌羙僖公能復周公之宇謂復周公之時土地居處</hi>
　<hi>也明堂位曰成王以周公為有勲勞於天下是以封周公於曲阜地方七百里革車千乗是周公之時土</hi>
　<hi>境特大異於其餘諸侯也伯禽之後君徳漸衰鄰國侵削境界狹小至今僖公有徳更能復之故作詩以</hi>
　<hi>頌之也復周公之宇雖辭出於經而經之所言止為常許此則總序篇義與經小殊其言復周公之宇主</hi>
　<hi>以境界為辭但僖公所行善事皆是復故非獨土地而已自二章周公之孫以下皆述僖公之徳作者將</hi>
<pb n="25b"/>
　<hi>羙僖公追述逺祖上陳姜嫄后稷至於文武大王爰及成王封建之辭魯公受賜之命言其所以有魯之</hi>
　<hi>由與僖公之事為首引耳序者以其非頌所主之意故從而略之</hi>
閟宫有侐實實枚枚傳閟閉也先妣姜嫄之廟在周常<lb/>
閉而無事孟仲子曰是禖宫也侐清淨也實實廣大也<lb/>
枚枚礱宻也箋云閟神也姜嫄神所依故廟曰神宫赫<lb/>
赫姜嫄其徳不回上帝是依無災無害彌月不遲傳上<lb/>
帝是依依其子孫也箋云依依其身也彌終也赫赫乎<lb/>
顯著姜嫄也其徳貞正不回邪天用是馮依而降精氣<lb/>
<pb n="26a"/>
其任之又無災害不圻不副終人道十月而生子不遲<lb/>
晚是生后稷降之百福黍稷重穋稙稺菽麥奄有下國<lb/>
俾民稼穡傳先種曰稙後種曰稺箋云奄猶覆也姜嫄<lb/>
用是而生子后稷天神多與之福以五穀終覆蓋天下<lb/>
使民知稼穡之道言其不空生也后稷生而名棄長大<lb/>
堯登用之使居稷官民賴其功後雖作司馬天下猶以<lb/>
后稷稱焉有稷有黍有稻有秬奄有下土纉禹之緒傳<lb/>
緒業也箋云秬黑黍也緒事也堯時洪水為災民不粒<lb/>
<pb n="26b"/>
食天神多予后稷以五穀禹平水土乃敎民播種之於<lb/>
是天下大有故云繼禹之事也羙之故申說以明之音<lb/>
義<hi>侐況域反說文云静也一音火季反枚莫回反韓詩云間暇無人之貎也嫄音元禖莫回反礱路東反厲也災字又作灾本亦作菑音同邪似嗟反馮依本又作憑同皮陵反一本作馮依其身圻勑宅反裂也副孚逼反重直容反本又作種同穋音六本又作稑音同稙徵力反徐時力反韓詩曰長稼也穉音稚韓詩云㓜稼也菽音叔大豆也俾必爾反本又作卑下同長張丈反秬音巨纉子管反繼也粒音立</hi>疏<hi>正義曰毛以為将羙僖公先上述逺祖周人立姜嫄之廟常閉而無事欲說姜嫄又先言其廟言在周所閉之宫有侐然清淨其宫之内則實實然而甚廣大其宫之材則枚枚然而礱之密之此是姜嫄廟也既言其廟遂說其身赫赫然顯著<pb n="27a"/>者其姜姓之女名嫄也此姜嫄其徳貞正不回邪故上帝之天用是之故依其所生子孫使其在母之時今其母無災殃無患害終人道之月而生之不遲也是所生者乃是后稷天神又下與之以百種之福使之有明哲之性曉稼穡之事又與之黍與之稷先種後熟之重後種先熟之穋先種之稙後種之稺及菽之與麥下此衆穀令稷種之同有天下諸國使民知稼穡之道民賴后稷之功多又復申說其事后稷之所種者有稷有黍有稻有秬以此衆穀徧敎下民同有此穀於天下之土以繼大禹之業言禹平水土稷敎播種事業可以相繼故言纉禹之緒以羙之鄭以閟宫為神宫於魯國有其宫故先言廟而逆說姜嫄上帝是依謂憑依其身降之精氣又以奄為覆緒為事為異餘同傳正義曰莊三十二年左傳稱公見孟任從之閉謂閉戸拒公故閟為閉也下句言赫赫姜嫄則此述姜嫄之廟禮生曰母死曰妣姜嫄是周之先母故謂之先妣說姜嫄之廟而謂之閟<pb n="27b"/>宫故知常閉而無事春官大司樂云舞大濩以享先妣則先妣之廟有祭事矣且立廟所以祭神而云閉而無事者案祭法王立七廟五廟皆月祭之二祧享嘗乃止彼文據周為說其言不及先妣先妣立廟非常而祭之又疎月朔四時祭所不及比於七廟是閉而無事也周禮定其用樂明其有祭之時但其祭時節禮無明文或因大祭而則祭之也傳亦以此司樂之文知姜嫄之廟在周耳言其在周則謂魯無其廟以周立是非常故魯不得有也孟仲子曰是謂禖宫蓋以姜嫄祈郊禖而生后稷故名姜嫄之廟為禖宫嫄廟清淨之處故以侐為清淨實謂宫内所容重言實實故謂宫之廣大枚枚者細密之意故云礱密晉語及書傳說天子廟飾皆云斲其材而礱之加宻石焉是礱密之事也又鄭注禮器云宫室之飾士首本大夫逹稜諸侯斲而礱之天子加密石是也箋正義曰箋以詩人之作覩事興辭若魯無姜嫄之廟不當先述閟宫又卒章云新廟奕奕奚斯所作<pb n="28a"/>發首言閟宫於末言新廟則所新之廟新此閟宫首尾相承於理為順奚斯作之自然在魯不宜獨在周也且立廟而祭不宜以閉為名釋詁云毖神溢慎也俱訓為慎是閟神為神閟與毖字異音同故閟為神也以其姜嫄神之所依故廟曰神宫凡廟皆是神宫以姜嫄之事說之於下故先言神宫以顯之傳正義曰毛氏不信履迹之事不得言天依姜嫄故為依其子孫正謂依助后稷使其母無災害也此直依其子耳兼言孫者以后稷後世克昌皆是天所依祜并孫言之以恊句也箋正義曰箋以生民之篇說姜嫄履帝迹而有后稷則是上帝憑依姜嫄而使之有子故以依為依其身履其拇指之處而心體歆歆然如有人道感已是其依之也以姜嫄其徳貞正不回邪上天用是之故憑依其身而降之精氣使得懐妊后稷也生民言不坼不副無災無害文在未生如達之下則謂當生之時無災害也此篇無災害文在彌月不遲之上則是未生之時無災害也言懐妊<pb n="28b"/>以至於生其母常無災害故文有先後災害可兼未生其不坼不副唯謂生時不爾此箋云其生之又無災害不坼不副災害謂懐妊時坼副謂生時也以其意與彼同故引彼為說家語執轡篇大戴禮本命篇皆云人十月而生此云彌月不遲故知終人道十月而生子羙其不遲晚也傳正義曰重穋稙稺生熟早晚之共稱耳非穀名先種曰稙後種曰稺當謂先種先熟後種後熟但傳略而不言其熟耳七月傳曰後熟曰重先熟曰穋天官内宰鄭司農注云先種後熟謂之種後種先熟謂之稑是傳亦略而不言其種與此互相明也執競傳以奄為同則此奄亦為同也王肅云堯命以后稷使民知稼穡下國同時有是大功也箋正義曰網奄覆鳥獸而取之故以奄猶覆也天神多與之福者王肅云謂受明哲之性長於稼穡是言天授之智慧為與之福也以五穀終覆蓋天下使民知稼穡之道謂堯遭洪水之後種百穀以教民也言其不空生謂生必濟世不徒然也孝經<pb n="29a"/>援神契曰聖人不空生生必有所制是大賢不徒生也又解后稷其名曰棄未為司馬不言棄為司馬而言后稷之意以其居稷官之曰民賴其功後雖作司馬天下猶以后稷稱之周本紀云初欲棄之因名曰棄堯典云帝曰棄是后稷生名曰棄也本紀又云堯舉棄為農師天下得其利是堯登用之使居稷官民賴其功也堯典之文未說舜命羣官使禹宅百揆即天官也契任五教為司徒即地官也伯夷為秩宗即春官也咎繇為士即秋官也垂為共工即冬官也唯夏官不言命而上句禹譲稷契之下帝曰棄黎民阻飢案后稷播時百穀襃述其為稷之功不言命而為官明是稷作司馬為夏官也且尚書刑徳放云稷為司馬契為司徒故云後雖作司馬猶以后稷稱焉傳正義曰釋詁云業緒也故緒為業也箋正義曰秬黒黍釋草文緒事釋詁文事業大同耳當時所為謂之事後人所祖謂之業禹稷同時其事相繼此述當時之事非謂在後相祖故易之為事堯典云<pb n="29b"/>帝曰湯湯洪水方割是堯時洪水為灾也思文之羙后稷云粒我烝民是洪水之時民不粒食也生民云誕降嘉種者從上而下之辭是天神多與后稷以五穀也言天神與者以種之必長歸功於天非天實與之也若洪水未平則無地可種故知禹平水土乃教民播種之於是天下大有謂大有五穀也禹能平水土稷能種穀二者俱以利民故謂之繼禹之事稷之播種種禹所治之地故言禹平水土乃教民播種為先後之辭耳其實禹稷所為亦同時矣非洪水大平之後始敎之也此經與上事同文重故解其意羙之申說以明之</hi>
后稷之孫實維大王居岐之陽實始翦商傳翦齊也箋<lb/>
云翦斷也大王自豳徒居岐陽四方之民咸歸往之於<lb/>
時而有王迹故云是始斷商至于文武纉大王之緒致<lb/>
<pb n="30a"/>
天之届于牧之野無貳無虞上帝臨女傳虞誤也箋云<lb/>
届殛虞度也文王武王繼大王之事至受命致大平天<lb/>
所以罰殛紂於商郊牧野其時之民皆樂武王之如是<lb/>
故戒之云無有二心也無復計度也天視䕶女至則克<lb/>
勝敦商之旅克咸厥功箋云敦治旅衆咸同也武王克<lb/>
殷而治商之臣民使得其所能同其功於先祖也后稷<lb/>
大王文王亦周公之祖考也伐紂周公又與焉故述之<lb/>
以羙大魯音義<hi>大音泰後大王大平皆同翦子踐反鄭斷也斷音短下同豳彼貧反王于况反<pb n="30b"/>届音戒貳音二殛紀力反下同度待洛反下同復扶又反敦鄭都回反注同王徐都門反厚也與音預</hi>疏<lb/>
<hi>正義曰毛以為上言后稷之事此又接說其後言后稷後世之孫實維是周之大王也此大王自豳而來居於岐山之陽民歸往之初有王迹實始有翦齊商家之萌兆也至於文王武王則能繼大王之業於時商家暴虐天欲誅之武王乃致天之誅於牧野之地民皆樂戰不自以為苦反勸戒武王云今天下歸周無有貳心無有疑誤乃由上天之臨視汝矣言民從天助往必克勝欲使之勉力决戰也武王於是伐而克之乃以禮法治商之衆民莫不得所能同其功於先祖謂先祖欲成王業武王卒能成之是合同其功鄭唯以翦為斷緒為事無貳無虞謂民勸武王無有二心無復計度上帝今臨視汝為異餘同箋正義曰翦齊釋言文齊即斬斷之義故箋以為斷其意同也大王之居岐陽民咸歸之是有將王之迹故云是始斷商言有滅商之萌兆也傳正義曰<pb n="31a"/>大明云上帝臨汝無貳爾心傳云無敢懐貳心以為民無貳心傳以虞為誤則亦為民之情謂民無疑誤也王肅云天下歸周無貳心無疑誤上帝臨命汝傳意或然箋正義曰届殛虞度釋言文釋言又云殛誅也然則此殛又轉為誅紂為無道天欲誅之武王奉行天意故云致天之届牧誓云時甲子昩爽武王朝至于商郊牧野乃誓是致天所罰殺紂於牧野定本集注皆云殛紂於牧野殛是殺非也箋以汝者汝武王故以無貳無虞為戒武王之辭太誓說十一年觀兵盟津之時八百諸侯皆曰受可伐王曰爾未知天意未可伐是其所計度故今戒之云無有貳心無復計度也致天之誅唯武王耳此經文武其文以其受命伐紂事相接成故也旅衆釋詁文武王克紂治商之衆故以敦為治釋詁云咸皆也皆亦同之義故以咸為同也同其功於先祖者周自后稷以來世修其業大王文王之意皆欲成周之功但時未可耳今武王誅紂克先祖之意故羙其能同其功於<pb n="31b"/>先祖言與先祖同成其功也</hi>
王曰叔父建爾元子俾侯于魯大啟爾宇為周室輔傳<lb/>
王成王也元首宇居也箋云叔父謂周公也成王告周<lb/>
公曰叔父我立女首子使為君於魯謂欲封伯禽也封<lb/>
魯公以為周公後故云大開女居以為我周家之輔謂<lb/>
封以方七百里欲其强於衆國乃命魯公俾侯于東錫<lb/>
之山川土田附庸箋云東東藩魯國也既告周公以封<lb/>
伯禽之意乃策命伯禽使為君於東加賜之以山川土<lb/>
<pb n="32a"/>
田及附庸令專統之王制曰名山大川不以封諸侯附<lb/>
庸則不得專臣也周公之孫荘公之子龍旂承祀六轡<lb/>
耳耳春秋匪解享祀不忒傳周公之孫荘公之子謂僖<lb/>
公也耳耳然至盛也箋云交龍為旂承祀謂視祭祀也<lb/>
四馬故六轡春秋猶言四時也忒變也皇皇后帝皇祖<lb/>
后稷享以騂犧是饗是宜降福既多傳騂赤犧純也箋<lb/>
云皇皇后帝謂天也成王以周公功大命魯郊祭天亦<lb/>
配之以君祖后稷其牲用赤牛純色與天子同也天亦<lb/>
<pb n="32b"/>
饗之宜之多予之福周公皇祖亦其福女秋而載嘗夏<lb/>
而楅衡白牡騂剛犧尊将将毛炰胾羮籩豆大房萬舞<lb/>
洋洋孝孫有慶傳諸侯夏禘則不礿秋祫則不嘗唯天<lb/>
子兼之福衡設牛角以楅之也白牲周公牲也騂剛魯<lb/>
公牲也犧尊有沙飾也毛炰豚也胾肉也羮大羮鉶羮<lb/>
也大房半體之爼也洋洋衆多也箋云此皇祖謂伯禽<lb/>
也載始也秋将嘗祭於夏則養牲楅衡其牛角為其觸<lb/>
觝人也秋嘗而言始者秋物新成尚之也大房玉飾爼<lb/>
<pb n="33a"/>
也其制足間有横下有跗似乎堂後有房然萬舞千舞<lb/>
也俾爾熾而昌俾爾夀而臧保彼東方魯邦是常不虧<lb/>
不崩不震不騰三夀作朋如岡如陵傳震動也騰乗也<lb/>
夀考也箋云此皆慶孝孫之辭也俾使臧善保安常守<lb/>
也虧崩皆謂毁壊也震騰皆謂僭踰相侵犯也三夀三<lb/>
卿也岡陵取堅固也音義<hi>藩方元反策初革反令力呈反解音懈忒他得反騂息營反赤色也犧許宜反純毛牲楅音福逼也犧尊鄭素河反毛云有沙飾則宜同鄭王許宜反尊名也將七羊反炰蒲包反胾側吏反羮音庚又音衡洋音羊徐音翔禴羊灼反祫咸夾反楅音逼沙蘇河反刻鳯凰於尊其羽<pb n="33b"/>形婆娑然也一云畫也豚字又作㹠徒門反鉶字又作鉼音刑為其于偽反觝都禮反横古曠反一音光跗方于反熾尺志反僣子念反</hi>疏<hi>正義曰毛以為上既述逺祖之功以羙大魯國此乃說其封建之由及今僖公之事言将欲封魯之時成王乃告周公曰叔父我今欲立汝首子使之為侯於魯國大開汝之所居永為周室藩輔告周公既訖乃為書以策命魯公伯禽使之為侯於東方賜之以境内之山川使之專有又賜之以境内之土田并小國之附庸命使四鄰小國附屬之言其統於衆國也至於今日周公後世之孫魯荘公之子謂僖公也其車建交龍之旂承奉宗廟祭祀所乗四馬其六轡耳耳然而至盛春秋四時非有解怠所獻所祀不有忒變因說祭祀之事皇皇而羙者為君之天及君祖后稷獻之以赤與純色之牲天與后稷於是歆饗之於是以為宜下福與之既已多大矣非徒天與后稷降之多福周公與君祖伯禽亦其福汝僖公矣又言祭宗廟得<pb n="34a"/>禮故先祖福之更說祭廟之事将於前秋則為嘗祭此夏而已楅衡其牛言豫養所祭之牛設横木於角以楅之令其不得觝觸人也所養者是白色之牡與赤色之特盛酒之器有犧羽所飾之尊将将然而盛羙也其饌則有以火去其毛而炰之豚又有切肉之胾與大羮鉶羮其食器有竹籩木豆又有大房之爼鼎爼既陳籩豆已列於是歌舞其神執干戚而為萬舞者洋洋然衆多禮樂不愆祭祀得所孝孫僖公於是有慶賜之榮作者喜其徳當神明故設辭慶之使汝得福熾盛而昌大使汝年命長夀而臧善安於彼東方之國魯邦是其常有其堅固如山不可虧損不可崩落言其無毁壊之時其安静如川不可震動不可乗陵言其無僣踰相犯國之三夀考之卿與作朋友君臣相親國家堅固使之如岡然如陵然言永無散亂也鄭唯秋而載嘗為異以載為始言秋而始欲嘗祭於夏則養牲餘同傳正義曰洛誥說周公攝政七年十有二月歸政成王之事其經云歲<pb n="34b"/>文王騂牛一武王騂牛一王命作冊逸祝冊告周公其後注云歲成王元年正月朔日也用二特牛祫祭文武於文王廟使逸讀所作冊祝之書告神以周公其宜為後者謂将封伯禽則是成王即政之元年正月朔日封伯禽也呼周公為叔父知王是成王也釋詁云元首始也俱訓為始是元得為首屋宇用以居人故以宇為居箋正義曰諸侯為天子藩屏故云東藩魯國也賜謂與之使為已有故言加賜之山川及附庸令專統之也以土田者是魯國之土田亦既封為魯君自然田為魯有而山川附庸與土田共蒙賜之文土田既是專統則知山川附庸亦專統也箋以專統土田是諸侯之常而山川附庸則是加賜故特言加賜之山川附庸以明之凡言賜之謂非所當得也故引王制名山大川不以封諸侯故山川當言賜也附庸則不得專臣故附庸亦言賜也王制云名山大澤不以封鄭以經有山川故改澤為川也彼又說夏殷之禮云子男五十里不能五十里者<pb n="35a"/>不合於天子附於諸侯曰附庸言附諸侯事大國不得專臣也若然魯亦不得專臣而與山川土田同言賜者以於法不得有之故言賜耳非謂賜之使專臣也何則諸侯之有附庸者以其土田猶少未及大國之數故令有附庸使之附屬功徳若進擬以給之其地方五百里者土田已極無復進期不得更有附庸也魯為侯爵以周公之勲受上公之地可為五百里耳於法無附庸也明堂位封周公於曲阜地方七百里是於五百里之上又復加之附庸故注云上公之封地方五百里加魯以四等之附庸方百里者二十四并五五二十五積四十九開方之得七百里大司徒注云凡諸侯為牧正帥長及有徳者乃有附庸為有祿者當取焉公無附庸侯附庸九同伯附庸七同子附庸五同男附庸三同進則取焉退則歸焉魯於周法不得有附庸故言錫之也言地方七百里者包附庸以大言之也附庸二十四言得兼此四等矣如鄭此言是由法不得有故謂之賜猶不使<pb n="35b"/>魯專臣也論語云顓臾昔者先王以為東蒙主是社稷之臣顓臾魯之附庸謂之社稷之臣者以其附屬於魯亦謂魯之社稷其國猶自繼世非專臣也以非專臣故季氏将伐若其純臣魯君季氏豈得伐取之也言四等附庸者侯九伯七子五男三并之得二十四也夏殷之禮不能五十里者為附庸則周法附庸不滿百里而云九同七同者聚積其國使得同耳非謂一同一附庸也交龍為旂春官司常文承者奉持之義故云承祀謂視祭事此龍旂承祀謂視宗廟之祭何則明堂位云魯君孟春乗大輅載弧韣旂十有二旒日月之章祀帝于郊配以后稷天子之禮也彼祀天之旂建日月之章明此龍旂是宗廟之祭也異義古詩毛說以此龍旂承祀為郊祀者自是舊說之謬非鄭所從故此箋直言視祭不言祭天也作者錯舉春秋以明冬夏故云春秋猶言四時也釋言云爽忒也孫炎曰忒變雜不一是忒為變之義也釋詁云皇皇羙也后君也以天者尊神故以羙言<pb n="36a"/>之而謂之為君也論語曰皇皇后帝注云帝謂太微五帝此亦云皇皇后帝直言謂天者以論語說舜受終于文祖宜總祭五帝魯不得徧祭五帝故直言謂天謂祭周所感生蒼帝也故明堂位祀帝于郊之下注云帝謂蒼帝靈威仰也昊天上帝魯不祭是魯公所祭唯祭蒼帝耳蒼帝亦太微五帝之一故同稱皇皇后帝焉明堂位稱成王以周公為有勲勞於天下是以魯君祀帝于郊配以后稷天子之禮也是成王命魯郊天亦配以后稷之事言亦者亦周也地官牧人云陽祀用騂牲毛之注云陽祀祭天於南郊是天子祭天南郊用赤牛純色今魯亦云享以騂牲是與天子同也天亦饗之宜之言亦者亦周也以諸侯不得祭天嫌其不可故毎事言亦也傳正義曰毛以載為則言秋而則嘗謂當祫之年雖為祫祭而則為嘗祭故解其意言諸侯之禮於夏為大祭之禘則不為時祭之礿於秋為大祭之祫則不為時祭之嘗唯天子兼之雖為禘祫不廢時祭令魯亦如天<pb n="36b"/>子之禮故言秋而則嘗謂為祫復為嘗鄭禘祫志云儒家之説禘祫通俗不同或云歳祫終禘或云三年一禘五年再禘鄭駮異義云三年一祫五年一禘百王通義以禮纎所云故作禘祫志考春秋禘祫之數定以為三年祫五年禘毛氏之言禘祫唯此傳耳而不辨禘祫年數或與鄭同也傳言夏禘秋祫則以為禘在夏祫在秋鄭於禘祫志云周改先王夏祭之名為礿故禘以夏先王祫於三時周人一焉則宜以秋是從毛此說為禘在夏祫在秋也諸侯禘則不礿祫則不嘗所以下天子也唯天子兼之言魯禮亦如天子故云載嘗也傳之此言無正文正以王制說先王之法云天子犆礿祫禘祫嘗祫烝言天子當祫之歳以春物未成犆礿而已於夏秋冬則為祫復為時祭也王制又云諸侯礿犆禘一犆一祫嘗祫烝祫其意言諸侯當祫之歲春則犆礿夏則祫而不禘秋冬乃為時祭而復為祫也先王之禮諸侯與天子不同明知周世諸侯亦當異於天子故知禘則不<pb n="37a"/>礿祫則不嘗鄭於諸侯禘祫更無明說亦當如此傳也楅衡謂設横木於角以楅廹此牛故云設牛角以楅之也地官封人云凡祭祀飾其牛牲設其楅衡注云楅設於角衡設於鼻如椵状如彼注楅衡别兩處設之此箋申傳言楅衡其牛角為其觝觸人以福衡為一者無文故兩解也白牡周公牲騂剛魯公牲者文十三年公羊傳云魯祭周公何以為牲周公用白牡魯公用騂犅羣公不毛何休云白牡殷牲也周公死有王禮嫌不敢與文武同也不以夏黒牲者嫌改周當以夏避嫌也魯公諸侯不嫌也故從周制是周公魯公異牲之意也說文云犅特也白牡謂白特騂犅謂赤特也犧尊之字春官司尊彝作獻尊鄭司農云獻讀為犧犧尊飾以翡翠象尊以象鳯凰或曰以象骨飾尊此傳言犧尊者沙羽飾與司農飾以翡翠意同則皆讀為娑傳言沙即娑之字也阮諶禮圖云犧尊飾以牛象尊飾以象於尊腹之上畫為牛象之形王肅云将将盛羙也大和中魯郡於地<pb n="37b"/>中得齊大夫子尾送女器有犧尊以犧牛為尊然則象尊尊為象形也王肅此言以二尊形如牛象而背上負尊皆讀犧為羲與毛鄭義異未知孰是毛炰豚者地官中封人祭祀有毛炰之豚故知毛炰是豚彼注云爛去其毛而炰之也胾謂切肉曲禮注云胾切肉是也大羮鉶羮者以特牲士之祭祀尚有大羮鉶羮故以此羮兼二羮世特牲注云大羮湇煑肉汁不和貴其質也鉶羮肉汁之有菜和者也大羮謂大古之羮鉶羮謂盛之鉶器其大羮則盛之於登以大為名故不舉所盛之器也大房與籩豆同文則是祭祀之器器之名房者唯俎耳故知大房半體之爼明堂位曰爼有虞氏以梡夏后氏以嶡殷以椇周以房俎注云梡斷木為四足而已嶡謂中足為横距之象椇謂曲撓之也房謂足下跗也上下兩間有似於堂房然是俎稱房也知是半體者周語云禘郊之事則有全烝王公立飲則有房烝親戚燕饗則有殽烝如彼文次全烝謂全載牲體殽烝謂體解節折<pb n="38a"/>則房烝是半體可知此亦云房故知是半體之俎言禘郊乃有全烝宗廟之祭唯房烝耳故舉大房而言也昏禮婦饋舅姑特豚合升側載注右胖載之舅爼左胖載之姑俎是俎載半胖之事也明堂位稱祀周公作太廟爼用梡嶡此云大房蓋魯公之廟用大房也洋洋與萬舞共文則是舞者之貎故為衆多魯得以八佾舞周公故羙舞者衆多也箋正義曰以周公皇祖之下即云白牲騂犅騂犅是魯公之牲故知皇祖謂伯禽也此皇祖之文在周公之下故以為二人上文皇祖在后稷之上且上與皇皇后帝連文則是配天之人故知上文皇祖即后稷也箋以禘祫之事於文不見不宜以載為則故易之為始以秋物新成始可嘗之故言始嘗也定本集注皆言秋物新成尚之也言貴尚新物故言始也作嘗字者誤也又解房爼稱大之意以其用玉飾之羙大其器故稱大也知大房玉飾者以爼豆相類之物明堂位說祀周公之禮云薦用玉豆豆既玉飾明爼亦玉飾其<pb n="38b"/>制足間有橫其下有跗以明堂之文差次為然跗上有橫似於堂上有房故謂之房也萬舞千舞宣八年公羊傳文傳正義曰震動夀考皆釋詁文月令稱累牛騰馬騰是相乗之義故為乗也箋正義曰上言孝孫有慶此則致福之言故為慶孝孫之辭下章用兵之後亦有此慶則作者以意慶之非嘏辭也俾使臧善皆釋詁文自保守者安居之義故保為安也魯邦是常言其常守魯國故以常為守也虧崩以山喻故皆謂毁壊也震騰以川喻故皆謂僣踰相侵犯也言上下相侵犯猶水之相乗陵也老者尊稱天子謂父事之者為三老公卿大夫謂其家臣之長者稱室老諸侯之國立三卿故知三夀即三卿也言作朋者謂常得賢人僖公與之為朋即伐木傳云國君友其賢臣是也岡陵不動之物故言取其堅固也</hi>
公車千乗朱英綠縢二矛重弓傳大國之賦千乗朱英<lb/>
<pb n="39a"/>
矛飾也縢繩也重弓重於鬯中也箋云二矛重弓備折<lb/>
壊也兵車之法左人持弓右人持矛中人御公徒三萬<lb/>
貝胄朱綅烝徒增增傳貝胄貝飾也朱綅以朱綅綴之<lb/>
增增衆也箋云萬二千五百人為軍大國三軍合三萬<lb/>
七千五百人言三萬者舉成數也烝進也徒進行增增<lb/>
然戎狄是膺荆舒是懲則莫我敢承傳膺當承止也箋<lb/>
云懲艾也僖公與齊桓舉義兵北當戎與狄南艾荆及<lb/>
羣舒天下無敢禦也俾爾昌而熾俾爾夀而富黃髮台<lb/>
<pb n="39b"/>
背夀胥與試箋云此慶僖公勇於用兵討有罪也黃髮<lb/>
台背皆夀徵也胥相也夀而相與試謂講氣力不衰倦<lb/>
俾爾昌而大俾爾耆而艾萬有千歲眉夀無有害箋云<lb/>
此又慶僖公勇於用兵討有罪也中時魯微弱為鄰國<lb/>
所侵削今乃復其故故喜而重慶之俾爾猶使女也眉<lb/>
夀秀眉亦夀徵音義<hi>乗䋲證反注千乗同英如字徐於耕反縢徒登反重直龍反注同鬯勑亮反弓衣也字或作韔同胄直又反綅息㢘反說文云綫也沈又蒼林反又音侵烝之升反増如字綴沈知稅反又張劣反艾音刈台背他來反下音貝艾五蓋反中張仲反重直用反</hi>疏<hi>正義曰上既羙其祭祀鬼<pb n="40a"/>神此又羙其用兵征伐公之兵車有千乗矣車上皆有三人右人所持者朱色之英左人所持者綠色之繩此朱英綠䋲者是二矛重弓也言二矛載於車上皆朱為英飾重弓共在鬯中以綠䋲束之又公之徒衆有三萬人矣以貝飾胄其甲以朱䋲綴之進行之時增增然衆多車徒既多甲兵又備西戎北狄來侵者於是以此膺當之荆楚羣舒叛逆者於是以此懲創之軍之所征往無不克則無有於我僖公敢禦止之者由其無敵於天下故得民庶安寜土境復故作者喜其討罪設辭慶之使汝昌大而熾盛使汝長夀而富足髮有黃色之髮背有台文之背得有如此長夀相與講試氣力竒其老而不衰也以其用兵之善又重慶之使汝得福則昌而且大使汝年夀則耆而又艾使得萬有千歳為秀眉之夀無有患害以魯衰而復興故喜而重慶之也傳正義曰明堂位云封周公於曲阜地方七百里革車千乗今復其故也司馬法成方十里出革車一乗計魯方七百里<pb n="40b"/>為車多矣而云千乗者坊記云制國不過千乗然則地雖廣大以千乗為限故云大國之賦千乗司馬法兵車一乗甲士三人歩卒七十二人計千乗有七萬五千人則是六軍矣與下公徒三萬數不合者二者事不同也禮天子六軍出自六卿萬二千五百家為鄉萬二千五百為軍地官小司徒曰凡起徒役無過家一人是家出一人鄉為一軍此則出軍之常也天子六軍既出六鄉則諸侯三軍出自三卿下云公徒三萬自謂鄉之所出非彼千乗之衆也此云公車千乗自謂計地出兵非彼三軍之事也二者不同故數不相合所以必有二法者聖王治國安不忘危故令所在皆有出軍之制若從王伯之命則侯國之大小出三軍二軍若其前敵不服用兵未已則盡其境内皆使從軍故復有此計地出軍之法但鄉之出軍是正故家出一人計地所出則非常故成出一車以其非常故優之也清人云二矛重英故知朱英矛飾蓋絲纒而朱染之以為矛之英飾也小戎云<pb n="41a"/>竹閉緄縢傳曰緄䋲縢約謂内弓於閉以䋲束之此云縢䋲者縢亦為約之以䋲非訓縢為繩但傳詳彼而略此耳重弓為内弓於鬯鬯中有二弓小戎云交韔二弓是其事也箋正義曰弓矛所用執而已解其有二矛重弓之意故云備折壊也考工記云酋矛常有四尺夷矛三尋則矛法自有二等此云二矛知非二等之矛者以重弓是一弓而重之故知二矛亦一矛而有二俱是備折壊也矛有二等此當是酋矛何則考工記又云攻國之兵用短守國之兵用長此羙其當戎狄懲荆舒則是往伐之明是酋矛而有二也此朱英綠縢與二矛重弓兩句自相充配朱英是二矛飾之以朱染綠縢是重弓束之以綠䋲所異者二矛各自有英飾二弓共束以綠䋲耳又解車乗之下即說弓矛之意故云兵車之法左人持弓右人持矛中人御宣十二年左傳云楚許伯御樂伯攝叔為右以致晉師樂伯曰吾聞致師者左射以菆樂伯在左而云左射是左人持弓也成十六年晉侯<pb n="41b"/>與楚戰于鄢陵左傳稱欒鍼為右使人告楚令尹子重曰寡君乏使使鍼御持矛焉哀二年鐡之戰左傳稱郵無恤御簡子衞太子為右禱云蒯瞶不敢自佚備持矛焉是右人持矛也甘誓云左不攻于左汝不共命右不攻于右汝不共命御非其馬之正汝不共命既云左右又别云御是御在中央也傳正義曰貝者水蟲甲有文章也胄謂兜鍪貝非為胄之物故知以貝為飾說文云綅綫也然則朱綅直謂赤綫耳文在胄下則是甲之所用故云以朱綅綴之謂以朱綫連綴甲也增增衆釋訓文定本集注皆作増字其義是也俗本作憎誤也箋正義曰萬二千五百人為軍大國三軍皆夏官序文也舉成數者謂略其七千五百直言三萬耳如此箋以為僖公當時實有三軍矣答臨碩云魯頌公徒言三萬是三軍之大數又以此為三軍者以周公受七百里之封明知當時從上公之制備三軍之數此敘云復周公之宇故此箋以三萬為三軍言其復古制也又以凡舉大數<pb n="42a"/>皆舉所近者若是三萬七千五百大數可為四萬此頌羙僖公宜多大其事不應減退其數以為三萬故答臨碩謂此為二軍以其不安故兩解之也今以春秋檢之則僖公無三軍襄十一年經書作三軍明已前無三軍也昭五年又書舍中軍若僖公有三軍則作之當書也自文至襄復減為二則舍亦當書也春秋之例以軍賦事重作舍皆書於僖公之世無作舍之文使知當時無三軍也鄭以周公伯禽之世合有三軍僖公能復周公之宇遵伯禽之法故以三軍解之其實於時唯二軍耳烝進釋詁文歩行曰徒故以為行也上句既云公徒則知此言烝徒謂進行之時且與増増共文明是行時衆多也傳正義曰膺當釋詁文承者當待之義不敢當待即是不敢禦止故以承為止也箋正義曰懲艾皆創故為艾也僖公之時齊桓為霸故知與齊桓公舉義兵也僖公之世用兵於戎狄荆舒者唯有僖公耳僖四年經書公㑹齊侯等侵蔡蔡潰遂伐楚楚一名荆羣舒又是<pb n="42b"/>楚之與國故連言荆舒其伐戎狄則無文唯十年經書齊侯許男伐北戎其時蓋魯使人助之師賤兵少故不書或别有伐時經傳脫漏如伐淮夷之類</hi>
泰山巖巖魯邦所詹奄有龜蒙遂荒大東至于海邦淮<lb/>
夷來同莫不率從魯侯之功傳詹至也龜山也蒙山也<lb/>
荒有也箋云奄覆荒奄也大東極東海邦近海之國也<lb/>
來同為同盟也率從相率從於中國也魯侯謂僖公音<lb/>
義<hi>大音泰本又作泰下注大室皆同荒如字韓詩作荒云至也近附近之近</hi>疏<hi>正義曰毛以為既羙征伐逺夷又羙境界復故言泰山之高巖巖然魯之邦境所至也魯境又同有龜山䝉山遂包有極東之地至於近<pb n="43a"/>海之國淮夷舊不服者亦來與之同盟凡此東方之國莫不相率而從中國是魯侯僖公之功也鄭以奄為覆覆有龜蒙之山遂奄有極東之地餘同傳正義曰詹至釋詁文春秋定十年齊人來歸鄆讙龜隂之田謂龜山之北田也論語說顓臾云昔者先王以為東蒙主謂顓臾主䝉山也魯之境内有此二山故知龜蒙是龜山蒙山也龜蒙今在魯地故言奄有泰山則在齊魯之界故言所詹見其不全屬魯也禮祭法諸侯之祭山川在其地則祭之亡其地則不祭春秋僖三十一年不郊猶三望者公羊傳曰三望者何泰山河海鄭駁異義云昔者楚昭王曰不穀雖不徳河非所獲罪言境内所不及則不祭也魯則徐州地禹貢海岱及淮惟徐州以昭王之言魯之境界亦不及河則所望者海也岱也淮也是之謂三望又王制云諸侯祭名山大川之在其地者注云魯人祭泰山晉人祭河是也是由魯境至於泰山故得望而祭之禮器云齊人将有事於泰山必先有事於配<pb n="43b"/>林齊人亦祭泰山是齊境亦及之矣由其泰山廣長故二國皆以為望也荒訓為奄此云荒有者亦謂奄有之也箋正義曰釋言云弇蓋也孫炎曰弇覆蓋亦覆之義故以奄為覆荒奄釋言文大者廣逺之言以大東為極東地之最東至海而已大東之下即云至于海邦故以東為極東言其極盡地之東偏春秋之世諸侯同盟以尊王室故知來同為同盟當僖公之世東方淮夷小國見於盟㑹唯邾莒縢杞而已其餘小國及淮夷同盟不見於經蓋盟㑹者不列之耳言莫不率從有從魯之嫌故明此相率從於中國以僖非盟主不得為從魯故也</hi>
保有鳧繹遂荒徐宅至于海邦淮夷蠻貊及彼南夷莫<lb/>
不率從莫敢不諾魯侯是若傳鳧山也繹山也宅居也<lb/>
淮夷蠻貊而夷行也南夷荆楚也若順也箋云諾應辭<lb/>
<pb n="44a"/>
也是若者是僖公所謂順也音義<hi>鳧音符山名繹音亦一音夕字又作嶧同山名也貊字又作貉武伯反行下孟反應應對之應</hi>疏<hi>正義曰此又羙僖公境界廣逺威徳所及言安有鳬山繹山遂有是徐方之居至于近海之國淮夷為蠻貊之行者及彼南方之夷謂荆楚之國莫不相率而從於中國若王伯有命則莫敢不應諾順從此皆由魯侯之功於是順服也傳正義曰禹貢徐州嶧陽孤桐謂嶧山之陽有桐木也鳬繹連文與龜蒙相類故知是鳬山嶧山也宅居釋言文言淮夷蠻貊如夷行者以蠻貊之文在淮夷之下嫌蠻貊亦服故辯之以僖公之從齊桓唯能服淮夷耳非能服南夷之蠻東夷之貊故即淮夷蠻貊謂淮夷如蠻貊之行僖四年從齊桓伐楚而服之故言南夷謂荆楚鄭志荅趙商云楚交中國而近南夷末世夷行故謂之夷也若順釋言文定本集注若順之上有諾順兩字</hi>
<pb n="44b"/>
天錫公純嘏眉夀保魯居常與許復周公之宇傳常許<lb/>
魯南鄙西鄙箋云純大也受福曰嘏許許田也魯朝宿<lb/>
之邑也常或作嘗在薛之旁春秋魯莊公三十一年築<lb/>
臺于薛是與周公有常邑許許田未聞也六國時齊有<lb/>
孟嘗君食邑於薛魯侯燕喜令妻夀母宜大夫庶士邦<lb/>
國是有既多受祉黃髮兒齒箋云燕燕飲也令善也僖<lb/>
公燕飲於内寝則善其妻壽其母謂為之祝慶也與羣<lb/>
臣燕則欲與之相宜亦祝慶也是有猶常有也兒齒亦<lb/>
<pb n="45a"/>
夀徵音義<hi>嘏古雅反朝直遙反□字又作薛息列反與音餘兒五兮反齒落更生細者也字書作齯音同一音如字為于偽反祝之又反下同</hi>疏<hi>正義曰毛以為既言僖公威徳被及廣逺又言天與之福復其故居天乃與公大大之福使有秀眉之夀而保其魯國又能居其常邑與許邑復周公之故居也魯侯僖公燕飲而皆喜燕於内寝則善其妻夀其母謂為之祝慶使妻善而母夀也其燕於外寝則宜其大夫與衆士亦謂為之祝慶使與之相宜也其魯之邦國七百里之封僖公於是常保有之既多受其福又有黄髮児齒由僖公每事得所故慶之使享其永年鄭唯以嘏為福為異餘同傳正義曰春秋言伐我東鄙西鄙者皆謂伐其邊邑故月令注云鄙界上之邑此羙其復故之宇當舉邊邑言之故知常許皆是鄙邑也言常許魯東鄙西鄙則常為南鄙許為西鄙或當有所依據不知出何書也箋正義曰純大釋詁文禮特牲少牢尸致福於主人皆謂之<pb n="45b"/>嘏是受福曰嘏傳以常許為魯之鄙邑書傳無文故箋易之許許田也魯朝宿之邑也諸侯有大徳受采邑於京師為将朝而宿焉謂之朝宿之邑魯以周公之故成王賜之許田春秋之時魯不朝周邑無所用而許田近於鄭國鄭有祊田地勢之便而與鄭易之桓元年鄭伯以璧假許田公羊傳曰許田者何魯朝宿之邑也此魯朝宿之邑曷為謂之許田諱取周田繫之許近許也如此則魯之有許見於經傳明此常與許即是彼之許邑彼以近許繫許則非魯之鄙邑故箋言此以易傳也桓公以許與鄭僖公又得居之故羙其能復周公之宇也春秋於僖公之世不書得許田蓋經傳闕漏故無其事也既以許為朝宿而常邑無文故推本其事言常字詩本或有作嘗字者常邑在薛之旁春秋魯荘公三十一年築臺于薛是與築臺于薛春秋經文是與者其是此嘗邑與嘗在薛傍魯有薛邑故言是與為疑之辭周公之有許邑事見春秋嘗則無文故云周公有嘗邑許田<pb n="46a"/>未聞也鄭云嘗邑在薛之傍亦無明文故又自言其證六國時齊有孟嘗君食邑於薛以其居薛邑而號孟嘗君則嘗在薛傍共為一地也六國者韓魏燕趙齊楚在春秋之後俱僣稱王號為六國孟嘗君者姓田名文父曰静郭君田嬰嬰者齊威王少子而齊宣王庶弟也宣王卒嬰相齊湣王湣王三年封田嬰嬰卒文代立於薛是為孟嘗君史記有其傳</hi>
徂來之松新甫之栢是斷是度是尋是尺傳徂徠山也<lb/>
新甫山也八尺曰尋松桷有舄路寢孔碩新廟奕奕奚<lb/>
斯所作傳桷榱也舄大貎路寝正寝也新廟閔公廟也<lb/>
有大夫公子奚斯者作是廟也箋云孔甚碩大也奕奕<lb/>
<pb n="46b"/>
姣羙也修舊曰新新者姜嫄廟也僖公承衰亂之政修<lb/>
周公伯禽之教故治正寢上新姜嫄之廟姜嫄之廟廟<lb/>
之先也奚斯作者教䕶屬功課章程也至文公之時大<lb/>
室屋壊孔曼且碩萬民是若傳曼長也箋云曼修也廣<lb/>
也且然也國人謂之順也音義<hi>斷音短度待洛反桷音角方曰桷舄音昔徐又音託奕音亦榱色追反姣古卯反屬音燭曼音萬</hi>疏<hi>正義曰毛以為僖公威徳逺及國内咸宜乃命彼賢臣修造寝廟取彼徂徠山上之松新甫山上之栢於是斬斷之於是量度之其度之也於是用八尺之尋於是用十寸之尺既量其材乃用松為桷有舄然而大作為君之正寝其寛大又新作閔公之廟奕奕然廣大作寢<pb n="47a"/>則人安作廟則神悦人神安悅君徳備矣此廟是誰為之乃是奚斯所作羙其作之得所故舉名言之奚斯監䕶而已其作用民之力故又羙民之勸事言廟甚長廣而且大用功雖多萬民於是謂之順民既以之為順明其不憚劬勞故言之以頌僖公也鄭唯以新廟為姜嫄之廟為異餘同傳正義曰桷之與榱是椽之别名莊二十四年刻桓宫桷謂刻其椽也舄是桷状故為大貌王肅云言無刻飾文章徒見松桷彊大至牢固義或當然路寝正寝公羊穀梁傳並云然定本集注云路正也釋詁云路大也以君之正寝故以大言之言新廟是作此廟僖公繼閔公為君故以新廟為閔公廟王肅云僖公以庶兄後閔公為之立廟奕奕盛大羙其作之中禮能自儉而崇大宗廟是申說毛義稱作是廟羙僖公之意也奚斯與新廟連文故云公子奚斯作是廟欲見作者主為新廟而言奚斯其意不兼路寝也閔二年慶父出奔莒左傳曰以賂求共仲于莒莒人歸之及密使公子<pb n="47b"/>魚請不許哭而往共仲曰奚斯之聲也乃縊是奚斯為公子也如傳文蓋名魚而字奚斯箋正義曰孔甚釋言文碩大釋詁文孔碩言其寝羙也定本集注云孔碩甚姣羙也與俗本異春秋有新作南門新作雉門說者皆以修舊曰新改舊曰作故鄭依用之以閔公後死禮當遷入祖廟止可改塗易簷不應别更作之而此詩首章言閟宫卒章言新廟明是修彼閟宫使之新故易傳以為所新者姜嫄之廟也作寝廟所以為羙者以僖公承衰亂之後寝廟廢壊能修周公伯禽之敎故治其正寝上新姜嫄之廟由其修治廢壊故可羙也又言姜嫄之廟廟之先者欲見姜嫄之廟既新之則餘廟毁壊亦修之然則舉其治正寝則餘寝亦治之矣又解奚斯所作之意正謂為之主帥主帥教令工匠監護其事屬付功役課其章程而已非親執斧斤而為之也中候握河紀說帝堯受河圖之禮云稷辯䕶注云辯䕶供時用相禮儀是監典謂之䕶也昭三十二年左傳說城成周之事<pb n="48a"/>云屬役賦文謂付屬作者以功役也漢書稱高祖使張倉定章程謂定百工用材多少之量及制度之程品是屬課章程之事也引文十三年太室屋壊者與譜同以壊者譏其不恭則修者事為可善反明詩人稱新作寝廟以羙僖公之意也定本集注箋曼修也廣也且然也國人謂之順與俗本不同</hi>
　　閟宫八章二章章十七句一章十二句一章三十<lb/>
　　八句二章章八句二章章十句<lb/>
　駉四篇二十三章二百四十三句<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩注疏卷二十九<lb/>
<pb n="49a"/>
　毛詩注疏卷二十九考證<lb/>
魯頌駉章有驈有皇○皇說文作騜<lb/>
泮水章薄采其芹○芹白虎通作荇<lb/>
閟宫章遂荒大東○爾雅注作遂幠大東<lb/>
新廟奕奕○新蔡邕獨斷作寢奕奕周禮注作繹繹<lb/>
　<lb/>
　<lb/>
　<lb/>
<pb n="49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩注疏卷二十九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百十六</head> <lb/>
    <p>
<pb n="1a"/>
欽定四庫全書<lb/>
　五禮通考卷一百十六<lb/>
　　　　　　　　　　　刑部尚書秦蕙田撰<lb/>
　　吉禮一百十六<lb/>
　　　祀先代帝王<lb/>
禮記祭法夫聖王之制祭祀也法施於民則祀之<hi>疏若神農及后土帝嚳與堯及黄帝顓頊與契之屬是也</hi>以死勤事則祀之<hi>疏若舜及鯀㝠是也</hi>以<lb/>
勞定國則祀之<hi>疏若禹是也</hi>能禦大菑則祀之能捍大患則<lb/>
<pb n="1b"/>
祀之<hi>疏若湯及文武也</hi>帝嚳能序星辰以著衆<hi>注著衆謂使民興事知休作之期也休疏嚳能紀星辰序時候以明著使民  作有期不失時節故祀之也</hi>堯能賞均刑法<lb/>
以義終<hi>注賞賞善謂禪舜封禹稷等也能刑謂去四凶義終謂既禪二十八載乃死也  疏五刑有宅是能刑有法也</hi>舜勤衆事而野死<hi>注野死謂征有苗死于蒼梧也  疏舜征有苖仍廵守陟方而死蒼梧之野</hi>鯀鄣洪水而殛死<hi>注殛死謂不能成其功也  疏鯀亦是有微功于人故得祀之又世本云作城郭是有功也鄭答趙商云鯀非誅死故居東裔至死不得反于朝禹乃其子也以有聖功故堯興之若以為殺人父用其子而舜禹何以忍乎</hi>禹能修鯀之功黄帝正名<lb/>
百物以明民共財顓頊能修之<hi>疏正名百物者雖有百物而未有名黄帝為物<pb n="2a"/>作名正名其體也以明民者謂垂衣裳使貴賤分明得其所也共財者謂山澤不鄣教民取百物以自贍也顓頊能修黄帝之法</hi>契為司徒而民成<hi>注民成謂知五教之禮也</hi>㝠勤其官而<lb/>
水死<hi>注㝠契六世之孫也其官𤣥㝠水官也昌疏案世本契生昭明昭明生相土相土生昌若  若生遭圉遭圉生根國根國生㝠是契六世孫也</hi>湯以寛治民而除其虐文王以文<lb/>
治武王以武功去民之菑<hi>注虐菑謂桀紂也</hi>此皆有功烈于民<lb/>
者也非此族也不在祀典<hi>疏若非上等無益于民者悉不得與于祭祀之典也</hi>
王制天子諸侯祭因國之在其地而無主後者<hi>注謂所因之國先王先公有功徳宜享世祀今絶無後為之祭主者亦疏若天子因先公之後亦祭先公若諸侯因先王之後  祭先王</hi>
<pb n="2b"/>
　<hi>葉氏夢得曰亡國絶世而無主後者雖已廢而不可舉然先王興滅繼絶而因國亦祭者所以見其仁也</hi>
　<hi>胡氏銓曰因國謂所都所封之内固古先聖哲所居之地若晏子云爽鳩氏始居此地而後季崱因之有</hi>
　<hi>逢伯陵因之蒲始氏因之而後太公因之之因也</hi>
　　　　　　　　　右經傳古帝王祀典<lb/>
史記封禪書秦并天下令祠官所常奉於湖有周天子<lb/>
祠<hi>索隱曰地理志湖縣屬京兆有周天子祠二所在</hi>
始皇本紀三十七年七月癸丑始皇出游十一月行至<lb/>
雲夢望祀虞舜于九疑山上會稽祭大禹<lb/>
<pb n="3a"/>
漢書髙祖本紀髙祖立為沛公祀黄帝祭蚩尤于沛庭<lb/>
而釁鼓<lb/>
　<hi>應氏劭曰黄帝戰于版泉以定天下蚩尤亦古天子好五兵故祠祭之求福祥也</hi>
漢舊儀髙祖五年修復周家舊祠祠后稷于東南常以<lb/>
八月祭以太牢舞者七十二人冠者五六三十人童子<lb/>
六七四十二人為民祈農報功<lb/>
漢書髙祖本紀十二年十二月詔曰秦皇帝楚隱王魏<lb/>
安釐王齊愍王趙悼襄王皆絶亡後其與秦始皇帝守<lb/>
<pb n="3b"/>
冢二十家楚魏齊各十家趙及魏公子亡忌各五家令<lb/>
視其冢復亡與他事<lb/>
　　　　蕙田案此為帝王陵置守冢之始<lb/>
郊祀志天下已定立蚩尤之祠于長安南山巫祠南山<lb/>
秦中秦中者二世皇帝也各有時日<lb/>
人有言古天子常以春解祠祠黄帝用一梟破鏡<hi>張晏曰黄帝五帝之首也歳之始也梟惡逆之鳥方士虚誕云以歲始祓除不祥令神仙之帝食惡逆之物使天下為逆者破滅訖竟無有遺育也孟康曰梟鳥名食母破鏡獸名食父黄帝欲絶其類使百吏祠皆用之如淳曰漢使<pb n="4a"/>東郡送梟五月五日作梟羮以賜百官以其惡鳥故食之也師古曰解祠者謂祠祭以解罪求福</hi>
武帝本紀元封元年冬十月祠黄帝于橋山<lb/>
郊祀志其春既滅南越其來年北廵朔方還祭黄帝冢<lb/>
橋山釋兵凉如上曰吾聞黄帝不死有冢何也或對曰<lb/>
黄帝以僊上天羣臣葬其衣冠<lb/>
武帝本紀元封五年冬十月行南廵狩至于盛唐望祀<lb/>
虞舜于九嶷<lb/>
郊祀志宣帝立黄帝祠于膚施<lb/>
<pb n="4b"/>
後漢書章帝本紀元和二年二月東廵狩使使者祀唐<lb/>
堯于成陽靈臺<hi>郭縁生述征記曰成陽縣東南有堯母慶都臺上有祠廟堯母陵俗亦名靈臺大母</hi>
安帝本紀延光二年二月東廵狩庚寅遣使者祀唐堯<lb/>
成陽<lb/>
三國魏志文帝本紀黄初二年正月甲戌校獵至原陵<lb/>
遣使者以太牢祠漢世祖<lb/>
宋書髙祖本紀永初元年閏八月壬午朔詔曰晉世帝<lb/>
<pb n="5a"/>
后及藩王諸陵守衛宜便置格<lb/>
　宋顔延之為湘州祭虞舜文惟哲化神繼天作聖藏<lb/>
　器漁陶致身愛敬是以二妃嬪徳九子觀命在麓不<lb/>
　迷御衡以正唐歴既終虞道乃光咨堯授禹素爼采<lb/>
　堂百齡厭世萬里陟方敬詢故老欽咨聖君職奉西<lb/>
　湘䖍屬南雲神之聽之匪酒伊葷<lb/>
南齊書明帝本紀建武二年十二月丁酉詔曰舊國都<lb/>
邑望之悵然况乃自經南面負扆宸居或功濟當時德<lb/>
<pb n="5b"/>
覃一世而塋壠欑穢封樹不修豈直嗟深牧豎悲甚信<lb/>
陵而已哉昔中京淪覆鼎玉東遷晉元締構之始簡文<lb/>
遺咏在民而松門夷替埏路榛蕪雖年代殊往撫事興<lb/>
懷晉帝諸陵悉加修理并增守衛<lb/>
　梁王僧孺祭禹廟文惟帝禀圖上昊貽則下民五聲<lb/>
　窮聽四乘兼往輕璧惜景既捨冠履愛人忘我不顧<lb/>
　胼胝下車以泣事深罪已憑舟靡懼義存拯物盛業<lb/>
　方來遺神如在愛被昆蟲理有好生之徳事安菲素<lb/>
<pb n="6a"/>
　固無厚味之求是用黍稷非馨蘋蘩以薦克誠斯享<lb/>
　憑心可答<lb/>
北魏書太祖本紀天興三年五月己巳車駕東廵遂幸<lb/>
涿鹿遣使者以太牢祀帝堯帝舜廟<lb/>
太宗本紀神瑞二年夏四月己卯車駕北廵六月壬申<lb/>
幸涿鹿登橋山觀温泉使使者以太牢祠黄帝廟至廣<lb/>
寗登歴山祭舜廟<lb/>
泰常七年九月辛酉幸橋山遣使者祠黄帝唐堯廟<lb/>
<pb n="6b"/>
世祖本紀神䴥元年八月東幸廣寗臨觀温泉以太牢<lb/>
祭黄帝堯舜廟<lb/>
禮志文成帝和平元年正月帝東廵歴橋山祀黄帝先<lb/>
是長安牧守常有事於周文武廟延興四年坎地埋牲<lb/>
廟玉發見四月詔東陽王丕祭文武二廟以廟玉露見<lb/>
若即而埋之或恐愚民將為盜竊勅近司收之府藏<lb/>
髙祖本紀太和十六年二月丁酉詔祀唐堯于平陽虞<lb/>
舜于廣寗夏禹於安邑周文于洛陽<lb/>
<pb n="7a"/>
禮志太和十六年二月丁酉詔曰崇聖祀徳遠代之通<lb/>
典秩<hi>缺三字</hi>中古之近䂓故三五至仁唯徳配享夏殷私<lb/>
己稍用其姓且法施於民祀有明典立功垂惠祭有恒<lb/>
式斯乃異代同途奕世共軌今遠遵明令憲章舊則比<lb/>
于祀令己為決之其孟春應祀者頃以事殷遂及今日<lb/>
可令仍以仲月享祀焉凡在祀令者其數有五帝堯樹<lb/>
則天之功興巍巍之治可祀於平陽虞舜播太平之風<lb/>
致無為之化可祀于廣寗夏禹禦洪水之災建天下之<lb/>
<pb n="7b"/>
利可祀于安邑周文公制禮作樂垂範萬葉可祀于洛<lb/>
陽其宣尼之廟已于中省當别勅有司享薦之禮自文<lb/>
公已上可令當界牧守各隨所近攝行祀事皆用清酌<lb/>
尹祭也<lb/>
髙祖本紀太和十九年夏四月癸丑幸小沛遣使以太<lb/>
牢祀漢髙祖<lb/>
二十年五月丙戌初營方澤于河陰遣使者以太牢祭<lb/>
漢光武及明章三帝陵又詔漢魏晉諸帝陵各禁方百<lb/>
<pb n="8a"/>
步不得樵蘇踐踏<lb/>
二十一年三月乙未車駕南廵丙辰次平陽遣使者以<lb/>
太牢祭唐堯夏四月庚申幸龍門遣使者以太牢祭夏<lb/>
禹癸亥行幸蒲坂遣使者以太牢祭虞舜戊辰詔修堯<lb/>
舜夏禹廟丙戌遣使者以太牢祀漢帝諸陵五月壬辰<lb/>
遣使者以太牢祭周文王于豐祭武王于鎬<lb/>
隋書禮儀志禘祫之月并以其日使祀先代王公帝堯<lb/>
于平陽以契配帝舜于河東咎繇配夏禹於安邑伯益<lb/>
<pb n="8b"/>
配殷湯于汾陰伊尹配文王武王于豐渭之郊周公召<lb/>
公配漢髙帝於長陵蕭何配各以一太牢而無樂配者<lb/>
饗于廟庭<lb/>
　丘氏濬曰秦始皇南廵望祀舜于九嶷上會稽祭禹<lb/>
　北魏文成東廵歴橋山祀黄帝然皆因所至而祀也<lb/>
　未有常典魏孝文太和始詔祀堯舜禹及周公然惟<lb/>
　用清酌尹祭而已至隋始定為常祀祀用太牢而唐<lb/>
　因之<lb/>
<pb n="9a"/>
　　　　蕙田案祀有配食亦始于隋制也<lb/>
隋書髙祖本紀開皇十四年冬閏十月甲寅詔曰齊梁<lb/>
陳往皆創業一方綿歴年代既宗祀廢絶祭奠無主興<lb/>
言矜念良以愴然莒國公蕭琮及髙仁英陳叔寶等宜<lb/>
令以時修其祭祀所須器物有司給之<lb/>
　　　　蕙田案仁人之言藹如此祭勝國之典也<lb/>
煬帝本紀大業二年十月庚寅詔曰前代帝王因時創<lb/>
業君民建國禮尊南面而歴運推移年世永久邱壟殘<lb/>
<pb n="9b"/>
毁樵牧相趨塋兆堙蕪封樹莫辨興言淪滅有愴於懷<lb/>
自古已來帝王陵墓可給隨近十戸蠲其雜役以供守<lb/>
祀<lb/>
舊唐書髙祖本紀武徳三年春正月幸蒲州命祀舜廟<lb/>
唐書髙祖本紀武徳三年六月癸卯詔隋帝及其宗室<lb/>
柩在江都者為塋窆置陵廟以故宫人守之<lb/>
舊唐書太宗本紀貞觀四年九月壬午令自古明王聖<lb/>
帝墳墓無得芻牧春秋致祭　十一年二月甲子幸洛<lb/>
<pb n="10a"/>
陽宫命祭漢文帝　十六年冬十一月丙辰狩于岐山<lb/>
辛酉使祭隋文帝陵<lb/>
禮儀志貞觀之禮無祭先代帝王之文顯慶二年六月<lb/>
禮部尚書許敬宗等奏曰請案禮記祭法云聖王之制<lb/>
祀也法施于人則祀之以死勤事則祀之以勞定國則<lb/>
祀之能禦大災則祀之能捍大患則祀之又堯舜禹湯<lb/>
文武有功烈于人及日月星辰人所瞻仰非此族也不<lb/>
在祀典凖此帝王合與日月同例常加祭享義在報功<lb/>
<pb n="10b"/>
爰及隋代並遵斯典漢髙祖祭法無文但以前代迄今<lb/>
多行秦漢故事始皇無道所以棄之漢祖典章法垂于<lb/>
後自隋以下亦在祀例伏惟大唐稽古垂化網羅前典<lb/>
惟此一禮咸秩未申今請聿遵故事三年一祭以仲春<lb/>
之月祭唐堯於平陽以契配祭虞舜于河東以咎繇配<lb/>
祭夏禹于安邑以伯益配祭殷湯于偃師以伊尹配祭<lb/>
周文王于酆以太公配祭武王于鎬以周公召公配祭<lb/>
漢髙祖于長陵以蕭何配<lb/>
<pb n="11a"/>
冊府元龜景龍三年十二月甲午幸新豐温湯境内有<lb/>
自古帝王陵致祭<lb/>
　褚無量傳開元五年帝幸東都無量上言昔虞舜之<lb/>
　狩秩山川徧羣神漢孝景祀黄帝橋山孝武祀舜九<lb/>
　疑髙祖過魏祭信陵君墓過趙封樂毅後孝章祠桓<lb/>
　譚冡願陛下所過名山大川邱陵墳衍古帝王賢臣<lb/>
　在祀典者並詔致祭自古受命之君必興滅繼絶崇<lb/>
　徳報功故存人之國大于救人之災立人之後重于<lb/>
<pb n="11b"/>
　封人之墓願到東都收敘唐初逮今功臣世絶者雖<lb/>
　在支庶咸得承襲帝納其言即詔無量祠堯平陽宋<lb/>
　璟祠舜蒲坂蘇頲祠禹安邑所在刺史參獻<lb/>
開元十二年十一月庚午幸東都勅有司所經自古帝<lb/>
王陵精意致祭以酒脯時果用代牲牢<lb/>
開元禮有司享先代帝王前享五日諸享官各散齋三<lb/>
日于正寢致齋二日于其廟所如别儀<hi>無廟者祭于壇其壇制准州社壇其祭官以當州長官充無以次通取也</hi>諸享官致齋之日給酒食及明衣<lb/>
<pb n="12a"/>
各習禮於齋所前享一日所管縣官清掃内外整拂神<lb/>
座<hi>無廟者享日未明縣官率其屬入詣壇東陛升設神座于壇上近北南向席以莞以後陳設行事依在廟之位</hi>設配座于神座東南西向席以莞又為瘞坎于廟後<lb/>
壬地方深取足容物贊禮者設初獻位于東階東南亞<lb/>
獻終獻于初獻之南少退俱西向北上設掌事者位于<lb/>
終獻東南重行西面以北為上設贊唱者于終獻西南<lb/>
西向北上設望瘞位于廟堂東北西向又設贊唱者位<lb/>
于瘞塪東北南向東上設享官以下位于南門之外道<lb/>
<pb n="12b"/>
東重行西面以北為上<hi>無廟者即設享官以下位于壇壝門之外道南重行北面西上</hi>
祭器之數每座罇六籩十豆十簠二簋二鉶三爼三縣<lb/>
官率其屬升設罇于廟堂上前楹間室戸之外北向正<lb/>
座之罇在西配座之罇在東<hi>罇皆加勺冪有坫以置爵</hi>設幣篚于罇<lb/>
所設洗于東階東南北向東西當東霤南北以堂深罍<lb/>
水在洗東篚在洗西南肆實爵三巾二在篚加勺冪執<lb/>
罇罍洗篚者各依于罇罍洗篚之後享日未明烹牲于<lb/>
厨夙興掌饌者實祭器<hi>牲體牛羊豕皆載右胖前脚三節節一段皆載之後脚三節節<pb n="13a"/>一段去上節載下二節又取正脊脡脊正脅代脅各二骨以並餘皆不設簋實稷黍簠實菽粱籩十實石鹽乾魚棗栗榛菱芡鹿脯白餅黒餅豆十實韭葅醓醢菁葅鹿醢芹葅兎醢笋葅魚醢脾菜葅豚胉若土無者各以其類充之</hi>諸享官以下各服祭服<hi>三品毳冕四品絺冕五品𤣥冕六品以下爵弁</hi>
官率其屬入實罇罍及幣<hi>每座之罇一實醴齊一實盎齊一實清酒其𤣥酒各實于上罇幣用帛長丈八尺色用白也</hi>祝版各置于坫贊唱者先入就位祝<lb/>
與執罇罍篚者入立于庭重行北面以西為上立定贊<lb/>
唱者曰再拜祝以下俱再拜執罇者升自東階<hi>壇則升自東陛</hi>
立于罇所執罇罍篚者各就位升自東階行掃除于上<lb/>
<pb n="13b"/>
降掃除于下訖各引就位質明贊禮者引享官以下俱<lb/>
就門外位少頃贊禮者引享官以下以次就位立定贊<lb/>
唱者曰再拜在位者皆再拜贊禮者進初獻之左白有<lb/>
司謹具請行事退復位祝跪取幣于篚各立于罇所掌<lb/>
饌者率執饌者奉饌陳于南門之外<hi>壇則奉饌陳于東壝門之外</hi>贊<lb/>
禮者引初獻升自東階<hi>其壇則升自南陛以後初獻升降皆凖此</hi>進當神座<lb/>
前北向立祝以幣東向進初獻受幣祝還罇所贊禮者<lb/>
引初獻入跪奠于神座興出戸北向再拜贊禮者引初<lb/>
<pb n="14a"/>
獻入當配座西壁下東面立祝以幣北向進初獻受幣<lb/>
祝還罇所贊禮者引初獻進東面跪奠于配座興退復<lb/>
位東面再拜贊禮引初獻降復位掌饌者引饌入升自<lb/>
東階<hi>壇則升自南陛</hi>祝迎引于階上各設于神座前掌饌者帥<lb/>
執饌者各復本位祝還罇所贊禮者引初獻詣罍洗盥<lb/>
手洗爵升自東階詣酒罇所執罇者舉冪初獻酌醴齊<lb/>
贊禮者引初獻入詣神座前跪奠爵興出戸北向立祝<lb/>
持版進于神座之右東面跪讀祝文曰<hi>帝嚳氏云維某年歲次月朔日<pb n="14b"/>子開元神武皇帝諱謹遣具官姓名敢昭告于帝髙辛氏惟帝能序星辰功施萬物式遵祀典敬以制幣犧齊粢盛庶品祗薦于帝髙辛氏尚饗帝堯云敢昭告于帝陶唐氏惟帝則天而行光被四表式遵祀典敬以制幣云云配座云敢昭告于唐司徒惟公敬敷五教𢎞贊彛倫率由舊章配享于帝陶唐氏云云帝舜云敢昭告于帝有虞氏惟帝道先七政績宣五典式遵舊章云云配座云敢昭告于臯陶氏惟神爰定五刑載孚九徳率由舊典云云夏王禹云敢昭告于夏王禹惟王克平九土功施萬代式遵故實云云配座云敢昭告于伯益氏惟公贊敷下土克蕃庶物率由舊章配享于夏王禹云云殷王湯云惟王革命黜暴功濟天下式遵祀典云云配座云敢昭告于伊尹氏惟公弼諧政道功格天地率由故實云云周文王云惟王受命作周經緯天地式遵祀典云云配座云敢昭告于太公惟公純徳孔明翼成周室率由舊典云云周武王云應天順人克定禍亂式遵<pb n="15a"/>祀典云云配座云敢昭告于周文公召康公惟公道光十亂功著分陜率由舊典云云漢髙帝云神武膺期撫安區夏式遵祀典云云配座云敢昭告于蕭相國惟公翼成漢業厥功惟茂率由舊章云云</hi>初獻再<lb/>
拜祝進跪奠版于神座興還罇所贊禮者引初獻官詣<lb/>
配座酒罇所取爵于坫執罇者舉冪初獻酌醴齊贊禮<lb/>
者引初獻入東面跪奠于配座前興進立于西壁下東<lb/>
面立祝持版入立于配座之左北面跪讀祝文訖興初<lb/>
獻再拜祝進跪奠版于配位興還罇所贊禮者引初獻<lb/>
出戸北向立祝各以爵酌清酒合置一爵太祝持爵進<lb/>
<pb n="15b"/>
於初獻之右西向立初獻再拜受爵跪祭酒啐酒奠爵<lb/>
興祝各帥執饌者以爼跪減神座前三牲胙肉各取前<lb/>
脚第二節共置一爼上以授初獻初獻受以授掌饌者<lb/>
初獻跪取爵遂飲卒爵祝進受爵復于坫初獻興再拜<lb/>
贊禮者引初獻降復位于初獻飲福贊禮者引亞獻詣<lb/>
罍洗盥手洗爵升自東階詣酒罇所執罇者舉冪亞獻<lb/>
酌盎齊贊禮者引亞獻入詣神座前北靣跪奠爵興出<lb/>
戸北面再拜贊禮者引亞獻詣配座酒罇所取爵于坫<lb/>
<pb n="16a"/>
執罇者舉冪亞獻酌盎齊贊禮者引亞獻入詣配座前<lb/>
東向跪奠爵興退于西壁下東面再拜出戸北向立祝<lb/>
各以爵酌清酒合置一爵一太祝持爵進亞獻之右西<lb/>
面立亞獻再拜受爵跪祭酒遂飲卒爵祝受爵復于坫<lb/>
亞獻興再拜贊禮者引亞獻降復位初亞獻將畢贊禮<lb/>
者引終獻盥洗升獻飲福如亞獻之儀訖贊禮者引終<lb/>
獻降復位祝各進神座前跪徹豆興還罇所贊唱者曰<lb/>
再拜<hi>非飲福受胙者皆再拜</hi>再拜訖贊唱者又曰再拜獻官以下<lb/>
<pb n="16b"/>
皆再拜贊禮者進初獻之左白請就望瘞位贊禮者引<lb/>
初獻就望瘞位西向立贊唱者轉立于望瘞東北位初<lb/>
獻官拜訖祝各進神位前跪取幣興降自西階<hi>壇則降自南陛</hi>
詣瘞塪北南面以幣置于塪贊唱者曰可瘞塪東西面<lb/>
各二人填上半塪贊禮者進初獻之左白禮畢遂引初<lb/>
獻以下出贊唱者還本位祝與執罇罍者俱復執事位<lb/>
立定贊唱者曰再拜祝以下皆再拜以出祝版焚于齋<lb/>
所<lb/>
<pb n="17a"/>
唐書禮樂志中祀古帝王祠壇廣二丈五尺髙三尺四<lb/>
出陛以犧尊實醍齊象尊實盎齊山罍實酒皆二幣以<lb/>
白長八尺每三年祭三代帝王及配座籩豆皆十簋二<lb/>
簠二爼三牲以太牢<lb/>
文獻通考開元二十一年雲州置魏孝文帝祠堂有司<lb/>
以時享祭<lb/>
舊唐書元宗本紀開元二十二年春正月制古聖帝明<lb/>
王用牲牢餘並以酒脯充奠<lb/>
<pb n="17b"/>
天寶六載正月制三皇五帝廟以時享祭<lb/>
文獻通考天寶六載勅三皇五帝創物垂範永言龜鏡<lb/>
宜有欽崇三皇伏羲以勾芒配神農以祝融配黄帝以<lb/>
風后力牧配五帝少昊以蓐收配顓頊以𤣥㝠配髙辛<lb/>
以稷契配唐堯以羲仲和叔配虞舜以夔龍配其擇日<lb/>
及置廟地量事營立其樂器請用宫懸祭以少牢仍以<lb/>
春秋二時致享共置令丞太常寺檢校<lb/>
　邱氏濬曰案此祀三皇之始前此堯舜各祭于所都<lb/>
<pb n="18a"/>
　之地今乃併三皇立廟焉<lb/>
　　　　蕙田案此三皇五帝立廟之始<lb/>
舊唐書元宗本紀天寶七載五月詔三皇以前帝王京<lb/>
城置廟以時致祭其歴代帝王肇跡之處未有祠宇者<lb/>
所在各置一廟<lb/>
文獻通考天寶七載詔上古之君存諸氏號雖事先書<lb/>
契而道著皇王緬懷厥功寧忘咸秩其三皇已前帝王<lb/>
宜于京城内共置一廟仍與三皇五帝廟相近以時致<lb/>
<pb n="18b"/>
祭天皇氏地皇氏人皇氏有巢氏燧人氏其祭料及樂<lb/>
請凖三皇五帝廟以春秋二時享祭歴代帝王肇跡之<lb/>
處未有祠宇者所由郡置一廟享祭仍取當時將相徳<lb/>
業可稱者二人配享夏王都安邑以伯益伯夷配殷王<lb/>
湯都亳以伊尹仲虺配周文王都酆以師鬻熊太公望<lb/>
配周武王都鎬請入文王廟同享以周公召公配秦始<lb/>
皇都咸陽以李斯王翦配漢髙祖起沛以蕭何張良配<lb/>
後漢光武皇帝起南陽以鄧禹耿弇配魏武皇帝都鄴<lb/>
<pb n="19a"/>
以荀彧鍾繇配晉武帝都故洛陽以張華羊祜配後魏<lb/>
道武皇帝起雲中以長孫嵩崔𤣥伯配後周文帝起馮<lb/>
翊以蘇綽于謹配隋文帝封隋漢東以髙熲賀若弼配<lb/>
並令郡縣長官春秋二時擇日凖前致祭其歴代帝王<lb/>
廟每所差側近人不課戸四人有闕續填仍關戸部處<lb/>
分<lb/>
　邱氏濬曰案此祀三皇以前帝王之始然皇莫大于<lb/>
　伏羲神農黄帝帝莫盛于少昊顓頊髙辛堯舜王莫<lb/>
<pb n="19b"/>
　備于禹湯文武經史所紀者僅此而已三皇以前世<lb/>
　渉洪荒事屬茫昧有陵墓者命有司守之不立廟祀<lb/>
　可也<lb/>
　　　　蕙田案此歴代帝王立廟之始<lb/>
舊唐書元宗本紀天寶九載冬十一月辛丑立周武王<lb/>
漢髙祖廟于京城司置官吏<lb/>
　　　　蕙田案此别立帝王廟<lb/>
文獻通考代宗永泰二年詔道州舜廟宜蠲近廟佃戸<lb/>
<pb n="20a"/>
充掃除<lb/>
　邱氏濬曰元宗時嘗令歴代帝王廟每所差側近人<lb/>
　四戸有闕續填其後有勅廢之至是代宗從道州刺<lb/>
　史元結請而有此舉<lb/>
大歴五年鄜坊節度使上言坊州軒轅皇帝陵闕請置<lb/>
廟四時列于祀典<lb/>
憲宗元和十四年勅周文王武王祠宇在咸陽縣宜令<lb/>
有司精加修飾<lb/>
<pb n="20b"/>
王圻續通考唐昭宗乾寧四年建漢昭烈一廟在涿州<lb/>
西南樓桑村明洪武間重修<lb/>
宋史太祖本紀建隆元年春正月丁巳命周宗正郭玘<lb/>
祀周陵廟仍以時祭享五月己酉西京作周六廟成遣<lb/>
官奉遷秋七月甲子遣工部侍郎艾頴拜嵩慶陵八月<lb/>
辛未遣郭玘享周廟<lb/>
禮志建隆元年詔前代帝王陵寢或樵採不禁風雨不<lb/>
庇宜以郡國置戸以守堕毁者修葺之<lb/>
<pb n="21a"/>
太祖本紀建隆二年春正月己未遣郭玘享周廟夏四<lb/>
月壬寅詔郡國置前代帝王賢臣陵冡戸<lb/>
乾徳元年六月丙申詔歴代帝王三年一享立漢光武<lb/>
唐太宗廟<lb/>
禮志乾徳初詔歴代帝王國有常享著于甲令可舉而<lb/>
行自五代亂離百司廢墜匱神乏祀闕孰甚焉案祀令<lb/>
先代帝王每三年一享以仲春之月牲用太牢祀官以<lb/>
本州長官有故則上佐行事官造祭器送諸陵廟又詔<lb/>
<pb n="21b"/>
先代帝王載在祀典或廟貌猶在久廢牲牢或陵墓雖<lb/>
存不禁樵採其太昊炎帝黄帝髙辛唐堯虞舜夏禹成<lb/>
湯周文王武王漢髙帝光武唐髙祖太宗各置守陵五<lb/>
戸歲春秋祀以太牢商中宗太戊髙宗武丁周成王康<lb/>
王漢文帝宣帝魏太祖晉武帝後周太祖隋髙祖各置<lb/>
三戸歲一享以太牢秦始皇帝漢景帝武帝明帝章帝<lb/>
魏文帝後魏孝文帝唐元宗憲宗肅宗宣宗梁太祖後<lb/>
唐莊宗明宗晉髙祖各置守陵兩戸三年一祭以太牢<lb/>
<pb n="22a"/>
周桓王景王威烈王漢元帝成帝哀帝平帝和帝殤帝<lb/>
安帝順帝冲帝質帝獻帝魏明帝髙貴鄉公陳留王晉<lb/>
惠帝懷帝愍帝西魏文帝東魏孝靜帝唐髙宗中宗睿<lb/>
宗徳宗順宗穆宗代宗敬宗文宗武宗懿宗僖宗昭宗<lb/>
梁少帝後唐末帝諸陵常禁樵採尋又禁河南府民耕<lb/>
晉漢廟壖地<lb/>
　邱氏濬曰宋太祖次序歴代帝王給守陵戸命有司<lb/>
　致享可謂忠厚之至矣但其所品第者亦有未盡善<lb/>
<pb n="22b"/>
　者焉其第一等十六帝給民五戸第二等十帝給民<lb/>
　三戸第三等十五帝給民二戸皆令有司歲祀第四<lb/>
　等惟禁樵採無陵戸無祭祀其第一等皆創業之君<lb/>
　無可議者其第二等曹操以簒得國未嘗即帝位也<lb/>
　而亦列于成康漢文之間朱温簒弑其君無復人理<lb/>
　而亦得預于景武元憲之列則似無别矣至於北朝<lb/>
　五代之陵墓皆禁樵採而於南朝獨遺者是時吳蜀<lb/>
　未平也嗚呼宋祖此舉雖若為崇奉帝王而設然其<lb/>
<pb n="23a"/>
　品第之間亦寓抑揚之意後世人主鑒之亦知所以<lb/>
　自勉矣<lb/>
文獻通考乾徳二年十一月太常博士聶崇義上言凖<lb/>
祠令周文王以太公配唐天寶七載以師鬻熊及太公<lb/>
望配伏縁太公已封武成王春秋釋奠望自今止以鬻<lb/>
熊配享奏可<lb/>
宋史太祖本紀乾德四年九月丙午詔呉越立禹廟于<lb/>
會稽冬十月癸亥詔諸郡立古帝王陵廟<lb/>
<pb n="23b"/>
路史乾德四年詔置女皇氏守陵五戸春祭少牢<lb/>
宋史太祖本紀開寶三年九月甲辰詔西京鳳翔雄耀<lb/>
等州周文成康三王秦始皇漢髙文景武元成哀七帝<lb/>
後魏孝文西魏文帝後周太祖唐髙祖太宗中宗肅宗<lb/>
代宗徳順文武宣懿僖昭諸帝凡二十七陵常被盜發<lb/>
者有司備法服常服各一襲具棺槨重葬所在長吏致<lb/>
祭<lb/>
四年三月増前代帝王守陵戸二夏四月辛卯發廂軍<lb/>
<pb n="24a"/>
千人修前代帝王陵寢之在秦者<lb/>
九年秋七月丁亥命修先代帝王祠廟<lb/>
真宗本紀咸平元年十一月甲子詔葺歴代帝王陵廟<lb/>
景徳元年冬十月壬午詔修葺歴代聖賢陵墓<lb/>
禮志景徳元年詔前代帝王陵寢並禁樵採摧毁者官<lb/>
為修築無主者碑碣石獸之類敢有壞者論如律仍每<lb/>
歲首所在舉行此令<lb/>
真宗本紀景徳四年二月命吏部尚書張齊賢祭周六<lb/>
<pb n="24b"/>
廟戊子葺周六廟庚寅詔河南府置五代漢髙祖廟辛<lb/>
卯車駕發西京甲午次鄭州遣使祀周嵩懿二陵<lb/>
　玉海大中祥符元年王欽若言瑕邱堯祠前得芝草<lb/>
　九本連理者四甲辰命欽若祭堯祠<lb/>
文獻通考大中祥符三年令西京葺後唐莊宗廟<lb/>
宋史真宗本紀大中祥符四年三月丁亥詔葺歴代帝<lb/>
王祠廟<lb/>
文獻通考四年祀汾陰駐蹕河中府遣官致祭緣路帝<lb/>
<pb n="25a"/>
王祠廟神帳畫壁並加葺治令衡州葺神農廟<lb/>
宋史眞宗本紀大中祥符六年六月丁丑崇飾諸州黄<lb/>
帝祠廟<lb/>
文獻通考大中祥符六年詔諸州有黄帝祠廟並加崇<lb/>
葺<lb/>
宋史真宗本紀天禧元年六月庚辰盜發後漢髙祖陵<lb/>
論如律并劾守土官吏遣内侍王克讓以禮治葬知制<lb/>
誥劉筠祭告因詔州縣申前代帝王陵寢樵採之禁<lb/>
<pb n="25b"/>
禮志熙寧元年從知濮州韓鐸請堯陵在雷澤縣東榖<lb/>
林山陵南有堯母慶都靈臺廟請勅本州春秋致祭置<lb/>
守陵五戸免其租奉洒掃又以中丞鄧潤甫言唐諸陵<lb/>
除已定頃畝外其餘許耕佃為守陵戸餘並禁止<lb/>
　鄧潤甫傳潤甫為御史中丞上言興利之臣議前代<lb/>
　帝王陵寢許民請射耕墾而司農可之唐之諸陵因<lb/>
　此悉見芟刈昭陵喬木剪伐無遺熙寧著令本禁樵<lb/>
　采遇郊祀則勅吏致祭徳意可謂逺矣小人掊克不<lb/>
<pb n="26a"/>
　顧大體願絀創議之人而一切如令從之<lb/>
文獻通考熙寧四年詔周嵩慶懿三陵柏子戸留七戸<lb/>
餘放歸農仍命歲時加修葺<lb/>
十年詔永興軍自漢以來諸陵下閑地歲收州縣以其<lb/>
錢修葺陵墓<lb/>
宋史禮志元祐六年詔相州商王河亶甲冡載祀典先<lb/>
是乾徳中定先代帝王配享儀下諸州以時薦祭牲用<lb/>
羊豕政和議禮局遂為定制<lb/>
<pb n="26b"/>
文獻通考徽宗政和三年議禮局上五禮新儀仲春仲<lb/>
秋享歴代帝王女媧氏於晉州無配帝太昊氏於陳州<lb/>
以金提勾芒配帝神農氏於衡州以祝融配帝髙陽氏<lb/>
於澶州以𤣥㝠配帝髙辛氏應天府無配帝陶唐氏濮<lb/>
州以卨配帝有虞氏於道州以庭堅配夏王大禹於越<lb/>
州以伯益配商王髙宗於陳州以甘盤傅説配商王成<lb/>
湯於慶成軍以伊尹配商王中宗於大名府以伊陟臣<lb/>
扈配周文王以鬻熊配武王以召康公配成王以周文<lb/>
<pb n="27a"/>
公唐太叔配康王以畢公配秦始皇帝以李斯蒙恬王<lb/>
翦配漢髙皇帝以蕭何配太宗孝文皇帝以陳平周勃<lb/>
宋昌劉章配孝景皇帝以竇嬰申屠嘉配世宗孝武皇<lb/>
帝以公孫𢎞衛青霍去病金日磾配中宗孝宣皇帝以<lb/>
丙吉魏相霍光張安世配自周文王至漢宣帝並於永<lb/>
興軍後漢世祖光武皇帝於河南府以鄧禹吳漢賈復<lb/>
耿弇配魏文皇帝於河南府以賈詡王景興曹真辛毗<lb/>
配後周太祖於耀州以齊煬王憲蘇綽于謹盧辯配隋<lb/>
<pb n="27b"/>
髙祖皇帝於鳳翔以牛里仁髙熲賀若弼配唐髙祖神<lb/>
堯皇帝於耀州以趙郡王孝恭殷開山劉政會淮安王<lb/>
神通配太宗文皇帝於永興軍以長孫無忌房喬杜如<lb/>
晦魏𤣥成李靖配明皇帝於華州以張説郭元振配肅<lb/>
宗宣孝皇帝於永興軍以苖晉卿裴冕配憲宗章武皇<lb/>
帝於華州以裴度杜佑李愬配宣宗獻文皇帝於耀州<lb/>
以夏侯孜白敏中馬植配後唐莊宗皇帝以郭崇韜李<lb/>
嗣昭符存審配明宗皇帝以霍彦威任圜配晉髙祖皇<lb/>
<pb n="28a"/>
帝以桑維翰趙瑩配漢髙祖皇帝無配自後唐莊宗至<lb/>
漢髙祖皇帝並於河南府周嵩陵太祖皇帝慶陵世宗<lb/>
皇帝於鄭州<lb/>
建炎元年十一月丙寅郊赦歴代聖帝明王忠臣烈士<lb/>
有功于民載在祠典者命所在有司祭之自後凡赦皆<lb/>
如之<lb/>
宋史禮志紹興元年命祠禹于越州及祠越王勾踐以<lb/>
范蠡配<lb/>
<pb n="28b"/>
文獻通考孝宗乾道四年加封楚州顯濟廟靈感王乃<lb/>
呉主孫皓祠汪太猷等使虜還言其靈感故加封仍命<lb/>
使人往來皆前期祭之<lb/>
淳熙四年靜江守臣張栻謂臣所領州有唐帝祠去城<lb/>
二十里而近其山曰堯山髙廣為一境之望祠雖不詳<lb/>
所始然有唐衡嶽道士彌明詩刻即知其來舊矣有虞<lb/>
帝祠去城五里而近其山曰虞山灕江滙其左曰皇澤<lb/>
之灣有大歴中磨崖碑載刺史李昌夔修祠事臣已肇<lb/>
<pb n="29a"/>
修祠宇請著之祀典俾長吏檢校葺治從之<lb/>
宋史孝宗本紀淳熙十四年六月詔衡州葺炎帝陵廟<lb/>
文獻通考淳熙十四年衡州守臣劉清之奏史載炎帝<lb/>
陵在長沙茶陵今衡州茶陵縣是也陵廟在康樂鄉白<lb/>
鹿源距縣百里而祠宇廢祖宗時給近陵七戸守視禁<lb/>
其樵牧宜復建廟給陵戸禮官請如故事命守臣行之<lb/>
王圻續通考寧宗嘉定時廖徳明重建舜廟于韶州黄<lb/>
崗嶺下又衡州刺史劉清之重建舜廟于衡陽<lb/>
<pb n="29b"/>
淳祐八年二月荆湖帥臣陳韡奏國家以火徳王于火<lb/>
徳之祀合加欽崇炎帝陵在衡州茶陵縣廟久弗治乞<lb/>
相度興修以稱崇春之意從之<lb/>
金史禮志諸前代帝王三年一祭于仲春之月祭伏羲<lb/>
于陳州神農于亳州軒轅于坊州少昊于兖州顓頊于<lb/>
開州髙辛于歸徳府陶唐于平陽府虞舜夏禹成湯于<lb/>
河中府周文王武王于京兆府泰和三年尚書省奏太<lb/>
常寺言開元禮祭帝嚳堯舜禹湯文武漢祖祝版請御<lb/>
<pb n="30a"/>
署開寶禮羲軒顓頊帝嚳陶唐女媧成湯文武請御署<lb/>
自漢髙祖以下二十七帝不署平章政事鎰左丞匡太<lb/>
常博士温徳亨天興言方岳之神各有所主有國所賴<lb/>
請御署固宜至於前古帝王寥落杳茫列於中祀亦已<lb/>
厚矣不須御署參知政事即康及鉉以為三皇五帝禹<lb/>
湯文武皆垂世立敎之君唐宋致祭皆御署而今降祝<lb/>
版不署恐于禮未盡不若止從外路祭社稷及釋奠文<lb/>
宣王例不降祝版而令學士院定撰祝文頒各處為常<lb/>
<pb n="30b"/>
制勅命依期降祝版而不請署<lb/>
章宗本紀泰和四年二月庚戌始祭三皇五帝四王三<lb/>
月詔定前代帝王合致祭者尚書省奏三皇五帝四王<lb/>
已行三年一祭之禮若夏太康殷太甲太戊武丁周成<lb/>
王康王宣王漢髙祖文景武宣光武明帝章帝唐髙祖<lb/>
文皇一十七君致祭為宜從之<lb/>
元史祭祀志自古帝王而下祭器不同籩豆簠簋儀非<lb/>
酌奠者有司便服行禮三上香奠酒而已<lb/>
<pb n="31a"/>
凡有司致祭先代聖君名臣皆有牲無樂<lb/>
世祖本紀中統三年夏四月辛卯修河中禹廟賜名建<lb/>
極宫<lb/>
四年六月建帝堯廟于平陽仍賜田五十頃<lb/>
至元元年秋七月丁酉龍門禹廟成命侍臣阿哈托音<lb/>
代祀<lb/>
祭祀志堯帝廟在平陽舜帝廟河東山東濟南歴山濮<lb/>
州湖南道州皆有之禹廟在河中龍門至元元年七月<lb/>
<pb n="31b"/>
龍門禹廟成命侍臣持香致敬有祝文<lb/>
世祖本紀至元五年九月建堯廟<lb/>
祭祀志至元十二年二月立伏羲女媧舜湯等廟于河<lb/>
中解州洪洞趙城<lb/>
十五年四月修會川縣盤古皇祠祀之<lb/>
二十四年閏二月勅春秋二仲丙日祀帝堯廟<lb/>
致和元年禮部移太常送博士議舜禹之廟合依堯祠<lb/>
故事每歲春秋仲月上旬卜日有司蠲潔致祭官給祭<lb/>
<pb n="32a"/>
物<lb/>
文宗本紀至順元年三月命彰徳路歲祭羑里周文王<lb/>
祠<lb/>
祭祀志至順元年三月從太常奉禮郎薛元徳言彰徳<lb/>
路湯陰縣北故羑里城周文王祠命有司奉祀如故事<lb/>
　元歐陽元禹王廟記略在昔唐虞之世洪水横流民<lb/>
　無底居而天下幾不國矣大禹出而治之然後九州<lb/>
　以平五行以順而民生衣食于彞倫攸敘之中迨於<lb/>
<pb n="32b"/>
　今幾四千年矣所謂盛徳當祀宜與天地相為無窮<lb/>
　也安邑夏后氏之故都邑之人尤重祀禹後魏分其<lb/>
　東為夏縣邑之故墟存焉上有大禹廟四楹創始歲<lb/>
　月莫有記焉且隘陋弗稱歲久將傾泰定甲子初靜<lb/>
　海縣逹嚕噶齊瑞著致仕家居爰咨于衆合謀新之<lb/>
　廟成有日而瑞著卒遂中寢邑士劉思義出已資以<lb/>
　竟其功於故殿址廣植八楹殿之北復作四楹以塗<lb/>
　山后配焉左右翼以䆳廡嚴侐宏敞信足以萃人心<lb/>
<pb n="33a"/>
　祀盛徳矣聞龍門之水噴薄激越聲如萬雷意疏鑿<lb/>
　之初其功殆與神明侔也歴代廟祀固宜在焉然安<lb/>
　邑山川形勢則大行王屋箕山三門在其東龍門壺<lb/>
　口在其西其陽則雷首汾陰其陰則平陽霍岳也邑<lb/>
　大夫士庶歲時則具牲牷舉粢盛潔酒醴登于廟而<lb/>
　左右瞻顧其隨山刋木䟦履險阻舟車橇梮之載疏<lb/>
　鑿排決之勞膚肢胼胝過其門而不入者可想像而<lb/>
　見也傳曰見河洛而思禹功况其故都實治水之功<lb/>
<pb n="33b"/>
　所在而朝覲謳歌歸于吾君之子之地其感人思深<lb/>
　矣是尤宜為廟食之所在也<lb/>
禮志三皇廟祭祀禮樂<lb/>
　至正九年御史臺以江西湖東道肅政亷訪使文殊諾<lb/>
　爾所言三皇開天立極功被萬世京師每歲春秋祀<lb/>
　事命太醫官主祭揆禮未稱請如國子學宣聖廟春<lb/>
　秋釋奠上遣中書省臣代祀一切儀禮倣其制中書<lb/>
　付禮部集禮官議之是年十月二十四日平章政事<lb/>
<pb n="34a"/>
　台哈布哈鼎珠等以聞制曰可於是命太常定儀式工<lb/>
　部範祭器浙江行省製雅樂器復命太常博士定樂<lb/>
　曲名翰林國史院撰樂章十有六曲明年祭器樂器<lb/>
　俱備以醫籍百四十有八戸充廟戸禮樂生御藥院<lb/>
　大使盧亨素習音律受命教樂工四十有二人各執<lb/>
　其技乃季秋九月九日蕆事宣徽供禮饌光禄勲共<lb/>
　内醖太府共金帛廣源庫共薌炬大興府尹共犧牲<lb/>
　制幣粢盛殽核中書奏擬三獻官以次定諸執事並<lb/>
<pb n="34b"/>
　以清望充前一日内降御香三獻官以下公服備大<lb/>
　樂儀仗迎香至開天殿庋置退習明日祭儀習畢就<lb/>
　廟齋宿京朝文武百司與祭官如之各以禮助祭翰<lb/>
　林詞臣具祝文曰皇帝敬遣某官某致祭<lb/>
樂章<lb/>
　降神奏咸成之曲黄鍾宫三成　於皇三聖神化無<lb/>
　方繼天立極垂憲百王聿崇明祀率由舊章靈兮來<lb/>
　下休有烈光<lb/>
<pb n="35a"/>
　降神奏賔成之曲大呂角二成　帝徳在人日用不<lb/>
　知神之在天矧可度思辰良日吉蕆事有儀感之至<lb/>
　誠尚右享之<lb/>
　降神奏顧成之曲太簇徴二成　大道之行肇自古<lb/>
　先功烈所加何千萬年是尊是奉執事孔䖍神哉沛<lb/>
　兮泠風馺然<lb/>
　降神奏臨成之曲應鍾羽二成　雅奏告成神斯降<lb/>
　格妥安有位清廟奕奕肹蠁潛通豐融烜赫我其承<lb/>
<pb n="35b"/>
　之百世無斁<lb/>
　初獻盥洗奏蠲成之曲姑洗宫　靈斿戾止式燕以<lb/>
　寧吉蠲致享惟寅惟清挹彼注兹沃盥而升有孚顒<lb/>
　若交于神明<lb/>
　初獻升殿奏恭成之曲南呂宮　齋明盛服恪恭命<lb/>
　祀洋洋在上匪遠具邇左右周旋陟降庭止式禮莫<lb/>
　愆用介多祉<lb/>
　奠幣奏祗成之曲南呂宮　駿奔在列品物咸備禮<lb/>
<pb n="36a"/>
　嚴載見式陳量幣惟兹篚實肅將忱意靈兮安留成<lb/>
　我熙事<lb/>
　初獻降殿<hi>與升殿同</hi>
　捧爼奏囗成之曲姑洗宮　我祀如何有牲在滌既<lb/>
　全且潔為爼孔碩以將以享其儀不忒神其廸嘗純<lb/>
　嘏是錫<lb/>
　初獻盥洗<hi>與前同</hi>
　初獻升殿<hi>與前同</hi>
<pb n="36b"/>
　太皥宓犧氏位酌獻奏囗成之曲南呂宮　五徳之<lb/>
　音巍巍聖神八卦有作誕開我人物無能稱𤣥酒在<lb/>
　尊歆監在兹惟徳是親<lb/>
　炎帝神農氏位酌獻奏囗成之曲南呂宮　未耜之<lb/>
　利人賴以生鼔腹含哺帝力難名欲報之徳黍稷非<lb/>
　馨眷言顧之享於克誠<lb/>
　黄帝有熊氏位酌獻奏囗成之曲南呂宮　為衣為<lb/>
　裳法乾效坤三辰順序萬國來賔典祀有常多儀具<lb/>
<pb n="37a"/>
　陳純精鬯逹匪藉彌文<lb/>
　配位酌獻奏囗成之曲南呂宮　三聖儼臨孰侑其<lb/>
　食惟爾有神同功合徳丕擁靈休留娛嘉席歴世昭<lb/>
　配永永無極<lb/>
　初獻降殿<hi>與前同</hi>
　亞獻奏囗成之曲<hi>終獻同</hi>姑洗宮　緩節安歌載升貳<lb/>
　觴禮成三終申薦令芳凡百有職罔敢怠遑神具醉<lb/>
　止欣欣樂康<lb/>
<pb n="37b"/>
　徹豆奏囗成之曲南呂宮　籩豆有踐殷薦亶時禮<lb/>
　文䟽洽廢徹不遲愼終如始進退無違神其祚我綏<lb/>
　以繁釐<lb/>
　送神奏囗成之曲黄鍾宮　夜如何其明星煌煌靈<lb/>
　逝弗留飈舉雲翔瞻望靡及徳音不忘庶回景貺發<lb/>
　為禎祥<lb/>
　望瘞奏囗成之曲姑洗宮　工祝致告禮備樂終加<lb/>
　牲兼幣訖薶愈恭精神斯罄惠澤無窮儲休錫美萬<lb/>
<pb n="38a"/>
　福來崇<lb/>
　　　　蕙田案元祀三皇已歸入先醫門兹以醫官<lb/>
　　　　主祭未稱請如釋奠儀且樂章多歌其盛徳<lb/>
　　　　大功不及醫藥事是仍不以先醫祀之也故<lb/>
　　　　附於此<lb/>
明史太祖本紀洪武三年十二月庚午遣使祭歴代帝<lb/>
王陵寢並加修葺<lb/>
禮志洪武三年遣使訪先代陵寢仍命各行省具圖以<lb/>
<pb n="38b"/>
進凡七十有九禮官考其功徳昭著者曰伏羲神農黄<lb/>
帝少昊顓頊唐堯虞舜夏禹商湯中宗髙宗周文王武<lb/>
王成王康王漢髙祖文帝景帝武帝宣帝光武明帝章<lb/>
帝後魏文帝隋髙祖唐髙祖太宗憲宗宣宗周世宗宋<lb/>
太祖太宗真宗仁宗孝宗理宗凡三十有六各製衮冕<lb/>
函香幣遣秘書監丞陶誼等往修祀禮親製祝文遣之<lb/>
每陵以白金二十五兩具祭物陵寢發者掩之壊者完<lb/>
之廟敝者葺之無廟者設壇以祭仍令有司禁樵採歲<lb/>
<pb n="39a"/>
時祭祀牲用太牢<lb/>
洪武四年禮部定議合祀帝王三十五在河南者十陳<lb/>
祀伏羲商髙宗孟津祀漢光武洛陽祀漢明帝章帝鄭<lb/>
祀周世宗鞏祀宋太祖太宗真宗仁宗在山西者一滎<lb/>
河祀商湯在山東者二東平祀唐堯曲阜祀少昊在北<lb/>
平者三内黄祀商中宗滑祀顓頊髙辛在湖廣者二酃<lb/>
祀神農寧逺祀虞舜在浙江者二會稽祀夏禹宋孝宗<lb/>
在陜西者十五中部祀黄帝咸陽祀周文王武王成王<lb/>
<pb n="39b"/>
康王宣王漢髙帝景帝咸寧祀漢文帝興平祀漢武帝<lb/>
長安祀漢宣帝三原祀唐髙祖醴泉祀唐太宗蒲城祀<lb/>
唐憲宗涇陽祀唐宣宗歲祭用仲春仲秋朔於是遣使<lb/>
詣各陵致祭陵置一碑刋祭期及牲帛之數俾所在有<lb/>
司守之已而命有司歲時修葺設陵戸二人守視又每<lb/>
三年出祝文香帛傳制遣太常寺樂舞生齎往所在命<lb/>
有司致祭其所祀者視前去周宣王漢明帝章帝而増<lb/>
祀媧皇於趙城後魏文帝於富平元世祖于順天及宋<lb/>
<pb n="40a"/>
理宗於會稽凡三十六帝後又增祀隋髙祖于扶風而<lb/>
理宗仍罷祀又命帝王陵廟所在官司以春秋仲月上<lb/>
旬擇日致祭<lb/>
洪武四年帝以天下郡邑通祀三皇為凟禮臣議唐元<lb/>
宗嘗立三皇五帝廟於京師至元成宗時乃立三皇五<lb/>
帝廟於府州縣春秋通祀而以醫藥主之甚非禮也帝<lb/>
曰三皇繼天立極開萬世教化之原汨於藥師可乎命<lb/>
天下郡縣毋得䙝祀<lb/>
<pb n="40b"/>
太祖本紀洪武六年詔祀三皇及歴代帝王<lb/>
禮志洪武六年帝以五帝三王及漢唐宋創業之君俱<lb/>
宜於京師立廟致祭遂建歴代帝王廟於欽天山之陽<lb/>
倣太廟同堂異室之制為正殿五室中一室三皇東一<lb/>
室五帝西一室夏禹商湯周文王又東一室周武王漢<lb/>
光武唐太宗又西一室漢髙祖唐髙祖宋太祖元世祖<lb/>
每歲春秋仲月上旬甲日致祭已而以周文王終守臣<lb/>
服唐髙祖由太宗得天下遂寢其祀増祀隋髙祖七年<lb/>
<pb n="41a"/>
令帝王廟皆塑衮冕坐像惟伏羲神農未有衣裳之制<lb/>
不必加冕服八月帝躬祀於新廟已而罷隋髙祖之祀<lb/>
　　　　蕙田案此京師總立帝王廟之始<lb/>
太祖本紀洪武七年八月甲午朔祀歴代帝王廟<lb/>
明會典洪武七年春塑帝王衮冕坐像惟羲農不衮冕<lb/>
是秋上親臨祭焉凡五室十七帝<lb/>
　王圻續通考洪武初命繪諸帝像于廟太祖臨其祭<lb/>
　行禮畢復至漢髙祖之神位笑謂曰劉君今日廟中<lb/>
<pb n="41b"/>
　諸君當時皆有所憑藉以得天下惟我與汝不假尺<lb/>
　土一民提三尺劍位至天子尤為難事可多飲三杯<lb/>
　後遂為制毎帝王前皆一爵惟漢髙帝以三爵獻又<lb/>
　設歴代帝王祭一壇毎歲春從祀于大祀壇内秋祭<lb/>
　於本廟<lb/>
明史太祖本紀九年八月己酉遣官省歴代帝王陵寢<lb/>
禁芻牧置守陵戸<lb/>
　王圻續通考先是上閲宋史見宋太祖詔修歴代帝<lb/>
<pb n="42a"/>
　王陵寢嘆曰此美事也遣翰林編修蔡元侍儀舍人<lb/>
　李震亨陳敏于謙等四方求之仍命各行省之臣同<lb/>
　詣所在審視若有廟祀并具圖以聞于是陳州有伏<lb/>
　羲氏商髙宗孟津漢光武鄭州周世宗鞏宋太祖太<lb/>
　宗真宗仁宗酃神農氏寧逺舜帝延安軒轅氏咸陽<lb/>
　周文王武王成王康王漢髙祖景帝咸寧漢文帝興<lb/>
　平漢武帝長安漢宣帝富平後魏文帝扶風隋髙祖<lb/>
　三原唐髙祖醴泉唐太宗蒲城唐憲宗涇陽唐宣宗<lb/>
<pb n="42b"/>
　滑縣髙陽氏髙辛氏内黄商中宗順天元世祖東平<lb/>
　堯帝曲阜少昊氏趙城媧皇氏滎河商湯王會稽夏<lb/>
　禹王宋孝宗凡三十六陵是年遣官行視帝王陵寢<lb/>
　遂禁樵牧設守陵戸陵二人三歲一傳制遣道士奉<lb/>
　香詣諸陵令有司致祭凡遇皇帝即位俱遣官祭告<lb/>
禮志洪武二十一年令每歲郊祀附祭歴代帝王於大<lb/>
祀殿仍以歲八月中旬擇日遣官祭於本廟其春祭停<lb/>
之又定每三年遣祭各陵之歲則停廟祭是年詔以歴<lb/>
<pb n="43a"/>
代名臣從祀禮官李原名奏擬三十六人以進帝以宋<lb/>
趙普負太祖不忠不可從祀元臣四傑木華黎為首不<lb/>
可祀孫而去其祖可祀木華黎而罷安童既祀伯顔則<lb/>
阿术不必祀漢陳平馮異宋潘美皆善始終可祀於是<lb/>
定風后力牧臯陶夔龍伯夷伯益伊尹傅說周公旦召<lb/>
公奭太公望召虎方叔張良蕭何曹參陳平周勃鄧禹<lb/>
馮異諸葛亮房元齡杜如晦李靖郭子儀李晟曹彬潘<lb/>
美韓世忠岳飛張浚木華黎博爾忽博爾术赤老温伯<lb/>
<pb n="43b"/>
顔凡三十七人從祀於東西廡為壇四初太公望有武<lb/>
成王廟嘗遣官致祭如釋奠儀至是罷廟祭去王號<lb/>
　邱氏濬曰祭法言聖王制祭祀之禮其常典所當祀<lb/>
　者有五焉其下文復歴敘自古君臣有道功庸者以<lb/>
　實之凡十有四人為君者八人為臣者六人後世廟<lb/>
　祀前代帝王而以其功臣從享者其原葢出于此本<lb/>
　朝洪武初建帝王廟于南京雞鳴山之陽以祀三皇<lb/>
　五帝三王漢髙祖光武唐太宗宋太祖元世祖所祀<lb/>
<pb n="44a"/>
　者止及一統之世創業之君其與前代泛及無統者<lb/>
　異矣又詔以歴代名臣從祀帝王廟凡三十有七人<lb/>
　是皆前代之君臣同徳始終一心者然其中或有不<lb/>
　祀其君而祀其臣者葢惟取其純德鉅功位列而通<lb/>
　祀之非若前代隨其君而各以其臣配其食也臣愚<lb/>
　竊以為昔者建都南京歴代帝王廟因在于彼今郊<lb/>
　廟既立於此則帝王廟亦當從之而北焉議禮之事<lb/>
　非臣下所當及者謹述所見如此<lb/>
<pb n="44b"/>
明會典洪武二十六年定各處聖帝明王載在祀典者<lb/>
其廟宇陵寢皆要備知其處每年定奪日期或差官往<lb/>
祭或令有司自祭禮部悉理之<lb/>
是年定遣祭儀<lb/>
一齋戒前一日太常官宿于本司次日具本奏致齋二<lb/>
日傳制遣官行禮<lb/>
一傳制儀見儀制同<lb/>
一省牲牛五羊五豕六鹿一兎八凡正祭前一日獻官<lb/>
<pb n="45a"/>
承制畢詣本壇省牲<lb/>
一陳設五室十六位毎室犢一羊一豕一每位登一鉶<lb/>
二籩豆各十簠簋各二帛一白色<hi>禮神制帛</hi>共設酒尊三爵<lb/>
四十八篚五于中室東南西向祝文案一于西東廡第<lb/>
一壇風后臯陶龍伯益傅說召公奭召穆公虎張良曹<lb/>
參羊一豕一鉶九籩豆各四簠簋各一帛九白色<hi>禮神制帛</hi>
酒盞二十七饌盤一篚一第二壇周勃馮異房元齡李<lb/>
靖李晟潘美岳飛木華黎博爾忽伯顔羊一豕一鉶十<lb/>
<pb n="45b"/>
籩豆各四簠簋各一帛一酒盞三十饌盤一篚一西廡<lb/>
第一壇力牧虁伯夷伊尹周公旦太公望方叔蕭何陳<lb/>
平陳設與東廡第一壇同第二壇鄧禹諸葛亮杜如晦<lb/>
郭子儀曹彬韓世忠張浚博爾术赤老温陳設與東廡<lb/>
第二壇同<lb/>
一正祭典儀唱樂舞生就位執事官各司其事贊引引<lb/>
獻官至盥洗所贊搢笏出笏引至拜位贊就位典儀唱<lb/>
迎神協律郎舉麾奏樂樂止贊四拜陪祭官同典儀唱<lb/>
<pb n="46a"/>
奠帛行初獻禮奏樂執事官各捧帛爵進于神位前贊<lb/>
引贊詣三皇神位前搢笏執事官以帛進于獻官奠訖<lb/>
執事官以爵進于獻官贊獻爵凡三出笏詣五帝神位<lb/>
前儀同前爵五詣三王神位前爵三詣漢髙祖光武唐<lb/>
太宗皇帝神位前爵三詣宋太祖元世祖神位前爵二<lb/>
出笏詣讀祝所跪讀祝讀祝官取祝跪于獻官左讀畢<lb/>
進于神位前贊俯伏興平身復位樂止典儀唱行亞獻<lb/>
禮奏樂執事官各以爵獻於神位前樂止典儀唱行終<lb/>
<pb n="46b"/>
獻禮儀同亞獻典儀唱飲福受胙贊詣飲福位跪搢笏<lb/>
執事官以爵進飲福酒執事官以胙進受胙出笏俯伏<lb/>
興平身復位贊兩拜典儀唱徹饌奏樂執事官各於神<lb/>
位前徹饌樂止典儀唱送神奏樂贊四拜平身樂止典<lb/>
儀唱讀祝官捧祝掌祭官捧帛饌各詣燎位樂止贊禮<lb/>
畢<lb/>
一祝文維洪武年歲次月朔日皇帝謹遣具官某致祭<lb/>
于太昊伏羲氏炎帝神農氏黄帝軒轅氏帝金天氏帝<lb/>
<pb n="47a"/>
髙陽氏帝髙辛氏帝陶唐氏帝有虞氏夏禹王商湯王<lb/>
周武王漢髙祖皇帝漢光武皇帝唐太宗皇帝宋太祖<lb/>
皇帝元世祖皇帝曰昔者奉天明命相繼為君代天理<lb/>
物撫育黔黎彞倫攸敘井井繩繩至今承之生民多福<lb/>
思不忘而報特祀以春秋惟帝以英靈來歆來格尚享<lb/>
明會典祀歴代帝王樂章<lb/>
　迎神　仰瞻兮聖容想鸞輿兮景從降雲衢兮後先<lb/>
　來俯鑒兮㣲衷荷聖臨兮蒼生有崇睠諸帝兮是臨<lb/>
<pb n="47b"/>
　予頓首兮幸蒙<lb/>
　奠帛秉㣲誠兮動聖躬來列坐兮殿庭予今願兮<lb/>
　效勤捧禮帛兮列酒尊鑒予情兮欣享方旋駕兮雲<lb/>
　程<lb/>
　初獻　酒行兮爵盈喜氣兮雍雍重荷蒙兮再瞻再<lb/>
　崇君臣忻兮躍從願睹穆穆兮聖容<lb/>
　亞獻　酒斟兮禮明諸帝熙和兮悦情百職奔走兮<lb/>
　滿庭陳籩豆兮數重亞獻兮願成<lb/>
<pb n="48a"/>
　終獻　獻酒兮至終早整雲鸞兮將還宫予心眷戀<lb/>
　兮神聖欲攀留兮無蹤躡雲衢兮緩行得遥瞻兮逹<lb/>
　九重<lb/>
　徹饌　納肴羞兮領陳烝民樂兮幸生將何以兮崇<lb/>
　報惟歲時兮載瞻載迎<lb/>
　送神　旛□繚繞兮導來蹤鸞輿冉冉兮歸天宫五<lb/>
　雲擁兮祥風從民歌聖祐兮樂年豐<lb/>
　望燎　神機不測兮造化功珍羞禮帛兮薦火中望<lb/>
<pb n="48b"/>
　瘞旋庭兮稽首願神鑒兮寸衷<lb/>
明史禮志永樂遷都帝王廟遣南京太常寺官行禮<lb/>
明會典凡前代陵寢天順八年令各處帝王陵寢被人<lb/>
毁發者所在有司即時修理如舊仍令附近人民一丁<lb/>
看䕶免其差役<lb/>
明史禮志正徳十一年立伏羲氏廟於陳州陳州古成<lb/>
紀地從廵按御史馮時奏也<lb/>
嘉靖九年罷歴代帝王南郊從祀令建歴代帝王廟于<lb/>
<pb n="49a"/>
都城西歲以仲春秋致祭後并罷南京廟祭十年春二<lb/>
月廟未成躬祭歴代帝王於文華殿凡五壇丹陛東西<lb/>
名臣四壇禮部尚書李時言舊儀有賜福胙之文賜者<lb/>
自上而下之義惟郊廟社稷宜用歴代帝王止宜云答<lb/>
詔可十一年夏廟成名曰景徳崇聖之殿殿五室東西<lb/>
兩廡殿後祭器庫前為景徳門門外神庫神厨宰牲亭<lb/>
鐘樓街東西二坊曰景徳街八月壬辰親祭帝由中門<lb/>
入迎神受福胙送神各兩拜嗣後歲遣大臣一員行禮<lb/>
<pb n="49b"/>
四員分獻凡子午卯酉祭於陵寢之歲則停秋祭<lb/>
　王圻續通考嘉靖九年庚寅右中允廖道南奏今之<lb/>
　郊祀列歴代帝王一壇於五岳四瀆之間是躋人鬼<lb/>
　於天神地祗南畿歴代帝王廟每歲致祭宜歸本廟<lb/>
　下禮部議復奏云迎奉明㫖天地四壇祈報之祭俱<lb/>
　不從祀今乃仍歸本廟為當再行南京太常寺加添<lb/>
　春祭庶不失我祖宗敬禮前代帝王之意從之仍行<lb/>
　南京太廟加春祭一壇已而上命建廟于北都致祭<lb/>
<pb n="50a"/>
　上謂禮臣曰古先帝王春祭南京不必增待廟成春<lb/>
　秋俱在京行禮禮部臣奏云營建廟宇非旬月可完<lb/>
　若候廟貌完備誠恐緩不及事有悞春祭合無嘉靖<lb/>
　十年暫於南京本廟權添春祭一祭有㫖來春暫於<lb/>
　文華殿設壇朕親一舉<lb/>
　　　　蕙田案世宗罷帝王郊壇從祀最得禮意<lb/>
明會典十一年定親祭儀先期太常寺預設牲醴香帛<lb/>
樂舞等如儀錦衣衛設隨朝駕設上拜位於殿中設御<lb/>
<pb n="50b"/>
幄于景德門之左是日早免朝上服常服御奉天門太<lb/>
常寺卿跪奏請皇上詣王廟祭歴代帝王上乘輿由長<lb/>
安右門出至廟門由中門入至幄次降輿具祭服出導<lb/>
引官導上由中門中道至拜位典儀唱樂舞生就位執<lb/>
事官各司其事内贊奏就位上就拜位典儀唱迎神樂<lb/>
作樂止内贊奏搢圭奏上香上三上香訖奏出圭復位<lb/>
内贊奏兩拜興平身傳贊陪祀官同典儀唱奠帛行初<lb/>
獻禮樂作内贊奏詣神位前執事官各捧帛爵跪進于<lb/>
<pb n="51a"/>
各神位前樂暫止内贊讀祝奏跪傳贊陪祀官同讀祀<lb/>
官取祝讀訖樂作内贊奏俯伏興平身傳贊陪祀官同<lb/>
樂止典儀唱行亞獻禮樂作儀同初獻惟不讀祝樂止<lb/>
典儀唱行終獻禮儀同亞獻樂止太常寺卿進立於壇<lb/>
東西向唱答福胙内贊奏詣飲福位奏搢圭奏跪光禄<lb/>
寺卿以福酒跪進于上右内贊奏飲福酒上飲訖光禄<lb/>
寺卿以福胙跪進于上右内贊奏受胙上受訖奏出圭<lb/>
俯伏興平身傳贊陪祭官同樂止典儀唱讀祝官捧祝<lb/>
<pb n="51b"/>
進帛官捧帛掌祭官捧饌各詣燎位樂作内贊奏禮畢<lb/>
樂止導引官導上入御幄易祭服陞輦還宫<lb/>
　王圻續通考嘉靖十三年甲午秋七月朔例遣道士<lb/>
　致祭帝王陵寢夏言復奏云本廟秋祭合宜停免春<lb/>
　祭既無從祀仍當遣舉行從之遂著為令<lb/>
　嘉靖十八年御史謝少南因上南廵言慶都為帝堯<lb/>
　肇封之地堯母乃帝嚳元妃陵墓俱存乞表揚以𢎞<lb/>
　逹孝以光廵幸上曰堯父母異陵可見合葬非古祠<lb/>
<pb n="52a"/>
　寢令有司修之少南建白可嘉改授翰林檢討兼司<lb/>
　直<lb/>
明史禮志嘉靖二十四年以禮科陳棐言罷元世祖陵<lb/>
廟之祀及從祀木華黎等復遷唐太宗與宋太祖同室<lb/>
凡十五帝從祀名臣三十二人<lb/>
明會典嘉靖間更定遣官祝文曰仰惟諸帝昔皆奉天<lb/>
撫世創治安民皇祖景慕不忘春秋致祭著在令甲朕<lb/>
特遣建殿宇恭修恒祀時維仲<hi>春秋</hi>謹遣輔臣以牲帛庶<lb/>
<pb n="52b"/>
品用享列聖予惟冲昧敬體皇祖追報之䖍惟諸帝鑒<lb/>
臨來格于斯庶副予誠之至尚饗<lb/>
　　　　　　　　　　右歴代古帝王祀典<lb/>
　<lb/>
　<lb/>
　<lb/>
　<lb/>
　五禮通考卷一百十六<lb/>
</p>
<p>
</p>
  </div>
</body>
</text>
</TEI>
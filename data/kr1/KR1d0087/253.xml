<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷二百四十三</head> <lb/>
    <p>
<pb n="1a"/>
欽定四庫全書<lb/>
　五禮通考卷二百四十三<lb/>
　　　　　　　　　　　刑部尚書秦蕙田撰<lb/>
　　軍禮十一<lb/>
　　　田獵下<lb/>
漢書司馬相如傳嘗従上至長楊獵是時天子方好擊<lb/>
熊豕馳逐埜獸相如因上疏諫其辭曰臣聞物有同類<lb/>
而殊能者故力稱烏獲捷言慶忌勇期賁育臣之愚竊<lb/>
<pb n="1b"/>
以為人誠有之獸亦宜然今陛下好陵阻險射猛獸卒<lb/>
然遇逸材之獸駭不存之地犯屬車之清塵輿不及還<lb/>
轅人不暇施巧雖烏獲羿䝉之技不得用枯木朽株盡<lb/>
為難矣是胡越起於轂下而羌夷接軫也豈不殆哉雖<lb/>
萬全而無患然本非天子之所宜近也且夫清道而後<lb/>
行中路而馳猶時有銜橜之變況乎涉豐草騁丘虚前<lb/>
有利獸之樂而内無存變之意其為害也不難矣夫輕<lb/>
萬乗之重不以為安樂出萬有一危之塗以為娛臣竊<lb/>
<pb n="2a"/>
為陛下不取葢明者逺見于未萌而知者避危於無形<lb/>
旤固多蔵于隠㣲而發于人之所忽者也故鄙諺曰家<lb/>
絫千金坐不垂堂此言雖小可以諭大臣願陛下留意<lb/>
幸察上善之<lb/>
文獻通考元鼎中天子行獵新秦中以勒邉兵而歸新<lb/>
秦中或千里無亭徼於是誅北地太守以下<lb/>
漢書元帝本紀永光五年冬上幸長揚射熊館布車騎<lb/>
大獵<lb/>
<pb n="2b"/>
成帝本紀元延二年冬行幸長楊宫大校獵宿萯陽宫<lb/>
　揚雄傳十二月羽獵雄従以為昔在二帝三王宫室<lb/>
　臺榭沼池苑囿林麓藪澤財足以奉郊廟御賔客充<lb/>
　庖厨而已不奪百姓膏腴穀土桑柘之地女有餘布<lb/>
　男有餘粟國家殷富上下交足故甘露零其庭醴泉<lb/>
　流其唐鳯凰巢其樹黄龍遊其沼麒麟臻其囿神爵<lb/>
　棲其林昔者禹任益虞而上下和草木茂成湯好田<lb/>
　而天下用足文王囿百里民以為尚小齊宣王囿四<lb/>
<pb n="3a"/>
　十里民以為大裕民之與奪民也武帝廣開上林南<lb/>
　至宜春鼎湖御宿昆吾旁南而西至長楊五柞北繞<lb/>
　黄山瀕渭而東周袤數百里穿昆明池象滇河營建<lb/>
　章鳯闕神明馺娑漸臺泰液象海水周流方丈瀛洲<lb/>
　蓬萊游觀侈靡窮妙極麗雖頗割其三垂以贍齊民<lb/>
　然至羽獵田車戎馬器械儲偫禁御所營尚泰奢麗<lb/>
　誇詡非堯舜成湯文王三駈之意也又恐後世復修<lb/>
　前好不折中以泉臺故因校獵賦以風　明年上将<lb/>
<pb n="3b"/>
　大誇胡人以多禽獸秋命右扶風發民入南山西自<lb/>
　褒斜東至宏農南敺漢中張羅罔罝罘捕熊羆豪猪<lb/>
　虎豹狖玃狐菟麋鹿載以檻車輸長楊射熊館以罔<lb/>
　為周阹縦禽獸其中令胡人手搏之自取其獲上親<lb/>
　臨觀焉是時農民不得收斂雄従至射熊館還上長<lb/>
　楊賦聊因筆墨成文章故藉翰林以為主人子墨為<lb/>
　客卿以風<lb/>
後漢書禮儀志立秋之日自郊禮畢始揚威武斬牲于<lb/>
<pb n="4a"/>
郊東門薦陵廟其儀乗輿御戎路白馬朱鬛躬執弩射<lb/>
牲牲以鹿麛太宰令謁者各一人載獲車馳駟送陵廟<lb/>
還宫遣使者齎束帛以賜武官武官肆兵習戰陣之儀<lb/>
斬牲之禮名曰貙劉兵官皆肄孫呉兵法六十四陣名<lb/>
曰乗之立春遣使者齎束帛以賜文官貙劉之禮祠先<lb/>
虞執事告先虞已烹鮮時有司告乃逡巡射牲獲車畢<lb/>
有司告事畢<lb/>
　野王二老傳初光武貳於更始會闗中擾亂遣前将<lb/>
<pb n="4b"/>
　軍鄧禹西征送之於道既反因於野王獵路見二老<lb/>
　者即禽光武問曰禽何向並舉手西指此中多虎臣<lb/>
　每即禽虎亦即臣大王勿往也光武曰苟有其備虎<lb/>
　亦何患父曰何大王之謬耶昔湯即桀于鳴條而大<lb/>
　城于亳武王亦即紂于牧野而大城於郟鄏彼二王<lb/>
　者其備非不深也是以即人者人亦即之雖有其備<lb/>
　庸可忽乎光武悟其㫖顧左右曰此隠者也将用之<lb/>
　辭而去莫知所在<lb/>
<pb n="5a"/>
東平憲王蒼傳蒼拜驃騎将軍位在三公上永平四年<lb/>
春車駕近出觀覽城第尋聞當遂校獵河内蒼即上書<lb/>
諫曰臣聞時令盛春農事不聚衆興功傳曰田獵不宿<lb/>
飲食不享出入不節則木不曲直此失春令者也臣知<lb/>
車駕今出事従約省所過吏人諷誦甘棠之徳雖然動<lb/>
不以禮非所以示四方也惟陛下因行田野循視稼穡<lb/>
消摇仿佯弭節而旋至秋冬乃振威靈整法駕備周衞<lb/>
設羽毛詩云抑抑威儀惟徳之隅臣不勝憤懑伏自手<lb/>
<pb n="5b"/>
書乞詣行在所極陳至誠帝覽奏即還宫<lb/>
明帝本紀永平十五年冬車騎校獵上林苑<lb/>
安帝本紀延光二年十一月校獵上林苑<lb/>
順帝本紀永和四年冬十月校獵上林苑<lb/>
桓帝本紀永興二年十一月校獵上林苑<lb/>
延熹元年冬十月校獵廣成遂幸上林苑　六年冬十<lb/>
月丙辰校獵廣成遂幸函谷闗上林苑<lb/>
靈帝本紀光和五年冬十月校獵上林苑厯函谷闗遂<lb/>
<pb n="6a"/>
巡狩于廣成苑<lb/>
　　　　　　　　　　右漢<lb/>
魏志文帝本紀黄初二年春正月甲戌校獵<lb/>
王朗傳文帝踐阼朗為司空時帝頗出游獵或昏夜還<lb/>
宫朗上疏曰夫帝王之居外則飾周衞内則重禁門将<lb/>
行則設兵而後出幄稱警而後踐墀張弛而後登輿清<lb/>
道而後奉引遮列而後轉轂静室而後息駕皆所以顯<lb/>
至尊務戒慎垂法教也近日車駕出臨捕虎日昃而行<lb/>
<pb n="6b"/>
及昏而反違警蹕之常法非萬乗之至慎也帝報曰覽<lb/>
表雖魏綘稱虞箴以諷晉悼相如陳猛獸以戒漢武未<lb/>
足以喻方今二寇未殄将帥逺征故時入原野以習戎<lb/>
備至於夜還之戒已詔有司施行<lb/>
蘇則傳則為侍中従行獵槎桎拔失鹿帝大怒踞牀拔<lb/>
刀悉收督吏将斬之則稽首曰臣聞古之聖王不以禽獸<lb/>
害人今陛下方隆唐堯之化而以獵戱多殺羣吏愚臣以<lb/>
為不可敢以死請帝曰卿直也遂皆赦之然以此見憚<lb/>
<pb n="7a"/>
　呉大帝紀漢建安二十三年十月權将如呉親射虎<lb/>
　於庱亭馬為虎所傷權投以雙㦸虎却廢常従張世<lb/>
　擊以戈獲之<lb/>
　　　　　　　　　　右三國<lb/>
晉書楊濟傳濟有才藝常従武帝校獵北芒下與侍中<lb/>
王濟俱著布袴褶騎馬執角弓在輦前猛獸突出帝命<lb/>
王濟射之應弦而倒須臾復一出濟受詔又射殺之六<lb/>
軍大叫稱快<lb/>
<pb n="7b"/>
　　　　　　　　　　右晉<lb/>
宋書文帝本紀元嘉二十五年三月庚辰車駕校獵<lb/>
禮志元嘉二十五年閏二月大蒐於宣武塲主胄奉詔<lb/>
列奏申攝剋日校獵百官備辨設行宫殿便坐武帳於<lb/>
幕府山南岡設王公百官便坐幔省如常儀設南北左<lb/>
右四行旌門建獲旗以表獲車殿中郎一人典獲車主<lb/>
者二人收禽吏二十四人配獲車備獲車十二兩校獵<lb/>
之官著袴褶有帶武冠者脱冠者上纓二品以上擁刀<lb/>
<pb n="8a"/>
備鞘麾幡三品以下帶刀皆騎乗将領部曲先獵一日<lb/>
遣屯布圍領軍将軍一人督右甄䕶軍一人督左甄大<lb/>
司馬一人居中董正諸軍悉受節度殿中郎率䕶軍部<lb/>
曲在大司馬之後尚書僕射都官尚書五兵尚書左右<lb/>
丞都官諸曺郎都令史都官諸曺令史幹蘭臺治書侍<lb/>
御史令史諸曺令史幹督攝糺司校獵非違至日會於<lb/>
宣武場列為重圍設留守填街位於雲龍門外内官道<lb/>
北外官道南以西為上設従官位於雲龍門内大官階<lb/>
<pb n="8b"/>
北小官階南以西為上設先置官位於行止車門外内<lb/>
官道西外官道東以北為上設先置官還位於廣莫門<lb/>
外道之東西以南為上校獵日平旦正直侍中奏中嚴<lb/>
上水一刻奏搥一鼓為一嚴上水二刻奏搥二鼓為再<lb/>
嚴殿中侍御史奏開東中華雲龍門引仗為小駕鹵簿<lb/>
百官非校獵之官著朱服集列廣莫門外應還省者還<lb/>
省留守填街後部従官就位前部従官依鹵簿先置官<lb/>
先行上水三刻奏搥三鼓為三嚴上水四刻奏外辦正<lb/>
<pb n="9a"/>
次直侍中散騎常侍給事黄門侍郎散騎侍郎軍校劍<lb/>
履進夾上閤正直侍中負璽通事令史帶龜印中書之<lb/>
印上水五刻皇帝出著黒介幘單衣乗輦正直侍中負<lb/>
璽陪乗不帶劍殿中侍御史督攝黄麾以内次直侍中<lb/>
次直黄門侍郎䕶駕在前又次直侍中佩信璽行璽與<lb/>
正直黄門侍郎従䕶駕在後不鳴鼓角不得諠譁以次<lb/>
引出警蹕如常儀車駕出騶讃陛下再拜皇太子入守<lb/>
車駕将至威儀唱引先置前部従官就位再拜車駕至<lb/>
<pb n="9b"/>
行殿前迴輦正直侍中跪奏降輦次直侍中稱制曰可<lb/>
正直侍中俛伏起皇帝降輦登御座侍臣升殿直衞鈒<lb/>
㦸虎賁毛頭文衣鶡尾以次列階正直侍中奏解嚴先<lb/>
置従駕百官還便座幔省皇帝若親射禽變御戎服内<lb/>
外従官及虎賁悉變服如校獵儀鈒㦸抽鞘以備武衞<lb/>
黄麾内外従入圍裏列置部曲廣張甄圍旗鼓相望銜<lb/>
枚而進甄周圍會督甄令史奔騎號法施令曰春禽懐<lb/>
孕蒐而不射鳥獸之肉不登于俎不射皮革齒牙骨角<lb/>
<pb n="10a"/>
毛羽不登於器不射甄會大司馬鳴鼔䠞圍衆軍鼔譟<lb/>
警角至宣武場止大司馬屯北旌門二甄帥屯左右旌<lb/>
門殿中中郎率䕶軍部曲入次北旌門内之右皇帝従<lb/>
南旌門入射禽謁者以獲車收載還陳於獲旗北王公<lb/>
以下以次射禽各送詣獲旗下付收禽主者事畢大司<lb/>
馬鳴鼓解圍復屯殿中郎率其屬收禽以實獲車充庖<lb/>
厨列言統曺正厨置罇酒俎肉于中逵以犒饗校獵衆<lb/>
軍至晡正直侍中量宜奏嚴従官還著朱服鈒㦸復鞘<lb/>
<pb n="10b"/>
再嚴先置官先還三嚴後二刻正直侍中奏外辦皇帝<lb/>
著黒介幘單衣正次直侍中散騎常侍給事黄門侍郎<lb/>
軍校進夾御坐正直侍中跪奏還宫次直侍郎稱制曰<lb/>
可正直侍中俛伏起乗輿登輦還衞從如常儀大司馬<lb/>
鳴鼓散屯以次就舍車駕将至威儀唱引留守填街先<lb/>
置前部従官就位再拜車駕至殿前迴輦正直侍中跪<lb/>
奏降輦次直侍中稱制曰可正直侍中俛伏起乗輿降<lb/>
入正直次直侍中散騎常侍給事黄門侍郎散騎侍郎<lb/>
<pb n="11a"/>
軍校従至閤亦如常儀正直侍中奏解嚴内外百官拜<lb/>
表問訊如常儀訖罷<lb/>
宋書孝武帝本紀大明七年春正月癸酉詔曰春蒐之<lb/>
禮著自周令講事之語書于魯史所以昭宣徳度示民<lb/>
軌則念嵗稔氣榮中外寧晏當因農隙葺是舊章可克<lb/>
日于𤣥武湖大閲水師并巡江右講武校獵二月丁巳<lb/>
車駕校獵於厯陽之烏江己未車駕登烏江縣六合山<lb/>
十月己巳車駕校獵于姑孰<lb/>
<pb n="11b"/>
禮志大明七年二月丙辰有司奏鑾輿巡蒐江左講武<lb/>
校獵獲肉先薦太廟章太后廟并設醢酒公卿行事及<lb/>
獻妃隂室室長行事太學博士虞龢議檢周禮四時講<lb/>
武獻牲各有所施振旅春蒐則以祭社茇舍夏苗則以<lb/>
享礿治兵秋獮則以祀方大閲冬狩則以享烝案漢祭<lb/>
祀志唯立秋之日白郊事畢始揚威武曰貙劉乗輿入<lb/>
囿躬執弩以射牲以鹿麑太宰令謁者各一人載獲車<lb/>
馳送陵廟然則春田薦廟禾有先准兼太常丞庾蔚之<lb/>
<pb n="12a"/>
議龢所言是蒐狩不失其時此禮久廢今時龢表晏講<lb/>
武教人又䖍供乾豆先薦二廟禮情俱允社主土神司<lb/>
空土官故祭社使司空行事太廟宜使上公參議蒐狩<lb/>
之禮四時異議禮有損益時代不同今既無復四方之<lb/>
祭三殺之儀曠廢來久禽獲性物面傷剪毛未成禽不<lb/>
獻太宰令謁者擇上殺奉送先薦廟社二廟依舊以太<lb/>
尉行事詔可<lb/>
　　　　蕙田案以上宋<lb/>
<pb n="12b"/>
隋書禮儀志古者三年練兵入而振旅至于春秋蒐獮<lb/>
亦以講其事焉梁陳時依宋元嘉二十五年蒐宣武塲<lb/>
其法置行軍殿於幕府山南岡并設王公百官幕先獵<lb/>
一日遣馬騎布圍右領軍将軍督右左領軍将軍督左<lb/>
大司馬董正諸軍獵日侍中三奏一奏搥一鼓為嚴三<lb/>
嚴訖引仗為小駕鹵簿皇帝乗馬戎服従者悉綘衫幘<lb/>
黄麾警蹕鼓吹如常儀獵訖宴會享勞比校多少戮一<lb/>
人以懲亂法會畢還宫<lb/>
<pb n="13a"/>
陳書後主本紀禎明二年冬十月輿駕幸幕府山大校<lb/>
獵<lb/>
　　　　蕙田案以上梁陳<lb/>
魏書道武帝本紀登國九年春三月帝北巡夏五月田<lb/>
於河東<lb/>
皇始元年春正月大蒐於定襄之虎山因東幸善無北<lb/>
陂<lb/>
天興六年七月車駕北巡築離宫於犲山縦士校獵東<lb/>
<pb n="13b"/>
北踰罽嶺出參合代谷<lb/>
天賜三年春正月車駕北巡幸犲山宫校獵至屋孤山<lb/>
明元帝本紀永興四年春正月登虎圈射虎賜南平公<lb/>
長孫嵩等布帛各有差秋七月大獮於石會山臨去畿<lb/>
陂觀漁至於濡源西巡幸北郊諸落賜以繒帛八月車<lb/>
駕還宫壬子幸西宫臨板殿大享羣臣将吏以田獵所<lb/>
獲賜之命民大酺三日　五年六月西幸五原校獵於<lb/>
骨羅山獲禽十萬<lb/>
<pb n="14a"/>
神瑞二年五月丁亥次于參合東幸大甯丁未田於西<lb/>
岬山六月戊午幸去畿陂觀魚辛酉次于濡源築立蜯<lb/>
臺射白熊于頽牛山獲之<lb/>
泰常元年六月丁巳車駕北巡秋七月甲申帝自白鹿<lb/>
陂西行大獮于牛山登釜山臨殷繁水而南觀于九十<lb/>
九泉戊戌車駕還宫　二年五月車駕西巡至于雲中<lb/>
遂濟河田于大漠　四年正月朔車駕臨河大蒐于犢<lb/>
渚冬十有二月西巡至雲中踰白道北獵于辱孤山至<lb/>
<pb n="14b"/>
于黄河従君子津西渡大狩于薛林山　六年夏六月<lb/>
乙酉北巡至蟠羊山秋七月西巡獵于祚山親射虎獲<lb/>
之遂至於河八月大獮于犢渚九月車駕還宫　七年<lb/>
九月己酉詔太平王率百國以法駕田于東苑車乗服<lb/>
物皆以乗輿之副　八年三月帝田于鄴南韓陵山幸<lb/>
汲郡至于枋頭<lb/>
太武帝本紀神䴥元年夏四月西巡田于河西冬十月<lb/>
北巡田于牛川十有一月行幸河西大校獵　二年十<lb/>
<pb n="15a"/>
有一月西巡狩田于河西至祚山而還　三年八月行<lb/>
幸南宫獵于南山<lb/>
太延元年秋七月田于棝楊十有一月乙丑行幸冀州<lb/>
己巳校獵于廣川　二年八月帝校獵于河西<lb/>
太平真君七年二月幸雍城田于岐山之陽<lb/>
文成帝本紀太安二年秋八月甲申畋于河西　三年<lb/>
夏五月庚申畋于松山己巳還宫秋八月畋于隂山之<lb/>
北己亥還宫　四年二月南幸信都畋遊于廣川六月<lb/>
<pb n="15b"/>
畋于松山<lb/>
和平二年三月發并肆州五千人治河西獵道　三年<lb/>
二月畋于崞山遂觀魚于旋鴻池　四年夏四月癸亥<lb/>
上幸西苑親射虎三頭壬寅行幸隂山秋七月壬午詔<lb/>
曰朕每嵗以秋日閒月命羣官講武平壌所幸之處必<lb/>
立宫壇糜費之功勞損非一宜仍舊貫何必改作也八<lb/>
月丙寅遂畋于河西詔曰朕順時畋獵而従官殺獲過<lb/>
度既殫禽獸乖不合圍之義其勅従官及典圍将校自<lb/>
<pb n="16a"/>
今以後不聴濫殺其田獲皮肉别自頒賚<lb/>
獻文帝本紀皇興元年十月癸夘畋于邦南池　二年<lb/>
五月乙夘畋于崞山遂幸繁畤冬十月畋于冷泉　三<lb/>
年夏四月丁酉畋于崞山<lb/>
出帝本紀永熙二年十有二月丁巳車駕狩于嵩陽己<lb/>
巳遂幸溫湯丁丑車駕還宫　三年二月辛巳幸洪池<lb/>
陂遂遊畋<lb/>
周書文帝本紀魏大統八年冬十二月魏帝狩于華陰<lb/>
<pb n="16b"/>
大享将士太祖率諸侯朝于行在所<lb/>
魏書孝静帝本紀武定元年春正月己巳車駕蒐于邯<lb/>
鄲之西山冬十有車駕狩于西山<lb/>
　尒朱榮傳榮之将討葛榮也軍次襄垣遂令軍士列<lb/>
　圍大獵有雙兔起於馬前榮乃躍馬彎弓而誓之曰<lb/>
　中之則禽葛榮不中則否既而並應弦而殪三軍咸<lb/>
　悦及破賊之後即命立碑於其所號雙兔碑　榮性<lb/>
　好獵不舍寒暑至於列圍而進必須齊一雖遇阻險<lb/>
<pb n="17a"/>
　不得回避虎豹逸圍者坐死其下甚苦之太宰元天<lb/>
　穆従容謂榮曰大王勲濟天下四方無事惟宜調政<lb/>
　養民順時蒐狩何必盛夏馳逐傷犯和氣榮便攘肘<lb/>
　謂天穆曰太后女主不能自正推奉天子者此是人<lb/>
　臣常節葛榮之徒本是奴才乗時作亂妄自署假譬<lb/>
　如奴走擒獲便休頃來受國大寵未能開拓境土混<lb/>
　一海内何宜今日便言勲也如聞朝士尤自寛縦今<lb/>
　秋欲共兄戒勒士馬校獵嵩原令貪汚朝貴入圍搏<lb/>
<pb n="17b"/>
　虎仍出曽陽厯三荆悉擁生蠻北鎮回軍之際因平<lb/>
　汾胡明年簡練精騎分出江淮蕭衍若降乞萬户侯<lb/>
　如其不降徑度數千騎便往縛取待六合寧一八表<lb/>
　無塵然後共兄奉天子巡四方觀風俗布政教如此<lb/>
　乃可稱勲耳今若止獵兵士懈怠安可復用也<lb/>
　　　　蕙田案以上北魏<lb/>
隋書禮儀志後齊春蒐禮有司規大防建獲旗以表獲<lb/>
車蒐前一日命布圍領軍将軍一人督左甄䕶軍将軍<lb/>
<pb n="18a"/>
一人督右甄大司馬一人居中節制諸軍天子陳小駕<lb/>
服通天冠乗木輅詣行宫将親禽服戎服鈒㦸者皆嚴<lb/>
武衞張甄圍旗鼓相望銜枚而進甄常開一方以令三<lb/>
驅圍合吏奔騎令曰鳥獸之肉不登于俎者不射皮革<lb/>
齒牙骨角毛羽不登于器者不射甄合大司馬鳴鼓促<lb/>
圍衆軍鼓譟鳴角至期處而止大司馬屯北旌門二甄<lb/>
帥屯左右旌門天子乗馬従南旌門入親射禽謁者以<lb/>
獲車收禽載還陳于獲旗之北王公已下以次射禽皆<lb/>
<pb n="18b"/>
送旗下事畢大司馬鳴鼓解圍復屯殿中郎中率其屬<lb/>
收禽以實獲車天子還行宫命有司每禽擇取三十一<lb/>
曰乾豆二曰賔客三曰充君之庖其餘即于圍下量犒<lb/>
将士禮畢改服鈒者韜刀而還夏苗秋獮冬狩禮皆同<lb/>
河清中定令每嵗十二月半後講武至晦遂除二軍兵<lb/>
馬右入千秋門左入萬嵗門並至永巷南下至昭陽殿<lb/>
北二軍交一軍従西上閤一軍従東上閤並従端門南<lb/>
出閶闔門前橋南戱射並訖送至城南郭外罷<lb/>
<pb n="19a"/>
北齊書神武本紀興和二年十二月阿至羅别部遣使<lb/>
請降神武帥衆迎之出武州塞不見大獵而還<lb/>
文宣帝本紀天保四年春正月巡三堆戍大狩而歸五<lb/>
月庚寅帝校獵于林慮山戊子還宫<lb/>
後主本紀武平四年九月校獵于鄴東　七年冬十月<lb/>
丙辰帝大狩于祈連池<lb/>
　暴顯傳顯少經軍旅善於騎射曽従魏孝莊帝出獵<lb/>
　一日之中手獲禽獸七十三<lb/>
<pb n="19b"/>
　元坦傳坦為冀州刺史性好畋漁無日不出秋冬獵<lb/>
　雉兔春夏捕魚蟹鴈犬常數百頭自言寧三日不食<lb/>
　不能一日不獵<lb/>
　北史馮淑妃傳周師之取平陽帝獵于三堆晉州亟<lb/>
　告急帝将還淑妃請更殺一圍帝従其言<lb/>
　　　　蕙田案以上北齊<lb/>
隋書禮儀志後周仲春教振旅大司馬建大麾于萊田<lb/>
之所鄉稍之官以旗物鼔鐸鉦鐃各帥其人而致誅其<lb/>
<pb n="20a"/>
後至者建麾于後表之中以集衆庶質明偃麾誅其不<lb/>
及者乃陳徒騎如戰之陣大司馬北面誓之軍中皆聴<lb/>
鼓角以為進止之節田之日于其所萊之北建旗為和<lb/>
門諸将帥徒騎序入其門有司居門以平其人既入而<lb/>
分其地險野則徒前而騎後易野則騎前而徒後既陣<lb/>
皆坐乃設驅逆騎有司表貉于陣前以太牢祭黄帝軒<lb/>
轅氏於狩地為墠建二旗列五兵於坐側行三獻禮遂<lb/>
蒐田致禽以祭社仲夏教茇舍如振旅之陣遂以苗田<lb/>
<pb n="20b"/>
如蒐法致禽以享礿仲秋教練兵如振旅之陣遂以獮<lb/>
田如蒐法致禽以祀方仲冬教大閱如振旅之陣以狩<lb/>
田如蒐法致禽以享烝<lb/>
周書武帝本紀建徳五年春正月辛夘行幸河東涑川<lb/>
集闗中河東諸軍校獵<lb/>
　　　　蕙田案以上北周田獵儀式規仿周官頗為<lb/>
　　　　近古葢廬辯輩所潤色也<lb/>
　　　　　　　　　　右南北朝<lb/>
<pb n="21a"/>
隋書煬帝本紀大業三年六月辛巳獵于連谷<lb/>
禮儀志大業三年煬帝在榆林突厥啟民及西域東胡<lb/>
君長並來朝貢帝欲誇以甲兵之盛乃命有司陳冬狩<lb/>
之禮詔虞部量拔延山南北周二百里並立表記前狩<lb/>
二日兵部建旗於表所五里一旗分為四十軍軍萬人<lb/>
騎五千匹前一日諸将各帥其軍集於旗下鳴鼓後至<lb/>
者斬詔四十道使並揚旗建節分申畋令即留軍所監<lb/>
獵布圍圍南面方幘而前帝服紫袴褶黒介幘乗闟豬<lb/>
<pb n="21b"/>
車其飾如木輅重輞縵輪虯龍繞轂漢東京鹵簿所謂<lb/>
獵車者也駕六黒駵太常陳鼓笳鐃簫角於帝左右各<lb/>
一百二十百官戎服騎従鼓行入圍諸将並鼓行越圍<lb/>
乃設驅逆騎千有二百闟豬停軔有司斂大綏王公以<lb/>
下皆整弓矢陳於駕前有司又斂小綏乃驅獸出過於<lb/>
帝前初驅過有司整御弓矢以前待詔再驅過備身将<lb/>
軍奉進弓矢三驅過帝乃従禽鼔吹皆振坐而射之每<lb/>
驅必三獸以上帝發抗大綏次王公發抗小綏次諸将<lb/>
<pb n="22a"/>
發則無鼓驅逆之騎乃止然後三軍四夷百姓皆獵凡<lb/>
射獸自左膘而射之達于右腢<hi>五口反</hi>為上等達右耳本<lb/>
為次等自左髀達于右䯚為下等羣獸相従不得盡殺<lb/>
已傷之獸不得重射又逆向人者不射其面出表者不<lb/>
逐之畋将止虞部建旗於圍内従駕之鼓及諸軍鼓俱<lb/>
振卒徒皆譟諸獲禽者獻於旗所致其左耳大獸公之<lb/>
以供宗廟使歸薦腊于京師小獸私之<lb/>
　　　　　　　　　　右隋<lb/>
<pb n="22b"/>
唐書禮樂志皇帝狩田之禮亦以仲冬前期兵部集衆<lb/>
庶修田法虞部表所田之野建旗于其後前一日諸将<lb/>
帥士集於旗下質明弊旗後至者罰兵部申田令遂圍<lb/>
田其兩翼之将皆建旗及夜布圍闕其南面駕至田所<lb/>
皇帝鼓行入圍鼓吹令以鼓六十陳于皇帝東南西向<lb/>
六十陳于西南東向皆乗馬各備簫角諸将皆鼓行圍<lb/>
乃設驅逆之騎皇帝乗馬南向有司斂大綏以従諸公<lb/>
王以下皆乗馬帶弓矢陳于前後所司之屬又斂小綏<lb/>
<pb n="23a"/>
以従又驅獸出前初一驅過有司整飭弓矢以前再驅<lb/>
過有司奉進弓矢三驅過皇帝乃従禽左而射之每驅<lb/>
必三獸以上皇帝發抗大綏然後公王發抗小綏驅逆<lb/>
之騎止然後百姓獵凡射獸自左而射之達于右腢為<lb/>
上射達右耳為次射右脾達于右䯚為下射羣獸相従<lb/>
不盡殺已被射者不重射不射其面不剪其毛凡出表<lb/>
者不逐之田将畢虞部建旗于田内乃雷擊駕鼓及諸<lb/>
将之鼓士従譟呼諸得禽獸旗下致其左耳大獸公之<lb/>
<pb n="23b"/>
小獸私之其上者供宗廟次者供賔客下者充庖厨乃<lb/>
命有司饁獸于四郊以獻告至于廟<hi>開元禮畧同</hi>
通典李靖曰校獵一人守圍地三尺量人多少以左右<lb/>
兩将為交頭其次左右将各主士伍為行列皆以金鼓<lb/>
旗為節制其初起圍張翼隨山林地勢無逺近部分其<lb/>
合圍地虞候先擇定訖以善弧矢者為圍中騎其步卒<lb/>
槍幡守圍有漏獸坐守圍吏大獸公之小獸私之以觀<lb/>
進止斯亦教戰一端也<lb/>
<pb n="24a"/>
唐書髙祖本紀武徳三年正月己巳獵于渭濵　四年<lb/>
閏月己未幸舊墅壬戌獵於好畤乙丑獵于九嵏丁夘<lb/>
獵于仲山戊辰獵于清水谷　五年十一月癸卯獵于<lb/>
富平北原十二月丙辰獵于萬夀原　六年二月壬子<lb/>
獵于驪山十月庚申獵于白鹿原十一月辛夘獵于沙<lb/>
苑丁酉獵于伏龍原　七年十月辛未獵于鄠南庚寅<lb/>
獵于圍川十二月戊辰獵于髙林　八年十月辛巳如<lb/>
周氏陂獵于北原十一月辛夘如宜州獵于西原庚子<lb/>
<pb n="24b"/>
講武于同官癸丑獵于華池北原十二月獵于鳴犢泉<lb/>
　巢刺王元吉傳元吉為并州總管劉武周畧汾晉詔<lb/>
　遣右衞将軍宇文歆助守元吉喜鷹狗出常載置罔<lb/>
　三十車曰我寧三日不食不可一日不獵夜潜出滛<lb/>
　民家府門不閉歆驟諌不納乃顯表於帝曰王數出<lb/>
　與竇誕縱獵蹂民田縦左右攘□畜産為盡每射于<lb/>
　道觀人避矢以為樂百姓怨不可與共守<lb/>
　蘇世長傳世長拜諫議大夫従獵涇陽大獲帝入旌<lb/>
<pb n="25a"/>
　門詫左右曰今日畋樂乎世長曰陛下廢萬機事遊<lb/>
　獵不滿十旬未為樂也帝變色既而笑曰狂態發邪<lb/>
　曰為臣計則狂為陛下計則忠矣時武功郿新經突<lb/>
　厥寇掠鄉聚凋虚帝将遂獵武功世長諫曰突厥向<lb/>
　盜刼人陛下救恤之言未出口又獵其地殆百姓不<lb/>
　堪所求帝不聴<lb/>
　吕向傳向以起居舍人従帝東巡帝引頡利發及蕃<lb/>
　夷酋長入仗内賜弓矢射禽向上言鴟梟不鳴未為<lb/>
<pb n="25b"/>
　瑞鳥豺虎雖伏弗曰仁獸況突厥安忍殘賊莫顧君<lb/>
　父陛下震以武義來以文徳勢不得不庭故稽顙稱<lb/>
　臣奔命遣使陛下引内従官陪封禪盛禮使飛矢于<lb/>
　前同獲獸之樂是狎昵太過或荆卿詭動何羅竊發<lb/>
　逼嚴蹕冒清塵縦醢單于汙穹廬何以塞責帝順納<lb/>
　詔蕃夷出仗<lb/>
　唐儉傳儉為民部尚書従獵洛陽苑羣豕突出于林<lb/>
　帝射四輒殪四豕一豕躍及鐙儉投馬搏之帝拔劍<lb/>
<pb n="26a"/>
　斷豕顧笑曰天策長史不見上将擊賊耶何懼之甚<lb/>
　對曰漢祖以馬上得之不以馬上治之陛下神武定<lb/>
　四方豈復快心于一獸帝為罷獵<lb/>
　禇亮傳髙祖獵親格虎亮懇愊致諫帝禮納其言<lb/>
唐書髙宗本紀顯慶二年十一月乙巳獵于滍南壬子<lb/>
講武于新鄭　五年十二月辛未獵于安樂川<lb/>
龍朔元年十月丁夘獵于陸渾戊辰獵于非山<lb/>
舊唐書髙宗本紀總章二年九月己亥發自九成宫壬<lb/>
<pb n="26b"/>
寅停華林頓大蒐于岐<lb/>
唐書髙宗本紀咸亨二年十二月癸酉獵于昆陽　四<lb/>
年閏五月丁夘禁作簺捕魚營圈取獸者<lb/>
上元元年十一月乙酉獵于華山回武原<lb/>
通典高宗永徽元年冬出獵在路遇雨因問諫議大夫<lb/>
谷那律曰油衣若為不得漏對曰能以瓦為之必不漏<lb/>
矣上大悦因此不復出獵<lb/>
唐書中宗本紀神龍元年十月癸亥幸龍門乙丑獵于<lb/>
<pb n="27a"/>
新安<lb/>
通典睿宗先天元年十一月獵於驪山之下侍中魏知<lb/>
古上詩諫曰嘗聞夏太康五子訓禽荒我后來冬狩三<lb/>
驅盛禮張順時鷹隼擊講事武功揚奔走未及去翾飛<lb/>
豈暇翔飛熊従渭水瑞翟想陳倉此欲誠難縦茲遊不<lb/>
可常子雲陳羽獵僖伯諫漁棠得失鑒齊楚仁恩合禹<lb/>
湯雍熙諒在宥亭毒匪多傷辛則令為决虞箴遂孔彰<lb/>
手制曰所進十韻三復研精良増欺美子時因暇景為<lb/>
<pb n="27b"/>
苗而畋開一面之羅展三驅之禮無情校獵但慕前禽<lb/>
卿有箴規輔予不逮今賜物五千段用以勸奨<lb/>
唐書𤣥宗本紀開元元年十月甲辰獵于渭川<lb/>
文獻通考明皇開元三年大蒐于鳯泉石補闕崔向上<lb/>
疏曰臣聞天子三田若古有訓豈惟為乾豆賔客庖厨<lb/>
者哉亦将閲兵講武戒不虞也詩美宣王之田徒御不<lb/>
驚有聞無聲謂畋獵時人皆銜枚有若聞而無讙譁也<lb/>
又曰悉率左右以燕天子謂悉驅禽順有左右之宜以<lb/>
<pb n="28a"/>
安待王射也則知大綏将下亦有禮焉側聞獵于渭濵<lb/>
有異於是六飛馳騁萬騎騰躍衝翳薈蹴䝉籠越嶃險<lb/>
靡榛藂紅塵坐昏白日将暗毛羣擾攘羽族繽紛左右<lb/>
戎夷並伸驍勇攅鏑亂下交刄霜飛而降尊亂卑争捷<lb/>
於其間豈不殆哉夫環衞而居暴客攸待清道而出行<lb/>
人尚驚如有墜駕之虞流矢之變獸窮則搏鳥窮則攫<lb/>
陛下復何以當之哉惟深思後慮以誡後圗天下幸甚<lb/>
唐書呉兢傳開元十三年帝東封泰山道中數馳射為<lb/>
<pb n="28b"/>
樂兢諫曰方登岱告成不當逐狡獸使有垂堂之危朽<lb/>
株之殆帝納之<lb/>
𤣥宗本紀十四年十二月獵于方秀川　十五年十一<lb/>
月獵于城南<lb/>
舊唐書𤣥宗本紀開元十七年十二月校獵渭濵<lb/>
唐書代宗本紀大厯四年十一月禁畿内弋獵　十三<lb/>
年十月禁京畿持兵器捕獵<lb/>
徳宗本紀貞元三年十二月獵于新店　八年十二月<lb/>
<pb n="29a"/>
獵于城東　十年十二月獵于城南<lb/>
舊唐書徳宗本紀貞元十一年十二月戊辰上獵苑中<lb/>
戒多殺止行三驅之禮勞士而還<lb/>
唐書憲宗本紀元和九年十一月戊子罷京兆府獵獻<lb/>
狐兔<lb/>
穆宗本紀元和十五年正月即皇帝位十二月庚辰獵<lb/>
于城南壬午擊鞠于右神策軍遂獵于城西甲申獵于<lb/>
苑北<lb/>
<pb n="29b"/>
長慶二年十月己夘獵于咸陽十一月庚午皇太后幸<lb/>
華清宫癸酉迎皇太后遂獵于驪山<lb/>
　白居易傳居易知制誥穆宗好畋游獻續虞人箴以<lb/>
　諷曰唐受天命十有二聖兢兢業業咸勤厥政鳥生<lb/>
　深林獸在豐草春蒐冬狩取之以道鳥獸蟲魚各遂<lb/>
　其生民野君朝亦克用寧在昔元祖厥訓孔彰馳騁<lb/>
　田獵俾心發狂何以效之曰羿與康曽不是誡終然<lb/>
　覆亡高祖方獵蘇長進言不滿十旬未足為懽上心<lb/>
<pb n="30a"/>
　既悟為之輟畋降及宋璟亦諫𤣥宗溫顔聴納獻替<lb/>
　従容璟趨以出鷂死握中噫逐獸于野走馬于路豈<lb/>
　不快哉銜橛可懼審其安危唯聖之慮<lb/>
文宗本紀太和四年三月癸卯禁京畿弋獵<lb/>
開成元年二月乙亥停獻鷙鳥畋犬<lb/>
舊唐書武宗本紀會昌二年十月帝幸涇陽校獵白鹿<lb/>
原諫議大夫高少逸鄭朗等于閣内論陛下校獵大頻<lb/>
出城稍逺萬㡬廢弛星出夜歸方今用兵且宜停止上<lb/>
<pb n="30b"/>
優勞之諫官出謂宰相曰諫官甚要朕時聞其言庶㡬<lb/>
減過　四年十月獵于鄠縣十二月獵于雲陽<lb/>
唐書憲宗懿安皇后郭氏傳武宗喜畋游擇五坊小兒<lb/>
得出入禁中他日問后起居后曰諫臣章疏宜審覽度<lb/>
可用用之有不可以詢宰相毋拒直言帝再拜還索諫<lb/>
章閲之往往道游獵事自是畋幸希小兒等不復横賜<lb/>
矣<lb/>
　　　　　　　　　　右唐<lb/>
<pb n="31a"/>
五代史唐荘宗本紀同光元年十二月壬辰畋于伊闕<lb/>
　二年十一月癸卯畋于伊闕丙午至自伊闕　三年<lb/>
十二月己夘畋于白沙<lb/>
　家人傳莊宗方與后荒于畋游十二月己夘獵畋于<lb/>
　白沙后率皇子后宫畢従厯伊闕宿龕澗癸未乃還<lb/>
　何澤傳莊宗好畋獵數踐民田澤乃潜身伏草間伺<lb/>
　莊宗當馬諫曰陛下未能一天下以休兵而暴斂疲<lb/>
　民以給軍食今田将熟奈何恣畋遊以害多稼使民<lb/>
<pb n="31b"/>
　何以出租賦吏何以督民耕陛下不聴言願賜臣死<lb/>
　于馬前使後世知陛下之過莊宗大笑為之止獵<lb/>
　伶官傳莊宗好畋獵獵于中牟踐民田中牟縣令當<lb/>
　馬切諫為民請莊宗怒叱縣令去将殺之伶人敬新<lb/>
　磨知其不可乃率諸伶走追縣令擒至馬前責之曰<lb/>
　汝為縣令獨不知吾天子好獵耶奈何縦民稼穡以<lb/>
　供税賦何不飢汝縣民而空此地以備吾天子之馳<lb/>
　騁汝罪當死因前請亟行刑諸伶共倡和之莊宗大<lb/>
<pb n="32a"/>
　笑乃得免<lb/>
明帝本紀天成二年十二月甲辰畋于東郊<lb/>
　宋史符彦卿傳清泰中彦卿改易州兼領北面騎軍<lb/>
　賜戎服介胄戰馬嘗射獵遂城鹽臺淀一日射麞彘<lb/>
　狼兔四十二觀者神之<lb/>
晉出帝本紀天福八年十月壬子畋于近郊<lb/>
開運二年三月丁未畋于戚城十二月丁丑畋于近郊<lb/>
　南唐近事烈祖輔呉四方多壘雖一騎一卒必加姑<lb/>
<pb n="32b"/>
　息然羣校多従禽聚飲近野或搔擾民庶上欲糾之<lb/>
　以法而方藉其材力思得酌中之計問於嚴求求曰<lb/>
　無煩繩之易絶耳請敕泰興海鹽諸縣罷採鷹鸇可<lb/>
　不令而止烈祖従其計期月之間禁校無復游墟落<lb/>
　者<lb/>
　　　　　　　　　　右五代<lb/>
宋史太祖本紀建隆二年二月己夘禁春夏捕魚射鳥<lb/>
十二月庚戌畋于近郊<lb/>
<pb n="33a"/>
禮志建隆二年始校獵于近郊先出禁軍為圍塲五坊<lb/>
以鷙鷹細犬従帝親射走兔三従官貢馬稱賀其後多<lb/>
以秋冬或正月田于四郊従官或賜窄袍煗鞾親王以<lb/>
下射中者賜以馬<lb/>
太祖本紀建隆三年十月辛亥畋近郊十一月己夘畋<lb/>
于近郊<lb/>
乾徳元年冬十月己亥田近郊十一月己亥畋近郊<lb/>
二年十一月壬辰畋近郊<lb/>
<pb n="33b"/>
開寳元年冬十月己未畋近郊　二年十月戊子畋近<lb/>
郊十一月甲寅畋近郊　五年十一月己亥畋近郊<lb/>
八年九月壬申狩近郊逐兔馬蹶墜地因引佩刀刺馬<lb/>
殺之既而悔之曰吾為天下主輕事畋獵又何罪馬哉<lb/>
自是遂不復獵　九年五月己巳幸飛龍院觀漁金水<lb/>
河<lb/>
太宗本紀太平興國二年九月丙辰狩近郊十月辛巳<lb/>
畋近郊十二月庚午畋近郊　三年夏四月丙辰禁民<lb/>
<pb n="34a"/>
自春及秋毋捕獵冬十月庚午畋近郊十二月庚午畋<lb/>
近郊　四年二月戊寅次澶州觀魚于河十一月己丑<lb/>
畋近郊十二月丁夘畋近郊<lb/>
禮志太宗将北征因閲武獵近郊以多盜獵狐兔者命<lb/>
禁之有衞士奪人獐當死帝曰若殺之後世必爲我重<lb/>
獸而輕人特貰其罪帝常以臘日校獵諭従臣曰臘日<lb/>
出狩以順時令緩轡従禽是非荒也回幸講武臺張樂<lb/>
賜羣臣飲其後獵西郊親射走兔五詔以古者蒐狩以<lb/>
<pb n="34b"/>
所獲之禽薦享宗廟而其禮久廢今可復之遂為定式<lb/>
帝雅不好弋獵詔除有司行禮外罷近甸遊畋五方所<lb/>
畜鷹犬並放之諸州不得以鷹犬來獻已而定難軍節<lb/>
度使趙保忠獻鶻一號海東青詔還賜之獵日但命諸<lb/>
王畧畋近郊而五坊之職廢矣<lb/>
太宗本紀太平興國五年三月丙午幸水磑因觀魚九<lb/>
月壬戌畋近郊十二月庚辰發大名府因校獵　六年<lb/>
十二月己夘畋近效　七年十二月丙申狩近郊<lb/>
<pb n="35a"/>
李燾長編太宗雍熙二年十一月詔曰三田之制其一<lb/>
田乾豆謂腊之以供祀也近以率遵時令薄狩郊畿既<lb/>
親射以獲禽宜奉先而登俎其以田獵親獲獸付所司<lb/>
薦享太廟著于令<lb/>
太宗本紀雍熙四年秋七月丙寅幸講武池觀魚冬十<lb/>
二月庚戌畋于近郊<lb/>
端拱元年冬十月癸未詔罷遊獵五坊所畜鷹犬並放<lb/>
之諸州毋以為獻<lb/>
<pb n="35b"/>
淳化五年十二月丙戌命諸王畋近郊<lb/>
真宗本紀咸平三年十二月戊申狩近郊以親獲禽獻<lb/>
太廟<lb/>
文獻通考三年十二月以獵獲狐兔薦廟之餘賜中書<lb/>
樞宻院<lb/>
宋史真宗本紀咸平四年十一月庚寅畋近郊<lb/>
景徳三年十二月乙酉狩近郊以親獲兔付有司薦廟<lb/>
大中祥符三年二月己亥禁方春射獵每嵗春夏所在<lb/>
<pb n="36a"/>
長吏申明之<lb/>
禮志真宗詔教駿所養鷹鶻量留十餘以備諸王従時<lb/>
展禮禁圍草地許民耕牧<lb/>
仁宗本紀五年十月庚午幸瓊林苑遂畋楊村遣使以<lb/>
所獲馳薦太廟召父老賜以飲食茶帛<lb/>
文獻通考慶厯五年兵部員外郎直集賢院李東之言<lb/>
祖宗校獵之制所以順時令而訓戎事也陛下臨御以<lb/>
來未嘗講修此禮願詔有司草儀注擇日命殿前馬步<lb/>
<pb n="36b"/>
軍司互出兵馬以従獵于近郊詔樞宻院討詳先朝校<lb/>
獵制度十月御内東門賜従官酒三行奏鈞容樂幸瓊<lb/>
林苑門賜従官食遂獵於楊村燕幄殿奏教坊樂遣使<lb/>
以所獲麞兔馳薦太廟既而召父老臨問賜以酒食茶<lb/>
絹及賜五坊軍士銀絹有差<lb/>
宋史仁宗本紀六年十一月辛丑畋東韓村乗輿所過<lb/>
及圍内田蠲租一年<lb/>
禮志六年復獵于城南東韓村自玉津園去輦乗馬分<lb/>
<pb n="37a"/>
騎士數千為左右翼節以鼓旗合圍場徑十餘里部隊<lb/>
相應帝按轡中道親挾弓矢屢獲禽焉是時道傍居人<lb/>
或畜狐兔鳬雉驅場中帝謂田獵以訓武事非専所獲<lb/>
也悉縦之免圍内民田一嵗租仍召父老勞問其後以<lb/>
諫者多罷獵近甸自是終靖康不復講<lb/>
仁宗本紀慶厯七年三月罷出獵<lb/>
髙宗本紀紹興二十年二月庚戌禁民春月捕鳥獸<lb/>
　　　　蕙田案宋史兵志不及田獵事然考其經制<lb/>
<pb n="37b"/>
　　　　如禁兵以殿前侍衞二司總之而建隆之獵<lb/>
　　　　先出禁軍為圍場或幸騏驥院因以射獵則<lb/>
　　　　凡親近扈従諸軍皆従獵之軍也又數罷五<lb/>
　　　　坊諸人安有鷹犬小兒隊長之紛紛哉葢宋<lb/>
　　　　懲五代唐莊宗弊政故田獵之事簡便務實<lb/>
　　　　有可取者南渡以後史志闕如葢亦無復開<lb/>
　　　　國規模矣<lb/>
　　　　　　　　　　右宋<lb/>
<pb n="38a"/>
遼史營衞志遼國盡有大漠浸包長城之境因宜為治<lb/>
秋冬違寒春夏避暑隨水草就畋漁以為常四時各有<lb/>
行在之所謂之巴納春曰鴨子河濼皇帝正月上旬起<lb/>
牙帳約六十日方至天鵞未至卓帳氷上鑿冰取魚氷<lb/>
泮乃縦鷹鶻捕鵞雁晨出暮歸従事弋獵鴨子河濼東<lb/>
西二十里南北三十里在長春州東北三十五里四面<lb/>
皆沙堝多榆栁杏林皇帝每至侍御皆服墨綠色衣各<lb/>
備連鎚一柄鷹食一器刺鵞錐一枚于濼周圍相去各<lb/>
<pb n="38b"/>
五七步排立皇帝冠巾衣時服繫玉束帶于上風望之<lb/>
有鵞之處舉旗探騎馳報逺泊鳴鼓鵞驚騰起左右圍<lb/>
騎皆舉幟麾之五坊擎進海東青鶻拜授皇帝放之鶻<lb/>
擒鵞墜勢力不加排立近者舉錐刺鵞取腦以飼鶻救<lb/>
鶻人例賞銀絹皇帝得頭鵞薦廟羣臣各獻酒果舉樂<lb/>
更相酬酢致賀語皆插鵞毛于首以為樂賜従人酒徧<lb/>
散其毛弋獵網釣春盡乃還夏巴納無常所多在圖爾<lb/>
山道宗每嵗先幸黒山拜聖宗興宗陵賞金蓮乃幸子<lb/>
<pb n="39a"/>
河避暑圖爾山在黒山東北三百里近饅頭山黒山在<lb/>
慶州北十三里上有池池中有金蓮子河在圖爾山東<lb/>
北三百里懐州西山有清凉殿亦為行幸避暑之所四<lb/>
月中旬起牙帳卜吉地為納涼所五月末旬六月上旬<lb/>
至居五旬與北南臣僚議國事暇日遊獵七月中旬乃<lb/>
去秋巴納曰伏虎林七月中旬自納凉處起牙帳入山<lb/>
射鹿伏虎林在永州西北五十里嘗有虎據林傷害居<lb/>
民畜牧景宗領數騎獵焉虎伏草際戰慄不敢仰視上<lb/>
<pb n="39b"/>
舍之因號伏虎林每嵗車駕至皇族而下分布濼水側<lb/>
伺夜将半鹿飲鹽水令獵人吹角效鹿鳴既集而射之<lb/>
謂之䑛鹻鹿又名呼鹿冬巴納曰廣平淀在永州東南<lb/>
三十里本名白馬淀東西二十餘里南北十餘里地甚<lb/>
坦夷四望皆沙磧木多榆栁其地饒沙冬月稍煖牙帳<lb/>
多于此坐冬與北南大臣會議國事時出校獵講武兼<lb/>
受南宋及諸國禮貢皇帝牙帳以槍為硬寨用毛繩連<lb/>
繫每帳下黒氊傘一以芘衞士風雪槍外小氊帳一層<lb/>
<pb n="40a"/>
每帳五人各執兵仗為禁圍南有省方殿殿北約二里<lb/>
曰夀寧殿皆木柱竹榱以氊為葢彩繪韜柱錦為壁衣<lb/>
加緋繡額又以黄布繡龍為地障牕槅皆以氊為之傅<lb/>
以黄油絹基髙尺餘兩廂廊廡亦以氊葢無門户省方<lb/>
殿北有鹿皮帳帳次北有八方公用殿夀寧殿北有長<lb/>
春帳衞以梗寨宫用契丹兵四千人每日輪番千人祗<lb/>
直禁圍外卓槍為寨夜則拔槍移卓御寢帳周圍拒馬<lb/>
外設鋪傳鈴宿衞每嵗四時周而復始<lb/>
<pb n="40b"/>
禮志獵儀獵十二月辰日前期一日詔司獵官選獵地<lb/>
其日皇帝皇后焚香拜日畢設圍命獵夫張左右翼司<lb/>
獵官奏成列皇帝皇后陞轝多囉倫穆騰以酒二尊盤飱<lb/>
奉進北南院大王以下進馬及衣皇帝降輿祭東畢乗<lb/>
馬入圍中皇太子親王率羣臣進酒分兩翼而行皇帝<lb/>
始獲兔羣臣進酒上夀各賜以酒至中食之次親王大<lb/>
臣各進所獲及酒訖賜羣臣飲還宫應厯元年冬漢遣<lb/>
使來賀自是嵗以為常儀統和中罷之<lb/>
<pb n="41a"/>
太祖本紀天贊三年十月獵約囉山獲野獸數千以充<lb/>
軍食十一月射虎于烏蘭實哷山抵霸室山六百餘里<lb/>
且行且獵日有鮮食軍士皆給<lb/>
太宗本紀會同三年九月庚午侍中崔窮古言晉主聞<lb/>
陛下數遊獵意請節之上曰朕之遊畋非徒縦樂所以<lb/>
練習武事也乃詔諭之<lb/>
　郭襲傳景宗即位數游獵襲上書諫曰昔唐髙祖好<lb/>
　獵以蘇世長諫罷史稱其美伏念聖祖創業艱難修<lb/>
<pb n="41b"/>
　徳布政宵旰不懈穆宗逞無厭之欲不恤國事天下<lb/>
　愁怨陛下繼統海内翕然望中興之治十餘年間征<lb/>
　伐未巳而寇賊未除年穀雖登而瘡痍未復正宜戒<lb/>
　謹修省以懐永圖側聞恣意遊畋萬一有銜橜之變<lb/>
　搏噬之虞悔将何及況南有彊敵伺隙而動聞之得<lb/>
　無生心乎伏望陛下節従禽酣飲之樂為生靈社稷<lb/>
　計則有無疆之休上覽而稱善<lb/>
聖宗本統統和十四年正月漁于潞河十一月詔諸軍<lb/>
<pb n="42a"/>
官毋得非時田獵妨農十五年八月獵于平地松林皇<lb/>
太后誡曰前聖有言欲不可縦我兒為天下主馳騁田<lb/>
獵萬一有銜橜之變適貽子憂宜深戒之<lb/>
興宗本紀重熙十七年閏正月射虎于哈爾喜<lb/>
　　　　　　　　　　右遼<lb/>
金史太祖本紀收國元年三月辛未獵于寥晦城　二<lb/>
年九月己亥上獵近郊<lb/>
熙宗本紀皇統二年正月己亥上獵于來流河十二月<lb/>
<pb n="42b"/>
壬申上獵于哈雅愛滿路癸未還　四年九月乙酉上<lb/>
如東京壬子獵于沙河射虎獲之十一月己酉上獵于<lb/>
海島　九年十一月癸巳上獵于和囉和屯<lb/>
世宗本紀大定三年八月勅殿前都㸃校唐古徳温重<lb/>
九出獵國朝舊俗今扈従軍二千不無擾民可嚴為約<lb/>
束仍以錢萬貫分賜之九月秋獵十月冬獵十二月獵<lb/>
于近郊所獲薦山陵自是嵗以為常　九年三月尚書<lb/>
省定網捕禽獸法或至徒上曰以禽獸之故而抵民以<lb/>
<pb n="43a"/>
法是重禽獸而輕民命也自今有犯可杖而釋之　十<lb/>
年七月秋獵放圍場役夫詔扈従糧食並従官給又勅<lb/>
扈従人縦畜牧蹂踐禾稼者杖之仍償其直　二十五<lb/>
年十月禁止上京等路大雪及含胎時採捕十一月詔<lb/>
豺未祭獸不許採捕冬月雪尺以上不許用網及蘇克<lb/>
蘇呼恐盡獸類<lb/>
梁㐮傳世宗将幸金蓮川襄上疏極諫曰陛下神武善<lb/>
騎射舉世莫及銜橜之變猛摰之虞姑置勿論設于行<lb/>
<pb n="43b"/>
獵之際烈風暴至塵埃漲天宿霧四塞跬步不辨以致<lb/>
翠華有崤陵之避襄城之迷百官狼狽于道途衞士參<lb/>
錯于隊伍當此宸衷寧無戒悔臣又聞陛下于合圍之<lb/>
際麋鹿充牣圍中壯而大者纔取數十以奉宗廟餘皆<lb/>
縦之不欲多殺是陛下恩及禽獸而未及隨駕衆多之<lb/>
臣庶也議者謂前世守文之主生長深宫畏見風日彎<lb/>
弧上馬皆所不能志氣弱懦筋力拘柔臨難戰懼束手<lb/>
就亡陛下監其如此不憚勤身逺幸金蓮至於松溪名<lb/>
<pb n="44a"/>
為坐夏打圍實欲服勞講武臣愚以為戰不可忘獵不<lb/>
可廢宴安鴆毒不可懐然事貴適中不可過當今過防<lb/>
驕惰之患先蹈萬有一危之途何異無病而服藥也況<lb/>
欲習武不必度闗涿易雄保順薊之境地廣又平且在<lb/>
邦域之中獵田以時誰曰不可伏乞陛下發如綸之音<lb/>
回北轅之轍塞鷄鳴之路安處中都不復北幸宗社無<lb/>
疆之休天下莫大之願也世宗嘉納遂為罷行<lb/>
章宗本紀大定二十九年正月癸巳即皇帝位六月辛<lb/>
<pb n="44b"/>
夘修起居注完顔烏哲知登聞檢院孫鐸皆上書諫罷<lb/>
圍獵上納其言九月丙子獵于近郊戊寅監察御史焦<lb/>
旭劾奏太傅克寧右丞相襄不應請車駕田獵上曰此<lb/>
小事不須治之十月丙申冬獵<lb/>
明昌元年春正月丁巳制諸王任外路者許遊臘五日<lb/>
過此禁之仍令禁約人従毋擾民六月丙申遣諸王凡<lb/>
出獵毋越本境八月丁未獵于近郊十月丁未獵于近<lb/>
郊十一月丙子冬獵十二月壬午免獵田今年税　二<lb/>
<pb n="45a"/>
年十二月甲申獵于近郊　三年二月甲戌朔勅明安<lb/>
穆昆許于冬月率所屬户田獵二次每出不得過十日<lb/>
丁酉獵于近郊九月己夘如秋山免圍場經過人户今<lb/>
嵗夏秋租税之半曽當差役者復一年十月己巳獵于<lb/>
近郊　四年正月癸巳諭㸃檢司行宫外地及圍獵之<lb/>
處悉與民耕種禁地聴民持農器出入丙申東京路副<lb/>
使王勝進鷹遣諭之曰汝職非輕民間利害官吏邪正<lb/>
畧不具聞而乃以鷹進此豈汝所職也後毋復爾二月<lb/>
<pb n="45b"/>
癸丑獵于桃村淀十二月丙辰獵于近郊　五年六月<lb/>
己亥出獵登呼圖巴山酹酒再拜曺王永升以下進酒<lb/>
七月戊辰獵于和齊寛一發貫雙鹿是日獲鹿二百二<lb/>
十二賜扈従官有差辛巳次羅衮呼實布是日上親射<lb/>
獲黄羊四百七十一閏十月乙亥獵于近郊<lb/>
永安元年八月己酉獵于近郊　三年八月辛未獵于<lb/>
近郊癸酉獵于香山九月乙巳獵于近郊十月庚午獵<lb/>
于近郊十一月甲寅冬獵十二月甲子獵于酸棗林大<lb/>
<pb n="46a"/>
風寒罷獵凍死者五百餘人　四年八月己巳獵于近<lb/>
郊壬申獵于香山丁丑獵于近郊　五年七月甲戌獵<lb/>
于近郊十月丁未獵于近郊<lb/>
泰和元年正月辛未上以方春禁殺含胎兔犯者罪之<lb/>
告者賞之十二月壬寅獵于近郊　二年十月丙戌獵<lb/>
于近郊十二月戊寅冬獵　三年七月庚辰獵于近郊<lb/>
十一月丁丑冬獵以獲兔薦山陵　五年七月丙子定<lb/>
圍場誤射中人罪　六年十月甲子獵于近郊　七年<lb/>
<pb n="46b"/>
二月己未獵于近郊九月丙戌獵于近郊十月丙辰獵<lb/>
于近郊十一月甲午獵于近郊<lb/>
衞紹王本紀大安二年十一月獵于近郊<lb/>
宣宗本紀貞祐二年九月戊子禁軍官圍獵　三年九<lb/>
月丁夘以秋稼未獲禁軍官圍獵<lb/>
元光元年十月甲申上獵于近郊詔免百官迎送且勿<lb/>
令治道以勞百姓　二年十月乙亥制行樞宻院及元<lb/>
帥府農隙之月分番巡徼校獵月不過三次丁丑上獵<lb/>
<pb n="47a"/>
于近郊乙酉上獵于近郊<lb/>
哀宗本紀正大四年十月壬戌外臺監察御史諫獵上<lb/>
怒以邀名賣直責之十一月丁酉獵于近郊　六年十<lb/>
二月罷附京獵地百里聴民耕稼<lb/>
　癸辛雜識北客云北方人打圍凡用數萬騎各分東<lb/>
　西而往凡行月餘而圍始合葢不啻千餘里矣既合<lb/>
　則漸束而小之圍中之獸皆悲鳴相弔獲獸凡數十<lb/>
　萬虎狼熊羆麋鹿野馬豪猪狐狸之類皆有之特無<lb/>
<pb n="47b"/>
　兔耳獵将竟則開一門廣半里許俾餘獸得以逸去<lb/>
　不然則一網打盡來嵗無遺種矣又曰未獵之前隊<lb/>
　長去其頭帽於東南方開放生之門如隊長復帽則<lb/>
　其圍復合衆始獵耳此亦湯王祝網之意也<lb/>
　　　　　　　　　　右金<lb/>
元史兵志元制自御位及諸王皆有實保齊葢鷹人也<lb/>
是故捕獵有户使之致鮮食以薦宗廟供天庖而齒革<lb/>
羽毛又皆足以備用此殆不可闕焉者也然地有禁取<lb/>
<pb n="48a"/>
有時而違者則罪之春冬之交天子或親幸近郊縦鷹<lb/>
隼搏擊以為遊豫之度謂之飛放故鷹房捕獵皆有有<lb/>
司存而打捕鷹房人户多取析居放良及漏籍布哷齊<lb/>
還俗僧道與凡曠役無賴者及招收亡宋舊役等户為<lb/>
之其差發除納地税商税依例出軍等六色宣課外並<lb/>
免其雜泛差役自太宗乙未年抄籍分屬御位下及諸<lb/>
王公主駙馬各投下及世祖時行尚書省嘗重定其籍<lb/>
厥後永為定制焉<lb/>
<pb n="48b"/>
太宗本紀二年庚寅春帝與圖類獵于烏爾罕河　四<lb/>
年壬辰冬十一月獵于納琳齊拉衮之野　五年癸巳<lb/>
秋八月獵于伯蘓之地　六年甲午冬獵于托卜罕地<lb/>
　九年丁酉春獵于齊齊克察罕之澤冬十月獵于野馬<lb/>
川　十年戊戌夏帝獵于齊齊克察罕之澤　十一年己<lb/>
亥春復獵于齊齊克察罕之澤　十三年辛丑春二月獵<lb/>
于齊齊克察罕之澤十一月丁亥大獵齊齊克察罕<lb/>
定宗本紀元年丙午冬獵黄羊於野馬川<lb/>
<pb n="49a"/>
憲宗本紀三年癸丑春正月帝獵于齊齊克察罕之地<lb/>
四年甲寅春帝獵于齊齊克察罕夏幸伊爾穆爾齊之地冬<lb/>
大獵于額黙根哈爾察海之地　八年五月皇子阿蘇<lb/>
岱因獵獨騎傷民稼帝見譲之遂撻近侍數人士卒有<lb/>
拔民蔥者即斬以徇由是秋毫不敢犯<lb/>
世祖本紀中統三年冬十月乙丑禁京畿田獵<lb/>
至元元年秋七月陜西獵户移獵商州冬十月乙巳禁<lb/>
上都畿内捕獵　二年四月戊子禁北京平濼等處人<lb/>
<pb n="49b"/>
捕獵　三年十月申禁京畿畋獵　四年十一月申嚴<lb/>
京畿畋獵之禁七年七月命達嚕噶齊烏蘭濟達給上<lb/>
都扈従畋獵糧　九年冬十月己亥敇自七月至十一<lb/>
月終聴捕獵餘月禁之　十年正月己未禁鷹坊擾民<lb/>
九月辛巳遼東飢弛獵禁戊子禁京畿五百里内射獵<lb/>
己丑勅自今秋獵鹿豕先薦太廟　十二年二月勅輝<lb/>
和地春夏毋獵孕字野獸十月辛丑弛北京義錦等處<lb/>
獵禁　十四年八月車駕畋於上都之北冬十月辛酉<lb/>
<pb n="50a"/>
弛葢州獵禁　十七年春正月丁夘畋近郊　十八年<lb/>
春正月丁未畋於近郊五月禁髙麗全羅等處畋獵擾<lb/>
民者九月癸亥朔畋于近郊　十九年春正月丙子車<lb/>
駕畋于近郊三月丙戌禁益都東平沿淮諸郡軍民官<lb/>
捕獵冬十月庚寅以嵗時不登聴諸軍捕獵於汴梁之<lb/>
南　二十二年春正月丙申帝畋于近郊七月癸酉詔<lb/>
禁捕獵　二十三年十一月敇禽獸字孕時無畋獵<lb/>
二十四年二月甲午畋于近郊乙未禁輝和地禽獸孕<lb/>
<pb n="50b"/>
孳時畋獵閏二月乙丑畋于近郊　二十五年春正月<lb/>
弛遼陽漁獵之禁惟毋殺孕獸丙午畋于近郊二月敇<lb/>
江淮勿捕天鵞弛魚濼禁三月甲午禁捕鹿羔　二十<lb/>
七年三月乙巳中山畋户飢給六十日糧九月申嚴漢<lb/>
人畋獵之禁　二十八年十一月武平平濼諸州飢弛<lb/>
獵禁其孕字之時勿捕　二十九年二月丁夘畋于近<lb/>
郊戊子禁杭州放鷹<lb/>
成宗本紀大徳元年三月癸酉畋于栁林丁亥禁正月<lb/>
<pb n="51a"/>
至七月捕獵大都八百里内亦如之五月丁丑禁民間<lb/>
捕鬻鷹鷂八月丁未命諸阿濟格自今出獵悉自供具<lb/>
毋傷民力十一月癸亥詔自今畋獵始自九月閏十二<lb/>
月弛湖泊之禁仍聴正月捕獵　二年二月己巳畋于<lb/>
漷州　五年冬十月丙戌以嵗飢禁釀酒弛山澤之禁<lb/>
聴民捕獵　七年二月真定路飢賑鈔五萬錠仍諭諸<lb/>
王小薛及鷹師等毋于真定近地縦獵擾民<lb/>
武宗本紀至大元年十一月辛巳罷益都諸處哈喇齊<lb/>
<pb n="51b"/>
等狩獵　三年秋七月立河南打捕鷹坊魚課都提舉<lb/>
司秩正四品八月甲子獵於瑪固諾爾之地十一月以<lb/>
益都寧海等處連嵗飢罷鷹坊縦獵其餘獵地並令禁<lb/>
約以俟秋成<lb/>
仁宗本紀至大四年三月仁宗即位四月禁鷹坊擾民<lb/>
九月復置中宫位下齊哩克昆諸色民匠打捕鷹坊都總<lb/>
管府秩正三品十二月禁人持弓矢兵器田獵<lb/>
皇慶元年五月諸王托果斯哈雅黙色以農時出獵擾民<lb/>
<pb n="52a"/>
敇禁止之自今十月方許出獵　二年七月諸被災地<lb/>
並弛山澤之禁獵者毋入其境<lb/>
延祐二年四月乙巳車駕幸上都宣徽院以供尚膳遣<lb/>
人獵于歸徳敇以其擾民特罷之　三年春正月以真<lb/>
定保定薦飢禁畋獵三月鷹坊博囉等擾民於大同敇<lb/>
拘還所奉璽書禁天下春時畋獵　五年三月庚午立<lb/>
諸王鄂囉木烏遜部打捕鷹坊諸色人匠齊哩克昆總管府<lb/>
秩従四品　六年十一月中書省臣言曩賜諸王阿濟<lb/>
<pb n="52b"/>
格鈔三萬錠使營子錢以給畋廩膳毋取諸民今其部<lb/>
阿勒呼木等出獵恣索於民且為姦事宜令宗正府刑部<lb/>
訊鞫之以正典刑制曰可<lb/>
英宗本紀至治元年二月丁巳畋于栁林　三年二月<lb/>
癸酉畋于栁林<lb/>
泰定帝本紀泰定二年春正月乙未以畿甸不登罷春<lb/>
畋　三年八月甲午以災變罷獵辛丑次中都畋于翁<lb/>
果察圖之地　四年二月壬午狩于漷州<lb/>
<pb n="53a"/>
致和元年正月乙夘帝将畋獵栁林御史王獻等以嵗<lb/>
飢諫帝曰其禁衞士毋擾民家命御史二人巡察之<lb/>
文宗本紀天厯二年正月癸酉敇罷今嵗栁林畋狩十<lb/>
一月甲子止鷹坊毋獵畿甸<lb/>
至順元年二月庚寅立諸色民匠打捕鷹坊都總管府<lb/>
秩正二品十一月知樞宻院事雅克布琳請依舊制全給<lb/>
鷹坊芻粟使毋貧乏帝曰國用皆百姓所供當量入為<lb/>
出朕豈以鷹坊失所重困吾民哉不従戊戌立打捕鷹<lb/>
<pb n="53b"/>
坊紅花總管府於遼陽行省秩正四品十二月癸酉詔<lb/>
宣忠扈衞親軍都萬户府凡立營司境内所屬山林川<lb/>
澤其鳥獸魚鱉悉供内膳諸獵捕者坐罪甲戌賑遼陽<lb/>
行省所居鷹坊户糧一月　二年八月丁巳命邠王巴<lb/>
延特穆爾圍獵于撫州<lb/>
順帝本紀至元三年春正月戊午帝獵于栁林凡三十<lb/>
五日秋七月癸夘車駕出獵　四年二月庚午車駕獵<lb/>
于栁林<lb/>
<pb n="54a"/>
　　　　蕙田案元代最重田事史志所紀御位下打<lb/>
　　　　捕鷹房官至一千二百餘户諸王位下打捕<lb/>
　　　　鷹房官㡬至千戸約計天下州縣所設獵户<lb/>
　　　　㡬三萬三千餘户既非𨽻籍之兵又非屯田<lb/>
　　　　之卒姦民未免寄食于其中以擾害閭閻矣<lb/>
明大政紀永樂二十年五月乙酉車駕度偏嶺命将士<lb/>
獵于道傍山下上顧従臣曰朕非好獵顧士卒隨朕征<lb/>
討道中唯畋獵可以馳馬揮戈振揚武士作其驍勇之<lb/>
<pb n="54b"/>
氣耳<lb/>
明史宣宗本紀宣徳四年十月甲午閲武于近郊乙未<lb/>
獵于峪口戊戌還宫　五年十月丙子巡近郊己夘獵<lb/>
于坌道丙戌至洗馬林徧閲城堡兵備壬辰還宫　九<lb/>
年九月癸未自将巡邉乙酉度居庸闗丙戌獵于坌道<lb/>
丁酉至洗馬林閲城堡兵備己亥大獵冬十月丙午還<lb/>
宫<lb/>
王圻續通考明英宗天順二年十月上校獵南苑苑在<lb/>
<pb n="55a"/>
京城南二十里方一百六十里苑中有按鷹臺臺旁有<lb/>
三海皆元之舊也本朝闢四門繚以周垣獐鹿雉兔甚<lb/>
多設海户千餘守視自永樂定都以來嵗時蒐獵於此<lb/>
亦所以訓武也是日上親御弓矢命勲戚武将應詔馳<lb/>
射獲輒獻之既畢賜酒饌以所獲分賜従臣而歸<lb/>
大政紀正徳十二年正月上獵南海子九月二十七日<lb/>
上獵大同陽和衞城天雨雹軍士有死者是夜又星隕<lb/>
明日駕赴大同　十三年四月上親詣天夀山祭告六<lb/>
<pb n="55b"/>
陵遂往黄花鎮宻雲等處遊獵<lb/>
明史武宗本紀正徳十四年春二月丁丑大祀天地於<lb/>
南郊遂獵于南海子冬十一月乙巳漁於清江浦<lb/>
　　　　蕙田案明史兵志不載田獵事本紀亦不詳<lb/>
　　　　禮志復不及之葢有明一代惟宣宗孝宗頗<lb/>
　　　　有志講武者由今考之侍衞上直軍及四衞<lb/>
　　　　營其皆従獵之軍歟<lb/>
　　　　　　　　　　右明<lb/>
<pb n="56a"/>
周禮夏官大司馬仲春教振旅遂以蒐田火弊獻禽以<lb/>
祭社<hi>注火弊火止也春田主用火因焚萊除陳草皆殺而火止  疏火弊者謂田止也</hi>
司爟掌行火之政令時則施火令<hi>注焚萊之時</hi>野焚萊則有<lb/>
刑罰焉<hi>注野焚萊民擅放火鄭疏野焚萊有罰者大司馬仲春田獵云火弊  云春田主用火因除陳生新則二月後擅放火則有罰也</hi>
　　　　蕙田案施火令謂昆蟲既蟄以後刑焚萊謂<lb/>
　　　　春田火弊以後也<lb/>
牧師凡田事贊焚萊<hi>注焚萊者山澤之虞生疏山虞二月焚萊除陳  新</hi>
<pb n="56b"/>
禮記王制昆蟲未蟄不以火田<hi>注謂未十月之時十月則得火田故羅氏云蜡則作羅𥜗注云今俗放火張羅従十月以後至仲春皆得火田若陶鑄之火則季春出火季秋内火案春秋傳三月鄭人鑄刑鼎士文伯曰火未出而作火鄭其有災乎刑鼎則陶鑄也</hi>
　　　　蕙田案疏云十月至仲春皆得火田此正司<lb/>
　　　　爟修火令之時也與季春出火季秋内火無<lb/>
　　　　涉<lb/>
月令仲春之月毋焚山林<lb/>
　<hi>方氏慤曰毋焚山林主田者言之也</hi>
<pb n="57a"/>
　　　　蕙田案孔疏十月至仲春皆得火田此云毋<lb/>
　　　　焚山林者葢已在日夜分之後春蒐火弊獻<lb/>
　　　　禽已畢司爟所謂野焚萊者有罰時也<lb/>
郊特牲季春出火為焚也<hi>注謂焚萊也凡出火以火出</hi>然後簡其車<lb/>
賦而厯其卒伍而君親誓社以習軍旅左之右之坐之<lb/>
起之以觀其習變<hi>注君親誓社誓吏士以習軍旅既而遂田以祭社也言祭社則此是仲春之禮也仲春以火田田止弊火然後獻禽至季春火出而民乃用火今云季春出火乃後誓社記者誤也  疏祭社既用仲春此出火為焚當在仲春之月今云季春季者以季春之時民始出火遂以為天子諸侯用焚亦在<pb n="57b"/>春故誤為季春當為仲春也出火以火出者案春秋火出為夏三月此出火者謂陶冶之火故左氏昭六年鄭人鑄刑書火未出而用火士文伯譏之若田獵之火則昆蟲蟄後得火田以至仲春也案司爟云季春出火民咸従之作記之人謂為焚萊祭社故稱季春</hi>
春秋桓公七年春二月乙亥焚咸丘<hi>注焚火田也咸丘魯地譏盡物故書者疏以火焚地明為田獵故知焚是火田也不言蒐狩  以火田非蒐狩之法而直書其焚以譏其盡物也禮記王制云昆蟲未蟄不以火田則是已蟄得火田也又爾雅釋天云火田為狩似法得火田而譏其焚者説爾雅者李巡孫炎皆云放火燒草守其下風周禮羅氏蜡則作羅襦鄭云襦細宻之羅此時蟄者畢矣可以羅網圍取禽也今俗放火張羅其遺教然則彼火田者直焚其一叢一聚羅守下風非謂焚其一澤也禮天子不合<pb n="58a"/>圍諸侯不掩羣尚不盡取一羣豈容并焚一澤知其譏盡物故書也沈氏以周禮仲春火弊謂夏之仲春今周之二月乃夏之季冬故譏其盡物義亦通也</hi>
　　　　蕙田案疏解火田之説是<lb/>
爾雅釋天火田為狩<hi>注放火燒草獵亦為狩也疏與冬獵同名故云亦</hi>
　　　　蕙田案冬獵曰狩火田在昆蟲既蟄之後亦<lb/>
　　　　冬獵也狩不必皆火田而火田常在冬時故<lb/>
　　　　二者同名春秋書焚咸丘于春二月於夏時<lb/>
　　　　為季冬非譏其不時譏其盡物也<lb/>
<pb n="58b"/>
　陳氏禮書建辰之月鶉火見于南方則令民出火所<lb/>
　謂季春出火是也建戌之月火伏于日下故令民納<lb/>
　火所謂季秋納火是也司烜仲春修火禁以火未出<lb/>
　而不可以作火故也王制昆蟲未蟄不以火田以火<lb/>
　伏而后蟄者畢故也然孟春啟蟄而周禮中春之田<lb/>
　有火弊者焚圃草以田可也焚山林以田不可也月<lb/>
　令仲春禁焚禮也郊特牲季春出火為焚非禮也春<lb/>
　秋之時楚子田使齊侯載燧此火田之所用者歟<lb/>
<pb n="59a"/>
　　　　蕙田案周禮司爟四時變國火此鑚燧之火<lb/>
　　　　順隂陽之衰旺以為變改之宜所以平飲食<lb/>
　　　　也季春出火季秋内火此陶冶之火視心星<lb/>
　　　　之伏見以為出内之候所以利器用也王制<lb/>
　　　　昆蟲未蟄不以火田爾雅火田曰狩此田獵<lb/>
　　　　之火視昆蟲之動蟄以為焚萊之節所以仁<lb/>
　　　　庶物也鑽燧之火四時不廢陶冶之火用於<lb/>
　　　　夏至季秋而納之田狩之火用於冬至中春<lb/>
<pb n="59b"/>
　　　　而禁之三者各為一事全不相涉火田之令<lb/>
　　　　自孟冬閉蟄而始至中春蒐田而止大司馬<lb/>
　　　　云火弊火弊者火止也火止則焚山林有禁<lb/>
　　　　矣月令之文與周官互相發明郊特牲云季<lb/>
　　　　春出火為焚也葢誤合出火與焚萊而一之<lb/>
　　　　鄭注駁之最是陳氏禮書於此處似未明晰<lb/>
　　　　故其言多鶻突後世如遼道宗清寧二年詔<lb/>
　　　　曰方夏長養鳥獸孳育之時不得縦火於郊<lb/>
<pb n="60a"/>
　　　　其有合於昆蟲未蟄不以火田之義者矣<lb/>
　　　　　　　　　　右火田附<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷二百四十三<lb/>
</p>
<p>
</p>
  </div>
</body>
</text>
</TEI>
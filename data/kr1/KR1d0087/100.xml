<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷九十</head> <lb/>
    <p>
<pb n="1a"/>
欽定四庫全書<lb/>
　五禮通考卷九十<lb/>
　　　　　　　　　　　刑部尚書秦蕙田撰<lb/>
　　吉禮九十<lb/>
　　　宗廟時享<lb/>
漢書文帝本紀文帝元年冬十月辛亥皇帝見於髙廟<lb/>
景帝本紀元年詔髙廟酎<hi>張晏曰正月旦作酒八月成名曰酎酎之言純也至武帝時因八月嘗酎會諸侯廟中出金助祭所謂酎金也師古曰酎三重釀醇酒也故以薦宗廟酎直秋反</hi>
<pb n="1b"/>
武帝本紀元鼎五年九月列侯坐獻黄金酎祭宗廟不<lb/>
如法奪爵者百六人<hi>如淳曰漢儀注諸侯王嵗以户口酎黄金於漢廟皇帝臨受獻金金少不如斤兩色惡王削縣侯免國</hi>
韋𤣥成傳漢時祖宗廟在郡國者六十八合百六十七所<lb/>
<hi>六十八者郡國之數百六十七者宗廟之數</hi>京師自髙祖下至宣帝與太上皇<lb/>
悼皇考各自居陵旁立廟并為百七十六又園中各有寢<lb/>
便殿日祭於寢月祭於廟時祭於便殿寢日四上食廟嵗<lb/>
二十五祠<hi>如淳曰月祭朔望加臘為二十五晉灼曰漢儀注宗廟一嵗十二祠五月嘗麥六月七月三伏<pb n="2a"/>立秋貙婁又嘗粢八月先夕饋飱皆一太牢酎祭用九太牢十月嘗稻又飲烝二太牢十一月嘗十二月臘二太牢又每月一太牢如閏加一祀與此上十二為二十五祠師古曰晉説是也</hi>便殿嵗四祠又月一<lb/>
游衣冠而昭靈后武哀王昭哀后孝文太后孝昭太后衛<lb/>
思后戾太子戾后各有寢園與諸帝合凡三十所一嵗祠<lb/>
上食二萬四千四百五十五用衛士四萬五千一百二十九<lb/>
人祝宰樂人萬二千一百四十七人養犠牲卒不在數中<lb/>
漢舊儀宗廟八月飲酎用九太牢皇帝侍祠　寢廟月<lb/>
一太牢四上食　十二月一太牢餽食與閏月十三<lb/>
<pb n="2b"/>
嘗祠正月嘗薤又嘗羔　六月嘗黍　七月嵗事　八<lb/>
月嘗酎特牛　九月嘗鴈　十月嘗稻　十一月嵗事<lb/>
及賽禱　凡正祠一嵗二十二　原廟一嵗十二祠有<lb/>
閏加一祠皆用太牢月游衣冠以廟餽事之曰嵗凡十<lb/>
二祠立秋貙婁又嘗麻八月先夕饋飱皆一太牢皇帝<lb/>
會諸侯酎金廟中以上計儀設九賔陪位它祠無有<lb/>
十月嘗稻又飲蒸二太牢　十一月嘗文臧<hi>未詳</hi>　十二<lb/>
月臘二太牢　十二月擊牛飲酌無飯故先夕餽飱文<lb/>
<pb n="3a"/>
帝所加以正月日作酒八月成名曰酎酒　園廟一嵗<lb/>
四祠皆太牢七月嵗事　十二月嵗事臘以亥日初嵗<lb/>
椒酒凡四祠皆太牢凡一嵗大祠五十二小祠千一百<lb/>
　八月酎車駕夕牲牛以繡衣之皇帝暮親牲以鑑遂<lb/>
取水於月以火燧取火於日為明水火左袒以水沃牛<lb/>
右肩手執鸞刀以切牛毛血薦之而即更衣中侍上熟<lb/>
行禮齋日四法食丈二尺拒案以陳三十六肉六氣榖<lb/>
飯贊饗一人秩六百石主贊天子太祝令主薦酒太牢<lb/>
<pb n="3b"/>
令主饌陳太常主導贊烝舉廟中非法八月諸侯王酎<lb/>
金助祭以九太牢用豚八百枚鉶羮三百雞鳬鴈魚皆<lb/>
千枚賜中都官吏卒以丁廟旁牛四十頭助供樂用三<lb/>
千四百二十八人祠立九旗於庭下功臣四十人食堂<lb/>
下西階南凡上堂上後房中婦子祠用禾稄長八尺廣<lb/>
八寸深四寸凡八十一祭御僕媵公祭於廟門外塾上<lb/>
用壺酒四脛骨藥西箱歌秦海龜龍舞武徳文始五行<lb/>
　　　　蕙田案祭不欲疏疏則怠祭不欲數數則凟<lb/>
<pb n="4a"/>
　　　　先王之制嵗以四祭為正又有禘祭以追逺<lb/>
　　　　祫祭以合食可謂仁至義盡矣而其致敬孝<lb/>
　　　　享自庀牲卜日誓戒致齊祼獻迎牲殺牲燔<lb/>
　　　　燎薦血薦爓薦俎薦豆籩黍稷其時則自三<lb/>
　　　　月前十日前一日各有期限其物則牢酒饔<lb/>
　　　　鼎皆有定數其人則太宰宗伯祝史下至羊<lb/>
　　　　人雞人皆有定職其禮入廟朝踐饋食九獻<lb/>
　　　　皆有定節夫子論周禮所謂監二代而郁郁<lb/>
<pb n="4b"/>
　　　　乎文者殆如是矣自秦變古制漢初典章散<lb/>
　　　　亡叔孫通號為習禮隨時迎合上意因陋就<lb/>
　　　　簡一切為權宜之制於是古先制度紊滅㡬<lb/>
　　　　盡即當時制度典册疎畧其詳亦不可得聞<lb/>
　　　　今所考見者唯漢舊儀所載畧見祭祀之節<lb/>
　　　　宗廟八月飲酎彷彿秋嘗之意而春祠夏礿<lb/>
　　　　冬烝之禮廢矣寢廟正祠一嵗二十有二薦<lb/>
　　　　新之享雜出不倫原廟一嵗十二祠閏加一<lb/>
<pb n="5a"/>
　　　　祠園廟一嵗四祠凡嵗大祠五十二小祠千<lb/>
　　　　一百而月游衣冠更屬不經伊古迄今祭禮<lb/>
　　　　之壞亂未有甚於西京者也惟八月飲酎儀<lb/>
　　　　夕牲明水火鸞刀薦血毛上熟畧存古意然<lb/>
　　　　法食丈二尺諸侯王酎金助祭以九太牢用<lb/>
　　　　豚八百枚鉶羮三百雞鳬鴈魚皆千枚賜官<lb/>
　　　　吏卒牛四十頭供樂用三千四百餘人更不<lb/>
　　　　知何為也自漢禮壞於叔孫而先王之制不<lb/>
<pb n="5b"/>
　　　　可復矣<lb/>
漢書禮樂志漢興叔孫通因秦樂人制宗廟樂大祝迎<lb/>
神於廟門奏嘉至<hi>李奇曰嘉善也善神之至</hi>猶古降神之樂也皇帝<lb/>
入廟門奏永至以為行步之節猶古采齊肆夏也乾豆<lb/>
上奏登歌<hi>乾豆脯羞之屬</hi>獨上歌不以筦弦亂人聲欲在位者<lb/>
徧聞之猶古清廟之歌也登歌再終下奏休成之樂<hi>服䖍曰叔孫通所奏作也</hi>美神明既享也皇帝就酒東箱坐定奏永安<lb/>
之樂美禮已成也又有房中祠樂髙祖唐山夫人所作<lb/>
<pb n="6a"/>
也<hi>髙帝姬也姓唐山</hi>周有房中樂至秦名曰夀人凡樂樂其所<lb/>
生禮不忘本髙祖樂楚聲故房中樂楚聲也至孝惠二<lb/>
年使樂府令夏侯寛備其簫筦更名曰安世樂髙祖廟<lb/>
奏武徳文始五行之舞孝文廟奏昭徳文始四時五行<lb/>
之舞孝武廟奏盛徳文始四時五行之舞武徳舞者髙<lb/>
祖四年作以象天下樂已行武以除亂也文始舞者曰<lb/>
本舜招舞也髙祖六年更名文始以示不相襲也五行<lb/>
舞者本周舞也秦始皇二十六年更名曰五行也四時<lb/>
<pb n="6b"/>
舞者孝文所作以明示天下之安和也蓋樂已所自作<lb/>
明有制也<hi>師古曰言自制作也</hi>樂先王之樂明有法也<hi>師古曰遵前代之法</hi>
孝景采武徳舞以為昭徳以尊太宗廟至孝宣采昭徳<lb/>
舞為盛徳以尊世宗廟諸帝廟皆常奏文始四時五行<lb/>
舞云髙祖六年又作昭容樂禮容樂昭容者猶古之昭<lb/>
夏也主出武徳舞<hi>蘇林曰言昭容樂生于武徳舞主劉奉世曰予謂主出者此舞出則  奏之故下文云出用樂者也言舞不失節能以樂終</hi>禮容者主出文始五行舞舞入<lb/>
無樂者將至至尊之前不敢以樂也出用樂者言舞不<lb/>
<pb n="7a"/>
失節能以樂終也大抵皆因秦舊事焉<lb/>
　　　　蕙田案禮樂志稱漢興樂家有制氏<hi>服䖍曰魯人善</hi>
　　　　<hi>樂事</hi>以雅樂聲律世世在太樂官但能紀其鏗<lb/>
　　　　鏘鼔舞而不能言其義<hi>師古曰鏗鏘金石之聲也</hi>是當時<lb/>
　　　　古樂猶存但樂工習其器而不能心知其意<lb/>
　　　　耳倘樂經未亡儒者得而討論之則猶可庶<lb/>
　　　　㡬也奈篇章盡燔於火叔孫止因秦樂人而<lb/>
　　　　制樂宜其去古逺矣然古宗廟樂有四節登<lb/>
<pb n="7b"/>
　　　　歌下管興舞間歌合樂見於儀禮而可想見<lb/>
　　　　虞廷之制作者叔孫所制猶彷佛其條理焉<lb/>
　　　　勝於後世多矣漢廟舞文始即招舞五行舞<lb/>
　　　　即周舞周舞者大武也上述虞舜下繼文武<lb/>
　　　　有深意焉是漢雖有武徳昭徳自制之舞而<lb/>
　　　　前代之舞猶存猶古大合樂之意矣蓋漢初<lb/>
　　　　雖遭秦廢古之後而樂工金石之器不與詩<lb/>
　　　　書並火故僅存焉<lb/>
<pb n="8a"/>
　　　　又案志云河間獻王獻所集雅樂天子下太<lb/>
　　　　樂官常存肄之嵗時以備數然不常御常御<lb/>
　　　　及郊廟皆非雅聲則叔孫所作尚非雅音而<lb/>
　　　　河間所獻又復不存蓋古樂之難言久矣<lb/>
　　　　觀承案樂義可以心悟鏗鏘鼓舞不可以言<lb/>
　　　　傳漢世去古未逺古樂音節尚存其一二故<lb/>
　　　　制氏世官畧能循習其度數班史反惜其不<lb/>
　　　　能言樂義不知在今日樂義尚能言之正難<lb/>
<pb n="8b"/>
　　　　在紀其鏗鏘鼓舞爾<lb/>
安世房中歌十七章其詩曰<lb/>
　大孝備矣休徳昭清髙張四縣樂充宫廷<hi>晉灼曰四縣樂四縣</hi>
　<hi>也天子宫縣師古曰謂設宫縣而髙張之縣古懸字</hi>芬樹羽林雲景杳冥<hi>師古曰言</hi>
　<hi>所樹羽葆其盛若林芬然衆多仰視髙逺如雲日之杳㝠也</hi>金支秀華庶旄翠旌<lb/>
　<hi>張晏曰金支百二十支秀華中主有華豔也旄鍾之旄也文穎曰析羽為旌翠羽為之也臣瓚曰樂上衆</hi>
　<hi>飾有流遡羽葆以黄金為支其首敷散若草木之秀華也師古曰金支秀華瓚説是也庶衆也庶旄翠旌</hi>
　<hi>謂析五采羽注翠旄之首而為旌耳</hi>
<pb n="9a"/>
　七始華始肅倡和聲<hi>孟康曰七始天地四時人之始華始萬物英華之始也以為樂</hi>
　<hi>名如六英也師古曰肅敬也言歌者敬而唱諧和之聲</hi>神來宴娭庶㡬是聴<hi>師古</hi>
　<hi>曰娭戯也言庶㡬神來宴戯聴此樂也</hi>粥粥音送細亝人情<hi>晉灼曰粥粥敬懼貌</hi>
　<hi>也細㣲也以樂送神㣲感人情使之齊肅也師古曰粥音弋六反</hi>忽乘青𤣥熙事備<lb/>
　成<hi>師古曰言還神禮畢忽登青天而去福熙之事皆備成也</hi>清思眑聈經緯冥冥<lb/>
　<hi>蘇林曰聈音窈師古曰聈聈幽静也經緯謂經緯天地</hi>
　我定厯數人告其心<hi>師古曰言臣下各竭其心致誠殻也</hi>勅身齊戒施<lb/>
　教申申<hi>應邵曰勅謹敬之貌師古曰齊讀曰齋</hi>乃立祖廟敬明尊親大<lb/>
<pb n="9b"/>
　矣孝熙四極爰轃<hi>師古曰熙亦福也四極四方極逺之處也爾雅曰東至于泰逺西至</hi>
　<hi>于邠國南至于濮鉛北至于祝栗謂之四極轃字與臻同</hi>
　王侯秉徳其隣翼翼<hi>師古曰隣言徳不孤必有隣也翼翼恭敬也</hi>顯明昭<lb/>
　式清明鬯矣皇帝孝徳<hi>師古曰鬯古暢字暢通也</hi>竟全大功撫安<lb/>
　四極<lb/>
　海内有姦紛亂東北<hi>師古曰謂匈奴</hi>詔撫成師武臣承徳<hi>師古</hi>
　<hi>曰成師言各置部校師出以律也春秋左氏傳曰成師以出</hi>行樂交逆簫勺羣慝<lb/>
　<hi>晉灼曰簫舜樂也勺周樂也言以樂征伐也師古曰言制定新樂教化流行則逆亂之徒盡交歡也慝惡</hi>
<pb n="10a"/>
　<hi>也勺讀曰酌行劉敞曰予謂逆迎也樂音洛言師  而和樂逺邇皆迎也</hi>肅為濟哉蓋定<lb/>
　燕國<hi>師古曰匈奴服從則燕國安静無冦難也</hi>
　大海蕩蕩水所歸髙賢愉愉民所懷<hi>李奇曰愉愉懌也師古曰蕩蕩</hi>
　<hi>廣大貌也愉愉和樂貌也懷思也言海以廣大之故衆水歸之王者有和樂之徳則人皆思附也</hi>大<lb/>
　山崔百卉殖民何貴貴有徳<hi>師古曰言大山以崔嵬之故能生養百卉明君</hi>
　<hi>以崇髙其徳故為萬姓所尊也</hi>
　安其所樂終産<hi>師古曰萬物各安其所而樂終其産也</hi>樂終産世繼緒<lb/>
　<hi>師古曰言傳祚無究</hi>飛龍秋游上天<hi>蘇林曰秋飛貌也師古曰莊子有秋駕之法者亦言</hi>
<pb n="10b"/>
　<hi>駕馬騰驤秋秋然也楊雄賦曰秋秋蹌蹌入西園其義亦同讀者不曉秋義或改此秋字為秫稷之秫失</hi>
　<hi>之逺矣</hi>髙賢愉樂民人<hi>師古曰言王者有愉愉之徳故使衆人皆安樂</hi>
　豐草葽女羅施<hi>孟康曰葽音四月秀葽之葽盛貌也應劭曰女羅兔絲也延於松栢之上</hi>
　<hi>異類而猶載之况同姓言族親不可不覆遇也</hi>譱何如誰能回<hi>師古曰回亂也言至徳之</hi>
　<hi>善上古帝皇皆不如之而不可干亂</hi>大莫大成教徳長莫長被無極<lb/>
　雷震震電燿燿明徳鄉治本約<hi>服䖍曰與臣民之約師古曰鄉方也言王</hi>
　<hi>者之威取象雷電明示徳義之方而治政本之約約讀曰要</hi>治本約澤𢎞大<hi>師古曰政</hi>
　<hi>教有常則恩惠溥洽</hi>加被寵咸相保<hi>師古曰言徳政所加人被寵渥則室家老幼皆相保<pb n="11a"/>也</hi>徳施大世曼夀<hi>師古曰曼延也</hi>
　　　　觀承案澤𢎞大大字非韻疑誤李氏光地謂<lb/>
　　　　應是久字愚意作久字便與保夀叶且下文<lb/>
　　　　徳施大者𢎞也世曼夀者久也正與此句收<lb/>
　　　　應作結<lb/>
　都荔遂芳窅窊桂華<hi>蘇林曰窅音窅眰之窅窊音窊下之窊孟康曰窅出窊入都良</hi>
　<hi>薜荔之香鼔動桂華也晉灼曰桂華似殿名次下言桂華馮馮翼翼承天之則言樹此香草以絜齊其芳</hi>
　<hi>氣乃達於宫殿也臣瓚曰茂陵中書歌都孋桂英美芳鼔行如此復不得為殿名師古曰諸家説皆未盡</hi>
<pb n="11b"/>
　<hi>也此言都良薜荔俱有芬芳桂華之形窅窊然也皆謂神宫所有耳</hi>孝奏天儀若日月<lb/>
　光<hi>師古曰言以孝道進承於天天神下降故有光</hi>乘𤣥四龍回馳北行羽旄<lb/>
　殷盛芬哉芒芒<hi>師古曰芬亦謂衆多芒芒廣逺之貌</hi>孝道隨世我署文<lb/>
　章<hi>師古曰署猶分部也一曰表也</hi>桂華<lb/>
　　　　蕙田案桂華是都荔遂芳十句章名宜附於<lb/>
　　　　我署文章之後猶美芳二字附於克綽永福<lb/>
　　　　之後也刻漢書者不知悞冠於馮馮翼翼之<lb/>
　　　　上耳<lb/>
<pb n="12a"/>
　馮馮翼翼承天之則<hi>師古曰馮馮盛滿也翼翼衆貌也</hi>吾易久逺燭<lb/>
　明四極<hi>晉灼曰易疆易也久固也武帝自言拓境廣逺安固也師古曰此説非也久猶長也自言</hi>
　<hi>疆易逺大耳非武帝時也不得云拓境</hi>慈惠所愛美若休徳<hi>師古曰若順也休亦</hi>
　<hi>美也</hi>杳杳冥冥克綽永福<hi>師古曰綽緩也/亦謂延長也</hi>美芳<hi>劉奉世曰桂華</hi>
　<hi>美芳皆二詩章名本側註在前篇之末傳冩之誤遂以冠後後詞無美芳亦當作美若矣</hi>
　磑磑即即師象山則<hi>孟康曰磑磑崇積也即即充實也師衆也則法也積實之盛衆</hi>
　<hi>類於山也</hi>嗚呼孝哉案撫戎國蠻夷竭歡象來致福<hi>李奇曰象</hi>
　<hi>譯也蠻夷遣譯致福貢也</hi>兼臨是愛終無兵革<hi>師古曰兼臨言在上位者普包容也</hi>
<pb n="12b"/>
　嘉薦芳矣告靈饗矣告靈既饗徳音孔臧<hi>師古曰饗字合韻皆</hi>
　<hi>音鄉孔甚也臧善也</hi>惟徳之臧建侯之常承保天休令問不忘<lb/>
　<hi>師古曰建侯封建諸侯也易屯卦曰利建侯休美也令善也問名也</hi>
　皇皇鴻明蕩侯休徳<hi>服䖍曰侯惟也臣瓚曰天下蕩平惟帝之休徳</hi>嘉承天<lb/>
　和伊樂厥福<hi>師古曰伊是也</hi>在樂不荒惟民之則<lb/>
　浚則師徳下民咸殖令問在舊孔容翼翼<hi>師古曰浚深也師衆</hi>
　<hi>也則法也殖生也舊久也翼翼敬也言有深法衆徳故能生育羣黎久有善名其容甚敬也</hi>
　孔容之常承帝之明<hi>師古曰帝謂天也下皆類此</hi>下民之樂子孫<lb/>
<pb n="13a"/>
　保光<hi>師古曰言永保其光寵也</hi>承順温良受帝之光嘉薦令芳夀<lb/>
　考不忘<hi>師古曰不忘言長久也</hi>
　承帝明徳師象山則<hi>師古曰衆象山而為法言不騫不崩</hi>雲施稱民永<lb/>
　受厥福<hi>師古曰言稱物平施其澤如雲也</hi>承容之常承帝之明下民<lb/>
　安樂受福無疆<lb/>
　　　　　　　　　　右漢廟享<lb/>
後漢書世祖本紀建武元年秋八月癸丑祠髙祖太宗<lb/>
世宗于懷宫<lb/>
<pb n="13b"/>
祭祀志建武二年立髙廟於洛陽四時祫祀髙祖為太<lb/>
祖文帝為太宗武帝為世宗如舊餘帝四時春以正月<lb/>
夏以四月秋以七月冬以十月及臘一嵗五祀<lb/>
　　　　蕙田案東漢建武享祀之制可謂近古矣四<lb/>
　　　　時祫祭於髙廟文帝為太宗武帝為世宗此<lb/>
　　　　不祧之宗也餘帝以四孟月及臘一嵗五祠<lb/>
　　　　四孟之祭與祠礿烝嘗之義合臘祭與大祫<lb/>
　　　　之義合不疏不數殆得禮之意者稽之周禮<lb/>
<pb n="14a"/>
　　　　六祭特少一禘耳禘祭始祖所自出三代以<lb/>
　　　　後荒逺無徴自宜從缺至祭南頓君以上至<lb/>
　　　　節侯於故園廟尤為不易<lb/>
世祖本紀建武五年秋七月丁丑幸沛祠髙原廟<hi>注原再也謂已立廟更立者為原</hi>　六年夏四月丙子幸長安始謁髙廟<lb/>
十年春正月修理長安髙廟秋八月己亥幸長安謁髙<lb/>
廟<lb/>
十五年夏四月戊申以太牢告祠宗廟　十八年三月<lb/>
<pb n="14b"/>
壬午祠髙廟<lb/>
祭祀志十九年詔曰以宗廟處所未定且祫祭髙廟其<lb/>
成哀平且祠祭長安故髙廟其南陽舂陵嵗時各且因<lb/>
故園廟祭祀園廟去太守治所逺者在所令長行太守<lb/>
事侍祠於是雒陽髙廟四時加祭孝宣孝元凡五帝其<lb/>
西廟成哀平三帝主四時祭於故髙廟京兆尹侍祠冠<lb/>
衣車服如太常祠陵廟之禮南頓君以上至節侯皆就<lb/>
園廟在所郡縣侍<lb/>
<pb n="15a"/>
世祖本紀建武二十二年春閏月丙戌幸長安祠髙廟<lb/>
明帝本紀永平二年冬十月甲子西巡狩幸長安祠髙<lb/>
廟<lb/>
永平三年冬十月烝祭光武廟初奏文始五行武徳之<lb/>
舞<lb/>
　祭祀志注東觀書曰永平三年八月丁卯公卿奏議<lb/>
　世祖廟登歌八佾舞功名東平王蒼議以為漢制舊<lb/>
　典宗廟各奏其樂不皆相襲以明功徳秦為無道殘<lb/>
<pb n="15b"/>
　賊百姓髙皇帝受命誅暴元元各得其所萬國咸熙<lb/>
　作武徳之舞孝文皇帝躬行節儉除誹謗去肉刑澤<lb/>
　施四海孝景皇帝制昭徳之舞孝武皇帝功徳茂盛<lb/>
　威震海外開地置郡傳之無窮孝宣皇帝制盛徳之<lb/>
　舞光武皇帝受命中興撥亂反正武暢方外震服百<lb/>
　蠻戎狄奉貢宇内治平登封告成修建三雍肅修典<lb/>
　祀功徳巍巍比隆前代以兵平亂武功盛大歌所以<lb/>
　詠徳舞所以象功世祖廟樂名宜曰大武之舞元命<lb/>
<pb n="16a"/>
　包曰縁天地之所雜樂為之文典文王之時民樂其<lb/>
　興師征伐而詩人稱其武功樞機鈐曰有帝漢出徳<lb/>
　洽作樂各與虞韶禹夏湯濩周武無異不宜以名舞<lb/>
　叶圖徴曰大樂必易詩傳曰頌言成也一章成篇宜<lb/>
　列徳故登歌清廟一章也漢書曰百官頌所登御者<lb/>
　一章十四句依書文始五行武徳昭真修之舞節損<lb/>
　益前後之宜六十四節為武曲副八佾之數十月烝<lb/>
　祭始御用其文始五行之舞如故勿進武徳舞歌詩<lb/>
<pb n="16b"/>
　曰於穆世廟肅雍顯清俊乂翌翌秉文之成越序上<lb/>
　帝駿奔來寧建立三雍封禪泰山章明圖䜟放唐之<lb/>
　文休矣惟徳罔射協同本支百世永保厥功詔書曰<lb/>
　驃騎將軍議可進武徳之舞如故<lb/>
永平六年二月王雒山出寳鼎廬江太守獻之夏四月<lb/>
甲子詔曰昔禹收九牧之金鑄鼎以象物使人知神姦<lb/>
不逢惡氣遭徳則興遷於商周周徳既衰鼎乃淪亡祥<lb/>
瑞之降以應有徳方今政化多僻何以致兹易曰鼎象<lb/>
<pb n="17a"/>
三公豈公卿奉職得其理邪太常以其礿祭之日陳鼎<lb/>
於廟以備器用<lb/>
章帝本紀建初七年八月飲酎髙廟十月丙辰祠髙廟<lb/>
<hi>注前書髙廟飲酎音義云武帝時因八月嘗酎會諸侯出金助祭所謂酎金也丁孚漢儀式曰九真交阯日南者用犀角二長九寸若瑇瑁甲一鬱林用象牙一長三尺已上若翠羽各二十準以當金</hi>
元和元年九月辛丑祀舊宅園廟　元和二年二月癸<lb/>
酉告祠二祖四宗四月庚申假于祖禰告祠髙廟九月<lb/>
丙申召濟南王康中山王焉會烝祭<hi>二祖謂髙祖世祖四宗謂文帝為太<pb n="17b"/>宗武帝為世宗宣帝為中宗明帝為顯宗</hi>
章和元年八月壬午遣使者祠昭靈后于小黄園己丑<lb/>
遣使祠沛髙原廟<lb/>
和帝本紀永元十五年冬十月戊申幸章陵祠舊宅癸<lb/>
丑祠園廟<lb/>
安帝本紀永初七年庚戌皇太后率大臣命婦謁宗廟<lb/>
和熹鄧皇后紀永初七年正月初入太廟齋七日賜公<lb/>
卿百僚各有差庚戌謁宗廟率命婦羣妾相禮儀與皇<lb/>
<pb n="18a"/>
帝交獻親薦成禮而還因下詔曰凡供薦新味多非其<lb/>
節或鬱養强孰或穿掘萌芽味無所至而夭折生長豈<lb/>
所以順時育物乎傳曰非其時不食自今當奉祀陵廟<lb/>
及給御者皆須時乃上凡所省二十三種<lb/>
安帝本紀延光三年二月癸巳告祀二祖六宗夏四月<lb/>
乙丑假于祖禰閏十月乙未祠髙廟<hi>二祖髙祖光武也六宗謂孝文曰太宗孝武曰世宗孝宣曰中宗孝元曰髙宗孝明曰顯宗孝章曰肅宗</hi>
順帝本紀陽嘉元年二月丁巳皇后謁髙廟光武廟<lb/>
<pb n="18b"/>
永和二年十一月丙午祠髙廟<lb/>
　東漢會要東漢制正月上于祠南郊禮畢次北郊明<lb/>
　堂髙廟世祖廟謂之五供<lb/>
禮儀志宗廟夕牲皆以晝漏十四刻初納夜漏未盡七<lb/>
刻初納進熟獻送神還有司告事畢<lb/>
　後漢蔡邕宗廟祝嘏辭嗣曾孫皇帝某敢昭告於皇<lb/>
　祖髙皇帝各以后配昔受命京師都於長安享國十<lb/>
　有一世歴年二百十載遭王莽之亂宗廟隳壞世祖<lb/>
<pb n="19a"/>
　復帝祚遷都洛陽以服土中享國一十一世歴年一<lb/>
　百六十五載予末小子遭家不造早統洪業奉嗣無<lb/>
　疆關東吏民敢云稱亂總連州縣擁兵聚衆以圖叛<lb/>
　逆震驚王師命將征服股肱大臣推皇天之命以已<lb/>
　行之事遷都舊京昔周徳缺而斯干作應運變通自<lb/>
　古有之於是乃以二月丁亥來自雒越三月丁巳至<lb/>
　於長安飭躬不慎寢疾旬日賴祖宗之靈以獲有瘳<lb/>
　吉旦齊宿敢用潔牲一元大武柔毛剛鬛商祭明視<lb/>
<pb n="19b"/>
　薌合嘉蔬香萁鹹鹺豐本明粢醴酒用告遷來尚饗<lb/>
　蔡邕九祝辭髙皇帝使工祝承多福無疆於爾嗣曾<lb/>
　孫皇帝使爾受禄於天宜此舊都萬國和同兆民康<lb/>
　乂眉夀萬年子子孫孫永守民庶勿替引之<lb/>
　　　　蕙田案獻帝紀初平元年二月丁亥遷都長<lb/>
　　　　安三月乙巳車駕入長安幸未央宫此詞當<lb/>
　　　　是初遷告廟時也但史不載告廟事今附於<lb/>
　　　　此<lb/>
<pb n="20a"/>
　　　　　　　　　　右後漢廟享<lb/>
三國魏志文帝本紀黄初元年十一月京都有事于太廟<lb/>
文獻通考魏文帝黄初二年六月以洛京宗廟未成乃<lb/>
祠武帝於建始殿親執饋奠如家人禮<lb/>
　魏志韓暨傳黄初七年遷太常時新都洛陽制度未<lb/>
　備而宗廟主祏皆在鄴都暨奏請迎鄴四廟神主建<lb/>
　立洛陽廟四時烝嘗親奉粢盛崇明正禮廢去淫祀<lb/>
　多所匡正<lb/>
<pb n="20b"/>
宋書樂志魏俞兒舞歌四篇<hi>魏國初建所用後于太祖廟並作之</hi>王粲造<lb/>
　矛俞新福歌　漢初建國家匡九州蠻荆震服五刃<lb/>
　三革休安不忘備武樂脩宴我賓師敬用御天永樂<lb/>
　無憂子孫受百福常與松喬遊蒸庶徳莫不咸歡柔<lb/>
　弩俞新福歌　材官選士劍弩錯陳應桴蹈節俯仰<lb/>
　若神綏我武烈篤我淳仁自東自西莫不來賓<lb/>
　安臺新福歌曲　我功既定庶士咸綏樂陳我廣庭<lb/>
　式燕賓與師昭文徳宣武威平九有撫民黎荷天寵<lb/>
<pb n="21a"/>
　延夀尸千載莫我違<lb/>
　行辭新福歌曲　神武用師士素厲仁恩廣覆猛節<lb/>
　横逝自古立功莫我𢎞大桓桓立四國爰及海裔漢<lb/>
　國保長慶垂祚延萬世<lb/>
　　　　蕙田案以上魏<lb/>
晉書禮志泰始七年四月帝將親祠車駕夕牲而儀注<lb/>
還不拜詔問其故博士奏歴代相承如此帝曰非致敬<lb/>
宗廟之禮也於是實拜而還遂以為制夕牲必躬臨拜<lb/>
<pb n="21b"/>
鍾雅傳雅轉尚書右丞時有事于太廟雅奏曰陛下繼<lb/>
承世數于京兆府君為元孫而今祝文稱曾孫恐此因<lb/>
循之失宜見改正又禮祖之昆弟從祖父也景皇帝自<lb/>
以功徳為世宗不以伯祖而登廟亦宜除伯祖之文詔<lb/>
曰禮事宗廟自曾孫以下皆稱曾孫此非因循之失也<lb/>
義取于重孫可歴世共其名無所改也稱伯祖不安如<lb/>
所奏<lb/>
禮志咸寧五年十一月己酉𢎞訓羊太后崩宗廟廢一<lb/>
<pb n="22a"/>
時之祀<lb/>
　　　　蕙田案本紀后崩於四年六月今依禮志<lb/>
成帝本紀咸康二年夏四月丁巳皇后見於太廟<lb/>
穆帝本紀皇后見於太廟<lb/>
禮志太元十一年九月皇女亡及應烝祠中書侍郎范<lb/>
甯奏案喪服傳有死宫中者三月不舉祭不别長幼之<lb/>
與貴賤也皇女雖嬰孩臣竊以為疑於是尚書奏使三<lb/>
公行事<lb/>
<pb n="22b"/>
　　　　蕙田案以女殤廢親祭非禮也<lb/>
晉宗廟歌十一篇　傅元造<lb/>
　祠廟夕牲歌　我夕我牲猗歟敬止嘉豢孔時供兹<lb/>
　享祀神鑒厥誠博碩斯歆祖考降饗以虞孝孫之心<lb/>
　祠廟迎送神歌　嗚呼悠哉日鑒在兹以時享祀神<lb/>
　明降之神明斯降既祐享之祚我無疆受天之祜赫<lb/>
　赫太上巍巍聖祖明明烈考丕承繼序<lb/>
　祠征西將軍登歌　經始宗廟神明戾止申錫無疆<lb/>
<pb n="23a"/>
　祗承享祀假哉皇祖綏予孫子燕及後昆錫兹繁祉<lb/>
　祠豫章府君登歌　嘉樂肆庭薦祀在堂皇皇宗廟<lb/>
　乃祖先皇濟濟辟公相予烝嘗享祀不忒降福穰穰<lb/>
　祠潁川府君登歌　於邈先后實司于天顯矣皇祖<lb/>
　帝祉肇臻本支克昌資始開元惠我無疆享祀永年<lb/>
　祠京兆府君登歌　於惟曾皇顯顯令徳髙明清亮<lb/>
　匪競柔克保乂命祜基命惟則篤生聖祖光濟四國<lb/>
　祠宣皇帝登歌　於鑠皇祖聖徳欽明勤施四方夙<lb/>
<pb n="23b"/>
　夜敬止載敷文教載揚武烈匡定社稷龔行天罰經<lb/>
　始大業造創帝基畏天之命于時保之<lb/>
　祠景皇帝登歌　執競景皇克明克哲旁作穆穆惟<lb/>
　祗惟畏纂宣之緒耆定厥功登此儁又糾彼羣凶業<lb/>
　業在位帝既勤止維天之命於穆不已<lb/>
　祠文皇帝登歌　於皇時晉允文文皇聰明叡智聖<lb/>
　敬神武萬機莫綜皇斯清之虎兕放命皇斯平之柔<lb/>
　逺能邇簡授英賢創業垂統勲格皇天<lb/>
<pb n="24a"/>
　祠廟饗神歌二篇　曰晉是常享祀時序宗廟致敬<lb/>
　禮樂具舉惟其來祭普天率土犧樽既奠清酤既載<lb/>
　亦有和羮薦羞斯備蒸蒸永慕感時興思登歌奏舞<lb/>
　神樂其和祖考來格祐我邦家敷天之下罔不休嘉<lb/>
　肅肅在位濟濟臣工四海來格禮儀有容鐘鼓振管<lb/>
　絃理舞開元歌永始神胥樂兮肅肅在位臣工濟濟<lb/>
　小大咸敬上下有禮理管絃振鼓鐘舞象徳歌詠功<lb/>
　神胥樂兮肅肅在位有來雍雍穆穆天子相惟辟公<lb/>
<pb n="24b"/>
　禮有儀樂有則舞象功歌詠徳神胥樂兮<lb/>
晉江左宗廟歌十三篇　曹毗造十一首　王珣造二<lb/>
首<lb/>
　歌髙祖宣皇帝<hi>曹毗</hi>　於赫髙祖徳協靈符應運撥亂<lb/>
　釐整天衢勲格宇宙化動八區肅以典刑陶以𤣥珠<lb/>
　神石吐瑞靈芝自敷肇基天命道均唐虞<lb/>
　歌世宗景皇帝　景皇承運纂隆洪緒皇維重抗天<lb/>
　暉再舉蠢矣二冦擾我揚楚乃整元戎以膏齊斧亹<lb/>
<pb n="25a"/>
　亹神算赫赫王旅鯨鯢既平功冠帝宇<lb/>
　歌太祖文皇帝　太祖齊聖王猷誕融仁教四塞天<lb/>
　基累崇皇室多難嚴清紫宫威厲秋霜惠過春風平<lb/>
　蜀夷楚以文以戎奄有參墟聲流無窮<lb/>
　歌世祖武皇帝　於穆武皇允龔欽明應期登禪龍<lb/>
　飛紫庭百揆時序聴斷以情殊域既賓偽呉亦平晨<lb/>
　流甘露宵映朗星野有擊壤路垂頌聲<lb/>
　歌中宗元皇帝　運屯百六天羅解貫元皇勃興網<lb/>
<pb n="25b"/>
　籠江漢仰齊七政俯平禍亂化若風行澤猶雨散淪<lb/>
　光更耀金輝復煥徳冠千載蔚有餘粲<lb/>
　歌肅祖明皇帝　明明肅祖闡𢎞帝祚英風夙發清<lb/>
　暉載路姦逆縱忒罔式皇度躬振朱旗遂豁天步宏<lb/>
　猷淵塞髙羅雲布品物咸寧洪基永固<lb/>
　歌顯宗成皇帝　於休顯宗道澤𤣥播式宣徳音暢<lb/>
　物以和邁徳蹈仁匪禮弗過敷以純風濯以清波連<lb/>
　理暎阜鳴鳳棲柯同規放勛義蓋山河<lb/>
<pb n="26a"/>
　歌康皇帝　康皇穆穆仰嗣洪徳為而不宰雅音四<lb/>
　塞閑邪以誠鎮物以黙威静區宇道宣邦國<lb/>
　歌孝宗穆皇帝　孝宗夙哲休音允臧如彼晨離燿<lb/>
　景扶桑垂訓華幄流潤八荒幽贊𤣥妙爰該典章西<lb/>
　平僭蜀北静舊疆髙猷逺暢朝有遺芳<lb/>
　歌哀皇帝　於穆哀皇聖心虚逺雅好　古大庭是<lb/>
　踐道尚無為治存易簡化若風行民猶草偃雖曰登<lb/>
　遐徽音靡闡愔愔雲韶盡美盡善<lb/>
<pb n="26b"/>
　歌太宗簡文皇帝<hi>王珣</hi>　皇矣簡文於昭于天靈明若<lb/>
　神周淡如淵冲應其來實與其遷亹亹心化日用不<lb/>
　言易而有親簡而可傳觀流靡逺求本愈𤣥<lb/>
　歌烈宗孝武皇帝<hi>王珣</hi>　天鑒有晉欽哉烈宗同規文<lb/>
　考𤣥黙允龔威而不猛約而能通神鉦一震九域來<lb/>
　同道積淮海雅頌自東氣陶淳露化協時雍<lb/>
　四時祠祀歌<hi>曹毗</hi>　肅肅清廟巍巍聖功萬國來賓禮<lb/>
　儀有容鐘鼔震金石熙宣兆祚武開基神斯樂兮理<lb/>
<pb n="27a"/>
　管絃來斯和説功徳吐清歌神斯樂兮洋洋𤣥化潤<lb/>
　被九壤民無不悦道無不徃禮有儀樂有式詠九功<lb/>
　永無極神斯樂兮<lb/>
　　　　蕙田案以上晉<lb/>
　　　　　　　　　　右魏晉廟享<lb/>
通典宋四時祭祀將祭必先夕牲皇帝散齋七日致齋<lb/>
三日百官掌事者亦如之致齋之日御太極殿幄坐著<lb/>
絳紗袍黒介幘通天金博山冠祠之日車駕出百官應<lb/>
<pb n="27b"/>
齋從駕留守填先置者各依宣攝從事上水一刻皇帝<lb/>
着平冕龍衮服升金根車到廟北門理禮謁者各引太<lb/>
樂令太常光禄勲三公等皆入在位皇帝降車入廟脱<lb/>
舄盥及洗爵訖升殿初獻奠爵樂奏大祝令跪讀祝文<lb/>
訖進奠神座前皇帝還本位博士引太尉亞獻訖謁者<lb/>
又引光禄勲終獻皇帝不親祠則三公行事而太尉初<lb/>
獻太常亞獻光禄勲終獻<lb/>
宋書禮志元嘉六年七月太學博士徐道娯上議曰伏<lb/>
<pb n="28a"/>
見太廟烝嘗儀注皇帝行事畢出便坐三公已上獻太<lb/>
祝送神於門然後至尊還拜百官贊拜乃退謹尋清廟<lb/>
之道所以肅安神也禮曰廟者貌也神靈所馮依也事<lb/>
亡如存若常在也既不應有送神之文自陳豆薦俎車<lb/>
駕至止並弗奉迎夫不迎而送送而後辭闇短之情實<lb/>
用未達案時人私祠誠皆迎送由於無廟庶感降來格<lb/>
因心立意非王者之禮也儀禮雖太祝迎尸於門此乃<lb/>
延尸之儀豈是敬神之典恐於禮有疑謹以議上有司<lb/>
<pb n="28b"/>
奏下禮官詳判博士江邃議在始不迎明在廟也卒事<lb/>
而送節孝思也若不送而辭是舍親也辭而後送是遣<lb/>
神也故孝子不忍違其親又不忍遣神是以祝史送神<lb/>
以成烝嘗之義博士賀道期議樂以迎來哀以送徃祭<lb/>
統迎牲而不迎尸詩云鐘鼓送尸鄭云尸神象也與今<lb/>
儀注不迎而後送若合符契博士荀萬秋議古之事尸<lb/>
與今之事神其義一也周禮尸出送於廟門拜尸不顧<lb/>
詩云鐘鼔送尸則送神之義其來久矣記曰迎牲而不<lb/>
<pb n="29a"/>
迎尸别嫌也尸在門外則疑於臣入廟中則全於君君<lb/>
在門外則疑於君入廟則全於臣是故不出者明君臣<lb/>
之義邃等三人謂舊儀為是唯博士陳珉同道娯議參<lb/>
詳邃等議雖未盡然皆依擬經禮道娯珉所據難從今<lb/>
衆議不一宜遵舊禮詔可<lb/>
元嘉七年四月乙丑有司奏曰禮喪服傳云有死於宫<lb/>
中者則為之三月不舉祭今禮祀既戒而掖庭有故下<lb/>
太常依禮詳正太學博士江邃袁朗徐道娯陳珉等議<lb/>
<pb n="29b"/>
參互不同殿中曹郎中領祠部謝元議以為遵依禮傳<lb/>
使有司行事於義為安輒重㕘詳宗廟敬重饗祀精明<lb/>
雖聖情罔極必在親奉然茍曰有疑則情以禮屈無所<lb/>
稱述於義有據請聴如元所上詔可<lb/>
大明三年六月乙丑有司奏來七月十五日嘗祀太廟<lb/>
章皇太后廟輿駕親奉而乘輿辭廟親戒太子合親祠<lb/>
與不且今二十四日第八皇女夭案禮宫中有故三月<lb/>
不舉祭皇太子入住上宫於事有疑下禮官議正太學<lb/>
<pb n="30a"/>
博士司馬興之議竊惟國之大事在祀與戎皇太子有<lb/>
撫軍之道而無專御之義戎既如之祀亦宜然案祭統<lb/>
夫祭之道孫為王父尸又云祭有昭穆所以别父子太<lb/>
子監國雖不攝至於宗廟則昭穆實存謂事不可亂又<lb/>
云有故則使人准此二三太子無奉祀之道又皇女夭<lb/>
札則實同宫一體之哀理不得異設今得祀令猶無親<lb/>
奉之義博士郁議案春秋太子奉社稷之粢盛長子主<lb/>
器出可守宗廟以為祭主易彖明文監國之重居然親<lb/>
<pb n="30b"/>
祭皇女夭札時既同宫三月廢祭於禮宜停二議不同<lb/>
尚書參議宜以郁議為允詔可　三年十一月乙丑朔<lb/>
有司奏四時廟祀吉日已定遇雨及舉哀舊停親奉以<lb/>
有司行事乞下使禮官博議於禮為得遷日與不博士<lb/>
江長議禮記祭統君之祭也有故則使人而君不失其<lb/>
儀鄭𤣥云君雖不親祭禮無闕君徳不損愚以為有故<lb/>
則必使人者明無遷移之文茍有司充事謂不宜改日<lb/>
太常丞陸澄議案周禮宗伯之職若王不與祭祀則攝<lb/>
<pb n="31a"/>
位鄭君曰王有故行其祭事也臣以為此謂在致齋祭<lb/>
事盡備神不可瀆齋不可久而王有他故則使有司攝<lb/>
焉晉太始七年四月世祖將親祠於太廟庚戌車駕夕<lb/>
牲辛亥雨有司行事此雖非人故蓋亦天硋也求之古<lb/>
禮未乖周制案禮記孔子答曾子當祭而日蝕太廟火<lb/>
如牲至未殺則廢然則祭非無可廢之道也但權所為<lb/>
之輕重耳日蝕廟火變之甚者故乃牲至尚猶可廢推<lb/>
此而降可以理尋今散齋之内未及致齋而有輕哀甚<lb/>
<pb n="31b"/>
雨日時展事可以延敬不愆義情無傷正典改擇令日<lb/>
夫何以疑愚謂散齋而有舉哀若雨可更遷日唯入致<lb/>
齋及日月逼晚者乃使有司行事耳又前代司空顧和<lb/>
啟南郊車駕已出遇雨宜遷日更郊事見施用郊之與<lb/>
廟其敬可均至日猶遷况散齋耶殿中郎殷淡議曾子<lb/>
問日蝕太廟火牲未殺則廢縱有故則使人清廟敬重<lb/>
郊禋禮大故廟焚日蝕許以可遷輕哀㣲故事不合改<lb/>
是以鼷䑕食牛改卜非禮晉世祖有司行事顧司空之<lb/>
<pb n="32a"/>
改郊月既不見其當時之宜此不足為准愚謂日蝕廟<lb/>
火天譴之變迺可遷日至於舉哀小故不宜改辰衆議<lb/>
不同參議既有理據且晉氏遷郊宋初遷祠並有成准<lb/>
謂孟月散齋之中遇雨及舉輕哀宜擇吉更遷無定限<lb/>
數唯入致齋及侵仲月節者使有司行事詔可<lb/>
　　　　蕙田案事重則遷日小故不改期於義亦可<lb/>
　　　　通<lb/>
大明五年十月甲寅有司奏今月八日烝祠二廟公卿<lb/>
<pb n="32b"/>
行事有皇太子獻妃服前太常丞庾蔚之議禮所以有<lb/>
喪廢祭由祭必有樂皇太子以元嫡之重故主上服妃<lb/>
不以尊降既正服大功愚謂不應祭有故三公行事是<lb/>
得祭之辰非今之比卿卒猶不繹况於太子妃乎博士<lb/>
司馬興之議夫緦則不祭禮之大經卿卒不繹春秋明<lb/>
義又尋魏代平原公主薨髙堂隆議不應三月廢祠而<lb/>
猶云殯𦵏之間權廢事改吉芬馥享祠尋此語意非使<lb/>
有司此無服之喪尚以未𦵏為廢况皇太子妃及大功<lb/>
<pb n="33a"/>
未祔者邪上尋禮文下准前代不得烝祠領軍長史周<lb/>
景逺議案禮緦不祭大功廢祠理不俟言今皇太子故<lb/>
妃既未山塋未從權制則應依禮廢烝嘗至尊以大功<lb/>
之服於禮不得親奉非有故之謂亦不使公卿行事右<lb/>
丞徐爰議以為禮緦不祭蓋惟通議大夫以尊貴降絶<lb/>
及其有服不容復異祭統云君有故使人可者謂於禮<lb/>
應祭君不得齊祭不可闕故使臣下攝奉不謂君不應<lb/>
祭有司行事也晉咸寧四年景獻皇后崩晉武帝伯母<lb/>
<pb n="33b"/>
宗廟廢一時之祀雖名號尊崇粗可依准今太子妃至<lb/>
尊正服大功非有故之比既未山塋謂烝祠宜廢尋蔚<lb/>
之等議指歸不殊闕烝為允過卒哭祔廟一依常典詔<lb/>
可<lb/>
　　　　蕙田案此議謂大功廢祭不使人攝義亦可<lb/>
　　　　通<lb/>
七年二月丙辰有司奏鑾輿巡蒐江左講武校獵獲肉<lb/>
先薦太廟章太后廟并設醢酒公卿行事及獻妃隂室<lb/>
<pb n="34a"/>
室長行事太學博士虞龢議檢周禮四時講武獻牲各<lb/>
有所施振旅春蒐則以祭社茇舍夏苖則以享礿治兵<lb/>
秋獮則以祀方大閲冬狩則以享烝案漢祭祀志唯立<lb/>
秋之日白郊事畢始揚威武名曰貙劉乘輿入囿躬執<lb/>
弩以射牲以鹿麑太宰令謁者各一人載獲車馳送陵<lb/>
廟然則春田薦廟未有先准兼太常丞庾蔚之議龢所<lb/>
言是蒐狩不失其時此禮久廢今時龢表晏講武教人<lb/>
又䖍供乾豆先薦二廟禮情俱允社主土神司空土官<lb/>
<pb n="34b"/>
故祭社使司空行事太廟宜使上公參議蒐狩之禮四<lb/>
時異議禮有損益時代不同今既無復四方之祭三殺<lb/>
之儀曠廢來久禽獲牲物面傷翦毛未成禽不獻太宰<lb/>
令謁者擇上殺奉送先薦廟社二廟依舊以太尉行事<lb/>
詔可<lb/>
明帝本紀泰始元年十二月壬午車駕謁太廟<lb/>
禮志明帝泰始二年六月丁丑有司奏來七月嘗祀二<lb/>
廟依舊車駕親奉孝武皇帝至尊親進觴爵及拜伏又<lb/>
<pb n="35a"/>
昭皇太后室應拜及祝文稱皇帝諱又皇后今月二十<lb/>
五日䖍見於禰拜孝武皇帝昭皇太后並無明文下禮<lb/>
官議正太學博士劉緄議尋晉元北面稱臣於愍帝烝<lb/>
嘗奉薦亦使有司行事且兄弟不相為後著於魯史以<lb/>
此而推孝武之室至尊無容親進觴爵拜伏其日親進<lb/>
章皇太后廟經昭皇太后室過前議既使有司行事謂<lb/>
不應進拜昭皇太后正號久定登列廟祀詳尋祝文宜<lb/>
稱皇帝諱案禮婦無見兄之典昭后位居傍尊致䖍之<lb/>
<pb n="35b"/>
儀理不容備孝武昭后二室牲薦宜闕太常丞虞愿議<lb/>
夫烝嘗之禮事存繼嗣故傍尊雖近弟姪弗祀君道雖<lb/>
髙臣無祭典案晉景帝之於武帝屬居伯父武帝至祭<lb/>
之日猶進觴爵今上既纂嗣文皇於孝武室謂宜進拜<lb/>
而已觴爵使有司行事案禮過墓則軾過祀則下凡在<lb/>
神祗尚或致恭况昭太后母臨四海至尊親曾北面兄<lb/>
母有敬謂宜進拜祝文宜稱皇帝諱尋皇后廟見之禮<lb/>
本修䖍為義今於孝武論其嫂叔則無通問之典語其<lb/>
<pb n="36a"/>
尊卑亦無相見之義又皇后登御之初昭后猶正位在<lb/>
宫敬謁之道久已前備愚謂孝武昭太后二室並不復<lb/>
薦告參議以愿議為允詔可<lb/>
泰豫元年七月庚申有司奏七月嘗祠至尊諒闇之内<lb/>
為親奉與不使下禮官通議伏尋三年之制自天子達<lb/>
漢文愍秦餘之弊於是制為權典魏晉以來卒哭而祔<lb/>
則就吉案禮記王制三年不祭唯祭天地社稷為越紼<lb/>
而行事鄭元云唯不敢以卑廢尊也范宣難杜預叚暢<lb/>
<pb n="36b"/>
所以闕宗廟祭者皆人理所奉哀戚之情同於生者譙<lb/>
周祭志稱禮身有喪則不為吉祭緦麻之喪於祖考有<lb/>
服者則亦不祭為神不饗也尋宫中有故雖在無服亦<lb/>
廢祭三月有喪不祭如或非若三年之内必宜親奉者<lb/>
則應禘序昭穆而今必須免喪然後禘祫故知未祭之<lb/>
意當似可思起居注晉武有二喪兩期之中並不自祠<lb/>
亦近代前事也伏惟至尊孝越姬文情深明發公服雖<lb/>
釋純哀内纒推訪典例則未應親奉有司祗應祭不為<lb/>
<pb n="37a"/>
曠仰思從敬竊謂為允臣等參議甚有明證宜如所上<lb/>
詔可<lb/>
元徽二年十月丙寅有司奏至尊親祠太廟文皇帝大<lb/>
后之日孝武皇帝及昭穆太后雖親非正統而嘗經北<lb/>
面未詳應親執爵與不下禮官議太學博士周山文議<lb/>
案禮尊者尊統上卑者尊統下孝武皇帝於至尊雖親<lb/>
非正統而祖宗之號别於七廟愚謂親奉之日應執觴<lb/>
爵昭皇太后既親非禮正宜使三公行事博士顔爕等<lb/>
<pb n="37b"/>
四人同山文兼太常丞韓賁議晉景帝之於世祖肅祖<lb/>
之於孝武皆旁尊也親執觴杓今孝武皇帝於至尊親<lb/>
惟伯父功列祖宗奉祠之日謂宜親執案昭皇太后於<lb/>
主上親無名秩情則疏逺庶母在我猶子祭孫止况伯<lb/>
父之庶母愚謂昭后觴爵可付之有司前左丞孫緬議<lb/>
晉世祖宗祠顯宗烈宗肅祖並是晉帝之伯今朝明準<lb/>
而初無有司行事之禮愚謂主上親執孝武皇帝觴爵<lb/>
有愜情敬昭皇太后君母之貴見尊一時而與章宣二<lb/>
<pb n="38a"/>
廟同饗閟宫非唯不躬奉迺宜議其毁替請且依舊三<lb/>
公行事詔緬議為允<lb/>
樂志宗廟登歌八篇　王韶之造<lb/>
　祠北平府君登歌　綿綿遐緒昭明載融漢徳未逺<lb/>
　堯有遺風於穆皇祖永世克隆本枝惟慶貽厥靡窮<lb/>
　祠相國掾府君登歌　乃立清廟清廟肅肅乃備禮<lb/>
　容禮容穆穆顯允皇祖昭是嗣服錫兹繁祉聿懷多<lb/>
　福<lb/>
<pb n="38b"/>
　祠開封府君登歌　四縣既序簫管既舉堂獻六瑚<lb/>
　庭萬八羽先王有典克禋皇祖不顯洪烈永介休祜<lb/>
　祠武原府君登歌　鐘鼓喤喤威儀將將温恭禮樂<lb/>
　敬享曾皇邁徳垂仁係軌重光天命純嘏惠我無疆<lb/>
　祠東安府君登歌　鑠矣皇祖帝度其心永言配命<lb/>
　播兹徽音思我茂猷如玉如金駿奔在陛是鑒是歆<lb/>
　祠孝皇帝登歌　烝哉孝皇齊聖廣淵發祥誕慶景<lb/>
　祚自天徳敷金石道被管弦有命既集徽風永宣<lb/>
<pb n="39a"/>
　祠髙祖武皇帝登歌　惟天有命眷求上哲赫矣聖<lb/>
　武撫運桓撥功並敷土道均汝墳止戈曰武經緯稱<lb/>
　文鳥龍失紀雲火代名受終改物作我宋京至道惟<lb/>
　王大業有劭降徳兆民升歌清廟<lb/>
　祠七廟享神登歌<hi>并以歌章太后篇</hi>　奕奕寢廟奉璋在庭<lb/>
　笙籥既列犧象既盈黍稷匪芳明祀惟馨樂具禮充<lb/>
　潔羞<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>誠神之格思介以休禎濟濟羣辟永觀厥成<lb/>
　世祖孝武皇帝歌<hi>謝莊造</hi>　帝錫二祖長世多祜於穆<lb/>
<pb n="39b"/>
　叡考襲聖承矩𤣥極弛馭乾紐墜緒闢我皇維締我<lb/>
　宋宇刷定四海肇構神京復禮輯樂散馬墮城澤牣<lb/>
　九有化浮八瀛慶雲承掖甘露飛甍肅肅清廟徽徽<lb/>
　閟宫舞蹈象徳笙磬陳風黍稷非盛明徳惟崇神其<lb/>
　歆止降福無窮<lb/>
章廟舞樂歌詞<hi>雜歌悉同用太廟詞唯三后别撰</hi>　殷淡造<lb/>
　賓出入奏肅成樂歌詞二章　彛承孝典恭事嚴聖<lb/>
　浹天奉賮罄壤齊慶司儀具序羽容夙彰分枝颺烈<lb/>
<pb n="40a"/>
　黼構周張助寳奠軒酎珍充庭璆縣凝㑹涓朱竚聲<lb/>
　先期選禮肅若有承祗對靈祉皇慶昭膺　尊事威<lb/>
　儀暉容昭叙迅恭神明粱盛牲俎肅肅嚴宫藹藹崇<lb/>
　基皇靈降祉百祗具司戒誠望夜端列承朝依㣲昭<lb/>
　旦物色輕宵鴻慶遐鬯嘉<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>令芳翊帝明徳永祚流<lb/>
　光<lb/>
　牲出入引牲樂歌詞　維誠潔饗維孝奠靈敬芬黍<lb/>
　稷敬滌犧牲騂繭在豢載溢載豐以承宗祀以肅皇<lb/>
<pb n="40b"/>
　衷蕭芳四舉華火周傳神監孔昭嘉是柔牷<lb/>
　<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>豆呈毛血奏嘉<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>樂歌詞　肇禋戒祀禮容咸舉<lb/>
　六典飾文九司昭序牲柔既昭犧剛既陳恭滌惟清<lb/>
　敬事惟神加籩再御兼俎重<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>節動軒越聲流金縣<lb/>
　奕奕閟幄娓娓嚴闈潔誠夕鑑端服晨暉聖靈戾止<lb/>
　翊我皇則上綏四㝢下洋萬國永吉孝饗孝饗有容<lb/>
　儐僚贊列肅肅雝雝　右夕牲歌詞<lb/>
　迎神奏韶夏樂歌詞　閟宫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>
                    <graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>復殿㣲㣲璿除肅<lb/>
<pb n="41a"/>
　照釭璧彤煇黼帟神凝玉堂嚴馨圜火夕燿方水朝<lb/>
　清金枝委樹翠鐙竚縣渟波澄宿華漢浮天恭事既<lb/>
　夙䖍心有慕仰降皇靈俯寧依胙<lb/>
　皇帝入廟北門奏永至樂歌詞　皇明鬯矣孝容以<lb/>
　昭鑾華羽迾拂漢涵滈申申嘉夜翊翊休朝行金景<lb/>
　送步玉風韶師承祀則肅對禋祧<lb/>
　太祝祼地奏登歌樂詞二章　帝容承祀練時涓日<lb/>
　九重徹關四靈賓室肅倡函音庶旄委佾休靈告饗<lb/>
<pb n="41b"/>
　嘉<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>尚芬玉瑚飾列桂簋昭陳具司選禮翼翼振振<lb/>
　　祼崇祀典酎恭考時禮無爽物信靡媿詞精華孚<lb/>
　鬯誠監昭通升歌翊節下管調風皇心履變敬明尊<lb/>
　親大哉孝徳至矣交神<lb/>
　皇帝還東壁受福酒奏嘉時之樂舞詞　禮<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>洽福<lb/>
　時昌皇聖膺嘉祐帝業凝休祥居極乘景運宅徳瑞<lb/>
　中王澄明臨四表精華延八鄉洞海周聲惠徹㝢麗<lb/>
　乾光靈慶纒世祉鴻烈永無疆<lb/>
<pb n="42a"/>
　送神奏昭夏之樂舞歌詞二章　大孝備盛禮豐神<lb/>
　安留嘉樂充旋駕聳汎青穹延八虚闢四空藹流景<lb/>
　肅行風　昭融教緝風度戀皇靈結深慕解羽縣輟<lb/>
　華樹背璿除端玉輅流汪濊慶國步<lb/>
　皇帝詣便殿奏休成之樂歌詞　釃醴具登嘉俎咸<lb/>
　<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>饗洽誠陳禮周樂徧祝詞罷祼序容輟縣蹕動端<lb/>
　庭鑾回嚴殿神儀駐景華漢亭虚八靈案衛三祗解<lb/>
　途翠蓋燿澄罼奕疑宸玉鑣息節金輅懷音式誠逺<lb/>
<pb n="42b"/>
　孝底心肅感追慿皇鑒思承淵範神錫懋祉四緯昭<lb/>
　明仰福帝徽俯齊庶生<lb/>
　　　　蕙田案以上宋<lb/>
南齊書禮志建元元年太祖親祀太廟六室如儀拜伏<lb/>
竟次至昭后室前儀注應倚立上以為疑欲使廟僚行<lb/>
事又欲以諸王代祝令於昭后室前執爵以問彭城丞<lb/>
劉瓛瓛對謂若都不至昭后坐前竊以為薄廟僚即是<lb/>
代上執爵饋奠耳祝令位卑恐諸王無容代之舊廟儀<lb/>
<pb n="43a"/>
諸王得兼三公親事謂此為便從之<lb/>
通典喪廢祭議齊髙帝建元四年武帝在諒闇尚書令<lb/>
王儉奏曰權典既行喪禮斯奪事興漢代源由甚逺殷<lb/>
宗諒闇非有服之稱周王即吉惟宴樂為譏春秋之義<lb/>
嗣君踰年則會聘左氏云凡君即位卿出並聘踐修舊<lb/>
好謀事補闕禮之大者自斯而談朝聘烝嘗之典卒哭<lb/>
而備行婚禘蒐樂之事三載而後舉通塞興廢各有由<lb/>
然案禮稱武王崩明年六月既𦵏周公冠成王而朝於<lb/>
<pb n="43b"/>
祖以見諸侯又曾子問孔子曰天子崩國君薨則祝取<lb/>
羣廟之主而藏諸祖廟禮也卒哭成事而後主各反其<lb/>
廟左氏傳凡君卒哭而祔祔而後特祀於主烝嘗禘於<lb/>
廟三年喪畢吉禘於廟躋羣主以定新主也著在經誥<lb/>
晉宋因循同規前典卒哭公除親奉烝嘗率禮無違因<lb/>
心允協爰至宋明帝時禮官立議不宜親奉乃引三年<lb/>
之制自天子達庶人曾不知本在至情既𦵏釋除事以<lb/>
權奪越紼之㫖事施未𦵏卒哭之後何紼可越晉武在<lb/>
<pb n="44a"/>
喪每欲伸寧戚之懷不全依諒闇之典至於四時烝嘗<lb/>
以哀疚未堪非便頓改舊式江左通儒守而弗革又宜<lb/>
即心而言公卿大事則負扆親臨三元告始則會朝萬<lb/>
國豈曰能安國家故也宗廟烝嘗孝敬所先寧容吉事<lb/>
備行斯典獨廢就令必宜廢祭則應三年永闕乃復同<lb/>
之他故有司攝禮進退二三彌乖喪典謂宜依禮親奉<lb/>
從之<lb/>
文獻通考齊武帝永明九年詔太廟四時祭薦宣皇帝<lb/>
<pb n="44b"/>
起麪餅鴨<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>孝皇后筍鴨卵脯□炙白肉髙皇帝肉膾<lb/>
葅羮昭皇后茗粣炙魚皆所嗜也先時帝夢太祖謂已<lb/>
宋氏諸帝常在太廟從我求食可别為吾致祠乃命豫<lb/>
章王妃庾氏四時祠二帝二后於清溪故宅牲牢服章<lb/>
皆如家人禮<lb/>
　司馬氏光曰昔屈到嗜芰屈建去之以為不可以私<lb/>
　欲干國之典况子為天子而以庶人之禮祭其父違<lb/>
　禮甚矣衛成公欲祀相甯武子猶非之而况降祀祖<lb/>
<pb n="45a"/>
　考於私宫使庶婦尸之乎<lb/>
南齊書樂志太廟樂歌辭周頌清廟一篇漢安世歌十<lb/>
七章是也永平三年東平王蒼造光武廟登歌一章二<lb/>
十六句其辭稱述功徳建安十八年魏國初建侍中王<lb/>
粲作登歌安世詩説神靈鑒饗之意明帝時侍中繆襲<lb/>
奏安世詩本故漢時歌名今詩所歌非徃詩之文襲案<lb/>
漢禮志云安世樂猶周房中樂也徃昔議者以房中歌<lb/>
后妃之徳宜改安世名正始之樂後續漢安世歌亦説<lb/>
<pb n="45b"/>
神來宴饗無有后妃之言思惟徃者謂房中樂為后妃<lb/>
歌恐失其意方祭祀娯神登歌先祖功徳下堂詠宴享<lb/>
無事歌后妃之化也于是改安世樂曰饗神歌散騎常<lb/>
侍王肅作宗廟詩頌十二篇不入於樂晉泰始中傅元<lb/>
造宗廟夕牲昭夏歌一篇迎送神肆夏歌詩一篇登歌<lb/>
七廟七篇元云登歌歌盛徳之功烈故廟異其文至于<lb/>
饗神猶周頌之有瞽及雍但説祭饗神明禮樂之盛七<lb/>
廟饗神皆用之夏侯湛又造宗廟歌十三篇宋世王韶<lb/>
<pb n="46a"/>
之造七廟登歌七篇昇明中太祖為齊王令司空禇淵<lb/>
造太廟登歌二章建元初詔黄門侍郎謝超宗造廟樂<lb/>
歌詩十六章永明二年尚書殿中曹奏太祖髙皇帝廟<lb/>
神室奏髙徳宣烈之舞未有歌詩郊應須歌辭穆皇后<lb/>
廟神室亦未有歌辭案傅元云登歌廟異其文饗神十<lb/>
室同辭此議為允又尋漢世歌篇多少無定皆稱事立<lb/>
文並多八句然後轉韻時有兩三韻而轉其例甚寡張<lb/>
華夏侯湛亦同前式傅元改韻頗數更傷簡節之美近<lb/>
<pb n="46b"/>
世王韶之顔延之並四韻乃轉得賖促之中顔延之謝<lb/>
莊作三廟歌皆各三章章八句此于序述功業詳畧為<lb/>
宜今宜依之郊配之日改降尊作主禮殊宗廟穆后母<lb/>
儀之化事異經綸此二歌為一章八句别奏事御奉行<lb/>
詔可尚書令王儉造太廟二室及郊配辭<lb/>
　羣臣出入奏肅咸樂歌辭　絜誠底孝孝感煙霜夤<lb/>
　儀式序肅禮綿張金華樹藻肅哲騰光殷殷升奏嚴<lb/>
　嚴階庠匪椒匪玉是降是將懋分神衷翊祐傳昌<lb/>
<pb n="47a"/>
　牲出入奏引牲樂歌辭　肇祀嚴靈恭禮尊國達敬<lb/>
　敷典結孝陳則芬滌既肅犧牲既整聳誠流思端儀<lb/>
　選景肆禮佇夜綿樂望晨崇席皇鑒用饗明神<lb/>
　薦豆呈毛血奏嘉薦樂歌辭　清思□□閟寢㣲㣲<lb/>
　恭言載感肅若有希芬俎且陳嘉薦兼列凝馨煙颺<lb/>
　分照星晳睿靈式降協我帝道上登五緯下陶八表<lb/>
　　右夕牲歌辭<lb/>
　迎神奏昭夏樂辭　涓辰選氣展禮恭祗重闈月洞<lb/>
<pb n="47b"/>
　層牖煙施載虚玉鬯載受金枝天歌折饗雲舞罄儀<lb/>
　神惟降止泛景凝羲帝華永藹泯藻方摛<lb/>
　皇帝入廟北門奏永至樂歌辭　戯繇惟則姬經式<lb/>
　序九司聯事八方承宇鑾迾静陳縵樂具舉凝旒若<lb/>
　慕傾璜載佇振振琁衛穆穆禮容載藹皇步式敷帝<lb/>
　蹤<lb/>
　太祝祼地奏登歌辭　清明既鬯大孝乃熈天儀睟<lb/>
　愴皇心儼思既芬房豆載絜牷牲鬱祼升禮鋗玉登<lb/>
<pb n="48a"/>
　聲茂對幽嚴式奉徽靈以享以祀惟感惟誠<lb/>
　皇祖廣靈丞府君神室奏凱容樂歌辭　國昭惟茂<lb/>
　帝穆惟崇登祥緯逺締世景融紛綸睿緒菴蔚王風<lb/>
　明進厥始濬哲文終<lb/>
　皇祖大中大夫府君神室奏凱容樂歌辭　琁條夤<lb/>
　蔚瓊源浚照懋矣皇烈載挺明劭永言敬思式恭惟<lb/>
　教休途良乂榮光有耀<lb/>
　皇祖淮隂令府君神室奏凱容樂歌辭　嚴宗正典<lb/>
<pb n="48b"/>
　崇饗肇禋九章既飾三清既陳昭恭皇祖承假徽神<lb/>
　貞祐伊協卿藹是鄰<lb/>
　皇曾祖即邱令府君神室奏凱容樂歌辭　肅惟敬<lb/>
　祀絜事參薌環祇象綴緬密絲簧明明烈祖尚錫龍<lb/>
　光粤雅于姬伊頌在商<lb/>
　皇祖太常卿府君神室奏凱容樂歌辭　神宫懋鄴<lb/>
　明寢昌基徳凝羽綴道鬯容辭假我帝緒懿我皇維<lb/>
　昭大之載國齊之祺<lb/>
<pb n="49a"/>
　皇考宣皇神室奏宣徳凱容樂歌辭　道閟期運義<lb/>
　開藏用皇矣睿祖至哉攸縱循規列照襲矩重芬徳<lb/>
　溢羲軒道懋炎雲<lb/>
　昭皇后神室奏凱容樂歌辭　月靈誕慶雲瑞開祥<lb/>
　道茂淵柔徳表徽章粹訓宸中儀形宙外容蹈凝華<lb/>
　金羽傳藹<lb/>
　皇帝還東壁上福酒奏永祚樂歌辭　構宸抗宇合<lb/>
　軫齊文萬靈載溢百禮以殷朱絃繞風翠羽停雲桂<lb/>
<pb n="49b"/>
　樽既滌瑶俎既薰升薦惟誠昭禮惟芬降祉遥裔集<lb/>
　慶氤氲<lb/>
　送神奏肆夏樂歌辭　禮既升樂以愉昭序溢幽饗<lb/>
　餘人祗鬯敬教敷神光動靈駕翔芬九垓鏡八鄉福<lb/>
　無届祚無疆<lb/>
　皇帝詣便殿奏休成樂歌辭　睿孝式鬯饗敬爰徧<lb/>
　諦容輟序佾文静縣辰儀聳蹕宵衛浮鑾旒帟雲舒<lb/>
　翠華景搏恭惟尚烈休明再纒國猷逺藹昌圖聿宣<lb/>
<pb n="50a"/>
　太廟登歌辭二章　惟王建國設廟凝靈月薦流典<lb/>
　時祀暉經瞻宸僾思雨露追情簡日筮晷閟奠升文<lb/>
　金罍渟桂沖幄舒薰備僚肅列駐景開雲　至饗攸<lb/>
　極睿孝惇禮具物咸絜聲香合體氣昭扶幽𦕈慕纒<lb/>
　逺迎絲驚促送佾留晚聖衷踐候節改増愴妙感崇<lb/>
　深英徽彌亮<lb/>
　太祖髙皇帝神室奏髙徳宣烈樂歌辭　悠悠草昧<lb/>
　穆穆經綸乃文乃武乃聖乃神動龕危亂静比斯民<lb/>
<pb n="50b"/>
　誕膺休命奄有八夤握機肇運光啟禹服義滿天淵<lb/>
　禮昭地軸澤靡不懷威無不肅戎夷竭歡象來致福<lb/>
　偃風裁化暅日敷祥信星含曜秬草流芳七廟觀徳<lb/>
　六樂宣章惟先惟敬是饗是將<lb/>
　穆皇后神室奏穆徳凱容之樂辭　大姒嬪周塗山<lb/>
　儷禹我后嗣徽重規疊矩肅肅閟宫翔翔雲舞有饗<lb/>
　徳馨無絶終古<lb/>
　髙宗明皇帝神室奏明徳凱容之樂歌辭　多難固<lb/>
<pb n="51a"/>
　業殷憂啟聖帝宗纘武惟時執競起栁獻祥百堵興<lb/>
　詠義雖祀夏功符受命逺無不懷邇無不肅其儀濟<lb/>
　濟其容穆穆赫矣君臨昭哉嗣服允王維后膺此多<lb/>
　福禮以昭事樂以感靈八簋陳室六舞充庭觀徳在<lb/>
　廟象徳在形四海來祭萬國咸寧<lb/>
　　　　蕙田案以上齊<lb/>
隋書禮儀志梁武帝制春祠夏礿秋嘗冬烝并臘一嵗<lb/>
凡五謂之時祭<lb/>
<pb n="51b"/>
天監三年都令史王景之列自江左以來郊廟祭祀帝<lb/>
已入齊百姓尚哭以為乖禮佟之等奏案禮國門在臯<lb/>
門外今之籬門是也今古殊制若禁凶服不得入籬門<lb/>
為太逺宜以六門為斷詔曰六門之内士庶甚多四時<lb/>
烝嘗俱斷其哭若有死者棺器須來既許其大而不許<lb/>
其細也到齋日宜去廟二百步斷哭<lb/>
四年何佟之議案禮未祭一日大宗伯省牲鑊祭日之<lb/>
晨君親牽牲麗碑後代有冒暗之防而人主猶必親奉<lb/>
<pb n="52a"/>
故有夕牲之禮頃代人君不復躬牽相承丹陽尹牽牲<lb/>
於古無取宜依以未祭一日之暮大常省牲視鑊祭日<lb/>
之晨使太尉牽牲出入也少牢饋食殺牲於廟門外今<lb/>
儀注詣厨烹牲謂宜依舊帝可其奏佟之又曰鄭𤣥云<lb/>
天子諸侯之祭禮先有祼尸之事乃迎牲今儀注乃至<lb/>
薦熟畢太祝方執珪瓚祼地違謬若斯又近代人君不<lb/>
復躬行祼禮太尉既攝位實宜親執其事而越使卑賤<lb/>
太祝甚乖舊典愚謂祭日之晨宜使太尉先行祼獻乃<lb/>
<pb n="52b"/>
後迎牲帝曰祼尸本使神有所附今既無尸祼將安設<lb/>
佟之曰如馬鄭之意祼雖獻尸而義在求神今雖無尸<lb/>
求神之義恐不可闕帝曰此本因尸以祀神今若無尸<lb/>
則宜立寄求之所祼義乃定佟之曰祭統云獻之屬莫<lb/>
重於祼今既存尸卒食之獻則祼鬯之求實不可闕又<lb/>
送神更祼經記無文宜依禮革奏未報而佟之卒後明<lb/>
山賓復申其理帝曰佟之既不復存宜從其議也自是<lb/>
始使太尉代太祝行祼而又牽牲太常任昉又以未明<lb/>
<pb n="53a"/>
九刻呈牲又加太尉祼酒三刻施饌間中五刻行儀不<lb/>
辦近者臨祭從事實以二更至未明三刻方辦明山賓<lb/>
議謂九刻已疑太早况二更非復祭旦帝曰夜半子時即<lb/>
是晨始宜取三更省牲餘依儀注又有司以為三牲或<lb/>
離杙依制埋瘞猪羊死則不埋請議其制司馬褧等議<lb/>
以為牲死則埋必在滌矣謂三牲在滌死悉宜埋帝從<lb/>
之<lb/>
五年明山賓議罇彛之制祭圖唯有三罇一曰象罇周<lb/>
<pb n="53b"/>
罇也二曰山罍夏罇也三曰著罇殷罇也徒有彛名竟<lb/>
無其器直酌象罇之酒以為珪瓚之實竊尋祼重於獻<lb/>
不容共罇宜循彛器以備大典案禮器有六彛春祠夏<lb/>
礿祼用雞彛烏彛王以珪瓚初祼后以璋瓚亞祼故春<lb/>
夏兩祭俱用二彛今古禮殊無復亞祼止循其二春夏<lb/>
雞彛秋冬牛彛庶禮物備也帝曰雞是金禽亦主巽位<lb/>
但金火相伏用之通夏於義為疑山賓曰臣愚管不奉<lb/>
明詔則終年乖舛案鳥彛是南方之物則主火位木生<lb/>
<pb n="54a"/>
於火宜以鳥彛春夏兼用帝從之<lb/>
梁書武帝本紀天監十六年夏四月甲子初去宗廟牲<lb/>
冬十月去宗廟薦脩始用蔬果<lb/>
隋書禮儀志天監十六年詔曰夫神無常饗饗于克誠<lb/>
所以西鄰礿祭實受其福宗廟祭祀猶有牲牢無益至<lb/>
誠有累冥道自今四時烝嘗外可量代八座議以大脯<lb/>
代一元大武八座又奏既停宰殺無復省牲之事請立<lb/>
省饌儀其衆官陪列並同省牲帝從之十月詔曰今雖<lb/>
<pb n="54b"/>
無復牲腥猶有脯脩之類即之幽明義為未盡可更詳<lb/>
定悉薦時蔬左丞司馬筠等參議大餅代大脯餘悉用<lb/>
蔬菜帝從之又舍人朱异議二廟祀相承止有一鉶羮<lb/>
蓋祭祀之禮應有兩羮相承止於一鉶即禮為乖請加<lb/>
熬油蓴羮一鉶帝從之於是起至敬殿景陽臺立七廟<lb/>
座月中再設净饌自是訖於臺城破諸廟遂不血食<lb/>
樂志梁宗廟皇帝初獻奏登歌七曲四言　功髙禮洽<lb/>
　道尊樂備三獻具舉百司在位誠敬罔諐幽明同致<lb/>
<pb n="55a"/>
　茫茫億兆無思不遂蓋之如天容之如地　殷兆玉<lb/>
　篚周始邠王於赫文祖基我大梁肇土七十奄有四<lb/>
　方帝軒百祀人思未忘永言聖烈祚我無疆　有夏<lb/>
　多罪殷人塗炭四海倒懸十室思亂自天命我殱凶<lb/>
　殄難既躍乃飛言登天漢爰饗爰祀福禄攸贊　犧<lb/>
　象既飾罍俎斯具我鬱載馨黄流乃注峩峩卿士駿<lb/>
　奔是務佩上鳴堦纓還拂樹悠悠億兆天臨日煦<lb/>
　猗與至徳光被黔首鑄鎔蒼昊甄陶區有肅恭三獻<lb/>
<pb n="55b"/>
　對揚萬夀比屋可封含生無咎匪徒七百天長地久<lb/>
　　有命自天於皇后帝悠悠四海莫不來祭繁祉具<lb/>
　膺八神聳衛福至有兆慶來無際播此餘休于彼荒<lb/>
　裔　祀典昭潔我禮莫違八簋充室六龍解騑神宫<lb/>
　肅肅靈寢㣲㣲嘉薦既饗景福攸歸至徳光被洪祚<lb/>
　載輝<lb/>
　　　　蕙田案以上梁<lb/>
陳書髙祖本紀永定元年十二月庚辰皇帝謁太廟<lb/>
<pb n="56a"/>
通典陳制一嵗五祀謂春夏秋冬臘也每祭共以太牢<lb/>
始祖以三牲首餘唯骨體而已<lb/>
隋書樂志陳宗廟皇祖步兵府君神室奏凱容舞辭<lb/>
　於赫皇祖宫牆髙嶷邁彼厥初成兹峻極縵樂簡簡<lb/>
　閟寢翼翼祼饗若存惟靈靡測<lb/>
　皇祖正員府君神室奏凱容舞辭　昭哉上徳浚彼<lb/>
　洪源道光前訓慶流後昆神猷緬<hi>一作綿</hi>邈清廟斯存<lb/>
　以享以祀惟祖惟尊<lb/>
<pb n="56b"/>
　皇祖懷安府君神室奏凱容舞辭　選辰崇饗飾禮<lb/>
　嚴敬靡愛牲牢兼馨粢盛明明列祖龍光逺映肇我<lb/>
　王風形斯舞詠<lb/>
　皇髙祖安成府君神室奏凱容舞辭　道遥積慶徳<lb/>
　逺昌基永言祖武致享從思九章停列八舞迴墀靈<lb/>
　其降止百福來綏<lb/>
　皇曾祖太常府君神室奏凱容舞辭　肇迹帝基義<lb/>
　標鴻篆恭惟載徳瓊源方闡享薦三清筵陳四璉增<lb/>
<pb n="57a"/>
　我堂構式敷帝典<lb/>
　皇祖景皇帝神室奏景徳凱容舞辭　皇祖執徳長<lb/>
　發其祥顯仁藏用懷道韜光寧斯閟寢合此蕭薌永<lb/>
　昭貽厥還符翦商<lb/>
　皇考髙祖武皇帝神室奏武徳舞辭　烝哉聖祖撫<lb/>
　運升離道周經緯功格元祇方軒邁扈比舜陵媯緝<lb/>
　熙是詠欽明在斯雲雷遘屯圖南共舉大定揚越震<lb/>
　威衡楚四奥宅心九疇還叙景星出翼非雲入吕徳<lb/>
<pb n="57b"/>
　暢容辭慶昭羽綴於穆清廟載揚徽烈嘉玉既陳豐<lb/>
　盛斯潔是將是享鴻猷無絶<lb/>
　　　蕙田案以上陳<lb/>
　　　　　　　　　　右宋齊梁陳廟享<lb/>
北魏書禮志天興二年冬十月平文昭成獻明廟成嵗<lb/>
五祭用二至二分臘牲用太牢常遣宗正兼太尉率祠<lb/>
官侍祀又立神元思帝平文昭成獻明五帝廟於宫中<lb/>
嵗四祭用正冬臘九月牲用馬牛各一太祖親祀宫中<lb/>
<pb n="58a"/>
又於雲中及盛樂神元舊都祀神元以下七帝嵗三祭<lb/>
正冬臘用馬牛各一祠官侍祀<lb/>
太和六年十一月將親祀七廟詔有司依禮具儀於是<lb/>
羣臣議曰昔有虞親䖍祖考來格殷宗躬謁介福逌降<lb/>
大魏七廟之祭依先朝舊事多不親謁今陛下孝誠發<lb/>
中思親祀事稽合古王禮之常典臣等謹案舊章并採<lb/>
漢魏故事撰祭服冠履牲牢之具罍洗簠簋俎豆之器<lb/>
百官助祭位次樂官節奏之引升降進退之法别集為<lb/>
<pb n="58b"/>
親拜之儀制可於是上乃親祭其後四時常祀皆親之<lb/>
太宗本紀泰常四年夏四月庚辰有事於東廟逺藩助<lb/>
祭者數百國<lb/>
禮志泰常四年八月帝嘗於白登廟將薦熟有神異焉<lb/>
太廟博士許鍾上言曰臣聞聖人能饗帝孝子能饗親<lb/>
伏惟陛下孝誠之至通於神明近嘗於太祖廟有車騎<lb/>
聲從北門入殷殷轞轞震動門闕執事者無不肅慄斯<lb/>
乃國祚永隆之兆宜告天下使知聖徳之深逺<lb/>
<pb n="59a"/>
髙祖本紀太和十六年正月丙子始以孟月祭廟二月<lb/>
辛夘罷寒食饗<lb/>
　<hi>胡氏寅曰四時之祀天子用孟月禮之正也若寒食其始既不出於先王其節或跨乎仲季非天子之所</hi>
　<hi>宜行也茍以為祖宗常行有其舉之莫敢廢也蓋亦擇禮之中否而行之歟寒食之祀始於晉人思介之</hi>
　<hi>推之焚死為之不火食然則有天下國家者以是日祀其祖考可謂不經之禮雖祖考行之而未暇革今</hi>
　<hi>而革之去非以從是何不可之有魏孝文斷然行之不膠者卓矣</hi>
禮志太和十六年正月戊午詔曰夫四時享祀人子常<lb/>
道然祭薦之禮貴賤不同故有邑之君祭以首時無田<lb/>
<pb n="59b"/>
之士薦以仲月况七廟之重而用中節者哉自頃烝嘗<lb/>
之禮頗違舊義今將仰遵逺式以此孟月犆礿於太廟<lb/>
但廟典初改衆務殷凑無遑齋潔遂及於今又接神饗<lb/>
祖必須擇日今禮律未宣有司或不知此可勑太常令<lb/>
尅日以聞十月己亥詔曰夫先王制禮所以經綸萬代<lb/>
貽法後昆至乃郊天享祖莫不配祭然而有節白登廟<lb/>
者有為而興昭穆不次故太祖有三層之宇巴陵無方<lb/>
丈之室又常用季秋躬駕展䖍祀禮或有褻慢之失嘉<lb/>
<pb n="60a"/>
樂頗涉野合之譏今授衣之旦享祭明堂元冬之始奉<lb/>
烝太廟若復致齋白登便為一月再駕事成䙝瀆回詳<lb/>
二理謂宜省一白登之髙未若九室之美幃次之華未<lb/>
如清廟之盛將欲廢彼東山之祀成此二享之敬可具<lb/>
勅有司但令内典神者攝行祭事獻明道武各有廟稱<lb/>
可具依舊式自太宗諸帝昔無殿宇因停之<lb/>
　　　　蕙田案以上北魏<lb/>
隋書禮儀志北齊制春祠夏禴秋嘗冬烝皆以孟月并<lb/>
<pb n="60b"/>
臘凡五祭每祭室一太牢始以皇后亞獻<lb/>
北齊書文宣帝本紀天保二年正月乙酉有事于太廟<lb/>
武成帝本紀河清元年正月壬午享太廟<lb/>
隋書禮儀志河清元年定令四時祭廟禘祭及元日廟<lb/>
庭設庭燎二所<lb/>
音樂志北齊享廟樂辭<lb/>
　先祀一日夕牲羣臣入奏肆夏辭　霜凄雨暢烝哉<lb/>
　帝心有敬其祀肅事惟歆昭昭車服濟濟衣簮鞠躬<lb/>
<pb n="61a"/>
　貢酎磬折奉琛差以五列和以八音式祗王度如玉<lb/>
　如金<lb/>
　迎神奏髙明登歌樂辭　日卜惟吉辰擇其良奕奕<lb/>
　清廟黼黻周張大吕為角應鍾為羽路鼗隂竹徳歌<lb/>
　昭舞祀事孔明百神允穆神心乃顧保兹介福<lb/>
　牲出入奏昭夏樂辭　大祀云事獻奠有儀既歌既<lb/>
　展贊顧迎犧執從伊竦芻飾惟慄俟用於庭將升於<lb/>
　室且握且騂以致其誠惠我貽頌降祉千齡<lb/>
<pb n="61b"/>
　薦毛血奏昭夏辭<hi>三公出奏肆夏進熟羣臣入奏肆夏辭同</hi>　𬗟彼遐慨<lb/>
　悠然永思留連七享纒綿四時神升魄沈靡聞靡見<lb/>
　隂陽載俟臭聲兼薦祖考其鑒言卒王休降神敷錫<lb/>
　百福是由<lb/>
　進熟皇帝入北門奏皇夏樂辭　齊居嚴殿夙駕層<lb/>
　闈車輅垂彩旒衮騰輝聳誠載仰翹心有慕洞洞自<lb/>
　形斤斤表步閟宫有邃神道依俙孝心𬗟邈爰屬爰<lb/>
　依<lb/>
<pb n="62a"/>
　太祝祼地奏登歌樂辭<hi>皇帝詣東陛奏皇夏升殿又奏皇夏辭同</hi>　太室<lb/>
　窅窅神居宿設鬱鬯惟芬珪璋惟絜彛斚應時龍蒲<lb/>
　代用藉茅無咎福禄攸降端感會事儼思修禮齊齊<lb/>
　勿勿峩峩濟濟<lb/>
　皇帝升殿殿上作登歌樂辭　我祠我祖永惟厥先<lb/>
　炎農肇聖靈祉蟬聯霸圖終造帝業方宣道昌基構<lb/>
　撫運承天奄家六合爰光八埏尊神致禮孝思惟纒<lb/>
　寒來暑反惕薦在年匪敬伊慕備物不愆設簴設業<lb/>
<pb n="62b"/>
　鞉鼓填填辟公在位有容伊䖍登歌啟佾下管應懸<lb/>
　厥容無爽幽明肅然誠帀厚地和達穹𤣥既調風雨<lb/>
　載協山川周庭有列湯孫永延教聲惟被邁後光前<lb/>
　皇帝初獻皇祖司空公神室奏始基樂恢祚舞辭<lb/>
　克明克俊祖武惟昌業𢎞營土聲被海方有流厥徳<lb/>
　終耀其光明神幽贊景祚攸長<lb/>
　皇帝初獻皇祖吏部尚書神室奏始基樂恢祚舞辭<lb/>
　　顯允盛徳隆我前構瑶源彌潟瓊根愈秀誕惟有<lb/>
<pb n="63a"/>
　族丕緒克茂大業崇新洪基増舊<lb/>
　皇帝初獻皇祖泰州使君神室奏始基樂恢祚舞辭<lb/>
　　祖徳丕顯明喆知機豹變東國鵲起西歸禮申官<lb/>
　次命改朝衣敬思孝享多福無違<lb/>
　皇帝獻太祖太尉武貞公神室奏始基樂恢祚舞辭<lb/>
　　兆靈有業潛徳無聲韜光戢耀貫幽洞冥道𢎞舒<lb/>
　卷施博藏行緬道嵗事夜遽不寧<lb/>
　皇帝獻皇祖文穆皇帝神室奏始基樂恢祚舞辭<lb/>
<pb n="63b"/>
　皇皇祖徳穆穆其風語嘿自己明叡在躬荷天之錫<lb/>
　聖表克隆髙山作矣寳祚其崇離光旦旦載煥載融<lb/>
　感薦惟永神保無窮<lb/>
　皇帝獻髙祖神武皇帝神室奏武徳樂昭烈舞辭<lb/>
　天造草昧時難糾紛孰拯斯溺靡救其焚大人利見<lb/>
　緯武經文顧指惟極吐吸風雲開天闢地峻岳夷海<lb/>
　冥工掩迹上徳不宰神心有應龍化無待義征九服<lb/>
　仁兵告凱上平下成靡或不寧匪王伊帝偶極崇靈<lb/>
<pb n="64a"/>
　享親則孝潔祀惟誠禮備樂序肅贊神明<lb/>
　皇帝獻文襄皇帝神室奏文徳樂宣政舞辭　聖武<lb/>
　丕基叡文顯統眇哉神啟鬱矣天縱道則人𢎞徳云<lb/>
　邁種昭冥咸序崇深畢綜自中徂外經朝庇野政反<lb/>
　淪風威還缺雅旁作穆穆格于上下維享維宗來鑒<lb/>
　來假<lb/>
　皇帝獻顯祖文宣皇帝奏文王樂光大舞辭　元歴<lb/>
　已謝蒼靈告期圖璽有屬揖讓惟時龍升獸變𢎞我<lb/>
<pb n="64b"/>
　帝基對揚穹昊實啟雍熙欽若皇猷永懷王度欣賞<lb/>
　斯穆威刑允措軌物俱宣憲章咸布俗無邪指下歸<lb/>
　正路茫茫九域振以乾綱混通華裔配括天壤作禮<lb/>
　視徳列樂傳響薦祀惟䖍衣冠戴仰<lb/>
　皇帝還東壁飲福酒奏皇夏樂辭　孝心翼翼率禮<lb/>
　兢兢時洗時薦或降或升在堂在户載湛載凝多品<lb/>
　斯奠備物攸膺蘭芬敬挹玉俎恭承受祭之祜如彼<lb/>
　岡陵<lb/>
<pb n="65a"/>
　送神奏髙明樂辭　仰榱桷慕衣冠禮云罄祀將闌<lb/>
　神之駕紛奕奕乘白雲無不適窮昭域極幽塗歸帝<lb/>
　祉眷皇都<lb/>
　皇帝詣便殿奏皇夏樂辭<hi>羣臣出奏肆夏辭同</hi>　禮行斯畢樂<lb/>
　奏以終受嘏先退載暢其衷鑾軒循轍麾旌復路光<lb/>
　景徘徊絃歌顧慕靈之相矣有錫無疆國圖日鏡家<lb/>
　歴天長<lb/>
　　　　蕙田案以上北齊<lb/>
<pb n="65b"/>
北周書孝閔帝本紀元年正月乙巳祠太廟<lb/>
武帝本紀保定元年春正月戊辰詔曰履端開物實資<lb/>
元后代終成務諒惟宰棟故周文公以上聖之智翼彼<lb/>
姬周爰作六典用光七百自兹厥後代失其緒俾巍巍<lb/>
之化歴千祀而莫傳郁郁之風終百王而永墜我太祖<lb/>
文皇帝稟純和之氣挺天縱之英徳配乾元功侔造化<lb/>
故能捨末世之弊風蹈隆周之叡典誕述百官厥用允<lb/>
集所謂乾坤改而重構豈帝王洪範而已哉入嗣大寳<lb/>
<pb n="66a"/>
思揚休烈今可班斯禮於太祖廟庭已巳祠太廟班太<lb/>
祖所述六官焉<lb/>
天和三年五月庚戌祠太廟十月癸亥祠太廟<lb/>
宣帝本紀宣政元年六月丁酉即皇帝位七月乙巳祠<lb/>
太廟<lb/>
隋書禮儀志明帝崩廟號世宗武帝崩廟號髙祖並為<lb/>
祧廟而不毁其時祭各於其廟祫禘則於太祖廟亦以<lb/>
皇后預祭其儀與後齊同所異者皇后亞獻訖后又薦<lb/>
<pb n="66b"/>
加豆之籩其實菱芡芹葅兔醢冡宰終獻訖皇后親撤<lb/>
豆降還板位然後太祝撤焉<lb/>
北周書宣帝本紀大象二年正月癸巳祀太廟三月壬<lb/>
寅詔内外命婦皆執笏共拜宗廟四月已巳祀太廟<lb/>
隋書音樂志周宗廟歌辭<lb/>
　皇帝入廟門奏皇夏　肅肅清廟巖巖寢門欹器防<lb/>
　滿金人戒言應朄懸鼓崇牙樹羽階變升歌庭紛象<lb/>
　舞閑安象設緝熙清奠春鮪初登新蓱先薦僾然入<lb/>
<pb n="67a"/>
　室儼乎其<hi>一作在</hi>位悽愴履之非寒之謂<lb/>
　降神奏昭夏　永惟祖武潛慶靈長龍圖革命鳳歴<lb/>
　歸昌功移上墋徳耀中陽清廟肅肅猛虡煌煌曲髙<lb/>
　大夏聲和盛唐牲牷蕩滌蕭合馨香和鑾戾止振鷺<lb/>
　來翔永敷萬國是則四方<lb/>
　俎入皇帝升階奏皇夏　年祥辨日上協龜言奉酎<lb/>
　承列來庭駿奔彫禾飾斚翠羽承樽敬殫如此恭惟<lb/>
　執燔<lb/>
<pb n="67b"/>
　皇帝獻皇髙祖奏皇夏　慶緒千重秀鴻源萬里長<lb/>
　無時猶戢翼有道故韜光盛徳必有後仁義終克昌<lb/>
　明星初肇慶大電久呈祥<lb/>
　皇帝獻皇曾祖徳皇帝奏皇夏　克昌光上烈基聖<lb/>
　穆西藩崇仁髙涉渭積徳被居原帝圖張徃迹王業<lb/>
　茂前尊重分徳陽廟疊慶夀陵園百靈光祖武千年<lb/>
　福孝孫<lb/>
　皇帝獻皇祖太祖文皇帝奏皇夏　雄圖屬天造宏<lb/>
<pb n="68a"/>
　畧遇羣飛風雲猶聴命龍躍遂乘機百二當天險三<lb/>
　分拒樂推函谷風塵散河陽氛霧晞濟弱淪風起扶<lb/>
　危頺運歸地紐崩還正天樞落更追原詞乍超忽畢<lb/>
　隴或綿㣲終封三尺劍長卷一戎衣<lb/>
　皇帝獻文宣皇太后奏皇夏　月靈興慶沙祥發源<lb/>
　功參禹迹徳贊堯門言容典禮䄖翟徽章儀形温徳<lb/>
　令問昭陽日月不居嵗時婉娩瑞雲纒心閟宫惟逺<lb/>
　皇帝獻閔皇帝奏皇夏　龍圖基代徳天步屬艱難<lb/>
<pb n="68b"/>
　謳歌還受瑞揖讓乃登壇升輿芒刺重入位據關寒<lb/>
　卷舒雲汎濫游揚日浸㣲出鄭終無反居桐竟不歸<lb/>
　祀夏今惟舊尊靈謚更追<lb/>
　皇帝獻明皇帝奏皇夏　若水逢降君窮桑屬惟政<lb/>
　丕哉馭帝籙鬱矣當天命方定五雲官先齊八風令<lb/>
　文昌氣似珠太史河如鏡南宫學已開東觀書還聚<lb/>
　文辭金石韵毫翰風飈豎清室桂馮馮齊房芝詡詡<lb/>
　寧思玉管笛空見靈衣舞<lb/>
<pb n="69a"/>
　皇帝獻髙祖武皇帝奏皇夏　南河吐雲氣北斗降<lb/>
　星辰百靈咸仰徳千年一聖人書成紫㣲動律定鳳<lb/>
　凰馴六軍命西土甲子陳東隣戎衣此一定萬里更<lb/>
　無塵煙雲同五色日月並重輪流沙既西静盤木又<lb/>
　東臣凱樂聞朱鴈鐃歌見白麟今為六代祀還得九<lb/>
　疑賓<lb/>
　皇帝還東壁飲福酒奏皇夏　禮殫祼獻樂極休成<lb/>
　長離前掞宗祀文明縮酌浮蘭澄罍合鬯磬折禮容<lb/>
<pb n="69b"/>
　旋回靈貺受釐徹俎飲福移樽惟光惟烈文子文孫<lb/>
　皇帝還便坐奏皇夏　庭闋四始筵終三薦顧步階<lb/>
　墀徘徊餘奠六龍矯首七萃警途鼓移行漏風轉相<lb/>
　烏翼翼從事綿綿四時惟神降嘏永言保之<lb/>
　　　　蕙田案以上北周<lb/>
　　　　　　　　　　右北魏北齊北周廟享<lb/>
　<lb/>
　五禮通考卷九十<lb/>
</p>
<p>
</p>
  </div>
</body>
</text>
</TEI>
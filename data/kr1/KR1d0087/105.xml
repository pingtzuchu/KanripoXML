<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷九十五</head> <lb/>
    <p>
<pb n="1a"/>
欽定四庫全書<lb/>
　五禮通考卷九十五<lb/>
　　　　　　　　　　　　刑部尚書秦蕙田撰<lb/>
　　吉禮九十五<lb/>
　　　宗廟時享<lb/>
元史世祖本紀中統元年十二月乙巳始制祭享太廟祭<lb/>
器法服<lb/>
祭祀志元祖宗祭享之禮割牲奠馬湩以蒙古巫祝致辭<lb/>
<pb n="1b"/>
盖國俗也世祖元年秋七月丁丑設神位于中書省用登<lb/>
歌樂遣筆且齊致祭焉筆且齊譯典書記者十二月初命<lb/>
制太廟祭器法服　國俗舊禮每嵗太廟四祭用司禋監<lb/>
官一員名蒙古巫祝當省牲時法服同三獻官升殿詣室户<lb/>
告腯還至牲所以國語呼累朝帝后名諱而告之明旦三<lb/>
獻禮畢獻官御史太常卿博士復陞殿分詣各室蒙古博<lb/>
爾齊跪割牲太僕卿以朱漆盂奉馬乳酌奠巫祝以國語<lb/>
告神訖太祝奉祝幣詣燎位獻官以下復版位載拜禮畢<lb/>
<pb n="2a"/>
世祖本紀中統三年十二月癸亥享太廟<lb/>
祭祀志即中書省備三獻官大禮使司徒攝祀事禮畢<lb/>
神主復藏瑞像殿<lb/>
四年三月癸卯詔建太廟于燕京十一月丙戌仍寓祀<lb/>
亊中書以親王哈丹塔察爾王盤張文謙攝事<lb/>
攝事儀其目有九　一曰齋戒享前三日三獻官以下<lb/>
凡與祭員皆公服受誓戒于中書省是日質明有司設<lb/>
金椅于省庭一人執紅羅繖立于其左奉禮郎率儀鸞<lb/>
<pb n="2b"/>
局陳設版位獻官諸執事位俱藉以席仍加紫綾褥設<lb/>
初獻太尉位於省階少西南向大禮使立於其東少南<lb/>
西向監祭御史位二于通道之西東向監禮博士於通<lb/>
道之東西向俱北上設司徒亞終獻位於其南北向西<lb/>
上次助奠七祀獻官次太常卿光禄卿光禄丞書祝官<lb/>
讀祝官太官令良醖令廩犧令司尊彛舉祝官太官丞<lb/>
廪犧丞奉爵官奉瓚官盥爵官二巾篚官蒙古太祝巫<lb/>
祝㸃視儀衞清道官及與祭官依品級陳設皆異位重<lb/>
<pb n="3a"/>
行太廟令太樂令郊社令太祝位于通道之西北向東<lb/>
上太廟丞太樂丞郊社丞奉禮郎協律郎司天生位于<lb/>
通道之東北向西上齋郎位于其後贊者引行事等官<lb/>
各就位立定次引初獻官立定禮直官搢笏讀誓文曰<lb/>
某年某月某日享於太廟各揚其職其或不敬國有常<lb/>
刑散齋二日宿於正寢致齋一日宿於祠所散齋日治<lb/>
事如故不弔䘮問疾不作樂不判署刑殺文字不决罰<lb/>
罪人不與穢惡事致齋日惟享事得行餘悉禁凡與享<lb/>
<pb n="3b"/>
之官已齋而闕者通攝行事七品以下官先退餘官再<lb/>
拜禮直官贊鞠躬拜興拜興平立禮畢守廟兵衛與太<lb/>
樂工人俱清齋一宿赴祝所之日官給酒饌　二曰陳<lb/>
設享前二日所司設兵衛于廟門禁斷行人儀鸞局設<lb/>
幄幔于饌殿所司設三獻官以下行事執事官次于齋<lb/>
房之所前一日太樂令率其屬設宫縣之樂於庭中東<lb/>
方西方磬簴起北鐘簴次之南方北方磬簴起西鐘簴<lb/>
次之設十二鎛鐘于編縣之閒各依神位樹建鼔于四<lb/>
<pb n="4a"/>
隅置柷敔于北縣之内柷一在道東敔一在道西路鼓<lb/>
一在柷之東南晉鼓一在其後又路鼔一在柷之西南<lb/>
諸工人各于其後東方西方以北為上南方北方以西<lb/>
為上文舞在北武舞在南立舞表于酇綴之間又設登<lb/>
歌之樂于殿上前楹間玉磬一簴在西金鐘一簴在東<lb/>
柷一在金鐘北稍西敔一在玉磬北稍東搏拊二一在<lb/>
敔北一在柷北東西相向歌工次之餘工各位于縣後<lb/>
其匏竹者立於階間重行北向相對為首享前一日太<lb/>
<pb n="4b"/>
廟令率其屬掃除廟庭之内外樞宻院軍官一員率軍<lb/>
人剗除草穢平治道路又設七祀燎柴于廟門之外又<lb/>
於室内鋪設神位於北牖下當户南向每位設黼扆一<lb/>
紫綾厚褥一薄褥一莞席一繅席一虎皮次席二時暄<lb/>
則用桃枝竹席几在筵上又設三獻官拜跪褥位二一<lb/>
在室内一在室外學士院定撰祝冊訖書祝官於饌幕<lb/>
具公服書祝訖請初獻官署御名訖以授太廟令又設<lb/>
祝案于室户外之右又設三獻官位于殿下横街之南<lb/>
<pb n="5a"/>
稍西東向亞獻終獻位稍却助奠七祀獻官又於其南<lb/>
書祝官讀祝官舉祝官太廟令太官令良醖令廪犧令<lb/>
太廟丞太官丞位又於其南司尊彜奉瓚官奉爵官盥<lb/>
洗巾篚爵洗巾篚蒙古太祝蒙古巫祝太祝宫闈令及<lb/>
七祀司尊彛盥洗巾篚以次而南又設齋郎位於其後<lb/>
每等異位重行東向北上又設大禮使位於南神門東<lb/>
偏門稍北北向又設司徒太常卿等位於橫街之南稍<lb/>
東西向與亞終獻相對司徒位在北太常卿稍却太常<lb/>
<pb n="5b"/>
同知光禄卿僉院同僉院判光禄丞拱衛使以次而南<lb/>
又設監祭御史位二監禮博士位二於横街之北西向<lb/>
以北為上又設協律郎位在宫縣樂簴西北東向大樂<lb/>
丞在樂簴之間又設大樂令協律郎位于登歌樂簴之<lb/>
間又設牲榜于東神門外南向設太常卿位於牲位南<lb/>
向監祭御史位在太常卿之左太官令次之光禄丞太<lb/>
官丞又次之廪犧令位在牲西南廪犧丞稍却俱北向<lb/>
以右為上又設諸太祝位於牲東西向以北為上又設<lb/>
<pb n="6a"/>
蒙古巫祝位于牲東南北向又設省饌位於省饌殿前<lb/>
太常卿光祿卿光祿丞太官令位于東西向監祭監禮<lb/>
位于西東向皆北上太廟令陳祝版於室右之祝案又<lb/>
率祠祭局設籩豆簠簋每室左十有二籩右十有二豆<lb/>
俱為四行豋三在籩豆之間鉶三次之簠二簋二又次<lb/>
之簠左簋右俎七在簠簋之南香案一次之沙池又次<lb/>
之又設每室尊罍於通廊斚彛黄彛各一春夏用雞彛<lb/>
鳥彛犧尊二象尊二秋冬用著尊壺尊著尊二山罍二<lb/>
<pb n="6b"/>
以次在本室南之左皆加勺冪為酌尊所北向西上彛<lb/>
有舟坫冪又設壺尊二太尊二山罍四在殿下階間俱<lb/>
北向望室户之左皆有坫加冪設而不酌凡祭器皆藉<lb/>
以席又設七祀位于横街之南道東西向以北為上席<lb/>
皆以莞設神版位各于座首又設祭器每位左二籩右<lb/>
二豆簠一簋一在籩豆間俎一在籩前爵坫一次之壺<lb/>
尊二在神位之西東向以北為上皆有坫勺冪又設三<lb/>
獻盥洗爵洗在通街之西横街之南北向罍在洗西加<lb/>
<pb n="7a"/>
勺篚在洗東皆實以巾爵洗仍實以瓚爵加盤坫執罍<lb/>
篚者各位於後又設七祀獻官盥洗位於七祀神位前<lb/>
稍北罍在洗西篚在洗東實以巾又實爵于坫執罍篚<lb/>
者各位于後　三曰習儀享前二日三獻以下諸執事<lb/>
官員赴太廟習儀次日早各具公服乗馬赴東華門迎<lb/>
接御香至廟省牲　四曰迎香享前一日有司告諭坊<lb/>
市灑掃經行衢路祗備香案享前一日質明三獻官以<lb/>
下及諸執事官各具公服六品以下官皆借紫服詣崇<lb/>
<pb n="7b"/>
天門下太常禮儀院官一員奉御香一員奉酒二員奉<lb/>
馬湩自内出監祭監禮奉禮郎太祝分兩班前導控鶴<lb/>
五人一人執繖從者四人執儀仗在前行至大明門由<lb/>
正門出教坊大樂作至崇天門外奉香酒馬湩者安置<lb/>
腰輿導引如前行至外垣櫺星門外百官上馬分兩班<lb/>
行於儀仗之外清道官行於儀衛之先兵馬司廵兵夹<lb/>
道次之金鼓又次之京尹儀從又次之教坊大樂為一<lb/>
隊次之控鶴弩手各服其服執儀仗左右成列次之拱<lb/>
<pb n="8a"/>
衛使居其中儀鳳司細樂又次之太常卿與博士御史<lb/>
導於輿前獻官司徒大禮使助奠官從于輿後至廟入<lb/>
自南門至神門外百官及儀衛官止太常卿博士御史<lb/>
導輿三獻官司徒大禮使助奠官從入至殿下獻官奉<lb/>
香酒馬湩升自泰階入殿内通廊正位安置禮直官引<lb/>
獻官降自東階由東神門北偏門出釋服　五曰省牲<lb/>
器見親祀儀　六曰晨祼祀日丑前五刻太常卿光禄<lb/>
卿太廟令率其屬設燭於神位遂同三獻官司徒大禮<lb/>
<pb n="8b"/>
使等每室一人分設御香酒醴以金玉爵斚酌馬湩蒲<lb/>
萄尚醖酒奠於神案又陳籩豆之實籩四行以右為上<lb/>
第一行魚鱐在前糗餌粉餈次之第二行乾橑在前乾<lb/>
棗形鹽次之第三行鹿脯在前榛實乾桃次之第四行<lb/>
菱在前芡栗次之豆四行以左為上第一行芹菹在前<lb/>
筍菹葵菹次之第二行菁菹在前韭菹<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>食次之第三<lb/>
行魚醢在前兔醢豚拍次之第四行鹿臡在前醓醢糝<lb/>
食次之簠實以稻粱簋實以黍稷豋實以太羮鉶實以<lb/>
<pb n="9a"/>
和羮尊彛斚彛實以明水黄彛實以鬱鬯犧尊實以泛<lb/>
齊象尊實以醴齊著尊實以盎齊山罍實以三酒壺尊<lb/>
實以醍齊太尊實以沈齊凡齊之上尊實以明水酒之<lb/>
上尊實以元酒其酒齊皆以上醖代之又實七祀之祭<lb/>
器每位左二籩栗在前鹿脯次之右二豆菁菹在前鹿<lb/>
臡次之簠實以黍簋實以稷壺尊實以醍齊其酒齊亦<lb/>
以上醖代之陳設訖獻官以下行事執事官各服其服<lb/>
會于齊班㕔禮直官引太常卿監祭監禮太廟令太祝<lb/>
<pb n="9b"/>
宫闈令諸執事官齋郎自南神門東偏門入就位東西<lb/>
相向立定候監祭監禮案視殿之上下徹去盖冪糾察<lb/>
不如儀者退復位禮直官引太常卿監祭監禮太廟令<lb/>
太祝宫闈令陞自東階詣太祖室蒙古太祝起帝主神<lb/>
冪宫闈令起后主神冪次詣每室並如常儀畢禮直官<lb/>
引太常卿以下諸執事官當横街間重行以西為上北<lb/>
向立定奉禮郎贊曰奉神主訖再拜禮直官承傳太常<lb/>
卿以下皆再拜訖奉禮郎又贊曰各就位禮直官引諸<lb/>
<pb n="10a"/>
執事官各就位次引太官令率齋郎由南神門東偏門<lb/>
以次出贊者引三獻官司徒大禮使七祀獻官諸行事<lb/>
官由南神門東偏門入各就位立定禮直官進于初獻<lb/>
官之左贊曰有司謹具請行事退復位協律郎跪俛伏<lb/>
興舉麾興工鼓柷宫縣樂奏思成之曲九成文舞九變<lb/>
奉禮郎贊再拜在位者皆再拜奉禮郎又贊諸執事者<lb/>
各就位禮直官引奉瓚奉爵盥爵洗巾篚執事官各就<lb/>
位立定禮直官引初獻官詣盥洗位宫縣樂作無射宫<lb/>
<pb n="10b"/>
肅寧之曲至位北向立定搢笏盥手帨手執笏詣爵洗<lb/>
位至位北向立定搢笏執瓚洗瓚拭瓚以瓚授執事者<lb/>
執笏樂止登歌樂作奏夹鍾宫肅寧之曲升自東階樂<lb/>
止詣太祖酌尊所西向立搢笏執事者以瓚授初獻官<lb/>
執瓚司尊彜跪舉冪良醖令跪酌黄彛鬱鬯初獻以瓚<lb/>
授執事者執笏詣太祖神位前北向立搢笏跪三上香<lb/>
執事者以瓚授初獻初獻執瓚以鬯灌於沙池以瓚授<lb/>
執事者執笏俛伏興出室户外北向立再拜訖詣每室<lb/>
<pb n="11a"/>
祼鬯如上儀俱畢禮直官引初獻降自東階登歌樂作奏夾<lb/>
鐘宫肅寧之曲復位樂止　七曰饋食初獻既祼如前進饌<lb/>
儀　八曰酌獻太祝立茅苴于盤禮直官引初獻詣盥洗<lb/>
位宫縣樂作奏無射宫肅寧之曲至位北向立搢笏盥手帨<lb/>
手執笏詣爵洗位至位搢笏執爵洗爵拭爵以爵授執事<lb/>
者執笏樂止登歌樂作奏夾鐘宫肅寧之曲陞自東階樂<lb/>
止詣太祖酒尊所西向立搢笏執爵司尊彛搢笏跪舉冪<lb/>
良醖令搢笏跪酌犧尊之泛齊以爵授執事者執笏宫縣<lb/>
<pb n="11b"/>
樂作奏無射宫開成之曲詣太祖神座前北向立稍前搢笏<lb/>
跪三上香執爵三祭酒於茅苴以爵授執事者執笏俛伏<lb/>
興平立請出室户外北向立樂止俟讀祝舉祝官搢笏跪對<lb/>
舉祝版讀祝官跪讀祝文讀訖舉祝官奠祝版於案執笏<lb/>
興讀祝官俛伏興禮直官贊再拜訖次詣每室酌獻如上<lb/>
儀各奏本室之樂獻畢宫縣樂止降自東階登歌樂作奏<lb/>
夾鐘宫肅寧之曲初獻復位立定文舞退武舞進宫縣樂<lb/>
作奏無射宫肅寧之曲舞者立定樂止禮直官引亞獻詣<lb/>
<pb n="12a"/>
盥洗位至位北向立搢笏執爵洗爵拭爵以爵授執事<lb/>
者陞自東階詣太祖酌尊所西向立搢笏執爵司尊彛<lb/>
搢笏跪舉冪良醖令搢笏跪酌象尊之醴齊以爵授執<lb/>
事者執笏宫縣樂作奏無射宫肅寧之曲詣太祖神座<lb/>
前北向立稍前搢笏跪三上香執爵三祭酒於茅苴以<lb/>
爵授執事者執笏俛伏興平立請出室戸外北向立再<lb/>
拜訖次詣每室酌獻並如上儀獻畢樂止降自東階復<lb/>
位立定禮直官引終獻如亞獻之儀唯酌著尊之盎齊<lb/>
<pb n="12b"/>
禮畢降復位初終獻將行贊者引七祀獻官詣盥洗位<lb/>
搢笏盥手帨手訖執笏詣酒尊所搢笏執爵酌酒以爵<lb/>
授執事者執笏詣首位神座前東向立稍前搢笏跪執<lb/>
爵三祭酒於沙池奠爵于案執笏俛伏興少退立再拜<lb/>
訖每位並如上儀俱畢七祀獻官俟終獻官降復位立<lb/>
定　九曰祭馬湩終獻酌獻將畢禮直官分引初獻亞<lb/>
獻官司徒大禮使助奠官七祀獻官太常卿監祭監禮<lb/>
太廟令丞蒙古庖人巫祝等升殿每室獻官一員各立<lb/>
<pb n="13a"/>
於户外太常卿監祭監禮以下立於其後禮直官引獻<lb/>
官詣神座前蒙古庖人割牲體以授獻官獻官搢笏跪<lb/>
奠於帝主神位前次奠於后主神位前訖出笏退就拜<lb/>
位搢笏跪太廟令取案上先設金玉爵斚馬湩蒲萄尚<lb/>
醖酒以次授獻官獻官皆祭於沙池蒙古巫祝致祠訖<lb/>
宫縣樂作同進饌之曲初獻出笏就拜興請出室戸外<lb/>
北向立俟衆獻官畢立禮直官通贊曰拜興凡四拜監<lb/>
祭監禮以下從拜皆作本朝跪禮拜畢退登歌樂作降<lb/>
<pb n="13b"/>
階樂止太祝徹籩豆登歌樂作奏夾鐘宫豐寧之曲奉<lb/>
禮贊賜胙贊者承傳衆官再拜興送神樂作奏黄鐘宫<lb/>
保成之曲一成而止太祝各奉每室祝版降自太階望<lb/>
瘞位禮直官引三獻司徒大禮使助奠七祀獻官太常<lb/>
卿光禄卿監祭監禮視燔祝版至位坎北南向跪以祝<lb/>
版奠于柴就拜興俟半燎禮直官贊可瘞禮直官引三<lb/>
獻以下及諸執事者齋郎等由南神門東偏門出至揖<lb/>
位圎揖樂工二舞以次從出三獻之出也禮直官分引<lb/>
<pb n="14a"/>
太常卿太廟令監祭監禮蒙古太祝宫闈令及各室太<lb/>
祝陞自東階詣太祖神座前陞納神主每室如儀俱畢<lb/>
降自東階至横街南北向西上立定奉禮贊曰陞納神<lb/>
主訖再拜贊者承傳再拜訖以次出禮畢三獻官司徒<lb/>
大禮使太常禮儀院使光禄卿等官奉胙進于闕庭駕<lb/>
幸上都則以驛赴奉進<lb/>
攝行告謝儀　告前三日三獻官以下諸執事官各具<lb/>
公服赴中書省受誓戒告前一日未正二刻省牲器至<lb/>
<pb n="14b"/>
期質明三獻官以下諸執事者各服法服禮直官引太<lb/>
常卿監祭御史監禮博士五令諸執事官先入就位禮<lb/>
直官引監祭監禮㸃視陳設畢復位禮直官引太常卿<lb/>
監祭監禮太廟令太祝宫闈令奉遷各室神主訖降自<lb/>
横街北向立定奉禮郎贊再拜在位官皆再拜訖奉禮<lb/>
郎贊各就位訖太官令齋郎出禮直官引三獻司徒光<lb/>
禄卿捧瓚爵盥爵洗官入就位立定禮直官贊有司謹<lb/>
具請行事降神樂作九成止奉禮郎贊再拜三獻以下<lb/>
<pb n="15a"/>
再拜訖奉禮郎贊諸執事者各就位立定禮直官引初<lb/>
獻詣盥洗位盥手詣爵洗位洗瓚詣第一室酒尊所酌<lb/>
鬱鬯詣神座前北向跪搢笏三上香奠幣執瓚以鬯灌<lb/>
於沙池執笏俛伏興出室户外再拜訖次詣各室並如<lb/>
上儀俱畢降復位司徒率齋郎進饌如常儀奠畢降復<lb/>
位禮直官引初獻詣盥洗位盥手詣爵洗位洗爵詣第<lb/>
一室酒尊所酌酒詣神座前北向搢笏跪三上香執爵<lb/>
三祭酒於茅苴以爵授執事者執笏俛伏興出室户外<lb/>
<pb n="15b"/>
北向立俟讀祝官讀祝文訖再拜詣毎室並如上儀俱<lb/>
畢降復位禮直官引亞獻官盥手洗爵酌獻並如初獻<lb/>
儀惟不讀祝俱畢降復位禮直官引終獻並如亞獻儀<lb/>
俱畢復位太祝徹籩豆奉禮郎贊賜胙衆官再拜在位<lb/>
官皆再拜訖禮直官引三獻官司徒太常卿監祭監禮<lb/>
視焚祝版幣帛禮直官贊可瘞禮畢太常卿監祭監禮<lb/>
升納神主訖降自横街奉禮郎贊再拜在位官皆再拜<lb/>
訖退<lb/>
<pb n="16a"/>
凡大祭祀尤貴馬湩將有事勅太僕司挏馬官奉尚飲<lb/>
者革囊盛送焉其馬牲既與三牲同登於俎而割奠之<lb/>
祭品與籩豆俱設將奠牲盤酹馬湩則蒙古太祝升詣<lb/>
第一座呼帝后神諱以致祭年月日數牲齋品物致其<lb/>
祝語以次詣列室皆如之禮畢則以割奠之餘撒於南<lb/>
櫺星門外名曰抛撒茶飯盖以國禮行事尤其所重也<lb/>
始至元初金太祝魏友諒者仕於朝詣中書言太常寺<lb/>
奉祀宗廟禮不備者數事禮部移太常考前代典禮以<lb/>
<pb n="16b"/>
勘友諒所言皆非是由是禮官代有討論割奠之禮初<lb/>
惟太常卿設之僧格爲初獻乃有三獻等官同設之儀<lb/>
博士議曰凡陳設祭品實尊罍等事獻官皆不與也獨<lb/>
此親設之然後再升殿恐非誠慤專一之道且大禮使<lb/>
等官尤非其職大樂署長言割奠之禮宜别撰樂章博<lb/>
士議曰三獻之禮實依古制若割肉奠蒲萄酒馬湩别<lb/>
撰樂章是又成一獻也又議燔膋膟與今燒飯禮合不<lb/>
可廢形鹽糗餌粉餈<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>食糝食非古雷鼓路鼓與播鼓<lb/>
<pb n="17a"/>
之制不同攝祀大禮使終夕堅立無其義知禮者皆有<lb/>
取於其言<lb/>
世祖本紀至元二年九月戊戌以將有事太廟取大樂<lb/>
工於東平預習儀禮冬十月己卯享於太廟<lb/>
祭祀志二年九月初命滌養犧牲<lb/>
禮樂志世祖中統四年至至元三年七室樂章<hi>太常集禮藁云</hi>
　<hi>此係卷牘所載</hi>
　太祖第一室　天垂靈顧地獻中方帝力所拓神武<lb/>
<pb n="17b"/>
　莫當陽谿昧谷咸服要荒昭孝明禋神祖皇皇<lb/>
　太宗第二室　和林聖域天邑地宫在庭感格南北<lb/>
　來同典司分置胄教肇崇潤色祖業徳仰神宗<lb/>
　睿宗第三室　珍符黙授疇昔自天爰生聖武寶祚<lb/>
　開先霓旌廻狩龍駕遊僊追逺如生皇慕顒然<lb/>
　皇伯考术赤第四室　威武鷹揚冢位允當從龍逺<lb/>
　拓千萬里疆誕總虎旅駐壓西方航海梯山東西來<lb/>
　王<lb/>
<pb n="18a"/>
　皇伯考察合帶第五室　雄武軍威滋多歴年深謀<lb/>
　逺畧協贊惟專流沙西域餞日東邊百國畏服英聲<lb/>
　赫然<lb/>
　定宗第六室　三朝承休恭已優游欽繩祖武其徳<lb/>
　聿修帝憗錫夀徳澤期周蠲饎惟薌祈饗于幽<lb/>
　憲宗第七室　龍躍潛居風雲㑹通知民病苦軫念<lb/>
　宸衷䕫門之旅繼志圖功俎豆敬祭華儀孔隆<lb/>
世祖本紀至元四年十一月乙酉享于太廟　六年十<lb/>
<pb n="18b"/>
二月己丑作佛事于太廟七晝夜<lb/>
祭祀志命國師僧薦佛事始造木質金表牌位十有六<lb/>
設大榻金椅奉安祏室前為太廟薦佛事之始　帝位<lb/>
于右后位于左題號其面籠以銷金絳紗其制如櫝<lb/>
世祖本紀至元七年十月癸酉勅宗廟祭祀祝文書以<lb/>
國字乙酉享於太廟己丑勅来年太廟牲勿用豢豕以<lb/>
野豕代之時果勿市取之内園<lb/>
八年九月丙子勅今嵗享太廟母用犧牛十月丁酉享<lb/>
<pb n="19a"/>
于太廟　九年十月壬辰享于太廟　十年九月己丑<lb/>
勅自今秋獵鹿豕先薦太廟十月乙卯享于太廟　十<lb/>
二年十月戊戌朔享于太廟<lb/>
十三年四月庚辰修太廟八月遣太常卿托果斯以銅<lb/>
爵一豆二獻于太廟九月己亥享于太廟常饌外益野<lb/>
豕鹿羊葡萄酒<lb/>
祭祀志十三年九月丙申薦佛事于太廟命即佛事處<lb/>
便大祭己亥享于太廟加薦羊鹿野豕是嵗改作金主<lb/>
<pb n="19b"/>
太祖主題曰青斯吉皇帝睿宗題曰太上皇伊克諾延<lb/>
皇后皆題名諱<lb/>
世祖本紀十四年正月己未以白玉碧玉水晶爵六獻<lb/>
於太廟十月己未享於太廟　十五年十月己未享於<lb/>
太廟常設牢醴外益以羊鹿豕葡萄酒　十六年八月<lb/>
丁酉以江南所獲玉爵及坫凡四十九事納于太廟十<lb/>
月乙卯享於太廟　十七年八月納碧玉盞六白玉盞<lb/>
十五於太廟十二月甲午大都重建太廟成自舊廟奉<lb/>
<pb n="20a"/>
神主於祏室遂行大享之禮<lb/>
禮樂志至元四年至十七年八室樂章<hi>太常集禮云周馭所藏儀注所</hi>
　<hi>録舞節同</hi>
　迎神奏来成之曲九成黄鐘宫二成　齊明盛服翼<lb/>
　翼靈眷禮備多儀樂成九變烝烝孝心若聞且見肸<lb/>
　蠁端臨来寧来燕<lb/>
　大呂角二成<hi>詞同黄鐘</hi>　太簇徵二成<hi>詞同黄鐘</hi>　應鐘羽二<lb/>
　成<hi>詞同黄鐘</hi>
<pb n="20b"/>
　初獻盥洗奏肅成之曲<hi>再詣盥洗同曲至大以後名順成之  詞律同</hi>無射<lb/>
　宫　天徳惟何如水之清維水内耀配彼天明以滌<lb/>
　以濯犧象光晶孝思維則式薦忱誠<lb/>
　初獻升殿登歌樂奏肅成之曲<hi>降同</hi>夾鐘宫　祀事有<lb/>
　嚴大宫有侐陟降靡違孔容翼翼籩豆旅陳鐘磬翕<lb/>
　繹於昭吉蠲神保是格<lb/>
　司徒捧俎奏嘉成之曲<hi>别本所録親祀樂章詞同</hi>無射宫　色純<lb/>
　體全三犧五牲鸞刀屢奏毛炰胾羮神具厭飫聴我<lb/>
<pb n="21a"/>
　磬聲居歆有永胡考之寧<lb/>
　烈祖第一室奏開成之曲無射宫　於皇烈祖積厚<lb/>
　流長大勲未集夑伐用張篤生聖嗣奄有多方錫我<lb/>
　景福萬世無疆<lb/>
　太祖第二室奏武成之曲無射宫　天扶昌運混一<lb/>
　中華爰有真人奮起龍沙際天開宇亘海爲家肇修<lb/>
　禋祀萬世無涯<lb/>
　太宗第三室奏文成之曲無射宫　纂成前烈厎定<lb/>
<pb n="21b"/>
　丕圗禮文簡省禁網寛踈還風太古躋世華胥三靈<lb/>
　順協四海無虞<lb/>
　皇伯考珠齊第四室奏弼成之曲無射宫　神支挺<lb/>
　秀右壤疏封創業艱難相我祖宗叙親伊邇論功亦<lb/>
　崇春秋祭祀萬世攸同<lb/>
　皇伯考察哈岱第五室奏協成之曲無射宫　玉牒<lb/>
　朞親神支懿屬論徳疏封展親分玉相我祖宗風櫛<lb/>
　雨沐昔同其勞今共兹福<lb/>
<pb n="22a"/>
　睿宗第六室奏明成之曲無射宫　神祖創業爰著<lb/>
　戎衣聖考撫軍代行天威河南厎定江北來歸貽謀<lb/>
　翼子奕葉重輝<lb/>
　定宗第七室奏熙成之曲無射宫　嗣承丕祚累洽<lb/>
　重熙堂構既定垂拱無爲邊庭閑暇田里安綏歆兹<lb/>
　禋祀萬世攸宜<lb/>
　憲宗第八室奏威成之曲無射宫　羲馭未出螢爝<lb/>
　騰光大明麗天羣隂披攘百神受職四海寧康愔愔<lb/>
<pb n="22b"/>
　靈韶徳音不忘<lb/>
　文舞退武舞進奏和成之曲<hi>别本所録親祀樂章詞同</hi>無射宫<lb/>
　天生五材孰能去兵恢張鴻業我祖天聲干戈曲盤<lb/>
　濯濯厥靈於赫七徳展也大成<lb/>
　亞獻行禮奏順成之曲<hi>終獻詞律同</hi>無射宫　幽通神明<lb/>
　所重精禋清宫肅肅百禮具陳九韶克諧八佾兟兟<lb/>
　靈光昭答天休日申<lb/>
　徹籩豆登歌樂奏豐成之曲夾鐘宫　籩豆苾芬金<lb/>
<pb n="23a"/>
　石鏘鏗禮終三獻樂奏九成有嚴執事進徹無聲神<lb/>
　保聿歸萬福來寧<lb/>
　送神奏來成之曲<hi>或作保成</hi>黄鐘宫　神主在室神靈在<lb/>
　天禮成樂閟神返幽元降福冥冥百順無愆於皇孝<lb/>
　思于萬斯年<lb/>
世祖本紀至元二十年十月乙未享於太廟　二十一<lb/>
年十月丁未享於太廟　二十二年十月庚子享於太<lb/>
廟　二十三年十月丁酉享於太廟　二十四年十月<lb/>
<pb n="23b"/>
甲子享於太廟　二十五年十月己未享於太廟<lb/>
祭祀志二十五年冬享制送白馬一<lb/>
世祖本紀三十年十月庚寅享於太廟<lb/>
成宗本紀元貞元年冬十月癸卯有事於太廟中書省<lb/>
臣言去嵗世祖皇后裕宗祔廟以綾代玉冊今玉冊玉<lb/>
寶成請納諸各室帝曰親享之禮祖宗未嘗行之其奉<lb/>
冊以來朕躬祝之命獻官迎導入廟<lb/>
大徳元年十月丁酉有事于太廟十一月戊辰增太廟<lb/>
<pb n="24a"/>
牲用馬<lb/>
祭祀志大徳二年正月特祭太廟用馬一牛一羊鹿野<lb/>
豕天鵞各七餘品如舊爲特祭之始<lb/>
成宗本紀大徳三年十月戊申朔有事於太廟　四年<lb/>
十月癸酉朔有事於太廟　六年六月辛未享於太廟<lb/>
　八年十月辛卯有事於太廟　九年十月辛巳有事<lb/>
於太廟　十年十月丁未有事於太廟<lb/>
武宗本紀至大二年正月辛卯皇太子諸王百官上尊<lb/>
<pb n="24b"/>
號乙未恭謝太廟<lb/>
祭祀志爲親祀之始<lb/>
禮樂志至大二年親享太廟皇帝入門奏順成之曲盥<lb/>
洗升殿用至元中初獻升降肅成之曲亦曰順成之曲<lb/>
出入小次奏昌寧之曲迎神用至元中来成之曲改曰<lb/>
思成初獻攝太尉盥洗升殿奏肅寧之曲酌獻太祖室<lb/>
仍用舊曲改名開成睿宗室仍用舊曲改名武成皇帝<lb/>
飲福登歌奏釐成之曲文舞退武舞進仍用舊曲改名<lb/>
<pb n="25a"/>
肅寧亞終獻酌獻仍用舊曲改名肅寧徹豆曰豐寧之<lb/>
曲送神曰保成之曲皇帝出廟廷亦曰昌寧之曲<lb/>
祭祀志至大四年翰林院移署舊尚書省有㫖月祭中<lb/>
書平章完澤等言祭祀非小事太廟嵗一祭執事諸臣<lb/>
受戒誓三日乃行事今此輕易非宜舊制翰林院御容<lb/>
春秋二祭不必增益制若曰可<lb/>
武宗本紀至大二年十二月己卯親享太廟<lb/>
禮樂志皇慶二年秋九月用登歌樂祀太上皇於真定<lb/>
<pb n="25b"/>
玉華宫自是嵗用之<lb/>
祭祀志神御殿命大司徒田忠良詣真定致祭依嵗例<lb/>
給御香酒并犧牲祭物錢中統鈔一百定<lb/>
仁宗本紀延祐三年十月壬申有事於太廟　四年十<lb/>
月甲午朔有事於太廟<lb/>
祭祀志四年始用登歌樂行三獻禮<lb/>
仁宗本紀延祐五年十月甲午有事於太廟<lb/>
英宗本紀七年二月庚寅帝即位四月庚戌有事於太<lb/>
<pb n="26a"/>
廟告即位八月丙辰祔仁宗聖文欽孝皇帝莊懿慈聖<lb/>
皇后於太廟特們徳爾攝太尉奉玉冊行事十月丁未<lb/>
時享太廟戊午詔太常院臣曰朕將以四時躬祀太室<lb/>
宜與羣臣集議其禮此追逺報本之道毋以朕勞於對<lb/>
越而有所損其悉遵典禮丙寅定恭謝太廟儀式己巳<lb/>
罷玉華宫祀睿宗登歌樂十一月丙子朔帝御齋宫丁<lb/>
丑恭謝太廟至仁宗太室即流涕左右感動辛巳以親<lb/>
祀太廟禮成御大明殿受朝賀甲辰太常禮儀院擬進<lb/>
<pb n="26b"/>
時享太廟儀式<lb/>
至治元年正月丙戌帝服衮冕享太廟以左丞相拜珠<lb/>
亞獻知樞宻院事科綽巴終獻詔羣臣曰一嵗惟四祀<lb/>
使人代之不能致如在之誠實所未安嵗必親祀以終<lb/>
朕身<lb/>
祭祀志英宗至治元年正月丙戌始以四孟月時享親<lb/>
祀太室禮成坐大次謂羣臣曰朕纘承祖宗丕緒夙夜<lb/>
祇慄無以報稱嵗惟四祀使人代之不能致如在之誠<lb/>
<pb n="27a"/>
實所未安自今以始嵗必親祀以終朕身<lb/>
　拜珠傳至元十四年始建太廟於大都至是四十年<lb/>
　親饗之禮未暇講肄拜珠奏曰古云禮樂百年而後<lb/>
　興郊廟祭享此其時矣帝恱曰朕能行之預勅有司<lb/>
　以親享太室儀注禮節一遵典故毋擅增損冬十月<lb/>
　始有事於太廟二年春正月孟饗始備法駕設黄麾<lb/>
　大仗帝服通天冠絳紗袍出自崇天門拜住攝太尉<lb/>
　以從帝見羽衛文物之美顧拜住曰朕用卿言舉行<lb/>
<pb n="27b"/>
　大禮亦卿所共喜也對曰陛下以帝王之道化成天<lb/>
　下非獨臣之幸實四海蒼生所共慶也致齋大次行<lb/>
　酌獻禮升降周旋儼若素習中外肅然明日還宫鼓<lb/>
　吹交作萬姓聳觀百年廢典一旦復見有感泣者拜<lb/>
　住率百僚稱賀于大明宫執事之臣賜金帛有差<lb/>
　　　　觀承案以唐太宗之爲君而馬周疏中尚惜<lb/>
　　　　其後世無皇帝入廟之文其餘之可紀者幾<lb/>
　　　　何元英宗可謂有仁人孝子之心卓然不惑<lb/>
<pb n="28a"/>
　　　　於流俗者矣<lb/>
親祀時享儀其目有八<lb/>
一曰齋戒祀前七日皇帝散齋四日於别殿治事如故<lb/>
不作樂停奏刑名事不行刑罰致齋三日惟專心祀事<lb/>
其二日於大明殿一日於大次致齋前一日尚舍監設<lb/>
御幄於大明殿西序東向致齋之日質明諸衛勒所部<lb/>
屯列晝漏下一刻通事舍人引侍享執事文武四品以<lb/>
上官俱公服詣别殿奉迎二刻侍中版奏請中嚴皇帝<lb/>
<pb n="28b"/>
服通天冠絳紗袍三刻侍中版奏外辦皇帝結佩出别<lb/>
殿乗輿華盖繖扇侍衛如常儀奉引至大明殿御幄東<lb/>
向坐侍臣夹侍如常一刻頃侍中前跪奏言請降就齋<lb/>
俛伏興皇帝降座入室侍享執事官各還所司宿衛者<lb/>
如常凡應祀官受誓戒於中書省散齋四日致齋三日<lb/>
光祿卿鑑取明水燧取火火以供爨水以實尊　二曰<lb/>
陳設祀前三日尚舍監陳大次於西神門外道北南向<lb/>
設小次於西階西東向設版位於西神門内横街南東<lb/>
<pb n="29a"/>
向設飲福位於大室尊彛所稍東西向設黄道裀褥於<lb/>
大次前至西神門至小次版位西階及殿門之外設御<lb/>
洗位於御版位東稍北北向設亞終獻位於西神門内<lb/>
御版位稍南東向以北為上罍洗在其東北設亞終獻<lb/>
飲福位於御飲福位後稍南西向陳設寶黄羅案於西<lb/>
階西随地之宜設享官宫縣樂省牲位諸執事公卿御<lb/>
史位並如常儀殿上下及各室設簠簋籩豆尊罍彛斚<lb/>
等器並如常儀　三曰車駕出宫祀前一日所司備法<lb/>
<pb n="29b"/>
駕鹵簿於崇天門外太僕卿率其屬備玉輅於大明門<lb/>
外千牛將軍執刀於輅前北向其日質明諸侍享執事<lb/>
官先詣太廟祀所諸侍臣直衛及導駕官於致齋殿前<lb/>
左右分班立通事舍人引侍中跪奏請中嚴俛伏興皇<lb/>
帝服通天冠絳紗袍少頃侍中版奏外辦皇帝出齋室<lb/>
即御座羣臣起居訖尚輦進輿侍中奏請皇帝升輿皇<lb/>
帝升輿華盖繖扇侍衛如常儀導駕官前導至大明門<lb/>
外侍中進當輿前跪奏請皇帝降輿升輅皇帝升輅太<lb/>
<pb n="30a"/>
僕執御導駕官分左右歩𨗳門下侍郎進當輅前跪奏<lb/>
請車駕進發車駕動稱警蹕千牛將軍夹而趨至崇天<lb/>
門外門下侍郎跪奏請車駕少駐勅衆官上馬侍中承<lb/>
㫖退稱曰制可門下侍郎退傳制稱衆官上馬贊者承<lb/>
傳勅衆官上馬上馬訖門下侍郎奏請勅車右升侍中<lb/>
前承制退稱曰制可千牛將軍升訖門下侍郎奏請車<lb/>
駕進發車駕動稱警蹕符寶郎奉入寶輿殿中監部從<lb/>
在黄鉞内教坊樂前引鼔吹振作將至太廟禮直官引<lb/>
<pb n="30b"/>
諸侍享執事官於廟門外左右立班奉迎駕至廟門回<lb/>
輅南向將軍降立於輅左侍中於輅前奏稱侍中<hi>臣某</hi>請<lb/>
皇帝降輅步入廟門皇帝降輅導駕官前導皇帝歩入<lb/>
廟門稍西侍中奏請皇帝升輿尚贊奉輿華盖繖扇如<lb/>
常儀皇帝乗輿至大次侍中奏請皇帝降輿入就大次<lb/>
皇帝入就次簾降宿衛如式尚食進饍如儀禮儀使以<lb/>
祝版奏御署訖奉出太廟令受之各奠於坫置各室祝<lb/>
案上通事舍人承㫖勅衆官各還齋次　四曰省牲器<lb/>
<pb n="31a"/>
祀前一日未後三刻廪犧令丞大官令丞太祝以牲就<lb/>
位禮直官引太常卿光祿卿丞監祭禮等官就位禮直<lb/>
官請太常監祭監禮由東神門北偏門入升自東階每<lb/>
位視滌祭器司尊彛舉冪曰潔俱畢降自東階由東神<lb/>
門北偏門出復位立定禮直官稍前曰請省牲引太常<lb/>
卿視牲退復位次引廪犧令出班巡牲一匝西向折身<lb/>
曰充諸太祝廵牲一匝上一員出班西向折身曰腯畢<lb/>
俱復位蒙古巫祝致詞訖禮直官稍前曰請詣省饌位<lb/>
<pb n="31b"/>
引太常卿光祿卿監祭監禮光禄丞大官令丞詣省饌<lb/>
位東西相向立定以北為上禮直官引太常卿詣饌殿<lb/>
内省饌視饌訖禮直官引太常卿還齋所次引廪犧令<lb/>
丞諸太祝以次牽牲詣厨授大官令次引光祿卿丞監<lb/>
祭監禮詣厨省鼎鑊視滌溉訖各還齋所大官令帥宰<lb/>
人以鸞刀割牲祝史各取牲之毛血每位共實一豆以<lb/>
肝洗於鬱鬯及取膟膋每位共實一豆置於各位饌室<lb/>
内庖人烹牲　五曰晨祼祀日丑前五刻諸享陪位官<lb/>
<pb n="32a"/>
各服其服光禄卿良醖令大官令入實籩豆簠簋尊罍<lb/>
各如常儀太樂令率工人二舞以次入奉禮郎贊者先<lb/>
入就位禮直官引御史博士及執事者以次各入就位<lb/>
並如常儀禮直官引司徒以下官升殿分香設酒如常<lb/>
儀禮直官引太常官御史博士升殿視陳設就位復與<lb/>
太廟令太祝宫闈令升殿太祝出帝主宫闈令出后主<lb/>
訖御史及以上升殿官於當陛近西北向立奉禮於殿<lb/>
上贊奉神主訖奉禮曰再拜贊者承傳諸官及執事者<lb/>
<pb n="32b"/>
皆再拜各就位禮直官引亞終獻等官由南神門東偏<lb/>
門入就位立定禮直官贊有司謹具請行事協律郎俛<lb/>
伏興舉麾工鼓柷宫縣樂作思成之曲以黄鐘為宫大<lb/>
吕爲角太簇爲徴應鐘爲羽作文舞九成止樂奏既終<lb/>
通事舍人引侍中版奏請中嚴皇帝服衮冕坐少頃禮<lb/>
直官引博士博士引禮儀使對立於大次門外當門北<lb/>
向侍中奏外辦禮儀使跪奏請皇帝行禮俛伏興簾捲<lb/>
符寶郎奉寳陳於西陛之西黄羅案上皇帝出大次博<lb/>
<pb n="33a"/>
士禮儀使前導華盖繖扇如儀大禮使後從至西神門<lb/>
外殿中監跪進鎮圭皇帝執圭華盖繖扇停於門外近<lb/>
侍從入門協律郎跪俛伏興舉麾工鼓柷宫縣順成之<lb/>
樂作至版位東向協律郎偃麾工戛敔樂止引禮官分<lb/>
左右侍立禮儀使前奏請再拜皇帝再拜奉禮曰衆官<lb/>
再拜贊者承傳凡在位者皆再拜禮儀使奏請皇帝詣<lb/>
盥洗位宫縣樂作至洗位樂止内侍跪取匜興沃水又<lb/>
内侍跪取盤興承水禮儀使奏請搢鎮圭皇帝搢圭盥<lb/>
<pb n="33b"/>
手訖内侍跪取巾於篚興以進帨手訖皇帝詣爵洗位<lb/>
奉瓚官以瓚跪進皇帝受瓚内侍奉匜沃水又内侍跪<lb/>
奉盤承水洗瓚訖内侍奉巾以進皇帝拭瓚訖内侍奠<lb/>
盤匜又奠巾於篚奉瓚官跪受瓚禮儀使奏請執圭前<lb/>
導皇帝升殿宫縣樂作至西階下樂止皇帝升自西階<lb/>
登歌樂作禮儀使前導皇帝詣太祖室尊彜所東向立<lb/>
樂止奉瓚官以瓚蒞鬯司尊者舉冪侍中跪酌鬱鬯訖<lb/>
禮儀使前導入詣太祖神座前北向立禮儀使奉請搢<lb/>
<pb n="34a"/>
鎭圭跪奉瓚官西向立以瓚跪進禮儀使奏請執瓚以<lb/>
鬯祼地皇帝執瓚以鬯祼地以瓚授奉瓚官禮儀使奏<lb/>
請執鎮圭俛伏興皇帝俛伏興禮儀使前導出户外褥<lb/>
位禮儀使奏請再拜皇帝再拜訖禮儀使前導詣第二<lb/>
室以下祼鬯並如上儀祼訖禮儀使奏請還版位登歌<lb/>
樂作皇帝降自西階樂止宫縣樂作至版位東向立樂<lb/>
止禮儀使奏請還小次前導皇帝行宫縣樂作將至小<lb/>
次禮儀使奏請釋鎭圭殿中監跪受皇帝入小次簾降<lb/>
<pb n="34b"/>
樂止　六曰進饌皇帝祼將畢光禄卿詣饌殿視饌復<lb/>
位大官令率齋郎詣饌幕以牲體設於盤各對舉以行<lb/>
自南神門入司徒出迎饌宫縣樂作奏無射宫嘉成之<lb/>
曲禮直官引司徒齋郎奉饌升自泰階由正門入諸太<lb/>
祝迎於階上各跪奠於神座前齋郎執笏俛伏興徧奠<lb/>
訖樂止禮直官引司徒大官令率齋郎降自東階各復<lb/>
位饌之升殿也大官丞率七祀齋郎奉饌以序跪奠于<lb/>
七祀神座前退從殿上齋郎以次復位諸大官令率割<lb/>
<pb n="35a"/>
牲官詣各室進割牲體置俎上皆退　七曰酌獻禮直<lb/>
官於殿上贊太祝立茅苴禮儀使奏請詣盥洗位簾捲<lb/>
出次宫縣樂作殿中監跪進鎭圭皇帝執鎮圭至盥洗<lb/>
位樂止北向立禮儀使奏請搢鎭圭執事者跪取匜興<lb/>
沃水又跪取盤承水禮儀使奏請皇帝盥手執事者跪<lb/>
取巾於篚興進帨手訖禮儀使奏請執鎮圭請詣爵洗<lb/>
位北向立禮儀使奏請搢鎮圭奉爵官以爵跪進皇帝<lb/>
受爵執事者奉匜沃水奉盤承水皇帝洗爵訖執事者<lb/>
<pb n="35b"/>
奉巾跪進皇帝拭爵執事者奠盤匜又奠巾於篚奉爵<lb/>
官受爵禮儀使奏請執鎮圭升殿宫縣樂作至西階下<lb/>
樂止升自西階登歌樂作禮儀使前導詣太祖室尊彜<lb/>
所東向立樂止禮儀使奏請搢鎮圭執爵奉爵官以爵<lb/>
跪進皇帝受爵司尊者舉冪良醖令跪酌犧尊之泛齊<lb/>
以爵授執事者禮儀使奏請執鎭圭皇帝執圭入詣太<lb/>
祖神位前北向立宫縣樂作奏開成之曲禮儀使跪奏<lb/>
請搢鎮圭跪又奏請三上香三上香訖奉爵官以爵授<lb/>
<pb n="36a"/>
進酒官進酒官東向以爵跪進禮儀使奏請執爵三祭<lb/>
酒於茅苴以虚爵授進酒官進酒官以授奉爵官奉爵<lb/>
官退立尊彜所進酒官進取神案前所奠玉爵馬湩東<lb/>
向跪進禮儀使奏請執爵祭馬湩祭訖以虚爵授進酒<lb/>
官進奠神案上退禮儀使奏請執圭俛伏興司徒搢笏<lb/>
跪於俎前奉牲西向以進禮儀使奏請搢鎮圭皇帝搢<lb/>
圭俯受牲盤北向跪奠神案上蒙古祝史致辭訖禮儀<lb/>
使奏請執鎮圭興前導出户外褥位北向立樂止舉祝<lb/>
<pb n="36b"/>
官搢笏跪對舉祝版讀祝官北向跪讀祝文訖俛伏興<lb/>
舉祝官奠祝版訖先詣次室禮儀使奏請再拜拜訖禮<lb/>
儀使前導詣各室各奏本室之樂其酌獻進牲祭馬湩<lb/>
並如第一室之儀既畢禮儀使奏請詣飲福位登歌樂<lb/>
作至位西向立樂止登歌釐成之樂作禮直官引司徒<lb/>
立於飲福位側太祝以爵酌上尊飲福酒合置一爵以<lb/>
奉侍中侍中受爵奉以立禮儀使奏請皇帝再拜拜訖<lb/>
奏請搢鎮圭跪侍中東向以爵跪進禮儀使奏請執爵<lb/>
<pb n="37a"/>
三祭酒又奏請啐酒訖以爵授侍中禮儀使奏請受胙<lb/>
太祝以黍稷飯籩授司徒司徒東向跪進皇帝受以授<lb/>
左右太祝又以胙肉俎跪授司徒司徒跪進皇帝受以<lb/>
授左右禮直官引司徒退立侍中再以爵酒跪進禮儀<lb/>
使請皇帝受爵飲福飲福訖侍中受虚爵興授太祝禮<lb/>
儀使奏請執鎮圭俛伏興又奏請再拜拜訖樂止禮儀<lb/>
使前導還版位登歌樂作降自西階樂止宫縣樂作至<lb/>
位樂止禮儀使奏請還小次宫縣樂作將至小次禮儀<lb/>
<pb n="37b"/>
使奏請釋鎮圭殿中監跪受入小次簾降樂止文舞退<lb/>
武舞進先是皇帝酌獻訖將至小次禮直官引亞獻官<lb/>
詣盥洗位盥洗訖升自阼階酌獻並如常儀酌獻訖禮<lb/>
直官引亞獻官詣東序西向立諸太祝各以酌罍福酒<lb/>
合置一爵太祝捧爵進亞獻之左北向立亞獻再拜受<lb/>
爵跪祭酒遂啐飲太祝進受爵退復于坫上亞獻興再<lb/>
拜禮直官引亞獻官降復位終獻如亞獻之儀初終獻<lb/>
既升禮直官引七祀獻官各詣盥洗位搢笏盥帨訖執<lb/>
<pb n="38a"/>
笏詣神位搢笏跪執爵三祭酒奠爵執笏俛伏興再拜<lb/>
訖詣次位如上儀終獻畢贊者唱太祝徹籩豆諸太祝<lb/>
進徹籩豆登歌豐成之樂作卒徹樂止奉禮曰賜胙贊<lb/>
者唱衆官再拜在位者皆再拜禮儀使奏請詣版位簾<lb/>
捲出次殿中監跪進鎮圭皇帝執圭行宫縣樂作至位<lb/>
樂止送神保成之樂作一成止禮儀使奏請皇帝再拜<lb/>
贊者承傳凡在位者皆再拜禮儀使前奏禮畢前導皇<lb/>
帝還大次宫縣昌寧之樂作出門樂止禮儀使奏請釋<lb/>
<pb n="38b"/>
鎮圭殿中監跪受華盖繖扇引導如常儀入大次簾降<lb/>
禮直官引太常卿御史太廟令太祝宫闈令升殿納神<lb/>
主降就拜位奉禮贊升納神主訖再拜御史以下諸執<lb/>
事者皆再拜以次出禮直官各引享官以次出大樂令<lb/>
率工人二舞以次出太廟令闔户以降乃退祝冊藏於<lb/>
匱　八曰車駕還宫皇帝既還大次侍中奏請解嚴皇<lb/>
帝釋衮冕停大次五刻頃尚食進饍所司備法駕鹵簿<lb/>
與侍祠官序立於太廟櫺星門外以北為上侍中版奏<lb/>
<pb n="39a"/>
請中嚴皇帝改服通天冠絳紗袍少頃侍中版奏皇帝<lb/>
出次升輿導駕官前導華盖繖扇如儀至廟門外太僕<lb/>
卿率其屬進金輅如式侍中前奏請皇帝降輿升輅升<lb/>
輅訖太僕卿門下侍郎奏請車駕進發俛伏興退車駕<lb/>
動稱警蹕至櫺星門外門下侍郎奏請車駕權停勅衆<lb/>
官上馬侍中承㫖退稱曰制可門下侍郎退傳制贊者<lb/>
承傳衆官上馬畢門下侍郎奏請勅車右升侍中承㫖<lb/>
退稱制可千牛將軍升訖導駕官分左右前導門下侍<lb/>
<pb n="39b"/>
郎奏請車駕進發車駕動稱警蹕符寳郎奉入寶輿殿<lb/>
中監從教坊樂鼓吹振作駕至崇天門外垣櫺星門外<lb/>
門下侍郎奏請車駕權停勅衆官下馬贊承傳衆官下<lb/>
馬車駕動衆官前引入内石橋與儀仗倒捲而北駐立<lb/>
駕入崇天門至大明門外降輅升輿以入駕既入通事<lb/>
舍人承㫖勅衆官皆退宿衛官率衛士宿衞如式<lb/>
英宗本紀至治元年四月庚戌享太廟　十二月戊申<lb/>
躬謝太廟　二年正月丁丑親祀太廟　十月戊辰享<lb/>
<pb n="40a"/>
太廟<lb/>
祭祀志至治二年正月丁丑始陳鹵簿親享太廟二月<lb/>
二十三日以新作廟正殿夏秋二祭權止秋八月丙辰<lb/>
太皇太后崩太常院官奏國哀以日易月旬有二日外<lb/>
乃舉祀事有司以十月戊辰有事於太廟取聖裁制曰<lb/>
太廟禮不可廢迎香去樂可也又言太廟興工未畢有<lb/>
妨陳宫縣請止用登歌從之<lb/>
英宗本紀至治三年正月乙未享太廟壬寅命太僕寺<lb/>
<pb n="40b"/>
增給牝馬百匹供世祖仁宗御容殿祭祀馬湩<lb/>
泰定帝本紀至治三年十二月太常院臣言世祖以來<lb/>
太廟嵗惟一享先帝始復古制一嵗四祭請裁擇之帝<lb/>
曰祭祀大事也朕何敢簡其禮命仍四祭<lb/>
二年十月丁亥享太廟<lb/>
祭祀志祖宗御容至治三年遷置普慶寺祀禮廢泰定<lb/>
二年八月中書省臣言當祭如故乃命承㫖斡齊齎香<lb/>
酒至大都同省臣祭於寺<lb/>
<pb n="41a"/>
泰定帝本紀三年二月甲申祭太祖太宗睿宗御容於<lb/>
翰林國史院　十月庚辰享太廟　四年二月甲戌祭<lb/>
太祖太宗睿宗御容於大承華普慶寺以翰林院官執<lb/>
事七月丙午享太廟<lb/>
致和元年正月甲戌享太廟乙亥御史鄒惟亨言時享<lb/>
太廟三獻官舊皆勲戚大臣而近以户部尚書爲亞獻<lb/>
人既疏逺禮難嚴肅請仍舊制以省臺樞宻宿衛重臣<lb/>
爲之六月丙午遣使祀世祖神御殿　明宗即位遣中<lb/>
<pb n="41b"/>
書平章政事哈八兒秃同翰林國史院官致祭太祖太<lb/>
宗睿宗三朝御容<lb/>
文宗本紀天厯元年禮官言時享之禮請改用仲月從<lb/>
之十一月癸亥帝宿齋宫甲子服衮冕享於太廟丁丑<lb/>
以躬祀太廟禮成御大明殿受諸王文武百官朝賀十<lb/>
二月丙午幸大崇恩福元寺謁武宗神御殿<lb/>
二年正月甲子時享於太廟　二月丙申命中書省翰<lb/>
林國史院官祀太祖太宗睿宗御容於普慶寺四月己<lb/>
<pb n="42a"/>
丑時享於太廟五月幸大聖夀萬安寺作佛事於世祖<lb/>
神御殿又於玉徳殿及大天源延聖寺作佛事十月甲<lb/>
申朔帝服衮冕享太廟十一月后八不沙請爲明宗資<lb/>
㝠福命帝師率羣僧作佛事七日於大天源延聖寺道<lb/>
士建醮於玉虚天寶太乙萬夀四宫及武當龍虎二山<lb/>
十二月甲辰以明年正月武宗忌辰命髙麗漢僧三百<lb/>
四十人預誦佛經二藏於大崇恩福元寺<lb/>
至順元年正月辛酉時享太廟二月戊申命中書省及<lb/>
<pb n="42b"/>
翰林國史院官祭太祖太宗睿宗三朝御容四月甲申<lb/>
時享太廟十月己未遣亞獻官中書右丞相雅克特穆爾<lb/>
終獻官特穆爾布哈率諸事告廟請以太祖皇帝配享<lb/>
南郊　二年正月乙酉時享太廟二月祀太祖太宗睿<lb/>
宗御容四月乙卯時享太廟五月甲辰宣政院臣言舊<lb/>
制列聖神御殿及諸寺所作佛事每嵗計二百十六今<lb/>
汰其十六爲定式制可十月己酉時享於太廟<lb/>
至順三年正月己卯時享太廟八月丁未有事於太廟<lb/>
<pb n="43a"/>
禮樂志武宗至大以後親祀攝樂章<hi>太常集禮云孔思逮本所録</hi>
　皇帝入門奏順成之曲<hi>别本親祀禘祫樂章詞律同</hi>
　皇帝盥洗奏順成之曲<hi>至元四年名肅寧之曲辭律同</hi>
　皇帝升殿登歌樂奏順成之曲<hi>别本親祀樂章詞律同</hi>
　皇帝出入小次奏昌寧之曲<hi>太常集禮云此金曲思逮取之詳見制樂始末</hi>
　無射宫　於皇神宫象天清明肅肅來止相惟公卿<lb/>
　威儀孔彰君子攸寧神之休之綏成思成<lb/>
　迎神奏思成之曲<hi>至元四年名來成之曲詞律同</hi>黄鐘宫三成　齋<lb/>
<pb n="43b"/>
　明盛服翼翼靈眷禮備多儀樂成九變烝烝孝心若<lb/>
　聞且見肸蠁端臨來寧來燕<lb/>
　大吕角二成　太簇徴二成　應鐘羽二成<hi>詞並同上</hi>
　初獻盥洗奏肅成之曲<hi>别本親祀樂章名順成之曲詞律同</hi>
　初獻升殿<hi>降同</hi>登歌樂奏肅寧之曲<hi>至元四年名肅成之曲詞律同</hi>
　司徒捧俎奏嘉成之曲<hi>至元四年曲名詞律同</hi>
　太祖第一室奏開成之曲<hi>至元四年名武成之曲詞同</hi>
　睿宗第二室奏武成之曲<hi>至元四年名明成之曲詞同</hi>
<pb n="44a"/>
　世祖第三室奏混成之曲無射宫　於昭皇祖體健<lb/>
　乗乾龍飛應運盛徳光前神功耆定澤被垓埏詒厥<lb/>
　孫謀何千萬年<lb/>
　裕宗第四室奏昭成之曲無射宫　天啟深仁須世<lb/>
　而昌追惟顯考敢後光揚徽儀肇舉禮備音鏘皇靈<lb/>
　監止降釐無疆<lb/>
　順宗第六室奏慶成之曲無射宫　龍潛於淵徳昭<lb/>
　於天承休基命光被紘埏洋洋如臨籩豆牲牷惟明<lb/>
<pb n="44b"/>
　惟馨皇祚綿延<lb/>
　成宗第七室奏守成之曲無射宫　天開神聖繼世<lb/>
　清寧澤深仁溥樂協韶英宗枝嘉會氣和惟馨繁禧<lb/>
　來格永被皇靈<lb/>
　武宗第八室奏威成之曲無射宫　紹天鴻業繼世<lb/>
　隆平惠孚中國威靖邊庭厥功惟茂清廟安靈歆兹<lb/>
　明祀福禄來成<lb/>
　仁宗第九室奏歆成之曲無射宫　紹隆前緒運啟<lb/>
<pb n="45a"/>
　文明深仁及物至孝躬行惟皇建極盛徳難名居歆<lb/>
　萬祀福祿崇成<lb/>
　英宗第十室奏獻成之曲無射宫　神聖繼作式是<lb/>
　憲章誕興禮樂躬事烝嘗翼翼清廟燁有耿光于千<lb/>
　萬年世仰明良<lb/>
　皇帝飲福登歌奏釐成之曲夾鐘宫　穆穆天子禋<lb/>
　祀太宫禮成樂備敬徹誠通神胥樂止錫之醇醲天<lb/>
　子萬世福禄無窮<lb/>
<pb n="45b"/>
　文舞退武舞進奏肅成<hi>孔本作肅寧</hi>之曲<hi>至元四年名和成之曲詞律同</hi>
　亞終獻行禮宫縣奏肅成之曲<hi>至元四年名順成之曲詞律同</hi>
　徹籩豆登歌樂奏豐寧之曲<hi>至元四年名豐成之曲詞律同</hi>
　送神奏保成之曲<hi>至元四年名來成之曲詞律同</hi>
　皇帝出廟廷奏昌寧之曲無射宫　緝熙惟清吉蠲<lb/>
　致誠上儀具舉明徳薦馨已事而竣歡通三靈先祖<lb/>
　是皇來燕來寧<lb/>
　文宗天歴三年明宗祔廟酌獻奏永成之曲無射宫<lb/>
<pb n="46a"/>
　　猗那皇明世纘神武敬天弗違時潛時旅龍旂在<lb/>
　塗言受率土不遐有臨永錫多嘏<lb/>
順帝本紀元統二年罷夏季時享七月辛卯祭太祖太<lb/>
宗睿宗三朝御容罷秋季時享十月戊午享於太廟<lb/>
至元元年七月丁亥享於太廟　二年十月己卯享於<lb/>
太廟　三年十二月己巳享於太廟　四年十月辛卯<lb/>
享於太廟<lb/>
至元六年四月己丑享於太廟五月丙子車駕時廵上<lb/>
<pb n="46b"/>
都置月祭各影堂香于大明殿遇行禮時令省臣就殿<lb/>
迎香祭之七月戊午享於太廟<lb/>
祭祀志至元六年六月監察御史呈嘗聞五行傳曰簡<lb/>
宗廟廢祭祀則水不潤下近年雨澤愆期四方多旱而<lb/>
嵗減祀事變更成憲原其所致恐有感召古者宗廟四<lb/>
時之祭皆天子親享莫敢使有司攝也盖天子之職莫<lb/>
大於禮禮莫大於孝孝莫大於祭世祖皇帝自新都城<lb/>
首建太廟可謂知所本矣春秋之法國君即位逾年改<lb/>
<pb n="47a"/>
元必行告廟之禮伏自陛下即位以來于今七年未嘗<lb/>
躬詣太廟似為闕典方今政化更新並遵舊制告廟之<lb/>
典理宜親享時帝在上都臺臣以聞奉㫖若曰俟到大<lb/>
都親自祭也九月二十七日中書省奏以十月初四日<lb/>
皇帝親祀太廟制曰可前期告示以太師右丞相滿濟<lb/>
勒台爲亞獻官樞宻知院阿嚕圖爲終獻官知院普爾普<lb/>
翰林承㫖婁章爲助奠官大司農阿雅噶齊爲七祀獻官<lb/>
侍中二人門下侍郎一人大禮使一人執劈正斧一人<lb/>
<pb n="47b"/>
禮儀使四人餘名如故事有司具儀注云享前一日質<lb/>
明所司備法駕於崇天門外侍儀官引擎執同導駕官<lb/>
具公服于致齋殿前左右分班侍立承奉舍人引門下<lb/>
侍郎侍中入殿門下侍郎相向立侍中跪奏臣某等官<lb/>
請皇帝中嚴就拜興退出少頃引侍中版奏外辦就拜<lb/>
興退皇帝出齋室侍中跪奏請皇帝升輿廵輦路由正<lb/>
門至大明殿西陛下侍中跪奏請皇帝降輿升殿就拜<lb/>
興引皇帝即御座執事官于午陛下起居訖舍人引侍<lb/>
<pb n="48a"/>
中門下侍郎入殿至御榻前門下侍郎相向立侍中跪<lb/>
奏請皇帝降殿升輿就拜興導至大明殿外侍中跪奏<lb/>
請皇帝升輿就拜興至大明門外太僕卿進御馬侍中<lb/>
跪奏請皇帝降輿乗馬訖門下侍郎跪奏請車駕進發<lb/>
就拜興進發時稱警蹕至崇天門外門下侍郎跪奏請<lb/>
車駕少駐勅衆官上馬就拜興侍中承㫖退稱曰制可<lb/>
贊者承傳勅衆官上馬少頃門下侍郎跪奏請車駕進<lb/>
發就拜興進發時稱警蹕導至太廟外紅門内門下侍<lb/>
<pb n="48b"/>
郎跪奏請車駕權停勅衆官下馬就拜興贊者承傳勅<lb/>
衆官下馬門下侍郎跪奏請車駕進發至石橋南侍中<lb/>
跪奏請皇帝下馬歩入神門就拜興皇帝下馬侍儀官<lb/>
同導駕官前導皇帝歩入神門稍西侍中跪奏請皇帝<lb/>
升輿就拜興至大次殿門前侍中跪奏請皇帝降輿入<lb/>
就大次就拜興簾降宿衛如式侍中入跪奏勅衆官還<lb/>
齋次承㫖贊者承傳勅衆官各還齋次俟行禮時至丑<lb/>
時二刻頃侍儀官備擎執同導駕官于大次殿門前舍<lb/>
<pb n="49a"/>
人引侍中門下侍郎入大次座前侍中跪奏請皇帝中<lb/>
嚴服衮冕就拜興退少頃再引侍中跪奏外辦就拜興<lb/>
退禮儀使跪奏請皇帝行禮侍儀官同導駕官導引皇<lb/>
帝至西神門擎執侍儀官同導駕官止行禮畢皇帝由<lb/>
西神門出侍儀官備擎執同導駕官引導皇帝還至大<lb/>
次舍人引侍中入跪奏請皇帝解嚴釋冕服尚食進膳<lb/>
如式畢侍中跪版奏外辦就拜興退導皇帝出大次侍<lb/>
中跪奏請皇帝升輿就拜興侍儀官同導駕官前導至<lb/>
<pb n="49b"/>
神門外太僕卿進御馬侍中跪奏請皇帝降輿乗馬就<lb/>
拜興乗馬訖門下侍郎跪奏請車駕進發就拜興退進<lb/>
發時稱警蹕至櫺星門外門下侍郎跪奏請車駕少駐<lb/>
勅衆官上馬就拜興侍中承㫖退稱曰制可贊者承傳<lb/>
勅衆官上馬少頃門下侍郎跪奏請車駕進發就拜興<lb/>
進發時稱警蹕教坊樂振作至麗正門裏石橋北引門<lb/>
下侍郎跪奏請車駕權停勅衆官下馬就拜興贊者承<lb/>
傳勅衆官下馬門下侍郎跪奏請車駕進發侍儀官引<lb/>
<pb n="50a"/>
擎執同導駕官前導執事官後從皇帝由紅門裏輦路<lb/>
至大明門外侍中跪請皇帝降馬乗輿就拜興侍儀官<lb/>
擎執同導駕官導至大明殿諸執事殿下相向立俟皇<lb/>
帝入殿升座侍中跪奏勅衆官皆退贊者承傳勅衆官<lb/>
皆退<lb/>
順帝本紀至正元年正月丁巳享於太廟四月甲申享<lb/>
於太廟七月己卯享於太廟十月丁未享於太廟　二<lb/>
年正月丁丑享於太廟四月乙巳享於太廟七月辛未<lb/>
<pb n="50b"/>
享於太廟十月丁未享於太廟　三年正月丁丑享於<lb/>
太廟四月乙巳享於太廟七月丁卯享於太廟十一月<lb/>
辛未享於太廟　四年正月辛未享於太廟七月己丑<lb/>
享於太廟<lb/>
　李黼傳黼遷禮部主事拜監察御史首言禴祀烝嘗<lb/>
　古今大祭今太廟惟二祭而日享佛祠神御非禮也<lb/>
　宜據經行之<lb/>
　王圻續通考時方永貞請真定玉華宫罷遣太常禮<lb/>
<pb n="51a"/>
　樂議曰原廟之制隆古未聞漢孝惠從叔孫通之請<lb/>
　始詔有司立原廟遂有衣冠月出遊之名其後郡國<lb/>
　所在因各立廟至元帝永平四年貢禹奏郡國祖宗<lb/>
　廟不應古禮天子是其議罷之謹案尚書黷于祭祀<lb/>
　時謂弗欽春秋之義父不祭於支庶君不祭於臣僕<lb/>
　之家伏覩聖朝建立七廟崇奉孝享可謂至矣而睿<lb/>
　宗皇帝神御别在真定路玉華宫竊惟有功徳於天<lb/>
　下者莫如太祖皇帝世祖皇帝太祖皇帝不聞有原<lb/>
<pb n="51b"/>
　廟世祖皇帝神御奉安大聖夀萬安寺嵗時差官以<lb/>
　家人禮祭供不用太常禮樂今玉華宫原廟列在郡<lb/>
　國又非龍興降誕之地主者以臣僕之賤供奉御容<lb/>
　非禮之甚伏望朝廷稽前漢故事致隆太廟玉華宫<lb/>
　照依京師諸寺影堂例止命有司以時祭供罷遣太<lb/>
　常禮樂非獨聖朝得典禮之正而在天之靈無䙝凟<lb/>
　之煩禮官免失禮之責矣<lb/>
至正六年四月乙卯享於太廟七月己卯享於太廟<lb/>
<pb n="52a"/>
七年正月己酉享於太廟十月辛未享於太廟　八年<lb/>
正月丁未享於太廟　九年正月丁酉享於太廟四月<lb/>
丁卯享於太廟十月辛卯享於太廟　十一年正月乙<lb/>
卯享於太廟四月乙酉享於太廟十月己卯享於太廟<lb/>
　十二年四月己酉時享太廟七月丁丑時享太廟十<lb/>
月丁未時享太廟　十三年正月癸酉享於太廟四月<lb/>
乙巳時享太廟七月丁卯時享太廟九月丁酉享於太<lb/>
廟　十四年正月辛未享於太廟十月甲午享於太廟<lb/>
<pb n="52b"/>
十五年正月癸亥享於太廟三月甲午命汪家奴攝太<lb/>
尉持節授皇太子阿雅實爾達臘玉冊錫以冕服九旒<lb/>
祗謁太廟七月辛卯享於太廟九月辛卯命秘書卿達<lb/>
蘭提調别古太后影堂祭祀知樞宻院事額森特穆爾<lb/>
提調世祖影堂祭祀宣政院使蠻子提調裕宗英宗影<lb/>
堂祭祀十月丙子以郊祀命皇太子阿雅實爾達臘祭<lb/>
告太廟<lb/>
十六年正月戊子親享太廟<lb/>
<pb n="53a"/>
　元史紀事本末張氏溥曰作史者曰元之五禮唯祭<lb/>
　祀稍近古而郊廟親享文嘗不備至大徳九年乃定<lb/>
　親享太廟則自至大二年始改號幾十年而典祀方<lb/>
　舉則其荒于禮也久矣<lb/>
　　　　蕙田案元祀禮煩凟大率沿宋之弊然末造<lb/>
　　　　時享較宋加勤矣<lb/>
　　　　　　　　　右元廟享<lb/>
　<lb/>
<pb n="53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷五十六</head> <lb/>
    <p>
<pb n="1a"/>
欽定四庫全書<lb/>
　五禮通考卷五十六<lb/>
　　　　　　　　　　　刑部尚書秦蕙田撰<lb/>
　　吉禮五十六<lb/>
　　　蜡臘<lb/>
　　　　蕙田案周禮籥章國祭蜡則吹豳頌擊土鼓<lb/>
　　　　以息老物郊特牲天子大蜡八歲十有二月<lb/>
　　　　合聚萬物而索饗之盖當萬寳告成嵗功既<lb/>
<pb n="1b"/>
　　　　畢教民報本反始息老送終小民終歲勤動<lb/>
　　　　至此始得醉飽歡樂又因以教之禮讓黨正<lb/>
　　　　國索鬼神而祭祀則以禮屬民而飲於序以<lb/>
　　　　正齒位注以為即鄉飲酒之禮是也周衰禮<lb/>
　　　　廢一國之人皆若狂然此飲酒意在勞農休<lb/>
　　　　息故孔子以為百日之蜡一日之澤雖若狂<lb/>
　　　　未足深過月令曰臘先祖五祀左傳曰虞不<lb/>
　　　　臘矣孔疏謂明當時有臘祭周時臘與大蜡<lb/>
<pb n="2a"/>
　　　　各為一祭漢改曰臘不蜡而為臘矣以經傳<lb/>
　　　　考之蜡之祭自先嗇至水庸猫虎臘則止先<lb/>
　　　　祖五祀而已蜡之祭廣故順成之方乃行之<lb/>
　　　　臘之祭専雖年不順成不能廢先祖五祀之<lb/>
　　　　禮此蜡與臘所以不同而舉蜡者仍復舉臘<lb/>
　　　　也自漢改蜡為臘而蜡禮始不舉矣自蔡邕<lb/>
　　　　合蜡臘為一而祖臘之說興則并臘之正禮<lb/>
　　　　亦亡矣自魏以後祖臘異名神位多少異數<lb/>
<pb n="2b"/>
　　　　亥辰寅戌異日頗乖古義並採著之以考其<lb/>
　　　　得失焉<lb/>
禮記郊特牲伊耆氏始為蜡<hi>注伊耆氏古天子號也耆疏明堂云土鼔葦籥伊氏之樂禮運云夫禮之初始諸飲食蕢桴土鼓俱稱土鼓則伊耆氏神農也以其初為田事故為蜡祭以報天也下云主先嗇神農既為始蜡豈自祭其身以為先嗇乎皇氏云神農伊耆一代總號</hi>
　<hi>陳氏祥道曰禮記曰伊者氏始為蜡周禮伊耆氏掌共王之杖咸以老者待杖然後安猶老物待蜡然後</hi>
　<hi>息也伊耆氏以有功於耆老著矣故後世以其官為姓周文以其姓名官先儒謂其始制鼔籥又始為蜡</hi>
　<hi>於是以為古王者之號然古之制法者𨽻首造歴大橈作甲子蒼頡造書之類豈皆古王者哉果伊耆氏</hi>
<pb n="3a"/>
　<hi>實古王者之號周人固應尊異而神之不宜列於街枚氏壺涿氏而以下士之官名之也</hi>
蜡也者索也歲十二月合聚萬物而索享之也<hi>注索謂求索也嵗十二月周之正朔謂建亥之月也享者祭其神也萬物有加功於民者神使之也祭之以報焉造者配之也其疏萬物非所享但享其萬物之神所以享  神者萬物所以能加功於民神使為之</hi>
　<hi>馬氏晞孟曰建亥之月五榖已入萬物所以成者神有以相功於其幽民有以致力於其明神有功以相</hi>
　<hi>其幽則報之民有力以致其明則勞之所謂百日之蜡一日之澤是也</hi>
　　　　蕙田案蜡者索也合聚萬物而索享之盖農<lb/>
　　　　功既成特祭享以報先嗇而凡物之有功於<lb/>
<pb n="3b"/>
　　　　嗇事者甚多因非常祀之所及故必索而祭<lb/>
　　　　之楚詞吾將上下而求索是索字義也既云<lb/>
　　　　索則細微幽隱無所不到故天子大蜡仁之<lb/>
　　　　至義之盡其非常祀所及之神明矣自鄭氏<lb/>
　　　　解月令以天宗公社門閭先祖五祀皆謂之<lb/>
　　　　蜡而蜡之名義已失夫日月星辰社稷宗廟<lb/>
　　　　乃國家之大祀何待索而祭之耶且合天宗<lb/>
　　　　與猫虎同類而祭不已䙝乎又以先祖五祀<lb/>
<pb n="4a"/>
　　　　為蜡則混臘為蜡而臘之禮亦失故蜡之名<lb/>
　　　　義不可以不正名義正而注疏及後世之沿<lb/>
　　　　襲誤謬可一覽而知也<lb/>
　　　　　　　　　　右蜡名義<lb/>
禮記郊特牲天子大蜡八<hi>疏大蜡八者鄭注云先嗇一司嗇二農三郵表畷四猫虎五坊六水庸七昆蟲八蜡云大者是天子之蜡禮運云仲尼與蜡賓是諸侯有蜡也</hi>
　　　　蕙田案鄭注八蜡有昆蟲以祝詞誤也經文<lb/>
　　　　實無之<lb/>
<pb n="4b"/>
蜡之祭也主先嗇而祭司嗇也<hi>注先嗇若神農者司嗇后稷是也  疏曰若是不定之辭以神農比擬故云若司嗇后稷無所疑故不言若直云后稷是也以先嗇為主司嗇從祭種曰稼斂曰嗇不云稼而云嗇者取其成功收斂受嗇而祭也</hi>祭百種以報嗇也<hi>疏百種則農及郵表畷禽獸等所以祭之者報其助嗇之功使盡享焉</hi>享農及郵表畷禽獸仁之至<lb/>
義之盡也<hi>注農田畯也郵表畷謂田畯所以督約百姓於井間之處也  疏農謂古之田畯有功於民郵表畷者是田畯於井間所舍之處郵若郵亭屋宇處所表曰畔畷者謂田畔相連畷於此田畔相連畷之所造此郵舍田畯處焉禽獸者即下文云猫虎之屬</hi>
古之君子使之必報之迎猫謂其食田䑕也迎虎謂其<lb/>
<pb n="5a"/>
食田豕也迎而祭之也<hi>迎其神也</hi>祭坊與水庸事也<hi>注水庸溝也疏曰祭坊與水庸事也者是營為所須之事故云事也坊者所以畜水亦以鄣水庸者所以受水亦以泄水謂祭此坊與水庸之神</hi>
　<hi>方氏慤曰上言祭下言享互相備也百種百榖之種也百種乃嗇之所成故祭百種以報嗇也農則致所</hi>
　<hi>掌以養人而不失其時者也郵則田官於此有所識畷則田官於此有所聮皆督約農事之處也故三者</hi>
　<hi>合為八蜡之一焉䑕之與豕皆足以為田之害而猫與虎能食而除之迎其神而祭之則所以報之也於</hi>
　<hi>猫虎如此則六者可知矣</hi>
　<hi>馬氏晞孟曰先嗇者其智足以剏物立於其先司嗇者因其成法而謹其職而已故祭則以先嗇為主而</hi>
<pb n="5b"/>
　<hi>以司嗇配之</hi>
　張子曰八蜡以記四方八者先嗇一也是始治稼穡<lb/>
　者據易則是神農也司嗇是脩此職者二也農三也<lb/>
　郵表畷四也猫虎五也坊六也水庸七也百種八也<lb/>
　百種百榖之種也祭之以民食之重亦報其嗇所成<lb/>
　舊說以昆蟲為八蟲是為害者不當祭百種或致此<lb/>
　百種而祭之或只祭稷而已<lb/>
　<hi>陳皓集說嗇與穡同先嗇神農也主言為八神之主也司嗇上古后稷之官百種司百穀之種之神也報</hi>
<pb n="6a"/>
　<hi>嗇謂報其教民樹藝之功</hi>
　陳氏禮書蜡之為祭所以報本反始息老送終也其<lb/>
　服王𤣥冕而有司皮弁素服葛帶榛杖其牲體疈辜<lb/>
　其樂六樂而奏六變吹豳頌撃土鼓舞兵舞帗舞其<lb/>
　所致者川澤山林以至土示天神莫不與焉則合聚<lb/>
　萬物而享之者非特八神也而所重者八以其尤有<lb/>
　功於田故也其神之尊者非特先嗇也而主先嗇以<lb/>
　其始有事於田故也鄭氏曰先嗇若神農者司嗇后<lb/>
<pb n="6b"/>
　稷是也農田畯也郵表畷田畯所以督約百姓於井<lb/>
　間之處也爾雅田畯農夫也然則蜡之八神則先嗇<lb/>
　也司嗇也百種也農也郵表畷也禽獸也坊也水庸<lb/>
　也古者蜡則飲於學黨正屬民飲酒於序是也<lb/>
　<hi>程氏迥曰八蜡之祭為民設教也厚矣方里而井八家共焉吾食其一仰事俯育資焉而無憾者可不知</hi>
　<hi>所本乎古有始為稼穡以易佃漁但吾卒嵗無饑不與禽獸争一旦之命者繄先嗇是徳故祭先嗇焉曰</hi>
　<hi>司嗇者謂修明其政而潤色之者也曰農者謂傳是業以授之於我者也曰郵表畷者畷井田間道也郵</hi>
　<hi>表也者謂畫界分理以是為准者也昔之人為是而勞今我䝉之而逸盖不得不報也曰猫虎者謂能除</hi>
<pb n="7a"/>
　<hi>䑕豕之害吾稼者也曰坊者謂昔為隄防之人使吾禦水患者也曰水庸者謂昔為畎澮溝洫使吾為旱</hi>
　<hi>備者也曰昆蟲者先儒謂昆蟲害稼不當與祭乃易以百種是不然所謂昆蟲者非祭昆蟲也祭其除昆</hi>
　<hi>蟲而有功於我者也除昆蟲者不一而足如火田之人捕蝗之子禽鳥或能食之霜霰或能殺之以其不</hi>
　<hi>一而足故直曰昆蟲焉耳夫以表畷坊庸之賤𨽻猫虎昆蟲之細效吾不敢忘皆得以上配先嗇司嗇之</hi>
　<hi>享其民勸於功利推而廣之等而上之視君親如天地而不敢慢也觀三代里田蜡祭之時其民恬寜愉</hi>
　<hi>樂和睦無怨故鬼神享馨香之薦交歸其徳不為妖厲豈不盛矣乎</hi>
　<hi>大學衍義補丘氏濬曰八蜡之名鄭𤣥所叙者有昆蟲而無百種張載謂昆蟲不當祀而以百種足其數</hi>
　<hi>陳祥道則以猫虎為禽獸切觀下文所謂主先嗇祭司嗇祭百種祭坊與水庸享農及郵表畷禽獸曰主</hi>
<pb n="7b"/>
　<hi>曰祭曰享其文各不同盖主者以之為主司嗇與司榖種及坊與水庸之神則所致祭者焉然所以主其</hi>
　<hi>祭者則先嗇也若夫所謂古者田畯之官及郵表畷督耕之處與夫食䑕食豕之禽獸則有功於稼穡者</hi>
　<hi>故從而索享之也所謂迎猫為其食田䑕迎虎謂其食田豕所以釋其享禽獸之故則陳氏以迎猫虎為</hi>
　<hi>禽獸者良是也然禽獸不止猫虎凡食為除所以害稼穡者皆在其中矣所謂昆蟲者特見祝辭中語昆</hi>
　<hi>蟲祝其母作者恐其起而害稼也其不當祭明矣八蜡之名當以陳氏為正</hi>
　　　　蕙田案八蜡昆蟲之祭經無明文張子及禮<lb/>
　　　　書兩陳氏之說為是丘氏宗之當矣沙隨說<lb/>
　　　　未的<lb/>
<pb n="8a"/>
　<hi>蔡氏徳晉曰伊耆氏始為蜡皇氏侃及熊安生俱以伊耆為神農路史謂神農初國伊繼國耆故氏伊耆</hi>
　<hi>生三嵗而知稼穡般戲必於黍稷為能神明於農事因號神農也天子大蜡八則所祭之神有八一先嗇</hi>
　<hi>二司嗇三農四郵五表畷六坊七水庸八禽獸即猫虎也種曰稼斂曰嗇天生五穀雜於庶草先嗇知粒</hi>
　<hi>食利於養生因收穫之又從而種植之而農事以起是為田祖司嗇則守其法以教民稼穡者也路史燧</hi>
　<hi>人氏鑚木取火以燔黍捭豚葛天氏之樂八闋其四曰奮五榖是有先神農而知穡事者也農勸農之官</hi>
　<hi>是為田畯郵始造郵舍俾田畯居之以督耕者表畷治疆理田而植樹木以為標列阡陌以為道者坊始</hi>
　<hi>造隄防以障水者水庸始造水溝以注水者禽獸即猫虎猫能食田䑕虎能食田豕故迎其神而祭之八</hi>
　<hi>神之位先嗇為主正中司嗇及農為配司嗇居左次郵次坊農居右次表畷次水庸禽獸附祭於下猫左</hi>
<pb n="8b"/>
　<hi>而虎右陸農師謂䑕善害苗猫能捕鼠故字從苗其有功於田尤大也先儒之言八神者不知郵與表畷</hi>
　<hi>為二而誤合之以為造郵舍於田畔相連綴之處即不足八神之數鄭康成蔡中郎則以祝詞有昆蟲無</hi>
　<hi>作草木歸其澤之語因以昆蟲為一夫昆蟲不當祭若祭除昆蟲者亦當祭除草木者而不止於八矣况</hi>
　<hi>詩云去其螟螣及其蟊賊毋害我田穉田祖有神秉畀炎火則除昆蟲亦先嗇司嗇事耳王子雍分猫虎</hi>
　<hi>為二夫猫虎即禽獸似亦不宜分也陳用之又因祭百種以報嗇之文而以百種為一夫此特言祭用百</hi>
　<hi>種之穀以報先嗇司嗇云耳初非祭百種之穀也若祭百種之穀則是祭穀神而為社稷之祭非蜡祭也</hi>
　　　　蕙田案蔡氏以郵表畷為二未詳何據竊謂<lb/>
　　　　畷有郵而謂之表若無郵則何表之與有舊<lb/>
<pb n="9a"/>
　　　　說為是又謂祭用百種之榖以報先嗇若祭<lb/>
　　　　百種之榖則是祭百神而為社稷之祭亦非<lb/>
　　　　也從来祭祀用黍稷未有用百種為齍盛者<lb/>
　　　　社稷正祭稷神乃百榖之長蜡則兼百種之<lb/>
　　　　神而祭之也<lb/>
　　　　觀承案八蜡之目注疏以昆蟲為第八者自<lb/>
　　　　不合即謂非祭昆蟲乃祭禦昆蟲之神則豳<lb/>
　　　　雅田祖有神秉畀炎火當祭田祖之神且地<lb/>
<pb n="9b"/>
　　　　官族師有祭酺是祭捕蝗之神不當反以昆<lb/>
　　　　蟲名其神也張子獨據經文祭百種句而以<lb/>
　　　　百種易昆蟲始為穏妥故二陳氏俱從之若<lb/>
　　　　蔡徳晉去昆蟲而析郵表畷為二則割裂不<lb/>
　　　　通矣然司嗇即古稷官稷為百榖之長祭百<lb/>
　　　　種以報嗇是報司嗇之神而百種乃其祭物<lb/>
　　　　耳不當又分為二也王肅舊說則先嗇一司<lb/>
　　　　嗇二農三郵表畷四猫五虎六坊七水庸八<lb/>
<pb n="10a"/>
　　　　亦只就經文看出因迎猫迎虎本分為二而<lb/>
　　　　亦分之為文順也且祭各有尸昆蟲之尸固<lb/>
　　　　難肖即百種之尸亦當作何狀貌耶則不如<lb/>
　　　　此說為當也<lb/>
八蜡以記四方四方年不順成八蜡不通以謹民財也<lb/>
順成之方其蜡乃通以移民也既蜡而收民息已故既<lb/>
蜡君子不興功<hi>注四方方有祭也其方榖不熟則不通於蜡使民謹於用財也移之言羡也詩頌豐年曰為酒為醴烝畀祖妣以洽百禮此其羨之與收謂收斂積聚也息民與蜡異則黄衣黄冠而祭為臘<pb n="10b"/>必矣廟疏此論天子蜡祭四方不同豐荒有異兼記臘祭宗  息民之事四方之内年穀不得和順成熟則當方八蜡之神不得與諸方通祭所以然者欲使不熟之方萬民謹慎財物也有順成之方其蜡之八神乃與諸方通祭以蜡祭豐饒皆醉飽酒食使民歆羨也前文云黄衣黄冠而祭不云臘之與蜡似為一此文云既蜡而收民息已先蜡後息民是息民為臘與蜡異也前黄衣黄冠在蜡祭下故鄭知是臘也月令臘在祈天宗之下但不知臘與蜡祭相去幾日准隋禮及今禮皆蜡之後日不興功謂不興農功若土功則左傳云龍見而畢務戒事也火見而致用水昏正而栽日至而畢土功建亥之月起日至而畢也</hi>
　<hi>方氏慤曰記四方者記四方之豐凶也年不順成八蜡不通此以蜡而記其凶也順成之年其蜡乃通此</hi>
　<hi>以蜡而記其豐也蜡乃合聚之祭故因其合聚而收之也物既收則民亦息民息則一歳之事已矣故曰</hi>
<pb n="11a"/>
　<hi>民息已前言息田夫此言民息互相備也功者民力之所致民息已故既蜡君子不興功但蜡本以息農</hi>
　<hi>夫則此所言功止謂農功耳若夫宫功則執於建亥之月土功則畢於建子之月武功則纉於建丑之月</hi>
　<hi>而既蜡君子未始不興功焉</hi>
　<hi>栁宗元蜡說栁子為御史主祀事將蜡進有司以問蜡之說則曰合百神於南郊以為歲報者也先有事</hi>
　<hi>必質於户部户部之詞曰旱於某水於某蟲蝗於某癘疫於某則黜其方守之神不及以祭余甞學禮盖</hi>
　<hi>思而得之則曰順成之方其蜡乃通若是古矣繼而歎曰神之貌乎吾不可得而見也祭之享乎吾不可</hi>
　<hi>得而知也是其誕漫惝怳冥冥焉不可執取者夫聖人為心也必有道而已矣非於神也盖於人也以其</hi>
　<hi>誕漫惝怳冥冥焉不可執取而猶誅前若此况其貌言動作之塊然者乎是設乎彼而戒乎此者也其㫖</hi>
<pb n="11b"/>
　<hi>大矣或曰若子之言則旱乎水乎蟲蝗乎癘疫乎未有黜其吏者而神黜焉而曰盖於人者何也予曰若</hi>
　<hi>子之云旱乎水乎蟲蝗乎癘疫乎豈人之為耶故其黜在神暴乎眊乎沓貪乎罷弱乎非神之為也故其</hi>
　<hi>罰在人今夫在人之道則吾不知也不明斯之道而存乎古之數其名則存其教之實則隱以為非聖人</hi>
　<hi>之意故歎而云也曰然則致雨反風蝗不為災虎負子而趨是非人之為則何以余曰子欲知其以乎所</hi>
　<hi>謂偶然者信矣必若人之為則十年九澇八年七旱者獨何如人哉其黜之也苟明乎教之道雖去古之</hi>
　<hi>數可矣反是則誕漫之說勝而名實之事䘮亦足悲乎</hi>
　　　　　　　　　　右八蜡<lb/>
禮記月令孟冬之月臘先祖五祀<hi>注臘謂以田獵所得禽祭也</hi>
<pb n="12a"/>
春秋僖公五年左氏傳宫之竒曰虞不臘矣<hi>注臘歲終祭衆神之名大疏此言虞不臘矣明當時有臘祭周時臘與  蜡各為一祭漢改曰臘不蜡而為臘矣</hi>
　朱子曰史記云左丘失明厥有國語左傳是姓左人<lb/>
　作秦始有臘而左氏謂虞不臘矣是秦時文字分明<lb/>
　　　　蕙田案孔疏周時臘與大蜡各為一祭漢改<lb/>
　　　　曰臘不蜡而為臘矣的是蜡臘正解既從杜<lb/>
　　　　氏不以妨鄭為嫌也<lb/>
　玉燭寶典臘者祭先祖蜡者報百神同日異祭也<lb/>
<pb n="12b"/>
　辨鄭氏祈年天宗割祠公社及門閭臘先祖五祀俱<lb/>
　蜡祭<lb/>
　<hi>禮記月令孟冬之月天子乃祈来年於天宗大割祠於公社及門閭臘先祖五祀鄭注此周禮所謂蜡祭</hi>
　<hi>也天宗日月星辰也或言祈年或言大割或言臘互文  疏祈來年於天宗者謂祭日月星辰也大割祠</hi>
　<hi>於公社者謂大割牲以祀公社及門閭者先祭社後祭門閭故云及臘先祖五祀者臘獵也謂獵取禽獸</hi>
　<hi>以祭先祖五祀也此等之祭總謂之蜡若細别言之天宗公社門閭謂之蜡其祭則皮弁素服葛帶榛杖</hi>
　<hi>其臘先祖五祀謂之息民之祭其服則黄衣黄冠鄭注郊特牲云息民與蜡異也如此周禮所謂蜡者以</hi>
　<hi>郊特牲蜡者索也索萬物而享之案籥章云國祭蜡吹豳頌以息老物蜡而後息老此經亦先祭衆神乃</hi>
<pb n="13a"/>
　<hi>後勞農休息文與籥章相當故經廣祭衆神是周禮籥章所謂蜡祭也云或言祈年或言大割或言臘互</hi>
　<hi>文者天宗公社門閭先祖五祀等皆祈年大割臘祭之事故云互也</hi>
　陳氏禮書既蜡則臘先祖五祀於廟仲尼與於蜡賓<lb/>
　事畢出逰於觀之上是也然則臘亦謂之蜡矣先儒<lb/>
　以郊特牲言皮弁素服而祭又言黄衣黄冠而祭則<lb/>
　二祭之服不同月令言祈来年於天宗割祠於公社<lb/>
　又言臘先祖五祀則祈臘之名不同於是謂皮弁素<lb/>
　服而祭與祈来年於天宗蜡也黄衣黄冠而祭與臘<lb/>
<pb n="13b"/>
　先祖五祀臘也蜡以息老物臘以息民息民固在蜡<lb/>
　後矣此記所以言既蜡而收民息已也周蜡於十有<lb/>
　二月秦臘於孟冬皆建亥之月也晉侯以十二月滅<lb/>
　虢遂襲虞宫之竒曰虞不臘矣則臘在蜡月可知矣<lb/>
　古者臘有常月而無常日祖在始行而無常時由漢<lb/>
　以来溺於五行之說以王曰祖以衰曰臘其失先王<lb/>
　之禮逺矣後周兼五天帝五人帝與百神而蜡於五<lb/>
　郊唐不祭五天帝五人帝特蜡百神於南郊而缺其<lb/>
<pb n="14a"/>
　方之不登者然蜡因其順成之方以報神因其州之<lb/>
　序以樂民則唐一於南郊非也蜡及天宗則日月星<lb/>
　辰之類而已後唐兼天帝而祭之亦非也先儒謂蜡<lb/>
　六奏樂而禮畢東方之祭則用太簇姑洗南方㽔賓<lb/>
　西方夷則無射北方則黄鍾為均於理或然<lb/>
　羅泌路史蜡與臘異臘也者獵也獵取禽獸以祭祖<lb/>
　故禮臘先祖五祀在蜡後漢唐蜡祭徧及五祀蜡則<lb/>
　於郊臘則於廟蜡祭宗而不及天祭社而不著地以<lb/>
<pb n="14b"/>
　異於郊也玉燭寳典云臘者祭先祖蜡者報百神同<lb/>
　日而異祭盖亦以漢世季冬勞農大享臘祭宗廟五<lb/>
　祀同於一日爾<lb/>
　蔡氏徳晉曰周禮司服祭羣小祀則𤣥冕然冕服始<lb/>
　於黄帝而神農時未有故蜡祭主祭者皮弁素服助<lb/>
　祭者黄衣黄冠鄭康成以黄衣黄冠為既蜡臘先祖<lb/>
　五祀者非也月令孟冬天子乃祈来年於天宗大割<lb/>
　祠於公社及門閭臘先祖五祀言祈言祠言臘三祭<lb/>
<pb n="15a"/>
　皆與蜡無渉蜡惟祭八神不及其他而鄭康成月令<lb/>
　注云此周禮所謂蜡祭者非也左傳宫之竒云虞不<lb/>
　臘矣即月令之臘先祖五祀謂以田獵所得禽祭周<lb/>
　官大司馬仲冬教大閱致禽饁獸於郊入獻禽以享<lb/>
　烝是也盖周時蜡祭八神臘祭先祖五祀各為一祭<lb/>
　至秦漢間歲終祭衆神俱名臘故說文云冬至後三<lb/>
　戌臘祭百神史記秦恵文王十二年初臘始皇三十<lb/>
　一年更名臘曰嘉平漢復曰臘秦又有伏史記秦徳<lb/>
<pb n="15b"/>
　公二年初伏注六月三伏之節始自秦徳公伏者金<lb/>
　氣伏藏之日四氣代謝皆相生至立秋以金代火金<lb/>
　畏火故庚日必伏夏至後三庚為初伏四庚為中伏<lb/>
　立秋後初庚爲末伏也漢又有祖旺曰祖衰曰臘周<lb/>
　以前無所謂伏與祖者蜡之名則自神農至周不變<lb/>
　臘則僅為先祖五祀之祭而與蜡同月乃中郎獨斷<lb/>
　載四代臘之别名夏曰嘉平殷曰清祀周曰大蜡漢<lb/>
　曰臘五祖臘祖之别名青帝以未臘卯祖赤帝以戌<lb/>
<pb n="16a"/>
　臘午祖白帝以丑臘酉祖黒帝以辰臘子祖黄帝以<lb/>
　辰臘未祖均係漢儒附㑹之說不足信也<lb/>
　　　　蕙田案蜡臘之祭是二非一見於經傳者甚<lb/>
　　　　明蜡祭有八而八者所統甚多故有百物萬<lb/>
　　　　物之說臘則先祖五祀而己月令孟冬祈年<lb/>
　　　　是祭天宗割祠是祭社及門閭臘是祭先祖<lb/>
　　　　五祀皆與蜡無涉鄭氏以蜡有索享萬物之<lb/>
　　　　語遂并以為蜡祭蔡氏辨之極是豈知禮文<lb/>
<pb n="16b"/>
　　　　明言萬物百物至日月星辰社稷乃天地神<lb/>
　　　　祗中之尊者而豈以萬物該之乎自此注一<lb/>
　　　　誤秦漢遂舉臘而廢蜡蔡邕遂以蜡臘為一<lb/>
　　　　事後世且以天神地祗為重而祭之於南郊<lb/>
　　　　四郊是并八蜡之本義俱失之而非主先嗇<lb/>
　　　　祭司嗇之意矣皆鄭氏誤之也<lb/>
　<hi>楊氏復曰夏正建寅殷正建丑周正建子三正不同夫子告顔淵獨以夏時為正盖建寅者生物之始亦</hi>
　<hi>人事之始故以為嵗首建丑者成物之終亦人事之終故以為歳終則行蜡臘之祭宜也禮記月令孟冬</hi>
<pb n="17a"/>
　<hi>臘先祖五祀籥章國祭蜡黨正國索鬼神而祭祀鄭氏兩注皆謂建亥之月亦可疑原記禮者及注家之</hi>
　<hi>意豈不曰此皆周禮也周以建子為嵗首故以建亥之月為歳終然夏殷周三王示不相沿特以其月為</hi>
　<hi>大朝㑹大政令之始而天時之始終則不可易也建亥孟冬之月謂之嵗終可乎漢史臘月陳勝之御莊</hi>
　<hi>賈殺勝以降秦張晏曰秦之臘月夏之九月也其意亦曰秦以建亥為正而臘則建戌也臣瓉曰建丑之</hi>
　<hi>月也師古曰史記云胡亥二年十月誅葛嬰十一月周文死十二月陳勝死臣瓉說是也夫秦人不師古</hi>
　<hi>始猶知以建丑之月為臘孰謂周人以建亥為臘乎</hi>
　蔡氏徳晉曰建亥之月農事既畢乃行蜡祭於夏為<lb/>
　十月於商為十一月於周為十二月郊特牲云蜡也<lb/>
<pb n="17b"/>
　者索也嵗十二月合聚萬物而索享之是也<lb/>
　　　　蕙田案豳七月詩躋堂稱兕疏引國索鬼神<lb/>
　　　　而祭祀以禮屬民而飲於序以正齒位則即<lb/>
　　　　是蜡也據詩在十月滌場之時故月令屬之<lb/>
　　　　孟冬盖農功甫畢三時勤動至是乃始休息<lb/>
　　　　是蜡在建亥之月無疑且春秋用周正虞滅<lb/>
　　　　虢在十二月明是一大證據况若在建丑之<lb/>
　　　　月是元正方過于耜舉趾又將復始農功何<lb/>
<pb n="18a"/>
　　　　息之有楊氏之說非是<lb/>
　　　　　　　　　　右臘<lb/>
周禮春官大宗伯以疈辜祭四方百物<hi>注疈謂磔禳及蜡祭  疏云及蜡祭者彼云蜡也者索也嵗十二月合聚萬物而索享之謂天子於周之十二月建亥之月於郊而為蜡法</hi>
司服祭羣小祀則𤣥冕<hi>注羣小祀林澤墳衍四方百物之屬  疏云羣小祀林澤墳衍四方百物者此據地之小祀以血祭社稷為中祀貍沈以下為小祀也</hi>
禮記郊特牲皮弁素服而祭素服以送終也葛帶榛杖<lb/>
䘮殺也蜡之祭仁之至義之盡也<hi>注送終䘮殺所謂息老物也素服衣裳皆<pb n="18b"/>素</hi>黄衣黄冠而祭息田夫也野夫黄冠黄冠草服也<hi>注祭謂既蜡臘先祖五祀也於是勞農以休息之論語曰黄衣狐裘黄冠草服言祭以息民服象其時物之色季秋而草木黄落有疏上云蜡此云祭故知既蜡臘先祖五祀對文蜡臘  别總其義俱名蜡也田夫則野夫也野夫著黄冠</hi>
　<hi>陳氏祥道曰皮弁素服而祭者蜡祭四方百物也黄衣黄冠而祭者臘先祖五祀也蜡以息老物故服送</hi>
　<hi>終之服而以皮弁素服葛帶榛杖臘以息民故服田夫之服而以黄衣黄冠然周禮司服王祭羣小祀則</hi>
　<hi>𤣥冕鄭氏曰羣小祀林澤墳衍四方百物之屬也大宗伯以疈辜祭四方百物鄭氏曰四方百物磔禳及</hi>
　<hi>蜡祭也王於蜡服𤣥冕而有素服與黄冠者盖執事者之服歟</hi>
<pb n="19a"/>
　<hi>方氏慤曰皮則其色白素服則衣裳皆素素者送終之服而蜡亦送終之事故云以送終也别言之則服</hi>
　<hi>止言衣裳合言之則弁亦服爾故下止言素服也帶不以麻而以葛杖不以竹而以榛若䘮也而實非䘮</hi>
　<hi>故曰䘮殺也既非䘮必欲若䘮者以其有送終之義故也前言皮弁素服後言黄衣黄冠而祭說者謂皮</hi>
　<hi>弁素服為主祭者之服黄衣黄冠為助祭者之服是矣其言野夫黄冠則為助祭者之服可知且皮弁素</hi>
　<hi>服則以送終為義黄衣黄冠則以息田夫為義送終者祭之道也田夫者祭之事也夫黄者土之色百昌</hi>
　<hi>生於土而作終亦反於土而息冬則反於土之時也服以是色亦宜矣土爰稼穡者田夫之事取土之義</hi>
　<hi>以息田夫又宜矣以土之義如此故凡野夫皆黄冠野夫即田夫也言其所事曰田夫言其所居曰野夫</hi>
　<hi>草服謂草野之服故下言草笠以為野也上兼言黄衣而下止言黄冠則以草服該之故也然籥章曰息</hi>
<pb n="19b"/>
　<hi>老物此曰息田夫者盖作之於始息之於終雖人之情亦是道也終則有始今歳之息乃所以兆来嵗之</hi>
　<hi>作息猶氣之息也往来未甞息乃所以為息也</hi>
　　　　蕙田案鄭以皮弁素服是蜡祭黄衣黄冠是<lb/>
　　　　臘服陳氏以為俱是執事者之服方氏以為<lb/>
　　　　皮弁素服是主祭者之服黄衣黄冠是助祭<lb/>
　　　　者之服三說之中當以方氏為長<lb/>
周禮春官籥章國祭蜡則吹豳頌擊土鼓以息老物<hi>注𤣥謂十二月建亥之月也索萬物而祭之者萬物助天成嵗事至此為其老而勞乃祀而老息之於是國亦養老<pb n="20a"/>焉月令孟冬勞農以休息之是也豳頌亦七月也七月又有穫稻作酒躋彼公堂稱彼兕觥萬夀無疆之事是亦歌其類也謂之頌者以其言歲終人功之成之疏此蜡祭直擊土鼔案明堂位云土鼔葦籥伊者氏  樂即此亦各有葦籥可知言以息老物者謂息田夫萬物也云謂之頌者以其言嵗終人工之成者凡言頌者頌美成功之事故於七月風詩之中亦有雅頌也</hi>
　<hi>李氏景齊曰豳詩曰豳雅先儒以為七月之詩備風雅頌三體非也籥章所謂豳籥者盖以豳吹為籥以</hi>
　<hi>豳籥而吹詩與雅頌皆以豳名夫逆暑迎寒而吹豳詩者此則七月之詩盖如授衣鑿冰之屬皆先寒暑</hi>
　<hi>以戒事故也祈年而吹豳雅祭蜡而吹豳頌盖雅者言王政之所由廢興頌者以其成功告神明祈年之</hi>
　<hi>禮王政之所急先故宜歌雅而蜡祭之設所以答鬼神之功故宜歌頌詩之小雅甫田之詩曰琴瑟擊鼓</hi>
<pb n="20b"/>
　<hi>以御田祖以祈甘雨所謂祈年而吹豳雅者毋乃在是詩周頌豐年之詩曰為酒為醴烝畀祖妣以洽百</hi>
　<hi>禮所謂祭蜡吹豳頌者毋乃在是乎</hi>
　<hi>何氏楷世本古義豐年孟冬祭八蜡也是為豳頌今案豐年之詩舊亦知為報賽而作然無有知其専為</hi>
　<hi>蜡祭者愚盖即以豐年一語知之蜡祭惟年豐有之非若他祭不問豐凶其禮不廢此詩特以年豐降福</hi>
　<hi>為言非報賽八蜡而何天子大蜡八諸侯之蜡未聞然禮運言仲尼與於蜡賓則可見諸侯之國有蜡矣</hi>
　<hi>所以知此詩為豳頌者以其事與周禮合而詩又在頌中其為豳頌明矣</hi>
　<hi>又曰良耜蜡祭報社也是為豳頌蜡之為言索也謂合祭萬物之神而索享之也天子大蜡八而又有天</hi>
　<hi>宗之祈公社門閭之祀周禮黨正亦云國索鬼神而祭祀若然則凡為神者莫不與矣而獨謂是詩為報</hi>
<pb n="21a"/>
　<hi>社者何也禮祭隂祀用黝牲隂祀者先儒謂祭地北郊及社稷也黝也者黒也殺時犉牡固黒唇也祭地</hi>
　<hi>北郊天子之禮諸侯惟祭社稷祭社必及稷也是以知其為報社也社祭一歳凡有三月令仲春擇元日</hi>
　<hi>命民社一也雩祭以社以方二也孟冬大割祠於公社三也與祈年天宗並舉者周禮肆師之職所謂社</hi>
　<hi>之日涖卜来歳之稼即此時事也若門閭之祀不知何神如以為五祀中之門則既蜡而臘復又及五祀</hi>
　<hi>矣似不應瀆祭也且既非隂祀即不用黝牲以是知此詩之作専為報社也</hi>
　<hi>又曰載芟孟冬臘先祖五祀以禮屬民飲酒正其齒位亦豳頌也月令孟冬之月天子乃祈来年於天宗</hi>
　<hi>大割祠於公社及門閭臘先祖五祀郊特牲云黄衣黄冠而祭息田夫也野夫黄冠黄冠草服也先儒謂</hi>
　<hi>此既蜡後臘先祖五祀之祭也對文蜡臘有别總其義俱名蜡也唐孔氏云月令臘在祈天宗之下但不</hi>
<pb n="21b"/>
　<hi>知臘與蜡祭相去幾日准隋禮及今禮皆蜡之後日又案臘之義訓有二徐鍇云臘合也合祭諸神也應</hi>
　<hi>劭亦云臘者接也新故交接狎臘大祭以報功也愚謂此義得之狎臘者重接之貌西京賦披紅葩之狎</hi>
　<hi>臘是也乃先儒相傳皆謂臘者獵也謂以田獵所得禽祭也夫郊特牲篇有曰大羅氏天子之掌鳥獸者</hi>
　<hi>也諸侯貢屬焉草笠而至尊野服也羅氏致鹿與女而詔客告也曰好田好女者亡其國是則好田之戒</hi>
　<hi>正申飭於臘月来貢之時而謂其臘禽以祭乎必不然矣或有疑周禮羅氏職有蜡則作羅襦之語謂將</hi>
　<hi>以羅網圍取禽也夫野虞教道田獵實在仲冬此時作羅𥜗亦以備用也即周禮中冬狩田獻禽享烝非</hi>
　<hi>臘月也</hi>
大司樂凡六樂者一變而致羽物及川澤之示再變而<lb/>
<pb n="22a"/>
致臝物及山林之示三變而致鱗物及丘陵之示四變<lb/>
而致毛物及墳衍之示五變而致介物及土示六變而<lb/>
致象物及天神<hi>注此謂大蜡索鬼神而致百物六奏樂而禮畢東方之祭用太蔟姑洗南方之祭用㽔賓西方之祭用夷則無射北方之祭用黄鍾為均每奏有所感致和以来之</hi>
　<hi>鄭氏鍔曰致者使之自至樂作於此物應於彼雖聖人亦安能限其必至哉亦意其来格而已樂止於六</hi>
　<hi>變者盖蜡祭之樂六變而祭畢</hi>
地官鼔人凡祭祀百物之神鼔兵舞帗舞者<hi>注兵謂干戚也帗列五采繒為之有秉皆舞者所執鼓疏此更廣見小神之事故云凡祭祀百物之神也云  兵舞帗舞者天地之<pb n="22b"/>小神所舞不過此兵舞帗舞二事案下舞師山川用兵舞社稷用帗舞今此小神等若義近山川者舞兵舞義近社稷者舞帗舞故六舞之中惟言此二物而已</hi>
禮記郊特牲曰土反其宅水歸其壑昆蟲毋作草木歸<lb/>
其澤<hi>注此蜡祝辭也若辭同則祭同處可知矣壑猶坑也昆蟲暑生寒死螟螽之屬為害者也  疏此以下皆蜡祭之祝辭土即坊也反歸也宅安也土歸其宅則不崩水歸其壑者水即水庸壑坑坎也水歸其壑謂不汎濫昆蟲毋作者昆蟲螟螽之屬也得隂而死得陽而生故曰昆蟲毋作謂不為災草木歸其澤者草苔稗木榛梗之屬也當各歸生藪澤之中不得生於良田害嘉穀也蜡祭乃是報功故亦因祈禱有此辭也一云祝辭言此神由有此功故今得報非祈禱也辭有水土昆蟲草木者以其無知故特有辭也而先嗇之屬有知故<pb n="23a"/>不假辭也據此祭草木有辭則草木當有神八蜡不數之者以草木徧地皆是不如坊與水庸之屬各指其一物故不數</hi>
　<hi>周氏諝曰大蜡祝辭雖紀歳終之事盖亦有順天時息老物之意也</hi>
　<hi>馬氏晞孟曰蜡者於歳之終報其成功又以祈来年之始故祀之辭如此草木者荑稗之屬</hi>
　蔡邕獨斷天子大蜡八神為位相對向祝曰土反其<lb/>
　宅水歸其壑昆蟲毋作豐年若上嵗取千百<lb/>
　　　　　　　　　　右蜡祭禮物樂舞祝詞<lb/>
周禮地官黨正國索鬼神而祭祀則以禮屬民而飲酒<lb/>
<pb n="23b"/>
於序以正齒位<hi>注國索鬼神而祭祀謂歲十二月大蜡之時建亥之月也正齒位者鄉飲酒義所謂六十者坐五十者立侍六十者三豆七十者四豆八十者五豆九十者六豆是也必正之者為民三時務農將缺於禮至此農隙而教之尊長養老見孝悌之道也黨正飲酒禮亡以此事屬於鄉飲酒之義微少失矣凡射飲酒比鄉民雖為鄉大夫必来觀禮鄉飲酒鄉射記大夫樂作不入士既旅不入是也  疏曰黨正行正齒位之禮在十二月建亥之月為之非蜡祭之禮而此云國索鬼神而祭祀者以其正齒位禮在臘月故言之以為節耳當國索鬼神而祭祀之時則黨正屬聚其民而飲酒於序學中以行正齒位之法當正齒位之時民内有為一命以上必来觀禮故須言其坐之處</hi>
　<hi>黄氏度曰社禜酺皆鄉祭惟蜡為國祭盖亦命祀也</hi>
<pb n="24a"/>
　<hi>陸氏佃曰其屬飲則於鄉學其主人則以鄉官其賓介則處士賢者其謀介則就先生坐主人於東南僎</hi>
　<hi>於東北坐賔於西北坐介於西南此正位也一命齒於鄉里再命齒於父族三命而不齒六十者三豆七</hi>
　<hi>十者四豆八十者五豆九十者六豆此正齒也</hi>
　<hi>王氏詳說曰鄉大夫三年一行鄉飲酒禮黨正一年而行鄉飲酒禮鄉大夫行此禮以賓興黨正行此禮</hi>
　<hi>以正齒位</hi>
　<hi>劉氏彞曰大司徒之職曰大荒大札則令邦國移民通財舍禁弛力薄征緩刑然則蜡之通不通皆聽命</hi>
　<hi>於司徒矣蜡禮既畢然後息民之祭行焉然則黨正國索鬼神而祭祀者蜡也非其所職焉其所職者於</hi>
　<hi>蜡之後以禮屬其黨之民飲酒於序以正齒位而謂之息民者息其田野之勞而入於邑居以習禮義故</hi>
<pb n="24b"/>
　<hi>正其齒位以為庠序之先焉</hi>
禮記禮運昔者仲尼與於蜡賓事畢出遊於觀之上喟<lb/>
然而歎<hi>注蜡者索也嵗十二月合聚萬物而索享之亦祭宗廟時孔子仕魯在助祭之中觀闕也孔子見魯君於祭禮有不備於此又睹象魏舊章之處感而歎之  疏鄭引郊特牲十二月蜡據周言之夏則十月殷則十一月謂建亥之月也以萬物功成報之</hi>
　<hi>方氏慤曰助祭者必有飲食以勞之故謂之賔焉文王世子於釋菜言退儐者以此</hi>
雜記子貢觀於蜡孔子曰賜也樂乎對曰一國之人皆<lb/>
若狂賜未知其樂也子曰百日之蜡一日之澤非爾所<lb/>
<pb n="25a"/>
知也張而不弛文武弗能也弛而不張文武弗為也一<lb/>
張一弛文武之道也<hi>注國索鬼神而祭祀則黨正以禮屬民而飲酒於序以正齒位於是時民無不醉者如狂矣曰未知其樂怪之也蜡之祭主先嗇大飲烝勞農以休息之言民皆勤稼穡有百日之勞喻久也今一日使之飲酒燕樂是君之恩澤非女所知言其義大也張弛以弓弩喻人也弓弩久張之則絶其力久弛之則失其體</hi>
　<hi>吕氏大臨曰自秋成至于十二月有百日在百日中索是鬼神以脩蜡禮故曰百日之蜡至於十二月乃</hi>
　<hi>祭祭而遂息田夫故曰一日之澤</hi>
　<hi>方氏慤曰蜡者既勞之而報之也澤者欲息之而加之恵也勞之其来也久故言百日之蜡息之其及也</hi>
<pb n="25b"/>
　<hi>均故言一日之澤</hi>
玉藻惟饗野人皆酒<hi>疏饗野人謂蜡祭是也野人賤不得本古又無徳又可飽食則宜貪味故惟酒而無水也</hi>
　　　　　　　　　　右祭蜡飲酒正齒位<lb/>
周禮考工記梓人張獸侯則王以息燕<hi>注獸侯畫獸之侯也息者休農息老物也燕謂勞使臣若與羣臣飲酒而射酒疏云息者休農息老物也者謂十月農功畢君臣飲  以休農止息之老萬物也</hi>
夏官羅氏蜡則作羅襦<hi>注作猶用也鄭司農云蜡謂十二月大祭萬物也襦細宻之羅<pb n="26a"/>襦襦讀為繻有衣袽之繻𤣥謂蜡建亥之月此時火伏蟄者畢矣豺既祭獸可以羅罔圍取禽也  疏先鄭所云其義得矣後鄭増成之言蜡者直取當蜡之月得用細宻之網羅取禽獸故後鄭云此時火伏十月之時火星已伏在戌將蟄者畢矣引王制者証十月蜡祭後得火田有張羅之事</hi>
　<hi>薛氏季宣曰漢史六人皆一襦吾獨五襦晉史云先且作襦後當作袴帬襦襠婦人之飾也郊特牲言歳</hi>
　<hi>十二月合聚萬物而索享之四方諸侯草笠而至大羅氏天子掌鳥獸之官致鹿與女戒諸侯曰好田好</hi>
　<hi>女者亡其國然以禮屬民而飲酒存國家之大體豈可真致鹿與女哉以鹿不可致故作羅以示之女不</hi>
　<hi>可致故作襦以示之耳</hi>
　<hi>鄭氏鍔曰致鹿與女非必用鹿與女也盖用取鹿之具與婦人之裙襦而已用羅襦以示之者羅以戒其</hi>
<pb n="26b"/>
　<hi>好田也襦以戒其好女也然使羅氏作之而已先儒以羅襦為一物殆未之思歟</hi>
禮記郊特牲大羅氏天子之掌鳥獸者也諸侯貢屬焉<lb/>
草笠而至尊野服也<hi>注諸侯於蜡使使者戴草笠貢鳥獸也詩云彼都人士臺笠緇撮又曰其餉伊黍其笠伊糾皆言野人之服也能疏天子掌鳥獸之官謂大羅氏也謂為大羅者鄭云  以羅捕鳥獸者也周禮羅氏掌羅烏鳥蜡則作羅襦鄭司農云襦細宻之羅也解者云順秋冬殺物故羅氏用細宻之羅網以捕禽鳥矣然周禮不云掌獸此云獸者以其受貢獸故也諸侯貢屬焉者大羅氏既以羅為名能張羅得鳥獸故四方諸侯有貢獻鳥獸於王者皆屬大羅氏也</hi>
羅氏致鹿與女而詔客告也以戒諸侯曰好田好女者<lb/>
<pb n="27a"/>
亡其國<hi>疏羅氏先受貢畢使者臨去羅氏又以鹿及女子致與使者而宣天子之詔於使者令使者反還其國以告戒其君故云詔言也令使者還其國以如此告汝君曰不得好田獵及女色使國亡也言鹿是田獵所得之物女是亡國之女而王所以獲者也故與之鹿女明以此為戒也一云豈每國輒與女鹿耶正當羅氏以鹿與女示使者耳</hi>
天子樹瓜華不斂藏之種也<hi>注華果蓏也又詔以天子樹𤓰蓏而已戒諸侯以畜藏蘊財利也供疏言天子惟樹𤓰與果蓏所以惟樹植此𤓰華者是  一時之食不是收斂久藏之種若其可久藏之物則不樹之不務畜藏與民争利</hi>
　<hi>劉氏彛曰四方諸侯當仲冬而遇於天子者必助其祭祀也故其為蜡而獵莫不從焉貢其禽於天子則</hi>
<pb n="27b"/>
　<hi>大羅氏受之獻禽者諸侯之卿大夫也草笠而至尊野服者以明諸侯及其臣皆野服馳騁從禽以助王</hi>
　<hi>也其為忠義亦可尊矣即之以為禮焉既受草笠之獻則致鹿與女於庭而詔獻禽之客俾還告於其君</hi>
　<hi>以申天子之戒勸也</hi>
　<hi>周氏諝曰周官羅氏謂蜡則作羅𥜗盖羅則鹿之所以獲者而襦則女之所衣者也故致之以戒於諸侯</hi>
　<hi>然戒之必至於嵗終者戒於終所以圖其始也𤓰華者不斂藏之種也樹其不斂藏之種者所以戒聚斂</hi>
　<hi>也</hi>
　　　　　　　　　　右蜡時之事<lb/>
史記秦本紀恵文君十二年初臘<hi>注臘獵禽獸以嵗終祭先祖秦是時始效<pb n="28a"/>中國為之風俗通夏曰嘉平殷曰清祀周曰蜡漢改曰臘索羣鬼神而祭之</hi>
始皇本紀三十一年十二月更名臘曰嘉平<hi>索隠曰廣雅曰夏曰清祀殷曰嘉平周曰大蜡亦曰臘秦更曰嘉平盖應歌謠之詞而改從殷號也</hi>
　通典漢復嘉平曰臘<lb/>
　玉海周顯王四十三年秦初臘案春秋時已稱虞不<lb/>
　臘非始於秦也始皇更名臘曰嘉平亦復用夏之舊<lb/>
　名也周蜡於十二月秦臘於孟冬皆建亥之月也蜡<lb/>
　以息老物臘以息民<lb/>
<pb n="28b"/>
後漢書禮儀志季冬之月星迴歲終隂陽以交勞農大<lb/>
饗臘<hi>正祭宗廟旁祭五祀盖同一日自此而始非舊典</hi>
　東觀漢記甄宇北海人建武中青州從事徴拜博士<lb/>
　每臘詔賜博士羊人一頭羊有大小肥瘦時博士祭<lb/>
　酒議欲殺羊稱分其肉宇曰不可又欲投鈎宇復恥<lb/>
　之宇因先自取其最瘦者<lb/>
　袁山松後漢書韓卓字子助陳留人臘曰奴竊食祭<lb/>
　其先人卓義其心即白免之<lb/>
<pb n="29a"/>
　後漢書陳寵𫝊寵曽祖父咸成哀間以律令為尚書<lb/>
　及莽簒位召咸以為掌冦大夫謝病不肯應時三子<lb/>
　參豐欽皆在位乃悉令解官父子相與歸鄉里閉門<lb/>
　不出入猶用漢家祖臘人問其故咸曰我先人豈知<lb/>
　王氏臘乎<lb/>
　鄭𤣥别傳𤣥年十二隨母還家正臘宴㑹同列十數<lb/>
　人皆美服盛飾言語閑通𤣥漠然如不及父母私督<lb/>
　數乃曰此非吾志不在所願<lb/>
<pb n="29b"/>
　蔡邕獨斷四代臘之别名夏曰嘉平殷曰清祀周曰<lb/>
　大蜡漢曰臘五帝臘祖之别名青帝以未臘夘祖<hi>青帝</hi>
　<hi>大昊木徳</hi>赤帝以戌臘午祖<hi>赤帝炎/帝火行</hi>白帝以丑臘酉祖<hi>白帝</hi>
　<hi>少昊金行</hi>黒帝以辰臘子祖<hi>黒帝顓/頊水行</hi>黄帝以辰臘未祖<hi>黄帝</hi>
　<hi>軒轅后土土行</hi>
　　　　蕙田案邕之說當本於讖緯<lb/>
通典魏因漢制髙堂隆議臘用日云王者各以其行之<lb/>
盛而祖以其終而臘水始於申盛於子終於辰故水行<lb/>
<pb n="30a"/>
之君以子祖以辰臘火始於寅盛於午終於戌故火行<lb/>
之君以午祖以戌臘木始於亥盛於夘終於未故木行<lb/>
之君以夘祖以未臘金始於已盛於酉終於丑故金行<lb/>
之君以酉祖以丑臘土始於未盛於戌終於辰故土行<lb/>
之君以戌祖以辰臘今魏土徳而王宜以戌祖辰臘博<lb/>
士秦静議古禮嵗終聚合萬物祭宗廟謂之蜡皆有常<lb/>
日臨時造請而用之又無正月祖祭之禮漢氏用午祖<lb/>
戌臘午者南方之象故以午祖正月為歲首故以寅始<lb/>
<pb n="30b"/>
用午祖戌者嵗之終萬物畢成故以戌臘小數之學因<lb/>
就傅著五行以為說皆非典籍經義之文也尚書易經<lb/>
說五行水火金木土王相衍天地隂陽之義故易曰坤<lb/>
為土王位西南黄精之君盛徳在未故大魏以未祖戌<lb/>
者嵗終日窮之辰不宜以為嵗初祖祭之行始也易曰<lb/>
坤利西南得朋東北喪朋丑者土之終故以丑臘終而<lb/>
復始乃終有慶宜如前以未祖丑臘奏可之<lb/>
　魏名臣奏大司農董遇議曰土行之君故宜以未祖<lb/>
<pb n="31a"/>
　以丑臘為得盛終之節不可以戌祖辰臘也<lb/>
　禮記外傳漢則臘而不蜡受命之王皆以王日為祖<lb/>
　衰日為臘又云周水徳漢火徳各以其五行之王日<lb/>
　為祖其休廢日為臘也火王午木王夘水王子金王<lb/>
　酉而臘各用其衰日如魏土行土衰於辰故魏臘用<lb/>
　辰晉金行金衰於丑故晉臘用丑五運相承莫不皆<lb/>
　然秦静曰古禮出行有祖祭歲終有蜡祭無正月必<lb/>
　祖之祀<lb/>
<pb n="31b"/>
　　　　蕙田案秦漢以後雖改蜡為臘其禮不同於<lb/>
　　　　古然饗祀之意則無異也自蔡邕有五帝臘<lb/>
　　　　祖之名之說而髙堂隆引伸之遂為魏家之<lb/>
　　　　令典而不知其出於讖緯之邪說也博士秦<lb/>
　　　　静謂非典籍經義之文可為有識惜其不能<lb/>
　　　　奪而終歸於附㑹耳<lb/>
通典東晉元帝大興二年未臘前一日詔明日當為范<lb/>
氏從母舉哀百官戒嚴尚書郎張亮議曰天子祭宗廟<lb/>
<pb n="32a"/>
社稷鼎俎既陳不得終事者四若五服之喪以當降者<lb/>
不以廢從母無服之喪不宜廢事舉哀又禮祭之明日<lb/>
改祭於祊以燕皇尸殷謂之肜周謂之繹今雖未施肜<lb/>
繹之祭先王之典聖人重不忘但大臘之日休息黎衆<lb/>
百日之勤一日之澤未可戒嚴<lb/>
宋以水徳王祖以子臘以辰<lb/>
隋書禮儀志後周以十一月祭神農氏伊耆氏后稷氏<lb/>
田畯鱗羽臝毛介水墉坊郵表畷獸猫之神於五郊五<lb/>
<pb n="32b"/>
方上帝地祗五星列宿蒼龍朱雀白獸𤣥武五人帝五<lb/>
官之神嶽鎮海瀆山林川澤丘陵墳衍原隰各分其方<lb/>
合祭之上帝地祗神農伊耆人帝於壇上南郊則以神<lb/>
農既蜡無其祀三辰七宿則為小壇於其側嶽鎭海瀆<lb/>
山林川澤丘陵墳衍原隰則各為坎餘則於平地皇帝<lb/>
初獻上帝地祗神農伊耆及五人帝冡宰亞獻宗伯終<lb/>
獻上大夫獻三辰五官后稷田畯嶽鎮海瀆中大夫獻<lb/>
七宿山林川澤以下自天帝人帝田畯羽毛之類牲幣<lb/>
<pb n="33a"/>
玉帛皆從燎地祗郵表畷之類皆從埋祭畢皇帝如南<lb/>
郊便殿致齋明日乃蜡祭於南郊如東郊儀祭訖又如<lb/>
黄郊又如西郊又如北郊祭訖還宫<lb/>
　　　　蕙田案魏晉祖臘之制蜡臘之禮意亡矣至<lb/>
　　　　是又加以天神地祗星宿嶽瀆之位何其濫<lb/>
　　　　而不經耶厥後隋唐宋相仍無有起而正之<lb/>
　　　　者宜其不行於後矣禮教不明使先王仁至<lb/>
　　　　義盡之典泯然歇絶皆附㑹杜撰者階之厲<lb/>
<pb n="33b"/>
　　　　耳惜哉<lb/>
隋初因周制定令亦以孟冬下亥蜡百神臘宗廟祭社<lb/>
稷其方不熟則闕其方之蜡焉開皇四年十一月詔曰<lb/>
前周嵗首今之仲冬建亥之月稱蜡可也後周用夏后<lb/>
之時行姬氏之蜡考之前代於義有違其十月行蜡者<lb/>
停可以十二月為臘於是始革前制<hi>前周姬氏後周宇文氏</hi>
舊唐書禮儀志太宗貞觀十一年房𤣥齡等與禮官述<lb/>
議以為月令蜡祭惟祭天宗謂日月而下近代蜡五天<lb/>
<pb n="34a"/>
帝五人帝五地祗皆非古典今並除之季冬寅日蜡祭<lb/>
百神於南郊大明夜明用犢二籩豆各四簠簋㽅俎各<lb/>
一神農及伊耆氏各用少牢一籩豆等與大明同后稷<lb/>
及五方十二次五官五方田畯五嶽四鎮四海四瀆以<lb/>
下方别各用少牢一其日祭井泉於川澤之下用羊一<lb/>
夘日祭社稷於社宫辰日臘享於太廟用牲皆准時祭<lb/>
井泉用羊二二十八宿五方之山林川澤丘陵墳衍原<lb/>
隰鱗羽臝毛介水墉坊郵表畷猫於菟及龍麟朱鳥白<lb/>
<pb n="34b"/>
虎𤣥武方别各用少牢一每座籩豆各二簠簋㽅俎各<lb/>
一蜡祭凡一百八十七座當方年榖不登則闕其祀<lb/>
通典𤣥宗開元中制儀季冬臘曰蜡百神於南郊之壇<lb/>
若其方不登則闕之<lb/>
開元禮臘日蜡百神於南郊都百九十二座大明夜明<lb/>
在壇上<hi>每座籩豆各十簠簋㽅俎各一</hi>神農伊耆五官<hi>每座籩豆各四簠簋俎各一</hi>
五星三辰后稷五方田畯嶽鎮海瀆二十八宿五方山<lb/>
林川澤丘陵墳衍原隰龍麟朱鳥白獸𤣥武鱗羽毛介<lb/>
<pb n="35a"/>
於菟井泉等八十五座<hi>籩豆各二簠簋俎各二</hi>樂舊用黄鍾之均<lb/>
三成新改用天神之樂圜鍾之均六成<lb/>
皇帝臘日蜡百神於南郊儀<hi>攝事附</hi>
齋戒如圜丘<hi>從事官及攝事齋戒並如别儀</hi>　陳設前蜡三日尚舍直<lb/>
長施大次於外壝東門之内道北南向尚舍奉御鋪御<lb/>
座<hi>攝事衛尉設祀官公卿以下次於東壝之外道南北向以西為上</hi>衛尉設陳饌幔於<lb/>
内壝東門西門之外道東西向<hi>東方南方之饌陳於東門外西方之饌陳於西門外北方之饌陳於北門外</hi>設文武侍臣次又設祀官及從祀羣官<lb/>
<pb n="35b"/>
諸州使人蕃客等次<hi>攝則無文武侍臣蕃客等次</hi>前蜡二日太樂令<lb/>
設宫懸歌鐘歌磬如圜丘之儀右校掃除壇之内外郊<lb/>
社令積柴於燎壇<hi>其壇於神壇之左内壝之外</hi>方八尺髙一丈開上<lb/>
南出户三尺右校為瘞埳於壇之壬地内壝之外方深<lb/>
取足容物南出陛前蜡一日奉禮設御座及望燎位祀<lb/>
官從祀羣官諸州使人蕃客等於壝門外皆如圜丘之<lb/>
儀<hi>攝事如圜丘之儀</hi>設日月酒罇之位大明太罇二著罇二罍<lb/>
一在壇上於東南隅北向夜明太罇二著罇二罍一在<lb/>
<pb n="36a"/>
壇上於西南隅北向神農氏伊耆氏各著罇二各於其<lb/>
壇上五星五官后稷各象罇二七宿田畯龍麟牛馬騶<lb/>
虞𤣥武等各壺罇二鱗羽臝毛介等散罇二俱設於神<lb/>
座之左而右向五方嶽鎮海瀆俱山罇二山林川澤俱<lb/>
蜃罇二丘陵墳衍原隰井泉水墉坊郵表畷於菟猫等<lb/>
俱散罇二各設於神座之右而左向<hi>伊耆氏已上之罇置於坫星辰已下之罇籍以席皆加勺羃設爵於罇下</hi>設御洗於壇南陛東南亞獻之洗又<lb/>
於東南北向罍水在洗東篚在西南肆<hi>篚實以巾爵</hi>設分獻<lb/>
<pb n="36b"/>
罍洗畢各於其方陛道之左右俱内向執罍洗篚冪者<lb/>
各立於罇罍篚冪之後各設玉幣之篚於壇之上下罇<lb/>
坫之所晡後謁者引光禄卿詣㕑視濯溉又引諸祝官<lb/>
詣㕑省饌具訖還齋所蜡日未明十刻太樂令帥宰人<lb/>
以鸞刀割牲祝史以豆取毛血置於饌所遂烹牲<hi>日青牲一月白牲一其餘方各少牢一</hi>未明五刻太史令郊社令升設日月神<lb/>
座於壇上大明於北方少東夜明於大明之西俱南向<lb/>
席皆以藁秸神農伊耆神座各於其壇上俱内向設后<lb/>
<pb n="37a"/>
稷氏神座於壇東西向設五官田畯之座各於其方設<lb/>
五星十二次二十八宿五官嶽鎮海瀆山林川澤丘陵<lb/>
墳衍原隰井泉神座各於其方之壇其五方神獸鱗羽<lb/>
臝毛介水墉坊郵表畷於菟猫等之座各於其方壇之<lb/>
後俱内向相對為首自神農伊耆已下百九十座席皆<lb/>
以莞設神位各於座首　鑾駕出宫如圜丘儀　奠玉<lb/>
帛蜡日未明三刻諸祀官各服其服郊社令良醖令各<lb/>
帥其屬入實罇罍玉幣<hi>凡罇之次太罇為上實以醴齊著罇次之實以盎齊神農伊耆<pb n="37b"/>氏之著罇實以盎齊五星三辰五官后稷田畯之象罇俱實以醍齊七星之壺罇實以汎齊五方嶽鎮海瀆之山罇實以醍齊山林川澤之蜃罇實以汎齊丘陵已下之散罇實以清酒各實於諸座之上罇禮神之玉大明夜明以珪璧大明之幣以青夜明以白神農氏幣以赤伊耆氏幣以𤣥五星已下之幣各從方色</hi>太官<lb/>
令帥進饌者實諸籩豆簠簋各設於内壝之饌幔内其<lb/>
日未明二刻奠玉幣毛血等如圜丘儀<hi>皇帝服𤣥冕出次壇上神位大明夜明鼔柷作無射夷則奏永樂㽔賓姑洗太蔟奏順和黄鍾奏元和凡六均均一成俱以文舞攝事如圜丘之攝事儀</hi>　進熟皇帝既升奠玉帛其設饌盥洗奠爵並如<lb/>
圜丘儀<hi>攝事亦同</hi>大祝持版進於神座之左西面跪讀祝文<lb/>
<pb n="38a"/>
曰維某年嵗次月朔日子嗣天子臣某<hi>攝則云謹遣太尉封臣名已下攺皇帝為太尉皆謁者賛引</hi>敢昭告於大明惟神晷耀千里精烜萬<lb/>
物覺寤黎蒸化成品彚今則璇璣齊運玉燭和平六府<lb/>
孔修百禮斯洽謹以玉帛犧齊粢盛庶品致其燔燎尚<lb/>
享訖興皇帝再拜初讀祝文訖樂作大祝進跪奠版於<lb/>
神座興還罇所皇帝再拜訖樂止太常卿引皇帝詣夜<lb/>
明罇所執罇者舉羃侍中取匏爵於坫進皇帝受爵侍<lb/>
中贊酌醴齊訖樂作太常卿引皇帝進夜明神座前北<lb/>
<pb n="38b"/>
向跪奠爵俛伏興太常卿引皇帝少退北向立樂止太<lb/>
祝持版進於神座之右東面跪讀祝文曰維某年嵗次<lb/>
月朔日子嗣天子臣某敢昭告於夜明惟神貞此先華<lb/>
恒茲盈減表斯寒暑節以運行對時育物登成是賴豐<lb/>
年之報式備恒禮謹以制幣犧齊粢盛庶品致其燔燎<lb/>
尚享訖興皇帝再拜讀祝文訖樂作太祝進跪奠版於<lb/>
神座興還罇所皇帝拜訖樂止太常卿引皇帝少退當<lb/>
兩座前北向立樂作其飲福受胙並如圜丘儀皇帝獻<lb/>
<pb n="39a"/>
將畢謁者引太尉<hi>攝則謁者引太常卿已下倣此</hi>詣罍洗盥手洗匏爵<lb/>
訖謁者引太尉自東陛升壇詣大明著罇所執罇者舉<lb/>
冪太尉酌盎齊武舞作謁者引太尉進大明神座前北<lb/>
向跪奠爵興謁者引太尉少退再拜謁者引太尉詣夜<lb/>
明罇所取匏爵於坫執罇者舉冪太尉酌盎齊訖謁者<lb/>
引太尉進夜明神座前北面跪奠爵興謁者引太尉少<lb/>
退再拜謁者引太尉少東當兩座前北向立太尉再拜<lb/>
受爵跪祭酒遂飲卒爵太祝進受爵復於坫太尉興再<lb/>
<pb n="39b"/>
拜謁者引太尉降復位初太尉獻將畢引光禄卿<hi>攝事同以光禄卿為終獻</hi>詣罍洗爵升酌盎齊終獻如亞獻升壇謁者二<lb/>
人分引獻官詣罍洗盥手洗爵酌酒一獻帝伊耆氏一<lb/>
獻神農氏跪奠爵神座前俛伏興向神立太祝持版進<lb/>
於神座之右跪讀祝文訖興獻官再拜訖謁者引降還<lb/>
本位初伊耆氏獻官將升謁者五人各引獻官詣罍洗<lb/>
盥手洗爵詣酒罇所酌酒一獻嵗星一獻熒惑一獻鎮<lb/>
星一獻太白一獻辰星各奠於神座少退向神立於獻<lb/>
<pb n="40a"/>
官奠訖七星皆祝史助奠相次俱畢太祝各持版進於<lb/>
神座之右跪讀祝文訖興<hi>凡讀蜡祝文每一番獻酒從東方祝文為始讀祝訖次南方次西方餘神亦同也</hi>獻官再拜訖太祝各進奠版於神座前還<lb/>
罇所謁者遂引五星等獻官詣罍洗盥手洗爵各詣酒<lb/>
罇所酌酒一獻東嶽一獻南嶽一獻中嶽一獻西嶽一<lb/>
獻北嶽俱奠於神座少退向神立嶽鎮海瀆山林川澤<lb/>
丘陵墳衍原隰井泉皆祝史助奠相次俱畢太祝持版<lb/>
進神座之右跪讀祝文訖興獻官再拜訖太祝奠版於<lb/>
<pb n="40b"/>
神座還罇所謁者各引獻官還本位初酌嶽鎮酒贊引<lb/>
五人各引獻官詣罍洗盥洗詣酒罇所酌酒一獻勾芒<lb/>
氏一獻祝融氏一獻后土氏一獻蓐收氏一獻𤣥冥氏<lb/>
后稷田畯等各祝史助奠訖祝史持版進神座之右跪<lb/>
讀祝文訖興<hi>餘與東方同惟無后稷</hi>獻拜祝史奠版於神座賛引<lb/>
遂引五官獻官等詣罍洗酒罇所酌酒分獻五靈其鱗<lb/>
羽臝毛介猫於菟坊水墉昆蟲等皆齋郎助奠相次俱<lb/>
畢祝史持版跪讀祝文訖興拜訖奠版各引還本位武<lb/>
<pb n="41a"/>
舞六成樂止舞獻俱畢上下諸祝各進徹豆還罇所<hi>徹者籩豆各一少移故處</hi>奉禮曰賜胙贊者唱衆官再拜衆官在位皆<lb/>
再拜<hi>已飲福受胙者不拜</hi>元和之樂作太常卿前奏稱請再拜退<lb/>
立皇帝再拜奉禮曰衆官再拜在位者皆再拜樂一成<lb/>
止太常卿前奏請就望燎位<hi>攝事謁者引太尉就望燎位</hi>太常卿引<lb/>
皇帝樂作皇帝就望燎位南向立樂止於羣官將拜上<lb/>
下諸祝各執篚進神座前跪取玉帛祝版齋郎以俎載<lb/>
牲體黍稷飯爵酒各由其陛降壇南行經懸内當柴壇<lb/>
<pb n="41b"/>
東行自南陛登柴壇以玉幣饌物祝版置於柴上户内<lb/>
諸祝以星辰七宿已上之禮幣皆從燎神農伊耆氏嶽<lb/>
鎮已下之祝俱詣瘞埳以玉幣饌物置於埳訖奉禮曰<lb/>
可燎東西面各六人炬燎初唱可燎埳東西廂各四人<lb/>
寘土火半柴太常卿前奏禮畢<hi>攝事謁者白禮畢</hi>太常卿引皇<lb/>
帝還大次樂作皇帝出中壝門殿中監前受鎮珪以授<lb/>
尚衣奉御殿中監又前受大珪華盖侍衛如常儀皇帝<lb/>
入次樂止謁者賛引各引祀官通事舍人分引從祀羣<lb/>
<pb n="42a"/>
官諸國客使以次出賛引引御史已下俱復執事位立<lb/>
定奉禮曰再拜御史已下皆再拜賛引引出工人二舞<lb/>
以次出其神農已下祝版燔於齋所　鑾駕還宫如圜<lb/>
丘之儀　伊耆氏祝文曰維某年嵗次月朔日子嗣開<lb/>
元神武皇帝諱謹遣具位姓名敢昭告於帝伊耆氏惟<lb/>
帝體仁尚義崇本念功爰創嘉祀息農饗物今九土攸<lb/>
宜百榖豐稔備兹八蜡大旅四方謹以制幣犧齊粢盛<lb/>
庶品明薦於帝尚享　神農氏祝文曰維某年嵗次月<lb/>
<pb n="42b"/>
朔日子嗣開元神武皇帝諱謹遣具位姓名敢昭告於<lb/>
帝神農氏惟帝肇興播植粒此黎元今時和嵗稔神功<lb/>
是賴謹以制幣犧齊粢盛庶品明薦於帝尚享　東方<lb/>
歲星祝文曰維某年嵗次月朔日子嗣天子諱謹遣具<lb/>
位姓名敢昭告於東方歲星七宿惟神列位垂象叶贊<lb/>
穹蒼昭晰羣生蕃阜庶類今時和嵗稔恒禮是率謹陳<lb/>
嘉薦庶神享之<hi>南方中央西方北方准此</hi>　東方嶽鎮海瀆祝文曰<lb/>
維某年嵗次月朔云云惟神宣導坤輿興降雲雨亭毒<lb/>
<pb n="43a"/>
庶品實賴滋益年榖順成用通大蜡謹薦嘉祀溥及一<lb/>
方山林川澤丘陵墳衍原隰井泉庶神咸享<hi>南方西方北方准此</hi>
　勾芒氏祝文曰維某年嵗次月朔日子嗣開元神武<lb/>
皇帝諱謹遣具位臣姓名敢昭告於勾芒氏惟神賛陽<lb/>
出滯發生品物萌者畢達仁徳以宣用陳明薦神其臨<lb/>
享　后稷氏祝文曰維某年嵗次月朔日子嗣開元神<lb/>
武皇帝某謹遣具位臣姓名敢昭告於后稷氏惟神誕<lb/>
降嘉種播兹百榖蒸庶以粒乂此萬邦爰及田畯實勸<lb/>
<pb n="43b"/>
農穡謹薦明祀庶神享之　祝融氏祝文曰維某年嵗<lb/>
次月朔日子嗣開元神武皇帝諱謹遣具位臣姓名敢<lb/>
昭告於祝融氏惟神典司火正淳耀昭明式賛南訛厥<lb/>
功以致豐年之薦庶神臨享　后土氏祝文曰維某年<lb/>
嵗次月朔日子嗣開元神武皇帝諱謹遣具位臣姓名<lb/>
敢昭告於后土氏惟神式贊黄道典司土正居中執信<lb/>
是興稼穡年榖既登庶享嘉薦　蓐收氏祝文曰維某<lb/>
年嵗次月朔日子嗣開元神武皇帝諱謹遣具位臣姓<lb/>
<pb n="44a"/>
名敢昭告於蓐收氏惟神典司金正式贊西成執矩懐<lb/>
莊尚義趨方豐年之報饗兹嘉祀　𤣥冥氏祝文曰維<lb/>
某年嵗次月朔日子嗣開元神武皇帝諱謹遣具位臣<lb/>
姓名敢昭告於𤣥㝠氏維神典司水正贊序幽都厥務<lb/>
安寜積藏斯在豐年之祀庶饗明薦　蒼龍祝文曰維<lb/>
某年嵗次月朔日子嗣天子諱謹遣具位臣姓名敢昭<lb/>
告於蒼龍之神維神體備幽明質兼小大實為鱗長賛<lb/>
明造物嵗稔年登實資弭患式陳嘉薦百靈是屬爰及<lb/>
<pb n="44b"/>
東方鱗羽臝毛介衆族猫於菟坊水墉昆蟲諸神咸享<lb/>
<hi>其朱鳥騶虞𤣥武祝文首尾並與此同祝文發首亦同也</hi>朱鳥之神惟神肇自火精<lb/>
冠兹羽族輔時宣化効祥蹈禮年和歳稔有賴厥功麟<lb/>
之神惟神體信為質惟和是歸作長毛宗表靈玉牒年<lb/>
榖豐稔實兹宣助式陳嘉薦庶神臨饗騶虞之神惟神<lb/>
性履至仁禀靈金宿賛育生類實參利物爰茲報功用<lb/>
率恒祀𤣥武之神惟神誕禀辰精長兹介族先知稱貴<lb/>
誠行攸底伊此豐年有憑宜慶<lb/>
<pb n="45a"/>
宋史太祖本紀建隆元年春三月定國運以火徳王色<lb/>
尚赤臘用戌<lb/>
禮志大蜡之禮自魏以来始定議王者各隨其行祖以<lb/>
其盛臘以其終建隆初以有司言用木徳木生火宜以<lb/>
火徳王色尚赤遂以戌日為臘<lb/>
文獻通考建隆三年十二月戊戌臘有司畫日以七日<lb/>
辛夘蜡百神太常博士和峴奏議曰謹案蜡始於伊耆<lb/>
後歴三代及漢其名雖改而臘興蜡其實一也漢火行<lb/>
<pb n="45b"/>
用戌臘臘者接也新故相接畋獵禽獸以享百神報終<lb/>
成之功也王者因蜡祭上享宗廟旁及五祀展其孝心<lb/>
盡物示恭也魏晉以降悉沿其制唐乗土徳貞觀之祭<lb/>
以前寅日蜡百神夘日祭社宫辰日饗宗廟開元定禮<lb/>
三祭皆於臘辰以應土徳聖朝常以十二月戌日為臘<lb/>
而以前七日辛夘先行蜡祭盖禮官之失也事下有司<lb/>
請準唐禮蜡百神祀社稷享宗廟皆同用臘日從之蜡<lb/>
百神壇髙四尺東西七步二尺南北六步四尺<lb/>
<pb n="46a"/>
仁宗天聖三年禮官陳詁言蜡祭一百九十二位而祝<lb/>
文所載一百八十二位無五方田畯五方郵表畷一十<lb/>
位盖開元以来年祀寢逺有司失𫝊郊祀録正辭録司<lb/>
天監神位圗皆以虎為於菟乃避唐諱請復為虎載田<lb/>
畯郵表畷慶歴用羊豕各二大明夜明壇増山罍為二<lb/>
籩豆十二三獻終禮生引司天監分獻官逐階下罍洗<lb/>
詣帝神農伊耆五星三辰七宿嶽鎮海瀆祝融后土后<lb/>
稷蒼龍朱雀麒麟𤣥武白虎神座前上香奠幣爵並再<lb/>
<pb n="46b"/>
拜内從祀神位不設香幣祝版惟奠酒再行後皇祐定<lb/>
壇髙八尺廣四丈嘉祐加羊豕各五<lb/>
神宗元豐六年詳定郊廟奉祀禮文所言記曰八蜡以<lb/>
記四方年不順成八蜡不通歴代蜡祭獨在南郊為一<lb/>
壇惟周隋有四郊之兆又禮記月令以蜡與息民為二<lb/>
祭故隋唐息民祭在蜡之後日請蜡祭四郊各為一壇<lb/>
以祀其方之神有不順成之方則不修報其息民仍在<lb/>
蜡祭之後從之先是太常寺言四郊蜡祭宜依百神制<lb/>
<pb n="47a"/>
度築壇其東西有不順成之方即祭日月其神農后稷<lb/>
舊設位於壇下當移於壇上其壇下伊耆氏之位宜除<lb/>
之禮部復言蜡祭四壇皆設神農后稷同日祭享頗為<lb/>
重複太常寺以謂蜡祭本以神農為主后稷從祭四郊<lb/>
今設壇自當每方各祭同日不為重複從之<lb/>
宋史徽宗本紀政和三年四月庚戌班五禮新儀<lb/>
禮志政和新儀臘前一日蜡百神四方蜡壇廣四丈髙<lb/>
八尺四出陛兩壝每壝二十五步東方設大明位西方<lb/>
<pb n="47b"/>
設夜明位以神農氏后稷氏配配位以北為上南北壇<lb/>
設神農氏位以后稷氏配五星二十八宿十二辰五官<lb/>
五嶽五鎮四海四瀆及五方山林川澤丘陵墳衍原隰<lb/>
井泉田畯蒼龍朱鳥麒麟白虎𤣥武五水墉五坊五虎<lb/>
五鱗五羽五介五毛五郵表畷五臝五猫五昆蟲從祀<lb/>
各依其方設位中方鎮星后土田畯設於南方蜡壇酉<lb/>
階之西中方嶽鎮以下設於南方蜡壇午階之西伊耆<lb/>
設於北方蜡壇夘階之南其位次於辰星<lb/>
<pb n="48a"/>
紹興十九年有司檢㑹五禮新儀臘前一日蜡東方西<lb/>
方為大祀蜡南方北方為中祀並用牲牢<lb/>
文獻通考紹興十九年臣僚言月令臘先祖五祀勞農<lb/>
以休息之釋者謂蜡祭也所以報一歳之成功求嗣歲<lb/>
之福也今已行臘享而報農之祀或闕請並行蜡祭有<lb/>
司檢㑹以臘前一日蜡祭東西方百神禮料一視感生<lb/>
帝内從祀視釋奠文宣王從祀蜡祭南北方百神一視<lb/>
鎮嶽海瀆内從祀一視釋奠武成王從祀<lb/>
<pb n="48b"/>
玉海紹興十九年五月乙酉詔定蜡祭從户部郎周莊<lb/>
仲之言也<lb/>
宋史禮志孝宗乾道四年太常少卿王瀹請於四郊各<lb/>
為一壇以祀其方之神東西以日月為主各以神農后<lb/>
稷配南北方皆以神農為主以后稷配自五帝星辰嶽<lb/>
鎮海瀆以至猫虎昆蟲各隨其方分為從祀其後南蜡<lb/>
仍於圜壇望祭殿北蜡於餘杭門外精進寺行禮<lb/>
玉海乾道四年十一月二十七日禮官王瀹等言東西<lb/>
<pb n="49a"/>
蜡備登歌三獻而南北方正配從祀一奠而已請如中<lb/>
祀儀式從之<lb/>
　大學衍義補丘氏濬曰大蜡之祭三代已有之在周<lb/>
　之前夏曰嘉平殷曰清祀而在周則曰大蜡焉秦始<lb/>
　謂之臘尋更曰嘉平漢復曰臘季冬之月星回嵗終<lb/>
　隂陽以交農大享臘臘者接也新故相接畋獵禽獸<lb/>
　以享百神報終成之功也魏晉以後皆有其禮古者<lb/>
　所祭者八神而已皆有功於農事者也後世所祀之<lb/>
<pb n="49b"/>
　神乃至於八十有五座一百九十有二位何也本朝<lb/>
　於古祀典所當舉者未甞或廢惟於蜡祭闕焉盖此<lb/>
　祭也與籍田相為始終當夫東作方興之始既舉籍<lb/>
　田之禮以祀先農於春而以帥先農民以興其務本<lb/>
　之心則夫百榖告成之後載舉大蜡之禮以報先嗇<lb/>
　於冬而以勞来農民以報其勤動之苦是故舉先王<lb/>
　莫大之禮是亦廣聖君莫大之恩也倘不棄愚言復<lb/>
　行盛禮則幽明人鬼皆䝉其休<lb/>
<pb n="50a"/>
　明彭謹八蜡廟記聖人縁情以起禮因民而事神故<lb/>
　享祀必本之有功而報徳不遺於其細此伊耆氏之<lb/>
　所以為蜡蜡者索也時維季冬百物用成合山川人<lb/>
　物之靈而索享之也記郊特牲曰先嗇曰司嗇曰農<lb/>
　曰郵表畷曰猫虎曰坊曰水墉曰昆蟲其教陳矣而<lb/>
　所主者息老送終勞勤休力仁之至義之盡也古禮<lb/>
　天子大蜡今之制止於府州縣王國則否畿甸以降<lb/>
　惟兩河之間則有之荆揚而南莫之行也豈不以有<lb/>
<pb n="50b"/>
　司於民最親足食為政首務而聖人之流風遺澤在<lb/>
　中土為獨存與寳慶舊無廟有廟盖自郡守鈞陽郭<lb/>
　公始也部符南楚星軺載臨式崇禮教以索享之典<lb/>
　弗復非所以重祈報而昭敬事也乃因郡鐘樓之屢<lb/>
　徙將圯議欲為新室於公庾之右以祀八蜡而薦明<lb/>
　徳請於當路咸可之爰命縣典史陳春董其事材取<lb/>
　諸斧琢之既成者力取諸輿臺之已役者始於丙辰<lb/>
　冬十月而就功不待改嵗巋然輪奐炳若位置秩如<lb/>
<pb n="51a"/>
　矣彭子曰仁哉公之用心其善於復古矣凡禮有其<lb/>
　舉之莫可廢也無其人焉莫可强也夫子修經譏南<lb/>
　門之作刪詩録史克之頌盖以僖公賢於魯閟宫義<lb/>
　當復古春秋之所予也今二千石之選孰有踰公者<lb/>
　修美報以答明賜行典禮而觀㑹通人之稱是舉也<lb/>
　其不謂之社稷之役也乎長人者之於百姓既盡心<lb/>
　力以圗其明尤資鬼神以相其幽而神有不享民有<lb/>
　不安者弗信也繼自今將隂陽調風雨時衣食足禮<lb/>
<pb n="51b"/>
　義興而公之功為益大徳為益溥矣<lb/>
　陸東蜡祭議案八蜡神祠制也相沿以春秋仲月戌<lb/>
　日致祭考之典禮於義未當禮曰蜡索也嵗十二月<lb/>
　合聚萬物而索享之子貢觀於蜡孔子曰賜也樂乎<lb/>
　子貢曰一國之人皆若狂賜未知其樂也子曰百日<lb/>
　之蜡一日之澤非爾所知也盖終嵗勞農是日飲樂<lb/>
　以享君恩也亦曰臘也漢應劭曰周曰大蜡漢改曰<lb/>
　臘漢火行衰於戌故此日臘也蔡邕獨斷曰臘者嵗<lb/>
<pb n="52a"/>
　終大祭漢舊議曰臘者報諸鬼神聖賢有功於民者<lb/>
　也魏臺訪議曰帝問何用未社丑臘王肅對曰丑之<lb/>
　明日便寅寅木也故以丑臘由是觀之則蜡之祭十<lb/>
　二月也漢戌魏丑日則不一愚意蔡邕謂嵗終王肅<lb/>
　謂明日為寅似當以歳除行事則丑之義為長然或<lb/>
　立春在十二月則又除夕屬新嵗矣議立春於除前<lb/>
　則用立春前丑日立春於来嵗則用下旬丑日庶報<lb/>
　祀事耑興而舉事協祭義矣<lb/>
<pb n="52b"/>
　　　　蕙田案元明以来蜡臘之祭不行故瓊山丘<lb/>
　　　　氏有復行之請今觀彭陸二文一曰今之制<lb/>
　　　　於府州縣一曰相沿以春秋戌日致祭則其<lb/>
　　　　行於民間者盖未甞絶也聖人制禮協諸義<lb/>
　　　　而和於情宜其流風餘韻如此<lb/>
　　　　　　　　　　右歴代蜡臘<lb/>
　<lb/>
　五禮通考卷五十六<lb/>
</p>
<p>
</p>
  </div>
</body>
</text>
</TEI>
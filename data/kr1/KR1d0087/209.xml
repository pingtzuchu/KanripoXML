<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百九十九</head> <lb/>
    <p>
<pb n="1a"/>
欽定四庫全書<lb/>
　五禮通考卷一百九十九<lb/>
　　　　　　　　　　　刑部尚書秦蕙田撰<lb/>
　　嘉禮七十二<lb/>
　　觀象授時<lb/>
　　　　蕙田案王者奉若天道莫先於敬授人時堯<lb/>
　　　正四仲舜齊七政周用五紀其道一也因寒<lb/>
　　　　暑之發歛節氣之早晚而騐草木禽獸之變<lb/>
<pb n="1b"/>
　　　　辨作訛成易之期古聖人所以亮天工而熙<lb/>
　　　　庶績者其事特重焉今采堯典詩七月夏小<lb/>
　　　　正月令諸篇存累代之舊章備因時之善制<lb/>
　　　　自東漢以下有讀時令之儀杜氏通典入之<lb/>
　　　　嘉禮兹亦附見於後云<lb/>
書堯典敬授人時<hi>傳敬記天時以授人也</hi>
　蔡氏沈曰人時謂耕穫之候凡民事早晚之所關也<lb/>
平秩東作日中星鳥以殷仲春厥民析鳥獸孳尾<hi>傳嵗起于<pb n="2a"/>東而始就耕謂之東作平均次序東作之事以務農也冬寒無事並入室處春事既起丁壯就功厥其也言其民老壯分析乳化曰孳交接曰尾</hi>　平秩南訛敬致日永星火以正仲<lb/>
夏厥民因鳥獸希革<hi>傳平序南方化育之事敬行其教以致其功因謂老弱因就在田之丁壯以助農也夏時鳥獸毛羽希少改易革改也</hi>　平秩西成宵中星虚以殷<lb/>
仲秋厥民夷鳥獸毛毨<hi>傳秋西方萬物成平序其政助成物夷平也老壯在田與夏平也毨理也毛更生整理</hi>　平在朔易日短星昴以正仲冬厥民隩<lb/>
鳥獸氄毛<hi>傳易謂嵗改易于北方平均在察其政以順天常隩室也民改嵗入此室處以辟風寒鳥獸皆生耎毳細毛以自温焉</hi>
<pb n="2b"/>
　朱子曰平秩東作之類只是如今穀雨芒種之節候<lb/>
　類<lb/>
　又曰析因夷隩乃是騐之於人以審氣候之寒温與<lb/>
　下句騐之於物以審時物之變遷語意相似若謂此<lb/>
　句為定農事之早晚則下句為欲定何事耶大抵命<lb/>
　此四官皆考天時以作律之事律正則可以授民時<lb/>
　治百官而農桑田役之務飲食居處之宜無不得其<lb/>
　序不必於此遽指一事而言也<lb/>
<pb n="3a"/>
　<hi>林氏之竒曰鳥獸孳尾希革毛毨氄毛盖萬物之㣲感天地至和之氣而動作應時故作律者觀此以候</hi>
　<hi>天特之早晚如禮記月令云魚上氷獺祭魚倉庚鳴鴻雁來之類是堯典之遺法也</hi>
　<hi>蔡氏沈曰東作春月嵗功方興所當作起之事也盖以律之節氣早晚均次其先後之宜以授有司也訛</hi>
　<hi>化也謂夏月時物長盛所當變化之事也西成秋月物成之時所當成就之事也朔易冬月嵗事已畢除</hi>
　<hi>舊更新所當改易之事也</hi>
　尚書大傳主春者張昏中可以種稷主夏者火昏中<lb/>
　可以種黍主秋者虚昏中可以種麥主冬者昴昏中<lb/>
　可以收歛盖藏田獵斷伐當告于天子而天子賦之<lb/>
<pb n="3b"/>
　民故天子南面而視四方星之中知民之緩急急則<lb/>
　不賦籍則不舉力役故曰敬授民時此之謂也<lb/>
夏小正正月啟蟄<hi>傳言始發蟄也</hi>
　<hi>金氏履祥曰今二月始驚蟄而漢始以驚蟄為正月中月令孟春蟄蟲始振豈古者陽氣特盛啟蟄獨早</hi>
　<hi>與國語謂陽癉憤盈土氣震發則蟄蟲之動固宜然啟者始震之謂非出蟄也</hi>
　<hi>蔡氏德晉曰冬時蟄蟲皆塞其户至春時始開之</hi>
雁北鄉<hi>傳先言雁而後言鄉者何也見雁而後數其鄉也鄉者何也鄉其居也雁以北方為居何以謂之為居生且長焉爾九月遰鴻雁先言遰而後言鴻雁何也見遰而後數之則鴻雁也何不謂南鄉也曰非其<pb n="4a"/>居也故不謂南鄉記鴻雁之遰也如不記其鄉何也曰鴻不必當小正之遰者也</hi>
　<hi>蔡氏德晉曰月令季冬雁北鄉孟春鴻雁來此合而記之也</hi>
　<hi>方氏矩曰數之猶言詳視之也</hi>
　　　　蕙田案月令孟春鴻雁來呂氏春秋淮南<lb/>
　　　　子俱作候雁北與小正合<lb/>
雉震呴<hi>傳震也者鳴也呴也者鼔其翼也正月必雷雷不必聞惟雉為必聞之何以謂之雷則雉震呴相識以雷</hi>
　<hi>金氏履祥曰震振也呴鳴也書曰越有呴雉盖其音云</hi>
<pb n="4b"/>
　<hi>蔡氏德晉曰震聲之髙也小寒雉始呴至此則其聲髙矣</hi>
　<hi>方氏矩曰雉震呴者言雉于雷始發聲之時而呴也呴雊通</hi>
魚陟負氷<hi>傳陟升也負氷云者言解蟄也</hi>
　<hi>孔氏穎達曰謂魚從水下升于水上而負氷</hi>
　<hi>金氏履祥曰月令魚上氷是也魚冬則氣在腹故降春則氣在背故升負氷者春氷薄魚既升背若負之</hi>
　<hi>也</hi>
　<hi>蔡氏德晉曰魚冬則降而伏于水底春則升而游于水上</hi>
農緯厥耒<hi>傳緯束也束其耒云爾者用是見君之亦有耒也</hi>
<pb n="5a"/>
　<hi>金氏履祥曰古者立春先時命農大夫咸勸農用注田器也</hi>
初嵗祭耒始用暢<hi>傳暢也者終嵗之用祭也其曰初云爾者言是月之始用之也初者始也或曰祭韭也</hi>
　　　　蕙田案其曰初云爾者句本在暢也者之上<lb/>
　　　　作其用初云爾今從朱子本<lb/>
　<hi>傅氏崧卿曰關本作畼案畼不生也暢訓達作暢者為是</hi>
　<hi>金氏履祥曰祭始為耒耜之人也古者先立春王將耕藉則鬱人薦鬯王祼鬯鬯之言暢也祭耒而用鬯</hi>
　<hi>也</hi>
<pb n="5b"/>
囿有見韭<hi>傳囿也者圉之燕者也</hi>
　<hi>金氏履祥曰韭陽菜春有之見露也</hi>
　<hi>蔡氏德晉曰囿有籓曰園有牆曰囿見始生也案豳風四之日獻羔祭韭祭禮庶人春薦韭而祀號韭曰</hi>
　<hi>豐本則韭為祀禮所重故特誌其見也</hi>
時有俊風<hi>傳俊者大也大風南風也何大乎南風也曰合氷必於南風解氷必於南風生必於南風收必於南風故大之也</hi>
　<hi>蔡氏德晉曰大風謂東風也東風居八風之首能轉嚴冬而為陽春故以大言之月令東風解凍是也</hi>
寒日滌凍塗<hi>傳滌也者變也變而煖也凍塗者凍下而澤上多也</hi>
<pb n="6a"/>
　<hi>金氏履祥曰日滌凍解而為塗泥也</hi>
　<hi>王氏廷相曰滌除也如豳風十月滌場之滌冬時雨雪著地皆氷故塗凍春時日煖則凍釋而為塗泥矣</hi>
　<hi>故及寒日而除之</hi>
　　　　蕙田案寒日滌三字為句凍塗二字為句日<lb/>
　　　　之寒者變而暄土之凍者融而釋二者皆陽<lb/>
　　　　和之應也<lb/>
田䑕出<hi>傳田䑕者嗛䑕也記時也</hi>
　<hi>徐氏巨源曰萬物之理有盈則耗有羸則絀絀伏于未嬴之前而耗兆于為盈之日故有木則有蠧有田</hi>
<pb n="6b"/>
　<hi>則有䑕孟春伊始農方相率均田而田䑕已出焉先言䑕出而後言均田以著消息之理明未兆之謀也</hi>
　<hi>戴氏震曰嗛䑕爾雅作鼸䑕郭注以頰裹藏食</hi>
農率均田<hi>傳率者循也均田者始除田也言農夫急除田也</hi>
　<hi>金氏履祥曰率相率也均月令所謂皆修封疆審端徑遂也夏后氏一夫受田五十畝均田所以修其疆</hi>
　<hi>畔分其遂畎不相侵越同賴利澤也</hi>
　<hi>張氏直清曰仁政之行在正經界而經界不能久而不亂此夏先王所以每嵗孟春必令農大夫率農夫</hi>
　<hi>以均理其田也夫然後豪强不能兼并貪暴不得多取而民實受恒産之利矣</hi>
　<hi>蔡氏德晉曰農農大夫也率率農夫也</hi>
<pb n="7a"/>
獺獸祭魚<hi>傳其必與之獸何也曰非其類也祭也者得多也善其祭而後食之十月豺祭獸謂之祭獺祭魚謂之獸祭何也豺祭其類獺祭非其類故謂之獸大之也</hi>
　　　　蕙田案傳其必與與字朱子曰疑作謂又諸<lb/>
　　　　本正文作獺祭魚無獸字其傳文俱作謂之<lb/>
　　　　獻或疑祭魚當為獻魚之誤考月令呂氏春<lb/>
　　　　秋淮南子汲冡書俱無作獻魚者且祭與獻<lb/>
　　　　其義無别今從傅崧卿本增獸字則經傳上<lb/>
　　　　下文義俱可通矣<lb/>
<pb n="7b"/>
鷹則為鳩<hi>傳鷹也者其殺之時也鳩也者非其殺之時也善變而之仁也故具言之也曰則盡其辭也鳩為鷹變而為不仁也故不盡其辭也</hi>
　<hi>蔡氏德晉曰月令仲春鷹化為鳩舉其晚者此正月鷹則為鳩舉其早者謂之則者明變化之速也</hi>
農及雪澤<hi>傳言雪澤之無髙下也</hi>
　<hi>金氏履祥曰雪澤猶凍解也及傳所謂汲汲也及此凍解便徃治也</hi>
　<hi>王氏廷相曰積雪之澤未消則土田膏潤可及時服農也</hi>
　<hi>蔡氏德晉曰雪澤雪化而為水也及此時徃治田不敢緩也</hi>
初服于公田<hi>傳古有公田焉者古言先服公田而後服其田也</hi>
<pb n="8a"/>
　<hi>金氏履祥曰孟子曰詩云雨我公田遂及我私由此觀之雖周亦助也夏小正曰初服于公田由此觀之</hi>
　<hi>雖夏亦助也</hi>
　<hi>蔡氏德晉曰夏用貢法而亦有公田者傳言井田始于黄帝堯遭洪水井田制度廢壊禹時水土初平不</hi>
　<hi>得不行貢法以阡陌溝洫未盡治也然苟有可井之處則固已畫之為井但貢處多助處少耳</hi>
采芸<hi>傳為廟采也</hi>
　<hi>傅氏崧卿曰舊注云似邪蒿可食</hi>
　<hi>蔡氏德晉曰芸香草也生熟皆可食故呂氏春秋云菜之美者陽華之芸十一月芸始生至此月采之以</hi>
　<hi>薦寢廟也</hi>
<pb n="8b"/>
鞠則見<hi>傳鞠者何也星名也鞠則見者嵗再見爾</hi>
　<hi>金氏履祥曰案天文書不見鞠星是時初昏參中則晨見也危室諸星耳古鞠菊通用盖謂菊始苗故九</hi>
　<hi>月云榮鞠則菊華也</hi>
　　　　蕙田案以四月昴則見五月參則見之例推<lb/>
　　　　之則鞠為星名無疑若云榮鞠之鞠當云始<lb/>
　　　　生不當云鞠則見也<lb/>
初昏參中斗柄縣在下<hi>傳盖記時也言斗柄者所以著參之中也</hi>
　<hi>王氏廷相曰斗魁枕參首參中則斗柄在下矣言斗柄在下所以著參中也</hi>
<pb n="9a"/>
　　　　蕙田案夏小正所記星象與堯典多合說見<lb/>
　　　　論嵗差條後俱放此<lb/>
栁稊<hi>傳稊也者發孚也</hi>
　<hi>王氏廷相曰稊芽也</hi>
梅杏杝桃則華<hi>傳杝桃山桃也</hi>
　<hi>傅氏崧卿曰關本杝作柂非是杝音移木名也</hi>
緹縞<hi>傳縞也者莎隨也緹也者其實也先言緹而後言縞者何也緹先見者也何以謂之小正以著名也</hi>
　<hi>金氏履祥曰爾雅薃侯莎其實緹薃即莎又廣雅莎隨地毛也</hi>
<pb n="9b"/>
　<hi>王氏廷相曰縞乃香附子之苗也此時成實</hi>
　　　　蕙田案緹縞爾雅緹作媞縞作薃莎隨爾雅<lb/>
　　　　作莎䔺傳文緹先見者也之下有云何以謂<lb/>
　　　　之小正以著名也凡十字殊不可解朱子儀<lb/>
　　　　禮經傳移在夏小正篇名之下戴氏震考正<lb/>
　　　　以為北宋大戴禮本無之乃爾雅疏之文校<lb/>
　　　　書者誤編入於此未知是否今仍載之以俟<lb/>
　　　　考<lb/>
<pb n="10a"/>
雞桴粥<hi>傳粥也者相粥之時也或曰桴嫗伏也粥養也</hi>
　<hi>王氏廷相曰案說文孚卵孚也從爪從子鳥抱卵恒以爪反覆其卵也桴粥者鷄抱卵以粥子也</hi>
　<hi>蔡氏德晉曰大寒雞始乳至此則皆桴粥也</hi>
二月徃耰黍禪<hi>傳禪單也</hi>
　<hi>金氏履祥曰二月漸煖耰黍者可單衣也</hi>
　<hi>蔡氏德晉曰耰覆種也黍有早晚早者二月可耰五月可熟晚者五月而種七月始熟禪衣之無裏者也</hi>
　<hi>戴氏震曰耰黍徃耰其種黍之地也先言耰黍而後言禪何也見農之力于田春燠而先解褐也</hi>
初俊羔助厥母粥<hi>傳俊也者大也粥也者養也言大羔能食草木而不食其毋也羊羔非其<pb n="10b"/>子而後養之善養而記之也或曰夏有煮祭祭也者用羔是時也不足喜樂喜羔之為生也而記之與羊牛腹時也</hi>
　<hi>蔡氏德晉曰大羔能食草木而不食母乳則羔母得自養矣故曰助厥母粥</hi>
綏多女士<hi>傳綏安也冠子取婦之時也</hi>
　<hi>金氏履祥曰周禮仲春會男女即此也女有家士有室所以安之也</hi>
丁亥萬用入學<hi>傳丁亥者吉日也萬也者干戚舞也入學也者大學也謂今時大舎采也</hi>
　<hi>金氏履祥曰月令所謂上丁命樂正習舞釋菜也二月不必皆有丁亥豈以是月釋菜卜日以于取丁或</hi>
　<hi>以支取亥與</hi>
<pb n="11a"/>
　<hi>蔡氏德晉曰六丁以亥為末舉丁亥以例其餘</hi>
　　　　蕙田案蔡氏之說較長古者擇日以干不以<lb/>
　　　　支月令云上丁固不必拘丁亥日也<lb/>
祭鮪<hi>傳祭不必記記鮪何也鮪之至有時美物也鮪者魚之先至者也而其至有時謹記其時</hi>
　<hi>蔡氏德晉曰周禮漁人所謂春獻王鮪者也月令季春薦鮪于寢廟盖鮪于仲春季春皆可取以祭也</hi>
榮堇<hi>傳堇菜也</hi>
　<hi>金氏履祥曰郭璞爾雅注云堇葵葉似柳子如米汋食之滑本草唐本注云此菜野生非人所種俗謂之</hi>
　<hi>堇菜榮華也</hi>
<pb n="11b"/>
采蘩<hi>傳蘩由胡由胡者蘩毋也蘩方勃也皆豆實也故記之</hi>
　<hi>金氏履祥曰爾雅蘩皤蒿即白蒿也或曰蘩所以生蠶</hi>
　<hi>王氏廷相曰蘩白蒿春初最先諸草而生可以為爼實</hi>
　　　　蕙田案爾雅蘩由胡郭注云未詳盖偶不檢<lb/>
　　　　小正之文耳春秋疏引小正由胡作游胡方<lb/>
　　　　勃作旁勃<lb/>
昆小蟲抵蚳<hi>傳昆者衆也由魂魂也者動也小蟲動也其先言動而後言蟲者何也萬物至是動而始著抵猶推也蚳螘卵也為祭醢也取之則必推之推之不必取取必推而不言取</hi>
<pb n="12a"/>
　<hi>金氏履祥曰案爾雅注疏螘子在卵者為蚳然此云昆及小蟲之㣲大抵皆卵粥也</hi>
來降燕乃睇<hi>傳燕乙也降者下也言來者何也莫能見其始出也故曰來降言乃睇何也睇者眄也眄者視可為室者也百鳥皆曰巢突穴取與之室何也操泥而就家入人内也</hi>
　<hi>蔡氏德晉曰燕髙飛而來降睇視人之堂宇欲營巢而粥子也即月令元鳥至也</hi>
剝鱓<hi>傳以為皷也</hi>
　<hi>顧氏起經曰鼍狀如守宮而大長一二丈灰五色背尾皆有鱗甲其聲如鼓其肉白如雞其皮堅厚宜以</hi>
　<hi>冒鼔詩云鼍鼓逄逄李斯亦云樹靈鼍之鼓是周秦皆以冒鼓也考工記韗人云凡冒鼓必以啟蟄之日</hi>
　<hi>正此時也</hi>
<pb n="12b"/>
有鳴倉庚<hi>傳倉庚者商庚也商庚者長股也</hi>
　<hi>金氏履祥曰黄鸝也</hi>
榮芸<lb/>
　<hi>金氏履祥曰芸至是華也</hi>
時有見稊始收<hi>傳有見稊而後始收是小正序也小正之序時也皆若是也稊者所為豆實</hi>
　<hi>蔡氏德晉曰稊者草木始生之芽可食者收之以為豆實</hi>
三月參則伏<hi>傳伏者非亡之辭也星無時而不見我有不見之時故曰伏云</hi>
攝桑<hi>傳桑攝而記之急桑也</hi>
<pb n="13a"/>
　<hi>王氏廷相曰攝取也取桑以飼蠶也</hi>
委楊<hi>傳楊則花而後記之</hi>
　<hi>徐氏巨源曰楊葉茂而下垂委委然也</hi>
　　　　蕙田案委傅本作萎言楊之華落於地或謂<lb/>
　　　　之飛絮也<lb/>
䍷羊<hi>傳羊有相還之時其類䍷䍷然記變爾或曰䍷羝也</hi>
　<hi>王氏廷相曰羊性寒則散處熱則環聚如圍此時天將熱乃環聚故曰䍷羊</hi>
　<hi>蔡氏德晉曰䍷羊相環貌陸農師以為羊性善羣故于文羊為羣犬為獨也</hi>
<pb n="13b"/>
<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>則鳴<hi>傳<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>天螻也</hi>
　<hi>金氏履祥曰爾雅<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>天螻注云螻蛄也</hi>
　<hi>蔡氏德晉曰月令孟夏之月螻蟈鳴此舉其早者言也</hi>
頒氷<hi>傳頒氷者分氷以授大夫也</hi>
　<hi>金氏履祥曰月令仲春開氷而夏用三月</hi>
采識<hi>傳識草也</hi>
　<hi>金氏履祥曰識當作蘵爾雅蘵黄蒢注蘵草葉似酸漿花小而白中心黄江東以作菹食</hi>
妾子始蠶<hi>傳先妾而後子何也曰事有漸也言自卑事者始</hi>
<pb n="14a"/>
　<hi>皇氏侃曰妾謂外内命婦子謂外内子女</hi>
　<hi>傅氏崧卿曰當云事自卑者始</hi>
　<hi>徐氏巨源曰妾子猶曰婢子女賤者之通稱舉賤以包貴也</hi>
執養宮事<hi>傳執操也養長也</hi>
　<hi>皇氏侃曰謂操持長養蠶宮之事</hi>
　<hi>徐氏巨源曰三月后妃親蠶女之賤者皆執桑養蠶以從事于宮中也</hi>
祈麥實<hi>傳麥實者五穀之先見者故急祈而記之也</hi>
　<hi>蔡氏德晉曰因其將成而祈之月令季春薦鮪于寢廟乃為麥祈實是也</hi>
<pb n="14b"/>
越有小旱<hi>傳越于也記是時恒有小旱</hi>
　<hi>金氏履祥曰所以祈麥實者恐或有小旱也</hi>
田䑕化為鴽<hi>傳鴽鵪也變而之善故盡其辭也鴽為䑕變而為不善故不盡其辭也</hi>
拂桐芭<hi>傳拂也者拂也桐芭之時也或曰言桐芭始生貌拂拂然也</hi>
　<hi>蔡氏德晉曰芭華也月令季春桐始華是也</hi>
鳴鳩<hi>傳言始相命也先鳴而後鳩何也鳩者鳴而後知其鳩也</hi>
四月昴則見初昏南門正<hi>傳南門者星也嵗再見壹正盖大正所取法也</hi>
鳴札<hi>傳札者寜縣也鳴而後知之故先鳴而後札</hi>
<pb n="15a"/>
　<hi>金氏履祥曰案爾雅如蟬而小有文者謂之蚻蟬之小者謂之麥蚻</hi>
　<hi>顧氏起經曰仲夏蟬始鳴孟秋寒蟬鳴今四月而札先鳴皆蟬之先也</hi>
　　　　蕙田案爾雅蚻蜻蜻郭氏注引小正云鳴蚻<lb/>
　　　　虎懸與今本異未知孰是<lb/>
囿有見杏<hi>傳囿者山之燕者也</hi>
　<hi>徐氏巨源曰杏春華夏實四月則其實見矣</hi>
鳴蜮<hi>傳蜮也者或曰屈造之屬也</hi>
　　　　蕙田案蜮與蟈古字通用周禮秋官蟈氏鄭<lb/>
<pb n="15b"/>
　　　　司農注云蟈讀為蜮蝦蟇也故云掌去鼃黽<lb/>
　　　　鼃黽蝦蟇屬也月令孟夏螻蟈鳴髙誘以螻<lb/>
　　　　為螻蛄蟈為蝦蟇與小正鳴蜮合蔡氏德晉<lb/>
　　　　以為短狐者非是<lb/>
王萯莠<lb/>
　<hi>金氏履祥曰案呂令注當作萯秀王萯即王瓜本草陶注云即今土瓜也</hi>
　<hi>蔡氏德晉曰王萯草名唐書渾瑊傳登黄萯原通鑑注其地多黄萯草因以名原是也舊説作王瓜誤</hi>
取荼<hi>傳荼也者以為君薦蔣也</hi>
<pb n="16a"/>
　<hi>蔡氏德晉曰周禮地官有掌荼掌以時聚荼以共喪事鄭康成謂荼茅莠也既夕禮茵著用荼</hi>
莠幽<lb/>
　<hi>徐氏巨源曰莠者秀之訛也象形再傳而加草幽者葽之訛也諧聲再傳而變韻莠幽即詩四月秀葽是</hi>
　<hi>也</hi>
　　　　蕙田案金仁山以取荼莠為句幽為句疑非<lb/>
　　　　是<lb/>
越有大旱<hi>傳記時爾</hi>
執陟攻駒<hi>傳執也者始執駒也執駒也者離之去母也執而升之君也攻駒也者教之服車數舍之<pb n="16b"/>也</hi>
五月參則見<hi>傳參也者牧星也故盡其辭也</hi>
蜉蝣有殷<hi>傳殷衆也蜉蜉殷之時也蜉蝣者渠畧也朝生而暮死稱有何也有見也</hi>
　<hi>蔡氏德晉曰案傳以蜉蝣為朝生暮死而淮南子謂蜉蝣不飲不食三日而死盖死之速者即在生之日</hi>
　<hi>其遲者亦不過三日也</hi>
鴂則鳴<hi>傳鴂者百鷯也鳴者相命也其不辜之時也是善之故盡其辭也</hi>
　<hi>金氏履祥曰離騷恐鵜鴂之先鳴兮使夫百草為之不芳盖五月一隂生則鴂鳴乃百草不芳之候也</hi>
　<hi>徐氏巨源曰凡禽皆屬陽惟鴂與鴞禽中之隂者也故鴞望昏而嘯鴂夏至則鳴</hi>
<pb n="17a"/>
時有養日<hi>傳養長也一則在本一則在末故其記曰時養日云也</hi>
　<hi>朱子曰大戴日作白以十月養夜考之作日近是</hi>
乃衣瓜<hi>傳乃者急瓜之辭也瓜也者始食瓜也</hi>
　<hi>王氏廷相曰案曲禮為天子削瓜者副之巾以絺為國君華之巾以綌疏曰削刋也副析也刊其皮而析</hi>
　<hi>為四解又横解而以細葛巾覆之而進也華半破也諸侯禮降故破而不四析亦横斷之用粗葛巾覆也</hi>
　<hi>蔡氏德晉曰衣瓜以巾覆瓜也此時瓜可食故衣之以進于君也</hi>
　　　　蕙田案朱子本無衣字傅崧卿本有之又云<lb/>
　　　　一本有衣也者始創衣也七字王氏蔡氏據<lb/>
<pb n="17b"/>
　　　　曲禮證衣瓜之文其說較通<lb/>
良蜩鳴<hi>傳良蜩也者五采其</hi>
　<hi>金氏履祥曰案爾雅當作蜋蜩</hi>
　<hi>蔡氏德晉曰月令仲夏蜩始鳴是也</hi>
匽之興五日翕望乃伏<hi>傳其不言生而稱興何也不知其生之時故曰興以其興也故言之興五日翕也望也者月之望也而伏云者不知其死也故謂之伏五日也者十五日也翕也者合也伏也者入而不見也</hi>
　<hi>蔡氏德晉曰匽疑即伏翼也二名蝙蝠形似䑕夏出冬蟄畏摯烏故日伏夜飛翕飛貌翕以五日伏以望</hi>
<pb n="18a"/>
　<hi>未詳傳言燕辟戊巳蝠伏庚申殆此類與</hi>
　　　　蕙田案傳以匽為唐蜩盖有所本郭氏注爾<lb/>
　　　　雅亦引用之蔡氏疑為伏翼特以臆測不如<lb/>
　　　　從舊說為安<lb/>
啟灌藍蓼<hi>傳啟者别也陶而疏之也灌者聚生者也記時也</hi>
　<hi>熊氏安生曰言開闢此叢生藍蓼分移使之稀散</hi>
　<hi>金氏履祥曰啟灌者取其汁也藍可以染者五月取以為澱蓼草名取以為麴</hi>
　<hi>蔡氏德晉曰啟㧞也藍染草蓼小藍也藍蓼初種時皆叢生既長皆當移栽而疏植之方得長茂</hi>
<pb n="18b"/>
鳩為鷹<lb/>
　<hi>王氏廷相曰復化也</hi>
　<hi>徐氏巨源曰鷹之為鳩也纔四月而復為鷹然則一嵗中八月為鷹四月為鳩矣物之性固善時少而不</hi>
　<hi>善時多與</hi>
唐蜩鳴<hi>傳唐蜩鳴者匽也</hi>
　<hi>金氏履祥曰良蜩者墠聲清長者也唐蜩則今嘹也</hi>
初昏大火中<hi>傳大火者心也</hi>
種黍菽糜<hi>傳心中種黍菽糜時也</hi>
<pb n="19a"/>
　<hi>金氏履祥曰菽豆也糜赤梁粟也</hi>
　<hi>王氏廷相曰今登麥之後亦種此三者盖晚田也月令此月農乃登黍盖仲春徃耰之黍</hi>
煮梅<hi>傳為豆實也</hi>
　<hi>金氏履祥曰書云若作和羮爾惟鹽梅古人飲食用鹽梅猶今之必用醋也</hi>
　<hi>顧氏起經曰古者以梅實薦饋食之籩周官所謂乾<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>也又梅實酸故以為和商書所謂鹽梅也</hi>
蓄蘭<hi>傳為沐浴也</hi>
　<hi>蔡氏德晉曰蘭香草也能辟不祥故蓄之楚詞云紉秋蘭以為佩是佩用蘭也又云浴蘭湯兮沐芳是沐</hi>
　<hi>浴用蘭也荀子云天子大路側載睪芷又天子代睪而食然則蘭之用廣矣</hi>
<pb n="19b"/>
菽糜<hi>傳以在經中矣又言之時何也是食矩闔而記之</hi>
　　　　蕙田案矩關傅本作短閔朱子作短闗俱不<lb/>
　　　　可通或謂矩關乃豆粥二字之誤此說近之<lb/>
頒馬<hi>傳分夫婦之駒也將間諸則或取離駒納之則法也</hi>
　<hi>王氏廷相曰周禮校人頒良馬而養成之</hi>
　　　　蕙田案將間諸則詩所謂比物四驪閑之維<lb/>
　　　　則是也間閑二字古多通用<lb/>
六月初昏斗柄正在上<hi>傳五月大火中六月斗柄正在上用此見斗柄之不正當心也<pb n="20a"/>盖當依依尾也</hi>
煮桃<hi>傳桃也者杝桃也杝桃也者山桃也煮以為豆實也</hi>
　<hi>傳氏崧卿曰爾雅椵柂郭璞注云白椵也樹似白楊而古今字書有杝而無柂釋云木名亦無有訓山桃</hi>
　<hi>者爾雅榹桃山桃音斯唐韻亦云此書云柂桃也者山桃也柂當作榹盖傳寫之誤</hi>
　<hi>顧氏起經曰周官饋食之籩曰其實棗栗桃乾<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>榛栗家語云桃不登郊廟祭祀不用何與</hi>
鷹始摯<hi>傅始摯而言之何也諱殺之辭也故摯云</hi>
　<hi>金氏履祥曰始戄搏也</hi>
　<hi>徐氏巨源曰正月鳩三月鳴五月鷹六月摯從善難而不仁易也</hi>
<pb n="20b"/>
七月莠萑葦<hi>傳未莠則不為萑葦莠然後為萑葦故先言莠</hi>
　<hi>朱子曰莠讀為秀</hi>
狸子肇肆<hi>傳肇始也肆遂也言其始遂也或曰肆殺也</hi>
　<hi>金氏履祥曰案字林狸伏獸盖至此時而始肆也</hi>
湟潦生苹<hi>傳湟下處也有湟然後有潦有潦而後有苹草也</hi>
　<hi>蔡氏德晉曰穀雨萍始生至此則湟潦皆生苹也</hi>
爽死<hi>傳爽也者猶疏也</hi>
　<hi>蔡氏德晉曰周禮太宰職云臣妾聚歛疏材掌茶職云徴野疏材之物以待邦事此時疏材既死則可收</hi>
<pb n="21a"/>
　<hi>歛矣</hi>
苹莠<hi>傳苹也者馬帚也</hi>
　　　　蕙田案苹有三種爾雅萍䓑注云水中浮萍<lb/>
　　　　江東謂之薸此水生之萍月令萍始生夏小<lb/>
　　　　正湟潦生苹是也爾雅又云荓馬帚注似蓍<lb/>
　　　　可為掃彗即此文苹秀是也爾雅又云苹藾<lb/>
　　　　蕭注今藾蒿也初生亦可食詩呦呦鹿鳴食<lb/>
　　　　野之苹是也此二種皆陸生與湟潦所生之<lb/>
<pb n="21b"/>
　　　　苹迥别金仁山蔡敬齋俱誤合以為一不知<lb/>
　　　　水萍無花不得言秀也<lb/>
漢案户<hi>傳漢也者河也案户也者直户也言正南北也</hi>
　<hi>金氏履祥曰古者户皆南向則是時初昏天漢直南也</hi>
寒蟬鳴<hi>傳蟬也者堤<graphic n="KR2557" url="https://raw.githubusercontent.com/kanripo/KR-Gaiji/master/images/KR2557.png" mimeType="image/png"/>也</hi>
　<hi>金氏履祥曰案爾雅疏寒蜩也即蜺也一名寒螿似蟬而小青赤色者也</hi>
初昏織女正東鄉<lb/>
　<hi>王氏廷相曰織女三星在斗柄之東斗柄南指則織女正東也</hi>
<pb n="22a"/>
時有霖雨<lb/>
　<hi>王氏廷相曰滛雨謂之霖月令完隄防謹壅塞以備水澇以此</hi>
　<hi>蔡氏德晉曰雨三日以上為霖</hi>
灌荼<hi>傳灌聚也荼萑葦之莠為蔣猪之也萑未秀為蒵葦未秀為蘆</hi>
斗柄縣在下則旦<lb/>
八月剝瓜<hi>傳蓄瓜之時也</hi>
元校<hi>傳元也者黒也校也者若緑色然婦人未嫁者衣之</hi>
　<hi>顧氏起經曰凡染當及盛暑熱潤三月而後可用則元校之衣染于六月而用于八月者耳</hi>
<pb n="22b"/>
剝棗<hi>傳剝也者取也</hi>
栗零<hi>傳零也者降也零而後取之故不言剝也</hi>
　<hi>蔡氏德晉曰周禮籩人饋食之籩其實用裘栗加籩之實用栗又儀禮婦人始見舅姑其䞇用棗栗則棗</hi>
　<hi>栗之用廣矣</hi>
丹鳥羞白鳥<hi>傳丹鳥者謂丹良也白鳥者謂蚊蚋也其謂之鳥何也重其養者也有翼者為鳥羞也者進也不盡食也</hi>
　<hi>孔氏穎達曰皇氏以丹良是螢火今案爾雅釋蟲郭氏等諸釋皆不云螢火是丹良未知皇氏何所依據</hi>
　<hi>蔡氏德晉曰舊說丹鳥螢火也丹鳥以白鳥為珍羞而食之然螢火未間食蚊蚋徐巨源以丹鳥為蝙蝠</hi>
<pb n="23a"/>
　<hi>未知是否</hi>
辰則伏<hi>傳辰也者謂星也伏也者入而不見也</hi>
　　　　蕙田案爾雅釋天云大辰房心尾也又云大<lb/>
　　　　火謂之大辰尚書大傳云若參辰之錯行揚<lb/>
　　　　雄法言云吾未睹參辰之相比也以大辰為<lb/>
　　　　東方之宿參為西方之宿故常不並見也夏<lb/>
　　　　時八月日在大火以日之所在故伏而不見<lb/>
　　　　徐巨源以水星當之水星雖亦名辰星然五<lb/>
<pb n="23b"/>
　　　　緯之見伏無常期不可以之紀候而水星之<lb/>
　　　　行尤速一嵗中合伏常四五次亦不得獨于<lb/>
　　　　秋令言之徐說謬矣<lb/>
鹿人從<hi>傳鹿人從者從羣也鹿之養也離羣而善之離而生非所知時也故記從不記離君子之居函也不言或曰人從人從也者大者于外小者于内率之也</hi>
　<hi>金氏履祥曰鹿人者古山虞掌獸之官從從禽也謂始從禽也</hi>
　<hi>顧氏起經曰鹿人即迹人之官也</hi>
　<hi>方氏矩曰鹿人從者從王秋獮以嗇人不從例之傳說非也</hi>
<pb n="24a"/>
鴽為䑕<lb/>
　<hi>王氏廷相曰復化也</hi>
參中則旦<lb/>
九月内火<hi>傳内火也者大火大火也者心也</hi>
　<hi>金氏履祥曰古者三月大辰旦見故出火八月辰伏故九月納火</hi>
　<hi>徐氏巨源曰周禮季春出火季秋納火即此謂也盖因于夏鄭司農謂以三月本時昏心星見于辰使民</hi>
　<hi>出火九月本黄昏伏于戌使民納火故春秋傳曰以出納火心為大火火見而出火伏而納</hi>
遰鴻雁<hi>傳遰徃也</hi>
<pb n="24b"/>
　<hi>傅氏崧卿曰案唐韻迨遰去也避也</hi>
　<hi>徐氏巨源曰迢逺而來迤邐而飛之謂遰道逺而翔徐狀其羣而成列之容也</hi>
　<hi>蔡氏德晉曰月令仲秋鴻雁來季秋鴻雁來實此亦合而記之</hi>
主夫出火<hi>傳主夫也者主以時縱火也</hi>
　<hi>金氏履祥曰夫當作火古者季春出火所以焚萊于是民之用火于田野者不禁季秋雖内火然而火之</hi>
　<hi>用有不可廢者如昆蟲既蟄而以火田之類于是主火度其用而出之民不得擅其用而不禁也</hi>
　<hi>蔡氏德晉曰夫夫遂也周禮司烜氏掌以夫遂取明火于日是也</hi>
　　　　蕙田案主夫者主火之夫周禮司爟司烜之<lb/>
<pb n="25a"/>
　　　　屬是也仁山改主夫為主火似不必蔡以夫<lb/>
　　　　為夫遂尤曲<lb/>
陟元鳥蟄<hi>傳陟升也元鳥者燕也先言陟而後言蟄何也陟而後蟄也</hi>
　<hi>金氏履祥曰古人重元鳥當其至而祠之故其來也書降其去也書陟皆貴之也蟄者元鳥去則多蟄于</hi>
　<hi>島岸間土穴中沈存中筆談嘗載其事</hi>
　　　　蕙田案月令仲秋元鳥歸此云九月元鳥蟄<lb/>
　　　　者燕以仲秋之月去巢以季秋之月始畢蟄<lb/>
　　　　也<lb/>
<pb n="25b"/>
熊羆貊貉鼬鼪則穴<hi>傳若蟄也</hi>
　<hi>金氏履祥曰此周官所謂蟄獸也</hi>
榮鞠<hi>傳鞠草也</hi>
　<hi>金氏履祥曰月令鞠有黄花是也</hi>
樹麥<hi>傳鞠榮而樹麥時之急也</hi>
　<hi>蔡氏德晉曰月令仲秋之月乃勸種麥舉其早者此舉其晚者言之也</hi>
王始裘<hi>傳王始裘者何也衣裘之時也</hi>
　<hi>蔡氏德晉曰授衣之候也周禮司裘云仲秋獻良裘季冬獻功裘良裘王所衣功裘卿大夫之服也月令</hi>
<pb n="26a"/>
　<hi>孟冬天子始裘今于季秋言之張直清謂即單子所謂隕霜而冬裘具之意非必其服之也</hi>
　　　　蕙田案夏都安邑北地也九月霜降則寒氣<lb/>
　　　　至衣裘宜也蔡氏謂非必其服之泥矣<lb/>
辰繫于日<lb/>
　　　　蕙田案辰者大辰也夏時九月日在析木之<lb/>
　　　　津將旦辰始見東方如繫于日然<lb/>
雀入于海為蛤<hi>傳盖有矣非常入也</hi>
十月豺祭獸<hi>傳善其祭而後食之也</hi>
<pb n="26b"/>
　<hi>金氏履祥曰古人豺祭獸然後田獵盖古人于禽獸每有不忍殺之意惟天地肅殺之時豺獸自相食故</hi>
　<hi>取之以為乾豆賔客之用</hi>
初昏南門正<hi>傳南門者星名也及此再見矣</hi>
黑烏浴<hi>傳黒烏者何也烏也浴也者飛乍髙乍下也</hi>
　<hi>徐氏巨源曰十月氣寒日煖烏乘暄而浴也</hi>
時有養夜<hi>傳養者長也若日之長也</hi>
元雉入于淮為蜄<hi>傳蜄者蒲盧也</hi>
　<hi>蔡氏德晉曰月令雉入大水為蜄是也</hi>
<pb n="27a"/>
織女正北鄉則旦<hi>傳織女星名也</hi>
十有一月王狩<hi>傳狩者言王之時田冬獵為狩</hi>
陳筋革<hi>傳陳筋革者省兵甲也</hi>
　<hi>蔡氏德晉曰案考工記弓人夏治筋春液角而函人鍜革不詳其時則此陳筋革盖因田獵用獸之後取</hi>
　<hi>所餘之筋革陳列而相察之將以為甲為弓耳非于是月即治筋革也函人察革弓人相筋殆于此時與</hi>
嗇人不從<hi>傳不從者弗行于時月也</hi>
　<hi>蔡氏德晉曰嗇人謂嗇夫不從者言不復從禽也</hi>
　<hi>方氏矩曰農事未畢不從狩重農事也言不從者以見二之日乃同也</hi>
<pb n="27b"/>
萬物不通<lb/>
　<hi>蔡氏德晉曰重隂在上陽氣雖㣲動于下而天地猶閉塞故萬物不通</hi>
隕麋角<hi>傳隕墜也日冬至陽氣至始動諸向生皆䝉䝉符矣故麋角隕記時焉耳</hi>
　<hi>蔡氏德晉曰月令仲冬麋角解是也</hi>
十有二月鳴弋<hi>傳弋也者禽也先言鳴而後言弋者何也鳴而後知其弋也</hi>
　<hi>金氏履祥曰弋當作鳶今雪霽霜風之晨則鳶鳴一說鳴弋猶言鳴弦弋者以生絲繫矢而射謂獵禽也</hi>
元駒賁<hi>傳元駒也者螘也賁者何也走于地中也</hi>
　<hi>金氏履祥曰螘方言齊魯之間謂之蚼蝝西南梁益之間謂之元駒</hi>
<pb n="28a"/>
　<hi>顧氏起經曰元駒是螘之大者以其色黒故謂之元以其體健故謂之駒俗云馬蚍蜉是也</hi>
納卵蒜<hi>傳卵蒜也者本如卵者也納者何也納之君也</hi>
　<hi>金氏履祥曰納者收藏之</hi>
　<hi>蔡氏德晉曰卵蒜小蒜也其根如卵</hi>
虞人入梁<hi>傳虞人官也梁者主設<graphic n="KR1577" url="https://raw.githubusercontent.com/kanripo/KR-Gaiji/master/images/KR1577.png" mimeType="image/png"/>罟者也</hi>
　<hi>蔡氏德晉曰虞人澤虞也梁絶水以取魚者入梁始漁也月令季冬命漁師始漁是也</hi>
隕麇角<hi>傳盖陽氣旦睹也故記之也</hi>
　<hi>孔氏穎達曰若節氣早則麇角十一月解若節氣晚則十二月麇角解</hi>
<pb n="28b"/>
　<hi>傅氏崧卿曰月令仲冬糜角解與小正十一月記隕麋角合十二月又記之盖衍文戴氏因誤為之傳失</hi>
　<hi>之矣</hi>
　<hi>金氏履祥曰案孔子曰我欲觀夏道是故之把而不足徴也吾得夏時焉學者多傳夏小正云小正者其</hi>
　<hi>紀候之書謂之小則固非其大者也豈亦夏時之一端與聖人得之以說夏禮則必有大于此者單子曰</hi>
　<hi>夏令曰九月除道十月成梁其時儆曰收而場功偫而畚梮營室之中土功其始火之初見期于司里然</hi>
　<hi>則舉一端而推所謂夏時者當必有制度教條之詳不可得而聞矣</hi>
　　　　蕙田案夏小正之文見於大戴禮其傳或云<lb/>
　　　　子夏所作或云大戴所作未之詳也宋傅崧<lb/>
<pb n="29a"/>
　　　　卿始分經傳為二朱子因之後儒說小正者<lb/>
　　　　有數家今摭采其要俾言夏時者有考焉<lb/>
詩豳風七月七月流火九月授衣<hi>傳九月霜始降婦功成可以授冬衣矣</hi>
一之日觱發二之日栗烈無衣無褐何以卒嵗<hi>傳觱發風寒也栗烈寒氣也何箋此二正之月人之貴者無衣賤者無褐將  以終嵗乎是故八月則當績也</hi>三之日<lb/>
于耜四之日舉趾同我婦子饁彼南畝田畯至喜<hi>傳豳土晚寒于耜始修耒耜也四之日民無不舉足而耕矣饁饋也田畯田大夫也</hi>
　朱子曰此章首言七月暑退將寒故九月授衣以禦<lb/>
<pb n="29b"/>
　之盖十一月以後風氣日寒不如是則無以卒嵗也<lb/>
　正月則徃修田器二月則舉趾而耕少者既皆出而<lb/>
　在田故老者率婦子而餉治田早而用力齊是以田<lb/>
　畯至而喜之也<lb/>
　<hi>朱氏善曰大寒之候在于丑月而慮之於建申之時收成之候在于酉月而慮之建寅之日其為豫備可</hi>
　<hi>知若寒至而後索衣饑至而後索食則其為計亦晚矣</hi>
七月流火九月授衣<hi>箋將言女功之始故又本作此</hi>春日載陽有鳴倉<lb/>
庚女執懿筐遵彼㣲行爰求柔桑<hi>傳倉庚離黄也㦤筐深筐也㣲行牆下徑<pb n="30a"/>也候箋陽温也温而倉庚又鳴可蠶之  也柔桑穉桑也蠶始生宜穉桑</hi>春日遲遲采蘩祁<lb/>
祁女心傷悲迨及公子同歸<hi>傳遲遲舒緩也蘩白蒿也所以生蠶傷悲感事苦也</hi>
　<hi>何氏楷曰春日孔以為建辰之月案月令云仲春之月倉庚鳴夏小正云二月采蘩則此章雨春日皆謂</hi>
　<hi>二月也</hi>
七月流火八月萑葦<hi>傳薍為萑葭為葦豫蓄萑葦可以為曲也  箋將言女功自始至成故亦又本於此</hi>蠶月條桑取彼斧斨以伐逺揚猗彼女桑<hi>傳斨方銎也逺枝逺也揚條揚也角而束之曰猗女桑荑桑也束箋條桑枝落之采其葉也女桑少枝長條不技落者而采之</hi>七月鳴鵙八月載績載𤣥載黄我朱孔陽為公子<lb/>
<pb n="30b"/>
裳<hi>傳鵙伯勞也載績絲事畢而麻事起矣之箋伯勞鳴將寒之使也五月則鳴豳地晚寒鳥物  候從其氣焉凡染者春暴練夏纁元秋染夏</hi>
　程子曰蠶月當蠶長之月也計嵗氣之早晚不可指<lb/>
　定某月也<lb/>
　<hi>何氏楷曰蠶月治蠶之月以月令祭義考之正謂三月也陸佃云倉庚知分鳴鵙知至故陽氣分而倉庚</hi>
　<hi>鳴可蠶之候也隂氣至而鵙鳴可績之候也</hi>
四月秀葽五月鳴蜩八月其穫十月隕蘀<hi>傳不榮而實曰秀葽葽草也蜩螗也穫禾可穫也隕墜蘀落也而箋夏小正四月王萯秀葽其是乎四者皆物成  將寒之候</hi>一之<lb/>
<pb n="31a"/>
日于貉取彼狐貍為公子裘<hi>傳于貉謂徃取狐貍也裘箋于貉徃搏貉以自為也狐貍以共尊者言此者時寒宜助女功</hi>二之日其同載纘武功言私其豵<lb/>
獻豜于公<hi>傳豕一嵗曰豵三嵗曰豜大獸公之小獸私之  箋其同者君臣及民因習兵俱出田也豕生三曰豵</hi>
　<hi>王氏應麟曰四月秀葽諸儒不詳其名惟說文引劉向說以為苦葽曹氏以爾雅本草證之知其為逺志</hi>
　<hi>錢氏天錫曰因天時之變而物化隨之寒于冬而萌于夏豳民早計如此盖不止履霜而知堅氷矣</hi>
　<hi>何氏楷曰于貉徃祭貉也案周禮大司馬之職中冬教大閔有司表貉于陳前舊說貉師祭也立表以祭</hi>
　<hi>故謂之表貉周人將獵則先祭貉故謂獵為貉穆天子傳曰天子獵于漆澤于是得白狐元貉焉以祭于</hi>
<pb n="31b"/>
　<hi>河宗此周禮獵祭貉之騐也</hi>
五月斯螽動股六月莎雞振羽七月在野八月在宇九<lb/>
月在户十月蟋蟀入我牀下<hi>傳斯螽蚣蝑也莎雞羽成而振訊之  箋自七月在野至十月入我牀下皆謂蟋蟀也言此三物之如此著將寒有漸非卒來也</hi>穹窒熏䑕塞向<lb/>
墐户<hi>箋為此四者以備寒</hi>嗟我婦子曰為改嵗入此室處<hi>箋嵗終而一之日觱發二之日栗烈當避寒氣而入所穹窒墐户之室而居之至此而女功止</hi>
　<hi>朱子曰斯螽莎雞蟋蟀一物隨時變化而異其名動股始躍而以股鳴也振羽能飛而以翅鳴也宇簷下</hi>
　<hi>也暑則在野寒則依人</hi>
<pb n="32a"/>
　<hi>楊氏時曰堯命羲和以昏中之星正四時鳥獸氄毛希革之類為之應七月所陳以倉庚鳴鵙為蠶績之</hi>
　<hi>候以秀葽其穫隕䆁為取皮之候以斯螽蟋蟀為處室之候亦此意也</hi>
　　　　蕙田案爾雅釋蟲及陸璣詩疏斯螽莎雞蟋<lb/>
　　　　蟀三者實非一類斯螽亦名蜤螽亦名蚣蝑<lb/>
　　　　周南所云螽斯是也莎雞爾雅謂之天雞亦<lb/>
　　　　名酸雞羅願以為即絡緯今人呼為絡絲娘<lb/>
　　　　者是也蟋蟀一名促織一名蜻蛚月令季夏<lb/>
　　　　云蟋蟀居壁是從壁内出在野唐風云蟋蟀<lb/>
<pb n="32b"/>
　　　　在堂是從野入居室内此云入我牀下與唐<lb/>
　　　　風云在堂者相合先言在野在宇後言蟋蟀<lb/>
　　　　入我牀下互文見義也朱傳謂一物隨時而<lb/>
　　　　異名殊不然<lb/>
六月食鬱及薁七月亨葵及菽八月剝棗十月穫稻為<lb/>
此春酒以介眉夀<hi>傳鬰棣屬薁蘡奠也剝擊也而箋既以鬱薁及棗助男功又穫稻  釀酒以助其養老之具</hi>七月食瓜八月斷壺九月叔苴采荼薪樗食<lb/>
我農夫<hi>傳壺瓠也叔拾也苴麻子也樗惡木也亦箋瓜瓠之畜麻實之糁乾荼之菜惡木之薪  所以<pb n="33a"/>助男養農夫之具</hi>
　朱子曰此章果酒嘉蔬以供老疾奉賓祭瓜瓠苴荼<lb/>
　以為常食少長之義豐儉之節然也<lb/>
　<hi>嚴氏粲曰優老而薄牡豳俗之厚也</hi>
九月築場圃<hi>傳春夏為圃秋冬為場菜箋場圃同地自物生之時耕治之以種  茹至物盡成熟築堅以為場</hi>十月納禾稼黍稷重穋禾麻菽麥<hi>傳後熟曰重先熟曰穋箋治于場而内之囷倉也</hi>嗟我農夫我稼既同上入執宮功<hi>傳出為下入為上之箋于是時男  野功畢</hi>晝爾于茅宵爾索綯<hi>箋女當晝日徃取茅歸夜作絞索以<pb n="33b"/>待時用</hi>亟其乘屋其始播百榖<hi>傳乘升也</hi>
　<hi>朱子曰宮邑居之宅也古者民受五畝之宅二畝半為廬在田春夏居之二畝半為宅在邑秋冬居之功</hi>
　<hi>葺治之事也或曰公室官府之役也古者用民之力嵗不過三日</hi>
二之日鑿氷冲冲三之日納于凌隂四之日其蚤獻羔<lb/>
祭韭<hi>傳氷盛水腹則命取氷于山林教箋上章備寒故此章備暑后稷先公禮  備也</hi>九月肅<lb/>
霜十月滌場朋酒斯饗曰殺羔羊<hi>傳肅縮也霜降而收縮萬物滌場功畢入也</hi>躋彼公堂稱彼兕觥萬夀無疆<lb/>
　張子曰此章見民忠愛其君之甚既勸趨其藏氷之<lb/>
<pb n="34a"/>
　役又相戒速畢場功殺羊以獻于公舉酒而祝其夀<lb/>
　也<lb/>
　　　　　　　　　　右時令上<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷一百九十九<lb/>
</p>
<p>
</p>
  </div>
</body>
</text>
</TEI>
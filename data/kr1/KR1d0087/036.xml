<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷二十六</head> <lb/>
    <p>
<pb n="1a"/>
欽定四庫全書<lb/>
　五禮通考卷二十六<lb/>
　　　　　　　　　　　刑部尚書秦蕙田撰<lb/>
　　吉禮二十六<lb/>
　　　明堂<lb/>
魏書髙祖本紀太和十九年九月辛夘詔起明堂辟雍<lb/>
　水經注温水自北苑南出厯京城内河干兩湄太和<lb/>
　十年累石結岸夾塘之上雜樹交䕃郭南結兩石橋<lb/>
<pb n="1b"/>
　横水為梁又南逕藉田及藥圃西明堂東明堂上圓<lb/>
　下方四周十二户九堂而不為重隅也室外柱内綺<lb/>
　井之下施機輪飾縹仰象天狀畫北通之宿鳥葢天<lb/>
　也<hi>圖書集成此䖏錯簡已正尚有訛誤當云畫北辰列宿象葢天也</hi>每月隨斗所建<lb/>
　之辰轉應天道此之異古也加靈臺于其上下則引<lb/>
　水為辟雍水側結石為塘事凖古制是太和中之所<lb/>
　經建也<lb/>
　齊書魏虜傳宏既經古洛是嵗下偽詔尚書思慎曰<lb/>
<pb n="2a"/>
　思遵先㫖勅造明堂之様卿所制體含六合事越中<lb/>
　古理圓義備可軌之千載信是應世之材羣臣瞻見<lb/>
　莫不僉然欲速造朕以寡昧亦思造盛禮卿可即于<lb/>
　今歳停宫城之作營建此搆逺成先志近副朕懐<lb/>
　　　　蕙田案據此則髙祖遷洛之後即有是詔但<lb/>
　　　　營建未成耳而魏收書失載得此足以補之<lb/>
十五年四月己夘經始明堂十月明堂成<lb/>
禮志太和十五年十一月癸亥冬至将祭圜丘帝衮冕<lb/>
<pb n="2b"/>
劍舄侍臣朝服之圜丘升祭柴燎遂祀明堂<lb/>
髙祖本紀十六年正月己未祀顯祖獻文皇帝于明堂<lb/>
以配上帝遂升靈臺以觀雲物降居青陽左个布政事<lb/>
每朔依以為常九月甲寅朔大序昭穆於明堂<lb/>
禮志十六年九月甲寅朔大享於明堂<lb/>
　任城王𫝊髙祖外示南討意在謀遷齋於明堂左个<lb/>
　詔太常卿王諶令龜卜易筮南伐之事其兆遇革<lb/>
世宗本紀延昌三年冬十二月庚寅詔立明堂<lb/>
<pb n="3a"/>
禮志熈平二年三月癸未太常少卿元瑞上言謹詳聖<lb/>
朝以太祖道武皇帝配圜丘道穆皇后劉氏配方澤太<lb/>
宗明元皇帝配上帝明宻皇后杜氏配地祗又以顯祖<lb/>
獻文皇帝配雩祀太宗明元皇帝之廟既毁上帝地祗<lb/>
配祭有式國之大事唯祀與戎廟配事重不敢専决請<lb/>
召羣官集議以聞靈太后令曰依請于是太師髙陽王<lb/>
雍等議竊以尚徳尊功其來自昔郊稷宗文周之茂典<lb/>
仰惟世祖太武皇帝以神武纂業尅清禍亂徳濟生民<lb/>
<pb n="3b"/>
功加四海宜配南郊髙祖孝文皇帝大聖膺期惟新魏<lb/>
道刑措勝殘功同天地宜配明堂令曰依議施行　初<lb/>
世宗永平延昌中欲建明堂而議者或云五室或云九<lb/>
室至是復議之詔依五室及元义執政遂改營九室值<lb/>
世亂不成宗配之禮迄無所設<lb/>
　李謐傳謐覽考工記大戴禮盛徳篇以明堂之制不<lb/>
　同遂著明堂制度論曰竊不自量據理尋義以求其<lb/>
　真乃藉之以禮傳考之以訓注博採先賢之言廣搜<lb/>
<pb n="4a"/>
　通儒之說量其當否參其同異棄其所短收其所長<lb/>
　推義察圖以折厥衷豈敢必善聊亦合其言志矣凡<lb/>
　論明堂之制者雖衆然校其大畧二途而已言五室<lb/>
　者則據周禮考工之記以為本是康成之徒所執言<lb/>
　九室者則案大戴盛徳之篇以為源是伯喈之倫所<lb/>
　持此之二書雖非聖賢然是先賢之中博見洽通者<lb/>
　也但各記所聞未能全正可謂既盡美矣未盡善也<lb/>
　而先儒不能考其當否便各是所習卒相非毁豈達<lb/>
<pb n="4b"/>
　士之確論哉小戴氏傳禮事四十九篇號曰禮記雖<lb/>
　未能全當然多得其衷方之前賢亦無愧矣而月令<lb/>
　玉藻明堂三篇頗有明堂之義余故採掇二家參之<lb/>
　月令以為明堂五室古今通則其室中者謂之太廟<lb/>
　當太室之東者謂之青陽當太室之南者謂之明堂<lb/>
　當太室之西者謂之總章當太室之北者謂之𤣥堂<lb/>
　四面之室各有夾房謂之左右个三十六户七十二<lb/>
　牖矣室个之形今之殿前是其遺像耳个者即寝之<lb/>
<pb n="5a"/>
　房也但明堂與寢施用既殊故房个之名亦隨事而<lb/>
　遷耳今粗書其像以見鄙意案圖察議畧可驗矣故<lb/>
　檢之五室則義明于考工校之户牖則數恊于盛徳<lb/>
　考之施用則事著于月令求之閏也合周禮與玉藻<lb/>
　既同夏殷又符周秦雖乖衆儒儻或在斯矣考工記<lb/>
　曰周人明堂度以九尺之筵東西九筵南北七筵堂<lb/>
　崇一筵五室凡室二筵室中度以几堂上度以筵余<lb/>
　謂記得之于五室而謬于堂之修廣何者當以理推<lb/>
<pb n="5b"/>
　之令愜古今之情也夫明堂者葢所以告月朔布時<lb/>
　令宗文王祀五帝者也然營構之範自當因宜創制<lb/>
　耳故五室者合于五帝各居一室之義且四時之祀<lb/>
　皆據其方之正又聽朔布令咸得其月之辰求之古<lb/>
　義竊為當矣鄭康成漢末之通儒後學所宗正釋五<lb/>
　室之位謂土居中木火金水各居四維然四維之室<lb/>
　既乖其正施令聴朔各失厥衷左右之个棄而不顧<lb/>
　乃反文之以美說飾之以巧辭言水木用事交于東<lb/>
<pb n="6a"/>
　北木火用事交于東南火土用事交于西南金水用<lb/>
　事交于西北既依五行當從其用事之交出何經典<lb/>
　可謂攻于異端言非而博疑誤後學禮記玉藻曰天<lb/>
　子聴朔于南門之外閏月則闔門左扉立于其中鄭<lb/>
　𤣥注曰天子之廟及路寢皆如明堂制明堂在國之<lb/>
　陽每月就其時之堂而聴朔焉卒事反宿路寢亦如<lb/>
　之閏月非常月聴其朔于明堂門下還處路寢門終<lb/>
　月也而考工記周人明堂𤣥注曰或舉王寢或舉明<lb/>
<pb n="6b"/>
　堂互言之以明其制同也其同制之言皆出鄭注然<lb/>
　則明堂與寝不得異矣而尚書顧命篇曰迎子釗南<lb/>
　門之外延入翼室此之翼室即路寝矣其下曰大貝<lb/>
　賁鼓在西房垂之竹矢在東房此則路寝有左右房<lb/>
　見于經史者也禮記䘮大記曰君夫人卒于路寢小<lb/>
　斂婦人髽帶麻于房中鄭𤣥注曰此葢諸侯禮帶麻<lb/>
　于房中則西南天子諸侯左右房見于注者也論路<lb/>
　寢則明其左右言明堂則闕其左右个同制之説還<lb/>
<pb n="7a"/>
　相矛楯通儒之注何其然乎使九室之徒奮筆而争<lb/>
　鋒者豈不由處室之不當哉記云東西九筵南北七<lb/>
　筵五室凡室二筵置五室于斯堂雖使班倕構思王<lb/>
　爾營度則不能令三室不居其南北也然則三室之<lb/>
　間便居六筵之地而室壁之外裁有四尺五寸之堂<lb/>
　焉豈有天子布政施令之所宗祀文王以配上帝之<lb/>
　堂周公負扆以朝諸侯之處而室户之外僅餘四尺<lb/>
　而已哉假在儉約為陋過矣論其堂宇則偏而非制<lb/>
<pb n="7b"/>
　求之道理則未愜人情其不然一也余恐為鄭學者<lb/>
　苟求必勝競生異端以相訾抑云二筵者乃室之東<lb/>
　西耳南北則狹焉余故備論之曰若東西二筵則室<lb/>
　户之外為丈三尺五寸矣南北户外復如此則三室<lb/>
　之中南北裁各丈二尺耳記云四房兩夾窗若為三<lb/>
　尺之户二尺之窻窻户之間裁盈一尺繩樞甕牖之<lb/>
　室蓽門圭竇之堂尚不然矣假令復欲小廣之則四<lb/>
　面之外闊狹不齊東西既深南北更淺屋宇之制不<lb/>
<pb n="8a"/>
　為通矣騐之衆塗畧無算焉且凡室二筵丈八地耳<lb/>
　然則户牖之間不踰二尺也禮記明堂天子負斧扆<lb/>
　南向而立鄭𤣥注曰設斧於户牖之間而鄭氏禮圖<lb/>
　說扆制曰縱廣八尺畫斧文于其上今之屏風也以<lb/>
　八尺扆置二尺之間此之叵通不待智者較然可見<lb/>
　矣且若二筵之室為四尺之户則户之兩頰裁各七<lb/>
　尺耳全以置之猶自不容矧復户牖之間哉其不然<lb/>
　二也又復以世代驗之即虞夏尚朴殷周稍文制造<lb/>
<pb n="8b"/>
　之差每加崇飾而夏后世室堂修二七周人之制反<lb/>
　更促狹豈是夏禹卑宫之意周監郁郁之美哉以斯<lb/>
　察之其不然三也又云堂崇一筵便基髙九尺而壁<lb/>
　户之外裁四尺五寸於營制之法自不相稱其不然<lb/>
　四也又云室中度以几堂上度以筵而復云凡室二<lb/>
　筵而不以几還自相違其不然五也以此驗之記者<lb/>
　之<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>抑可見矣盛徳篇云明堂凡九室三十六户七<lb/>
　十二牖上圓下方東西九仞南北七筵堂髙三尺也<lb/>
<pb n="9a"/>
　余謂盛徳篇得之于户牖失之于九室何者五室之<lb/>
　制旁有夾房面各有户户有兩牖此乃因事立則非<lb/>
　拘異術户牖之數固自然矣九室者論之五帝事既<lb/>
　不合施之時令又失其辰左右之个重置一隅兩辰<lb/>
　同處參差出入斯乃義無所據未足稱也且又堂之<lb/>
　修廣裁六十三尺耳假使四尺五寸為外之基其中<lb/>
　五十四尺便是五室之地計其一室之中僅可一丈<lb/>
　置其户牖則於何容之哉若必小而為之以容其數<lb/>
<pb n="9b"/>
　則令帝王側身出入斯為怪矣此匪直不合典制抑<lb/>
　亦可哂之甚也余謂其九室之言誠亦有由然竊以<lb/>
　為戴氏聞三十六户七十二牖弗見其制靡知所置<lb/>
　便為一室有四户之牕計其户牖之數即以為九室<lb/>
　耳或未之思也蔡伯喈漢末之時學士而見重于當<lb/>
　時即識其修廣之不當而未必思其九室之為<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>更<lb/>
　修而廣之假其法象可謂因偽飾辭順非而澤諒可<lb/>
　歎矣余今省彼衆家委心從善庶探其衷不為苟異<lb/>
<pb n="10a"/>
　但是古非今俗間之常情愛逺惡近世中之恒事而<lb/>
　千載之下獨論古制驚俗之談固延多誚脫有深賞<lb/>
　君子者覽而揣之儻或存焉<lb/>
　　　　蕙田案後世議明堂制度莫盛于魏而當時<lb/>
　　　　之議莫過于李謐賈思伯二人其說之的當<lb/>
　　　　可取者並載前卷兹更錄其詳用以昭一代<lb/>
　　　　之廷論也苐怪其所考制度與五室九室並<lb/>
　　　　可融貫稽之考工月令亦恰兩合而持論皆<lb/>
<pb n="10b"/>
　　　　是五而非九何歟意當時主五室者多而九<lb/>
　　　　室又不見于經故為是調停之見耶豈知五<lb/>
　　　　室各有夾房夾房即左右个而右个即左个<lb/>
　　　　已為九矣乃曲避九室之名偏主五室至使<lb/>
　　　　紛爭不定斯亦泥矣其辨康成之注却極明<lb/>
　　　　透<lb/>
　賈思伯傳于時議建明堂多有同異思伯上議曰案<lb/>
　周禮考工記云夏后氏世室殷重屋周明堂皆五室<lb/>
<pb n="11a"/>
　鄭注云此三者或舉宗廟或舉王寢或舉明堂互言<lb/>
　之以明其制同也若然則夏殷之世已有明堂矣唐<lb/>
　虞以前其事未聞戴徳禮記云明堂凡九室十二堂<lb/>
　蔡邕云明堂者天子太廟饗功養老教學選士皆于<lb/>
　其中九室十二堂案戴徳撰記世所不行且九室十<lb/>
　二堂其于規制恐難得厥衷周禮營國左祖右社明<lb/>
　堂在國之陽則非天子太廟明矣然則禮記月令四<lb/>
　堂及太室皆謂之廟者當以天子暫配享五帝故耳<lb/>
<pb n="11b"/>
　又王制云周人養國老于東膠鄭注云東膠即辟雍<lb/>
　在王宫之東又詩大雅云邕邕在宫肅肅在廟鄭注<lb/>
　云宫謂辟雍宫也所以助王養老則尚和助祭則尚<lb/>
　敬又不在明堂之驗矣案孟子云齊宣王謂孟子曰<lb/>
　吾欲毁明堂若明堂是廟則不應有毁之問且蔡邕<lb/>
　論明堂之制云堂方一百四十四尺象坤之䇿屋圓<lb/>
　徑二百一十六尺象乾之䇿方六丈徑九丈象隂陽<lb/>
　九六之數九室以象九州屋髙八十一尺象黄鐘九<lb/>
<pb n="12a"/>
　九之數二十八柱以象宿外廣二十四丈以象氣案<lb/>
　此皆以天地隂陽氣數為法而室獨象九州何也若<lb/>
　立五室以象五行豈不快也如此蔡氏之論非為通<lb/>
　典九室之言或未可從竊尋考工記雖是補闕之書<lb/>
　相承已久諸儒注述無言非者方之後作不亦優乎<lb/>
　且孝經援神契五經要義舊禮圖皆作五室及徐劉<lb/>
　之論同考工者多矣朝廷若獨絶今古自為一代制<lb/>
　作者則所願也若由祖述舊章規摹前事不應捨殷<lb/>
<pb n="12b"/>
　周成法襲近代妄作且損益之極極于三王後來疑<lb/>
　議難可凖信鄭𤣥云周人明堂五室是帝各有一室<lb/>
　也合于五行之數周禮依數以為之室施行于今雖<lb/>
　有不同時說然耳尋鄭此論非為無當案月令亦無<lb/>
　九室之文原其制置不乖五室其青陽右个即明堂<lb/>
　左个明堂右个即總章左个總章右个即𤣥堂左个<lb/>
　𤣥堂右个即青陽左个如此則室猶是五而布政十<lb/>
　二五室之理謂為可案其方圓髙廣自依時量戴氏<lb/>
<pb n="13a"/>
　九室之言蔡子廟學之議子幹靈臺之說裴逸一屋<lb/>
　之論及諸家紛紜並無取焉學者善其議<lb/>
　　　　蕙田案思伯之說大約與李謐同其云九室<lb/>
　　　　之制不乖五室又云右个即左个可為特見<lb/>
　　　　發謐之所未及矣當時議者不一唯兩議最<lb/>
　　　　當餘不足觀矣<lb/>
　封懿傳清河王懌表修明堂辟雍詔百寮集議軌<hi>懿之</hi>
　<hi>族孫</hi>議曰周官匠人職云夏后氏世室殷人重屋周人<lb/>
<pb n="13b"/>
　明堂其制一也案周與夏殷損益不同至于明堂因<lb/>
　而弗革明五室之義得天數矣是以鄭𤣥又曰五室<lb/>
　者象五行也然則九階法九土四户逹四時八窻通<lb/>
　八風誠不易之大範有國之恒式若其上圓下方以<lb/>
　則天地通水環宫以節觀者茅葢白盛為之質飾赤<lb/>
　綴白綴為之户牖皆典籍所具載制度之明義也在<lb/>
　秦之世焚滅五典毁黜三代變更先聖不依舊憲故<lb/>
　吕氏月令見九室義大戴之禮著十二堂之論漢承<lb/>
<pb n="14a"/>
　秦法亦未能改東西二京俱為九室是以黄圖白虎<lb/>
　通蔡邕應劭等咸稱九室以象九州十二堂以象十<lb/>
　二辰夫室以祭天堂以布政依天而祭故室不過五<lb/>
　依時布政故堂不踰四州之與辰非所可法九與十<lb/>
　二其用安在今聖朝欲尊道訓民備禮化物宜則五<lb/>
　室以為永制至如廟學之嫌臺沼之雜袁準之徒已<lb/>
　論正矣遺論具在不復須載　尋将經始明堂廣集<lb/>
　儒學議其制度九五之論久而不定偉伯<hi>軌長子</hi>乃搜<lb/>
<pb n="14b"/>
　檢經緯上明堂圖說六卷<lb/>
　　　　蕙田案封軌議云室以祭天堂以布政甚是<lb/>
　　　　但既云室不過五又云堂不踰四夫以四堂<lb/>
　　　　而布十二月之政已包九室在内矣乃又云<lb/>
　　　　九與十二其用安在不亦窒于事理乎<lb/>
　袁翻傳時修明堂辟雍翻議曰唐虞以上事難該悉<lb/>
　夏殷已降校可知之案周官考工所記皆記其時事<lb/>
　具論夏殷名制豈其紕<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>是知明堂五室三代同焉<lb/>
<pb n="15a"/>
　配帝象行義則明矣及淮南呂氏與月令同文雖布<lb/>
　政班時有堂个之别然推其體例則無九室之證既<lb/>
　而正義殘隠明堂九室著自戴禮漢氏因之自欲為<lb/>
　一代之法故鄭𤣥云周人明堂五室是帝一室也合<lb/>
　于五行之數時説昞然本制著存是周五室也于今<lb/>
　不同是漢異周也漢為九室畧可知矣但就其此制<lb/>
　猶竊有懵焉何者張衡東京賦云乃營三宫布教班<lb/>
　常複廟重屋八逹九房此乃明堂之文也而薛綜注<lb/>
<pb n="15b"/>
　云房室也謂堂後有九室堂後九室之制非巨異乎<lb/>
　裴頠又云漢氏作四維之个不能令各據其辰就使<lb/>
　其像可圖莫能通其居用之體此為設虚器也甚知<lb/>
　漢世徒欲削滅周典損棄舊章改物創制故不復拘<lb/>
　於載籍且鄭𤣥之詁訓三禮及釋五經異義並盡思<lb/>
　窮神故得之逺矣覽其明堂圖義皆有悟人意察察<lb/>
　著明確乎難奪諒足以扶㣲闡幽不墜周公之舊法<lb/>
　也伯喈損益漢制章句繁雜既違古背新又不能易<lb/>
<pb n="16a"/>
　𤣥之妙矣魏晉書紀亦有明堂祀五帝之文而不記<lb/>
　其經始之制又無坦然可準觀夫今之基址猶或彷<lb/>
　髴髙卑廣狹頗與戴禮不同何得以意抑心便謂九<lb/>
　室可明且三雍異所復乖盧蔡之義進退無據何用<lb/>
　經通晉朝亦以穿鑿難明故有一屋之論並非經典<lb/>
　正義皆以意妄作皇代既乘乾統厯得一馭宸自宜<lb/>
　稽古則天憲章文武追蹤周孔述而不作明堂五室<lb/>
　請同周制郊見三雍求依故所庶有㑹經誥無失典<lb/>
<pb n="16b"/>
　刑<lb/>
　　　　蕙田案翻専主五室之說于月令之文不能<lb/>
　　　　通矣漢制之<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>在于惑公玉帶之言不在室<lb/>
　　　　之有九也<lb/>
　李業興傳業興曰我昨見明堂四柱方屋都無五九<lb/>
　之室當是裴頠所制明堂上圓下方裴唯除屋耳今<lb/>
　此上不圓何也朱异曰圓方之說經典無文何怪于<lb/>
　方業興曰圓方之言出處甚明卿自不見見卿錄梁<lb/>
<pb n="17a"/>
　主孝經義亦云上圓下方卿言豈非自相矛楯异曰<lb/>
　若然圓方竟出何經業興曰出孝經援神契异曰緯<lb/>
　候之書何用信也業興曰卿若不信靈威仰叶光紀<lb/>
　之類經典亦無出者卿復信不异不答<lb/>
　　　　蕙田案魏自遷鄴以後遂無明堂所謂宗祀<lb/>
　　　　髙祖葢亦空言而未見諸施行者也特其前<lb/>
　　　　後議立之文散見諸傳其說頗多今綜錄其<lb/>
　　　　有闗于制度者餘並削焉<lb/>
<pb n="17b"/>
肅宗本紀正光五年九月詔尚書左僕射齊王蕭寶寅<lb/>
為西道行臺大都督率諸將西討帝幸明堂餞寶寅等<lb/>
　　　　蕙田案據此則魏氏明堂當已復建<lb/>
　　　　　　　　　　右後魏明堂<lb/>
隋書禮儀志後齊採周官考工記為五室周採漢三輔<lb/>
黄圖為九室各存其制而竟不立<lb/>
音樂志齊祠五帝於明堂樂歌辭<lb/>
　先祀一日夕牲羣官入自門奏肆夏　國陽崇祀嚴<lb/>
<pb n="18a"/>
　恭有聞荒華胥暨樂我大君冕瑞有列禽帛恭叙羣<lb/>
　后師師威儀容與執禮辨物司樂考章率由靡墜休<lb/>
　有烈光<lb/>
　太祝令迎神奏髙明樂覆燾舞辭　祖徳光國圖昌<lb/>
　祗上帝禮四方闢紫宫洞華闕龍獸奮風雲發飛朱<lb/>
　雀從𤣥武攜日月帶雷雨耀宇内溢區中眷帝道感<lb/>
　皇風帝道康皇風扇粢盛列椒糈薦神且寧㑹五精<lb/>
　歸福禄幸閭亭<lb/>
<pb n="18b"/>
　太祖配饗奏武徳樂昭烈舞辭<hi>五方天帝奏髙明之樂覆燾之舞辭同迎</hi>
　<hi>氣</hi>　我惟我祖自天之命道被歸仁時屯啟聖運鍾<lb/>
　千祀授手萬姓夷兇掩虐匡頽翼正載經載營庶土<lb/>
　咸寧九功以洽七徳兼盈丹書入告𤣥玉來呈露甘<lb/>
　泉白雲郁河清聲教咸徃舟車畢㑹仁加有形化洽<lb/>
　無外嚴親惟重陟配惟大既佑斯歌率土攸賴<lb/>
　牲出入奏昭夏樂辭　孝饗不匱精絜臨年滌牢委<lb/>
　溢形色博牷于以用之言承歆祀肅肅威儀敢不敬<lb/>
<pb n="19a"/>
　止載飾載省維牛維羊明神有察保兹萬方<lb/>
　薦毛血奏昭夏辭<hi>羣臣出奏肆夏進熟羣臣入奏肆夏同上肆夏辭</hi>　我將<lb/>
　宗祀夤獻厥誠鞠躬如在側聽無聲薦色斯純呈氣<lb/>
　斯臭有滌有濯唯神其祐五方來格一人多祉明徳<lb/>
　唯馨於穆不已<lb/>
　進熟皇帝入門奏皇夏辭<hi>皇帝升壇奏皇夏辭同</hi>　象乾上構<lb/>
　儀巛下基集靈崇祖永言孝思室陳簋豆庭羅懸佾<lb/>
　夙夜畏威保兹貞吉舞貴其夜歌重其升降斯百禄<lb/>
<pb n="19b"/>
　唯饗唯應<lb/>
　皇帝初獻奏髙明樂覆燾舞辭　度几筵闢牖户禮<lb/>
　上帝感皇祖酌唯絜滌以清薦心欵達神明<lb/>
　皇帝祼獻奏髙明樂覆燾舞辭　帝精来降應我明<lb/>
　徳禮殫義展流祉邦國既受多祉實資孝敬祀竭其<lb/>
　誠荷天休命<lb/>
　皇帝飲福酒奏皇夏辭　恭祀洽盛禮宣英猷爛層<lb/>
　景廣澤同深泉上靈鍾百福羣神歸萬年月軌咸梯<lb/>
<pb n="20a"/>
　岫日域盡浮川瑞鳥飛𤣥扈潛鱗躍翠漣皇家膺寶<lb/>
　厯兩地復參天<lb/>
　太祝送神奏髙明樂覆燾舞辭　青陽奏發朱明歌<lb/>
　西皓唱𤣥㝠大禮罄廣樂成神心懌將逺征飾龍駕<lb/>
　矯鳯旍指閶闔憩層城出温谷邁炎庭跨西汜過北<lb/>
　溟忽萬億耀光精比電騖與雷行嗟皇道懐萬靈固<lb/>
　王業震天聲<lb/>
　皇帝還便殿奏皇夏辭　文物備矣聲明有章登薦<lb/>
<pb n="20b"/>
　唯肅禮邈前王鬯齊云終折旋告磬穆穆旈冕藴誠<lb/>
　畢敬屯䘙按部鑾蹕迴途蹔留紫殿将及清都<lb/>
　　　　蕙田案禮儀志既云齊周俱不立明堂矣獨<lb/>
　　　　于後齊樂章則郊丘迎氣之外别有祠明堂<lb/>
　　　　樂歌如右豈製其樂而實未行歟<lb/>
　　　　　　　　　　右齊周明堂<lb/>
隋書禮儀志髙祖平陳收羅杞梓郊丘宗祀典禮粗備<lb/>
唯明堂未立開皇十三年詔命議之禮部尚書牛𢎞國<lb/>
<pb n="21a"/>
子祭酒辛彦之等定議後檢校将作大匠事宇文愷依<lb/>
月令文造明堂木様重檐複廟五房四達丈尺規矩皆<lb/>
有准憑以獻髙祖異之命有司于郭内安業里為規兆<lb/>
方欲崇建又命詳定諸儒争論莫之能决𢎞等又條經<lb/>
史正文重奏時非議既多久而不定又議罷之<lb/>
　牛𢎞傳𢎞請依古制修立明堂上議曰竊謂明堂者<lb/>
　所以通神靈感天地出教化崇有徳孝經曰宗祀文<lb/>
　王於明堂以配上帝祭義云祀于明堂教諸侯孝也<lb/>
<pb n="21b"/>
　黄帝曰合宫堯曰五府舜曰總章布政興治由来尚<lb/>
　矣周官考工記曰夏后氏世室堂修二七廣四修一<lb/>
　鄭元注云修十四步其廣益以四分修之一則堂廣<lb/>
　十七步半也殷人重屋堂修七尋四阿重屋鄭云其<lb/>
　修七尋廣九尋也周人明堂度九尺之筵南北七筵<lb/>
　五室凡室二筵鄭云此三者或舉宗廟或舉王寝或<lb/>
　舉明堂互言之明其同制也馬融王肅干寶所注與<lb/>
　鄭亦異今不具出漢司徒馬宫議云夏后氏世室室<lb/>
<pb n="22a"/>
　顯于堂故命以室殷人重屋屋顯于堂故命以屋周<lb/>
　人明堂堂大于夏室故命以堂夏后氏益其堂之廣<lb/>
　百四十四尺周人明堂以為兩序間大夏后氏七十<lb/>
　二尺若據鄭元之説則夏室大于周堂如依馬宫之<lb/>
　言則周堂大于夏室後王轉文周大為是但宫之所<lb/>
　言未詳其義此皆去聖久逺禮文殘缺先儒解說家<lb/>
　異人殊鄭注玉藻亦云宗廟路寢與明堂同制王制<lb/>
　曰寢不踰廟明大小是同今依鄭𤣥注每室及堂止<lb/>
<pb n="22b"/>
　有一丈八尺四壁之外四尺有餘若以宗廟論之祫<lb/>
　享之時周人旅酬六尸并后稷為七先公昭穆二尸<lb/>
　先王昭穆二尸合十一尸三十六王及君北面行事<lb/>
　于二丈之堂愚不及比若以正寢論之便須朝宴據<lb/>
　燕禮諸侯宴則賓及卿大夫脫屨升坐是知天子宴<lb/>
　則三公九卿並須升堂燕義又云席小卿次上卿言<lb/>
　皆侍席止于二筵之間豈得行禮者以明堂論之總<lb/>
　享之時五帝各于其室設青帝之位須于太室之内<lb/>
<pb n="23a"/>
　少北西面大昊從食坐于其西近南北面祖宗配享<lb/>
　者又于青帝之南稍退西面丈八之室神位有三加<lb/>
　以簠簋籩豆牛羊之爼四海九州美物咸設復須席<lb/>
　工升歌出罇反坫揖讓升降亦以隘矣據兹而說近<lb/>
　是不然案劉向别録及馬宫蔡邕等所見當時有古<lb/>
　文明堂禮王居明堂禮明堂圖明堂大圖明堂隂陽<lb/>
　泰山通義魏文侯孝經傳等並說古明堂之事其書<lb/>
　皆亡莫得而正今明堂月令者鄭𤣥云是吕不韋著<lb/>
<pb n="23b"/>
　春秋十二紀之首章禮家鈔合為記蔡邕王肅云周<lb/>
　公所作周書内有月令第五十三即此也各有證明<lb/>
　文多不載束晳以為夏時之書劉瓛云不韋鳩集儒<lb/>
　者尋于聖王月令之事而記之不韋安能獨為此記<lb/>
　今案不得全稱周書亦未可即為秦典其内雜有虞<lb/>
　夏殷周之法皆聖王仁恕之政也蔡邕具為章句又<lb/>
　論之曰明堂者所以宗祀其祖以配上帝也夏后氏<lb/>
　曰世室殷人曰重屋周人曰明堂東曰青陽南曰明<lb/>
<pb n="24a"/>
　堂西曰總章北曰𤣥堂内曰太室聖人南面而聴向<lb/>
　明而治人君之位莫不正焉故雖有五名而主以明<lb/>
　堂也制度之數各有所依堂方一百四十四尺巛之<lb/>
　䇿也屋圓楣徑二百一十六尺乾之䇿也太廟明堂<lb/>
　方六丈通天屋徑九丈隂陽六九之變且圓盖方覆<lb/>
　九六之道也八闥以象卦九室以象州十二宫以應<lb/>
　日辰三十六户七十二牖以四户八牖乗九宫之數<lb/>
　也户皆外設而不閉示天下以不藏也通天屋髙八<lb/>
<pb n="24b"/>
　十一尺黄鐘九九之實也二十八柱布四方四方七<lb/>
　宿之象也堂髙三尺以應三統四向五色各象其行<lb/>
　水濶二十四丈象二十四氣於外以象四海王者之<lb/>
　大禮也觀其模範天地則象隂陽必㨿古文義不虚出<lb/>
　今若直取考工不㕘月令青陽總章之號不得而稱<lb/>
　九月享帝之禮不得而用漢代二京所建與此說悉<lb/>
　同建安之後海内大亂京邑焚燒憲章冺絶魏氏三<lb/>
　方未平無聞興造晉則侍中裴頠議曰尊祖配天其<lb/>
<pb n="25a"/>
　義明著而廟宇之制理據未分宜可直為一殿以崇<lb/>
　嚴父之祀其餘雜碎一皆除之宋齊已還咸率兹禮<lb/>
　此乃世乏通儒時無思術前王盛事于是不行後魏<lb/>
　代都所造出自李沖三三相重合為九室檐不覆基<lb/>
　房間通街穿鑿處多迄無可取及遷宅洛陽更加營<lb/>
　構五九紛競遂至不成宗配之事于焉靡託今皇猷<lb/>
　遐闡化覃海外方建大禮垂之無窮𢎞等不以庸虚<lb/>
　<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>當議限今檢明堂必須五室者何尚書帝命驗曰<lb/>
<pb n="25b"/>
　帝者承天立五府赤曰文祖黄曰神升白曰顯紀黒<lb/>
　曰元矩蒼曰靈府鄭𤣥注曰五府與周之明堂同矣<lb/>
　且三代相沿多有損益至于五室確然不變夫室以<lb/>
　祭天天實有五若立九室四無所用布政視朔自依<lb/>
　其辰鄭司農云十二月分在青陽等左右之位不云<lb/>
　居室鄭𤣥亦言每月于其時之堂而聴政焉禮圖畫<lb/>
　个皆在堂偏是以須為五室明堂必須上圓下方者<lb/>
　何孝經援神契曰明堂者上圓下方八窻四逹布政<lb/>
<pb n="26a"/>
　之宫禮記盛徳篇曰明堂四户八牖上圓下方五經<lb/>
　異義稱講學大夫淳于登亦云上圓下方鄭𤣥同之<lb/>
　是以湏為圓方明堂必湏重屋者何案考工記夏言<lb/>
　九階四旁兩夾窻門堂三之二室三之一殷周不言<lb/>
　者明一同夏制殷言四阿重屋周承其後不言屋制<lb/>
　亦盡同可知也其殷人重屋之下本無五室之文鄭<lb/>
　注云五室者亦據夏以知之明周不云重屋因殷則<lb/>
　有灼然可見禮記明堂位曰太廟天子明堂言魯為<lb/>
<pb n="26b"/>
　周公之故得用天子禮樂魯之太廟與周之明堂同<lb/>
　又曰複廟重檐刮楹達嚮天子之廟飾鄭注複廟重<lb/>
　屋也據廟既重屋明堂亦不疑矣春秋文公十三年<lb/>
　太室屋壊五行志曰前堂曰太廟中央曰太室屋其<lb/>
　上重者也服䖍亦云太室太廟太室之上屋也周書<lb/>
　作洛篇曰乃立太廟宗宫路寝明堂咸有四阿反坫<lb/>
　重亢重廊孔晁注曰重亢累棟重廊累屋也依黄圖<lb/>
　所載漢之宗廟皆為重屋此去古猶近遺法尚在是<lb/>
<pb n="27a"/>
　以須為重屋明堂必湏為辟廱者何禮記盛徳篇云<lb/>
　明堂者明諸侯尊卑也外水曰辟廱明堂隂陽録曰<lb/>
　明堂之制周圜行水左旋以象天内有太室以象紫<lb/>
　宫此明堂有水之明文也然馬宫王肅以為明堂辟<lb/>
　廱太學同處蔡邕盧植亦以為明堂靈臺辟廱太學<lb/>
　同實異名邕云明堂者取其宗祀之清貌則謂之清<lb/>
　廟取其正室則曰太室取其堂則曰明堂取其四門<lb/>
　之學則曰太學取其周水圜如辟則曰辟廱其實一<lb/>
<pb n="27b"/>
　也其言别者五經通義曰靈臺以望氣明堂以布政<lb/>
　辟廱以養老教學三者不同袁準鄭𤣥亦以為别厯<lb/>
　代所疑豈能輙定今據郊祀志云欲治明堂未曉其<lb/>
　制濟南人公玉帶上黄帝時明堂圖一殿無壁葢之<lb/>
　以茅水圜宫垣天子從之以此而言其來則久漢中<lb/>
　元二年起明堂辟廱靈臺于洛陽並别處然明堂亦<lb/>
　有壁水李尤明堂銘云流水洋洋是也以此湏有辟<lb/>
　廱夫帝王作事必師古昔今造明堂湏以禮經為本<lb/>
<pb n="28a"/>
　形制依于周法度數取于月令遺闕之處參以餘書<lb/>
　庶使該詳沿革之理其五室九階上圓下方四阿重<lb/>
　屋四旁兩門依考工記孝經說堂方一百四十四尺<lb/>
　屋圓楣徑二百一十六尺太室方六丈通天屋徑九<lb/>
　丈八闥二十八柱堂髙三尺四向五色依周書月令<lb/>
　論殿垣方在内水周如外水内徑三百步依泰山盛<lb/>
　徳記覲禮經仰觀俯察皆有則象足以盡誠上帝祗<lb/>
　配祖宗𢎞風布教作範于後矣𢎞等學不稽古輙申<lb/>
<pb n="28b"/>
　所見可否之宜伏聴裁擇上以時事草創未遑制作<lb/>
　竟寝不行<lb/>
　　　　蕙田案𢎞議稽考古制最為詳備所取五室<lb/>
　　　　圓方重屋皆是葢以左右个為堂故不復言<lb/>
　　　　九室其實未有有堂而無室者言五則九在<lb/>
　　　　其中矣至惑于䜟緯及公玉帶蔡邕之說謂<lb/>
　　　　必須辟廱則謬矣<lb/>
大業中愷又造明堂議及様奏之煬帝下其議但令于<lb/>
<pb n="29a"/>
霍山採木而建都興役其制遂寝終隋代祀五方上帝<lb/>
不于明堂恒以季秋在雩壇上而祀其用幣各于其方<lb/>
人帝各在天帝之左太祖武元皇帝在太昊南西向五<lb/>
官在庭亦各依其方牲用犢十二皇帝太尉司農行三<lb/>
獻禮于青帝及太祖自餘有司助奠祀五官于堂下行<lb/>
一獻禮有燎其省牲進熟如南郊儀<lb/>
　宇文愷傳自永嘉之亂明堂廢絶隋有天下将復古<lb/>
　制議者紛然皆不能决博考羣籍奏明堂議表曰臣<lb/>
<pb n="29b"/>
　聞在天成象房心為布政之宫在地成形景午居正<lb/>
　陽之位觀雲告月順生殺之序五室九宫統人神之<lb/>
　際金口木舌發令兆民玉瓚黄琮式嚴宗祀何嘗不<lb/>
　矜荘扆宁盡妙思於規摹凝睟冕旒致子來于矩矱<lb/>
　伏唯皇帝陛下提衡握契御辯乘乾咸五登三復上<lb/>
　皇之化流凶去暴丕下武之緒用百姓之異心驅一<lb/>
　代以同域康哉康哉民無能而名矣故使天符地寶<lb/>
　吐醴飛甘造物資生澄源反朴九圍清謐四表削平<lb/>
<pb n="30a"/>
　襲我衣冠齊其文軌芒芒上𤣥陳珪璧之敬肅肅清<lb/>
　廟感霜露之誠正金奏九韶六莖之樂定石渠五官<lb/>
　三雍之禮乃卜瀍西爰謀洛食辨方面勢仰禀神謀<lb/>
　敷土濬川為民立極兼聿遵先言表置明堂爰詔下<lb/>
　臣占星揆日于是採崧山之祕簡披汶水之靈圖訪<lb/>
　通義于殘亡購冬官于散逸總集衆論勒成一家昔<lb/>
　張衡渾象以三分為一度裴秀輿地以二寸為千里<lb/>
　臣之此圖用一分為一尺推而演之冀輪奐有序而<lb/>
<pb n="30b"/>
　經構之㫖議者殊途或以綺井為重屋或以圓楣為<lb/>
　隆棟各以臆說事不經見今錄其疑難為之通釋皆<lb/>
　出證據以相發明議曰臣愷謹案淮南子曰昔者神<lb/>
　農之治天下也甘雨以時五榖蕃殖春生夏長秋收<lb/>
　冬藏月省時考終嵗獻貢以時嘗榖祀于明堂明堂<lb/>
　之制有盖而無四方風雨不能襲燥濕不能傷遷延<lb/>
　而入之臣愷以為上古朴畧剏立典刑尚書帝命驗<lb/>
　曰帝者承天立五府以尊天重象赤曰文祖黄曰神<lb/>
<pb n="31a"/>
　斗白曰顯紀黒曰𤣥矩蒼曰靈府注云唐虞之天府<lb/>
　夏之世室殷之重屋周之明堂皆同矣尸子曰有虞<lb/>
　氏曰總章周官考工記曰夏后氏世室堂修二七博<lb/>
　四修一注云修南北之深也夏度以步今堂修十四<lb/>
　步其博益以四分修之一則明堂博十七步半也臣<lb/>
　愷案三王之世夏最為古從質尚文理應漸就寛大<lb/>
　何因夏室乃大殷堂相形為論理恐不爾記云堂修<lb/>
　七博四修若夏度以步則應修七步注云今堂修十<lb/>
<pb n="31b"/>
　四步乃是増益記文殷周二堂獨無加字便是其義<lb/>
　類例不同山東禮本輙加二七之字何得殷無加尋<lb/>
　之文周闕増筵之義研覈其趣或是不然讐校古書<lb/>
　並無二字此乃桑間俗儒信情加減黄圖議云夏后<lb/>
　氏益其堂之大一百四十四尺周人明堂以為兩序<lb/>
　間馬宫之言止論堂之一面據此為準則三代堂基<lb/>
　並方得為上圓之制諸書所說並云下方鄭注周官<lb/>
　獨為此義非直與古違異亦乃乖背禮文尋文求理<lb/>
<pb n="32a"/>
　深恐未愜尸子曰殷人陽館考工記曰殷人重屋堂<lb/>
　修七尋堂崇三尺四阿重屋注云其修七尋五丈六<lb/>
　尺放夏周則其博九尋七丈二尺又曰周人明堂度<lb/>
　九尺之筵東西九筵南北七筵堂崇一筵五室凡二<lb/>
　筵禮記明堂位曰天子之廟複廟重檐鄭注云複廟<lb/>
　重屋也注玉藻云天子廟及路寢皆如明堂制禮圖<lb/>
　云于内室之上起通天之觀觀八十一尺得宫之數<lb/>
　其聲濁君之象也大戴禮曰明堂者古有之凡九室<lb/>
<pb n="32b"/>
　一室有四户八牖以茅盖上圓下方外水曰璧雝赤<lb/>
　綴戸白綴牖堂髙三尺東西九仞南北七筵其宫方<lb/>
　三百步凡人民疾六畜疫五榖災生于天道不順天<lb/>
　道不順生于明堂不飾故有天災則飾明堂周書明<lb/>
　堂曰堂方百一十二尺髙四尺階博六尺三寸室居<lb/>
　内方百尺室内方六十尺户髙八尺博四尺作洛曰<lb/>
　明堂太廟露寝咸有四阿重亢重廊孔氏注云重亢<lb/>
　累棟重廊累屋也禮圖曰秦明堂九室十二階各有<lb/>
<pb n="33a"/>
　所居吕氏春秋曰有十二堂與月令同並不論尺丈<lb/>
　臣愷案十二階雖不與禮合一月一階非無理思黄<lb/>
　圖曰堂方百四十四尺法坤之䇿也方象地屋圓楣<lb/>
　徑二百一十六尺法乾之䇿也圓象天室九宫法九<lb/>
　州太室方六丈法隂之變數十二堂法十二月三十<lb/>
　六户法極隂之變數七十二牖法五行所行日數八<lb/>
　逹象八風法八卦通天臺徑九尺法乾以九覆六髙<lb/>
　八十一尺法黄鐘九九之數二十八柱象二十八宿<lb/>
<pb n="33b"/>
　堂髙三尺土階三等法三統堂四向五色法四時五<lb/>
　行殿門去殿七十二步法五行所行門堂長四丈取<lb/>
　大室三之二垣髙無蔽目之照牖六尺其外倍之殿<lb/>
　垣方在水内法地隂也水四周於外象四海圓法陽<lb/>
　也水闊二十四丈象二十四氣水内徑三丈應覲禮<lb/>
　經武帝元封二年立明堂汶上無室其外畧依此制<lb/>
　泰山通議今亡不可得而辨也元始四年八月起明<lb/>
　堂辟雍長安城南門制度如儀一殿垣四面門八觀<lb/>
<pb n="34a"/>
　水外周堤壤髙四尺和㑹築作三旬五年正月六日<lb/>
　辛未始郊太祖髙皇帝以配天二十二日丁亥宗祀<lb/>
　孝文皇帝于明堂以配上帝及先賢百辟卿士有益<lb/>
　者于是秩而祭之親扶三老五更袒而割牲跪而進<lb/>
　之因班時令宣恩澤諸侯王宗室四夷君長匈奴西<lb/>
　國侍子悉奉貢助祭禮圖曰建武三十年作明堂明<lb/>
　堂上圓下方上圓法天下方法地十二堂法日辰九<lb/>
　室法九州室八窻八九七十二法一時之王室有二<lb/>
<pb n="34b"/>
　户二九十八户法土王十八日内堂正壇髙三尺土<lb/>
　階三等胡伯始注漢官云古清廟盖以茅今盖以瓦<lb/>
　瓦下藉茅以存古制東京賦曰乃營三宫布政頒常<lb/>
　複廟重屋八逹九房造舟清池唯水泱泱薛綜注云<lb/>
　複重廇覆謂屋平覆重棟也續漢書祭祀志云明帝<lb/>
　永平二年祀五帝于明堂五帝坐各處其方黄帝在<lb/>
　未皆如南郊之位光武位在青帝之南少退西面各<lb/>
　一犢奏樂如南郊臣愷案詩云我将祀文王于明堂<lb/>
<pb n="35a"/>
　我将我享維牛維羊據此則備太牢之祭今云一犢<lb/>
　恐與古殊自晉以前未有鵄尾其圓牆璧水一依本<lb/>
　圖晉起居注裴頠議曰尊祖配天其義明著廟宇之<lb/>
　制理據未分直可為一殿以崇嚴祀其餘雜碎一皆<lb/>
　除之臣愷案天垂象聖人則之辟雍之星既有圖狀<lb/>
　晉堂方構不合天文既闕重樓又無璧水空堂乖五<lb/>
　室之義直殿違九階之文非古欺天一何過甚後魏<lb/>
　于北臺城南造圓牆在璧水外門在水内逈立不與<lb/>
<pb n="35b"/>
　牆相連其堂上九室三三相重不依古制室間通巷<lb/>
　違舛處多其室皆用墼累極成𥚹陋後魏樂志曰孝<lb/>
　昌二年立明堂議者或言九室或言五室詔斷從五<lb/>
　室後元义執政復改為九室遭亂不成宋起居注曰<lb/>
　孝武帝大明五年立明堂其牆宇規範擬則太廟唯<lb/>
　十二間以應朞數依漢汶上圖儀設五帝位太祖文<lb/>
　皇對饗鼎爼簠簋一依廟禮梁武即位之後移宋時<lb/>
　太極殿以為明堂無室十二間禮疑議云祭用純漆<lb/>
<pb n="36a"/>
　俎瓦樽文于郊質于廟止一獻用清酒平陳之後臣<lb/>
　得目觀遂量步數記其尺丈猶見基内有焚燒殘柱<lb/>
　毁斫之餘入地一丈儼然如舊柱下以樟木為跗長<lb/>
　丈餘闊四尺許兩兩相並瓦安數重宫城處所乃在<lb/>
　郭内雖湫隘卑陋未合規摹祖宗之靈得崇嚴祀周<lb/>
　齊二代闕而不修大饗之典于焉靡託自古明堂圖<lb/>
　唯有二本一是宗周劉熈阮諶劉昌宗等作三圖畧<lb/>
　同一是後漢建武三十年作禮圖有本不詳撰人臣<lb/>
<pb n="36b"/>
　逺尋經傳旁求子史研究衆説總撰今圖其様以木<lb/>
　為之下為方堂堂有五室上為圓觀觀有四門帝可<lb/>
　其奏㑹遼東之役事不果行其年卒官撰明堂圖議<lb/>
　二卷釋疑一卷見行于世<lb/>
　　　　蕙田案愷圖不及見據此大概與牛𢎞議同<lb/>
　　　　也<lb/>
舊唐書禮儀志隋文帝開皇中将作大匠宇文愷依月<lb/>
令造明堂木様以獻帝令有司于京城安業里内規兆<lb/>
<pb n="37a"/>
其地方欲崇建而諸儒争論不定竟議罷之煬帝時愷<lb/>
復獻明堂木様并議狀屬遷都興役事又不就終于隋<lb/>
代季秋大享恒在雩壇設祀<lb/>
唐書禮樂志隋無明堂而季秋大享常寓雩壇<lb/>
　　　　　　　　　　右隋明堂<lb/>
　<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷二十六<lb/>
</p>
<p>
</p>
  </div>
</body>
</text>
</TEI>
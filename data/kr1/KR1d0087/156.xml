<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百四十六</head> <lb/>
    <p>
<pb n="1a"/>
欽定四庫全書<lb/>
　五禮通考卷一百四十六<lb/>
　　　　　　　　　　　刑部尚書秦蕙田撰<lb/>
　　嘉禮十九<lb/>
　　　飲食禮<lb/>
儀禮䘮服為人後者傳曰何如而可為之後同宗則可<lb/>
為之後何如而可以為人後支子可也<hi>疏此問其取後取何人為之答以同宗則可為之後以其大宗子當收聚族人非同宗則不可謂同承别子之後一宗之内若别宗同姓亦不<pb n="1b"/>可也又云支子可也以其他家適子當家自為小宗小宗當收歛五服之内亦不可闕則適子不可後他故取支子支子則第二已下庶子也不言庶子云支子者若言庶子妾子之稱嫌謂妾子得後人適妻第二已下子不得後人是以變庶言支支者取支條之義不限妾子而已若然適子既不得後人則無後亦當有立後之義也</hi>
為人後者孰後後大宗也曷為後大宗大宗者尊之統<lb/>
也禽獸知母而不知父野人曰父母何筭焉都邑之士<lb/>
則知尊禰矣大夫及學士則知尊祖矣諸侯及其大祖<lb/>
天子及其始祖之所自出尊者尊統上卑者尊統下大<lb/>
<pb n="2a"/>
宗者尊之統也大宗者收族者也不可以絶故族人以<lb/>
支子後大宗也適子<hi>監本正誤子誤作人</hi>不得後大宗<hi>注收族者謂别親疎序昭穆當疏云為人後者孰後後大宗也案何休云小宗無後  絶與此義同云曷為後大宗此問必後大宗之意云大宗者尊之統也者明宗尊統領族人有族食族燕齒序族人之義是以湏後不可絶也云禽獸以下因上尊宗子遂廣申尊祖以及宗子之事也學士謂鄉庠序及國之大學小學之學士雖未有官爵以其習之四術閑之六藝知祖義父仁之禮故敬父遂尊祖得與士大夫之貴同也諸侯及其大祖天子及其始祖皆是爵尊者其徳所及逺也云適子不得後大宗者以其自當家主事并承重祭祀之事故也天子始祖諸侯及大祖並於親廟外祭之是尊統逺大夫三廟適士二廟中下士一廟是卑者尊統近也此論大宗子而言天子諸<pb n="2b"/>侯大夫士之等者欲見大宗子統領百世而不遷又上祭大祖而不易亦以尊統逺小宗子惟統五服之内是尊統近</hi>
　<hi>敖氏繼公曰小宗者族人之所尊而大宗又統乎小宗故言尊之統見其至尊也大宗為尊者之統而收</hi>
　<hi>族人故族人不得不為之立後</hi>
　<hi>郝氏敬曰凡繼繼宗也宗為大則所親為小故舉宗法明之大宗自始祖以下適長世世相傳合族人共</hi>
　<hi>宗之小宗謂始祖適子之第二子亦以適長世世相承五服内宗之大宗百世不遷小宗歴髙曽祖考每</hi>
　<hi>四世親盡則遞遷大宗繼祖小宗繼禰各同父以上適各以其四親為小宗同父之適謂繼禰小宗同祖之</hi>
　<hi>謂繼祖小宗此外則五服窮而不相統矣以彼有五服内繼髙祖下者自為統也族人各有四宗又共事</hi>
<pb n="3a"/>
　<hi>其始祖之大宗故大宗尤重大宗絶必擇族人支子繼之適子不得後大宗各有所後也此見宗嗣至重</hi>
　<hi>為人子者不可輕為人後既為人後則不得復遂其私也</hi>
　<hi>盛氏世佐曰自曷為後大宗以下皆論大宗不可絶族人當以支子後之之義葢為小宗之支子者一旦</hi>
　<hi>棄其本宗而為大宗後人子之心或有所不安於此故以大義斷之而曰後大宗者即所以尊祖也則族</hi>
　<hi>人皆知義之無所逃而不得以親疎易位為嫌矣尊謂别子之為祖者也大宗者尊之統謂祖之正統在</hi>
　<hi>大宗也以母比父則父尊父在為母期是也以禰比祖則祖又尊不以父命辭王父是也推而上之至别</hi>
　<hi>子之為祖者而尊止矣重言大宗者尊之統也者見士大夫之家以别子為祖尊統雖近而以繼别者為</hi>
　<hi>正統所在則無異於國耳統在足以收族統絶則族遂散而不可紀勢必有一本之親視為行路者其去</hi>
<pb n="3b"/>
　<hi>禽獸不逺矣此族人必以支子後大宗之故也適子不得後大宗者重絶人之祀也族人多矣寧必以其</hi>
　<hi>適為後哉言此者亦所以杜争繼之釁也古之人惡背其親廹於大義不得已而為之而後世乃貪財爭</hi>
　<hi>後者有之或無所利焉則聽大宗之絶而莫之顧噫時代之升降逺矣</hi>
　陳氏禮書辨嫡子服父三年父以尊降服子期而長<lb/>
　子三年以其傳重也孫服祖期祖以尊降服孫大功<lb/>
　而服適孫期亦以其傳重也若適子在而適孫死則<lb/>
　祖亦服大功以其有適子者無適孫也適子不在而<lb/>
　祖死則適孫亦服三年以其無適子者適孫承其服<lb/>
<pb n="4a"/>
　也然則古者父死立嫡子嫡子死立嫡孫上以後先<lb/>
　祖下以收族人謂之大宗大宗不可以絶故無子則<lb/>
　族人以支子後之凡以尊正統而重嫡嗣也春秋左<lb/>
　氏傳曰太子有母弟則立之無則立長年鈞擇賢義<lb/>
　鈞則卜又曰王后無嫡則擇立長年鈞以德德鈞以<lb/>
　卜以謂太子死而無後則立嫡子之母弟以其猶出<lb/>
　於嫡室也無母弟則立庶長以其不得已而立妾子<lb/>
　之長也立妾子之長則無間於貴賤公羊曰立嫡以<lb/>
<pb n="4b"/>
　長不以賢立子以貴不以長桓何以貴母貴也何休<lb/>
　曰禮嫡夫人無子立右媵子右媵無子立左媵子左<lb/>
　媵無子立嫡姪娣子嫡姪娣無子立右媵姪娣子右<lb/>
　媵姪娣無子立左媵姪娣子不識何據云然耶夫嫡<lb/>
　室所以配君子奉祭祀者也媵與姪娣所以從嫡室<lb/>
　廣繼嗣者也故内則以冡子母弟為嫡子書以母弟<lb/>
　與王父同其重則太子死而無後立太子之母弟可<lb/>
　也均妾庶也而立其母之貴者可乎左氏曰非嫡嗣<lb/>
<pb n="5a"/>
　何必娣之子又曰王不立愛公卿無私蓋言此也禮<lb/>
　言為後者四有正體而不傳重嫡子有罪疾是也有<lb/>
　傳重而非正體庶孫為後是也有體而不正庶子為<lb/>
　後是也有正而不體嫡孫為後是也然傳至嫡孫嫡<lb/>
　孫無後則必立嫡孫之弟猶太子之母弟也禮謂族<lb/>
　人以支子後之蓋自其無弟者言之也今令文諸王<lb/>
　公侯伯子男皆子孫承嫡者傳襲若無嫡子及有罪<lb/>
　疾立嫡孫無嫡孫以次立嫡同母弟無母弟立庶子<lb/>
<pb n="5b"/>
　無庶子立嫡孫同母弟無母弟立庶孫曾孫以下准<lb/>
　此若然是無嫡孫則舍嫡孫母弟而上取嫡子之兄<lb/>
　弟無嫡曽孫則舍嫡曽孫母弟而上取嫡孫之兄弟<lb/>
　嫡子之子宜立而不立嫡子之兄弟不宜立而立之<lb/>
　是絶正統而厚旁支矣與禮大宗不可絶之云不亦<lb/>
　異乎　木之正出爲本傍出為支子之正出為嫡旁<lb/>
　出為庶故伐枝不足以傷本伐其本則木斃矣廢庶<lb/>
　不足以傷宗廢其嫡則宗絶矣本固而枝必茂嫡立<lb/>
<pb n="6a"/>
　而庶必寧此天地自然之理也先王知其然於是貴<lb/>
　嫡而賤庶使名分正而不亂爭奪息而不作故子生<lb/>
　則冡接以太牢庶子少牢冡子未食而見庶子已食<lb/>
　而見冠則嫡子於阼階庶子於房外死則嫡子斬庶<lb/>
　子朞其禮之重輕隆殺如此豈有他哉以其傳重與<lb/>
　不傳重故也禮曰庶子不祭祖明其宗也又曰庶子<lb/>
　不祭禰明其宗也又曰父不祭於支庶之宅君不祭<lb/>
　於臣僕之家此嫡庶之分不可不辨也昔公儀仲子<lb/>
<pb n="6b"/>
　舎孫立子而檀弓弔以免司㓂惠子舍嫡立庶而子<lb/>
　游弔以麻衰皆重其服以譏之欲其辨嫡庶之分而<lb/>
　已春秋之時宋宣公舎子與夷立弟穆公穆公又舎<lb/>
　子馮立與夷而與夷卒於見殺莒紀公黜太子僕愛<lb/>
　季佗而卒於召禍晉獻殺世子申生立奚齊而卒以<lb/>
　亂晉齊靈公廢太子光立公子牙而卒以亂齊蓋嫡<lb/>
　一而已立之足以尊正統而一人之情庶則衆矣立<lb/>
　之則亂正統而啓覬覦之心宋莒齊晉之君不察乎<lb/>
<pb n="7a"/>
　此每每趨禍良可悼也或曰易言大君有命開國承<lb/>
　家禮言予以馭其幸則人君之於臣其所以立者無<lb/>
　嫡庶之間耳然考之於古魯武公以括與戲見宣王<lb/>
　宣王立戲仲山甫曰天子立諸侯而建其少是教逆<lb/>
　也王卒立之其後魯人殺戱而立括則魯之禍宣王<lb/>
　為之也古之所謂開國承家者猶之别子為祖也為<lb/>
　祖而不為宗則其所立者非為傳襲其先也果使之<lb/>
　傳襲其先而不以嫡長則宣王已事之驗可不鍳哉<lb/>
<pb n="7b"/>
　　　　　　　　　　右宗子立後<lb/>
　為人後<hi>附</hi>
大清律例一無子者許令同宗昭穆相當之姪承繼先<lb/>
儘同父周親次及大功小功緦麻如俱無方許擇立逺<lb/>
房及同姓為嗣　其或擇立賢能及所親愛者若於昭<lb/>
穆倫序不失不許宗族指以次序告争并官司受理<lb/>
　<hi>田氏序成立後論古稱父後者非謂諸子皆可以為也父後也必嫡子乃足以當之嫡子者大宗小宗之統</hi>
　<hi>身為小宗之嫡則五服之親皆其所統故禮曰嫡子不得後大宗以支子可也而漢初之詔賜民為父後者</hi>
<pb n="8a"/>
　<hi>爵一級葢嫡子之謂也古稱立後者非謂昆弟無子者人人為之立後也惟大宗乃舉之故禮曰大宗不</hi>
　<hi>可絶故族人以支子後大宗非大宗而立後者葢義舉也於禮未之有閒也古稱為大宗後者非必親昆</hi>
　<hi>弟之子也有以從昆弟之子後從世父者矣有以諸孫後祖者矣有以諸曾孫後曾祖者矣有以諸𤣥孫</hi>
　<hi>後髙祖者矣故禮曰為人後者斬衰三年不名所後為父者以所後不定難以預著其名也後世宗法不</hi>
　<hi>明而嫡子庶子皆稱父後立後之義不明而同居異居昆弟之無子者皆為立後稱謂之義不明而為人</hi>
　<hi>後者伯父叔父皆易為父而以孫後祖以無服之孫後逺祖者禮既不行名亦不著非先王之本㫖矣雖</hi>
　<hi>然生今之世異居而無後則族之强無狀者或將攘其所有而死者無所依歸故近世立嗣之法雖與古</hi>
　<hi>昔殊科而弭禍亂以敦彜倫亦律令之所不廢也若昆弟同居而無子而有父母臨之又從而割昆弟之</hi>
<pb n="8b"/>
　<hi>子以為子則於理無當矣乃今細民之家惟利其昆弟之無後也不幸昆弟無後則汲汲分其支子以嗣之</hi>
　<hi>將以并其所有是先王明倫之教反為薄俗婪利之資也  立後之禮先王起之以存宗後世沿之以定</hi>
　<hi>亂何以言乎起之以存宗也葢先王明倫之教莫大於嚴父嚴父故尊祖尊祖故敬宗故禮曰别子為祖</hi>
　<hi>繼别為宗繼禰者為小宗繼别之子是為大宗上以承祖廟下以收族屬猶木之有本也沒而無子則族</hi>
　<hi>人推其支子之倫序相當者為之後而奉之使廟祠有主而族屬有依故禮曰為人後者孰後後大宗也</hi>
　<hi>大宗不可絶故族人以支子後大宗非大宗而立後者古未有也葢有之矣或者以義舉之乎禮未之有</hi>
　<hi>載也何言乎沿之以定亂也後世宗法廢而姓氏亂人但私其近親以相敦附其下者仁讓陵夷而參商</hi>
　<hi>競起雖同胞屬裏之戚亦有别籍異居者没而無子則魂魄無所依産業無所屬攘奪乘之而悖叛作故</hi>
<pb n="9a"/>
　<hi>王者立法取上古存宗之意而著為律令凡異居無後者則近親推其支子之倫序相當者為之後而主</hi>
　<hi>之幽以為死者而明以養生者所以弭禍亂而敦彜倫也然則立後有二義矣一曰大宗一曰昆弟之異</hi>
　<hi>居者在上古則如此在後世則如彼要之存宗之義公也禮也定亂之義私也法也</hi>
　　　　蕙田案如田氏説是異居立後同居不立後<lb/>
　　　　也異居同居豈可以為立後不立後之凖乎<lb/>
　　　　律無之<lb/>
　<hi>羅虞臣為人後議如何而可以為人後曰卜子夏曰為人後者孰後後大宗也大宗不可絶故族人以支</hi>
　<hi>子後之晉張湛曰後大宗所以承正統也若所繼非正統之重無相後之義今也所後非大宗之主小宗</hi>
<pb n="9b"/>
　<hi>五世之嫡而輙為之置後無乃與先王之制異乎宗之嫡死而無子然後得為置後庶子不置後不繼祖</hi>
　<hi>與禰也非所後而後焉是曰誣禮捨天性之愛而父他人孝子所不忍也是曰抑本茍有田産財計則爭</hi>
　<hi>爲之後無則雖猶子於世父棄也是曰懐利三者皆自叛於先王之教者也吾何予焉曰然則庶子之無</hi>
　<hi>後者不為厲乎曰殤與無後者從祖祔食不斬祭也如之何其為厲乎</hi>
　<hi>柴紹炳立後説支子後大宗嫡子不得後大宗非夫人而可以立後非夫人而可以為人後也明矣禮稱</hi>
　<hi>别子為祖繼别者為大宗以大宗為嫡長相承合族所統不可一朝忽諸毋祀故以小宗之支子為後若</hi>
　<hi>以小宗後小宗以支子後支子彼無不可絶之道此無不得已之情忽然捐本生稱繼嗣於情也拂於禮</hi>
　<hi>也過君子深非之然則生也不幸無嗣死竟同於若敖氏之鬼與禮稱殤與無後者從祖祔食正為小宗</hi>
<pb n="10a"/>
　<hi>支子之絶嗣者設爾又何必强為立後自干大宗也或曰諸葛亮在蜀以己未有子求兄瑾子喬為後其</hi>
　<hi>後亮生子瞻而諸葛恪被吳門誅仍令喬子攀還奉瑾祀此於義何居夫亮非嫡長似殊大宗然諸葛兄弟三</hi>
　<hi>人各仕一國正禮所謂别子為祖者也繼别為宗豈容遽絶亮之求喬為後攀之還奉瑾祀可謂允協也</hi>
　<hi>或又曰近世陽明王氏曰古者士大夫無子則為之置後無後者鮮矣後世人情偷薄始有棄貧賤而不</hi>
　<hi>問者古所謂無後大抵皆殤子之類也然則古昔無問大小宗無不立後者夫陽明所稱士大夫置後亦</hi>
　<hi>與諸葛繼别之意相通至云無後皆殤子此語未的案禮又云支子不祭殤與無後者殤與無後明屬兩</hi>
　<hi>條注云庶子不得立廟故不祭己之殤與兄弟之無後者必與宗子祭祖之時與祭於祖廟也葢庶子兄</hi>
　<hi>弟無子固不得更為立後祗當祔食於祖考爾是知支庶卑賤何容越分求繼若夫富貴亢宗亦得通於</hi>
<pb n="10b"/>
　<hi>别子之義而謀為立後者尤必辨賢明序斟酌情理之中焉</hi>
　　　　蕙田案羅氏柴氏皆主從祖祔食之説與徐<lb/>
　　　　氏同辨見後<lb/>
　<hi>汪氏琬曰古者大宗而無後也則為之置後小宗則否夫小宗猶不得置後况支庶乎子夏曰為人後者</hi>
　<hi>孰後後大宗也然則族人而不為後也其遂不祀矣乎曰不然也孔子曰殤與無後者祭於宗子之家當</hi>
　<hi>室之白尊於東房是雖不置後可也然則有大宗之家焉有小宗之家焉祭者将奚從曰視其祖故曰庶</hi>
　<hi>子不祭殤與無後者殤與無後者從祖祔食此之謂也孔子曰宗子為殤而死庶子弗為後也然則大宗</hi>
　<hi>其遂絶乎曰如之何而絶也弗後殤者而後殤者之祖禰則大宗固有後也然則莫尚於大宗矣奚為不</hi>
<pb n="11a"/>
　<hi>使嫡子後之也曰以其傳重也古人敬宗而尊祖稱嫡子者繼祖禰者也故不可以為人後也然則無宗</hi>
　<hi>支嫡庶而皆為之置後今人之所行古人之所禁也子不亦大悖於禮歟曰此禮之變也葢自宗法廢而宗</hi>
　<hi>不能收族矣宗子不能收族則無後者求祔食而無所其無乃驅之為厲乎故不得已為之置後也變也</hi>
　<hi>然則今之置後者必親昆弟之子次則從父昆弟之子其於古有合與曰不然也禮同宗者皆可為之後</hi>
　<hi>也大夫有適子則後適子有庶子而無嫡子則卜所以為後者如衛之石祁子是也况無子而為之置後</hi>
　<hi>其有不聽於神乎吾是以知其不然也卜之則勿問其孰為親孰為疎可也是可行於古亦可行於今者</hi>
　<hi>也</hi>
　　　　蕙田案汪氏主卜尤屬滑突<lb/>
<pb n="11b"/>
　<hi>徐氏乾學曰古禮大宗無子則立後未有小宗無子而立後者也自秦漢以後世無宗子之法凡無子者</hi>
　<hi>則小宗亦為之置後彼豈盡為繼嗣起見哉大要多為貲産爾不知小宗無後者古有從祖祔食之禮則</hi>
　<hi>雖未嘗繼嗣而其祭祀固未始絶也又何必立人為後始可以承其祭祀哉今世之紛紛争繼嗣者其為</hi>
　<hi>大宗當斷之律例若小宗則舉從祖祔食之禮而不為立後其亦可也</hi>
　　　　蕙田案禮以義起法縁情立不𠂻諸古則無<lb/>
　　　　以探禮之本不通於時不足以盡物之情如<lb/>
　　　　宗法為人後一事此極古今不同之殊致也<lb/>
　　　　禮稱大宗尊之統不可以絶故族人以支子<lb/>
<pb n="12a"/>
　　　　後大宗是惟大宗當立後而小宗則不立支<lb/>
　　　　庶更無論矣嗚呼此誠三代以上之言不可<lb/>
　　　　行於後世者也何則古者有井田有世禄井<lb/>
　　　　田法行則人無兼并世禄不絶則宗無削奪<lb/>
　　　　有世禄者皆卿大夫也禮别子為祖别子者<lb/>
　　　　本國公子他國公子庶人崛起皆卿大夫也<lb/>
　　　　卿大夫則有圭田以奉祭有采地以贍族蓋<lb/>
　　　　其禄受之於君傳之於祖故大宗百世不遷<lb/>
<pb n="12b"/>
　　　　而立後之法重焉若後世與古相似者惟宗<lb/>
　　　　室近戚勲臣襲爵者爲然耳若卿大夫則多<lb/>
　　　　出於選舉雖公卿之子其入仕者或以甲科<lb/>
　　　　或以恩蔭别無世禄可藉而士之入仕崛起<lb/>
　　　　者居什九是以一族之人或父貴而子賤或<lb/>
　　　　祖賤而孫貴或嫡賤而庶貴貴者可為别子<lb/>
　　　　賤者同于庶人皆以人之才質而定非若古<lb/>
　　　　繼别之大宗一尊而不可易也至於兼并勢<lb/>
<pb n="13a"/>
　　　　成人皆自食其力勤儉者致富惰侈者困乏<lb/>
　　　　即一家之中有父富而子貧兄貧而弟富嫡<lb/>
　　　　貧而庶富又以人之勤情奢儉而分非若古<lb/>
　　　　繼别之大宗有世禄之可守也如是而責大<lb/>
　　　　宗以收族其勢必不能既無大宗則人各禰<lb/>
　　　　其禰各親其親亦情與理之不得不然者乃<lb/>
　　　　田氏羅氏等猶執大宗立後支庶必不可立<lb/>
　　　　後之説繩之是焉知古者大宗百世不遷今<lb/>
<pb n="13b"/>
　　　　則人人可以爲卿大夫則人人可以為别子<lb/>
　　　　别子未必非支庶也而謂支庶不立後可乎<lb/>
　　　　而况小宗乎古者小宗五世而遷亦有收族<lb/>
　　　　之道今則小宗之適不皆可以收族而支庶<lb/>
　　　　可以爲富人支庶無藉於宗子而宗子之祭<lb/>
　　　　祀有闕反不能不藉於支庶若不立後是奪<lb/>
　　　　支子之産以與適黜賢而崇不肖此豈近於<lb/>
　　　　人情宗子且不可而况他人乎乃議者猶執<lb/>
<pb n="14a"/>
　　　　殤與無後從祖祔食之説繩之倘果有宗子<lb/>
　　　　可也無宗子則無祖廟無祭祀不知祔於何<lb/>
　　　　所食於何人不亦拘泥而不通於事矣乎伏<lb/>
　　　　讀<lb/>
　　國家功令無子者許令同宗昭穆相當之姪承繼<lb/>
　　　　先儘同父周親次及小功緦麻如俱無方許<lb/>
　　　　擇立逺房及同姓為嗣其或擇立賢能及所<lb/>
　　　　親愛者若於昭穆倫序不失不許宗族以次<lb/>
<pb n="14b"/>
　　　　序告争并官司受理又獨子不許出繼夫曰<lb/>
　　　　無子者則凡無子皆是未嘗指大宗小宗及<lb/>
　　　　為適為庶而言也曰同父周親則兄弟皆是<lb/>
　　　　未嘗專指繼父之適為言也由親及疎由近<lb/>
　　　　及逺又有擇賢之條即古同宗皆可為後之<lb/>
　　　　義而次序分明則争端不起獨子不為人後<lb/>
　　　　尤與嫡子不後大宗之義相符此真禮以義<lb/>
　　　　起法縁情立非<lb/>
<pb n="15a"/>
　　聖人莫能制也今於儀禮之後恭録律令謹疏其<lb/>
　　　　大義附諸家之説而辨之如此至為人後之<lb/>
　　　　事三代以後變態日滋兹特統以三條曰立<lb/>
　　　　後之正立後之權立後之失皆臚載其蹟而<lb/>
　　　　凖之<lb/>
　　　時制叅之古禮附論於左方俾争後争産者知<lb/>
　　　　所鍳焉<lb/>
　　　　　　　　　　右為後律令<lb/>
<pb n="15b"/>
　後漢書袁紹傳注袁山松書曰紹司空逢之孽子出<lb/>
　後伯父成　三國志注英雄記曰紹生而父死遭母<lb/>
　䘮服竟又追行父服凡在冡廬六年臣松之案魏書<lb/>
　云紹逢之庶子出後伯父成如此記所言則似寔成<lb/>
　所生夫人追服所生禮無其文况於所後而可以行<lb/>
　之二書未詳孰是<lb/>
　　　　蕙田案生而父死縱是遺腹亦便持䘮不須<lb/>
　　　　追服紹之追服正為紹生定嗣成死已乆名<lb/>
<pb n="16a"/>
　　　　為其子寔未持服也東漢之時三年䘮廢行<lb/>
　　　　者輙得髙名而干譽之徒每多過禮紹之詐<lb/>
　　　　黠於斯可見松之反以此疑為成所生誤矣<lb/>
　晉書安平王孚傳九子邕望輔翼晃瓌珪衡景望字<lb/>
　子初出繼伯父朗<lb/>
　魏書于忠傳忠自知必死表曰臣薄福無男臣先養<lb/>
　亡第四弟第二子司徒掾永超為子猶子之念寔切<lb/>
　於心乞立為嗣傳此山河靈太后令特聽如請以彰<lb/>
<pb n="16b"/>
　殊效<lb/>
　唐書崔祐甫傳子植嗣植祐甫弟廬江令嬰甫子也<lb/>
　祐甫病謂妻曰吾殁當以廬江次子主吾祀及卒䕶<lb/>
　䘮者以聞帝惻然召植使即䘮次<lb/>
　舊唐書王正雅傳從弟重伯父翌之子也重子衆仲<lb/>
　衆仲子凝凝無子以弟子鑣為嗣鑣兄鉅位終兵部<lb/>
　侍郎<lb/>
　　　　蕙田案由翌至凝四世嫡長矣而鑣自有兄<lb/>
<pb n="17a"/>
　　　　則以支子後大宗之正也<lb/>
　宋史宗室傳滕王德昭長子惟正特拜建寧軍節度<lb/>
　使卒追封同安郡王無子以弟惟忠子從讜為嗣<lb/>
　　　　蕙田案惟忠是滕王第四子從讜是惟忠第<lb/>
　　　　八子是支子後大宗也<lb/>
　　　　又案古人立後之法專為大宗而後之之人<lb/>
　　　　必以支子後世宗法不行是以繼絶之禮並<lb/>
　　　　及支庶故居今之世而欲執何休小宗當絶<lb/>
<pb n="17b"/>
　　　　之説則為不情而立自當以㓜房支子為正<lb/>
　　　　若乃習俗成訛動謂長房無子當以次房長<lb/>
　　　　子為嗣此無稽之説也夫大宗百世不遷則<lb/>
　　　　數百年祖先傳重者止此一人敬之所以尊<lb/>
　　　　祖事之比於君道猶不敢奪人嫡子為後况<lb/>
　　　　區區繼祖繼禰妄號大宗甚或身為仲子乃<lb/>
　　　　欲取叔季弟之長子為嗣何其謬哉知禮之<lb/>
　　　　士慎無奪人之嫡亦不可為人奪嫡也<lb/>
<pb n="18a"/>
　　　　又案以上以次房支子為長房後<lb/>
　晉書義陽王望傳四子奕洪整楙奕早亡以奕子竒<lb/>
　襲爵河間平王洪字孔業出繼叔父昌武亭侯遺<lb/>
　安平王第四子翼以兄邕之支子承爲後<lb/>
　高密王㤗傳四子越騰略模騰出後叔父<lb/>
　譙王遜傳敬王恬四子尚之恢之允之休之允之出<lb/>
　後叔父愔<lb/>
　劉毅傳毅二子暾總總後叔父彪<lb/>
<pb n="18b"/>
　魏書裴伯茂傳無子兄景融以第二子孝才繼<lb/>
　舊唐書虞世南傳隋内史侍郎世基弟也父荔陳太<lb/>
　子中庶子叔父寄陳中書侍郎無子以世南繼後故<lb/>
　字曰伯施<lb/>
　　　　蕙田案支庶無子不必立後之説前已辨之<lb/>
　　　　詳矣况或暮年賴以承歡或孀居撫以守志<lb/>
　　　　族人能以支子後之豈非親親之誼而必執<lb/>
　　　　禮禁之乎<lb/>
<pb n="19a"/>
　　　　又案以上以長房支子為㓜房後<lb/>
　後漢書伏恭傳恭字叔齊瑯琊東武人司徒湛之兄<lb/>
　子也湛弟黯字稚文以明魯詩改定章句作解説九<lb/>
　篇位至光禄勲無子以恭為後恭性孝事所繼母甚<lb/>
　謹<lb/>
　晉書皇甫謐傳謐字士安㓜名靜安定朝那人漢太<lb/>
　尉嵩之曾孫也出後叔父徙居新安年二十不好學<lb/>
　游蕩無度或以為癡嘗得瓜果輙進所後叔母任氏<lb/>
<pb n="19b"/>
　任氏曰昔孟母三徙以成仁曾父烹豕以存教豈我<lb/>
　居不擇鄰教有所闕何爾魯鈍之甚也修身篤學自<lb/>
　汝得之於我何有因對之流涕謐乃感激就鄉人席<lb/>
　坦受書勤力不怠居貧躬自稼穡帶經而農遂博綜<lb/>
　典籍百家之言<lb/>
　南齊書王延之傳延之父昇之都官尚書延之出繼<lb/>
　伯父秀才粲之<lb/>
　北齊書袁聿修傳聿修字叔德陳郡陽夏人魏中書<lb/>
<pb n="20a"/>
　令飜之子也出後叔父躍<lb/>
　魏書南安王禎傳禎子英英子熙以元义隔絶二宮<lb/>
　起兵赴難為义斬於鄴街熈異母弟義興出後叔父<lb/>
　並洛肅宗初除員外散騎侍郎及熈之遇害也義興<lb/>
　以别後故得不坐<lb/>
　隋書房彦謙傳彦謙字孝冲年十五出後叔父子貞<lb/>
　事所繼母有踰本生子貞哀之撫養甚厚後丁所繼<lb/>
　母憂勺飲不入口者五日<lb/>
<pb n="20b"/>
　唐書盧邁傳再娶無子或勸畜姬媵對曰兄弟之子<lb/>
　猶子也可以主後<lb/>
　戴胄傳胄無子以兄子至德為後至德乾封中累遷<lb/>
　西䑓侍郎同東西䑓三品閲十年父子繼為宰相世<lb/>
　詫其榮<lb/>
　宋史馬廷鸞傳廷鸞字翔仲本灼之子繼灼兄光後<lb/>
　甘貧力學既冠里人聘為童子師遇有酒食饌則念<lb/>
　母藜藿不給為之食不下咽<lb/>
<pb n="21a"/>
　曹覲傳覲字仲賓曹修禮子也叔修古卒無子天章<lb/>
　閣待制杜杞為言於朝授覲建州司戸參軍為修古<lb/>
　後<lb/>
　明外史秦文傳文引疾歸惟日督教子姪弟禮禮子<lb/>
　鳴雷出後伯父文嘉靖二十二年舉進士第一授修<lb/>
　撰終南京禮部尚書<lb/>
　　　　蕙田案史傳主於紀事原不為立後之法而<lb/>
　　　　設故多直稱後伯父後叔父而其兄弟之有<lb/>
<pb n="21b"/>
　　　　無行次之伯仲俱不可考然兄弟子猶子則<lb/>
　　　　立後自當以親者為始律文所謂先儘同父<lb/>
　　　　周親次及大功小功緦麻蓋亦人情天理之<lb/>
　　　　自然儀禮言族人後大宗者見族人雖疎尚<lb/>
　　　　不可坐視其絶非謂舍親兄弟子而反立族<lb/>
　　　　人子也故總而列之以為取後之常法<lb/>
　　　　又案以上以兄弟子為後<lb/>
　後漢書鄧隲傳隲弟閶卒閶妻耿氏有節操痛鄧氏<lb/>
<pb n="22a"/>
　誅廢子忠早卒乃養河南尹豹子嗣為閶後耿氏教<lb/>
　之書學遂以通博稱永夀中與伏無忌延篤著書東<lb/>
　觀官至長田校尉<lb/>
　魏志文德郭皇后傳皇后父永后早䘮兄弟以從兄<lb/>
　表繼永後拜奉車都尉<lb/>
　張冲傳冲字思約吳郡吳人父柬通直郎冲出繼從<lb/>
　伯侍中景<lb/>
　魏書陸俟傳俟子麗麗子定國定國子昕之尚顯祖<lb/>
<pb n="22b"/>
　女常山公主奉姑有孝稱又性不妬忌以昕之無子<lb/>
　爲納妾媵而皆育女公主有三女以昕之從兄希道<lb/>
　第四子彰為後彰字明逺本名士沈年十六出後事<lb/>
　公主盡禮丞相髙陽王雍嘗言曰常山妹雖無男以<lb/>
　子彰為兒乃過自生矣<lb/>
　隋書薛道衡傳道衡以憶髙熲帝令自盡妻子徙且<lb/>
　末有子五人收最知名出繼族父孺孺與道衡偏相<lb/>
　友愛收初生即與孺為後養於孺宅至於長成殆不<lb/>
<pb n="23a"/>
　識本生<lb/>
　唐書薛收傳收字伯褒蒲州汾陰人隋内史侍郎道<lb/>
　衡子也出繼從父孺年十二能屬文以父不得死於<lb/>
　隋不肯仕郡舉秀才不應<hi>案隋書唐書所載互異故並列之</hi>
　　　　蕙田案古人之兄弟也其同父者曰兄弟同<lb/>
　　　　祖者曰從父兄弟同曾祖者曰從祖兄弟同<lb/>
　　　　髙祖者曰族兄弟外此無服謂之同姓兄弟<lb/>
　　　　而已後世稱名淆亂同祖者改為同堂兄弟<lb/>
<pb n="23b"/>
　　　　同曾祖者為從堂兄弟同髙祖者為再從兄<lb/>
　　　　弟五世袒免者亦或稱三從焉是以史傳所<lb/>
　　　　載或依古之名則同祖即稱從兄弟或據今<lb/>
　　　　為號則同四世五世並稱從兄弟茍非寔知<lb/>
　　　　其支𣲖無由懸斷其親疎然五世以内親屬<lb/>
　　　　未竭則取子立後猶一氣也故總之曰從兄<lb/>
　　　　弟子不復加區别焉<lb/>
　　　　又案以上以從兄弟子為後<lb/>
<pb n="24a"/>
　曹植釋思賦序家弟出養族父郎中伊予以兄弟之<lb/>
　愛心有戀然作此賦以贈之<lb/>
　聞見前録司馬温公以康節之故遇其孤伯溫甚厚<lb/>
　公無子以族人之子康為嗣康字公休其賢似公識<lb/>
　者謂天故生之也<lb/>
　宋史司馬夢求傳夢求叙州人温國公光之後也母<lb/>
　程歸及門夫死誓不他適旌其母曰節婦夢求其族<lb/>
　子取以為後<lb/>
<pb n="24b"/>
　宇文紹節傳紹節字挺臣祖虚中簽書樞宻院事父<lb/>
　師援顯謨閣待制父子皆以使北死無子孝宗愍之<lb/>
　命其族子紹節為之後<lb/>
　張子全書為其父母不論其族逺近並以期服服之<lb/>
　據今之律五服之内方許為後以禮文言又無此文<lb/>
　若五服之内無人使絶後可乎必須以疎屬為之後<lb/>
　也<lb/>
　<hi>羅虞臣爲人後議曰人有抱其同宗之子而育者則亦可以為後乎曰可螟蛉之體化為蜾臝班氏之族</hi>
<pb n="25a"/>
　<hi>乳虎紀焉養育之恩大矣哉其稱之為父母也豈若今之立繼者之比歟曰然則其於本生也其名也如</hi>
　<hi>之何曰父母之名何可廢也昔宋崔凱曰本親有自然之恩降一等亦足以明所後者為重無縁乃絶之</hi>
　<hi>矣夫未嘗謂可以絶其親而遽謂可以絶其名是惑矣曰不幾於二本乎曰禮不有繼父慈母之名乎曰</hi>
　<hi>其服也則如之何曰比之為人後者為其父母期服</hi>
　　　　蕙田案五服以外乃稱族人夫族人之子與<lb/>
　　　　我不同髙祖夏商之世可通婚姻立以為後<lb/>
　　　　疑於不相接續矣然近支既無其人豈容束<lb/>
　　　　手絶祀且以我視族子為疎屬矣以髙曽祖<lb/>
<pb n="25b"/>
　　　　視彼之髙曾則未嘗不親也援而立之斯亦<lb/>
　　　　不失其正者茍必泥於近親寧以獨子承兩<lb/>
　　　　後是特吝惜財産不肯畀之疎屬名為不絶<lb/>
　　　　而實已殄矣是君子之所大惡也<lb/>
　　　　又案以上以族人子為後<lb/>
　齊書江斆傳初宋明帝敕斆繼從叔愻為從祖渟後<lb/>
　僕射王儉啟禮無後小宗之文近世縁情皆由父祖<lb/>
　之命未有既孤之後出繼宗族也雖復臣子一揆而<lb/>
<pb n="26a"/>
　義非天屬江忠簡允嗣所寄惟斆一人傍無眷屬斆<lb/>
　宜還本於是斆還本家詔使自量立後者<lb/>
　　　　蕙田案斆本獨子理無出嗣而王儉之啟於<lb/>
　　　　無父命為後尤為切著至云臣子一揆義非<lb/>
　　　　天屬然則茍無父命雖天子不能奪也彼貪<lb/>
　　　　利財産甘棄其親而以人為親者讀此可以<lb/>
　　　　惕然心動矣<lb/>
大清律例續増乾隆四年定例獨子不許出繼<lb/>
<pb n="26b"/>
　　　　蕙田案以上獨子不為人後<lb/>
　晉書羊祜傳無子帝以祜兄子暨為嗣暨以父沒不<lb/>
　得為人後帝又令暨弟伊為祜後又不奉詔帝怒並<lb/>
　收免之太康二年以伊弟篇為鉅平侯奉祜嗣<lb/>
　宋史宗室傳濮安懿王子宗祐克己自約蕭然若寒<lb/>
　士好讀書尤喜學易嘉祐中從父允初未立嗣咸推<lb/>
　其賢詔以宗祐為後泣曰臣不幸㓜失怙恃將終身<lb/>
　悲慕忍為人後乎敢以死請仁宗憐而從之<lb/>
<pb n="27a"/>
　　　　蕙田案以上父沒不為人後<lb/>
　宋史禮志紹聖四年右武衛大將軍克務乞故登州<lb/>
　防禦使東牟侯克端子叔博為嗣請赴期朝參起居<lb/>
　而不為克端服大宗正司以聞下禮官議宜終䘮三<lb/>
　年遂詔宗室居父母䘮者毋得乞為繼嗣<lb/>
　　　　蕙田案身為支子禮當出後者固不容不後<lb/>
　　　　且父殁可從祖命母殁可從父命非必一居<lb/>
　　　　重䘮遂無出後之道也但身在䘮中而舍而<lb/>
<pb n="27b"/>
　　　　去之是猶室女居䘮而服中出嫁於情安乎<lb/>
　　　　寧可虚彼之祀以待我䘮之畢斯為進退有<lb/>
　　　　禮而無亡親棄本之罪矣<lb/>
　　　　又案此條居䘮不為人後<lb/>
　<hi>袁氏世範貧者養他人之子當於<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>時葢貧者無田宅可養暮年唯望其子反哺不可不自其㓜時衣食</hi>
　<hi>撫養以結其心富者養他人之子當於既長之時今世之富人養他人之子多以為諱故欲及其無知之</hi>
　<hi>時撫養或養所出至㣲之人長而不肖恐破其家方議逐去致有争訟若取於既長之時其賢否可以粗</hi>
　<hi>見茍能温淳守己必能事所養如所生且不致破家亦不致興訟也  多子固為人之患不可以多子之</hi>
<pb n="28a"/>
　<hi>故輕以與人須俟其稍長見其温淳守己舉以與人兩家獲福如在襁褓即以與人萬一不肖既破他家</hi>
　<hi>必求歸宗徃徃興訟又破我家則兩家受其禍矣</hi>
　　　　蕙田案袁氏前一條計較利害頗為偏見蓋<lb/>
　　　　貧者固當撫養以結其心茍所養不肖亦何<lb/>
　　　　望其反哺富者固憂其不肖破家然既長始<lb/>
　　　　立則情誼不相浹洽亦安能事如所生要而<lb/>
　　　　論之當云俟其稍長以覘頭角撫之婚冠之<lb/>
　　　　前以篤恩誼則無問貧富皆為兩全之道耳<lb/>
<pb n="28b"/>
　　　　至後一條為生子者言之則誠為篤論人莫<lb/>
　　　　知其子之惡而但利其兄弟之財至於所後<lb/>
　　　　不肖破家蕩産彼家深受其害而已子曾不<lb/>
　　　　享其利何不任彼擇其賢者得以善全無害<lb/>
　　　　乎是真以子後人者所當察也<lb/>
　　　　又案此論立後必擇人<lb/>
　宋史范鎮傳仁宗在位三十五年未有繼嗣嘉祐初<lb/>
　暴得疾中外無不寒心莫敢先言者鎮獨奮曰天下<lb/>
<pb n="29a"/>
　事尚有大於此者乎即拜疏曰方陛下不豫海内皇<lb/>
　皇莫知所為陛下獨以祖宗後裔為念是為宗廟之<lb/>
　慮至深且明也昔太祖舍其子而立太宗天下之大<lb/>
　公也真宗以周王薨養宗子於宮中天下之大慮也<lb/>
　願以太祖之心行真宗故事㧞近屬之尤賢者優其<lb/>
　禮秩置之左右與圖天下事以繫億兆人心疏封文<lb/>
　彦博使客問何所言以寔告客曰如是何不與執政<lb/>
　謀鎮曰自分必死故敢言若謀於執政或以為不可<lb/>
<pb n="29b"/>
　豈得中輟乎章累上不報除兼侍御史知雜事鎮以<lb/>
　言不從固辭執政諭鎮曰今間言已入為之甚難鎮<lb/>
　復書執政曰事當論其是非不當問其難易諸公謂<lb/>
　今日難於前日安知異日不更難於今日乎凡見上<lb/>
　面陳者三言益懇切鎮泣帝亦泣曰朕知卿忠卿言<lb/>
　是也當更俟二三年章十九上待命百餘日鬚髪為<lb/>
　白朝廷知不能奪乃罷知諫院改集賢殿修撰鎮雖<lb/>
　解言職無歲不申前議每因事及之冀感動帝意至<lb/>
<pb n="30a"/>
　是因入謝首言陛下許臣今復三年矣願早定大計<lb/>
　又因祫享獻賦以諷<lb/>
　歐陽修傳修嘗因水災上疏曰陛下臨御三紀而儲<lb/>
　宮未建昔漢文帝初即位以羣臣之言即立太子而<lb/>
　享國長乆為漢太宗唐明宗惡人言儲嗣事不肯早<lb/>
　定致秦王之亂宗社遂覆陛下何疑而乆不定乎其<lb/>
　後建立英宗蓋原於此<lb/>
　司馬光傳仁宗始不豫國嗣未立天下寒心而莫敢<lb/>
<pb n="30b"/>
　言諫官范鎮首𤼵其議光在并州聞而繼之且貽書<lb/>
　勸鎮以死争至是復面言臣昔通判并州所上三章<lb/>
　願陛下果斷力行帝沉思乆之曰得非欲選宗室為<lb/>
　繼嗣者乎此忠臣之言但人不敢及耳光曰臣言此<lb/>
　自謂必死不意陛下開納帝曰此何害古今皆有之<lb/>
　光退未聞命復上疏曰臣向者進説意謂即行今無<lb/>
　所聞此必有小人言陛下春秋鼎盛何遽為不祥之<lb/>
　事小人無逺慮特欲倉卒之際援立其所厚善者耳<lb/>
<pb n="31a"/>
　定䇿國老門生天子之禍可勝言哉帝大感動曰送<lb/>
　中書光見韓𤦺等曰諸公不及今定議異日禁中夜<lb/>
　半出寸紙以某人為嗣則天下莫敢違𤦺等拱手曰<lb/>
　敢不盡力<lb/>
　韓𤦺傳仁宗嘉祐六年遷昭文館大學士帝既連失<lb/>
　三王自至和中得病不能御殿臣下争以立嗣固根<lb/>
　本為言包拯范鎮尤激切積五六歲依違未之行至<lb/>
　是𤦺乘間進曰皇嗣者天下安危之所係自昔禍亂<lb/>
<pb n="31b"/>
　之起皆由䇿不早定陛下春秋髙未有建立何不擇<lb/>
　宗室之賢者以為宗廟社稷計帝曰後宮將有就館<lb/>
　者姑待之己又生女一日𤦺懐漢書孔光傳以進曰<lb/>
　成帝無嗣立弟之子彼中材之主猶能如是况陛下<lb/>
　乎又與曾公亮張昇歐陽修極言之㑹司馬光呂誨<lb/>
　皆有請𤦺進讀二疏未及有所啟帝遽曰朕有意久<lb/>
　矣誰可者𤦺惶恐對曰此非臣軰所可議當出自聖<lb/>
　擇帝曰宮中當養二子小者甚純近不慧大者可也<lb/>
<pb n="32a"/>
　𤦺請其名帝以宗寔告宗寔英宗舊名也𤦺等遂力<lb/>
　贊之議乃定英宗居濮王䘮議起知宗正英宗固辭<lb/>
　帝復問𤦺𤦺對曰陛下既知其賢而選之今不敢遽<lb/>
　當葢器識逺大所以為賢也願固起之英宗既終䘮<lb/>
　猶堅卧不起𤦺言宗正之命初出外人皆知必為皇<lb/>
　子不若遂正其名乃下詔立為皇子明年英宗嗣位<lb/>
　　　　蕙田案四條皆宋仁宗時立英宗為嗣之事<lb/>
　　　　也當時言者如包拯吕誨吳奎張述傳中皆<lb/>
<pb n="32b"/>
　　　　有諫詞兹以𤼵端於范鎮繼以歐陽司馬而<lb/>
　　　　韓魏公成之故摘録以見其㮣夫天子之尊<lb/>
　　　　固宜早定士庶之家亦在預圖茍希圖生育<lb/>
　　　　觀望遷延一旦變生争名施奪亡國破家階<lb/>
　　　　於此矣韓范司馬諸公之言真中年無子者<lb/>
　　　　之炯鍳也<lb/>
　宋史富直柔傳上虞縣丞婁寅亮上書言宗社大計<lb/>
　欲選太祖諸孫伯字行下有賢德者視秩親王使牧<lb/>
<pb n="33a"/>
　九州以待皇嗣之生退處藩服疏入上大歎悟直柔<lb/>
　從而薦之召赴行在除監察御史於是孝宗立為普<lb/>
　安郡王以寅亮之言也<lb/>
　范如圭傳時宗藩並建儲位未定如圭憂之掇至和<lb/>
　嘉祐間名臣奏章合為一書以獻請深考羣言仰師<lb/>
　成憲或以越職危之如圭曰以此獲罪奚憾帝感悟<lb/>
　謂輔臣曰如圭可謂忠矣即日下詔以普安王為皇<lb/>
　子進封建王<lb/>
<pb n="33b"/>
　　　　蕙田案二條宋孝宗嗣位之事也厥後大統<lb/>
　　　　有屬而大孝彰聞豈非盛德之至哉<lb/>
　明史梁儲傳正德十一年春以國本未定請擇宗室<lb/>
　賢者居京師備儲貳之選皆不報八月儲等以國無<lb/>
　儲副而帝盤逰不息中外危疑力申建儲之請亦不<lb/>
　報<lb/>
　王縝傳乾清宫灾疏請養宗室宫中定根本不報<lb/>
　石天柱傳乾清宫灾上言前星未耀儲位乆虚既不<lb/>
<pb n="34a"/>
　常御宫中又弗預選宗室何以消禍本計長乆哉<lb/>
　黄鞏傳正德十四年上疏曰陛下春秋漸髙前星未<lb/>
　耀祖宗社稷之託摇搖無所寄方且逺事觀逰屢犯<lb/>
　不測收養義子布滿左右獨不能豫建親賢以承大<lb/>
　業臣以為陛下殆倒置也伏望上告宗廟請命太后<lb/>
　旁諏大臣擇宗室親賢者一人養於宫中以繫四海<lb/>
　之望他日誕生皇子仍俾出藩寔宗社無疆之福也<lb/>
　員外郎陸震草疏將諫見鞏疏稱歎因毁己藁與鞏<lb/>
<pb n="34b"/>
　連署以進帝怒甚下二人詔獄越二十餘日廷杖五<lb/>
　十斥為民<lb/>
　　　　蕙田案梁儲諸人諄諄於建儲之議使武宗<lb/>
　　　　能决之於早如宋之立英孝二宗則父子素<lb/>
　　　　定可以潛消議禮之禍而正人貶謫元氣彫<lb/>
　　　　䘮不若是之甚矣徙薪曲突無恩澤至於焦<lb/>
　　　　頭爛額而後已惜哉<lb/>
　<hi>願體集繼嗣一節多有不肯早立以致身後爭繼禍起蕭墻且爭繼者何心原圖繼産非為繼嗣也及至</hi>
<pb n="35a"/>
　<hi>紛争家産蕩廢應繼者反不願繼何如身在之日早於應繼之中擇其善者繼之加意撫養令其感恩深</hi>
　<hi>重不特無身後爭端亦且頂戴過於親生矣</hi>
　　　　蕙田案古之立後早定而獲福者宋之英宗<lb/>
　　　　孝宗其明騐也不早定而漠如途人者明世<lb/>
　　　　宗其炯鑒也乃世之愚夫至於耄老猶思博<lb/>
　　　　取廣求而不早定嗣無論争奪破家即晚而<lb/>
　　　　定嗣情義淡漠不相比附豈非自貽之慼哉<lb/>
　　　　宋明諸名臣多以早定皇嗣為言皆愛君憂<lb/>
<pb n="35b"/>
　　　　國之苦心特時有聽有不聽耳天子庶人其<lb/>
　　　　揆一也<lb/>
　　　　又案以上立後宜早定<lb/>
　宋書謝𢎞㣲傳𢎞㣲從叔峻無後以𢎞㣲為嗣童㓜<lb/>
　時精神端審所繼叔父混名知人見而異之年十歲<lb/>
　出繼襲爵建昌縣侯𢎞㣲家素貧儉而所繼豐泰惟<lb/>
　受書數千卷國吏數人而已<lb/>
　梁書阮孝緒傳孝緒父彦之孝緒七歲出後伯父允<lb/>
<pb n="36a"/>
　之允之母周氏卒有遺財百餘萬孝緒一無所納盡<lb/>
　以歸允之姊琅琊王之母聞者咸歎異之<lb/>
　宋史蔡齊傳齊無子以從子延慶為後既殁有遺腹<lb/>
　子曰延嗣乃歸其宗籍家所有付之無一毫自予萊<lb/>
　人義焉<lb/>
　金史伊喇履傳履父裕嚕早亡裕嚕之兄興平節度<lb/>
　使德元無子以履為後及長德元生子震德元殁盡<lb/>
　推家貲與之<lb/>
<pb n="36b"/>
　世宗紀大定十三年四月定出繼子所繼財産不及<lb/>
　本家者以所繼與本家財産通數均分<lb/>
　　　　蕙田案此葢以貧者無後富者多子必有互<lb/>
　　　　相推諉之弊遂至坐視其絶者故酌此以通<lb/>
　　　　之庶幾繼絶之道得以盡行立制之意可謂<lb/>
　　　　苦心矣若知禮君子當以義命自安何屑屑<lb/>
　　　　於此哉<lb/>
　元史孝友傳王薦兄孟鞈早世嫂林氏更適劉仲山<lb/>
<pb n="37a"/>
　仲山嘗以田鬻於薦及死不能塟且無子族以其貧<lb/>
　莫肯為之後薦即以田還之使置後且治塟焉<lb/>
　　　　蕙田案傳言王薦之善與立後之禮無渉然<lb/>
　　　　王以路人能返其田以存人之祀劉有同族<lb/>
　　　　乃以田之有無爲立後之進退人之度量相<lb/>
　　　　越豈不逺哉故列諸此以愧世之䂓家計而<lb/>
　　　　圖立後者<lb/>
　明外史王燾傳燾字濬仲崑山人少孤貧九嵗為人<lb/>
<pb n="37b"/>
　後族人有謀其産者燾舉以讓之獨迎養嗣祖母及<lb/>
　母惟謹<lb/>
大清律例若義男女婿爲所後之親喜悦者聽其相爲<lb/>
　依倚不許繼子并本生父母用計逼逐仍酌分給財<lb/>
　産　若無子之人家貧聽其賣産自贍<lb/>
　　　　蕙田案流俗多以立後起争奪傷情誼或棄<lb/>
　　　　親而不恤謂之不情或不應立而强求謂之<lb/>
　　　　非禮其端總爲財産起見若夫有志之士薄<lb/>
<pb n="38a"/>
　　　　此而不爲坐視其絶而不顧則又以財産為<lb/>
　　　　凂已而激而過焉者也若謝𢎞㣲以下諸人<lb/>
　　　　既不廢禮又不貪利心事皭然如青天白日<lb/>
　　　　聞者足使頑夫廉薄夫敦<lb/>
　　　　又案以上為後不計財産<lb/>
　　　　　　　　　　右立後之正<lb/>
　後漢袁紹傳紹三子譚熙尚譚長而惠尚少而美紹<lb/>
　後妻劉有寵而偏愛尚數稱於紹亦竒其姿容欲使<lb/>
<pb n="38b"/>
　傳嗣乃以譚繼兄後出為青州刺史<lb/>
　晉書周顗傳顗三子閔恬頤閔無子以弟頤長子琳<lb/>
　為嗣<lb/>
　明史外戚錢貴傳長子欽為錦衣衛指揮使與弟忠<lb/>
　俱沒於土木欽無子以忠遺腹子雄爲後<lb/>
　鄭濓傳鄭文厚生欽文融無子以欽嗣欽嘗刺血療<lb/>
　本生父文厚疾<lb/>
　通典漢石渠議大宗無後族無庶子已有一嫡子當<lb/>
<pb n="39a"/>
　絶父祀以後大宗不戴聖云大宗不可絶言嫡子不<lb/>
　爲後者不得先庶耳族無庶子則當絶父以後大宗<lb/>
　聞人通漢云大宗有絶子不絶其父宣帝制曰聖議<lb/>
　是也<lb/>
　魏劉德問為人後者支子可也長子不以為後同宗<lb/>
　無支子惟有長子長子不後人則大宗絶後則違禮<lb/>
　如之何田瓊答曰以長子後大宗則成宗子禮諸父<lb/>
　無後祭於宗家後以其庶子還承其父<lb/>
<pb n="39b"/>
　晉范汪祭典云廢小宗昭穆不亂廢大宗昭穆亂矣<lb/>
　先王所以重大宗也豈得不廢小宗以繼大宗乎漢<lb/>
　家求三代之後弗得此不立大宗之故也豈不以宗<lb/>
　子廢絶圖籍莫紀若常有宗主雖䘮亂要有存理或<lb/>
　可分布掌錄或可藏之於名山設不盡在决不盡失<lb/>
　且同姓百代不婚周道也而姓氏變易何由得知一<lb/>
　已不知或容有得婚者此大違先王之典而傷自然<lb/>
　之理由此言之宗子之重於天下乆矣<lb/>
<pb n="40a"/>
　性理㑹通程子曰禮長子不得為人後若無兄弟又<lb/>
　繼祖之宗絶亦當繼祖禮雖不言可以義起<lb/>
　<hi>薛蕙為人後解禮之所以立後曰重大宗也小宗無子以爲可絶者也故不為之立後大宗無子不可以</hi>
　<hi>絶故立後以繼之小宗不可擬大宗故曰重大宗也曷為後大宗不後小宗重本也大宗者祖之正體也</hi>
　<hi>本也小宗者祖之旁體也支也本存而支亡亡而猶存也尊者存焉耳本亡而支存存而猶亡也存者㣲</hi>
　<hi>矣是故小宗無後祖不絶大宗無後祖絶矣禮之後大宗不後小宗重絶祖也雖然大宗者卿大夫之禮</hi>
　<hi>也古者公子為卿大夫及始仕而為大夫者謂之别子繼别子者謂之大宗故曰大宗者卿大夫之禮也</hi>
　<hi>此卿大夫也而不可絶益知天子之不可絶矣大宗者繼别云爾曰尊之統也故同族云爾曰收族者也</hi>
<pb n="40b"/>
　<hi>天子之統受之始祖始祖受之天不啻尊之統也内治同姓外治異姓不啻收族者也甚大宗矣是故不</hi>
　<hi>可絶也故天子無嗣建支子以後天子禮也支子後天子適子不為後乎禮之正者支子為後禮之變者</hi>
　<hi>適子亦為後矣何言乎禮之變者適子亦為後適子不為後者非他也傳小宗之統焉爾明小宗之統為</hi>
　<hi>重也益知天子之統為尤重矣故適子可以後大宗可以後大宗斯可以後天子矣天子者始祖之體大</hi>
　<hi>統之所在尊則無上親則本始也諸侯雖有尊焉不敢信其尊矣雖有親焉不敢專其親矣信其尊嫌於</hi>
　<hi>貳君專其親嫌於貳祖故諸侯適子後天子者不敢遂其尊親也尊親者人之至重也然而不敢遂焉亦</hi>
　<hi>猶有至重者也繼大統者因斯舉也而知其所由來則可以事天可以保宗廟可以有天下是故明於為</hi>
　<hi>人後之義者措諸天下無難矣</hi>
<pb n="41a"/>
　<hi>羅虞臣長子亦可為人後議孫逺死而無嗣其弟重以長子彬後之或曰重之命非也長子不得為後曰</hi>
　<hi>斯重宗之義也吾將以重為知禮矣昔子思兄死而使其子白續以主祖及曽祖之祭葢逺嫌也以己代</hi>
　<hi>兄是謂奪宗以子繼伯父則有父命焉其孔氏之家之變禮乎重之命惡得為非</hi>
　大清律箋釋承繼之法由親而疎自近而逺又有擇<lb/>
　賢立愛之條可謂情義交盡周晰無遺矣乃末俗圖<lb/>
　財起争兼有執小宗可絶大宗不可絶之説者殊不<lb/>
　知此指兩房乏嗣僅有可繼之一人而言也<lb/>
　　　　蕙田案人之生子必有長然後有次子雖衆<lb/>
<pb n="41b"/>
　　　　多而適子猶獨子也安可為人後乎且為後<lb/>
　　　　亦有不同設是身為支子而大宗適長無子<lb/>
　　　　又别無支子可嗣以我長子後之則為大宗<lb/>
　　　　之適義之權也若已為繼禰長子何敢廢父<lb/>
　　　　之適孫以後堂兄乎已為繼祖長孫何敢廢<lb/>
　　　　祖之適曾孫以後從兄乎而世俗不明宗子<lb/>
　　　　之法動云絶㓜不絶長於是有伯兄無子奪<lb/>
　　　　仲叔之適以後之者已為誤矣甚有仲兄無<lb/>
<pb n="42a"/>
　　　　子亦欲絶叔季以後之者豈非誤而又誤者<lb/>
　　　　乎箋釋剖明之曰小宗可絶大宗不可絶此<lb/>
　　　　指兩房乏嗣僅有可繼一人而言足以破舉<lb/>
　　　　世之惑矣<lb/>
　　　　又案以上以㓜房適子為長房後<lb/>
　晉書荀顗傳顗無子以從孫徽爲子<lb/>
　阮孚傳無子從孫廣嗣<lb/>
　劉頌傳頌無子養弟和子雍早卒更以雍弟翊子隲<lb/>
<pb n="42b"/>
　爲嫡孫襲封<lb/>
　齊書江斆傳初宋明帝敕斆繼從父愻為從祖渟後<lb/>
　僕射王儉啟江忠簡允嗣所寄唯斆一人斆宜還本<lb/>
　若不欲江愻絶後可以斆小兒繼愻為孫尚書參議<lb/>
　謂間世立後禮無其文荀顗無子立孫墜禮之始何<lb/>
　期又立此論義無所據於是斆還本家詔使自量立<lb/>
　後者<lb/>
　王奐傳出繼從祖中書令球故字彦孫為雍州刺史<lb/>
<pb n="43a"/>
　輙殺寧蠻長史劉興祖上大怒收之奐子彪陳兵閉<lb/>
　拒皆伏誅奐弟伷女為長沙王晃妃世祖詔曰奐自<lb/>
　陷逆節長沙王妃男女並長且奐又出繼前代或當<lb/>
　有准可特不離絶<lb/>
　魏書王叡傳叡次子椿無子以兄孫叔明為後<lb/>
　宋史禮志元豐國子博士孟開請以姪孫宗顔為孫<lb/>
　據晉侍中荀顗無子以兄之孫為孫其後王彦林請<lb/>
　以弟彦通為叔母宋繼絶詔皆如所請<lb/>
<pb n="43b"/>
　宗室傳越王傑無子仁宗以恭憲王元佐之孫允言<lb/>
　子宗望爲之後　允初無子以允成孫仲連為之後<lb/>
　李昉傳昉字明逺深州饒陽人父超晉工部郎中集<lb/>
　賢殿直學士從大父右贊善大夫右無子以昉為後<lb/>
　初超未有子昉母謝方娠指謂叔母張曰生男當與<lb/>
　叔母為子故昉出繼於右<lb/>
　元史魏初傳初從祖璠無子以初為後<lb/>
　通典間代立後議晉何𤦺議以爲卿士之家别宗無<lb/>
<pb n="44a"/>
　後宗緒不可絶若昆弟以孫若曾孫後之理宜然也<lb/>
　禮縁事而興不應拘常以為礙也魏之宗室逺繼宣<lb/>
　尼𤦺從父以孫紹族祖荀顗無子以兄孫為嗣此成<lb/>
　例也　宋庾蔚之謂間代取後禮未之聞宗聖時王<lb/>
　所命以尊先聖本不計數恐不得引以比也<lb/>
　<hi>徐乾學立孫議舅氏亭林先生立從子洪慎之子世樞為孫或者曰無子而立孫非昭穆之序是使世樞</hi>
　<hi>有祖而無禰也先生即有子而殤殤不立後盍擇諸族兄弟之子以為嗣乎余應之曰不然自夫子之告</hi>
　<hi>子游已謂三代以後天下為家各親其親各子其子為人之同情是則兄弟之子必親於從兄弟之子從</hi>
<pb n="44b"/>
　<hi>兄弟之子必親於族兄弟之子也明矣古人之立宗也自非大宗五世親盡則族屬絶茍謂兄弟之子無</hi>
　<hi>當立者舍兄弟之孫弗立而立疎逺族屬之子為嗣其於祖若考之意果無憾乎有國者之繼世與士大</hi>
　<hi>夫之承家其理則一而已矣吾外家顧氏侍郎公有二子贊善公為大宗夢菴公繼禰之宗也夢菴公有</hi>
　<hi>子未婚而夭貞孝王孺人服䘮衰以歸於顧又十二年先生生方在襁褓夢菴公撫而立之為貞孝後先</hi>
　<hi>生寔贊善公之孫吾外祖賔瑶公之子於賔瑶公子孫為至親賔瑶公諸孫洪善冡適也洪泰孤子不得</hi>
　<hi>為人後吾仲舅子嚴失明年老唯洪慎一子非支子不得為人後洪慎生三子矣立世樞為先生後不亦</hi>
　<hi>可乎晉書荀顗傳顗無子以從孫徽嗣中興初以顗兄𤣥孫序為顗後封臨淮公荀氏頴川名族子姓甚</hi>
　<hi>繁豈無昭穆之倫可立為嗣者而獨以從孫嗣其必不舍親屬而他立也禮之權而不失經者也何𤦺之</hi>
<pb n="45a"/>
　<hi>從父以孫紹族祖𤦺以為宗緒不絶若昆弟以孫若曾孫後之理宜然也理縁事而興不必拘常以為礙</hi>
　<hi>也故雷次宗釋儀禮為人後者之文以為不言所後之父者或後祖父或後髙曾凡諸所後皆備於其中</hi>
　<hi>庾純云為人後者三年或為子或為孫若荀大尉養兄孫以為孫是小記所謂為祖後者也何𤦺庾純古</hi>
　<hi>所稱知禮之君子其言鑿鑿如此惟庾蔚之謂間代取嗣古未之聞然試以各親其親之常情凖之則必</hi>
　<hi>喟然𤼵悟以為不悖於先王之道矣故昭穆相續其子常也如親屬無當立者不得已而立從孫為孫如父</hi>
　<hi>之誼仍不改其昭穆之倫母亦勢之不得不然而聖人之所許與故詳論之以告吾母黨云</hi>
　　　　蕙田案無子立孫固為變禮然立後之義但<lb/>
　　　　取祖宗一氣可相承接非詐冐為己所親生<lb/>
<pb n="45b"/>
　　　　也則無子有孫亦復何害且立後之不可紊<lb/>
　　　　者惡其亂昭穆也正其名曰祖孫則昭穆序<lb/>
　　　　矣夫弟之不可後兄者以其本是同軰即長<lb/>
　　　　兄撫其㓜弟異時㓜弟生子仍可後兄也倘<lb/>
　　　　暮年無子而兄弟之子死亡已盡或存者皆<lb/>
　　　　為獨子茍不立孫則其人之絶祀也必矣無<lb/>
　　　　可望矣是安得不變而通之以濟其窮乎且<lb/>
　　　　雷次宗解經論之於前亭林先生行之於後<lb/>
<pb n="46a"/>
　　　　名儒成例可遵而行也世人拘泥反以立孫<lb/>
　　　　為失序而或强借夭殤之子或扳立兄弟夭<lb/>
　　　　殤之子而後以孫繼之此似乎得禮而實為<lb/>
　　　　矯誣知禮君子直須名正言順定祖孫之分<lb/>
　　　　可矣何必强為縁餙而反蹈於非禮哉<lb/>
　　　　又案以上立兄弟之孫為後<lb/>
　晉書河間平王洪傳洪二子威混威嗣徙封章武其<lb/>
　後威既繼義陽王望更立混為洪嗣<lb/>
<pb n="46b"/>
　　　　蕙田案此條本生祖父無子立出後子之子<lb/>
　　　　爲後<lb/>
　晉書王戎傳子萬年十九卒有庶子興戎所不齒以<lb/>
　從弟陽平太守愔子為嗣<lb/>
　　　　蕙田案有子立嗣似屬創見然繼體祖宗事<lb/>
　　　　關重大子出㣲賤而猥以承祧是不敬其先<lb/>
　　　　人也世有嫡妻無子即以婢妾之子為後甚<lb/>
　　　　而女僕外婦姦生庶孽而概以主持匕鬯可<lb/>
<pb n="47a"/>
　　　　乎聞王戎之風可以識古人尊祖敬宗之義<lb/>
　　　　矣<lb/>
大清律例分析家財田産不論妻妾婢生止以子數均<lb/>
　分姦生之子量與半分如别無子立應繼之人為嗣<lb/>
　與姦生均分無應繼之人方許承繼全分<lb/>
　　　　蕙田案此條有子别立後<lb/>
　周書杞簡公連傳子光寶為齊神武所害以章武公<lb/>
　導子亮嗣<lb/>
<pb n="47b"/>
　邵惠公顥傳翼字乾宜武成初封西陽郡公早薨諡<lb/>
　曰昭無子以杞國公亮子温為嗣<lb/>
　<hi>王𢡟竑立嗣辨吾家同寰公生四子重甫純甫和甫玉甫重甫公生繩武和甫生祖武宗武成武純甫公</hi>
　<hi>玉甫公俱絶無後宗武繼純甫公其繼玉甫公者當在成武而䋲武已有二子天擎楚材於是以楚材繼</hi>
　<hi>玉甫公為孫此議之前定者也其後天擎早卒無子則重甫公及繩武之世又絶天擎與楚材為嫡兄弟</hi>
　<hi>自當以楚材子為嗣而楚材止有一子故天擎臨沒遺言且無立嗣以待楚材次子之生今次子生已迥</hi>
　<hi>嵗矣即宜立為天擎嗣以奉同寰公及䋲武之後此揆之禮律而合度之人鬼而安斷斷無疑者也而議</hi>
　<hi>者紛紜不一時宗武子麟勩生四子祖武子子倫生二子或主次序之説謂宜立麟勩之子或謂宗武已</hi>
<pb n="48a"/>
　<hi>承嗣其後不得更承嗣宜立子倫之子此兩説者愚請得而辨之禮曰如何而可以為人後支子可也律</hi>
　<hi>曰凡立後者先儘同父周親天擎楚材則同父也楚材之子於天擎為嫡姪於䋲武為嫡孫同父周親更</hi>
　<hi>無二人以天擎言之固不肯舍嫡姪而立從姪以䋲武言之更安肯舍己之孫而立他人之孫哉且楚材</hi>
　<hi>之子之後天擎也為歸宗不為繼嗣即使楚材止一子亦當以其子歸宗楚材之不得歸宗者以兄弟不</hi>
　<hi>相為後天擎之世不可絶而必以其子歸宗者以祖父為重而不得自有其子也萬一不生次子則寧更</hi>
　<hi>繼他人而推祖父之意必以其子還為後并不得拘支子適子之説也况今楚材已有次子正合禮支子</hi>
　<hi>為後之云則更何所擬議而紛紜不已哉或謂楚材已嗣玉甫公則與麟勩子倫同不得以同父論是又</hi>
　<hi>不考於禮律之過也禮為人後者為其父母期凡私親皆降一等今律亦然故以名言之麟勩楚材於䋲</hi>
<pb n="48b"/>
　<hi>武皆從父而麟勩之服小功楚材之服則期矣麟勩楚材於天擎皆再從兄弟而麟勩之服小功楚材之</hi>
　<hi>服則大功矣是皆不沒其父子兄弟之實而麟勩烏得以房分次序與楚材較哉麟勩子之不得為嗣也</hi>
　<hi>以與楚材子較而其親不敵也非夫已承嗣不得更承嗣之説也已承嗣不得更承嗣不知出於何書而</hi>
　<hi>乃據以為説設使子倫無次子而拘於此將舍同寰公之後而别取之乎故非楚材與天擎為嫡兄弟則</hi>
　<hi>承嗣者必麟勩之子無疑也是子倫且不得與麟勩較而又烏得以與楚材較哉成武之不繼玉甫公是</hi>
　<hi>欲均房分也今謂楚材已嗣玉甫公其子不得更嗣天擎而當以子倫之子是重甫公之後不可兼其二</hi>
　<hi>而和甫公之後反可據其三此又豈平情之論乎若謂楚材家少自足而子倫貧乏為裒益之計先王之</hi>
　<hi>制禮律也固為一定之法以杜後世之爭不得以私意轉移其間今子倫之子必不得立即使得立而據</hi>
<pb n="49a"/>
　<hi>禮律以争者必不能以已是啟無窮之隙而失兩盡之道也况使重甫公不得有其曾孫䋲武不得有其</hi>
　<hi>孫而天擎臨沒拳拳之言付之不聞三世之魂必有嘆息痛恨於地下者而徬徨躑躅不肯以享非其後</hi>
　<hi>之祀人鬼之情皆有不安其不可也决矣或謂楚材本不當嗣玉甫公今其子既歸宗則楚材不得擅玉</hi>
　<hi>甫公之所有夫楚材之嗣玉甫公也專以房分論而不以昭穆次序論也其誤已在前不可改矣然以今</hi>
　<hi>推之嗣玉甫公者當在成武成武無子嗣成武者仍在楚材固非有誤也奈何藉口而欲分楚材之所有</hi>
　<hi>哉同寰公於新莊公為長子至天擎累世正嫡所謂繼髙祖之宗今自重甫公以後斬焉㷀㷀孤魂孑然</hi>
　<hi>無依四時祭享誰為其主在同族之親故復為此辨以告於諸叔諸昆弟以定其議要使重甫公䋲武天</hi>
　<hi>擎不至斬焉乏祀則志願畢矣</hi>
<pb n="49b"/>
　　　　蕙田案王氏辨是也以人情言之出後之兄<lb/>
　　　　弟其情固親兄弟也則出後者之子其情亦<lb/>
　　　　親於從子矣若其出後之人無子則當依所<lb/>
　　　　後之親疎立後而不可强扳本生兄弟之子<lb/>
　　　　為後承統於彼不得狥其私親矣<lb/>
　　　　又案以上本生兄弟無子立出後兄弟之子<lb/>
　　　　為後<lb/>
　宋史禮志紹聖元年尚書省言元祐南郊赦文戸絶<lb/>
<pb n="50a"/>
　之家近親不為立繼者官為施行今户絶家許親近<lb/>
　尊長命繼已有著令即不當官為施行<lb/>
　大觀四年詔曰孔子謂興滅繼絶天下之民歸心王<lb/>
　安石子雱無嗣有族子棣已嘗用安石孫恩例官可<lb/>
　以棣為雱後以稱朕善善之意<lb/>
　邵寶日格人之子而子於人遂為之子尊父命也父<lb/>
　殁則母命之父母殁矣伯叔雖絶嗣將不得子之乎<lb/>
　請于君君命之猶父命之也民之微曷以請於君請<lb/>
<pb n="50b"/>
　於令長猶請於君也<lb/>
　　　　蕙田案二泉先生之言恐世人拘守父殁不<lb/>
　　　　為人後之説而絶後者多故申明其説以通<lb/>
　　　　之可謂以君子待人者矣夫繼絶存亡盛德<lb/>
　　　　之事果是當後固可以官長斷之猶父命也<lb/>
　　　　然必宗族公議萬無推諉然後請之於官而<lb/>
　　　　命之可也若其投牒訴訟自陳當後者乃貪<lb/>
　　　　財背親之人官長當重懲之以敦風俗不可<lb/>
<pb n="51a"/>
　　　　以二泉先生之言而反致成人之惡也<lb/>
　　　　又案以上官為絶戸立後<lb/>
　<hi>陳龍正家矩一親友無後者不論貧富必與立嗣有田産及女者半給贅婿半留嗣子如親房無可繼之</hi>
　<hi>人公議于逺房擇而嗣之逺房又無可繼先變産價置買棺槨塟地餘田方入義莊公用每嵗清明前一</hi>
　<hi>日守祠人備三牲酒飯燭帛徃掃其墓餕餘即給守祠人每墓約費米三斗開義租内銷筭孤魂一生勤</hi>
　<hi>積惠遺後人令無祀而有祀以明報也貧無産者亦如之又不以報論</hi>
大清律例戸絶財産果無應繼之人所有親女承管無<lb/>
　女者聽地方官詳明上司酌撥充公<lb/>
<pb n="51b"/>
　　　　蕙田案地方官酌撥充公指絶戸無族者言<lb/>
　　　　若其家有宗祠義庄可以收族祔祭則原聽<lb/>
　　　　其宗族主持矣然如陳幾亭先生所云亦必<lb/>
　　　　宗族蕃盛而祠堂義庄䂓模逺大實足以收<lb/>
　　　　族贍貧主無後之祭者乃可行之若末俗貪<lb/>
　　　　夫見人絶後便生瓜剖之心强名曰作祭田<lb/>
　　　　充義舉實則共相噉噬之而已甚有已議立<lb/>
　　　　後而近支弟姪猶欲各析其貲者此無良之<lb/>
<pb n="52a"/>
　　　　事非義之財族人苛稍有識者當明目張胆<lb/>
　　　　以救正之不惟己身不可染指亦不可狥貪<lb/>
　　　　夫之欲而坐視無子者之侵削於人也<lb/>
　　　　又案以上絶戸財産充公<lb/>
　　　　　　　　　　右立後之權<lb/>
　<lb/>
　<lb/>
　<lb/>
<pb n="52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷一百四十六<lb/>
</p>
<p>
</p>
  </div>
</body>
</text>
</TEI>
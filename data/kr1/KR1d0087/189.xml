<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百七十九</head> <lb/>
    <p>
<pb n="1a"/>
欽定四庫全書<lb/>
　五禮通考卷一百七十九<lb/>
　　　　　　　　　　　刑部尚書秦蕙田撰<lb/>
　　嘉禮五十二<lb/>
　　　廵狩<lb/>
史記秦始皇本紀始皇二十七年巡隴西北地出雞頭<lb/>
山過回中焉賜爵一級治馳道<hi>應劭曰馳道天子道也若今之中道然</hi>
二十八年始皇東行郡縣上鄒嶧山立石遂上泰山立<lb/>
<pb n="1b"/>
石禪梁父刻所立石乃並勃海以東過黄腄窮成山登<lb/>
之罘立石頌秦徳焉而去南登瑯琊大樂之留三月乃<lb/>
徙黔首三萬户瑯琊臺下復十二嵗作瑯琊臺立石頌<lb/>
徳還過彭城齋戒禱祠欲出周鼎泗水使千人没水求<lb/>
之不得乃西南渡淮水之衡南郡浮江至湘山祠自南<lb/>
郡由武闗歸　二十九年始皇東遊登之罘刻石之瑯<lb/>
琊道上黨入　三十二年始皇之碣石刻碣石門巡北<lb/>
邊従上郡入　三十七年始皇出遊行至雲夢望祀虞<lb/>
<pb n="2a"/>
舜於九疑山浮江下觀籍渡海渚過丹陽至錢塘臨浙<lb/>
江水波惡乃西百二十里従狹中渡上㑹稽祭大禹望<lb/>
於南海而立石頌秦徳還過呉従江乗渡並海上北至<lb/>
瑯琊自瑯琊北至榮成山至之罘並海西至平原津<lb/>
二世元年東行郡縣到碣石並海南至㑹稽盡刻始皇<lb/>
所立刻石遂至遼東而還<lb/>
　　　　　　　　　　右秦<lb/>
漢書髙祖本紀髙祖二年冬十月如陜鎮撫闗外父老<lb/>
<pb n="2b"/>
文帝本紀三年夏五月上幸甘泉自甘泉之髙奴因幸<lb/>
太原見故羣臣皆賜之舉功行賞諸民里賜牛酒復晉<lb/>
陽中都民三嵗租留游太原十餘日秋七月上自太原<lb/>
至長安　十年冬行幸甘泉　十一年冬十一月行幸<lb/>
代春正月上自代還　十五年夏四月上幸雍<lb/>
景帝本紀景帝中六年冬十月行幸雍<lb/>
武帝本紀武帝元光二年冬十月行幸雍　六年夏六<lb/>
月行幸雍<lb/>
<pb n="3a"/>
元狩元年冬十月行幸雍<lb/>
元鼎四年冬十月行幸雍賜民爵一級女子百户牛酒<lb/>
行自夏陽東幸汾隂十一月行幸滎陽還至洛陽　五<lb/>
年冬十月行幸雍遂踰隴登空同西臨祖厲河而還<lb/>
元封元年冬十月詔曰南越東甌咸伏其辜西蠻北夷<lb/>
頗未輯睦朕將巡邊垂擇兵振旅躬秉武節置十二部<lb/>
將軍親帥師焉行自雲陽北歴上郡西河五原出長城<lb/>
北登單于臺至朔方臨北河勒兵十八萬騎旌旗徑千<lb/>
<pb n="3b"/>
餘里威振匈奴還祀黄帝於橋山迺歸甘泉春正月行<lb/>
幸緱氏遂東巡海上夏四月癸卯上還登封泰山降坐<lb/>
明堂詔行所巡至博奉髙蛇丘歴城梁父民田租逋賦<lb/>
貸已除加年七十以上孤寡帛人二匹四縣無出今年<lb/>
算賜天下民爵一級女子百户牛酒行自泰山復東巡<lb/>
海上至碣石自遼西歴北邊九原歸於甘泉　二年冬<lb/>
十月行幸雍春幸緱氏遂至東萊夏四月還至瓠子臨<lb/>
決河命従臣將軍以下皆負薪塞河隄作瓠子之歌赦<lb/>
<pb n="4a"/>
所過徒賜孤獨髙年米人四石　四年冬十月行幸雍<lb/>
通回中道遂北出蕭闗歴獨鹿鳴澤自代而還幸河東<lb/>
春三月詔赦汾隂夏陽中都死罪以下賜三縣及楊氏<lb/>
皆無出今年租賦　五年冬行南巡狩至于盛唐登灊<lb/>
天柱山自尋陽浮江親射蛟江中𫉬之舳艫千里薄樅<lb/>
陽而出作盛唐樅陽之歌遂北至琅琊並海所過禮祠<lb/>
其名山大川春三月還至泰山増封因朝諸侯王列侯<lb/>
受郡國計夏四月詔赦天下所幸縣毋出今年租賦賜<lb/>
<pb n="4b"/>
鰥寡孤獨帛貧窮者粟還幸甘泉　六年冬行幸回中<lb/>
春作首山宫三月行幸河東<lb/>
太初元年冬十月行幸泰山十二月䄠髙里東臨勃海<lb/>
望祀蓬萊春還受計于甘泉　三年春正月行東巡海上<lb/>
天漢元年春正月行幸甘泉三月行幸河東　二年春<lb/>
行幸東海還幸回中　三年春三月行幸泰山還幸北<lb/>
地夏四月赦天下行所過毋出田租<lb/>
太始二年春正月行幸回中　三年春正月行幸甘泉<lb/>
<pb n="5a"/>
宫享外國客二月令天下大酺五日行幸東海𫉬赤雁<lb/>
作朱雁之歌幸琅琊禮日成山登之罘浮大海山稱萬<lb/>
嵗冬賜行所過户五千錢鰥寡孤獨帛人一匹　四年<lb/>
春三月行幸泰山夏四月幸不其祠神人於交門宫若<lb/>
有鄉坐拜者作交門之歌五月還幸建章宫大置酒赦<lb/>
天下十二月行幸雍西至安定北地<lb/>
征和三年春正月行幸雍至安定北地　四年春正月<lb/>
行幸東萊臨大海三月上耕鉅定還幸泰山夏六月還<lb/>
<pb n="5b"/>
幸甘泉<lb/>
後元元年春正月行幸甘泉遂幸安定<lb/>
宣帝本紀神爵元年春正月行幸甘泉三月行幸河東<lb/>
元帝本紀永光五年冬上幸長楊射熊館<lb/>
成帝本紀永始四年春正月行幸甘泉三月行幸河東<lb/>
　　　　蕙田案王莽𫝊載天鳯元年莽巡狩事今削<lb/>
　　　　不録<lb/>
　　　　　　　　　　右漢<lb/>
<pb n="6a"/>
後漢書世祖本紀建武三年冬十月壬申幸舂陵置酒<lb/>
舊宅大㑹故人父老十一月乙未至自舂陵　四年夏<lb/>
四月丁巳幸鄴己巳進幸臨平五月進幸元氏辛巳進<lb/>
幸盧奴六月辛亥車駕還宫七月丁亥幸譙八月戊午<lb/>
進幸夀春冬十月甲寅車駕還宫十一月丙申幸宛十<lb/>
二月丙寅進幸黎丘　九年夏六月丙戌幸緱氏登轘<lb/>
轅　十七年夏四月乙卯南巡狩皇太子及右翊公輔<lb/>
楚公英東海公陽濟南公康東平公蒼從幸潁川進幸<lb/>
<pb n="6b"/>
葉章陵五月乙卯車駕還宫　十八年春二月甲寅西<lb/>
巡狩幸長安　十九年秋九月南巡狩壬申幸南陽進<lb/>
幸汝南南頓縣舍置酒㑹賜吏人復南頓田租嵗父老<lb/>
前叩頭言皇考居此日久陛下識知寺舍每來輒加厚<lb/>
恩願賜復十年帝曰天下重器常恐不任日復一日安<lb/>
敢逺期十嵗乎吏人又言陛下實惜之何言謙也帝大<lb/>
笑復増一嵗進幸淮陽梁沛　二十年春二月戊子車<lb/>
駕還宫冬十月東巡狩甲午幸魯進幸東海楚沛國十<lb/>
<pb n="7a"/>
二月壬寅車駕還宫復濟陽縣徭役六嵗　三十年春<lb/>
二月東巡狩甲子幸魯進幸濟南閏月癸丑車駕還宫<lb/>
秋七月丁酉幸魯國復濟陽縣是年徭役冬十一月丁<lb/>
酉至自魯<lb/>
中元元年春正月丁卯東巡狩二月己卯幸魯進幸泰<lb/>
山北海王興齊王石朝於東岳夏四月癸酉車駕還宫<lb/>
己卯改年為中元行幸長安戊子祀長陵五月乙丑至<lb/>
自長安<lb/>
<pb n="7b"/>
明帝本紀永平二年冬十月甲子西巡狩幸長安歴覽<lb/>
館邑㑹郡縣吏勞賜作樂十一月進幸河東所過賜二<lb/>
千石令長以下至於掾史各有差癸卯車駕還宫　五<lb/>
年冬十月行幸鄴與趙王栩㑹鄴　六年冬十月行幸<lb/>
魯㑹沛王輔楚王英濟南王康東平王蒼淮南王延琅<lb/>
邪王京東海王政十二月還幸陽城壬午車駕還宫<lb/>
十年夏閏四月甲午南巡狩幸南陽日北至又祠舊宅<lb/>
禮畢召校官弟子作雅樂奏鹿鳴帝自御塤篪和之以<lb/>
<pb n="8a"/>
娛嘉賔還幸南頓勞享三老官屬冬十月徴淮陽王延<lb/>
㑹平輿徴沛王輔㑹睢陽十二月甲午車駕還宫　十<lb/>
三年夏四月辛巳行幸滎陽巡幸河渠乙酉詔曰今五<lb/>
土之宜反其正色濵渠下田賦與貧人無令豪右得固<lb/>
其利因遂渡河登太行進幸上黨壬寅車駕還宫　十<lb/>
五年春二月庚子東巡狩辛丑幸偃師徴沛王輔㑹睢<lb/>
陽進幸彭城癸亥帝耕于下邳三月徴琅邪王京㑹良<lb/>
城徴東平王蒼㑹陽都又徴廣陵侯及其三弟㑹魯還<lb/>
<pb n="8b"/>
幸孔子宅親御講堂命皇太子諸王説經又幸東平辛<lb/>
卯途幸大梁至定陶夏四月庚子車駕還宫<lb/>
章帝本紀建初七年秋九月甲戌幸偃師東涉卷津至<lb/>
河内下詔曰車駕行秋稼觀收穫因涉郡界皆精騎輕<lb/>
行無它輜重不得輒修橋道逺離城郭遣吏逢迎刺探<lb/>
起居出入前後以為煩擾動務省約但患不能脱粟瓢<lb/>
飲耳所過欲令貧弱有利無違詔書遂覽淇園己酉進<lb/>
幸鄴勞享魏郡守令以下至于三老門闌走卒賜錢各<lb/>
<pb n="9a"/>
有差勞賜常山趙國吏人復元氏租賦三嵗辛卯車駕<lb/>
還宫冬十月癸丑西巡狩幸長安進幸槐里岐山得銅<lb/>
器形似酒罇獻之又𫉬白鹿帝曰上無明天子下無賢<lb/>
方伯人之無良相怨一方斯器亦曷為來哉又幸長平<lb/>
御池陽宫東至髙陵造舟于涇而還每所到幸輒㑹郡<lb/>
縣吏人勞賜作樂十一月詔勞賜河東守令掾以下十<lb/>
二月丁亥車駕還宫　八年冬十二月甲午東巡狩幸<lb/>
陳留梁國淮陽潁陽戊申車駕還宫<lb/>
<pb n="9b"/>
元和元年秋八月丁酉南巡狩詔所經道上郡縣無得<lb/>
設儲㣥命司空自將徒支柱橋梁有遣使奉迎探知起<lb/>
居二千石當坐其賜鰥寡孤獨不能自存者粟人五斛<lb/>
九月辛丑幸章陵祠舊宅園廟見宗室故人賞賜各有<lb/>
差冬十月己未進幸江陵還幸宛十一月己丑車駕還<lb/>
宫賜從者各有差　二年春二月丙辰東巡狩乙丑帝<lb/>
耕于定陶詔曰三老尊年也孝悌淑行也力田勤勞也<lb/>
國家甚休之其賜帛人一匹勉率農功辛未幸太山進<lb/>
<pb n="10a"/>
幸奉髙癸酉大㑹内外羣臣丙子詔大赦天下諸犯罪<lb/>
不當得赦者皆除之復博奉髙嬴無出今年田租芻槀<lb/>
戊寅進幸濟南三月己丑進幸魯壬辰進幸東平乙未<lb/>
幸東阿北登太行山至天井闗夏四月乙卯車駕還宫<lb/>
　張酺𫝊顯宗置五經師酺以尚書教授數講于御前<lb/>
　遂令入授皇太子及肅宗即位數月出為東郡太守<lb/>
　元和二年東巡狩幸東郡引酺及門生并郡縣掾吏<lb/>
　並㑹庭中帝先備弟子之儀使酺講尚書一篇然後<lb/>
<pb n="10b"/>
　修君臣之禮賞賜殊特莫不沾洽<lb/>
章帝本紀元和三年春正月丙申北巡狩濟南王康中<lb/>
山王焉西平王羨六安王恭樂成王黨淮陽王昞任城<lb/>
王尚沛王定皆從辛丑帝耕于懐二月壬寅告常山魏<lb/>
郡清河鉅鹿平原東平郡太守相曰朕惟巡狩之制以<lb/>
宣聲教考同遐邇解釋結寃也今四國無政不用其良<lb/>
駕言出游欲親知其劇易前祠園陵遂望祀華霍東柴<lb/>
岱宗為人祈福今將禮常山遂徂北土歴魏郡經平原<lb/>
<pb n="11a"/>
升踐隄防詢訪耆老咸曰往者汴門未作深者成淵淺<lb/>
則泥塗追惟先帝勤人之徳底績逺圗復禹宏業聖跡<lb/>
滂流至于海表不克堂構朕甚慙焉月令孟春善相丘<lb/>
陵土地所宜今肥田尚多未有墾闢其悉以賦貧民給<lb/>
與糧種務盡地力勿令游手所過縣邑聴半入今年田<lb/>
租以勸農夫之勞乙丑敕侍御史司空曰方春所過無<lb/>
得有所伐殺車可以引避引避之騑馬可輟解輟解之<lb/>
詩云敦彼行葦牛羊勿踐履禮人君伐一草木不時謂<lb/>
<pb n="11b"/>
之不孝俗知順人莫知順天其明稱朕意戊辰進幸中<lb/>
山出長城癸酉還幸元氏三月丙子詔復元氏七年徭<lb/>
役己卯進幸趙辛卯車駕還宫賜從行者各有差八月<lb/>
乙丑幸安邑觀鹽池九月至自安邑<lb/>
章和元年秋八月癸酉南巡狩甲申徴任城王尚㑹睢<lb/>
陽戊子幸梁乙未幸沛徴㑹東海王政九月庚子幸彭<lb/>
城東海王政沛王定任城王尚皆從辛亥幸夀春己未<lb/>
幸汝隂冬十月丙子車駕還宫<lb/>
<pb n="12a"/>
和帝本紀永元三年冬十月癸未行幸長安　十五年<lb/>
九月壬午南巡狩清河王慶濟北王夀河間王開並從<lb/>
賜所過二千石長吏以下三老官屬及民百年者錢布<lb/>
各有差冬十月戊申幸章陵癸丑㑹宗室于舊廬勞賜<lb/>
作樂戊午進幸雲夢臨漢水而還十一月甲申車駕還<lb/>
宫賜從臣及留者公卿以下錢布各有差<lb/>
　張禹𫝊永元十五年南巡祠園廟禹以太尉兼衞尉<lb/>
　留守聞車駕當進幸江陵以為不宜冒險逺驛馬上<lb/>
<pb n="12b"/>
　諫詔報曰祠謁既訖當南禮大江㑹得君奏臨漢回<lb/>
　輿而旋及行還禹特蒙賞賜<lb/>
十六年十一月己丑行幸緱氏登百岯山賜百官從臣<lb/>
布各有差<lb/>
安帝本紀延光三年春二月丙子東巡狩辛卯幸泰山<lb/>
齊王無忌北海王普樂安王延來朝癸巳勞賜郡縣作<lb/>
樂三月戊辰還幸東平至東郡歴魏郡河内壬戌車駕<lb/>
還京師冬十月行幸長安丁亥㑹三輔守令掾吏于長<lb/>
<pb n="13a"/>
安作樂閏月乙未歴觀上林昆明池十一月乙丑至自<lb/>
長安　四年春二月甲辰南巡狩<lb/>
順帝本紀永和二年冬十月甲申行幸長安所過鰥寡<lb/>
孤獨貧不能自存者賜粟人五斛庚子幸未央宫㑹三<lb/>
輔郡守都尉及官屬勞賜作樂十二月乙亥至自長安<lb/>
桓帝本紀延熹二年冬十月壬申行幸長安乙酉幸未<lb/>
央宫十二月己巳至自長安賜長安民粟人十斛行所<lb/>
過縣三斛　七年冬十月壬寅南巡狩庚申幸章陵賜<lb/>
<pb n="13b"/>
守令以下各有差戊辰幸雲夢臨漢水還幸新野十二<lb/>
月辛丑車駕還宫<lb/>
靈帝本紀光和五年冬十月校獵上林苑歴函谷闗遂<lb/>
巡狩于廣成苑<lb/>
　　　　　　　　　　右後漢<lb/>
三國魏志文帝本紀黄初二年冬十二月行東巡　三<lb/>
年春正月庚午行幸許昌宫三月甲午行幸襄邑夏四<lb/>
月癸亥行還許昌宫冬十一月辛丑幸宛　四年春正<lb/>
<pb n="14a"/>
月築南巡臺于宛三月丙申行自宛還洛陽宫秋八月<lb/>
辛未東巡九月甲辰行幸許昌宫<lb/>
　晉書禮志黄初四年七月帝將東巡以大軍當出便<lb/>
　太常以一特牛告祠南郊<lb/>
五年秋七月行東巡幸許昌宫八月為水軍親御龍舟<lb/>
循蔡頴浮淮幸夀春揚州界將吏士民犯五嵗刑以下<lb/>
皆原除之九月遂至廣陵赦青徐二州改易諸將守冬<lb/>
十月乙卯行還許昌宫　六年春二月遣使者循行許<lb/>
<pb n="14b"/>
昌以東盡沛郡問民所疾苦貧者振貸之三月行幸召<lb/>
陵通討虜渠乙巳還許昌宫辛未帝為舟師東征五月<lb/>
戊申幸譙八月帝遂以舟師自譙循渦入淮從陸道幸<lb/>
徐九月築東巡臺冬十月行幸廣陵故城臨江觀兵戎<lb/>
卒千餘萬旌旗數百里是嵗大寒水道冰舟不得入江<lb/>
乃引還十二月行自譙過梁<lb/>
明帝本紀太和四年八月辛巳行東巡乙未幸許昌宫<lb/>
十月乙卯行還洛陽宫<lb/>
<pb n="15a"/>
晉書禮志魏明帝凡三東巡狩所過存問髙年恤疾苦<lb/>
或賜穀帛齊王正始元年巡洛陽縣賜髙年力田各有<lb/>
差<lb/>
　　　　　　　　　　右魏<lb/>
晉書武帝本紀泰始四年六月甲申朔詔曰郡國守相<lb/>
三載一巡行屬縣必以春此古者所以述職宣風展義<lb/>
也見長吏觀風俗協禮律考度量存問耆老親見百年<lb/>
録囚徒理寃枉詳察政刑得失知百姓所患苦無有逺<lb/>
<pb n="15b"/>
近便若朕親臨之<lb/>
通志晉初新禮巡狩方岳柴望告設壝宫如禮諸侯之<lb/>
覲者賔及執贄皆如朝儀而不建旗摯虞以覲禮諸侯<lb/>
各建其旗章所以殊爵命示等威詩稱君子至止言觀<lb/>
其旗宜定新禮建旗如舊詔可然終晉代不行其禮武<lb/>
帝泰始四年詔使使持節侍中黄門侍郎銜命四出周<lb/>
行天下其萬民之害為一書禮俗政事教理刑禁逆順<lb/>
為一書悖逆暴亂作慝犯令為一書札喪荒凶厄貧為<lb/>
<pb n="16a"/>
一書康樂和親安平為一書每國辨異之以反命于王<lb/>
　　　　蕙田案此後世遣使代巡之始<lb/>
　　　　　　　　　右晉<lb/>
宋書文帝本紀元嘉四年二月東巡狩至于丹徒三月<lb/>
享㑹父老舊勲于行宫加賜衣裳幣帛蠲租原刑戰亡<lb/>
之家及單孤並隨宜隠䘏　二十六年二月東巡幸至<lb/>
京城㑹舊京故老萬餘人享勞賚𤼵赦蠲徭役<lb/>
孝武帝本紀大明七年春二月甲寅車駕巡南豫南兖<lb/>
<pb n="16b"/>
二州丁巳車駕校獵于歴陽之烏江己未車駕登烏江<lb/>
縣六合山壬寅詔曰朕受天慶命十一年於兹矣憑七<lb/>
廟之靈𫉬上帝之力禮横四海威震八荒方巡三湘而<lb/>
奠衡岳次九河而檢云岱今恢覽功成省風畿表觀民<lb/>
六合蒐校長洲騰沙飛礫平岳盪海鼖晉合序鐃鉦協<lb/>
節獻鬯如禮饁獸傾郊敬舉王公之觴廣納士民之夀<lb/>
八風循通卿雲叢聚盡天罄瑞率宇竭歡思散大極之<lb/>
泉以福無方之外可大赦天下行幸所無出今嵗租布<lb/>
<pb n="17a"/>
其逋租餘債勿復收賜民爵一級女子百户牛酒刺守<lb/>
邑宰及民夫従蒐者普加洽賚又詔曰朕弱年操製出<lb/>
牧司雍承政宣風荐歴年紀國步中阻治戎江甸難夷<lb/>
情義實繫于懐今或練蒐訓旅涉兹境閭故邑耆舊在<lb/>
日罕存年世未逺殱亡大半撫迹惟事傾慨兼著太宗<lb/>
燕故晉陽洽恩世祖流仁濟畿暢澤永言往猷思廣前<lb/>
賚可蠲歴陽郡租輸三年遣使巡慰問民疾苦鰥寡孤<lb/>
老六疾不能自存者厚賜粟帛髙年加以羊酒凡一介<lb/>
<pb n="17b"/>
之善隨才銓貫前國名臣及府州佐吏量所沾錫人身<lb/>
已往施及子孫壬申車駕還宫秋九月戊子詔曰昔周<lb/>
王驥迹實窮四溟漢帝鸞軫夙徧五岳是皆所以上對<lb/>
幽靈下理民土自天昌替馭臨宫創圗禮代天鬱世貿<lb/>
興毁皇家造宋日月重光璇璣得序五星順命而戎車<lb/>
嵗動陳詩義闕朕聿含五光奄一天下思盡寳戒之規<lb/>
以塞謀危之路當沿時省方觀察風俗外詳考舊典以<lb/>
副側席之懐冬十月戊申車駕巡南豫州詔曰朕巡幸<lb/>
<pb n="18a"/>
所經先見百年者及孤寡老疾並賜粟帛獄繫刑罪並<lb/>
親聴訟其士庶或怨鬱危滯受抑吏司或隠約潔立負<lb/>
擯州里皆聴進朕前面自陳訴若忠信孝義力田殖穀<lb/>
一介之能一藝之美悉加旌賞雖秋澤頻降而夏旱嬰<lb/>
弊可即開行倉並加賑賜癸丑行幸江寧縣訊獄囚丙<lb/>
寅詔曰賞慶刑威奄國彞軌黜幽升明闢㝢恒憲故採<lb/>
言聆風式觀侈質貶爵加地于是乎在今類帝宜社親<lb/>
巡江甸因覲嶽守躬求民瘼思宏明試之典以申考績<lb/>
<pb n="18b"/>
之義行幸所經<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>民之職功宣于聴即加甄賞若廢務<lb/>
亂民隨諐議罰主者詳察以聞己巳車駕校獵于姑熟<lb/>
十一月丙子曲赦南豫州殊死以下巡幸所經詳減今<lb/>
嵗田租乙酉上于行所訊溧陽永世丹陽縣囚癸巳車<lb/>
駕習水軍於梁山有白爵二集華葢有司奏改大明七<lb/>
年為神爵元年詔不許乙未原放行獄徒繫東諸郡大<lb/>
獄壬寅遣使開倉貸䘏聴受雜物當租十二月丙午行<lb/>
幸歴陽甲寅大赦天下南豫州别署勅繫長徒一切原<lb/>
<pb n="19a"/>
散其兵期考襲謫戍悉停歴陽郡女子百户牛酒髙年<lb/>
孤疾賜帛十匹蠲郡租十年癸亥車駕至自歴陽<lb/>
魏書昭成帝本紀建國十二年西巡至河而還　十九<lb/>
年二月帝西巡因而臨河使人招喻閼頭従命　二十<lb/>
二年春帝東巡至于桑乾川夏四月還雲中　二十五<lb/>
年帝南巡至君子津冬十月行幸代<lb/>
道武帝本紀登國二年冬十月癸卯幸濡源十一月遂<lb/>
幸赤城十二月巡松漠還幸牛川　三年春二月帝東<lb/>
<pb n="19b"/>
巡夏四月幸東赤城六月渡弱落水班賞將士各有差<lb/>
秋七月帝還赤城　七年秋八月行幸漠南仍築巡臺<lb/>
　八年春正月帝南巡二月幸羖羊原赴白樓夏六月<lb/>
車駕北巡秋七月臨幸新壇庚寅宴羣臣仍講武九月<lb/>
還幸河南宫　九年春三月帝北巡夏五月田于河東<lb/>
秋七月還幸河南宫<lb/>
天興元年春正月庚子車駕自中山行幸常山之真定<lb/>
次趙郡之髙邑遂幸于鄴民有老不能自存者詔郡縣<lb/>
<pb n="20a"/>
賑恤之帝至鄴巡登臺榭遍覽宫城將有定都之意乃<lb/>
置行臺以龍驤將軍日南公和跋為尚書與左丞賈彞<lb/>
率郎吏及兵五千人鎮鄴車駕自鄴還中山所過存問<lb/>
百姓詔大軍所經州郡復貲租一年除山東民租賦之<lb/>
半辛酉車駕𤼵自中山至于望都堯山次于恒山之陽<lb/>
二月車駕自中山幸繁峙宫　三年夏五月己巳車駕<lb/>
東巡遂幸涿鹿西幸馬邑觀灅源秋七月壬子車駕還<lb/>
宫　六年秋七月戊子車駕北巡築離宫于豺山縱士<lb/>
<pb n="20b"/>
校獵東北踰罽嶺出參合代谷九月行幸南平城規度<lb/>
灅南面夏屋山背黄𤓰堆將建新邑辛未車駕還宫<lb/>
天賜三年春正月甲申車駕北巡幸豺山宫二月乙亥<lb/>
幸代園山建五石亭三月庚子車駕還宫夏四月庚申<lb/>
幸馬城甲戌車駕還宫秋八月甲辰行幸豺山宫遂至<lb/>
青牛山丙申西登武要北原觀九十九泉造石亭遂之<lb/>
石漠九月甲戌朔幸漠南鹽池壬午至漠中觀天鹽池<lb/>
度漠北之吐鹽池癸巳南還長川丙申臨觀長陂冬十<lb/>
<pb n="21a"/>
月庚申車駕還宫　四年夏五月北巡自參合陂東過<lb/>
蟠羊山大雨暴水流輜重數百乗殺數百人遂東北踰<lb/>
石漠至長川幸濡源西幸參合陂築北宫垣三旬而罷<lb/>
乃還宫<lb/>
明元帝本紀永興四年秋九月己巳朔東巡己卯大獮<lb/>
于石㑹山戊子臨去畿陂觀漁庚寅至于濡源西巡幸<lb/>
北部諸落賜以繒帛八月庚戌車駕還宫壬子幸西宫<lb/>
臨板殿大享羣臣將吏以田獵所𫉬賜之冬十有二月<lb/>
<pb n="21b"/>
丁巳車駕北巡至長城而還　五年夏四月乙卯車駕<lb/>
西巡五月乙亥行幸雲中舊宫之大室六月西幸五原<lb/>
校獵于骨羅山𫉬獸十萬秋七月己巳還幸薄山帝登<lb/>
觀太祖遊幸刻石頌徳之處乃于其旁起石壇而薦享<lb/>
焉賜從者大酺于山下丙戌車駕自大室西南巡諸部<lb/>
落賜其渠帥繒帛有差遂南次定襄大落城東踰七嶺<lb/>
山田于善無川八月癸卯車駕還宫<lb/>
神瑞二年夏四月己卯車駕北巡五月丁亥次于參合<lb/>
<pb n="22a"/>
東幸大寗丁未田于四岬山六月戊午幸去畿陂觀漁<lb/>
辛酉次于濡源築立蜯臺射白熊于頽牛山𫉬之丁卯<lb/>
幸赤城親見長老問民疾苦復租一年南次石亭幸上<lb/>
谷問百年訪賢俊復田租之半壬申幸涿鹿登橋山觀<lb/>
温泉至廣寗登歴山秋七月還宫復所過田租之半<lb/>
泰常元年夏六月丁巳車駕北巡秋七月甲申帝自白<lb/>
鹿陂西行大獮于牛川登釡山臨殷繁水而南觀于九<lb/>
十九泉戊戌車駕還宫　二年夏五月車駕西巡至于<lb/>
<pb n="22b"/>
雲中遂濟河田于大漠冬十有二月庚申田于西山癸<lb/>
亥車駕還宫　四年夏四月辛巳南巡幸雁門賜所過<lb/>
無出今年租賦五月庚寅朔觀漁于灅水己亥車駕還<lb/>
宫復所過一年租賦秋八月辛未東巡遣使祭恒岳甲<lb/>
申車駕還宫所過復一年田租冬十有二月癸亥西巡<lb/>
至雲中踰白道北獵野馬于辱孤山至于黄河從君子<lb/>
津西渡大狩于薛林山　七年春正月甲辰朔自雲中<lb/>
西行幸屋竇城賜從者大酺三日蕃渠帥繒帛各有差<lb/>
<pb n="23a"/>
二月丙戌車駕還宫賜從者布帛各有差秋七月乙巳<lb/>
幸灅南宫遂如廣寗辛酉幸橋山因東幸幽州見耆年<lb/>
問其所苦賜爵號分遣使者循行州郡觀風俗冬十月<lb/>
甲戌車駕還宫復所過田租之半壬辰車駕南巡出自<lb/>
天門闗踰恒嶺四方蕃附大人各率所部從者五萬餘<lb/>
人　八年春正月丙辰行幸鄴存恤民俗三月乙巳帝<lb/>
田于鄴南韓陵山幸汲郡至于枋頭乙卯濟自靈昌津<lb/>
幸陳留東郡乙丑濟河而北西之河内造浮橋于冶坂<lb/>
<pb n="23b"/>
津夏四月丁卯幸成臯城觀虎牢遂至洛陽觀石經閏<lb/>
月己未還幸河内北登太行幸髙都辛酉還至晉陽班<lb/>
賜從官王公以下逮于厮賤無不霑給五月丙寅還次<lb/>
雁門皇太子率留臺王公迎于句注之北庚寅車駕至<lb/>
自北巡六月丙辰北巡至于參合陂遊于蟠羊山秋七<lb/>
月幸三㑹屋侯泉詔皇太子率百官以從八月幸馬邑<lb/>
觀于灅源九月乙亥車駕還宫<lb/>
太武帝本紀始光元年夏四月甲辰東巡幸大寗<lb/>
<pb n="24a"/>
神䴥元年夏四月壬子西巡戊午田于河西六月甲寅<lb/>
行幸長川秋七月車駕還宫八月東幸廣寗臨觀温泉<lb/>
九月車駕還宫冬十月甲辰北巡壬子田于牛川　二<lb/>
年冬十有一月西巡狩田于河西至祚山而還<lb/>
文成帝本紀太安三年冬十月將東巡詔太宰常英起<lb/>
行宫于遼西黄山　四年春正月乙卯行幸廣寧温泉<lb/>
宫遂東巡平州庚午至于遼西黄山宫游宴數日親對<lb/>
髙年勞問疾苦二月丙子登碣石山觀滄海大享羣臣<lb/>
<pb n="24b"/>
于山下班賞進爵各有差改碣石山為樂游山築壇記<lb/>
行于海濵戊寅南幸信都畋遊于廣川三月丁未觀馬<lb/>
射于中山所過郡國賜復一年丙辰車駕還宫冬十月<lb/>
甲戌北巡至隂山有故塜毁廢詔曰昔姬文𦵏枯骨天<lb/>
下歸仁自今有穿毁墳壠者斬之辛卯車駕次于車輪<lb/>
山累石記行<lb/>
禮志和平元年正月帝東巡歴橋山幸遼西遂縁海西<lb/>
南幸冀州北至中山<lb/>
<pb n="25a"/>
孝文帝本紀延興二年閏六月戊午行幸隂山秋七月<lb/>
壬寅詔州郡縣各遣二人才堪専對者赴九月講武當<lb/>
親問風俗九月辛巳車駕還宫　三年冬十有一月癸<lb/>
巳太上皇帝南巡至于懐州所過問民疾苦賜髙年孝<lb/>
悌力田布帛<lb/>
太和五年春正月己卯車駕南巡丁亥至中山親見髙<lb/>
年問民疾苦二月辛卯朔大赦天下賜孝悌力田孤貧<lb/>
不能自存者穀帛有差免宫人年老者還其所親丁酉<lb/>
<pb n="25b"/>
車駕幸信都存問如中山癸卯還中山己酉講于唐水<lb/>
之陽庚戌車駕還都三月辛酉朔車駕幸肆州癸亥講<lb/>
武于雲水之陽所經考察守宰加以黜陟己巳車駕還<lb/>
宫　十五年秋七月乙酉車駕巡省京邑聴訟而還<lb/>
十六年春二月壬辰巡省京邑聴理寃訟三月丁卯巡<lb/>
省京邑　十七年八月壬寅車駕至肆州民年七十以<lb/>
上賜爵一級路見眇跛者停駕親問賜衣食終身戊申<lb/>
幸并州親見髙年問所疾苦九月庚午幸洛陽　十有<lb/>
<pb n="26a"/>
八年春正月癸亥車駕南巡詔相兖豫三州百年以上<lb/>
假縣令九十以上賜爵二級七十以上賜爵一級孤老<lb/>
鰥寡不能自存者賜粟五石帛二匹孝悌亷義文武應<lb/>
求者皆以名聞乙亥幸洛陽西宫二月己丑行幸河隂<lb/>
壬寅車駕北巡閏月癸亥次句注陘南皇太子朝于蒲<lb/>
池壬申至平城宫秋七月壬辰車駕北巡辛丑幸朔州<lb/>
八月癸卯皇太子朝于行宫甲辰行幸隂山觀雲川丁<lb/>
未幸閱武臺臨觀講武癸丑幸懐朔鎮己未幸武川鎮<lb/>
<pb n="26b"/>
辛酉幸撫㝠鎮甲子幸柔元鎮乙丑南還所過皆親見<lb/>
髙年問民疾苦貧窘孤老賜以粟帛丙寅詔六鎮及禦<lb/>
夷城人年八十以上而無子孫兄弟終身給其廪粟七<lb/>
十以上家貧者各賜粟十斛又詔諸北城人年滿七十<lb/>
以上及廢疾之徒校其元犯以準新律事當從坐者聴<lb/>
一身還鄉又令一子扶養終命之後乃遣歸邊自餘之<lb/>
處如此之犯年八十以上皆聴還戊辰車駕次旋鴻池<lb/>
辛未還平城宫冬十月辛亥車駕𤼵平城宫壬戌次于<lb/>
<pb n="27a"/>
中山之唐湖乙丑分遣侍臣巡問民所疾苦己巳幸信<lb/>
都十有一月辛未朔詔冀定二州民百年以上假以縣<lb/>
令九十以上賜爵三級八十以上賜爵二級七十以上<lb/>
賜爵一級鰥寡孤獨不能自存者賜以穀帛孝義亷貞<lb/>
文武應求者具以名聞丁丑車駕幸鄴己丑車駕至洛<lb/>
陽　二十有一年春正月乙巳車駕北巡二月壬戌次<lb/>
于太原親見髙年問所不便乙丑詔并州士人年六十<lb/>
以上假以郡守癸酉車駕至平城癸未行幸雲中乙未<lb/>
<pb n="27b"/>
車駕南巡己酉次離石詔汾州民百年以上假縣令九<lb/>
十以上賜爵三級八十以上賜爵二級七十以上賜爵<lb/>
一級丙辰車駕次平陽夏四月庚申幸龍門癸亥行幸<lb/>
蒲坂辛未行幸長安乙亥親見髙年問所疾苦丙子遣<lb/>
侍臣分省縣邑賑賜穀帛戊寅幸未央殿阿房宫遂幸<lb/>
昆明池己丑車駕東旋汎渭入河庚寅詔雍州士人百<lb/>
年以上假華郡太守九十以上假荒郡八十以上假華<lb/>
縣令七十以上假荒縣庶老以年各減一等七十以上<lb/>
<pb n="28a"/>
賜爵三級其營船之夫賜爵一級孤寡鰥貧窮痾廢疾<lb/>
各賜帛二匹穀五斛其孝友徳義文學才幹悉仰貢舉<lb/>
六月庚申車駕至長安<lb/>
孝莊帝本紀永安二年夏五月甲戌車駕北巡乙亥幸<lb/>
河内戊寅詔上黨百年以下九十以上板三品郡八十<lb/>
以上四品郡七十以上五品郡秋七月庚午車駕入居<lb/>
華林園昇大夏門大赦天下<lb/>
出帝本紀永熙二年冬十有二月丁巳車駕狩于嵩陽<lb/>
<pb n="28b"/>
己巳遂幸温湯丁丑車駕還宫<lb/>
北齊書文宣帝本紀天保三年夏六月乙卯帝如晉陽<lb/>
九月辛卯帝自并州幸離石冬十月乙未至黄櫨嶺仍<lb/>
起長城北至社干戍四百餘里立三十六戍十二月壬<lb/>
子帝還宫戊午帝如晉陽　四年九月壬午帝北巡冀<lb/>
定幽安　五年冬十二月庚申帝北巡至達速嶺覽山<lb/>
川險要將起長城　九年夏六月乙丑帝自晉陽北巡<lb/>
己巳至祁連池戊寅還晉陽<lb/>
<pb n="29a"/>
北周書明帝本紀二年九月丁未幸同州過故邑賦詩<lb/>
曰玉燭調秋氣金輿歴舊宫還如過白水更似入新豐<lb/>
霜潭漬晚菊寒井落疎桐舉杯延故老令聞歌大風冬<lb/>
十月辛酉還宫<lb/>
武帝本紀保定二年秋七月戊辰行幸原州丁丑幸津<lb/>
門問百年賜以錢帛又賜髙年板職各有差九月甲子<lb/>
自原州登隴山丙戌幸同州冬十二月辛卯至自同州<lb/>
天和元年冬十一月丙戌行幸武功等新城十二月庚<lb/>
<pb n="29b"/>
申還宫<lb/>
建徳六年夏六月甲子帝東巡秋七月丙戌行幸洛州<lb/>
己丑詔山東諸州舉有才者上縣六人中縣五人下縣<lb/>
四人赴行在所共論治政得失冬十月戊申行幸鄴宫<lb/>
十二月庚申行幸并州宫<lb/>
宣政元年春正月壬午行幸鄴宫辛卯行幸懐州癸巳<lb/>
幸洛州二月丁巳帝至自東巡<lb/>
宣帝本紀大象元年春正月甲辰東巡狩戊午行幸洛<lb/>
<pb n="30a"/>
陽二月乙亥行幸鄴三月庚申至自東巡<lb/>
　　　　　　　　　　右南北朝<lb/>
隋書煬帝本紀大業元年三月詔曰聴採輿訟謀及庶<lb/>
民故能審刑政之得失今將巡歴淮海觀省風俗八月<lb/>
壬寅上御龍舟幸江都　二年三月庚午車駕𤼵江都<lb/>
四月庚戌自伊闕陳法駕備千乘萬騎入東京御端門<lb/>
大赦　三年三月辛亥車駕還京師四月景申車駕北<lb/>
巡狩六月戊子次榆林郡丁酉啟民可汗來朝八月壬<lb/>
<pb n="30b"/>
午車駕𤼵榆林癸巳入樓煩闗壬寅次太原九月己未<lb/>
次濟源己巳至東都　四年三月車駕幸五原因出塞<lb/>
巡長城八月親祭恒岳河北道郡守畢集　五年三月<lb/>
車駕西巡河右四月癸亥出臨津闗渡黄河五月庚辰<lb/>
入長寧谷壬午度星嶺六月癸卯經大斗拔谷景午次<lb/>
張掖戊午大赦天下行經之所給復二年九月癸未車<lb/>
駕入長安十一月景子車駕幸東都　六年三月癸亥<lb/>
幸江都宫　七年二月上自江都御龍舟入永濟渠遂<lb/>
<pb n="31a"/>
幸于涿郡　八年三月車駕度遼九月上至東都　九<lb/>
年四月車駕度遼九月車駕次上谷　十年三月行幸<lb/>
涿郡四月車駕次北平七月車駕次懐逺鎮丁卯上至<lb/>
東都己丑還京師十二月壬申上如東都　十一年五<lb/>
月幸太原避暑汾陽宫八月巡北塞十月上至東都<lb/>
十二年七月幸江都宫<lb/>
　　　　　　　　　　右隋<lb/>
唐書禮樂志天子將巡狩告于其方之州曰皇帝以某<lb/>
<pb n="31b"/>
月于某巡狩各修乃守考乃職事敢不敬戒國有常刑<lb/>
將𤼵告于圜丘前一日皇帝齋如郊祀告昊天上帝又<lb/>
告于太廟社稷具大駕鹵簿所過州縣刺史令候于境<lb/>
通事舍人承制問髙年祭古帝王名臣烈士既至刺史<lb/>
令皆先奉見將作築告至圜壇于嶽下四出陛設昊天<lb/>
上帝配帝位天子至執事皆齋一日明日望于嶽鎮海<lb/>
瀆山川林澤丘陵墳衍原隰所司為壇設祭官次于東<lb/>
壝門外道南北向設饌幔内壝東門外道北南向設宫<lb/>
<pb n="32a"/>
懸登歌為瘞塪祭官執事皆齋一日嶽鎮海瀆山川林<lb/>
澤丘陵墳衍原隰之尊在壇上南陛之東北向設玉篚<lb/>
及洗設神座壇上北方獻官奠玉幣及爵于嶽神祝史<lb/>
助奠鎮海以下明日乃肆覲將作于行宫為壝三分壝<lb/>
間之二在南為壇于北廣九丈六尺髙九尺四出陛設<lb/>
宫懸壇南御座壇上之北解劍席南陛之西文武官次<lb/>
門外東西刺史令次文官南蕃客次武官南列輦路壇<lb/>
南文官九品位壇東南武官西南相向刺史令位壇南<lb/>
<pb n="32b"/>
三分庭一蕃客位于西又設門外位建牙旗于壝外黄<lb/>
麾大仗屯門鈒㦸陳壝中吏部主客户部賛羣官客使<lb/>
就門外位刺史令賛其土之實錦綺繒布葛越皆五兩<lb/>
為束錦以黄帊常貢之物皆篚其屬執列令後文武九<lb/>
品先入就位皇帝乗輿入北壝門由北陛升壇即坐南<lb/>
向刺史蕃客皆入壝門至位再拜奠贄興執贄侍中降<lb/>
于刺史東北皆拜宣已又拜蕃客以舍人稱制如之户<lb/>
部導貢物入刺史前龜首之金次之丹漆絲纊四海九<lb/>
<pb n="33a"/>
州之美物重行陳執者退就東西文武前側立通事舍<lb/>
人導刺史一人解劍脱舄執贄升前北向跪奏官封臣<lb/>
姓名等敢獻壌奠遂奠贄舍人跪舉以東授所司刺史<lb/>
劍舄復位初刺史升奠贄在庭者以次奠于位前皆再<lb/>
拜户部尚書壇間北向跪請以貢物付所司侍中承制<lb/>
曰可所司受贄出東門中書侍郎以州鎮表方一案俟<lb/>
于西門外給事中以瑞案俟于東門外乃就侍臣位初<lb/>
刺史將入乃各引案分進東西陛下刺史將升中書令<lb/>
<pb n="33b"/>
黄門侍郎降立既升乃取表升尚書既請受贄中書令<lb/>
乃前跪讀黄門侍郎給事中進跪奏瑞侍郎給事中導<lb/>
案退文武刺史國客皆再拜北向位者出就門外位皇<lb/>
帝降北陛以入東西位者出設㑹如正至刺史蕃客入<lb/>
門皆奏樂如上公㑹之明日考制度太常卿採詩陳之<lb/>
以觀風俗命市納賈以觀民之好惡典禮者考時定日<lb/>
同律禮樂制度衣服正之山川神祗有不舉為不恭宗<lb/>
廟有不慎為不孝皆黜爵革制度衣服者為叛有討有<lb/>
<pb n="34a"/>
功徳于百姓者爵賞之<lb/>
舊唐書髙宗本紀武徳三年春正月辛巳幸蒲州<lb/>
唐書太宗本紀貞觀四年秋九月己卯如隴州壬午禁<lb/>
芻牧于古明君賢臣烈士之墓者十月壬辰赦岐隴二<lb/>
州免今嵗租賦降咸陽始平武功死罪以下乙卯免武<lb/>
功今嵗租賦十一月甲子至自隴州　十一年春二月<lb/>
甲子如洛陽宫乙丑給民百嵗以上侍五人三月癸卯<lb/>
降洛州囚見徒免一嵗租調九月丁亥河溢壊陜州河<lb/>
<pb n="34b"/>
北縣毁河陽中潬幸白司馬坂觀之賜頻河遭水家粟<lb/>
帛十一月辛卯如懐州丙午如洛陽宫　十二年二月<lb/>
癸亥如河北縣觀底柱乙丑如陜州丁卯觀鹽池庚午<lb/>
如蒲州甲戌如長春宫免朝邑今嵗租賦降囚罪丙戌<lb/>
至自長春宫<lb/>
冊府元龜貞觀十五年正月如洛陽次温泉衞士崔卿<lb/>
刁文懿憚于行役冀鑾輿驚擾而停遂夜射行宫矢及<lb/>
寢院者五皆以大逆論己丑詔從行士卒家貧親老並<lb/>
<pb n="35a"/>
放還二月癸丑宴從官及山東宗姓洛陽年髙于貞觀<lb/>
殿三月戊辰如襄城宫庚午罷襄城宫分賜百姓十月<lb/>
壬辰幸嵩陽辛丑還宫十一月壬申還京十二月戊子<lb/>
至自洛陽　十八年二月己酉幸零口村落偪側問其<lb/>
受田丁三十畆遂夜分而寢憂其不給詔府州録尤少<lb/>
田者並給復移之于寛鄉乙卯還宫十一月壬申至洛<lb/>
陽宫壬午宴父老百九十人于儀鑾殿班賜有差<lb/>
唐書太宗本紀貞觀二十年八月如靈州庚辰次涇州<lb/>
<pb n="35b"/>
賜髙年鰥寡粟帛丙戌踰隴山闗次瓦亭觀牧馬九月<lb/>
辛卯遣使巡察嶺南十月丙戌至自靈州<lb/>
髙宗本紀永徽五年三月戊午如萬年宫乙丑次鳯泉<lb/>
湯辛未赦岐州及所過徒罪以下八月己未詔免麟游<lb/>
岐陽今嵗課役岐州及供頓縣半嵗九月丁酉至自萬<lb/>
年宫<lb/>
顯慶二年閏正月壬寅如洛陽宫二月癸亥降洛州囚<lb/>
罪徒以下原之免民一嵗租調賜百嵗以上氊衾粟帛<lb/>
<pb n="36a"/>
十一月戊戌如許州甲辰遣使慮所過州縣囚乙巳赦<lb/>
鄭州免一嵗租賦賜八十以上粟帛其嘗事髙祖任佐<lb/>
史者以名聞十二月乙卯如洛陽宫丁卯以洛陽宫為<lb/>
東都　四年閏十月戊寅如東都辛巳詔所過供頓免<lb/>
今嵗租賦之半賜民八十以上氈衾粟帛　五年正月<lb/>
甲子如并州己巳次長平賜父老布帛二月丙戌赦并<lb/>
州及所過州縣義旗初嘗任五品以上𦵏并者祭之加<lb/>
佐命功臣食别封者子孫二階大將軍府僚佐存者一<lb/>
<pb n="36b"/>
階民年八十以上版授刺史縣令賜酺三日三月丙午<lb/>
皇后宴親族于朝堂㑹命婦于内殿賜從官五品以上<lb/>
并州長史司馬勲一轉婦人八十以上版授郡君賜氈<lb/>
衾布粟四月癸巳如東都<lb/>
舊唐書髙宗本紀龍朔元年三月壬戌幸合璧宫七月<lb/>
癸卯車駕還東都八月丙戌令諸州舉孝行尤著及累<lb/>
葉義居可以勵風俗者九月甲辰以河南縣大女張年<lb/>
百三嵗親幸其第天宫寺是髙祖潛龍時舊宅上周歴<lb/>
<pb n="37a"/>
殿宇感愴久之度僧二十人壬子勅中書門下五品已<lb/>
上諸司長官尚書省侍郎并親王三等以上並詣沛王<lb/>
宅設宴禮奏九部樂禮畢賜帛雜綵等各有差十月丁<lb/>
卯狩于陸渾癸酉還宫<lb/>
冊府元龜咸亨元年九月丁丑京師久旱詔來年正月<lb/>
幸東都在路供頓所須並令司稼自供不得令州縣差<lb/>
科所經道路修理開拓水可涉渡不煩造橋築宫又擬<lb/>
置御營之驛並不敢擅加修補在路不得妄有進獻<lb/>
<pb n="37b"/>
唐書髙宗本紀咸亨二年正月乙巳如東都二月辛未<lb/>
遣使存問諸州十一月庚戌如許州遣使存問所過老<lb/>
疾鰥寡慮囚十二月癸酉獵于昆陽丙戌如東都<lb/>
儀鳯元年二月丁亥如汝州温湯遣使慮免汝州輕繫<lb/>
三月甲辰如東都免汝州今嵗半租賜民八十以上帛<lb/>
四月戊申至自東都<lb/>
冊府元龜儀鳯三年五月壬戌𤼵京師幸九成宫丙戌<lb/>
至九成宫是日山中霖雨大寒從行兵士有凍死者各<lb/>
<pb n="38a"/>
賜絹三匹給棺槥官為埋殯又九月丁巳車駕𤼵九成<lb/>
宫辛酉至京師十月詔曰咸京天府地隘人繁百役所<lb/>
歸五方胥萃雖𫉬登秋之積猶虧洊嵗之資眷言于此<lb/>
思蠲徭賦夫以交風奥壌測景神州職貢所均水陸輻<lb/>
輳今兹豐熟特倍常時事貴從宜實惟權道即以來年<lb/>
正月幸東都闗内百姓宜免一年庸調及租并地于税<lb/>
草其當道諸縣特免二年劍南隴右諸軍毎供進物一<lb/>
二年且停<lb/>
<pb n="38b"/>
永淳元年四月丙寅如東都<lb/>
舊唐書髙宗本紀永淳元年四月丙寅幸東都上以穀<lb/>
貴減扈從兵士庶從者多浮踣于路戊寅次澠池之紫<lb/>
宫乙酉至東都<lb/>
唐書髙宗本紀𢎞道元年正月甲午幸奉天宫四月己<lb/>
未如東都<lb/>
冊府元龜先天元年十一月睿宗命帝巡邊誥曰先王<lb/>
省方所以觀風設教聖人順動所以刑清甿服故協時<lb/>
<pb n="39a"/>
同律虞典之常道喬嶽翕河周詩之盛徳自王風不競<lb/>
兹禮遂亡兩漢本朝有時于邁三國以降日不暇給我<lb/>
皇家開元首出十代重光寰宇大寧車書無外文祖神<lb/>
宗之徳洽于人心考祥展義之規昭于國典皇帝天錫<lb/>
英武神與聰明自陟元后實總朕師時政益明彞倫攸<lb/>
敘而邉甿遐阻藩服悠曠式慰來蘇之懐實允卜征之<lb/>
意加以頃年邊將授任或乖師旅以虧軍威不振今盛<lb/>
徳在水𤣥𡨕御辰天道成于積隂王制崇于大閱皇帝<lb/>
<pb n="39b"/>
宜順時巡狩親幸邊陲掌圗修考事之儀典樂具陳詩<lb/>
之禮西泊河塞東踰燕朔望秩名山肆覲羣后休農問<lb/>
老誓師訓率其有牧州典郡功施于人杖節擁旄隱若<lb/>
敵國者當崇進律之賞加以分麾之命若郡政不舉軍<lb/>
令莫修聚歛苛細侵削戰士者宜明兹憲典肅以天誅<lb/>
然後七萃騰裝三軍按節合符釡山之典覽軒帝之餘<lb/>
風勒騎單于之臺踐漢王之故事使隂山罷祲大漠無<lb/>
塵其供帳所資儲擬之費皆令有司支備不得煩人甲<lb/>
<pb n="40a"/>
午帝以北巡之故慎選良將乃以幽州防禦使幽州都<lb/>
督宋璟為左軍大總管和戎等軍大使并州長史薛訥<lb/>
為中軍大總管兵部尚書郭元振為右軍大總管既而<lb/>
竟不行　二年八月癸卯制曰咸雒京師建都惟舊乃<lb/>
眷時邁卜御斯在自中宗入闗于今八載省方之典久<lb/>
而莫修遂使水漕陸輓方春不息勞人奪農卒嵗何望<lb/>
闗東嗟怨朕實閔焉思欲寧人而休轉運館穀而就敖<lb/>
庾加以暑雨作害災拂秦川嵗星有福祥歸豫野朕情<lb/>
<pb n="40b"/>
深救弊身豈懐安博考靈心審聴輿語上奉天以為孝<lb/>
下利人以為忠順時而動從衆之願宜以今年十一月<lb/>
行幸東都凡厥有司各恭乃事至于從行兵馬供頓貯<lb/>
積務在撙節勿使煩勞考使選人咸令都集東都宫殿<lb/>
須理量加補葺不得煩人朕本為人而行非擬勞人自<lb/>
奉所過州縣無費黎元亦不得輒有差科旁求進獻宣<lb/>
布遐邇知朕意焉十月己亥幸新豐之温湯乙巳至自<lb/>
温湯<lb/>
<pb n="41a"/>
開元二年九月戊申幸新豐之温湯十一月甲申勅曰<lb/>
惟此新豐是出古之順豫義兼巡省頃者觀風數臨兹<lb/>
地以寃滯詢于故老閭里歡康田疇墾闢况冬降積雪<lb/>
春期有年且諺王遊果符時邁千乘萬騎咸給于主司<lb/>
而累月再來頗勤于除掃且下復蠲之令慰其望幸之<lb/>
心新豐縣百姓免一年雜差科縣官及温泉監官經兩<lb/>
度祗承者與一中上考　三年十月癸亥幸郿縣之鳯<lb/>
泉湯甲戌制曰詩人賦田以備蒐狩之義王者順時式<lb/>
<pb n="41b"/>
展畋遊之禮頃者築塲神甸清道子來經上林之苑囿<lb/>
指扶風之藪澤雖獵將提鼓虞人植旗仍憫沍寒之節<lb/>
不行肅殺之命豈惟虞舜之典咸秩山川所冀周文之<lb/>
風及于鳥獸繇是罷還士卒非重盤遊養彼吏人致有<lb/>
煩擾所謂行者幸也后來其蘇宜申恩恵用符古昔所<lb/>
經州縣供承頓官百姓并告營幕橋道等事宜令所司<lb/>
勘會奏聞其縁御路及頓場麥苖有損者亦令具實奏<lb/>
聞十一月己卯至鳯泉湯是月詔曰陳詩展義問俗觀<lb/>
<pb n="42a"/>
風乃王者之所務也頃屬農事皆隙嵗功有成近歴鄷<lb/>
鎬左連岐雍見江山秀麗溝塍綺錯長楊鄠杜之間竹<lb/>
林園果之富相望于道家給人足謂之時邁頗慰予懐<lb/>
思所以問耆老恤淹滯舉逸人旌賢士庶協巡遊之典<lb/>
以符行在之恩駕所過之縣見禁囚徒以下咸宜放免<lb/>
流以上罪犯具狀奏聴進止古者親問髙年養存孤老<lb/>
年九十以上并篤各賜物四段錦布各一匹　五年正<lb/>
月辛亥幸東都庚申勅曰行幸所經州宜令紫㣲令黄<lb/>
<pb n="42b"/>
門平章事蘇頲訪察刺史上佐政術定作三等奏聞二<lb/>
月甲戌至東都　六年七月辛酉詔曰觀俗省方所以<lb/>
愛人治國崇尊廟貌所以事神享親欽若昔典此惟大<lb/>
義朕祗膺鴻業積稔咸泰去嵗欲幸洛京已𤼵成命旋<lb/>
屬重營太廟因將中止未即展軨効駕信弗可違終肆<lb/>
覲于東方當載馳于西土流晷不駐通喪永畢象居始<lb/>
成如在増慕朕之前志日夜匪遑故可以詩陳肅雍禮<lb/>
極禋祀况神明之隩時惟雍州稼穡有年莫若闗輔王<lb/>
<pb n="43a"/>
假用吉后來其蘇實𫉬我心俾從人欲可以今年十月<lb/>
取北路幸長安所司準式務在節省無得勞費甲寅復<lb/>
詔曰兩京來去乃是尋常縁頓所須皆用官物至于百<lb/>
姓縱暫祗承處置有條不合辛苦其中侵擾莫非横干<lb/>
或漁獵畜養以將進獻徒使役以徇聲名實由綱紀未<lb/>
樹教令不行去年從京向都嘗亦處分蒲州刺史程行<lb/>
諶同州刺史李朝隠陜州姜師度至其州界咸有進奉<lb/>
惜其能善政故乃屈法收情憶至于今豈能無怪冬中<lb/>
<pb n="43b"/>
西幸不可踵前其有輒進送及餉遺從官并别有煩擾<lb/>
者必科以法御史明加糾察隨時奏聞九月辛卯以將<lb/>
作大匠韋溱為東都留守十月甲寅還京十一月辛未<lb/>
至自東都　九年九月甲戌詔曰王者觀俗以賦政考<lb/>
祥以省方必將協于人和而奉若天命朕祗承鴻業用<lb/>
康黎庶思振徳以恵物豈勞人以尊已頃年闗輔之地<lb/>
轉輸實煩重以河塞之役兵戎屢動千金有費九載未<lb/>
儲懐此勞軫以増旰昃且夫茍利于物可隨方而變通<lb/>
<pb n="44a"/>
將適于人故因時以巡幸卜洛萬方之隩維嵩五岳之<lb/>
中風雨之所交舟車之所㑹流通江汴之漕控引河淇<lb/>
之運利俗阜財於是乎在今欲省其費務以實闗中即彼<lb/>
敖庾少留河邑乘嵗陽之吉展遊順之儀豈惟龜筮不<lb/>
違故亦詢謀是協脩五禮問百年車輿動而不勞玉帛<lb/>
㑹而胥悦所謂先天以宏道因人以為利也宜以明年<lb/>
正月十五日幸東都<lb/>
唐書𤣥宗本紀開元十年正月丁巳如東都二月丁丑<lb/>
<pb n="44b"/>
次望春頓賜從官帛<lb/>
冊府元龜開元十年正月丁巳幸東都二月戊寅至東<lb/>
都八月壬子制曰朕頃自鎬京省方于雒本以息轉輸<lb/>
之費即河瀍之殷今屬宗廟改修禮崇昭事永言配享<lb/>
必在躬親又眷彼晉陽是稱重鎮將陳詩以問俗式安<lb/>
邊而訓武雖來往祗供頗有煩役而國之大事不可云<lb/>
勞宜以明年正月三日𤼵雒幸并州取便路還京應須<lb/>
支計所留準式縁頓祗承一事以上並用當處官物不<lb/>
<pb n="45a"/>
許科歛百姓其遞運及從兵馬官寮等務從減省所在<lb/>
公私並不得輒有進獻違者所由州縣官及進獻人各<lb/>
量事貶罰布告遐邇咸使聞知<lb/>
唐書𤣥宗本紀開元十一年正月丁卯降東都囚罪杖<lb/>
以下原之己巳如并州降囚罪徒以下原之賜侍老物<lb/>
庚辰次潞州赦囚給復五年以故第為飛龍宫辛卯次<lb/>
并州改并州為北都癸巳赦太原府給復一年下户三<lb/>
年元從家五年版授侍老八十以上上縣令婦人縣君<lb/>
<pb n="45b"/>
九十以上上州長史婦人郡君百嵗以上上州刺史婦<lb/>
人郡夫人二月壬子如汾隂賜文武官階勲爵帛三月<lb/>
辛未至自汾隂免所過今嵗税赦京城<lb/>
舊唐書𤣥宗本紀開元十二年十一月庚午幸東都至<lb/>
華隂上製嶽廟文勒之于石立于祠南之道戊寅至自<lb/>
東都<lb/>
唐書𤣥宗本紀開元十三年十月辛酉如兖州庚午次<lb/>
濮州賜河南北五百里内父老帛十一月庚寅封于泰<lb/>
<pb n="46a"/>
山辛丑禪于社首壬辰大赦賜文武官階勲爵致仕官<lb/>
一季禄公主嗣王郡縣一子官諸蕃酋長來㑹者一官<lb/>
免所過一嵗兖州二嵗租賜天下酺七日丁酉賜徐曹<lb/>
亳許仙豫六州父老帛十二月己巳如東都<lb/>
冊府元龜開元十五年六月乙巳西京父老詣闕上表<lb/>
請幸帝手詔許之甲寅制曰朕粤自鎬酆省方瀍雒屬<lb/>
九服寧宴四時順成殊徴龎殷景福紛委遂荷靈睠登<lb/>
于介丘先天成功允答休祐葢敬天知命不敢以寧也<lb/>
<pb n="46b"/>
我來于東嵗亦數稔而西土耆老徯予多怨况闗輔之<lb/>
地頃則有年宜叶卜征之祥式展時巡之義可以今年<lb/>
閏九月十日取北路幸長安所司准式縁頓支供一事<lb/>
以上並用當處官物不須科斂百姓其遞運及行從官<lb/>
寮等務從減省所在公私不得輒有進獻宣布遐邇知<lb/>
朕意焉八月己巳制曰朕君臨區宇子育黎元毎懐勤<lb/>
恤不欲勞煩而鎬京之地陵寢所在自展義河雒已歴<lb/>
嵗年所以式尊卜征有事時邁抑惟嘗典寧敢憚勞將<lb/>
<pb n="47a"/>
欲西巡元取北路今同州有暴水浸于邑居載懐憂惕<lb/>
無忘鑒寐且從南路幸長安所司准式閏九月庚申𤼵<lb/>
東都幸京師十月己卯至京師　十九年六月丁卯制<lb/>
曰三秦九雒咸曰帝京五載一巡時維邦典上庾多饒<lb/>
衍之美仍勞于轉輸中壌均舟車之湊頗聞于殷積朕<lb/>
所以相時度宜期于利物者也况河汴頻稔江淮屢登<lb/>
二周馳望幸之誠三川勤徯予之請然猶未便順動且<lb/>
念人勞期以來年方議時邁而頃京輔近甸膏澤未均<lb/>
<pb n="47b"/>
陜雒之交稼穡亦盛固不可俟于今日庶用協乎光天<lb/>
豈肆心于宴安期順人而從幸兩京供帳宿有儲擬十<lb/>
月滌塲是因暇隙信可備法駕整勾陳清蹕崤潼觀風<lb/>
河雒宜以今年十月四日幸東都所司准式十月丙申<lb/>
幸東都勅供頓州縣百姓所縁料及充木匠雜祗供人<lb/>
等宜放今年地租自餘户等免今年地税半應定供頓<lb/>
縣官各與一中上考庚辰至東都<lb/>
唐開元禮皇帝巡狩告圜丘<hi>告社廟及歸格禮並附</hi>
<pb n="48a"/>
　　　齋戒<lb/>
將告前一日皇帝齋於太極殿如郊祀之儀凡應告之<lb/>
官清齋于告所<hi>告社齋于太社告廟齋于廟所</hi>近侍之官應從升者及<lb/>
羣官客使等各於本司及公館各清齋一宿諸衞令其<lb/>
屬晡後一刻各以其方器服守衞壝門<hi>社則社門廟則廟門</hi>與太<lb/>
樂工人俱清齋一宿<lb/>
　　　陳設<lb/>
前告三日尚舍直長施大次于外壝東門之内道北南<lb/>
<pb n="48b"/>
向<hi>社則宫西門廟則廟東門</hi>尚舍奉御鋪御座衞尉<hi>社則守宫廟同社</hi>設文<lb/>
武侍次於大次之後文官在左武官在右俱南向設告<lb/>
官從駕羣官次各於常所設陳饌幔於内壝東門之外<lb/>
道南北向<hi>社無饌幔廟同社</hi>前二日太樂令設宫懸之樂於壝<lb/>
南<hi>社則于壇北廟于庭</hi>設登歌及舉麾位於壇上<hi>廟于殿上</hi>並如常儀<lb/>
<hi>社自此則右校清掃内外為瘞塪二于樂懸北如常</hi>前一日右校掃除壇之内外<lb/>
郊社令積柴於燎壇方一丈二尺開上南出户髙四尺<lb/>
<hi>社無燎壇廟同社</hi>奉禮設御位於壇之東南西向<hi>將告奉禮郎一人守之在<pb n="49a"/>位板西南五步所西向社設御位於北門之内當社壇南向廟於東階東南西向</hi>設望燎位當<lb/>
柴壇之北南向設告官及從駕羣官板位於内外如常<lb/>
儀郊社令<hi>廟太廟令</hi>帥府史一人<hi>社二人</hi>及齋郎以樽坫罍洗<lb/>
篚羃及玉幣之篚入設於位並如常儀<hi>廟酒樽位於堂上前楹間各於室外之左北向毎室春夏雞彞一烏彞一犠樽二秋冬斚彞一黄彞一著樽二皆如勺羃俱西上各有坫以置瓉</hi>執樽罍篚羃者各位於樽罍篚羃之後告日未明十<lb/>
五刻太史令郊社令設昊天上帝神座於壇上北方南<lb/>
向席以藁秸設神座於座首<hi>廟太廟令整佛神幄又帥府史齋郎以樽坫罍洗篚<pb n="49b"/>羃入設於位</hi>告日未明十刻太官令帥宰人以鑾刀烹牲於<lb/>
厨<hi>社告日未明十五刻太官令帥人烹牲於厨牲用黑牛二齋郎以豆取牲血如常未明四刻太史命郊社令各服其服升設神座席位如常廟每室各一犢</hi>
　　　鑾駕出宫<hi>社廟同</hi>
皇帝服衮冕之服乘玉輅備大駕及嚴鼓時奏請𤼵内<lb/>
外器服皆如常儀<lb/>
　　　親告<hi>告社則薦玉帛及進熟告廟則晨祼及饋食</hi>
其日未明三刻諸告官各服其服郊社令良醖令各帥<lb/>
<pb n="50a"/>
其屬入實樽罍玉幣<hi>太廟實以汎齊凡樽皆二其元酒各實于上樽禮神之玉以蒼璧其幣以蒼社太罍實以醴齊配座以象樽實亦如之明水實于上樽玉兩珪有邸太祝各以幣置于篚幣隨牲色各長大八尺晨祼雞彞斚彞犧樽著樽之上實以明水鳥彞黄彞實以鬱鬯犧樽著樽實以醴齊</hi>太官<lb/>
令帥進饌者實籩豆簋簠入設于内壝東門外饌幔内<lb/>
<hi>社於厨中</hi>未明二刻奉禮帥賛者先入就位賛引引御史太<lb/>
祝以下入行掃除如常儀訖各引就位<hi>廟又未明一刻賛引引太廟令太祝宫闈令入當階間北面西上立定奉禮曰再拜賛者承𫝊太廟令以下皆再拜升東階入開塪室奉出獻祖以下九室神主各置於座訖各就位</hi>駕將至謁者賛引各引告官以下<lb/>
<pb n="50b"/>
及從告羣官客使先置者俱就門外位駕至大次門外<lb/>
迴輅南向領千牛將軍降立於輅右侍中進當鑾駕<lb/>
前跪奏稱侍中臣某言請降輅俛伏興還侍位皇帝<lb/>
降輅之大次協律太樂令帥工人各入就位<hi>凡升壇坐者皆脱履于下降納如常儀降輅之大次郊社以祝版進署如常儀謁者賛引各引從駕羣官俱就門外位奉禮帥賛者先入就位賛引引御史及諸太祝與執樽罍篚羃者入就位大樂令帥工人次入就位通事舍人各引告官及從告羣官客使次入就位升壇者脱履如常儀太廟令以祝版進置通事舍人引從駕羣官就入外位</hi>皇帝停大次半刻頃謁者賛引引從駕羣官入<lb/>
<pb n="51a"/>
就位太常博士引太常卿立於大次門外當門北向侍<lb/>
中板奏外辦皇帝服大裘而冕出次華葢侍衞如常儀<lb/>
<hi>侍中負寳陪從如常社停大次太常博士引太常卿立於大次門外當門北向侍中板奏外辦皇帝出次華葢侍衞如常告廟同</hi>博士引太常卿太常卿引皇帝<hi>凡太常卿前導皆博士先引</hi>至内壝門外<hi>社社宫北門外廟廟門外</hi>殿中監進鎮圭華葢仗衞<lb/>
停於門外近侍者從入如常謁者引禮部尚書太常少<lb/>
卿陪從如常<hi>社無謁者引下至如常廟同社</hi>皇帝至板位西向立<hi>每立定太常卿博士退立於左告南北儀皇帝北面立</hi>通事舍人各引從告官及諸王<lb/>
<pb n="51b"/>
介公酅公諸方客使以次入就位立定<hi>社無通事舍人各引下至此廟同社</hi>太常卿前奏稱請再拜退復位皇帝再拜奉禮曰衆<lb/>
官再拜賛者承𫝊<hi>凡奉禮下辭賛者皆承𫝊</hi>衆官在位者皆再拜<hi>其先拜者不拜</hi>太常卿前奏有司謹具請行事退復位協律郎跪<lb/>
俛伏興舉麾<hi>凡取物者皆跪伏而取以興奠物則奠訖俛伏後興</hi>鼓柷奏元和之<lb/>
樂乃以圜鍾之均作文舞之舞六成偃麾戞敔樂止<hi>凡樂皆協律郎舉麾工鼓柷而後作偃麾戞敔而後止社奏順和之樂以函鍾之均樂八成廟奏永和之樂以黄鍾之均樂九成黄鍾三奏大吕太蔟應鍾各再奏</hi>太常卿前奏稱請再拜退復位<lb/>
<pb n="52a"/>
皇帝再拜奉禮曰衆官再拜衆官皆再拜<hi>廟則晨祼太常卿引皇帝詣罍洗太和之樂作樂止侍中跪取匜興沃水侍中跪取盤興承水皇帝搢鎮珪盥手黄門侍郎跪取巾於篚興進皇帝帨手訖黄門侍郎受巾跪奠於篚黄門侍郎又取瓉於篚興進皇帝受瓉侍中酌罍水又侍中奉盤皇帝洗瓉黄門侍郎又授巾如初皇帝拭瓉訖侍中奠盤匜黄門侍郎受巾奠於篚皆如常太常卿引皇帝樂作升階樂止侍中以下量人從升太常卿引皇帝詣獻祖樽罍所執樽者舉羃侍中賛酌鬱酒訖登歌作肅和之樂以圜鍾之均自後登歌皆歌圜鍾太常卿引皇太帝入詣獻祖神座前北向跪以鬯祼地奠之俛伏興常卿引皇帝出户北向再拜訖太常卿引皇帝詣懿祖樽彞所執樽者舉羃侍中取瓉于坫進皇帝受瓉侍中賛酌鬱酒訖太常卿引皇帝入詣懿祖神座前北向跪以鬯祼地奠之俛伏興大常卿引皇帝出戸北向再拜<pb n="52b"/>訖太常卿引皇帝次祼太祖次祼世祖髙祖太宗髙宗中宗睿宗並如上儀訖登歌止太常卿引皇帝樂作皇帝降自阼階至版位西向立樂止</hi>諸太祝俱取玉幣於篚各立於樽所<lb/>
<hi>廟無太祝取玉帛至樽所</hi>太常卿引皇帝太和之樂作<hi>皇帝每行皆作太和之樂</hi>
皇帝詣壇升自南陛<hi>社升北陛以下升降皆北階</hi>近侍者從升如常<lb/>
儀皇帝升壇北向立<hi>社南向立</hi>樂止太祝加玉於幣以授侍<lb/>
中侍中奉玉幣東向進<hi>社西向進</hi>皇帝受玉帛登歌作肅和<lb/>
之樂太常卿引皇帝進北向<hi>社南向</hi>跪奠於天帝神座<hi>社太社座</hi>俛伏興太常卿引皇帝少退北向<hi>社南向</hi>再拜訖登歌<lb/>
<pb n="53a"/>
止樂作<hi>社又太常卿引皇帝立於東方西向太祝以幣授侍中侍中奉幣南面進皇帝進西向跪奠于后土氏座興太常卿引少退再拜訖登歌止皇帝降自北陛樂作太常卿引皇帝詣太稷壇升奠玉幣于太稷氏升降如太社壇</hi>皇帝降自南陛還版位西向立樂作初羣官<lb/>
拜訖謁者引司徒太官令出帥進饌者奉饌陳於内壝<lb/>
東門之外司徒奉天帝之俎皇帝既至位樂止太官令<lb/>
引饌入俎入門雍和之樂作饌至階樂止饌升於南陛<lb/>
太祝迎引於壇上各設於神座前<hi>籩豆葢羃徹之如式</hi>設訖謁者<lb/>
引司徒以下降自東陛復位諸太祝各還罇所<hi>社儀皇帝奠玉<pb n="53b"/>帛訖降還板位下有進熟篇皇帝既升奠玉幣太官令出帥進饌者奉饌陳于西門外司徒奉太社之俎初皇帝既至位樂止太官令引太社太稷之饌入自正門后土后稷之饌入自左門俎初入門雍和之樂作饌至陛樂止太社太稷之饌升自北陛后土后稷之饌升自西陛諸祝迎引於壇上各設於神座前廟儀於此有饋食篇皇帝既升祼太官令出帥進饌者奉饌陳于東門外謁者引司徒出詣饌所司徒奉獻祖之俎初皇帝既至位樂止太官令引饌入自正門俎初入門雍和之樂作以無射之均自後接神皆奏無射饌至太陛諸太祝迎引於陛上樂止各設于神座前設訖謁者引司徒以下降復位諸祝各還尊所太常卿引皇帝詣罍洗樂作皇帝至罍洗樂止盥手洗爵侍中黄門侍郎賛洗如晨祼之儀太常卿引皇帝樂作升阼階樂止詣獻祖罇彞所侍中賛酌醴齊夀和之樂作每酌獻皆作夀和之樂太常卿引皇帝入詣獻祖神座前北面跪奠爵俛伏興出<pb n="54a"/>户北向立樂止太祝持板進於室户外之右東面跪讀祝文祝文臨時制讀訖興皇帝再拜初讀祝文訖樂作太祝入奠祝板於神座興出還罇所太常卿引皇帝詣懿祖罇彞所酌獻如初儀唯不盥洗訖太常卿引皇帝詣東序西向立樂止</hi>太常卿引皇帝詣罍洗樂作皇帝至罍洗樂止<lb/>
侍中跪取匜興沃水又侍中跪取盤興承水皇帝盥手<lb/>
黄門侍郎跪取巾於篚興進皇帝帨手訖受巾跪奠於<lb/>
篚遂取匏爵於篚興進皇帝受爵侍中酌罍又侍中奉<lb/>
盤皇帝洗爵黄門侍郎又受巾皆如初皇帝拭爵訖侍<lb/>
中奠盤匜黄門侍郎受巾奠於篚皆如常太常卿引皇<lb/>
<pb n="54b"/>
帝樂作皇帝詣壇升自南陛<hi>社則升太社北陛</hi>樂止近侍者從<lb/>
升如常謁者引司徒升自東陛<hi>社則西陛</hi>立於罇所齋郎奉<lb/>
俎從升立於司徒之後太常卿引皇帝詣天帝<hi>社云太社下倣此</hi>酒罇所執罇者舉羃侍中賛酌汎齊<hi>社醴齊</hi>訖夀和之<lb/>
樂作<hi>皇帝每酌獻及飲福酒皆作夀和之樂</hi>太常卿引皇帝進天帝神座<lb/>
前北向跪<hi>社南面</hi>奠爵俛伏興太常卿引皇帝少退北面<lb/>
立樂止太祝持版進於神座之右東面<hi>社西面</hi>跪讀祝文<lb/>
<hi>祝文臨時撰社廟同</hi>訖興皇帝再拜初讀文訖樂作太祝進奠版<lb/>
<pb n="55a"/>
於神座還罇所<hi>社皇帝拜訖樂止太常卿引皇帝詣后土氏酒尊所酌獻西向奠爵讀祝文如上儀訖太常卿引皇帝詣太稷壇升降酌獻如太社儀</hi>太常卿引皇帝進天帝神<lb/>
座前北面立樂作太祝以爵酌福酒合置一爵一太祝<lb/>
持爵以授侍中侍中受爵西向進皇帝再拜受爵跪祭<lb/>
酒啐酒奠爵俛伏興<hi>廟皇帝獻將畢謁者引司徒自升東階立於前楹間北面諸祝各酌福酒合置一爵侍中賛祭啐如常儀</hi>諸太祝各帥齋郎進俎太祝減神前<lb/>
胙肉加於俎興以胙肉共置一俎上授司徒司徒奉俎<lb/>
西向進皇帝受以授左右<hi>廟祝帥齋郎減胙肉又以籩取黍稷飯肉共一籩先以飯<pb n="55b"/>授司徒司徒奉進授皇帝以授左右次受胙</hi>皇帝再拜跪取爵遂飲卒爵侍<lb/>
中進受爵以授太祝太祝受爵復於坫皇帝俛伏興再<lb/>
拜樂止太常卿引皇帝樂作皇帝降自南陛<hi>社降北陛太常卿引詣太稷行事如太社訖降陛廟降阼階</hi>還版位西向立樂止謁者引司徒<lb/>
降復位太祝各進徹豆還罇<hi>徹者籩豆各一少移於故處廟司徒復位登歌作諸祝入室徹豆登歌止</hi>奉禮曰賜胙賛者唱衆官再拜在位者皆再<lb/>
拜樂作太常卿前奏稱再拜退復位皇帝再拜衆官皆<lb/>
再拜樂一成止太常卿前奏請就望燎位<hi>社則望瘞下倣此</hi>太<lb/>
<pb n="56a"/>
常卿引皇帝樂作皇帝至望燎位<hi>社則就望瘞位</hi>南向立樂止<lb/>
於羣官將拜諸太祝各以篚進神座前取玉帛祝版齋<lb/>
郎以俎載牲醴黍稷飯爵酒興各自其陛降壇南行當<lb/>
柴壇南東行自南陛登柴壇以玉帛饌物置於柴上訖<lb/>
奉禮曰可燎東西面各四人炬燎火半柴<hi>社則降壇南當瘞塪西行諸祝以玉帛饌物置于塪奉禮曰可瘞塪東西面各四人實土</hi>太常卿前奏禮畢<hi>廟無望燎儀</hi>太常卿引皇帝出内壝門<hi>社出宫門廟出廟門</hi>殿中監前受鎮<lb/>
珪華葢侍衞如常儀皇帝入次樂止謁者賛引各從告<lb/>
<pb n="56b"/>
官及從駕羣臣諸方客使以次出賛引引御史以下俱<lb/>
復執事位立定奉禮曰再拜御史以下皆再拜賛引引<lb/>
出工人以下以次出<hi>社廟祝版燎於齋所</hi>
　　　鑾駕還宫<lb/>
皇帝既還大次侍中版奏請解嚴<hi>將士不得輒離部伍</hi>皇帝改服<lb/>
通天冠絳紗袍乗金輅鼓吹振作奏請還宫如常儀<lb/>
皇帝巡狩<lb/>
　　　鑾駕出宫<lb/>
<pb n="57a"/>
將巡狩所司承制先頒告於東方諸州曰皇帝二月東<lb/>
巡狩各修平乃守考乃職事無敢不敬戒國有大刑駕<lb/>
將𤼵告圜丘宗廟社稷皆如别儀皇帝出宫大備鹵簿<lb/>
皆如常儀軷於國門祭所過山川如親征之禮所經州<lb/>
縣刺史縣令先待於境通事舍人承制問百年古先帝<lb/>
王名臣烈士皆州縣致祭<lb/>
　　　燔柴告至<lb/>
將告將作先於太山下修圓壇四出陛<hi>若先有封禪祀天壇即不須别<pb n="57b"/>築</hi>前告三日尚舍直長施大次於外壝東門之内<hi>其設文武侍臣次陳饌位</hi>設宫懸樂燎壇之制<hi>一如圜丘之儀</hi>前一日皇帝清齋<lb/>
於行宫應告之官皆於告所清齋一日近侍之官應從<lb/>
升者及從告羣官諸方使客皆於其所俱清齋一宿諸<lb/>
衞令其屬晡後一刻各以其方器服守衞壝門與大樂<lb/>
工人俱清齋一宿奉禮設御位於壇之東南西向設告<lb/>
官司徒執事者御史奉禮賛者協律郎太樂令望燎位<lb/>
東方諸州刺史縣令介公酅公文武九品以上者西方<lb/>
<pb n="58a"/>
北方蕃客等位並如上辛圜丘儀<hi>其襃聖侯等亦如之</hi>設告官以<lb/>
下門外位於東西壝門之外道南皆如設次之式郊社<lb/>
令帥府史一人及齋郎以罇坫罍洗篚冪入設於位並<lb/>
如常儀執罇罍篚冪者各位於罇罍篚冪之後告日未<lb/>
明十五刻太官令帥宰人烹牲於厨<hi>蒼牲一騂牲一</hi>未明四刻<lb/>
太史令郊社令各服其服設昊天上帝神座於壇上北<lb/>
方南向席以藁秸設髙祖神堯皇帝神座於東方西向<lb/>
席以莞設神位各於座首未明三刻諸告官以下各服<lb/>
<pb n="58b"/>
其服郊社令良醖令各帥其屬入實罇罍及玉<hi>天帝太罇二配帝著罇二俱實以汎齊其明水各實于上罇玉以蒼璧幣一文八尺</hi>太祝以玉帛置於篚<lb/>
太官令帥進饌者實諸籩豆簠簋等皆設於饌幔内未<lb/>
明二刻奉禮帥賛者先入就位賛引引御史太祝以下<lb/>
入行掃除如常儀訖各就位皇帝服衮冕乗輅發行宫<lb/>
奏請進發内外器服如常儀駕將至謁者賛引各引告<lb/>
官通事舍人引從告羣官東方刺史縣令諸方客使俱<lb/>
就門外位駕至大門外次迴輅南向<hi>其降輅之大次謁者引告官及從告<pb n="59a"/>羣官入就位皇帝奠玉帛等儀並如圜丘</hi>初皇帝既升奠玉幣太官令帥進<lb/>
饌者<hi>其奉饌奏樂之儀並如圜丘天帝之饌升自南陛配帝之饌升自東陛</hi>諸太祝迎引<lb/>
於壇上各設於神座前設訖謁者引司徒以下降自東<lb/>
陛復位諸太祝各還罇所太常卿引皇帝詣罍洗樂作<lb/>
<hi>其盥洗酌獻奏樂讀祝之儀並如圜丘其祝文臨時撰</hi>訖興皇帝再拜初讀祝文<lb/>
訖樂作太祝進奠版於神座還罇所<hi>其酌獻配帝奏樂讀祝之儀並如圜丘</hi>皇帝拜訖樂止太常卿引皇帝進天帝神座前北向<lb/>
立樂作太祝各以爵酌福酒<hi>其飲福受胙奏樂皇帝還版位之儀並如圜丘</hi>謁<lb/>
<pb n="59b"/>
者引司徒降復位太祝各進徹豆還罇所奉禮曰賜胙<lb/>
<hi>其衆官受胙皇帝望燎及太祝燎牲體玉幣皇帝還大次禮官二人次出等儀並如圜丘</hi>
　　　鑾駕還行宫<lb/>
皇帝既還大次侍中版奏請解嚴<hi>將士不得輒離部伍</hi>皇帝改服<lb/>
通天冠絳紗袍乗輅奏請還宫如常儀<lb/>
　　　望秩于山川<lb/>
柴之明日望秩祀于岳鎮海瀆山林川澤丘陵墳衍原<lb/>
隰將祭所司先為壇於祭所其神皆以尊卑為敘重行<lb/>
<pb n="60a"/>
南向前三日守宫設祭官以下次於東壝之外道南北<lb/>
向以西為上設陳饌幔於内壝東門之外道北南向前<lb/>
二日太樂令設宫縣之樂於壇南設登歌於壇上皆如<lb/>
常儀右校掃除壇内外又為瘞塪於壇北之壬地外壝<lb/>
之内方深取足容物前一日諸祭官各清齋於祭所諸<lb/>
衞令其屬晡後一刻各以其方器服守衞壝門與太樂<lb/>
工人俱清齋一宿奉禮設祭官位於内壝東門之内道<lb/>
北執事位於道南俱西向北上設御史位於壇下一位<lb/>
<pb n="60b"/>
於東南西向一位於西南東向令史各陪其後設奉禮<lb/>
位於樂懸東北賛者二人在南差退俱西向協律郎位<lb/>
於壇上在西陛之西東向設太樂令位於北懸之間設<lb/>
望瘞位於瘞塪之東西向設祭官以下門外位於外壝<lb/>
東門之外道南每等異位北向西上設酒罇之位岳鎮<lb/>
海瀆各山罍二山川林澤俱蜃罇二丘陵墳衍原隰俱<lb/>
散罇二各於壇上南陛之東北向西上<hi>其岳壇上加山罍二罍置于山罇東北向皆加勺羃</hi>設玉篚於罇坫之所設洗於壇南陛東南如<lb/>
<pb n="61a"/>
常執罇罍篚羃者各位於罇罍篚羃之後郊社令帥齋<lb/>
郎以罇坫罍洗篚羃入設於位祭日未明十五刻太官<lb/>
令帥宰人以鑾刀割牲齋郎以豆取牲血置於饌所遂<lb/>
烹牲未明二刻太史令郊社令各服其服入設神位各<lb/>
於壇上北方南向席皆以莞設神位各於座首未明一<lb/>
刻祭官以下各服其服郊社令良醖令入實罇罍及玉<lb/>
<hi>山罍實以醍齊蜃罇實以沈齊散罇及山罍皆實以清酒齊加明水酒加元酒各實于上罇祭神之玉以兩珪有邸</hi>太祝以幣置於篚太官令帥進饌者實諸籩豆簠簋<lb/>
<pb n="61b"/>
等奉禮帥賛者先入就位賛引引御史太史執罇罍篚<lb/>
羃者入自東門當壇南重行北向西上立定奉禮曰再<lb/>
拜賛者承𫝊御史以下皆再拜訖執罇罍篚羃者各就<lb/>
位賛引引御史詣壇東陛升行掃除於上令史祝史行<lb/>
掃除於下訖引就位質明謁者引獻官賛引引執事者<lb/>
俱就東門外位太樂令帥工人次入就位謁者賛引各<lb/>
引獻官以下入就位立定奉禮曰再拜在位者皆再拜<lb/>
謁者進獻官之左白有司謹具請行事退復位協律郎<lb/>
<pb n="62a"/>
跪俛伏興舉麾鼓柷奏順和之樂蕤賔之均<hi>自後壇下之樂皆奏姑洗</hi>樂三成偃麾戞敔樂止奉禮曰再拜獻官以下皆再<lb/>
拜太祝取玉於篚立於罇所謁者引獻官詣岳壇升自<lb/>
南陛北向太祝以玉幣東向授獻官受登歌作肅和之<lb/>
樂以函鍾之均謁者引獻官進北面跪奠於岳神之座<lb/>
俛伏興謁者引退北面再拜訖登歌止謁者引獻官降<lb/>
自南陛還本位初獻官升奠玉幣太官令帥進饌者奉<lb/>
饌陳於東門外登歌止太官令引饌入俎初入門雍和<lb/>
<pb n="62b"/>
之樂作饌至陛樂止饌升南陛太祝迎引於壇上設於<lb/>
岳神座前<hi>籩豆葢羃徹之如式</hi>設訖太官令以下降自東陛以出<lb/>
太祝還罇所其鎮海以下之饌皆祝史迎於壇上設於<lb/>
神座前相次而畢訖謁者引獻官詣罍洗盥手訖洗爵<lb/>
謁者引升自南陛詣酒罇所執罇者舉羃獻官酌醍齊<lb/>
訖樂作謁者引詣岳神座北向跪奠爵興謁者引獻官<lb/>
少退北向立樂止初獻官進奠爵祝史各以爵酌奠鎮<lb/>
海以下還罇所太祝持版於神座之右東面跪讀祝文<lb/>
<pb n="63a"/>
<hi>祝文臨時撰</hi>訖興獻官再拜初讀祝文訖樂作太祝進奠版<lb/>
於神座還罇所獻官拜訖樂止太祝酌罍福酒進獻官<lb/>
之右西向立獻官再拜受爵跪祭酒啐酒奠爵興太祝<lb/>
帥齋郎進俎太祝減神前二牲胙肉<hi>皆取前脚第二骨</hi>加於俎<lb/>
西向授獻官受以授齋郎獻官跪取爵遂飲卒爵太祝<lb/>
受爵復於坫獻官興再拜謁者引獻官降復位諸祝各<lb/>
徹豆如常訖還罇所奉禮曰賜胙賛者唱再拜在位者<lb/>
皆再拜<hi>獻官不拜</hi>順和之樂作奉禮又曰再拜獻官以下皆<lb/>
<pb n="63b"/>
再拜樂一成止謁者進獻官之左白請就望瘞位西向<lb/>
立於衆官將拜諸太祝各執篚進神座前跪取玉幣齋<lb/>
郎以俎載毛血等各由其陛降壇詣瘞塪以物置於塪<lb/>
訖奉禮曰可瘞塪東西各四人寘土半塪謁者進獻官<lb/>
之左白禮畢遂引出賛引引執事以次出又賛引引御<lb/>
史太祝以下俱復執事位奉禮曰再拜御史以下皆再<lb/>
拜訖出賛引引工人以次出其祝板燔於齋所<lb/>
　　　肆覲東后<lb/>
<pb n="64a"/>
望秩之明日肆覲東后於告至之前刺史縣令皆先奉<lb/>
見如常將作先於行宫之南為宫壝方三百步面一門<lb/>
為壇於壝内三分壝二在南壇方九丈六尺髙四尺四<lb/>
出陛<hi>南面兩陛餘三面各一陛</hi>前二日太樂令設宫懸之樂於壇南<lb/>
如殿庭之儀前一日尚舍鋪御座於上近北南向又設<lb/>
解劍席於南陛之西南守宫於門外量設百官次文東<lb/>
武西以北為上東方刺史縣令次於文官之南蕃客次<lb/>
於武官之南所司陳輦輅於壇南如常典儀設羣官板<lb/>
<pb n="64b"/>
位文官一品以下九品以上位於壇東南每等異位重<lb/>
行西面以北為上武官一品以下九品以上位於壇西<lb/>
南當文官每等異位重行東面以北為上東方刺史縣<lb/>
令於壇南三分庭一在南每等異位重行北面以西為<lb/>
上若有蕃客則位於刺史之西每國異位重行北面以<lb/>
東為上設典儀位於南陛之東賛者二人在南差退俱<lb/>
西向北上奉禮設門外位文官一品以下九品以上位<lb/>
於門東每等異位重行西面武官一品以下九品以上<lb/>
<pb n="65a"/>
位於門西毎等異位重行東面俱以北為上設東方刺<lb/>
史縣令位於文官之南每等異位重行西面以北為上<lb/>
蕃客位於武官之南每國異位重行東面以北為上其<lb/>
日未明三刻諸衛各以其方器服量設牙旗於壝外四<lb/>
面未明一刻諸衞各勒所部列黄麾大仗屯門及鈒㦸<lb/>
陳於壝内如殿庭之儀羣官及刺史以下集各就次服<lb/>
其朝服蕃客集次各服其服侍中板奏請中嚴近仗陳<lb/>
於行宫門外諸侍衞之官各服其器服符寳郎奉寳俱<lb/>
<pb n="65b"/>
詣行宫門外奉迎典儀帥賛者先入就位吏部兵部主<lb/>
客户部賛羣官客使俱出次通事舍人各引就門外位<lb/>
刺史縣令俱執贄通事舍人引就門外位<hi>贄各以其土所有錦綺繒布葛越之屬俱五兩為一束而執之仍飾以黄帊</hi>其餘當土常貢之物並盛以<lb/>
篚其屬執之列於縣令位後通事舍人引文武官一品<lb/>
以下九品以上先入就位侍中板奏外辦皇帝將出仗<lb/>
動太樂令令撞黄鍾之鐘右五鐘皆應協律郎舉麾工<lb/>
鼓柷奏太和之樂皇帝服衮冕乗輿以出曲直華葢警<lb/>
<pb n="66a"/>
蹕侍衞如常儀皇帝入自北壝門由北陛升壇即御座<lb/>
樂止腰輿退其羽儀華葢仍侍於御側通事舍人引東<lb/>
方刺史以下入就位鴻臚引蕃客次入就位初刺史入<lb/>
壝門懸下舉麾舒和之樂作至位立定樂止典儀曰再<lb/>
拜賛者承𫝊執贄者俱跪奠贄興在位者皆再拜訖跪<lb/>
取贄興<hi>凡拜奠贄皆如之</hi>侍中前承制降詣刺史東北西面立<lb/>
稱有制<hi>蕃客則舍人承㫖宣勅</hi>刺史以下皆再拜宣制訖又再拜<lb/>
户部引諸州貢物兩行各入於刺史位前東西陳之龜<lb/>
<pb n="66b"/>
為前列金次之丹漆絲纊四海九州美物重行量陳於<lb/>
後訖執物者各退立於東西廂文武前側立通事舍人<lb/>
引刺史為首者一人執贄詣解劍席跪解劍脫舄執贄<lb/>
興舍人接引升壇詣御座前北面跪奏稱具官臣姓名<lb/>
等敢獻壌奠遂奠贄俛伏興又舍人跪舉以東授所司<lb/>
舍人引刺史降詣解劍席跪佩劍納舄興通事舍人引<lb/>
復北面位初為首者奠贄通事舍人引在庭者以次奠<lb/>
贄於位前訖各俛伏興引退復位訖刺史以下俱再拜<lb/>
<pb n="67a"/>
户部尚書進詣階間北面跪奏稱户部尚書臣某言諸<lb/>
州貢物請付所司俛伏興侍中前承詔退稱制曰可尚<lb/>
書退復位所司受贄其執貢物各進執物所司引退俱<lb/>
出東門初刺史將朝中書侍郎以諸州鎮表方别為一<lb/>
案俟於西門外給事中以祥瑞案俟於東門外俱令史<lb/>
絳公服對舉案侍郎給事中俱就侍臣班初刺史將入<lb/>
門中書侍郎降引表案入詣西階下東面立給事中降<lb/>
引祥瑞案詣東階下西面立刺史將升奠中書令黄門<lb/>
<pb n="67b"/>
侍郎俱降立於階下刺史執贄升階中書令黄門侍郎<lb/>
各執所奏之文以次升初户部尚書奏退復位訖中書<lb/>
令前跪奏諸方表訖黄門侍郎又進跪奏祥瑞各還侍<lb/>
位侍郎與給事中引案退司儀日再拜賛者承𫝊文武<lb/>
羣官刺史以下及諸國客俱再拜訖通事舍人以次引<lb/>
北面位者出就門外位侍中前奏稱侍中臣某言禮畢<lb/>
俛伏興還侍位皇帝興太樂令令撞蕤賔之鍾左五鍾<lb/>
皆應太和之樂作皇帝乗輿降自北陛警蹕侍衞如來<lb/>
<pb n="68a"/>
儀入行宫樂止通事舍人引東西面位者以次出設㑹<lb/>
如正㑹之儀<lb/>
　　　考制度<lb/>
朝覲之明日左右丞相以考制度事奏聞命太常卿採<lb/>
詩陳之以觀百姓之風俗命市納賈以觀百姓之所好<lb/>
惡命典禮者考時月定日同律觀禮樂制度衣服正之<lb/>
山川神祗有不舉者為不敬宗廟有不順者為不孝不<lb/>
孝不敬者則長官黜以爵革制度衣服者為叛叛者長<lb/>
<pb n="68b"/>
官有討有功徳于百姓者加爵賞五月南巡狩至于南<lb/>
嶽如東巡狩之禮八月西巡狩至于西嶽如南巡狩之<lb/>
禮十有一月北巡狩至于北嶽如西巡狩之禮歸格于<lb/>
宗禰用特如别禮若告封禪如别儀<lb/>
　　　　蕙田案開元禮諸儀皆仿虞書舜典禮記王<lb/>
　　　　制最為雅正<lb/>
唐書𤣥宗本紀開元二十一年十月壬午如潞州丙戌<lb/>
中書門下慮巡幸所過囚辛卯赦潞州給三年賜髙年<lb/>
<pb n="69a"/>
粟帛十一月辛丑如北都癸丑赦北都給復三年庚申<lb/>
如汾隂大赦免供頓州今嵗税賜文武官階勲爵諸州<lb/>
侍老帛武徳以來功臣後及唐隆功臣三品以上一子<lb/>
官民酺三日十二月辛未至自汾隂<lb/>
冊府元龜開元二十四年正月敕以前議西幸屬嵗不<lb/>
登闗輔之間且欲無擾今稼漸熟漕運復多而陵寢又<lb/>
違蒸嘗永感農隙順動得非其時前取今年十月幸西<lb/>
京者以其月三日發東都取南路應縁頓所務要崇節<lb/>
<pb n="69b"/>
減所司明為條例勿有煩勞十月戊申發東都幸京師<lb/>
甲子至陜州丁亥至京師<lb/>
　　　　　　　　　　右唐<lb/>
　<lb/>
　<lb/>
　<lb/>
　<lb/>
　五禮通考卷一百七十九<lb/>
</p>
<p>
</p>
  </div>
</body>
</text>
</TEI>
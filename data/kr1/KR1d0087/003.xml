<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
五禮通考原序<lb/>
三代時禮行於上自王侯迄士庶皆肄習焉無庸稽之<lb/>
簡冊也淩夷至春秋學士大夫猶相與講明指示斯須<lb/>
不去秦燔典籍禮經蕩然叔孫通補苴於漢僅以綿蕞<lb/>
習之而禮幾不可問矣自時厥後注疏家掇拾煨燼之<lb/>
餘强以已意附㑹分離乖隔瑕釁百端故孔文舉謂鄭<lb/>
康成時有臆説郊天鼓殆不必麒麟之皮也夫以康成<lb/>
之悉心搜討不避拙不辭難而當時已不免詆呵況其<lb/>
<pb n="1b"/>
他乎予嘗謂詩書雖殘缺而迹其遺文尚皆有義理可<lb/>
據惟禮則隨時代更郊社所配殷周各異南北之祀分<lb/>
合多岐一端如此餘可例矣又未經夫子手定故羣儒<lb/>
議論紛紛比於聚訟若唐之開元禮宋之太常因革禮<lb/>
雖命儒臣纂輯垂為一代章程而因陋就簡大畧與綿<lb/>
蕞等後人但藉以考其同異而已非好學精思者孰能<lb/>
訂其是非得失而正之往時崑山徐大司㓂有讀禮通<lb/>
考一書於諸禮猶闕而未備少宗伯秦公奮然繼起合<lb/>
<pb n="2a"/>
五禮而編次之薈萃該洽受心所是而非以立異於古<lb/>
有稽而不敢茍同其不可强釋者則闕疑焉仍其名曰<lb/>
通考今秋兒子和寧給假歸里爰以授之而索予弁其<lb/>
首予讀之听然莫逆於心也夫五禮之用大以經世小<lb/>
以物身雖難言又烏可以不論世之噤不敢措一詞者<lb/>
既病其言雜復未覩禮家之大全故安於放而習於簡<lb/>
耳非篤古而宿其業又烏能蕆之予與秦氏世好従父<lb/>
弱六出尊大父對巖先生之門藥師又與予同年友也<lb/>
<pb n="2b"/>
日往來寄暢園中與其羣従子弟遊素知其家多藏書<lb/>
凡禮經疏義外間絶少刋本而庋貯緘題者數十笥宗<lb/>
伯以絶人之姿盡發而讀之早嵗即洞其條理綜核纂<lb/>
注彚為一編通籍後簪筆承明毎稍暇輒抒思釐定至<lb/>
晉居秩宗而帙始成人以為善於其職云予謂是惟能<lb/>
宿其業耳積數十年博觀閎覽之資用以搜擇融洽折<lb/>
諸儒之異同而求其是將使後之考禮者恍然如日再<lb/>
中不至若扣槃捫燭也故不敢以老辭序而歸之<lb/>
<pb n="3a"/>
乾隆十有八年秋八月陽湖八十二老人蒋汾功<lb/>
</p>
<p>
</p>
  </div>
</body>
</text>
</TEI>
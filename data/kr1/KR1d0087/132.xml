<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百二十二</head> <lb/>
    <p>
<pb n="1a"/>
欽定四庫全書<lb/>
　五禮通考卷一百二十二<lb/>
　　　　　　　　　　　　刑部尚書秦蕙田撰<lb/>
　　吉禮一百二十二<lb/>
　　　功臣配享<lb/>
　　　　蕙田案配享之典國家所以報功而勸忠也<lb/>
　　　　周禮祭于大烝並及禘祫後世不廢焉<lb/>
書盤庚兹予大享于先王爾祖其從與享之<hi>𫝊古者天子錄功臣<pb n="1b"/>配食于廟大享烝嘗也功疏此大享于先王謂天子祭宗廟也言古者天子錄  臣配食于廟故臣之先祖得與享之也古者孔氏據已而道前世也此殷時已然矣大享烝嘗者烝嘗是秋冬祭名謂之大享者以事各有對若烝嘗對禘祫則禘祫為大烝嘗為小若四時自相對則烝嘗為大礿祠為小知烝嘗有功臣與祭者案周禮司勲云凡有功者銘書于王之太常祭于大烝司勲詔之是也秋冬之祭尚及功臣則禘祫可知近代以來惟禘祫乃祭功臣配食時祭不及之也近代以來功臣配食各配所事之君若所事之君其廟已毁時祭不祭毁廟其君尚不時祭其臣固當止矣禘祫則毁廟之主亦在焉其時功臣亦當在也</hi>
　<hi>陳氏大猷曰大勲勞之人方得配食非徧及有功者</hi>
　　　　蕙田案周禮祭于大烝之文則知大享専指<lb/>
<pb n="2a"/>
　　　　烝而不及嘗矣蓋烝嘗同為大享而烝尤大<lb/>
　　　　于嘗故報功臣焉注兼烝嘗恐非<lb/>
詩商頌長𤼵允也天子降于卿士實惟阿衡實左右商<lb/>
王<lb/>
　<hi>蘇氏轍曰大禘之祭所及者逺卿士伊尹葢與祭于禘者也商書曰兹予大享于先王爾祖其從與享之</hi>
　<hi>是禮也豈其起于商之世歟</hi>
　孔叢子書曰兹予大享于先王爾祖其從與享之季<lb/>
　桓子問曰此何謂也孔子曰古者大臣有功死則必<lb/>
<pb n="2b"/>
　祀之于廟所以殊有績勸忠勤也盤庚舉其事以厲<lb/>
　其世臣故稱焉桓子曰天子之臣有大功者則既然<lb/>
　矣諸侯之臣有大功者可以如之乎孔子曰勞能定<lb/>
　國功加於民大臣死難雖食之公廟可也桓子曰其<lb/>
　位次如何孔子曰天子諸侯之臣生則有列于朝死<lb/>
　其有位於廟其序一也<lb/>
書洛誥周公曰王肇稱殷禮祀于新邑咸秩無文予齊百<lb/>
工伻從王于周予惟曰庶有事今王即命曰記功宗以<lb/>
<pb n="3a"/>
功作元祀惟命曰汝受命篤弼<hi>𫝊言王當始舉殷家祭祀以禮典祀于新邑皆次秩不在禮文者而祀之我整齊百官使從王于周行其禮典我惟曰庶幾有善政事今王就行王命于洛邑曰當記人之功尊人亦當用功大小為序有大功則列大祀謂功施于民者惟天命我周邦汝受天命厚矣當輔大天命視羣臣有功者記載之乃汝新即政其當盡自教衆官躬化之  疏君知臣功則臣皆盡力</hi>
　蔡氏沈曰殷盛也與五年再殷祭之殷同功宗功之<lb/>
　尊顯者蓋功臣皆祭于大烝而勲勞之最尊顯者則<lb/>
　為之冠故謂之元祀周公教成王即命曰記功之尊<lb/>
　顯者以功作元祀矣又惟命之曰汝功臣受此褒賞<lb/>
<pb n="3b"/>
　之命當益厚輔王室蓋作元祀既以慰答功臣而又<lb/>
　勉其左右王室益圖久大之業也<lb/>
　　　　蕙田案注疏以記功宗為記人之功尊人蔡<lb/>
　　　　氏以為記有功之尊顯者二說不同蔡義為<lb/>
　　　　長<lb/>
周禮夏官司勲王功曰勲<hi>注輔成王業若周公</hi>國功曰功<hi>注保全國家若伊尹</hi>民<lb/>
功曰庸<hi>注法施于民若后稷</hi>事功曰勞<hi>注以勞定/國若禹</hi>治功曰力<hi>注制法成治若咎繇</hi>戰<lb/>
功曰多<hi>注剋敵出竒若韓信陳平司馬法曰上多前虜</hi>凡有功者銘書于王之太常祭<lb/>
<pb n="4a"/>
于大烝司勲詔之<hi>注銘之言名也生則書于王旌以識其人與功也死則于烝先王祭之詔謂告其神以辭也盤庚告其卿大夫曰兹予大享于先王爾祖其從與享之是也今漢祭功臣于廟庭  疏必祭功臣在冬之烝祭者烝者衆也冬時物成者衆故祭功臣案彼書注以大享為烝嘗者此舉冬祭物成者衆而言其嘗時亦祭之也或周時直于烝時祭功臣殷時烝嘗俱祭禮異故也</hi>
　　　　蕙田案疏謂周於烝祭祭功臣殷於烝嘗皆<lb/>
　　　　祭功臣此亦無可考<lb/>
　<hi>鄭氏鍔曰王功者輔成王業勤勞王室輔幼孤以嗣王者之緒明王道以成王者之治即是功而謂之勲</hi>
　<hi>勲有薰烝之義謂其功之大薰烝宇宙上達于王也周公之有大勲勞是已國功者國爾忘家盡瘁國事</hi>
<pb n="4b"/>
　<hi>凡所施為無非為國計者即是功而謂之功功者事有成效之義獨此名曰功葢人臣立功正以保全王</hi>
　<hi>國為主進而上名以勲功不足道也抑而下則曰勞曰力之類皆不足正名其功也惟為國而有成者正</hi>
　<hi>可謂之功民功者害為民除之利為民興之或便于昔而不便於今則為民革之或興于前而廢于後則</hi>
　<hi>為民舉之即是功而謂之庸庸者用也事功者或從王事或任國事或有所營為或有所創制黽勉從之</hi>
　<hi>不畏其適我也即是功而謂之勞勞有經營艱苦之意也治功者或平水土或開草萊或任土地或疏導</hi>
　<hi>溝洫即是功而謂之力力謂其用力以作為也戰功者戰以伐謀為上而以伐兵為下以正合以竒勝執</hi>
　<hi>俘折馘斬將搴旊奏凱而旋者是也即是功而謂之多多者算數過人之義</hi>
　<hi>又曰太常之書司常之職也大烝之祭大宗伯之職也司勲知立功之人當銘則詔之使銘當祭則詔之</hi>
<pb n="5a"/>
　<hi>使祭銘于太常使與日月同其久也祭于大烝使與祖宗之神同享乎盛祭也可以見其報之之厚</hi>
　　　　蕙田案詔字當以鄭氏鍔之説為長<lb/>
　<hi>王氏昭禹曰必使司勲詔之則以有大功者其貳藏于司勲故也</hi>
　<hi>王氏安石曰大烝冬之大享當是時百物皆報焉祭有功宜矣</hi>
春秋定公十四年左氏傳梁嬰父惡董安于謂知文子<lb/>
曰不殺安于使終為政于趙氏趙氏必得晉國盍以其<lb/>
先發難也討于趙氏文子使告于趙孟曰范中行氏雖<lb/>
信為亂安于則發之是安于與謀亂也晉國有命始禍<lb/>
<pb n="5b"/>
者死二子既伏其罪矣敢以告趙孟患之安于曰我死<lb/>
而晉國寧趙氏定將焉用生人誰不死吾死莫矣乃縊<lb/>
而死趙孟尸諸市而告於知氏曰主命戮罪人安于既<lb/>
伏其罪矣敢以告知伯從趙孟盟而後趙氏定祀安于<lb/>
於廟<hi>注趙氏廟名疏禮臣有大功配食于廟周禮司勲云凡有功  者銘書于王之太常祭于大烝司勲詔之尚書盤庚云兹予大享于先王爾祖其從與享之孔安國云古者天子錄功臣配食于廟大享烝嘗也天子既有此禮諸侯或亦有之今趙氏祀安于於趙氏之廟其意亦如此也</hi>
　　　　蕙田案觀孔叢子所載孔子與季桓子問答<lb/>
<pb n="6a"/>
　　　　語則知自定公以前諸侯之國無有以臣配<lb/>
　　　　享者故孔頴達云諸侯或亦有之然則以家<lb/>
　　　　臣而祀于私廟僭禮自趙簡子始也<lb/>
　　　　　　　　　　右經𫝊功臣配享<lb/>
漢舊儀宗廟祭功臣四十人食堂下惟御僕滕公祭於<lb/>
廟門外塾<lb/>
杜佑通典漢制祭功臣于庭生時侍讌于堂死則降在<lb/>
庭位與士庶為列<lb/>
<pb n="6b"/>
三國魏志明帝本紀青龍元年夏五月壬申詔祀故大<lb/>
將軍夏侯惇大司馬曹仁車騎將軍程昱于太祖廟庭<lb/>
　注魏書載詔曰昔先王之禮於功臣存則顯其爵祿<lb/>
　沒則祭于大烝故漢氏功臣祀于廟庭大魏元功之<lb/>
　臣功勲優著終始休明者其皆依禮祀之于是以惇<lb/>
　等配享之<lb/>
齊王本紀正始四年秋七月詔祀故大司馬曹真曹休<lb/>
征南大將軍夏侯尚太常桓階司空陳羣太傅鍾繇車<lb/>
<pb n="7a"/>
騎將軍張郃左將軍徐晃前將軍張遼右將軍樂進太<lb/>
尉華歆司徒王朗驃騎將軍曹洪征西將軍夏侯淵後<lb/>
將軍朱靈文聘執金吾臧霸破虜將軍李典立義將軍<lb/>
龎德武猛校尉典韋于太祖廟庭<lb/>
五年冬十一月癸卯詔祀故尚書令荀攸于太祖廟庭<lb/>
　注臣松之以為故魏氏配享不及荀彧蓋以其末年<lb/>
　異議又位非魏臣故也至于升程昱而遺郭嘉先鍾<lb/>
　繇而後荀攸則未詳厥趣也徐佗謀逆而許禇心動<lb/>
<pb n="7b"/>
　忠義之至逺同于日磾且潼關之危非褚不濟禇之<lb/>
　功烈有過典韋今祀韋而不及禇又所未達也<lb/>
六年冬十一月祫祭太祖廟始祀前所論佐命臣二十<lb/>
一人<lb/>
嘉平三年十一月有司奏諸功臣應享食于太祖廟者<lb/>
更以官為次太傳司馬宣王功髙爵尊最在上<lb/>
陳留王本紀景元三年詔祀故軍諮祭酒郭嘉于太祖<lb/>
廟庭<lb/>
<pb n="8a"/>
通典魏髙堂隆議曰案先典祭祀之禮皆依生時尊卑<lb/>
之叙以為位次功臣配享于先王像生時侍讌燕禮大<lb/>
夫以上皆升堂以下則位于庭其餘則與君同牢至於<lb/>
爼豆薦羞唯君備公降于君卿大夫降于公士降于大<lb/>
夫使功臣配食于烝祭所以尊崇其德明其勲以勸嗣<lb/>
臣也議者欲從漢氏祭之于庭此為貶損非寵異之謂<lb/>
也貴者取貴骨賤者取賤骨今使配食者因君之牢以<lb/>
貴賤為爼庶合事宜周志曰勇則害上不登于明堂共<lb/>
<pb n="8b"/>
用謂之勇言有勇而無義死不登堂而配食此即配食<lb/>
之義位在堂之明審也下為北面三公朝立之位耳燕<lb/>
則脫屨升堂不在庭也凡獻爵有十二九七五三之差<lb/>
君禮大夫三獻太祝令進三爵于配食者可也<lb/>
　　　　蕙田案左傳勇則害上不登于明堂杜注云<lb/>
　　　　明堂祖廟也所以策功序德故不義之士不<lb/>
　　　　得升孔疏云鄭元以為明堂在國之陽與祖<lb/>
　　　　廟别處左氏舊說及賈逵盧植蔡邕服䖍等<lb/>
<pb n="9a"/>
　　　　皆以祖廟與明堂為一故杜同之祭統云古<lb/>
　　　　者明君必賜爵祿于太廟𫝊稱公行還告廟<lb/>
　　　　舍爵策勲是明堂之中所以策功序德故不<lb/>
　　　　義之人不得升之也據注疏二家是謂生而<lb/>
　　　　入廟受賞耳魏髙堂隆則以為登堂配食乃<lb/>
　　　　指死後而言今案狼瞫前則曰吾未得死所<lb/>
　　　　後則曰死而不義非勇也是引周志之言明<lb/>
　　　　指死後審矣髙堂隆在杜預以前釋經必有<lb/>
<pb n="9b"/>
　　　　所依據也<lb/>
　　　　　　　　　　右漢魏<lb/>
晉書武帝本紀咸寧元年八月壬寅以故太傅鄭冲太<lb/>
尉荀顗司徒石苞司空裴秀驃騎將軍王沈安平獻王<lb/>
孚等及太保何曽司空賈充太尉陳騫中書監荀朂平<lb/>
南將軍羊祐齊王攸等皆列于銘享<lb/>
文獻通考散騎常侍任茂議案魏功臣配食禮叙六功<lb/>
之勲祭陳五祀之品或祀之于一代㦯𫝊之于百代盖<lb/>
<pb n="10a"/>
社稷五祀所謂𫝊之於百代者古之王臣有明德大功<lb/>
若勾龍之能平水土柱之能樹百榖則祀社稷異代不<lb/>
廢也昔湯既勝夏欲遷其社不可乃遷稷而周棄德可<lb/>
代柱而勾龍莫廢也若四叙之屬分主五方則祀為貴<lb/>
神𫝊之異代載之春秋非此之類則雖明如咎繇勲如<lb/>
伊尹功如呂尚各於當代祀之不祭于異代也然則伊<lb/>
尹于殷雖有王功之茂不配食于周之清廟矣今之功<lb/>
臣論其勲蹟比咎繇伊尹呂尚猶或未及凡云配食各<lb/>
<pb n="10b"/>
配食于主也今主遷廟臣宜從享大司馬石苞等議魏<lb/>
代功臣宜歸之陳留國使修常祀允合事理<lb/>
宋書長沙景王𫝊太祖元嘉九年詔曰古者明王經國<lb/>
司勲有典平章以馭德刑班瑞以醻功烈銘徽庸于鼎<lb/>
彛配祫祀于清廟是以從享先王義存商誥祭于大烝<lb/>
禮著周典自漢迄晉世崇其文王猷既昭幽顯咸秩先<lb/>
皇經緯天地撥亂受終駿命爰集光宅區宇雖聖明淵<lb/>
運三靈允協抑亦股肱翼亮之勤祈父宣力之効故使<lb/>
<pb n="11a"/>
持節侍中都督南徐兖二州揚州之晉陵京口諸軍事<lb/>
太傅南徐兖二州刺史長沙景王故侍中大司馬臨川<lb/>
烈武王故司徒南康文宣公穆之侍中衛將軍開府儀<lb/>
同三司錄尚書事揚州刺史華容縣開國公𢎞使持節<lb/>
散騎常侍都督江州豫州西陽新蔡晉熈四郡軍事征<lb/>
南大將軍開府儀同三司江州刺史永修縣開國公道<lb/>
濟故將軍青州刺史龍陽縣開國侯鎮惡或履道廣流<lb/>
秉德冲邈或雅景髙邵風鑒明逺或識唯知正才畧開<lb/>
<pb n="11b"/>
邁咸文德以熈帝載武功以隆景業固以侔蹤姬旦方<lb/>
軌伊召者矣朕以寡德纂成鴻緒每惟道勲思遵令典<lb/>
而太常未銘從祀尚闕鑒寐欽屬永言深懐便宜敬是<lb/>
前式憲兹嘉禮勒功天府配祭廟庭俾示徽章垂美長<lb/>
世茂績逺猷永𫝊不朽<lb/>
南齊書禮志永明十年詔故太宰褚淵故太尉王儉故<lb/>
司空柳世隆故驃騎大將軍王敬則故鎮東大將軍陳<lb/>
顯達故鎮東將軍李安民六人配享太祖廟庭祠部郎<lb/>
<pb n="12a"/>
何諲之議功臣配享累行宋世檢其遺事題列坐位具<lb/>
書贈官爵諡及名文不稱主便是設板也白虎通云祭<lb/>
之有主孝子以繫心也揆斯而言升配廟庭不容有主<lb/>
宋時板度既不復存今之所制大小厚薄如尚書召板<lb/>
為得其衆有司攝太廟舊人亦云見宋功臣配享坐板<lb/>
與尚書板相似<lb/>
隋書禮儀志武帝即位遷主太廟春祠夏礿秋嘗冬烝<lb/>
并臘一歲凡五謂之時祭三年一禘五年一祫謂之殷<lb/>
<pb n="12b"/>
祭禘以夏祫以冬皆以功臣配天監三年何佟之議曰<lb/>
禘於首夏物皆未成故為小祫於秋冬萬物皆成其禮<lb/>
尤大司勲列功臣有六皆祭于大烝知祫尤大乃及之<lb/>
也近代禘祫並不及功臣有乖典制宜改詔從之自是<lb/>
祫祭乃及功臣<lb/>
陳書文帝本紀天嘉二年九月甲寅詔曰姬業方闡望<lb/>
載渭濱漢歴既融道通圯上若乃摛精辰宿降靈帷岳<lb/>
風雲有感夢寐是求斯固舟楫鹽梅遞相表裏長世建<lb/>
<pb n="13a"/>
國罔或不然至于銘德太常從祀清廟以貽厥後來垂<lb/>
諸不朽者也前皇經濟區宇裁成品物靈貺式甄光膺<lb/>
寳命雖謨明濬發幽顯協從亦文武賢能翼宣王業故<lb/>
大司馬驃騎大將軍瑱故司空文育故平北將軍開府<lb/>
儀同三司僧明故中䕶軍頴故領軍將軍擬或締構艱<lb/>
難經綸夷險或摧鋒冐刄殉義遺生或宣哲協規綢繆<lb/>
帷幄或披荆汗馬終始勤劬莫不罄誠悉力屯㤗以之<lb/>
朕以寡昧嗣膺丕緒永言勲烈思𢎞典訓便可式遵故<lb/>
<pb n="13b"/>
實載揚盛軌可並配食髙祖廟庭俾兹大猷永𫝊宗祏<lb/>
世祖本紀天嘉五年三月壬午詔以故䕶軍將軍周鐵<lb/>
虎配食髙祖廟庭<lb/>
　周鐵虎傳天嘉五年世祖又詔曰漢室功臣形寫宫<lb/>
　觀魏朝猛將名配宗祧功烈所以長存世代因之不<lb/>
　朽故侍中䕶軍將軍青冀二州刺史沌陽縣開國侯<lb/>
　鐵虎誠節鯁亮力用雄敢王業初基行間累及垂翅<lb/>
　賊壘正色冦庭古之遺烈有識同壯隕身不屈雖隆<lb/>
<pb n="14a"/>
　榮等營魂易逺言追嘉惜宜仰陪壖寢恭頒享奠可<lb/>
　配食髙祖廟庭<lb/>
宣帝本紀大建四年秋九月景寅以故太尉徐度儀同<lb/>
杜稜儀同程靈洗配食髙祖廟庭故車騎將軍章昭達<lb/>
配食世祖廟庭<lb/>
　　　　　　　　　　右晉宋齊梁陳<lb/>
伽藍記北魏廣陵王即皇帝位爾朱世隆加儀同三司<lb/>
尚書令東平王餘官如故贈太原王相國晉王加九錫<lb/>
<pb n="14b"/>
立廟于芒嶺首陽山上舊有周公廟世隆欲以太原王<lb/>
功比周公故立此廟廟成為火所災有一柱焚之不盡<lb/>
後三日雷雨震電霹靂擊為數叚柱下石及廟瓦皆碎<lb/>
于山下復命百官議太原王配享司直劉季明議云不<lb/>
合世隆問其故季明曰若配世宗於宣武無功若配孝<lb/>
明親害其母若配莊帝為臣不忠為荘帝所戮以此論<lb/>
之無所配也世隆怒曰卿亦合死季明曰下官既為議<lb/>
臣依禮而言不合聖心俘翦惟命議者咸歎季明終得<lb/>
<pb n="15a"/>
無恙<lb/>
北齊書孝昭帝本紀皇建元年十一月庚申詔以故太<lb/>
師尉景故太師竇泰故太師太原王婁昭故太宰章武<lb/>
王厙狄干故太尉叚榮故太師万俟普故司徒蔡儁故<lb/>
太師髙乾故司徒莫多婁貸文故太保劉貴故太保封<lb/>
祖裔故廣州刺史王懐十二人配享太祖廟庭故太師<lb/>
清河王岳故太宰安徳王韓軌故太宰扶風王可朱渾<lb/>
道元故太師髙昻故大司馬劉豐故太師万俟受洛干<lb/>
<pb n="15b"/>
故太尉慕容紹宗七人配享世宗廟庭故太尉河東王<lb/>
潘相樂故司空薛修義故太傅破六韓常三人配享顯<lb/>
祖廟庭<lb/>
北周書明帝本紀二年冬十二月癸亥太廟成辛巳以<lb/>
功臣琅琊貞獻公賀㧞勝等十三人配享太祖廟庭<lb/>
　　　　　　　　　右北魏北齊北周<lb/>
隋書禮儀志禘祫之月則停時饗而陳諸瑞物及伐國<lb/>
所獲珍竒于廟庭及以功臣配饗<lb/>
<pb n="16a"/>
舊唐書太宗本紀貞觀十四年冬十月己卯詔以贈司<lb/>
空河間元王孝恭贈陜東道大行臺尚書右僕射鄖節<lb/>
公殷開山贈民部尚書渝襄公劉政會等配享髙祖廟<lb/>
庭<lb/>
通典貞觀十六年有司言禮功臣配享于廟庭禘享則<lb/>
不配依令禘祫之日功臣並得配享請集禮官學士等<lb/>
議太常卿韋挺等議曰古者臣有大功享祿其後子孫<lb/>
率禮潔粢豐盛礿祠烝嘗四時不輟國家大祫又得配<lb/>
<pb n="16b"/>
焉所以昭明其勲尊崇其德以勸嗣臣也其禘及時享<lb/>
功臣皆不應享故周禮六功之官皆配大烝而已先儒<lb/>
皆以大烝為祫祭梁初誤禘功臣左丞何佟之駁議武<lb/>
帝允而依行降暨周齊俱遵此義竊以五年再殷合諸<lb/>
天道之大小小則人臣不與大則兼及有功禮禘無配<lb/>
功臣誠謂理不可易從之<lb/>
　顔師古功臣配享議曰竊以肅恭禋祀經邦彛訓追<lb/>
　逺念功歴代鴻典於穆清廟備孝享于吉蠲股肱良<lb/>
<pb n="17a"/>
　哉豫銘常之配侑爰𤼵明詔俾命率由秩宗致請博<lb/>
　謀僚列爾雅說祀禘為大祭公羊傳義大事為祫何<lb/>
　休所釋又異鄭元然皆一配之文曾無重祀之證是<lb/>
　非衆論雖曰踳駮隆殺二端厥趣可覩謹案祫者合<lb/>
　食禘乃禘祭禘小于祫理則非疑商書稱從與其大<lb/>
　享周禮著祭于大烝是知小祀不及功臣其事又無<lb/>
　可惑魏晉以降莫不通行中間雖經差失梁朝又以<lb/>
　矯正有齊立號朝宗河朔周氏命歴卜食咸陽修定<lb/>
<pb n="17b"/>
　禮儀皆有憑據同遵此典未嘗釐革今欲更改實謂<lb/>
　非宜又尋古之配祭皆在于冬據其時月益明非禘<lb/>
　况乎臣之立功各因所奉享祀之日從主升配禘之<lb/>
　為祭自于本室廟未毁者不至太祖之庭君既不來<lb/>
　而臣獨當祀列對揚尊極乃非所宜今請祫配功臣<lb/>
　禘則不豫依經合義進退為允謹議<lb/>
　　　　蕙田案禘祭無配享其禮極是特所謂禘者<lb/>
　　　　非古之禘耳<lb/>
<pb n="18a"/>
文獻通考唐太宗貞觀禮祫享功臣配享于廟庭禘享<lb/>
則不配後又令祫禘之日功臣並得配享初太常卿韋<lb/>
縚等議功臣祫享之日配享于廟庭禘及時享則皆不<lb/>
預其議遂行至開元初復令禘之日亦皆配享非舊典<lb/>
也配享位在各帝廟庭太階之東少南西向以北為上<lb/>
舊唐書髙宗本紀貞觀二十三年皇太子即位九月丙<lb/>
寅贈太尉梁國公𤣥齡贈司徒申國公士廉贈左僕射<lb/>
蔣國公屈突通並配食太宗廟庭<lb/>
<pb n="18b"/>
顯慶五年二月甲午祀舊宅以武士彠殷開山劉政㑹<lb/>
配食<lb/>
中宗本紀神龍二年閏二月停許敬宗配享以贈太尉<lb/>
鄭公魏徵配享太宗廟<lb/>
𤣥宗本紀開元六年六月乙酉制以故侍中桓彦範敬<lb/>
暉故中書令兼吏部尚書張柬之故特進崔𤣥暐故中<lb/>
書令袁恕已配享中宗廟庭故司空蘇瓌故左丞相太<lb/>
子少保郴州刺史劉幽求配享睿宗廟庭<lb/>
<pb n="19a"/>
文獻通考順宗既塟議祧遷中宗廟有司疑曰五王有<lb/>
安社稷功若遷中宗則配享永絶判集賢院事蔣又曰<lb/>
禘祫功臣乃合食太廟中宗廟雖毁而禘祫並陳太廟<lb/>
此則五王配食與初一也由是遷廟遂定<lb/>
開元禮祫禘以功臣配享享日未明一刻太廟令布功<lb/>
臣神座于太廟之庭吏部尚書贈司空鄖國公殷開山<lb/>
光祿卿渝國公劉政㑹開府儀同三司淮安靖王神通<lb/>
禮部尚書贈司空河間元王孝恭配享髙祖廟庭太階<lb/>
<pb n="19b"/>
之東少南西向以北為上司空贈太尉梁國文昭公房<lb/>
𤣥齡特進贈司空鄭國文貞公魏徴洛州都督贈尚書<lb/>
左僕射蔣國忠公屈突通開府儀同三司贈司徒申國<lb/>
文獻公髙士亷配享太宗廟庭少南西向以北為上司<lb/>
空太子太師贈太尉英國貞武公李勣中書令贈尚書<lb/>
右僕射髙唐縣公馬周尚書左僕射兼太子少傅北平<lb/>
縣公張行成配享髙宗廟庭少南西向以北為上侍中<lb/>
譙國公桓彦範侍中平陽郡公敬暉中書令兼吏部尚<lb/>
<pb n="20a"/>
書濮陽郡公張柬之特進博陵郡公崔𤣥暐中書令南<lb/>
陽郡公袁恕已配享中宗廟庭少南西向以北為上尚<lb/>
書左僕射太子少傅贈司空許國文貞公蘇瓌尚書左<lb/>
丞相太子少保徐國公劉幽求配享睿宗廟庭少南西<lb/>
向以北為上諸座各設版于座首其版文各具題官爵<lb/>
姓名每座各設壺罇二于左北向𤣥酒在西加勺冪置<lb/>
爵于罇下設洗于終獻罍洗東南北向太廟令與良醖<lb/>
令以齊實罇如常堂上設饌訖太官令帥進饌者出奉<lb/>
<pb n="20b"/>
饌入祝迎引于座左各設於座前太官令以下出祝還<lb/>
罇所亞獻將畢贊引引獻官詣罍洗盥手洗爵詣酒罇<lb/>
所執罇者舉冪獻官酌酒諸助奠者皆酌酒訖贊引引<lb/>
獻官進詣首座前東面奠爵贊引引還本位于獻官進<lb/>
奠諸助奠者各進奠于座還罇所于堂上徹豆祝進首<lb/>
座前徹豆還罇所<lb/>
舊唐書禮儀志舊儀髙祖之廟則開府儀同三司淮安<lb/>
王神通禮部尚書河間王孝恭陜東道大行臺右僕射<lb/>
<pb n="21a"/>
鄖國公殷開山吏部尚書渝國公劉政會配饗太宗之<lb/>
廟則司空梁國公房𤣥齡尚書右僕射萊國公杜如晦<lb/>
尚書左僕射申國公髙士亷配饗髙宗之廟則司空英<lb/>
國公李勣尚書左僕射北平縣公張行成中書令髙唐<lb/>
縣公馬周配饗中宗之廟則侍中平陽郡王敬暉侍中<lb/>
扶陽郡王桓彦範中書令南陽郡王袁恕已配饗睿宗<lb/>
之廟則太子太傅許國公蘇環尚書左丞相徐國公劉<lb/>
幽求配饗天寶六載太廟配饗功臣髙祖室加裴寂劉<lb/>
<pb n="21b"/>
文静太宗室加長孫無忌李靖杜如晦髙宗室加禇遂<lb/>
良髙季輔劉仁軌中宗室加狄仁傑魏元忠王同皎等<lb/>
十一人<lb/>
文獻通考髙祖廟六人神通殷開山劉政㑹並貞觀十<lb/>
四年十月十五日勅武士彠顯慶四年三月七日勅文<lb/>
明元年停裴寂劉文靖並天寶六載正月十三日勅<hi>開元禮無武士彠裴寂劉文静</hi>太宗廟七人房𤣥齡髙士亷屈突通並貞觀二<lb/>
十三年九月二十四日勅至永徽四年二月房𤣥齡以<lb/>
<pb n="22a"/>
子遺愛反停配享魏徴神龍二年閏二月十五日勅長<lb/>
孫無忌李靖杜如晦並天寶六載正月十二日勅<hi>開元禮無長孫無忌李靖杜如晦</hi>髙宗廟六人李勣張行成許敬宗馬周並垂拱<lb/>
二年正月十一日勅其許敬宗神龍二年閏二月一日<lb/>
有勅停禇遂良髙季輔劉仁軌並天寶六載正月十二<lb/>
日勅<hi>開元禮無許敬宗禇遂良髙李輔劉仁軌</hi>中宗廟八人桓彦範敬暉張柬之<lb/>
崔𤣥暐袁恕已並開元六年六月二十二日勅狄仁傑<lb/>
魏元忠王同皎並天寶六載正月十二日勅<hi>開元禮無狄仁傑魏元忠王同皎</hi>
<pb n="22b"/>
睿宗廟二人蘇瓌劉幽求並開元六年六月二十三日<lb/>
勅<lb/>
　　　　蕙田案舊唐書於配享太宗諸臣前既以杜<lb/>
　　　　如晦列於其中後於所加諸臣内又復列入<lb/>
　　　　杜如晦故沈炳震曰如晦已經配享太宗此<lb/>
　　　　云加誤但檢文獻通考貞觀二十三年勅有<lb/>
　　　　屈突通而無杜如晦至天寶六載始與長孫<lb/>
　　　　無忌李靖同加入則舊唐書後所云加入杜<lb/>
<pb n="23a"/>
　　　　如晦乃不誤而所誤在前之以屈突通為杜<lb/>
　　　　如晦也沈炳震想未見通考故反以加為誤<lb/>
　　　　耳　又案文獻通考髙祖配享有武士彠太<lb/>
　　　　宗配享有魏徴中宗配享有張東之崔𤣥暐<lb/>
　　　　舊唐書志俱不載其武士彠配而旋停姑置<lb/>
　　　　弗論餘皆作志之漏畧也<lb/>
𤣥宗廟三人贈太師燕文正公張說贈太子太師代國<lb/>
公郭元振中書令趙國公王琚<hi>檢年月未獲</hi>肅宗廟二人贈太<lb/>
<pb n="23b"/>
師韓文憲公苗晉卿大歴四年十月十七日勅贈太尉<lb/>
冀獻穆公裴冕元和四年八月勅<lb/>
　唐書裴冕𫝊始肅宗廟惟苗晉卿配享冕卒後二十<lb/>
　餘年有蘇正元者奏言肅宗為元帥時師纔一旅冕<lb/>
　於草創中甄大義以勸進收募驍勇幾十餘萬既逾<lb/>
　月房琯來又一年而晉卿至今晉卿從祀而冕乃不<lb/>
　與有詔冕配享肅宗廟<lb/>
代宗廟一人贈太尉汾陽忠武王郭子儀建中二年十<lb/>
<pb n="24a"/>
一月勅德宗廟三人贈太師西平忠武王李晟贈太尉<lb/>
忠烈公段秀實並元和四年八月勅贈太師忠武公渾<lb/>
瑊元和四年九月四日勅憲宗廟四人贈司徒宣懿公<lb/>
杜黄裳贈太師裴度會昌六年十月勅贈司徒威武公<lb/>
髙崇文贈太師李愬會昌六年十一月勅<lb/>
玉海宣宗大中四年五月宗正少卿李從易奏自武德<lb/>
以來功臣列在祀典者三十八人<lb/>
文獻通考後唐明宗長興二年詔以故昭義節度使李<lb/>
<pb n="24b"/>
嗣昭故幽州節度使周德威故汴州節度使符存審配<lb/>
享莊宗廟庭<lb/>
　　　　　　　　　　右隋唐五代<lb/>
宋史真宗本紀咸平二年二月丙申以趙普配享太祖<lb/>
廟庭八月乙亥以太師贈濟陽郡王曹彬配享太祖廟<lb/>
庭司空贈太尉中書令薛居正忠武軍節度使贈中書<lb/>
令潘美右僕射贈侍中石熈載配享太宗廟庭<lb/>
禮志咸平二年始詔以趙普配享太祖廟庭繼以宋白<lb/>
<pb n="25a"/>
等議又以曹彬配享太祖以薛居正石熈載配享太宗<lb/>
廟庭仍奏告本室禘祫皆配之祠日有司先事設幄次<lb/>
布褥位于廟庭東門内道南當所配室西向設位板方<lb/>
七寸厚一寸半籩豆各二簠簋爼各一知廟卿奠爵再<lb/>
拜<lb/>
　趙普𫝊真宗咸平二年詔曰故太師贈尚書令追封<lb/>
　韓王趙普識冠人彞才髙王佐翊戴興運光啟鴻圖<lb/>
　雖呂望肆伐之勲蕭何指蹤之効殆無以過也自輔<lb/>
<pb n="25b"/>
　弼兩朝周旋三紀茂巖廊之碩望分屛翰之劇權正<lb/>
　直不囘始終無玷謀猷可復風烈如生宜預享于大<lb/>
　烝永同休于宗祏兹為茂典以答舊勲其以普配享<lb/>
　太祖廟庭<lb/>
乾興元年詔從翰林禮官參議以右僕射贈太尉中書<lb/>
令李沆贈太師尚書令王旦忠武軍節度使贈中書令<lb/>
李繼隆配享真宗<lb/>
嘉祐八年詔以尚書右僕射贈尚書令王曾太尉贈尚<lb/>
<pb n="26a"/>
書令呂夷簡彰武軍節度使贈侍中曹瑋配享仁宗<lb/>
神宗本紀神宗熈寧八年六月戊午太師魏國公韓琦<lb/>
薨己未以𤦺配享英宗廟庭<lb/>
元豐元年閏正月己亥太傅兼侍中曾公亮薨癸卯以<lb/>
公亮配享英宗廟庭<lb/>
　建炎以來朝野雜記祖宗故事大臣配享皆祔廟後<lb/>
　議之若趙韓王曹秦王之配享太祖蓋真宗咸平時<lb/>
　而韓魏王曾魯公之配享英宗皆其身薨日降制亦<lb/>
<pb n="26b"/>
　在祔廟十數年後<lb/>
宋史禮志熈寧末嘗詔太常禮院講求親祠太廟不及<lb/>
功臣禮例至是禘祫外親享太廟並以功臣與又從太<lb/>
常禮院請配享功臣以見贈官書板位<lb/>
文獻通考元豐三年詳定郊廟奉祀禮文所言謹案書<lb/>
盤庚曰兹予大享于先王爾祖其從與享之周禮司勲<lb/>
凡有功者祭于大烝然則書之所謂大享即禮之所謂<lb/>
大烝也烝冬祭也謂之大者物成衆多之時其祭比三<lb/>
<pb n="27a"/>
時為大也方是時百物皆報焉祭有功宜矣禮記祭統<lb/>
衛孔悝之鼎銘曰勤大命施于烝彛鼎後世烝祭不及<lb/>
功臣既不合禮而禘祫及之事不經見梁初誤禘功臣<lb/>
何佟之以為夏物未成而禘功臣為非典禮唐韋挺亦<lb/>
云今禘祫以功臣配享而冬烝不及與經不合盖因仍<lb/>
之誤也伏請每遇冬烝以功臣配享其禘祫配享罷之<lb/>
詔凡冬享禘祫及親祠功臣並配享<lb/>
宋史哲宗本紀元祐元年六月戊申以富弼配享神宗<lb/>
<pb n="27b"/>
廟庭<lb/>
紹聖元年夏四月甲寅以王安石配享神宗廟庭<lb/>
三年二月癸酉罷富弼配享神宗廟庭<lb/>
禮志元祐初從吏部尚書孫永等議以故司徒贈太尉<lb/>
富弼配享神宗紹聖初又以守司空贈太𫝊王安石配<lb/>
三年罷富弼配謂弼得罪於先帝也<lb/>
　蘇氏軾論周穜擅議配劄子本朝自祖宗以來推擇<lb/>
　元勲重望始終全徳之臣以配食列聖盖自天子所<lb/>
<pb n="28a"/>
　不敢専必命都省集議其人非天下公議所屬不在<lb/>
　此選奏議既上詔云恭依冊告宗廟然後敢行其嚴<lb/>
　如此豈有既行之後復使疏逺小臣各出私意以議<lb/>
　所配若置而不問則宗廟不嚴而朝廷輕矣䙝矣安<lb/>
　石平生所為是非邪正中外具知難逃聖鑒先帝葢<lb/>
　亦知之故置之閑散終不復用今已改青苗等法而<lb/>
　廢退安石黨人呂惠卿李定之徒至於學校貢舉亦<lb/>
　已罷斥佛老禁止字學大議已定行之數年而先帝<lb/>
<pb n="28b"/>
　配享已定用富弼天下翕然以為至當穜復何敢建<lb/>
　此議意欲以此嘗試朝廷漸進邪說伏望聖慈重賜<lb/>
　責降以儆在位<lb/>
崇寧元年詔以觀文殿大學士贈太師蔡確配享哲宗<lb/>
廟庭<lb/>
政和五禮新儀配享功臣之位設于殿庭之次趙普曹<lb/>
彬位于横街之南道西東向第一次薛居正石熈載潘<lb/>
美位于第二次李沆王旦李繼隆位于第三次俱北上<lb/>
<pb n="29a"/>
王曾呂夷簡曹瑋位于横街之南道東西向第一次韓<lb/>
𤦺曾公亮位于第二次王安石位于第三次蔡確位于<lb/>
第四次俱北上惟冬享祫享徧設祭位<lb/>
建炎初詔奪蔡確所贈太師汝南郡王追貶武泰軍節<lb/>
度副使更以左僕射贈太師司馬光配享哲宗既又罷<lb/>
王安石復以富弼配享神宗<lb/>
　趙鼎傳髙宗即位除鼎司勲郎官久雨詔求闕政鼎<lb/>
　言自熈寧間王安石用事變祖宗之法而民始病假<lb/>
<pb n="29b"/>
　闢國之謀造生邊患興理財之政窮困民力設虚無<lb/>
　之學敗壊人才至崇寧初蔡京托紹述之名盡祖安<lb/>
　石之政凡今日之患始於安石成於蔡京今安石猶<lb/>
　配享廟庭而京之黨未除時政之闕莫大於是上為<lb/>
　罷安石配享<lb/>
　宋會要紹興四年太常少卿江端友請明堂前一日<lb/>
　差官詣配祀功臣位行禮緣即今權于温州真華宮<lb/>
　奉安宗廟比在京事體不同欲依紹興元年明堂更<lb/>
<pb n="30a"/>
　不排辦從之<lb/>
宋史髙宗本紀紹興八年三月壬寅定以故相韓忠彦<lb/>
配享徽宗廟庭<lb/>
　揮塵前錄本朝曹武惠配享太祖武穆配享仁宗韓<lb/>
　忠獻配享英宗文定配享徽宗父子配享自昔所無<lb/>
　也<lb/>
　禮志紹興十八年二月監登聞鼓院徐璉言國家原<lb/>
　廟佐命配享當時輔弼勲勞之臣繪象廟庭以示不<lb/>
<pb n="30b"/>
　忘累朝不過一十餘人今之臣僚與其家之子孫必<lb/>
　有存其繪像者望詔有司尋訪復摹于景靈宮庭之<lb/>
　壁非獨假寵功臣之子孫所以增重祖宗之徳業以<lb/>
　為臣子勸遂下諸路轉運司委所管州軍尋訪各家<lb/>
　韓王趙普周王曹彬太師薛居正石熈載鄭王潘美<lb/>
　太師李沆王旦李繼隆王曾呂夷簡侍中曹瑋司徒<lb/>
　韓𤦺太師曾公亮富弼司馬光韓忠彦各令摹寫貌<lb/>
　像投納繪于景靈宮之壁<lb/>
<pb n="31a"/>
紹興二十七年六月戊午初命太廟冬享祭功臣<lb/>
孝宗本紀乾道五年九月甲子詔侍從臺諫集議欽宗<lb/>
配享功臣<lb/>
禮志乾道五年九月太常少卿林栗等言欽宗皇帝廟<lb/>
庭尚虚配享當時遭值艱難淪胥莫救罕可稱述而以<lb/>
身殉國名節暴著不無其人雖生前官品不應配享之<lb/>
科事變非常難拘定制乞特詔集議吏部尚書汪應辰<lb/>
奏當時死事之臣皆有次第褒贈若今配享欽廟典故<lb/>
<pb n="31b"/>
所無如創行之又當訪究本末差次輕重有所取舍尤<lb/>
不可輕易竊謂配享功臣若依唐制各廟既無其人則<lb/>
當缺之廼罷集議欽宗一廟遂無配享<lb/>
　文獻通考侍右郎官曾逮言昔元祐中神宗未有配<lb/>
　享朝廷依例權塑二侍臣吏部尚書汪應辰言欽宗<lb/>
　所圖共政之臣皆未有能勝其任者若應故事姑令<lb/>
　備數上非所以尊宗廟下非所以勸有功誠如太常<lb/>
　所言當時死事之臣非一今欲令配享考究本末差<lb/>
<pb n="32a"/>
　次輕重有所取捨尤不可輕易昔唐文宗武宗皆無<lb/>
　配享功臣蓋崇奉祖宗必審其實必當于理不虚尚<lb/>
　文飾以茍塞人情而已既無可配享者乞更不集議<lb/>
　從之<lb/>
孝宗本紀淳熈十五年三月癸丑用洪邁議以呂頥浩<lb/>
趙鼎韓世忠張俊配享髙宗廟庭<lb/>
禮志淳熈中髙宗祔廟翰林學士洪邁言配食功臣先<lb/>
期議定臣兩蒙宣諭欲用文武臣兩人文臣故宰相贈<lb/>
<pb n="32b"/>
太師秦國公諡忠穆呂頥浩特進觀文殿大學士諡忠<lb/>
簡趙鼎武臣太師蘄王諡忠武韓世忠太師魯王諡忠<lb/>
烈張俊此四人皆一時名將相合于天下公論議者皆<lb/>
以為宜遂從之祕書少監楊萬里獨謂丞相張浚不得<lb/>
配食為非争之不得因去位焉<lb/>
　清波雜志國朝配享功臣于太廟横街南東西相向<lb/>
　設位太祖室趙普曹彬太宗室薛居正石熈載真宗<lb/>
　室李沆王旦李繼隆仁宗室王曾呂夷簡英宗室韓<lb/>
<pb n="33a"/>
　𤦺曾公亮神宗室富弼曹瑋哲宗室司馬光徽宗室<lb/>
　韓忠彦髙宗室呂頥浩趙鼎韓世忠張俊視祖宗文<lb/>
　武各用二人侑食蓋中興將相勲烈之盛不得而遺<lb/>
　也<lb/>
紹興五年十二月以左丞相贈太師魯國公陳康伯配<lb/>
享孝宗廟庭<lb/>
　建炎以來朝野雜記孝宗既祔廟詔以故相陳康伯<lb/>
　侑食寳文閣待制吳總上疏請以其父璘配享廟庭<lb/>
<pb n="33b"/>
　不報<lb/>
　宋史禮志初仁宗天聖中郊祀詔錄故相李昉宋琪<lb/>
　呂端張齊賢畢士安王旦執政李至王沔温仲舒及<lb/>
　陳洪進等子孫以官元豐中詔景靈宮繪像舊臣推<lb/>
　恩本支下兩房以上取不食錄者均有無取齒長者<lb/>
　若子孫亦繪像本房不食祿更不取别房紹聖初林<lb/>
　希請稽考慶歴以後未經編次臣僚其子孫應錄用<lb/>
　者以次編定尋詔趙普社稷殊勲其諸孤有無食祿<lb/>
<pb n="34a"/>
　者各官其一子以長幼為序毋過三人崇寧初詔哲<lb/>
　宗繪像文武臣僚並與子若孫一人初品官若子孫<lb/>
　衆多毋過家一人又錄藝祖功臣呂餘慶族孫偉及<lb/>
　司徒富弼孫直柔直道以官使奉其祀靖康初臣僚<lb/>
　言司馬光之後再絶復立族子稹稹亦卒今雖有子<lb/>
　而光遺表恩澤已五十年不可復奏請許移奏見存<lb/>
　曾孫使之世祿從之<lb/>
寧宗本紀嘉泰元年春正月庚午以葛邲配享光宗廟<lb/>
<pb n="34b"/>
庭<lb/>
嘉定十四年八月乙丑追封史浩為越王改諡忠定配<lb/>
享孝宗廟庭<lb/>
理宗本紀端平二年八月乙卯以太師趙汝愚配享寧<lb/>
宗廟庭仍圖像于昭勲崇德之閣<lb/>
　　　　　　　　　右宋<lb/>
遼史興宗本紀重熈二十一年八月戊子太尉烏哲薨<lb/>
詔配享聖宗廟<lb/>
<pb n="35a"/>
金史禮志天徳二年二月太廟祫享有司擬上配享功<lb/>
臣詔以薩哈希卜蘇舍音斡魯鄂斯歡忠東向配太祖<lb/>
位以尼瑪哈斡里雅布宗望棟摩羅索尼楚赫西向配<lb/>
太祖位<lb/>
大定三年十月祫享又以舍音斡魯薩哈希卜蘇鄂斯<lb/>
歡配享太祖宗望棟摩宗翰羅索尼楚赫配享太宗其<lb/>
後次序屢有更易<lb/>
世宗本紀大定八年十月乙未命圖畫功臣于太祖廟<lb/>
<pb n="35b"/>
其未立碑者立之<lb/>
禮志大定八年上命圖畫功臣于太祖廟有司第祖宗<lb/>
佐命之臣勲績之大小官資之崇卑以次上聞乃定左<lb/>
廡開府金源郡王薩哈皇伯太師右副元帥宋王宗望<lb/>
開府金源郡王斡魯皇伯太師梁王宗弼開府金源郡<lb/>
王羅索皇叔祖元帥左都監魯王棟摩開府隋國公阿<lb/>
里罕儀同三司兖國公劉彦宗右丞相齊國簡懿公韓<lb/>
企先特進宗人希卜蘇右廡太師秦王宗翰皇叔祖遼<lb/>
<pb n="36a"/>
王杲開府金源郡王希卜蘇開府金源郡王完顔希尹<lb/>
太傅楚王宗雄開府前燕京留守金源郡王完顔尼楚<lb/>
赫開府金源郡王完顔忠金源郡王完顔薩里罕特進<lb/>
宗人斡魯右丞相金源郡王赫舍哩志寧<lb/>
大定十六年左廡遷梁王宗弼于斡魯上　十八年黜<lb/>
希卜蘇而次于普嘉努阿里罕之下　二十二年增皇<lb/>
伯太師遼王舍音薩哈宗幹宗翰宗望其下以次列<lb/>
章宗本紀明昌四年三月田午定配享功臣<lb/>
<pb n="36b"/>
禮志明昌四年次序始定東廊皇叔祖遼智烈王舍音<lb/>
杲皇伯太師遼忠烈王宗幹幹布皇伯太師右副元帥<lb/>
宋桓肅王斡里雅布宗望開府儀同三司金源郡毅武王<lb/>
希卜蘇開府儀同三司金源郡貞憲王完顔古新希尹<lb/>
太傅楚威敏王摩囉歡宗雄開府儀同三司燕京留守<lb/>
金源郡襄武王完顔尼楚赫開府儀同三司金源郡明毅<lb/>
王完顔忠鄂斯歡金源郡莊襄王杲薩里罕特進宗人<lb/>
斡魯莊翼特進完顔希卜蘇威敬太師尚書令淄忠烈<lb/>
<pb n="37a"/>
王圖克坦克寧太師尚書令南陽郡文康王張浩西廊<lb/>
開府儀同三司金源郡忠毅王薩哈太師秦桓忠王尼<lb/>
瑪哈宗翰皇伯太師梁忠烈王烏珠宗弼開府儀同三<lb/>
司金源郡剛烈王斡魯開府儀同三司金源郡莊義王完<lb/>
顔羅索皇叔祖元帥左都監魯莊明王棟摩開府儀同<lb/>
三司隋國剛憲公阿里罕開府儀同三司豫國襄毅公<lb/>
普嘉努昱開府儀同三司兖國英敏公劉彦宗右丞相<lb/>
齊國簡懿公韓企先太保尚書令廣平郡襄簡王李石<lb/>
<pb n="37b"/>
開府儀同三司右丞相金源郡武定王赫舎哩志寧開府儀<lb/>
同三司左丞相沂國公布薩忠羲儀同三司左丞相崇<lb/>
國公赫舍哩良弼右丞相莘國公石琚右丞相申國公<lb/>
唐古安禮開府儀同三司平章政事圖克坦喀齊喀參知<lb/>
政事宗敘每一朝為一列著為令<lb/>
章宗本紀明昌五年閏十月丙寅以代國公罕都等五<lb/>
人配享世祖廟庭<lb/>
禮志明昌五年閏十月丙寅以儀同三司代國公罕都<lb/>
<pb n="38a"/>
銀青光祿大夫伊克特進和卓開府儀同三司博諾儀<lb/>
同三司巴達配享世祖廟庭<lb/>
享日並出神主前廊序列昭穆應圖功臣配享廟庭各<lb/>
配所事之廟以位次為定<lb/>
王圻續通考南陽郡王完顔襄夀國公張萬公皆配享<lb/>
章宗廟庭平章政事延安郡王布薩端尚書右丞夀國<lb/>
公髙汝礪宰相福興皆配享宣宗廟庭<lb/>
　完顔薩布𫝊正大三年宣宗廟成將禘祭議配享功<lb/>
<pb n="38b"/>
　臣論者紛紜賽不為大禮使因言丞相福興死王事<lb/>
　齊勤謹守河南以迎大駕功宜配享議遂定<lb/>
元史祭祀志英宗初博士言今冬祭即烝也天子親祼<lb/>
太室功臣宜配享事弗果行<lb/>
　　　　　　　　　　右遼金元<lb/>
明會典洪武二年孟春享太廟以功臣七人配遣官分<lb/>
獻讀祝<lb/>
王圻續通考洪武二年正月享太廟以功臣廖永忠俞<lb/>
<pb n="39a"/>
通海張德勝桑世傑耿再成胡大海趙德勝配享設青<lb/>
布幃六間于太廟庭中内設配享功臣位籩豆各二實<lb/>
以栗棗牛脯葵菹鹿醢簠簋各二實以黍稷稻粱羊豕<lb/>
體各一遣官分獻其分獻儀皇帝行亞獻禮將畢分獻<lb/>
官各詣盥洗所盥手洗爵酌酒諸執事官皆酌酒于爵<lb/>
獻官進詣功臣第一位前上香奠爵諸執事官各進爵<lb/>
于各神位前讀祝官讀祝訖獻官復位其配享祝文曰<lb/>
朕以孟春嚴奉廟享追念忠烈輔成開基爰用牲醴陳<lb/>
<pb n="39b"/>
于廟庭英靈如生尚其與享<lb/>
明史禮志洪武三年定配享功臣常遇春以下凡八位<lb/>
春夏於仁祖廟西廡秋冬於德祖廟西廡設位東向遂<lb/>
罷幃次之設更定三獻禮皇帝初獻時獻官即分詣行<lb/>
禮不拜<lb/>
明會典洪武三年定親王從享皆設位于東廡西向功<lb/>
臣配享皆設位于西廡東向<lb/>
明史禮志洪武三年定以皇伯考夀春王王夫人劉氏<lb/>
<pb n="40a"/>
為一壇皇兄南昌王霍邱王下蔡王安豐王霍邱王夫<lb/>
人翟氏安豐王夫人趙氏為一壇皇兄蒙城王盱眙王<lb/>
臨淮王臨淮王夫人劉氏為一壇後定夫人皆改稱妃<lb/>
皇姪寶應王六安王來安王都梁王英山王山陽王昭<lb/>
信王為一壇凡一十九位春夏于仁祖廟東廡秋冬及<lb/>
歲除於德祖廟東廡皇帝行初獻禮時獻官詣神位分<lb/>
獻四年進親王於殿内東壁<lb/>
　王圻續通考明太祖洪武三年夀春十五王進侑四<lb/>
<pb n="40b"/>
　祖廟案夀春於孝陵為伯南昌七王兄寶應七王從<lb/>
　子也余從大夫後助祭太廟見廡中木主稱夀春八<lb/>
　王為髙伯祖考寶應七王為曾伯祖考禮官誤矣<lb/>
四年太祖謂中書省臣太廟之祭以功臣配列廡間今<lb/>
既定太廟合祭禮朕以祖宗具在使功臣故舊沒者得<lb/>
少依神靈以同享祀不獨朝廷宗廟盛典亦以寓朕不<lb/>
忘功臣之心於是禮官議凡合祭時為黄布幄殿中祖<lb/>
考神位旁設兩壁以享親王及功臣令大臣分獻制可<lb/>
<pb n="41a"/>
已而命去布幄<lb/>
四年罷廟庭幃設之次改設黄布幃殿于廟内併具兩<lb/>
廡中居祖考神位廡列親王及功臣每奠獻祖考則遣<lb/>
大臣各分獻不讀祝是秋又命功臣仍于廡間配享不<lb/>
設布殿<lb/>
　　　　蕙田案親王配享自太祖創也<lb/>
　太祖本紀洪武六年錄故功臣子孫未嗣者二百九<lb/>
　人<lb/>
<pb n="41b"/>
九年新太廟成增祀蒙城王妃田氏盱眙王妃唐氏以<lb/>
徐達常遇春李文忠鄧愈湯和沐英俞通海張德勝胡<lb/>
大海趙德勝耿再成桑世傑十二位配于西廡罷廖永<lb/>
安<lb/>
明會典洪武九年奉安四代神主以親王并王妃二十<lb/>
一位侑于殿内東壁功臣十二位配于西壁不分獻自<lb/>
是四時之祭皆行合享之禮<lb/>
　明史太祖本紀洪武十年錄故功臣子孫五百餘人<lb/>
<pb n="42a"/>
　明會典洪武二十年定凡祭功臣令軍官首領官陪<lb/>
明史禮志建文時禮部侍郎宋禮言功臣自有雞籠山<lb/>
廟請罷太廟配享帝以先帝所定不從且令候太廟享<lb/>
畢别遣官即其廟祭之<lb/>
洪熈元年以張玉朱能王真姚廣孝配享太廟遣張輔<lb/>
朱勇王通及尚寶少卿姚繼各祭其父<lb/>
王圻續通考嘉靖九年中允廖道南言廣孝髠徒不宜<lb/>
入廟禮官李時與張璁桂萼亦以為言遂移祀大興隆<lb/>
<pb n="42b"/>
寺<lb/>
明史禮志嘉靖十年以刑部郎中李瑜議進劉基位次<lb/>
六王<lb/>
十六年以武定侯郭勛奏進其祖英初二廟功臣位各<lb/>
以爵及進基位公侯上至是復令禮官議合二廟功臣<lb/>
叙爵於是列英於桑世傑上張玉朱能於世傑下<lb/>
　王圻續通考武定侯郭勛乞進其祖英侑享髙廟下<lb/>
　廷議不可户部侍郎唐胄疏争言廟祀諸臣位次上<lb/>
<pb n="43a"/>
　下且不可易况有無之額敢輙增損乎勛言徃年進<lb/>
　劉基祔享以文臣故舉朝翕然順從臣祖英武臣乃<lb/>
　紛然阻忌上是勛言進英祀先是二廟侑享功臣位<lb/>
　各以爵及進基伯位公侯上帝不喜曰何上基而下<lb/>
　英也令禮官考議乃合二廟功臣叙爵于是列英永<lb/>
　義侯上河間東平二王黔寧王下基永義侯下初郭<lb/>
　英未進侑時禮官夏言言禮有功宗之祀漢祭功臣<lb/>
　于廟庭魏祀尚書令荀攸于太祖廟唐髙祖至憲宗<lb/>
<pb n="43b"/>
　廟或六七八人或二三四人宋太祖至光宗亦然如<lb/>
　魏徴李沆司馬光皆文臣不必皆武功也守成諸君<lb/>
　亦各有與享者不必皆創業也我朝二祖開國靖難<lb/>
　固有功臣仁宗以無事武功其間相與輔贊治平豈<lb/>
　無有如魏徵李沆輩者今侑享二祖凡十七人十七<lb/>
　人中惟基廣孝二人文臣耳自後六廟缺焉無聞乞<lb/>
　下廷議考求六朝文武大臣有功在當時澤在後世<lb/>
　者請上裁定進侑廟庭帝不允<lb/>
<pb n="44a"/>
　配享功臣十七人中山武寧王徐達開平忠武王常<lb/>
　遇春岐陽武靖王李文忠寧河武順王鄧愈東甌襄<lb/>
　武王湯和黔寧昭靖王沐英河間忠武王張玉東平<lb/>
　武烈王朱能虢國忠烈公俞通海蔡國忠毅公張德<lb/>
　勝越國武莊公胡大海梁國武桓公趙德勝泗國武<lb/>
　莊公耿再成營國威襄公郭英寧國公王真永義侯<lb/>
　桑世傑誠意伯劉基皆左右叙<lb/>
二十四年進諸配位於新太廟西壁罷分獻<lb/>
<pb n="44b"/>
　太常紀神宗萬歴九年給事中丁汝謙言諸王世次<lb/>
　逺宜罷祭祭於墓親王之殤無後而近者宜配凡親<lb/>
　王功臣宜列兩廡上以汝謙議睿廟謫汝謙遂未行<lb/>
萬歴十四年太常卿裴應章言諸王本從祖祔食今四<lb/>
祖之廟已祧而諸王無所於祔宜罷享而祔之祧廟禮<lb/>
部言祧以藏毁廟之主為祖非為孫禮有祧不聞有配<lb/>
祧者請仍遵初制序列東廡為近禮報可<lb/>
又言廟中列后在上異姓之臣禮當别嫌且至尊拜俯<lb/>
<pb n="45a"/>
於下諸臣之靈亦必不安命改復西廡遣官分獻<lb/>
　太常紀裴應章言諸王從祖祔食四祖親盡且祧而<lb/>
　諸王得配享百世非所以為殺也夀春等王於太祖<lb/>
　為伯為兄太祖南面而伯若兄俯而侑于側非所以<lb/>
　為順也列后在享諸功臣同坐一堂非所以為别也<lb/>
　其以諸王祔祧廟歲祫則祔餘則罷功臣移之廡便<lb/>
　上下禮官宗伯沈鯉議曰臣考儀禮諸書與前代故<lb/>
　事無親王祔享之儀是太祖以義起者也宗廟之祭<lb/>
<pb n="45b"/>
　祫為重故禮稱彌逺而彌尊時享不可預而預於祫<lb/>
　其無乃未安乎竊謂諸王墳墓近皇陵則祔皇陵之<lb/>
　廟近祖陵則祔祖陵之廟于禮無嫌亦不失太祖遺<lb/>
　意但考洪武四年初享十五王之文曰朕念親親之<lb/>
　道無間存沒凡我伯考兄姪悉追封為王伯妣先嫂<lb/>
　皆為王夫人列祀宗廟著為常典臣不敢議罷其仍<lb/>
　遵初制序列東廡功臣列西廡惟上裁擇上曰可於<lb/>
　是諸王功臣列兩廡遣官分獻如國初制矣<lb/>
<pb n="46a"/>
天啟元年太常少卿李宗延言前代文臣皆有從祀我<lb/>
朝不宜獨缺下禮部議不行<lb/>
　春明夢餘錄明髙祖定鼎念諸功臣之烈建太廟首<lb/>
　以李韓公善長等六人及胡越公大海等從享最後<lb/>
　韓公坐嫌死而六公亦間不得與逮永樂而始定自<lb/>
　中山開平二王而下距永義侯桑世傑凡六王五公<lb/>
　一侯十二人從文皇祀者至洪熈而定文武臣惟河<lb/>
　間王玉東平王能寧國公真榮國公廣孝凡二王二<lb/>
<pb n="46b"/>
　公至世宗首上太祖徽號後上文皇帝祖號又采禮<lb/>
　官言進誠意伯從祀太祖位六王下而以僧故斥廣<lb/>
　孝使祀大興隆寺尋用翊國公勛請進其祖營國公<lb/>
　英獨仁宗而後寥寥無聞論者謂如楊文貞李文達<lb/>
　商文毅劉文清楊文忠之賢于輔而不得從蹇忠定<lb/>
　王忠肅王端毅馬端肅于肅愍之賢于樞而不得從<lb/>
　張定興輔之下南交朱宣平永之八佩將印皆位太<lb/>
　師握環衛為心膂牙瓜而不得從髙帝諸功臣而下<lb/>
<pb n="47a"/>
　猶有說焉若李韓公之佐開創不下酇侯雖以嫌死<lb/>
　帝尚為之諱若馮宋公勝之佐大將軍取中原下秦<lb/>
　隴降納哈出二十萬之衆傅頴公友徳之從大將軍<lb/>
　取山東其平蜀功冠徹侯而開滇南二百年之地惜<lb/>
　其終于帝之末遘革除之變而未有舉也<lb/>
　　　　　　　　　　右明<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷一百二十二<lb/>
</p>
<p>
</p>
  </div>
</body>
</text>
</TEI>
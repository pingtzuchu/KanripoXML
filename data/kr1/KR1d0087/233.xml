<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷二百二十三</head> <lb/>
    <p>
<pb n="1a"/>
欽定四庫全書<lb/>
　五禮通考卷二百二十三<lb/>
　　　　　　　　　　　刑部尚書秦蕙田撰<lb/>
　　賓禮四<lb/>
　　　天子受諸侯蕃國朝覲<lb/>
　　　　蕙田案三代以前五服之内諸侯定為朝聘<lb/>
　　　　之期大行人云侯服歳一見甸服二歳一見<lb/>
　　　　男服三歳一見采服四歳一見衛服五歳一<lb/>
<pb n="1b"/>
　　　　見是也九州之外謂之蕃國則有世見之禮<lb/>
　　　　無朝覲之期自秦廢封建而朝禮遂亡漢魏<lb/>
　　　　晉唐元明封建子弟雖有分土而朝覲未合<lb/>
　　　　於古唐開元禮宋史禮志明集禮所載外蕃<lb/>
　　　　朝見之禮尤詳今俱采録以備賓禮云<lb/>
書舜典既月乃日覲四岳羣牧　五載一廵守羣后四<lb/>
朝敷奏以言明試以功車服以庸<lb/>
　竹書紀年帝堯十六年渠搜氏來朝　二十九年僬<lb/>
<pb n="2a"/>
　僥氏來朝貢沒羽<lb/>
　帝舜九年西王母來朝<hi>沈約曰西王母之來朝獻白環玉玦</hi>　二十五<lb/>
　年息慎氏來朝貢弓矢　四十二年元都氏來朝貢<lb/>
　寳玉<lb/>
　　　　　　　　　　右唐虞朝覲<lb/>
春秋哀公七年左氏傳禹合諸侯于塗山執玉帛者萬<lb/>
國<hi>注諸侯執玉附庸執帛塗山在夀春東北</hi>
國語魯語禹致羣神于會稽之山防風氏後至禹殺而<lb/>
<pb n="2b"/>
戮之<hi>注羣神謂主山川之君為羣神之主故謂之神防風汪芒氏之君名也違命後至故禹殺之</hi>
春秋昭公四年左氏傳夏啓有鈞臺之享<hi>注啓禹子也河南陽翟縣有鈞臺陂蓋啓享諸侯於此</hi>
　竹書紀年帝啓元年癸亥帝即位于夏邑大饗諸侯<lb/>
　於鈞臺諸侯從帝歸於冀都大饗諸侯于璿臺<lb/>
　帝相七年于夷來賓<lb/>
　帝少康元年諸侯來朝賓虞公　二年方夷來賓<lb/>
　帝發元年諸夷賓于王門再保墉會于上池<lb/>
<pb n="3a"/>
　帝癸六年岐踵戎來賓　十一年會諸侯于仍　二<lb/>
　十二年商侯履來朝命囚履于夏臺　二十三年釋<lb/>
　商侯履諸侯遂賓于商<lb/>
　　　　　　　　　　右夏朝覲<lb/>
詩商頌長發受小球大球為下國綴旒何天之休不競<lb/>
不絿不剛不柔敷政優優百禄是遒<hi>箋綴結也旒旌旗之垂者也休美也湯既為天所命則受小玉謂尺二寸圭也受大玉謂珽也長三尺執圭搢珽以與諸侯會同結定其心如旌旗之旒縿著焉擔負天之美譽為衆所歸鄉</hi>
<pb n="3b"/>
　朱子集傳小球大球之義未詳或曰小國大國所贄<lb/>
　之玉也<lb/>
受小共大共為下國駿龎何天之龍敷奏其勇不震不<lb/>
動不戁不竦百禄是總<hi>箋共執也小共大共猶所執搢小球大球也駿之言俊也龍當作寵榮名之謂</hi>
　朱子集傳小共大共之義未詳或曰小國大國所共<lb/>
　之貢也<lb/>
　竹書紀年帝癸二十八年商會諸侯于景亳<lb/>
<pb n="4a"/>
　成湯十九年氐𦍑來貢<lb/>
書伊訓惟元祀十有二月乙丑伊尹祠于先王奉嗣王<lb/>
祗見厥祖侯甸羣后咸在<lb/>
　竹書紀年大戊二十六年西戎來賓王使王孟聘西<lb/>
　戎　六十一年東九夷來賓<lb/>
　河亶甲五年侁人來賓<lb/>
　盤庚七年應侯來朝<lb/>
　武丁三十四年王師克鬼方氐𦍑來賓<lb/>
<pb n="4b"/>
孟子武丁朝諸侯有天下猶運之掌也<lb/>
詩商頌殷武維女荆楚居國南鄉昔有成湯自彼氐𦍑<lb/>
莫敢不來享莫敢不來王曰商是常<hi>箋氐𦍑夷狄國在西方者也享獻也世見曰王維女楚國近在荆州之域居中國之南方而背叛乎成湯之時乃氐𦍑逺夷之國來獻來見曰商王是吾常君也此所用責楚之義女乃逺夷之不如</hi>
天命多辟設都于禹之績歳事來辟勿予禍適稼穡匪<lb/>
解<hi>箋多衆也來辟猶來王也天命乃令天下衆君諸侯立都于禹所治之功以歳時來朝覲于我殷王者勿罪過與之禍適徒勅以勸民稼穡非可懈倦時楚不修諸侯之職此所用告曉楚之義也禹平水土弼成五服<pb n="5a"/>而諸侯之國定是以云然</hi>
　<hi>朱子集傳言天命諸侯各建都邑於禹所治之地而皆以歳事來見於商以祈王之不譴曰我之稼穡不</hi>
　<hi>敢解也庶可以免咎矣言荆楚既平而諸侯畏服也</hi>
　　　　蕙田案此章鄭箋以為責楚之辭朱傳以為<lb/>
　　　　荆楚平而諸侯自相畏服之辭<lb/>
　竹書紀年祖甲十三年西戎來賓<lb/>
　武乙三十四年周公季厯來朝<lb/>
　帝辛三十年春三月西伯率諸侯入貢<lb/>
<pb n="5b"/>
　　　　　　　　　　右殷朝覲<lb/>
　書序巢伯來朝芮伯作旅巢命<hi>傳巢殷之諸侯伯爵也南方逺國武王克</hi>
　<hi>商慕義來朝</hi>
　竹書紀年周武王十三年巢伯來賓　十五年肅慎<lb/>
　氏來朝　十六年箕子來朝<lb/>
禮記明堂位武王崩成王幼弱周公踐天子之位以治<lb/>
天下六年朝諸侯于明堂<lb/>
　<hi>陳氏澔曰六年五服一朝蓋始于此</hi>
<pb n="6a"/>
　後漢書南蠻列傳交阯之南有越裳國周公居攝六<lb/>
　年制禮作樂天下和平越裳以三象重譯而獻白雉<lb/>
　曰道路悠逺山川阻深音使不通故重譯而朝成王<lb/>
　以歸周公公曰徳不加焉則君子不享其質政不施<lb/>
　焉則君子不臣其人吾何以獲此賜也其使請曰吾<lb/>
　受命吾國之黄耉曰乆矣天之無烈風雷雨意者中<lb/>
　國有聖人乎有則盍徃朝之周公乃歸之於王稱先<lb/>
　王之神致以薦於宗廟<lb/>
<pb n="6b"/>
　　　　蕙田案此事亦見尚書大傳竹書紀年載在<lb/>
　　　　成王十年與此不同<lb/>
　竹書紀年成王七年王如東都諸侯來朝　九年肅<lb/>
　慎氏來朝王使榮伯錫肅慎氏命<lb/>
　書序成王既伐東夷肅慎來賀王俾榮伯作賄肅慎<lb/>
　之命<hi>傳海東諸夷駒麗扶餘馯貊之屬武王克商皆通道焉成王即政而叛王伐而服之肅慎氏來</hi>
　<hi>賀榮國名同姓諸侯為卿大夫王使之為命書以幣賄賜肅慎之來賀</hi>
　竹書紀年成王十年越裳氏來朝　二十四年於越<lb/>
<pb n="7a"/>
　來賓　二十五年王大會諸侯于東都四夷來賓<lb/>
　三十年離戎來賓<lb/>
詩小雅蓼蕭蓼彼蕭斯零露湑矣既見君子我心寫兮<lb/>
<hi>箋既見君子者逺國之君朝見于天子也</hi>燕笑語兮是以有譽處兮<hi>箋天子與之燕而笑語則逺國之君各得其所是以稱揚徳美使聲譽常處天子</hi>
蓼彼蕭斯零露瀼瀼既見君子為龍為光<hi>傳龍寵也光箋為寵為言天子恩澤光耀被及已也</hi>其徳不爽夀考不忘<lb/>
蓼彼蕭斯零露泥泥既見君子孔燕豈弟宜兄宜弟令<lb/>
<pb n="7b"/>
徳夀豈<lb/>
蓼彼蕭斯零露濃濃既見君子鞗革冲冲和鸞雝雝萬<lb/>
福攸同<hi>傳鞗轡也革轡首也冲冲垂飾貌在軾曰和在鏣曰鸞  箋此説天子之車飾者諸侯燕見天子天子必乗車迎於門是以云然其疏燕見迎諸侯者以王惟覲禮不下堂而見諸侯耳  朝宗當迎之故秋官大行人説車迎之法賓主歩數從六服諸侯尚有車迎則四夷之君車迎可知燕主歡心不可不接既然迎接不得無車故燕禮云若四方之賓公迎之于大門内是燕有迎法</hi>
采菽采菽采菽筐之筥之君子來朝何錫予之雖無予<lb/>
之路車乗馬又何予之𤣥衮及黼<hi>傳與也菽所以芼太牢而待君子也羊則<pb n="8a"/>苦豕則薇君子謂諸侯也𤣥衮卷龍也白與黒謂之黼  箋王饗寳客有生爼乃用鉶羮故使采之賜諸侯以車馬言諸無予之尚以為薄𤣥衮𤣥衣而畫以卷龍也黼黼黻謂絺衣也諸公之服自衮冕而下侯伯自鷩冕而下子男自毳冕而下王之賜維用有文章者</hi>
觱沸檻泉言采其芹君子來朝言觀其旂其旂渒渒鸞<lb/>
聲嘒嘒載驂載駟君子所屆<hi>傳觱沸泉出貌檻泉正出也渒渒動也嘒嘒中節也王箋芹可以為菹亦所用待君子也届極也諸侯來朝  使人迎之因觀其衣服車乗之威儀所以為敬且省禍福也諸侯將朝於王則驂乗乗四馬而徃此之服飾君子法制之極也</hi>
　<hi>朱子集傳見其旗聞其鸞聲又見其馬則知君子之至於是也</hi>
<pb n="8b"/>
赤芾在股邪幅在下彼交匪紓天子所予樂只君子天<lb/>
子命之樂只君子福禄申之<hi>傳諸侯赤芾邪幅幅偪也所以自偪束也紓緩也箋芾太古蔽膝之象也冕服謂之芾其他服謂之韠以韋為之其制上廣一尺下廣二尺長三尺其頸五寸肩革帶博二寸脛本曰股邪幅如今行縢也偪束其脛自足至滕故曰在下彼與人交接自偪束如此則非有解怠紓緩之心天子以是故賜與之只之言是也古者天子賜諸侯也以禮樂樂之乃後命予之也天子賜之神則以福禄申重之所謂人謀鬼謀也</hi>
　<hi>朱子集傳言諸侯服此芾偪見於天子恭敬齊遫不敢紓緩則為天子所與而申之以福禄也</hi>
維柞之枝其葉蓬蓬樂只君子殿天子之邦樂只君子<lb/>
<pb n="9a"/>
萬福攸同平平左右亦是率從<hi>傳殿鎮也平平辨治也</hi>
　<hi>朱子集傳左右諸侯之臣也又言其左右之臣亦從之而至此也</hi>
汎汎楊舟紼纚維之樂只君子天子葵之樂只君子福<lb/>
禄膍之優哉游哉亦是戾矣<hi>傳葵揆也膍厚也戾至也</hi>
　　　　蕙田案正小雅自由庚以下鄭氏詩譜以為<lb/>
　　　　皆成王周公時詩采菽之序云刺幽王也侮<lb/>
　　　　慢諸侯諸侯來朝不能錫命以禮數徵會之<lb/>
　　　　而無信義君子見微而思古焉朱子以為此<lb/>
<pb n="9b"/>
　　　　詩與楚茨諸篇意相類疑正雅之篇錯脱在<lb/>
　　　　此今讀其詩有美而無刺斷為正小雅之詩<lb/>
　　　　但未詳其世姑附於成周之末<lb/>
　　　　觀承案采菽詩是宣王美東諸侯來朝而次<lb/>
　　　　於魚藻下則魚藻正是東諸侯美宣王之詩<lb/>
　　　　耳今玩魚藻詩三歌王在在鎬恰對厲王在<lb/>
　　　　彘而言則魚藻采菽皆宣王時東畿之雅可<lb/>
　　　　信向來謂武王詩固謬或以為刺幽或以為<lb/>
<pb n="10a"/>
　　　　刺厲皆非也<lb/>
　竹書紀年康王元年甲戌春正月王即位命冢宰召<lb/>
　康公總百官諸侯朝於豐宫<lb/>
　通鑑前編元子釗麻冕黼裳即位朝見諸侯于應門<lb/>
　内諸侯聽命出王釋冕反䘮服元年癸亥徧告諸侯<lb/>
　朝于豐宫<lb/>
　竹書紀年穆王六年春徐子誕來朝錫命為伯　十<lb/>
　五年春正月留昆氏來賓　十七年西王母來朝賓<lb/>
<pb n="10b"/>
　于昭宫　十八年春正月王居祗宫諸侯來朝　三<lb/>
　十七年荆人來貢　三十九年王會諸侯于塗山<lb/>
　通鑑前編夷王元年天子始下堂見諸侯覲禮廢<lb/>
　史記周本紀宣王修政法文武成康之遺風諸侯復<lb/>
　宗周<lb/>
詩小雅庭燎序庭燎美宣王也因以箴之<hi>箋諸侯將朝宣王以夜未央之時問夜早晚美者美其能自勤以政事因以箴者王有雞人之官凡國事為期則告之以時王不正其官而問夜早晚</hi>
<pb n="11a"/>
夜如何其夜未央庭燎之光君子至止鸞聲將將<hi>傳央旦也庭燎大燭君子諸侯也將將鸞鐮聲辭箋此宣王以諸侯將朝夜起曰夜如何其問早晚之  夜未央猶言夜未渠央也而于庭設大燭使諸侯早來朝聞鸞聲將將然</hi>
夜如何其夜未艾庭燎晰晰君子至止鸞聲噦噦<hi>傳艾乆也晰晰明也噦噦徐行有節也</hi>
夜如何其夜鄉晨庭燎有煇君子至止言觀其旂<hi>傳煇光也我箋晨明也上二章聞鸞聲爾今夜鄉明  見其旂是朝之時也朝禮别色始入</hi>
　　　　蕙田案蘇子由以為王將起視朝不安於寢<lb/>
<pb n="11b"/>
　　　　而問夜之早晚朱子集傳因之然國語稱諸<lb/>
　　　　侯賓至甸設庭燎周官閽人大祭祀䘮紀之<lb/>
　　　　事設門燎賓客亦如之則庭燎惟諸侯來朝<lb/>
　　　　乃設之若每日視朝辨色始入不用庭燎也<lb/>
　　　　當從傳箋為是<lb/>
　竹書紀年宣王四年王命蹶父如韓韓侯來朝<lb/>
大雅韓奕序韓奕尹吉甫美宣王也能錫命諸侯<hi>箋梁山於韓國之山最髙大為國之鎮所望祀焉故美大其貌奕奕然謂之韓奕也梁山今在馮翊夏陽西北韓姬姓之<pb n="12a"/>國也後為晉所滅</hi>
　<hi>朱子集傳韓侯初立來朝始受王命而歸詩人作此以送之</hi>
奕奕梁山維禹甸之有倬其道韓侯受命王親命之纘<lb/>
戎祖考無廢朕命夙夜匪解䖍共爾位朕命不易榦不<lb/>
庭方以佐戎辟<hi>傳奕奕大也甸治也禹治梁山除水灾宣王平大亂命諸侯有倬其道有倬然之道者也受命受命為侯伯也成箋梁山之野堯時俱遭洪水禹甸之者決除其灾使  平田定貢賦于天子周有厲王之亂天下失職今有倬然著明復禹之功者韓侯受王命為諸侯戎猶女也</hi>
　<hi>朱子集傳受命蓋即位除䘮以士服入見天子而聼命也纉繼戎女也言王錫命之使繼世而為諸侯也</hi>
<pb n="12b"/>
　<hi>榦正也不庭方不來庭之國也</hi>
四牡奕奕孔脩且張韓侯入覲以其介圭入覲于王王<lb/>
錫韓侯淑旂綏章簟茀錯衡𤣥衮赤舄鉤膺鏤錫鞹鞃<lb/>
淺幭鞗革金厄<hi>傳淑善也交龍為旂綏大綏也錯衡文衡也鏤錫有金鏤其錫也鞹革也鞃軾中也淺虎皮淺毛也幭覆式也厄烏蠋也以箋諸侯秋見天子曰覲韓侯乗長大之四牡奕奕然  時覲于宣王覲于宣王而奉享禮貢國所出之寳善其尊宣王以常職來也書曰黒水西河其貢璆琳琅玕王為韓侯以常職來朝享之故故多錫以厚之善旂旂之善色者也綏所引以登車有采章也簟茀漆簟以為車蔽今之藩也鉤膺樊纓也眉上曰錫刻金飾之今當盧也鞗革謂轡也以金為小環徃徃纒搤之  疏毛于崧髙以介圭<pb n="13a"/>為所執之瑞則此介圭亦為瑞也以其介圭入覲于王謂正行覲禮箋以韓侯入覲為行覲禮入覲于王為行享禮行享而云介圭則圭是為享之物綏大綏者即王制所謂天子殺下大綏者是也天官夏采注云徐州貢夏翟之羽有虞氏以為綏後代或無染鳥羽象而用之或以旄牛尾為之綴于幢上然則綏者即交龍旂竿所建與旂共一竿為貴賤之表章故云綏章鞹靱者蓋以去毛之皮施于軾之中央持車使牢固也幭字禮記作幦周禮作榠字異而義同玉藻言羔幦鹿幦春官巾車言犬幎豻榠皆以有毛之皮為幦此云淺幭則以淺毛之皮為幭也獸之淺毛者惟虎耳少儀説御車之法云負良綏申之面拖諸幦明在式上故知覆軾也厄烏蠋釋蟲文郭璞曰大蟲如指如蠶毛以厄為厄蟲則金厄者以金接轡之端如厄蟲也箋以此經所陳其事各别若綏共旂一物淑旂可以兼之不應重出其文故易傳以綏為所引登車者綏是升車之索當以采絲為之故<pb n="13b"/>云綏章鏤錫施鏤于錫之上釋器云金謂之鏤故知刻金為飾當盧者當馬之額盧在眉眼之上案巾車玉路錫樊纓金路鈎樊纓注云金路無錫有鈎計玉路非賜臣之物此言鉤膺必金路矣而得有鏤錫者蓋特賜之使得施於金路也</hi>
　<hi>曹氏粹中曰既覲則王班圭而復之乃以車馬旗服賜焉</hi>
　　　　蕙田案此章述韓侯入覲儀節與覲禮互相<lb/>
　　　　發明四牡奕奕孔修且張韓侯入覲即覲禮<lb/>
　　　　之乗墨車乃朝也以其介圭入覲于王即覲<lb/>
　　　　禮侯氏入門右坐奠圭再拜稽首也王錫韓<lb/>
<pb n="14a"/>
　　　　侯以下即覲禮天子賜侯氏以車服也介圭<lb/>
　　　　即五等諸侯所受之瑞毛義蓋得之箋以為<lb/>
　　　　享禮之圭璧非也<lb/>
韓侯出祖出宿于屠顯父餞之清酒百壺其殽維何炰<lb/>
鼈鮮魚其蔌維何維筍及蒲其贈維何乗馬路車籩豆<lb/>
有且侯氏燕胥<hi>傳屠地名顯父有顯徳者也蔌菜殽也筍竹也蒲蒲蒻也  箋祖將去而祀軷也既覲而反國必祖者尊其所徃去則如始行焉祖于國外畢及出宿示行不留于是也顯父周之公卿也餞送之故有酒贈送也王既使顯父餞之又使送以車馬所以贈厚意也人君之車曰路車所駕之馬曰乗馬且<pb n="14b"/>多貌胥皆也諸侯在京師未去者于顯父餞之時皆來相與燕其籩豆且然榮其多也  疏諸侯反國為王臣所送送者惟卿士耳故知顯父周之卿士也車馬嫌是顯父所贈卿大夫無乗馬路車之名則非顯父贈之明是王贈之也言侯而不言韓侯且韓侯一人不足稱皆故知諸侯在京師未去者于是之時皆來相與燕也</hi>
　　　　蕙田案覲禮於饗禮乃歸之下無侯氏出祖<lb/>
　　　　釋軷及卿士出餞之文此詩所陳可補儀禮<lb/>
　　　　之未及至乗馬路車之贈又在錫車服之外<lb/>
　　　　出于一時特典未必為常制也<lb/>
韓侯取妻汾王之孫蹶父之子韓侯迎止于蹶之里百<lb/>
<pb n="15a"/>
兩彭彭八鸞鏘鏘不顯其光諸娣從之祁祁如雲韓侯<lb/>
顧之爛其盈門<hi>傳蹶父卿士也諸侯一取九女二國媵之諸娣衆妾也</hi>
　<hi>朱子集傳此言韓侯既覲而還遂以親迎也</hi>
蹶父孔武靡國不到為韓姞相攸莫如韓樂孔樂韓土<lb/>
川澤訏訏魴鱮甫甫麀鹿噳噳有熊有羆有貓有虎慶<lb/>
既令居韓姞燕譽<hi>傳姞蹶父姓也</hi>
　<hi>唐氏汝諤曰雖敘韓姞歸韓之樂亦以見韓封域之美也</hi>
溥彼韓城燕師所完以先祖受命因時百蠻王錫韓侯<lb/>
<pb n="15b"/>
其追其貊奄受北國因以其伯實墉實壑實畝實籍獻<lb/>
其貔皮赤豹黄羆<hi>傳師衆也韓侯先祖武王之子也因時百蠻長是蠻服之百國也追貊戎狄國也奄撫貔猛獸也追貊之國來貢而侯伯總領之  箋溥大也燕安也大矣彼韓國之城乃古平安時衆民之所築完韓侯先祖有功徳者受先王之命封為韓侯居韓城為侯伯其州界外接蠻服因見使時節百蠻貢獻之徃來後君微弱用失其業今王以韓侯先祖之事如是而韓侯賢故于入覲使復其先祖之舊職賜之蠻服追貊之戎狄令撫柔其所受王畿北面之國因以其先祖侯伯之事盡予之皆美其為人子孫能興復先祖之功</hi>
　<hi>朱子集傳燕召公之國也韓初封時召公為司空王命以其衆為築此城如召伯營謝山甫城齊春秋諸</hi>
<pb n="16a"/>
　<hi>侯城邢城楚邱之類也</hi>
　竹書紀年宣王八年魯武公來朝錫魯世子戲命<lb/>
　九年王會諸侯于東都<lb/>
　史記周本紀十二年魯武公來朝<lb/>
春秋隠公六年左氏傳鄭伯如周始朝桓王也王不禮<lb/>
焉周桓公言于王曰我周之東遷晉鄭焉依善鄭以勸<lb/>
來者猶懼不蔇况不禮焉鄭不來矣<lb/>
　史記周本紀桓王三年鄭莊公朝桓王不禮<lb/>
<pb n="16b"/>
隠公八年左氏傳八月丙戌鄭伯以齊人朝王禮也<lb/>
桓公五年左氏傳王奪鄭伯政鄭伯不朝<lb/>
僖公二十八年五月公朝于王所<hi>京王在踐土非  師故云王所</hi>　公<lb/>
羊傳曷為不言公如京師天子在是也曷為不言天子<lb/>
在是不與致天子也　榖梁傳朝不言所言所者非其<lb/>
所也<lb/>
冬公朝于王所<lb/>
文公元年左氏傳晉侯朝王于温<lb/>
<pb n="17a"/>
成公十三年三月公如京師<hi>注伐秦道過京師因朝王</hi>　左氏傳公<lb/>
如京師宣伯欲賜請先使王以行人之禮禮焉孟獻子<lb/>
從王以為介而重賄之<lb/>
夏五月公自京師遂會晉侯齊侯宋公衛侯鄭伯曹伯<lb/>
邾人滕人伐秦　左氏傳公及諸侯朝王遂從劉康公<lb/>
成肅公會晉侯伐秦　公羊傳其言自京師何公鑿行<lb/>
也公鑿行奈何不敢過天子也<hi>注鑿猶更造之意時本欲直伐秦塗過京師不敢過天子而不朝復生事修朝禮而後行故起時善而褒成其意使若故朝然後生事也間無事復書公者善<pb n="17b"/>公鑿行</hi>　榖梁傳公如京師不月月非如也非如而曰如<lb/>
不叛京師也<hi>注公行出竟有危則月朝聘京師理無危懼故不月因其過朝故正其文若使本自徃</hi>
　<hi>胡氏安國曰諸侯每歳侵伐四出未有能修朝覲之禮者今公欲㑹伐秦道自王都不可越天子而徃也</hi>
　<hi>故皆朝王而不能成朝禮書曰如京師見諸侯之慢也因㑹伐而行矣又書公自京師以伐秦為遂事者</hi>
　<hi>此仲尼親筆明朝王為重存人臣之禮也古者諸侯即位服䘮畢則朝小聘大聘終則朝廵守于方嶽則</hi>
　<hi>朝觀春秋所載天王遣使者屢矣十二公之述職蓋闕如也獨此年書公如京師又不能成朝禮不敬莫</hi>
　<hi>大焉</hi>
<pb n="18a"/>
　<hi>汪氏克寛曰經書朝王之禮者三僖公朝王所為㑹晉而行成公如京師為伐秦而徃皆非有尊周之本</hi>
　<hi>心也然僖二十八年書公㑹諸侯盟于踐土公朝于王所公㑹諸侯于温天王狩于河陽公朝于王所使</hi>
　<hi>若諸侯先㑹而後朝王去其實以全名也此年書公如京師遂㑹伐秦使若請命而徃伐正其名以統實</hi>
　<hi>也然書乞師于前書至伐于後則見朝京師實因行以見王而簡慢之罪視僖公不侔矣或曰一經之中</hi>
　<hi>魯君僅一如京師而貶之有如是者則朝者反得罪而不朝者無譏與吁不朝之罪經不書而貶自著今</hi>
　<hi>也因過京師而朝王苟不示譏而予之以朝則天下後世將謂尊君之禮可以簡慢而欺世盗名挾天子</hi>
　<hi>以令諸侯者又将借稟命伐秦之例以為口實矣其關係豈淺淺哉</hi>
　吳越春秋夀夢元年朝周<lb/>
<pb n="18b"/>
　　　　蕙田案以史記年表考之蓋在周簡王元年<lb/>
　通鑑前編敬王二年三月晉侯使士景伯朝于京師<lb/>
　年表烈王六年齊威王朝周<lb/>
　竹書紀年顯王十二年魯恭侯宋桓侯衛侯鄭釐侯<lb/>
　來朝　十五年東周與鄭髙都鄭釐侯來朝中陽<lb/>
　史記周本紀顯王二十五年秦㑹諸侯于周<lb/>
　秦本紀孝公十九年天子致伯二十年諸侯畢賀秦<lb/>
　使公子少官率師會諸侯逢澤朝天子<lb/>
<pb n="19a"/>
　竹書紀年赧王三年秦王來見于蒲阪關<lb/>
　　　　　　　　　　右周<lb/>
漢書髙帝本紀九年冬十月淮南王梁王趙王楚王朝<lb/>
未央宫　十年冬十月淮南王燕王荆王梁王楚王齊<lb/>
王長沙王來朝<lb/>
恵帝本紀二年冬十月齊悼恵王來朝<lb/>
文三王傳梁孝王武以孝文二年立孝王十四年入朝<lb/>
十七年十八年比年入朝留二十一年入朝二十四年<lb/>
<pb n="19b"/>
入朝二十五年復入朝二十九年十月入朝三十五年<lb/>
冬復入朝<lb/>
代孝王參五年一朝凡三朝<lb/>
梁懐王揖五年一朝凡再入朝<lb/>
景十三王傳河間獻王徳武帝時來朝獻雅樂對三雍<lb/>
宫<lb/>
武帝本紀元朔二年冬賜淮南王菑川王几杖毋朝<lb/>
天漢四年春正月朝諸侯王于甘泉宫<lb/>
<pb n="20a"/>
後元二年春正月朝諸侯王于甘泉宫<lb/>
昭帝本紀元鳳五年春正月廣陵王來朝<lb/>
哀帝本紀帝定陶恭王子也年三歳嗣立為王元延四<lb/>
年入朝盡從傅相中尉時成帝少弟中山孝王亦來朝<lb/>
獨從傅上怪之以問定陶王對曰令諸侯王朝得從其<lb/>
國二千石傅相中尉皆國二千石故盡從之他日問中<lb/>
山王獨從傅在何法令不能對<lb/>
後漢書世祖本紀中元元年春正月東海王疆沛王輔<lb/>
<pb n="20b"/>
楚王英濟南王康淮陽王延趙王旴皆來丁卯東廵守<lb/>
二月幸太山北海王興齊王石朝于東嶽<lb/>
明帝本紀永平二年秋九月沛王輔楚王英濟南王康<lb/>
淮陽王延東海王政來朝　六年春正月沛王輔楚王<lb/>
英東平王蒼淮陽王延琅邪王京東海王政趙王旴北<lb/>
海王興齊王石來朝冬十月行幸魯十二月壬午車駕<lb/>
還宫東平王蒼琅邪王京從駕來朝皇太后　十一年<lb/>
春正月沛王輔楚王英濟南王康東平王蒼淮陽王延<lb/>
<pb n="21a"/>
中山王焉瑯琊王京東海王政來朝<lb/>
章帝本紀建初七年春正月沛王輔濟南王康東平王<lb/>
蒼中山王焉東海王政瑯琊王京來朝<lb/>
　東平王蒼傳建初六年冬蒼上疏求朝明年正月帝<lb/>
　許之特賜裝錢千五百萬其餘諸王各千萬帝以蒼<lb/>
　冒渉寒露遣謁者賜貂裘及大官食物珍果使大鴻<lb/>
　臚竇固持節郊迎帝乃親自循行邸第豫設帷牀其<lb/>
　錢帛器物無不充備下詔曰禮云伯父歸寧乃國詩<lb/>
<pb n="21b"/>
　云叔父建爾元子敬之至也昔蕭相國加以不名優<lb/>
　忠賢也况兼親尊者乎其沛濟南東平中山四王讚<lb/>
　皆勿名蒼既至升殿乃拜天子親答之其後諸王入<lb/>
　宫輒以輦迎至省閤乃下蒼以受恩過禮情不自寧<lb/>
　上疏辭曰臣聞貴有常尊賤有等威卑髙列序上下<lb/>
　以理陛下至徳廣施慈愛骨肉既使奉朝請咫尺天<lb/>
　儀而親屈至尊降禮下臣每賜讌見輒興席改容中<lb/>
　宫親拜事過典故臣惶怖戰慄誠不自安每會見踧<lb/>
<pb n="22a"/>
　踖無所措置此非所以章示羣下安臣子也帝省奏<lb/>
　嘆息愈褒貴焉三月大鴻臚奏遣諸王歸國帝特留<lb/>
　蒼賜以祕書列僊圖道術祕方至八月飲酎畢有司<lb/>
　復奏遣蒼乃許之手詔賜蒼曰骨肉天性誠不以逺<lb/>
　近為親疎然數見顔色情重昔時念王乆勞思得還<lb/>
　休欲署大鴻臚奏不忍下筆顧授小黄門中心戀戀<lb/>
　惻然不能言于是車駕祖送流涕而訣復賜乗輿服<lb/>
　御珍寳輿馬錢布以億萬計<lb/>
<pb n="22b"/>
元和元年春正月中山王焉來朝<lb/>
章和二年春正月濟南王康阜陵王延中山王焉來朝<lb/>
安帝本紀建光三年二月辛卯幸泰山齊王無忌北海<lb/>
王普樂安王延來朝<lb/>
順帝本紀永建二年春正月戊申樂安王鴻來朝<lb/>
　　　　蕙田案以上諸侯王來朝<lb/>
　　　　又案自秦廢封建之後漢初立異姓諸侯王<lb/>
　　　　不過元功數人不乆夷滅於是尊王子弟大<lb/>
<pb n="23a"/>
　　　　啓藩封有非劉氏不王之誓文景以降稍示<lb/>
　　　　裁抑而終兩漢之世皇子無不裂土而王者<lb/>
　　　　其來朝也恒以家人禮待之至章帝於東平<lb/>
　　　　諸王親自答拜讚皆不名紀之史冊傳為美<lb/>
　　　　談雖朝覲之儀未合於古而敦睦之徳猶有<lb/>
　　　　可稱魏晉以後兹風逺矣其紀傳所載諸侯<lb/>
　　　　王來朝之文今皆從略<lb/>
漢書西域傳龜兹王絳賔愛其夫人上書言得尚漢外<lb/>
<pb n="23b"/>
孫為昆弟願與公主女俱入朝元康元年遂來朝賀王<lb/>
及夫人皆賜印綬夫人號稱公主賜以車騎旗鼔歌吹<lb/>
數十人綺繡雜繒琦珍凡數千萬留且一年厚贈送之<lb/>
宣帝紀甘露二年冬十二月匈奴呼韓邪單于欵五原<lb/>
塞願奉國珍朝三年正月<hi>師古曰欲于甘露三年正月行朝禮</hi>詔有司議咸曰<lb/>
聖王之制施徳行禮先京師而後諸夏先諸夏而後夷<lb/>
狄詩云率禮不越遂視既發相土烈烈海外有截陛下<lb/>
聖徳充塞天地光被四表匈奴單于鄉風慕義舉國同<lb/>
<pb n="24a"/>
心奉珍朝賀自古未之有也單于非正朔所加王者所<lb/>
客也禮儀宜如諸侯王稱臣昧死再拜位次諸侯王下<lb/>
詔曰蓋聞五帝三王禮所不施不及以政今匃奴單于<lb/>
稱北藩臣朝正月朕之不逮徳不能宏覆其以客禮待<lb/>
之位在諸侯王上<lb/>
三年春正月行幸甘泉匈奴呼韓邪單于稽侯㹪來朝<lb/>
贊謁稱藩臣而不名賜以璽綬冠帶衣裳安車駟馬黄<lb/>
金錦繡繒絮使有司道單于先行就邸長安宿長平上<lb/>
<pb n="24b"/>
自甘泉宿池陽宫上登長平阪詔單于毋謁其左右當<lb/>
户之羣皆列觀蠻夷君長王侯迎者數萬人夾道陳上<lb/>
登渭橋咸稱萬歳單于就邸置酒建章宫饗賜單于觀<lb/>
以珍寳二月單于罷歸<lb/>
　匈奴傳單于正月朝天子於甘泉宫漢寵以殊禮位<lb/>
　在諸侯王上贊謁稱臣而不名賜以冠帶衣裳黄金<lb/>
　璽盭綬<hi>師古曰盭古戾字戾艸名也以戾染綬亦諸侯王之制也</hi>玉具劍佩刀弓<lb/>
　一張矢四發棨㦸十安車一乗鞌勒一具馬十五匹<lb/>
<pb n="25a"/>
　黄金二十斤錢二十萬衣被七十七襲錦繡綺縠雜<lb/>
　帛八千匹絮六千斤禮畢使使者道單于先行宿長<lb/>
　平上自甘泉宿池陽宫上登長平詔單于母謁<hi>師古曰不</hi>
　<hi>令拜也</hi>其左右當户之羣臣皆得列觀及諸蠻夷君長<lb/>
　王侯數萬咸迎于渭橋下夾道陳上登渭橋咸稱萬<lb/>
　歳單于就邸留月餘遣歸國<lb/>
黄龍元年春正月匈奴呼韓邪單于來朝禮賜如初二<lb/>
月單于歸國<lb/>
<pb n="25b"/>
　匃奴傳呼韓邪單于復入朝禮賜如初加衣百一十<lb/>
　襲錦帛九千匹絮八千斤<lb/>
元帝紀竟寧元年春正月匈奴呼韓邪單于來朝詔曰<lb/>
虖韓邪單于不忘恩徳嚮慕禮義復脩朝賀之禮願保<lb/>
塞傳之無窮邊垂長無兵革之事其改元為竟寧<lb/>
　匈奴傳單于復入朝禮賜如初加衣服錦帛絮皆倍<lb/>
　於黄龍時<lb/>
成帝本紀河平四年春正月匈奴單于來朝二月單于<lb/>
<pb n="26a"/>
罷歸國<lb/>
　匈奴傳單于入朝加賜錦繡繒帛二萬疋絮二萬斤<lb/>
　他如竟寧時<lb/>
哀帝紀元夀二年春正月匈奴單于烏孫大昆彌來朝<lb/>
　匈奴傳故事單于朝從名王以下及從者二百餘人<lb/>
　單于又上書言䝉天子神靈人民壯盛願從五百人<lb/>
　入朝以明天子盛徳上皆許之上以太歳厭勝所在<lb/>
　舍之上林苑蒲陶宫告之以加敬於單于單于知之<lb/>
<pb n="26b"/>
　加賜衣三百七十襲綿繡繒帛三萬疋絮三萬斤它<lb/>
　如河平時<lb/>
　西域傳元夀二年大昆彌伊秩靡與單于並入朝漢<lb/>
　以為榮<lb/>
後漢書世祖本紀建武二十五年春正月烏桓大人來<lb/>
朝　三十年春正月鮮卑大人内屬朝賀<lb/>
冊府元龜順帝永和元年夫餘國王來朝京師帝作黄<lb/>
門鼓吹角抵戲以遣之<lb/>
<pb n="27a"/>
後漢書獻帝本紀建安二十一年秋七月南匈奴單于<lb/>
來朝<lb/>
　南匈奴傳建安二十一年單于來朝曹操因留於鄴<lb/>
　而遣去俾歸監其國焉<lb/>
冊府元龜南單于呼厨泉將其名王來朝待以客禮遂<lb/>
留内侍而匈奴折節過於漢舊是時曹公破三郡烏丸<lb/>
還至易水代郡烏丸行單于普富盧上郡烏丸行單于<lb/>
那樓將其名王來賀<lb/>
<pb n="27b"/>
　　　　蕙田案以上漢外藩入朝<lb/>
　　　　　　　　　　右兩漢<lb/>
通典魏制藩王不得朝覲明帝時有朝者皆由特恩不<lb/>
得為常<lb/>
晉書禮志武帝太始中有司奏諸侯之國其王公以下<lb/>
入朝者四方各為二番三歳而周周則更始臨時有故<lb/>
則明年來朝明年朝後更滿三歳乃朝不得違本數朝<lb/>
禮皆執璧如舊朝之制不朝之歳各遣卿奏聘詔可<lb/>
<pb n="28a"/>
東晉王侯不之國其有受任居外則同方伯刺史二千<lb/>
石之禮亦無朝聘之制<lb/>
通典後周初梁主蕭詧來朝入畿大冢宰命有司致積<lb/>
其餼五牢米九十筥醯醢各三十五甕酒十八壺米禾<lb/>
各五十車薪芻各百車既至大司空設九儐以致館梁<lb/>
主束帛乗馬設九介以待之禮成而出明日梁主朝受享<lb/>
於廟既致享大冢宰又命公一人𤣥冕乗車陳九儐以<lb/>
束帛乗馬致食于賓及賓之從各有差致食訖又命公<lb/>
<pb n="28b"/>
一人弁服乗車贄設九儐以勞賓梁主設九介迎于門<lb/>
外明日朝服乗車還贄于公公皮弁迎于大門授贄受<lb/>
贄並于堂之中楹又明日梁主朝服設九介乗車備儀<lb/>
以見于公事畢公致享明日三孤一人又執贄勞于梁<lb/>
主明日梁主還贄又明日梁主見三孤如見三公明日<lb/>
卿一人又執贄梁主見卿又如三孤于是三公三孤六<lb/>
卿人各餼賓並屬官之長為使牢米帛同三公<hi>自秦平天下朝覲禮廢及後周立蕭詧為梁主稱蕃國始有此儀</hi>
<pb n="29a"/>
隋書禮儀志開皇四年正月梁主蕭巋朝于京師次于<lb/>
郊外詔廣平王楊雄吏部尚書韋世康持節以迎衛尉<lb/>
設次於館驛雄等降就便幕巋服通天冠絳紗袍端珽<lb/>
立于東階下西面文武陪侍如其國雄等立于門右東<lb/>
面巋攝内史令柳顧言出門請事世康曰奉詔勞于梁<lb/>
帝顧言入告巋出迎于館門外西面再拜持節者導雄<lb/>
與巋俱入至于庭下巋北面再拜受詔訖雄等乃出立<lb/>
于館門外道右東向巋送于門外西面再拜及奉見帝<lb/>
<pb n="29b"/>
冠通天冠服絳紗袍御大興殿如朝儀巋服逺遊冠朝<lb/>
服以入君臣並拜禮畢而出<lb/>
　文獻通考馬氏曰自秦兼天下朝覲之禮遂廢及周<lb/>
　封蕭詧為梁王訖於隋恒稱藩國始有朝見之儀<lb/>
　　　　蕙田案以上隋諸侯王來朝<lb/>
煬帝本紀大業八年六月車駕次榆林郡突厥啓民可<lb/>
汗來朝七月啓民可汗上表請變服襲冠帶詔啓民贊<lb/>
拜不名位在諸侯王上<lb/>
<pb n="30a"/>
大業五年六月髙昌王麴伯雅來朝<lb/>
七年十二月西面突厥處羅多利可汗來朝上大悦接<lb/>
以殊禮<lb/>
　　　　蕙田案以上隋外藩朝見<lb/>
　　　　　　　　　　右魏晉至隋<lb/>
通典貞觀二十年有司言案史記正月諸侯朝賀凡四<lb/>
人留長安不過二十日今請毎春二王入朝禮畢還蕃<lb/>
從之<lb/>
<pb n="30b"/>
　　　　蕙田案唐初諸王皆出就國故有朝賀之禮<lb/>
　　　　中睿以後親藩徒擁虚號及其亡也皇子有<lb/>
　　　　不出閤者矣<lb/>
　　　　又案以上唐諸王朝見<lb/>
唐開元禮<lb/>
　　　蕃王來朝以束帛迎勞<lb/>
前一日守宫設次於候館門之外道右南向其日使者<lb/>
至掌次者引就次蕃主服其國服所司引立於東堂下<lb/>
<pb n="31a"/>
西面<hi>凡蕃主進止皆主司先引制使皆謁者前導</hi>使者朝服出次立於門西<lb/>
東面從者執束帛立於使者之南蕃主有司出門東西<lb/>
面曰敢請事使者曰奉制勞某主<hi>稱其國名</hi>有司入告蕃主<lb/>
迎於館門外之東西面再拜使者與蕃主俱入使者先<lb/>
升立於西階上執束帛者從升立於使者之北俱東面<lb/>
蕃主升立於東階上西面使者執幣稱有制蕃主將下<lb/>
拜使者曰有後制無下拜蕃主旋北面再拜稽首使者<lb/>
宣制訖蕃主進受幣<hi>采五疋為一束其蕃主答勞各以土物其少多相准不得過勞幣勞<pb n="31b"/>於逺郊其禮同蕃主還贈於逺郊亦如之勞蕃使即束帛也</hi>退復位以幣授左右又<lb/>
再拜稽首使者降出立於館門之外西東面蕃主送於<lb/>
館門之外西面止答使者蕃主揖使者俱入揖讓升蕃<lb/>
主先升東階上西面使者升西階上東面蕃主以土物<lb/>
儐使者再拜受蕃主再拜送物使者降出蕃主從出門<lb/>
外皆如初蕃主再拜送使者還蕃主入鴻臚迎引詣朝<lb/>
堂依方北面立所司奏聞舍人承勅出稱有勅蕃主再<lb/>
拜宣勞訖又再拜所司引就館如常儀<lb/>
<pb n="32a"/>
　　　遣使戒蕃主見日<lb/>
前一日守宫設次于館門之外道右南向其日使者至<lb/>
掌次者引就次蕃主服其國服降立于東階下西面蕃<lb/>
國諸從官立于蕃主之後西面北上使者服朝服出次<lb/>
立於門西東面蕃主有司出門東西面曰敢請事使者<lb/>
曰奉制戒集某主見日有司入告蕃主迎于館門外之<lb/>
東西面再拜使者與蕃主俱入使者升自東階西面使<lb/>
者稱有制蕃主再拜宣制曰某日見蕃主又再拜稽首<lb/>
<pb n="32b"/>
使者降出蕃主送於館門之外西面再拜使者還蕃主<lb/>
入<lb/>
　　　蕃主奉見<hi>奉辭禮同</hi>
前一日尚舍奉御整設御幄於太極殿北壁南向守宫<lb/>
設次太樂令展宫懸設舉麾位於上下鼓吹令設十二<lb/>
案乗黄令陳車輅尚輦奉御陳輿輦尚舍奉御鋪蕃主<lb/>
坐于御座西南東向並如常儀設蕃主版位於懸南又<lb/>
設蕃國諸官之位于蕃主後依其班重行北面以西為<lb/>
<pb n="33a"/>
上設典儀位於懸之東北贊者二人在南差退西面諸<lb/>
衛各勒所部列黄麾仗屯門及陳于殿庭太樂令帥工<lb/>
人入就位協律郎入就舉麾位所司迎引蕃主于承天<lb/>
門外通事舍人引就次本司入奏鈒㦸近仗入陳如常<lb/>
典儀帥贊者先入就位侍中版奉請中嚴諸侍衛之官<lb/>
各服其器服符寳郎奉寳俱詣閤奉迎蕃主服其國服<lb/>
出通事舍人引立於閤外西廂東面<hi>若更有諸蕃以國大小為序</hi>蕃<lb/>
國諸官各服其服立於蕃主之後俱東面北上侍中版<lb/>
<pb n="33b"/>
奏外辦皇帝服通天冠絳紗袍乗輿以出曲直華蓋警<lb/>
蹕侍衛如常儀皇帝將出仗動太樂令令撞黄鐘之鐘<lb/>
右五鐘皆應協律郎舉麾鼓柷奏太和之樂及姑洗之<lb/>
音皇帝出自西房即御座南向坐符寳郎奉寳置于御<lb/>
座侍衛如常儀偃麾戞敔樂止如常通事舍人引蕃主<lb/>
入門舒和之樂作至位樂止典儀曰再拜贊者承傳蕃<lb/>
主再拜稽首侍中承制降詣蕃主西北東面稱有制蕃<lb/>
主再拜稽首宣制訖蕃主又再拜稽首侍中面奏又承<lb/>
<pb n="34a"/>
制降勞敕命升坐蕃主再拜稽首舍人引蕃主樂作蕃<lb/>
主上階樂止舍人接引至坐後蕃主就坐俛伏侍中承<lb/>
制勞問蕃主俛伏避席將下拜侍中承制曰無下拜蕃<lb/>
主復位對拜如常侍中囬奏又承制勞還館舍人引蕃<lb/>
主降自西階典謁者承引樂作復懸南位樂止蕃主再<lb/>
拜稽首訖舍人引蕃主樂作蕃主出門樂止初蕃主升<lb/>
坐舍人引蕃主諸官以次入就位立定典儀曰再拜贊<lb/>
者承傳蕃國諸官俱再拜稽首舍人承敕降詣西階畔<lb/>
<pb n="34b"/>
蕃國諸官西北東面稱勅㫖蕃國諸臣俱再拜稽首宣<lb/>
勅訖蕃國諸官俱再拜稽首對訖又再拜稽首舍人囬<lb/>
奏又承勅降勞還館蕃國諸官俱再拜稽首於階蕃主<lb/>
出舍人引蕃國諸官以次出訖侍中前跪奏侍中臣某<lb/>
言禮畢俛伏興還侍位皇帝興太樂令令撞蕤賓之鐘<lb/>
左五鐘皆應鼔柷奏太和之樂皇帝降座乗輿入自東<lb/>
房侍衛警蹕如常儀侍臣從至閤樂止<lb/>
　　　皇帝宴蕃國主<lb/>
<pb n="35a"/>
前一日尚舍奉御整設御幄於御殿之北壁南向尚食<lb/>
奉御太官令命各具饌守宫設次太樂令設登歌於殿<lb/>
上展宫懸於殿庭舉麾位于上下鼓吹令設十二案乗<lb/>
黄令陳車輅尚輦奉御陳輿輦並如常儀其日尚舍奉<lb/>
御鋪蕃主牀坐于御座西南蕃國諸官應升殿者坐于<lb/>
蕃主之後設不升殿者坐席于西廊下俱東面北上尚<lb/>
食奉御設御酒罇太官令設蕃主以下酒罇並如常儀<lb/>
設蕃主版位于懸南又設蕃國諸官之位於蕃主之後<lb/>
<pb n="35b"/>
俱重行北面南上設典儀位於懸之東北如常儀諸衛<lb/>
各勒所部列黄麾仗屯門及陳於殿庭太樂令帥工人<lb/>
二舞入就位協律郎入就舉麾位所司迎引蕃主至承<lb/>
天門外通事舍人引入次<hi>凡蕃客出入升降皆掌客監引</hi>所司入奏鈒<lb/>
㦸近仗入陳如常典儀帥贊者先入就位侍中版奏請<lb/>
中嚴諸侍衛之官各服其器服符寳郎奉寳俱諸閤奉<lb/>
迎蕃主服其國服出次通事舍人引立于閤外西廂東<lb/>
面蕃國諸官各服其國服立於蕃主之後俱東面北上<lb/>
<pb n="36a"/>
侍中版奏外辨皇帝服通天冠絳紗袍乗輿以出曲直<lb/>
華蓋警蹕侍衛並如常儀皇帝將出仗動太樂令令撞<lb/>
黄鐘如上儀一人升立于東階上贊者二人立于階下<lb/>
俱西面通事舍人引蕃主入蕃國諸官從入蕃主入門<lb/>
舒和之樂作蕃主至位樂止其有獻物則從之入陳于<lb/>
蕃主之前以西為上立定典儀曰再拜贊者承傳蕃主<lb/>
及蕃國諸官皆再拜侍中承㫖降勅蕃主升坐蕃主再<lb/>
拜蕃主奉贄<hi>奠贄隨其國所有一以輕者為之</hi>曰某國蕃臣某敢獻壤<lb/>
<pb n="36b"/>
奠侍中升奏又侍中承㫖曰朕其受之侍中降於蕃主<lb/>
東北西面稱有制蕃主再拜宣制訖蕃主又再拜訖以<lb/>
贄授侍中侍中以贄授所司又所司受其餘幣俱以東<lb/>
舍人承㫖降勅蕃國諸官等坐蕃國諸官俱再拜通事<lb/>
舍人引蕃主又通事舍人引蕃國諸官應升殿者詣西<lb/>
階蕃主初行樂作至階樂止通事舍人各引升立于坐<lb/>
後初蕃國諸官詣西階其不升殿者通事舍人分引于<lb/>
廊下席後立定殿上典儀唱就坐階下贊者承傳蕃主<lb/>
<pb n="37a"/>
以下皆就坐俛伏太樂令引歌者及瑟琴至階脱履于<lb/>
下引就坐位笙管者就階間北面立尚食奉御進酒至<lb/>
階殿上典儀唱酒至興階下贊者承傳蕃主以下皆俛<lb/>
伏興立坐後殿中監到階省酒尚食奉御奉酒進皇帝<lb/>
舉酒良醖令又行酒殿上典儀唱再拜階下贊者承傳<lb/>
蕃主以下皆再拜訖搢笏受觶殿上典儀唱就坐階下<lb/>
贊者承傳蕃主以下皆就坐俛伏坐飲皇帝初舉酒登<lb/>
歌作昭和三終尚食奉御進受虚觶奠于坫登歌訖降<lb/>
<pb n="37b"/>
復位觴行三周尚食奉御進食食升階殿上典儀唱食<lb/>
至興階下贊者承傳蕃主以下皆執笏俛伏興立坐後<lb/>
殿中監到階省桉尚食奉御品甞食訖以次進置御前<lb/>
太官令又行蕃主以下食案設訖殿上典儀唱就坐階<lb/>
下贊者承傳蕃主以下皆就坐俛伏坐皇帝乃飯休和<lb/>
之樂作蕃主以下皆飯御食畢樂止蕃主以下食訖尚<lb/>
食太官俱徹案又行酒遂設庶羞二舞以次入作若賜<lb/>
酒舍人前承㫖詣受賜者前蒙賜者執笏俛伏起立坐<lb/>
<pb n="38a"/>
後舍人稱賜酒蒙賜者再拜酒至䝉賜者搢笏受觶就<lb/>
席俛伏坐飲卒觶俛伏起立授虚觶又再拜就席俛伏<lb/>
坐會畢通事舍人贊蕃主興蕃主以下皆俛伏興立坐<lb/>
後通事舍人引降樂作復懸南位立定典儀曰再拜贊<lb/>
者承傳蕃主以下皆再拜若有筐篚舍人前承㫖降宣<lb/>
勅蕃主以下皆再拜太府帥其屬以衣物以次授之訖<lb/>
蕃主以下又再拜通事舍人引出樂作至門樂止侍中<lb/>
前跪奏稱侍中臣某言禮畢俛伏興還侍位皇帝興太<lb/>
<pb n="38b"/>
樂令令撞蕤賓之鐘如常儀<lb/>
　　　　蕙田案以上亦見新唐書禮志而其文較略<lb/>
　　　　今不重載<lb/>
唐六典凡蕃國主朝見皆設宫縣之樂及黄麾仗若蕃<lb/>
國使則減黄麾之半　鴻臚卿之職凡四方夷狄君長<lb/>
朝見者辨其等位以賓待之<lb/>
　　　　蕙田案以上唐外藩朝見<lb/>
　　　　　　　　　　右唐<lb/>
<pb n="39a"/>
宋史禮志凡外國君長來朝皆宴於内殿近臣及刺史<lb/>
正郎都虞候以上皆預太祖乾徳三年五月十六日宴<lb/>
近臣及孟昶于大明殿太平興國二年三月二十五日<lb/>
吳越錢俶來朝宴於長春殿親王宰相節度使劉鋹李<lb/>
煜皆預其君長來朝先遣使迎勞於候館使者朝服稱<lb/>
制曰奉制勞某主國主迎於門外與使者俱入升階使<lb/>
者執束帛稱有制國主北面再拜稽首受幣又再拜稽<lb/>
首以土物儐使者再拜受國主送使者出鴻臚引詣朝<lb/>
<pb n="39b"/>
堂所司奏聞通事舍人承勅宣勞再拜就館翌日遣使<lb/>
戒見日如儀又次日奉見於乾元殿設黄麾仗及宫懸<lb/>
大樂典儀設國主位於縣南道西北向又設其國諸官<lb/>
之位於其後所司迎引國主服其國服至明徳門外通<lb/>
事舍人引就位侍中奏中嚴皇帝服通天冠絳紗袍出<lb/>
自西房即御位典儀贊拜國主再拜稽首侍中承制降<lb/>
勞皆再拜稽首勅升坐又再拜稽首至坐俛伏避席侍<lb/>
中承制曰無下拜國主復位次引其國諸官以次入就<lb/>
<pb n="40a"/>
位再拜並如上儀侍中又承制勞還館通事舍人引國<lb/>
主降復位再拜稽首出其國諸官皆再拜以次出侍中<lb/>
奏禮畢皇帝降坐其賜宴與受諸國使表及幣皆有儀<lb/>
具載開寳通禮<lb/>
　　　　　　　　　　右宋<lb/>
元史禮樂志太祖元年大會諸侯王於鄂諾河即皇帝<lb/>
位始建九斿白旗<lb/>
明集禮元太祖五年輝和爾國王伊克呼圗來朝世祖至<lb/>
<pb n="40b"/>
元元年勅髙麗國王植令修世見之禮六月植來朝於<lb/>
上都其後蕃國來朝俟正旦聖節大朝會之日而行禮<lb/>
焉<lb/>
　　　　蕙田案元時宗室諸王分封西北邊外極逺<lb/>
　　　　之地及魯趙昌鄆髙昌髙麗諸國世世尚主<lb/>
　　　　比于宗王俱得專制一方自任其陪臣有古<lb/>
　　　　封建之遺意其來朝則有金銀鈔幣之賜史<lb/>
　　　　不絶書至受朝之儀史志未之詳焉<lb/>
<pb n="41a"/>
　　　　　　　　　　右元<lb/>
明會典諸王朝見儀洪武二十六年定凡各王大朝行<lb/>
八拜禮常朝一拜叩頭禮伯叔兄見天子在朝行君臣<lb/>
禮於便殿内行家人禮伯叔兄坐東面西坐受天子四<lb/>
拜伯叔兄就于受禮位坐天子居正中南面坐以尚親<lb/>
親之義存君臣之禮<lb/>
續文獻通考洪武初令親王毎歳朝覲不得一同至一<lb/>
王還國無虞信報别王方聽來朝不拘歳月自長至幼<lb/>
<pb n="41b"/>
以嫡先至嫡者朝畢方及庶者亦分長幼而至周而復<lb/>
始毋失其序其諸王居邊者無警則依期來朝有警從<lb/>
便不拘常期<lb/>
　傅維鱗明書天子伯叔五十不朝兄弟孫姪六十不<lb/>
　朝俱令世子代之<lb/>
明會典穆宗隆慶元年令親王朝覲禮乆不行今後不<lb/>
必具奏禮部通行各王府知會<lb/>
　　　　蕙田案以上明諸王朝見<lb/>
<pb n="42a"/>
明集禮國朝蕃王來朝先遣應天府官迎勞既至館復<lb/>
遣省部設宴然後習儀朝見于奉天殿及見皇太子於<lb/>
東宫朝見畢錫宴以享之省府臺皆設席宴享及還遣<lb/>
官勞送出境今具其儀<lb/>
　　　迎勞儀注<lb/>
蕃王至龍江驛驛令具某國蕃王姓名及蕃國從官名<lb/>
數報應天府應天府官稟知中書省及禮部禮部奏聞<lb/>
遣侍儀通贊舍人二人接伴遣應天知府至龍江驛禮<lb/>
<pb n="42b"/>
待前期館人於正㕔陳設蕃王座於㕔之西北東向設<lb/>
應天知府座于㕔之東南西向中設酒案及食案又設<lb/>
蕃國從官及應天府從官座位於㕔之耳房賓西主東<lb/>
中設酒案及食案應天知府至館館人入告接伴舍人<lb/>
引蕃王出迎蕃國從官後從既見接伴舍人引蕃王應<lb/>
天知府分賓主而入蕃王升自西階應天府官升自東<lb/>
階至㕔蕃王東向立應天知府西向立接伴舍人唱鞠<lb/>
躬拜興拜興平身蕃王及應天知府皆鞠躬拜興拜興<lb/>
<pb n="43a"/>
平身應天府官進詣蕃王前致禮待之意畢接伴舍人<lb/>
引蕃王及應天知府各就座所引應天府從官詣蕃王<lb/>
前唱鞠躬拜興拜興平身應天府從官皆鞠躬拜興拜<lb/>
興平身舍人又引蕃王從官詣應天知府前唱鞠躬拜<lb/>
興拜興蕃國從官皆鞠躬拜興拜興平身應天知府答<lb/>
鞠躬拜興拜興平身應天從官與蕃國從官俱詣耳房<lb/>
各再拜訖分賓主東西相向坐執事者舉食案進供於<lb/>
蕃王及應天知府之前耳房執事者各舉食案進供於<lb/>
<pb n="43b"/>
各官之前㕔上執事者斟酒凡酒五行湯五品耳房亦<lb/>
酒五行湯五品宴畢舍人引應天知府降自東階蕃王<lb/>
降自西階送至館門外王入應天府官還從官皆以次<lb/>
出次日清晨應天府從官復伴送蕃王入至會同館禮<lb/>
部尚書奉㫖即徃館宴勞前期館人陳設蕃王及禮部<lb/>
尚書座次于正㕔賓西主東中設酒案及食案及設蕃<lb/>
國從官及禮部從官座位於㕔之耳房賓西主東中設<lb/>
酒案食案禮部尚書至館館人入告接伴舍人引蕃王<lb/>
<pb n="44a"/>
服其國服出迎蕃國從官以次後從既見接伴舍人引<lb/>
蕃王禮部尚書及蕃國從官禮部從官分賓主而入蕃<lb/>
王升自西階禮部尚書升自東階至㕔蕃王東向立禮<lb/>
部尚書西向立蕃王從官立於蕃王之南稍後東向禮<lb/>
部從官立於尚書之南稍後西向接伴舍人唱鞠躬拜<lb/>
興拜興平身禮部尚書與蕃王皆鞠躬拜興拜興平身<lb/>
禮部尚書進詣蕃王前致禮待之意畢接伴舍人引蕃<lb/>
王禮部尚書詣座所引禮部從官詣蕃王前唱鞠躬拜<lb/>
<pb n="44b"/>
興拜興平身禮部從官皆鞠躬拜興拜興平身蕃王答<lb/>
拜舍人又引蕃國從官詣尚書前唱鞠躬拜興拜興平<lb/>
身蕃國從官皆鞠躬拜興拜興平身尚書答拜禮部從<lb/>
官與蕃國從官俱詣耳房舍人引分賓主唱鞠躬拜興<lb/>
拜興平身蕃國從官及禮部從官皆鞠躬拜興拜興平<lb/>
身舍人引就東西相向坐執事者舉食案進供於蕃王<lb/>
及禮部尚書之前耳房執事者各舉食案進供於蕃國<lb/>
從官禮部從官之前㕔上執事者斟酒凡酒五行湯五<lb/>
<pb n="45a"/>
品上湯擊鼓行酒作細樂耳房酒五行湯三品不設樂<lb/>
宴畢舍人引禮部尚書降自東階蕃主降自西階出館<lb/>
門外蕃王乗馬行于道右禮部尚書亦乗馬行于道左<lb/>
蕃王從官及禮部從官各乗馬於後同至會同館門外<lb/>
下馬舍人引蕃王禮部尚書同入蕃王升自西階禮部<lb/>
尚書升自東階至館次禮部尚書及從官出蕃王及蕃<lb/>
國從官送至館門外對舉手揖蕃王入尚書及從官還<lb/>
明日都堂又奏知命省臣一員詣會同館宴勞其陳設<lb/>
<pb n="45b"/>
座次酒數食品樂器皆如禮部尚書宴勞之儀<lb/>
　　　朝見儀注<lb/>
前期禮部告示侍儀司諸執事引蕃王及蕃國從官具<lb/>
服於天界寺習儀三日擇日朝見前一日内使監陳御<lb/>
座香案於奉天殿如常儀尚寳司設寳案於御座前侍<lb/>
儀司設蕃王次及從官次于午門外設蕃王拜位于丹<lb/>
墀中道稍西及御座之南俱北向設蕃國從官拜位于<lb/>
蕃王後中道之東西依序重行北向設方物案位于丹<lb/>
<pb n="46a"/>
墀之北中道之東西設方物案于御前及丹墀之中設<lb/>
受方物官位于方物案之東西設文官侍立位于文樓<lb/>
之北西向北上武官侍立位於武樓之北東向北上殿<lb/>
前班指揮司官三員位於丹陛上東向光禄司官三員<lb/>
位於丹陛上西向侍從班起居注殿中侍御史尚寳卿<lb/>
位于殿上西向指揮司懸刀武官位于殿上東向拱衛<lb/>
司官位于奉天殿門之左右東西相向典牧所官位于<lb/>
仗馬之前東西相向宿衛鎮撫位于丹陛階下東西相<lb/>
<pb n="46b"/>
向宿衛百户二十四員于宿衛鎮撫之南稍後東西相<lb/>
向䕶衛千户八員于殿東西門左右東西相向知班二<lb/>
人位于蕃王拜位之北東西相向贊禮二人位于知班<lb/>
之北東西相向典儀二人位于丹陛上之南東西相向<lb/>
内贊二人位于殿上東西相向引蕃王舍人位于蕃王<lb/>
之北東西相向引蕃王從官舍人位于從官之北東西<lb/>
相向引文武班舍人位于文武班之北稍後東西相向<lb/>
舉方物執事位于方物案之東西鳴鞭四人位于丹陛<lb/>
<pb n="47a"/>
上之南北向天武將軍四人位于丹陛上之四隅東西<lb/>
相向將軍二人位于殿上簾前東西相向將軍六人位<lb/>
于奉天殿門之左右東西相向將軍六人位奉天門之<lb/>
左右東西相向是日金吾衛陳設甲士於午門外之東<lb/>
西列旗仗于奉天門外之東西拱衛司陳儀仗于丹陛<lb/>
上及丹墀之東西陳五輅于丹墀之南典牧所陳仗馬<lb/>
于文武樓之南東西相向陳虎豹于奉天門外和聲郎<lb/>
陳樂於丹墀蕃王拜位之南擊鼔初嚴禮部以方物案<lb/>
<pb n="47b"/>
陳於午門外舉案者就案催班舍人催文武官各朝服<lb/>
擊鼔次嚴引班引文武百官依品從齊班于午門外以<lb/>
北為上東西相向殿前班指揮光禄卿通班贊禮典儀<lb/>
内贊宿衛鎮撫䕶衛鳴鞭殿内外將軍各執事人俱入<lb/>
就位接伴舍人及引班引蕃王及蕃國從官立于午門<lb/>
方物案之前諸侍衛官各服其器服及尚寳卿侍從官<lb/>
入詣謹身殿奉迎擊鼔三嚴引班引文武官入就侍立<lb/>
位引班舍人引執事舉方物案前行引蕃王及從官由<lb/>
<pb n="48a"/>
午門西入金水西橋奉天西掖門至丹墀之西俟立侍<lb/>
儀版奏外辦御用監官跪奏皇帝服通天冠絳紗袍御<lb/>
輿以出尚寳卿捧寳及侍儀侍衛導從警蹕如常儀皇<lb/>
帝將出仗動大樂鼓吹振作陞御座樂止將軍捲簾尚<lb/>
寳以寳置於案鳴鞭司辰郎報時雞唱訖引禮引蕃王<lb/>
就位執事者舉案及蕃王從官各就位立定舉案執事<lb/>
者退就位贊禮唱鞠躬拜興拜興平身蕃王及從官鞠<lb/>
躬樂作拜興拜興平身樂止引禮導蕃王升殿行禮宣<lb/>
<pb n="48b"/>
方物狀官取方物狀與展方物狀官從行俱西陛陞樂<lb/>
作從西門入引禮立伺於門外内贊接引蕃王至御座<lb/>
前行禮位樂止宣方物狀官以方物狀置于案與展方<lb/>
物狀官退立于殿西内贊唱鞠躬拜興拜興平身蕃王<lb/>
鞠躬拜興拜興平身内贊唱跪蕃王跪蕃王稱兹遇欽<lb/>
詣皇帝陛下訖宣方物狀官詣案取狀跪于御座前之<lb/>
西展方物狀官同跪展宣訖俛伏興于西承制官前跪<lb/>
承制興詣蕃王前宣制云云訖内贊唱俯伏興拜興拜<lb/>
<pb n="49a"/>
興平身蕃王俛伏興拜興拜興平身内贊引蕃王及宣<lb/>
方物狀官展方物狀官由西門出樂作降自西陛引禮<lb/>
引復位樂止贊禮唱鞠躬拜興拜興拜興拜興平身蕃<lb/>
王及從官皆鞠躬樂作拜興拜興拜興拜興平身樂止<lb/>
贊禮唱禮畢侍儀奏禮畢鳴鞭皇帝興樂作警蹕侍從<lb/>
導引至謹身殿樂止引禮導蕃王及從官出受方物官<lb/>
受方物舉案執事各舉案出引班引文武百官以次出<lb/>
　　　見東宮儀注<lb/>
<pb n="49b"/>
前一日禮部官以蕃王所獻東宫方物啓知前期内使<lb/>
監於東宫陳設皇太子位於正殿侍儀司設蕃王幄次<lb/>
及從官次于東門之外設蕃王拜位于殿門外及殿中<lb/>
北向設蕃國從官拜位于殿下中道之東西北向設文<lb/>
官侍從班位于殿庭之東武官侍從班位于殿庭之西<lb/>
俱相向贊禮二人位于殿門外東西相向内贊二人位<lb/>
於殿内承傳二人位于殿下俱東西相向引蕃王舍人<lb/>
二人位于蕃王拜位之北東西相向引蕃國從官舍人<lb/>
<pb n="50a"/>
二人位于從官拜位之北東西相向引文武侍從班舍<lb/>
人四人位于文武班之北稍後東西相向是日宿衛陳<lb/>
甲士兵仗於東宫門外陳旗幟於中門外將軍六人於<lb/>
殿門外之東西拱衞司陳設儀仗於殿下之東西及殿<lb/>
前殿門之東西内使擎執于殿上之左右和聲郎陳樂<lb/>
於殿庭之南質明執事者各就位蕃王服本國服朝賀<lb/>
皇帝訖常服至東宫門外引班引文武官公服入就侍<lb/>
從位内使監令啓知皇太子皮弁服引進導引出宮樂<lb/>
<pb n="50b"/>
作陞座樂止引班引蕃王入樂作就位樂止引班引蕃<lb/>
國從官立候於殿下之西東向引進啓皇太子興立於<lb/>
座前贊禮唱鞠躬拜興拜興平身蕃王鞠躬樂作拜興<lb/>
拜興平身樂止皇太子立受引禮引蕃王至殿西門内<lb/>
贊接引至皇太子座前内贊唱跪蕃王跪稱兹遇詣皇<lb/>
太子殿下訖内贊唱俛伏興平身蕃王俛伏興平身内<lb/>
贊引蕃王出殿門引禮引蕃王復位贊禮唱鞠躬拜興<lb/>
拜興平身蕃王鞠躬樂作拜興拜興平身内贊唱鞠躬<lb/>
<pb n="51a"/>
拜興拜興平身皇太子答拜鞠躬拜興拜興平身樂止<lb/>
引禮引蕃王出引進啓皇太子就座引禮引蕃國從官<lb/>
就位贊禮唱鞠躬拜興拜興拜興拜興平身蕃國從官<lb/>
皆鞠躬樂作拜興拜興拜興拜興平身樂止贊禮唱禮<lb/>
畢引禮引蕃國從官出引進啓禮畢皇太子興樂作出<lb/>
殿門樂止引禮引文武官以次出<lb/>
　　　見諸王儀注<lb/>
前期王府官設蕃王及從官次于府門外設王座于正<lb/>
<pb n="51b"/>
殿東稍北西向設蕃王座于正殿西稍南東向設蕃王<lb/>
拜位于殿上稍南東向設王答拜位于殿上稍北西向<lb/>
設蕃國從官拜位于殿門外北向設内贊二人位于殿<lb/>
上之東西承傳二人位于殿門外之東西設接伴舍人<lb/>
位于内贊之南東西相向設引從官二人位于從官拜<lb/>
位之北東西相向設王府官侍立位于殿上之左右東<lb/>
西相向是日所司陳設儀仗于殿門外之東西接伴舍<lb/>
人引蕃王及從官至王府門外執事者先入就位王府<lb/>
<pb n="52a"/>
官啓王服皮弁服出升殿就座接伴舍人引蕃王入至<lb/>
殿下由西階升王府王興降座出迎于殿門外既見王<lb/>
府官引王由中門入接伴舍人引蕃王由西門入各就<lb/>
拜位内贊唱鞠躬拜興拜興平身蕃王鞠躬拜興拜興<lb/>
平身王答拜鞠躬拜興拜興平身王府官啓王就座接<lb/>
伴舍人亦引蕃王就座引班引蕃國從官至殿門外拜<lb/>
位北向立承傳唱鞠躬拜興拜興拜興拜興平身蕃王<lb/>
從官皆鞠躬拜興拜興拜興拜興平身承傳唱禮畢接<lb/>
<pb n="52b"/>
引舍人引蕃王興詣王座前王府官啟王降座立舉手<lb/>
揖畢王還府接伴舍人引蕃王出王府官送至門外蕃<lb/>
國從官後從至館<lb/>
　　　見宰輔以下儀注<lb/>
蕃王見諸王訖接伴舍人引蕃王詣中書省見丞相前<lb/>
期禮部官於中書省後堂設蕃王座於省堂之西東向<lb/>
設省官座於省堂之東西向接伴舍人引蕃王至省門<lb/>
外先遣入報省官出迎于省門之外接伴舍人贊禮引<lb/>
<pb n="53a"/>
蕃王及丞相俱入蕃王升自西階省官升自東階至正<lb/>
堂蕃王東向立省官西向立贊禮唱鞠躬拜興拜興平<lb/>
身蕃王及省官皆鞠躬拜興拜興平身蕃王詣省官前<lb/>
致謁見之意畢引蕃王省官入後堂就座贊引引蕃國<lb/>
從官至省堂前楹北向立贊禮唱鞠躬拜興拜興平身<lb/>
蕃國從官皆鞠躬拜興拜興平身贊禮引蕃國從官立<lb/>
於蕃王之後禮部官供茶飲畢接伴舍人及贊禮引蕃<lb/>
王出蕃王降自西階省官降自東階送至省門外各舉<lb/>
<pb n="53b"/>
手揖蕃王上馬省官還其見三公大都督御史大夫其<lb/>
儀皆與上同凡京官五品以上與蕃王相見皆蕃王在<lb/>
西京官在東行再拜禮六品以下蕃王在北京官在南<lb/>
行再拜禮蕃王皆答拜其蕃國從官與京官相見之儀<lb/>
具蕃使來貢篇<lb/>
　　　宴會儀注<lb/>
擇日錫宴蕃王於謹身殿拱衛司於殿庭左右設黄麾<lb/>
仗内使擎執如奉天殿受朝之儀内使監陳設御座于殿<lb/>
<pb n="54a"/>
中設皇太子座于御座東偏西向稍南設諸王座以次<lb/>
而南皆西向又于御座西偏設諸王座與東偏諸王相<lb/>
對以次而南皆東向設蕃王座于殿中之西第一行東<lb/>
向次設文武一品階宴座于第二行東西相向二品陪<lb/>
宴于第三行東西相向于西廡設蕃國從官座及文武<lb/>
官三品陪宴官依序坐以北為上俱東向和聲郎于殿<lb/>
之南楹陳大樂細樂及歌舞隊光禄寺設御酒尊于殿<lb/>
中之南設皇太子諸王蕃王文武一品二品官酒尊于<lb/>
<pb n="54b"/>
殿左右門之東西御位司壺二人尚酒尚食二人東偏<lb/>
皇太子諸王司壺一人奉酒奉食二人西偏諸王司壺<lb/>
一人奉酒奉食二人蕃王司壺一人奉酒食一人文武<lb/>
官第一行各司壺四人兼供酒食文武官左右第二行<lb/>
各司壺四人兼供酒食光禄寺直長西廡各置酒尊及<lb/>
設司壺供酒食之人光禄寺卿陳御食案及皇太子諸<lb/>
王食案及寺丞設蕃王食案于殿中直長設殿上左右<lb/>
文武官食案各置於座前西廡蕃國從官文武官食案<lb/>
<pb n="55a"/>
亦各設于座前諸執事各供事舍人引文武百官常服<lb/>
侍立於殿門之左右舍人引蕃王服其國服侍立于百<lb/>
官之北引進引皇太子諸王常服侍立于殿内之左右<lb/>
侍儀導引皇帝常服陞御座大樂鼓吹振作鳴鞭樂止<lb/>
皇太子諸王各就座位禮部官取㫖導蕃王入就座位<lb/>
丞相率禮部尚書光禄卿舉御食案進於御前禮部侍<lb/>
郎光禄少卿舉食案各進于皇太子諸王之前禮部郎<lb/>
中光禄寺丞舉食案進于蕃國王前殿上文武官及西<lb/>
<pb n="55b"/>
廡蕃國從官文武以次官各就座位内使監令于御前<lb/>
斟酒司壺于皇太子諸王蕃王及文武官前各斟酒細<lb/>
樂作奏太清之曲和聲郎北面立舉手唱上酒皇帝舉<lb/>
第一爵飲皇太子及蕃王以下皆飲畢樂止内使監令<lb/>
又于御前斟酒司壺于皇太子諸王蕃王文武官前各<lb/>
斟酒細樂作奏感皇恩之曲和聲郎唱上酒皇帝舉第<lb/>
二爵飲皇太子及蕃王以下皆飲畢樂止内使監令于<lb/>
御前進食供食者於皇太子諸王蕃王文武官前各供<lb/>
<pb n="56a"/>
食大樂作和聲郎唱上食皇帝進食皇太子及蕃王以<lb/>
下食畢樂止内使監于御前斟酒司壺各斟酒細樂作<lb/>
奏賀聖朝之曲和聲郎唱上酒皇帝舉第三爵飲皇太<lb/>
子及蕃王以下皆飲畢樂止進食奏大樂如前内使監<lb/>
于御前斟酒司壺各斟酒細樂作奏普天樂之曲和聲<lb/>
郎唱上酒皇帝舉第四爵飲皇太子及蕃王以下皆飲<lb/>
畢樂止進食奏大樂如前内使監令于御前斟酒司壺<lb/>
各斟酒細樂作舞諸國來朝之舞和聲郎唱上酒皇帝<lb/>
<pb n="56b"/>
舉第五爵飲皇太子及蕃王以下皆飲畢樂止進食奏<lb/>
大樂如前内使監令復斟酒司壺各斟酒細樂作奏朝<lb/>
天子之曲和聲郎唱上酒皇帝舉第六爵飲皇太子及<lb/>
蕃王以下皆飲畢樂止内使監令又斟酒司壺各斟酒<lb/>
細樂作奏醉太平之曲舞長生隊之舞和聲郎唱上酒<lb/>
皇帝舉第七爵飲皇太子及蕃王以下皆飲畢樂舞止<lb/>
進食奏大樂如前其西廡斟酒進食其次如殿上但不<lb/>
作樂宴畢皇帝興樂作皇太子諸王侍從還宫樂止引<lb/>
<pb n="57a"/>
禮引蕃王出引禮引文武百官以次出蕃王還館<lb/>
　　　東宫賜宴儀注<lb/>
皇帝賜蕃王宴畢東宫擇日宴蕃王是日宿衛陳甲士<lb/>
兵仗于東宫門外陳旗幟于中門外將軍六人於殿門<lb/>
外之東西拱衛司陳設儀仗于殿下之東西及殿前殿<lb/>
門之東西内使監設皇太子座于殿上正中設諸王座<lb/>
于皇太子座東偏以次而南皆西向又設諸王座于皇<lb/>
太子座西偏與東偏諸王相對皆東向又設蕃王座于<lb/>
<pb n="57b"/>
西偏諸王之下東向次設三師賓客諭徳位于殿上第<lb/>
二行東西相向於西廡下設蕃國從官及宫官以序座<lb/>
北上東向和聲郎于殿之南楹陳大樂細樂及舞隊光<lb/>
禄寺官設皇太子酒尊於殿中之南設諸王蕃王三師<lb/>
等官酒尊于殿門之左右皇太子司壺二人尚酒食二<lb/>
人東偏諸王司壺一人奉酒食二人西偏諸王司壺一<lb/>
人奉酒食二人蕃王司壺一人奉酒食一人三師等官<lb/>
左右司壺各四人兼供酒供食光禄直長於西廡置酒<lb/>
<pb n="58a"/>
尊食案及司壺供酒食之人光禄寺官於殿上陳皇太<lb/>
子食案及諸王蕃王食案直長于殿上三師座前預設<lb/>
酒案西廡蕃國從官及宫官食案亦各設于座前諸執<lb/>
事各供事舍人引三師等官服常服侍立于殿門之左<lb/>
右舍人引蕃王服其國服立於三師之北引進引諸王<lb/>
常服侍立于殿内之左右引進導引皇太子常服出樂<lb/>
作陞座樂止諸王各就位坐禮部侍郎啓知引蕃王入<lb/>
就座禮部侍郎光禄少卿舉食案進于皇太子之前禮<lb/>
<pb n="58b"/>
部郎中光禄寺丞舉食案各進於諸王及蕃王之前三<lb/>
師等官各就座蕃國從官及宫官各就西廡坐内使監<lb/>
官于皇太子前斟酒司壺于諸王蕃王及三師等官前<lb/>
各斟酒大樂作樂工北面舉手唱上酒皇太子舉第一<lb/>
盞諸王蕃王及三師等官皆上酒飲畢樂止内使監又<lb/>
於皇太子前斟酒司壺於諸王蕃王及三師等官前斟<lb/>
酒細樂作樂工唱上酒皇太子舉第二盞諸王蕃王及<lb/>
三師等官皆上酒飲畢樂止内使監于皇太子前進食<lb/>
<pb n="59a"/>
供食者于諸王蕃王及三師等官前各供食大樂作樂<lb/>
工唱上食皇太子進食諸王蕃王及三師等官各進食<lb/>
食畢樂止内使監及執事者各斟第三盞至第七盞酒<lb/>
及供食樂作樂止並如上儀唯酒第五行第七行雜行<lb/>
諸隊舞凡酒七行食五品西廡蕃國從官及宫官皆酒<lb/>
七行食五品惟不作樂宴畢引進啓禮畢皇太子興樂<lb/>
作諸王從還宫樂止引禮引蕃王及從官出三師宫官<lb/>
以次出蕃王還館<lb/>
<pb n="59b"/>
　　　省府臺宴會儀注<lb/>
東宫宴蕃王畢中書省取㫖宴勞前期有司於中書省<lb/>
後堂陳蕃王及省官座次賓西主東設酒案于省堂正<lb/>
中食案列于酒案之前又設諸蕃官及左右司官座次<lb/>
于左司賓西主東設酒案于左司正中食案列于酒案<lb/>
之前教坊司陳樂于省堂及左司之南楹都堂遣官詣<lb/>
會同館請蕃王赴宴至省門下馬省官出迎于省門之<lb/>
外執事者引蕃王及省官俱入左右司等官與蕃國從<lb/>
<pb n="60a"/>
官各從其後蕃王升自西階省官升自東階至席前省<lb/>
官主宴者詣蕃王前致禮待之意畢各就座左右司官<lb/>
與蕃國從官至左司左司郎中詣從官前致禮待之意<lb/>
畢各就座禮部官二人舉食案進供于蕃王及省官之<lb/>
前執事者斟酒細樂作飲畢樂止執事者再斟酒樂作<lb/>
樂止如初飲畢執事者進食大樂作食畢樂止酒七行<lb/>
食五品行酒奏細樂進食奏大樂惟第五第七行雜陳<lb/>
諸戲左司酒七行食五品行酒作細樂進食作大樂不<lb/>
<pb n="60b"/>
陳雜戲宴畢執事者引蕃王降自西階省官降自東階<lb/>
送蕃王至省門外蕃國從官從其後遣官一員送蕃王<lb/>
至會同館都督府禮待儀同前但各衛官屬戎服盛陳<lb/>
兵仗于門内外之東西蕃國從官受宴于經歴司御史<lb/>
臺禮待儀亦同前但不陳兵衛蕃國從官亦受宴于經<lb/>
厯司<lb/>
　　　陛辭儀注<lb/>
蕃王將還國禮部官奏知戒蕃王某日陛辭仍於天界<lb/>
<pb n="61a"/>
寺習儀訖前期内使監設御座香案於奉天殿如常儀<lb/>
尚寳司設寳案于御座前侍儀司設蕃王拜位于丹墀<lb/>
中道稍西及殿上御座前俱北向設蕃國從官拜位于<lb/>
蕃王後中道之東西依序重行北向設承制官位于殿<lb/>
上之東西向設文官侍立位於文樓之北西向北上武<lb/>
官侍立位於武樓之北東向北上殿前班指揮司官三<lb/>
員位于丹陛上東向光禄司官三員位于丹陛上西向<lb/>
侍從班起居注殿中侍御史尚寳卿位于殿上西向指<lb/>
<pb n="61b"/>
揮司懸刀武官位于殿上東向拱衛司官位于奉天殿<lb/>
門之左右東西相向典牧所官位于仗馬之前東西相<lb/>
向宿衛鎮撫位于丹陛東西階下東西相向䕶衛百户<lb/>
二十四員於宿衛鎮撫之南稍後東西相向䕶衛千户<lb/>
八員位于殿東西門之左右東西相向知班二人位于<lb/>
蕃王拜位之北東西相向贊禮二人位于知班位之北<lb/>
東西相向典儀二人位于丹陛上之南東西相向内贊<lb/>
二人位于殿上東西相向引蕃王舍人位于蕃王之北<lb/>
<pb n="62a"/>
東西相向引蕃王從官舍人位于從官之北東西相向<lb/>
引文武班舍人位于文武班之北稍後東西相向鳴鞭<lb/>
四人位于丹陛上之南北向天武將軍四人位于丹陛<lb/>
上之西隅東西相向將軍二人于殿上簾前東西相向<lb/>
將軍六人于奉天殿門之左右東西相向將軍六人于<lb/>
奉天門之左右東西相向是日金吾衛陳設甲士於午<lb/>
門外之東西列旗仗於奉天門外之東西拱衛司陳儀<lb/>
仗于丹陛上及丹墀之東西陳五輅于丹陛之南典牧<lb/>
<pb n="62b"/>
所陳仗馬於文武樓之南東西相向陳虎豹于奉天門<lb/>
外和聲郎陳樂于丹墀蕃王拜位之南擊鼓初嚴催班<lb/>
舍人催文武官各具朝服擊鼔次嚴引班引文武百官<lb/>
依品從齊班于午門外以北為上東西相向殿前班指<lb/>
揮光禄卿通班贊禮典儀内贊宿衛鎮撫䕶衛鳴鞭殿<lb/>
内外將軍各執事人俱入就位接伴舍人及引班引蕃<lb/>
王及蕃國從官立于午門外諸侍衛官各服其器服及<lb/>
尚寳卿侍從官入詣謹身殿奉迎擊鼓三嚴引班引文<lb/>
<pb n="63a"/>
武官入就侍立位引班舍人引蕃王及從官由午門西<lb/>
入金水西橋奉天西掖門至丹墀之西俟立侍儀版奏<lb/>
外辦御用監官跪奏皇帝服通天冠絳紗袍御輿以出<lb/>
尚寳卿捧寳及侍儀侍衛導從如常儀皇帝將出仗動<lb/>
大樂鼓吹振作陞御座樂止將軍捲簾尚寳以寳置于<lb/>
案鳴鞭報時雞唱訖引班引蕃王及從官各就拜位贊<lb/>
禮唱鞠躬拜興拜興拜興拜興平身蕃王及從官鞠躬<lb/>
樂作拜興拜興拜興拜興平身樂止引班引蕃王由西<lb/>
<pb n="63b"/>
陛陞樂作西門入引班立侍於門外内贊接引蕃王至<lb/>
御座前立定樂止内贊唱鞠躬拜興拜興平身蕃王鞠<lb/>
躬樂作拜興拜興平身樂止内贊唱跪蕃王跪承制官<lb/>
前跪承制詣蕃王前宣制<hi>云云</hi>訖<hi>或有賜物就宣</hi>内贊唱俛伏<lb/>
興鞠躬拜興拜興平身蕃王鞠躬樂作拜興拜興平身<lb/>
内贊引蕃王自西門出樂作引班引復位樂止贊禮唱<lb/>
鞠躬拜興拜興拜興拜興平身蕃王蕃國從官皆鞠躬<lb/>
樂作拜興拜興拜興拜興平身樂止贊禮唱禮畢侍儀<lb/>
<pb n="64a"/>
奏禮畢皇帝興樂作警蹕侍從導引至謹身殿樂止引<lb/>
班引蕃王及蕃國從官出引文武官以次出<lb/>
　　　辭東宫儀注<lb/>
蕃王詣闕陛辭訖次辭東宫前期内使監設皇太子位<lb/>
于東宫正殿侍儀司設蕃王拜位于殿門外設蕃國從<lb/>
官拜位于殿下中道之東西北向文武侍從班于殿庭<lb/>
之東西俱相向贊禮二人位于蕃王拜位之北東西相<lb/>
向承傳二人位於殿下東西相向引蕃王舍人二人位<lb/>
<pb n="64b"/>
于蕃王拜位之北東西相向引蕃國從官二人位于從<lb/>
官拜位之北東西相向引文武侍從班四人位于文武<lb/>
班之北稍後東西相向是日宿衛陳甲士兵仗于東宫<lb/>
門外陳旗幟于中門外將軍六人于殿門外之東西拱<lb/>
衛司陳設儀仗于殿下之東西及殿前殿門之東西樂<lb/>
工設樂于殿庭之南執事者各入就位引班引文武官<lb/>
常服侍從于殿下之東西引班引蕃王服國服至東宫<lb/>
門外立位内使監令啓知皇太子常服出宫仗動樂作<lb/>
<pb n="65a"/>
陞座樂止引禮二人引蕃王及從官就位初行樂作就<lb/>
位樂止引進啓皇太子立于座前贊禮唱鞠躬拜興拜<lb/>
興拜興拜興平身蕃王鞠躬樂作拜興拜興拜興拜興<lb/>
平身樂止皇太子受前二拜答後二拜皇太子答拜時<lb/>
内贊唱如儀引禮引蕃王出就次引進啓皇太子就座<lb/>
引禮引蕃國從官入就位贊禮唱鞠躬拜興拜興拜興<lb/>
拜興平身從官鞠躬樂作拜興拜興拜興拜興平身樂<lb/>
止贊禮唱禮畢引禮引蕃國從官出引進啓禮畢皇太<lb/>
<pb n="65b"/>
子興樂作侍從導引還宫樂止引禮引文武侍從官以<lb/>
次出<lb/>
　　　勞送出境<lb/>
蕃王辭東宫畢中書省官率禮部官送出國門外至龍<lb/>
江驛省臣還禮部官設宴如初至之儀宴畢禮部官還<lb/>
應天府官送起行<lb/>
　　　　蕙田案此洪武二年所定制也明史禮志會<lb/>
　　　　典續文獻通考所載互有詳略而明集禮較<lb/>
<pb n="66a"/>
　　　　詳故采録之<lb/>
明史禮志洪武二十七年四月以舊儀煩命更定凡蕃<lb/>
國來朝先遣禮部官勞於會同館明日各具其國服如<lb/>
嘗賜朝服者則服朝服於奉天殿朝見行八拜禮畢即<lb/>
詣文華殿朝皇太子行四拜禮見親王亦如之王立受<lb/>
答後二拜從官隨蕃王後行禮凡遇宴會蕃王居侯伯<lb/>
之下<lb/>
續文獻通考是時四夷朝貢東有朝鮮日本南有暹羅<lb/>
<pb n="66b"/>
琉球占城真臈安南𤓰哇西洋瑣里三佛齊渤泥百花<lb/>
覽邦彭亨淡巴須文達那凡十七國其西南夷𨽻四川<lb/>
者軍民府凡六烏䝉烏撒芒部印部普安東川安撫司<lb/>
一曰金筑宣撫司一曰酉陽宣慰司三曰貴州播州石<lb/>
柱招討司三曰天會六番長沙土酋長官司凡三十盧<lb/>
山慕役西堡大華寧谷塞頂營十二營平茶程番康佐<lb/>
木瓜方番昔亦簇占藏先結簇□匝簇北定簇祁門簇<lb/>
阿昔洞簇勒都簇班班簇者多簇麥匝簇泥溪雷坡沐<lb/>
<pb n="67a"/>
川平夷蠻夷岳希篷隴木頭静川府四徳昌馬湖建昌<lb/>
會川州十九永順龍永寧鎮寧建安禮伯興黎里闊武<lb/>
安永昌隆姜黎溪會里威龍昌普濟衛一曰建昌縣三<lb/>
中碧舍麻龍其𨽻廣西者府三田州思明鎮安州二十<lb/>
五龍英江龍養利上下凍思陵萬承安平太平都結思<lb/>
城結倫鎮逺左茗盈南丹結安思同東蘭那地全茗利<lb/>
泗城奉義縣四陀陵羅陽崇善永康𨽻雲南者軍民府<lb/>
一曰姚安府八元江麗江景東楚雄鶴慶尋甸大理臨<lb/>
<pb n="67b"/>
安宣慰使司三平緬車里八百州二姚鄧土官三海東<lb/>
賓居小雲南縣二廣通習峩𨽻湖廣者宣慰使司四思<lb/>
南施南永順安靖安撫司一忠建長官司三臻部六洞<lb/>
黄坡等處軍民府一曲靖西域之部七西天泥巴喇國<lb/>
朶甘沙州烏斯藏薩里薩喇輝和爾賽瑪爾堪帝以舊<lb/>
儀頗煩故復命更定<lb/>
　　　　蕙田案以上明外藩朝見<lb/>
　　　　　　　　　　右明<lb/>
<pb n="68a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷二百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　　凡例<lb/>
　一五禮之名肇自虞書五禮之目著于周官大宗伯<lb/>
　　曰吉凶軍賓嘉小宗伯掌五禮之禁令與其用等<lb/>
　　孔子曰周監于二代郁郁乎文哉吾従周所以經<lb/>
　　緯天地宰制萬物大矣至矣自古禮散軼漢儒掇<lb/>
　　拾於煨燼之餘其傳於今者惟儀禮十七篇周官<lb/>
　　五篇考工記一篇文多殘闕禮記四十九篇刪自<lb/>
　　小戴及所存大戴禮間有制度可考而純駁互見<lb/>
<pb n="1b"/>
　　附以注疏及魏晉諸家人自為説益用紛岐唐宋<lb/>
　　以來惟杜氏佑通典陳氏祥道禮書朱子儀禮經<lb/>
　　傳通解馬氏端臨文獻通考言禮頗詳今案通解<lb/>
　　所纂王朝邦國諸禮合三禮諸經傳記薈萃補輯<lb/>
　　規模精宻第専録註疏亦未及史乗且屬未成之<lb/>
　　書禮書詳于名物畧于𫝊註通典通考雖網羅載<lb/>
　　籍兼收令典第五禮僅二書門類之一未克窮端<lb/>
　　竟委詳説反約宋史禮志載朱子嘗欲取儀禮周<lb/>
<pb n="2a"/>
　　官二戴記為本編次朝廷公卿大夫士民之禮盡<lb/>
　　取漢晉而下及唐諸儒之説考訂辨正以為當代<lb/>
　　之典未及成書至近代崑山徐氏乾學著讀禮通<lb/>
　　考一百二十卷古禮則倣經𫝊通解兼採衆説詳<lb/>
　　加折衷歴代則一本正史參以通典通考廣為搜<lb/>
　　集庶幾朱子遺意所闗經國善俗厥功甚鉅惜乎<lb/>
　　吉嘉賓軍四禮屬草未就是書因其體例依通典<lb/>
　　五禮次第編輯吉禮如干卷嘉禮如干卷賓禮如<lb/>
<pb n="2b"/>
　　干卷軍禮及凶禮之未備者如干卷而通解内之<lb/>
　　王朝禮别為條目附于嘉禮合徐書而大宗伯之<lb/>
　　五禮古今沿革本末源流異同失得之故咸有考<lb/>
　　焉<lb/>
　一考制必従其朔法古貴知其意而議禮之家古稱<lb/>
　　聚訟權衡審度非可臆決徐本于經文缺畧𫝊注<lb/>
　　糾紛之處必詳悉考訂定厥指歸兹特兼收異説<lb/>
　　并先儒辨論附于各條之後以備參稽或並存闕<lb/>
<pb n="3a"/>
　　疑於治經之學不無補禆<lb/>
　一杜氏馬氏所載歴代史事大概専據志書而本紀<lb/>
　　列𫝊不加搜採然史家記事彼此互見且二十二<lb/>
　　史體例各殊有詳于志而不登紀𫝊者亦有散見<lb/>
　　紀𫝊而不登于志者舉一廢一不無掛漏又其採<lb/>
　　輯之法有時全載議論一事而辨析千言有時専<lb/>
　　提綱領千言而括成一語詳畧不均指歸無據兹<lb/>
　　特徧採紀𫝊參校志書分次時代詳加考核凡諸<lb/>
<pb n="3b"/>
　　議禮之文務使異同並載曲直具存庶幾後之考<lb/>
　　者得以詳其本末<lb/>
　一作者謂聖述者謂明聖則經而賢則𫝊漢藝文志<lb/>
　　言禮者十三家洎及魏晉師𫝊弟受抱殘守闕厥<lb/>
　　功偉焉至宋元諸大儒出粹義微言元宗統㑹而<lb/>
　　議禮始有歸宿兹編考訂専以經𫝊為權衡謹緝<lb/>
　　禮經源流列于首簡<lb/>
　　一歴代禮典西京賈董昌言未遑制作東都鋭意舉<lb/>
<pb n="4a"/>
　　修多雜讖緯魏晉則僅𫝊儀注逮梁天監中五禮<lb/>
　　始有成書唐開元禮出而五禮之文大備杜氏因<lb/>
　　之參輯舊聞作為通典馬氏續加増廣纂入通考<lb/>
　　元明各有集禮及典章㑹典等書班孟堅云王者<lb/>
　　必因前王之禮順時施宜有所損益夫子亦曰百<lb/>
　　世可知述禮制因革<lb/>
　一吉禮為五禮之冠記曰禮有五經莫重于祭唐虞<lb/>
　　伯夷典三禮周官大宗伯掌天神地祇人鬼之禮<lb/>
<pb n="4b"/>
　　第兩郊七廟遺文缺微儀禮所𫝊特牲少牢皆大<lb/>
　　夫士之祭故漢志有推士禮而致于天子之譏矧<lb/>
　　䜟緯繁興康成雜入經註辨難滋起如天帝有六<lb/>
　　地祇為二明堂之五室九室祈榖之建子建寅禘<lb/>
　　郊不分地社莫别宗廟六祭淆于禘祫分年昭穆<lb/>
　　祧遷紊于兄弟繼序他如服冕牲牢樂舞器數岐<lb/>
　　説益紛幾千年間廢興創革往往莫之適従兹編<lb/>
　　于經𫝊搜集無遺冀以補綴萬一至先儒論説及<lb/>
<pb n="5a"/>
　　累朝奏議亦廣為採取較之通典通考詳畧懸殊<lb/>
　　卷帙亦獨多於他禮<lb/>
　一大宗伯三禮馬氏通考以郊社宗廟統之三者亦<lb/>
　　各自為叙然先農先蠶以人鬼而入郊社六宗四<lb/>
　　類又不能確指為何神經𫝊通解増列百神一項<lb/>
　　究不如宗伯三禮為統括今但以義類相從未敢<lb/>
　　强分名目<lb/>
　一儀禮十七篇依鄭注嘉禮居其七通典従開元禮<lb/>
<pb n="5b"/>
　　以大射鄉射屬軍禮宋史仍屬嘉禮夫古者射以<lb/>
　　觀徳貫革非所尚也今従鄭氏<lb/>
　一大宗伯以賓禮親邦國是時天下封建故諸侯于<lb/>
　　天子有朝宗覲遇㑹同問視之禮諸侯鄰國亦相<lb/>
　　朝聘自罷侯置守無復古儀杜氏通典採摭古今<lb/>
　　分為四條通志但存三恪二王後一則通考竟全<lb/>
　　刪去以藩國朝貢附見于朝儀今輯經文天子諸<lb/>
　　侯覲聘之禮以存古儀録史𫝊藩國朝貢及遣使<lb/>
<pb n="6a"/>
　　迎勞諸儀以昭近制而士庶人相見禮終焉<lb/>
　一儀禮闕軍禮周官大宗伯以軍禮同邦國曰大師<lb/>
　　大均大田大役大封唐開元禮其儀二十有三通<lb/>
　　典綜為九條今兼通考之例為類一十有九<lb/>
　一大宗伯以凶禮哀邦國之憂其禮之别有五論語<lb/>
　　曰所重民食喪祭喪固凶禮一大端也已詳徐氏<lb/>
　　讀禮通考兹特以賑禬補其缺云<lb/>
　一經禮三百周官六職所掌大小戴記所載廣大悉<lb/>
<pb n="6b"/>
　　賅通考将田賦選舉學校職官象緯封建輿地王<lb/>
　　禮各為一門不入五禮而朱子經𫝊通解俱編入<lb/>
　　王朝禮最為該洽今祖述通解稍變體例附於嘉<lb/>
　　禮之内易曰嘉㑹足以合禮葢言盛也<lb/>
　一五禮各門經文之後二十二史紀志列𫝊搜擇頗<lb/>
　　廣今附通解王朝禮各類經則照五禮條目詳加<lb/>
　　考證史則苐載沿革大端以備參考全文槩従摘<lb/>
　　畧<lb/>
<pb n="7a"/>
　　一徐書上自王朝下逮民俗古禮今制靡弗該載是<lb/>
　　　編六籍而外後世典章始于秦漢訖于前明洪惟<lb/>
　　　我<lb/>
　朝<lb/>
聖聖相承制度修明日新富有至于科條所頒敬切訓行<lb/>
　　　髙深莫贊<hi>蕙田</hi>叨佐秩宗疎陋是懼復理専門故<lb/>
　　　業略識源流抑亦退食寝興無忘匪懈云爾<lb/>
</p>
<p>
</p>
  </div>
</body>
</text>
</TEI>
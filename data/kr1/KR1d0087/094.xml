<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷八十四</head> <lb/>
    <p>
<pb n="1a"/>
欽定四庫全書<lb/>
　五禮通考卷八十四<lb/>
　　　　　　　　　　　刑部尚書秦蕙田撰<lb/>
　　吉禮八十四<lb/>
　　　宗廟制度<lb/>
明史太祖本紀至正二十六年十二月以明年為吴元<lb/>
年建廟社宫室二十七年九月甲戌太廟成<lb/>
明史禮志宗廟之制明初作四親廟於宫城東門各為<lb/>
<pb n="1b"/>
一廟皇髙祖居中皇曾祖東第一皇祖西第一皇考東<lb/>
第二皆南向每廟中室奉神主東西兩夾室旁兩廡三<lb/>
門門設二十四㦸外為都宫正門之南齋次其西饌次<lb/>
俱五間北向門之東神厨五間西向其南宰牲池一南<lb/>
向洪武元年命中書省集儒臣議祀典李善長等言周<lb/>
制天子七廟而商書曰七世之廟可以觀徳則知天子<lb/>
七廟自古有之太祖百世不遷三昭三穆以世次比至<lb/>
親盡而遷此有天下之常禮若周文王武王雖親盡宜<lb/>
<pb n="2a"/>
祧以其有功當宗故皆别立一廟謂之文世室武世室<lb/>
亦百世不遷漢毎帝輒立一廟不序昭穆又有郡國廟<lb/>
及寝園廟光武中興於洛陽立髙廟祀髙祖及文武宣<lb/>
元五帝又於長安故髙廟中祀成哀平三帝别立四親<lb/>
廟於南陽舂陵祀父南頓君以上四世至明帝遺詔藏<lb/>
主於光烈皇后更衣别室後帝相承皆藏於世祖之廟<lb/>
由是同堂異室之制至於元莫之改唐髙祖尊髙曽祖<lb/>
考立四廟於長安太宗議立七廟虚太祖之室𤣥宗剏<lb/>
<pb n="2b"/>
制立九室祀八世文宗時禮官以景帝受封於唐髙祖<lb/>
太宗剏業受命百代不遷親盡之主禮合祧遷至禘祫<lb/>
則合食如常其後以敬文武三宗為一代故終唐之世<lb/>
常為九世十一室宋自太祖追尊僖順翼宣四祖每遇<lb/>
禘則以昭穆相對而虚東向之位神宗奉僖祖為太廟<lb/>
始祖至徽宗時増太廟為十室而不祧者五宗崇寧中<lb/>
取王肅說謂二祧在七世之外乃建九廟髙宗南渡祀<lb/>
九世至於寧宗始别建四祖殿而正太祖東向之位元<lb/>
<pb n="3a"/>
世祖建宗廟於燕京以太祖居中為不遷之祖至泰定<lb/>
中為七世十室今請追尊髙曽祖考四代各為一廟於<lb/>
是上皇髙祖考諡曰元皇帝廟號徳祖皇髙祖妣曰元<lb/>
皇后皇曽祖考諡曰恒皇帝廟號懿祖皇曽祖妣曰恒<lb/>
皇后皇祖考諡曰裕皇帝廟號熈祖皇祖妣曰裕皇后<lb/>
皇考諡曰淳皇帝廟號仁祖皇妣陳氏曰淳皇后詔製<lb/>
太廟祭器太祖曰禮順人情可以義起所貴斟酌得宜<lb/>
隨時損益近世泥古好用籩豆之屬以祭其先生既不<lb/>
<pb n="3b"/>
用死而用之甚無謂也孔子曰事死如事生事亡如事<lb/>
存其製宗廟器用服御皆如事生之儀於是造銀器以<lb/>
金塗之酒壺盂<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>皆八朱漆盤盌二百四十及楎椸枕<lb/>
簟篋笥幃幔浴室皆具後又詔器皿以金塗銀者俱易<lb/>
以金<lb/>
明集禮洪武元年戊申春正月四日太祖詣太廟恭上<lb/>
四代考妣尊號髙祖考廟號徳祖<hi>即百六公五世祖重八公季子</hi>妣胡氏曾<lb/>
祖考廟號懿祖<hi>即四九公髙祖次子</hi>妣侯氏祖考廟號熈祖<hi>即初一公懿祖長子</hi>
<pb n="4a"/>
妣王氏皇考廟號仁祖<hi>諱世㐱熈祖次子</hi>妣陳氏<lb/>
　　　　蕙田案髙祖初定宗廟之制李善長等詳考<lb/>
　　　　古今沿革請立四親廟與禮制合若後世仍<lb/>
　　　　而不改續建昭穆以符七廟之制太祖正位<lb/>
　　　　以為百世之祖藏主夾室以合祧遷之禮則<lb/>
　　　　幾與三代同矣<lb/>
明史太祖本紀洪武三年十二月甲子建奉先殿<lb/>
禮志洪武三年冬以太廟時享未足以展孝思復建奉<lb/>
<pb n="4b"/>
先殿於宫門内之東以太廟象外朝以奉先殿象内朝<lb/>
正殿五間南向深二丈五尺前軒五間深半之製四代<lb/>
帝后神位衣冠定儀物祝文成祖遷都北京建如制<lb/>
　春明夢餘録奉先殿在神霄殿之東每室一帝一后<lb/>
　如太廟寝殿其祔祧送遷之禮亦如之凡祀方丘朝<lb/>
　日夕月冊封告祭及忌祭在焉餘皆於太廟行之三<lb/>
　年十月上以嵗時致享則享於太廟至晨昏謁見節<lb/>
　序告奠古必有其所下部考論尚書陶凱奏古者宗<lb/>
<pb n="5a"/>
　廟之制前殿後寝爾雅云室有東西廂曰廟無廂有<lb/>
　室曰寝廟是棲神之處故在前寝是藏衣冠之處故<lb/>
　在後自漢以來建廟宫城外巳非一日故宋建欽先<lb/>
　孝思殿於宫中崇政之東以奉神御今太廟祭祀巳<lb/>
　有定制請於乾清宮左别建奉先殿以奉祭神御<lb/>
太祖本紀洪武八年七月辛酉改作太廟<lb/>
禮志八年改建太廟前正殿後寝殿殿翼皆有兩廡寝<lb/>
殿九間間一室奉藏神主為同堂異室之制十月新太<lb/>
<pb n="5b"/>
廟成中室奉徳祖東一室奉懿祖西一室奉熈祖東二<lb/>
室奉仁祖皆南向<lb/>
太祖本紀洪武九年冬十月己未太廟成<lb/>
洪武三十一年閏五月乙酉帝崩於西宫辛卯塟孝陵<lb/>
諡曰髙皇帝廟號太祖<lb/>
續文獻通考洪武三十一年奉安髙廟神主<lb/>
禮志建文即位奉太祖主祔廟正殿神座次熈祖東向<lb/>
寝殿神主居西二室南向<lb/>
<pb n="6a"/>
成祖本紀永樂十八年十二月癸亥北京郊廟宫殿成<lb/>
　十九年春正月甲子朔奉安五廟神主於太廟御奉<lb/>
天殿受朝賀<lb/>
禮志成祖遷都建廟如南京制<lb/>
　春明夢餘錄太廟在國之左永樂十八年建廟京師<lb/>
　如洪武九年改建之制前正殿九間翼以兩廡後寝<lb/>
　殿九間間一室主皆南向几席諸品備如生儀<lb/>
仁宗本紀洪熈元年二月丙寅太宗神主祔太廟<lb/>
<pb n="6b"/>
明會典太宗文皇帝祔廟儀卒哭之明日太常寺陳設<lb/>
醴饌於太廟如常饗儀樂設而不作設儀衛繖扇於午<lb/>
門外内侍官設皇帝拜位於几筵殿上進御輦於殿前<lb/>
丹陛上内導引官導皇帝衰服詣拜位贊四拜舉哀興<lb/>
哀止立於拜位之東西向内侍詣靈座前跪奏請太宗<lb/>
文皇帝神主降座陞輦詣太廟祔享奏訖内侍捧神主<lb/>
安奉於御輦繖扇侍衛如儀至思善門外皇帝易祭服<lb/>
陞輅後隨至太廟南門之外降輅引導官引皇帝詣御<lb/>
<pb n="7a"/>
輦前贊跪皇帝跪太常卿跪於左奏請太宗文皇帝神<lb/>
主降輦詣太廟祔享奏訖贊俛伏興皇帝俛伏興導引<lb/>
官導皇帝捧神主由左門入典儀唱樂舞生就位執事<lb/>
官各司其事至丹陛典儀唱太宗文皇帝謁廟内贊奏<lb/>
請詣神位前毎至一廟前内侍捧神主至褥位朝北皇<lb/>
帝於神主後行八拜禮各廟俱八拜禮畢太常卿立壇<lb/>
東西向唱賜座皇帝搢圭内侍捧神主進於皇帝皇帝<lb/>
捧神主安於座導引官導皇帝詣拜位行祭禮如時享<lb/>
<pb n="7b"/>
儀文官五品以上武官四品以上隨班行禮禮畢仍捧<lb/>
神主還几筵<lb/>
明史禮志宣徳元年七月禮部進太宗神主祔廟儀先<lb/>
期一日遣官詣太廟行祭告禮午後於几筵殿行大祥<lb/>
祭翌日昧爽設酒果於几筵殿設御輦二冊寳亭四於<lb/>
殿前丹陛上皇帝服淺淡服行祭告禮畢司禮監官跪<lb/>
請神主陞輦詣太廟奉安内使二員捧神主内使四員<lb/>
捧冊寳由殿中門出安奉於御輦冊寳亭皇帝隨行至<lb/>
<pb n="8a"/>
思善門易祭服升輅至午門外儀衛繖扇前導至廟街<lb/>
門内皇帝降輅監官導詣御輦前奏跪請神主奉安太<lb/>
廟俛伏興内使捧神主冊寶皇帝從由中門入至寝廟<lb/>
東第三室南向奉安皇帝叩頭畢祭祀如時祭儀文武<lb/>
官俱祭服行禮其正殿神座居仁祖之次西向<lb/>
宣宗本紀二年五月己亥仁宗神主祔太廟<lb/>
禮志二年五月仁宗神主祔廟如前儀寝殿西第三室<lb/>
南向正殿居髙祖之次東向其後大行祔廟倣此<lb/>
<pb n="8b"/>
英宗前紀正統二年春正月甲午宣宗神主祔太廟<lb/>
禮志正統七年十二月奉昭皇后神主祔廟神主詣列<lb/>
祖神位前謁廟禮畢太常寺官唱賜座内侍捧衣冠與<lb/>
仁宗同神位唱請宣宗皇帝朝見内侍捧宣宗衣冠置<lb/>
褥位上行四拜禮訖安奉於座上<lb/>
憲宗本紀成化二年春正月辛酉英宗神主祔太廟<lb/>
明會典奉祔英宗神主於寝殿西第四室南向正殿神<lb/>
座右第四位東向<lb/>
<pb n="9a"/>
明史孝宗本紀𢎞治二年八月己酉憲宗神主祔太廟<lb/>
明會典成化二十三年憲宗将升祔而九室已備始奉<lb/>
祧懿祖熈祖而下皆以次奉遷廼奉祔憲宗神主於寝<lb/>
殿西第四室南向正殿神座右第四位東向奉祧懿祖<lb/>
先期遣官祭告太廟上親告憲宗几筵内侍官設酒饌<lb/>
如常儀告畢太常寺官同内執事官於太廟寝殿奉遷<lb/>
懿祖神主衣冠安於徳祖室内之左原奉享儀幔牀儀<lb/>
物及正殿神座俱暫貯於神庫<lb/>
<pb n="9b"/>
禮志孝宗即位憲宗将升祔時九廟已備議者咸謂徳<lb/>
懿熈仁四廟宜以次奉祧禮臣謂國家自徳祖以上莫<lb/>
推世次則徳祖視周后稷不可祧憲宗升祔當祧懿祖<lb/>
宜於太廟寝殿後别建祧廟如古夾室之制嵗暮則奉<lb/>
祧主合享如古祫祭之禮吏部侍郎楊守陳言禮天子<lb/>
七廟祖功而宗徳徳祖可比商報乙周亞圉非契稷比<lb/>
議者習見宋儒嘗取王安石說遂使七廟既有始祖又<lb/>
有太祖太祖既配天又不得正位南向非禮之正今請<lb/>
<pb n="10a"/>
并祧徳懿熈三祖自仁祖下為七廟異時祧盡則太祖<lb/>
擬契稷而祧主藏於後寝祫禮行於前殿時享尊太祖<lb/>
祫祭尊徳祖則功徳並崇恩義亦備帝從禮官議建祧<lb/>
廟於寝殿後遣官祭告宗廟帝具素服告憲宗几筵祭<lb/>
畢奉遷懿祖神主衣冠於後殿牀幔御座儀物則貯於<lb/>
神庫其後奉祧倣此<lb/>
王圻續通考少詹事楊守陳疏云徃者欽蒙勅諭以憲<lb/>
宗純皇帝将祔太廟當定九廟祧遷之制命文武大臣<lb/>
<pb n="10b"/>
下逮臣等會議臣愚無識以為當據古禮而定七廟祧<lb/>
徳祖懿祖熈祖三廟乃以仁祖淳皇帝太祖髙皇帝太<lb/>
宗文皇帝仁宗昭皇帝宣宗章皇帝英宗睿皇帝憲宗<lb/>
純皇帝為七廟别為殿於太廟之後以奉三廟神主三<lb/>
嵗一祫以後則是仁祖及仁宗以下親盡而祧皆祧于<lb/>
三祖之廟而太祖太宗皆百世不遷庶無悖禮臣議若<lb/>
此衆議建别殿以藏祧主而行祫禮與臣議同唯以明詔<lb/>
因言九廟而難違徳祖當為始祖而不遷故但請祧懿<lb/>
<pb n="11a"/>
祖與臣議異臣退而思之竊以為詔書九廟容或猶可<lb/>
若徳祖不祧以為百世之祖則有不可孔子曰祖有功<lb/>
宗有徳此萬世不易之論也天子七廟太祖之廟百世<lb/>
不遷餘皆祧毁此四代帝王之成法也請詳陳之唐虞<lb/>
之文祖尚矣夏之世顓頊既帝而鯀無功故以禹為始<lb/>
祖殷之始祖曰契周之始祖曰稷皆有大功故號太祖<lb/>
而郊祀配天其廟不遷漢及魏晉上祖無功皆以剏業<lb/>
之君為太祖李唐祀四世諡其髙祖曰宣簡公曽祖曰<lb/>
<pb n="11b"/>
懿王祖曰元皇帝而其考諡景皇帝有功實號太祖趙<lb/>
宋亦祀四世號其髙曾祖考為僖順翼宣四祖而以藝<lb/>
祖開國廟號太祖凡號太祖者必以配天此皆據理以<lb/>
定名號以示當祧與不遷之意矣故魏宋之廟太祖以<lb/>
上親盡皆祧而太祖歴世不遷時無議者唐至中宗既<lb/>
祧宣簡於夾室𤣥宗仍復宣簡而諡為獻祖并諡懿王<lb/>
為懿祖至肅宗并祧獻懿徳宗又祧元帝於是太祖居<lb/>
東第一室矣然至禘祫之時則獻祖居尊東向而太祖<lb/>
<pb n="12a"/>
在昭穆之列當時人心猶慊議者紛然卒遷獻懿之祖<lb/>
於興聖廟不與祫祭而太祖正東向之位為不遷之祖<lb/>
終唐之世無復議者宋至神宗已祧僖祖于夾室及王<lb/>
安石用事仍復僖祖且定之為始祖而居累朝祫祭所<lb/>
虚東向之位遷順祖於夾室當時名臣韓維司馬光孫<lb/>
固王介張師顔者羣議力争莫能回也哲宗既祧翼祖<lb/>
徽宗又祧宣祖而僖祖猶居尊位太祖猶列昭穆人心<lb/>
亦慊故髙宗以來如董棻王晉之論屢嘗論列寧宗乃<lb/>
<pb n="12b"/>
用趙汝愚鄭僑樓鑰陳傅良諸臣之議并祧僖宣二祖<lb/>
别建四廟殿以奉祧主時唯一朱熹争之不勝於是太<lb/>
祖始居第一室而祫祭東向之位終宋世不遷無復議<lb/>
矣此則凡號太祖而配之者必居尊位而百世不遷然<lb/>
後合乎典禮協於人心而無可議也國初追帝髙曽祖<lb/>
考為徳懿熈仁四祖亦但以為四親廟而已初無祖功<lb/>
之意故郊祀配天則以仁祖亦唯取嚴父之義耳固未<lb/>
嘗以徳祖擬商周之稷契而輙以配天也太宗嗣位乃<lb/>
<pb n="13a"/>
尊髙皇帝為太祖而遂以配天仁祖亦不得預則其意<lb/>
亦以四祖親盡當祧而太祖有功不遷當如夏之以禹<lb/>
為始祖漢以下以剏業之君為太祖者也在禮太祖即<lb/>
始祖髙皇帝既號太祖復號徳祖為始祖豈先王之禮<lb/>
祖宗之意哉且古者一帝一廟廟皆南向後世同堂異<lb/>
室亦皆南向時享則諸帝皆南面而各尊唯祫祭則始<lb/>
祖獨尊餘則左右分向皆卑也我朝時享之禮則惟徳<lb/>
祖南面獨尊餘皆東西向而卑巳如祫之儀矣今祧懿<lb/>
<pb n="13b"/>
祖則以徳祖為始祖而百世不遷永居南面之位而常<lb/>
尊太祖永居西向之位而常卑後世臣子瞻之孰無憾<lb/>
悵必有博聞達禮之儒昌言正議而羣臣和之天子從<lb/>
之卒祧徳祖而尊太祖然後已耳唐宋之事是明鑑也<lb/>
若祧徳祖則異日以次祧盡而太祖可居南面之尊以<lb/>
稱其名實此天下人心之同願雖傳萬世必無易也况<lb/>
别殿宻邇太廟而祫祭則徳祖猶居南面之位太祖諸<lb/>
帝皆列左右不失其尊非若唐遷獻祖于興聖廟宋遷<lb/>
<pb n="14a"/>
僖祖於四祖殿而逺隔别享伸孫之尊廢祖之祭也亦<lb/>
何嫌哉今之議者率謂徳祖猶宋之僖祖王安石嘗議<lb/>
尊僖祖為始祖其後朱熹廟議實取之今尚敢有異議<lb/>
乎臣以為不然安石謂僖祖有廟與稷契疑無以異熹<lb/>
亦謂莫若以僖祖為稷契而祭於太廟之初室曰疑曰<lb/>
莫若則其意豈真以僖祖為稷契而合於禮之祖有功<lb/>
者哉蓋其說以為若祧僖祖不可祔於孫之夾室又不<lb/>
可别立一廟故為是不得已之詞耳然宋亦卒祧僖祖<lb/>
<pb n="14b"/>
於别殿以藝祖為太祖而後已蓋祖有功之禮終不可<lb/>
冺也况時異制殊尚有執其說之不可行于宋者而必<lb/>
欲行之於今乎今太廟既無夾室若執其說雖立别廟<lb/>
亦不可也祧主将安置乎今既立别殿以奉祧主無所<lb/>
謂下祔於孫者徳祖之祧何不可之有而必强無功者<lb/>
以為始祖而始有功之太祖乃不得如夏之禹漢以下<lb/>
剏業之君何哉孔子明言祖有功宗有徳安石但論本<lb/>
統而不論功徳已戾乎孔子而朱子有取之者其說雖<lb/>
<pb n="15a"/>
若得其要亦但如前之所云者耳今議者不察定禮不<lb/>
從孔子而猶以朱子為辭廟祀不祖有功而以無功者<lb/>
強擬上不當祖宗之意下不愜臣子之願名與實乖文<lb/>
與情乖安可為典而垂世哉陛下若姑存近制則存九<lb/>
廟祧徳祖亦可矣雖從今議而每嵗一祫亦無不可蓋<lb/>
古禮四時皆三嵗一祫今四時之外實多嵗暮一祭故<lb/>
僉議改嵗暮時享為祫乃禮之從宜而近理者亦可從<lb/>
也若務遵古典則當全用臣議并祧三祖但存七廟三<lb/>
<pb n="15b"/>
嵗而一祫乃協四代之典足垂萬世之法也時不能用<lb/>
　　　　蕙田案始祖之議宋僖祖後雖朱子大儒亦<lb/>
　　　　未為至當文懿公此疏考據詳明敷陳曲鬯<lb/>
　　　　微獨救荆公之謬說百世而下不能易也文<lb/>
　　　　懿祖名範有學行嘗誨以精思實踐之學其<lb/>
　　　　本原深厚故發之真切乃爾忠信之人可以<lb/>
　　　　學禮豈不信然惜本傳不載此疏并不記其<lb/>
　　　　事為踈畧耳今從通考本全錄之以為考禮<lb/>
<pb n="16a"/>
　　　　之凖繩也<lb/>
明史孝宗本紀𢎞治十七年三月癸未定太廟各室一<lb/>
帝一后之制<lb/>
武宗本紀正徳二年六月甲戌孝宗神主祔太廟<lb/>
明會典𢎞治十八年奉祧熈祖仁祖而下皆以次奉遷<lb/>
廼祔孝宗神主於寝殿西第四室南向正殿神座右第<lb/>
四位東向奉祧熈祖居左第一室<lb/>
禮志武宗即位祧熈祖奉先殿神位亦遷徳祖之西其<lb/>
<pb n="16b"/>
衣冠牀幔儀物貯於神庫<lb/>
明史世宗本紀嘉靖二年三月甲寅武宗神主祔太廟<lb/>
明會典正徳十六年奉祧仁祖太祖而下皆以次奉遷<lb/>
廼奉祔武宗神主於寝殿西第四室南向正殿神座右<lb/>
第四位東向奉祧仁祖居右第一室祭告儀並同<lb/>
明史世宗本紀嘉靖十年正月甲午更定廟祀奉徳祖<lb/>
於祧廟<lb/>
　國朝典彚嘉靖四年四月光禄寺丞何淵請於太廟<lb/>
<pb n="17a"/>
　内立世室以獻皇帝與祖宗同享太廟禮部尚書席<lb/>
　書等以為不可有㫖集廷臣再議於是吏部尚書廖<lb/>
　紀武定侯郭勛給事中楊言御史葉忠等咸謂皇上<lb/>
　孝心無窮禮制有限臣等萬死不敢以非禮誤陛下<lb/>
　上曰世室之建自古有之朕膺天命入紹大統皇考<lb/>
　百世之室胡為不可遂命大學士費宏石珤太監張<lb/>
　佐等即太廟左隙地立廟其前殿後寝一如太廟制<lb/>
　定名世廟云五年九月世廟成上自觀徳殿奉獻皇<lb/>
<pb n="17b"/>
　帝神主於世廟<lb/>
禮志十年正月帝以廟祀更定告於太廟世廟并祧廟<lb/>
三主遷徳祖神主於祧廟奉安太祖神主於寝殿正中<lb/>
遂以序進遷七宗神位<lb/>
明會典嘉靖十年勅諭禮部以太祖髙皇帝重闢宇宙<lb/>
肇運開基四時享祭壓於徳祖不得正南面之位命祧<lb/>
徳祖而奉太祖神主居寝殿中一室為不遷之祖太宗<lb/>
而下皆以次奉遷毎嵗孟春特享夏秋冬合享改擇季<lb/>
<pb n="18a"/>
冬中旬大祫而以嵗除為節祭歸之奉先殿特享則奉<lb/>
太祖居中太宗而下以次居左右各設一屋南向奉主<lb/>
於神座設冠服及舄於座之左右祭畢藏之合享則奉<lb/>
太祖居中南向太宗而下以次東西向大祫則奉徳祖<lb/>
於太廟居中南向懿祖而下皆以次東西向<lb/>
　　　　蕙田案世宗釐正祀典此一事為合古楊守<lb/>
　　　　陳所謂後世卒祧徳祖而尊太祖然後已焉<lb/>
　　　　者也天理常存人心不泯詎不信哉<lb/>
<pb n="18b"/>
明史禮志嘉靖十年九月諭大學士李時等以宗廟之<lb/>
制父子兄弟同處一堂於禮非宜太宗以下宜皆立專<lb/>
廟南向尚書夏言奏太廟兩傍隙地無幾宗廟重事始<lb/>
謀宜慎未報中允廖道南言太宗以下宜各建特廟於<lb/>
兩廡之地有都宫以統廟不必各為門垣有夾室以藏<lb/>
主不必更為寝廟第使列聖各得全其尊皇上躬行禮<lb/>
於太祖之廟餘遣親臣代獻如古諸侯助祭之禮帝恱<lb/>
命會議言等言太廟地勢有限恐不能容若小其規模<lb/>
<pb n="19a"/>
又不合古禮且使各廟既成陛下徧歴羣廟非獨筋力<lb/>
不逮而日力亦有不給古者宗伯代后獻之文謂在一<lb/>
廟中而代后之亞獻未聞以一人而代主一廟之祭者<lb/>
也且古諸侯多同姓之臣今陪禮執事者可擬古諸侯<lb/>
之助祭者乎先臣丘濬謂宜間日祭一廟歴十四日而<lb/>
徧此蓋無所據而強為之說耳若以九廟一堂嫌于混<lb/>
同請以木為黄屋如廟廷之制依廟數設之又設帷幄<lb/>
于其中庶得以展專奠之敬矣議上不報<lb/>
<pb n="19b"/>
世宗本紀嘉靖十三年六月甲子南京太廟災<lb/>
禮志十三年南京太廟災禮部尚書湛若水請權将南<lb/>
京太廟香火并於南京奉先殿重建太廟補造列聖神<lb/>
主帝召尚書夏言與羣臣集議言會大學士張孚敬等<lb/>
言國有二廟自漢惠始神有二主自齊桓始周之三都<lb/>
廟乃遷國立廟去國載主非二廟二主也子孫之身乃<lb/>
祖宗所依聖子神孫既親奉祀事於此則祖宗神靈自<lb/>
當陟降於此今日正當專定廟議一以此地為根本南<lb/>
<pb n="20a"/>
京原有奉先殿其朝夕香火當合併供奉如常太廟遺<lb/>
址當倣古壇墠遺意髙築牆垣謹司啟閉以致尊嚴之<lb/>
意從之<lb/>
時帝欲改建九廟夏言因言京師宗廟将復古制而南<lb/>
京太廟遽災殆皇天列祖佑啟黙相不可不靈承者帝<lb/>
恱詔春和興工諸臣議于太廟南左為三昭廟與文祖<lb/>
世室而四右為三穆廟羣廟各深十六丈有竒而世室<lb/>
殿寝稍崇縱横深廣與羣廟等列廟總門與太廟㦸門<lb/>
<pb n="20b"/>
相並列廟後垣與太廟祧廟後牆相並具圗進帝以世<lb/>
室尚當隆異令再議言等請增拓世室前殿視羣廟宗<lb/>
四尺有竒深廣半之寝殿視羣廟崇二尺有竒深廣如<lb/>
之報可<lb/>
十四年正月諭閣臣今據建文祖廟為世室則皇考世<lb/>
廟字當避張孚敬言世廟著明倫大典頒詔四方不可<lb/>
改文世室宜稱太宗廟其餘羣廟不用宗字用本廟號<lb/>
他日遞遷更牌額可也從之<lb/>
<pb n="21a"/>
世宗本紀嘉靖十四年二月己亥作九廟<lb/>
明會典十四年更建世室及昭穆羣廟於太廟之左右<lb/>
其制皆正殿五間寝殿三間各有門垣以次而南統於<lb/>
都宫太廟專奉太祖居之世室在左三昭之上奉太宗<lb/>
居之題曰太宗廟仁祖昭第一廟曰仁廟宣宗穆第一<lb/>
廟曰宣廟英宗昭第二廟曰英廟憲宗穆第二廟曰憲<lb/>
廟孝宗昭第三廟曰孝廟武宗穆第三廟曰武廟以立<lb/>
春日行特享禮於各廟立夏立秋立冬日行時祫禮於<lb/>
<pb n="21b"/>
太廟奉太祖南向太宗居東西向稍近上仁宗而下東<lb/>
西序列相向季冬大祫則徳祖居中懿祖熈祖仁祖太<lb/>
祖以次居於左右俱南向太宗而下如時祫之序<lb/>
　通鑑紀事先是夏言請定七廟額謂陛下復古廟制<lb/>
　正太祖南向位則太廟之名實符周典太宗功徳隆<lb/>
　赫特建百世不遷之廟宜曰文祖世室在三昭上仁<lb/>
　宗宣宗各為昭穆第一廟英宗憲宗為昭穆第二廟<lb/>
　孝宗武宗為昭穆第三廟則萬世不刋之制也帝從<lb/>
<pb n="22a"/>
　之<lb/>
明會典嘉靖五年建世廟於太廟之東北以祀皇考十<lb/>
五年改建世廟於太廟都宫之東南題曰獻皇帝廟遂<lb/>
改世廟正殿曰景神殿寝殿曰永孝殿奉藏祖宗帝后<lb/>
御容於其中<lb/>
明史世宗本紀嘉靖十五年十二月辛卯九廟成閏月<lb/>
於亥以定廟制加上兩宫皇太后徽號詔赦天下<lb/>
禮志嘉靖十五年十二月新廟成乃奉安徳懿熈仁四<lb/>
<pb n="22b"/>
祖神主於祧廟太祖神主於太廟百官陪祭如儀翌日<lb/>
奉安太宗以下神主列於羣廟命九卿正官及武爵重<lb/>
臣俱詣太宗廟陪祭文三品以上武四品以上分詣羣<lb/>
廟行禮又擇日親捧太祖神主文武大臣捧七宗神主<lb/>
奉安於景神殿<lb/>
　王圻續通考嘉靖十五年九廟成先是上召大學士<lb/>
　李時翟鑾尚書汪鋐及禮部尚書夏言諭曰天地百<lb/>
　神祀典俱已釐正唯宗廟之制非古言對古人建廟<lb/>
<pb n="23a"/>
　恐制度卑小今太廟規模𢎞偉若一旦改作恐事體<lb/>
　重大各廟本是古禮他日致祭陛下欲一日徧歴羣<lb/>
　廟恐勢不能古禮亦難盡復上曰盡如古禮固難但<lb/>
　大體處不可不依擬古人各立廟只是各全其尊此<lb/>
　等處却當依又曰我皇考顧得享世廟之祀文祖以<lb/>
　下列聖乃不得專廟朕心未安卿禮官宜即具奏言<lb/>
　等退具奏間中允廖道南上疏曰臣伏考我太祖髙<lb/>
　皇帝勅諭儒臣建郊廟以崇祀事輔臣李善長等上<lb/>
<pb n="23b"/>
　議天子七廟自古有之太祖百世不遷三昭三穆以<lb/>
　世相次此萬世不易之禮今擬四代各為一廟臣唯<lb/>
　我聖祖之制斟酌三代垂憲萬世聖子神孫所當世<lb/>
　守我皇上復四郊以祀天地日月正百禮以祭神祗<lb/>
　帝王獨宗廟之制有不能自安者誠有以見聖人之<lb/>
　大孝天子之大禮有聖人在天子之位如之何其弗<lb/>
　可行也朱熹曰天下有二件極大事一是天地合祭<lb/>
　一是太祖不立特廟與諸祖同一廟太祖髙皇帝有<lb/>
<pb n="24a"/>
　萬世不朽之功者宜享萬世不遷之報而今不獲特<lb/>
　廟以全南面之尊端居宗祧以統列廟之主尊卑長<lb/>
　幼並列於一堂籩豆鼎俎分羅於一隅信有如朱熹<lb/>
　所云者今之議以為弗可行者其說有四一曰地勢<lb/>
　窄隘二曰禮節繁難三曰成憲宜遵四曰勞費當惜<lb/>
　臣請解其惑夫以地勢窄隘為言者臣案周禮匠人<lb/>
　營國左祖右社廟門容大扄七箇闈門容小扄三箇<lb/>
　鄭𤣥注云闈門廟中之門大扄牛鼎長三尺小扄膷<lb/>
<pb n="24b"/>
　鼎長二尺以周尺較之周之九廟之制亦甚儉矣臣<lb/>
　愚前奏禘義篇云請以今太祖為我萬世不遷之廟<lb/>
　太宗以下各建特廟於今兩廡之地制度不必其崇<lb/>
　髙而務質樸儀文不必其繁縟而務簡素有都宫以<lb/>
　統廟而不必各為門垣有夾室以藏主而不必更為<lb/>
　寝殿庶尊尊有主而太祖之位恒安而不遷親親有<lb/>
　倫而列聖之尊各全而不凟矣夫以禮節繁難為言<lb/>
　者臣案周禮外宗掌宗廟之祭祀王后不與則贊宗<lb/>
<pb n="25a"/>
　伯鄭𤣥注云后有故不與祭宗伯攝其事故王一獻<lb/>
　卿大夫以次代獻古禮也今若各建列廟特享之時<lb/>
　皇上躬行禮於太祖之廟其餘遣親臣代獻如古諸<lb/>
　侯助祭之禮亦未為不可而何必拘泥丘濬十八日<lb/>
　行禮之臆說哉夫以成憲宜遵為言者臣案中庸曰<lb/>
　夫孝者善繼人之志善述人之事者也陳櫟注云祖<lb/>
　父有欲為之志而未為子孫善繼其志而成就之祖<lb/>
　父有己為之事而可法子孫善因其法而遵述之故<lb/>
<pb n="25b"/>
　武王周公稱為達孝而况我皇上善繼太祖之志善<lb/>
　述太祖之事正所以遵我太祖之成憲也夫以勞費<lb/>
　當惜為言者臣案禮曰君子将營宫室宗廟為先居<lb/>
　室為後孟子亦云君子不以天下儉其親而况今日<lb/>
　之尺地寸土皆我祖宗剏業垂統之所貽百官萬民<lb/>
　皆我祖宗休養生息之所致以祖宗之土地而建祖<lb/>
　宗之廟以祖宗之臣民而供祖宗之事如之何其弗<lb/>
　可行也臣愚見嘉靖九年宸衷獨斷親定圖式孟春<lb/>
<pb n="26a"/>
　特享之祭正太祖南面之位各有帷幄以權九廟之<lb/>
　制各居一帷一時之權也而各立一廟者萬世之經<lb/>
　也伏望逺法商周之彛典光復聖祖之舊制則億萬<lb/>
　世太平之基端在是矣上覽疏喜有㫖宗廟祀典儀<lb/>
　制朕嘗有諭輔臣禮部便會議來夏言乃會同郭勛<lb/>
　嚴嵩等議仍執同堂異室之說唯太祖髙皇帝受天<lb/>
　明命以有天下初為四親各别立廟其一時制度儼<lb/>
　合古禮嗣後改建太廟始一遵同堂異室之制夫既<lb/>
<pb n="26b"/>
　遵古制以各立廟矣一旦襲用漢唐故事是蓋神謨<lb/>
　英斷必有所以然議禮者終以為非古之制也皇上<lb/>
　欲追復三代之禮以成一王之制嘗聞廟者所以象<lb/>
　生之有朝也寝者所以象生之有寝也建之觀門内<lb/>
　不忍逺其親也位之左不敢死其親也是其營搆之<lb/>
　制奠兆之所各有定則不可以意為者即今太廟南<lb/>
　邉宫牆東邇世廟西阻前朝地勢有限輔臣禮官已<lb/>
　奉有聖諭太廟三殿俱不動則是太廟周垣之外左<lb/>
<pb n="27a"/>
　右隙地不盈數十丈耳若依古制三昭三穆之廟在<lb/>
　太廟之前以次而南則今太廟都宫之南至承天門<lb/>
　牆不甚遼逺即使盡闢其地以建羣廟亦恐勢不能<lb/>
　容若欲小其規模不必别為門牆寝廡則又不合古<lb/>
　禮况古人七廟九廟制度皆同太廟營搆已極𢎞壮<lb/>
　而羣廟隤然卑隘恐非所以稱生前九重之居也議<lb/>
　者欲除太廟兩廡則非特不中典禮而裁損廟制事<lb/>
　體尤重且諸王功臣之祀又将置之何所非臣等所<lb/>
<pb n="27b"/>
　敢聞也况臣等恭睹世廟之制蓋損於太廟之數多<lb/>
　矣今欲建立羣廟其規制髙廣又豈可損於世廟乎<lb/>
　且太宗之比隆太祖憲宗又我獻皇帝父也二廟規<lb/>
　制視世廟尤不當有一毫降損而後可不然則聖心<lb/>
　於此又有所大不安也今太廟之主自我太宗而下<lb/>
　凡七聖兹欲為立廟将依古制為三昭三穆而止立<lb/>
　七廟乎将依商周之制以太宗為百世不遷之宗而<lb/>
　加立七廟乎夫規制既不可降損而欲擬諸世廟森<lb/>
<pb n="28a"/>
　然並建七廟於太廟之南豈唯地小不足以容恐宸<lb/>
　居左偏官室太盛以隂陽家說未免有偏缺壓制之<lb/>
　嫌此就地勢規制而言臣等所不敢輕議者也竊謂<lb/>
　即使各廟既成陛下以一人之身冠冕佩玉執圭服<lb/>
　衮循遷豊途而欲於一日之間徧歴羣廟為之興俛<lb/>
　拜起陞降奠獻雖有強立之容肅敬之心且将薾然<lb/>
　疲倦非獨筋力有所不逮而日力亦有所不給矣議<lb/>
　者乃引周禮宗伯代后獻之文謂羣廟之中可以遣<lb/>
<pb n="28b"/>
　官攝祭是又未嘗深唯禮意者蓋古者宗廟之祭君<lb/>
　后迭獻是以后不與祭則宗伯可以代獻謂同在一<lb/>
　廟之中而代后之亞獻者言也未聞人臣可以代天<lb/>
　子行事而遂主一廟之祭也且古者諸侯助祭多同<lb/>
　姓之臣以之代攝猶之為可何也同一祖宗之子孫<lb/>
　也今之陪祀執事者可以擬古之諸侯助祭者乎孔<lb/>
　子曰吾不與祭如不祭是有故不得與祭而其心猶<lb/>
　以為如不祭也陛下之仁孝誠敬可以終嵗舉祭止<lb/>
<pb n="29a"/>
　對越太祖之廟而不一至羣廟乎且規制必備而成<lb/>
　廟門垣堂廡寝室是也儀文必備而成陪位樂舞之<lb/>
　數是也今欲立為七廟或八廟之制則每廟之中致<lb/>
　祭之時皆當有樂舞之數陪祀之位而後可若曰降<lb/>
　從簡易而垣寝不備樂舞不陳主祭不親則是本欲<lb/>
　尊之而反卑本欲親之而反踈未見所以為隆重矣<lb/>
　先年大學士丘濬謂宜間一日祭一廟歴十四日而<lb/>
　徧七廟此蓋無所據而強為之說不自知其言之渉<lb/>
<pb n="29b"/>
　於迂闊此就禮節儀文而言臣等所未敢輕議者也<lb/>
　臣等竊聞先儒馬端臨曰後世之失禮者豈獨廟制<lb/>
　一事而廟制之說自漢以來諸儒講究非不詳明而<lb/>
　卒不能復古制者以昭穆之位太拘故也必欲如古<lb/>
　立廟必繼世而有天下者皆父子相繼而後可若兄<lb/>
　弟世及則其序紊矣反不如同堂異室共為一廟之<lb/>
　渾成徃哲之論足證今事就昭穆祧遷而言臣等所<lb/>
　未敢輕議者也聖諭以為皇考獻皇帝有世廟以享<lb/>
<pb n="30a"/>
　祀而我太祖太宗以下列聖乃不得專有一廟以全<lb/>
　其尊斯言也陛下純孝至誠皇天列祖實鑒臨之臣<lb/>
　則以為列聖同享太廟已極尊崇而皇考專居世廟<lb/>
　獨為退遜若廟制大小不倫行祀親攝或異則尊卑<lb/>
　薄厚之分反不足以稱陛下孝敬之誠矣今孟春陛<lb/>
　下更定特享之儀正太祖南面之位以為太廟之始<lb/>
　祖又為列聖各設帷幄祭俱南面各自奠獻讀祝臣<lb/>
　等仰服陛下酌古凖今因時制宜儼乎各廟專祀之<lb/>
<pb n="30b"/>
　義雖古人制禮精微之意亦不過如是而已今臣等<lb/>
　復議得太廟九間同為一堂雖有帷幄而無所間隔<lb/>
　嫌於混同未稱專尊之敬請以木為黄屋儼如朝廷<lb/>
　之制每廟設一於殿之中間又設帷幄於其中太祖<lb/>
　居中盡北太宗而下列聖依昭穆之序以次稍南位<lb/>
　置如古建廟之制則太祖列聖各得以專其尊又足<lb/>
　伸陛下親親尊尊之情而於古禮亦庶幾矣此可以<lb/>
　作則萬世而未可以為遷就權宜云也彼朱子謂太<lb/>
<pb n="31a"/>
　祖僻處一隅與夫設祭一室甚或無地以容鼎俎者<lb/>
　事體大有不侔矣十年十一月具題明年三月有㫖<lb/>
　郊廟大禮係國家重典朕嘗稽我聖祖開國之初已<lb/>
　曽建立四親廟實有鑒於漢制之非朕為子孫所當<lb/>
　遵行見今太廟前堂後寝俱有定制不必移其昭穆<lb/>
　世數廟次便會同相度兩廡地方議處規制停當於<lb/>
　是夏言會同恭詣太廟徧歴兩廡地方繚垣前後左<lb/>
　右周旋諦視奏曰恭唯陛下既奉太祖髙皇帝為太<lb/>
<pb n="31b"/>
　廟始祖特正南面之位唯我太宗文皇帝定鼎北都<lb/>
　建子孫萬世長業治功與我髙皇帝比隆重光兹欲<lb/>
　稽古建廟宜極追崇當别立一廟於太廟之東百世<lb/>
　不遷擬之周文世室不在三昭三穆之數其昭穆六<lb/>
　廟臣等初議以為自古宗廟必有前堂後寝周垣門<lb/>
　廡方稱禮制隨該督令官匠丈量得太廟門牆内進<lb/>
　深八十一丈二尺東西牆内原空東西各廣一十四<lb/>
　丈四尺先議因廟門内進深太淺欲将廟門徃南展<lb/>
<pb n="32a"/>
　移十丈五尺因東西牆門内横過太狹欲各展十丈<lb/>
　一尺今復議不必展動東西大穡止以牆内一十四<lb/>
　丈四尺除二丈九尺為御路以一十一丈五尺為廟<lb/>
　之廣以二十二丈五尺為廟之深每廟止建正殿一<lb/>
　座五間以其後半為藏主之所不用寝殿以太宗世<lb/>
　室直就北與太廟後牆等齊廟門牆止展南八丈八<lb/>
　尺蓋因廟門逼近廟街欲更少縮近北以存林木用<lb/>
　䕶周垣蓋是委曲議處遷就地勢以事營搆期於仰<lb/>
<pb n="32b"/>
　承徳意光復古典謹畫圖貼說隨本上進四月會題<lb/>
　有㫖且罷　十三年夏六月南京太廟災上勅廷臣<lb/>
曰南京太廟不必重脩夏言㑹議守文祖遷都之慮保<lb/>
　髙皇剏業之謨則不當復建廟於南京者誠萬世不<lb/>
　易之定論也奉㫖南京原廟址髙築圍垣以為防䕶<lb/>
　時加廵守以後勿得整修在京廟制即便辦物料來<lb/>
　嵗擇日興工於是夏言會議造文祖世室昭穆廟宇<lb/>
　髙廣丈尺圖式并伐木開門事宜奉㫖皇祖太宗世<lb/>
<pb n="33a"/>
　室還著増加言復會議文祖世室前殿寝廟比昭穆<lb/>
　前殿寝廟俱各増加夐與别廟不同奉㫖依擬行言<lb/>
　等復議奏遞遷之序先儒以昭常為昭穆常為穆假<lb/>
　如新主世當祔昭則上世第一昭廟當祧世當祔穆<lb/>
　則上世第一穆廟當祧各以其次遞遷昭主當祔則<lb/>
　羣昭移而穆不移穆主當祔則羣穆移而昭不移此<lb/>
　昭穆遞遷之義也若夫百世共宗之義其在我朝有<lb/>
　同於隆古者今日特建太宗廟於左昭之上是也其<lb/>
<pb n="33b"/>
　虚右穆之上者将以待有功徳之宗當祧而不可祧<lb/>
　者是宗無定數之義也奉㫖是　十五年冬宗廟告<lb/>
　成十二月初十日十一日十二日祔主廷臣稱賀上<lb/>
　兩宫徽號詔赦天下<lb/>
　　　　蕙田案世宗復建九廟三代以後一大鉅典<lb/>
　　　　廷議反復相度規制俱有闗係特詳載通考<lb/>
　　　　此條以備考鑒<lb/>
明史世宗本紀嘉靖十七年九月辛巳上太宗廟號成<lb/>
<pb n="34a"/>
祖獻皇帝廟號睿宗遂奉睿宗神主祔太廟躋武宗上<lb/>
　明史紀事本末十七年秋七月議祔皇考於太廟初<lb/>
　帝因嚴嵩請既勅禮部議又諭嵩曰太宗靖難功與<lb/>
　開創同當稱祖以别之嵩遂上議曰古者父子異昭<lb/>
　穆兄弟同世次殷有四君一世而同廟不係父子故<lb/>
　也晉則十一室而六世唐則十一室而九世宋真宗<lb/>
　詔議太廟禮學士宋湜議以太祖太宗合祭同位其<lb/>
　後禘祫圖又以太祖太宗同居昭位皆古事之可據<lb/>
<pb n="34b"/>
　者皇考孝宗弟也臣謂宜奉皇考於孝宗之廟我太<lb/>
　祖即位仁祖雖自布衣必饗天子之祀皇考顧獨闕<lb/>
　焉聖心必有所不安又曰古禮宗無定數祖非有功<lb/>
　者不得稱漢世稱祖者二髙祖世祖光武再造漢室<lb/>
　故無二祖之嫌我文皇定鼎持危功莫大焉尊稱為<lb/>
　祖聖見允宜嵩奏出羣臣翕然無異議九月辛巳奉<lb/>
　太宗文皇帝為成祖皇考獻皇帝為睿宗癸未祔皇<lb/>
　考於太廟<lb/>
<pb n="35a"/>
　明史本紀贊世宗迭議大禮輿論沸騰倖成假託尋<lb/>
　興大獄夫天性至情君親大義追尊立廟禮亦宜之<lb/>
　然升祔太廟而躋於武宗之上不已過乎<lb/>
　　　　蕙田案此歴代以來宗廟一變禮也世宗迭<lb/>
　　　　議大禮蓋至是而其心始快未幾九廟災得<lb/>
　　　　毋同於春秋逆祀之說乎乃因是而九廟之<lb/>
　　　　制卒不可復矣<lb/>
明史世宗本紀嘉靖二十年夏四月辛酉九廟災燬成<lb/>
<pb n="35b"/>
祖仁宗主<lb/>
禮志太廟災奉安列聖主於景神殿遣大臣詣長陵獻<lb/>
陵告題帝后主亦奉安景神殿<lb/>
　春明夢餘録八廟燬初震火起仁廟風大發主燬俄<lb/>
　而成祖廟火又燬延爇太廟及羣廟惟睿廟存<lb/>
明史禮志二十二年十月以舊廟基隘命相度規制議<lb/>
三上不報久之乃命復同堂異室之舊廟制始定<lb/>
世宗本紀嘉靖二十四年六月壬辰太廟成<lb/>
<pb n="36a"/>
禮志二十四年六月禮部尚書費宷等以太廟安神請<lb/>
定位次帝曰既無昭穆亦無世次只序倫理太祖居中<lb/>
左四序成宣憲睿右四序仁英孝武皆南向<lb/>
七月以建廟禮成百官表賀詔天下廟仍在闕左<lb/>
　春明夢餘録新廟成正殿九間内貯諸帝后冕旒鳯<lb/>
　冠袍帶匱而藏之祭則陳設祭畢仍藏匱中東西側<lb/>
　間設親王功臣牌位前為兩廡東西二燎爐東燎列<lb/>
　聖親王祝帛西燎列功臣帛南為㦸門設具服小次<lb/>
<pb n="36b"/>
　門左為神庫右為神厨又南為廟門門外東南為宰<lb/>
　牲亭南為神宫監西為廟街門正殿後為寝殿九間<lb/>
　奉安列聖神主皆南面又為祧廟五間藏祧主皆南<lb/>
　向<lb/>
明史世宗本紀嘉靖二十九年十一月壬寅祧仁宗祔<lb/>
孝烈皇后於太廟<lb/>
禮志二十七年帝欲以祔孝烈皇后方氏於太廟而祧<lb/>
仁宗大學士嚴嵩禮部尚書徐階等初皆持不可既而<lb/>
<pb n="37a"/>
不能堅其議二十九年祧仁宗遂祔孝烈於西第四室<lb/>
明史世宗本紀嘉靖四十五年十二月庚子帝崩隆慶<lb/>
元年正月上尊諡廟號世宗<lb/>
穆宗本紀隆慶二年十二月庚寅世宗神主祔太廟<lb/>
明會典嘉靖四十五年世宗升祔更奉元配孝潔肅皇<lb/>
后同祔廟先是孝潔薨未有本室禮官議暫祔奉慈殿<lb/>
至世宗崩禮官髙儀等奉詔曰孝潔皇后肅皇帝元配<lb/>
也禮太廟祔饗惟一帝一后后惟元配今孝烈先祔若<lb/>
<pb n="37b"/>
奉孝潔同祔則二后並配非制若以孝烈先祔而孝潔<lb/>
遂不祔舍元配而祔繼配亦非制請孝潔祔饗移孝烈<lb/>
於𢎞孝殿上從之<lb/>
明史神宗本紀神宗二年五月辛丑穆宗神主祔太廟<lb/>
禮志隆慶六年八月穆宗将祔廟勅禮臣議當祧廟室<lb/>
禮科陸樹徳言宣宗於穆宗僅五世請仍祔睿宗於世<lb/>
廟而宣宗勿祧疏下禮部部議宣宗世次尚近祧之未<lb/>
安因言古者以一世為一廟非以一君為一世故晉之<lb/>
<pb n="38a"/>
廟十一室而六世唐之廟十一室而九世宋自太祖上<lb/>
追四祖至徽宗始定為九世十一室之制以太祖太宗<lb/>
同為一世故也其後徽宗祔以與哲宗同一世髙宗祔<lb/>
以與欽宗同一世皆無所祧及光宗升祔增為九世十<lb/>
二室今自宣宗至穆宗凡六世上合二祖僅八世凖以<lb/>
宋制可以無祧但於寝殿左右各増一室則尊祖敬宗<lb/>
並行不悖矣帝命如舊勅行遂祧宣宗<lb/>
太常紀神宗九年禮科給事中丁汝謙奏列聖嘗君臨<lb/>
<pb n="38b"/>
天下睿皇帝北面事之一旦與之並列非禮躋武宗之<lb/>
右又非禮且世廟常尊百世不遷宜以睿宗專祭於世<lb/>
廟<lb/>
　明奏疏神宗十三年禮科都給事中萬象春請修舉<lb/>
　陵廟曠儀以垂典制疏竊唯國家之事莫大於祀典<lb/>
　祀典之起實由於人心故質之人心而有不容己皆<lb/>
　祀之不可廢而聖哲之所必舉者也矧事闗陵廟情<lb/>
　屬親親在列聖容有欲為之志而陛下當有善繼之<lb/>
<pb n="39a"/>
　圖者乎臣所議於今日者有二一曰革除之陵廟宜<lb/>
　復二曰景帝之廟號宜尊臣請得言之洪惟太祖開<lb/>
　基成祖定鼎自太祖以後成祖以前其問君臨天下<lb/>
　者不有建文君乎既緣靖難兵至避位自焚延迄於<lb/>
　今祭享無聞陵園不治行道之人欷歔歎息臣嘗考<lb/>
　徃牒當建文君沒成祖駐營龍江發哀命有司治䘮<lb/>
　塟以天子之禮遣官致祭當其時固未嘗不陵不祭<lb/>
　也乃今令甲所載止孝陵及懿文太子陵而建文君<lb/>
<pb n="39b"/>
　不與焉兹何以故豈成祖許之於先而所司顧廢之<lb/>
　於後耶亦異乎成祖至公至厚之人心矣國家修明<lb/>
　典禮凡前代帝皇有功徳於民者除嵗時廟祭外間<lb/>
　遣官祀於其陵而矧稱帝皇建號按臨臣民至四五<lb/>
　年首為一代嗣統之正者乎又如革除死事諸臣我<lb/>
　皇上登極之初首發明詔令得祀於其鄉邇又允言<lb/>
　官之奏凡諸臣墳墓苗裔咸蒙修治恤錄而為之君<lb/>
　者反不得一抔之土一勺之水宜天下人心惋然而<lb/>
<pb n="40a"/>
　深悲也似宜勅下所司即其原塟處所立為陵廟嵗<lb/>
　時一體祭祀仍乞上尊謚以表追報之隆復年號以<lb/>
　正君臨之體此非臣等今日私議也當在成祖時既<lb/>
　塟以天子之禮必宜享天子之祭既享天子之祭自<lb/>
　當復其有天下之號詎特天下之心固亦成祖之心<lb/>
　也而何顧忌之有與至於景皇帝之事則又異矣土<lb/>
　木之變國家岌岌乎幾不可保景皇帝奉太后命進<lb/>
　登寳位鎮安人心倚任忠良克戡禍亂卒至鑾輿反<lb/>
<pb n="40b"/>
　正宗社寧謐聖子神孫所以晏安坐享全盛之業者<lb/>
　景皇帝之力豈可誣哉迨升遐之日諡號葬祭率從<lb/>
　貶損蓋一時軒輊之勢則然而實非人心之公與國<lb/>
　典之正也憲宗純皇帝時特允廷臣建議復其帝號<lb/>
　祭以帝禮先靈顯赫亦既足以述先志而昭往烈矣<lb/>
　然而廟號未加陵制有儉生有安天下之功而崇報<lb/>
　不稱沒宜享天下之號而物故未彰其於國制終屬<lb/>
　缺典臣等待罪該科毎見太常寺嵗祭題請祭祀其<lb/>
<pb n="41a"/>
　遣官行禮諸陵皆同固未有隆殺矣即如前嵗駕幸<lb/>
　山陵行春祀禮臣象春忝扈從之列見我皇上於景<lb/>
　皇帝陵躬為致祭誠重之矣乃其祭與諸陵同而其<lb/>
　制與諸陵異雖致祭於陵而不得祔祭於廟仰窺聖<lb/>
　衷當必有缺然于兹者矣似宜遵照典制備加尊諡<lb/>
　仍恭上廟號昭示無疆其陵制隘陋尤須亟為恢改<lb/>
　如以逼近恭讓皇后陵勢難展拓第就其見在殿廡<lb/>
　門垣等項稍加穹廣仍量培寳城増建明樓以稱帝<lb/>
<pb n="41b"/>
　者藏衣冠之地至於恭讓太后陵亦宜一體修治俾<lb/>
　得鬱然相望如此庶足以慰在天之靈而彰沒世之<lb/>
　徳其於陛下繼述之孝制作之隆豈不有光哉夫臣<lb/>
　等於建文君止議尊諡而不敢更及廟號景皇帝業<lb/>
　以帝號稱矣而復以廟號請者何也良以進建文于<lb/>
　成祖之上則倫序匪宜而位於成祖之下則君臨失<lb/>
　次夫是以不敢妄議若英廟之於景皇帝兄弟也其<lb/>
　正位大寳殿英廟先而景帝後也昭穆所在既無踰<lb/>
<pb n="42a"/>
　越之嫌而功徳比隆尤無偏廢之禮臣等切以為廟<lb/>
　號之不可不立者以此如以為進一廟則當祧一廟<lb/>
　闗係重大率難輕舉合無上奉其主藏於祧廟唯於<lb/>
　嵗暮祫祭時出其主於英廟之下則親親尊尊兩不<lb/>
　妨礙矧景帝係宣廟子宣廟既以奉祧則景皇帝亦<lb/>
　屬應祧之數天意人事有適會於今日者仰惟聖明<lb/>
　在上盡倫盡制百代一時殷禮肇稱於今有待臣等<lb/>
　敬循職掌輙敢冒昧上言伏乞勅下禮官詳加酌議<lb/>
<pb n="42b"/>
　上請舉行以慰人心企望之殷以垂一代經常之則<lb/>
　帝不允<lb/>
　　　　蕙田案象春持議極正存之以補明代廟制<lb/>
　　　　之闕<lb/>
明史禮志天啟元年七月光宗将祔廟太常卿洪文衡<lb/>
請無祧憲宗而祧睿宗不聽<lb/>
熹宗本紀天啟二年九月甲午朔光宗神主祔太廟<lb/>
荘烈帝本紀崇禎二年八月甲戌熹宗神主祔太廟<lb/>
<pb n="43a"/>
　太常紀太廟規制中室太祖髙皇帝孝慈髙皇后東<lb/>
　第一室成祖文皇帝仁孝文皇后西第一室睿宗獻<lb/>
　皇帝慈孝獻皇后東第二室武宗毅皇帝孝靖毅皇<lb/>
　后西第二室世宗肅皇帝孝潔肅皇后東第三室穆<lb/>
　宗荘皇帝孝懿荘皇后西第三室神宗顯皇帝孝端<lb/>
　顯皇后東第四室光宗貞皇帝孝元貞皇后西第四<lb/>
　室熹宗哲皇帝其祧廟所藏徳祖元皇帝后懿祖恒<lb/>
　皇帝后熈祖裕皇帝后仁祖淳皇帝后仁宗昭皇帝<lb/>
<pb n="43b"/>
　誠孝昭皇后宣宗章皇帝孝恭章皇后英宗睿皇帝<lb/>
　孝荘睿皇后憲宗純皇帝孝貞純皇后孝宗敬皇帝<lb/>
　孝康敬皇后東廡侑饗諸王十五人西廡侑饗功臣<lb/>
　十七人<lb/>
　　　　　　　　　　右明廟制<lb/>
　<lb/>
　<lb/>
　五禮通考卷八十四<lb/>
</p>
<p>
</p>
  </div>
</body>
</text>
</TEI>
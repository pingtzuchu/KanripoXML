<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷二百三十一</head> <lb/>
    <p>
<pb n="1a"/>
欽定四庫全書<lb/>
　五禮通考卷二百三十一<lb/>
　　　　　　　　　　刑部尚書秦蕙田撰<lb/>
　　賓禮十二<lb/>
　　　諸侯遣使交聘<lb/>
　　　　蕙田案天子之與諸侯諸侯之與鄰國皆有<lb/>
　　　　聘禮大行人歳徧存三嵗徧覜五嵗徧省此<lb/>
　　　　天子所以撫諸侯也大宗伯時聘曰問殷覜<lb/>
<pb n="1b"/>
　　　　曰視大行人時聘以結諸侯之好殷覜以除<lb/>
　　　　邦國之慝此諸侯所以事天子也大行人歲<lb/>
　　　　相問殷相聘禮記諸侯使大夫問于諸侯曰<lb/>
　　　　聘則諸侯之邦交也先王制諸侯同方岳者<lb/>
　　　　小聘則使大夫大聘則使卿定為比年三年<lb/>
　　　　之期俾相厲以禮相接以敬讓而潛消其侵<lb/>
　　　　陵兼并之萌故其儀雖委折而不為繁其燕<lb/>
　　　　賜雖豐厚而不為費用意固深且逺也後儒<lb/>
<pb n="2a"/>
　　　　如郝京山輩疑儀禮之文以為衰世之禮非<lb/>
　　　　盡先王舊典者不明于講信修讓睦鄰柔逺<lb/>
　　　　之道者也儀禮聘禮一篇述交聘之儀節最<lb/>
　　　　為詳備然止是次國大聘之禮其五等諸侯<lb/>
　　　　交聘散見於經傳者今並採集别為一卷以<lb/>
　　　　存其略<lb/>
周禮秋官大行人凡諸侯之邦交嵗相問也殷相聘也<lb/>
<hi>注小聘曰問殷中也久無事又于殷朝者及而相聘也鄭司農云春秋傳孟僖子如齊殷聘  疏云小聘曰問<pb n="2b"/>者聘禮文故彼云小聘曰問不享是也大聘使卿小聘使大夫也聘義王制皆云三年一大聘此不言三年而云殷者欲見中間久無事及殷朝者来及亦相聘故云殷不云三年也若然聘義與王制皆云比年一小聘此云嵗相問不云比年者取歲歳之義也父死子立曰世是繼世之義也左氏昭公九年傳孟僖子如齊殷聘彼注云殷中也自襄二十年叔老聘于齊至今積二十一年故中復盛聘與此數不相當然其禮則同也</hi>
　朱子曰案春官殷見曰同鄭注云殷猶衆也十二嵗<lb/>
　王如不廵守則六服盡朝大行人所謂殷同殷國是<lb/>
　也此亦鄭注乃訓殷為中與衆義異其云於殷朝者<lb/>
　及而相聘則又與衆義仝蓋以為一二年而一大聘<lb/>
<pb n="3a"/>
　也疏既以為中又云盛聘則與衆義略同葢如䘮禮<lb/>
　殷奠之類今未詳其孰是也<lb/>
　　　　觀承案殷有衆義亦有中義殷見曰同及巡<lb/>
　　　　守殷國自當主衆義此歲相問世相朝而以<lb/>
　　　　殷相聘間於其中則當主中義然小聘禮輕<lb/>
　　　　而人數少大聘禮盛而人數多則衆義亦可<lb/>
　　　　兼之彼殷見殷國本非朝聘常期則亦兼有<lb/>
　　　　中義固無不可通也<lb/>
<pb n="3b"/>
禮記曲禮諸侯使大夫問于諸侯曰聘<lb/>
聘義聘禮上公七介侯伯五介子男三介所以明貴賤<lb/>
也<hi>注此皆使卿出聘之介數也大行人職曰凡諸侯之卿其禮各下其君二等  疏上公親行則九介其卿降二等故七介侯伯子男以次差之</hi>介紹而傳命君子于其所尊弗敢質<lb/>
敬之至也<hi>注質謂正自相當</hi>
　　　　蕙田案此二節釋介紹之義<lb/>
三讓而后傳命三讓而后入廟門三揖而後至階三讓<lb/>
而後升所以致尊讓也<hi>注此揖讓主謂賓也三讓而后傳命賓至廟門主人請事時也<pb n="4a"/>賓見主人陳擯以大客禮當已則三讓之不得命乃傳其君之聘命也三讓而后入廟門讓主人廟受也小行人職曰凡四方之使者大客則擯小客則受其幣聽其辭  疏知此揖讓主謂賓者以三讓而後傳命及三讓而後入廟門皆賓先讓也三揖至階三讓而後升雖主人為首皆賓讓而後至于主人若賓不讓則不至于三是揖讓之事皆賓為主故云此揖讓主謂賓也云三讓而後傳命賓至廟門主人請事時也者鄭解三讓而後傳命之節正當賓至主人大門主人請事之時案聘禮賓至大門主人陳介而請事此云廟門者有廟字者悮也云三讓而後入廟門者案聘禮入廟門之時無三讓之文不備也</hi>
　　　　蕙田案此一節釋賓致尊讓于主君<lb/>
君使士迎于竟大夫郊勞君親拜迎于大門之内而廟<lb/>
<pb n="4b"/>
受北面拜貺拜君命之辱所以致敬也<hi>注貺賜也賓致命公當楣再拜拜聘君之恩恵辱命来聘者也是疏君使士逆于竟聘禮賓及竟君使士請事遂以入  也大夫郊勞聘禮賓至于近郊君使卿朝服用束帛勞此大夫即卿也君親拜迎于大門之内而廟受案聘禮賓入門左公再拜是迎于大門之内又云及廟門公揖入納賓賓入門左賓升西檻西東面是廟受也北面拜貺者君于阼階上北面再拜拜聘君之貺聘禮云公當楣再拜是也</hi>
　　　　蕙田案此一節釋主君致敬于聘客<lb/>
敬讓也者君子之所以相接也故諸侯相接以敬讓則<lb/>
不相侵陵<hi>注君子之相接賓讓而主人敬也</hi>
<pb n="5a"/>
　　　　蕙田案此節結上兩節<lb/>
卿為上擯大夫為承擯士為紹擯君親禮賓賓私面私<lb/>
覿致饔餼還圭璋賄贈饗食燕所以明賓客君臣之義<lb/>
也<hi>注設大禮則賓客之也或不親而使臣則為君臣也  疏君親禮賓者謂行聘訖君親執醴以禮賓也私面謂私以已禮面見主國之卿大夫也私覿者私以已禮覿主國之君以其非公聘正禮故謂之私案聘禮私面在後此先云私面者記者便文無義例也致饔餼者謂行聘之日主君使卿致饔餼之禮于賓館還圭璋者賓將去時君使卿就賓館還其所聘之圭璋賄贈者還玉既畢以賄贈之饗食燕者主君設大禮以饗賓設食禮以食賓皆在朝也又設燕以燕之燕在寢也</hi>
<pb n="5b"/>
　　　　蕙田案以主君敬賓言之則曰賓客以聘客<lb/>
　　　　尊主君言之則曰君臣注以饗食之親不親<lb/>
　　　　分屬二者似拘<lb/>
故天子制諸侯比年小聘三年大聘相厲以禮使者聘<lb/>
而悮主君弗親饗食也所以愧厲之也諸侯相厲以禮<lb/>
則外不相侵内不相陵此天子之所以養諸侯兵不用<lb/>
而諸侯自為正之具也<hi>注比年小聘所謂嵗相問也三年大聘所謂殷相聘也  疏王制云諸侯之于天子比年一小聘三年一大聘五年一朝與此不同者此經諸侯相聘是周公制禮之正法王<pb n="6a"/>制所云謂文襄之法故不同也</hi>
以圭璋聘重禮也已聘而還圭璋此輕財而重禮之義<lb/>
也諸侯相厲以輕財重禮則民作讓矣<hi>注圭瑞也尊圭璋之類也用之還之皆為重禮禮必親之不可以己之有遥復之也財謂璧琮享幣也受之為輕財者財可遥復重賄反幣是也</hi>
　　　　蕙田案此三節釋禮賓致饔餼還圭璋賄贈<lb/>
　　　　饗食燕之義<lb/>
主國待客出入三積餼客于舍五牢之具陳于内米三<lb/>
<pb n="6b"/>
十車禾三十車芻薪倍禾皆陳于外乘禽日五雙羣介<lb/>
皆有餼牢壹食再饗燕與時賜無數所以厚重禮也<hi>注厚重禮厚此聘禮也</hi>古之用財者不能均如此然而用財如此其<lb/>
厚者言盡之于禮也盡之于禮則内君臣不相陵而外<lb/>
不相侵故天子制之而諸侯務焉爾<hi>注不能均如此無則從其實也言盡之于禮欲令富者不得過也</hi>
　　　　蕙田案此二節釋聘禮用財之厚<lb/>
聘射之禮至大禮也質明而始行事日㡬中而後禮成<lb/>
<pb n="7a"/>
非强有力者弗能行也故强有力者將以行禮也<hi>注禮成禮畢也</hi>
酒清人渇而不敢飲也肉乾人饑而不敢食也日莫人<lb/>
倦齊莊正齊而不敢解惰以成禮節以正君臣以親父<lb/>
子以和長幼此衆人之所難而君子行之故謂之有行<lb/>
有行之謂有義有義之謂勇敢故所貴于勇敢者貴其<lb/>
能以立義也所貴于立義者貴其有行也所貴于有行<lb/>
者貴其行禮也故所貴于勇敢者貴其敢行禮義也故<lb/>
<pb n="7b"/>
勇敢强有力者天下無事則用之于禮義天下有事則<lb/>
用之于戰勝用之于戰勝則無敵用之于禮義則順治<lb/>
外無敵内順治此之謂盛徳故聖王之貴勇敢强有力<lb/>
如此也勇敢强有力而不用之于禮義戰勝而用之于<lb/>
爭鬭則謂之亂人刑罰行于國所誅者亂人也如此則<lb/>
民順治而國安也<hi>注勝克敵也或為陳</hi>
　朱子曰今案疏云此雖終結聘射然自酒清肴乾日<lb/>
　莫成禮父子長㓜之語似據射鄉而言恐射鄊之義<lb/>
<pb n="8a"/>
　失次在此或相因而言歟<lb/>
　　　　蕙田案此二節通釋聘射之大義<lb/>
大戴禮聘禮上公七介侯伯五介子男三介所以明貴<lb/>
賤也介紹而傳命君子於其所尊不敢質敬之至也一<lb/>
讓而後傳命三讓而後入門三揖而後至階三讓而後<lb/>
升所以致尊讓也君使士迎於境大夫郊勞君親拜迎<lb/>
大門之内而廟受北面拜貺拜君之辱致以致敬讓也<lb/>
致敬讓者君子之所以相接也故諸侯相接以禮讓則<lb/>
<pb n="8b"/>
不相侵陵也卿為上擯大夫為承擯君親醴賓私覿致<lb/>
饔餼既還圭璋賄贈饗食燕所以明賓主君臣之義也<lb/>
故天子之制諸侯交嵗相問殷相聘相厲以禮使者聘<lb/>
而誤主君不親饗食所以耻厲之也諸侯相厲以禮則<lb/>
外不相侵内不相陵此天子所以養諸侯兵不用而諸<lb/>
侯自為正之具也以圭璋聘重禮也已聘而還圭璋輕<lb/>
財重禮之義也諸侯相厲以輕財重禮則作讓矣主國<lb/>
待客出入三積既客於舍五牢之具陳於内米三十車<lb/>
<pb n="9a"/>
禾三十車芻薪倍禾皆陳於外乘禽日五雙羣介皆餼<lb/>
牢壹食再饗宴與時賜無數所以厚重禮也古之用財<lb/>
不能均如此然而用財如此其厚者言盡之於禮也盡<lb/>
之於禮則内君臣不相陵而外不相侵故天子制之而<lb/>
諸侯務焉<lb/>
　　　　　　　　　　右聘問名義<lb/>
周禮秋官司儀諸公之臣相為國客<hi>注謂相聘也</hi>則三積皆<lb/>
三辭拜受<hi>注受者受之于庭也侯伯之臣不致積諸疏此在道之禮于路館致之亦有束帛若  公<pb n="9b"/>云登謂登堂此不云登故知受於庭也案聘禮五介張旜是侯伯之卿經不云積明不致積可知但不以束帛行禮致之豈于道全無積乎明有也</hi>
　<hi>王氏昭禹曰臣下其君二等故三積</hi>
　<hi>王氏應電曰大國之卿當小國之君故積與子男同皆有束帛致之三辭而後受無問禮殺于諸侯也</hi>
及大夫郊勞旅擯三辭拜辱三讓登聽命下拜登受賓<lb/>
使者如初之儀及退拜送<hi>注登聽命賓登堂也賓當為儐勞用束帛儐用束錦侯伯之臣受勞于庭三疏此亦近郊勞也旅擯不傳辭賓使各陳七介而已  辭拜辱者賓從館内出于大門拜使者辱命来于外三讓者讓升堂登聽命者賓登堂聴使者傳主君之命也下拜登受者賓聴命訖下堂拜命訖<pb n="10a"/>登堂受幣也賓使者如初儀者謂使傳命訖禮畢出門賓以束錦儐使者如初行勞時之儀前賓受幣今使者受幣受幣雖異威儀則同敬主君使也</hi>
　<hi>王氏詳説案聘禮賓揖至門内勞者致命是不受勞于堂也侯伯之臣如此子男可知</hi>
　<hi>黄氏度曰諸公相為賓敵則交擯不敵則旅擯大夫雖敵亦旅擯不敢擬于君也</hi>
　　　　蕙田案聘禮君使卿朝服用束帛勞此云大<lb/>
　　　　夫者大夫即卿也<lb/>
致館如初之儀<hi>注如郊勞也不儐耳侯伯之臣致館于庭不言致飧者君于聘大夫不致飱也聘禮曰飱不致賓不拜當疏案聘禮賓至使大夫帥至館卿致館此公之臣亦  然聘禮致館無束帛賓亦無<pb n="10b"/>儐知此亦然也侯伯之臣致館于庭亦案聘禮知之聘禮致館之下即云宰夫設飱此致館下不云致飱是五等之臣皆無致飱也</hi>
　朱子曰案註云無儐未知其何以知之若謂上經致<lb/>
　館不言束帛亦不言賓儐之事此亦當然則當併與<lb/>
　無束帛言之不當只言無儐也且郊勞有幣此禮既<lb/>
　如郊勞則亦有幣而鄭注司儀諸公致館亦云凡云<lb/>
　致者皆有幣以致之此亦言致不得獨無幣也疏於<lb/>
　聘禮亦云以上卿禮明有束帛致而於此乃遷就其<lb/>
<pb n="11a"/>
　説自相牴牾覽者詳之<lb/>
及將幣旅擯三辭拜逆客辟三揖每門止一相及廟惟<lb/>
君相入三讓客登拜客三辟授幣下出每事如初之儀<lb/>
<hi>注客辟逡巡不答拜也惟君相入客臣也相不入矣拜主君拜客至也客三辟三退負序也每事享及有言疏将幣亦謂圭璋也旅擯三辭者于主君大門外主君陳五擯客陳七介不傳辭也前郊勞三辭辭其以禮来于外此三辭辭其主君以大客禮當已拜逆者三辭訖主君遣上擯納賓賓入大門主君在大門内南面拜拜賓奉君命屈辱来見已客辟者奉君命来不敢當拜故辟也三揖者亦揖之使前三讓客登者案聘義三讓而後入廟門三揖而後至階此不言者文不其主君與客俱登據客而言故云客登也主君與客俱登訖主君于<pb n="11b"/>阼階上北面拜拜賓喜至此堂并拜受幣客三退負序不敢當君拜也授幣者授玉與主君也</hi>
欽定義疏聘禮公迎賓于大門内賓入門左公再拜賓<lb/>
　辟不答拜即此拜逆客辟也公揖入每門每曲揖此<lb/>
　以三揖約之也及廟門公揖入立于中庭賓執圭入<lb/>
　門左三揖至于階三讓即此三讓也公升二等賓升<lb/>
　西階西東面致命公當楣再拜賓三退負序即此客<lb/>
　登拜客三辟也公受玉于中堂與東楹之間賓降出<lb/>
　即此授幣下出也不敢拜送幣者奉君命以將事不<lb/>
<pb n="12a"/>
　敢當君也故私面私獻皆再拜稽首<lb/>
及禮私面私獻皆再拜稽首君答拜<hi>注禮以醴禮客私面私覿也既覿則或有私獻者鄭司農説私面以春秋傳曰楚公子棄疾見鄭伯以其乘馬私面  疏此三者皆於聘日行之故并言之聘禮禮客用醴齊異于君鬱鬯也案聘禮不見有私獻又於君謂之覿于卿謂之面覿面别此云私面私覿為一者以彼文兩見則私覿據君私面據卿此文不見有私覿直言私面豈不見君直見臣也明此私面主于君故以私面為私覿也彼無私獻非常故彼記云既覿賓若私獻奉獻将命也</hi>
　<hi>呂氏曰聘禮賓奉束錦乘馬請覿所謂私覿也賓朝服問卿既致命出賓面如覿幣所謂私面也葢列而</hi>
　<hi>言之則見君曰覿見卿曰面離而言之則面即覿亦可為見君如春秋傳楚公子棄疾私面于君是也</hi>
<pb n="12b"/>
出及中門之外問君客再拜對君拜客辟而對君問大<lb/>
夫客對君勞客客再拜稽首君答拜客趨辟<hi>注中門之外即大門之内也問君曰君不恙乎對曰使臣之米寡君命臣于庭問大夫曰二三子不恙乎對曰寡君命使臣于庭二三子皆在勞客曰道路悠逺客甚勞勞介則曰二三子甚勞問君客再拜對者為敬慎也  疏賓来主為以君命行聘享是以先行聘享訖乃始行私相慰問之事問君曰已下未知所出何文或云是孔子聘問之辭亦未得其實也</hi>
　<hi>王氏應電曰客辟而對而對二字衍文</hi>
　　　　蕙田案聘禮公問君賓對公再拜注云公拜<lb/>
<pb n="13a"/>
　　　　賓亦辟經無君拜而客再對之文王氏以而<lb/>
　　　　對二字為衍文者得之<lb/>
致饔餼如勞之禮饗食還圭如將幣之儀<hi>注饗食亦謂君不親而使大夫以幣致之將疏饗食與還圭共文故知君不親使大夫致之也如  幣者旅擯主人皮弁賓皮弁襲與將幣同自餘則别</hi>
欽定義疏饗食還圭葢有親不親兩法公食大夫禮公<lb/>
　迎賓拜至此與將幣同也饗禮亦然可知意還圭亦<lb/>
　有公親之者但聘禮未備載耳君親還圭客亦當三<lb/>
<pb n="13b"/>
　辭拜辱揖讓而升堂與使卿還圭者不同矣然則司<lb/>
　儀與聘禮一親一不親固可互備也卿還圭客主兩<lb/>
　不拜若大夫致饗食恐無竟不拜之禮其間儀節要<lb/>
　不盡同此經云如將幣之儀亦大槩之辭而所如者<lb/>
　當不止於疏所云也<lb/>
君館客客辟介受命遂送客從拜辱于朝<hi>注君館客者客将去就省之盡殷勤也遂送君拜以送客</hi>
　<hi>蔡氏徳晉曰客不敢當君故辟而使介受命</hi>
<pb n="14a"/>
明日客拜禮賜遂行如入之積<hi>注禮賜謂乘禽君之加恵也如入之積則三積從来至去也疏聘禮賓三拜乘禽于朝知禮賜是乘禽  入與出各三積故得以後如前</hi>
欽定義疏乘禽日日受賜故于將去總拜之諸公相為<lb/>
　賓拜饔饗食之大禮而不拜其小禮卿則饔饗食皆<lb/>
　旋拜之已勤矣而又拜其小此尊卑疏宻之差也<lb/>
凡侯伯子男之臣以其國之爵相為客而相禮其儀亦<lb/>
如之<hi>注爵卿也大夫也士也</hi>
　<hi>李氏嘉㑹曰以爵相為客足矣子男之卿僅可當公國之士故必以國之爵言也</hi>
<pb n="14b"/>
　<hi>鄭氏鍔曰禮之各以其爵命其儀與辭則與公之臣同</hi>
　　　　　　　　　　右行禮之節<lb/>
周禮春官典瑞瑑圭璋璧琮繅皆二采一就以覜聘<lb/>
考工記玉人瑑圭璋八寸璧琮八寸以覜聘<lb/>
　　　　蕙田案注疏詳見諸侯聘于天子門<lb/>
秋官司儀凡諸侯之交各稱其邦而為之幣以其幣為<lb/>
之禮<hi>注幣享幣也于大國則豐小國則殺主國禮之如其豐殺謂賄用束紡禮用玉帛乘皮及贈之屬</hi>
　　　　　　　　　　右圭幣<lb/>
<pb n="15a"/>
禮記曲禮諸侯使人使于諸侯使者自稱曰寡君之老<lb/>
<hi>注繫于君以為尊也此謂諸侯之卿上大夫自疏玉藻云上大夫曰下臣擯者曰寡君之老下大夫  名擯者曰寡大夫此云自稱曰寡君之老則上大夫擯者傳辭及自稱于他國亦曰寡君之老稱于已君則玉藻云下臣某</hi>
玉藻上大夫曰下臣擯者曰寡君之老下大夫自名擯<lb/>
者曰寡大夫世子自名擯者曰寡君之適<hi>注擯者之辭主謂見于他國君下大夫自名于他國君曰外臣某設疏謂上大夫出使他國在于賓館主國致禮上大夫  擯禮待之此擯者稱大夫為寡君之老雖以擯為文其實謂介接主君之時辭亦當然擯介通也</hi>
<pb n="15b"/>
大夫私事使私人擯則稱名<hi>注私事使謂以君命私行非聘也若魯成公時晉侯使韓穿来言汶陽之田歸之于齊之類大疏私人擯謂以己之屬臣為擯相雖是上大大及下  夫擯者則皆稱名以非公事正聘故降而稱名</hi>
公士擯則曰寡大夫寡君之老大夫有所往必與公士<lb/>
為賓也<hi>注謂聘也大聘使上大夫小聘使下大夫公士為賓謂作介也往之也  疏正聘之時用公家之士為擯不用私人也小聘使下大夫擯者則稱曰寡大夫大聘使上大夫擯者則稱曰寡君之老</hi>
　　　　　　　　　　右聘使稱謂<lb/>
國語周語周之秩官有之曰敵國賓至闗尹以告<hi>注敵位敵<pb n="16a"/>也闗尹司闗掌四方賓客叩闗則為之告聘禮曰及境謁闗人闗人問從者㡬人遂以入境</hi>行理以<lb/>
節逆之<hi>注理吏也逆迎也執瑞節為信而迎之也行理小行人</hi>候人為導<hi>注導賓至于朝出送之境</hi>卿出郊勞<hi>注聘禮曰賓至于近郊/君使卿朝服用束帛勞</hi>門尹除門<hi>注門尹司門也除門掃除門庭也</hi>宗祝執祀<hi>注宗宗伯祝太祝也執祀賓將有事于廟則宗祝執祭祀之禮</hi>
司里授館<hi>注司里授客所當館次于卿也聘禮卿授館</hi>司徒具徒<hi>注具徒役修道路之委積</hi>司空視塗<hi>注視險/易也</hi>司冦詰姦<hi>注禁詰/姦盜</hi>虞人入材<hi>注虞人掌山澤之官祭祀賓客各供其材</hi>甸人積薪<hi>注甸人掌薪/蒸之官也</hi>火師監燎<hi>注火師司火燎庭燎也</hi>水師監濯<hi>注水師監水掌/滌濯之事者</hi>膳宰致飱<hi>注孰食曰飱</hi>廩<lb/>
<pb n="16b"/>
人獻餼<hi>注生曰餼禾米也</hi>司馬陳芻<hi>注司馬掌帥圉人飬馬故陳芻圉人職屬司馬</hi>工<lb/>
人展車<hi>注展省客車補傷敗也</hi>百官各以物至賓入如歸是故小<lb/>
大莫不懐愛<hi>注小大謂賓介也</hi>其貴國之賓至則以班加一等<lb/>
益䖍<hi>注貴國大國也班次也</hi>至于王使則皆官正涖事<hi>注正長也</hi>上卿<lb/>
監之<lb/>
　　　　　　　　　　右主國待賓<lb/>
禮記曲禮凡執主器執輕如不克<hi>注重慎之也主君也克勝也</hi>執主<lb/>
器操幣圭璧則尚左手行不舉足車輪曵踵<hi>注重慎也尚左手尊<pb n="17a"/>左也車輪謂行不絶也拽疏尚上也右手在下左手在上左尊故云尚左手曵  也踵脚後也行時不得舉足但起前拽後使踵如車輪曳地而行</hi>
立則磬折垂佩主佩倚則臣佩垂主佩垂則臣佩委<hi>注君臣俛仰之節倚謂附于身小俛則垂大俛則委于地  疏此明授受時禮也</hi>
　<hi>吕氏曰凡授受者尊卑皆磬折故垂佩然臣當加恭于君故有佩倚佩垂佩委之差也</hi>
論語執圭鞠躬如也如不勝<hi>注包曰為君使聘問鄰國執持君之圭鞠躬者敬慎之至</hi>上如揖下如授勃如戰色足蹜蹜如有循<hi>注鄭曰上如揖授王宜敬下如授不敢㤀禮戰色敬也足蹜蹜如有循舉前曵踵行</hi>享禮有容色<hi>注鄭曰享獻也聘禮<pb n="17b"/>既聘而享用圭璧有庭實</hi>私覿愉愉如也<hi>注鄭曰覿見也既享乃以私禮見愉愉顔色和  疏此一節記為君使聘問鄰國之禮容也上謂授玉時宜敬故如揖也下謂既授玉而降雖不執玉猶如授時不敢㤀禮也執圭者聘禮云賓襲執圭致命公側襲受玉于中堂與東楹之間是也大宗伯云公執桓圭侯執信圭伯執躬圭子執穀璧男執蒲璧此謂諸侯所執圭璧皆朝于王及相朝所用也其公侯伯朝后皆用璋以聘禮聘君用圭聘夫人用璋知于天子及后亦然也其子男既朝王用璧朝后宜用琮以璧琮相對故也其諸侯之臣聘天子及聘諸侯其聘玉及享玉降其君瑞一等故玉人云瑑圭璋八寸璧琮八寸以覜聘是也</hi>
　朱子集注圭諸侯命圭聘問鄰國則使大夫執以通<lb/>
　信如不勝執主器執輕如不克敬謹之至也上如揖<lb/>
<pb n="18a"/>
　下如授謂執圭平衡手與心齊髙不過揖卑不過授<lb/>
　也戰色戰而色懼也蹜蹜舉足促狹也如有循記所<lb/>
　謂舉前曵踵言行不離地如縁物也有容色和也愉<lb/>
　愉則又和矣此一節記孔子為君聘于鄰國之禮也<lb/>
　晁氏曰孔子定公九年仕魯至十三年適齊其間絶<lb/>
　無朝聘往来之事疑使擯執圭兩條但孔子甞言其<lb/>
　禮當如此爾<lb/>
　　　　蕙田案周禮玉人所稱命圭即桓信躬之等<lb/>
<pb n="18b"/>
　　　　惟諸侯朝王及自相朝執之若大夫聘問執<lb/>
　　　　瑑圭璋璧琮降于命圭一等非命圭也邢叔<lb/>
　　　　明疏極分明朱子以執圭之圭為命圭偶不<lb/>
　　　　檢爾<lb/>
　　　　　　　　　　右聘使之容<lb/>
禮記玉藻賓入不中門不履閾<hi>注辟尊者所從也此謂聘客也閾門限</hi>公<lb/>
事自闑西<hi>注聘享也</hi>私事自闑東<hi>注覿面也短疏闑謂門之中央所豎  木又謂之門橛棖謂門兩旁長水所謂門楔也</hi>
<pb n="19a"/>
　朱子曰案此云門只有一闑唯上經賈疏獨云門有<lb/>
　二闑故中門之處及君與賓介行之次第皆有不同<lb/>
　未知孰是當更考之<lb/>
　　　　蕙田案古人門制兩旁有棖中間有闑棖闑<lb/>
　　　　之間為中門棖者門之兩旁長木闑則兩扉<lb/>
　　　　相合處有一木常設而不動者門以向堂為<lb/>
　　　　正故闑東為右闑西為左東為主位西為賓<lb/>
　　　　位闑東主所出入闑西賓所出入曲禮主人<lb/>
<pb n="19b"/>
　　　　入門而右就東堦賓入門而左就西堦是也<lb/>
　　　　臣子在本國則出入皆由闑東曲禮謂士大<lb/>
　　　　夫出入君門由闑右燕禮卿大夫皆入門右<lb/>
　　　　是也若聘於他國則玉藻謂公事自闑西私<lb/>
　　　　事自闑東公事聘享用賓禮私事覿面從臣<lb/>
　　　　禮也東西兩扉各有中君出入由東扉之中<lb/>
　　　　玉藻閏月則闔門左扉立於其中臣子不敢<lb/>
　　　　當尊鄉黨立不中門曲禮為人子者立不中<lb/>
<pb n="20a"/>
　　　　門此東扉之中也兩君相見則賓由西扉之<lb/>
　　　　中臣為賓則否玉藻賓入不中門此西扉之<lb/>
　　　　中也饒雙峰謂君出入則皆由左出則以東<lb/>
　　　　扉為左入則以西扉為左士大夫出入君門<lb/>
　　　　則皆由右出以闑西為右入以闑東為右郝<lb/>
　　　　仲輿謂闑東西自定左右隨身出入君自内<lb/>
　　　　南面東出由闑左入由右亦闑左也臣自外<lb/>
　　　　北面東入為闑右出自西亦闑右也入自闑<lb/>
<pb n="20b"/>
　　　　西則疑於為賓出由闑東則疑於為主故不<lb/>
　　　　敢也今案二説皆誤曲禮言闑右燕禮言門<lb/>
　　　　右據門闑為左右則左右皆有定所未聞隨<lb/>
　　　　身出入為左右也賓主有闑東闑西之分君<lb/>
　　　　臣但有中門不中門之分未聞君左臣右之<lb/>
　　　　説也君臣常時出入皆在闑東未聞為君者<lb/>
　　　　東出西入為臣者東入西出也曰入由闑西<lb/>
　　　　則疑於為賓是矣曰出由闑東則疑於為主<lb/>
<pb n="21a"/>
　　　　夫不敢疑於主反儼然疑於賓矣入不敢為<lb/>
　　　　賓而出乃敢為賓有是理乎總由不知東西<lb/>
　　　　但别賓主而不别君臣左右有定所而不隨<lb/>
　　　　身之出入故為此交互紛錯之説耳至人臣<lb/>
　　　　出入由闑右既不敢當中即當稍近闑而行<lb/>
　　　　陸稼書謂由闑右即拂闑之義甚允玉藻大<lb/>
　　　　夫中棖與闑之間士介拂棖盖大夫士與上<lb/>
　　　　介雁行於後不敢相沿乃兩君相見之儀非<lb/>
<pb n="21b"/>
　　　　常時出入之儀也<lb/>
　　　　　　　　　　右賓出入公門<lb/>
禮記曲禮大夫士見于國君君若勞之則還辟再拜稽<lb/>
首<hi>注謂見君既拜矣而後見勞也聘禮曰君勞使者及介君皆答拜  疏聘禮聘享及私覿訖公勞賓賓再拜稽首公答拜公勞介介再拜稽首公答拜是也聘禮無還辟之文文不備也</hi>君若迎拜則還<lb/>
辟不敢答拜<hi>注嫌與君抗賓主之禮迎拜謂君迎而先拜之聘禮曰大夫入門再拜君拜其辱疏謂聘賓初至主國大門外主君迎而拜之賓辟不答拜是也</hi>
大夫見於國君國君拜其辱<hi>注自外来而拜拜見也自内来而拜拜辱也</hi>君<lb/>
<pb n="22a"/>
于士不答拜也非其臣則答拜之<hi>注不臣人之臣賤疏君于已士以其  故不答拜然士介聘還亦旅答拜者敬其奉使而還士相見禮答拜者以其初為士敬之故也他國之士非已尊所加故答之</hi>
　　　　　　　　　　右賓介見主君<lb/>
禮器大夫聘禮以脯醢<hi>注大夫出使行聘禮畢主國禮之酌以酒而又有脯醢味稍多也</hi>
周禮秋官掌客凡諸侯之卿大夫士為國客則如其介<lb/>
之禮以待之<hi>注言其特来聘問待之禮如其為介時也然則聘禮凡所以禮賓是亦禮介</hi>
<pb n="22b"/>
　　　　蕙田案掌客掌牢禮餼獻飲食之等此云如<lb/>
　　　　其介之禮者即上諸公相為賓之禮所云凡<lb/>
　　　　介皆有飱饔餼以其爵等為之牢禮之陳數<lb/>
　　　　惟上介有禽獻鄭氏謂爵卿則飱二牢饔餼<lb/>
　　　　五牢大夫則飱太牢饔餼三牢士則飱少牢<lb/>
　　　　饔餼太牢是也<lb/>
　　　　　　　　　　右禮賓及牢禮之等<lb/>
掌客凡禮賓客國新殺禮凶荒殺禮札䘮殺禮禍烖殺<lb/>
<pb n="23a"/>
禮在野在外殺禮<hi>注皆為國省用愛費也國新新建國也凶荒無年也禍烖新有兵寇水火也忽疏在野在外殺禮者以其野外  遽禮物不可卒備故亦殺之</hi>
凡賓客死致禮以䘮用<hi>注死則主人為之具而殯矣䘮用者饋奠之物  疏若諸侯出行則以三年之戒以椑從死時除棺之外主人皆備之若從者死棺物皆共之殯者在館權殯還日以柩行饋奠之物者小斂特豚一鼎大斂時特豚三鼎之類是也</hi>賓客有䘮唯芻稍之受<hi>注不受饗食饗食加也䘮謂父母死也客則又有君焉芻給牛馬稍人禀也其正禮飱饔餼主人致之則受  疏䘮謂父母死也者據正賓而言若諸侯正應母死而有父者或始封之君舊為卿大夫容有父或父有廢疾不立已受位于祖亦云有父也云客則又有君焉者謂介已下非直有父母又有君䘮以其俱三年</hi>遭主國<lb/>
<pb n="23b"/>
之䘮不受饗食受牲禮<hi>注牲亦當為腥聲之悮也有䘮不忍煎亨正禮飱饔當孰者腥致之也</hi>
禮記曽子問曽子問曰為君使而卒于舍禮曰公館復<lb/>
私館不復凡所使之國有司所授舍則公館已何謂私<lb/>
館不復也<hi>注復始死招魂</hi>孔子曰善乎問之也自卿大夫士之<lb/>
家曰私館公館與公所為曰公館公館復此之謂也<hi>注公館若今縣官舍也公所為君所命使舍己者</hi>
雜記上大夫士死于道則升其乘車之左轂以其綏復<lb/>
<pb n="24a"/>
如于館死則其復如于家<hi>注綏亦緌也大夫復于家以元冕士以爵弁服</hi>
為君使而死公館復私館不復公館者公宫與公所為<lb/>
也私館者自卿大夫之家也<hi>注公所為君所作離宫别館也</hi>
春秋哀公十五年左氏傳楚子西子期伐吴及桐汭陳<lb/>
侯使公孫貞子弔焉及良而卒將以尸入<hi>注宣城廣徳縣西南有桐水出白石山西北入丹陽湖弔為楚所伐良吴地聘禮若賓死未將命則既斂于棺造于朝介將命  疏尸者未葬之通稱案聘禮賓入竟而死遂也主人為之具而殯介攝其事此謂入竟未至國都賓死其禮如此又云若賓死未将命則既歛于棺造于朝介將命此謂賓已至朝主人將欲行禮賓請間之後賓死以柩造朝以尸<pb n="24b"/>將事今貞子卒于竟内依禮惟可以尸而入殯于賓館不合以柩造朝以尸將事今上介芉尹云以尸将事者以吴人不納故引禮深以辨之杜以傳有以尸將事故引聘禮歛于棺造于朝介將命以釋之其實貞子當殯于館不得以尸將事也</hi>吴子使太宰嚭勞且辭曰以水潦之不時<lb/>
無乃廪然隕大夫之尸以重寡君之憂寡君敢辭上介<lb/>
芉尹盖對曰寡君聞楚為不道荐伐吴國<hi>注廩然傾動貌盖陳大夫貞子上介荐重也</hi>
　朱子曰案上介二字屬下句釋文云屬上句悮也<lb/>
滅厥人民寡君使葢備使弔君之下吏無祿使人逢天<lb/>
<pb n="25a"/>
之慼大命隕隊絶世于良廢日共積一日遷次<hi>注備猶副也絶世猶言棄世廢行道之日以共具殯歛所積聚之用一日遷次言不敢留君命</hi>今君命逆使人<lb/>
曰無以尸造于門是我寡君之命委于草莽也且臣聞<lb/>
之曰事死如事生禮也于是乎有朝聘而終以尸將事<lb/>
之禮<hi>注朝聘道死以尸將事</hi>又有朝聘而遭䘮之禮<hi>注遭所聘之䘮</hi>若不<lb/>
以尸將命是遭䘮而還也無乃不可乎以禮防民猶或<lb/>
踰之今大夫曰死而棄之是棄禮也其何以為諸侯主<lb/>
<hi>注謂主盟也</hi>先民有言曰無穢虐士備使奉尸將命苟我寡<lb/>
<pb n="25b"/>
君之命逹于君所雖隕子深淵則天命也非君與渉人<lb/>
之過也吴人内之<hi>注虐士死者傳言芋尹盖知禮</hi>
　朱子曰今案疏曰案禮賓入竟而死則以尸入殯于<lb/>
　館而介攝其命賓至已朝主人將欲行禮賓請間之<lb/>
　後而賓死則以柩造朝以尸將事今公孫貞子卒于<lb/>
　竟内依禮唯可以尸而入殯于賓館芋尹乃欲以柩<lb/>
　造朝以尸將事而吴人納之杜注又以為知禮皆失<lb/>
　之矣<lb/>
<pb n="26a"/>
　<hi>邵寳日格子案禮也吴人未之知也陳人亦未之知也禮賓終有于入竟者有于未將命者于入竟者主</hi>
　<hi>人為之殯介攝其命于未將命者以尸將事</hi>
　　　　蕙田案公孫貞子卒于吴竟於禮當以尸入<lb/>
　　　　國殯於賓館而後介攝其事傳所謂將以尸<lb/>
　　　　入者入國而殯于公館非入朝而以尸將事<lb/>
　　　　也吴人辭之蓋欲其殯于竟上不令其尸入<lb/>
　　　　國故芋尹盖有君命委于草莽之對而引朝<lb/>
　　　　聘以尸將事及遭䘮之禮以辨之以尸將事<lb/>
<pb n="26b"/>
　　　　聘賓之變禮也遭䘮之禮主國之變禮也二<lb/>
　　　　者對舉其非欲以尸將事明矣杜氏誤㑹文<lb/>
　　　　義乃有朝聘以尸將事之說孔疏辨之極明<lb/>
　　　　朱子疑芋尹欲以柩造朝而吴人納之然傳<lb/>
　　　　云納之者納之使入國也吴人尚不欲其尸<lb/>
　　　　入國况肯令其造于朝乎盖亦承杜氏之誤<lb/>
　　　　而不察也<lb/>
　　　　　　　　　　右聘變禮<lb/>
<pb n="27a"/>
春秋隱公七年夏齊侯使其弟年来聘<hi>范注聘例時凡聘皆使卿執玉帛以相存問</hi>　左氏傳齊侯使夷仲年来聘結艾之盟也<lb/>
公羊傳其稱弟何母弟稱弟母兄稱兄　榖梁傳諸侯<lb/>
之尊兄弟不得以屬通其弟云者以其来接於我舉其<lb/>
貴者也<lb/>
桓公三年冬齊侯使其弟年来聘　左氏傳致夫人也<lb/>
莊公二十有三年春祭叔来聘<hi>范注祭叔天子寰内諸侯叔名</hi>　榖梁<lb/>
傳其不言使何也天子之内臣也不正其外交故不與<lb/>
<pb n="27b"/>
使也<lb/>
　<hi>鄭氏康成曰諸稱使者是奉王命其人無自来之意今祭叔不一心于王而欲外交不得王命来故去使</hi>
　<hi>以見之</hi>
夏荆人来聘<hi>杜注不書荆子使某来聘者盖楚之始通未成其禮</hi>　公羊傳荆何<lb/>
以稱人始能聘也　穀梁傳善累而後進之其曰人何<lb/>
也舉道不待再<hi>注明聘問之禮朝宗之道非夷狄之所能故一舉而進之</hi>
二十有五年春陳侯使女叔来聘<hi>杜注女叔陳卿女氏叔字</hi>　左氏<lb/>
傳始結陳好也嘉之故不名　穀梁傳其不名何也天<lb/>
<pb n="28a"/>
子之命大夫也<lb/>
僖公三十有三年春齊侯使國歸父来聘　左氏傳齊<lb/>
國荘子来聘自郊勞至于贈賄禮成而加之以敏<hi>注迎来曰郊勞送去曰贈賄</hi>
文公四年秋衛侯使寗俞来聘　左氏傳衛寗武子来<lb/>
聘公與之宴為賦湛露及彤弓不辭又不答賦使行人<lb/>
私焉對曰臣以為肄業及之也昔諸侯朝正于王王宴<lb/>
樂之於是乎賦湛露則天子當陽諸侯用命也諸侯敵<lb/>
<pb n="28b"/>
王所愾而獻其功王於是乎賜之彤弓一彤矢百玈弓<lb/>
矢千以覺報宴今陪臣来繼舊好君辱貺之其敢干大<lb/>
禮以自取戾<lb/>
九年冬楚子使椒来聘<hi>椒穀梁作荻</hi>　左氏傳楚子越椒来<lb/>
聘執幣傲叔仲恵伯曰是必滅若敖氏之宗傲其先君<lb/>
神弗福也　公羊傳椒者何楚大夫也楚無大夫此何<lb/>
以書始有大夫也始有大夫則何以不氏許夷狄者不<lb/>
一而足　穀梁傳楚無大夫其曰荻何也以其来我褒<lb/>
<pb n="29a"/>
之也<lb/>
十有二年秋秦伯使術来聘<hi>術公羊作遂</hi>　左氏傳秦伯使<lb/>
西乞術来聘且言將伐晉襄仲辭玉曰君不忘先君之<lb/>
好照臨魯國鎮撫其社稷重之以大器寡君敢辭玉<hi>注大器圭璋也不欲與秦為好故辭玉</hi>對曰不腆敝器不足辭也主人三辭<lb/>
賓曰寡君願徼福于周公魯公以事君不腆先君之敝<lb/>
器使下臣致諸執事以為瑞節<hi>注節信也出聘必告廟故稱先君之器</hi>要<lb/>
結好命所以藉寡君之命結二國之好是以敢致之襄<lb/>
<pb n="29b"/>
仲曰不有君子其能國乎國無陋矣厚賄之<hi>注賄贈送也</hi>
公羊傳遂者何秦大夫也<lb/>
宣公八年冬齊侯使國佐来聘　左氏傳國武子来報<lb/>
聘<lb/>
成公三年冬十有一月晉侯使荀庚来聘衛侯使孫良<lb/>
夫来聘<lb/>
四年春宋公使華元來聘　左氏傳通嗣君也<hi>注宋共公即位</hi>
八年春宋公使華元来聘　左氏傳聘共姬也<lb/>
<pb n="30a"/>
冬十月晉侯使士燮来聘　左氏傳言伐郯也<lb/>
十有一年春王三月晉侯使郤犨来聘　左氏傳郤犨<lb/>
来聘且涖盟<lb/>
十有八牟晉侯使士匄来聘　左氏傳晉范宣子来聘<lb/>
且拜朝也<hi>注拜謝公朝</hi>君子謂晉於是乎有禮<lb/>
襄公元年冬衛侯使公孫剽来聘晉侯使荀罃来聘<lb/>
左氏傳衛子叔晉知武子来聘禮也凡諸侯即位小國<lb/>
朝之大國聘焉以繼好結信謀事補闕禮之大者也<lb/>
<pb n="30b"/>
五年夏鄭伯使公子發来聘　左氏傳鄭子國来聘通<lb/>
嗣君也<hi>注鄭僖公初即位</hi>
七年冬十月衛侯使孫林父来聘　左氏傳衛孫文子<lb/>
来聘且拜武子之言而尋孫桓子之盟<lb/>
八年冬晉侯使士匄来聘　左氏傳晉范宣子来聘且<lb/>
拜公之辱告將用師于鄭公享之<lb/>
十有二年夏晉侯使士魴来聘　左氏傳晉士魴来聘<lb/>
且拜師<hi>注謝前年伐鄭師</hi>
<pb n="31a"/>
十有五年春宋公使向戌来聘　左氏傳宋向戌来聘<lb/>
且尋盟<lb/>
二十有六年夏晉侯使荀吴来聘　左氏傳中行穆子<lb/>
来聘召公也<hi>注召公為澶淵㑹</hi>
二十有七年春齊侯使慶封来聘<hi>杜注景公即位通嗣君也</hi>
二十有九年夏晉侯使士鞅来聘　左氏傳范獻子来<lb/>
聘拜城杞也<lb/>
吴子使札来聘　左氏傳吴公子札来聘通嗣君也<lb/>
<pb n="31b"/>
公羊傳吴無君無大夫此何以有君有大夫賢季子也<lb/>
　穀梁傳吴其稱子何也善使延陵季子故進之也身<lb/>
賢賢也使賢亦賢也延陵季子之賢尊君也其名成尊<lb/>
于上也<lb/>
三十年春王正月楚子使薳罷来聘　左氏傳通嗣君<lb/>
也<lb/>
昭公二年春晉侯使韓起来聘　左氏傳晉侯使韓宣<lb/>
子来聘<hi>注公即位故</hi>且告為政而来見禮也<lb/>
<pb n="32a"/>
十有二年夏宋公使華定来聘　左氏傳通嗣君也<lb/>
二十有一年夏晉侯使士鞅来聘<hi>杜注晉頃公即位通嗣君</hi>
　　　　蕙田案以上諸侯聘魯<lb/>
　　　　又案春秋列國聘魯者九國齊来聘五晉来<lb/>
　　　　聘十一宋来聘四衛来聘四楚来聘三<hi>稱人者一</hi>
　　　　陳鄭秦吴来聘各四王畿諸侯来聘者一祭<lb/>
　　　　叔是也<lb/>
莊公二十有五年冬公子友如陳<hi>杜注報女叔之聘諸魯出朝聘皆書如不<pb n="32b"/>果彼國必成其禮故不稱朝聘内何注如陳者聘也内朝聘言如者尊  也</hi>
三十有二年冬公子慶父如齊<hi>杜注慶父既殺子般季友出奔國人不與故懼而適齊欲以求援時無君假赴告之禮而行</hi>　穀梁傳此奔也其曰如何也<lb/>
諱莫如深深則隱苟有所見莫如深也<lb/>
　　　　蕙田案諸家皆以為出奔以經無明文姑存<lb/>
　　　　于此<lb/>
僖公五年夏公孫兹如牟　左氏傳公孫兹如牟娶焉<lb/>
七年秋公子友如齊<hi>杜注罷盟而聘謝不敏也</hi>
<pb n="33a"/>
十有三年冬公子友如齊<lb/>
二十有八年秋公子遂如齊<hi>杜注聘也</hi>
三十年冬公子遂如京師遂如晉　左氏傳東門襄仲<lb/>
將聘于周遂初聘于晉<lb/>
三十有一年春公子遂如晉　左氏傳拜曹田也<lb/>
文公元年冬公孫敖如齊　左氏傳穆伯如齊始聘焉<lb/>
禮也凡君即位卿出並聘踐修舊好要結外援好事鄰<lb/>
國以衛社稷忠信卑讓之道也<lb/>
<pb n="33b"/>
五年夏公孫敖如晉<lb/>
六年夏季孫行父如陳　左氏傳季文子聘于陳且娶<lb/>
焉<lb/>
秋季孫行父如晉　左氏傳季文子將聘于晉使求遭<lb/>
䘮之禮以行<hi>注聞晉侯疾故</hi>
十有一年秋公子遂如宋　左氏傳襄仲聘于宋<lb/>
十有五年春季孫行父如晉　左氏傳為單伯與子叔<lb/>
姬故也<lb/>
<pb n="34a"/>
秋季孫行父如晉<lb/>
十有七年冬公子遂如齊　左氏傳襄仲如齊拜穀之<lb/>
盟<lb/>
十有八年秋公子遂叔孫得臣如齊<hi>杜注書二卿以兩事行非相介</hi>
左氏傳襄仲莊叔如齊恵公立故且拜葬也<hi>注襄仲賀恵公立莊叔謝齊来㑹葬</hi>
穀梁傳使舉上客而不稱介不正其同倫而相介故列<lb/>
而數之也<hi>注上客聘主也禮大夫為卿介遂與得臣俱為卿是以同倫為副使故兩言之明無差降</hi>
<pb n="34b"/>
冬季孫行父如齊<lb/>
宣公元年夏季孫行父如齊　左氏傳季文子如齊納<lb/>
賂以請㑹<lb/>
公子遂如齊　左氏傳東門襄仲如齊拜成<lb/>
八年夏六月公子遂如齊至黄乃復　公羊傳其言至<lb/>
黄乃復何有疾也何言乎有疾乃復譏何譏爾大夫以<lb/>
君命出聞䘮徐行而不反<lb/>
秋季孫行父如齊　左氏傳季文子初聘于齊<hi>注齊侯初即位</hi>
<pb n="35a"/>
冬公孫歸父如齊　左氏傳子家如齊伐邾故也<lb/>
十有八年秋七月公孫歸父如晉<lb/>
成公五年春王正月仲孫蔑如宋　左氏傳報華元也<lb/>
<hi>注前年宋華元来聘</hi>
六年夏六月公孫嬰齊如晉<lb/>
冬季孫行父如晉　左氏傳賀遷也<lb/>
八年春公孫嬰齊如莒　左氏傳聲伯如莒逆也<hi>注自為逆婦而書者因聘而逆</hi>
<pb n="35b"/>
十有一年夏季孫行父如晉　左氏傳季文子如晉報<lb/>
聘且涖盟也<lb/>
秋叔孫僑如如齊　左氏傳宣伯聘于齊以修前好<lb/>
襄公二年秋七月叔孫豹如宋　左氏傳穆叔聘于宋<lb/>
通嗣君也<lb/>
四年夏叔孫豹如晉　左氏傳穆叔如晉報知武子之<lb/>
聘也晉侯享之金奏肆夏之三不拜工歌文王之三又<lb/>
不拜歌鹿鳴之三三拜韓獻子使行人子員問之曰子<lb/>
<pb n="36a"/>
以君命辱於敝邑先君之禮藉之以樂以辱吾子吾子<lb/>
舍其大而重拜其細敢問何禮也對曰三夏天子所以<lb/>
享元侯也使臣弗敢與聞文王兩君相見之樂也臣不<lb/>
敢及鹿鳴君所以嘉寡君也敢不拜嘉四牡君所以勞<lb/>
使臣也敢不重拜皇皇者華君教使臣曰必諮于周臣<lb/>
聞之訪問于善為咨咨親為詢咨禮為度咨事為諏咨<lb/>
難為謀臣獲五善敢不重拜<lb/>
六年冬叔孫豹如邾　左氏傳穆叔如邾聘且修平<lb/>
<pb n="36b"/>
季孫宿如晉　左氏傳晉人以鄫故来討曰何故亡鄫<lb/>
季武子如晉見且聽命<lb/>
七年秋季孫宿如衛　左氏傳季武子如衛報子叔之<lb/>
聘且辭緩報非貳也<lb/>
九年夏季孫宿如晉　左氏傳季武子如晉報宣子之<lb/>
聘也<lb/>
十有六年冬叔孫豹如晉　左氏傳穆叔如晉聘且言<lb/>
齊故<lb/>
<pb n="37a"/>
十有九年春季孫宿如晉　左氏傳季武子如晉拜師<lb/>
二十年秋叔老如齊　左氏傳齊子初聘于齊禮也<lb/>
冬十月季孫宿如宋　左氏傳季武子如宋報向戌之<lb/>
聘也<lb/>
二十有四年春叔孫豹如晉<lb/>
二十有八年秋八月仲孫羯如晉　左氏傳孟孝伯如<lb/>
晉告將為宋之盟故如楚也<lb/>
二十有九年冬仲孫羯如晉　左氏傳孟孝伯如晉報<lb/>
<pb n="37b"/>
范叔也<lb/>
昭公二年夏叔弓如晉　左氏傳叔弓聘于晉報宣子<lb/>
也晉侯使郊勞<hi>注聘禮賓至近郊君使卿勞之</hi>辭曰寡君使弓来繼舊<lb/>
好固曰女無敢為賓徹命于執事敝邑宏矣敢辱郊使<lb/>
請辭致館辭曰寡君命下臣来繼舊好好合使成臣之<lb/>
祿也敢辱大館叔向曰子叔子知禮哉<lb/>
冬季孫宿如晉　左氏傳季孫宿遂致服焉<hi>注致少姜之襚服</hi>
穀梁傳公如晉而不得入季孫宿如晉而得入惡季孫<lb/>
<pb n="38a"/>
宿也<lb/>
六年夏季孫宿如晉　左氏傳季孫宿如晉拜莒田也<lb/>
晉侯享之有加籩<hi>注籩豆之數多于常禮</hi>武子退使行人告曰小<lb/>
國之事大國也苟免于討不敢求貺得貺不過三獻<hi>注周禮大夫三獻</hi>今豆有加下臣弗堪無乃戾也韓宣子曰寡君<lb/>
以為驩也對曰寡君猶未敢况下臣君之𨽻也敢聞加<lb/>
貺固請徹加而後卒事晉人以為知禮重其好貨<hi>注宴好之貨</hi>
<pb n="38b"/>
冬叔弓如楚　左氏傳叔弓如楚聘且弔敗也<lb/>
八年夏四月叔弓如晉　左氏傳賀虒祁也<lb/>
九年夏仲孫貜如齊　左氏傳孟僖子如齊殷聘禮也<lb/>
<hi>注自叔老聘齊至今二十年禮意久曠今修盛聘以無忘舊好故曰禮</hi>
二十有三年春王正月叔孫婼如晉<lb/>
二十有五年春叔孫婼如宋　左氏傳叔孫婼聘于宋<lb/>
定公六年夏季孫斯仲孫何忌如晉　左氏傳季桓子<lb/>
如晉獻鄭俘也陽虎强使孟懿子往報夫人之幣晉人<lb/>
<pb n="39a"/>
兼享之<lb/>
十年冬叔孫州仇如齊　左氏傳武叔聘于齊<lb/>
　　　　蕙田案以上魯聘列國<lb/>
　　　　又案春秋魯所聘九國如齊者十七如晉者<lb/>
　　　　二十四如宋者五如陳者三如衛如邾如莒<lb/>
　　　　如牟如楚者各一他如涖盟納幣逆女致女<lb/>
　　　　㑹葬諸使非因聘而出皆不載襄五年叔孫<lb/>
　　　　豹鄫世子巫如晉亦非為聘故亦不載<lb/>
<pb n="39b"/>
　　　　　　　　　　右春秋交聘<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷二百三十一<lb/>
</p>
<p>
</p>
  </div>
</body>
</text>
</TEI>
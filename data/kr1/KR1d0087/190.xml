<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百八十</head> <lb/>
    <p>
<pb n="1a"/>
欽定四庫全書<lb/>
　五禮通考卷一百八十<lb/>
　　　　　　　　　　　刑部尚書秦蕙田撰<lb/>
　　嘉禮五十三<lb/>
　　　巡狩<lb/>
宋史禮志巡幸之制唐開元禮有告至肆覲考制度之<lb/>
儀開寳通禮因之太祖幸西京所過賜夏秋田租之半<lb/>
真宗朝諸陵乃舉大禮途中皆服折上巾窄袍出京過<lb/>
<pb n="1b"/>
京城服韡袍具鑾駕羣臣公服繫鞵供奉班及内朝官<lb/>
前導凡従官並日赴行宫合班起居晚朝視事羣臣不<lb/>
赴中頓侍食百官就宿頓迎駕訖先發或道途隘逺則<lb/>
免迎駕將進發近臣諸軍賜裝錢出京留司馬步諸軍<lb/>
夾道左至新城門外奉辭留守辭于門内百官父老辭<lb/>
于苑前召留守等賜飲苑中州縣長吏留司官待于境<lb/>
所過賜巡警兵守津梁行郵治道卒賜服錢屬父老綾<lb/>
袍茶帛途中賜衞士緡錢所幸寺觀賜道釋茶帛或加<lb/>
<pb n="2a"/>
紫衣師號吏民有以饔餼酒果方物獻者計值答之命<lb/>
官籍所過繫囚逋負者日引對多原釋仍採訪民間疾<lb/>
苦賑恤鰥寡孤獨車服度量權衡有不如法則舉儀制<lb/>
禁之有竒材異徳及政事尤異者孝子順孫義夫節婦<lb/>
為鄉里所稱者其不守亷隅昧于正理者並條析以聞<lb/>
官吏知民間疾苦者亦許録奏所過州府結綵為樓陳<lb/>
音樂百戲道釋以威儀奉迎者悉有賜東京留守遣官<lb/>
表請還京優詔答之駕還京大陳兵衞以入凡行幸太<lb/>
<pb n="2b"/>
祖太宗不常具數自咸平中車駕毎出金吾將軍率士<lb/>
二百人執撾周繞謂之禁圍春夏緋衣秋冬紫衣郊祀<lb/>
省方並増二百服錦襖出京師則加執劍親王中書樞<lb/>
宻宣徽行圍内餘官圍外大禮備儀衞則有司先布土<lb/>
為黄道自宫至祀所左右設香臺畫瓮青繩闌干巡省<lb/>
在途則不設凡巡省翰林進號𫝊詩付樞宻院毎夕摘<lb/>
字令衞士相應為識東京舊城城門西京皇城司並契<lb/>
勘内外城宫廟門並勘箭出入皆然入藩鎮外城子城<lb/>
<pb n="3a"/>
門亦勘箭朝門定扈従官人數入柏城者僕射以上三<lb/>
人丞郎以上六人餘各一人東封定仗内導駕官従人<lb/>
數親王中書樞宻宣徽三司使四人學士尚書丞郎節<lb/>
度使三人大兩省大卿監三司副使樞宻承㫖客省閤<lb/>
門使副金吾大將軍押仗鳴珂内殿崇班以上二人餘<lb/>
各一人命諸司巡察之自後舉大禮皆循此制<lb/>
太祖本紀建隆元年夏六月上如潞辛卯大赦減死罪<lb/>
免附潞三十里今年租録陣殁將校子孫丁夫給復三年<lb/>
<pb n="3b"/>
開寳九年春三月丙子幸西京己卯次鞏縣庚辰賜河<lb/>
南府民今年田租之半辛巳至洛陽辛卯幸廣化寺開<lb/>
無畏三蔵塔夏四月丙午駕還辛亥上至自洛<lb/>
文獻通考太宗太平興國二年平太原五年次大名皆<lb/>
如太祖勞軍之制<lb/>
真宗咸平二年幸大名景徳元年駐澶淵勞軍之禮如<lb/>
祖宗　四年正月幸西京朝諸侯命知雜御史王濟等<lb/>
籍所過父老及繫囚逋負官物人仍察民間疾苦每日<lb/>
<pb n="4a"/>
引逋欠人及禁囚等對於行在多蠲免原釋父老賜茶<lb/>
帛綾袍其貢香藥名馬者召對撫慰賜之金帛<lb/>
大中祥符元年三月詔許羣臣請封禪令泰山路葺行<lb/>
宫不得侵民户田苖及人馬損踐苖稼有司言凖禮巡<lb/>
狩有燔柴告至皇帝親行事即不載有司攝事之文車<lb/>
駕至泰山合行告至望令大尉以酒脯幣帛於泰山下<lb/>
壇告至奏可又詔給事中張秉等管勾所經州縣父老<lb/>
詣行在者送門引對賜以酒食州縣見禁囚具所犯以<lb/>
<pb n="4b"/>
聞又詔以御史中丞王嗣宗攝御史大夫為考制度使<lb/>
左正言制誥周起攝中丞為副使所經州縣採訪民間<lb/>
不便事併市物之價車服權衡度量不如法則者舉儀<lb/>
制禁之有竒才異行隠淪不仕者與所屬長史詢求論<lb/>
薦鰥寡惸獨不能自存者重加賑恤官吏政迹尤異民<lb/>
受其恵及不守亷隅昧於政理者孝子順孫義夫節婦<lb/>
為鄉里所稱者並條析以聞官吏知民間利病者亦為<lb/>
録奏有司言澶州城門卑下不容大輦請徹門而出上<lb/>
<pb n="5a"/>
慮煩勞不許詔由城外而過他所皆然又詔扈從人宿<lb/>
頓所無得壊民舍什物樹木違者重寘其罪為朝覲壇<lb/>
於奉髙宫之南方九丈六尺髙九尺四出陛其南兩陛<lb/>
設衞仗宫懸於壇中書門下文武百官皇親諸軍將校<lb/>
四方朝貢使舉人蕃客父老僧道皆在列設襲文宣公<lb/>
位於文官三品之下隣州長史悉集上服衮御夀昌幄<lb/>
殿受朝賀大赦天下遂幸兖州賜従官待制以上宗室<lb/>
將軍辟寒丸紫花茸綿細窄袍三畢祀汾隂悉如東封<lb/>
<pb n="5b"/>
之制八月有司言祠宇之旁難行覲禮望俟至河中府<lb/>
朝覲經度制置使陳堯叟等言寳鼎行宫之前可以設<lb/>
壇詔如堯叟等語<lb/>
宋史真宗本紀大中祥符四年春正月丁酉發京師甲<lb/>
辰至慈澗頓賜道傍耕民茶荈二月戊申賜扈駕諸軍<lb/>
緡錢壬子出潼闗渡渭河癸丑次河中府丁巳次寳鼎<lb/>
縣辛酉幸開元寺作大寧宫大赦天下文武官並進秩<lb/>
四品以上迨事太祖太宗潛藩或嘗更邊任家無食禄<lb/>
<pb n="6a"/>
者録其子孫建寶鼎縣為慶成軍給西京分司官實奉<lb/>
三分之一令法官慎刑名有情法重者以聞賜天下酺<lb/>
三日大宴羣臣於穆清殿賜父老酒衣幣乙丑觀酺乙<lb/>
巳次華州幸雲臺觀庚午宴宜澤亭召見隠士鄭隠李<lb/>
寧賜茶果束帛辛未次閿鄉縣召見道士柴又元問以<lb/>
無為之要壬申宴虢州父老於湖城行宫三月甲戌次<lb/>
陜州召草澤魏野辭疾不至乙亥賜運船卒時服己卯<lb/>
次西京庚辰罷河北縁邊工役壬午幸上清宫甲申幸<lb/>
<pb n="6b"/>
崇法院丁亥詔葺所經歴代帝王祠廟己丑御五鳯樓<lb/>
觀酺壬辰詔朝陵自西京至鞏縣不舉樂癸巳禁扈從<lb/>
人踐田稼甲午發西京夏四月甲辰朔上至自汾隂<lb/>
髙宗本紀建炎元年秋七月乙巳手詔京師未可往當<lb/>
巡幸東南丙午詔定儀巡幸南陽九月壬辰以金人犯<lb/>
河陽氾水軍詔擇日巡幸淮甸丁酉詔荆襄闗陜江淮<lb/>
皆備巡幸冬十月丁巳朔帝登舟幸淮甸庚午次泗州<lb/>
幸普照寺乙卯次楚州寶應縣　三年春正月庚辰朔<lb/>
<pb n="7a"/>
帝在揚州二月壬子内侍鄺詢報金兵至帝被甲馳幸<lb/>
鎮江府是日金兵過揚子橋癸丑游騎至𤓰州王淵請<lb/>
幸杭州是夕發鎮江次吕城鎮甲寅次常州丙辰次平<lb/>
江府己未次秀州壬戌駐蹕杭州夏四月丁卯帝發杭<lb/>
州五月戊寅朔帝次常州辛巳次鎮江府乙酉至江寧<lb/>
府駐蹕神霄宫改府名建康六月甲戌移御行宫閏八<lb/>
月壬寅帝發建康復還浙張俊辛企宗以其軍從甲辰<lb/>
次鎮江府賜陳東家金冬十月癸未帝至杭州復如浙<lb/>
<pb n="7b"/>
東庚寅渡浙江壬辰帝至越州十一月丁卯下詔回浙<lb/>
西己巳帝發越州癸酉帝如明州十二月己丑帝乗樓<lb/>
船次定海縣給行在諸軍雪寒錢癸巳帝次昌國縣庚<lb/>
子移幸温州<lb/>
　老學庵筆記建炎初大駕駐蹕南京揚州而東京置<lb/>
　留守則百司庶府為二其一曰在京某司其一曰行<lb/>
　在某司其後大駕幸建康㑹稽而六宫往江西則亦<lb/>
　分為二曰行在某司行宫某司已而大駕幸建康六<lb/>
<pb n="8a"/>
　宫留臨安則建康為行在臨安為行宫今東京阻隔<lb/>
　而臨安官司猶曰行在某司示不忘恢復也　建炎<lb/>
　三年春車駕倉卒南渡駐蹕於杭有侍臣召對者既<lb/>
　對所陳劄子首曰恭維陛下嵗二月東巡狩至於錢<lb/>
　塘吕相頤浩見之笑曰秀才家識甚好惡<lb/>
文獻通考紹興元年十一月詔以紹興駐蹕日久漕運<lb/>
艱梗兵軍薪水不便可移蹕臨安府二年正月車駕至<lb/>
臨安府駐蹕　七年二月車駕自平江進發次鎮江三<lb/>
<pb n="8b"/>
月至建康府駐蹕　八年二月車駕自建康府進發至<lb/>
臨安府還宫　三十一年車駕自臨安府進發視師次<lb/>
臨平鎮　三十二年正月車駕次建康府二月車駕<lb/>
自建康府回臨安<lb/>
　　　　蕙田案宋自南渡以後播遷海澨但可謂之<lb/>
　　　　臨幸不得謂之巡狩但以一代典禮攸闗姑<lb/>
　　　　采附焉亦春秋天王下狩河陽之意爾<lb/>
　　　　　　　　　　右宋<lb/>
<pb n="9a"/>
遼史營衞志遼國盡有大漠浸包長城之境因宜為治<lb/>
秋冬違寒春夏避暑隨水草就畋漁嵗以為常四時各<lb/>
有行在之所謂之巴納春巴納曰鴨子河濼皇帝正月<lb/>
上旬起牙帳約六十日方至天鵞未至卓帳氷上鑿水<lb/>
取魚冰泮乃縦鷹鶻捕鵞雁晨出暮歸從事弋獵鴨子<lb/>
河濼東西二十里南北三十里在長春州東北三十五<lb/>
里四面皆沙堝多榆栁杏林皇帝每至侍御皆服墨緑<lb/>
色衣各備連鎚一柄鷹食一器刺鵞錐一枚於濼周圍<lb/>
<pb n="9b"/>
相去各五七步排立皇帝冠巾衣時服繫玉束帶於上<lb/>
風望之有鵞之處舉旗探騎馳報逺泊鳴鼓鵝驚騰起<lb/>
左右圍騎皆舉幟麾之五方擎進海東青鶻拜授皇帝<lb/>
放之鶻擒鵞墜勢力不加排立近者舉錐刺鵞取腦以<lb/>
飼鶻救鶻人例賞銀絹皇帝得頭鵞薦廟羣臣各獻酒<lb/>
果舉樂更相酬酢致賀語皆插鵞毛於首以為樂賜従<lb/>
人酒遍散其毛弋獵結網釣春盡乃還夏巴納無常所<lb/>
多在托囉山道宗每嵗先幸黒山拜聖宗興宗陵賞金<lb/>
<pb n="10a"/>
蓮乃幸子河避暑托囉山在黒山東北三百里近饅頭<lb/>
山黒山在慶州北十三里上有池池中有金蓮子河在<lb/>
托爾山東北三百里懐州西山有清涼殿亦為行幸避<lb/>
暑之所四月中旬起牙帳卜吉地為納凉所五月末旬<lb/>
六月上旬至居五旬與北南臣僚議國事暇日遊獵七<lb/>
月十旬乃去秋巴納曰伏虎林七月中旬自納凉處起<lb/>
牙帳入山射鹿及虎林在永州西北五十里常有虎據<lb/>
林傷害居民畜牧景宗領數騎獵焉虎伏草際戰慄不<lb/>
<pb n="10b"/>
敢仰視上舍之因號伏虎林每嵗車駕至皇族而下分<lb/>
布濼水側伺夜將半鹿飲鹽水令獵人吹角效鹿鳴既<lb/>
集而射之謂之䑛鹻鹿又名呼鹿冬巴納曰廣平淀在<lb/>
永州東南三十里本名白馬淀東西二十餘里南北十<lb/>
餘里地甚坦夷四望皆沙磧木多榆栁其地饒沙冬月<lb/>
稍暖牙帳多於此坐冬與南北大臣㑹議國事時出校<lb/>
獵兼受南宋及諸國禮貢皇帝牙帳以槍為硬寨用毛<lb/>
繩連繫每槍下黒氊傘一以芘衞士風雪槍外小氊帳<lb/>
<pb n="11a"/>
一層每帳五人各執兵仗為禁圍南有省方殿殿北約<lb/>
二里曰夀寧殿皆木柱竹榱以氊為葢彩繪韜柱錦為<lb/>
壁衣加緋繡額又以黄布繡龍為地幛牕槅皆以氊為<lb/>
之傅以黄油絹基髙尺餘兩廂廊廡亦以氊葢無門户<lb/>
省方殿北有鹿皮帳帳次北有八方公用殿夀寧殿北<lb/>
有長春帳衞以梗寨宫用契丹兵四千人每日輪番千<lb/>
人祗直禁圍外卓槍為寨夜則拔槍移卓御寢帳周圍<lb/>
拒馬外設鋪𫝊鈴宿衞每嵗四時周而復始<lb/>
<pb n="11b"/>
　文昌雜録北國謂住坐處曰巴納四時皆然如春巴<lb/>
　納之類是也不曉其義近者彼國中書舍人王師儒<lb/>
　來修祭奠余充接伴使因以問師儒答云是契丹家<lb/>
　語猶言行在也<lb/>
太祖本紀太祖三年春正月幸遼東<lb/>
太宗本紀天顯三年夏四月戊寅東巡　四年夏六月<lb/>
己酉西巡己未選輕騎數千獵近山癸亥駐蹕凉陘秋<lb/>
七月庚辰觀市曲赦繫囚甲午祀太祖而東八月辛丑<lb/>
<pb n="12a"/>
至自凉陘九月庚午如南京戊寅祠木葉山癸巳至南<lb/>
京冬十二月戊午至自南京　七年冬十二月丁巳西<lb/>
狩駐蹕平地松林<lb/>
㑹同元年春二月戊戌幸遼河東三月壬戌將東幸三<lb/>
尅言農務方興請減輜重促還朝従之　三年春三月<lb/>
己巳如南京壬申次石嶺庚寅詔扈從擾民者從軍律<lb/>
甲午幸薊州乙未晉及南唐各遣使來覲夏四月庚子<lb/>
至燕備法駕入自拱辰門御元和殿行入閤禮六月壬<lb/>
<pb n="12b"/>
寅駕發燕京癸丑次奉聖州<lb/>
聖宗本紀統和元年秋八月戊子上西巡癸巳遂幸懐<lb/>
州九月辛酉幸祖州壬戌還上京　三年秋七月甲寅<lb/>
東幸丙寅駐蹕土河以暴漲命造船橋明日乗步輦出<lb/>
聴政八月丁丑次藁城庚辰至顯州辛巳幸乾州觀新<lb/>
宫辛丑西幸閏九月丙子行次海上戊戌駐蹕通古山<lb/>
　四年冬十一月乙卯幸南京戊午以南院大王留寧<lb/>
言復南院都民今年租賦　十三年春正月壬子幸延<lb/>
<pb n="13a"/>
芳淀庚申詔諸道觀農　十五年夏四月己酉幸南京<lb/>
己未如炭山清暑秋九月庚午幸饒州冬十一月丙戌<lb/>
幸顯州十二月己酉駐蹕馳山<lb/>
開泰四年十二月南巡海徼還幸顯州<lb/>
太平五年秋九月駐蹕南京是嵗燕民以年穀豐熟車<lb/>
駕臨幸争以土物來獻上禮髙年恵鰥寡賜酺飲至夕<lb/>
六街燈火如晝士庶嬉遊上亦㣲行觀之<lb/>
　　　　　　　　　　右遼<lb/>
<pb n="13b"/>
金史太宗本紀天㑹八年七月丁卯上如東京十月乙<lb/>
亥上至自東京　十年十月上如興中府十二月上至<lb/>
自興中府<lb/>
熙宗本紀天眷元年二月壬戌上如約羅春水乙丑幸<lb/>
天開殿六月戊午上至自天開殿　三年四月丁卯上<lb/>
如燕京九月戊申上至燕京己酉親享太祖廟<lb/>
皇統二年二月丁卯上如天開殿三月辛丑還自天開<lb/>
殿　四年二月癸未上如東京丙申次百泊河春水五<lb/>
<pb n="14a"/>
月辛亥朔次薫風殿九月乙酉上如東京壬子畋於沙<lb/>
河射虎𫉬之十月辛酉詔薫風殿二十里内及巡幸所<lb/>
過五里内並復一嵗十二月甲午至東京　五年二月<lb/>
乙未次濟州春水三月戊辰次天開殿八月戊戌發天<lb/>
開殿九月庚申至自東京<lb/>
　程寀𫝊寀熙宗時歴翰林待制兼右諫議大夫上疏<lb/>
　其略曰古者天子皆有巡狩無非事者或省察風俗<lb/>
　或審理寃獄或問民疾苦宣布徳澤皆巡狩之名也<lb/>
<pb n="14b"/>
　國家肇興誠恐郡國新民棄本逐末習舊染之汚奢<lb/>
　侈詐偽或有不明之獄僭濫之刑或力役無時四民<lb/>
　失業今鑾輿省方將憲古行事臣願天心洞照委之<lb/>
　長貳釐整風俗或置匭匣以申寃枉或遣使郡國問<lb/>
　民無告皆古巡狩之事昔漢昭帝問疾苦光武求民<lb/>
　瘼如此則和氣通天下丕平可坐而待也疏奏上嘉<lb/>
　納之<lb/>
八年二月乙卯上如天開殿四月庚戌至自天開殿<lb/>
<pb n="15a"/>
海陵本紀天徳四年四月壬辰上自泰州如凉陘五月<lb/>
乙卯次臨潢府六月甲子朔駐綿山八月丙子次於都勒<lb/>
斡九月甲午次中京<lb/>
貞元元年二月庚申上自中京如燕京三月辛亥上至<lb/>
燕京初備法駕　二年三月丙戌幸大興府<lb/>
正隆六年二月癸亥發中都丙寅次安肅州三月癸巳<lb/>
次河南府因出獵幸汝州温湯視行宫地自中都至河<lb/>
南所過麥皆為空復禁扈從毋輒離次及遊賞飲酒犯<lb/>
<pb n="15b"/>
者罪皆死而莫有從者四月丁卯次温湯誡扈從毋輒<lb/>
過汝水上<lb/>
世宗本紀大定元年十一月辛巳以如中都期日詔羣<lb/>
臣壬午詔中都都轉運使左淵曰凡宫殿張設毋得増<lb/>
置毋役一夫以擾百姓但謹圍禁嚴出入而已己丑如<lb/>
中都次小口使中都留守宗憲先往壬辰次梁魚務丙<lb/>
申次義州十二月乙卯次三河縣丙辰次通州丁巳至<lb/>
中都壬戌詔軍士自東京扈從至京師者復三年　四<lb/>
<pb n="16a"/>
年正月丁酉如安州春水壬寅至安州大雪詔扈從人<lb/>
舍民家者人日支錢一百與其主二月丁巳免安州今<lb/>
年賦役及保塞縣御城邊呉二村凡扈從人常止其家<lb/>
者亦復一年辛酉獵於髙陽之北庚午還都　六年三<lb/>
月甲寅上如西京庚申次歸化州西京留守唐古徳温<lb/>
上謁戊辰至酉京五月戊申幸華嚴寺觀故遼諸帝銅<lb/>
像詔主僧謹視之壬子詔雲中大同縣及警巡院給復<lb/>
一年壬戌詔將幸銀山諸扈從軍士賜錢五萬貫有敢<lb/>
<pb n="16b"/>
損苗稼者並償之六月丙戌發自西京庚子獵於銀山<lb/>
七月辛酉次三叉口八月辛未朔次凉陘庚辰獵於望<lb/>
雲之南山九月辛丑朔至自西京　七年九月庚寅次<lb/>
保州詔修起居注王大祈察訪所經過州縣官十月乙<lb/>
未朔上謂侍臣曰近聞朕所幸郡邑㑹宴寢堂宇後皆<lb/>
避之此甚無謂可宣諭仍令舊居止戊申還都　八年<lb/>
五月乙丑上如凉陘七月己卯次三叉口上諭㸃檢司<lb/>
曰沿路禾稼甚佳其扈從人少有蹂踐則當汝罪八月<lb/>
<pb n="17a"/>
乙酉至自凉陘　十二年五月癸酉上如百花川甲戌<lb/>
命賑山東東路和掄明安民飢丁丑次阻居久旱而<lb/>
雨戊寅觀稼禁扈從蹂踐民田禁百官及承應人不得<lb/>
服純黄油衣癸未諭宰臣曰朕毎次舍凡秣馬之具皆<lb/>
假于民間多亡失不還其主此彈壓官不職可擇人代<lb/>
之所過即令詢問但亡失民間什物並償其直乙酉詔<lb/>
給西北路人户口牛六月甲寅如金蓮川九月丙子至<lb/>
自金蓮川　十四年五月甲午如金蓮川八月丁巳次<lb/>
<pb n="17b"/>
珠勒實日中白龍見御帳東小港中須臾乗雲雷而去<lb/>
九月丁亥還都　十八年正月壬戌如春水二月丙寅<lb/>
朔次管壯丙子次華港己丑還宫四月己巳上謂宰臣<lb/>
曰朕巡幸所至必令體訪官吏誠否向玉田知主簿舒<lb/>
穆嚕乃能吏也可授本縣令五月丙午上如金蓮川八<lb/>
月乙巳至自金蓮川　二十年正月己巳如春水丙子<lb/>
幸石城縣行宫丁丑以玉田縣行宫之地偏林為御林<lb/>
大淀濼為長春淀二月丁未還都　二十二年三月甲<lb/>
<pb n="18a"/>
申諭户部今嵗行幸山後所須並不得取之民間雖所<lb/>
用人夫並以官錢和雇違者杖八十罷職四月甲子上<lb/>
如金蓮川九月戊寅至自金蓮川　二十三年正月壬<lb/>
午如春水詔夾道三十里内被役之民與免今年租稅<lb/>
仍給傭直二月乙巳還都　二十四年三月壬寅如上<lb/>
京四月庚申次廣寧府丙寅次東京丁卯給復東京百<lb/>
里内夏秋税租一年在城隨闗年七十者補一官曲赦<lb/>
百里内犯徒二年以下罪乙酉觀漁于混同江五月己<lb/>
<pb n="18b"/>
丑至上京居于光興宫戊戌宴于皇武殿上謂宗戚曰<lb/>
朕思故鄉積有日矣今既至此可極歡飲君臣同之賜<lb/>
諸王妃主宰執百官命婦各有差宗戚皆霑醉起舞竟<lb/>
日乃罷六月辛酉幸安春水臨漪亭壬戌閱馬于緑<lb/>
野淀七月己未上謂宰臣曰天子巡狩當舉善罰惡凡<lb/>
士民之孝弟婣睦者舉而用之其不顧亷恥無行之人<lb/>
則教戒之不悛者則加懲罰丙午獵于勃海淀八月乙<lb/>
亥詔免上京今年市税<lb/>
<pb n="19a"/>
　續文獻通考時世宗將幸上京大理司直路伯達上<lb/>
　書諫曰人君以四海為家豈獨舊邦是思空京師而<lb/>
　事逺遊非慎重之道也書奏不報後薛王府掾梁襄<lb/>
　上疏極諫曰金蓮川在重山之北地積隂冷五穀不<lb/>
　殖郡縣難建葢自古極邊荒棄之壤也氣殊候異中<lb/>
　夏降霜一日之間寒暑交至特與上京中都不同尤<lb/>
　非聖躬將攝之所凡奉養之具無不逺勞飛輓越山<lb/>
　踰險其費數倍至於頓舍之處車騎闐塞主客不分<lb/>
<pb n="19b"/>
　牛馬風逸以難收臧𫉬逋逃而莫得奪攘蹂躪未易<lb/>
　禁止公卿百官衞士富者車帳僅容貧者穴居露處<lb/>
　輿臺皂隷不免困踣饑不得食寒不得衣一夫致疾<lb/>
　染及衆人夭傷無辜何異刃殺此特細故耳有大于<lb/>
　此者臣聞髙城浚池深居邃禁帝王之藩籬也壯士<lb/>
　健馬堅甲利兵帝王之爪牙也今行宫之所無有髙<lb/>
　殿廣宇城池之固是廢其藩籬也掛甲常坐之馬日<lb/>
　暴雨蝕臣知其必羸瘠矣禦侮待用之軍穴居野處<lb/>
<pb n="20a"/>
　冷啖寒眠臣知其必疲瘵矣衞官周廬纔容數人一<lb/>
　旦霖潦積旬衣甲弓刀霑濕柔脆豈堪為用是失其<lb/>
　爪牙也神龍不可以失所人主不可以輕行雖陛下<lb/>
　悦以使人勞而不怨豈若不勞為愈人君者不可恃<lb/>
　人無異謀要在處已無憂患之地耳燕都地處雄要<lb/>
　北倚山險南壓區夏若坐堂皇俯視庭宇本地所生<lb/>
　人馬勇勁方遼雖小止以得燕故能控制南北坐致<lb/>
　宋幣燕葢京都之選首也况今又有宫闕井邑之繁<lb/>
<pb n="20b"/>
　麗倉廪府庫之充實百官僚屬皆處其内非曩日之<lb/>
　陪京也居庸古北松亭榆林等闗東西千里山峻相<lb/>
　連近在都畿易於據守陛下舍此而他往倘有内隙<lb/>
　乗之臣甚懼焉議者謂往年遼國之君春水秋山冬<lb/>
　夏巴納舊人喜談之以為真得快樂之趣陛下效之<lb/>
　耳臣謂三代之政今有不可行者况遼之過舉哉且<lb/>
　遼之基業根本在山北之臨潢其所遊不過臨潢之<lb/>
　旁儀物殊簡輜重不多隔三五嵗方一行非嵗嵗如<lb/>
<pb n="21a"/>
　此也本朝皇業根本在山南之燕豈可舍燕而之山<lb/>
　北乎上京之人棟宇是居不便遷徙方今幅員萬里<lb/>
　惟奉一君承平日久制度殊異文物増廣輜重浩穰<lb/>
　隨駕生聚殆逾百萬如何嵗嵗而行以一身之樂嵗<lb/>
　使百萬之人困于役傷于財陛下其忍之歟世宗納<lb/>
　之遂為罷行<lb/>
章宗本紀明昌五年四月乙卯幸景明宫五月庚午次<lb/>
烏蘓薩巴六月壬辰如冰井己亥出獵登呼圗哩巴山酹<lb/>
<pb n="21b"/>
酒再拜曹王永升以下進酒丙午曲赦西北路己未如<lb/>
香沙秋山七月戊辰獵于和齊寛一發貫雙鹿是日𫉬<lb/>
鹿二百二十二賜扈從官有差辛巳次羅衮呼實布是<lb/>
日上親射𫉬黄羊四百七十一乙酉次冰井丙戌以天<lb/>
夀節宴樞光殿凡従官及承應人遇覃恩遷秩者並受<lb/>
宣勅于殿前八月辛亥至自景明宫　六年正月壬辰<lb/>
如春水二月庚午至自春水九月辛卯如秋山十月丙<lb/>
辰至自秋山丁巳以嵗幸春水秋山五日一進起居表<lb/>
<pb n="22a"/>
自今可十日一進<lb/>
承安五年正月丙申如春水辛丑諭檢㸃司車駕所至<lb/>
仍令百姓市易二月辛未至自春水<lb/>
泰和二年五月壬戌諭有司曰金井巴納不過二三日<lb/>
留朕之所止一凉厦足矣若加修治徒費人力其藩籬<lb/>
不急之處用圍幕可也己巳勅御史臺京師拜廟及巡<lb/>
幸所過州縣止令灑掃不許以黄土覆道違者糾之<lb/>
五年正月丁卯如光春宫春水乙亥詔有司自泰和三<lb/>
<pb n="22b"/>
年郡縣三經行幸民嘗供億者賜今年租税之半丁丑<lb/>
次霸州二月己亥如建春宫三月庚申還宫<lb/>
宣宗本紀貞祐二年四月乙卯尚書省奏巡幸南京詔<lb/>
從之壬午車駕發中都丙戌次定興禁有司扈從蹂踐<lb/>
民田丁亥次安肅州癸巳次中山府勅扈從軍所踐禾<lb/>
稼計直酬之六月癸丑次内丘縣戊午次彰徳曲赦其<lb/>
境内庚午次鉅橋鎮壬戌次宜村秋七月車駕至南京<lb/>
　　　　　　　　　　右金<lb/>
<pb n="23a"/>
元史世宗本紀中統元年冬十月戊午車駕駐錫衮之<lb/>
地命給官錢雇在京橐駞運米萬石輸行在所十二月<lb/>
乙巳帝至自和林駐蹕燕京近郊　二年春二月丙午<lb/>
車駕幸開平詔減免民間差發罷守隘諸軍秦蜀行省<lb/>
借民錢給軍以今年税賦償之免平陽太原軍站户重<lb/>
科租税　四年春二月甲子車駕幸開平秋八月壬申<lb/>
車駕至自上都<lb/>
至元元年春二月癸酉車駕幸上都詔諸路總管史權<lb/>
<pb n="23b"/>
等二十三人赴上都大朝㑹弛邊城軍器之禁九月辛<lb/>
巳車駕至自上都　四年春二月車駕幸上都秋九月<lb/>
車駕至自上都<lb/>
續文獻通考至元三十一年九月聖誕節帝駐蹕三部<lb/>
落受百官朝賀時監察御史崔敬疏言太祖以上都為<lb/>
清暑之地車駕行幸嵗以為常閤有大安殿有鴻禧睿<lb/>
思所以保養聖躬適起居之宜存畏敬之心也今實喇<lb/>
鄂爾多乃先皇帝所以備宴遊非常時臨御之所陛下<lb/>
<pb n="24a"/>
方以孝治天下屢降徳音祗行宗廟親祀之禮雖動植<lb/>
無知罔不歡悦而國家多故天道變更臣備員風紀以<lb/>
言為職願大駕還大内居深宫嚴宿衞與宰臣謀治道<lb/>
萬㡬之暇則命經筵進講究古今盛衰之由緝熙聖學<lb/>
乃宗廟之福也<lb/>
元史成宗本紀元貞元年春二月丁酉車駕幸上都秋<lb/>
九月甲戌帝至自上都<lb/>
大徳三年春二月癸丑朔車駕幸柳林庚辰幸上都秋<lb/>
<pb n="24b"/>
九月癸未聖誕節駐蹕古柵受諸王百官賀乙亥車駕<lb/>
還大都<lb/>
　續文獻通考成宗時每嵗或二月三月車駕幸上都<lb/>
　至九月或十月還大都<lb/>
武宗本紀至大元年春三月戊寅車駕幸上都秋九月<lb/>
乙亥車駕至自上都<lb/>
仁宗本紀至大四年閏七月甲辰車駕將還大都太后<lb/>
以秋稼方盛勿令鷹坊駞人衞士先往庶免害稼擾民<lb/>
<pb n="25a"/>
敕禁止之<lb/>
英宗本紀至治元年春三月辛巳車駕幸上都秋八月<lb/>
車駕駐蹕興和左右以寒甚請還京師帝曰兵以牛馬<lb/>
為重民以稼穡為本朕遲留葢欲馬得芻牧民得刈穫<lb/>
一舉兩得何計乎寒九月丙子駐蹕昂固嶺丁酉車駕<lb/>
還大都　二年春三月丁酉幸栁林夏四月戊戌朔車<lb/>
駕幸上都五月甲申車駕幸五臺山六月丁卯朔車駕<lb/>
至五臺山禁扈從宿衞毋踐民禾秋七月車駕至應州<lb/>
<pb n="25b"/>
　三年春三月壬辰朔車駕幸上都秋八月癸亥車駕<lb/>
南還駐蹕南坡<lb/>
　續文獻通考至治時毎嵗幸上都如仁宗<lb/>
泰定帝本紀泰定元年夏四月甲子車駕幸上都秋八<lb/>
月車駕至大都　三年春二月甲辰車駕幸上都秋七<lb/>
月甲辰車駕發上都禁車騎踐民禾九月庚申車駕至<lb/>
大都　四年春二月壬午狩于漷州三月壬戌車駕幸<lb/>
上都秋閏九月車駕至大都<lb/>
<pb n="26a"/>
　續文獻通考泰定時每嵗幸上都如英宗<lb/>
文宗本紀至順元年夏五月戊辰車駕發大都次大口<lb/>
己巳次龍虎臺六月丙戌大駕至上都秋閏七月大駕<lb/>
將還勅上都兵馬司官二員率兵士由偏嶺至明安巡<lb/>
邏以防盜賊丁酉大駕發上都八月己未大駕至京師<lb/>
續文獻通考至順元年樞宻院臣言毎嵗大駕幸上都<lb/>
發各衞軍士千五百人扈從又發諸衞䕶軍萬五千人<lb/>
以駐山後蒙古軍三千人駐官山以守闗梁乞如舊數<lb/>
<pb n="26b"/>
調遣以俟來年從之　三年夏五月庚寅大駕發大都<lb/>
時巡于上都<lb/>
元史順帝本紀元統二年夏四月車駕時巡上都秋九<lb/>
月辛卯車駕還自上都<lb/>
至元元年夏五月戊子車駕時巡上都遣使者謁曲阜<lb/>
孔子廟致祭秋九月庚辰朔車駕駐鄂和嶺　二年夏<lb/>
四月戊戌車駕時巡上都秋九月戊辰車駕還自上都<lb/>
　三年夏四月己卯車駕時巡上都秋七月丙午車駕<lb/>
<pb n="27a"/>
幸實喇鄂爾多丁未車駕幸龍岡灑馬乳以祭八月車<lb/>
駕至自上都<lb/>
至正元年夏四月車駕時巡上都秋八月車駕至自上<lb/>
都<lb/>
　　　　　　　　　　右元<lb/>
明㑹典永樂六年改定巡狩儀注　一詔諸司及鎮守<lb/>
官知㑹　一禮部預行各處凡有重事并四夷來朝俱<lb/>
達行在所仍具本啟聞其餘事務奏啟俱達京師啟聞<lb/>
<pb n="27b"/>
施行事有疑礙者在京合該衙門具奏取自上裁凡進<lb/>
拜表箋表文達行在所箋文達京師　一禮部預行經<lb/>
過所在軍民衙門俟車駕至官吏生員耆老朝見及預<lb/>
行北京畿内文武衙門令掌印官俟車駕至朝見　一<lb/>
祭祀車駕將發奏告天地社稷太廟孝陵祭大江旗纛<lb/>
等神軷祭於承天門其經過處所滁州遣官祭滁陽王<lb/>
泗州遣官祭祖陵鳯陽祭皇陵祭淮闕里遣官祭先師<lb/>
孔子望祭泰山沿途古先聖賢忠臣烈士祠墳禮部預<lb/>
<pb n="28a"/>
期奏聞遣官致祭將至北京境上設壇祭北京山川等<lb/>
神車駕至北京奏告天地祭告境内山川等神　一扈<lb/>
從在京馬步軍五萬人内馬軍一萬步軍四萬馬軍五<lb/>
千步軍五千充駕前軍餘馬軍五千步軍三萬五千分<lb/>
五軍率領每軍馬軍一千步軍七千以都指揮指揮千<lb/>
百户管領錦衣衞仍選將軍五百人校尉二千五百人<lb/>
力士二千人　一侍從五府都督各一員首領官一員<lb/>
吏六人吏部堂上官一員文選等四司官五員辦事官<lb/>
<pb n="28b"/>
二十員歴事監生四十人人材五十人吏十人户部堂<lb/>
上官一員北京等十二司官十三員辦事官十員吏二<lb/>
十四人禮部堂上官二員儀制等四司官七員辦事官<lb/>
十員吏十二人鑄印局官一員吏一人匠六人兵部堂<lb/>
上官一員武選等四司官七員辦事官五員吏十五人<lb/>
刑部堂上官一員浙江等十二司官十二員辦事官五<lb/>
員吏十三人工部堂上官二員營繕等四司官十員辦<lb/>
事官二十員吏十五人都察院堂上官一員浙江等十<lb/>
<pb n="29a"/>
二道監察御史二十四員辦事官五員吏二十四人通<lb/>
政司堂上官二員首領官一員吏六人大理寺堂上官<lb/>
一員左右寺官六員吏十人太常寺堂上官二員首領<lb/>
官一員吏二人賛禮郎四員協律郎一員司樂一員樂<lb/>
舞生二十人厨子五十人光禄寺堂上官三員首領官<lb/>
一員署官十七員辦事官六員吏三人厨子一千人鴻<lb/>
臚寺堂上官四員首領官一員序班四十員鳴賛四員<lb/>
及通曉夷語者斟酌帶去翰林院内閣官三員侍講修<lb/>
<pb n="29b"/>
撰典籍等官六員書制勅秀才八人及譯寫四夷文字<lb/>
監生十三人尚寳司官二員吏科給事中三員户科給<lb/>
事中三員禮科給事中三員中書舍人四員寫誥秀才<lb/>
五人行人司行人十員太醫院堂上官二員生藥庫官<lb/>
一員醫士摘選十分之二吏三人欽天監官三員天文<lb/>
生十五人教坊司奉鑾韶舞司樂各一員俳長色長樂<lb/>
工斟酌用之　一扈從文武官軍人等陸路文武官員<lb/>
人等寫制誥秀才譯字監生𦂳用供應醫士天文生及<lb/>
<pb n="30a"/>
各厨役人等俱給馬騾驢匹官給外脚力驢給鈔六十<lb/>
錠自備辦事官監生人才吏典及醫士厨役等非𦂳用<lb/>
者人給脚力鈔二十錠隨伍官員將軍校尉力士旗軍<lb/>
每二人給驢一匹如不敷亦給鈔六十錠自備水路俱<lb/>
應付船隻遇陸路應付車輛　一縁途各站每站増馬<lb/>
二十匹令附近衞所馬軍内差撥仍令附近有司備車<lb/>
一百輛無車之處起夫五百人聴候　一經過處所支<lb/>
給糧草扈從官員人等人日給行糧二升馬日給料四<lb/>
<pb n="30b"/>
升草一束驢料一升草一束　一車駕將發宴在京文<lb/>
武羣臣賜扈從文武官員軍校人等鈔五十錠侯四十<lb/>
錠伯三十錠一品二品二十錠三品四品十五錠五品<lb/>
十二錠六品七品十錠八品九品八錠未入流及辦事<lb/>
官將軍總小旗人鈔七錠將軍及各衞總小旗人鈔六<lb/>
錠監生秀才吏典人材醫士樂舞生軍校力士厨子工<lb/>
匠人鈔五錠軍伴皂隷樂工人等人鈔四錠在外衞所<lb/>
扈從及各處駐劄官軍依京衞官軍例給賞　一車駕<lb/>
<pb n="31a"/>
至北京宴文武羣臣耆老賜官員人等及命婦鈔其嘗<lb/>
守城命婦論次行賞　一恭遇萬夀聖節公侯駙馬伯<lb/>
文武官四品以上近侍官及監察御史預宴五品以下<lb/>
并辦事官監生秀才吏典軍民工匠人等依例賜鈔一<lb/>
錠　一五軍六部都察院大理寺錦衣衞各鑄印信通<lb/>
政司鴻臚寺鑄闗防　一扈從官員有牙牌者隨身懸<lb/>
帶以憑闗防出入　一經過郡縣分遣廷臣考覈守令<lb/>
賢否即加黜陟分令給事中監察御史存問髙年賜幣<lb/>
<pb n="31b"/>
帛酒肉　一經過鳯陽陵户及親戚人賜鈔六錠耆老<lb/>
迎見者人鈔三錠泗州陵户親戚耆老迎見者賞如之<lb/>
續文獻通考永樂六年八月丙戌詔明年二月巡北京<lb/>
　七年正月命學士胡廣諭徳楊榮金幼孜修撰王英<lb/>
等扈從二月上啟行命皇太子監國三月車駕至北京<lb/>
御奉天殿受朝賀　八年十月丁酉車駕發北京十一<lb/>
月癸亥朔冬至車駕還京　十一年二月上巡幸北京<lb/>
皇太孫從　十五年三月壬子上巡北京皇太子監國<lb/>
<pb n="32a"/>
命胡廣楊榮金幼孜扈從<lb/>
宣徳五年九月車駕巡近郊冬十月丙子車駕發京師<lb/>
駐蹕玉河諭成國公等曰今農收雖畢而禾稼在塲民<lb/>
間公私之費皆出于此扈從官軍不許入民家有所求<lb/>
索違者處以重刑其申令各營悉知之壬午駐蹕雷家<lb/>
站召學士楊士竒楊榮金幼孜楊溥問曰唐太宗過此<lb/>
非征遼時乎衆對曰然上曰太宗恃其英武而勤逺略<lb/>
此行所喪不少帝王之鑒戒也又問此山崩于順帝時<lb/>
<pb n="32b"/>
人率謂元亡之徴卿等以為如何衆對曰順帝自是亡<lb/>
國之主雖山不崩國亦亡上曰此言正合朕意昔聖帝<lb/>
明王之世未嘗無灾異大抵國之存亡係其君徳之仁<lb/>
與不仁而已戊子回鑾駐泥河壬辰車駕至京師　九<lb/>
年九月上將率師巡邊命蹇義楊士竒楊榮胡濙楊溥<lb/>
呉中等扈從癸未車駕發京師丁酉駐蹕洗馬嶺庚子<lb/>
回鑾<lb/>
正徳十二年八月上出居庸闗至懐來宣府等處游獵<lb/>
<pb n="33a"/>
邊將江彬輩導之也先是彬與邊將許泰劉暉等皆有<lb/>
寵于上賜姓朱氏號曰外四家上在豹房同卧起狎近<lb/>
而彬寵尤盛屢導上出宫游戲近郊至居庸闗巡闗御<lb/>
史張欽閉闗上疏不聴遂逺出闗外楊廷和等累疏請<lb/>
回鑾九月上幸大同獵陽和<lb/>
明史世宗本紀嘉靖十八年二月乙卯幸承天辛酉次<lb/>
真定望于北嶽丁卯次衞輝三月己巳渡河祭大河之<lb/>
神辛未次鈞州望于中嶽庚辰至承天戊子御龍虎殿<lb/>
<pb n="33b"/>
受賀詔赦天下給復承天二年免湖廣明年田賦五之<lb/>
二畿内河南三之一夏四月壬子至自承天甲子幸大<lb/>
峪山丙寅還宫<lb/>
明會典嘉靖十八年南巡儀注　一先期上親奏告皇<lb/>
天于元極寳殿同日告聞皇祖太廟皇考睿宗廟遣官<lb/>
分告北郊成祖列聖羣廟大社稷帝社稷朝日夕月天<lb/>
神地祗用祭服太常寺備脯醢酒果翰林院撰告文<lb/>
一軷祭於起承天門遣官祭旗纛之神用牲醴制帛三<lb/>
<pb n="34a"/>
獻如常儀　一駕發出正陽中門后妃輦轎後隨錦衣<lb/>
衞設欽製武陳駕備輦輿儀仗等項扈行本衞選精壯<lb/>
旗校八千人内以六千人専管擡奉上座輿輦二千人<lb/>
専管擺執駕儀及一應正直巡綽𫝊宣等用選委千百<lb/>
户一百二十員分投管理各分撥班接替行太僕寺調<lb/>
取寄養馬三千匹兌給各旗校更迭騎坐以錦衣衞指<lb/>
揮充前驅使領千百户等官先往肅清道路簡命武職<lb/>
重臣二員留守京城兵部尚書一員㕘賛機務各請勅<lb/>
<pb n="34b"/>
行事以文職大臣一員總督整飭宣大等處軍務一員<lb/>
提督薊州山海闗等處地方邉備文職重臣一員充行<lb/>
邉使往遼東薊宣大雁門固原等九邊閱視兵備户部<lb/>
齎銀隨去勞賞官軍各請勅行事兵部奏請皇城四門<lb/>
京城九門大明門外兩邊守門文武大臣各一員坐邉<lb/>
官侯伯二員増設守門官軍用科道官㸃閘京城内外<lb/>
巡捕官軍行團營再選有馬官軍三千員名分為兩班<lb/>
酌𣲖五城地方與同舊有官軍巡邉仍選委坐營官及<lb/>
<pb n="35a"/>
各提督把總等官晝夜巡捕安定徳勝門各土城門外<lb/>
及鄭村壩大黄莊居庸闗白羊口六處地方該營揀選<lb/>
有馬官軍每處一千員名分為兩班輪流下營防守安<lb/>
定徳勝門土城各用東西官㕔正總兵官一員其餘各<lb/>
用參將一員統領下營紫荆倒馬二闗保定撫鎮官揀<lb/>
選精鋭有馬官軍每闗一千員名分為兩班每月輪流<lb/>
下營把守各委坐營官一員統領　一兵部於團營東<lb/>
西官㕔御馬監勇士内揀扈駕官軍六千員名給兊馬<lb/>
<pb n="35b"/>
匹内執武陳駕儀一千人總兵官一員領之駕前後各<lb/>
二千人㕘將二員領之駕左右各五百人翼駕行左右<lb/>
副㕘將領之及行文沿途撫鎮等官調撥兵馬屯駐扈<lb/>
駕先期户部請勅命侍郎一員率屬官六員帶領太倉<lb/>
銀三十餘萬兩前去沿途整理官軍糧料工部請勅差<lb/>
郎中一員同内官監督理沿途橋道及行宫蓆殿禮部<lb/>
行南北直𨽻浙江等十三布政司凡有要𦂳重事俱達<lb/>
行在所奏聞其餘事務俱達在京通政使司照常封進<lb/>
<pb n="36a"/>
各該衙門啟請皇太子令㫖行其事有疑礙者各差人<lb/>
赴行在所奏取㫖各處拜進表箋除嵗例等項赴在京<lb/>
禮部照常類收啟請司禮監官捧進其特賀大禮不係<lb/>
常典者原差人恭詣行在投進　一扈従官五府堂上<lb/>
官各一員首領官各一員吏各一人吏部堂上官一員<lb/>
文選等四司官各一員辦事官六員吏六人户部堂上<lb/>
官二員浙江等十三司官各一員辦事官二員吏十三<lb/>
人禮部堂上官二員儀制等四司官共六員鑄印局官<lb/>
<pb n="36b"/>
一員辦事官六員儒士三人吏十二人鑄印匠四人兵<lb/>
部堂上官一員武選等四司官共六員辦事官一員吏<lb/>
六人刑部堂上官一員浙江等十三司官各一員辦事<lb/>
官一員吏十三人工部堂上官二員營繕等四司官共<lb/>
十員辦事官二員吏十人都察院堂上官二員浙江等<lb/>
十三道監察御史各二員辦事官四員吏十三人通政<lb/>
司堂上官二員首領官一員辦事官二員吏二人大理<lb/>
寺堂上官一員左右寺官二員辦事官二員吏二人太<lb/>
<pb n="37a"/>
常寺堂上官六員首領官二員屬官十員吏一人執事<lb/>
人役四十人厨役三十人光禄寺堂上官二員四署官<lb/>
四員吏四人厨役二百人太僕寺堂上官一員首領官<lb/>
一員吏一人鴻臚寺堂上官俱從司儀司賔各一員鳴<lb/>
賛四員序班十六員通事四員翰林院堂上并講讀等<lb/>
官四員制勅誥勅二房官共二十員譯字官生四人吏<lb/>
十人尚寳司官四員吏一人六科給事十二員吏六人<lb/>
中書舍人一員吏一人行人司行人十員吏三人太醫<lb/>
<pb n="37b"/>
院堂上官五員御醫吏目八員聖濟殿醫士選帶三分<lb/>
之一吏二人欽天監堂上官一員博士等官八員天文<lb/>
生隂陽人共十人吏一人教坊司奉鑾韶舞司樂八員<lb/>
俳色長樂工二百人扈從文武内外官及各項人役合<lb/>
用夫馬驢騾車輛廪給口糧各項應付事宜兵部定擬<lb/>
奏請轉行在外有司一體應付内府印綬監收貯先年<lb/>
行在衙門印信闗防禮部領出給付各扈從官使用尚<lb/>
寳司給領文武字様牙牌　一駕發留守大臣率在京<lb/>
<pb n="38a"/>
文武衙門官員各俱吉服先期赴宣武門外彰義闗候<lb/>
送駕過退扈從官分程先發在途免朝㕘候駕惟禮兵<lb/>
二部鴻臚寺太常寺科道糾儀官從行光禄寺隨路預<lb/>
辦御膳酒飯供具凡遇行宫進膳處所各該撫按守巡<lb/>
兵備等官選委精壯官軍披帶盔甲器械拱衞乗輿不<lb/>
許諠譁錯亂違者聴錦衣衞即時具奏挐問其扈駕官<lb/>
軍户部給散行糧工部辦鍋竈不許分外索害有司及<lb/>
入民人舍混擾違者許被害等人赴撫按衙門告治仍<lb/>
<pb n="38b"/>
行隨駕緝事官校訪挐重治各該軍衞有司不許分外<lb/>
科斂違者聴撫按官體訪指實㕘究重治各衙門跟隨<lb/>
吏書人等各照兵部原行闗文於軍衞有司驛遞衙門<lb/>
應付不許分外多索其應付衙門亦要即時應付毋得<lb/>
遲悞違者俱赴所在官司告治經過駐劄地方原有商<lb/>
賈店舖開賣飯食等物照常市貿不許躱避亦不許従<lb/>
駕人員用强輕價勒買違者許被害人即時告治兵部<lb/>
咨行各該巡撫官預先出給榜文曉諭　一經過處所<lb/>
<pb n="39a"/>
真定望祭北嶽恒山之神用牛犢羊豕上具常服行禮<lb/>
如常儀五府九卿巡撫大臣吉服陪拜衞輝遣官祭濟<lb/>
瀆之神用太牢鈞州望祭中嶽嵩山之神滎澤祭河神<lb/>
俱用太牢行禮如北嶽南陽遣官祭武當山之神用牲<lb/>
犢沿途古帝王聖賢忠臣烈士祠墓禮部查訪預期奏<lb/>
聞遣官致祭帝王用太牢次用少牢又次脯醢酒果凡<lb/>
祭翰林院撰祭文　一各處撫按并三司官俱於所屬<lb/>
境上候駕先赴行在鴻臚報名駕至行宫各具吉服朝<lb/>
<pb n="39b"/>
見所過府衞州縣官吏生員耆老人等俱於三十里外<lb/>
候迎道旁跪叩頭駕過退駕至行宫鴻臚寺引見俱行<lb/>
五拜三叩頭禮　一各處近路王府許親王具常服預<lb/>
先出城候駕其餘宗室俱不許擅離府出近　一親王<lb/>
迎接先期命文武大臣侍於途王於道傍拱立文武大<lb/>
臣下馬侍上左右禮部尚書跪奏某王某恭迎聖駕見<lb/>
内侍官引王至駕前跪行叩頭禮禮部尚書進立於上<lb/>
前候㫖承㫖訖起立𫝊㫖示王隨至行宫上入少憩王<lb/>
<pb n="40a"/>
具冕服欽定文武大臣於殿内左右侍從官於丹墀東<lb/>
西侍班候上陞座鴻臚寺官引王由殿左門入至拜位<lb/>
賛行五拜三叩頭禮畢上命賜宴内侍官引王於别次<lb/>
少候從官叩頭如常儀王宴畢遣大臣伴送回府駕還<lb/>
先以書止諸王勿煩出送　一上臨舊宫恭詣皇考睿<lb/>
宗獻皇帝謁告<hi>儀具祠祭司</hi>越四日行祭告皇天禮於龍飛<lb/>
殿丹陛奉皇考睿宗獻皇帝配是日上更皮弁服詣國<lb/>
社壇及山川壇行告祭禮次日恭謁顯陵<hi>儀見祠祭司</hi>次日<lb/>
<pb n="40b"/>
從駕官上表賀遂頒詔前期一日鴻臚寺陳設表案詔<lb/>
案於龍飛殿中錦衣衞設隨駕朝儀及迎詔綵輿香亭<lb/>
於丹墀教坊司設中和韶樂百官各具朝服地方官吏<lb/>
師生耆老人等俱隨班行禮是日早鳴鐘鼓上具冕服<lb/>
御後殿執事官行禮畢上陞殿鳴鞭欽天監官唱時鴻<lb/>
臚寺賛入班賛四拜興平身唱宣表宣表官宣訖賛俯<lb/>
伏興四拜興賛頒詔翰林院官捧詔授禮書禮書捧詔<lb/>
置雲盤内叩頭興由殿中門出置綵輿内錦衣衞官校<lb/>
<pb n="41a"/>
舉輿教坊鼓樂前導百官趨出候於龍飛門外鴻臚寺<lb/>
賛入班行四拜禮賛跪宣讀詔畢賛俯伏興搢笏賛舞<lb/>
蹈山呼出笏賛四拜興平身禮畢禮部尚書捧詔出謄<lb/>
黄奏差行人等官頒行天下　一聖駕回京上親奏謝<lb/>
皇天上帝於元極寳殿同日告謝皇祖太廟皇考睿宗<lb/>
廟如常儀文武官吏該陪祀者俱具祭服陪拜遣官分<lb/>
告北郊成祖列聖羣廟大社稷帝社稷朝日夕月天神<lb/>
地祗太嵗旗纛都城隍等神承天門之神俱行禮如初<lb/>
<pb n="41b"/>
　一百官上表稱賀如常儀<lb/>
　　　　　　　　　　石明<lb/>
　<lb/>
　<lb/>
　<lb/>
　<lb/>
　<lb/>
　五禮通考卷一百八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百六</head> <lb/>
    <p>
<pb n="1a"/>
欽定四庫全書<lb/>
　五禮通考卷一百六<lb/>
　　　　　　　　　　　　刑部尚書秦蕙田撰<lb/>
　　吉禮一百六<lb/>
　　　私親廟<lb/>
遼史世宗紀世宗皇帝讓國皇帝長子母柔貞皇后蕭<lb/>
氏㑹同九年從伐晉大同元年二月封永康王四月丁<lb/>
丑太宗崩於欒城戊寅梓宫次鎮陽即皇帝位於柩前<lb/>
<pb n="1b"/>
改大同元年為天禄元年追謚皇考曰讓國皇帝<lb/>
　義宗傳義宗名倍太祖長子神冊元年春立為皇太子<lb/>
　天顯元年從征渤海破之改其國曰東丹名其城曰天<lb/>
　福以倍為人皇王主之太祖訃至倍即日奔赴山陵倍<lb/>
　知皇太后意欲立德光乃謂公卿曰大元帥功德及人<lb/>
　神中外攸屬宜主社稷乃與羣臣請於太后而讓位焉<lb/>
　於是大元帥即皇帝位是為太宗太宗既立見疑浮海<lb/>
　而去唐以天子儀衛迎倍明宗以莊宗妃夏氏妻之賜姓<lb/>
<pb n="2a"/>
　東丹名之曰慕華明宗養子從珂弑其君自立倍密報<lb/>
　太宗曰從珂弑君盍討之及太宗立石敬瑭為晉主加<lb/>
　兵於洛從珂欲自焚召倍與俱倍不從遣壯士李彦紳<lb/>
　害之敬瑭入洛䘮服臨哭以王禮權厝後太宗改葬於<lb/>
　醫巫閭山謚曰文武元皇王世宗即位謚讓國皇帝陵<lb/>
　曰獻陵統和中更謚文獻重熈二十年増謚文獻欽義<lb/>
　皇帝廟號義宗及謚二后曰端順曰柔貞五子長世宗<lb/>
　　　　　　　　　右遼世宗<lb/>
<pb n="2b"/>
金史熙宗本紀熈宗皇帝太祖孫景宣皇帝子母富察<lb/>
氏天輔三年己亥嵗生天會八年安班貝勒杲薨太<lb/>
宗意久未決十年左副元帥宗翰右副元帥宗輔左監<lb/>
軍完顔希尹入朝與宗幹議曰安班貝勒虚位已久<lb/>
今不早定恐授非其人哈喇先帝嫡孫當立相與請於<lb/>
太宗者再三迺從之四月庚午詔曰爾為太祖之嫡孫<lb/>
故命爾為安班貝勒其無自謂沖幼狎於童戲惟敬<lb/>
厥德安班貝勒者太宗嘗居是官及登大位以命弟<lb/>
<pb n="3a"/>
杲杲薨帝定議為儲嗣故以是命焉十三年正月己巳<lb/>
太宗崩庚午即皇帝位二月乙巳追謚太祖后唐古氏<lb/>
曰聖穆皇后費摩氏曰光懿皇后<lb/>
　景宣帝傳景宣皇帝諱宗峻太祖第二子母曰聖穆<lb/>
　皇后唐古氏太祖元妃宗峻在諸子中最嫡太祖崩<lb/>
　帝與兄宗幹率宗室羣臣立太宗天會二年薨熙宗<lb/>
　即位追上尊諡曰景宣皇帝廟號徽宗改葬興陵海<lb/>
　陵弑立降熙宗為東昏王降帝為豐王世宗復尊熙<lb/>
<pb n="3b"/>
　宗廟謚尊帝為景宣皇帝子哈喇常勝察喇哈喇是<lb/>
　為熙宗<lb/>
　　　　　　　　　　右金熙宗<lb/>
世宗本紀世宗皇帝太祖孫睿宗子也母曰貞懿皇后<lb/>
李氏天輔七年癸夘歲生於上京海陵正隆六年十月<lb/>
丙午告於太祖廟即皇帝位丁未大赦改元大定十一<lb/>
月甲申追尊皇考豳王為皇帝謚簡肅廟號睿宗皇妣<lb/>
富察氏曰欽慈皇后李氏曰貞懿皇后<lb/>
<pb n="4a"/>
　睿宗紀睿宗皇帝諱宗堯太祖征伐諸子皆總戎旅<lb/>
　惟帝在帷幄天輔十三年薨年四十陪葬睿陵追封<lb/>
　潞王謚襄穆皇統六年進冀國王正隆二年追贈太<lb/>
　師上柱國改封許王世宗即位追上尊謚立德顯仁<lb/>
　啟聖廣運文武簡肅皇帝廟號睿宗二年改葬于大<lb/>
　房山號景陵<lb/>
　　　　　　　　　　右金世宗<lb/>
元史武宗本紀武宗皇帝順宗達爾瑪巴拉之長子也<lb/>
<pb n="4b"/>
母曰興聖皇太后鴻吉哩氏至元十八年七月十九日生<lb/>
大德十一年春成宗崩五月甲申皇帝即位于上都是日<lb/>
追尊皇考曰皇帝尊太母元妃曰皇太后六月丁酉中<lb/>
書右丞相哈喇哈遜達爾罕左丞相塔喇海言臣等與<lb/>
翰林集賢太常老臣集議皇帝嗣登寳位詔追尊皇考<lb/>
為皇帝皇考大行皇帝同母兄也大行皇帝祔廟之禮<lb/>
尚未舉行二帝神主依兄弟次序祔廟為宜今擬請謚<lb/>
皇考昭聖衍孝皇帝廟號順宗大行皇帝曰欽明廣孝<lb/>
<pb n="5a"/>
皇帝廟號成宗太祖之室居中睿宗西第一室世祖西<lb/>
第二室裕宗西第三室順宗東第一室成宗東第二室<lb/>
先元妃鴻吉哩氏實哩達喇宜謚曰貞慈静懿皇后祔<lb/>
成宗廟室制曰可<lb/>
　順宗傳順宗昭聖衍孝皇帝諱達爾瑪巴拉裕宗第<lb/>
　二子也母曰徽仁裕聖皇后鴻吉哩氏至元初裕宗<lb/>
　為燕王達爾瑪巴拉生於燕邸二十二年裕宗薨達<lb/>
　爾瑪巴拉以皇孫鍾愛兩宮優其出閣之禮二十八<lb/>
<pb n="5b"/>
　年始詔出鎮懷州明年薨年二十有九子三人長曰<lb/>
　阿穆爾克封魏王郭出也妃所生者曰海山是為武宗<lb/>
　曰阿裕爾巴里巴特喇是為仁宗大徳十一年秋武宗<lb/>
　即位追謚曰昭聖衍孝皇帝廟號順宗祔享太廟<lb/>
　　　　　　　　　右元武宗<lb/>
泰定帝本紀泰定皇帝顯宗噶瑪拉之長子裕宗之嫡<lb/>
孫也初顯宗以長孫封晉王至元十三年十月二十九<lb/>
日帝生於晉邸大德六年晉王薨帝襲封是為嗣晉王<lb/>
<pb n="6a"/>
至治三年八月英宗遇弑癸巳即皇帝位十二月戊辰<lb/>
請皇考皇妣謚於南郊皇考晉王曰光聖仁孝皇帝廟<lb/>
號顯宗皇妣晉王妃曰宣懿淑聖皇后<lb/>
　顯宗傳顯宗光聖仁孝皇帝諱噶瑪拉裕宗長子也<lb/>
　母曰徽仁裕聖皇后鴻吉哩氏封梁王改封晉王大<lb/>
　德六年薨子三人曰伊遜特穆爾曰松山曰徳勒格<lb/>
　爾布哈王薨後十年仁宗即位謚王獻武又十一年<lb/>
　英宗遇弑伊遜特穆爾以嗣晉王即皇帝位追尊曰<lb/>
<pb n="6b"/>
　光聖仁孝皇帝廟號顯宗祔享太室又六年文宗即<lb/>
　位乃毁其廟室<lb/>
　　　　　　　　　　右元泰定帝<lb/>
明史世宗本紀世宗皇帝憲宗孫也父興獻王祐杭國<lb/>
安陸正德十四年薨十六年三月丙寅武宗崩無嗣慈<lb/>
夀皇太后與大學士楊廷和定䇿以遺詔迎興王於興<lb/>
邸即皇帝位戊申命禮臣集議興獻王封號秋七月壬<lb/>
子進士張璁言繼統不繼嗣請追崇所生立興獻王廟<lb/>
<pb n="7a"/>
於京師初禮臣議考孝宗改稱興獻王皇叔父援宋程<lb/>
頤議濮王禮以進不允至是下璁奏命廷臣集議楊廷<lb/>
和等抗疏力爭皆不聽冬十月己夘朔追尊父興獻王<lb/>
為興獻帝祖母憲宗貴妃邵氏為皇太后母妃為興獻<lb/>
后<lb/>
　睿宗傳睿宗興獻皇帝祐杭憲宗苐四子母邵貴妃<lb/>
　成化二十三年封興王𢎞治四年建邸德安已改安<lb/>
　陸正德十四年薨謚曰獻王薨二年而武宗崩召王<lb/>
<pb n="7b"/>
　世子入嗣大統是為世宗禮臣毛澄等援漢定陶宋<lb/>
　濮王故事考孝宗改稱王為皇叔父興獻大王王妃<lb/>
　為皇叔母帝命廷臣集議未決進士張璁上書請考<lb/>
　興獻王帝大恱會母妃至自安陸止通州不入帝啟<lb/>
　張太后欲避天子位奉母妃歸藩羣臣惶懼太后命<lb/>
　進王為興獻帝妃為興獻后璁更為大禮或問以進<lb/>
　而主事霍韜桂萼給事中熊浹議與璁合帝因諭輔<lb/>
　臣楊廷和蔣冕毛紀帝后加稱皇廷和等合廷臣爭<lb/>
<pb n="8a"/>
　之未決嘉靖元年禁中火廷和及給事中鄧繼曾朱<lb/>
　鳴陽引五行五事為廢禮之證乃輟稱皇加稱本生<lb/>
　父興獻帝尊園曰陵黄屋監衛如制設祠署安陸歲<lb/>
　時享祀用十二籩豆樂用八佾帝心終未慊三年加<lb/>
　稱為本生皇考恭穆獻皇帝興國太后為本生母章<lb/>
　聖皇太后建廟奉先殿西曰觀德殿祭如太廟七月<lb/>
　諭去本生號九月詔稱孝宗皇伯考稱獻皇帝曰皇<lb/>
　考璁萼等既驟貴干進者爭以言禮希上意百户隨<lb/>
<pb n="8b"/>
　全録事錢子勲言獻皇帝宜遷葬天夀山禮部尚書<lb/>
　席書議髙皇帝不遷祖陵太宗不遷孝陵葢其慎也<lb/>
　小臣妄議山陵宜罪工部尚書趙璜亦言不可乃止<lb/>
　尊陵名曰顯陵明年修獻皇帝實録建世廟於太廟<lb/>
　左六年以觀德殿狹隘改建崇先殿七年命璁等集<lb/>
　明倫大典成加上尊諡曰恭睿淵仁寛穆純聖獻皇<lb/>
　帝親製顯陵碑封松林山為純德山從祀方澤次五<lb/>
　鎮改安陸州為承天府十七年通州同知豐坊請加<lb/>
<pb n="9a"/>
　尊皇考廟號稱宗以配上帝九月加上尊諡知天守<lb/>
　道洪德淵仁寛穆純聖恭儉敬文獻皇帝廟號睿宗<lb/>
　祔太廟位次武宗上明堂大享奉主配天罷世廟之<lb/>
　祭四十四年芝生世廟柱復立玊芝宫祀焉穆宗立<lb/>
　乃罷明堂配享初楊廷和等議封益王次子崇仁王<lb/>
　厚炫為興王奉獻帝祀不允興國封除<lb/>
嘉靖元年正月清寧宮後殿災命稱孝宗皇考慈夀皇<lb/>
太后聖母興獻帝后為本生父母三月戊午上興獻后<lb/>
<pb n="9b"/>
曰興國太后<lb/>
　明史紀事本末嘉靖元年春正月清寧宮小房灾楊<lb/>
　廷和蔣冕毛紀費宏上言火起風烈此殆天意况廹<lb/>
　清寧後殿豈興獻帝后之加稱祖宗神靈容有未恱<lb/>
　乎給事中鄧繼曾上言五行火主禮今日之禮名紊<lb/>
　言逆隂極變灾臣雖愚知為廢禮之應主事髙尚賢<lb/>
　鄭佐相繼上言鬱攸之灾不於他宫而於清寧之後<lb/>
　不在他日而在郊祀之餘變豈虚生灾有由召帝覽<lb/>
<pb n="10a"/>
　之心動乃從廷和等議稱孝宗為皇考慈夀皇太后<lb/>
　為聖母興獻帝后為本生父母而皇字不復加矣<lb/>
　先是司禮監傳諭興獻帝冊文朕宜稱子廷和等上<lb/>
　言不可復傳諭宜稱孝子廷和等言冊文稱長子本<lb/>
　生父情自明請勉行正禮從之遣官詣安陸上興獻<lb/>
　帝尊號命司禮太監溫祥督禮儀成國公朱輔上冊<lb/>
　寳禮部侍郎賈詠題神主詠遵廷和指題其主曰興<lb/>
　獻帝神主不稱考及叔亦不署子名<lb/>
<pb n="10b"/>
　明㑹典慶源殿嘉靖元年命安陸州官以四孟及朔<lb/>
　望致祭於家廟四孟籩豆牲牢俱如太廟之儀朔望<lb/>
　常祭如奉先殿之儀<lb/>
　明史紀事本末嘉靖二年春二月太常卿汪舉上言<lb/>
　安陸廟宜用十二籩豆如太廟儀從之禮部請置奉<lb/>
　祀官又言樂舞未敢輕議帝命楊廷和集議之禮部<lb/>
　侍郎賈詠會公侯九卿等上言正統本生義宜有間<lb/>
　八佾既用於太廟安陸樂舞似當少殺以避二統之<lb/>
<pb n="11a"/>
　嫌帝曰仍用八佾於是何孟春及給事中張翀黄臣<lb/>
　劉最御史唐僑儀秦武等南京給事中鄭慶雲各上<lb/>
　言力爭不報冬十一月奉孝惠皇太后主於奉慈殿<lb/>
　遣官告安陸廟<lb/>
　明史楊廷和傳先是武宗崩廷和草遺詔言皇考孝<lb/>
　宗敬皇帝親弟興獻王長子某倫序當立遵奉祖訓<lb/>
　兄終弟及之文告於宗廟請於慈夀皇太后迎嗣皇<lb/>
　帝位既令禮官上禮儀狀請由東安門入居文華殿<lb/>
<pb n="11b"/>
　翼日百官三上箋勸進俟令㫖俞允擇日即位其箋<lb/>
　文皆循皇子嗣位故事世宗覽禮部狀謂遺詔以吾<lb/>
　嗣皇帝位非為皇子也及至京止城外廷和固請如<lb/>
　禮部所具儀世宗不聽乃御行殿受箋由大明門直<lb/>
　入告大行几筵日中即帝位詔草言奉皇兄遺詔入<lb/>
　奉宗祧帝遲回久之始報可越三日遣官往迎帝母<lb/>
　興獻妃未幾命禮官議興獻王主祀稱號廷和檢漢<lb/>
　定陶王宋濮王事授尚書毛澄曰是足為據宜尊孝<lb/>
<pb n="12a"/>
　宗曰皇考稱獻王為皇叔考興國大王母妃為皇叔<lb/>
　母興國太妃自稱姪皇帝名别立益王次子崇仁王<lb/>
　為興王奉獻王祀有異議者即奸邪當斬進士張璁<lb/>
　與侍即王纘言帝入繼大統非為人後纘微言之廷<lb/>
　和恐其撓議改纘官南京五月澄㑹廷臣議上如廷<lb/>
　和言帝不恱然每召廷和從容賜茶慰諭欲有所更<lb/>
　定廷和卒不肯順帝指乃下廷臣再議廷和偕蔣冕<lb/>
　毛紀奏言前代入繼之君追崇所生者皆不合典禮<lb/>
<pb n="12b"/>
　惟宋儒程頤濮議最得理義之正可為萬世法至興<lb/>
　獻王祀雖崇仁王主之他日王嗣繁衍仍以第二子<lb/>
　為興獻王後而改封崇仁王為親王則天理人情兩<lb/>
　全無失帝益不恱命博考典禮務求至當廷和冕紀<lb/>
　復言三代以前聖莫如舜未聞追崇其所生父瞽瞍<lb/>
　也三代以後賢莫如漢光武未聞追崇其所生父南<lb/>
　頓君也惟皇上取法二君則聖德無累聖孝有光矣<lb/>
　澄等亦再三執奏帝留中不下七月張璁上疏謂當<lb/>
<pb n="13a"/>
　繼統不繼嗣帝遣司禮太監持示廷和言此議遵祖<lb/>
　訓據古禮宜從廷和曰秀才安知國家事體復持入<lb/>
　無何帝御文華殿召廷和冕紀授以手勅令尊父母<lb/>
　為帝后廷和退而上奏曰禮謂為所後者為父母而<lb/>
　以其所生者為伯叔父母葢不惟降其服而又異其<lb/>
　名也臣不敢阿諛順㫖仍封還手詔羣臣亦皆執前<lb/>
　議帝不聽迨九月母妃至京帝自定儀由中門入謁<lb/>
　見太廟復申諭欲加稱興獻帝后為皇廷和言漢宣<lb/>
<pb n="13b"/>
　帝繼孝昭後諡史皇孫王夫人曰悼考悼后光武上<lb/>
　繼元帝鉅鹿南頓君以上立廟章陵皆未嘗追尊今<lb/>
　若加皇字與慈夀考廟並是忘所後而重本生任私<lb/>
　恩而棄大義臣等不得辭其責因自請斥罷廷臣諍<lb/>
　者百餘人帝不得已乃以嘉靖元年詔稱孝宗為皇<lb/>
　考慈聖皇太后為聖母興獻帝后為本生父母不稱<lb/>
　皇當是時廷和先後封還御批者四執奏幾三十疏<lb/>
　帝常忽忽有所恨左右因乘間言廷和恣無人臣禮<lb/>
<pb n="14a"/>
　言官史道曹嘉遂交劾廷和帝為薄謫道嘉以安廷<lb/>
　和然意内移矣廷和去始議稱孝宗為皇伯考<lb/>
　毛澄𫝊世宗踐祚甫六日有㫖議興獻王主祀及尊<lb/>
　稱五月七日戊午澄大㑹文武羣臣上議曰考漢成<lb/>
　帝立定陶王為皇太子立楚孝王孫景為定陶王奉<lb/>
　共王祀共王者皇太子本生父也時大司空師丹以<lb/>
　為恩義備至今陛下入承大統宜如定陶王故事以<lb/>
　益王第二子崇仁王厚炫繼興王後襲興王主祀事<lb/>
<pb n="14b"/>
　又考宋濮安懿王之子入繼仁宗後是為英宗司馬<lb/>
　光謂濮王宜尊以髙官大爵稱皇伯而不名范鎮亦<lb/>
　言陛下既考仁宗若復以濮王為考於義未當乃立<lb/>
　濮王園廟以宗樸為濮國公奉濮王祀程頥之言曰<lb/>
　為人後者謂所後為父母而謂所生為伯叔父母此<lb/>
　生人之大倫也然所生之義至尊至大宜别立殊稱<lb/>
　曰皇伯叔父某國大王則正統既明而所生亦尊崇<lb/>
　極矣今興獻王於孝宗為弟於陛下為本生父與濮<lb/>
<pb n="15a"/>
　安懿王事正相等陛下宜稱孝宗為皇考改稱興獻<lb/>
　為皇叔父興獻大王妃為皇叔母興獻王妃凡祭告<lb/>
　興獻王及上箋於妃俱稱姪皇帝某則正統私親恩<lb/>
　禮兼盡可以為萬世法議上帝怒曰父母可更易若<lb/>
　是耶命再議其月二十四日乙亥澄復㑹廷臣上議<lb/>
　曰禮為人後者為之子自天子至庶人一也興獻王<lb/>
　子惟陛下一人既入繼大統奉祀宗廟是以臣等前<lb/>
　議欲令崇仁王厚炫主興獻王祀至於稱號陛下宜<lb/>
<pb n="15b"/>
　稱為皇叔父興獻大王自稱姪皇帝名以宋程頥之<lb/>
　說為可據也本朝之制皇帝於宗藩尊行止稱伯父<lb/>
　叔父自稱皇帝而不名今稱興獻王為皇叔父大王<lb/>
　又自稱名尊崇之典已至臣等不敢復有所議因録<lb/>
　程頥代彭思永議濮王禮疏進覽帝不從命博考前<lb/>
　代典禮再議以聞澄乃復㑹廷臣上議曰臣等㑹議<lb/>
　者再請改稱興獻王為叔父者明大統之尊無二也<lb/>
　然加皇字於叔父之上則凡為陛下伯叔諸父皆莫<lb/>
<pb n="16a"/>
　能與之齊矣加大字於王之上則天下諸王皆莫得<lb/>
　而並之矣興獻王稱號既定則王妃稱號亦隨之天<lb/>
　下王妃亦無以同其尊矣况陛下養以天下所以樂<lb/>
　其心不違其志豈一家一國之養可同日語哉此孔<lb/>
　子所謂事之以禮者其他推尊之說稱親之譏似為<lb/>
　非禮推尊之非莫詳於魏明帝之詔稱親之非莫詳<lb/>
　於宋程頥之議至當之禮要不出於此并録上魏明<lb/>
　帝詔書當是時帝銳意欲推崇所生而進士張璁復<lb/>
<pb n="16b"/>
　抗疏極言禮官之謬帝心動持澄等疏久不下至八<lb/>
　月庚辰朔再命集議澄等乃復上議曰先王制禮<lb/>
　本乎人情武宗既無子嗣又鮮兄弟援立陛下於憲<lb/>
　廟諸孫之中是武宗以陛下為同堂之弟考孝宗母<lb/>
　慈夀無可疑矣可復顧私親哉疏入帝不懌復留中<lb/>
　㑹給事中邢寰請議憲廟皇妃邵氏徽號澄上言王<lb/>
　妃誕生獻王實陛下所自出但既承大統則宜考孝<lb/>
　宗而母慈夀太后矣孝宗於憲廟皇妃宜稱皇太妃<lb/>
<pb n="17a"/>
　則在陛下宜稱太皇太妃如此則彞倫既正恩義亦<lb/>
　篤疏入報聞其月帝以母妃將至下禮官議其儀澄<lb/>
　等請由崇文門入東安門帝不可乃議由正陽左門<lb/>
　入大明東門帝又不可澄等執議如初帝乃自定其<lb/>
　儀悉由中門入時尊崇禮猶未定張璁復進大禮或<lb/>
　問帝益嚮之至九月末乃下澄等前疏更令博採輿<lb/>
　論以聞澄等知勢不可已謀於内閣加稱興王為帝<lb/>
　妃為后而以皇太后懿㫖行之乃疏言臣等一得之<lb/>
<pb n="17b"/>
　愚已盡於前疏兹欲仰慰聖心使宜於今而不戾於<lb/>
　情合乎古而無悖乎義則有密勿股肱在臣等有司<lb/>
　未敢擅任帝遂於十月二日庚辰以慈夀皇太后㫖<lb/>
　加興獻王號曰興獻帝妃曰興國太后皇妃邵氏亦<lb/>
　尊為皇太后宣示中外顧帝雖勉從廷議意猶慊之<lb/>
　十二月十一日己丑復𫝊諭加稱皇帝内閣楊廷和<lb/>
　等封還御批澄抗疏力争又偕九卿喬宇等合諌帝<lb/>
　皆不允<lb/>
<pb n="18a"/>
嘉靖三年正月丙戌南京主事桂萼請改稱孝宗皇伯<lb/>
考下廷臣議夏四月上興國太后尊號曰本生聖母章<lb/>
聖皇太后<lb/>
三年夏四月癸丑追尊興獻帝為本生皇考恭穆獻皇<lb/>
帝辛酉編修鄒守益請罷興獻帝稱考立廟下錦衣衛<lb/>
獄五月乙丑蔣冕致仕修撰吕柟言大禮未正下錦衣<lb/>
衛獄丁丑遣使迎獻皇帝神主於安陸六月御史段續<lb/>
陳相請正席書桂萼罪吏部員外郎薛蕙上為人後解<lb/>
<pb n="18b"/>
鴻臚少卿胡侍言張璁等議禮之失俱下獄秋七月乙<lb/>
亥更定章聖皇太后尊號去本生之稱戊寅廷臣伏闕<lb/>
固爭下員外郎馬理等一百三十四人錦衣衛獄癸未<lb/>
杖馬理等於廷死者十有六人甲申奉安獻皇帝神主<lb/>
於觀德殿己丑毛紀致仕辛夘杖修撰楊慎檢討王元<lb/>
正給事中劉濟安磐張漢卿張原御史王時柯於廷原<lb/>
死慎等戍謫有差九月丙寅定稱孝宗為皇伯考昭聖<lb/>
皇太后為皇伯母獻皇帝為皇考章聖皇太后為聖母<lb/>
<pb n="19a"/>
　汪俊𫝊時議興獻王尊號與尚書喬宇毛澄輩力争<lb/>
　澄引疾去代者羅欽順不至乃以俊為禮部尚書是<lb/>
　時獻王已加帝號矣主事桂萼復請稱皇考章下廷<lb/>
　議三年正月俊集廷臣七十有三人上議曰祖訓兄<lb/>
　終弟及指同産言今陛下為武宗親弟自宜考孝宗<lb/>
　明矣孰謂與人為後而滅武宗之統也儀禮傳曰為<lb/>
　人後者孰後後大宗也漢宣起民間猶嗣孝昭光武<lb/>
　中興猶考孝元魏明帝詔皇后無子擇建支子以繼<lb/>
<pb n="19b"/>
　大宗孰謂入繼之主與為人後者異也宋范純仁謂<lb/>
　英宗親受詔為子與入繼不同葢言恩義尤篤當不<lb/>
　顧私親非以生前為子者乃為人後身後入繼者不<lb/>
　為人後也萼言孝宗既有武宗為之子安得復為立<lb/>
　後臣等謂陛下自後武宗而上考孝宗非為孝宗立<lb/>
　後也又言武宗全神器授陛下何忍不繼其統臣等<lb/>
　謂陛下既稱武宗皇兄矣豈必改孝宗稱伯乃為繼<lb/>
　其統乎又言禮官執者不過前宋濮議臣等愚昧所<lb/>
<pb n="20a"/>
　執實不出此葢宋程頥之議曰雖當專意於正統豈<lb/>
　得盡絶於私恩故所繼主於大義所生存乎至情至<lb/>
　於名稱統緒所繫若其無别斯亂大倫殆為今日發<lb/>
　也謹集諸章奏惟進士張璁主事霍韜給事中熊浹<lb/>
　與萼議同其他八十餘疏二百五十餘人皆如臣等<lb/>
　議議上留中而特㫖召桂萼張璁席書於南京越旬<lb/>
　有五日乃下諭曰朕奉承宗廟正統大義豈敢有違<lb/>
　第本生至情亦當兼盡其再集議以聞俊不得已乃<lb/>
<pb n="20b"/>
　集羣臣請加皇字以全徽稱議上復留十餘日至三<lb/>
　月朔乃詔禮官加稱興獻帝為本生皇考恭穆獻皇<lb/>
　帝興國太后為本生母章聖皇太后擇日祭告郊廟<lb/>
　頒詔天下而别諭建室奉先殿側恭祀獻王俊等復<lb/>
　争曰陛下入奉大宗不得祭小宗亦猶小宗之不得<lb/>
　祭大宗也昔興獻帝奉藩安陸則不得祭憲宗今陛<lb/>
　下入繼大統亦不得祭興獻帝是皆以禮抑情者也<lb/>
　然興獻帝不得迎養夀安皇太后於藩邸陛下得迎<lb/>
<pb n="21a"/>
　興國太后於大内受天下之養而尊祀興獻帝以天<lb/>
　子之禮樂則人子之情獲自盡矣乃今聖心無窮臣<lb/>
　等敢不將順但於正統無嫌乃為合禮帝曰朕但欲<lb/>
　奉先殿側别建一室以伸追慕之情耳迎養藩邸祖<lb/>
　宗朝無此例何容餙以為詞其令陳狀俊具疏引罪<lb/>
　乃嚴㫖切責而趣立廟益急俊等乃上議曰立廟大<lb/>
　内有干正統臣實愚昧不敢奉詔帝不納而令集廷<lb/>
　臣大議俊等復上議曰謹案先朝奉慈别殿葢孝宗<lb/>
<pb n="21b"/>
　皇帝為孝穆皇太后祔葬初畢神主無薦享之所而<lb/>
　設也當時議者皆據周制特祀姜嫄而言至為本生<lb/>
　立廟大内則從古未聞惟漢哀帝為定陶恭王立廟<lb/>
　京師師丹以為不可哀帝不聽卒遺後世之譏陛下<lb/>
　有可以為堯舜之資臣等不敢𨗳以衰世之事請以<lb/>
　安陸特建獻帝百世不遷之廟俟他日襲封興王子<lb/>
　孫世世獻享陛下嵗時遣官持節奉祀亦足伸陛下<lb/>
　無窮至情矣帝仍命遵前㫖再議俊遂抗疏乞休再<lb/>
<pb n="22a"/>
　請益力帝怒責以肆慢允其去召席書未至令吳一<lb/>
　鵬署事明倫大典成落俊職卒於家<lb/>
　吳一鵬𫝊世宗踐祚召拜禮部右侍郎尋轉左數與<lb/>
　尚書毛澄汪俊力争大禮俊去國一鵬署部事而趣<lb/>
　建獻帝廟甚亟一鵬集廷臣上議曰前世入繼之君<lb/>
　間有本生立廟園陵及京師者第嵗時遣官致祀尋<lb/>
　亦奏罷然猶見非當時取議後代若立廟大内而親<lb/>
　享之從古以來未有也臣等寧得罪陛下不欲陛下<lb/>
<pb n="22b"/>
　失禮於天下後世今張璁桂萼之言曰繼統公立後<lb/>
　私又曰統為重嗣為輕竊惟正統所𫝊之謂宗故立<lb/>
　宗所以繼統立嗣所以承宗統之與宗初無輕重況<lb/>
　當我朝𫝊子之世而欲倣堯舜𫝊賢之例擬非其倫<lb/>
　又謂孝不在皇不皇而在考不考遂欲改稱孝宗為<lb/>
　皇伯考臣等厯稽前古未有神主稱皇伯考者惟天<lb/>
　子稱諸王曰王伯叔父則有之非可加於宗廟也前<lb/>
　此稱本生皇考實裁自聖心乃謂臣等留一皇字以<lb/>
<pb n="23a"/>
　覘陛下又謂百皇字不足當父子之名何肆言無忌<lb/>
　至此乞速罷建室之議立廟安陸下璁萼等法司案<lb/>
　治帝報曰朕起親藩奉宗祀豈敢違越但本生皇考<lb/>
　寢園逺在安陸於卿等安乎命下再四爾等欺朕冲<lb/>
　嵗黨同執違敗父子之情傷君臣之義往且勿問其<lb/>
　奉先殿西室亟修葺盡朕嵗時追逺之情時嘉靖三<lb/>
　年四月也踰月手勅名奉先殿西室為觀德殿遂命<lb/>
　一鵬偕中官賴義京山侯崔元迎獻帝神主於安陸<lb/>
<pb n="23b"/>
　一鵬等復上言歴考前史並無自寢園迎主入大内<lb/>
　者此天下後世觀瞻所係非細故也且安陸為恭穆<lb/>
　啟封之疆神靈所戀又陛下龍興之地王氣所鍾故<lb/>
　我太祖重中都太宗重留都皆以王業所基永修世<lb/>
　祀伏乞陛下俯納羣言改題神主奉安故宫為百世<lb/>
　不遷其觀德殿中則設神位香几以慰孝思則本生<lb/>
　之情既隆正統之義亦盡奏入不納一鵬乃行比還<lb/>
　朝則廷臣已伏闕復争朝事大變而給事中陳洸譸<lb/>
<pb n="24a"/>
　張尤甚一鵬抗疏曰大禮之議斷自聖心正統本生<lb/>
　昭然不紊而洸妄謂陛下誕生於孝宗沒後三年嗣<lb/>
　位於武宗没後二月無從授受其說尤為不經謹案<lb/>
　春秋以受命為正始故魯隱公上無所承内無所受<lb/>
　則不書即位今陛下承武宗之遺詔奉昭聖之懿㫖<lb/>
　正合春秋之義而洸謂孰從授受是以陛下為不得<lb/>
　正始也洸本小人不痛加懲艾無以杜效尤之漸不<lb/>
　聽<lb/>
<pb n="24b"/>
　蔣冕𫝊大禮議起冕固執為人後之說與廷和等力<lb/>
　争之帝始而婉諭繼以謙讓冕執議不回及廷和罷<lb/>
　政冕當國帝愈欲尊崇所生逐禮部尚書汪俊以怵<lb/>
　冕而用席書代之且召張璁桂萼物情甚沸冕乃抗<lb/>
　疏極諌曰陛下嗣承丕基固因倫序素定然非聖母<lb/>
　昭聖皇太后懿㫖與武宗皇帝遺詔則將無所受命<lb/>
　今既受命於武宗自當為武宗之後特兄弟之名不<lb/>
　可紊故但兄武宗考孝宗母昭聖而於孝廟武廟皆<lb/>
<pb n="25a"/>
　稱嗣皇帝稱臣稱御名以示繼統承祀之義今乃欲<lb/>
　為本生父母立廟奉先殿側臣雖至愚斷斷知其不<lb/>
　可自古人君嗣位謂之承祧踐祚皆指宗祀而言禮<lb/>
　為人後者惟大宗以大宗尊之統也亦主宗廟祭祀<lb/>
　而言自漢至今未有為本生父母立廟大内者漢宣<lb/>
　帝為叔祖昭帝後止立所生父廟於葬所光武中興<lb/>
　本非承統平帝亦止立四親廟於章陵宋英宗父濮<lb/>
　安懿王亦止即園立廟陛下先年有㫖立廟安陸與<lb/>
<pb n="25b"/>
　前代適同得其當矣豈可既奉大宗之祀又兼奉小<lb/>
　宗之祀夫情既重於所生義必不專於所後將孝武<lb/>
　二廟之靈安所托乎竊思獻帝之靈亦將不能安雖<lb/>
　聖心亦自不能安也邇者復允汪俊之去趣張璁桂<lb/>
　萼之來人心益駭是日廷議建廟天本晴明忽變陰<lb/>
　晦至暮風雷大作天意如此陛下可不思變計哉因<lb/>
　力求去帝得疏不恱猶以大臣故優詔答之未幾復<lb/>
　請罷建廟之議且乞休疏中再以天變為言帝益不<lb/>
<pb n="26a"/>
　恱<lb/>
　　　　蕙田案明大禮議𤼵端持正莫如楊廷和毛<lb/>
　　　　澄斟酌盡善莫如汪俊吳一鵬蔣冕皆侃侃<lb/>
　　　　不阿據經證史堪與宋程子司馬公之言並<lb/>
　　　　立不刋<lb/>
　鄒守益傳嘉靖三年二月帝欲去興獻帝本生之稱<lb/>
　守益疏諌忤㫖被責踰月復上疏曰陛下欲隆本生<lb/>
　之恩屢下羣臣㑹議羣臣據禮正言致蒙詰讓昔曾<lb/>
<pb n="26b"/>
　元以父寢疾憚於易簀葢愛之至也而曽子責之曰<lb/>
　姑息魯公受天子禮樂以祀周公葢尊之至也而孔<lb/>
　子傷之曰周公其衰矣臣願陛下勿以姑息事獻帝<lb/>
　而使後世有其衰之歎且羣臣援經證古欲陛下專<lb/>
　意正統此皆為陛下惠謀乃不察而督過之謂忤且<lb/>
　慢臣歴觀前史如冷褒段猶之徒當時所謂忠愛後<lb/>
　世所斥以為邪媚也師丹司馬光之徒當時所謂欺<lb/>
　慢後世所仰以為正直也後之視今猶今之視古望<lb/>
<pb n="27a"/>
　陛下不吝改過帝大怒下詔獄拷掠謫廣德州判官<lb/>
　何孟春傳先是大禮議起孟春在雲南聞之上疏言<lb/>
　前世帝王自旁支入奉大統推尊本生得失之迹具<lb/>
　載史冊宣帝不敢加號於史皇孫光武不敢加號於<lb/>
　南頓君晉元帝不敢加號於恭王抑情守禮宋司馬<lb/>
　光所謂當時歸美後世頌聖者也哀安桓靈乃追尊<lb/>
　其父祖犯義侵禮司馬光所謂取譏當時見非後世<lb/>
　者也儀禮喪服為人後者𫝊曰何以三年也受重者<lb/>
<pb n="27b"/>
　必以尊服服之為人後者為其父母報𫝊曰何以期<lb/>
　也不二斬也重大宗者降其小宗也夫父母天下莫<lb/>
　隆焉至繼大宗則殺其服而移於所後之親葢名之<lb/>
　不可以二也為人後者為之子不敢復顧私親聖人<lb/>
　制禮尊無二上若恭敬之心分於彼則不得專於此<lb/>
　故也臣伏覩前詔陛下稱先皇帝為皇兄誠於獻王<lb/>
　稱皇叔如宋王珪司馬光所云亦已愜矣而議者或<lb/>
　不然何也天下者太祖之天下也自太祖𫝊至孝宗<lb/>
<pb n="28a"/>
　孝宗𫝊至先皇帝特簡陛下授之大業獻王雖陛下<lb/>
　天性至情然而所以光臨九重富有四海子子孫孫<lb/>
　萬世南面者皆先皇帝之德孝宗之所貽也臣故願<lb/>
　以漢宣光武晉元三帝為法若非古之名不正之號<lb/>
　非臣願於陛下也及孟春官吏部則已尊本生父母<lb/>
　為興獻帝興國太后繼又改稱本生皇考恭穆獻皇<lb/>
　帝本生聖母章聖皇太后孟春三上疏乞從初詔皆<lb/>
　不省於是帝益入張璁桂萼等言復欲去本生二字<lb/>
<pb n="28b"/>
　璁方盛氣列上禮官欺妄十三事且斥為朋黨孟春<lb/>
　偕九卿秦金等具疏𤼵十三難以辨折璁疏入留中<lb/>
　其時詹事翰林給事御史及六部諸司大理行人諸<lb/>
　臣各具疏争並留中不下羣情益洶洶㑹朝方罷孟<lb/>
　春倡言於衆曰憲宗朝百官哭文華殿争慈懿皇太<lb/>
　后葬禮憲宗從之此國朝故事也修撰楊慎曰國家<lb/>
　養士百五十年仗節死義正在今日編修王元正給<lb/>
　事中張翀等遂遮留羣臣於金水橋南謂今日有不<lb/>
<pb n="29a"/>
　力争者必共擊之孟春金獻民徐文華復相號召於<lb/>
　是九卿則尚書獻民及秦金趙鑑趙璜俞琳侍郎孟<lb/>
　春及朱希周劉玉都御史王時中張潤寺卿汪舉潘<lb/>
　希曽張九叙吳祺通政張瓚陳霑少卿徐文華及張<lb/>
　縉蘇民金瓚府丞張仲賢通政參議葛禬寺丞袁宗<lb/>
　儒凡二十有三人翰林則掌詹事府侍郎賈詠學士<lb/>
　豐熈侍講張璧修撰舒芬楊惟聰姚淶張衍慶編修<lb/>
　許成名劉棟張潮崔桐葉桂章王三錫余承勲陸釴<lb/>
<pb n="29b"/>
　王相應良王思檢討金臯林時及慎元正凡二十有<lb/>
　二人給事中則張翀劉濟安磐張漢卿張原謝蕡毛<lb/>
　玉曹懐張嵩王瑄張□鄭一鵬黄重李錫趙漢陳時<lb/>
　明鄭自璧裴紹宗韓楷黄臣胡納凡二十有一人御<lb/>
　史則王時柯余翺葉竒鄭本公楊樞劉潁祁杲杜民<lb/>
　表楊瑞張英劉謙亨許中陳克宅譚纘劉翀張録郭<lb/>
　希愈蕭一中張恂倪宗嶽王璜沈教鍾卿宻胡瓊張<lb/>
　濂何鰲張曰韜藍田張鵬翰林有孚凡三十人諸司<lb/>
<pb n="30a"/>
　郎官吏部則郎中余寛党承志劉天民員外郎馬理<lb/>
　徐一鳴劉勲主事應大猷李舜臣馬冕彭澤張鵾司<lb/>
　務洪伊凡十有二人戸部則郎中黄待顯唐昇賈繼<lb/>
　之楊易楊淮胡宗明栗登党以平何巖馬朝卿員外<lb/>
　郎申良鄭漳顧可久婁志德主事徐嵩張庠髙奎安<lb/>
　璽王尚志朱藻黄一道陳儒陳騰鸞髙登程旦尹嗣<lb/>
　忠郭日休李録周詔戴亢<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>宗周邱其仁祖琚張希<lb/>
　尹司務金中夫檢校丁律凡三十有六人禮部則郎<lb/>
<pb n="30b"/>
　中余才汪必東張<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>張懷員外郎翁磐李文中張澯<lb/>
　主事張鏜豐坊仵瑜丁汝䕫臧應奎凡十有二人兵<lb/>
　部則郎中陶滋賀縉姚汝臯劉淑相萬潮員外郎劉<lb/>
　漳楊儀王德明主事汪溱黄嘉賔李春芳盧襄華鑰<lb/>
　鄭曉劉一正郭持平余禎陳賞司務李可登劉從學<lb/>
　凡二十人刑部則郎中相世芳張峩詹潮胡璉范録<lb/>
　陳力張大輪葉應驄白轍許路員外郎戴欽張儉劉<lb/>
　士竒主事祁敕趙廷松熊宇何鰲楊濓劉仕蕭樟顧<lb/>
<pb n="31a"/>
　鐸王國光汪嘉㑹殷承叙陸銓錢鐸方一蘭凡二十<lb/>
　有七人工部則郎中趙儒葉寛張子衷汪登劉璣江<lb/>
　珊員外郎金廷瑞范鏓龎淳主事伍餘福張鳳來張<lb/>
　羽車純蔣珙鄭騮凡十有五人大理之屬則寺正母<lb/>
　德純蔣同仁寺副王暐劉道評事陳大綱鍾雲瑞王<lb/>
　光濟張徽王天民鄭重杜鸞凡十有一人俱跪伏左<lb/>
　順門帝命司禮中官諭退衆皆曰必得俞㫖乃敢退<lb/>
　自辰至午凡再𫝊諭猶跪伏不起帝大怒遣錦衣先<lb/>
<pb n="31b"/>
　執為首者於是豐熈張翀余翺余寛黄待顯陶滋相<lb/>
　世芳母德純八人並繫詔獄楊慎王元正乃撼門大<lb/>
　哭衆皆哭聲震闕廷帝益怒命收繫四品以下官若<lb/>
　干人而令孟春等待罪翼日編修王相等十八人俱<lb/>
　杖死熈等及慎元正俱謫戍<lb/>
　豐熈𫝊大禮議起熈偕禮官數力争及召張璁桂萼<lb/>
　為學士方獻夫為侍讀學士熈昌言於朝曰此冷襃<lb/>
　段猶流也吾輩可與並立耶抗疏請歸不允既而尊<lb/>
<pb n="32a"/>
　稱禮定卜日上恭穆獻皇帝謚冊熈等疏諌曰大禮<lb/>
　之議頒天下三年矣乃以一二人妄言欲去本生之<lb/>
　稱專隆鞠育之報臣等聞命驚惶罔知攸措竊惟陛<lb/>
　下為宗廟神人之主必宗廟之禮加隆斯繼統之義<lb/>
　不失若乖先王之禮貽後世之譏豈不重累聖德哉<lb/>
　不得命<lb/>
　石珤𫝊帝欲以奉先殿側别建一室祀獻帝珤抗疏<lb/>
　言其非禮及廷臣伏闕泣争珤與毛紀助之無何大<lb/>
<pb n="32b"/>
　禮議定紀去位珤復諌曰夫孝宗皇帝與昭聖皇太<lb/>
　后乃陛下骨肉至親也今使踈賤讒佞小人輒行離<lb/>
　間但知希合取寵不復為陛下體察兹孟冬時享在<lb/>
　邇陛下登獻拜越如親見之寧不少動於中乎夫事<lb/>
　亡如事存陛下承列聖之統以總百神臨萬方焉得<lb/>
　不加慎重顧聽細人之說干不易之典哉帝得奏不<lb/>
　悦戒勿復言<lb/>
　朱希周傳是時張璁桂萼已召至益交章請去本生<lb/>
<pb n="33a"/>
　之號帝恱從之趣禮官具上冊儀希周率郎中余才<lb/>
　汪必東等疏諌曰陛下考孝宗母昭聖三年矣而更<lb/>
　定之論忽從中出則明詔為虚文不足信天下祭告<lb/>
　為凟禮何以感神祗且本生非貶詞也不妨正統而<lb/>
　親親之義寓焉何嫌於此而必欲去之以滋天下之<lb/>
　議<lb/>
　徐文華𫝊時方議興獻禮文華數偕諸大臣力争明<lb/>
　年七月復倡廷臣伏闕哭諌及改題廟主文華諌曰<lb/>
<pb n="33b"/>
　孝宗有祖道焉不可以伯考稱武宗有父道焉不可<lb/>
　以兄稱不若直稱曰孝宗敬皇帝武宗毅皇帝猶兩<lb/>
　全無害也疏入再命奪俸<lb/>
　薛蕙𫝊嘉靖二年廷臣數争大禮與張璁桂萼等相<lb/>
　持不下蕙撰為人後解為人後辨及撰璁萼所論七<lb/>
　事合數萬言上於朝解有上下二篇推明大宗義其<lb/>
　辨曰陛下繼祖體而承嫡統合於為人後之義坦然<lb/>
　無疑乃有二三臣者詭經畔禮上惑聖聪夫經傳纎<lb/>
<pb n="34a"/>
　悉之指彼未能覩其十一遽欲逞小慧騁夸詞可謂<lb/>
　不知而作者也其曰陛下為獻帝不可奪之嫡嗣案<lb/>
　漢石渠議曰大宗無後族無庶子己有一適子當絶<lb/>
　父嗣以後大宗否戴聖云大宗不可絶禮言適子不<lb/>
　為後者不得先庶子耳族無庶子則當絶父以後大<lb/>
　宗晉范德曰廢小宗昭穆不亂廢大宗昭穆亂矣先<lb/>
　王所以重大宗也豈得不廢小宗以重大宗乎夫人<lb/>
　子雖有適庶其親親之心一也而禮適子不為後庶<lb/>
<pb n="34b"/>
　子得為後者此非親其父母有厚薄也直繫於𫝊重<lb/>
　收族不同耳今之言者不知推本祖禰惟及其父母<lb/>
　而止此弗忍薄其親忍遺其祖也其曰為人後者為<lb/>
　之子乃漢儒邪說案此踵歐陽修之謬也夫為人後<lb/>
　者為之子其言出於公羊固漢儒所傳者然於儀禮<lb/>
　實相表裏古今以為折衷未有異論者也藉若修之<lb/>
　說其悖禮甚矣禮為人後者斬衰三年此子於父母<lb/>
　之喪也以其父母之喪服之非為之子而何其言之<lb/>
<pb n="35a"/>
　悖禮一也𫝊言為所後者之祖父母妻妻之父母昆<lb/>
　弟昆弟之子若子其若子者由為之子故耳𫝊明言<lb/>
　若子今顧曰不為之子其言之悖禮二也且為人後<lb/>
　者不為之子然則稱謂之間將不曰父而仍曰伯父<lb/>
　叔父乎其言之悖禮三也又立後而不為之子則古<lb/>
　立後者皆未嘗實子之而姑偽立是人也是聖人偽<lb/>
　教人以立後而實則無後焉耳其言之悖禮四也夫<lb/>
　無後者重絶祖考之紀故立後以奉之今所後既不<lb/>
<pb n="35b"/>
　得而子則祖考亦不得而孫矣豈可以入其廟而奉<lb/>
　其祀乎其言之悖禮五也由此觀之名漢臣以邪說<lb/>
　無乃其自名耶抑二三臣者亦自度其說之必窮也<lb/>
　於是又為遁辭以倡之曰夫統與嗣不同陛下之繼<lb/>
　二宗當繼統而不繼嗣此一言者將欲以盡廢先王<lb/>
　為人後之義與則尤悖禮之甚者也然其牽合附㑹<lb/>
　眩於名實茍不辨而絶之殆將為後世禍矣夫禮為<lb/>
　大宗立後者重其統也重其統不可絶乃為之立後<lb/>
<pb n="36a"/>
　至於小宗不為之後者統可以絶則嗣可以不繼也<lb/>
　是則以繼統故繼嗣繼嗣所以繼統也故禮為人後<lb/>
　言繼嗣也後大宗言繼統也統與嗣非有二也其何<lb/>
　不同之有自古帝王入繼者必明為人後之義而後<lb/>
　可以繼統葢不為後則不成子也若不成子夫安所<lb/>
　得統而繼之故為後也者成子也成子而後繼統又<lb/>
　將以絶同宗覬覦之心焉聖人之制禮也不亦善乎<lb/>
　抑成子而後繼統非獨為人後者爾也禮無生而貴<lb/>
<pb n="36b"/>
　者雖天子諸侯之子茍不受命於君父亦不敢自成<lb/>
　尊也春秋重授受之義以為為子受之父為臣受之<lb/>
　君故榖梁子曰臣子必受君父之命斯義也非直尊<lb/>
　君父也亦所以自尊焉耳葢尊其君父亦將使人之<lb/>
　尊己也如此則義禮明而禍亂亡今說者謂倫序當<lb/>
　立斯立已是惡知禮與春秋之意哉若夫前代之君<lb/>
　間有弟終而兄繼姪終而伯叔父繼者此遭變不正<lb/>
　者也然多先君之嗣先君於己則考也己於先君則<lb/>
<pb n="37a"/>
　子也故不可考後君而亦無兩統二父之嫌若晉之哀<lb/>
　帝唐之宣宗是也其或諸王入嗣則未有仍考諸王而<lb/>
　不考天子者也陛下天倫不先於武宗正統不自於獻<lb/>
　帝是非予奪至為易辨而二三臣者猥欲比於遭變不<lb/>
　正之舉故曰悖禮之尤者也其他所辨七事亦率倣此<lb/>
　書奏天子大怒下鎮撫司考訊己貰出之奪俸三月<lb/>
　　　　蕙田案薛辨繼統不繼嗣最精<lb/>
　楊慎𫝊少師廷和子也嘉靖三年帝納桂萼張璁言<lb/>
<pb n="37b"/>
　召為翰林學士慎偕同列三十六人上言臣等與萼<lb/>
　輩學術不同議論亦異臣等所執者程頥朱熹之說<lb/>
　也萼等所執者冷褒段猶之餘也今陛下既超擢萼<lb/>
　輩不以臣等言為是臣等不能與同列願賜罷斥<lb/>
　安磐𫝊世宗踐祚起故官帝手詔欲加興獻帝皇號<lb/>
　磐言興藩國也不可加於帝號之上獻諡法也不可<lb/>
　加於生存之母本生所後勢不俱尊大義私恩自有<lb/>
　輕重㑹廷臣多力争事得且止帝驛召席書桂萼等<lb/>
<pb n="38a"/>
　磐請斥之以謝天下且言今欲别立一廟於大内是<lb/>
　明知恭穆不可入太廟矣夫孝宗既不得考恭穆又<lb/>
　不得入是無考也世豈有無考之太廟哉此其說之<lb/>
　自相矛盾者也不聽<lb/>
　鄭本公𫝊帝欲考興獻帝立廟禁中本公偕同官力<lb/>
　争謂陛下潛邸之日則為孝宗之姪興獻王之子臨<lb/>
　御之日則為孝宗之子興獻帝之姪可兩言決也至<lb/>
　立廟大内實為不經獻帝之靈既不得入太廟又空<lb/>
<pb n="38b"/>
　去一國之祀而託享於大内焉陛下享太廟其文曰<lb/>
　嗣皇帝於獻帝之廟又當何稱愛敬精誠兩無所屬<lb/>
　獻帝將蹙然不安帝怒責其朋言亂政奪俸三月<lb/>
嘉靖四年五月庚辰作世廟祀獻皇帝<lb/>
　楊言𫝊奸人何淵請建世室言與廷臣争不聽言復<lb/>
　抗章曰祖宗身有天下大宗也君也獻皇帝舊為藩<lb/>
　王小宗也臣也以臣並君亂天下大分以小宗並大<lb/>
　宗干天下正統獻帝雖有盛德非若周文武創王業<lb/>
<pb n="39a"/>
　也欲襲世宗名舛矣如以獻帝為自出之帝是前無<lb/>
　祖以獻帝為禰而宗之是後無孝武二帝陛下前既<lb/>
　罪醫士劉惠之言今乃納淵之說前既俞禮卿席書<lb/>
　之議今乃咈書之言臣不知其何謂也<lb/>
嘉靖四年十二月辛丑大禮集議成頒示天下<lb/>
五年九月乙亥章聖皇太后有事於世廟冬十月辛亥<lb/>
朔親享如太廟禮<lb/>
　石珤𫝊及世廟成帝欲奉章聖皇太后謁見張璁桂<lb/>
<pb n="39b"/>
　萼力主之禮官劉龍等争不得諸輔臣以為言帝不<lb/>
　報趣具儀珤乃上疏曰陛下欲奉皇太后謁見世廟<lb/>
　臣竊以為從令固孝而孝有大於從令者臣誠不敢<lb/>
　阿諛以誤君上竊惟祖宗家法后妃已入宫未有無<lb/>
　故復出者且太廟尊嚴非時享祫祭雖天子亦不輕<lb/>
　入況后妃乎璁輩所引廟見之禮今奉先殿是也聖<lb/>
　祖神宗行之百五十年己為定制中間納后納妃不<lb/>
　知凡幾未有敢議及者何至今日忽倡此議彼容恱<lb/>
<pb n="40a"/>
　佞臣豈有忠愛之實而陛下乃欲聽之乎且陰陽有<lb/>
　定位不可侵越陛下為天地百神之主致母后無故<lb/>
　出入太廟街門是坤行乾事陰侵陽位不可之大者<lb/>
　也臣豈不知君命當承第恐上累聖德是以不敢順<lb/>
　㫖曲從以成君父之過負覆載之德也奏入帝大愠<lb/>
　明史紀事本末嘉靖六年費宏等定議世廟樂舞止<lb/>
　用文舞隨堂何淵上言世廟樂舞未備下禮部集議<lb/>
　侍郎劉龍等議宜仍舊帝諭輔臣再議大學士楊一<lb/>
<pb n="40b"/>
　清賈詠翟鑾上言漢髙帝以武功定天下故奏武德<lb/>
　文始舞惠文二帝不尚武功故止用文治昭德世廟<lb/>
　止用文舞亦此意也不為闕典張璁獨上言王制有<lb/>
　曰祭用生者皇上身為天子尊獻王為天子父宜以<lb/>
　天子禮樂祀之缺一不可且天子八佾為人六十有<lb/>
　四諸侯六佾為人三十有六國朝太廟文武佾各八<lb/>
　計百有二十八人王國宗廟文武佾各六計七十有<lb/>
　二人獻王在藩封時固用七十有二人今乃六十有<lb/>
<pb n="41a"/>
　四可乎以天子父不得享天子禮樂何以式四方法<lb/>
　萬世帝從之<lb/>
　國朝典彚嘉靖十四年正月諭大學士李時等曰世<lb/>
　廟廹近河水今擬重建於太廟左方命於太廟東南<lb/>
　隙地相度二月初建九廟<lb/>
嘉靖七年六月明倫大典成頒示天下癸夘定議禮諸<lb/>
臣罪追削楊廷和等籍七月己夘追尊孝惠皇太后為<lb/>
太皇太后恭穆獻皇帝為恭睿淵仁寛穆純聖獻皇帝<lb/>
<pb n="41b"/>
辛巳尊章聖皇太后為章聖慈仁皇太后<lb/>
十年十二月戊子御史喻希禮石金因修醮請宥議禮<lb/>
諸臣罪下錦衣衛獄<lb/>
十五年冬十月己亥更定世廟為獻皇帝廟<lb/>
十七年六月丙辰定明堂大饗禮九月辛巳上太宗廟<lb/>
號成祖獻皇帝廟號睿宗神主祔太廟躋武宗上辛卯<lb/>
大享上帝於元極寶殿以睿宗配<lb/>
四十四年六月甲戌芝生睿宗原廟柱告廟受賀遂建<lb/>
<pb n="42a"/>
玉芝宫冬十一月戊申奏安獻皇帝后神主於玉芝宫<lb/>
禮志獻皇帝廟嘉靖二年四月始命興獻帝家廟享祀<lb/>
樂用八佾初禮官議廟制未決監生何淵上書請立世<lb/>
室於太廟東禮部尚書汪俊等皆謂不可帝諭奉先殿<lb/>
側别立一室以盡孝思禮官集議言為本生父立廟大<lb/>
内古所未有唯漢哀為定陶共王建廟京師不可為法<lb/>
詹事石珤等亦言不可不聽葺奉慈殿後為觀德殿以<lb/>
奉之四年四月淵己授光禄寺署丞復上書請立世室<lb/>
<pb n="42b"/>
崇祀皇考於太廟禮部尚書席書等議天子七廟周文<lb/>
武並有功德故立文武世室於三昭穆之上獻皇帝追<lb/>
稱帝號未為天子淵妄為諛詞乞寢其奏帝令再議書<lb/>
等言將置主於武宗上則武宗君也分不可僭置武宗<lb/>
下則獻皇叔也神終未安時廷臣於稱考稱伯異同相<lb/>
半至議祔廟無一人以為可者學士張璁桂萼亦皆以<lb/>
為不可書復宻疏争之帝不聽復令㑹議乃凖漢宣故<lb/>
事於皇城内立一禰廟如文華殿制籩豆樂舞一用天<lb/>
<pb n="43a"/>
子禮帝親定其名曰世廟五年七月諭工部以觀德殿<lb/>
窄隘欲别建於奉先殿左尚書趙璜謂不可不聽乃建<lb/>
於奉先之東曰崇先殿十三年命易承天家廟曰隆慶<lb/>
殿十五年以避渠道遷世廟更號曰獻皇帝廟遂改舊<lb/>
世廟曰景神殿寢殿曰永孝殿十七年以豐坊請稱宗<lb/>
以配明堂禮官不敢違集議者久之言古者父子異昭<lb/>
穆兄弟同世數故殷有四君一世而同廟宋太祖太宗<lb/>
同居昭位今皇考與孝宗當同一廟遂奉獻皇帝祔太<lb/>
<pb n="43b"/>
廟二十二年更新太廟廷議睿宗孝宗並居一廟同為<lb/>
昭帝責諸臣不竭忠任事寢其議己而左庶子江汝璧<lb/>
請遷皇考廟於穆廟首以當將來世室與成祖廟並峙<lb/>
右贊善郭希顔又欲於太祖廟文世室外止立四親廟<lb/>
而祧孝宗武宗以禮臣斥其妄而止二十四年六月新<lb/>
太廟成遂奉睿宗於太廟之左第四序躋武宗上而罷<lb/>
特廟之祀四十四年以舊廟柱産芝更號曰王芝宫定<lb/>
日供時享儀穆宗初因禮臣請乃罷時享及節序忌辰<lb/>
<pb n="44a"/>
有事奉告之祭但進日供而已隆慶元年禮科王治請<lb/>
罷獻皇祔廟而專祀之世廟章下所司萬厯九年禮科<lb/>
丁汝謙請仍專祭玉芝宫復奉宣宗帝后冠服於太廟<lb/>
帝責汝謙妄議謫外任天啟元年太常少卿李宗延奏<lb/>
祧廟議言睿宗入廟世宗無窮之孝思也然以皇上視<lb/>
之則逺矣俟光宗升祔時或從舊祧或從新議葢在孝<lb/>
子固以恩事親而在仁人當以義率祖章下禮部卒不<lb/>
能從<lb/>
<pb n="44b"/>
　　　　蕙田案春秋書躋僖公左氏曰子雖齊聖不<lb/>
　　　　先父食公羊曰先禰而後祖也榖梁曰先親<lb/>
　　　　而後祖也三𫝊同辭目為逆祀聖人惡之矣<lb/>
　　　　古者之斷乎是有二其一曰諸侯不敢祖天<lb/>
　　　　子大夫不敢祖諸侯曰庶子不繼祖與禰曰<lb/>
　　　　封君之子不臣諸父而臣昆弟封君之孫盡<lb/>
　　　　臣諸父昆弟曰公子不得禰先君曰族人不<lb/>
　　　　得以其戚戚君曰旁期之服諸侯絶此君臨<lb/>
<pb n="45a"/>
　　　　臣臣奉君之道也非是則不可以國其一曰<lb/>
　　　　為人後者為之子在天子諸侯雖繼弟繼兄<lb/>
　　　　之子昔甞君道臨乎己而北面事之孰敢不<lb/>
　　　　為臣子此亦臣子之分而重大統之義也非<lb/>
　　　　是則人懷覬覦之心漢哀帝躬承大統而又<lb/>
　　　　以己後定陶共王明世宗躬承大統而又以<lb/>
　　　　已後興獻王在大夫宗法且不可以貳其失<lb/>
　　　　審矣況加孝宗以皇伯絶其統也躋興獻於<lb/>
<pb n="45b"/>
　　　　武宗之上又逆祀也璁萼之罪何誅<lb/>
　　　　　　　　　　右明世宗<lb/>
　　　　蕙田案宗法為後所以繼嗣而重大宗也禮<lb/>
　　　　繼嗣者必擇同宗昭穆相當者而立之故曰<lb/>
　　　　為人後者為之子降其父母期此嗣立之常<lb/>
　　　　法雖百世不易葢為後即為子也為子則所<lb/>
　　　　生父稱之曰伯叔父可也先儒之論曰設所<lb/>
　　　　後父與所生父並坐一室而子立其側稱所<lb/>
<pb n="46a"/>
　　　　後父曰父自不得又稱所生父曰父宜改稱<lb/>
　　　　伯叔父明矣改稱辨嫌也推存例亡並用是<lb/>
　　　　道也古宗法專為大夫不敢祖諸侯而設推<lb/>
　　　　大夫禮未甞不可至於天子諸侯故文略而<lb/>
　　　　義備由漢己後外藩承統朝臣相與力競者<lb/>
　　　　莫如宋濮議明大禮集議宋英宗之後仁宗<lb/>
　　　　也即考仁宗故不當考濮王明世宗之後武<lb/>
　　　　宗也上考孝宗故不當考興獻王惟宣帝光<lb/>
<pb n="46b"/>
　　　　武皆不加帝號於祖父揆諸古義近矣光武<lb/>
　　　　上承孝元重繼統之義也若夫以叔父繼兄<lb/>
　　　　子如唐宣宗之立為皇太叔即位於柩前視<lb/>
　　　　前嗣立之法又變晉元帝詔曰吾雖上繼世<lb/>
　　　　祖然於懷愍皇帝皆北面稱臣今祠太廟不<lb/>
　　　　親執觴酌而令有司行事於情理不安乃行<lb/>
　　　　親獻元帝繼愍帝為君不同嗣立而是詔於<lb/>
　　　　禮則合矣綜而論之父子有親君臣有義大<lb/>
<pb n="47a"/>
　　　　倫有定是故藩王繼統如所後而昭穆相當<lb/>
　　　　也則父其所後如所後者而昭穆不相當則<lb/>
　　　　以臣道奉其所後之帝臣道即同子道而不<lb/>
　　　　必定泥於父母之稱及乎祔廟其或如古之<lb/>
　　　　九廟則以其班祔昭穆之廟在廟之中同堂<lb/>
　　　　異室以先後為序同堂則昭穆之倫也先後<lb/>
　　　　則君臣之分也昭自為昭穆自為穆但以昭<lb/>
　　　　穆分世次不以昭穆為尊卑其或如後世之<lb/>
<pb n="47b"/>
　　　　廟制也則專以繼立之先後為序臣必不可<lb/>
　　　　先君猶之子必不可先父其義一也天下之<lb/>
　　　　正統斷然以君臣為重也然而古今持議毎<lb/>
　　　　在追尊生父稱號立廟之際夫尊卑疏戚之<lb/>
　　　　屬既有不同而本生伯叔父之稱可以義起<lb/>
　　　　如宋英宗于濮王仁宗以兄弟之子育之宫<lb/>
　　　　中則稱以伯父可也必欲以考稱之則薄矣<lb/>
　　　　明世宗于獻王既遵祖訓兄終弟及之義則<lb/>
<pb n="48a"/>
　　　　考孝宗而稱獻王以叔父可也必欲以考稱<lb/>
　　　　之則私矣漢宣帝以兄孫入繼既不可以考<lb/>
　　　　昭帝又不可以直考史皇孫則於所祭之地<lb/>
　　　　祝辭稱皇考而公言之曰本生皇考可也必<lb/>
　　　　欲稱叔伯考則嫌於無考矣此皆禮之權而<lb/>
　　　　可以義起者宋范鎮言於英宗曰凡稱帝若<lb/>
　　　　考若寢廟者皆非是此則禮之大經不可不<lb/>
　　　　秉而昔之大儒名臣所守死以争之其義炳<lb/>
<pb n="48b"/>
　　　　若日星焉又惡可以隨時假借乎哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考巻一百六<lb/>
</p>
<p>
</p>
  </div>
</body>
</text>
</TEI>
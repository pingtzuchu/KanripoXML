<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百四十</head> <lb/>
    <p>
<pb n="1a"/>
欽定四庫全書<lb/>
　五禮通考卷一百四十<lb/>
　　　　　　　　　　　刑部尚書秦蕙田撰<lb/>
　　嘉禮十三<lb/>
　　　朝禮<lb/>
宋書禮志漢以髙帝十月定秦且為歲首至武帝雖改<lb/>
用夏正然朔猶常饗會如元正之儀魏晉則冬至日受<lb/>
萬國及百寮稱賀因小會其儀亞於歲旦晉有其注<lb/>
<pb n="1b"/>
晉書樂志冬至初歲小會歌<hi>張華</hi>
　日月不留四氣回周節慶代序萬國同休庻允羣后<lb/>
　奉夀升朝我有夀禮式宴百寮繁肴綺錯㫖酒泉渟<lb/>
　笙鏞和奏磬管流聲上隆其愛下盡其心宣其壅滯<lb/>
　訓之徳音乃宣乃訓配享交泰永戴仁風長撫無外<lb/>
　邱氏濬曰案此後世冬至行朝賀禮之始蔡邕獨斷<lb/>
　曰冬至陽氣起君道長故賀夏至隂氣起君道衰故<lb/>
　不賀宋人於五月朔亦賀非是<lb/>
<pb n="2a"/>
　　　　蕙田案冬至朝賀於古無聞至魏晉始有之<lb/>
　　　　據晉宋禮志則是因漢有十月享會始移之<lb/>
　　　　冬至而漢儀無之也然蔡邕獨斷已有冬至<lb/>
　　　　陽氣起君道長故賀之説則似後漢先有之<lb/>
　　　　矣<lb/>
宋書禮志宋永初元年八月詔曰慶冬使或遣不役宜<lb/>
省今可悉停惟元正大慶不得廢耳郡縣遣冬使詣州<lb/>
及都督府者亦宜同停<lb/>
<pb n="2b"/>
冊府元龜後魏孝文太和十五年十一月丙戌初罷小<lb/>
歲賀<hi>小歲謂冬至</hi>
　　　　蕙田案隋禮儀志後齊天保元年皇太子監<lb/>
　　　　國在西林園冬會二年於北城第内冬會則<lb/>
　　　　後齊亦有冬會之禮而儀注未聞<lb/>
隋書禮儀志隋制正旦及冬至文物充庭<lb/>
　　　　蕙田案隋志全文已見正旦朝賀門不重載<lb/>
唐六典凡冬至大陳設如元正之儀其異者皇帝服通<lb/>
<pb n="3a"/>
天冠無諸州表奏祥瑞貢獻<lb/>
冊府元龜開元八年十一月中書門下奏曰伏以冬至<lb/>
一陽初生萬物潛動所以自古聖帝明王皆於此日朝<lb/>
萬國視雲物禮之大者莫逾是時其日亦祀圜丘皆令<lb/>
攝官行事質明既畢日出視朝國家以來更無改易縁<lb/>
新格將其日祀圜丘遂改用小冬至日受朝若親拜南<lb/>
郊受朝須改既令攝祭禮不可移伏請改正從之因勅<lb/>
自今冬至日受朝永為常式<lb/>
<pb n="3b"/>
十六年十一月乙巳日南至御含元殿受朝賀如常儀<lb/>
唐開元禮皇帝皇后正至受皇太子朝賀　皇帝皇后<lb/>
正至受皇太子妃朝賀　皇帝正至受羣臣朝賀<lb/>
　　　　蕙田案開元禮於開元二十年頒行其儀注<lb/>
　　　　全文已見正旦朝賀門惟冬至賀詞稱天正<lb/>
　　　　長至伏惟陛下如日之升宣制稱履長之慶<lb/>
　　　　皇帝受朝服通天冠絳紗袍不奏祥瑞貢物<lb/>
　　　　無諸方表為不同耳今不重載<lb/>
<pb n="4a"/>
冊府元龜二十二年閏十一月壬午朔日有食之是日<lb/>
長至停朝癸未御應天樓受朝賀<lb/>
文獻通考天寶三載十一月五日甲子冬至勅伏以昊<lb/>
天上帝義在尊嚴恭惟祀典毎用冬至既於是日有事<lb/>
圜丘更受朝賀實深兢愓自今以後冬至宜取以次日<lb/>
受朝仍永為常式<lb/>
　　　　蕙田案冬至既祀圜丘復受朝賀煩勞非體<lb/>
　　　　攝而行事尢非敬天之義不如以次日受朝<lb/>
<pb n="4b"/>
　　　　為便<lb/>
冊府元龜天寶十載十一月丙午冬至御觀風樓受朝<lb/>
賀<lb/>
肅宗乾元元年建子月戊戌冬至受朝賀禮畢朝聖皇<lb/>
於西宫　二年十一月丁亥冬至帝朝聖皇於興慶宫<lb/>
翌日受朝於含元殿<lb/>
代宗廣徳二年十一月甲寅是日長至御含元殿受朝<lb/>
賀<lb/>
<pb n="5a"/>
永泰元年十一月己未長至御含元殿受朝賀仗衛如<lb/>
常儀　二年十一月甲子長至含元殿下制大赦改元<lb/>
大歴宣制畢乃受朝賀<lb/>
大歴二年十一月己巳長至御含元殿受朝賀仗衛如<lb/>
常儀　三年十一月甲戌長至御含元殿受朝賀仗衛<lb/>
如常儀　八年閏十一月壬寅朔冬至御含元殿受朝<lb/>
賀仗衛如常儀　九年十一月甲戌長至御含元殿受<lb/>
朝賀仗衛如常儀　十年十一月丙午長至詔停賀邇<lb/>
<pb n="5b"/>
梁王葬期也　十一年十一月丁巳冬至御含元殿受<lb/>
朝賀仗衛如常儀　十三年十一月丁夘長至命有司<lb/>
祀昊天上帝於南郊不視朝戊辰上御含元殿朝賀仗<lb/>
衛如常儀<lb/>
德宗建中元年十一月丁丑日南至戊寅御含元殿受<lb/>
朝賀<lb/>
文獻通考建中二年十一月二十日勅宜以冬至日受<lb/>
朝賀<lb/>
<pb n="6a"/>
冊府元龜貞元七年十一月丁亥日南至不視朝　十<lb/>
一年十一月丙辰日南至不受朝賀　十五年十一月<lb/>
罷冬至朝賀以興兵討蔡州吳少誠也　十六年十一<lb/>
月罷冬王朝賀以襄王第五男薨廢朝<lb/>
憲宗元和三年十一月甲申日南至權停朝賀　六年<lb/>
十一月乙巳勅令今年冬至朝賀宜權停　八年十一<lb/>
月庚戌朔勅權停冬至朝賀<lb/>
穆宗長慶元年十一月丁酉以討鎮州權停今年冬至<lb/>
<pb n="6b"/>
朝賀<lb/>
文宗太和八年十一月庚申日南至宰臣率百寮等奉<lb/>
賀如常儀<lb/>
後唐莊宗同光元年十一月丁未日長至帝不受朝賀<lb/>
百官詣東上閤門拜表稱慶議者以為長至元會歲中<lb/>
之大朝斯為盛禮著於令式是日合陳樂懸排細仗一<lb/>
人當陽昭國容也兵興以來而斯禮或闕帝初一函夏<lb/>
不復唐典無故輟禮議者惜之<lb/>
<pb n="7a"/>
明宗天成元年十一月癸亥日南至帝御文徳殿百竂<lb/>
稱賀　二年十一月戊辰日南至百官詣閤門拜表稱<lb/>
賀　三年十月壬戌中書奏案貞元四年中書侍郎李<lb/>
泌奏冬至日受朝賀請准元日從之十一月癸酉冬至<lb/>
帝御崇元殿受朝賀仗衛如式　四年十一月己夘日<lb/>
長至帝御文明殿受朝賀樂懸仗衛如常儀<lb/>
長興元年十一月庚申日長至帝御文明殿受朝賀樂<lb/>
懸仗衛如常儀　二年十一月己丑日長至帝御文明<lb/>
<pb n="7b"/>
殿百竂稱賀　三年十一月甲子日長至帝御文明殿<lb/>
百竂稱賀<lb/>
末帝清泰元年十月庚子太常言冬至不視朝百竂表<lb/>
賀是日太府設表案席褥禮部進表至閤門班首一員<lb/>
跪奉表授閤門使羣臣俱拜舞蹈訖表入久之閤門使<lb/>
出宣曰履長之慶與卿等同之羣臣復拜舞訖而退<lb/>
晉髙祖天福三年十一月丙寅冬至帝御崇元殿受朝<lb/>
賀　五年十一月冬至帝受朝於崇元殿王公上夀列<lb/>
<pb n="8a"/>
二舞於樂懸之北舉觴奏元同之樂三爵奏文同之樂<lb/>
帝舉食文武歌昭徳之舞又歌成功之舞上舉四爵登<lb/>
歌作羣臣飲懸下樂作又奏龜茲樂一部以俟食畢<lb/>
周太祖廣順二年十一月己夘日南至帝御崇元殿羣<lb/>
臣服朝服稱賀退班於永福殿庭上夀賜羣臣酒三爵<lb/>
而罷　三年十一月乙酉日南至帝不受朝賀羣臣閤<lb/>
門拜表班退賜茶酒<lb/>
世宗顯徳元年十一月庚寅日南至帝不御殿文武百<lb/>
<pb n="8b"/>
竂詣閤拜表稱賀　三年十一月庚子日南至帝不御<lb/>
殿以宣懿皇后之䘮在近故也宰臣率百官詣閤門拜<lb/>
表稱賀　五年十一月辛亥日南至帝御崇元殿受朝<lb/>
賀金吾仗衛太常樂懸如儀禮畢宰臣率百竂常服詣<lb/>
永徳殿上夀而退<lb/>
宋史禮志宋承前代之制以元日五月朔冬至行大朝<lb/>
會之禮<lb/>
文獻通考太祖建隆元年十一月冬至上親征揚州不<lb/>
<pb n="9a"/>
受朝宰臣率百官詣行宫拜表稱賀<lb/>
乾德三年冬至受朝賀於文明殿帝服通天冠絳紗袍<lb/>
設宫懸仗衛如元會　四年冬至朝元殿受朝畢常服<lb/>
御大明殿羣臣上夀始用雅樂登歌二舞羣臣酒五行<lb/>
而罷毎行酒太官令奏巡周饋食稱食徧<lb/>
宋史太宗本紀太平興國二年十一月庚寅日南至帝<lb/>
始受朝<lb/>
樂志太平興國二年冬至上夀復用教坊樂<lb/>
<pb n="9b"/>
真宗本紀咸平三年十一月辛夘日南至御朝元殿受<lb/>
朝<lb/>
景德四年十一月戊辰日南至御朝元殿受朝<lb/>
仁宗本紀天聖七年十一月癸亥冬至率百官上皇太<lb/>
后夀於會慶殿遂御天安殿受朝<lb/>
明道元年冬十一月己夘冬至率百官賀皇太后於文<lb/>
徳殿御天安殿受朝<lb/>
禮志神宗元豐元年龍圖閣直學士史館修撰宋敏求<lb/>
<pb n="10a"/>
上朝會儀二篇令式四十篇詔頒行之<lb/>
　　　　蕙田案元正冬至大朝會儀注一篇已載正<lb/>
　　　　旦朝賀門其異於元正者惟不設貢物給事<lb/>
　　　　中位祥瑞案臣僚致詞則云晷運推移日南<lb/>
　　　　長至宣答則云履長之慶耳<lb/>
　　　　又案文獻通考太祖乾徳三年四年五年開<lb/>
　　　　寶二年三年太宗太平興國二年端拱元年<lb/>
　　　　淳化四年真宗咸平三年景德四年大中祥<lb/>
<pb n="10b"/>
　　　　符八年仁宗天聖七年明道元年神宗熙寧<lb/>
　　　　二年徽宗政和二年並冬會終汴京冬至朝<lb/>
　　　　賀之禮凡十五舉而已<lb/>
　陳隨隠上夀拜舞記凡冬至朝賀一十三拜一舞蹈<lb/>
　初百官面西立儀仗以下起居知閤次之次讀奏自<lb/>
　舍人宣班首以下起居稱賀北面躬身聽贊拜兩拜<lb/>
　起舞蹈如初起躬身俟班首奏聖躬萬福聽贊拜兩<lb/>
　拜起直身立俟樞密升殿班首致詞宣答如正旦禮<lb/>
<pb n="11a"/>
王圻續通考理宗寶慶二年十一月日南至御大慶殿<lb/>
受朝<lb/>
端平二年十一月日南至羣臣朝賀<lb/>
遼史禮志冬至朝賀儀臣僚齊班如正旦儀皇帝皇后<lb/>
拜日臣僚陪位再拜皇帝皇后升殿坐契丹舍人通臣<lb/>
僚入合班親王祝夀宣答皆如正旦之儀謝訖舞蹈五<lb/>
拜鞠躬出班奏聖躬萬福復位再拜鞠躬班首出班俛<lb/>
伏跪祝夀訖伏興舞蹈五拜鞠躬贊各祗候分班不出<lb/>
<pb n="11b"/>
合班御牀入再拜鞠躬贊進酒臣僚平身引親王左階<lb/>
上殿就欄内褥位搢笏執臺琖進酒皇帝皇后受琖訖<lb/>
退就褥位置臺琖出笏俛伏跪少前自通全銜臣某等<lb/>
謹進千萬歲夀酒俛伏興退復褥位再拜鞠躬殿下臣<lb/>
僚皆再拜鞠躬宣答如正旦儀親王搢笏執臺琖分班<lb/>
皇帝皇后飲酒奏樂殿上下臣僚皆拜稱萬歲夀樂止<lb/>
教坊再拜臣僚合班親王進受琖至褥位置臺琖出笏<lb/>
引左階下殿御牀出親王復丹墀位再拜鞠躬贊祗候<lb/>
<pb n="12a"/>
分班引出班首右階上殿奉表目進奏諸道進奉教坊<lb/>
進奉訖賛進奉收班首舞蹈五拜鞠躬贊各祗候班<lb/>
首出臣僚復入合班謝舞蹈五拜鞠躬贊各祗候分班<lb/>
引出聲警皇帝皇后起赴北殿皇太后於御容殿與皇<lb/>
帝皇后率臣僚再拜皇太后上香皆再拜贊各祗候可<lb/>
矮墩以上上殿皇太后三進御容酒陪位皆拜皇太后<lb/>
升殿坐皇帝就露臺上褥位親王押北南臣僚班丹墀<lb/>
内立皇帝再拜臣僚皆拜鞠躬皇帝欄内跪祝皇太后<lb/>
<pb n="12b"/>
夀訖復位再拜凡拜皆稱萬歲贊各祗候臣僚不出皇<lb/>
帝皇后側坐親王進酒臣僚陪拜皇太后宣答皆如正<lb/>
旦之儀臣僚分班不出班首右階上殿奏表目合班謝<lb/>
宣宴上殿就位如儀御牀入皇帝進皇太后酒如初各<lb/>
就坐行酒宣飲盡如皇太后生辰之儀皇后進酒如皇<lb/>
帝之儀三進酒行茶教坊致語行殽饍大饌七進酒曲<lb/>
破臣僚起御牀出謝宴皆如皇太后生辰儀<lb/>
　　　　蕙田案遼冬至朝賀儀畧同正旦惟帝后並<lb/>
<pb n="13a"/>
　　　　升殿坐與正旦異元朝賀禮葢本於此<lb/>
太宗本紀會同四年冬十一月壬午以冬至受賀著令<lb/>
穆宗本紀應歴十八年十一月癸夘冬至被酒不受賀<lb/>
道宗本紀清寧元年冬十一月戊寅冬至有事於太祖<lb/>
景宗興宗廟不受羣臣賀<lb/>
　　　　蕙田案金史禮志無冬至受朝賀之禮惟章<lb/>
　　　　宗本紀承安元年十一月戊戌有事於南郊<lb/>
　　　　大赦改元己亥曹王永升率親王百官賀然<lb/>
<pb n="13b"/>
　　　　此以南郊禮成受賀非冬至受賀也冬會之<lb/>
　　　　禮終金之世竟未之行也<lb/>
　　　　又案元史禮志亦無賀冬之禮惟元正天夀<lb/>
　　　　受賀而已徧檢諸帝紀亦無之則元亦未行<lb/>
　　　　冬會之禮也<lb/>
明太祖實録洪武元年定冬至朝會儀<lb/>
　　　　蕙田案冬至朝賀儀注與正旦同其致詞則<lb/>
　　　　云律應黄鐘日當長至宣制則云履長之慶<lb/>
<pb n="14a"/>
郭正域典禮志五年八月命罷天下進賀冬至表箋<lb/>
太祖實錄十二年十一月癸丑冬至以孝慈皇后䘮帝<lb/>
常服御奉天殿百官常服行五拜禮<lb/>
續文獻通考二十六年六月壬寅命禮官重定正旦冬<lb/>
至朝會儀<hi>詳見正旦朝賀門</hi>
永樂二十二年十一月庚寅禮部尚書吕震奏冬至節<lb/>
請御正殿受賀帝以山陵未終不許<hi>時仁宗已即位</hi>
天順五年十一月丁未以冬至萬夀節同日改致詞宣<lb/>
<pb n="14b"/>
表等儀<lb/>
明會典𢎞治十七年奏准今後天下都布按三司慶賀<lb/>
表箋除萬夀聖節照例差委堂上官齎進外其餘冬至<lb/>
等節如果堂上官差占照例於本司首領官及所屬府<lb/>
縣衛所佐貳官員内差委不許濫差雜職官員齎進<lb/>
孝宗實錄𢎞治十七年十一月癸巳冬至御奉天門百<lb/>
官致詞行禮<hi>以太皇太后䘮</hi>
武宗實錄正德十二年十一月辛丑冬至帝在宣府羣<lb/>
<pb n="15a"/>
臣朝服於奉天門行遥賀禮　十四年十一月冬至帝<lb/>
在清江浦受賀於太監張陽第<lb/>
明會典冬至大祀禮成儀嘉靖七年定上大祀慶成駕<lb/>
還百官具朝服於承天門外橋南立迎駕隨至奉天殿<lb/>
丹墀内侍立執事官先至華葢殿前東西拱立候上御<lb/>
華葢殿具衮冕服陞座鴻臚寺堂上官跪奏執事官行<lb/>
禮鳴贊贊入班鞠躬五拜叩頭興平身各供事鴻臚寺<lb/>
堂上官跪奏請陞殿教坊司樂作上御奉天殿陞座樂<lb/>
<pb n="15b"/>
止錦衣衛官傳鳴鞭鴻臚寺堂上官傳排班鳴贊贊排<lb/>
班班齊鞠躬四拜興平身贊跪鴻臚寺堂上官於丹陛<lb/>
中道跪致詞曰公侯駙馬伯文武百官某官臣某等恭<lb/>
惟圜丘大報載成禮當慶賀致詞畢由殿東門入殿内<lb/>
侍立鳴贊贊俯伏興鞠躬樂作四拜興平身樂止鴻臚<lb/>
寺堂上官於殿内跪奏禮畢𫝊贊禮畢錦衣官傳鳴鞭<lb/>
上還宫百官退<lb/>
嘉靖九年分祀二郊以冬至大報是日行慶成禮次日<lb/>
<pb n="16a"/>
行冬至朝賀禮畢舉慶成宴本年再定次日上詣内殿<lb/>
行節祭禮又詣母后前行賀禮畢始御奉天殿受賀<lb/>
　　　　蕙田案慶成禮始於洪武十二年以後葢孟<lb/>
　　　　春元日合祀天地於南郊還御正朝受賀也<lb/>
　　　　世宗追復洪武初年之制分祀天地則惟冬<lb/>
　　　　至行郊天禮而元日無之故慶成禮專行於<lb/>
　　　　冬至考世宗分祀之詔起於九年二月是此<lb/>
　　　　條會典所載屬九年者甚是而前條云冬至<lb/>
<pb n="16b"/>
　　　　大祀禮成儀嘉靖七年定則誤矣七年歲首<lb/>
　　　　尚有大祀而不在冬至若指歲首大祀言則<lb/>
　　　　自洪武十二年以來未之有改不待嘉靖七<lb/>
　　　　年始定矣<lb/>
世宗實錄十四年十一月乙亥冬至次日帝御奉天殿<lb/>
羣臣公服行慶賀禮王府邊鎮四夷所進表文方物皆<lb/>
免陳設宣奏<lb/>
續文獻通考十六年更定正旦冬至禮<hi>詳見正旦門</hi>
<pb n="17a"/>
大政紀十七年十月辛酉定冬至日大祀次日廟享行<lb/>
慶賀禮毎歲冬至節帝祀圜丘還御殿百官行慶成禮<lb/>
即日百官仍賀冬至賜慶成宴是年十一月二十一日<lb/>
冬至禮官遵奉定儀預請習儀帝已俞之矣尋諭内閣<lb/>
朕連日復思慶賀事宜有失次第心甚不安卿等可即<lb/>
會禮官令二十一日朕囘謁祖考畢依原擬受大祀慶<lb/>
成賀不宜同日並受至日之賀二十二日清晨朕於内<lb/>
殿行祭禮畢出受至日賀囘宮俟設宴畢停當行大宴<lb/>
<pb n="17b"/>
禮自是以後遂為定制云<lb/>
　　　　蕙田案冬至行慶成禮次日行冬至朝賀會<lb/>
　　　　典及郭正域典禮志及明史禮志皆然今考<lb/>
　　　　實録於九年冬至日止言羣臣行慶成禮不<lb/>
　　　　言次日朝賀而十二年之以疾免賀十三年<lb/>
　　　　之行慶賀禮十四年之公服行禮則皆在冬<lb/>
　　　　至之次日葢十七年以前已有次日慶賀之<lb/>
　　　　事而十五年則云冬至日免百官慶賀十六<lb/>
<pb n="18a"/>
　　　　年則云冬至日以足疾免朝賀其云冬至日<lb/>
　　　　者猶言冬至節耳非定指本日而言葢記者<lb/>
　　　　行文之畧耳非前後不同也至十七年之詔<lb/>
　　　　因以前次日行禮固未著之為令至是年而<lb/>
　　　　始定歟<lb/>
明世宗實錄二十五年十一月壬申禮部請冬至仍於<lb/>
奉天門行禮尚書費寀言積雪初霽天氣凝寒冬至朝<lb/>
賀恐煩聖躬請如昨歲例臣等朝服於奉天門行禮少<lb/>
<pb n="18b"/>
伸臣子拜祝之忱帝以其言為忠敬報可<lb/>
　　　　　　　　　　右冬至朝賀<lb/>
　　　　蕙田案古者有上夀之辭無賀生辰之禮詩<lb/>
　　　　稱躋彼公堂稱彼兕觥萬夀無疆又云虎拜<lb/>
　　　　稽首天子萬夀人臣受恩於君無以報稱惟<lb/>
　　　　有祝君夀考而已至生日之説自古無之惟<lb/>
　　　　隋髙祖仁夀二年詔六月十三日是朕生日<lb/>
　　　　宜令海内為武元皇帝元明皇后斷屠唐太<lb/>
<pb n="19a"/>
　　　　宗亦以生日幸慶善宫賦詩賜宴是帝皇稱<lb/>
　　　　生日之始然未置酒稱賀至𤣥宗因源乾曜<lb/>
　　　　張説之請以生日為千秋節御花萼樓受賀<lb/>
　　　　然御花萼樓則尚非正衙也且終唐之世惟<lb/>
　　　　穆宗文宗復行之其餘諸帝率集沙門道士<lb/>
　　　　講論祈福不稱賀也五代晉漢周亦舉上夀<lb/>
　　　　故事宋世聖節上夀或在紫宸殿或在垂拱<lb/>
　　　　殿或在崇徳殿較之正冬御乾元殿其禮猶<lb/>
<pb n="19b"/>
　　　　殺也金史以元日聖誕上夀并為一儀則與<lb/>
　　　　元正禮等元明以來葢承用之唐宋遼金毎<lb/>
　　　　一帝必别立節名元則稱天夀節或云聖誕<lb/>
　　　　節明則惟稱萬夀節焉<lb/>
冊府元龜唐𤣥宗以垂拱元年八月五日生於東都開<lb/>
元十七年八月癸亥以降誕之日大置酒張樂宴百寮<lb/>
於花萼樓下終宴尚書左丞相源乾曜右丞相張説率<lb/>
文武百官等上表曰臣聞聖人出則日月記其初王澤<lb/>
<pb n="20a"/>
深則風俗傳其後故少昊著流虹之感商湯本元鳥之<lb/>
命孟夏有佛生之供仲春修道祖之籙追始樂原其義<lb/>
一也伏惟開元神武皇帝陛下二氣合神九龍浴聖清<lb/>
明總於玉露爽朗冠於金天月惟仲秋日在端午常星<lb/>
不見之辰祥光照室之期羣臣相賀曰誕聖之辰也焉<lb/>
可不以為嘉節乎比夫曲水禊亭重陽射圃五日綵線<lb/>
七夕粉筵豈同年而語也臣等不勝大願請以八月五<lb/>
日為千秋節著之甲令播於天下咸令宴樂休暇三日<lb/>
<pb n="20b"/>
羣臣以是日獻甘露醇酎上萬歲夀酒王公戚里進金<lb/>
鏡綬帶士庻以絲結承露囊更相遺問村社作夀酒宴<lb/>
樂名為賽白帝報田神上明元天光啟大聖下彰皇化<lb/>
垂裕無窮異域占風同見美俗帝手詔報曰凡是節日<lb/>
或以天氣推移或因人事表記八月五日當朕生辰感<lb/>
先聖之慶靈荷皇天之眷命卿等請為令節上獻嘉名<lb/>
勝地良游清秋髙興百榖方熟萬寶以成自我作古舉<lb/>
無越禮朝野同歡是為美事依卿來請宣付所司<lb/>
<pb n="21a"/>
　王氏欽若等曰誕聖節名始於此<lb/>
舊唐書元宗本紀開元十八年秋八月丁亥上御花萼<lb/>
樓以千秋節百官獻賀<lb/>
唐六典凡千秋節皇帝御樓設九部之樂百官袴褶陪<lb/>
位上公稱觴獻夀<lb/>
開元禮皇帝千秋節受羣臣朝賀<hi>并會</hi>前三日所司供備<lb/>
如式前一日尚舍鋪御座内外張設並如常御樓之儀<lb/>
尚舍光禄供辦如式尚舍先置夀罇於樓上御座之東<lb/>
<pb n="21b"/>
又置夀罇於樓前之東南<hi>皆有盞單</hi>其日平曉陳引仗衛如<lb/>
常儀百官常服咸就横街南依東西班序立侍中版奏<lb/>
外辦皇帝常服御座候褰簾通事舍人引羣官詣横街<lb/>
北夀罇之南俱北面中書門下及供奉官如常式立定<lb/>
典儀贊再拜横街南北百官俱再拜訖尚食奉御酌夀<lb/>
酒以授殿中監殿中監以授侍中侍中執酒以立殿中<lb/>
監受侍中之酒侍中執笏稍前跪奏稱千秋令節臣等<lb/>
不勝大慶謹上千萬歲夀奏訖興再拜羣臣上下皆再<lb/>
<pb n="22a"/>
拜内所司酌夀罇之酒以進皇帝受酒承制宣云得卿<lb/>
等夀酒與卿等内外同慶皇帝舉酒羣官上下又再拜<lb/>
三呼萬歲舞蹈又再拜訖詣座所太官令酌酒以進侍<lb/>
中執酒以出羣官等俱出謝酒訖就座太常卿引樂作<lb/>
止如常儀<hi>其横街南羣官應有常食者引就座如式餘退</hi>其羣官所獻甘露醇<lb/>
酎尚食等所由並其日平曉於樓之便門奉進會畢樓<lb/>
上褰簾羣官各出就位立定典儀贊再拜羣官等俱再<lb/>
拜<hi>若臨時别有進止隨事贊相</hi>垂簾羣官退<lb/>
<pb n="22b"/>
冊府元龜開元二十三年八月五日千秋節御花萼樓<lb/>
宴羣臣御製千秋節詩序時小旱是日大㴻雨百官等<lb/>
咸上表賀　二十四年八月五日千秋節帝御廣達樓<lb/>
宴羣臣奏九部樂内出舞人繩伎頒賜有差<lb/>
天寶七載七月文武百官刑部尚書兼京兆尹蕭照等<lb/>
及宗子咸上表請改千秋節為天長節從之<lb/>
舊唐書穆宗本紀元和十五年正月憲宗崩丙午即皇<lb/>
帝位秋七月乙巳詔皇太后就安長樂朝夕承顔慈訓<lb/>
<pb n="23a"/>
所加慶感兼極今月六日是朕載誕之辰奉迎皇太后<lb/>
於宫中上夀朕既深歡慰欲與臣下同之其日百寮命<lb/>
婦宜於光順門進名參賀朕於光順門内殿與百寮相<lb/>
見永為常式丙午勅乙巳詔書載誕受賀儀宜停先是<lb/>
左丞韋綬奏行之宰臣以古無降誕受賀之禮奏罷之<lb/>
冊府元龜長慶元年七月庚子降誕日百寮於紫宸殿<lb/>
稱賀畢詣昭德門外命婦詣光順門並進門奉賀皇太<lb/>
后　二年七月甲午降誕日宰臣率百寮入閤奉賀訖<lb/>
<pb n="23b"/>
又詣光順門進名賀皇太后<lb/>
敬宗寶歴元年六月勅降誕日文武百寮於紫宸殿稱<lb/>
賀及詣光順門奉賀皇太后自今已後宜停國朝本無<lb/>
降誕日賀儀葢長慶初尚書左丞韋綬率情上疏行此<lb/>
禮至是方罷<lb/>
　　　　蕙田案册府元龜所載則降誕日稱賀之禮<lb/>
　　　　至敬宗方罷舊唐書穆宗紀以為罷於穆宗<lb/>
　　　　時者非也但千秋節受朝賀開元禮已有之<lb/>
<pb n="24a"/>
　　　　乃謂國朝本無降誕日賀儀者殆止據貞觀<lb/>
　　　　顯慶二禮而言耳<lb/>
文宗太和七年八月中書門下奏請以十月十日為慶<lb/>
成節著在令式是日陛下於宮中奉迎太皇太后與昆<lb/>
弟諸王盛陳宴樂羣臣詣延英門奉觴上千萬歲夀<lb/>
八年九月勅慶成節宜令百寮詣延英上夀仍令太常<lb/>
寺具儀注聞奏仍准上巳重陽例於曲江賜宴　九年<lb/>
十月慶成節詔宰臣及文武百官慶成節赴延英殿庭<lb/>
<pb n="24b"/>
奉觴稱賀禮畢錫宴於曲江亭<lb/>
開成元年十月慶成節宴於延英殿太常進雲韶樂宰<lb/>
臣及翰林學士赴宴又錫百僚宴於曲江　二年九月<lb/>
詔慶成節宜令京兆府准上巳重陽於曲江宴會文武<lb/>
百寮奉觴宜權停<lb/>
　　　　蕙田案聖節朝賀始於唐時元宗以後其禮<lb/>
　　　　旋廢惟穆宗文宗復行之其餘諸帝降誕日<lb/>
　　　　率集沙門道士講律論修法會以祈福祥而<lb/>
<pb n="25a"/>
　　　　已不朝賀其節名則元宗曰千秋節又改天<lb/>
　　　　長節肅宗曰天成地平節文宗曰慶成節武<lb/>
　　　　宗曰慶陽節宣宗曰夀昌節懿宗曰延慶節<lb/>
　　　　僖宗曰應天節昭宗曰嘉會節哀帝曰乾和<lb/>
　　　　節其餘皆不立節名<lb/>
　　　　又案五代後唐莊宗曰萬夀節明宗曰應聖<lb/>
　　　　節末帝曰千春節晉髙祖曰天和節少帝曰<lb/>
　　　　啟聖節漢髙祖曰聖夀節隠帝曰嘉慶節周<lb/>
<pb n="25b"/>
　　　　太祖曰永夀節世宗曰天清節恭帝曰天夀<lb/>
　　　　節其舉行朝賀之禮者晉髙祖天福七年二<lb/>
　　　　月壬子天和節御武德殿宰臣率文武百官<lb/>
　　　　上夀漢隠帝乾祐三年三月丙子嘉慶節御<lb/>
　　　　廣政殿文武百寮上夀酒周太祖廣順元年<lb/>
　　　　七月戊子永夀節御廣政殿百寮進酒上夀<lb/>
　　　　二年七月壬午永夀節羣臣詣廣政殿上夀<lb/>
　　　　世宗顯德元年九月乙未天清節御廣政殿<lb/>
<pb n="26a"/>
　　　　宰臣率文武百寮上夀二年九月己丑天清<lb/>
　　　　節御廣政殿文武百寮上夀三年九月癸丑<lb/>
　　　　天清節宰臣率百官詣廣政殿上夀四年九<lb/>
　　　　月丁未天清節百辟上夀五年九月壬子天<lb/>
　　　　清節臣寮詣廣徳殿上夀<lb/>
宋史真宗本紀至道三年十二月癸巳承天節羣臣上<lb/>
夀於崇政殿<lb/>
大中祥符二年十二月辛巳詔晉國大長公主䘮罷承<lb/>
<pb n="26b"/>
天節上夀<lb/>
禮志仁宗以四月十四日為乾元節<lb/>
仁宗本紀天聖元年夏四月丁未乾元節百官及契丹<lb/>
使初上夀於崇徳殿<lb/>
明道二年四月己酉罷乾元節上夀<lb/>
英宗本紀治平元年春正月己亥夀聖節百官及契丹<lb/>
使初上夀於紫宸殿<lb/>
禮志英宗以正月三日為夀聖節禮官奏故事聖節上<lb/>
<pb n="27a"/>
夀親王樞密於長春殿宰臣百官於崇徳殿天聖諒闇<lb/>
皆於崇政殿於是紫宸上夀羣臣升殿間飲獻一觴而<lb/>
退又一日賜宴於錫慶院<lb/>
神宗本紀熙寧元年夏四月辛亥同天節羣臣及遼使<lb/>
初上夀於紫宸殿<lb/>
　陳隨隠上夀拜舞記紫宸殿上夀三十三拜三舞蹈<lb/>
　初面西立閤門進班齊牌上升座鳴鞭禁衛起居移<lb/>
　班北面躬身聽贊兩拜起直身搢笏三舞蹈跪左膝<lb/>
<pb n="27b"/>
　三叩頭出笏就一拜又兩拜躬身俟班首奏聖躬萬<lb/>
　福再聽贊拜兩拜移班如初殿中監升殿詣酒罇所<lb/>
　教坊起居殿侍進御茶牀又北面躬身聽贊拜兩拜<lb/>
　直身立上公升殿注酒詣御座前躬進俯伏致詞並<lb/>
　躬身竢上公降階復位聽贊拜兩拜起躬身俟樞宻<lb/>
　宣答聽贊拜兩拜移班如初上公升殿立御座東樂<lb/>
　作上飲畢上公受盞降階復位北面躬身聽贊拜兩<lb/>
　拜舞蹈如初不該赴座官先退赴座官躬身聽樞宻<lb/>
<pb n="28a"/>
　詣折檻東宣答訖聽贊拜兩拜升階立席後俟進酒<lb/>
　樂作上飲畢舍人贊各賜酒躬身聽贊拜兩拜起贊<lb/>
　各就坐立如故復贊乃坐酒行先上公次百官搢笏<lb/>
　執盞立席後躬身飲訖聽贊拜兩拜復坐食至搢笏<lb/>
　執碟出笏再進酒如上禮三行舍人曰可起立席後<lb/>
　俟上公卿座前俛伏跪奏復位降階北面聽贊拜兩<lb/>
　拜舞蹈如初鳴鞭捲班<lb/>
禮志熙寧三年以大旱罷同天節上夀羣臣赴東上閤<lb/>
<pb n="28b"/>
門表賀中書門下言同天節上夀班自今樞宻使副宣<lb/>
徽三司使殿前馬歩軍副都指揮使以上共作一班進<lb/>
酒一醆親王宗室使相至觀察駙馬管軍觀察使以上<lb/>
皆赴紫宸殿依本班序立上夀更不赴垂拱殿葢以管<lb/>
軍觀察使以上及親王駙馬並於垂拱殿以官序髙下<lb/>
各班進酒畢而日晏外朝有班者仍詣紫宸殿議者以<lb/>
為近凟改焉而詔袒免以上宗婦聽班賀於禁中<lb/>
哲宗本紀元祐二年十二月丙戌興龍節初上夀於紫<lb/>
<pb n="29a"/>
宸殿<lb/>
徽宗本紀建中靖國元年冬十月丁酉天寧節羣臣及<lb/>
遼使初上夀於垂拱殿<lb/>
禮志徽宗以十月十日為天寧節定上夀儀皇帝御垂<lb/>
拱殿羣臣通班起居畢分班從義郎以下醫官待詔等<lb/>
先退知引進司官一員讀奏目知東上閤門官一員奏<lb/>
進夀酒由東階升舍人通教坊使以下贊再拜奏聖躬<lb/>
萬福又再拜復位次看醆人稍前舍人贊再拜上殿祗<lb/>
<pb n="29b"/>
候分東西兩階立候進酒升殿次舍人引親王入殿庭<lb/>
北向立贊再拜班首奏萬福舍人引進奉西入列於親<lb/>
王後酒器檐牀置馬前揖天武躬奏萬福造奉馬先出<lb/>
内侍進御茶牀殿中監酹酒訖知東上閤門官殿上躬<lb/>
奏親王某以下進夀酒舍人揖親王以下躬贊再拜乃<lb/>
引親王二員升殿知東上閤門官引詣御座前舍人東<lb/>
階下西向立尚醖典御奉盤醆授班首搢笏受盤醆西<lb/>
向立奉御啟醆親王一員搢笏注酒班首奉詣御座東<lb/>
<pb n="30a"/>
進訖少退虚跪興以盤授典御退閤門引降階舍人引<lb/>
當殿北向立東上贊拜興搢笏跪奉表舍人接表一員<lb/>
在東餘詣親王西置表笏上授引進知引進司官殿上<lb/>
讀奏目退親王以下俛伏興躬舍人贊再拜引班首升<lb/>
東階餘殿下分立閤門引詣御座東北向搢笏尚醖典<lb/>
御如前奉盤立樂作皇帝飲訖受醆復位再拜如上儀<lb/>
知引進司官詣折檻東西向宣曰進奉收贊拜舞蹈又<lb/>
再拜西出親王以下赴紫宸殿立班引進官宣進奉出<lb/>
<pb n="30b"/>
天武奉進奉以出閤門復立殿上教坊司贊送御酒又<lb/>
再拜教坊致語訖贊再拜退次樞密官上夀次管軍觀<lb/>
察以上上夀進奉並如儀内侍舉御茶牀舍人贊教坊<lb/>
司以下謝祗應再拜訖閤門側奏無公事皇帝赴紫宸<lb/>
殿後閤受羣臣上夀質明三公以下百僚並於殿門外<lb/>
就次東上閤門御史臺太常寺分引入詣殿庭東西立<lb/>
閤門附内侍進班齊牌皇帝出閤禁衛諸班親從迎駕<lb/>
自贊帝起居皇帝升座鳴鞭禮直官通事舍人引三公<lb/>
<pb n="31a"/>
至執政官御史臺東上閤門分引百官並横行北向立<lb/>
典儀贊再拜舞蹈班首奏萬福又再拜訖分東西立禮<lb/>
直官引殿中監少監升東階詣酒尊所稍西南向西上<lb/>
立舍人揖教坊司以下通班大起居次首醆人謝升殿<lb/>
贊再拜内侍進御茶牀殿侍酹酒訖禮直官通事舍人<lb/>
分引三公至執政官御史臺東上閤門分引百寮並横<lb/>
行北向立典儀贊再拜贊者承傳在位官皆再拜禮直<lb/>
官通事舍人引上公升東階東上閤門官接引升殿授<lb/>
<pb n="31b"/>
醆啟醆如上儀上公詣御座俛伏跪奏文武百寮上公<lb/>
具官臣某等稽首言天寧令節臣等不勝大慶謹上千<lb/>
萬歲夀俛伏興退降階舍人接引復位典儀贊再拜訖<lb/>
禮直官引知樞宻院官詣御座前承㫖退詣折檻稍東<lb/>
西向宣曰得公等夀酒與公等内外同慶典儀贊拜如<lb/>
儀百官分東西立禮直官通事舍人引上公升東階東<lb/>
上閤門官接引詣御座東搢笏殿中監授盤上公奉進<lb/>
御座東北向樂作皇帝飲訖閤門引接醆降復位典儀<lb/>
<pb n="32a"/>
贊拜如上儀宗室遥郡以下先退禮直官引樞宻院官<lb/>
詣御座前承㫖退詣折檻稍東宣曰宣羣臣升殿典儀<lb/>
贊拜訖禮直官通事舍人分引三公以下升東階親王<lb/>
使相以下升西階御史臺東上閤門分引秘書監以下<lb/>
升兩朶殿並東西廊席後立尚醖典御以醆授殿中監<lb/>
奉御啟醆殿中監西向立殿中少監以酒注於醆<hi>第二第三凖此</hi>奉詣御座前躬進訖少退舉盤西向立樂作皇帝飲<lb/>
訖殿中監接醆退授奉御出笏復位通事舍人分引殿<lb/>
<pb n="32b"/>
上官横行北向舍人贊再拜典儀曰再拜贊者承𫝊皆<lb/>
再拜舍人贊就坐各立席後復贊就坐羣臣皆坐酒初<lb/>
行先宰臣次百官皆作樂尚食典御奉御進食太官設<lb/>
羣官食皇帝再舉酒羣官興立席後樂作飲訖舍人贊<lb/>
就坐再行羣官酒皇帝三舉酒並如第二之儀酒三行<lb/>
舍人曰可起羣官興立席後若宣示醆即隨東上閤門<lb/>
官以下揖稱宣示醆躬贊就坐若宣勸即立席後躬飲<lb/>
訖贊再拜内侍舉御茶牀禮直官引左輔詣御座前北<lb/>
<pb n="33a"/>
向俛伏跪奏左輔具官臣某言禮畢俛伏興退復位禮<lb/>
直官通事舍人分引三公以下文武百僚降階横行北<lb/>
向立樞宻院官在親王後典儀贊再拜皆舞蹈再拜退<lb/>
欽宗本紀靖康元年夏四月己酉乾龍節羣臣上夀於<lb/>
紫宸殿<lb/>
髙宗本紀建炎元年五月癸夘天申節罷百官上夀<lb/>
禮志建炎元年五月宰臣等上言請以五月二十一日<lb/>
為天申節詔曰朕承祖宗遺澤獲託士民之上求所以<lb/>
<pb n="33b"/>
扶危持顛之道未知攸濟念二聖鑾輿在逺萬民失業<lb/>
將士暴露夙夜痛心寢食幾廢况以𦕈躬之故聞樂飲<lb/>
酒以是為樂乎非惟深拂朕志實增感於朕心所有將<lb/>
來天申節百官上夀常禮可令寢罷至是止就佛寺啟<lb/>
散祝夀道場詣閤門或後殿拜表稱賀<lb/>
孝宗本紀淳熙十五年冬十月甲申會慶節詔北使百<lb/>
官詣東上閤門拜表起居免入賀<lb/>
光宗本紀紹熙四年秋九月庚午重明節百官上夀<lb/>
<pb n="34a"/>
寧宗本紀紹熙五年七月即皇帝位冬十月丙午復以<lb/>
朱熹奏請却瑞慶節賀表<lb/>
度宗本紀咸淳四年夏四月庚寅乾會節帝御紫宸殿<lb/>
羣臣稱賀<lb/>
遼史禮志皇帝生辰朝賀儀臣僚國使班齊皇帝陞殿<lb/>
坐臣僚使副入合班稱賀合班出皆如皇太后生辰儀<lb/>
中書令北大王奏諸道進奉表目教坊起居七拜臣僚<lb/>
東西門入合班再拜贊進酒班首上殿進酒宣徽使宣<lb/>
<pb n="34b"/>
答羣臣謝宣諭分班奏樂皇帝卒飲合班班首下殿分班<lb/>
出皆如正旦之儀進奉皆如皇太后生辰儀皇帝詣皇太<lb/>
后殿近上皇族外戚大臣並從奉迎太后即皇帝殿坐皇<lb/>
太后御小輦皇帝輦側歩從臣僚分行序引宣徽使諸司<lb/>
閤門攅隊前引教坊動樂控鶴起居四拜引駕臣僚並於<lb/>
山樓南方立侯皇太后入閤揖使副并臣僚入幕次皇太<lb/>
后陞殿坐皇帝東方側立引契丹漢人臣僚使副兩洞門<lb/>
入合班起居舞蹈五拜贊各祗侯面殿立皇帝降御座殿<lb/>
<pb n="35a"/>
上立進皇太后生辰物過畢皇帝殿上再拜殿上下臣僚<lb/>
皆拜皇帝陞御座引臣僚分班出契丹臣僚入謝宣宴漢<lb/>
人臣僚使副入通名謝宣宴上殿就位不應坐臣僚出從<lb/>
人入皆如儀御牀入皇帝初進皇太后酒皇太后賜皇帝<lb/>
酒皆如皇太后生辰儀贊各就坐行酒宣飲盡就位謝如<lb/>
儀殿上一進酒畢從人入就位如儀親王進酒行餅引教<lb/>
坊致語如儀行茶行殽饍如儀七進酒使相樂曲終從人<lb/>
起曲破臣僚使副起餘皆如正旦之儀<lb/>
<pb n="35b"/>
太宗本紀天顯三年冬十月甲子天授節上御五鸞殿受<lb/>
羣臣及諸國使賀<lb/>
會同四年十一月以永寧天授二節並受賀著令<lb/>
穆宗本紀應歴十四年秋八月戊申以生日值天赦不受賀<lb/>
　十七年八月辛酉生日以政事令阿不底病亟不受賀<lb/>
聖宗本紀統和元年冬十二月戊申千齡節祭日月禮畢<lb/>
百僚稱賀　二十七年冬十二月辛夘皇太后崩於行宫<lb/>
己酉詔免賀千齡節<lb/>
<pb n="36a"/>
金史禮志元日聖誕上夀儀<hi>具元旦朝賀門</hi>
　　　　蕙田案上夀儀與元日同惟致詞則云萬春<lb/>
　　　　令節謹上夀巵伏惟皇帝陛下萬歲萬歲萬<lb/>
　　　　萬歲宣答云得卿夀酒與卿等内外同慶<lb/>
熙宗本紀皇統三年正月乙巳萬春節如正旦儀<lb/>
世宗本紀大定二十八年三月丁酉朔萬春節御慶和<lb/>
殿受羣臣朝復宴於神龍殿諸王公主以次捧觴上夀<lb/>
上驩甚以本國音自度曲葢言臨御久春秋髙𣺌然思<lb/>
<pb n="36b"/>
國家基緒之重萬世無窮之託以戒皇太孫當修身養<lb/>
德善於持守及命太尉左丞相克寧盡忠輔導之意於<lb/>
是上自歌之皇太孫及克寧和之極驩而罷<lb/>
章宗本紀明昌元年九月壬子朔天夀節以世宗䘮不<lb/>
受朝　二年九月丁未朔天夀節以皇太后䘮不受朝<lb/>
　三年九月庚午朔天夀節以皇太后䘮不受朝　四<lb/>
年九月甲子朔天夀節御大安殿受親王百官及宋髙<lb/>
麗夏使朝賀<lb/>
<pb n="37a"/>
承安二年秋七月戊辰天夀節御紫宸殿受朝<lb/>
宣宗本紀貞祐四年二月戊戌免親王公主長春節入<lb/>
賀致禮<lb/>
興定元年二月庚戌諭㫖曰時方多難將來長春節亦<lb/>
免賀禮　三年二月己夘長春節免朝賀　四年三月<lb/>
癸夘長春節詔免朝　五年三月戊戌長春節免朝<lb/>
元光二年三月丙辰長春節免朝<lb/>
哀宗本紀天興二年九月乙未萬年節州郡以表來賀<lb/>
<pb n="37b"/>
二十餘所<lb/>
元史世祖本紀至元八年八月己未聖誕節初立内外<lb/>
仗及雲和署樂位十一月乙亥劉秉忠及王磐圗克坦<lb/>
履等言元正朝會聖誕詔赦及百官宣勅具公服迎拜<lb/>
行禮從之<lb/>
禮樂志天夀聖節受朝儀如元正儀<lb/>
　世祖至元八年秋八月己未初起朝儀先是至元六<lb/>
　年春正月甲寅太保劉秉忠大司農博羅奉㫖命趙<lb/>
<pb n="38a"/>
　秉温史扛訪前代知禮儀者肄習朝儀既而秉忠奏<lb/>
　曰一人習之雖知之莫能行也得㫖許用十人遂徴<lb/>
　儒生周鐸劉允中尚文岳忱闗思義侯祐賢蕭琬徐<lb/>
　汝嘉從亡金故老烏固倫居貞完顔復昭完顔從愈<lb/>
　葛從亮于伯儀及國子祭酒許衡太常卿徐世隆稽<lb/>
　諸古典參以時宜沿情定制而肄習之百日而畢秉<lb/>
　忠復奏曰無樂以相須則禮不備奉㫖搜訪舊教坊<lb/>
　樂工得杖鼓色楊皓笛色曹楫前行色劉進教師鄭<lb/>
<pb n="38b"/>
　忠依律運譜被諸樂歌六月而成音聲克諧陳於萬<lb/>
　夀山便殿帝聽而善之秉忠及翰林太常奏曰今朝<lb/>
　儀既定請備執禮員有㫖命丞相安圗大司農孛羅<lb/>
　擇䝉古宿衛士可習容止者二百餘人肄之期月七<lb/>
　年春二月奏以丙子觀禮前期一日布綿蕝金帳殿<lb/>
　前帝及皇后臨觀於露階禮文樂節悉無遺失冬十<lb/>
　有一月戊寅秉忠等奏請建官典朝儀帝命與尚書<lb/>
　省論定以聞八年春二月立侍儀司以呼圗克伊蘓額<lb/>
<pb n="39a"/>
　森乃為左右侍儀奉御趙秉温為禮部侍郎兼侍儀<lb/>
　司事周鐸劉允中為左右侍儀使尚文岳忱為左右<lb/>
　直侍儀事關思義侯祐賢為左右侍儀副使蕭琬徐<lb/>
　汝嘉為僉左右侍儀事烏固倫居貞為承奉班都知<lb/>
　完顔復昭為引進副使葛從亮為侍儀署令于伯儀<lb/>
　為尚衣局大使夏四月侍儀司奏請製内外仗如歴<lb/>
　代故事從之秋七月内外仗成遇八月帝生日號曰<lb/>
　天夀聖節用朝儀自此始<lb/>
<pb n="39b"/>
成宗本紀元貞二年秋九月辛未聖誕節帝駐蹕安同<lb/>
泊受諸王百官賀<lb/>
大德二年秋九月己丑聖誕節駐蹕阻媯之地受諸王<lb/>
百官賀　三年秋九月癸未聖誕節駐蹕古柵受諸王<lb/>
百官賀　九年秋九月戊申聖誕節帝駐蹕於夀寧宮<lb/>
受朝賀<lb/>
文宗本紀至順元年春二月中書省臣言舊制正旦天<lb/>
夀節内外諸司各有贄獻頃者罷之今江浙省臣言聖<lb/>
<pb n="40a"/>
恩公溥覆幬無疆而臣等殊無補報凡遇慶禮進表稱<lb/>
賀請如舊制為宜從之<lb/>
順帝本紀至元十九年夏四月以天下多故却天夀節<lb/>
朝賀詔羣臣曰朕方今宜敬天地法祖宗以自修省朕<lb/>
初度之日羣臣毋賀庚午左丞相太平暨文武百官奏<lb/>
曰天夀節朝賀乃臣子報本實合禮典今謙讓不受固<lb/>
陛下盛德然今軍旅征進君臣名分正宜舉行不允壬<lb/>
申皇太子復率羣臣上奏曰朝賀祝夀是祖宗以來舊<lb/>
<pb n="40b"/>
行典故今不行有乖於禮帝曰今盜賊未息萬姓荼毒<lb/>
正朕恐懼修省敬天之時奈何受賀以自樂乙亥御史<lb/>
大夫特哩特穆爾復奏曰天夀朝賀之禮葢出於臣子<lb/>
之誠伏望陛下曲狥所請若朝賀之後内廷燕集特賜<lb/>
除免亦古者人君减膳之意仍乞宣示中書使内外知<lb/>
聖天子憂勤惕厲至於如此帝曰為朕缺於修省以致<lb/>
萬姓塗炭今復朝賀燕集是重朕之不德當候天下安<lb/>
寧行之未晚卿等其無復言卒不聽<lb/>
<pb n="41a"/>
王圻續通考洪武元年定朝賀儀凡冬至聖節朝會宴<lb/>
享皆同其聖節致詞皇太子則云兹遇父皇陛下聖誕<lb/>
之辰謹率諸弟某等敬祝萬萬歲夀丞相則云兹遇皇<lb/>
帝陛下聖誕之辰謹率文武百僚敬祝萬萬歲夀不傳<lb/>
制<lb/>
明太祖實録五年八月庚辰帝曰正旦為歲之首天運<lb/>
維新人君法天出治禮亦宜之生辰冬至於文繁矣昔<lb/>
唐太宗謂生辰是父母劬勞之日况朕皇考皇妣早逝<lb/>
<pb n="41b"/>
每於是日不勝悲悼忍受天下賀乎宜皆罷之<lb/>
王圻續通考洪武十三年九月上以古人父母既沒生<lb/>
日當倍悲痛即位以來常不受賀至是李善長等累請<lb/>
乃許之其在位諸司五品以上者自明年始聽其表賀<lb/>
明會典萬夀聖節百官朝賀儀洪武二十六年定儀與<lb/>
正旦冬至同但致詞云恭惟皇帝陛下萬夀令節臣某<lb/>
等誠懽誠忭敬祝萬萬歲夀不傳制　凡進表箋洪武<lb/>
二十六年定天夀聖節在外五品以上衙門止進表文<lb/>
<pb n="42a"/>
一通<lb/>
續文獻通考天順五年十一月丁未以冬至萬夀節同<lb/>
日改致詞宣表等儀禮部言二節慶賀致詞各異又冬<lb/>
至傳制聖節不傳制今請通致詞曰兹遇律應黄鐘日<lb/>
當長至恭惟皇帝陛下萬夀聖節膺乾納佑奉天永昌<lb/>
臣某等誠懽誠忭敬祝萬萬歲夀然後惟以冬至制詞<lb/>
傳答羣臣其各王府及在外文武衙門二節賀表若前<lb/>
後宣讀不無重複請通宣表目又通宣表文曰忻逢長<lb/>
<pb n="42b"/>
至恭遇聖旦其在外文武衙門至日行告天祝夀禮宜<lb/>
曰今兹冬至恭遇聖旦聖夀益増從之<lb/>
明會典𢎞治十七年敬皇帝萬夀聖節以孝肅太皇太<lb/>
后山陵襄事百官服錦繡於奉天門行五拜三叩頭禮<lb/>
正德十六年肅皇帝萬夀聖節以武宗山陵未畢令天<lb/>
下齎進表文並公侯駙馬伯儀賓進賀綵縀俱免宣讀<lb/>
陳設<lb/>
嘉靖二年肅皇后萬夀聖節以孝惠皇太后服制未滿<lb/>
<pb n="43a"/>
先期免習儀至日早於奉先殿行孝慈髙皇后忌辰祭<lb/>
禮畢上服黄袍御奉天殿錦衣衛設鹵簿大駕如常儀<lb/>
鳴鐘鼓鳴鞭教坊司作樂文武百官具朝服先行四拜<lb/>
禮致詞又四拜免雞唱山呼舞蹈等禮表文綵縀免宣<lb/>
讀陳設<lb/>
世宗實錄嘉靖十四年八月中萬夀聖節禮部請先期<lb/>
習儀詔以廟建未成祖考未安朕生辰豈宜受賀至日<lb/>
止常服御殿如朔望日儀禮部又請是日教坊司設樂<lb/>
<pb n="43b"/>
於奉天門北面百官公服鴻臚寺仍具班首官名致詞<lb/>
行五拜禮其表文方物俱免陳設從之<lb/>
　　　　　　　　　　右聖節朝賀<lb/>
　<lb/>
　<lb/>
　<lb/>
　<lb/>
　五禮通考巻一百四十<lb/>
</p>
<p>
</p>
  </div>
</body>
</text>
</TEI>
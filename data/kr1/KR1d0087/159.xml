<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百四十九</head> <lb/>
    <p>
<pb n="1a"/>
欽定四庫全書<lb/>
　五禮通考卷一百四十九<lb/>
　　　　　　　　　　　刑部尚書秦蕙田撰<lb/>
　　嘉禮二十二<lb/>
　　　冠禮<lb/>
史記始皇本紀始皇九年四月己酉王冠帶劍<lb/>
漢書惠帝本紀四年三月甲子皇帝冠赦天下<lb/>
　　　　蕙田案此皇帝冠肆赦之始<lb/>
<pb n="1b"/>
　通典漢改皇帝冠為加元服惠帝加元服用正月甲<lb/>
　子若丙子為吉<lb/>
　　　　蕙田案甲子丙子用剛日也亦桑弧蓬矢之<lb/>
　　　　意<lb/>
景帝本紀景帝後三年正月皇太子冠賜民為父後者<lb/>
爵一級<lb/>
　三輔黄圖博望苑武帝立子據為太子為太子開博<lb/>
　望苑漢書曰武帝年二十九乃得太子甚喜太子冠<lb/>
<pb n="2a"/>
　為立博望苑使之通賓客從其所好<lb/>
　　　　蕙田案太子年甫冠即通賓客從其所好失<lb/>
　　　　豫教之道矣<lb/>
昭帝本紀元鳳四年帝加元服見於髙廟賜諸侯王丞<lb/>
相大將軍列侯宗室下至吏民金帛牛酒各有差賜中<lb/>
二千石以下及天下民爵毋收四年五年口賦三年以<lb/>
前逋更賦未入者皆勿收<lb/>
　　　　蕙田案冠而見廟始見於此<lb/>
<pb n="2b"/>
　續漢書禮儀志注博物記曰孝昭帝冠辭曰陛下摛<lb/>
　顯先帝之光耀以承皇天之嘉禄欽奉仲春之吉辰<lb/>
　普尊大道之邦域秉率百福之休靈始加昭明之元<lb/>
　服推逺冲孺之幼志藴積文武之就徳肅勤髙祖之<lb/>
　清廟六合之内靡不蒙徳永永與天無極<lb/>
　　　　蕙田案此别製冠詞之始時用仲春不用正<lb/>
　　　　月葢不拘於時矣<lb/>
宣帝本紀五鳳元年皇太子冠皇太后賜丞相將軍列<lb/>
<pb n="3a"/>
侯中二千石帛人百匹大夫人八十匹又賜列侯嗣子<lb/>
爵五大夫男子為父後者爵一級<lb/>
元帝本紀竟寧元年皇太子冠賜列侯嗣子爵五大夫<lb/>
天下為父後者爵一級<lb/>
　漢書匡衡傳衡上疏曰臣聞室家之道修則天下理<lb/>
　得故詩始國風禮本冠昏適子冠乎阼禮之用醴衆<lb/>
　子不得與列所以貴正體而明嫌疑也非虚加其禮<lb/>
　文而已乃中心與之殊異故禮探其情而見之外也<lb/>
<pb n="3b"/>
哀帝本紀孝哀皇帝元帝庶孫定陶恭王子也年三嵗<lb/>
嗣立為王元延四年入朝盡從傅相中尉上以問定陶<lb/>
王對曰令諸侯王朝得從其國二千石上令誦詩通習<lb/>
能說成帝由此賢定陶王數稱其材為加元服而遣之<lb/>
時年十七矣<lb/>
平帝本紀元始五年冬十二月丙午崩有司議曰禮臣<lb/>
不殤君皇帝年十有四嵗宜以禮歛加元服奏可<lb/>
　司馬彪漢儀志漢制正月甲子若丙子為吉日可加<lb/>
<pb n="4a"/>
　元服儀從冠禮乗輿初加緇布進賢次爵弁次通天<lb/>
　冠訖皆於髙廟如儀謁見<lb/>
　　　　蕙田案漢禮用四加<lb/>
　續漢書加元服乗輿皆於髙祖廟謁見案世祖廟始<lb/>
　冠緇布冠於宗廟從古制<lb/>
　漢書王莽傳莽令天下冠以戊子為元日婚以戊寅<lb/>
　之旬為忌日百姓多不從者<lb/>
後漢書和帝本紀永元三年皇帝加元服賜諸侯王公<lb/>
<pb n="4b"/>
將軍特進中二千石列侯宗室子孫在京師奉朝請者<lb/>
黄金將大夫郎吏從官帛賜民爵及粟帛各有差大酺<lb/>
五日郡國中都官繫囚死罪贖縑至司冦作及亡命各<lb/>
有差庚辰賜京師民酺布兩戸共一匹<lb/>
　通典黄香太子冠頌惟永元之盛代仰皇徳之茂純<lb/>
　躬烝烝之至孝崇敬順以奉天以三載之孟春建寅<lb/>
　月之上旬皇帝將加𤣥冕簡甲子之元辰厥日正於<lb/>
　太皞厥時叶於百神皇輿幸夫金根駕元虯之連蜷<lb/>
<pb n="5a"/>
　建螭龍以為旂鳴節路之和鸞既臻廟以成禮乃逥<lb/>
　軫而反宮正朝服以享宴撞太簇之庭鐘祚蕃屏與<lb/>
　鼎輔暨夷蠻之君王咸進酒於金罍獻萬年之玉觴<lb/>
　蔡邕上始加元服與羣臣上夀表伏惟陛下應天淑<lb/>
　靈丁期中興誕及幼齡聖姿碩異威儀孔備俯仰龍<lb/>
　光顔如日星言稽典謨動蹈規矩緝熙光明思齊周<lb/>
　成早智夙就參美顯宗令月吉日始加元服進御幘<lb/>
　結以章天休臣妾萬國遐邇大小同喜逸豫式歌且<lb/>
<pb n="5b"/>
　舞臣等不勝踴躍鳬藻謹奉生頭酒九鍾稽首再拜<lb/>
　上千萬夀陛下享兹吉福永守皇極通遵太和靖綏<lb/>
　六合宜民宜人受禄於天書曰一人有慶兆民賴之<lb/>
　其寧惟永詩曰顒顒卬卬如圭如璋令聞不忘萬夀<lb/>
　無疆<lb/>
　後漢書周防傳防年十六仕郡小吏世祖巡狩汝南<lb/>
　召掾史試經防能誦讀拜為守丞防以未冠謁去<lb/>
　下邳惠王衍傳衍有容貌肅宗即位常在左右建初<lb/>
<pb n="6a"/>
　初冠詔賜衍師傅已下官屬金帛各有差<lb/>
　馬防傳防為衛尉子鉅為常從小侯六年正月以鉅<lb/>
　當冠特拜為黄門侍郎肅宗親御章臺下殿陳鼎俎<lb/>
　自臨冠之<lb/>
　　　　蕙田案皇帝臨冠廷臣止此<lb/>
後漢書安帝本紀永初三年皇帝加元服大赦賜王主<lb/>
貴人公卿以下金帛各有差男子為父後及三老孝悌<lb/>
力田爵人二級流民欲占者人一級<lb/>
<pb n="6b"/>
順帝本紀永建四年正月丙子帝加元服賜王主貴人<lb/>
公卿以下金帛各有差賜男子爵及流民欲占者人一<lb/>
級為父後三老孝悌力田人二級鰥寡孤獨篤癃貧不<lb/>
能自存者人帛一匹<lb/>
　晉書禮志周禮雖有服冕之數而無天子冠文儀禮<lb/>
　云公侯之有冠禮夏之末造也王鄭皆以為夏末上<lb/>
　下相亂簒弑由生故作公侯冠禮則明無天子冠禮<lb/>
　之審也大夫又無冠禮古者五十而後爵何大夫冠<lb/>
<pb n="7a"/>
　禮之有周人年五十而有賢才則試以大夫之事猶<lb/>
　行士禮也故筮日筮賓冠於阼以著代醮於客位三<lb/>
　加彌尊皆士禮耳然漢代以來天子諸侯頗採其儀<lb/>
　正月甲子若丙子為吉日可加元服儀從冠禮是也<lb/>
　漢順帝冠又兼用曹褒新禮乗輿初加緇布進賢次<lb/>
　爵弁武弁次通天皆於髙廟以禮謁見世祖廟王公<lb/>
　以下初加進賢而已案此文始冠緇布從古制也冠<lb/>
　於宗廟是也<lb/>
<pb n="7b"/>
　　　　蕙田案據晉志曹褒新禮皇帝冠於髙廟惟<lb/>
　　　　皇帝四加初用緇布冠王公以下三加初加<lb/>
　　　　進賢冠則不用緇布冠也<lb/>
桓帝本紀建和二年皇帝加元服大赦天下賜河間渤<lb/>
海二王黄金各百斤彭城諸國王各五十斤公主大將<lb/>
軍三公特進侯中二千石二千石將大夫郎吏從官四<lb/>
姓及梁鄧小侯諸大夫以下帛各有差年八十以上賜<lb/>
米酒肉九十以上加帛二匹綿三斤<lb/>
<pb n="8a"/>
靈帝本紀建寧四年帝加元服大赦天下賜公卿以下<lb/>
各有差惟黨人不赦<lb/>
　禮儀志注獻帝傳興平元年帝加元服司徒淳于嘉<lb/>
　為賓加賜元纁駟馬貴人公主卿司𨽻城門五校及<lb/>
　侍中尚書給事黄門侍郎各一人為太子舍人<lb/>
　　　　蕙田案加元服用賓見此<lb/>
　禮儀志注獻帝起居注曰建安十八年正月濟北王<lb/>
　加冠戸外以見父母給事黄門侍郎劉瞻兼侍中假<lb/>
<pb n="8b"/>
　貂蟬加濟北王給之<lb/>
　通典後漢何休冠儀約制將冠子者具衣冠冠者父<lb/>
　兄若諸父宗族之尊者一人為主主人告所素敬僚<lb/>
　友一人為冠賓必自告其家告曰某之子某若弟某<lb/>
　長矣將加冠於首願吾子教之賓既許主人自定吉<lb/>
　日先冠一日宿告賓曰請以明日行事賓曰敢不從<lb/>
　命主人灑掃内外皆肅執事者於兩楹間為冠者設<lb/>
　北享筵又設賓東享筵兩筵相接授冠以篋器設於<lb/>
<pb n="9a"/>
　兩筵又設尊爵於東方冠者如常服待命於房夙興<lb/>
　賓到迎延揖讓如常坐定執事自請行事主人跪告<lb/>
　曰請勞吾子賓跪答曰敬諾賓起立西序東面聴命<lb/>
　之禮畢冠者興西向拜賓賓答拜訖命就筵賓主各<lb/>
　還坐冠者北享筵坐伏賓跪曰吾子之使請將命主<lb/>
　人跪答曰勞吾子賓起就東享筵執事者執爵跪向<lb/>
　冠者祝曰令月吉日始加元服棄爾幼志順爾成徳<lb/>
　夀考惟祺介爾景福冠者即坐賓跪加冠訖冠者執<lb/>
<pb n="9b"/>
　爵酹地然後啐酒訖賓興復還本坐主人亦起乃俱<lb/>
　坐冠者還房自整飾出拜父父為起若諸父羣從及<lb/>
　兄應答拜者答拜如常入拜母母答拜其餘兄弟姑<lb/>
　姊妹皆相拜如常主人命冠者出更設酬為勸乃罷<lb/>
　異日有祭事自告祖考者自如舊祭禮常儀<lb/>
　　　　蕙田案此漢時士庶冠禮大概仿彿儀禮添<lb/>
　　　　出拜父一節<lb/>
　　　　　　　　　　右秦漢<lb/>
<pb n="10a"/>
三國魏志齊王本紀正始四年帝加元服賜羣臣各有<lb/>
差<lb/>
　晉書禮志魏天子冠一加其說曰士禮三加加有成<lb/>
　也至於天子諸侯無加數之文者將以踐阼臨下尊<lb/>
　極徳備豈得與士同也魏氏太子再加皇子王公世<lb/>
　子乃三加孫毓以為一加再加皆非也又舊禮皆冠<lb/>
　於廟自魏以來始於正殿行事别卜日謁廟侯太尉<lb/>
　奠獻九室以下帝衮服執鎮圭入再拜乃出㑹羣臣<lb/>
<pb n="10b"/>
　通典其說曰古之士禮服必三加彌尊所以喻其志<lb/>
　至於天子諸侯數無文將以踐阼臨人尊極徳成不<lb/>
　復與士以加喻勉為義禮冠於廟自魏不復在廟矣<lb/>
　　　　蕙田案據此自魏以前天子加元服猶用古<lb/>
　　　　禮至是始分一加二加三加之别又改為正<lb/>
　　　　殿行事非禮也<lb/>
晉書武帝本紀武帝泰始七年皇太子冠賜王公以下<lb/>
帛各有差<lb/>
<pb n="11a"/>
禮志惠帝之為太子將冠武帝臨軒使兼司徒髙陽王<lb/>
珪加冠兼光禄大夫屯騎校尉華廙贊冠<lb/>
　　　　蕙田案臨軒行事從魏制也<lb/>
泰始十年南宫王承年十五依舊應冠有司奏議禮十<lb/>
五成童國君十五而生子以明可冠之宜又漢魏遣使<lb/>
冠諸王非古典於是制王十五而冠不復加使命王彪<lb/>
之云禮傳冠皆在廟案武帝既加元服車駕出拜於太<lb/>
廟以告成也蓋亦猶擬在廟之儀　禮醮辭曰令月吉<lb/>
<pb n="11b"/>
日以嵗之正以月之令案魯襄公冠以冬漢惠帝冠以<lb/>
二月明無定月而後漢以來帝加元服咸以正月及咸<lb/>
寧二年秋閏九月遣使冠汝南王柬此則必非嵗首<lb/>
惠帝本紀惠帝永平元年皇太子冠見於太廟<lb/>
禮志冠禮於廟然武惠冠太子太子皆即廟見斯亦擬<lb/>
在廟之儀也<lb/>
　通典晉王堪冠禮儀永平元年正月戊子冠中外四<lb/>
　孫立於步廣里舍之阼階設一席於東廟引冠者以<lb/>
<pb n="12a"/>
　長幼次於席南東上賓宗人立於西廂東面南上堪<lb/>
　立於東軒西南面西上陳元服於席上宗人執儀以<lb/>
　次呼冠者各應曰諾宗人申誡之曰以嵗之正以月<lb/>
　之令兄弟具來咸加爾服棄爾幼志順爾成徳敬慎<lb/>
　威儀惟人之則夀考惟祺永受景福冠者皆跪而冠<lb/>
　各自著布興再拜從立於賓南上酌四杯酒各拜醮<lb/>
　而飲事訖上堂向御史府君再拜訖冠者皆東面坐<lb/>
　如常燕禮<lb/>
<pb n="12b"/>
　　　　蕙田案此晉士大夫冠禮<lb/>
成帝本紀咸康元年春正月庚午朔帝加元服大赦改<lb/>
元増文武位一等大酺三日賜鰥寡孤獨不能自存者<lb/>
米人五斛<lb/>
　禮志江左諸帝將冠金石宿設百僚陪位又豫於殿<lb/>
　上鋪大牀御府令奉冕幘簪導衮服以授侍中常侍<lb/>
　太尉加幘太保加冕將加冕太尉跪讀祝文曰令月<lb/>
　吉日始加元服皇帝穆穆思𢎞衮職欽若昊天六合<lb/>
<pb n="13a"/>
　是式率遵祖考永永無極眉夀惟祺介兹景福加冕<lb/>
　訖侍中繫𤣥紘侍中脱帝絳紗服加衮服冕冠事畢<lb/>
　太保率羣臣奉觴上夀王公以下三稱萬嵗乃退<lb/>
　華恒傳恒領太常及帝加元服㓂難之後典籍靡遺<lb/>
　冠禮無所依據恒推尋舊典撰定禮儀事並施用<lb/>
　　　　蕙田案冠用金石之樂見此<lb/>
　孫毓五禮駁魏氏天子一加三加嫌同諸侯毓案玉<lb/>
　藻記曰元冠朱組纓天子之冠也緇布冠繢緌諸侯<lb/>
<pb n="13b"/>
　之冠也其說謂皆始冠則是有次加之辭此二冠皆<lb/>
　卑服質古勢不一加必重加朝祭之服以崇彌尊聖<lb/>
　人制禮所以一時歴加衆服者今始成人卜擇令日<lb/>
　而徧加之所以重始也若冠日有不加者後必不擇<lb/>
　吉而服非重始也又禮器有以少為貴者冠不在焉<lb/>
　記有彌尊喻志之言葢以服從卑始象德日新不可<lb/>
　先服尊服轉而即卑今嫌士禮喻志之文因從魏氏<lb/>
　一加之制考之玉藻似非古典今三加者先冠皮弁<lb/>
<pb n="14a"/>
　次冠長冠後冠進賢冠以為彌尊於意又疑裴頠答<lb/>
　治禮問天子禮元冠者形之成也為君未必成人故<lb/>
　君位雖定不可孩抱而服冕弁摰虞以為天子即位<lb/>
　之日即為成君冕服以備不宜有加諸侯即位為成<lb/>
　豈不定諸侯成君不拘盛典而可以冠天子成君獨<lb/>
　有火龍黼衣便不可乎意為宜冠有加<lb/>
　　　　蕙田案魏氏一加非禮也孫毓等議是<lb/>
穆宗本紀升平元年正月帝加元服告於太廟始親萬<lb/>
<pb n="14b"/>
幾大赦改元増文武位一等<lb/>
禮志穆帝孝武將冠皆先以幣告廟訖又廟見也<lb/>
　通典臺符問修復未畢吉凶不相干可加元服與不<lb/>
　太常王彪之議禮有喪冠當是應冠之年服制未終<lb/>
　若須服終便失應冠之年故也禮所以冠無定時月<lb/>
　春夏不可便用秋冬若今嵗内修復未畢入新年卜<lb/>
　仲春之日加元服不失年不失禮今便凖喪冠闕享<lb/>
　樂而行事誠有依傍然加衮冕火龍焕然以凖喪儀<lb/>
<pb n="15a"/>
　情有不體若别有事必速加元服權諸輕重不須修<lb/>
　復畢者便當凖喪冠耳又議新年至尊當加元服今<lb/>
　若依成帝故事用三元日者冠有金石之樂恐修山<lb/>
　陵未畢於樂便闕禮冠自卜日又云夏葛屨冬皮屨<lb/>
　無定時不必三元也案晉故事及兩漢皆非三元當<lb/>
　任時事之宜耳又議近訪得成皇帝加元服儀注闕<lb/>
　無拜廟事案禮冠皆於廟儀禮云既畢賓出主人送<lb/>
　於廟門明必在廟近代以來不復在廟成皇帝既加<lb/>
<pb n="15b"/>
　元服拜太廟以告成葢亦猶擬在廟之儀今既加元<lb/>
　服亦應拜廟<lb/>
　　　　蕙田案王彪之議頗得漢魏之詳所稱冠無<lb/>
　　　　定時日必在廟尤合禮意<lb/>
孝武帝本紀太元元年帝加元服見於太廟<lb/>
　康獻禇皇后傳穆帝既冠太后詔曰昔遭不造帝在<lb/>
　幼沖皇緒之㣲𦕈若贅旒百辟卿士率遵前朝勸喻<lb/>
　攝政以社稷之重先代成義僶俛敬從弗遑固守仰<lb/>
<pb n="16a"/>
　憑七廟之靈俯仗羣后之力帝加元服禮成徳備當<lb/>
　陽親覽臨御萬國今歸事反政一依舊典於是居崇<lb/>
　徳宫簡文帝即位尊后為崇徳太后及帝崩孝武帝<lb/>
　幼沖太后復臨朝帝既冠乃詔曰皇帝昏冠禮備遐<lb/>
　邇宅心宜當陽親覽緝熙維始今歸政事率由舊典<lb/>
　於是復稱崇徳太后<lb/>
安帝本紀隆安元年帝加元服増文武位一等<lb/>
　晉書輿服志緇布冠蔡邕云即委貌冠也太古冠布<lb/>
<pb n="16b"/>
　齊則緇之緇布冠始冠之冠也其制有四形一似武<lb/>
　冠又一似進賢其一上方其下加幘顔其一刺上而<lb/>
　方下進賢冠古緇布遺象也斯葢文儒者之服前髙<lb/>
　七寸後髙三寸長八寸有五梁三梁二梁一梁人主<lb/>
　元服始加緇布則冠五梁進賢三公及封郡公縣公<lb/>
　郡侯縣侯鄉亭侯則冠三梁卿大夫八座尚書關中<lb/>
　内侯二千石及千石以上則冠兩梁中書郎秘書丞<lb/>
　郎著作郎尚書丞郎太子洗馬舍人六百石以下至<lb/>
<pb n="17a"/>
　於令史門郎小吏並冠一梁漢建初中太官令冠兩<lb/>
　梁親省御膳為重也博士兩梁崇儒也宗室劉氏亦<lb/>
　得兩梁冠示加服也<lb/>
　　　　蕙田案此以進賢冠為緇布冠遺象故晉王<lb/>
　　　　公以下初加進賢冠惟天子用古制始加緇<lb/>
　　　　布也進賢冠又以梁之多少分貴賤<lb/>
宋書文帝本紀元嘉十六年十二月乙亥皇太子冠大<lb/>
赦天下<lb/>
<pb n="17b"/>
孝武帝本紀孝武帝大明七年冬十月壬寅太子冠賜<lb/>
王公以下帛有差<lb/>
　宋謝莊太子元服上至尊表伏惟皇太子殿下明兩<lb/>
　承乾元良作貳抗法迂身英華自逺樂以修中禮以<lb/>
　治外三美克懋徳成教尊令日昭辰顯加元服對靈<lb/>
　祗之望儔上庠之歡率天罄世莫不載躍　上太后<lb/>
　表離景承宸樞光陪極毓問東華飛英上序樂正歌<lb/>
　風司成頌徳清明神鏡温文在躬練日簡辰顯被元<lb/>
<pb n="18a"/>
　服懋三王之教爥少陽之重<lb/>
後廢帝本紀元徽二年御加元服大赦賜民男子爵一<lb/>
級為父後及三老孝悌力田者爵二級鰥寡孤獨篤癃<lb/>
不能自存者穀五斛年八十以上加帛一匹大酺五日<lb/>
賜王公以下各有差<lb/>
南齊書鬱林王本紀鬱林王昭業文惠太子長子封南<lb/>
郡王永明五年冠於東宫崇政殿其日小㑹賜王公以<lb/>
下帛各有差<lb/>
<pb n="18b"/>
禮志永明五年十月有司奏南郡王昭業冠求儀注未<lb/>
有前凖尚書令王儉議皇孫冠事歴代所無禮雖有嫡<lb/>
子嫡孫然而地居正體下及五世今南郡王體自儲暉<lb/>
實惟國裔元服之典宜異列蕃案士冠禮主人元冠朝<lb/>
服賓加其冠贊者結纓鄭元云主人冠者之父兄也尋<lb/>
其言父及兄則明祖在不為主也大戴禮記公冠篇云<lb/>
公冠自為主四加𤣥冕以卿為賓此則繼體之君及帝<lb/>
之庶子不得稱子者也小戴禮記冠義云嫡子冠於阼<lb/>
<pb n="19a"/>
以著代也醮於賓位三加彌尊加有成也注稱嫡子冠<lb/>
於阼庶子冠於房記又云古者重冠故行之於廟所以<lb/>
自卑而尊先祖也據此而言彌與鄭注儀禮相㑹是故<lb/>
中朝以來太子冠則皇帝臨軒司徒加冠光禄贊冠諸<lb/>
王則郎中加冠中尉贊冠今同於儲皇則重依於諸王<lb/>
則輕又春秋之義不以父命辭王父命禮父在斯為子<lb/>
君在斯為臣皇太子居臣子之節無專用之道南郡雖<lb/>
處蕃國非支庶之列宜稟天朝之命㣲申冠阼之禮晉<lb/>
<pb n="19b"/>
武帝詔稱漢魏遣使冠諸王非古正典此葢謂庶子封<lb/>
王合依公冠自主之義至於國之長孫遣使為允宜使<lb/>
太常持節加冠大鴻臚為贊醮酒之儀亦歸二卿祝醮<lb/>
之辭附凖經記别更撰立不依蕃國常體國官陪位拜<lb/>
賀自依舊章其日内外二品清官以上詣公車門集賀<lb/>
并詣東宫南門通牋别日上禮宮臣亦詣門稱賀如上<lb/>
臺之儀既冠之後尅日謁廟以宏尊祖之義此既大典<lb/>
宜通關八座丞郎并下二學詳議僕射王奐等十四人<lb/>
<pb n="20a"/>
議並同并撰立贊冠醮酒二辭詔可祝辭曰皇帝使給<lb/>
事中太常武安侯蕭惠基加南郡王冠祝曰筮日筮賓<lb/>
肇加元服棄爾幼志從厥成徳親賢使能克隆景福醮<lb/>
酒辭曰㫖酒既清嘉薦既盈兄弟具在淑慎儀型永屆<lb/>
眉夀於穆斯寧<lb/>
　　　　蕙田案此天子嫡孫冠禮王儉等議是也集<lb/>
　　　　賀上禮見此<lb/>
明帝本紀建武三年皇太子冠賜王公以下帛各有差<lb/>
<pb n="20b"/>
為父後者賜爵一級斷逺近上禮<lb/>
禮志明帝永泰元年徐孝嗣議曰案士冠禮三加畢乃<lb/>
醴冠者醴則惟一而已故醴辭無二若不醴則毎加輒<lb/>
醮以酒故醮辭有三王肅云醴本上古其禮重酒用時<lb/>
味其禮輕故也或醴或醮二三之義詳記於經文今皇<lb/>
王冠畢一酌而已即可擬古設醴而猶用醮辭實為乖<lb/>
衷謂自今王侯以下冠畢一酌醴以遵古之義醴即用<lb/>
舊文於事為允<lb/>
<pb n="21a"/>
　　　　蕙田案用醴一酌徐議是<lb/>
梁書武帝本紀天監十四年正月皇太子冠赦天下賜<lb/>
為父後者爵一級王公以下頒賚各有差停逺近上慶<lb/>
禮<lb/>
　　　　蕙田案通典政和禮儀俱作十三年與本紀<lb/>
　　　　不同<lb/>
　梁蕭子範冠子箴是月惟令敬擇良辰式遵士典誥<lb/>
　筮於賓嘉字爰錫醮酒方陳禮莊爾質徳成爾身永<lb/>
<pb n="21b"/>
　變童心長移悼齒朱錦辭髪青絇在履丹石為操氷<lb/>
　泉厲已務簡朋匹田蘓遊止在我尚謙推物盡美面<lb/>
　諂退言弗納於耳直弦矢辭斯為良士<lb/>
　沈約冠子祝文蠲兹令日元服肇加成徳既舉童心<lb/>
　自化行之則至無謂道賒敦以秋實食以春華無恥<lb/>
　下問乃至髙車子孫千億廣樹厥家<lb/>
　阮孝緒傳孝緒字士宗陳留尉氏人也年十三徧通<lb/>
　五經十五冠而見其父彦之戒曰三加彌尊人倫之<lb/>
<pb n="22a"/>
　始宜思自朂以庇爾躬答曰願迹松子於瀛海追許<lb/>
　由於穹谷庶保促生以免塵累自是屏居一室非定<lb/>
　省未嘗出戸家人莫見其面親友因呼為居士<lb/>
陳書文帝本紀天嘉六年春皇太子加元服王公以下<lb/>
賜帛各有差孝悌力田為父後者賜爵一級鰥寡孤獨<lb/>
不能自存者穀人五斛<lb/>
後主本紀至徳二年秋七月太子加元服在位文武賜<lb/>
帛各有差孝悌力田為父後者各賜一級鰥寡癃老不<lb/>
<pb n="22b"/>
能自存者人穀五斛<lb/>
北魏書髙祖本紀高祖太和十九年皇太子冠於廟<lb/>
禮志太和十九年五月甲午冠皇太子恂於廟丙申高<lb/>
祖臨光極堂太子入見帝親詔之事在恂傳六月高祖<lb/>
臨光極堂引見羣官詔曰比冠子恂禮有所闕當思往<lb/>
失更順將來禮古今殊制三代異章近冠恂之禮有三<lb/>
失一朕與諸儒同誤二諸儒違朕故令有三誤今中原<lb/>
兆建百禮維新而有此三失殊以愧歎春秋襄公將至<lb/>
<pb n="23a"/>
衛以同姓之國問其年幾而行冠禮古者皆灌地降神<lb/>
或有作樂以迎神昨失作樂至廟庭朕以意而行拜禮<lb/>
雖不得降神於理猶差完司馬彪云漢帝有四冠一緇<lb/>
布二進賢三武弁四通天冠朕見家語冠頌篇四加冠<lb/>
公也家語雖非正經孔子之言與經何異諸儒忽司馬<lb/>
彪四冠之志致使天子之子而行士冠禮此朝廷之失<lb/>
冠禮朕以為有賓諸儒皆以為無賓朕既從之復令有<lb/>
失孔所云斐然成章其斯之謂太子太傅穆亮等拜謝<lb/>
<pb n="23b"/>
髙祖曰昔裴頠作冠儀不知有四裴頠尚不知卿等復<lb/>
何愧<lb/>
　廢太子恂傳太和十七年七月癸丑立恂為皇太子<lb/>
　及冠恂於廟高祖臨光極東堂引恂入見誡以冠義<lb/>
　曰夫冠禮表之百代所以正容體齊顔色順辭令容<lb/>
　體正顔色齊辭令順故能正君臣親父子和長幼然<lb/>
　母見必拜兄弟必敬責以成人之禮字汝元道所寄<lb/>
　不輕汝當尋名求義以順吾㫖<lb/>
<pb n="24a"/>
　　　　蕙田案此用冠於廟之禮從古也所謂三失<lb/>
　　　　不作樂一也不用四加二也不用賓三也親<lb/>
　　　　臨告誡不傳制尤為重禮<lb/>
肅宗本紀正光元年秋帝加元服内外百官進位一等<lb/>
禮志肅宗加元服時年十一既冠拜太廟大赦改元官<lb/>
有其注<lb/>
　劉芳傳王肅之來奔也髙祖雅相器重朝野屬目芳<lb/>
　未及相見高祖宴羣臣於華林肅語次云古者惟婦<lb/>
<pb n="24b"/>
　人有笄男子則無芳曰推經禮正文古者男子婦人<lb/>
　俱有笄肅曰喪服稱男子免而婦人髽男子冠而婦<lb/>
　人笄如此則男子不應有笄芳曰此專謂凶事也禮<lb/>
　初遭喪男子免時則婦人髽男子冠時則婦人笄言<lb/>
　俱時變而男子婦人免髽冠笄之不同也又冠尊故<lb/>
　奪其笄稱且互言也非謂男子無笄又禮内則稱子<lb/>
　事父母雞初鳴櫛纚笄總以兹而言男子有笄明矣<lb/>
　高祖稱善者乆之肅亦以芳言為然曰此非劉石經<lb/>
<pb n="25a"/>
　耶<lb/>
北齊書後主本紀天統三年二月帝加元服大赦九州<lb/>
職人各進四級内外百官普進二級<lb/>
隋書禮儀志後齊皇帝加元服以玉帛告圜丘方澤以<lb/>
幣告廟擇日臨軒中嚴羣官位定皇帝著空頂介幘以<lb/>
出太尉盥訖升脱空頂幘以黑介幘奉加訖太尉進太<lb/>
保之右北面讀祝訖太保加冕侍中繫𤣥紘脱絳紗袍<lb/>
加衮服事畢太保上夀羣官三稱萬嵗皇帝入温室移<lb/>
<pb n="25b"/>
御座而不上夀後日文武羣官朝服上禮酒十二鍾米<lb/>
十二囊牛十二頭又擇日親拜圜丘方澤謁廟皇太<lb/>
子冠則太尉以制幣告七廟擇日臨軒有司供帳於崇<lb/>
正殿中嚴皇太子空頂幘公服出立東階之南西面使<lb/>
者入立西階之南東面皇太子受詔訖入室盥櫛出南<lb/>
面使者進揖詣冠席西面坐光禄卿盥訖詣太子前梳<lb/>
櫛使者又盥奉進賢三梁冠至太子前東面祝脱空頂<lb/>
幘加冠太子興入室更衣出又南面就席光禄卿盥櫛<lb/>
<pb n="26a"/>
使者又盥祝脱三梁冠加逺遊冠太子又入室更衣設<lb/>
席中楹之西使者揖就席南面光禄卿洗爵酌醴使者<lb/>
詣席前北面祝太子拜受醴即席坐祭之啐之奠爵降<lb/>
階復本位西面三師三少及在位羣臣拜事訖又擇日<lb/>
㑹宫臣又擇日謁廟<lb/>
　五禮新儀至設㑹因奉觴上夀禮各有宜也辭云某<lb/>
　臣某言伏惟皇帝陛下吉辰元服禮制樂和臣等不<lb/>
　勝大慶謹上萬嵗夀也<lb/>
<pb n="26b"/>
　　　　蕙田案齊制太子初加黑介幘次加冕皇太<lb/>
　　　　子初加進賢次加逺遊冠止似二加未詳其<lb/>
　　　　義<lb/>
北周書宣帝本紀宣帝髙祖長子也建徳元年髙祖親<lb/>
告廟冠於阼階立為皇太子<lb/>
　　　　蕙田案親告廟而冠於阼階是在廟也<lb/>
　　　　　　　　　　右三國南北朝<lb/>
隋書禮儀志隋皇太子將冠前一日皇帝齋於大興殿<lb/>
<pb n="27a"/>
皇太子與賓贊及預從官齋於正寢其日質明有司告<lb/>
廟各設筵於阼階皇帝衮冕即御座賓揖皇太子進升<lb/>
筵西向坐贊冠者坐櫛設纚賓盥訖進加緇布冠贊冠<lb/>
進設頍纓賓揖皇太子適東序衣𤣥衣素裳以出贊冠<lb/>
者又坐櫛賓進加逺遊冠改服訖賓又受冕太子適東<lb/>
序改服以出賓揖皇太子南面立賓進受醴進筵前北<lb/>
面立祝皇太子拜受觶賓復位東面答拜贊冠者奉饌<lb/>
於筵前皇太子祭奠禮畢降筵進當御東面拜納言承<lb/>
<pb n="27b"/>
詔詣太子戒訖太子拜贊冠者引太子降自西階賓少<lb/>
進字之贊冠者引皇太子進立於庭東面諸卿拜訖贊<lb/>
冠者拜太子皆答拜與賓贊俱復位納言承詔降命令<lb/>
有司致禮賓贊又拜皇帝降復阼階拜皇太子以下皆<lb/>
拜皇帝出更衣還宫皇太子從至闕因入見皇后拜而<lb/>
還<lb/>
　　　　蕙田案初加緇布次加逺遊次加冕三加也<lb/>
唐書太宗本紀貞觀八年皇太子加元服降死罪以下<lb/>
<pb n="28a"/>
賜五品以上子為父後者爵一級民酺三日<lb/>
　通典貞觀五年有司上言皇太子將冠禮宜用二月<lb/>
　為吉請追兵以備儀注太宗曰今東作方興恐妨農<lb/>
　事令改用十月太子少保蕭瑀奏稱准隂陽家用二<lb/>
　月為勝上曰隂陽拘忌朕所不行若動静必依隂陽<lb/>
　不顧禮義欲求福祐其可得乎若所行皆遵正道自<lb/>
　然當為吉㑹且吉凶在人豈假隂陽拘忌農事甚要<lb/>
　不可暫失<hi>原本追兵闕疑一本作遣官</hi>
<pb n="28b"/>
髙宗本紀永徽六年皇太子加元服降死罪以下賜酺<lb/>
三日五品以上為父後者勲一轉<lb/>
顯慶四年十月皇太子加元服大赦賜五品以上子孫<lb/>
為祖父後者勲一轉民酺三日<lb/>
　唐㑹要開元六年侍中宋璟上表曰臣伏以太常狀<lb/>
　以皇太子冠准東宫典記有上禮之儀謹案上禮非<lb/>
　古從南齊後魏始有此事而垂拱神龍更扇其道羣<lb/>
　臣歛錢獻食君上厚賜答之姑息施恩方便求利毎<lb/>
<pb n="29a"/>
　縁一事有此再煩齊魏乃呉虜之風故不足效後車<lb/>
　轍有前車之戒應當取適皇太子冠乃盛禮自然合<lb/>
　有錫賚上臺東宫兩處宴㑹非不優厚其上禮宜停<lb/>
　　　　蕙田案上禮五禮精義云古者君臣之有嘉<lb/>
　　　　事必設賀慶之禮所以通上下之情庾蔚之<lb/>
　　　　云凡事吉則遣送酒肉以賀之則上禮自魏<lb/>
　　　　行之晉王彪之云上禮惟酒犢而已犢十二<lb/>
　　　　頭酒十二斛以應天地之大數也於朝堂設<lb/>
<pb n="29b"/>
　　　　禮訖牛酒付所司相沿已乆習尚成風宋文<lb/>
　　　　貞公以為羣臣歛錢為獻君上厚賜答之姑<lb/>
　　　　息施恩方便求利應當停止可謂卓見矣<lb/>
舊唐書元宗本紀開元八年春正月甲子朔皇太子加<lb/>
元服<lb/>
開元禮皇帝加元服卜日如别儀<lb/>
　告圜丘<hi>方丘附</hi>
前一日諸告官清齋於告所其守衛及設罇坫等前一<lb/>
<pb n="30a"/>
日陳設如巡狩圜丘攝事儀<hi>告方丘自前一日陳設及告官清齋等亦如之為埋塪於壝南外壇之内北出陛</hi>未明二刻諸告官各服其服郊社令良<lb/>
醖令入實罇罍及玉帛<hi>太罇二一實明水為上一實汎齊次之山罍二一實元酒為上一實清酒次之玉以四珪有邸幣以蒼告方丘太罇二一實明水一實醴齊玉兩珪有邸幣以黄</hi>未明<lb/>
一刻奉禮帥贊者先入就位贊引引御史太祝以下入<lb/>
行埽除如常儀質明謁者引告官以下俱就門外位奉<lb/>
禮帥贊者先入就位贊引引御史以下入就位謁者引<lb/>
告官贊引引執事者次入就位立定奉禮曰再拜謁贊<lb/>
<pb n="30b"/>
者承傳<hi>凡奉禮者謁贊者皆承傳</hi>告官以下皆再拜謁者進告官之<lb/>
左曰有司謹具請行事儀至禮畢燔祝版於齋所並同<lb/>
巡狩告圜丘攝事儀<hi>告方丘其儀同但改皇天為皇地祗其玉帛埋之</hi>
　告宗廟<lb/>
其禮與巡狩告宗廟儀有司攝事同惟祝文臨時撰<lb/>
　臨軒行事<lb/>
先一日尚舍奉御設御冠席於太極殿中楹間南向莞<lb/>
筵紛純加藻席繢純加次席黼純守宮設羣官次於朝<lb/>
<pb n="31a"/>
堂太樂令展宫懸於殿庭並如常儀設協律郎舉麾位<lb/>
於殿上西階之西東向一位於樂懸東南西向鼓吹令<lb/>
分置十二案於建鼓之外乗黄令陳車輅尚輦奉御陳<lb/>
輿輦並如常儀典儀設文官一品以下五品以上位於<lb/>
懸東六品以下於横街南皆重行西面北上設武官一<lb/>
品以下五品以上位於懸西六品以下於横街南當文<lb/>
官皆重行東面北上設朝集使位分方於文武官當品<lb/>
之下設諸親位於四品五品之中<hi>皇帝親在東異姓親在西</hi>設蕃客<lb/>
<pb n="31b"/>
位各分方於朝集使六品之南諸州使人分方位於朝<lb/>
集使九品之後又設太師太尉位於横街之南道東北<lb/>
面西上又設典儀位於懸之東北贊者二人在南少退<lb/>
俱西向奉禮設門外位於東西朝堂皆如元日之儀其<lb/>
日諸衛勒所部屯門列黄麾仗如常羣官依時刻集朝<lb/>
堂俱就次各服其服通事舍人引就朝堂前位侍中版<lb/>
奏請中嚴太樂令鼓吹令帥工人入就位奉禮郎設罍<lb/>
洗於阼階東南罍在洗東加勺冪篚在洗西南肆實巾<lb/>
<pb n="32a"/>
加冪尚舍奉御設席於東房内近西又張帷於東序外<lb/>
殿中監陳衮服於東房内席上東領𤣥衣纁裳十二章<lb/>
<hi>八章在衣日月星辰山龍華蟲火宗彛四章在裳藻粉米黼黻</hi>白沙中單黼領青褾<graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>
裾革帶玉鈎䚢大帶<hi>青帶朱裏紕其外上以朱下以緑鈎用組之</hi>朱黻三章<lb/>
<hi>龍山火</hi>鹿盧玉具劍火珠鏢首白玉雙珮𤣥組雙大綬六<lb/>
綵𤣥黄赤白縹緑純𤣥質長二丈四尺五百首廣一尺<lb/>
<hi>小雙綬長二尺六寸色同大綬而首半之間施二玉環</hi>朱韈赤舄金飾繢纚玉簪<lb/>
及櫛三物同箱在服北向尚舍奉御設莞筵一粉純加<lb/>
<pb n="32b"/>
藻席繢純加次席黼純又在南尚舍奉御實醴罇於東<lb/>
序外帷内坫在罇北實角觶柶各一加冪饌陳於罇西<lb/>
籩豆各十二俎三在籩豆北設罍洗於罇東罍在洗西<lb/>
加勺冪篚在洗東北肆實巾加冪執罍罇籩豆及在廷<lb/>
罍篚者並絳公服立於其所衮冕垂白珠十二旒以組<lb/>
為纓色同其纓黈纊充耳玉導於箱太常博士一人立<lb/>
於西階下近西東面諸侍衛之官各服其器服俱詣閤<lb/>
奉迎典儀帥贊者先入就位通事舍人各引羣官入就<lb/>
<pb n="33a"/>
位太常博士引太常卿升西階立於西房外當戸北向<lb/>
侍中版奏外辦皇帝著空頂黑介幘雙童髻雙玉導絳<lb/>
紗袍以出侍衛警蹕如常儀皇帝將出太樂令令撞黄<lb/>
鐘之鐘右五鐘皆應協律郎舉麾鼓吹奏太和之樂皇<lb/>
帝出自西房太常博士引太常卿太常卿引皇帝即御<lb/>
座南向立樂止<hi>太常卿與博士退立於皇帝之左</hi>通事舍人引太師太<lb/>
尉就位<hi>凡太師太尉進皆舍人導引</hi>太師初入門舒和之樂作至位<lb/>
樂止典儀曰再拜贊者承傳羣臣在位者皆再拜太師<lb/>
<pb n="33b"/>
升自西階太師初行樂作至階樂止太師升立於西階<lb/>
上東面太尉詣阼階下罍洗盥手升東階詣東房内取<lb/>
纚櫛箱進跪奠於御座西端太師詣御座前跪奏稱請<lb/>
坐退復位皇帝坐太尉進當御座前少左跪脱空頂幘<lb/>
置於櫛箱櫛畢設纚興少西東面立太師降盥初降樂<lb/>
作盥訖詣西階下樂止太常受冕左執項右執前升西<lb/>
階進當皇帝前左樂作太師祝曰令月吉日始加元服<lb/>
夀考維祺以介景福乃跪冠興復西階上位太尉進皇<lb/>
<pb n="34a"/>
帝前少左跪設簪纓興復位皇帝興太常卿引適東房<lb/>
殿中監進徹櫛纚箱以退皇帝著衮服太常卿引即席<lb/>
南向坐樂止太尉詣序外帷内盥手洗觶酌醴加柶覆<lb/>
之面葉立於序内南向太師進受醴面柄進御前北面<lb/>
祝曰甘醴唯厚嘉薦令芳承天之休夀考不忘訖跪進<lb/>
觶興退降立於西階下東面將祝殿中監進進饌者奉<lb/>
饌設於御座前皇帝左執觶右執脯擩於醯祭於籩豆<lb/>
間太師取胏一以進皇帝皇帝奠觶於薦西受胏却左<lb/>
<pb n="34b"/>
手執本右手絶末以祭上右手嚌之授太尉加於俎降<lb/>
立於太師之南皇帝帨手<hi>侍中一人進帨巾</hi>取觶以柶祭醴啐<lb/>
醴建柶奠觶於薦東皇帝初受觶休和之樂作奠觶訖<lb/>
樂止太師太尉俱復横街南位太師初行樂作至位樂<lb/>
止典儀唱再拜贊者承傳在位者皆再拜太師太尉出<lb/>
初行樂作出門樂止侍中前跪奏禮畢皇帝興太樂令<lb/>
令撞蕤賓之鐘左五鐘皆應太和之樂作太常卿引入<lb/>
東房侍衛警蹕如來儀入訖樂止通事舍人引東西面<lb/>
<pb n="35a"/>
位者以次出<lb/>
　見太后<lb/>
其日冠訖著通天冠服詣太后所御殿如常朝見之式<lb/>
尚宮引就殿前北面再拜訖尚宮引出還宮如常<lb/>
　謁太廟<lb/>
將謁有司卜日如别儀前一日皇帝清齋於太極殿太<lb/>
尉以下清齋於廟所近侍之官應從入廟者各於本司<lb/>
清齋一宿諸衛令其屬晡後一刻各以其方器服守衛<lb/>
<pb n="35b"/>
廟門與太樂工人俱清齋一宿前三日尚舍直長施大<lb/>
次於太廟南門之外道西東向尚舍奉御鋪御座守宮<lb/>
設文武侍臣次於大次之後文左武右俱東向設太尉<lb/>
以下次於齋坊内設三師次於侍臣次之西東向前二<lb/>
日太樂令設宮懸之樂於廟庭如常儀右校清掃内外<lb/>
前一日奉禮設御座於樂懸之南道西北向設太尉以<lb/>
下及御史等位於内外如常儀設酒罇之位於廟堂上<lb/>
前楹間各於室戸之左北向毎室雞彛一鳥彛一犧罇<lb/>
<pb n="36a"/>
二山罍二皆加勺冪皆西上各有坫<hi>以置瓚爵</hi>設罍洗篚如<lb/>
常<hi>篚實圭瓚巾爵</hi>其執罇罍篚冪及烹牲皿並如巡狩告謁儀<lb/>
日未明三刻太尉以下各服其服太廟令良醖令各帥<lb/>
其屬入實罇罍<hi>雞彛犠罇上罇皆實以明水山罍之上罇實以𤣥酒鳥彛實以鬱鬯犧尊實以醴齊山罍實以清酒</hi>太官令帥進饌者實籩豆行埽除及奏出獻<lb/>
祖以下祖主各置於座如常儀訖各就位如巡狩告儀<lb/>
質明謁者引太尉以下俱就門外位太樂令帥工人次<lb/>
入就位<hi>其升堂坐者皆脱履於階下降納如常</hi>謁者引太尉贊引引執事<lb/>
<pb n="36b"/>
者次入就位立定奉禮曰再拜太尉以下皆再拜<hi>其先拜者不拜</hi>謁者進太尉之左白有司請行事其行事儀至讀祝<lb/>
文如時享攝事儀<hi>惟無燔膟膋及奠毛血</hi>讀祝文曰維某年嵗次<lb/>
月朔日孝曾孫皇帝某<hi>大祖以下稱臣某</hi>謹遣太尉<hi>臣</hi>名敢昭<lb/>
告於獻祖宣帝祖妣某氏敬尊常典禮加元服以今吉<lb/>
辰祇見謹以一元大武明粢薌合薌萁嘉蔬嘉薦醴齊<lb/>
尚饗訖興太尉再拜初讀祝文訖樂作太祝進跪奠版<lb/>
於神座俛伏興還罇所太尉拜訖樂止謁者引太尉以<lb/>
<pb n="37a"/>
次獻皆如獻祖之儀<hi>惟不盥洗</hi>徧獻訖其飲福受胙如常儀<lb/>
訖謁者引太尉降復位贊引引御史太祝及執罇罍篚<lb/>
冪者俱就執事位重行西面立以候皇帝既謁廟出門<lb/>
太祝等升復位登歌作雍和之樂諸祝各進入室徹豆<lb/>
出還罇所登歌止奉禮曰賜胙其贊拜及納神主燔祝<lb/>
版並如時享攝事儀<lb/>
　親謁<lb/>
前出三日本司宣攝内外各供其職前一日守宫設羣<lb/>
<pb n="37b"/>
官五品以上次東西朝堂如常謁晝漏上水三刻鑾駕<lb/>
出宮發引前七刻槌一鼓為一嚴<hi>三嚴時即一刻侍中奏裁</hi>發引前<lb/>
五刻槌二鼓為再嚴其鑾駕發引之儀與時享出宮儀<lb/>
同惟乘小駕鹵簿乗金輅為異駕逥通事舍人引文武<lb/>
羣官不從者退就次以候駕至大次逥輅東向將軍降<lb/>
立於路侍中進當鑾駕前跪奏稱侍中臣某言請降輅<lb/>
俛伏興還侍位皇帝降輅乗輿之大次繖扇華葢侍衛<lb/>
如常儀通事舍人引三師各就便位各服其服出立於<lb/>
<pb n="38a"/>
大次門外太常博士引太常卿立於大次門外當門西<lb/>
向侍中版奏外辦皇帝出次華盖侍衛如常<hi>侍中負寳陪從如式</hi>
博士引太常卿太常卿引皇帝<hi>凡太常卿前導皆博士先引</hi>至廟門<lb/>
外殿中監進鎮珪皇帝執鎮珪華葢仗衛停於門外三<lb/>
師近侍者從入如常皇帝初入門太和之樂作至版位<lb/>
北向立樂止太常卿與博士退立於左太常卿前奏稱<lb/>
請再拜皇帝再拜少頃太常卿又奏稱請再拜皇帝又<lb/>
再拜訖太常博士引太常卿太常卿引皇帝出還大次<lb/>
<pb n="38b"/>
初行樂作出門樂止殿中監受鎮珪華葢侍衛如常儀<lb/>
皇帝既還大次請解嚴轉仗衛至既入閤侍中版奏請<lb/>
解嚴叩釭將士各還本所如時享還宮儀<lb/>
　㑹羣臣<lb/>
皇帝見廟之明日㑹羣臣如元㑹之儀其上夀詞云具<lb/>
官臣某言伏惟皇帝陛下吉辰元服禮備樂和臣等不<lb/>
勝大慶謹上千萬嵗夀<lb/>
　羣臣上禮<lb/>
<pb n="39a"/>
前一日守宮量設次於東朝堂如常儀其日應上禮之<lb/>
官依時刻各集於次皆服朝服奉禮先設上禮之官位<lb/>
於東朝堂之前近南文東武西重行北面相對為首又<lb/>
設中書舍人位於吏部為首者之北南向設奉禮位於<lb/>
文官東北贊者二人在南差退俱西向通事舍人各引<lb/>
應上禮之官就位立定令史二人對舉表案禮部郎中<lb/>
引就中書舍人前取表授舍人訖引案退奉禮唱再拜<lb/>
贊者承傳在位者皆再拜中書舍人奉表入進通事舍<lb/>
<pb n="39b"/>
人引在位者退<lb/>
　　　　蕙田案開元禮皇帝冠止一加冕而已<lb/>
唐書車服志天子未加元服以空頂黑介幘雙童髻雙<lb/>
玉導加寳飾三品以上亦加寳飾五品以上雙玉導金<lb/>
飾六品以下無飾緇布冠始冠之服也天子五梁三品<lb/>
以上三梁五品以上二梁九品以上一梁<lb/>
　五禮精義古者冠布齋則緇之明冠制不殊但緇白<lb/>
　有異今喪冠則古緇布無梁幘也鄭注冠禮云緇布<lb/>
<pb n="40a"/>
　冠今小吏冠其遺象也漢小吏之冠即委貌矣晉志<lb/>
　緇布即委貌是也又云進賢冠緇布遺象然進賢加<lb/>
　梁幘與古不同若從今制當類進賢而無幘梁者也<lb/>
　又云古者天子之士服皆皮弁素幘而夕則𤣥冠𤣥<lb/>
　端𤣥冠委貌也緇布象之故服則𤣥端即素裳也<lb/>
　開元禮義鑑將冠者何服禮云童子之冠也緇布衣<lb/>
　錦緣錦紳并紐錦束髪皆朱錦也士冠禮曰將冠者<lb/>
　綵衣紒在房中南面鄭氏云綵衣是未冠者之服禮<lb/>
<pb n="40b"/>
　說童子幘無屋故云空頂也士冠禮云將冠者綵衣<lb/>
　紒鄭云綵衣未冠者所服又云冠禮緇纚廣終幅長<lb/>
　六尺鄭云纚今之幘梁也終充也纚一幅長六尺足<lb/>
　以縚髪而結之葢古者以黑繒為纚先縚髪而後加<lb/>
　冠幘卷梁故鄭引漢事言之<lb/>
開元禮皇太子加元服告太廟<lb/>
皇太子將冠先告太廟如常吉之儀<lb/>
　臨軒㑹賓贊<lb/>
<pb n="41a"/>
所司先奏請司徒一人為賓卿一人為贊冠吏部承以<lb/>
戒之前一日尚舍奉御整飾御幄於太極殿衛尉設羣<lb/>
臣朝集使諸蕃客次於左右朝堂太樂令展宮懸之樂<lb/>
於殿庭設舉麾位於殿上一位於懸下鼓吹令設十二<lb/>
案乗黄令陳車輅尚輦奉御陳輿輦典儀設文官一品<lb/>
以下五品以上位於横街之北西面北上諸州使人五<lb/>
品以上合班六品以下位於横街南諸州使人六品以<lb/>
下諸蕃客又在南皆西面北上設武官五品以上位於<lb/>
<pb n="41b"/>
横街北東面北上諸州使人五品以上合班諸親位於<lb/>
其南六品以下位於横街南諸州使人六品以下及蕃<lb/>
客等又於其南皆東面北上設典儀位於懸之東北贊<lb/>
者二人在南少退俱西向設賓受命位於横街南道東<lb/>
北面贊者位又於其後少東北面奉禮郎設門外文官<lb/>
一品以下位於順天門外道東每等異位重行西面武<lb/>
官三品以下位於門西每等異位重行東面並以北為<lb/>
上其日諸衛勒所部列黄麾仗如常儀羣臣各依時刻<lb/>
<pb n="42a"/>
集朝堂俱就次各服其服侍中量時版奏請中嚴協律<lb/>
郎太樂令帥工人就位諸侍衛之官各服其器服奉迎<lb/>
典儀帥贊者先入就位通事舍人引先置羣官入立定<lb/>
又引賓贊入立於太極門外道東西向黄門侍郎引主<lb/>
持節中書侍郎引制書案立於樂懸東南面西北上侍<lb/>
中版奏外辦皇帝服通天冠絳紗袍以出曲直華葢警<lb/>
蹕侍衛如常儀皇帝將出仗動太樂令令撞黄鍾之鐘<lb/>
右五鐘皆應協律郎舉麾鼓柷奏太和之樂皇帝升輿<lb/>
<pb n="42b"/>
出自西房即御座南向坐符寳郎奉寳置於御座樂止<lb/>
通事舍人引賓贊入就位賓贊初行入門舒和之樂作<lb/>
至位樂止立定典儀曰再拜侍中及舍人前承制侍中<lb/>
降至賓前稱有制公再拜將加冠於某之首公其將事<lb/>
公少進北面再拜稽首辭曰臣不敏恐不能供事敢辭<lb/>
侍中拜奏又承制降稱制㫖某公將事無辭公再拜退<lb/>
復位侍中退舍人至卿前稱勅㫖卿再拜將加冠於某<lb/>
之首卿宜贊冠卿再拜舍人退黄門侍郎引主節至賓<lb/>
<pb n="43a"/>
所主節授黄門侍郎黄門侍郎執節立於賓東北面賓<lb/>
再拜受節付主節訖又再拜主節立於賓後黄門侍郎<lb/>
退中書舍人引制書案至賓所取制書在賓東北面西<lb/>
立賓再拜受制書執立又再拜持案者立於賓後中書<lb/>
侍郎退典儀曰再拜贊者承傳羣官在位者皆再拜舍<lb/>
人引賓贊出賓贊初行樂作出門樂止侍中前跪奏稱<lb/>
侍中臣某言禮畢俛伏興還侍位皇帝興太樂令令撞<lb/>
蕤賓之鐘左五鐘皆應鼓柷奏太和之樂皇帝降座侍<lb/>
<pb n="43b"/>
衛警蹕如來儀入自東房樂止舍人引一品以下以次<lb/>
出初賓贊出門賓以制書置於案升車從輅而行威儀<lb/>
鼓吹詣東宮降輅入次賓贊具服其服一品以下以次<lb/>
出蕃客各還館九品以上詣東宮朝堂次服其服就位<lb/>
如冠儀<lb/>
　冠<lb/>
前一日衛尉設賓次於重明門外道西南向贊冠次又<lb/>
於其西南向並鋪床席又於重明門内道西施一次擬<lb/>
<pb n="44a"/>
㑹賓贊設文武羣官九品以上及羣親并宮臣次如常<lb/>
儀奉禮設文武羣官九品以上諸親在五品之下及宮<lb/>
臣外位如常儀設殿庭位文武羣官共典儀共宮臣合<lb/>
班諸親在五品下文官在東西面武官在西東面皆以<lb/>
北為上又設皇太子位於閤外道東西向設三師位於<lb/>
閤外道西三少位於三師之南少退東向典儀又設皇<lb/>
太子受制位於樂懸北北面所司設軒懸之樂於殿庭<lb/>
又設舉麾位於庭上一位於懸下有司設皇太子羽儀<lb/>
<pb n="44b"/>
車輿於殿庭如常儀典設郎帥其屬鋪解劍席於懸之<lb/>
東北冠日平明宮臣皆朝服非宮臣者公服三師三少<lb/>
公服並集於重明門外次宗正卿乗犢車侍從詣左春<lb/>
坊權停左右二率各勒所部屯門列仗左庶子版奏請<lb/>
中嚴工人及諸行事之官各入就位奉禮郎設罍洗於<lb/>
東階東南罍在洗東篚在洗西南肆<hi>篚實爵加勺冪</hi>典設郎鋪<lb/>
皇太子冠席於殿上東向壁下近南西向設賓席於西<lb/>
階上東向設主人席於皇太子席西南西向設三師席<lb/>
<pb n="45a"/>
於冠席北三少席於冠席南典設郎張帷幄於東序内<lb/>
設褥席於帷中又張帷幄於序外擬置饌物等内直郎<lb/>
陳服於帷内東領北上衮冕服𤣥衣纁裳九章白紗中<lb/>
單黼領襟襈裾革金鈎□大帶朱黻二章玉具劍火珠<lb/>
鏢首瑜玉雙珮珠組雙大綬四綵赤白縹紺純朱質長<lb/>
一丈八尺三百二十首廣九寸<hi>小綬長二尺六寸色同大綬而首半之間施二玉環</hi>白韈赤舄金飾象笏逺遊冠服絳紗袍白紗中單皂<lb/>
領褾襈裾白方心曲領假帶絳紗蔽膝白練裙襦白韈<lb/>
<pb n="45b"/>
黑舄其革帶劍珮綬笏與冕服同緇布冠𤣥衣素鞸白<lb/>
紗中單青領褾襈裾履韈革帶大帶笏緇纚<hi>用卓羅中方六寸屬帶於前兩隅</hi>犀簪二物同箱在服南櫛實於箱又在南莞筵<lb/>
四紛純繅席四繢純又在南良醖令實側罇甒醴加勺<lb/>
冪於序外帷内設罍在洗北篚在洗南東肆實巾一角<lb/>
觶角柶各一加冪太官令實饌豆九籩九於罇西俎在<lb/>
豆北執在庭罍洗者絳公服立於罍洗之南北向執帷<lb/>
内罇罍洗籩豆俎等並絳公服立於罇罍豆俎之所冕<lb/>
<pb n="46a"/>
白珠九旒犀導組纓青纊充耳逺遊三梁冠金附蟬九<lb/>
首施珠翠黑介幘犀導肆髪纓緌緇布冠青組纓屬於<lb/>
冠冠冕各一箱盛奉禮郎二人各執立於階之西東面<lb/>
北上主人各贊冠者<hi>庶子為之</hi>升諸東序帷内少北戸東西<lb/>
面立典謁引羣官以次入就常位初賓贊入次左庶子<lb/>
版奏外辦通事舍人引三師等入就閤外道西位東面<lb/>
立皇太子著空頂黑介幘雙童髻玉導寳飾綵衣<hi>紫䌌縁袴織成褾領緣錦紳烏皮履</hi>乗輿以出洗馬迎於閤門外左庶子跪奏<lb/>
<pb n="46b"/>
稱左庶子臣某言請殿下降輿俛伏興還侍位皇太子<lb/>
降輿洗馬引之道東位西向立左庶子又前跪奏稱左<lb/>
庶子臣某言請殿下再拜皇太子再拜三師三少答再<lb/>
拜洗馬引就階東南位三師訓導在前三少訓從於後<lb/>
千牛仗二人夾左右其餘仗衛列於師保之外通事舍<lb/>
人引宗正卿入見皇太子訖通事舍人引出迎賓洗馬<lb/>
引皇太子初行樂作至階東西面立偃麾樂止宗正卿<lb/>
引迎賓於門東西面賓立於門西東面宗正卿再拜賓<lb/>
<pb n="47a"/>
不答拜賓入門樂作主人從入立於樂懸東北西面賓<lb/>
入贊冠者從入舍人引賓贊詣殿階間南面立樂止贊<lb/>
冠者立於賓西南東面節在賓東少南西面制案在贊<lb/>
冠西南東面賓就案取制執洗馬引皇太子詣受制位<lb/>
北面立皇太子初行樂作至位樂止主節脱節衣賓稱<lb/>
有制皇太子再拜宣詔曰制皇太子某吉日元服率由<lb/>
舊章命太尉就宮展禮訖皇太子又再拜少傅進詣賓<lb/>
前受制書退授皇太子皇太子受制書付庶子案退洗<lb/>
<pb n="47b"/>
馬引皇太子師保等如式升東階<hi>量人從升</hi>初行樂作至階<lb/>
樂止入東序帷内近北西向立師保等就席位訖賓升<lb/>
西階宗正卿升東階各立席後初賓升舍人引贊冠者<lb/>
詣罍洗盥手升自東階詣序帷内於主人贊冠之南俱<lb/>
西面贊引皇太子出立於席東西面賓之贊冠者取纚<lb/>
櫛二箱坐奠於皇太子南端興席北少東西向立賓揖<lb/>
皇太子進升筵西向坐賓之贊冠者進筵前東面坐脫<lb/>
空黒介幘置於箱櫛畢設纚興少北南面立賓降盥主<lb/>
<pb n="48a"/>
人從降樂作賓升樂止主人從升執緇布冠者升賓降<lb/>
一等受之右執項左執前進皇太子筵前東向立祝曰<lb/>
令月吉日始加元服棄厥幼志順其成徳壽考維祺以<lb/>
介景福乃跪冠興復位東面立賓之贊冠進筵前東面<lb/>
跪結纓興復位皇太子興賓揖皇太子贊冠者引皇太<lb/>
子適東序帷内著元衣素裳之服以出立於席東西面<lb/>
賓揖皇太子進升筵西向坐賓之贊冠者進筵前東面<lb/>
跪脱緇布冠置於黑介幘之箱櫛纚依舊不解興復位<lb/>
<pb n="48b"/>
賓降二等受逺遊冠右執項左執前進皇太子筵前東<lb/>
向祝曰吉月令辰乃申嘉服克敬威儀式昭厥徳眉夀<lb/>
萬年永受祺福乃跪冠興復位賓之贊冠者引皇太子<lb/>
適東序帷内著朝服以出立於席東西面賓揖皇太子<lb/>
進升筵西向坐賓之贊冠者進筵前東面跪脫逺逰冠<lb/>
置於纚箱櫛纚依舊不解興復位賓降三等受冕右執<lb/>
項左執前進皇太子筵前東向祝曰以嵗之正以月之<lb/>
令咸加其服以成厥徳萬夀無疆承天之慶乃跪冠興<lb/>
<pb n="49a"/>
賓復位賓之贊冠者跪受簪結纓興復位皇太子興賓<lb/>
揖皇太子贊冠者引皇太子適東序著衮冕之服以出<lb/>
立於席東西面贊冠者徹纓櫛二箱入於帷内主人贊<lb/>
冠者又設醴皇太子席於室戸西南向下莞上藻賓之<lb/>
贊冠者於東序帷内盥手洗觶典膳郎酌醴加柶覆之<lb/>
面柄賓之贊冠者受面葉立於序内南面立賓揖皇太<lb/>
子贊冠者引皇太子就筵西南面立賓進受醴加柶面<lb/>
柄進皇太子筵前北面立祝曰甘醴惟厚嘉薦令芳拜<lb/>
<pb n="49b"/>
受祭之以定厥祥承天之休夀考不忘皇太子筵西拜<lb/>
受觶賓復位東面答拜贊冠者興進饌陳於皇太子筵<lb/>
前皇太子升筵坐左執觶右執脯擩於醢祭於籩豆之<lb/>
間贊冠者取篚葅徧擩於豆以授皇太子又祭於籩豆<lb/>
之間贊冠者取胏一以授皇太子皇太子奠觶於薦西<lb/>
興受胏郄左手執本坐繚右手執末以祭上左手嚌之<lb/>
興以授贊冠者加於俎皇太子帨手興取觶以柶祭禮<lb/>
三始扱一祭又扱再祭加柶於觶面葉興筵末坐啐醴<lb/>
<pb n="50a"/>
建柶興降筵西南南面坐奠觶再拜執觶興賓答拜皇<lb/>
太子升筵坐奠觶於薦東興降筵贊冠者引皇太子降<lb/>
自西階立於西階之東南面賓初答拜訖降立於西階<lb/>
之西近南東面引賓之贊冠者隨降立於賓西南東面<lb/>
皇太子立定賓少進字之曰禮儀既備令月吉日昭告<lb/>
厥字君子攸宜宜之於嘏永受保之奉勅字某皇太子<lb/>
再拜曰某雖不敏敢不祗奉又再拜洗馬引皇太子降<lb/>
初行樂作至阼階下位樂止三師在南北面三少在北<lb/>
<pb n="50b"/>
南面立定皇太子西面再拜三師等答再拜以出於三<lb/>
師拜訖典儀曰再拜贊者承傳羣官在位者皆再拜左<lb/>
庶子前稱禮畢皇太子乗輿以入侍臣從至閤如常儀<lb/>
初皇太子降通事舍人引賓贊及宗正出就㑹所<lb/>
　㑹賓贊<lb/>
賓既出於㑹所門外之西東面北上宗正卿立於門東<lb/>
西面立定一揖一讓而入宗正卿立於座東西面賓贊<lb/>
立於座西東面俱再拜就座俛伏坐遂行酒酒至賓主<lb/>
<pb n="51a"/>
俱興再拜就席坐飲食至賓主俱興設食訖賓主俱坐<lb/>
食㑹訖贊立於西廂東面南上宗正卿立於東廂西面<lb/>
執事奉束帛之篚以授宗正卿又執事者奉帛篚立於<lb/>
宗正卿之後後牽乗馬入陳於庭北首西上賓贊俱迴<lb/>
北面西上再拜宗正卿以幣篚進西南向授賓執事者<lb/>
以幣進授贊冠者宗正卿與執事者退復位賓贊降從<lb/>
者互受幣賓當庭實揖左右馬以出三馬從出從者互<lb/>
受馬宗正卿出門東西面賓出門西東面北上宗正卿<lb/>
<pb n="51b"/>
與賓俱揖而退賓贊就車輅詣順天門外復命<lb/>
　朝謁<lb/>
朝前衛尉先於順天門外東朝堂之北設太子次又於<lb/>
後設三師三少及詹事等次皇太子冠訖諸衛尉率依<lb/>
常鹵簿陳列威儀仗衛前後部鼓吹備列師傅以下及<lb/>
宮臣皆服其服皇太子服逺遊冠絳紗袍乗輿以出儀<lb/>
衛侍從如常禮洗馬前導皇太子出重明門左庶子跪<lb/>
奏請降輿升輅又左庶子稱令曰諾左庶子俛伏興皇<lb/>
<pb n="52a"/>
太子降輿升金輅三師乗軺車訓導在前三少亦乗軺<lb/>
車訓從在後威儀仗衛依鹵簿發引鳴鐃而行至長樂<lb/>
門鐃吹止至順天門次迴輅西向左庶子跪奏請降輅<lb/>
就次又左庶子稱令曰諾左庶子俛伏興皇太子降輅<lb/>
洗馬前導入次左庶子侍右舍人引三師三少詹事就<lb/>
次皇太子停於次少頃舍人奏聞典儀先於皇帝所御<lb/>
殿前設皇太子位左庶子跪奏請入又左庶子稱令曰<lb/>
諾左庶子俛伏興皇太子出次左庶子等夾持舍人引<lb/>
<pb n="52b"/>
洗馬導引當門揖引入外宮諸儀衛鹵簿等悉陳列於<lb/>
門外皇太子自東上閤洗馬左庶子等從入至皇帝所<lb/>
御殿前位北向立從官陪後左庶子贊拜皇太子再拜<lb/>
侍中宣勅戒曰事親以孝接下以仁使人以義養人以<lb/>
惠訖皇太子再拜少進稱臣雖不敏敢不祗承又再拜<lb/>
訖引下詣皇后所御殿至殿院内給事奏聞出則皇太<lb/>
子入洗馬左庶子等不入太子至皇后所御殿前北向<lb/>
立再拜尚儀前承令降詣皇太子西北東面稱令㫖皇<lb/>
<pb n="53a"/>
太子再拜宣令戒之詞如皇帝皇太子再拜少進稱臣<lb/>
夙夜祗奉不敢失墜又再拜司言引至閤舍人承引以<lb/>
出皇太子還如來儀<lb/>
　皇太子謁太廟<lb/>
前一日皇太子宿齋於正殿其宮臣從入廟者宿齋於<lb/>
家正寢所司拂除廟之内外衛尉設皇太子次於正寢<lb/>
西南角東向又設三師以下及宮官次於皇太子之後<lb/>
少近西俱東向又設宫官次於東宮官堂奉禮郎設皇<lb/>
<pb n="53b"/>
太子版位於朝廷道東北向典儀設宫官位於重明門<lb/>
外文官在東西面武官在西東面毎等異位重行俱以<lb/>
北為上其日未明所司依鹵簿陳設於重明門外宫臣<lb/>
應從者依時刻集朝堂次皆服朝服非朝服者服常服<lb/>
諸率各勒所部陳設如式左庶子版奏請中嚴僕䇿輅<lb/>
於西閤外南向左右執刀立於輅前北向舍人引宮官<lb/>
各就位侍衛之官各服其器服其庶子負寳如式俱詣<lb/>
閤奉迎左庶子版奏外辦僕奮衣而升正立執轡皇太<lb/>
<pb n="54a"/>
子服逺遊冠絳紗袍以出左右侍衛如常洗馬引皇太<lb/>
子升僕立授綏命車右升訖車驅左庶子以下夾侍如<lb/>
式出重明門左庶子進當輅前跪奏稱左庶子臣某言<lb/>
請車輅權停請侍臣上馬俛伏興退稱侍臣上馬贊者<lb/>
唱侍臣上馬文武侍臣皆上馬宮官上馬畢左庶子進<lb/>
當輅前跪奏稱左庶子臣某言請發引俛伏興退侍位<lb/>
皇太子車輅動鐃吹不作文官在左武官在右至下馬<lb/>
所侍臣並下車馬皇太子至次所迴輅南向庶子跪奏<lb/>
<pb n="54b"/>
稱左庶子臣某言請殿下降輅俛伏興還侍位皇太子<lb/>
降輅洗馬引入次侍臣立如常皇太子入次一刻頃左<lb/>
庶子跪奏稱左庶子臣某言請殿下出次俛伏興皇太<lb/>
子出次謁者引家令家令引皇太子入自南門三師三<lb/>
少導從如式庶子二人一人贊左一人贊右舍人二人<lb/>
從近仗量人從入皇太子至位立定家令奏請殿下再<lb/>
拜皇太子再拜少頃家令奏禮畢謁者引家令家令引<lb/>
皇太子出自南門升輅還宮如來儀至重明門外皇太<lb/>
<pb n="55a"/>
子乗輅入將士停三師三少還皇太子至殿前迴輅左<lb/>
庶子跪奏請殿下降輅俛伏興皇太子降入侍臣從至<lb/>
閤左庶子跪奏請將士各還本位<hi>其還宫鳴鐃吹如常</hi>
　㑹羣臣<lb/>
皇太子冠見廟之明日皇帝㑹羣臣如元㑹之儀其上<lb/>
夀詞云皇太子爰以吉辰載加元服徳成禮備普天同<lb/>
慶臣等不勝悅慶謹上千萬嵗夀<lb/>
　羣臣上禮<lb/>
<pb n="55b"/>
先上禮三日本司宣令諸應上禮文武之官一品以下<lb/>
五品以上前一日衛尉量設次於東朝堂漏上水七刻<lb/>
各集於次皆朝服奉禮郎先設上禮之官位於東朝堂<lb/>
南文東武西北面重行相對為首又設中書舍人位於<lb/>
文官為首者之北南向設奉禮郎位於文官東北贊者<lb/>
二人在東南差退俱西向牛酒在文武二位之間少前<lb/>
舍人各引應上禮之官就位定令史二人對舉賀録案<lb/>
禮部郎中引就中書舍人前取賀録授舍人訖引案退<lb/>
<pb n="56a"/>
奉禮郎唱再拜贊者承傳在位者皆再拜中書舍人奉<lb/>
賀録入進舍人引在位者退酒十二斛犢十二頭赤繩<lb/>
為籠頭奏訖並付所司<lb/>
　皇太子㑹宮臣<lb/>
皇太子㑹宮臣如常㑹之儀上夀與上同詞<lb/>
　宮臣上禮<lb/>
先上禮一日詹事宣告上禮之官詹事以下七品以上<lb/>
晝漏上水七刻皆朝服集東宫南門之左典儀先設羣<lb/>
<pb n="56b"/>
官位於中門外北面以西為上牛酒置其位西五歩少<lb/>
近晝漏上水八刻通事舍人引羣官皆就位定詹事丞<lb/>
奉羣官簡録案於詹事前東面跪授導客舍人導客舍<lb/>
人西面立受迴南向立典儀唱再拜詹事以下俛伏興<lb/>
皆再拜導客舍人以簡録案入通事舍人引羣官詹事<lb/>
以下退酒九斛盛以銅鍾一斛犢九頭赤繩為籠頭皆<lb/>
付所司<lb/>
　　　　蕙田案開元禮義鑑云家語云皇太子之冠<lb/>
<pb n="57a"/>
　　　　擬諸侯四加三同士禮後加衮冕也漢儀王<lb/>
　　　　公初加進賢冠魏王子及王公子並三加先<lb/>
　　　　皮弁次長冠次進賢冠晉惠帝為太子冠一<lb/>
　　　　加幘冕北齊皇太子初進賢冠三梁冠再逺<lb/>
　　　　遊冠隋皇太子初加緇布冠再加逺遊冠開<lb/>
　　　　元之制三加初加緇布冠再加逺逰冠三加<lb/>
　　　　衮冕五禮精義云皇帝加元服告天地太子<lb/>
　　　　冠獨告太廟者天子為天下之主將有大事<lb/>
<pb n="57b"/>
　　　　必先告天地皇太子雖儲貳之尊然未接天<lb/>
　　　　地故獨告宗廟示親也<lb/>
開元禮親王冠<hi>百官一品以下盡九品庶人並附其嫡子但以品第庶子與親王同其降殺則異</hi>
前三日本司帥其屬筮日筮賓於㕔事<hi>五品以上嫡子筮於廟門外無廟筮於正寢之堂主人公服立於楹間之東西面於寢則堂上楹間近東掌事者各服其服立於門西東面於寢則楹間近西東面布筮席於主人之西西面餘並如别儀前三日筮賓如求口之儀主人謂將冠者之父也賓謂可使冠子者</hi>前二日主人至賓第掌次者引之次主人公<lb/>
<pb n="58a"/>
服出立於大門外之西東面賓公服立於阼階下西面<lb/>
儐者公服進於賓之左北面受命出立於門東西面曰<lb/>
敢請事主人曰皇子某王<hi>一品以下曰某之子其下倣此</hi>將加冠請某<lb/>
公教之<hi>相稱各隨官爵</hi>儐者入告賓出立於門左西面再拜主<lb/>
人答拜主人曰皇子某王將加冠願某公教之<hi>一品以下云吾子下倣此</hi>賓曰某不敏恐不能供事<hi>一品以下加以辱吾子</hi>敢辭主人<lb/>
曰某猶願某公教之賓曰王重有命某敢不從主人再<lb/>
拜賓答拜主人還賓拜送主人命使者戒贊冠者如戒<lb/>
<pb n="58b"/>
賓<hi>一品以下主人戒冠贊者如戒賓亦通使子弟戒之</hi>前一日掌次者設次於大<lb/>
門外之右南向其日夙興掌事者<hi>一品以下贊者庶子同</hi>設洗於<lb/>
阼階東南東向當東霤<hi>六品以下當東榮</hi>南北以堂深罍水在<lb/>
洗東加勺冪篚在洗西南肆<hi>篚實巾一勺一加冪</hi>席於東房内西<lb/>
墉下<hi>無房者張帷</hi>陳衣於席東領北上衮冕服青衣纁裳九<lb/>
章<hi>五章在衣山龍華蟲火宗彛四章在裳藻粉米黼黻一品冕服同上二品鷩冕服七章三章在衣華蟲藻火四章在裳宗彛粉米黼黻三品毳冕服五章三章在衣宗彛藻粉二章在裳黼黻四品繡冕服三章一章在衣粉米二章在裳黼黻五品𤣥冕衣無章裳刺黼一章六品以下爵弁服青衣纁裳</hi>白紗中單黼<lb/>
<pb n="59a"/>
領青褾襈裾革帶鈎鞢大帶<hi>青帶紕其外上朱下緑紉約用組一品二品大帶皆紕其外上以朱下以緑三品大帶四品五品素帶皆紕其垂外以𤣥内以黄紉約皆用青組六品以下練帶紕其内外以編約用青組中單青領</hi>朱黼二章山火<hi>三品以上飾以裳色山火二章四品繍冕山一章五品𤣥冕無章六品爵<graphic n="KR1302" url="https://raw.githubusercontent.com/kanripo/KR-Gaiji/master/images/KR1302.png" mimeType="image/png"/>
                    </hi>劍飾以珠玉<hi>三品以上飾以金玉四品五品飾以金</hi>山<lb/>
𤣥玉雙珮纁朱雙绶四綵赤黄縹紺純朱質纒文織長<lb/>
丈八尺二百四十首廣九寸<hi>小雙綬長二尺六寸色同大綬而首半之間施二玉環一品雙佩山𤣥玉五品以上水蒼玉雙綬一品緣綟綬四綵紫黄赤緣質長丈八尺二百四十首廣九寸二品三品紫綬三綵紫黄赤純紫質長丈六尺一百八十首廣八寸皆有小雙綬長二尺六寸色同大綬而首半<pb n="59b"/>之一品施二玉環四品青綬三綵青白紅純青質長丈四尺一百三十首廣七寸五品黑綬二綵青紺純紺質長丈二尺一百首廣六寸皆有小雙綬長三尺六寸色同大綬而首半之六品以下無劍珮綬</hi>朱韈赤<lb/>
舄<hi>五品以上同六品以下白韈赤履庶人黑介幘服絳公服方心革帶紉緤假帶韈履庶子以上皆同</hi>逺<lb/>
遊冠絳紗單衣白紗中單皂領褾襈裾白裙襦<hi>赤裙衫一品以下進賢冠</hi>假帶曲領方心絳紗蔽膝白韈黑舄<hi>一品以下革帶鈎緤珮雙綬六品以下無劍綬八品以下去中單曲領蔽膝黑履庶人黑介幘服白裙襦青領革帶韈履</hi>緇布冠<lb/>
服青衣素裳白紗中單青領褾裾素韠<hi>其革帶大帶劍珮綬與冕服同韈舄與逺遊冠服同三品以上中單革大帶劍珮綬與冕服同韈舄與進賢冠同六品以下中單革帶繡帶與<pb n="60a"/>爵弁同韈履與進賢服同庶人帶韈履與介幘服同去鞸</hi>緇纚<hi>其纚用皂巾方六寸屬於前西隅</hi>犀<lb/>
簪櫛實於箱在服南莞筵三紛純加藻席三緇純在南<lb/>
<hi>三品以上莞筵四加藻席四四品五品蒲筵四緇布純加萑席四𤣥帛純六品以下蒲筵四不加萑席其庶子各如其品嫡子之席各用三</hi>罇於房戸外之西兩甒𤣥酒在西加勺<lb/>
冪設坫於罇東置二爵加冪豆十籩十在服北俎三在<lb/>
籩豆北<hi>凡牲醴節折如離肺俎三實羊豕及腊籩實脯棗之類豆實菹醢之屬一品以下側罇甒醴在服北加勺冪設在罇北實角觶柶各一加冪饌陳於坫北四品以下無坫同設篚庶子尊於房戸外之西兩甒元酒在西加勺冪設坫於罇東置二爵於坫加冪饌陳於服北一品俎三籩十豆十三品八四品五品六六品<pb n="60b"/>以下用特牲俎一籩二豆三庶子同嫡子牲器</hi>設洗於東房近北罍水在洗西<lb/>
篚在洗東北肆實以巾質明賓贊至於主人大門外掌<lb/>
次者引之次賓贊俱公服諸行事者各服其服<hi>六品以下無公服者服常服</hi>執罇罍篚者皆就位冕青珠九旒青纊充耳犀<lb/>
簪導組纓色如其綬<hi>三品以上衮冕垂青珠九旒以組為纓色如其綬青纊充耳角簪導鷩冕七旒毳冕五旒餘皆同衮冕四品五品繡冕垂青珠四旒以組為纓色如其綬青纊充耳角簪導𤣥冕三旒餘同繡冕六品以下爵弁𤣥纓導庶人則黒介幘庶子同嫡子</hi>逺遊冠三梁金附蟬<lb/>
黑介幘纓青緌犀導<hi>三品以上進賢冠三梁纓青緌犀導四品五品以上二梁六品以下<pb n="61a"/>一梁庶人則黑介幘</hi>緇布冠青組纓冠冕各一箱各一人執之侍<lb/>
於西階之東西面北上設主人之席於阼階上西面設<lb/>
賓席於西階上東面皇子席於房戸之西南面<hi>房外罇東</hi>俱<lb/>
下莞上藻<hi>一品以下冠者席於主人東北面庶子如親王儀</hi>主人公服立於阼<lb/>
階東當序西面親公服非公服者常服立於罍洗東南<lb/>
西面北上<hi>一品以下偕諸尊者停别室儐者公服立於門内道東北面</hi>皇子雙童髻<lb/>
空頂幘玉導金寳飾綵袴褶錦紳烏皮履<hi>四品五品導飾以金六品以下無金飾</hi>立於房内南面主人贊冠者公服立於房内戸<lb/>
<pb n="61b"/>
東西面賓及贊冠者出次立於門西贊冠者少退俱東<lb/>
面北上儐者進於主人之左北面受命出立於門東西<lb/>
面曰敢請事賓曰皇子某王將冠某謹應命<hi>一品以下云某子有嘉禮命執事庶子同</hi>儐曰入告主人迎賓於大門外之東西面再<lb/>
拜賓答拜<hi>凡賓主拜揖入出階贊者相導</hi>主人揖贊冠者贊冠者報揖<lb/>
主人又揖賓賓報揖主人入賓及贊冠者次入及内門<lb/>
主人揖賓賓報揖主人與賓入贊冠者從至内霤將曲<lb/>
揖賓報揖主人及階主人立於階東西面賓立於階西<lb/>
<pb n="62a"/>
東面主人曰請公升<hi>一品以下請吾子升他倣此</hi>賓曰某備將事敢<lb/>
辭主人曰固請公升賓曰某敢固辭主人曰終請公升<lb/>
賓曰敢終辭主人升自阼階立於席東西面賓升自西<lb/>
階立於席西東面贊冠者及庭盥洗升自阼階入東房<lb/>
立於主人贊冠者之南俱西面主人贊冠者引皇子出<lb/>
立於戸外之西南面賓之贊冠者取纚櫛簪箱跪奠於<lb/>
皇子筵東端<hi>一品以下筵南庶子筵東</hi>興席東少北南面立<hi>一品以下席北少東西面立庶子南面</hi>賓揖皇子賓主俱即席坐皇子進升席南<lb/>
<pb n="62b"/>
面坐<hi>一品以下西面坐庶子南面</hi>賓之贊冠者進筵前北面<hi>一品以下東面庶子北面</hi>跪脫雙童髻置於櫛箱畢設纚興復位賓主俱興<lb/>
賓降盥主人從降賓東面辭曰願主不降<hi>一品以下云吾子下倣此</hi>
主人曰公降辱敢不從賓降至罍洗盥手訖詣西階賓<lb/>
主一揖一讓升主人立於席後西面賓立於西階上東<lb/>
面執緇布冠者升賓降一等受之右執項左執前詣皇<lb/>
子筵前北面跪冠興復西階上席後東面立<hi>祝文曰令月吉日始加元服棄爾幼志順爾成徳夀考維祺介爾景福乃跪奠冠興</hi>賔之贊冠者進筵前北<lb/>
<pb n="63a"/>
面跪設頍結纓興復位<hi>一品以下東向跪結纓庶子同親王而無頍</hi>皇子興<lb/>
賓揖皇子適房賓主俱坐皇子著青衣紫裳之服出戸<lb/>
西南面立賓主俱興賓揖皇子進立於席後南面<hi>一品以下進升席西向坐一品以下庶子同親王</hi>賓降盥主人從降辭對如初賓盥<lb/>
手跪取爵於篚興洗訖詣西階賓主一揖一讓升主人<lb/>
立於席後西面賓詣酒罇所酌酒進皇子筵前北向立<lb/>
祝曰㫖酒既清嘉薦亶時始加元服兄弟具來孝友時<lb/>
格永乃保之皇子筵西拜受爵賓復西階上東面答拜<lb/>
<pb n="63b"/>
執饌者薦籩豆於皇子筵前皇子升筵坐左執爵右取<lb/>
脯擩於醢祭於籩豆之間祭酒興筵末坐啐酒執爵興<lb/>
降筵西跪奠爵再拜執爵興賓答拜冠者升筵跪奠爵<lb/>
於薦東興立筵西執饌者徹薦爵賓揖皇子進升筵南<lb/>
面坐<hi>一品以下無賓降盥主人從降下至此儀其一品以下嫡子三加冠後酌醴以禮之又有祝辭其庶子則醮而不醴親王冠同於庶子</hi>賓之贊冠者跪脱緇衣冠置於櫛箱<lb/>
畢設纚興復位賓降二等受逺遊冠<hi>一品以下進賢冠庶人黑介幘</hi>左<lb/>
執項右執前詣皇子筵前北面跪冠<hi>一品以下詣冠者筵前東向立祝曰<pb n="64a"/>吉月令辰乃申爾服敬爾威儀淑慎爾徳眉夀萬年永受斯福乃跪冠</hi>興復位賓之贊冠<lb/>
者坐設簪結纓興復位皇子興賓揖皇子適房賓主俱<lb/>
坐皇子著朝服<hi>一品以下庶子著絳紗服庶人則白裙襦服</hi>出房戸西南面<lb/>
立賓主俱興賓揖皇子進立席後南面賓詣酒罇所<hi>一品至三品嫡子冠禮無賓詣酒罇所以下執饌者徹薦爵立俟</hi>取爵酌酒進皇子筵前<lb/>
北面立祝曰㫖酒既湑嘉薦伊脯乃申其服<hi>庶子云爾服</hi>禮<lb/>
儀有序祭此嘉爵承天之祜皇子筵西拜受爵賓復西<lb/>
階上東面答拜執饌者薦籩豆皇子升筵末坐啐酒執<lb/>
<pb n="64b"/>
爵興筵西跪奠爵再拜執爵興賓答拜皇子升筵坐奠<lb/>
爵於薦東興立於筵西南面執饌者徹薦賓揖皇子進<lb/>
升席南面坐賓之贊冠者跪脱逺遊冠<hi>庶人脱黑介幘</hi>置於箱<lb/>
櫛畢設纚興復位賓降三等受冕<hi>六品以下爵弁庶人則黑介幘</hi>左執<lb/>
項右執前詣皇子筵前北面跪冠興復位賓之贊冠者<lb/>
坐設簪結纓興復位皇子興賓揖皇子適房賓主俱坐<lb/>
主人贊冠者徹櫛箱入房皇子著衮冕之服<hi>庶子及六品以下爵弁服庶人絳公服</hi>出房戸西南面立賔主俱興賓揖皇子進立<lb/>
<pb n="65a"/>
於席後南面賓詣酒罇所取爵酌酒進皇子筵前北面<lb/>
立祝曰㫖酒令芳籩豆有楚咸嘉其服<hi>庶子云爾服</hi>肴升折<lb/>
俎承天之慶福夀無疆皇子筵西拜受爵賓復位東面<lb/>
答拜<hi>三品以上賓之贊冠者跪設簪結纓興復位冠者興賓揖冠者適房賓主俱坐冠者著絳紗服庶人白裙襦服出房户西南面賓主俱興賓揖冠者進升席西向坐賓之贊冠者跪脱進賢冠庶人黒介幘置於櫛箱畢設纚興復位賓降三等受冕六品受爵弁庶人黒介幘右執項左執前進冠者筵前東向立祝曰以嵗之正以月之令咸加爾服兄弟具在以成厥德黄耉無疆受天之慶乃跪興復位賓之贊冠者設簪結纓興復位冠者興賓揖冠者適房賓主俱坐主人贊冠者徹纚櫛簪箱及筵入於房又筵於室戸西南向冠者著冕服六<pb n="65b"/>品以下爵弁服庶人絳公服出戸西南面賓主俱興主人贊冠者盥手洗觶於房酌醴加柶覆之面葉出房南面立賓揖冠者就筵西面立賓進受醴於室戸東加柶面柄進冠者筵前北面立祝曰甘醴惟厚嘉薦令芳拜受祭之以定爾祥承天之休夀考不㤀冠者筵西拜受觶賓復西階上東面答拜一品以下庶子與親王儀同</hi>
執饌者薦籩豆設俎於籩豆之南皇子升筵坐左執爵<lb/>
<hi>一品以下用觶下倣此</hi>右祭脯醢贊冠者取胏一以授皇子奠爵<lb/>
於薦西興受郄左手執本坐右絶末祭上左手嚌之興<lb/>
加於俎皇子帨手執爵祭酒興筵末坐啐酒興降筵西<lb/>
南面坐奠爵再拜執爵興賓答拜皇子升筵坐奠爵於<lb/>
<pb n="66a"/>
薦東興贊冠者引皇子降立於西階之南東面初皇子<lb/>
降賓自西階直西序東面立主人降自阼階直東序西<lb/>
面立賓少進字之曰禮儀既備令月吉日昭告爾字爰<lb/>
字孔嘉君子攸宜宜之於嘏永受保之曰孟某甫仲叔<lb/>
季惟其所當皇子曰某雖不敏夙夜祗奉賓出主人送<lb/>
於内門之外<hi>一品以下賓答拜賓主俱坐冠者升筵跪觶奠於薦東興進北面跪取脯降自西階入見母進奠脯於薦前退再拜以出冠者母不在則使人受脯於西階下初冠者入見母賓主俱興賓降當西席東向立主人東序西向立冠者既見母出立於西階之東南向賓少進字之曰禮儀既備令月吉日昭告爾<pb n="66b"/>字爰字孔嘉髦士攸宜宜之於嘏永受保之曰字某冠者曰某雖不敏夙夜祗奉賓出送於内門外一品以下庶子取脯見母如嫡子餘如親王</hi>主人西面請賓曰公辱執事請禮從<lb/>
者賓曰某既得將事敢辭主人曰敢固以請賓曰某辭<lb/>
不得命敢不從賓就次主人入初賓出皇子東面見諸<lb/>
親拜之皇子答拜<hi>一品以下及冠者西南拜賓之贊冠者答拜庶子同</hi>皇子入見<lb/>
内外諸尊於别所賓主既釋服改設席訖賓贊俱出次<lb/>
立於門西東面主人出門東西面主人揖賓賓報揖主<lb/>
人先入賓贊從之至階一揖一讓升各就座後立定俱<lb/>
<pb n="67a"/>
升座㑹就賓主俱興賓立於西階上贊冠者在北少退<lb/>
俱東階主人立於東階上西面<hi>一品以下及衆賓降立於西階下東面庶子同</hi>
掌事者受束帛之篚升授主人於東序端主人執篚少<lb/>
進西面立又掌事者奉幣篚升立於主人後於幣篚升<lb/>
牽馬者牽兩馬入陳於内門三分庭一在南北首西上<lb/>
北面賓還西階上北面贊冠者立於左少退俱北面再<lb/>
拜主人進立於楹間南面賓贊進立於主人之右俱南<lb/>
面東上主人授幣篚賓受之退復東面位於主人授幣<lb/>
<pb n="67b"/>
篚掌事者又以幣篚授贊冠者退復位主人還阼階上<lb/>
北面拜送賓贊降自西階從者訝受幣賓當庭賓東面<lb/>
揖牽馬者從出訝受馬於門外賓降主人降送於大門<lb/>
外之東西面再拜賓退主人入<hi>四品以下於衆賓降並立於西階下掌事者以幣篚升授主人於序端賓北面再拜主人進立於楹間南面賓進立於主人之右俱南面賓受幣退復東面位主人還阼階北面再拜送賓降自西階從者拜受幣賓出主人送賓於大門外之東西面再拜賔退主人入庶子同親王儀孤子則諸父諸兄戒賓冠之日主人髻而迎賓拜揖讓如冠主冠於阼醴之庶子醴之及禮賓拜送皆如上儀明日見廟者冠者朝服無廟者見祖禰於寢質明贊禮者引入廟南門中庭道西北賓贊再拜訖<pb n="68a"/>引出六品以下見祖禰於正寢冠者公服庶人常服質明張几筵於正寢贊禮者引入至庭北面再拜訖引出五品以上子孫九品以上子冠假用出身品服其三品以上大功以上親冠同八品九品之服</hi>皇子詣<lb/>
闕至次著朝服通事舍人引皇子入詣皇帝所御之殿<lb/>
至闕閤近臣奏皇帝即御座南向坐近臣引皇子入立<lb/>
於階間北面再拜訖近臣引皇子至皇后殿閤外近臣<lb/>
附奏皇后即御座南向坐司言至閤引皇子入立於階<lb/>
間北面再拜司言引出閤皇子出還第如來儀<lb/>
　明集禮親王即周之同姓諸侯漢之諸侯王也漢室<lb/>
<pb n="68b"/>
　冠諸侯遣使行事魏氏冠諸王三加禮晉議冠南宮<lb/>
　王不復加使命冠汝南王復用漢遣使之儀劉宋冠<lb/>
　蕃王齊冠南郡王止一加唐制親王冠於㕔事主人<lb/>
　行禮天子不自為主止稱賓贊無臨軒遣命之文三<lb/>
　加三醮並同於士也<lb/>
　　　　　　　　　　右隋唐<lb/>
　<lb/>
　五禮通考卷一百四十九<lb/>
</p>
<p>
</p>
  </div>
</body>
</text>
</TEI>
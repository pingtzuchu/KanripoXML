<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷十三</head> <lb/>
    <p>
<pb n="1a"/>
欽定四庫全書<lb/>
　五禮通考卷十三<lb/>
　　　　　　　　　　刑部尚書秦蕙田撰<lb/>
　　吉禮十三<lb/>
　　　圜丘祀天<lb/>
宋史英宗本紀治平二年十一月壬申有事南郊大赦<lb/>
辛巳加恩百官<lb/>
　宗晟傳治平將郊而雨或議改祫享英宗訪諸宗晟<lb/>
<pb n="1b"/>
　對曰陛下初郊見上帝盛禮也豈敢改卜至誠感神<lb/>
　在陛下精意而已帝嘉納及郊雨霽<lb/>
文獻通考英宗治平二年合祭天地於南郊以太祖配<lb/>
故事皇帝將就版位祠官囘班向皇帝須就位乃復侍<lb/>
臣跪讀冊至御名則興至是詔以尊奉祠勿囘班及興<lb/>
時呂公著攝太僕卿參乗為上言仁宗親祠撤黄道以<lb/>
登虚小次不入上皆循用之<lb/>
正月上辛祈榖慶厯用犢一羊二豕二其日祀感生帝<lb/>
<pb n="2a"/>
羊二豕二正配簠簋俎各增為二前一日太祝讀祝視<lb/>
祭玉餘如冬至攝事三獻終禮生引司天監罍洗升詣<lb/>
四方帝神位上香奠幣爵并行一獻再拜復治平二年<lb/>
禮院言準閤門儀制祀天地致齋皇帝不遊幸作樂緣<lb/>
夀聖節在致齋内若用慶厯元年嘉祐七年元㑹例更<lb/>
用中辛當在十六日又十四日例詣慈孝等寺集禧觀<lb/>
行禮觀燈作樂若遣官攝事無不聽樂元日朝會夀聖<lb/>
節多與上辛相近常改用中辛非尊事天神之意嘉㑹<lb/>
<pb n="2b"/>
合禮又不宜徹樂因詔遇元正御殿聖節上夀雖在上<lb/>
辛祠官致齋日亦用樂大宴移日或就賜<lb/>
宋史神宗本紀熈寧元年十一月丙戌朝享太廟遂齋<lb/>
於郊宮廢青城後苑丁亥祀天地於圜丘大赦羣臣進<lb/>
秩有差<lb/>
文獻通考神宗熙寧元年詔令兩制以上至臺諫官與<lb/>
太常禮院同詳定今年冬至當與未當親行郊禮<lb/>
　翰林學士承㫖王珪上議曰案王制喪三年不祭唯<lb/>
<pb n="3a"/>
　祭天地社稷為越紼而行事傳謂不敢以卑廢尊是<lb/>
　則居喪而可得見天地也春秋僖公三十三年傳凡<lb/>
　君薨卒哭而祔祔而作主特祀於主烝嘗禘於廟杜<lb/>
　預以謂新主既特祀於寢則宗廟四時常祀自當如<lb/>
　舊是則居喪而可得見宗廟也周公稱商髙宗諒闇<lb/>
　三年不言子張疑之以問仲尼仲尼答云何必髙宗<lb/>
　古之人皆然髙宗不云服喪三年而云諒闇三年者<lb/>
　杜預又謂古者天子諸侯三年之喪既塟而服除諒<lb/>
<pb n="3b"/>
　闇以居心喪不與士庶同禮也然則服除之後郊廟<lb/>
　之祭可勿舉乎南齊以前人君嗣位或仍前郊之年<lb/>
　或別自為郊下有司議而王儉乃援晉宋以來皆改<lb/>
　元即郊而不用前郊之年自漢文以來皆即位而謁<lb/>
　廟至唐徳宗以後亦踰年而行郊況本朝景徳二年<lb/>
　真宗居明徳皇太后之喪既易月而服除明年遂享<lb/>
　太廟而合祀天地於圜丘伏請皇帝將來冬至躬行<lb/>
　郊廟之禮其服冕車輅儀物音樂縁神事者皆不可<lb/>
<pb n="4a"/>
　廢詔恭依典禮其車服儀物除神事外令太常禮院<lb/>
　詳定以聞禮院看詳欲乞除郊廟及景靈宮禮神用<lb/>
　樂外所有鹵簿鼔吹及樓前宮架諸軍音樂皆備而<lb/>
　不作其遂處警場止鳴金鉦鼔角從之<lb/>
十一月帝齊於郊宮罷臨觀闕不幸苑囿<lb/>
　故事車駕至青城少休即召從臣幸後苑閱水嬉復<lb/>
　登端門觀太常警嚴至是帝精意奉祀悉罷逰觀遂<lb/>
　減徹門闕亭苑省草木禽獸千七百餘事至十年又<lb/>
<pb n="4b"/>
　罷去寢殿後至寶華門花磚砌道著為定制<lb/>
　司馬光傳執政以河朔旱傷國用不足乞南郊勿賜<lb/>
　金帛詔學士議光與王珪王安石同見光曰救災節<lb/>
　用宜自貴近始可聽也安石曰常衮辭堂饌時以為<lb/>
　衮自知不能當辭位不當辭禄且國用不足非當世<lb/>
　急務所以不足者以未得善理財者故也争議不已<lb/>
　帝曰朕意與光同然姑以不允答之<lb/>
宋史禮志熙寧四年參知政事王珪言南郊乗輿所過<lb/>
<pb n="5a"/>
必勘箭然後出入此師行之法不可施於郊祀禮院亦<lb/>
言於是凡車駕出入門皆罷之六年以詳定所請又罷<lb/>
太廟及宣徳朱雀南薰諸門勘契又皇帝自大次至版<lb/>
位内臣二人執翟羽前導號曰拂翟失禮尤甚請除之<lb/>
神宗本紀熈寧六年春正月辛亥復僖祖為太廟始祖<lb/>
以配感生帝<lb/>
　宋喬年傳喬年父充國知太常禮院英宗祔廟議者<lb/>
　欲祧僖祖藏夾室充國請配感生帝為宋始祖從之<lb/>
<pb n="5b"/>
七年十一月己未祀天地于圜丘赦天下十二月丁夘<lb/>
文武官加恩<lb/>
禮志熙寧七年詔中書門下參定青城殿宇門名先是<lb/>
每郊撰進至是始定名前門曰泰禋東偏門曰迎禧正<lb/>
東門曰祥曦正西門曰景曜後三門曰拱極内東側門<lb/>
曰夤明西側門曰肅成殿曰端誠殿前東西門曰左右<lb/>
嘉徳便殿曰熙成後園門曰寶華著為定式<lb/>
　沈括傳括為館閣校勘刪定三司條例故事三嵗郊<lb/>
<pb n="6a"/>
　丘之制有司案籍而行藏其副吏沿以干利壇下張<lb/>
　幔距城數里為園囿植采木刻鳥獸綿絡其間將事<lb/>
　之夕法駕臨觀御端門陳仗衞以閱嚴警逰幸登賞<lb/>
　類非齋祠所宜乗輿一器而百工侍役者六七十輩<lb/>
　括考禮沿革為書曰南郊式即照令㸃檢事務執新<lb/>
　式從事所省萬計神宗稱善<lb/>
　文獻通考楊氏曰愚案注疏云齋於路寢之室唐禮<lb/>
　散齋於別殿致齋二日於太極殿又一日於行宮國<lb/>
<pb n="6b"/>
　朝冬祀天禮唯太祖皇帝乾徳六年十一月之禮可<lb/>
　為後世不易之法其後有司建明非一大概宿齋三<lb/>
　日内一日於大慶殿一日於太廟一日於青城髙宗<lb/>
　中興之後檢㑹熙寧在京青城内殿宇門名如曰泰<lb/>
　禋曰承和之類悉遵舊式其制可謂周備矣然令儀<lb/>
　鸞司預先體倣青城制度絞縛其行事執事陪祠官<lb/>
　宿齋幕次亦隨宜絞縛又何其簡略也元豐四年十<lb/>
　月八日禮官言古之王者行則嚴輿衞處則厚宮闕<lb/>
<pb n="7a"/>
　所以示威重備非常也故周禮王㑹同則為壝宮食<lb/>
　息則設帷宮漢祀甘泉則有行宮至於江左亦有瓦<lb/>
　殿本朝沿唐舊制親祀南郊行宮獨設青城幔殿宿<lb/>
　者有風雨之憂而又無望祭之位且青城之費歲以萬<lb/>
　數臣等欲乞倣青城之制創立齋宮一勞而省重費<lb/>
　或遇風雨可以行望祭之禮詔送太常禮院候脩<lb/>
　尚書省了日取㫖是神宗皇帝有意乎立齋宮矣但<lb/>
　以修尚書省未畢而猶有所待也其後哲宗皇帝既<lb/>
<pb n="7b"/>
　建齋宮謂臣下曰三嵗一郊青城之費縑帛三十餘<lb/>
　萬工又倍之易以屋室一勞永逸所省多矣又徽宗<lb/>
　皇帝修建南北郊齋宿宮殿南郊曰齋宮北郊曰帷<lb/>
　宮有司請曰事體如一而名稱不同宜並稱齋宮從<lb/>
　之祖宗典故粲然可考今青城制度尚沿襲舊例而<lb/>
　未革盍亦推廣祖宗之意立為齋宮無事則嚴其扄<lb/>
　鐍以待乗輿致齋之日而居焉暫勞而永逸一也宿<lb/>
　者無風雨之憂或遇風雨則可以行望祭之禮二也<lb/>
<pb n="8a"/>
　事有關係甚重循習甚久斷然在所當革而無疑者<lb/>
　其此之謂乎<lb/>
　馬氏曰㑹要載中書門下奏定南郊青城内殿宇門<lb/>
　名其事在熙寧七年然楊氏所云元豐四年禮官請<lb/>
　創立齋宮詔候修尚書省了日取㫖則知齋宮元豐<lb/>
　時尚未建而熈寧七年所奏定殿宇之名乃幔殿也<lb/>
　然神宗即位初郊齋於郊宮罷臨觀闕不幸他苑遂<lb/>
　減徹亭苑省草木禽獸千七百餘事以是觀之則知<lb/>
<pb n="8b"/>
　青城行宮苑囿遊觀之所畢備而獨未建齋殿誠為<lb/>
　缺典<lb/>
神宗本紀熙寧十年十一月甲戌祀天地於圜丘赦天<lb/>
下十二月甲申文武官加恩<lb/>
元豐元年春正月戊午命詳定郊廟禮儀九月詔祀天<lb/>
地及配帝並用特牲<lb/>
禮志元豐元年二月詔内壝之外衆星位周環每二步<lb/>
植一杙繚以青繩以為限域既而詳定奉祀禮文所言<lb/>
<pb n="9a"/>
周官外祀皆有兆域盖設一位而已後世因之稍增其<lb/>
制<lb/>
文獻通考東漢壇位天神從祀者甚衆至一千五百一<lb/>
十四神故外設重營以為等限日月在中營内南道而<lb/>
北斗在北之西至於五星中官宿之屬則其位皆中營<lb/>
二十八宿外官星之屬則其位皆外營然則為重營者<lb/>
所以等神位也唐因齊隋之制設為三壝天神列位不<lb/>
出内壝而御位特設於壇下之東南若夫公卿分獻文<lb/>
<pb n="9b"/>
武從祀與夫樂架饌幔則皆在中壝之内而大次之設<lb/>
乃在外壝者所以序祀事也葢古者神位寡祀事簡故<lb/>
兆守有域以為遮列厲禁而已後世神位既衆祀事亦<lb/>
繁故為三壝以嚴内外之限國朝郊祀壇域率循唐制<lb/>
雖儀注具戴圜丘三壝每壝三十五步而有司乃以青<lb/>
繩代内壝誠不足以等神位序祀事嚴内外之限也伏<lb/>
請除去青繩如儀注為三壝從之<lb/>
宋史神宗本紀元豐二年秋七月丁亥詳定郊廟禮儀<lb/>
<pb n="10a"/>
四年夏四月己巳詔罷南郊合祭天地九月詳定郊廟<lb/>
奉祀禮儀<lb/>
歴代名臣奏議元豐四年詳定郊廟奉祀禮文陸佃上<lb/>
議曰冕服有六而周官弁師云掌王之五冕則大裘與<lb/>
衮同冕矣故禮記曰郊之日王被衮以象天戴冕璪十<lb/>
有二旒則天數也又曰服之襲也充美也禮不盛服不<lb/>
充故大裘不裼此明王服大裘以衮衣裼之也先儒或<lb/>
謂周祀天地皆服大裘而大裘之冕無旒非是矣盖古<lb/>
<pb n="10b"/>
者裘不徒服則其上必皆有衣故曰緇衣羔裘黄衣狐<lb/>
裘素衣麑裘如郊祀徒服大裘則是表裘以見天地表<lb/>
裘不入公門而乃欲以見天地可乎且先王之服冬裘<lb/>
夏葛以適寒暑盖未有能易之者也郊祀天地有裘無<lb/>
衮則夏祀赤帝與夏至日郊祭地示亦將被裘乎然則<lb/>
王者冬祀昊天上帝中裘而表衮明矣至於夏祀天神<lb/>
地示則去裘服衮以順時序周官曰凡四時之祭祀以<lb/>
宜服之明夏必不衣裘也或曰王被衮以象天此魯禮<lb/>
<pb n="11a"/>
臣以為記曰周之始郊日以至王被衮以象天則豈得<lb/>
以為魯哉或曰祭天尚質故徒服大裘王被衮則非所<lb/>
以尚質臣以為謂之尚質者明有所尚而已不皆用質<lb/>
也如蒼璧以禮天黄琮以禮地旂有十二旒龍章設日<lb/>
月此豈用質也哉故曰祭天掃地而祭焉於其質而已<lb/>
矣牲用騂尚赤也用犢貴誠也王被衮以象天戴冕璪<lb/>
十有二旒則天數也旂十有二旒龍章而設日月以象<lb/>
天也夫理豈一端而已亦各有所當也今欲冬至禋祀<lb/>
<pb n="11b"/>
昊天上帝服裘被衮其餘祀天及祠地示並請服衮去<lb/>
裘各以其宜服之<lb/>
　石林燕語故事南郊車駕服通天冠絳紗袍赴青城<lb/>
　祀日服靴袍至大次臨祭始更服衮冕元豐中詔定<lb/>
　奉祀儀有司建言周官祀昊天上帝則服大裘而冕<lb/>
　禮記郊祭之日王被衮以象天王肅援家語臨燔祭<lb/>
　脫衮冕盖先衮而後裘因請更製大裘以衮用於祀<lb/>
　日大裘用於臨祭議者頗疑家語不可據黜之則周<lb/>
<pb n="12a"/>
　官禮記所載相牴牾時陸右丞佃知禮院請服大裘<lb/>
　被以衮遂為定制大裘黑羔皮為之而縁以黒繒乃<lb/>
　唐制也<lb/>
　　　　蕙田案大裘衮冕之說至農師乃定不可易<lb/>
　　　　也<lb/>
宋史神宗本紀元豐六年十一月癸夘加上仁宗英宗<lb/>
諡丙午祀昊天上帝於圜丘赦天下<lb/>
禮志元豐六年十一月四日齋於南郊之青城五日冬<lb/>
<pb n="12b"/>
至祀昊天上帝於圜丘以太祖配是日帝服鞾袍乗輦<lb/>
至大次有司請行禮服大裘被衮冕以出至壇中壝門<lb/>
外殿中監進大圭帝執以入宮架樂作至午階下版位<lb/>
西向立樂止禮儀使贊曰有司謹具請行事宮架奏景<lb/>
安之樂文舞作六成止帝再拜詣罍洗宮架樂作至洗<lb/>
南北向樂止帝搢圭盥帨訖樂作至壇下樂止升午階<lb/>
登歌樂作至壇上樂止殿中監進鎮圭嘉安樂作詣上<lb/>
帝神坐前北向跪奠鎮圭於繅藉執大圭俛伏興搢圭<lb/>
<pb n="13a"/>
跪三上香奠玉幣執圭俛伏興再拜内侍舉鎮圭授殿<lb/>
中監樂止廣安樂作詣太祖神坐前東向奠圭幣如上<lb/>
帝儀登歌樂作帝降壇樂止宮架樂作還位西向立樂<lb/>
止禮部尚書户部尚書以下奉饌俎宮架豐安樂作奉<lb/>
奠訖樂止再詣罍洗帝搢大圭盥帨洗爵拭爵訖執大<lb/>
圭宮架樂作至壇下樂止升自午階登歌樂作至壇上<lb/>
樂止登歌禧安樂作詣上帝神坐前搢圭跪執爵祭酒<lb/>
三奠訖執圭俛伏興樂止太祝讀冊帝再拜訖樂作次<lb/>
<pb n="13b"/>
詣太祖神坐前如前儀登歌樂作帝降自午階樂止宮<lb/>
架樂作還位西向立樂止文舞退武舞進宮架正安之<lb/>
樂作樂止亞獻盥帨訖正安樂作禮畢樂止終獻行禮<lb/>
並如上儀獻畢宮架樂作帝升自午階樂止登歌樂作<lb/>
至飲福位樂止禧安樂作帝再拜搢圭跪受爵祭酒三<lb/>
啐酒奠爵受俎奠俎受搏黍豆再受爵飲福訖奠爵執<lb/>
圭俯伏興再拜樂作帝降還位如前儀禮部户部尚書<lb/>
徹俎豆禮直官曰賜胙行事陪祀官再拜宮架宴安樂<lb/>
<pb n="14a"/>
作一成止宮架樂作帝詣望燎位南向立樂止禮直官<lb/>
曰可燎俟火燎半柴禮儀使跪奏禮畢宮架樂作帝出<lb/>
中壝門殿中監受大圭歸大次樂止有司奏解嚴帝乘<lb/>
輿還青城百官稱賀於端誠殿有司轉仗衞奏中嚴外<lb/>
辦帝服通天冠絳紗袍乘輿以出至玉輅所侍中跪請<lb/>
降輿升輅帝升輅門下侍郎奏請進行又奏請少駐宣<lb/>
侍臣乘馬將至宣徳門奏采齊一曲入門樂止侍中請<lb/>
降輅赴幄次有司奏解嚴帝常服乘輿御宣徳門肆赦<lb/>
<pb n="14b"/>
羣臣稱賀如常儀<lb/>
禮部太常寺上親祀儀並如南郊其攝事惟改舞名及<lb/>
不備官其籩豆樂架玉幣之數盡如親祀是嵗十一月<lb/>
甲辰冬至祀昊天上帝以太祖配始罷合祭不設皇地<lb/>
祇位<lb/>
文獻通考元豐六年冬至郊祀昊天上帝以太祖配始<lb/>
罷合祭不設皇地祇位先是樞宻院陳襄等詳定郊廟<lb/>
禮文上言曰伏承聖意以天地合祭於圜丘為非典禮<lb/>
<pb n="15a"/>
之正詔令更定臣謹案周禮大司樂以圜鐘為宮冬日<lb/>
至於地上之圜丘奏之六變以祀天神以函鐘為宮夏<lb/>
日至於澤中之方丘奏之八變以祭地示夫祀必以冬<lb/>
日至者以其陽氣來復於上天之始也故宮用夾鐘於<lb/>
震之宮以其帝出乎震也而謂之圜鐘者取其形以象<lb/>
天也三一之變<hi>圜鐘為宮三變黄鐘為角太蔟為徵姑洗為羽各一變</hi>合陽竒之<lb/>
數也祭必以夏日至者以其陰氣潛萌於下地之始也<lb/>
故宮用林鐘於坤之宮以其萬物致養於坤也而謂之<lb/>
<pb n="15b"/>
函鐘者取其容以象地也四二之變<hi>函鐘為宮太蔟為角姑洗為徵南呂為羽各二變</hi>合陰偶之數也又大宗伯以禋祀實柴槱燎祀<lb/>
其在天者而以蒼璧禮之以血祭沈薶疈辜祭其在地<lb/>
者而以黄琮禮之皆所以順其隂陽辨其時位倣其形<lb/>
色此二禮之不得不異也故求諸天而天神降求諸地<lb/>
而地示出得以通精誠而逆福釐以生蒸民以阜萬物<lb/>
此百王不易之禮也去周既逺先王之法不行漢元始<lb/>
中姦臣妄議不原經意附會周官大合樂之說謂當合<lb/>
<pb n="16a"/>
祭平帝從而用之故天地共犢禮之失自此始矣由漢<lb/>
歴唐千有餘年之間而以五月親祠北郊者惟四帝而<lb/>
已如魏文帝之太和周武帝之建徳隋髙祖之開皇唐<lb/>
睿宗之先天皆希濶一時之舉也然而隨得隨失卒無<lb/>
所定垂之本朝未遑釐正恭唯陛下恢五聖之述作舉<lb/>
百王之廢墜臣以為己罷合祭則南北二郊自當別祀<lb/>
伏望陛下每遇親祠之嵗先以夏日至祭地示於方丘<lb/>
然後以冬日至祀昊天於圜丘此所謂大者正也然議<lb/>
<pb n="16b"/>
者或謂先王之禮其廢已久不可復行古者齋居近<hi>古者致齋路寢</hi>儀衞省用度約賜予寡故雖一嵗徧祀而國不費<lb/>
人不勞今也齋居逺儀衞繁用度廣賜予多故雖三嵗<lb/>
一郊而猶或憚之況一嵗而二郊乎必不獲已則三年<lb/>
而迭祭或如後漢以正月上丁祠南郊禮畢次北郊或<lb/>
如南齊以上辛祀昊天而次辛瘞后土不亦可乎臣竊<lb/>
謂不然記曰祭不欲踈踈則怠夫三年迭祭則是昊天<lb/>
大神六年始一親祀無已怠乎記曰大事必順天時二<lb/>
<pb n="17a"/>
至之郊周公之制也捨是而從後王之失可謂禮與彼<lb/>
議者徒知苟簡之便而不睹尊奉之嚴也伏惟陛下鑒<lb/>
先王已行之明效舉曠世不講之大儀約諸司儀衞而<lb/>
幸祠宮均南郊之賜予以給衞士蠲青城不急之務損<lb/>
大農無名之費使臣得以講求故事參究禮經取太常<lb/>
儀注之文以正其訛謬稽大駕鹵簿之式以裁其繁冗<lb/>
唯以至恭之意對越大祇以迎至和格純嘏庶成一代<lb/>
之典以示萬世　又曰臣某等恭唯本朝冬至祀天南<lb/>
<pb n="17b"/>
郊夏至祭地北郊每嵗行之皆合於古猶以有司攝事<lb/>
為未足以盡志於是三年一郊而親行之夫三年一郊<lb/>
而親行之葢所謂因時制宜者也施之於今誠不可易<lb/>
唯合祭之禮在所當正禮曰魯人將有事於上帝必先<lb/>
有事於泮宮所以然者告祖為配之謂也又曰晉人將<lb/>
有事於河必先有事於惡池齊人將有事於太山必先<lb/>
有事於配林所以然者先卑後尊之謂也臣等推古以<lb/>
知今推諸侯以知天子欲乞每遇親郊七日戒之後三<lb/>
<pb n="18a"/>
日宿之時宿太廟以告宿北郊以祭宿南郊以祀所以<lb/>
先太廟者告祖為配也所以先北郊者先卑後尊也雖<lb/>
然自北郊至南郊相去為逺則中道不可以無舍請為<lb/>
帷宮止而後進如允所奏乞下有司施行<hi>禮後漢因祠南郊即祠北郊明堂世祖廟及太廟謂之五供唐因祀南郊即祀太清宮及太廟謂之三大禮本朝三嵗郊祀必先景靈宮及太廟盖因前制然每嵗夏至於北郊自有常祠祀兼常嵗有司攝事於南郊亦不合祭天地其合祭之意止縁親祀欲徧及爾若以親祀欲徧及之則因南郊同時告祭北郊自因舊儀亦不背違禮意近於可行伏乞更賜參酌施行</hi>於是詔禮官講求翰林學士張璪以為冬至祀<lb/>
<pb n="18b"/>
天夏至祀地不易之理今祀地欲改用他月無所據依<lb/>
必不得已宜於郊祀之嵗夏至之日盛禮容興樂舞一<lb/>
如南郊之儀命宰攝事而王存曾肇言今北郊常差中<lb/>
書門下官乃冢宰之任樂舞之類亦開元開寶舊禮所<lb/>
載特近世廢缺二者皆有司攝事常行之典未足以代<lb/>
親祀之重恐於父天母地之文有所未順判太常寺陳<lb/>
薦言議者以天地合祭始於王莽故欲罷之臣按周頌<lb/>
昊天有成命郊祀天地也漢郊祀歌曰唯泰元尊媪神<lb/>
<pb n="19a"/>
蕃釐泰元天也媪神地也又曰涓選休成天地並況此<lb/>
天地同祀可以概見恐非是王莽始也議者又謂方丘<lb/>
之祀盛夏不躬行宜選冢宰攝祀亦恐未必合古然終<lb/>
不若天地合祭也乞且循舊制知禮院曾肇言今冬至<lb/>
若罷合祭而夏至又使有司行事則於父母天地之義<lb/>
若有隆殺願陛下遇親祀南郊之嵗以夏至日躬款北<lb/>
郊以合先王之制遂詔罷南郊合祭親祀北郊並依南<lb/>
郊儀如不親祀上公攝事<lb/>
<pb n="19b"/>
　　　　蕙田案此元豐一議也陳襄之言據經考正<lb/>
　　　　精確詳明千古定論神宗罷南郊合祭親祀<lb/>
　　　　北郊亦曠代卓識惜終未之行耳　又案陳<lb/>
　　　　薦主合祭之議乃引漢郊祀歌泰元媪神之<lb/>
　　　　詞為天地同祀之證夫漢南北郊之禮雖未<lb/>
　　　　正然甘泉泰畤汾隂后土尚存分祭之意固<lb/>
　　　　未嘗合也至於泰元媪神乃方士亳忌天一<lb/>
　　　　地一泰一荒誕不經之舉班志所載即祀三<lb/>
<pb n="20a"/>
　　　　一之樂章與祭天地何涉援以為證不亦異<lb/>
　　　　乎<lb/>
自元豐元年上命樞宻直學士陳襄等詳定郊廟奉祀<lb/>
禮文大正歴代典禮之失至是嵗親祀圜丘始用新儀<lb/>
<hi>國朝親郊止服衮冕至是稽古始加服大裘而被以衮冕</hi>
　詳定禮文所議禮記曰郊特牲而社稷太牢又曰祭<lb/>
　天地之牛角繭栗配位亦特牲書曰用牲於郊牛二<lb/>
　是也宋朝儀注昊天上帝皇地祇太祖皇帝之位各<lb/>
<pb n="20b"/>
　設三牲俎非尚質貴誠之義請親祀圜丘方澤正配<lb/>
　位皆用犢不設羊豕俎及鼎匕有司攝事亦如之郊<lb/>
　之祭也器用陶匏以象天地之性樿因白木以素為<lb/>
　質今郊祀簠簋罇豆皆非陶又用龍杓未合禮意請<lb/>
　圜丘方澤正配位所設簠簋罇豆改用陶器仍以樿<lb/>
　為杓祀天之有禋柴槱祭地之有瘞血享廟之有祼<lb/>
　鬯皆歆神之始非謂於祭之末燔燒胙餘也至後世<lb/>
　之燔瘞牲幣於祭末而不知致神於其始則是備於<lb/>
<pb n="21a"/>
　後而缺於先也請南北郊先行升煙瘞血之禮至薦<lb/>
　奠禮畢即如舊儀於壇坎燔瘞牲幣北郊祭皇地祇<lb/>
　及神州地祇當為坎瘞埋今乃建壇燔燎祝版攷先<lb/>
　儒所說地祇即無槱燎之文請祭皇地祇祝版牲幣<lb/>
　並瘞於埳不設燎壇熈寧祀儀唯昊天上帝皇地祇<lb/>
　髙禖燎瘞犢首自感生帝神州地祇而下皆不燔瘞<lb/>
　牲體殊不應禮又案周禮羊人祭祀割羊牲登其首<lb/>
　禮記曰升首報陽也首為陽則脅與髀為隂可知矣<lb/>
<pb n="21b"/>
　報陽宜以陽報隂宜以隂各從其類也請自今昊天<lb/>
　上帝感生帝皆燔牲首以報陽皇地祇神州地祇太<lb/>
　社太稷凡地祇之祭皆瘞牲之左髀以報隂凡薦享<lb/>
　太廟皆升首於室<lb/>
　又言臣等見親祀南郊儀注並云祀前三日儀鑾司<lb/>
　鋪御座黄道褥謹案唐故事郊壇宮廟内壝及殿庭<lb/>
　天子步武所及皆設黄道褥壇上立位又施赤黄褥<lb/>
　將有事命撤之武徳正觀之制用紫至徳以來用黄<lb/>
<pb n="22a"/>
　開元禮開寶通禮郊廟並不設黄道褥太常因革禮<lb/>
　曰舊制皇帝升壇以褥藉地象天黄道太祖命撤之<lb/>
　設拜於地和峴乞宣付史館天聖二年儀注又增設<lb/>
　郊壇壝門道北御座黄道褥康定初有司建議謂配<lb/>
　帝褥用緋以示損於天地而自小次之前至壇上諸<lb/>
　位其道褥以黄葢非典禮是嵗有詔自小次至壇下<lb/>
　撤黄道臣等伏詳禮記郊祭之日氾埽反道鄭氏注<lb/>
　謂剗令新土在上也其藉神席天地尚質則用蒲越<lb/>
<pb n="22b"/>
　藁鞂宗廟尚文則設莞筵紛純加繅席畫純加次席<lb/>
　黼純而已天子受胙乃有席周禮司几筵所謂胙席<lb/>
　是也今來郊壇黄道褥欲更不設<lb/>
宋史禮志詳定禮文所言古者祭祀用牲有豚解有體<lb/>
解薦腥則解為十一體今親祠南郊正配位之俎不殊<lb/>
左右胖不分貴賤無豚解體解之別請郊廟薦腥解其<lb/>
牲兩體兩肩兩脇并脊為七體左右胖俱用其載于俎<lb/>
以兩體左端兩肩兩脇次之脊居中皆進末至薦熟沈<lb/>
<pb n="23a"/>
肉於湯止用右胖髀不升俎前後肱骨離為三曰肩臂<lb/>
臑後髀股骨去體離為二曰肫胳前脊謂之正脊次直<lb/>
謂之脡脊濶於脡脊謂之横脊皆二骨脇骨最後二為<lb/>
短脇旁中二為正脇最前二為代脇若升俎則肩臂臑<lb/>
在上端膊賂在下端脊脇在中央其左之序則肩臂臑<lb/>
正脊脡脊代脇短脇膊胳凡十一體而骨體升俎進神<lb/>
坐前如少牢禮皆進下其牲體各預以半為腥俎半為<lb/>
熟俎腸胃膚俎亦然又請親祠飲福酒訖倣儀禮佐食<lb/>
<pb n="23b"/>
搏黍之說命太官令取黍于簋搏以授祝祝受以豆以<lb/>
嘏乎皇帝而無嘏辭又本朝親祠南郊習儀於壇所明<lb/>
堂習儀于大慶殿皆近於瀆伏請南郊習儀於青城明<lb/>
堂習儀于尚書省以逺神為恭又賜胙三師三公侍中<lb/>
中書令門下中書侍郎尚書左右丞知樞宻同知院事<lb/>
禮儀儀仗鹵簿頓遞使牛羊豕肩臂臑各五太子三師<lb/>
三少特進觀文大學士學士御史大夫六尚書金紫銀<lb/>
青光禄大夫節度使資政殿大學士觀文翰林資政端<lb/>
<pb n="24a"/>
明龍圖天章寶文承㫖侍講侍讀學士左右散騎常待<lb/>
尚書列曹侍郎龍圖天章寶文直學士光禄正議通議<lb/>
大夫御史中丞太子賓客詹事給事中中書舍人節度<lb/>
觀察留後左右諫議龍圖天章寶文待制太中中大夫<lb/>
秘書殿中丞太常宗正卿牛豕肩臂臑各三入内内侍<lb/>
省押班副都知光禄卿監禮官博士牛羊脊脇各三太<lb/>
祝奉禮司尊彛郊社太廟宮闈令監牲牢供應祠事内<lb/>
官羊髀膊胳三應執事職掌樂工門幹宰手馭馬馭車<lb/>
<pb n="24b"/>
人並均給脾肫觳及腸胃膚之類<lb/>
　　　　蕙田案禮志此條即神宗紀元年九月詔用<lb/>
　　　　特牲之事而年月互異必有一誤今姑依次<lb/>
　　　　編入<lb/>
輿服志元祐元年禮部言元豐所造大裘雖用黑羊皮<lb/>
乃作短袍様襲於衮衣之下仍與衮服同冕未合典禮<lb/>
下禮部太常寺共議上官均吳安詩常安民劉唐老龔<lb/>
原姚勔請依元豐新禮丁隲請循祖宗故事王愈請倣<lb/>
<pb n="25a"/>
唐制朱光庭周秩請以𤣥衣襲裘獨禮部員外郎何洵<lb/>
直在元豐中嘗預詳定以陸佃所議有可疑者八案周<lb/>
禮節服氏掌祭祀朝覲衮冕六人維王之太常郊祀裘<lb/>
冕二人既云衮冕又云裘冕是衮與裘各有冕乃云裘<lb/>
與衮同冕當以衮襲之裘既無冕又襲於衮中裘而表<lb/>
衮何以示裘衮之別哉古人雖質不應以裘為夏服葢<lb/>
冬用大裘當暑則以同色繒為之記曰郊祭之日王被<lb/>
衮以象天若謂裘上被衮以被為襲則家語亦有被裘<lb/>
<pb n="25b"/>
象天之文諸儒或言臨燔柴脫冕著大裘或云脫裘服<lb/>
衮蓋裘衮無同冕兼服之理今乃以二服合為一可乎<lb/>
且大裘天子吉服之最上若大圭大路之比是裘之在<lb/>
表者訖曰大裘不裼說者曰無別衣以裼之葢他服之<lb/>
裘䙝故表裘不入公門事天以報本復始故露質見素<lb/>
不為表襮而冕亦無旒何必假他衣以藩飾之乎凡裘<lb/>
上有衣謂之裼裼上有衣謂之襲襲者裘上重二衣也<lb/>
大裘本不裼鄭志乃云裘上有𤣥衣與裘同色葢趙商<lb/>
<pb n="26a"/>
之徒附會為說不與經合襲之為義本出於重沓非一<lb/>
衣也古者齋祭異冠齋服降祭服一等祀昊天上帝五<lb/>
帝以裘冕祭則衮冕齋故鄭氏云王齋服衮冕是衮冕<lb/>
者祀天之齋服也唐開元及開寶禮始以衮冕為齋服<lb/>
裘冕為祭服兼與張融臨燔紫脫衮服裘之義合請從<lb/>
唐制兼改製大裘以黑繒為之佃復破其說曰夫大裘<lb/>
而冕謂之裘冕非大裘而冕謂之衮冕則裘冕必服衮<lb/>
衮冕不必服裘今特言裘冕者主冬至言之周禮司裘<lb/>
<pb n="26b"/>
掌為大裘以供王祀天之服則祀地不服大裘以夏日<lb/>
至不可服裘故也今謂大裘當暑以同色繒為之尤不<lb/>
經見兼裼襲一衣而已初無重沓之義被裘而覆之則<lb/>
曰襲袒而露裘之美則曰裼所謂大裘不裼則非衮而<lb/>
何玉藻曰禮不盛服不充故大裘不裼則明不裼而襲<lb/>
也充美也鄭氏謂大裘之上有𤣥衣雖不知覆裘以衮<lb/>
然尚知大裘不可徒服必有𤣥衣以覆之玉藻有尸襲<lb/>
之義周禮裘冕注云裘冕者從尸服也夫尸服大裘而<lb/>
<pb n="27a"/>
襲則王服大裘而襲可知且裘不可以徒服故被以衮<lb/>
豈借衮以為飾哉今謂祭天用衮冕為齋服裘冕為祭<lb/>
服此乃襲先儒之謬誤後漢顯宗初服日月星辰十二<lb/>
章以祀天地自魏以來皆用衮服則漢魏祭天嘗服衮<lb/>
矣雖無大裘未能盡合于禮固未嘗有表裘而祭者也<lb/>
且裘内服也與袍同袍褻矣而欲襌以祭天以明示質<lb/>
是欲衩衣以見上帝也洵直復欲為大裘之裳纁色而<lb/>
無章飾夫裘安得有裳哉請從先帝所志其後詔如洵<lb/>
<pb n="27b"/>
直議去黒羊皮而以黑繒製焉<lb/>
　　　　蕙田案陸農師論大裘而冕及大裘不裼可<lb/>
　　　　稱千古定論何洵直不能再置一辭矣惜當<lb/>
　　　　日竟從何議遂使元豐盛事不久而變惜哉<lb/>
　<lb/>
　<lb/>
　<lb/>
　五禮通考巻十三<lb/>
</p>
<p>
</p>
  </div>
</body>
</text>
</TEI>
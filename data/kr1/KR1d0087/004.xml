<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
五禮通考原序<lb/>
少宗伯秦公味經輯五禮通考一書凡若干卷書垂成<lb/>
而余入京師屬為之叙余卒讀作而歎曰皇哉唐哉此<lb/>
數千百年來所絶無而僅有之書也顧實有先得余心<lb/>
者憶年二十餘讀儀禮周官戴記歎周公制禮整理天<lb/>
下陶成庶類逮後政衰諸侯惡其害已而皆去其籍葢<lb/>
典禮廢壊實自春秋戰國時始漢髙堂生僅傳士禮十<lb/>
七篇而周官三百六十職備陳祭祀朝覲㑹同賓客燕<lb/>
<pb n="1b"/>
饗之事實為天子諸侯之禮則周官列其職事而儀禮<lb/>
詳其節次二書相為經緯因欲以儀禮為經周禮為傳<lb/>
旁及詩書大小戴以及鄭孔賈服之注疏畧仿朱子經<lb/>
傳通解之例名曰周官聫取聫事之義屬稿半載因攻<lb/>
制藝遂爾輟業中間倖成進士復家居三十餘年輯成<lb/>
春秋大事表及毛詩訂詁而於禮經不復措意辛未秋<lb/>
有<lb/>
詔慎簡經學余蒙<lb/>
<pb n="2a"/>
恩授國子司業銜迴憶覃精三禮之時已五十餘年余<lb/>
髮種種且老矣欲復整理故業而畏其繁重力弗克勝<lb/>
今讀秦公書恍然如其意所欲出綱舉而目張州次而<lb/>
部居折𠂻百氏剖析同異復舉兩漢以來至前明凡郊<lb/>
祀禮樂輿服諸志及紀傳之闗於五禮者悉以類相附<lb/>
詳歴代之因革存古今之同然葢舉二十二史悉貫以<lb/>
周官儀禮之書細大不遺體要備舉余謂是書如女媧<lb/>
之補天視王通之續經束晳之補亡其大小純雜殆不<lb/>
<pb n="2b"/>
可以里道計至是而成周之禮始燦然大明於世余向<lb/>
日所欲為而未竟者似有先告焉而毫髮無餘憾矣余<lb/>
垂老得睹是書因備陳向日區區之愚得附名簡末自<lb/>
幸竊自愧也<lb/>
乾隆十七年壬申顧棟高時年七十有四<lb/>
</p>
<p>
</p>
  </div>
</body>
</text>
</TEI>
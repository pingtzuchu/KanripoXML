<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷二百四十九</head> <lb/>
    <p>
<pb n="1a"/>
欽定四庫全書<lb/>
　五禮通考卷二百四十九<lb/>
　　　　　　　　　　　刑部尚書秦蕙田撰<lb/>
　　凶禮四<lb/>
　　　荒禮<lb/>
周禮地官大司徒二曰薄征<hi>注鄭司農云薄征輕租税也</hi>
　<hi>髙氏愈曰散利發已藏之公帑薄征減未輸之民租宋制諸州嵗歉凡賦租未入入未滿者或縱不取或</hi>
　<hi>寡取之或倚閣以需豐年鬻牛者免算運米舟車除沿路力勝錢皆周官所謂薄征之意也</hi>
<pb n="1b"/>
大荒則令邦國薄征<lb/>
均人凶札則無財賦不收地守地職<hi>注無財賦恤其乏用也財賦九賦也不收山澤及地税</hi>
　<hi>王氏曰荒政所謂薄征也</hi>
漢書文帝本紀二年正月詔民貸種食未入入未備者<lb/>
皆赦之九月詔賜天下民今年田租之半　十二年三<lb/>
月詔賜農夫今年租税之半　十三年六月詔除田之<lb/>
租税<lb/>
<pb n="2a"/>
　　　　蕙田案蠲除之令始于漢文而後代因之其<lb/>
　　　　别有二曰恩蠲如漢文帝賜民田租之類葢<lb/>
　　　　非有災傷而特恩免之也曰災蠲則周禮薄<lb/>
　　　　征之遺意列代史所載因一時一地之災而<lb/>
　　　　蠲除者皆是也恩蠲之法與荒政無與畧舉<lb/>
　　　　漢文數事以見縁起以後俱不及載<lb/>
昭帝本紀始元二年八月詔曰往者災害多今年蠶麥<lb/>
傷所振貸種食勿收責毋令民出今年田租<lb/>
<pb n="2b"/>
元鳯三年春正月詔曰迺者民被水災頗匱于食朕虛<lb/>
倉廩使使者振困乏其止四年毋漕三年以前所振貸<lb/>
非丞相御史所請邊郡受牛者勿收責<lb/>
　　　　蕙田案此截留漕米之始<lb/>
宣帝本紀本始三年夏五月大旱詔郡國傷旱甚者民<lb/>
毋出租賦<lb/>
元帝本紀初元元年四月詔郡國被災害甚者毋出租<lb/>
賦　二年三月詔郡國被地動災甚者無出租賦<lb/>
<pb n="3a"/>
成帝本紀建始元年十二月郡國被災十四以上毋收<lb/>
田租<hi>注師古曰十四謂田畝所收十損其四</hi>
鴻嘉四年正月詔郡國被災害什四以上民貲不滿三<lb/>
萬毋出租賦逋貸未入皆勿收<lb/>
哀帝本紀綏和二年秋詔郡國災害什四以上民貲不<lb/>
滿十萬皆毋出今年租賦<lb/>
平帝本紀元始二年四月天下民貲不滿二萬及被災<lb/>
之郡不滿十萬勿租税<lb/>
<pb n="3b"/>
後漢書章帝本紀永平十八年京師及三州大旱詔勿<lb/>
收兖豫徐州田租芻藁<lb/>
和帝本紀永元四年十二月詔今年郡國秋稼為旱蝗<lb/>
所傷其什四以上勿收田租芻藁有不滿者以實除之<lb/>
　九年六月詔今年秋稼為蝗蟲所傷皆勿收租更芻<lb/>
藁若有所損失以實除之餘當收租者亦半入　十三<lb/>
年九月詔令天下半入今年田租芻藁有宜以實除者<lb/>
如故事貧民假種食皆勿收責　十四年十月詔兖豫<lb/>
<pb n="4a"/>
荆州今年水雨淫過多傷農功其令被害什四以上皆<lb/>
半入田租芻槀其不滿者以實除之　十六年七月詔<lb/>
令天下皆半入今年田租芻槀其被災者以實除之貧<lb/>
民受貸種糧及田租芻槀皆勿收責<lb/>
安帝本紀永初四年正月詔以三輔比遭冦亂人庶流<lb/>
冗除三年逋租過更口筭芻槀　七年八月詔郡國被<lb/>
蝗傷稼十五以上勿收今年田租不滿者以實除之<lb/>
元初元年十月詔除三輔三嵗田租更賦口算<lb/>
<pb n="4b"/>
建光元年十一月詔京師及郡國被雨水傷稼者隨頃<lb/>
𤱔減田租<lb/>
順帝本紀永建元年冬十月詔以疫癘水潦令人半輸<lb/>
今年田租傷害什四以上勿收責不滿者以實除之<lb/>
三年正月詔勿收漢陽今年田租口賦　六年十一月<lb/>
詔曰連年災潦冀部尤甚比蠲除實傷贍恤窮匱而百<lb/>
姓猶有棄業流亡不絶疑郡縣用心怠惰恩澤不宣易<lb/>
美損上益下書稱安民則恵其令冀部勿收今年田租<lb/>
<pb n="5a"/>
芻槀<lb/>
桓帝本紀延熹九年正月詔曰比嵗不登人多饑窮又<lb/>
有水旱疾疫之困盜賊徴發南州尤甚其令大司農絶<lb/>
今嵗調度徴求及前年所調未畢者勿復收責其災旱<lb/>
盜賊之郡勿收租餘郡悉半入<lb/>
靈帝本紀熹平四年六月令郡國遇災者減田租之半<lb/>
其傷害十四以上勿收責<lb/>
晉書武帝本紀太康三年十二月詔四方水旱甚者無<lb/>
<pb n="5b"/>
出田租　四年七月兖州大水復其田租　五年七月<lb/>
任城梁國中山雨雹傷秋稼減天下户課三分之一<lb/>
六年正月以比嵗不登免租貸宿負<lb/>
孝武帝本紀寧康二年四月皇太后詔三呉義興晉陵<lb/>
及㑹稽遭水之縣尤甚者全除一年租布其次聴除半<lb/>
年受振貸者即以賜之<lb/>
太元四年正月郡縣遭水旱者減租税　五年六月以<lb/>
比嵗荒儉大赦自太元三年以前逋租宿債皆蠲除之<lb/>
<pb n="6a"/>
宋書文帝本紀元嘉十二年八月原遭水郡諸逋負<lb/>
二十一年正月大赦天下諸逋債在十九年以前一切<lb/>
原除去嵗失收者疇量申減<lb/>
孝武帝本紀大明五年四月詔曰南徐兖二州去嵗水<lb/>
潦傷年民多困窶逋租未入者可申至秋登<lb/>
　　　　蕙田案此逋租緩徴之始<lb/>
順帝本紀昇明二年二月蠲雍州縁沔諸民前被水災<lb/>
者租布三年<lb/>
<pb n="6b"/>
南齊書髙帝本紀建元元年九月詔二呉義興三郡遭<lb/>
水減今年田租<lb/>
武帝本紀建元四年六月詔呉興義興遭水縣蠲除租<lb/>
調<lb/>
永明五年八月詔今夏雨水呉興義興二郡田農多傷<lb/>
詳蠲租調　七年正月原雍州四年以前逋租　八年<lb/>
七月詔雍州八年以前司州七年以前逋租悉原十月<lb/>
原建元以前逋租　十一年五月詔曰水旱成災穀價<lb/>
<pb n="7a"/>
傷弊凡三調衆逋可同申至秋登<lb/>
明帝本紀建武二年十二月詔呉晉陵二郡失稔之鄉<lb/>
蠲三調有差<lb/>
梁書武帝本紀天監二年六月詔以東陽信安豐安三<lb/>
縣水潦漂損居民資業遣使周履量蠲課調<lb/>
大同四年八月詔南兖北徐西徐東徐青冀南北青武<lb/>
仁潼雎等十二州既經饑饉曲赦逋租宿責勿收今年<lb/>
三調<lb/>
<pb n="7b"/>
陳書宣帝本紀太建六年三月詔曰去嵗南川頗言失<lb/>
稔所督田租于今未即豫章等六郡太建五年田租可<lb/>
申半至秋豫章又逋太建四年檢首田税亦申至秋南<lb/>
康一郡嶺下應接民間尤弊太建四年田租未入者可<lb/>
特原除<lb/>
魏書明元帝本紀泰常三年以范陽大水復其租税八<lb/>
月雁門河内大雨水復其租税<lb/>
文成帝本紀和平四年十月以定相二州霣霜殺稼免<lb/>
<pb n="8a"/>
民田租<lb/>
孝文帝本紀太和六年十二月詔曰去秋淫雨洪水為<lb/>
災百姓嗷然今課督未入及將來租算一以丐之<lb/>
北齊書文宣帝本紀天保八年九月詔今年遭蝗之處<lb/>
免租　九年七月詔去年螽澇損田兼春夏少雨苗稼<lb/>
薄者免今年租賦<lb/>
武成帝本紀河清三年閏九月詔遣十二使巡行水潦<lb/>
州免其租調<lb/>
<pb n="8b"/>
後主本紀天統五年七月詔使巡省河北諸州無雨處<lb/>
境内偏旱者優免租調<lb/>
周書孝閔帝本紀元年三月詔曰浙州去嵗不登厥民<lb/>
饑饉其當州租輸未畢者悉宜免之<lb/>
隋書文帝本紀開皇六年八月闗内七州旱免其賦税<lb/>
通典唐武徳二年制凡水旱蟲霜為災十分損四分以<lb/>
上免租損六分以上免租調損七分以上課役俱免<lb/>
唐書太宗本紀貞觀元年夏山東旱免今嵗租<lb/>
<pb n="9a"/>
冊府元龜上元二年正月敕雍岐同華隴等州給復一<lb/>
年自餘諸州咸亨年遭旱澇蟲傷損免之家雖經豐稔<lb/>
家産未復宜更免一年租<lb/>
舊唐書髙宗本紀永隆二年正月詔雍岐華同民戸宜<lb/>
免兩年地税河南河北遭水處一年<lb/>
冊府元龜開元三年七月詔曰比者山東邑郡歴年不<lb/>
稔朕為之父母欲安黎庶恤彼貧弊拯其流亡今者風<lb/>
雨咸若京坻可望若貸糧地税庸調正租一時併徴必<lb/>
<pb n="9b"/>
無辦法河北諸州宜委州縣長官勘責灼然不能支濟<lb/>
者税租且于本州納不須徴却待至春中更别處分有<lb/>
貸糧迴溥等亦量事减徴<lb/>
唐書元宗本紀開元五年二月免河南北蝗水州今嵗<lb/>
租　八年三月免水旱州逋負<lb/>
册府元龜開元十二年三月詔曰河南河北去嵗雖熟<lb/>
百姓之間頗聞辛苦今農事方起蠶作就功其有貸糧<lb/>
未納者並停到秋收　十三年正月詔曰元率地税以<lb/>
<pb n="10a"/>
置義倉本防儉年賑給百姓頻年不稔逋租頗多言念<lb/>
貧人將何以濟自開元十二年閏十二月以前所有未<lb/>
納懸欠地税宜放免　十五年四月詔曰河南河北諸<lb/>
州去年縁遭水澇雖頻加賑貸而恐未小康爰自春夏<lb/>
雨澤以時兼聞夏苗非常茂好既即收穫不慮少糧然<lb/>
以産業初營儲積未贍若非寛恵不免艱辛其貸糧麥<lb/>
種穀子迴轉變造諸色欠負等並放候豐年以漸徴納<lb/>
蠶麥事畢及至秋收後並委刺史縣令専勾當各令貯<lb/>
<pb n="10b"/>
積勿使妄有費用　二十年九月河南道宋滑兖鄆等<lb/>
州大水傷禾稼特放今年地税　二十二年十一月敕<lb/>
曰如聞京畿及闗輔有損田百姓等屬頻年不稔久乏<lb/>
糧儲雖今嵗薄收未免辛苦宜從蠲省勿用虛弊至如<lb/>
州縣不急之務差科徭役并積年欠負等一切並停其<lb/>
今年租入等已下特宜放免地税受田一頃已下者亦<lb/>
宜放免<lb/>
大歴四年十一月詔曰比屬秋霖頗傷苗稼百姓種麥<lb/>
<pb n="11a"/>
其數非多如聞村閭不免流散其大歴五年夏麥所税<lb/>
特宜與減常年税乙亥敕曰淮南數州獨罹災患秋夏<lb/>
無雨田萊卒荒閭閻艱食百價皆振其准上今年租庸<lb/>
地税㫖支米等宜三分放二分　十二年十一月詔曰<lb/>
巴南諸州頻嵗仍儉户口凋耗其巴蓬渠集壁克通開<lb/>
等州宜放二年租庸及諸色徴科亦宜蠲免<lb/>
文苑英華貞元八年十二月敕頃以諸道水災遣使宣<lb/>
慰其州府水損田苗及五六分者今年税米及諸色官<lb/>
<pb n="11b"/>
田租子並減放一半損七分以上一切全放<lb/>
舊唐書徳宗本紀貞元十二年十月詔以京畿旱放租<lb/>
税<lb/>
冊府元龜貞元十四年正月詔曰累經水旱或有流庸<lb/>
積成逋懸寖以凋瘵其諸道州府應欠負貞元八年九<lb/>
年十年兩税及榷酒錢總五百六十萬七千餘貫在百<lb/>
姓腹内一切並免如已徴得在官者宜令所司具條疏<lb/>
聞奏輿議以所欠錢物等多是浮于編甿腹中各已逃<lb/>
<pb n="12a"/>
移年月且久縦令所司徴納亦無從而致雖有此詔亦<lb/>
無益于百姓矣<lb/>
　　　　蕙田案歴年之宿逋蠲之固無益于民不蠲<lb/>
　　　　亦無可斂之理然使留此數百千萬之逋額<lb/>
　　　　不為除豁有司亟于催科民間詎無擾累是<lb/>
　　　　宿逋之除亦未可謂之全無益也<lb/>
　唐書權徳輿傳貞元十九年大旱徳輿因是上陳闕<lb/>
　政曰臣聞銷天災者修政術感人心者流恵澤和氣<lb/>
<pb n="12b"/>
　洽則祥應至矣畿甸之内大率赤地而無所望轉徙<lb/>
　之人斃踣道路慮種麥時種不得下宜詔在所裁留<lb/>
　經用以種貸民今兹租賦及宿逋逺貸一切蠲除設<lb/>
　不蠲除亦無可斂之理不如先事圖之則恩歸于上<lb/>
　矣十四年夏旱吏趣常賦至縣令為民毆辱者不可<lb/>
　不察帝頗采用之<lb/>
冊府元龜貞元二十年二月詔曰去夏迄秋頗愆時雨<lb/>
京畿諸縣稼穡不登今宿麥未收其逋租宿貸六十五<lb/>
<pb n="13a"/>
萬貫石宜蠲除之<lb/>
元和二年正月制淮南江南去年以來水旱疾疫其租<lb/>
税節級蠲放二月制以浙江西道水旱相仍蠲放去年<lb/>
兩税上供三十四萬餘貫　四年正月制曰近者江淮<lb/>
之間水旱作沴其元和三年諸道應遭水旱所損州府<lb/>
應合放兩稅錢米等損四分已下宜准式處分四分已<lb/>
上者並准元和元年六月十八日敕文放免　六年二<lb/>
月敕泗州二年水旱所損不虛其欠元和五年錢米宜<lb/>
<pb n="13b"/>
並放免閏十二月敕畿内百姓頃以秋稼旱損農收不<lb/>
登言念疲黎每務矜恤乃者詔命既下各已加恩如聞<lb/>
村閭之間尚慮乏食其粟及大豆除已徴納外見在百<lb/>
姓腹内者宜令全放青苖錢欠在百姓腹内者量放一<lb/>
半<lb/>
文苑英華元和七年敕比者田穀致損芻藁隨之今已<lb/>
過時益難濟辦其并職田草共一百一十五萬束並宜<lb/>
放免又有常賦錢穀蠲放之餘貧弊者多慮難輸入其<lb/>
<pb n="14a"/>
京兆府欠去年兩稅青苖等錢二萬一千八百貫欠秋<lb/>
租雜斛斗及職田粟五萬三千三百石並宜放免元和<lb/>
六年春振貸京畿百姓義倉粟二十四萬石亦宜放免<lb/>
舊唐書憲宗本紀元和九年二月詔以嵗饑放闗内元<lb/>
和八年以前逋租錢粟五月以旱免京畿夏稅十三萬<lb/>
石青苗錢五萬貫<lb/>
冊府元龜元和十一年四月制曰頃自春及夏時澤未<lb/>
降其京畿百姓所有積欠元和九年十年兩税及青苗<lb/>
<pb n="14b"/>
并折糴折納斛㪷及税草等除在官典所由腹内者並<lb/>
宜放免<lb/>
穆宗以元和十五年正月即位六月京兆府上言興平<lb/>
醴泉縣雹傷夏苗請免其租入九月宋州奏雨水敗田<lb/>
稼六千頃請免今年租入並從之<lb/>
太和三年十一月京兆上言奉先等八縣旱雹損田稼<lb/>
二千三百四十頃有詔蠲免　四年七月許州上言去<lb/>
年六月二十一日被水有詔應遭水損百姓等宜量放<lb/>
<pb n="15a"/>
今年租子十月詔潤和兩州應水漂溺人户處宜委本<lb/>
道仔細檢勘全放今年秋税錢米其浙西浙東宣歙鄂<lb/>
岳江西鄜坊山南東道並委所在長吏據淹損田苗漂<lb/>
壊廬舍及蟲螟所損節級矜减指實奏聞其京兆河南<lb/>
府所損縣即據頃𤱔依常例檢覈分數蠲減　五年十<lb/>
月京兆府同官奉先渭南縣今年夏風電大雨害田稼<lb/>
至是請蠲免其租可之　八年九月詔江淮浙西等道<lb/>
仍嵗水潦其田苗全損處全放其年青苗錢餘亦量議<lb/>
<pb n="15b"/>
蠲減<lb/>
開成元年正月詔河中同州絳州去年旱歉賦斂不登<lb/>
宜特放免開成元年夏青苗錢<lb/>
舊唐書文宗本紀開成二年三月詔諸州遭水旱處並<lb/>
蠲租税　三年正月詔去秋蝗蟲害稼處放逋賦<lb/>
唐書宣宗本紀大中四年四月以雨霖詔蠲度支鹽鐵<lb/>
户部逋負<lb/>
文苑英華大中九年七月十三日詔應揚潤廬夀滁和<lb/>
<pb n="16a"/>
宣楚濠泗光宿等州其間或貞元以來舊欠逃移後闕<lb/>
額錢物均攤見在人户頻年災荒無可徴納宜特放三<lb/>
年待稍完復却即令依舊或逋懸錢物斛斗數内先已<lb/>
放免度支却徴收者宜委本司細詳元敕磨勘如合放<lb/>
免不得追徴或先因水旱賑貸欠常平義倉斛斗若終<lb/>
不可徴收亦宜放免或今年合徴兩税錢物量百姓疾<lb/>
疫處各委逐州準分數于上供留州留使三色錢内均<lb/>
攤放免或收管諸色逋懸錢物等年月深逺但掛簿書<lb/>
<pb n="16b"/>
空務追徴益生勞擾宜委有司速勘㑹了絶蠲放不得<lb/>
留為應在以資奸蠧之徒其濠泗宿三州大中六年以<lb/>
前所在逋懸亦宜放免<lb/>
舊唐書懿宗本紀咸通二年二月鄭滑節度使李福奏<lb/>
屬郡潁州去年夏大雨沈丘汝隂潁上等縣田稼屋宇<lb/>
淹没皆盡乞蠲租賦從之<lb/>
唐書僖宗本紀咸通十四年十二月免水旱州縣租賦<lb/>
冊府元龜後唐同光元年十月詔應天下諸道水旱災<lb/>
<pb n="17a"/>
沴之鄉苗稼不登征賦宜減應今年經雹旱所損田苗<lb/>
處檢覆不虛據𤱔壠蠲免　二年二月詔諸道州縣有<lb/>
經雹水旱之處所損田苗納税不迨懸欠處仰仔細檢<lb/>
詳如不虛妄特與蠲放十一月中書奏天下州府今秋<lb/>
多有水潦處百姓所輸秋税請特減以慰貧民勅俟來<lb/>
年蠲免　四年正月制應同光三年經水災處有不迨<lb/>
及逃移人户差科夏秋兩税及諸折配委官吏切皆㸃<lb/>
檢並與放免<lb/>
<pb n="17b"/>
天成二年十月詔今嵗岐華登萊自夏稍旱其所損田<lb/>
苗宜令簡行詣實申奏與蠲減税租仍不得輒有差徭<lb/>
科配<lb/>
長興四年九月敕曰據河中同華耀陜青齊淄絳萊等<lb/>
州各申災旱損田處已令本道判官檢行不取額定頃<lb/>
𤱔如保内人户逃移不得均攤抵納本户租税其税子<lb/>
如闕本色許納諸雜斛㪷薥黍元每斗折粟八升今許<lb/>
納本色稗子特與免税前件遭旱州府據檢到見苗仍<lb/>
<pb n="18a"/>
恐輸管不迨今秪徴一半稅物仍許于便近州府送納<lb/>
其餘一半放至來年其逃移户田産仰村鄰㸔守不得<lb/>
殘毁<lb/>
清泰元年七月詔曰省三司使奏自長興元年至四年<lb/>
十二月已前諸道及户部營田逋租三十八萬八千六<lb/>
百七十二端匹束貫斤量或頻經水旱或併值轉輸悉<lb/>
至困窮蹙成逋欠加以連年災沴比户流亡殘租空係<lb/>
于簿書計數莫資于經費葢州縣不公之吏鄉吏無識<lb/>
<pb n="18b"/>
之夫乗便欺官多端𨼆税三司使患其僥倖便欲推尋<lb/>
朕閔彼蒸黎慮成淹滯示體物憂民之㫖徴滌瑕盪垢<lb/>
之文特議含容且期均濟應自長興四年已前三京諸<lb/>
道及營田委三司使各下諸州府縣除已納外並放<lb/>
後晉天福二年四月詔昨行至鄭州滎陽縣界路旁見<lb/>
有蟲食及旱損桑麥處委所司差人檢覆量與蠲免租<lb/>
税五月勅雒京魏府管内所有旱損夏苗縣分特于五<lb/>
分中減放一分苗子其餘四分仍許將諸色斛㪷依倉<lb/>
<pb n="19a"/>
式例與析納　三年八月敕河南同州絳州三庭逃移<lb/>
人户下所欠累年殘税并今年夏税差科及麥苗子沿<lb/>
徴諸色錢物等並放其逃户下秋苗據見檢到數不計<lb/>
是元額及出剰頃𤱔並放一半十月敕蒲同晉絳滑漢<lb/>
魏府鎮定州等或經亢旱或屬兵戈逃移人户等應逐<lb/>
户所欠今年已前諸雜税物並特除放<lb/>
五代史晉髙祖本紀天福六年三月除民二年至四年<lb/>
以前税<lb/>
<pb n="19b"/>
冊府元龜天福六年八月制曰嵗因災沴民用艱辛久<lb/>
係逋懸宜示蠲免應欠天福五年終已前夏秋租税并<lb/>
沿徴諸物及營田租課並興除放應沿路有旁道稍損<lb/>
却田苗庭其令納苗子及沿徴錢物等據𤱔數並與除<lb/>
放<lb/>
少帝天福七年七月即位赦制蟲蝗作沴苗稼重傷特<lb/>
示矜蠲俾令蘇息應諸道州府經蝗蟲傷食苗稼者並<lb/>
據所損頃𤱔與蠲放賦税　八年勅諸州應欠天福七<lb/>
<pb n="20a"/>
年夏税並與除放秋税一半其餘一半候到蠶麥納逃<lb/>
户與放一半差徭却令歸業<lb/>
　<hi>馬氏端臨曰漢以來始有蠲貸之事其所蠲貸者有二田賦一也逋債二也何三代之時獨不聞有所蠲</hi>
　<hi>貸耶葢三代之所以取民田賦而已貢助徹之法雖不離乎什一然往往隨時隨地為之權衡未嘗立為</hi>
　<hi>一定不易之制故禹貢九州之地如人功多則田下而賦上人功少則田上而賦下兖州之地葢十有三</hi>
　<hi>載而後可同于他州又有雜出于數等之間如下上上錯下中三錯之類可見其未嘗立為定法孟子曰</hi>
　<hi>治地莫善于助莫不善于貢亦病其較數嵗之中以為常然則數嵗之外亦未嘗不變易非如後世立經</hi>
　<hi>常之定額其登于賦額者遂升合不可懸欠也葢其所謂田賦者既隨時斟酌而取之則自不令其輸納</hi>
<pb n="20b"/>
　<hi>不敷而至于逋懸既無逋懸則何有于蠲貸而當時之民亦好義以急其上所謂雨我公田遂及我私私</hi>
　<hi>田稼不善則非吏公田稼不善則非農則又不至如後世徇私忘公而徼幸其我蠲至于田賦之外則又</hi>
　<hi>未嘗他取于民雖有春省耕補不足秋省斂助不給之制然未聞責其償也春秋時始有施舍已責之説</hi>
　<hi>家量貸而公量收之説秦漢而下賦税之額始定而民不敢逋額内之租征斂之名始多而官復有税外</hi>
　<hi>之取夫如是故上之人不容不視時之豐歉民之貧富而時有蠲貸之令亦其勢然也繇唐以來取民之</hi>
　<hi>制愈重其法愈繁故蠲貸之令愈多或以水旱或以亂離改易朝代則有所蠲恢拓土宇則有所蠲甚至</hi>
　<hi>三嵗郊祀之赦亦必有所蠲以為常典葢征斂之法本苛逋欠之數日多故蠲貸之令不容不宻而桀黠</hi>
　<hi>頑獷之徒至有故逋常賦以待蠲而以為得䇿則上下胥失之矣</hi>
<pb n="21a"/>
宋史食貨志諸州嵗歉賦租之未入入未備者或縦不<lb/>
取或寡取之或倚閣以須豐年寛逋負休力役賦入之<lb/>
有支移折變者省之應給蠶鹽若和糴及科率追呼不<lb/>
急妨農者罷之<lb/>
太祖本紀乾徳二年四月免諸道今年夏税之無苗者<lb/>
　四年七月華州旱免今年租　五年七月免水旱災<lb/>
户今年租<lb/>
開寳元年六月詔民田為霖雨河水壊者免今年夏税<lb/>
<pb n="21b"/>
　五年六月詔沿河民田有為水害者有司具聞除租<lb/>
　七年十一月秦晉旱免蒲陜晉絳同解六州逋賦闗<lb/>
西諸州免其半<lb/>
太宗本紀雍熈元年三月蠲水所及州縣今年租<lb/>
淳化元年七月開封陳留封丘酸棗鄢陵旱賜今年田<lb/>
租之半開封特給復一年八月京兆長安八縣旱賜今<lb/>
年租十之六十月以乾鄭二州河南夀安等十四縣旱<lb/>
州蠲今年租十之四縣蠲其税　四年十月遣使按行<lb/>
<pb n="22a"/>
畿縣民田被水者蠲其租　五年九月遣使分往宋亳<lb/>
陳潁等州按行民田被水及種蒔不及者並蠲其租<lb/>
真宗本紀咸平元年六月以旱免開封二十五州軍田<lb/>
租是嵗定州雹傷稼除今年租<lb/>
文獻通考咸平元年判三司催欠司王欽若土言諸路<lb/>
所督逋負并十保人償納未盡者請令保明聞奏均在<lb/>
吏屬科理者請蠲放之詔可自是毎有大赦必令臺省<lb/>
官與三司同詳定逋負引對蠲放<lb/>
<pb n="22b"/>
真宗本紀咸平四年六月詔東川民田先為江水所害<lb/>
者除其租<lb/>
大中祥符二年七月蠲京東徐濟七州水災田租　四<lb/>
年七月詔先蠲濵棣州水災田租十之三今所輸七分<lb/>
更除其半　七年八月除江淮兩浙被災民租　九年<lb/>
諸州有隕霜害稼及水災者除其租<lb/>
天禧四年十月減水災州縣秋租　五年三月京東西<lb/>
水災賜民租十之五十月蠲京東西淮浙被災民租<lb/>
<pb n="23a"/>
乾興元年正月蠲秀州水災民租<lb/>
仁宗本紀天聖元年七月詔職田遇水旱蠲租如例<lb/>
三年八月蠲陜西州軍旱災租賦十一月以㐮州水蠲<lb/>
民租　四年六月畿内京東西淮南河北被水民田蠲<lb/>
其租　五年十一月以陜西旱蝗減其民租賦　六年<lb/>
八月詔免河北水災州軍秋税　七年四月免河北被<lb/>
水民租賦<lb/>
明道元年畿内京東西河北河東陜西蝗淮東江東兩<lb/>
<pb n="23b"/>
川饑除民租<lb/>
景祐元年三月免諸路災傷州軍今年夏税六月免畿<lb/>
内被災民税之半<lb/>
　荒政考畧景祐元年京東大旱民多饑殍有司以徴<lb/>
　賦不完上其數于朝仁宗諭曰江南嵗饑貸民種粟<lb/>
　數千萬斛且屢經停閣而轉運督責不已民貧不能<lb/>
　自償昨遣使安撫始以事聞不爾何由上達其悉蠲<lb/>
　之又蠲三千三百一十六萬然有司或務聚斂不即<lb/>
<pb n="24a"/>
　寛除朝廷知其弊下詔戒飭<lb/>
皇祐元年六月蠲河北復業民租賦　二年閏十一月<lb/>
河北水詔蠲民租　四年河北路及鄜州水蠲河北民<lb/>
積年逋負鄜州民税役<lb/>
至和二年三月以旱除畿内民逋芻及去年秋逋税<lb/>
嘉祐元年正月蠲被災田租六月免畿内京東西河北<lb/>
被水民賦租　六年七月詔淮南江浙水災差官體量<lb/>
蠲税<lb/>
<pb n="24b"/>
神宗本紀熈寧二年四月免河此歸業流民夏税　三<lb/>
年八月以衞州旱蠲租賦是嵗河北陜西旱饑除民租<lb/>
　四年五月詔恩冀等州災傷蠲其税　十年九月詔<lb/>
河決州縣蠲其税<lb/>
元豐元年八月詔河北被水者蠲其租　四年八月詔<lb/>
蠲河北東路災傷州軍今年夏料役錢　七年河北水<lb/>
壊洺州廬舍蠲其税<lb/>
哲宗本紀元祐元年四月詔諸路旱傷蠲其租<lb/>
<pb n="25a"/>
紹聖元年三月詔振京東河北流民蠲是年租税<lb/>
髙宗本紀建炎二年七月以春霖夏旱蝗詔災甚者蠲<lb/>
田賦<lb/>
紹興六年三月蠲旱傷州縣民積欠錢帛租税寛四川<lb/>
災傷州縣户帖錢之半　七年閏十月蠲江東路月樁<lb/>
錢萬緡　十三年七月蠲浙西貧民逋負丁鹽錢　十<lb/>
八年十二月蠲被災下户積欠租税　二十三年七月<lb/>
寛理平江府湖秀二州被水民夏税九月潼川被水州<lb/>
<pb n="25b"/>
縣蠲其賦　二十四年十月蠲旱傷州縣租賦　二十<lb/>
七年十月詔四川諸司察旱傷州縣蠲其税　二十八<lb/>
年八月檢放風水災傷州縣苗税九月蠲平江紹興湖<lb/>
州被水民逋賦<lb/>
文獻通考紹興二十八年三省言平江紹興府湖秀州<lb/>
被水欲除下户積欠擬令户部開具有無侵損嵗計上<lb/>
曰不須如此止令具數便於内庫撥還朕平時不妄費<lb/>
内庫所積正欲備水旱本是民間錢却為民間用何所<lb/>
<pb n="26a"/>
惜乃詔平江等處應日前積欠税賦並蠲之<lb/>
宋史髙宗本紀紹興二十九年正月蠲沙田蘆場為風<lb/>
水所侵者租之半三月除湖州平江紹興流民公私逋<lb/>
負九月蠲江浙蝗潦州縣租<lb/>
食貨志紹興二十九年上謂輔臣曰輕徭薄賦所以息<lb/>
盜嵗之水旱所不能免儻不寛恤而惟務科督豈使民<lb/>
不為盜之意哉於是詔諸路州縣紹興二十七年以前<lb/>
積欠官錢三百九十七萬餘緡及四等以下官欠悉除<lb/>
<pb n="26b"/>
之九月詔兩浙江東西水浙東江東西螟其租税盡蠲<lb/>
之自是水旱經兵時有蠲減不盡書也<lb/>
宋史孝宗本紀隆興元年以兩浙大水旱蝗江東大水<lb/>
悉蠲其租　二年二月蠲秀州貧民逋租<lb/>
乾道元年二月蠲兩淮災傷州縣身丁錢絹<lb/>
　施師㸃傳師㸃為臨安府教授乾道元年陳康伯薦<lb/>
　賜對言歴年屢下詔恤民而恵未加浹陛下軫念惟<lb/>
　恐一夫失所郡邑搜求惟恐財賦不集母惑乎日降<lb/>
<pb n="27a"/>
　絲綸恩不霑被細民困於倍輸重以嵗惡室且垂罄<lb/>
　租不如期積多逋負今明堂肆赦户自四等以下逋<lb/>
　自四年以前願悉除免上曰非卿不聞此言詔従之<lb/>
四年五月以邛州安仁縣荒旱失于蠲放致饑民擾亂<lb/>
守貳縣令降罷追停有差　九年二月蠲江西旱傷五<lb/>
州逋負米<lb/>
王圻續通考淳熈元年宰執進呈檢放過乾道九年災<lb/>
傷停閣錢物浙東路自淳熈元年為始作三年帶納江<lb/>
<pb n="27b"/>
東路候豐熟作兩年帶納江西路即不曽據州軍報到<lb/>
災傷數上曰既是災傷若與停閣税賦亦無從出可並<lb/>
與蠲免如有已納數目與理充一年合輸之數是年詔<lb/>
江西湖南路累經災傷所有上供米斛逐年已行減放<lb/>
外今年雖無豐熟尚慮民力未甦所有第四第五等人<lb/>
户合給淳熈元年秋苗特與蠲放一半如州縣輒敢違<lb/>
戾拘催許人户越訴及不得縦容吏人作弊將第三等<lb/>
以下人户減免令監司覺察按劾聞奏<lb/>
<pb n="28a"/>
二年宰執進呈江西湖南昨得㫖以頻年旱傷第四等<lb/>
第五等人户合納秋苗特蠲一半切恐諸郡支遣不足<lb/>
縁此敷擾及民上曰此是特恩又所争止七八十萬斛<lb/>
可並於上供數内除豁仍禁戢不得輒有敷擾許人户<lb/>
越訴將違戾官吏重治施行<lb/>
宋史孝宗本紀淳熙三年正月以常州旱寛其逋負之<lb/>
半　七年正月蠲淮東民貸常平錢米五月𡊮州分宜<lb/>
縣大水蠲其税<lb/>
<pb n="28b"/>
文獻通考淳熙七年池州言檢放旱苗米四萬五千餘<lb/>
石其經總制錢二萬六千餘貫係於苗上收趁無所從<lb/>
出詔蠲之浙東提舉朱熹言去年水旱相繼朝廷命檢<lb/>
放秋苗蠲閣夏税縁起催在前善良畏事者多已輸納<lb/>
其得減放者皆頑猾人户事件不均望詔將去年剰納<lb/>
數目理作八年蠲豁詔户部詳㸔<lb/>
　　　　蕙田案災歉之嵗蠲閣税賦為恵宜均而或<lb/>
　　　　起催在前蠲放在後則良民之急公者多已<lb/>
<pb n="29a"/>
　　　　全完惟頑猾之户獨霑其恵况未徴之額必<lb/>
　　　　不如已徴之多所謂寛免者僅什之一二耳<lb/>
　　　　而官吏之不肖者黄封未下白紙亟催乗間<lb/>
　　　　以恣其漁蠧者其弊尤難究詰也朱子提舉<lb/>
　　　　浙東日建議請以去年剰納之數理作明年<lb/>
　　　　蠲豁之數如此則百姓之被澤不致偏枯而<lb/>
　　　　官吏亦無由滋弊真可為後世法矣攷之續<lb/>
　　　　通考所載則淳熙元年先已行之非朱子之<lb/>
<pb n="29b"/>
　　　　剏議也<lb/>
宋史孝宗本紀淳熙八年六月除淳熙七年諸路旱傷<lb/>
檢放米一百三十七萬石錢二千六萬緡八月詔紹興<lb/>
府諸縣夏税和市折帛身丁錢絹之類不以名色截日<lb/>
並令住催九月言者請自今歉嵗蠲減經費有虧令户<lb/>
部據實以聞毋得督趣已蠲閣之數從之十二月蠲諸<lb/>
路旱傷州軍明年身丁錢物　九年十月蠲諸路旱傷<lb/>
州軍淳熙七年八年逋賦　十年七月詔除災傷州縣<lb/>
<pb n="30a"/>
淳熙八年欠税　十一年三月以上津潮陽旱蠲其税<lb/>
　朱子繳納南康任滿合奏禀事件狀臣竊以為救荒<lb/>
　之政蠲除賑貸固當汲汲于其始而撫存休養尤在<lb/>
　謹之于其終譬如傷寒大病之人方其病時湯劑砭<lb/>
　灸固不可以少緩而其既愈之後飲食起居之間所<lb/>
　以將䕶節宣小失其宜則勞復之證百死一生尤不<lb/>
　可以不深畏也今者饑餓之民雖得蒙被聖恩以幸<lb/>
　免于死亡然亦類皆鳩形鵠面薾然無異于大病之<lb/>
<pb n="30b"/>
　新起若有司加意撫綏寛其財力則一二年間筋骸<lb/>
　氣血庶㡬可復其舊若遂以為既愈而不復致其調<lb/>
　攝之功但見其尚能耕墾田疇撑拄門户而遽欲責<lb/>
　以累年之逋負與夫去嵗倚閣之官物則是人者其<lb/>
　必無全理矣竊聞乾道七年之旱夏税秋苗亦皆嘗<lb/>
　蒙聖恩矣而流殍甚衆迄今不復者正以次年帶納<lb/>
　前科税物者迫之也然考其實所謂帶納者初未嘗<lb/>
　大段有人納到以佐有司用度之缺而姦胥猾吏得<lb/>
<pb n="31a"/>
　以並縁騷擾則其害有不可勝言者其後淳熈元年<lb/>
　九月四日乃以薦饑始蒙蠲放則三年之間所失已<lb/>
　多而無及于事矣今舊逋未除新税將起斯人懔懔<lb/>
　已有狼顧之憂臣愚欲望陛下赦臣之罪察臣之言<lb/>
　亟詔有司凡去年被災之郡盡今年毋得催理積年<lb/>
　舊欠及將去年倚閣夏税悉與蠲放其上二等人户<lb/>
　當此凶年細民所從仰食其間亦有出粟減價賑糶<lb/>
　而不及賞格者欲望聖慈普加恩施許將去年殘欠<lb/>
<pb n="31b"/>
　夏税多作料數逐年帶納則覆載之間幅員之内當<lb/>
　此災旱之餘無有一夫一婦不被堯舜之澤矣<lb/>
　　　　蕙田案災傷之後民困未蘇而復使帶納積<lb/>
　　　　年之逋租及去年所停之賦嵗入㡬何其能<lb/>
　　　　供此數倍之賦乎宜酌其可蠲者蠲之其餘<lb/>
　　　　則寛其年限分年帶徴此彌縫于災後之計<lb/>
　　　　也<lb/>
光宗本紀紹熈三年五月蠲四川水旱郡縣租賦<lb/>
<pb n="32a"/>
食貨志紹興五年蠲廬州旱傷百姓貸稻種三萬二千<lb/>
一百石<lb/>
寧宗本紀慶元元年九月蠲臨安府水災貧民賦台巖<lb/>
湖三州被災民丁絹　三年九月以四川旱詔蠲民賦<lb/>
嘉泰四年七月蠲兩浙闕雨州縣逋租<lb/>
開禧二年七月罷旱傷州軍比較租賦一年<lb/>
嘉定元年閏四月蠲兩浙闕雨州縣貧民逋賦　三年<lb/>
三月蠲荒歉諸州民間逋負<lb/>
<pb n="32b"/>
　王圻續通考嘉定七年江東轉運副使真徳秀奏乞<lb/>
　停閣夏税蠲放秋苗疏曰臣聞乾徳二年四月詔曰<lb/>
　自春徂夏時雨尚愆深恐黎民失於播殖所宜優䘏<lb/>
　俾𫉬蘇安一應諸道所催今年夏租委所在官吏檢<lb/>
　視民田無見苗者上聞並與除放紹興二十八年八<lb/>
　月二日詔令諸路轉運疾速行下州縣開具實被災<lb/>
　傷頃𤱔數目及合放分數以聞仰惟太祖皇帝開造<lb/>
　我朝配天之業髙宗皇帝中興萬世無疆之基二聖<lb/>
<pb n="33a"/>
　一心皆以保全民命為本故於災傷之嵗切切如此<lb/>
　夫以四月而蠲夏税以八月而檢秋苗自常情觀之<lb/>
　毋乃太早葢救災䘏患當於民未甚病之時若待其<lb/>
　飢莩流離然後加恵則所全寡矣為民父母忍使至<lb/>
　斯兩朝詔書可為大法今臣所陳二事如蒙聖慈降<lb/>
　出三省早賜施行其於公私皆有便利一則征斂既<lb/>
　寛逃亡必少所在田𤱔不至抛荒公家租賦亦免失<lb/>
　陷二則農人肯行播種自救其饑不致大段缺食全<lb/>
<pb n="33b"/>
　仰官司糶濟三則窮窶之民粗有生理何苦輕捐其<lb/>
　身而為盜賊未萌之禍銷弭尤多<lb/>
八年七月蠲臨安紹興府貧民夏税　九年九月詔兩<lb/>
浙江東監司覈州縣被水最甚者蠲其租<lb/>
理宗本紀紹定二年十月詔台州水災除民田租及茶<lb/>
鹽酒酤諸雜税郡縣抑納者監司察之<lb/>
淳祐十年九月以嚴州水復民田租　十二年六月嚴<lb/>
衢婺台處上饒建寧南劍卲武大水除今年田租<lb/>
<pb n="34a"/>
寳祐二年九月詔山隂蕭山諸暨㑹稽四縣水其除今<lb/>
年田租<lb/>
度宗本紀咸淳六年閏十月安吉州水免公田租四萬<lb/>
四千八十石十一月嘉興華亭兩縣水免公田租五萬<lb/>
一千石民田租四千八百一十石<lb/>
　　　　蕙田案景定中賈似道用陳堯道曹孝慶等<lb/>
　　　　之議買民田為公田公田之租十倍于民田<lb/>
　　　　而民之困弊極矣觀咸淳免租之詔民田止<lb/>
<pb n="34b"/>
　　　　四千餘石而公田乃五萬一千石厚斂如是<lb/>
　　　　國安得不亡乎<lb/>
七年正月紹興府諸暨縣湖田水免租三千二百石有<lb/>
竒　八年十月以秋雨水溢詔減錢塘仁和兩縣民田<lb/>
租什二㑹稽湖田租什三諸暨湖田租盡除之　九年<lb/>
十二月沿江制置使所轄四郡夏秋旱潦免屯田租二<lb/>
十五萬石　十年正月江東沙圩租米以咸淳九年水<lb/>
災詔減什四三<lb/>
<pb n="35a"/>
瀛國公本紀咸淳十年九月免被水州縣今年田租十<lb/>
二月詔淮西四郡水旱去年屯田未輸之租其勿徴<lb/>
遼史穆宗本紀應歴三年十一月以南京水詔免今嵗<lb/>
租<lb/>
聖宗本紀統和十二年二月免南京被水户租賦　十<lb/>
五年正月免流民税三月免南京逋税及義倉粟<lb/>
興宗本紀重熙十二年十一月以上京嵗儉復其民租<lb/>
税<lb/>
<pb n="35b"/>
道宗本紀咸雍四年十月永清武清安次固安新城歸<lb/>
義容城諸縣水復一嵗租　七年十一月免南京流民<lb/>
租　八年二月嵗飢免武安州税<lb/>
太康元年九月以南京饑免租税一年　二年二月南<lb/>
京路饑免租税一年九月以南京蝗免明年租税　六<lb/>
年十二月免西京流民租賦一年<lb/>
大安三年正月南京貧民復其租賦三月免錦州貧民<lb/>
租一年免上京貧民租如錦州　四年正月免上京逋<lb/>
<pb n="36a"/>
逃及貧户租賦<lb/>
夀隆六年十月以平州饑復其租賦一年<lb/>
金史太宗本紀天㑹元年十二月詔以咸州以南蘇復<lb/>
州以北年穀不登其應輸南京軍糧免之　二年正月<lb/>
以東京比嵗不登詔減田租市租之半<lb/>
食貨志大定三年以嵗歉詔免二年租税　六年以河<lb/>
北山東水免其租<lb/>
世宗本紀大定九年二月以中都等路水免税又以曹<lb/>
<pb n="36b"/>
單二州被水尤甚給復一年　十二年正月以水旱免<lb/>
中都西京南京河北河東山西陜西去年租税　十四<lb/>
年二月詔免去年被水旱百姓租税　十六年正月詔<lb/>
免去年被水旱路分租税　十七年三月詔免河北山<lb/>
東等路去年被旱蝗租税　十八年正月免中都河北<lb/>
河東山東河南陜西等路前年被災租税　十九年二<lb/>
月免去年被水旱民田租稅<lb/>
食貨志大定十九年秋中都西京河北山東河東陜西<lb/>
<pb n="37a"/>
以水旱傷民田十三萬七千七百餘頃詔蠲其租　二<lb/>
十一年六月上謂省臣曰近者大興府平灤薊通順等<lb/>
州經水災之地免今年租稅不罹水災者姑停夏税俟<lb/>
稔嵗徴之九月以中都水災免租<lb/>
世宗本紀大定二十六年四月尚書省奏年前以諸路<lb/>
水旱于軍民地土二十一萬餘頃内擬免税四十九萬<lb/>
餘石従之詔曰今之税考古行之但遇災傷常加蠲免<lb/>
　二十七年六月免中都河北等路嘗被河決水災軍<lb/>
<pb n="37b"/>
民租税十一月詔河水泛溢農夫被災者與免差税一<lb/>
年<lb/>
章宗本紀明昌三年六月有司言河州災傷民乏食而<lb/>
租税有未輸詔免之九月諭尚書省去嵗山東河北被<lb/>
災傷處所閣租税及借貸錢粟若便徴之恐貧民未蘇<lb/>
俟豐收日以分數察徴可也<lb/>
泰和四年四月免旱災州縣徭役及今年夏稅<lb/>
食貨志興定二年御史中丞完顔伯嘉奏亳州大水計<lb/>
<pb n="38a"/>
當免租三十萬石而三司官不以實報止免十萬而已<lb/>
詔命治三司官虛妄之罪七月以河南大水下詔免租<lb/>
　三年令逃户復業者但輸本租餘苦役一切皆免能<lb/>
代耕者免如復户有司失信擅科者以違制論<lb/>
宣宗本紀興定四年八月上諭宰臣河南水災唐鄧尤<lb/>
甚其被災州縣已除其租餘順成之方止責正供和糴<lb/>
雜徴並免仍自今嵗九月始停周嵗桑皮故紙折輸流<lb/>
民佃荒田者如上優免<lb/>
<pb n="38b"/>
元史食貨志蠲免有以恩免者有以災免者災免之制<lb/>
世祖中統元年以各處被災驗實減免科差三年以蠻<lb/>
冦攻掠免三叉沽竈户一百六十五户其年絲料包銀<lb/>
四年以秋旱霜災減大名等路税糧至元三年以東平<lb/>
等處蠶災減其絲料五年以益都等路禾損蠲其差税<lb/>
六年以濟南益都懐孟徳州淄萊博州曹州真定順徳<lb/>
河間濟州東平恩州南京等處桑蠶災傷量免絲料十<lb/>
九年減京師民户科差之半二十年以水旱相仍免江<lb/>
<pb n="39a"/>
南税糧十分之二二十四年免北京饑民差税是年揚<lb/>
州及浙西水其地税在揚州者全免浙西減二分二十<lb/>
五年南安等處被冦兵者税糧免徴二十六年紹興路<lb/>
水免地税十之三是年六月以禾稼不收免遼陽差税<lb/>
二十七年大都遼陽被災免其包銀俸鈔是年六月以<lb/>
霖雨免河間等路絲料之半十月以興松二州霜免其<lb/>
地税二十八年遼陽被災者税糧皆免徴其餘量徴其<lb/>
半是年五月以太原去嵗不登杭州被水其太原丁地<lb/>
<pb n="39b"/>
税糧杭州地税並除之九月又免州路所負嵗糧二十<lb/>
九年以北京地震量減嵗課是年以大都去嵗不登流<lb/>
移者衆免其税糧及包銀俸鈔<lb/>
元史成宗本紀至元三十一年十月江浙行省臣言陛<lb/>
下即位之初詔蠲今嵗田租十分之三然江南與江北<lb/>
異貧者佃富人之田嵗輸其租今所蠲特及田主其佃<lb/>
民輸租如故則是恩及富室而不被於民故也宜令佃<lb/>
民當輸田主者亦如所蠲之數從之<lb/>
<pb n="40a"/>
　　　　蕙田案蠲租之恵止及田主不及佃客於理<lb/>
　　　　亦覺不均至元行省之議是也<lb/>
食貨志元貞元年以供給繁重及水傷禾稼免咸平府<lb/>
邊民差税大徳三年以旱蝗除揚州淮安兩路税糧五<lb/>
年各路被災重者其差税並除之六年免大都平灤差<lb/>
税七年以内郡飢荆湖川蜀供給軍餉其差税減免各<lb/>
有差八年以平陽太原地震免差税三年至大元年以<lb/>
江南江北水旱民飢其科差夏税並免之二年以腹裏<lb/>
<pb n="40b"/>
江淮被災其科差夏税亦並免之皇慶二年免益都飢<lb/>
民貸糧延祐二年河南歸徳南陽徐邳陳蔡許州荆門<lb/>
㐮陽等處水三年肅州等處連嵗被災皆免其民户税<lb/>
糧天歴元年陜西霜旱免其科差一年鹽官州海潮免<lb/>
其秋糧夏税一年十二月詔經冦盜剽掠州縣免差税<lb/>
一年二年以闗陜旱免差税三年至順元年以河南懐<lb/>
慶旱其門攤課程及逋欠差税皆免徴<lb/>
明㑹典凡蠲免洪武元年令水旱去處不拘時限從實<lb/>
<pb n="41a"/>
踏勘實災税糧即與蠲免洪武二十六年定凡各處田<lb/>
禾遇有水旱災傷所在官司踏勘明白具實奏聞仍申<lb/>
合干上司轉達户部立案具奏差官前往災所覆勘是<lb/>
實將被災人户姓名田地頃𤱔該徴税糧數目造册繳<lb/>
報本部立案開寫災傷縁由具奏<lb/>
明史食貨志太祖之訓凡四方水旱輒免税豐嵗無災<lb/>
傷亦擇地瘠民貧者優免之凡嵗災盡蠲二税在位三<lb/>
十餘年所蠲租税無數<lb/>
<pb n="41b"/>
通紀㑹纂洪熈元年四月詔免山東及淮安徐州夏税<lb/>
秋糧之半時有至自南京者上問所過地方何似對曰<lb/>
淮徐山東民多乏食而有司徴夏税方急遂召楊士竒<lb/>
等令草詔免之士竒曰斯事亦可令户部工部與聞上<lb/>
曰救民之窮當如救焚拯溺不可遲疑有司慮國用不<lb/>
足必持不決之意卿姑弗言命書詔畢遣使齎行上顧<lb/>
士竒曰汝今可語户部工部朕悉免之矣左右咸言地<lb/>
方千餘里其間未必盡無收亦宜有分别庶不濫恩上<lb/>
<pb n="42a"/>
曰恤民寧過厚為天下主寧與民寸寸計較耶<lb/>
　　　　蕙田案恤民寧過厚一語真仁人之言廟號<lb/>
　　　　曰仁宗宜哉<lb/>
明㑹典成化十九年奏准鳯陽等府被災秋田量以十<lb/>
分為率減免三分其餘七分除存留外起運者照江南<lb/>
折銀則例毎石徴銀二錢五分送太倉銀庫另項收貯<lb/>
備邊以後事體相類者俱照此例<lb/>
宏治三年議准災傷應免糧草事例全災者免七分九<lb/>
<pb n="42b"/>
分者免六分八分者免五分七分者免四分六分者免<lb/>
三分五分者免二分四分者免一分止于存留内除豁<lb/>
不許將起運之數一槩混免若起運不足通融撥補<lb/>
　學庵𩔖稿太祖勘實災盡與蠲免宏治始定為全災<lb/>
　免七分九分災以下免數以一分遞減又止免存留<lb/>
　不及起運成化時被災田糧改折者石止徴二錢五<lb/>
　分宏治亦増為兊運七錢改兊六錢孝宗有賢主名<lb/>
　而實之不存祖宗之徳意㣲矣然賴太祖立法之善<lb/>
<pb n="43a"/>
　十六朝二百七十七年之中水旱災沴無在不聞蠲<lb/>
　賑免折無嵗不有雖至末造兵革擾攘不廢斯政所<lb/>
　以厚斂而民力猶可支重役而民心猶未去延祚永<lb/>
　世葢有由矣<lb/>
嘉靖十六年題准今後凡遇地方夏秋災傷遵照勘災<lb/>
體例定擬成災應免分數先儘存留次及起運其起運<lb/>
不敷之數聴撫按官將各司府州縣官庫銀兩錢帛等<lb/>
項通融處補及聴折納輕齎存留不足之數從宜區處<lb/>
<pb n="43b"/>
不許徴迫小民有孤實恵<lb/>
王圻續通考嘉靖十六年被災地方應免錢糧已徴者<lb/>
准作本户下年該納之數未徴者照例蠲免<lb/>
　　　　蕙田案此即朱子淳熈中所建之議<lb/>
明會典嘉靖四十三年議准淮揚徐州災傷改折嘉靖<lb/>
四十四年應運四十三年分兊運改兊秋糧淮安所屬<lb/>
邳州海州鹽城山陽睢寧五州縣各准三分安東贑榆<lb/>
沭陽宿遷桃源清河六縣及徐州所屬蕭縣各准五分<lb/>
<pb n="44a"/>
徐州并碭山沛縣豐縣及揚州府所屬興化縣各准六<lb/>
分徴銀解部備放官軍折色支用<lb/>
通紀㑹纂神宗七年蘇松大水積逋七十餘萬張居正<lb/>
請蠲之以安民生疏謂百姓財力有限即年嵗豐收一<lb/>
年之所入僅足以供當年之數不幸荒歉見年錢糧尚<lb/>
不能辦况累嵗之積逋哉故帶徴一法名為完舊欠實<lb/>
則減新收也今嵗之所減即為明嵗之拖欠見在之所<lb/>
欠又是將來之帶徴况頭緒繁多年分混雜里胥欺匿<lb/>
<pb n="44b"/>
官吏侵漁與其敲撲窮民實奸貪之囊槖孰若蠲與小<lb/>
民使其皆戴上之仁哉上從之<lb/>
廣治平畧神宗十四年水旱異常災傷疊見時給事中<lb/>
呉之鵬請于西北多方賑濟于東南大加蠲免畧曰景<lb/>
泰四年山東河南江北等處災傷令所在問刑衙門責<lb/>
有力囚犯于缺糧州縣倉納米賑濟雜犯死六十石流<lb/>
徒三年四十石以漸而殺考之漢武太始秋旱募死罪<lb/>
人贖錢五十萬減死罪一等以故國不費而民自濟是<lb/>
<pb n="45a"/>
達權濟變之法前代已有行之者至若江南天下財賦<lb/>
半給于斯霪雨不絶田圩盡沒禾苗淹爛廬舍漂流若<lb/>
不大施蠲不可然臣之所謂蠲者不在積逋而在新逋<lb/>
不在存留而在起運何也葢積逋之蠲奸頑侵欠者𫉬<lb/>
厚恵而善良供賦者不沾恩則何以示勸且以凶嵗議<lb/>
蠲而乃免樂嵗逋負之虚數民危在眉睫而乃議往年<lb/>
可緩之徴輸則何以周急若乃存留不過國課十分之<lb/>
一二耳官俸軍需之𩔖詎可一日無哉故非蠲起運民<lb/>
<pb n="45b"/>
未有能𫉬甦者也<lb/>
　　　　蕙田案蠲舊欠宜於平時蠲新租宜於災嵗<lb/>
　　　　葢舊欠之額數雖盈多大半無著或人户久<lb/>
　　　　已逃移或吏胥從中漁蠧唐權徳輿所云即<lb/>
　　　　不蠲除亦無可斂之理不如先事圖之使恩<lb/>
　　　　歸于上者是也惟新租之徴蠲免一分則民<lb/>
　　　　受一分之實恵救災者當如拯焚濟溺不議<lb/>
　　　　目前之徴輸而議夙昔之逋負其於民猶無<lb/>
<pb n="46a"/>
　　　　益也明初蠲免無存留起運之别孝宗時始<lb/>
　　　　有祗免存留之議然存留之數少不如起運<lb/>
　　　　之數多故呉之鵬𡊮伯修均有兼免起運之<lb/>
　　　　説也<lb/>
𡊮伯修䇿曰愚竊計蠲之䇿一善行其蠲之䇿三今海<lb/>
内重災郡邑其税應存留者業已免徴而起運者尚未<lb/>
全豁也枵腹子遺救死不暇而胡力辦此故起運之課<lb/>
宜省也又聞州邑不肖之吏黄封雖下白紙猶催畸羸<lb/>
<pb n="46b"/>
之夫腹無半粟而手足猶縶于桁楊藉當宁之曠恩為<lb/>
潤篋之便計乃其姓名猶有不入撫按之白簡者何其<lb/>
貪而不黜乎故苛政之察宜宻也民草食不充而大吏<lb/>
猶華軒輶使至餽送充斥供張豐腆此非民膏何以給<lb/>
之故官守之自奉宜薄也兹善行其蠲之三䇿也<lb/>
　　　　蕙田案薄征之政以後代所行言之大約有<lb/>
　　　　三端曰蠲曰減曰緩大災當議蠲偏災當議<lb/>
　　　　減災輕當議緩蠲免之詔宜速不宜遲減放<lb/>
<pb n="47a"/>
　　　　之數宜多不宜少停閣之後宜帶徴不宜併<lb/>
　　　　徴周官薄征其要不外是矣<lb/>
　　　　　　　　　　右薄征<lb/>
周禮地官大司徒三曰緩刑<hi>注謂凶年犯刑緩縦之</hi>
　<hi>鄭氏鍔曰凶荒則犯禁多憫而不刑則犯者益衆嚴以示禁則饑民之犯或出於不得已姑緩之可也</hi>
　<hi>髙氏愈曰緩刑者因嵗凶民易犯法而寛之也民迫于饑寒不幸而有過失當緩其刑辟以示哀矜之意</hi>
大荒則令邦國緩刑<lb/>
秋官士師若邦凶荒則以荒辯之法治之<hi>注鄭司農云辯讀為别救<pb n="47b"/>荒之政十有三而士師别受其教條是為荒别之法𤣥謂辯當為貶聲之誤也遭饑荒則刑罰國事有所貶損作權時法也朝士職曰若邦凶荒札喪則令邦家都家縣鄙慮刑貶</hi>
　　　　蕙田案士師荒辯之法即朝士所謂慮刑貶<lb/>
　　　　也朝士定其議士師治其法<lb/>
令緩刑<hi>注緩刑紓民心也</hi>
　<hi>王氏昭禹曰刑雖不可去亦緩之而不急</hi>
朝士若邦凶荒札喪冦戎之故則令邦國都家縣鄙慮<lb/>
刑貶<hi>注故書慮為憲貶為窆杜子春云窆當為禁憲謂幡書以明之  謂慮謀也貶猶減也謂當圖謀緩<pb n="48a"/>刑且減國用為民困也所貶視時為多少之法</hi>
　<hi>劉氏迎曰刑之貶而以朝士慮之者葢凶荒札喪冦戎之際法不寛減則民滋不安而盜賊之變起正朝</hi>
　<hi>士所當慮而令邦國都家縣鄙議刑貶也先儒以減用為慮貶朝士何與于減用哉</hi>
　　　　蕙田案鄭康成注士師荒辯引此文所謂貶<lb/>
　　　　者於刑罰之法有所貶損非減損國用之謂<lb/>
　　　　也此注乃又有減用之解制國用視年之豐<lb/>
　　　　耗冡宰之職也與秋官無涉劉氏駁之甚是<lb/>
漢書元帝本紀永光二年夏六月詔曰間者連年不收<lb/>
<pb n="48b"/>
四方咸困元元之民勞于耕耘又亡成功困于饑饉亡<lb/>
以相救朕為民父母徳不能覆而有其刑甚自傷焉其<lb/>
赦天下<lb/>
後漢書光武帝本紀建武五年夏四月旱蝗五月丙子<lb/>
詔曰久旱傷麥秋種未下朕甚憂之將殘吏未勝獄多<lb/>
寃結元元愁恨感動天地乎其令中都官三輔郡國出<lb/>
繫囚罪非犯殊死一切弗案見徒免為庶人<lb/>
章帝本紀建初元年正月詔曰比年牛多疾疫墾田減<lb/>
<pb n="49a"/>
少穀價頗貴人以流亡方春東作宜及時務罪非殊死<lb/>
須立秋案驗　五年二月詔曰去秋雨澤不適今時復<lb/>
旱其令二千石理寃獄録輕繫<lb/>
和帝本紀永元十六年七月詔曰今秋稼方穂而旱雲<lb/>
雨不霑疑吏行慘刻不宣恩澤妄拘無罪幽閉良善所<lb/>
致其一切囚徒于法疑者勿决<lb/>
獻帝本紀興平元年三輔大旱自四月至于七月遣使<lb/>
者洗囚徒原輕繫<lb/>
<pb n="49b"/>
晉書武帝本紀泰始七年五月雍凉秦三州饑赦其境<lb/>
内殊死<lb/>
哀帝本紀隆和元年四月旱詔出輕繫<lb/>
宋書孝武帝本紀大明七年八月詔曰炎精損和陽偏<lb/>
不施嵗云不稔咎實朕由近道刑獄當親料省其王畿<lb/>
内及神州所統可遣尚書與所在共訊畿外諸州委之<lb/>
刺史并議省律令思存利民<lb/>
後廢帝本紀元徽元年八月京師旱詔尚書令與執法<lb/>
<pb n="50a"/>
以下就訊衆獄使寃獄洗遂困弊昭蘇<lb/>
南齊書武帝本紀建元四年六月詔曰水潦為患星緯<lb/>
乖序京都囚繫可尅日訊决諸逺獄委刺史以時察判<lb/>
魏書孝文帝本紀太和十一年十一月詔曰嵗既不登<lb/>
民多饑窘輕繫之囚宜速决了無令薄罪久留獄犴<lb/>
宣武帝本紀延昌元年四月以旱詔尚書與羣司鞫理<lb/>
獄訟　二年八月詔曰頃水旱互侵頻年饑儉百姓窘<lb/>
敝多陷罪辜其殺人掠賣人羣强盜首及雖非首而殺<lb/>
<pb n="50b"/>
傷財主曽經再犯公㫁道路刼奪行人者依法行决自<lb/>
餘恕死徒流以下各準減降<lb/>
孝明帝本紀熈平元年五月詔曰災旱積辰苗稼萎悴<lb/>
尚書可釐恤獄犴察其淹枉簡量輕重隨事以聞無使<lb/>
一人怨嗟増傷和氣<lb/>
正光元年五月詔曰災旱為災八座可推鞫見囚務申<lb/>
枉濫<lb/>
周書武帝本紀保定元年七月詔曰亢旱歴時嘉苗殄<lb/>
<pb n="51a"/>
悴豈獄犴失理刑罰乖中歟其所在見囚死以下一嵗<lb/>
刑以上各降本罪一等百鞭以下悉原免之<lb/>
舊唐書虞世南傳貞觀八年山東及江淮大水帝憂之<lb/>
以問世南對曰山東淫雨江淮大水恐有寃獄枉繫宜<lb/>
省録纍囚庶㡬或當天意帝然之于是遣使申理獄訟<lb/>
多所原赦<lb/>
冊府元龜貞觀十七年三月以久旱詔曰今州縣獄訟<lb/>
常有寃滯宜令覆囚使至州縣科簡刑獄以申枉屈務<lb/>
<pb n="51b"/>
從寛宥<lb/>
總章二年二月以旱親慮京城囚徒其天下見禁囚委<lb/>
當州長官慮之<lb/>
唐書髙宗本紀儀鳯三年四月以旱避正殿慮囚<lb/>
冊府元龜神龍二年正月以旱親録囚徒多所原宥其<lb/>
東都及天下諸州委所在長官詳慮<lb/>
唐書𤣥宗本紀開元二年正月以闗内旱寛繫囚　三<lb/>
年五月以旱録京師囚　六年八月以旱慮囚<lb/>
<pb n="52a"/>
冊府元龜開元七年七月親慮囚于宣政殿事非切害<lb/>
悉原之詔天下諸州見繫囚徒宜令所由長官便慮有<lb/>
司即此𩔖作條件處分　十六年九月以久雨詔兩京<lb/>
及諸州繫囚應推徒已下罪並宜釋放死罪及流各減<lb/>
一等<lb/>
長慶二年十二月詔曰自冬以來甚少雨雪農耕方始<lb/>
災旱是虞慮有寃滯感傷和氣宜委御史臺大理寺及<lb/>
府縣長吏自録囚徒仍速决遣除身犯罪應支證追呼<lb/>
<pb n="52b"/>
近繫者一切並令放出須辨對者任其責保冀得克消<lb/>
沴氣延致休祥　四年六月詔曰近者夏麥垂熟霖雨<lb/>
稍多雖不甚損傷亦是隂陽小沴必慮囚徒之中或有<lb/>
寃濫宜令御史中丞刑部侍郎大理卿同疏理决遣訖<lb/>
聞奏其在内諸軍使囚徒亦委本司疏决聞奏<lb/>
　　　　蕙田案唐以尚書刑部御史臺大理寺為三<lb/>
　　　　司今之三法司也<lb/>
太和七年七月敕曰今縁稼穡方滋旬月少雨慮其寃<lb/>
<pb n="53a"/>
滯或有感傷宜委左僕射李程及御史大夫鄭覃同就<lb/>
尚書省疏理諸司囚徒務從寛降限五日内畢聞奏其<lb/>
外府州為有水旱處委長史速准此處分<lb/>
開成二年七月詔曰秋旱未雨慮有幽寃縲禁多時須<lb/>
議疏决京師刑獄宜令右僕射兼門下侍郎平章事鄭<lb/>
覃親往疏理<lb/>
唐書宣宗本紀大中四年四月以雨霖詔京師闗輔理<lb/>
囚<lb/>
<pb n="53b"/>
文苑英華大中九年七月十三日詔近者江淮數道水<lb/>
旱疾癘宜委所在長吏慎恤刑獄疏决囚徒必務躬親<lb/>
俾無寃滯<lb/>
唐書懿宗本紀咸通十年六月以蝗旱理囚<lb/>
冊府元龜後唐天成元年八月敕久雨不晴慮傷農稼<lb/>
可曉諭天下州府疏理繋囚無令寃滯<lb/>
長興三年六月敕霖雨積旬尚未晴霽睠言刑獄慮在<lb/>
滯淹京城諸司繫囚並宜疏理釋放<lb/>
<pb n="54a"/>
後晉天福八年五月敕以飛蝗作沴膏雨久愆應三京<lb/>
鄴都諸道州府見禁囚人除十惡行刼諸殺人者及偽<lb/>
行印信合造毒藥官典犯贓外罪者減一等餘並放<lb/>
開運三年敕令以漸及春農久愆時雨深慮囹圄或有<lb/>
滯淹其諸道州府見禁人等並須據罪輕重疾速㫁遣<lb/>
仍限半月内有㫁遣訖奏<lb/>
宋史食貨志諸州嵗歉選官分路巡撫緩囚繫省刑罰<lb/>
饑民刼囷窖者薄其罪<lb/>
<pb n="54b"/>
太宗本紀淳化五年正月遣使决諸路刑獄應因饑刼<lb/>
蔵粟誅為首者餘減死<lb/>
仁宗本紀天聖七年河北水遣使决囚<lb/>
嘉祐七年二月命官録被水諸州繫囚<lb/>
神宗本紀熈寧三年八月以旱慮囚死罪以下遞減一<lb/>
等杖笞者釋之<lb/>
孝宗本紀淳熙八年五月以久雨減京畿及兩浙囚罪<lb/>
一等釋杖以下<lb/>
<pb n="55a"/>
金史章宗本紀泰和四年四月以久旱遣使審繫囚理<lb/>
寃獄<lb/>
明史太祖本紀洪武二十四年六月久旱録囚　二十<lb/>
六年四月旱省獄囚<lb/>
宣宗本紀宣徳五年六月禱雨不應詔中外疏决罪囚<lb/>
英宗前紀正統三年六月以旱讞中外疑獄　十四年<lb/>
五月旱太監金英同法司録囚<lb/>
刑法志正統初刑部尚書魏源以災旱上疑獄請命各<lb/>
<pb n="55b"/>
巡撫審録從之無巡撫者命巡按清軍御史行在都察<lb/>
院亦以疑獄上通審録之<lb/>
憲宗本紀成化八年四月京師久旱録囚　十七年四<lb/>
月以久旱風霾諭法司慎刑獄太監懐恩同法司録囚<lb/>
武宗本紀正徳五年三月禱雨釋獄囚<lb/>
神宗本紀神宗十三年四月以旱詔中外理寃抑釋鳯<lb/>
陽輕犯及禁錮年久罪宗<lb/>
莊烈帝本紀崇禎十年四月旱清刑獄<lb/>
<pb n="56a"/>
刑法志崇禎十五年四月亢旱下詔清獄中允黄道周<lb/>
言中外齋宿為百姓請命而五日之内繫兩尚書不聞<lb/>
有抗疏争者尚足回天意乎兩尚書謂李日宣陳新甲<lb/>
也帝方重怒二人不能從<lb/>
明㑹典景泰四年奏准山東河南江北直𨽻徐州等處<lb/>
災傷令所在問刑衙門責有力囚犯于缺糧州縣倉納<lb/>
米賑濟雜犯死罪六十石流徒三年四十石徒二年半<lb/>
三十五石徒二年三十石徒一年半二十五石徒一年<lb/>
<pb n="56b"/>
二十石杖罪每一十一石笞罪每一十五斗<lb/>
嘉靖二十四年議准徒杖笞罪審有力者俱令照例納<lb/>
米入預備倉不許以稻黍雜糧准折上納<lb/>
　　　　蕙田案景泰嘉靖間令罪人得入粟免罪以<lb/>
　　　　備賑濟此寓勸分之法于緩刑之中亦捄災<lb/>
　　　　之一術附見於後<lb/>
　　　　　　　　　　右緩刑<lb/>
周禮地官大司徒四曰弛力<hi>注鄭司農云弛力息徭役也</hi>
<pb n="57a"/>
大荒則令邦國弛力<lb/>
均人凡均力政以嵗上下豐年則公旬用三日焉中年<lb/>
則公旬用二日焉無年則公旬用一日焉凶札則無力<lb/>
政不均地政<hi>注無力政恤其勞也</hi>
漢書宣帝本紀本始三年五月大旱詔三輔民就賤者<lb/>
且毋收事盡四年<hi>注晉灼曰不給官役也師古曰收謂租賦也事謂役使也盡本始四年而止</hi>
後漢書和帝本紀永元九年六月詔今年秋稼為蝗蟲<lb/>
<pb n="57b"/>
所傷皆勿收租更芻槀<lb/>
安帝本紀永初四年正月詔以三輔比遭冦亂人庶流<lb/>
冗除三年逋租過更口算芻槀<lb/>
元初元年十月詔除三輔三嵗田租更賦口算<lb/>
順帝本紀永建五年四月詔郡國貧人被災者勿收責<lb/>
今年過更<lb/>
　　　　蕙田案漢法有口算有更賦口算者年十五<lb/>
　　　　而算出口賦至五十六而除此户口之賦於<lb/>
<pb n="58a"/>
　　　　古未有後世户調丁税之制葢由此也更賦<lb/>
　　　　者年二十而傅給徭役亦五十六而除其别<lb/>
　　　　有卒更踐更過更之目此力役之征唐時謂<lb/>
　　　　之庸錢自兩税法行租庸并而為一無所謂<lb/>
　　　　力役之征矣宋時所謂差役者如衙前里正<lb/>
　　　　户長保正耆長之屬攷之於古即鄉遂州黨<lb/>
　　　　之吏漢之三老亭長游徼亦即其職自唐以<lb/>
　　　　後浸以卑下凡官府期會輦運官物逐捕盜<lb/>
<pb n="58b"/>
　　　　賊之𩔖皆得而役使之謂之户役馬貴與嘗<lb/>
　　　　為之辨以為户役非古之力役其説固然然<lb/>
　　　　既出其力以役于官則亦與古之力征更賦<lb/>
　　　　名異而實同矣<lb/>
晉書成帝本紀咸康二年三月免所旱郡縣繇役<lb/>
隋書文帝本紀開皇十八年七月詔以河南八州水免<lb/>
其課役<lb/>
通典唐武徳二年制凡水旱蟲霜為災損七分以上課<lb/>
<pb n="59a"/>
役俱免<lb/>
宋史寧宗本紀嘉定二年七月募民以振飢免役<lb/>
金史章宗本紀泰和四年四月免旱災州縣徭役<lb/>
元史食貨志中統三年閏九月以濟南路遭李氊之亂<lb/>
軍民皆飢盡除差發<lb/>
至元七年南京河南蝗旱減差徭十分之六<lb/>
世祖本紀至元十七年十一月詔以瑪噶珊民貧免其<lb/>
役三年十二月賑鞏昌常徳等路飢民仍免其徭役<lb/>
<pb n="59b"/>
成宗本紀大徳二年正月詔以水旱老病單弱者差務<lb/>
並免三年<lb/>
食貨志大徳五年各路被災重者其差務並除之<lb/>
明會典成化六年敕順天河間永平真定保定災傷地<lb/>
方一應差徭俱暫優免<lb/>
　　　　蕙田案宋元以後所謂徭役及差徭者皆户<lb/>
　　　　役也<lb/>
　　　　　　　　　　右弛力<lb/>
<pb n="60a"/>
周禮地官大司徒五曰舍禁<hi>注舍禁若公無禁利其疏山澤所遮禁者舍去  禁使民取蔬食</hi>
　<hi>劉氏彛曰山澤林麓既不以封于諸侯則設虞衡之禁所以蕃鳥獸毓草木以盡乎萬物之性也民既失</hi>
　<hi>食則宜開其禁故舍禁之政行焉</hi>
　<hi>髙氏愈曰舍釋通釋禁謂釋山澤之禁與民同也</hi>
大荒則令邦國舍禁<lb/>
漢書文帝本紀四年四月大旱蝗㢮山澤<lb/>
元帝本紀初元元年四月詔曰闗東今年穀不登民多<lb/>
<pb n="60b"/>
困乏江海陂湖園池屬少府者以假貧民勿租税　二<lb/>
年三月詔水衡禁囿宜春下苑少府佽飛外池嚴籞池<lb/>
田假與貧民<lb/>
後漢書和帝本紀永元五年二月詔京師離宫果園上<lb/>
林廣成囿悉以假貧民恣得采捕不收其税九月令郡<lb/>
縣官有陂池令得采取勿收假税二嵗　九年六月詔<lb/>
今年秋稼為蝗蟲所傷其山林饒利陂池漁採以贍元<lb/>
元勿收假税　十一年二月遣使循行郡國稟貸被災<lb/>
<pb n="61a"/>
害不能自存者令得漁采山林池澤不收假税　十二<lb/>
年二月詔郡國流民聴入陂池漁采以助蔬食　十五<lb/>
年六月詔令百姓鰥寡漁采陂池勿收假税二嵗<lb/>
安帝本紀永初元年二月以廣成游獵地及被災郡國<lb/>
公田假與貧民　三年三月詔以鴻池假與貧民四月<lb/>
詔上林廣成苑可墾闢者賦與貧民<lb/>
晉書安帝本紀義熙九年四月罷臨沂湖熟皇后脂澤<lb/>
田四十頃以賜貧人弛湖池之禁<lb/>
<pb n="61b"/>
宋書孝武帝本紀孝建二年八月三呉民飢詔諸苑禁<lb/>
制綿逺有妨肆業可詳所開弛假與貧民<lb/>
魏書孝文帝本紀太和二十年十二月開鹽池之禁與<lb/>
民共之<lb/>
冊府元龜貞觀十一年七月廢明徳宫之元圃苑院分<lb/>
給河南雒陽遭水者<lb/>
儀鳯三年四月以同州飢沙苑及長春宫並許百姓樵<lb/>
採漁獵<lb/>
<pb n="62a"/>
宋史食貨志諸州嵗歉利有可與民共者不禁水鄉則<lb/>
蠲蒲魚果蓏之税<lb/>
真宗本紀咸平二年閏月詔江浙飢民入城池漁採勿<lb/>
禁<lb/>
遼史天祚帝本紀乾統三年二月以武清縣大水弛其<lb/>
陂澤之禁<lb/>
金史章宗本紀承安二年十一月以薪貴敕圍場地内<lb/>
無禁樵採<lb/>
<pb n="62b"/>
元史世祖本紀至元十年九月遼東飢弛獵禁　十四<lb/>
年五月以河南山東水旱除河泊課聴民自漁　二十<lb/>
四年三月遼東飢弛太子河捕漁禁　二十六年十月<lb/>
以平灤河間保定等路飢弛河泊之禁閏十月檀州飢<lb/>
民劉徳成犯獵禁詔釋之　二十八年三月杭州平江<lb/>
等五路飢弛湖北捕漁之禁遼陽武平飢弛捕獵之禁<lb/>
十一月武平平灤諸州飢弛獵禁其孕字之時勿捕<lb/>
成宗本紀元貞元年六月江西行省所轄郡大水無禾<lb/>
<pb n="63a"/>
弛江河湖泊之禁聴民採取<lb/>
大徳元年閏十二月淮東飢弛湖泊之禁仍聴正月捕<lb/>
獵　二年正月建康隆興臨江寧國太平廣徳饒池等<lb/>
處水弛澤梁之禁聴民漁採　三年五月江陵路旱蝗<lb/>
弛其湖泊之禁　四年二月湖北饑弛山澤之禁　五<lb/>
年十月以嵗饑弛山澤之禁聴民捕獵　七年正月弛<lb/>
饑荒所在山澤河泊之禁一年　九年八月以冀寧嵗<lb/>
復不登弛山澤之禁聴民採捕<lb/>
<pb n="63b"/>
荒政考畧至大元年詔曰近年以來水旱相仍缺食者<lb/>
衆諸禁捕野物地面除上都大同隆興三路外大都周<lb/>
圍各禁五百里其餘禁㫁處所及應有山場河泊蘆場<lb/>
詔書到日並行開禁一年聴從民便採捕<lb/>
元史武宗本紀至大二年正月詔天下弛山澤之禁<lb/>
仁宗本紀皇慶二年七月諸被災地並弛山澤之禁獵<lb/>
者毋入其境<lb/>
延祐六年六月以濟寧等路水開河泊禁聴民採食<lb/>
<pb n="64a"/>
英宗本紀皇慶六年九月瀋陽水旱害稼弛其山場河<lb/>
泊之禁<lb/>
至治二年閏月真定山東諸路饑弛其河泊之禁　四<lb/>
年十一月以嵗饑開内郡山澤之禁<lb/>
文宗本紀天歴二年四月河南廉訪司言河南府路民<lb/>
饑乞弛山林川澤之禁聴民採食從之<lb/>
順帝本紀至元三年二月江浙等處饑開所在山場河<lb/>
泊之禁聴民樵採<lb/>
<pb n="64b"/>
　　　　　　　　　　右舍禁<lb/>
周禮地官大司徒六曰去㡬<hi>注鄭司農云去幾闗市不㡬也𤣥謂去㡬去其税耳猶疏㡬謂呵禁雖凶年  㡬呵但去税而已</hi>
　<hi>王氏詳説先鄭以為闗市不譏誠得其説矣然諸儒惑于司闗之文有曰國凶札則無闗門之征猶㡬曽</hi>
　<hi>不謂門闗與市葢異乎司市曰國凶荒札喪則市無征而作布去㡬者市之去㡬也門闗所以防姦人之</hi>
　<hi>出入不㡬得乎</hi>
　　　　蕙田案㡬者㡬之而征其税也凶荒去税亦<lb/>
　　　　可謂之去㡬矣異言異服之輩任其出入而<lb/>
<pb n="65a"/>
　　　　不加詆訶可乎大司徒主通商故云去㡬司<lb/>
　　　　闗主禦暴故云猶㡬非有牴牾也<lb/>
司闗國凶札則無闗門之征猶㡬<hi>注鄭司農云凶謂凶年饑荒無闗門之征者出入闗門無租税猶㡬謂無租税猶苛察不得令姦人出入</hi>
　<hi>王氏昭禹曰司門㡬出入不物者則闗門固亦有㡬矣今以荒札之時宜去㡬矣然而不已焉故曰猶㡬</hi>
　<hi>禍故多蔵于細㣲𤼵于人之所忽故雖凶札之時猶㡬</hi>
司市國凶荒札喪則市無征而有布<hi>注有灾害物貴市不税為民乏困也金銅無凶年因物貴大鑄泉以饒民</hi>
<pb n="65b"/>
漢書宣帝本紀本始四年正月詔曰今嵗不登已遣使<lb/>
者振貸困乏其令民以車船載穀入闗者得毋用傳<lb/>
成帝本紀陽朔二年秋闗東大水流民欲入函谷天井<lb/>
壺口五阮闗者勿苛留<lb/>
宋書孝武帝本紀大明八年正月詔曰東境去嵗不稔<lb/>
宜廣商賈逺近販鬻米者可停道中雜税<lb/>
魏書孝文帝本紀太和七年三月以冀定二州民飢弛<lb/>
闗津之禁任其去來<lb/>
<pb n="66a"/>
冊府元龜後唐同光三年閏十二月十九日敕今嵗自<lb/>
京以東水潦為患物價騰踴人户多于西京收糴斛斗<lb/>
近聞京西諸道州府逐㪷皆有税錢遂不通行乃同閉<lb/>
糴宜令各下京西諸道州府凡收糴斛㪷不得輒有税<lb/>
率及經過水陸闗防鎮縣罔有邀詰<lb/>
宋史真宗本紀天禧元年十二月詔陜西縁邊鬻穀者<lb/>
勿算<lb/>
仁宗本紀天聖八年三月詔河北被水州縣毋税牛<lb/>
<pb n="66b"/>
寶元二年十月詔兩川飢民出劍門闗者勿禁<lb/>
慶歴八年十二月河北流民所過官為舍止之所齎物<lb/>
毋收算<lb/>
　蘇軾乞免五穀力勝税錢劄子元祐七年十一月初<lb/>
　七日奏臣聞穀太賤則傷農太貴則傷末是以法不<lb/>
　税五穀使豐熟之鄉商賈争糴以起太賤之價災傷<lb/>
　之地舟車輻輳以壓太貴之直自先王以來未之有<lb/>
　改也而近嵗法令始有五穀力勝税錢使商賈不行<lb/>
<pb n="67a"/>
　農末皆病臣頃在黄州親見累嵗穀熟農夫連車載<lb/>
　米入市不了鹽茶之費而蓄積之家日夜禱祠願逢<lb/>
　饑荒又在浙西親見累嵗水災中民之家有錢無穀<lb/>
　被服金珠餓死於市此皆官收五穀力勝税錢致商<lb/>
　賈不行之咎也臣聞以物與人物盡而止以法活人<lb/>
　法行無窮今陛下每遇災傷捐金帛散倉廪自元祐<lb/>
　以來葢所費數千萬貫石而餓殍流亡不為少衰只<lb/>
　如去年浙西水災陛下使江西湖北雇船運米以救<lb/>
<pb n="67b"/>
　蘇湖之民葢百餘萬石又計糴本水脚官錢不貲而<lb/>
　客船被差雇者皆失業破産無所告訴與其官司費<lb/>
　耗其實如此何似削去近日所立五穀力勝税錢一<lb/>
　條只行天聖附令免税指揮則豐凶相濟農末皆利<lb/>
　縦有水旱無大飢荒雖目下稍失課利而災傷之地<lb/>
　不必盡煩陛下出捐錢穀如近嵗之多也今元祐編<lb/>
　敕雖云災傷地分雖有例亦免而穀所從來必自豐<lb/>
　熟地分所過不免收税則商賈亦自不行議者或欲<lb/>
<pb n="68a"/>
　立法如一路災傷則鄰路免税一州災傷則鄰州亦<lb/>
　然雖比今之法小為通流而隔一州一路之外豐凶<lb/>
　不能相救未為良法須是盡削近日弊法専用天聖<lb/>
　附令指揮乃為通濟右臣竊謂若行臣言税錢必不<lb/>
　至大段失陷何也五穀無税商賈必大通流不載見<lb/>
　錢必有回貨見錢回貨自皆有税所得未必減於力<lb/>
　勝而災傷之地有無相通易為振救官司省費其利<lb/>
　不可勝計今肆赦甚近若得於赦書帶下益見聖徳<lb/>
<pb n="68b"/>
　收結民心實無窮之利取進止<lb/>
　朱子奏救災事宜畫一狀臣伏覩嵗既不登所在艱<lb/>
　食全賴商賈阜通之利所宜存恤不可騷擾今米穀<lb/>
　不得收税雖有成法而州縣場務多不遵守至於往<lb/>
　糶而有所挾之資既糶而有所貿之貨則往來之間<lb/>
　經由去處尤以邀阻抽税為苦是致客人憚於興販<lb/>
　欲望聖慈特降睿㫖申嚴舊法仍詔有司諸被災州<lb/>
　縣人户欲興販物貨往外州府收糴米穀就闕米處<lb/>
<pb n="69a"/>
　出糶者各經所在或縣或州或監司自陳所帶貨物<lb/>
　判執前去其糶米訖所買回貨亦各經所在自陳判<lb/>
　執回歸往回所過並不得輒收分文税錢違者並依<lb/>
　税米穀法必行無赦如䝉開允即乞徑下轉運司約<lb/>
　束沿江瀕海所過場務遵禀施行庶㡬商販流通民<lb/>
　食不匱<lb/>
　　　　蕙田案蘇氏朱子兩議各有不同東坡謂五<lb/>
　　　　穀無稅而見錢回貨則有稅其所得者既未<lb/>
<pb n="69b"/>
　　　　必少于穀稅之額則穀稅可以永停此為通<lb/>
　　　　商久逺之計也朱子時五穀久不征税而被<lb/>
　　　　災之所猶以别項抽税為苦致販户觀望不<lb/>
　　　　前故議令米商之至災所者往來所帶貨物<lb/>
　　　　皆特免其税則販户競勸而客米日至其損<lb/>
　　　　國課有限其利民食實多此為救災一時之<lb/>
　　　　計也<lb/>
　宋史何異傳嘉定元年五月不雨異上封事言陛下<lb/>
<pb n="70a"/>
　閔念飢民藥病殯死遐荒僻嶠安得實恵多方稱提<lb/>
　不如縮造楮幣阜通商米不如稍寛闗市之征<lb/>
　　　　　　　　　　右去㡬<lb/>
周禮地官大司徒七曰𤯝禮<hi>注鄭司農云𤯝禮掌客職所謂凶荒殺禮者也𤣥謂𤯝禮殺吉禮也禮疏謂吉禮之中𤯝其  數</hi>
　<hi>劉氏彛曰省祭祀之禮所以節財用厚賑恤也</hi>
　<hi>徐氏乾學曰荒政十有二聚萬民則通君民而言𤯝禮者凡吉嘉之禮皆當減損而行之不止損夫吉禮</hi>
　<hi>也</hi>
<pb n="70b"/>
　　　　蕙田案先鄭解𤯝禮以凶荒殺禮為言其所<lb/>
　　　　包甚廣凡禮節之可省者皆省之所以示貶<lb/>
　　　　損節物力如天官膳夫所謂大荒則不舉曲<lb/>
　　　　禮膳不祭肺馬不食穀玉藻素服素車之類<lb/>
　　　　皆是也康成耑指吉禮似太偏況荒政有索<lb/>
　　　　鬼神之禮靡神不舉靡愛斯牲正為民請命<lb/>
　　　　之大者豈當槩議減省乎<lb/>
天官小宰喪荒受其含禭幣玉之事<hi>注凶荒有幣玉者賔客所賙委之禮</hi>
<pb n="71a"/>
膳夫王日一舉大荒則不舉<hi>注殺牲盛饌曰舉大荒凶年</hi>
春官司服大荒素服<hi>注君臣素服縞冠</hi>
秋官掌客凡禮賔客凶荒殺禮<lb/>
禮記曲禮嵗凶年穀不登<hi>注登成也</hi>君膳不祭肺馬不食穀<lb/>
馳道不除祭事不縣大夫不食粱士飲酒不樂<hi>注皆自為貶損憂民也禮食殺牲則祭先有虞氏以首夏后氏以心殷人以肝周人以肺不祭肺則不殺也天子食日少牢朔月太牢諸侯食日特牲朔月少牢除治也不治道為妨民取蔬食也縣樂器鐘磬之屬也粱加食也不樂去琴瑟</hi>
<pb n="71b"/>
玉藻年不順成則天子素服乘素車食無樂<hi>注自貶損也</hi>至<lb/>
于八月不雨君不舉<hi>注為旱變也此謂建子之月不雨盡建未月也春秋之義周之春夏無雨未能成災至其秋秀實之時而無雨則雩雩而得之則書雩喜祀有益也雩而不得則書旱明災成也</hi>
年不順成君衣布搢本闗梁不租山澤列而不賦土功<lb/>
不興大夫不得造車馬<hi>注皆為凶年變也君衣布者謂若衞文公大布之衣大帛之冠是也搢本去珽荼佩士笏也士以竹為笏飾本以象闗梁不租此周禮也殷則闗但譏而不征列之言遮列也雖不賦猶為之禁不得非時取也造謂作新也</hi>
檀弓嵗旱穆公召縣子而問然曰天久不雨吾欲暴尫<lb/>
<pb n="72a"/>
而奚若<hi>注尫者面鄉天覬天哀而雨之</hi>曰天則不雨而暴人之疾子虐<lb/>
毋乃不可與然則吾欲暴巫而奚若曰天則不雨而望<lb/>
之愚婦人於以求之毋乃已疏乎<hi>注巫主接神亦覬天哀而雨之周禮女巫旱暵則舞雩</hi>徙市則奚若曰天子崩巷市七日諸侯薨巷市<lb/>
三日為之徙市不亦可乎<hi>注徙市者庶人之喪禮今徙市是憂戚于旱若喪</hi>
漢書文帝本紀四年四月大旱蝗減諸服御<lb/>
宣帝本紀本始四年正月詔曰今嵗不登其令大官損<lb/>
膳省宰<lb/>
<pb n="72b"/>
元帝本紀初元元年九月詔曰間者隂陽不調黎民饑<lb/>
寒無以保治其令諸宫館希御幸者勿繕治太僕減穀<lb/>
食馬水衡省肉食獸　二年三月詔罷黄門乘輿狗馬<lb/>
　五年夏四月詔曰迺者闗東連遭災害饑寒疾疫夭<lb/>
不終命其令大官毋日殺所具各減半乗輿秣馬無乏<lb/>
正事而已罷角觝上林宫館希御幸者齊三服宫<lb/>
晉書武帝本紀咸寧五年三月以百姓饑饉減御膳之<lb/>
半<lb/>
<pb n="73a"/>
成帝本紀咸康二年三月旱詔大官減膳<lb/>
安帝本紀義熙元年三月詔曰自頃國難之後人物彫<lb/>
殘常所供奉猶不改舊豈所以視人如傷禹湯歸過之<lb/>
誠哉可籌量減省<lb/>
宋書孝武帝本紀大明七年八月詔曰炎精損和陽偏<lb/>
不施嵗云不稔咎實朕由大官供膳宜從貶撤<lb/>
明帝本紀泰始元年十二月詔曰久嵗不登公私歉弊<lb/>
方刻意從儉宏濟時艱大官供膳可詳所減撤尚方御<lb/>
<pb n="73b"/>
府雕文篆刻無益之物一皆蠲省<lb/>
魏書孝文帝本紀太和十一年十一月詔罷尚方錦繡<lb/>
綾羅之工四民欲造任之無禁其御府衣服金銀珠玉<lb/>
綾羅錦繡大官雜器太僕乗具内庫弓矢出其大半班<lb/>
賚百物及京師士庶下至工商皂𨽻逮于六鎮戍士各<lb/>
有差<lb/>
　韓麒麟傳太和十一年京都大饑麒麟表陳時務曰<lb/>
　自承平日久豐穣積年競自矜夸遂成侈俗車服第<lb/>
<pb n="74a"/>
　宅奢僣無限喪葬婚娶為費實多貴富之家童妾□<lb/>
　服工商之族玉食錦衣農夫餔糟糠蠶婦乏裋褐故<lb/>
　今耕者日少田有荒蕪穀帛罄于府庫寶貨盈于市<lb/>
　里衣食匱于室麗服溢于路饑寒之本實在于斯愚<lb/>
　謂凡珍玩之物皆宜禁㫁吉凶之禮備為格式令貴<lb/>
　賤有别民歸樸素制天下男女計口受田宰司四時<lb/>
　巡行臺使嵗一按檢勤相勸課嚴加賞罰數年之中<lb/>
　必有盈贍雖遇災凶免于流亡矣<lb/>
<pb n="74b"/>
宣武帝本紀延昌元年四月帝以旱故減膳<lb/>
文獻通考隋開皇十四年闗中大旱民饑上遣左右視<lb/>
民食得豆屑雜糠以獻為之流涕不御酒殆將一朞<lb/>
唐書太宗本紀貞觀元年十月以嵗饑減膳<lb/>
册府元龜貞觀三年四月以旱甚避正殿　十一年七<lb/>
月詔以水災諸司供進悉令減省凡在供役量事停廢<lb/>
　十七年六月以旱不視朝詔曰政慙稽古誠闕動天<lb/>
和氣愆于隂陽亢旱涉于春夏靡愛斯牲莫降雲雨之<lb/>
<pb n="75a"/>
澤詳思厥咎在予一人今避兹正殿以自尅責尚食常<lb/>
膳亦宜量減<lb/>
顯慶元年二月上封人奏稱去嵗粟麥不登百姓有食<lb/>
糟糠者帝命取所食視之驚歎手詔曰上封人所進食<lb/>
極惡情之憂灼中宵輟寐永言給足取愧良深豈下乏<lb/>
常供上甘珍饌宜令所司常進之食三分減二<lb/>
上元二年四月久旱避正殿減膳<lb/>
唐書髙宗本紀儀鳯三年四月以旱避正殿<lb/>
<pb n="75b"/>
舊唐書髙宗本紀永淳元年正月乙未朔以年饑罷朝<lb/>
㑹<lb/>
唐書中宗本紀神龍二年十二月京師旱河北水減膳<lb/>
睿宗本紀先天二年二月以雨霖避正殿減膳<lb/>
元宗本紀開元三年五月以旱避正殿減膳<lb/>
冊府元龜開元六年七月帝以亢旱不御正殿于小殿<lb/>
視事<lb/>
唐書𤣥宗本紀七年閏七月以旱避正殿減膳<lb/>
<pb n="76a"/>
徳宗本紀貞元元年八月以旱避正殿減膳<lb/>
舊唐書徳宗本紀貞元二年春正月壬辰朔以嵗饑罷<lb/>
元㑹禮丙申詔以民饑御膳之費減半宫人月共糧米<lb/>
都一千五百石飛龍馬減半料　八年八月詔以嵗凶<lb/>
罷九月賜宴　十五年二月罷中和節宴㑹年凶故也<lb/>
癸卯罷三月羣臣宴賞嵗饑也　二十年二月丙午朔<lb/>
罷中和節宴嵗儉也<lb/>
冊府元龜太和七年閏七月詔曰時澤未降朕當避正<lb/>
<pb n="76b"/>
殿減供膳飛龍廄馬量減食粟其百司官署厨饌亦且<lb/>
權減<lb/>
唐書昭宣帝本紀天祐二年四月以旱避正殿減膳<lb/>
宋史真宗本紀大中祥符七年八月以旱罷秋宴九月<lb/>
以不雨罷重陽宴<lb/>
仁宗本紀慶歴八年八月以河北京東西水災罷秋宴<lb/>
皇祐元年正月以河北水災罷上元張燈　二年正月<lb/>
以嵗饑罷上元觀燈<lb/>
<pb n="77a"/>
食貨志仁宗英宗一遇災變則避朝變服損膳徹樂<lb/>
哲宗本紀元祐二年四月詔冬夏旱暵海内被災者廣<lb/>
避殿減膳責躬思過以圖消復<lb/>
髙宗本紀紹興五年六月以久旱減膳<lb/>
孝宗本紀淳熙八年十一月以旱傷罷喜雪宴<lb/>
寧宗本紀嘉定二年十一月以嵗飢罷雪宴<lb/>
金史章宗本紀泰和四年夏四月以久旱下詔責躬求<lb/>
直言避正殿減膳省御廄馬<lb/>
<pb n="77b"/>
宣宗本紀貞祐四年七月以旱蝗敕減尚食數品及後<lb/>
官嵗給縑帛有差<lb/>
明史憲宗本紀成化元年五月大雨雹避正殿減膳<lb/>
孝宗本紀宏治六年十月以災傷罷明年上元燈火<lb/>
穆宗本紀隆慶元年六月以霪雨脩省素服避殿御皇<lb/>
極門視事<lb/>
莊烈帝本紀崇禎二年六月以久旱齋居文華殿　三<lb/>
年四月以久旱齋居文華殿<lb/>
<pb n="78a"/>
　　　　　　　　　　右𤯝禮<lb/>
周禮地官大司徒八曰殺哀<hi>注殺哀謂省凶禮禮疏謂凶禮之中殺其  數</hi>
　<hi>劉氏彛曰國之哀戚必有重禮以將其誠以斯民之困殍有所不能備則殺哀之政行焉</hi>
　<hi>髙氏愈曰凡喪紀之節一皆減損</hi>
後漢書章帝本紀建初二年春三月辛丑詔曰比年隂<lb/>
陽不調饑饉屢臻今貴戚近親奢縦無度嫁娶送終尤<lb/>
為僭侈有司廢典莫肯舉察春秋之義以貴理賤今自<lb/>
三公並宜明糾非法宣振威風<lb/>
<pb n="78b"/>
　　　　　　　　　　右殺哀<lb/>
周禮地官大司徒九曰蕃樂<hi>注杜子春讀蕃樂為藩樂謂閉蔵樂器而不作</hi>
　<hi>鄭氏鍔曰先儒謂蕃樂者蕃當為藩有閉止之義凶荒則宜止樂而不作大司樂於大扎則令弛縣其意</hi>
　<hi>一也</hi>
　<hi>髙氏愈曰荒嵗不樂憂民之憂也</hi>
春官大司樂大凶令弛縣<hi>注凶凶年也弛釋下之若今休兵鼔之為</hi>
漢書宣帝本紀本始四年正月詔曰今嵗不登令樂府<lb/>
減樂人使歸就農業<lb/>
<pb n="79a"/>
後漢書安帝本紀永初四年春正月元日㑹徹樂不設<lb/>
充庭車<hi>注以年饑故不陳</hi>
魏書宣武帝本紀延昌元年四月帝以旱撤懸<lb/>
唐書髙宗本紀上元二年四月以旱撤樂<lb/>
舊唐書中宗本紀神龍二年十二月京師亢旱令撤樂<lb/>
唐書𤣥宗本紀開元七年閏七月以旱徹樂<lb/>
冊府元龜太和七年閏七月詔曰時澤未降太常教坊<lb/>
聲樂權停閱習<lb/>
<pb n="79b"/>
宋史仁宗本紀皇祐元年正月以河北水災罷上元張<lb/>
燈停作樂<lb/>
金史章宗本紀泰和四年四月以久旱徹樂<lb/>
　　　　　　　　　　右蕃樂<lb/>
周禮地官大司徒十曰多昏<hi>注鄭司農云多昏不備禮而娶昏者多也</hi>
　<hi>劉氏彛曰昏必用六禮禮以荒而不可備時雖荒而不可失也故多昏之政行焉</hi>
　<hi>史氏浩曰古者國有凶荒則殺禮而多昏㑹男女之無夫家者所以育人民</hi>
　<hi>髙氏愈曰匹夫匹婦不能自保殺禮而多昏使民自相保</hi>
<pb n="80a"/>
　　　　　　　　　　右多昏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷二百四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷首第三</head> <lb/>
    <p>
<pb n="1a"/>
欽定四庫全書<lb/>
　五禮通考卷首第三<lb/>
　　　　　　　　　　　刑部尚書秦蕙田撰<lb/>
　　禮制因革上<lb/>
虞書舜典修五禮　帝曰咨四岳有能典朕三禮僉曰<lb/>
伯夷帝曰俞咨伯汝作秩宗夙夜惟寅直哉惟清伯拜<lb/>
稽首譲於䕫龍帝曰俞往欽哉<lb/>
臯陶謨天秩有禮自我五禮有庸哉<lb/>
<pb n="1b"/>
　通典自伏羲以來五禮始彰堯舜之時五禮咸備<lb/>
禮記禮器三代之禮一也民共由之或素或青夏造殷<lb/>
因<lb/>
論語子張問十世可知也子曰殷因於夏禮所損益可<lb/>
知也周因於殷禮所損益可知也其或繼周者雖百世<lb/>
可知也　子曰夏禮吾能言之杞不足徵也殷禮吾能<lb/>
言之宋不足徵也文獻不足故也足則吾能徴之矣<lb/>
中庸非天子不議禮不制度不考文今天下車同軌書<lb/>
<pb n="2a"/>
同文行同倫雖有其位茍無其徳不敢作禮樂焉雖有<lb/>
其徳茍無其位赤不敢作禮樂焉子曰吾説夏禮杞不<lb/>
足徴也吾學殷禮有宋存焉吾學周禮今用之吾従周<lb/>
書周官宗伯掌邦禮治神人和上下<lb/>
周禮惟王建國辨方正位體國經野設官分職以為民<lb/>
極乃立天官冢宰使帥其屬而掌邦治以佐王均邦國<lb/>
立地官司徒使帥其屬而掌邦教以佐王安擾邦國立<lb/>
春官宗伯使帥其屬而掌邦禮以佐王和邦國立夏官<lb/>
<pb n="2b"/>
司馬使率其屬而掌邦政以佐王平邦國立秋官司寇<lb/>
使率其屬而掌邦禁以佐王刑邦國<hi>立冬官司空使率其屬而掌邦事以佐王富邦國  吴澄補</hi>
天官大宰掌六典以佐王治邦國三曰禮典以和邦國<lb/>
以統百官以諧萬民　以八則治都鄙一曰祭祀以馭<lb/>
其神六曰禮俗以馭其民　小宰以六屬舉邦治三曰<lb/>
春官其屬六十掌邦禮　以六職辨邦治三曰禮職以<lb/>
和邦國以諧萬民以事鬼神<lb/>
<pb n="3a"/>
地官大司徒施十有二教一曰以祀禮教敬則民不苟<lb/>
二曰以陽禮教譲則民不争三曰以隂禮教親則民不<lb/>
怨四曰以樂禮教和則民不乖五曰以義辨等則民不<lb/>
越六曰以俗教安則民不偷　以荒政十有二聚萬民<lb/>
七曰眚禮　以鄉三物教萬民而賓興之三曰六藝禮<lb/>
樂射御書數　以五禮防萬民之偽而教之中　保氏<lb/>
教六藝一曰五禮<lb/>
春官大宗伯之職掌建邦之天神人鬼地示之禮以佐<lb/>
<pb n="3b"/>
王建保邦國以吉禮事邦國之鬼神示以凶禮哀邦國<lb/>
之憂以賓禮親邦國以軍禮同邦國以嘉禮親萬民<lb/>
小宗伯之職掌五禮之禁令與其用等凡國之大禮佐<lb/>
大宗伯凡小禮掌事如大宗伯之儀<hi>吉禮之别十有二禋祀實柴槱燎血祭貍沈疈辜肆獻裸饋食祠禴嘗烝凶禮之别五喪荒弔禬恤賓禮之别八朝宗覲遇㑹同問視軍禮之别五大師大均大田大役大封嘉禮之别六飲食昏冠賓射享燕脤膰賀慶</hi>
天官内宰以隂禮教六宫九嬪<lb/>
春官都宗人正都禮家宗人掌家禮<lb/>
<pb n="4a"/>
秋官小行人掌邦國賓客之禮籍以待四方之使者令<lb/>
諸侯春入貢秋獻功王親受之各以其國之籍禮之<hi>注名位尊卑之書臣疏邦之禮籍諸侯及  皆在</hi>掌訝掌邦國之等籍以待賓客<lb/>
<hi>注等九儀之差等</hi>
春秋左傳隠公七年春同盟稱名繼好息民謂之禮經<lb/>
<hi>注此言凡例乃周公所制禮經也十一年不告之例又曰不書于䇿明禮經皆當書于䇿  疏此為禮之常法丘明意言周公謂之</hi>閔公元年仲孫曰魯猶秉周禮周禮所以本<lb/>
也魯不棄周禮未可動也　僖公二十一年成風曰崇<lb/>
<pb n="4b"/>
明祀保小寡周禮也　二十五年卜偃曰周禮未改今<lb/>
之王古之帝也　文公十八年太史克曰周公制周禮<lb/>
曰則以觀徳徳以處事事以度公公以食民　宣公十<lb/>
六年王曰享有體薦宴有折俎公當享卿當宴王室之<lb/>
禮也　成公二年晉獻齊捷王使委于三吏禮之如侯<lb/>
伯克敵使大夫告慶之禮降于卿禮一等<hi>僖十一年王以上卿之禮享管仲管仲受下卿之禮而還男昭四年左師獻公合諸侯之禮六子産獻伯子  㑹公之禮六</hi>昭公<lb/>
二年韓宣子適魯見易象與魯春秋曰周禮盡在魯矣<lb/>
<pb n="5a"/>
吾今知周公之徳與周之所以王也　哀公七年子服<lb/>
景伯曰周之王也制禮上物不過十二今棄周禮而曰<lb/>
必百牢子貢曰大伯端委以治周禮<lb/>
國語公子如楚楚成王以周禮享之　晉侯使隨㑹聘<lb/>
于周定王享之殽烝王曰惟是先王之宴禮欲以貽女<lb/>
武子歸乃講聚三代之典禮修執秩以為晉法<lb/>
禮記王制司徙修六禮以節民性<lb/>
明堂位周公攝政六年制禮<hi>疏周官儀禮也</hi>
<pb n="5b"/>
禮運天子適諸侯必舎其祖廟而不以禮籍入是謂壊<lb/>
法亂紀<hi>注謂太史典禮執簡記奉諱惡</hi>
中庸武王末受命周公成文武之徳追王太王王季上<lb/>
祀先公以天子之禮斯禮也達乎諸侯大夫及士庶人<lb/>
父為大夫子為士葬以大夫祭以士父為士子為大夫<lb/>
葬以士祭以大夫期之喪達乎大夫三年之喪達乎天<lb/>
子父母之喪無貴賤一也　宗廟之禮所以序昭穆也<lb/>
序爵所以辨貴賤也序事所以辨賢也旅酬下為上所<lb/>
<pb n="6a"/>
以逮賤也燕毛所以序齒也踐其位行其禮奏其樂<lb/>
郊社之禮所以事上帝也宗廟之禮所以祀乎其先也<lb/>
明乎郊社之禮禘嘗之義治國其如示諸掌乎<lb/>
論語孔子曰周監於二代郁郁乎文哉吾従周<lb/>
孟子諸侯惡其害已也而皆去其籍<lb/>
　漢書禮樂志周監於二代禮文尤具事為之制曲為<lb/>
　之防故稱禮經三百威儀三千於是教化浹洽民用<lb/>
　和睦災害不生禍亂不作囹圄空虚四十餘年孔子<lb/>
<pb n="6b"/>
　美之曰郁郁乎文哉吾従周及其衰也諸侯踰越法<lb/>
　度惡禮制之害已去篇籍遭秦滅學遂以亂亡<lb/>
　通典夏商二代散亡多闕洎周公攝政六年述文武<lb/>
　之徳制周官及儀禮以為後王法禮序云禮也者體<lb/>
　也履也統之于心曰體踐而行之曰履然則周禮為<lb/>
　體儀禮為履矣周衰諸侯僭忒自孔子時已不能具<lb/>
　秦平天下收其儀禮歸之咸陽但採其尊君抑臣以<lb/>
　為時用<lb/>
<pb n="7a"/>
　<hi>徐氏乾學曰周官儀禮皆漢儒所傳後人疑其未必皆出周公手當孔子未作春秋以前魯史記韓宣子</hi>
　<hi>聘魯見魯之易象春秋歎曰周禮盡在魯矣吾今而知周公之徳與周之所以王也齊仲孫湫曰魯秉周</hi>
　<hi>禮未可動也及夫子既作春秋其間朝聘㑹盟郊祭廟祀婚嫁䘮葬賓軍諸禮與僭竊之非制行事之得</hi>
　<hi>失無不犁然具備故孟子曰春秋天子之事也左氏傳春秋以禮為釋經之例某人某事曰禮也某人某</hi>
　<hi>事曰非禮也其他記禮特詳則是春秋即周禮也以魯之春秋而尚歎為周禮況經大聖人之制作也乎</hi>
　<hi>謂春秋為周禮奚不可</hi>
史記齊世家景公二十六年獵魯郊因入魯與晏嬰俱<lb/>
問魯禮<lb/>
<pb n="7b"/>
孔子世家孔子為兒嬉戯常陳俎豆設禮容　孟釐子<lb/>
戒其嗣懿子曰孔丘年少好禮其達者歟吾即没若必<lb/>
師之懿子與魯人南宫敬叔往學禮焉　南宫敬叔言<lb/>
魯君曰請與孔子適周俱適周問禮葢見老子云　孔<lb/>
子之時周室微而禮樂廢詩書缺追跡三代之禮序書<lb/>
傳上紀唐虞之際下至秦穆編次其事曰夏禮吾能言<lb/>
之殷禮吾能言之觀夏殷所損益曰後雖百世可知也<lb/>
以一文一質周監二代郁郁乎文哉吾従周故書傳禮<lb/>
<pb n="8a"/>
記自孔氏　孔子以詩書禮樂教弟子葢三千焉身通<lb/>
六藝者七十有二人　魯世世相傳以嵗時奉祀孔子<lb/>
冢而諸儒亦講禮鄉飲大射於孔子冢　適魯觀仲尼<lb/>
廟堂車服禮器諸生以時習禮其家余低囘留之不能<lb/>
去云<lb/>
　　　　蕙田案春秋時博物閎覽好古洽聞之大夫<lb/>
　　　　無如子産叔向晏嬰韓起諸人曾未一見周<lb/>
　　　　官儀禮葢周公成文武之徳其追王郊禘六<lb/>
<pb n="8b"/>
　　　　官五禮諸大經大法皆藏于王朝掌于柱下<lb/>
　　　　史官固不得見也而諸侯之籍頒自王室者<lb/>
　　　　則又惡其害已而皆去之是以孔子志従先<lb/>
　　　　進夢見周公適周問禮于老耼歎周文之盛<lb/>
　　　　而後知所用者皆周禮也故曰吾従周司馬<lb/>
　　　　氏曰適魯登孔子廟堂觀其車服禮器諸生<lb/>
　　　　以時習禮其家陳涉之王也魯之儒持孔子<lb/>
　　　　禮器往歸之漢髙祖誅項籍引兵圍魯諸儒<lb/>
<pb n="9a"/>
　　　　猶稱習舊禮絃歌之音不絶此周禮之不絶<lb/>
　　　　如綫者豈非由大聖人遺化僅存于好學之<lb/>
　　　　國者乎周禮在魯漢儒稱孔子定禮樂信矣<lb/>
禮書周衰禮廢樂壊大小相踰至秦有天下悉内六國<lb/>
禮儀采擇其善雖不合聖制其尊君抑臣朝廷濟濟依<lb/>
古以來至于髙祖光有四海叔孫通頗有増益減損大<lb/>
抵皆襲秦故自天子稱號下至佐僚及宫室官名少所<lb/>
變改<lb/>
<pb n="9b"/>
漢書禮樂志命叔孫通制禮儀以正君臣之位以通為<lb/>
奉常遂定儀法未盡備而通終<lb/>
　叔孫通傳漢王并天下諸侯共尊為皇帝通就其儀<lb/>
　號髙帝悉去秦儀法為簡易羣臣飲争功醉或妄呼<lb/>
　拔劍擊柱上患之通説上曰願徵魯諸生與臣弟子<lb/>
　共起朝儀高帝曰得無難乎通曰五帝異樂三王不<lb/>
　同禮禮者因時世人情為之節文者也故夏殷周禮<lb/>
　所因損益可知者謂不相復也臣願頗采古禮與秦<lb/>
<pb n="10a"/>
　儀雜就之上曰度吾所能行為之通使徵魯諸生三<lb/>
　十餘人魯有兩生不肯行曰禮樂所由起百年積徳<lb/>
　而後可興也通遂與所徵三十人西及上左右為學<lb/>
　者與其弟子百餘人為緜蕞野外習之月餘通曰上<lb/>
　可試觀上使行禮曰吾能為此乃令羣臣習肄㑹十<lb/>
　月漢七年長樂宮成諸侯羣臣朝十月竟朝置酒無<lb/>
　敢讙譁失禮者髙帝曰吾乃今日知為皇帝之貴也<lb/>
　拜通為奉常賜金五百斤孝惠定宗廟儀法又稍定<lb/>
<pb n="10b"/>
　漢諸儀法皆通所論著也<lb/>
文帝時賈誼以為漢承秦之敗俗廢禮義捐廉恥而大<lb/>
臣特以簿書不報期㑹為大故夫移風易俗使天下回<lb/>
心而向道類非俗吏之所能為也夫立君臣等上下使<lb/>
綱紀有序六親和睦此非天之所為人之所設也人之<lb/>
所設不為不立不修則壊漢興至今二十餘年宜定制<lb/>
度興禮樂然後諸侯軌道百姓素樸獄訟衰息乃草具<lb/>
其儀天子説焉而大臣絳灌之屬害之故其議遂寝<lb/>
<pb n="11a"/>
郊祀志文帝十六年四月使博士諸生刺六經中作王<lb/>
制謀議巡狩封禪事<lb/>
史記禮書孝文即位有司議欲定儀禮孝文好道家之<lb/>
學以為繁禮飾貎無益于治　上<hi>武帝</hi>即位招致儒術之<lb/>
士令共定儀十餘年不就上制詔御史曰漢亦一家之<lb/>
事典法不傳謂子孫何化隆者閎博治淺者褊狹可不<lb/>
勉歟乃以太初之元改正朔易服色封泰山定宗廟百<lb/>
官之儀以為典常垂之于後云<lb/>
<pb n="11b"/>
漢書禮樂志武帝即位議立明堂制禮服以興太平㑹<lb/>
竇太后好黄老言不説儒術其事又廢後董仲舒對䇿<lb/>
言漢得天下以來常欲善治而至今不能勝殘去殺者<lb/>
失之當更化而不能更化也是時上方征討四夷鋭志<lb/>
武功不暇留意禮文之事　宣帝時琅邪王吉為諫大<lb/>
夫又上疏言欲治之主不世出公卿幸得遭遇其時未<lb/>
有建萬世之長䇿舉明主于三代之隆者也孔子曰安<lb/>
上治民莫善于禮願與大臣延及儒生述舊禮明王制<lb/>
<pb n="12a"/>
驅一世之民躋之仁夀之域上不納其言吉以病去至<lb/>
成帝時犍為郡于水濱得古磬十六枚議者以為善祥<lb/>
劉向因是説上宜興辟雍設庠序陳禮樂隆雅頌之聲<lb/>
盛揖譲之容以風化天下或曰不能具禮禮以養人為<lb/>
本如有過差是過而養人也刑罰之過或至死傷今之<lb/>
刑非臯陶之法也而有司請定法削則削筆則筆救時<lb/>
務也至于禮樂則曰不敢是敢于殺人不敢于養人也<lb/>
為其爼豆筦弦之間小不備因是絶而不為是去小不<lb/>
<pb n="12b"/>
備而就大不備大不備或莫甚焉夫承千載之衰周繼<lb/>
暴秦之餘敝民漸漬惡俗貪饕險詖不閑義理不示以<lb/>
大化而獨敺以刑罰終已不改故曰導之以禮樂而民<lb/>
和睦初叔孫通將制定禮樂見非于齊魯之士然卒為<lb/>
漢儒宗業垂後嗣斯成法也成帝以向言下公卿議㑹<lb/>
向病卒丞相大司空奏請立辟雍案行長安城南營表<lb/>
未作遭成帝崩羣臣引以定諡<hi>孟康注諡法安民立政曰成帝欲立辟雍未就羣臣議諡引以為美謂之成</hi>
<pb n="13a"/>
班彪韋𤣥成傳賛漢承亡秦絶學之後祖宗之制因時<lb/>
施宜自元成後學者蕃滋貢禹毁宗廟匡衡改郊兆何<lb/>
武定三公後皆數復故紛紛不定何者禮文缺微古今<lb/>
異制各為一家未易可偏定也<lb/>
禮樂志叔孫通所撰禮儀與律令同録藏于理官法家<lb/>
又復不傳漢典寝而不著臣民莫有見者又通没之後<lb/>
河間獻王采禮樂古事稍稍増輯至五百餘篇今學者<lb/>
不能昭見但推士禮以及天子説義又頗謬異故君臣<lb/>
<pb n="13b"/>
長㓜交接之道寖以不章<lb/>
　　　　蕙田案禮莫盛於成周漢興三百餘年西京<lb/>
　　　　未遑制作雖有賈誼董仲舒王吉劉向諸人<lb/>
　　　　班志所載僅存議論惜哉孟子曰見其禮而<lb/>
　　　　知其政三代之治所以不復見于後世也<lb/>
通鑑光武建武五年上幸太學稽式古典修明禮樂<lb/>
　後漢書伏湛傳光武知湛名儒拜尚書使典定舊制<lb/>
　張純傳建武初舊章多缺張純在朝歴世明習故事<lb/>
<pb n="14a"/>
　毎有疑議輒以訪純自郊廟婚冠喪紀禮儀多所正<lb/>
　定帝甚重之<lb/>
後漢書祭祀志建武三十二年二月上至奉髙刻石文<lb/>
曰建明堂立辟雍起靈臺設庠序同律度量衡修五禮<lb/>
五玉三帛二牲一死贄吏各修職復于舊典<lb/>
　曹褒傳曹充持慶氏禮建武中為博士従巡狩岱宗<lb/>
　定封禪禮還受詔議立七郊三雍大射養老禮儀顯<lb/>
　宗即位充上言三王不相襲禮大漢宜自制禮以示<lb/>
<pb n="14b"/>
　百世帝善之<lb/>
　東平王𫝊時中興三十餘年東平王蒼以為天下化<lb/>
　平宜興禮樂乃與公卿共議定南北郊冠冕車服制<lb/>
　度<lb/>
漢㑹要世祖受命中興撥亂反正改定京師于土中即<lb/>
位三十年四裔賓服百姓家給政教清明乃營立明堂<lb/>
辟廱明帝即位躬行其禮天子始冠通天衣日月備法<lb/>
物之駕盛清道儀威儀甚美<lb/>
<pb n="15a"/>
禮儀志永平二年上始帥羣臣躬養三老五更于辟廱<lb/>
行大射之禮郡縣道行鄉飲酒于學校于是七郊禮樂<lb/>
三廱之義備矣<lb/>
　曹褒傳褒少篤志有大度結髮傳父業尤好禮事常<lb/>
　感朝廷制度未備慕叔孫通漢禮儀晝夜研精沈唫<lb/>
　専思召拜博士㑹肅宗欲制定禮樂元和二年褒知<lb/>
　帝㫖欲有興作乃上疏言宜定文制著成漢禮丕顯<lb/>
　祖宗盛徳之美章下大常巢堪以為一世大典非褒<lb/>
<pb n="15b"/>
　所定不可許帝知羣僚拘攣難與圖始朝廷禮憲宜<lb/>
　時刋立明年復下詔曰漢遭秦餘禮壊樂崩因循故<lb/>
　事未可觀省有知其説者各盡所能褒省詔歎息謂<lb/>
　諸生曰昔奚斯頌魯考甫咏殷夫人臣依義顯君竭<lb/>
　忠彰主行之美也當仁不遜吾何辭哉遂復上疏具<lb/>
　存禮樂之本制改之意拜褒侍中従駕南巡既還以<lb/>
　事下三公未及奏詔召𤣥武司馬班固問改定禮制<lb/>
　之宜固曰京師諸儒多能説禮宜廣招集共議得失<lb/>
<pb n="16a"/>
　帝曰諺言作舎道邉三年不成㑹禮之家名為聚訟<lb/>
　互相疑異筆不得下昔堯作大章一䕫足矣章和元<lb/>
　年正月乃召褒詣嘉徳門令小黄門持班固所上叔<lb/>
　孫通漢儀十二篇勅褒曰此制散畧多不合經今宜<lb/>
　依禮條正使可施行于南宫東觀盡心集作褒乃次<lb/>
　序禮事依凖舊典雜以五經讖記之文撰次天子至<lb/>
　于庶人冠婚吉凶終始制度以為百五十篇寫以二<lb/>
　尺四寸簡奏上帝以衆論難一故但納之不復令有<lb/>
<pb n="16b"/>
　司平奏和帝即位褒乃為作章句帝遂以新禮二篇<lb/>
　冠擢褒監羽林左騎<lb/>
　張奮傳永元十三年拜太常上疏漢當改作禮樂圖<lb/>
　書著明謹條禮樂異議三事願下有司以時考定先<lb/>
　帝已詔曹褒今但奉而成之猶周公斟酌文武之道<lb/>
　非自為制帝善之未行<lb/>
　　　　蕙田案班固志叔孫通所撰禮儀大半襲秦<lb/>
　　　　法則非先王舊矣河間獻王采禮樂古事増<lb/>
<pb n="17a"/>
　　　　輯至五百餘篇至固時已不能見肅宗鋭意<lb/>
　　　　制作排止羣議委任曹褒君臣相得誠一時<lb/>
　　　　之嘉㑹也惜乎所撰新禮不能依古損益多<lb/>
　　　　雜䜟緯有虚盛美可勝慨哉後太尉張鬴尚<lb/>
　　　　書張敏等奏其破亂聖術帝雖寝其奏而漢<lb/>
　　　　禮遂不行善乎劉歆之言曰綴學之士因陋<lb/>
　　　　就寡信口説而背傳記是末師而非往古至<lb/>
　　　　國家將有大事若立辟廱封禪巡狩之儀則<lb/>
<pb n="17b"/>
　　　　莫知其原葢禮學之不講自古為然矣<lb/>
　張衡傳安帝永初中謁者僕射劉琛校書郎劉騊駼<lb/>
　著作東觀撰集漢記因定漢家禮儀上言請衡參論<lb/>
　其事㑹病卒衡常歎息欲終成之<lb/>
　應劭傳獻帝建安二年時始遷都于許舊章湮沒書<lb/>
　記罕存應劭慨然歎息乃綴集所聞著漢官禮儀故<lb/>
　事凡朝廷制度百官典式多劭所立<lb/>
　續漢書應劭著中漢輯叙漢官儀及禮儀故事凡十<lb/>
<pb n="18a"/>
　一種百三十一卷漢制所以不亡者由劭記之<lb/>
南齊志魏侍中王粲尚書衞覬集剏朝儀而魚豢王沈<lb/>
陳夀孫盛雖綴時禮不足相變吴則丁孚拾遺漢事蜀<lb/>
則孟光許慈草剏時制<lb/>
　三國志許慈傳慈治三禮自交州入蜀時又有魏郡<lb/>
　胡潛卓犖强識祖宗制度之儀喪紀五服之數皆指<lb/>
　掌畫地舉手可采先主定蜀乃鳩合典籍慈潛並為<lb/>
　博士與孟光來敏等典掌舊文<lb/>
<pb n="18b"/>
　孟光傳光長于漢家舊典先主定益州拜為議郎與<lb/>
　許慈等並掌制度<lb/>
　衞覬傳受詔典著作又為魏官儀<lb/>
　王肅傳所論駁朝廷典制郊祀宗廟喪紀輕重凡百<lb/>
　餘篇<lb/>
晉書禮志魏氏光宅憲章斯美王肅髙堂隆之徒博通<lb/>
前載三千條之禮十七篇之學各以舊文増損當世及<lb/>
晉國建文帝又命荀覬因魏代前事撰為新禮參考今<lb/>
<pb n="19a"/>
古更其節文羊祜任愷庾峻應貞並共刋定成百六十<lb/>
五篇奏之太康初朱整奏付尚書郎摯虞討論之虞表<lb/>
所宜増損曰臣典校故太尉顗所撰五禮臣以為此禮<lb/>
當頒于天下不宜繁多顗為百六十五篇篇為一卷合<lb/>
十五餘萬言臣又謂巻多文煩類皆重出案尚書堯典<lb/>
祀山川之禮唯于東嶽備稱牲幣之數陳所用之儀其<lb/>
餘則但曰如初周禮祀天地五帝享先王其事同者皆<lb/>
曰亦如之文約而義舉今禮儀事同而名異者輒别為<lb/>
<pb n="19b"/>
篇卷煩而不典皆宜省文通事隨類合之事有不同乃<lb/>
列其異如此所減三分之一虞討論新禮訖以元康元<lb/>
年上之所陳唯明五帝二社六宗及吉凶王公制度凡<lb/>
十五篇有詔可其議後虞與傅咸讃續其事竟未成功<lb/>
中原覆沒虞之決疑注是其遺事也江左刁協荀崧補<lb/>
緝舊文蔡謨又踵修其事云<lb/>
　唐志晉尚書儀曹新定儀注四十一卷晉儀注三十<lb/>
　九卷傅瑗晉新定儀注四十卷晉尚書儀曹吉禮儀<lb/>
<pb n="20a"/>
　注三卷晉尚書儀曹事九卷晉雜儀注二十一卷<lb/>
　晉書荀顗傳咸熈中顗遷司空及蜀平興復五等命<lb/>
　顗定禮儀顗上請羊祜任顗庾峻應貞孔顥共刪改<lb/>
　舊文撰定晉禮<lb/>
　應貞傳貞以儒學與太尉荀顗撰定新禮未施行<lb/>
　裴秀傳魏咸熈初荀顗定禮儀賈充正法律而秀改<lb/>
　官制焉<lb/>
　鄭沖傳常道鄉公即位拜太保時文帝輔政平蜀之<lb/>
<pb n="20b"/>
　後命賈充羊祜等分定禮儀皆先諮于沖然後施行<lb/>
　張華傳晉史及儀禮憲章並屬于華多所損益<lb/>
　摯虞傳荀顗撰新禮使虞討論得失而後施行<lb/>
　戴邈傳元帝草剏學校未立邈上疏曰帝王至務莫<lb/>
　重于禮學宜以三時之隙漸就修建于是始修禮學<lb/>
　荀崧傳元帝踐祚拜尚書僕射使崧與刁協共定中<lb/>
　興禮儀<lb/>
　刁恊傳晉中興建拜尚書左僕射于時朝廷草創憲<lb/>
<pb n="21a"/>
　章未立朝臣無習舊儀者恊久在中朝諳練舊事凡<lb/>
　所制度皆稟于恊焉<lb/>
宋書禮志漢文以人情季薄國喪革三年之紀光武以<lb/>
中興崇儉七廟有共堂之制魏祖以侈惑宜矯終歛去<lb/>
襲稱之數晉武以丘郊不異二至并南北之祀互相即<lb/>
襲以訖于今自漢末剥亂舊章乖弛魏初則王粲衛覬<lb/>
典定衆儀蜀朝則孟光許慈剏理制度晉始則荀顗鄭<lb/>
沖詳定晉禮江左則荀崧刁恊緝理乖紊<lb/>
<pb n="21b"/>
　傅隆𫝊文帝元嘉十四年帝以新撰禮論付太常傅<lb/>
　隆隆上表曰漢興徵召故老搜集殘文其體例紕繆<lb/>
　首尾脱落難可詳論幸高堂生頗識舊義諸儒各為章<lb/>
　句之説既明不獨達所見不同或師資相傳共枝别<lb/>
　幹故聞人二戴俱事后蒼俄已分異盧植鄭𤣥偕學<lb/>
　焉融人各名家又後之學者未逮曩昔而問難星繁<lb/>
　充斥兼兩挾文列錦煥爛可觀然而五服之本或差<lb/>
　哀敬之制舛雜國典未一于四海家法參駁于搢紳<lb/>
<pb n="22a"/>
　誠宜考詳逺慮以定皇代之盛禮者也謹率管穴所<lb/>
　見五十二事上陳<lb/>
南齊書禮志永明二年詔尚書令王儉制定新禮立治<lb/>
禮樂學士及職局置舊學四人新學六人正書令史各<lb/>
一人幹一人祕書省差能書弟子二人因集前代撰治<lb/>
五禮吉凶軍賓嘉也<lb/>
梁書武帝本紀天監初何佟之等述制㫖并撰五禮一<lb/>
千餘卷帝稱制㫁疑<lb/>
<pb n="22b"/>
　徐勉傳普通六年尚書徐勉上修五禮表曰夫禮所<lb/>
　以安上治人𢎞風訓俗經國家利後嗣者也在乎有<lb/>
　周憲章尤備因殷革夏損益可知其大歸有五即宗<lb/>
　伯所掌典禮吉為上凶次之賓次之軍次之嘉為下<lb/>
　也洎周室大壊王道既衰官守斯文日失其序是以<lb/>
　韓宣適魯知周公之徳叔侯在晉辨郊勞之儀戰國<lb/>
　縦横政教愈泯暴秦滅學掃地無餘漢氏鬱興日不<lb/>
　暇給猶命叔孫于外野方知帝王之為貴末葉紛綸<lb/>
<pb n="23a"/>
　遞有興毁及東京曹褒南宫制述集其散畧百有餘<lb/>
　篇雖寫以尺簡而終闕平奏至乎晉初爰定新禮荀<lb/>
　顗制之于前摰虞刪之于末既而中原喪亂罕有所<lb/>
　遺江左草剏因循而已伏惟陛下睿明啟運先天改<lb/>
　物作樂在乎功成制禮𢎞于業定是以命彼羣才修<lb/>
　甘泉之法延兹碩學闡曲臺之儀化穆三雍人従五<lb/>
　典秩宗之教勃焉以興復尋所定五禮起齊永眀三<lb/>
　年太子步兵校尉伏曼容表求制一代禮樂于時參<lb/>
<pb n="23b"/>
　議置新舊學士十人止修五禮詔稟衞將軍丹陽尹<lb/>
　王儉學士亦分住郡中製作歴年猶未克就後又以<lb/>
　事付國子祭酒何允經涉九載猶復未畢建武四年<lb/>
　允還山東齊明帝勅委尚書令徐孝嗣舊事本末隨<lb/>
　在南第永元中孝嗣于此遇禍又多零落鳩歛所餘<lb/>
　權付尚書左丞蔡仲熊驍騎將軍何佟之共掌其事<lb/>
　時修禮局住在國子學中門外東昏之代頻有軍火<lb/>
　其所散失又踰大半天監元年佟之啟審省置之宜<lb/>
<pb n="24a"/>
　詔宜以時修定以為永准此既經國所先外可議其<lb/>
　人人定便即撰次于是尚書僕射沈約等參議請五<lb/>
　禮各置舊學士一人人各自舉學士二人相助抄撰<lb/>
　其中有疑者依前漢石渠後漢白虎隨源以聞請㫖<lb/>
　㫁決乃以舊學士右軍記室參軍明山賓掌吉禮中<lb/>
　軍騎兵參軍嚴植之掌凶禮中軍田曹行參軍兼太<lb/>
　常丞賀瑒掌賓禮記室參軍陸璉掌軍禮右軍參軍<lb/>
　司馬褧掌嘉禮尚書左丞何佟之總參其事佟之後<lb/>
<pb n="24b"/>
　以鎮北諮議參軍伏暅代之後又以暅代嚴植之掌<lb/>
　凶禮暅尋遷官以五經博士繆昭掌凶禮復以禮儀<lb/>
　深廣記載殘缺宜須博論共盡其致更使鎮軍將軍<lb/>
　丹陽尹沈約太常卿張充及臣三人同參厥務臣又<lb/>
　奉别勅總知其事末又使中書侍郎周捨庾於陵二<lb/>
　人復豫參知若有疑議所掌學士當職先立議通諮<lb/>
　五禮舊學士及參知各言同異條牒啟聞決之制㫖<lb/>
　嘉禮儀注以天監六年五月七日上尚書合十有二<lb/>
<pb n="25a"/>
　帙百一十六卷五百四十六條賓禮儀注以天監六<lb/>
　年五月二十日上尚書合十有七帙一百三十三卷五<lb/>
　百四十五條軍禮儀注以天監九年十月二十九日上尚<lb/>
　書合十有八帙一百八十九卷二百四十條吉禮儀注<lb/>
　以天監十一年十一月十日上尚書合二十有六帙<lb/>
　二百二十四卷一千五條凶禮儀注以天監十一年<lb/>
　十一月十七日上尚書合四十有七帙五百一十四<lb/>
　卷五千六百九十三條大凡一百二十帙一千一百<lb/>
<pb n="25b"/>
　七十六卷八千一十九條又列副秘閣及五經典書<lb/>
　各一通繕寫校定以普通五年二月始獲寫畢不任<lb/>
　下情輒具載撰修始末并職掌人所成卷帙條目之<lb/>
　數謹拜表以聞<lb/>
　　　　蕙田案五禮之書莫備于梁天監時經二代<lb/>
　　　　撰分數賢彚古今而為一本宸㫁以決疑卷<lb/>
　　　　帙踰百條目八千洋洋乎禮志之盛也世逺<lb/>
　　　　文湮逸亡無考惜哉<lb/>
<pb n="26a"/>
　隋書經籍志梁吉禮儀注十卷明山賓撰賓禮儀注<lb/>
　九卷賀瑒撰案山賓撰吉儀注二百六卷録六卷嚴<lb/>
　植之撰凶儀注四百七十九卷録四十五卷陸璉撰<lb/>
　軍儀注一百九十卷録二卷司馬褧撰嘉儀注一百<lb/>
　十二卷録三卷並亡存者唯十九卷<lb/>
　唐書藝文志嚴植之南齊儀注二十八卷沈約梁儀<lb/>
　注十卷又梁祭地祗隂陽儀注二卷明山賓等梁吉<lb/>
　禮十八卷梁吉禮儀注四卷又十卷梁尚書儀曹儀<lb/>
<pb n="26b"/>
　注十八卷賀瑒等梁賓禮一卷儀注十三卷陸璉梁<lb/>
　軍禮四卷司馬褧梁嘉禮三十五卷又嘉禮儀注四<lb/>
　十五卷<lb/>
隋書禮儀志陳武帝克平建業多凖梁舊仍詔尚書左<lb/>
丞江徳藻散騎常侍沈洙博士沈文阿中書舎人劉師<lb/>
知等或因行事隨時取舎<lb/>
　陳書張崖傳天嘉元年為儀曹郎廣沈文阿儀注撰<lb/>
　五禮<lb/>
<pb n="27a"/>
　唐書藝文志陳吉禮儀注五十卷張彦陳賓禮儀注<lb/>
　六卷<lb/>
北魏書太祖本紀天興元年詔儀曹郎董謐撰朝覲享<lb/>
宴郊廟社稷之儀　二年又詔有司制冠服隨品秩各<lb/>
有差時事未暇多失古禮世祖經營四方未能留意仍<lb/>
世以武力為事取于便習而已至髙祖始考舊典以制<lb/>
冠服百僚六宫各有差次肅宗時又詔崔光王廷明及<lb/>
在朝名學更議之條章初備焉<lb/>
<pb n="27b"/>
禮志髙祖稽古率由舊則斟酌前王擇其令典朝章國<lb/>
範煥乎復振世宗優游在上致意𤣥門儒業文風顧有<lb/>
未洽墜禮淪聲因之而往肅宗已降魏道衰羸太和之<lb/>
風仍世凋落<lb/>
　隋書經籍志王逡之禮儀制度十三卷<lb/>
　唐書藝文志常褧後魏儀注五十卷<lb/>
隋書禮儀志後齊則左僕射陽休之尚書元修伯鴻臚<lb/>
卿王晞國子博士熊安生並習于儀禮者也平章國典<lb/>
<pb n="28a"/>
以為時用<lb/>
　北齊書王晞傳乾明元年八月昭帝踐阼九月除晞<lb/>
　散騎常侍因奏事罷帝従容曰比日何為自同外客<lb/>
　但有所懐隨宜作一牒即徑進也因勅尚書陽休之<lb/>
　鴻臚卿崔劭等三人毎日本職務罷並入東廊並舉<lb/>
　録歴代廢禮墜樂職司廢置朝饗異同輿服増損婚<lb/>
　葬儀軌貴賤齊衰有不便于時而古今行用不已者<lb/>
　或自古利用而當今毁棄者悉令詳思以漸條奏<lb/>
<pb n="28b"/>
　崔昻傳齊受禪昻與太子少師邢卲議定國初禮<lb/>
　邢卲傳卲為太常卿中書監攝國子祭酒卲博覽墳<lb/>
　籍無不通曉吉凶禮儀公私諮稟質疑去惑為世指<lb/>
　南<lb/>
　魏收傳收除儀同三司帝召收及陽休之參議吉凶<lb/>
　之禮并掌詔誥武定後國家大事文詞皆收所作邢<lb/>
　卲温子昇所不逮其參議典禮與邢相埓<lb/>
　李鉉傳鉉年十六從章武劉子猛受禮記常山房蚪<lb/>
<pb n="29a"/>
　受周官儀禮撰定三禮義疏及三傳異同天保初詔<lb/>
　鉉與殿中尚書邢卲中書令魏收等參議紀律<lb/>
隋書禮儀志在周則蘇綽盧辨宇文㢸並習于儀禮<lb/>
　周書熊安生傳髙祖入鄴勅令于大乗佛寺參議五<lb/>
　禮<lb/>
　隋書宇文㢸傳仕周為禮部上士奉詔修五禮書成<lb/>
　奏之<lb/>
隋書禮儀志開皇初髙祖思定典禮太常卿牛𢎞奏曰<lb/>
<pb n="29b"/>
聖教陵替國章殘缺漢晉為法隨俗因時未足經國庇<lb/>
人宏風施化且制禮作樂事歸元首江南王儉偏隅一<lb/>
臣私撰儀注多違古法就廬非東階之位凶門豈設重<lb/>
之禮兩蕭累代舉國遵行後魏及齊風牛本隔殊不尋<lb/>
究遥相師祖故山東之人浸以成俗西魏以降師旅弗<lb/>
遑賓嘉之禮盡未詳定今請據前經革兹俗弊詔曰可<lb/>
𢎞因奏徵學者撰禮儀百卷悉用東齊儀注以為准亦<lb/>
微採王儉禮修畢上之詔遂班天下咸使遵用焉<lb/>
<pb n="30a"/>
高祖本紀仁壽二年詔楊素蘓威牛𢎞薛道衡許善心<lb/>
虞世基王卲並修定五禮<lb/>
　隋書辛彦之傳彦之博涉經史周太祖見而器之引<lb/>
　為中外府禮曹修定儀注及周閔帝受禪彦之與少<lb/>
　宗伯盧辯専掌儀制髙祖受禪拜禮部尚書與祕書<lb/>
　監牛𢎞撰新禮有禮要一部新禮一部並行于世<lb/>
　劉炫傳炫初事蜀王及蜀王廢與諸儒修定五禮<lb/>
　牛𢎞傳宏與楊素蘇威薛道衡許善心虞世基崔子<lb/>
<pb n="30b"/>
　發等并召諸儒論新禮隆殺輕重宏所立議衆咸推<lb/>
　服之<lb/>
　經籍志隋朝儀禮一百卷牛𢎞撰悉用東齊儀注以<lb/>
　為凖亦微采王儉禮五年正月戊辰行新禮<lb/>
　唐書藝文志牛𢎞潘徽隋江都集禮一百二十卷<lb/>
唐書禮樂志自梁以來始以其當時所行傅于周官五<lb/>
禮之名各立一家之學唐初用隋之禮至太宗時詔中<lb/>
書令房𤣥齡秘書監魏徵與禮官學士因隋之禮増為<lb/>
<pb n="31a"/>
吉禮六十一篇賓禮四篇軍禮二十篇嘉禮四十二篇<lb/>
凶禮六篇國恤五篇為百卷是為貞觀禮<lb/>
　玉海吉禮之别有大祀中祀小祀而天子親祠者二<lb/>
　十有四大祀天地宗廟五帝中祀日星社稷嶽瀆小<lb/>
　祀風雨靈星山川焉賓禮則以待四夷之君長與其<lb/>
　使者蕃國來朝遣使迎勞授館將幣擯享之節焉軍<lb/>
　禮之分曰親征曰遣將曰宣露布曰講武曰狩田曰<lb/>
　大射而其節則有旗鼓刀矟弓矢跪起偃伏之節焉<lb/>
<pb n="31b"/>
　嘉禮之重者曰加元服曰皇太子冠曰册后曰太子<lb/>
　納妃曰元㑹曰臨軒冊太子曰讀時令曰養老更曰<lb/>
　鄉飲酒正齒位焉凶禮天子禮缺<lb/>
　藝文志大唐儀禮一百卷長孫無忌房𤣥齡魏徴李<lb/>
　百藥顔師古令狐徳棻孔穎達于志寜等撰<lb/>
　魏徴傳始喪亂後典章湮散徴奏引諸儒校集祕書<lb/>
　國家圖籍燦然完整<lb/>
　竇威傳髙祖入闗禮典湮缺威多識朝廷故事乃裁<lb/>
<pb n="32a"/>
　定制度帝語裴寂曰威今之叔孫通也<lb/>
　顔師古傳太宗即位封師古琅邪縣男譔五禮成進<lb/>
　爵為子<lb/>
唐㑹要髙宗初以貞觀禮節文未盡詔太尉無忌等重<lb/>
加修撰勒成一百三十卷至顯慶三年奏上髙宗自為<lb/>
之序是為顯慶禮時許敬宗李義府用事其取舎多依<lb/>
違希㫖用博士蕭楚材言禮不豫凶事國大喪非臣子<lb/>
所忍言遂焚貞觀禮國恤篇他誣諛類是事既施行議<lb/>
<pb n="32b"/>
者以為非上元三年下詔命依貞觀為定儀鳯二年詔<lb/>
並依周禮行事自是禮司益無慿凖毎有大事輒别制<lb/>
一儀援古附今臨時専定貞觀顯慶二禮亦皆施行<lb/>
　唐書藝文志永徽五禮一百三十卷長孫無忌等八<lb/>
　人撰二百九十九篇顯慶三年上<lb/>
　通典武后時以禮官不甚詳明特詔國子司業韋叔<lb/>
　夏率更令祝欽明毎加刋定叔夏卒後給事中唐紹<lb/>
　専知禮儀紹博學詳練舊事議者以為稱職<lb/>
<pb n="33a"/>
　韋叔夏傳叔夏擢春官員外郎武后拜洛享明堂凡<lb/>
　所沿改皆叔夏祝欽明郭山惲等所裁討毎立一議<lb/>
　衆咨服之后又詔五禮儀物司禮博士有所修革須<lb/>
　叔夏欽明等評處然後以聞<lb/>
唐書禮樂志開元十年以國子司業韋縚為禮儀使掌<lb/>
五禮十四年通事舎人王嵒上疏請刪去禮記舊文而<lb/>
益以今事詔集賢院議學士張説奏曰禮記不刋之書<lb/>
去聖久逺不可改易而貞觀顯慶禮儀注前後不同宜<lb/>
<pb n="33b"/>
加折衷以為唐禮于是令徐堅李鋭施敬本撰述歴年<lb/>
未就蕭嵩代鋭為學士奏起居舍人王仲丘撰定為百<lb/>
五十卷是為大唐開元禮由是唐世五禮之文大備而<lb/>
後代用之雖時小有損益不能過也<lb/>
　唐六典禮部凡五禮之儀一百五十有二一曰吉禮<lb/>
　其儀五十有五<hi>一曰冬至祀圜丘二曰祈榖于圜丘三曰雩祀于圜丘四曰大享于明堂</hi>
　<hi>五曰祀青帝于東郊六曰祀赤帝于南郊七曰祀黄帝于南郊八曰祀白帝于西郊九曰祀黒帝于北郊</hi>
　<hi>十曰䄍祭百神于南郊十一曰朝日于東郊十二曰夕月于西郊十三曰祀風伯雨師靈星司中司命司</hi>
<pb n="34a"/>
　<hi>人司禄十四曰夏至祭方丘十五曰祭神州于北郊十六曰祭大社十七曰祭五岳四鎮十八曰祭四海</hi>
　<hi>四瀆十九曰時享于太廟二十曰祫享于太廟二十一曰禘享于太廟二十二曰拜五陵二十三曰巡五</hi>
　<hi>陵二十四曰祭先農二十五曰享先蠶二十六曰享先代帝王二十七曰薦新于太廟二十八曰祭司寒</hi>
　<hi>二十九曰祭五龍壇三十曰視學三十一曰皇太子釋奠三十二曰國學釋奠三十三曰釋奠于齊太公</hi>
　<hi>三十四曰巡狩告圜丘三十五曰巡狩告社稷三十六曰巡狩告宗廟三十七曰巡狩三十八曰封禪三</hi>
　<hi>十九曰祈于太廟四十曰祈于太社四十一曰祈于北郊四十二曰祈于岳瀆四十三曰諸州祭社稷四</hi>
　<hi>十四曰諸州釋奠四十五曰諸州祈禜四十六曰諸縣祭社稷四十七曰諸縣釋奠四十八曰諸縣祈禜</hi>
　<hi>四十九曰諸太子廟時享五十曰王公已下時享其廟五十一曰王公已下祫祭其廟五十二曰王公已</hi>
<pb n="34b"/>
　<hi>下神享其廟五十三曰四品已下時享其廟五十四曰六品已下時祭五十五曰王公已下拜掃</hi>二<lb/>
　曰賓禮其儀有六<hi>一曰蕃國王來見二曰戎蕃王見三曰蕃王奉見四曰受蕃使表及</hi>
　<hi>幣五曰燕蕃國王六曰燕蕃國使</hi>三曰軍禮其儀二十有三<hi>一曰親征類于</hi>
　<hi>上帝二曰宜于太社三曰造于太廟四曰禡于所征之地五曰軷于國門六曰告所過山川七曰露布八</hi>
　<hi>曰勞軍将九曰講武十曰田狩十一曰射于射宫十二曰觀社于射宫十三曰遣将岀征宜于太社十四</hi>
　<hi>曰遣将告于太公廟十五曰遣将告于太廟十六曰祀馬祖十七曰享先牧十八曰祭馬社十九曰祭馬</hi>
　<hi>步二十曰合朔伐鼓二十一曰合朔諸州伐鼓二十二曰大儺二十三曰諸州縣儺</hi>四曰嘉禮<lb/>
　其儀有五十<hi>一曰皇帝加元服二曰納后三曰正至受皇太子朝賀五月正至受皇太子妃</hi>
<pb n="35a"/>
　<hi>朝賀六曰皇后正至受太子妃朝賀七曰正至受羣臣朝賀八曰皇后正至受羣臣朝賀九曰千秋節受</hi>
　<hi>羣臣朝賀十曰皇后受外命婦朝賀十一曰皇帝于明堂讀春令十二曰讀夏令十三曰讀秋令十四曰</hi>
　<hi>讀冬令十五曰養老于太學十六曰臨軒册皇后十七曰臨朝冊皇太子十八曰内冊皇太子十九曰臨</hi>
　<hi>軒冊王公二十曰朝堂燕諸臣二十一曰冊内命婦二十二曰遣使冊授官爵二十三曰朔日受朝二十</hi>
　<hi>四曰朝集使辭見二十五曰皇太子加元服二十六曰納妃二十七曰正至受羣臣賀二十八曰受宫臣</hi>
　<hi>賀二十九曰與師傳保相見三十曰受朝集使參辭三十一曰諸王冠三十二曰納妃三十三曰公主降</hi>
　<hi>嫁三十四曰三品以上冠三十五曰四品以下冠三十六曰六品以下冠三十七曰三品以上婚三十八</hi>
　<hi>曰四品以下婚三十九曰六品以下婚四十曰朝集使禮見及辭四十一曰任官初上四十二曰鄉飲酒</hi>
<pb n="35b"/>
　<hi>四十三曰正齒位四十四曰宣赦書四十五曰羣臣詣闕上表四十六曰羣臣起居四十七曰遣使慰勞</hi>
　<hi>諸蕃四十八曰遣使宣撫諸州四十九曰遣使諸州宣制五十曰遣使諸州宣赦書</hi>五曰凶禮<lb/>
　其儀一十有八<hi>一曰凶年振撫二曰勞問疾患三曰中官勞問四曰皇太子勞問五曰五</hi>
　<hi>服制度六曰皇帝為小功以上舉哀七曰勅賜弔祭八曰㑹喪九曰冊贈十曰㑹葬十一曰致奠十二曰</hi>
　<hi>皇后舉哀弔祭十三曰皇太子舉哀弔祭十四曰皇太子妃舉哀弔祭十五曰三品已上喪十六曰四品</hi>
　<hi>已下喪十七曰六品已下喪十八曰王公已下䘮</hi>
唐㑹要開元二十六年渤海求寫唐禮許之貞元二年<lb/>
六月勅通開元禮者舉一人同一經例九年正月勅問<lb/>
<pb n="36a"/>
大義百條試䇿三道大中五年十一月太常禮院奏私<lb/>
廟並凖開元禮及曲臺為定制<lb/>
　唐書藝文志開元禮一百五十卷張說請修貞觀永<lb/>
　徽五禮命賈登張烜施敬本李銳王仲丘陸善經洪<lb/>
　孝昌撰輯蕭嵩總之<hi>人名與禮志詳畧不同</hi>蕭蒿開元禮儀鏡<lb/>
　一百巻<hi>書目止第一至第五巻又有儀鏡畧十巻</hi>開元禮京兆義羅十卷<lb/>
　類釋二十巻<hi>國史志類釋二十巻</hi>百問二巻<hi>書目凡百篇分上下二巻</hi>韋渠<lb/>
　牟貞元新集開元後禮二十巻貞元十七年七月上<lb/>
<pb n="36b"/>
　　通典本百五十巻纂例成三十五卷冀尋閲易周<lb/>
　集賢注記開元禮序例三巻吉禮七十五巻賔禮二<lb/>
　卷嘉禮四十巻軍禮十巻凶禮二十巻<lb/>
禮樂志貞元中太常禮院修撰王涇考次歴代郊廟沿<lb/>
革之制及其工歌祝號而圖其壇屋豆籩上下陟降之<lb/>
序為郊祀録十巻<lb/>
元和十一年秘書郎韋公肅録開元以後禮文損益為<lb/>
禮閣新儀三十巻<lb/>
<pb n="37a"/>
　曽鞏序畧禮閣新儀三十篇韋公肅撰記開元以後至<lb/>
　元和之變禮集賢院書二十篇以目録考次序則篇次<lb/>
　亦亂因定著從目録而三十篇復完此書所紀雖其事<lb/>
　已淺然凡世之記禮者皆有所本而一時之得失具焉<lb/>
　中興書目公肅取開元以後至元和十年沿革損益<lb/>
　為十五門毎門又别其條目為三十巻一巻為目録<lb/>
　止二十九巻今巻存而書不全<lb/>
元和十三年太常博士王彦威集開元以後至元和十<lb/>
<pb n="37b"/>
三年五禮裁制勅格為曲臺新禮三十巻上之又採元<lb/>
和以來至長慶典禮不同者王公士民昏祭喪葬之禮<lb/>
為續曲臺禮三十巻<lb/>
　王彦威傳彦威為檢討官采獲隋以來下訖唐凡禮<lb/>
　沿革皆條次彚分號元和新禮上之詔拜博士<lb/>
　唐㑹要王彦威疏曰自開元二十一年已後迄聖朝<lb/>
　垂九十餘年法通沿革禮有廢興毎有禮儀大事命<lb/>
　禮官博士約舊損益修撰儀注以合時變臣今所集<lb/>
<pb n="38a"/>
　録開元以後至元和十三年奏定儀制不唯與古禮<lb/>
　有異與開元儀禮已自不同矣禮科者名教之總與<lb/>
　儀注相扶而行闕一不可今備禮科之單複欲使開<lb/>
　巻盡在案文易徵其他五禮儀式或舊儀不載而與<lb/>
　新剏不同者次第編録曲臺實禮之藏故名曰元和<lb/>
　曲臺新禮并目録成三十巻<lb/>
唐書禮樂志方開元撰修時大臣仍辟國恤章不録而山<lb/>
陵之禮遂世無所執國大喪皆摭拾殘缺附比倫類以茍<lb/>
<pb n="38b"/>
幸襄事事已輒斥去崇豐二陵不間歲仍搆禮儀使杜黃<lb/>
裳起太常為相于是命太常丞裴瑾博士辛秘詳考以行<lb/>
内之攢塗秘器象物之宜外之斥土復土因山之制上之<lb/>
顧命典冊文物以示萬國下之服制節文皆羅絡旁午于<lb/>
百代之異同于是瑾取所奏復于上辨列于下刋定者為<lb/>
崇豐二陵集禮藏之太常君子以為愛禮而近古焉<lb/>
　鄭餘慶傳憲宗患典制不倫謂餘慶淹該前載詔為<lb/>
　詳定使俾參裁訂正餘慶引韓愈李程為副崔郾陳<lb/>
<pb n="39a"/>
　佩楊嗣復庾敬休為判官増損儀矩號稱詳衷<lb/>
　唐書藝文志餘慶書儀二卷裴度書儀二卷<lb/>
　杜佑傳先是劉秩摭百家侔周六官法為政典三十<lb/>
　五篇房琯稱其才過劉向佑以為未盡因廣其闕參<lb/>
　益新禮為二百篇自號通典奏之優詔嘉美儒者服<lb/>
　其書約而詳<lb/>
　歸崇敬傳崇敬字正禮治禮家學多識容典肅宗時<lb/>
　召參掌儀典<lb/>
<pb n="39b"/>
　楊瑒傳瑒常歎士大夫不能用古禮因其家冠昏喪<lb/>
　祭乃据舊典為之節文揖譲威儀哭踊衰殺無有違<lb/>
　者<lb/>
　五代史劉岳傳劉岳為太常卿初鄭餘慶常採唐士<lb/>
　庶吉凶書儀之式雜以當時家人之禮為書儀二卷<lb/>
　明宗見其有起復㝠婚之制歎曰儒者所以隆孝弟<lb/>
　而端風俗且無金革之事起復可乎婚吉禮也用于<lb/>
　死者可乎乃詔岳選文學通知古今之士共刪定之<lb/>
<pb n="40a"/>
　岳與博士叚顒田敏増損其書而事出鄙俚其婚禮<lb/>
　有女坐婿鞍合髻之説尤為不經公卿之家頗遵用<lb/>
　之<lb/>
周書世宗本紀顯徳五年勅竇儼集通禮儼上言禮者<lb/>
太一之紀品物之宗自五帝之後三代以來損益因革<lb/>
咸有憲章越在唐室程軌量昭物采則有開元禮在紀<lb/>
先後明得失則有通典在録一代之事包五禮之儀比<lb/>
類相従討尋不紊則有㑹要在三者經國之大典也梁<lb/>
<pb n="40b"/>
朝之後戒祀朝㑹多于市㕓草定儀注前代矛盾率多<lb/>
粃粺請依唐㑹要門類上自五帝迄于聖朝悉命編次<lb/>
開元禮通典之書包綜于内名曰大周通禮俾禮院掌<lb/>
之<lb/>
　<lb/>
　<lb/>
　<lb/>
　五禮通考卷首第三<lb/>
</p>
<p>
</p>
  </div>
</body>
</text>
</TEI>
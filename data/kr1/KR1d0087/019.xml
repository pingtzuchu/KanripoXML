<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷九</head> <lb/>
    <p>
<pb n="1a"/>
欽定四庫全書<lb/>
　五禮通考卷九<lb/>
　　　　　　　　　　刑部尚書秦蕙田撰<lb/>
　　吉禮九<lb/>
　　　圜丘祀天<lb/>
唐書髙祖本紀武德四年十一月甲申有事于南郊<lb/>
　　　　蕙田案此郊舊書不載疑刻本之脫<lb/>
舊唐書禮儀志武德初定令每歲冬至祀昊天上帝於<lb/>
<pb n="1b"/>
圜丘以景帝配其壇在京城明德門外道東二里壇制<lb/>
四成各髙八尺一寸下成廣二十丈再成廣十五丈三<lb/>
成廣十丈四成廣五丈每祀則昊天上帝及配帝設位<lb/>
于平座藉用槀秸器用陶匏五方上帝日月内官中官<lb/>
外官及衆星並皆從祀其五方帝及日月七座在壇之<lb/>
第二等内官五星以下五十五座在壇之第三等二十<lb/>
八宿以下百三十五座在壇之第四等外官百一十二<lb/>
座在壇下外壝之内衆星三百六十座在外壝之外其<lb/>
<pb n="2a"/>
牲上帝及配帝用蒼犢二五方帝及日月用方色犢各<lb/>
一内官以下加羊豕各九<lb/>
唐書禮樂志圜丘壇北辰北斗天一太一紫微五帝座<lb/>
並差在行位前餘内官諸座及五星十二辰河漢四十<lb/>
九座在第二等十有二陛之間中官市垣帝座七公日<lb/>
星帝座大角攝提太微五帝太子明堂軒轅三台五車<lb/>
諸王月星織女建星天紀十七座及二十八宿差在前<lb/>
列其餘中官一百四十二座皆在第三等十二陛之間<lb/>
<pb n="2b"/>
外官一百五在内壝之内衆星三百六十在内壝之外<lb/>
五星三辰以象尊實醍齊七宿以壺尊實沈齊皆二五<lb/>
星十二辰二十八宿籩豆各二簠簋俎各一四時祭風<lb/>
師雨師靈星司中司命司人司禄籩八豆八簋一簠一<lb/>
俎一牲皆少牢席皆以筦<lb/>
　　　　蕙田案冬至祀圜丘之禮至武德乃得其正<lb/>
　　　　開國規模邈然逺矣<lb/>
唐書太宗本紀貞觀二年十一月辛酉有事于南郊<lb/>
<pb n="3a"/>
　裴寂傳貞觀二年太宗祠南郊命寂與長孫無忌同<lb/>
　昇金輅寂辭讓太宗曰以公有佐命之勲無忌亦宣<lb/>
　力於朕同載參乘非公而誰遂同乘而歸<lb/>
　劉黒闥傳初秦王建天策府其弧矢制倍于常後餘<lb/>
　大弓一長矢五藏之武庫每郊丘重禮必陳于儀物<lb/>
　之首以識武功云<lb/>
五年十一月丙子有事于南郊<lb/>
禮樂志自周衰禮樂壊於戰國而廢絶於秦漢興六經<lb/>
<pb n="3b"/>
在者皆錯亂散亡雜偽而諸儒方共補緝以意解詁未<lb/>
得其真而讖緯之書出以亂經矣自鄭𤣥之徒號稱大<lb/>
儒皆主其說學者由此牽惑沒溺而時君不能斷決以<lb/>
為有其舉之莫可廢也由是郊丘明堂之論至于紛然<lb/>
而莫知所止禮曰以禋祀祀昊天上帝此天也𤣥以為<lb/>
天皇大帝者北辰耀魄寶也又曰兆五帝於四郊此五<lb/>
行精氣之神也𤣥以為青帝靈威仰赤帝赤熛怒黄帝<lb/>
含樞紐白帝白招拒黑帝汁光紀者五天也由是有六<lb/>
<pb n="4a"/>
天之說後世莫能廢焉唐初貞觀禮冬至祀昊天上帝<lb/>
于圜丘正月辛日祀感生帝靈威仰於南郊以祈穀而<lb/>
孟夏雩于南郊季秋大享于明堂皆祀五天帝其配神<lb/>
之主貞觀初圜丘明堂北郊以髙祖配而𤣥帝唯配感<lb/>
帝<lb/>
　　　　蕙田案郊丘之論自漢以後紛然矣此志叙<lb/>
　　　　述原委簡括詳明至是人始知六天之謬而<lb/>
　　　　貞觀禮所定冬至圜丘孟春祈穀孟夏雩祀<lb/>
<pb n="4b"/>
　　　　季秋明堂卓然與經典合儒者之效遂開有<lb/>
　　　　唐一代制作厥後開元禮成而五典燦然明<lb/>
　　　　備矣後代禮樂之得其正實賴貞觀禮為之<lb/>
　　　　權輿太宗之治所以煥然不同也然南郊祀<lb/>
　　　　靈威仰圜丘雩祀明堂皆祀五天帝尚未能<lb/>
　　　　革鄭氏信讖之流弊深哉<lb/>
舊唐書音樂志冬至祀昊天於圜丘樂章八首<hi>貞觀二年祖孝孫定雅樂貞觀六年禇亮虞世南魏徵等作此詞今行用</hi>
<pb n="5a"/>
　降神用豫和　上靈睠命兮膺會昌盛德殷薦叶辰<lb/>
　良景福降兮聖德逺𤣥化穆兮天歴長<lb/>
　皇帝行用太和　穆穆我后道應千齡登三處大得<lb/>
　一居貞禮惟崇德樂以和聲百神仰止天下文明<lb/>
　登歌奠玉帛用肅和　闓陽播氣甄耀垂明有赫圓<lb/>
　宰深仁曲成日嚴蒼璧煙開紫營聿遵虔享式降鴻<lb/>
　禎<lb/>
　迎俎入用雍和　欽惟大帝載仰皇穹始命田燭爰<lb/>
<pb n="5b"/>
　啟郊宮雲門駭聽雷鼓鳴空神其介祀景祚斯融<lb/>
　酌獻飲福用夀和　八音斯奏三獻畢陳寶祚惟永<lb/>
　煇光日新<lb/>
　送文舞出迎武舞入用舒和　疊璧凝影皇壇路編<lb/>
　珠流彩帝郊前已奏黄鐘歌大呂還符寶歴祚昌年<lb/>
　武舞用凱安　昔在炎運終中華亂無象鄷郊赤烏<lb/>
　見邙山黑雲上大賚下周軍禁暴開殷網幽明何叶<lb/>
　贊鼎祚齊天壤<lb/>
<pb n="6a"/>
　送神用豫和　歌奏畢兮禮獻終六龍馭兮神將昇<lb/>
　明德感兮非黍稷降福簡兮祚休徵<lb/>
又郊天樂章一首<hi>太樂舊有此辭名不詳所起</hi>
　送神用豫和　蘋繁禮著黍稷誠微音盈鳳管彩駐<lb/>
　龍旂洪歆式就介福攸歸送樂有闋靈馭遄飛<lb/>
唐書太宗本紀貞觀十四年冬十一月甲子朔日南至<lb/>
有事于圜丘　十七年十一月己卯有事于南郊<lb/>
　　　　蕙田案此二郊新舊書並載馬氏通考以十<lb/>
<pb n="6b"/>
　　　　七年為八月四日而脫去十四年但云一闕<lb/>
　　　　年月皆採輯之誤<lb/>
冊府元龜貞觀十七年十月甲寅詔曰朕聞上靈之應<lb/>
疾於影響茂祉之興積於年代朕嗣膺寶歴君臨區宇<lb/>
憑宗社之介福賴文武之同心時無風塵之警野有京<lb/>
坻之積厚地降祉貞石來翔營翠色而流光發素質而<lb/>
成字前紀厥功之德次陳卜年之永後述儲貳之美並<lb/>
名字昭然楷則相次曠代之所未聞故老之所未覩自<lb/>
<pb n="7a"/>
天之祐豈惟一人無疆之福方覃九土自非大報泰壇<lb/>
稽首上帝則靡申奉天之志寧副臨下之心今年冬至<lb/>
有事南郊所司率由舊典十一月己卯有事於南郊太<lb/>
宗升壇皇太子從奠於時累日隂雪是旦猶雲霧晦冥<lb/>
及太宗升壇烟氛四散風景清朗文物昭映禮畢祝官<lb/>
讀謝天祝文曰嗣天子臣世民敢昭告于昊天上帝世<lb/>
民纂成鴻基君臨宇縣夙興旰食無忘于政道導德齊<lb/>
禮良愧于前聖爰有成命表貞瑞石文字昭然歴數惟<lb/>
<pb n="7b"/>
永既旌髙廟之業又錫眇身之祚逮于皇太子某亦降<lb/>
禎符並具紀姓氏兼列名字仰瞻雲漢實銘大造俯惟<lb/>
寡薄彌增寅懼敢因大禮重薦玉帛上謝明靈之貺以<lb/>
申祗慄之誠皇太子亦恭至泰壇䖍拜于蒼昊庶因眷<lb/>
祐之徳永膺無疆之休初十六年太宗遣刻受命元玉<lb/>
璽白玉為螭首其文云皇天景命有德者昌並神筆隸<lb/>
書然後鐫勒是日侍中負之以從<lb/>
唐書髙宗本紀永徽二年冬十一月辛酉有事于南郊<lb/>
<pb n="8a"/>
禮樂志髙宗永徽二年以太宗配祀明堂而有司乃以<lb/>
髙祖配五天帝太宗配五人帝太尉長孫無忌等與禮<lb/>
官議以謂自三代以來歴漢魏晉宋無父子同配於明<lb/>
堂者祭法曰周人禘嚳而郊稷祖文王而宗武王鄭𤣥<lb/>
以祖宗合為一祭謂祭五帝五神于明堂以文武共配<lb/>
而王肅駁曰古者祖功宗德自是不毀之名非謂配食<lb/>
于明堂春秋傳曰禘郊祖宗報五者國之典祀也以此<lb/>
知祖宗非一祭于是以髙祖配于圜丘太宗配于明堂<lb/>
<pb n="8b"/>
　　　　蕙田案自晉宋以後諸人議配帝唯此為的<lb/>
　　　　當駁鄭氏極是<lb/>
通典永徽二年太尉長孫無忌等奏議曰據祠令及新<lb/>
禮並用鄭𤣥六天之義圜丘祀昊天上帝南郊祀太微<lb/>
感帝明堂祭太微五天帝臣等謹案鄭𤣥此義唯據緯<lb/>
書所說六天皆為星象而昊天上帝不屬穹蒼故注月<lb/>
令及周官皆謂圜丘所祭昊天上帝為北辰星曜魄寶<lb/>
又說孝經郊祀后稷以配天明堂嚴父配天皆為太微<lb/>
<pb n="9a"/>
五帝考其所說舛謬特深按易云日月麗乎天百穀草<lb/>
木麗乎土又云在天成象在地成形足以明辰象非天<lb/>
草木非地毛詩傳云元氣昊大則稱昊天逺視蒼蒼則<lb/>
稱蒼天此則天以蒼昊為體不入星辰之例且天地各<lb/>
一是為兩儀天尚無二焉得有六是以王肅羣儒咸駁<lb/>
此義又檢太史圜丘圖昊天上帝座外別有北辰座與<lb/>
鄭義不同得太史令李淳風等狀稱昊天上帝圖位自<lb/>
在壇上北辰自在第二等與北斗並列為星官内座之<lb/>
<pb n="9b"/>
首不同鄭𤣥據緯之說此乃羲和所掌觀象制圖推步<lb/>
有恒相緣不謬又案史記天官書等太微宮有五帝者<lb/>
自是五精之神五星所奉以其是人主之象故况之曰<lb/>
帝亦如房星為天王之象豈是天乎周禮云兆五帝於<lb/>
四郊又云祀五帝則掌百官之誓戒唯稱五帝皆不言<lb/>
天此自太微之神本非穹昊之祭又孝經唯云郊祀后<lb/>
稷別無圜丘之文王肅等以為郊即圜丘圜丘即郊猶<lb/>
王城京師異名同實符合經典其義甚明而今從鄭之<lb/>
<pb n="10a"/>
說分為兩祭圜丘之外別有南郊違棄正經理深未允<lb/>
且檢吏部式唯有南郊陪位更不別載圜丘式文既遵<lb/>
王肅祀令仍行鄭義令式相乖理宜改革又孝經云嚴<lb/>
父莫大於配天下文即云周公宗祀文王於明堂以配<lb/>
上帝則是明堂所祀正在配天而以為但祭星官反違<lb/>
明義詔從無忌等議存祀太微五帝于南郊廢鄭𤣥六<lb/>
天之義<lb/>
　　　　蕙田案五帝非天郊丘非二所議眞如撥雲<lb/>
<pb n="10b"/>
　　　　霧也舊唐書志以此列顯慶二年上議之人<lb/>
　　　　亦作許敬宗等未知孰是然祁公去髙宗時<lb/>
　　　　較近今姑從杜<lb/>
禮部尚書許敬宗等又奏稱於新禮祭畢收取玉帛牲<lb/>
體置於柴上然後燔柴燔壇又在神壇之左臣等謹案<lb/>
祭祀之禮必先降神周人尚臭祭天則燔柴祭地則瘞<lb/>
血祭宗廟則焫蕭灌鬯皆貴氣臭用以降神禮經明白<lb/>
義釋甚詳燔柴在祭初禮無所惑是以三禮義宗等並<lb/>
<pb n="11a"/>
云祭天以燔柴為始然後行正祭祭地以瘞血為先然<lb/>
後行正祭又禮說晉太常賀循上言積柴舊在壇南燎<lb/>
祭天之牲用犢左胖漢儀用頭今郊天用脇之九介太<lb/>
宰令奉牲脅太祝令奉珪瓚俱奠燔薪之上即晉代故<lb/>
事亦無祭末之文唯周魏以降妄為損益約告廟之幣<lb/>
事畢瘞埋因改燔柴將為祭末事無典實禮闕降神又<lb/>
燔柴正祭牲玉皆別蒼璧蒼犢之流柴之所用四珪騂<lb/>
犢之屬祝之所須故郊天之有四珪猶廟之有珪瓚是<lb/>
<pb n="11b"/>
以周官典瑞文義相因並事畢收藏不在燔柴之例今<lb/>
新禮引同蒼璧不顧珪瓚遂亦俱燔義既有乖理難因<lb/>
襲詔從之<lb/>
　　　　蕙田案祭畢燔柴牲玉同燎非禮違經至是<lb/>
　　　　乃革<lb/>
舊唐書禮儀志敬宗等又議籩豆之數曰案今光禄式<lb/>
祭天地日月岳鎮海瀆先蠶等籩豆各四祭宗廟籩豆<lb/>
各十二祭社稷先農等籩豆各九祭風師雨師籩豆各<lb/>
<pb n="12a"/>
二尋此式文事深乖謬社稷多於天地似不貴多風雨<lb/>
少於日月又不貴少且先農先蠶俱為中祭或六或四<lb/>
理不可通又先農之神尊於釋奠籩豆之數先農乃少<lb/>
理既差舛難以因循謹案禮記郊特牲云籩豆之薦水<lb/>
土之品不敢用䙝味而貴多品所以交於神明之義也<lb/>
此即祭祀籩豆以多為貴宗廟之數不可踰郊今請大<lb/>
祀同為十二中祀同為十小祀同為八釋奠準中祀自<lb/>
餘從座並請依舊式詔並可之遂附于禮令<lb/>
<pb n="12b"/>
唐書髙宗本紀總章元年十二月丁卯有事于南郊<lb/>
　　　　蕙田案此郊舊書不載疑刻本脫　又案通<lb/>
　　　　考作十一月疑誤<lb/>
　舊唐書髙宗本紀咸亨四年十一月丙寅上製樂章<lb/>
　有上元二儀三才四時五行六律七政八風九宮十<lb/>
　洲得一慶雲之曲詔有司諸大祠享即奏之<lb/>
　上元三年十一月丁卯勅新造上元舞圜丘方澤享<lb/>
　太廟用之餘祭則停<lb/>
<pb n="13a"/>
　唐書韋萬石傳上元中遷太常少卿當時郊廟燕會<lb/>
　樂曲皆萬石與太史令姚元辯增損之<lb/>
舊唐書禮儀志乾封初髙宗東封迴又詔依舊祀感帝<lb/>
及神州司禮少常伯郝處俊等奏曰顯慶新禮廢感帝<lb/>
之祀改為祈穀昊天上帝以髙祖太武皇帝配檢舊禮<lb/>
感帝以世祖元皇帝配今既奉勅依舊復祈穀為感帝<lb/>
以髙祖太武皇帝配神州又髙祖依新禮見配圓丘昊<lb/>
天上帝及方丘皇地祇若更配感帝神州便恐有乖古<lb/>
<pb n="13b"/>
禮案禮記祭法云有虞氏禘黄帝而郊嚳夏后氏亦禘<lb/>
黄帝而郊鯀殷人禘嚳而郊㝠周人禘嚳而郊稷鄭𤣥<lb/>
注云禘謂祭上帝於南郊又案三禮義宗云夏正郊天<lb/>
者王者各祭所出帝於南郊即大傳所謂王者禘其祖<lb/>
之所自出以其祖配之是也此則禘須逺祖郊須始祖<lb/>
今若禘郊同用一祖恐於典禮無據<lb/>
乾封二年十二月詔曰昔周京道喪秦室政乖禮樂淪<lb/>
亡經典殘滅遂使漢朝博士空說六宗之文晉代鴻儒<lb/>
<pb n="14a"/>
爭成七祀之義或同昊天於五帝或分感帝於五行自<lb/>
兹遞相祖述紛紜莫定自今以後祭圜丘五方明堂感<lb/>
帝神州髙祖太武皇帝太宗文武皇帝配仍總祭昊天<lb/>
上帝及五帝於明堂<lb/>
唐書禮樂志則天垂拱元年詔有司議卒用元萬頃范<lb/>
履冰之說郊丘諸祠以髙祖太宗髙宗並配<lb/>
沈伯儀傳垂拱元年成均助教孔𤣥義奏嚴父莫大配<lb/>
天天於萬物為最大推父偶天孝之大尊之極也易稱<lb/>
<pb n="14b"/>
先王作樂崇德殷薦之上帝以配祖考上帝天也昊天<lb/>
之祭宜祖考並配請以太宗髙宗配上帝於圜丘神堯<lb/>
皇帝配感帝南郊祭法祖文王宗武王祖始也宗尊也<lb/>
一名而有二義經稱宗祀文王文王當祖而云宗包武<lb/>
王以言也知明堂以祖考配與二經合伯儀曰有虞氏<lb/>
禘黄帝而郊嚳祖顓頊而宗堯夏后氏禘黄帝而郊鯀<lb/>
祖顓頊而宗禹殷人禘嚳而郊冥祖契而宗湯周人禘<lb/>
嚳而郊稷祖文王而宗武王鄭𤣥曰禘郊祖宗皆配食<lb/>
<pb n="15a"/>
也祭昊天圜丘曰禘祭上帝南郊曰郊祭五帝五神明<lb/>
堂曰祖宗此為最詳虞夏退顓頊郊嚳殷捨契郊冥去<lb/>
取違舛唯周得禮之序至明堂始兩配焉文王上配五<lb/>
帝武王下配五神別父子也經曰嚴父莫太於配天又<lb/>
曰宗祀文王於明堂以配上帝不言嚴武王以配天則<lb/>
武王雖在明堂未齊於配雖同祭而終為一主也緯曰<lb/>
后稷為天地主文王為五帝宗若一神而兩祭之則薦<lb/>
獻數瀆此神無二主也貞觀永徽禮實專配由顯慶後<lb/>
<pb n="15b"/>
始兼尊焉今請以髙祖配圜丘方澤太宗配南北郊髙<lb/>
宗配五天帝鳳閣舍人元萬頃范履冰等議今禮昊天<lb/>
上帝等五祀咸奉髙祖太宗兼配以申孝也詩昊天章<lb/>
二后受之易薦上帝配祖考有兼配義髙祖太宗既先<lb/>
配五祀當如舊請奉髙宗歴配焉自是郊丘三帝並配<lb/>
云<lb/>
　文獻通考馬氏曰並配之制始於唐自鄭康成有六<lb/>
　天之說魏晉以來多遵用之以為曜魄寶亦天也感<lb/>
<pb n="16a"/>
　生帝亦天也均之為天則配天之祖其尊一也至唐<lb/>
　人始以為曜魄寶五帝皆星象之屬當從祀南郊而<lb/>
　不當以事天之禮事之善矣然感帝之祠既罷旋復<lb/>
　雖復其祠而以為有天帝之分尊卑之別遂於郊與<lb/>
　明堂所配之祖不無厚薄之疑乃至每祭並配而後<lb/>
　得為嚴父之禮然則周公亦豈厚於后稷而薄於文<lb/>
　王乎則曷若一遵初議若郊若明堂皆專祀昊天各<lb/>
　以一祖配之於禮意人情為兩得乎<lb/>
<pb n="16b"/>
通典永昌元年九月勅天無二稱帝是通名承前諸儒<lb/>
互生同異乃以五方之帝亦謂為天假有經傳互文終<lb/>
是名實未當稱號不別尊卑相渾自今郊祀之禮唯昊<lb/>
天上帝稱天自餘五帝皆稱帝<lb/>
舊唐書則天皇后本紀證聖元年九月親祀南郊加尊<lb/>
號改元天冊萬歲<lb/>
禮儀志則天革命天冊萬歲元年加號為天冊金輪大<lb/>
聖皇帝親享南郊合祭天地以武氏始祖周文王追尊<lb/>
<pb n="17a"/>
為始祖文皇帝后父應國公為無上孝明髙皇帝以二<lb/>
祖同配如乾封之禮<lb/>
唐書禮樂志古者祭天于圜丘在國之南祭地于澤中<lb/>
之方丘在國之北所以順隂陽因髙下而事天地以其<lb/>
類也其方位既別而其燎壇瘞坎樂舞變數亦皆不同<lb/>
而後世有合祭之文則天天冊萬歲元年親享南郊始<lb/>
合祭天地<lb/>
舊唐書則天皇后本紀長安二年十一月戊子親享南郊<lb/>
<pb n="17b"/>
大赦天下<lb/>
通典長安二年九月勅祠明堂圜丘神座並令著牀便<lb/>
為恒式<lb/>
舊唐書音樂志則天大聖皇后大享昊天樂章十二首<lb/>
<hi>御撰</hi>
　太隂凝至化貞耀蘊軒儀德邁娥臺敞仁髙姒幄披<lb/>
　捫天遂啟極夢日乃昇曦<lb/>
　瞻紫極望𤣥穹翹至懇罄深衷聽雖逺誠必通垂厚<lb/>
<pb n="18a"/>
　澤降雲宮<lb/>
　乾儀混成冲邃天道下濟髙明闓陽晨披紫闕太一<lb/>
　曉降黄庭圜壇敢申昭報方璧冀展䖍情丹襟式敷<lb/>
　衷懇𤣥鑒庶察微誠<lb/>
　巍巍叡業廣赫赫聖基隆菲徳承先顧禎符萃眇躬<lb/>
　銘開武巖側圖薦洛川中微誠詎幽感景物忽昭融<lb/>
　有懐慙紫極無以謝𤣥穹<lb/>
　朝壇霧巻曙嶺烟沈爰設筐幣式表誠心筵輝麗璧<lb/>
<pb n="18b"/>
　樂暢和音仰唯靈鑒俯察翹襟<lb/>
　昭昭上帝穆穆下臨禮崇備物樂奏鏘金蘭羞委薦<lb/>
　桂醑盈斟敢希明徳聿罄莊心<lb/>
　鐏浮九醞禮備三周陳誠菲奠契福神猷<lb/>
　奠璧郊壇昭大禮鏘金拊石表䖍誠始奏承雲娛帝<lb/>
　賞復歌調露暢韶音<lb/>
　荷恩承顧託執契恭臨撫廟略靜邊荒天兵曜神武<lb/>
　有截資先化無為遵舊矩禎符降昊穹大業光寰宇<lb/>
<pb n="19a"/>
　肅肅祀典邕邕禮秩三獻已周九成斯畢爰撤其俎<lb/>
　載遷其實或昇或降唯誠唯質<lb/>
　禮終肆類樂闋九成仰唯明德敢薦非馨顧慙菲奠<lb/>
　久駐雲軿瞻荷靈澤悚戀兼盈<lb/>
　式乾路關天扉迴日馭動雲衣登金闕入紫微望仙<lb/>
　駕仰恩徽<lb/>
中宗本紀景龍三年十一月乙丑親祀南郊皇后登壇<lb/>
亞獻左僕射舒國公韋巨源為終獻<lb/>
<pb n="19b"/>
　蘇瓖傳將拜南郊國子祭酒祝欽明希庶人㫖建議<lb/>
　請皇后為亞獻安樂公主為終獻瓌深非其議嘗于<lb/>
　御前面折欽明帝雖悟竟從欽明所奏<lb/>
　禇无量傳中宗將親祀南郊詔禮官學士修定儀注<lb/>
　國子祭酒祝欽明司業郭山惲皆希㫖請以皇后為<lb/>
　亞獻无量獨與太常博士唐紹蔣欽緒固爭以為不<lb/>
　可旡量建議曰夫郊祀者明皇之盛事國家之大禮<lb/>
　行其禮者不可以臆斷不可以情求皆上順天心下<lb/>
<pb n="20a"/>
　符人事欽若稽古率由舊章然後可以交神明可以<lb/>
　膺福祐然禮文雖衆莫如周禮周禮者周公致太平<lb/>
　之書先聖極由衷之典法天地而行教化辨方位而<lb/>
　叙人倫其義可以幽贊神明其文可以經緯邦國備<lb/>
　物致用其可忽乎至如冬至圜丘祭中最大皇后内<lb/>
　主禮位甚尊若合郊天助祭則當具著禮典今編檢<lb/>
　周官無此儀制蓋由祭天南郊不以地配唯以始祖<lb/>
　為主不以祖妣配天故唯皇帝親行其禮皇后不合<lb/>
<pb n="20b"/>
　預也謹案大宗伯職云若王不祭祀則攝位注云王<lb/>
　有故代行其祭祀下文云凡大祭祀王后不與則攝<lb/>
　而薦豆籩徹若皇后合助祭承此下文即當云若不<lb/>
　祭祀則攝而薦豆籩今於文上更起凡則是別生餘<lb/>
　事夫事與上異則别起凡凡者生上起下之名不專<lb/>
　繫於本軄周禮一部之内此例極多備在文中不可<lb/>
　具錄又王后助祭親薦豆籩而不徹案九嬪職云凡<lb/>
　祭贊后薦徹豆籩注云后進之而不徹則知中徹者<lb/>
<pb n="21a"/>
　為宗伯生文若宗伯攝祭則宗伯親徹不別使人又<lb/>
　案外宗掌宗廟之祀王后不與則贊宗伯此一文與<lb/>
　上相證何以明之案外宗唯掌宗廟祭祀不掌郊天<lb/>
　足明此文是宗廟祭也案王后行事總在内宰職中<lb/>
　檢其職文唯云大祭祀后祼獻則贊瑤爵亦如之鄭<lb/>
　注云謂祭宗廟也注所以知者以文云祼獻祭天無<lb/>
　祼以此得知又祭天之器則用陶匏亦無瑤爵注以<lb/>
　此得知是宗廟也又内司服掌王后六服無祭天之<lb/>
<pb n="21b"/>
　服而巾車職掌王后之五輅亦無后祭天之輅祭天<lb/>
　七獻無后亞獻以此諸文參之故知后不合助祭天<lb/>
　也唯漢書郊祀志則有天地合祭皇后預享之事此<lb/>
　則西漢末代强臣擅朝悖亂彛倫黷神諂祭不經之<lb/>
　典事涉誣神故易傳曰誣神者殃及三代太誓曰正<lb/>
　稽古立功立事可以永年承天之大律斯史策之良<lb/>
　誡豈可不知今南郊禮儀事不稽古忝守經術不敢<lb/>
　黙然請旁詢碩儒俯摭舊典採曲臺之故事行圓丘<lb/>
<pb n="22a"/>
　之正儀使聖朝叶昭曠之塗天下知文物之盛豈不<lb/>
　幸甚時左僕射韋巨源等阿㫖叶同欽明之議竟不<lb/>
　從无量所奏<lb/>
　蔣欽緒傳中宗始親郊國子祭酒祝欽明建言皇后<lb/>
　應亞獻欲以媚韋氏天子疑之詔禮官議衆曲意阿<lb/>
　徇欽緒獨抗言不可諸儒壯其節<lb/>
　祝欽明傳入為國子祭酒景龍三年中宗將親祀南<lb/>
　郊欽明與國子司業郭山惲二人奏言皇后亦合助<lb/>
<pb n="22b"/>
　祭遂建議曰謹案周禮天神曰祀地祇曰祭宗廟曰<lb/>
　享大宗伯職曰祀大神祭大祇享大鬼理其大禮若<lb/>
　王有故不預則攝位凡大祭祀王后不預則設而薦<lb/>
　豆籩徹又追師職掌王后之首服以待祭祀又内司<lb/>
　服職掌王后之六服凡祭祀供后之衣服又九嬪職<lb/>
　大祭祀后祼獻則贊瑤爵亦如之據此諸文即皇后<lb/>
　合助皇帝祀天神祭地祇明矣故鄭𤣥注内司服云<lb/>
　闕狄皇后助王祭羣小祀之服然則小祀尚助王祭<lb/>
<pb n="23a"/>
　中大推理可知闕狄之上猶有兩服第一褘衣第二<lb/>
　搖狄第三闕狄此三狄皆助祭之服闕狄即助祭小<lb/>
　祀即知搖狄助祭中祀褘衣助祭大祀鄭舉一隅故<lb/>
　不委說唯祭宗廟周禮王有兩服先王衮冕先公鷩<lb/>
　冕鄭𤣥因此以后助祭宗廟亦分兩服云褘衣助祭<lb/>
　先王搖狄助祭先公不言助祭天地社稷自宜三隅<lb/>
　而反且周禮正文凡祭王后不預既不專言宗廟即<lb/>
　知兼祀天地故云凡也又春秋外傳云禘郊之事天<lb/>
<pb n="23b"/>
　子親射其牲王后親舂其粢故代婦職但云詔王后<lb/>
　之禮事不主言宗廟也若專主宗廟者則内宗外宗<lb/>
　職皆言掌宗廟之祭祀此皆禮文分明不合疑惑舊<lb/>
　說以天子父天母地兄日姊月所以祀天于南郊祭<lb/>
　地于北郊朝日于東門之外以昭事神訓人事君必<lb/>
　躬親以禮文有故然後使攝此其義也禮記祭統曰<lb/>
　夫祭也者必夫婦親之所以備内外之官也官備則<lb/>
　具備又哀公問於孔子曰冕而親迎不已重乎孔子<lb/>
<pb n="24a"/>
　愀然作色而對曰合二姓之好以繼先聖之後以為<lb/>
　天地宗廟社稷之主君何謂已重焉又漢書郊祀志<lb/>
　云天地合祭先祖配天先妣配地天地合精夫婦判<lb/>
　合祭天南郊則以地配一體之義也據此諸文即知<lb/>
　皇后合助祭望請別修助祭儀注同進帝頗以為疑<lb/>
　召禮官親問之太常博士唐紹蔣欽緒對曰皇后南<lb/>
　郊助祭於禮不合但欽明所執是祭宗廟禮非祭天<lb/>
　地禮謹案魏晉宋及齊梁周隋等歴代史籍至於郊<lb/>
<pb n="24b"/>
　天祀地並無皇后助祭之事帝令宰相取兩家狀對<lb/>
　定欽緒與唐紹及太常博士彭景直又奏議曰周禮<lb/>
　凡言祭祀享三者皆祭之互名本無定義何以明之<lb/>
　案周禮典瑞職云兩珪有邸以祀地則祭地亦稱祀<lb/>
　也又司筵云設祀先王之胙席則祭宗廟亦稱祀也<lb/>
　又内宗職云掌宗廟之祭祀此又非獨天稱祀地稱<lb/>
　祭也又案禮記云唯聖為能享帝此即祀天帝亦言<lb/>
　享也又案孝經云春秋祭祀以時思之此即宗廟亦<lb/>
<pb n="25a"/>
　言祭祀也經典此文不可備數據此則欽明所執天<lb/>
　曰祀地曰祭廟曰享未得為定明矣又周禮凡言大<lb/>
　祭祀者祭天地宗廟之總名不獨天地為大祭也何<lb/>
　以明之案鬱人職云大祭祀與量人授舉斚之卒爵<lb/>
　尸與斚皆宗廟之事則宗廟亦稱大祭祀又欽明狀<lb/>
　引九嬪職大祭祀后祼獻則贊瑤爵據祭天無祼亦<lb/>
　無瑤爵此乃宗廟稱大祭祀之明文欽明所執大祭<lb/>
　祀即為祭天地未得為定明矣又周禮大宗伯職云<lb/>
<pb n="25b"/>
　凡大祭祀王后有故不預則攝而薦豆籩徹欽明唯<lb/>
　執此文以為王后有祭天地之禮欽緒等據此乃是<lb/>
　王后薦宗廟之禮非祭天地之事何以明之案此文<lb/>
　凡祀大神祭大祇享大鬼帥執事而卜日宿視滌濯<lb/>
　涖玉鬯省牲鑊奉玉齍制大號理其大禮制相王之<lb/>
　大禮若王不與祭祀則攝位此已上一凡直是王兼<lb/>
　祭天地宗廟之事故通言大神大祇大鬼之祭也已<lb/>
　下文云凡大祭祀王后不與則攝而薦豆籩徹此一<lb/>
<pb n="26a"/>
　凡直是王后祭廟之事故唯言大祭祀也若云王后<lb/>
　助祭天地不應重起凡大祭祀之文也為嫌王后有<lb/>
　祭天地之疑故重起後凡以別之耳王后祭廟自是<lb/>
　大祭祀何故取上凡相王之禮以混下凡王后祭宗<lb/>
　廟之文此是本經科段明白又案周禮外宗掌宗廟<lb/>
　之祭祀佐王后薦玉豆凡后之獻亦如之王后有故<lb/>
　不預則宗伯攝而薦豆籩外宗無佐祭天地之禮但<lb/>
　天地尚質宗廟尚文玉豆宗廟之器初非祭天所設<lb/>
<pb n="26b"/>
　請問欽明若王后助祭天地在周禮使何人贊佐若<lb/>
　宗伯攝后薦豆祭天又合何人贊佐並請明徵禮文<lb/>
　即知攝薦是宗廟之禮明矣案周禮司服云王祀昊<lb/>
　天上帝則服大裘而冕享先王則衮冕内司服掌王<lb/>
　后祭服無王后祭天之服案三禮義宗明王后六服<lb/>
　謂褘衣搖翟闕翟鞠衣展衣褖衣褘衣從王祭先王<lb/>
　則服之搖翟祭先公及饗諸侯則服之鞠衣以採桑<lb/>
　則服之展衣以禮見王及見賓客則服之褖衣燕居<lb/>
<pb n="27a"/>
　服之王后無助祭於天地之服但自先王以下又三<lb/>
　禮義宗明三夫人之服云后不助祭天地五岳故無<lb/>
　助天地四望之服案此則王后無祭天之服明矣三<lb/>
　禮義宗明王后五輅謂重翟厭翟安車翟車輦車也<lb/>
　重翟者后從王祭先王先公所乗也厭翟者后從王<lb/>
　饗諸侯所乘也安車者后宮中朝夕見於王所乘也<lb/>
　翟車者后求桑所乘也輦車者后遊宴所乘也案此<lb/>
　則王后無祭天之車明矣又禮記郊特牲義贊云祭<lb/>
<pb n="27b"/>
　天無祼鄭𤣥注云唯人道宗廟有祼天地大神至尊<lb/>
　不祼圜丘之祭與宗廟不同朝踐王酌泛齊以獻是<lb/>
　一獻后無祭天之事大宗伯次酌醴齊以獻是為二<lb/>
　獻案此則祭圜丘大宗伯次王為獻非攝王后之事<lb/>
　欽明等所執王后有故不預則宗伯攝薦豆籩更明<lb/>
　攝王后宗廟之薦非攝天地之祀明矣欽明建議引<lb/>
　禮記祭統曰夫祭也者必夫婦親之案此是王與后<lb/>
　祭宗廟之禮非關祀天地之義案漢魏晉宋後魏齊<lb/>
<pb n="28a"/>
　梁周陳隋等歴代史籍興王令主郊天祀地代有其<lb/>
　禮史不闕書並不見往代皇后助祭之事又髙祖神<lb/>
　堯皇帝太宗文武聖皇帝南郊祀天無皇后助祭處<lb/>
　髙宗天皇大帝永徽二年十一月辛酉親有事于南<lb/>
　郊又總章元年十二月丁夘親拜南郊亦並無皇后<lb/>
　助祭處又案大唐禮亦無皇后助祭南郊之禮欽緒<lb/>
　等幸忝禮官親承聖問竭盡聞見不敢依隨伏以主<lb/>
　上稽古志遵舊典所議助祭實無明文時尚書左僕<lb/>
<pb n="28b"/>
　射韋巨源又希㫖協同欽明之議上納其言竟以后<lb/>
　為亞獻仍補大臣李嶠等女為齋娘以執籩豆及禮<lb/>
　畢特詔齋娘有夫壻者咸為改官景雲初侍御史倪<lb/>
　若水劾奏欽明及郭山惲曰欽明等本是腐儒素無<lb/>
　操行崇班列爵實為叨忝而涓塵莫効諂佞為能遂<lb/>
　使曲臺之禮圜丘之制百王故事一朝墜失所謂亂<lb/>
　常改作希㫖病君人之不才遂至於此今聖朝馭歴<lb/>
　賢良入用唯兹小人猶在朝列臣請並從黜放以肅<lb/>
<pb n="29a"/>
　周行於是左授欽明饒州刺史<lb/>
　唐書祝欽明傳欽明與國子司業郭山惲隂迎韋后<lb/>
　意謬立議帝雖不睿猶疑之召禮官質問時左僕射<lb/>
　韋巨源助后掎掣帝奪政事即傅欽明議帝果用其<lb/>
　言以皇后為亞獻<lb/>
　通典欽明又請以安樂公主為終獻唐紹蔣欽緒固<lb/>
　爭乃止<lb/>
　　　　蕙田案皇后助祭南郊固非典禮然其端起<lb/>
<pb n="29b"/>
　　　　于合祭也天地既已同牢夫婦何妨並薦殉<lb/>
　　　　葬之禍由于作俑信然唐紹蔣欽緒奮然爭<lb/>
　　　　之考証確實辨駁明暢洵為快矣然卒不行<lb/>
　　　　邪見之難黜如是欽明諂媚究歸黜放宜哉<lb/>
舊唐書音樂志景龍三年中宗親祀昊天上帝樂章十<lb/>
首<lb/>
　降神用豫和　天之歴數歸睿唐顧唯菲德欽昊蒼<lb/>
　選吉日兮表殷薦冀神鑒兮降闓陽<lb/>
<pb n="30a"/>
　皇帝行用太和<hi>圜鐘宮</hi>　恭臨寶位肅奉瑤圖恒思解<lb/>
　網每軫泣辜德慙巢燧化劣唐虞期我良弼式贊嘉<lb/>
　謨<lb/>
　告謝<hi>圜鐘宮</hi>　得一流元澤通三御紫宸逺叶千齡運<lb/>
　遐銷九域塵絶瑞駢闐集殊祥絡繹臻年登慶西畝<lb/>
　稔歲賀盈囷<lb/>
　登歌用肅和<hi>無射均之林鐘羽</hi>　悠哉廣覆大矣曲成九元<lb/>
　著象七曜甄明珪璧是奠醞酎斯盈作樂崇德爰暢<lb/>
<pb n="30b"/>
　咸英<lb/>
　迎俎用雍和<hi>圜鐘均之黄鐘羽</hi>　郊壇展敬嚴配因心孤竹<lb/>
　簫管空桑瑟琴肅穆大禮鏗鏘八音恭惟上帝希降<lb/>
　靈歆<lb/>
　酌獻用福和<hi>圜鐘宮</hi>　九成爰奏三獻式陳欽承景福<lb/>
　恭託明禋<lb/>
　中宮助祭昇壇用<hi>函鐘宮</hi>　坤元光至德柔訓闡皇風<lb/>
　芣苡芳聲逺螽斯美化隆叡範超千載嘉猷備六宮<lb/>
<pb n="31a"/>
　肅恭陪盛典欽若薦禋宗<lb/>
　亞獻用<hi>函鐘宮</hi>　三靈降饗三后配神䖍敷藻奠敬展<lb/>
　郊禋<lb/>
　送文舞出迎武舞入用舒和<hi>圜鐘均之中呂商</hi>　已陳粢盛<lb/>
　敷嚴祀更奏笙鏞協雅聲琁圖寶歴欣寧謐宴俗淳<lb/>
　風樂太平<lb/>
　武舞作用凱安<hi>圜鐘均之無射徵</hi>　堂堂聖祖興赫赫昌基<lb/>
　泰戎車盟津偃玉帛塗山會舜日啟祥輝堯雲卷征<lb/>
<pb n="31b"/>
　斾風猷被有截聲教覃無外<lb/>
通典景雲元年十一月十三日乙丑冬至祀圜丘時隂<lb/>
陽人盧雅侯藝等奏請促冬至就十二日甲子以為吉<lb/>
會右臺侍御史唐紹奏曰禮所以冬至祭圜丘于南郊<lb/>
夏至祭方澤于北郊者以其日行躔次極於南北之際<lb/>
也日北極當晷度循半日南極當晷度環周是日一陽<lb/>
爻生為天地交際之始故易曰復其見天地之心乎即<lb/>
冬至卦象也一歲之内吉莫大焉甲子但為六旬之首<lb/>
<pb n="32a"/>
一年之内隔月常遇既非大會晷運未周唯總六甲之<lb/>
辰助四時而成歳今欲避圜丘以取甲子是背大吉而<lb/>
就小吉也竟依紹議<lb/>
　　　　蕙田案此郊新舊唐書本紀俱不載馬氏通<lb/>
　　　　考亦不數考舊書志即叙景龍三年之下而<lb/>
　　　　十二甲子十三乙丑與通典合是則當為杜<lb/>
　　　　氏之誤然杜述本朝事何至析一為二姑存<lb/>
　　　　之而闕其疑<lb/>
<pb n="32b"/>
唐書睿宗本紀先天元年正月辛已有事于南郊己丑<lb/>
大赦改元曰太極<hi>舊書作景雲三年</hi>
通典太極元年正月初將有事于南郊時有司議唯祭<lb/>
昊天上帝而不設皇地祇位諫議大夫賈曾上表謹案<lb/>
禮祭法曰有虞氏禘黄帝而郊嚳大傳曰大祭曰禘然<lb/>
則郊之與廟俱有禘名禘廟則祖宗之主俱合於太祖<lb/>
之廟禘郊則地祇羣望俱合於圜丘以始祖配享皆有<lb/>
事而大祭異於常祀之義三輔故事漢祭圜丘儀上帝<lb/>
<pb n="33a"/>
位正南面后土位亦南面而少東又東觀漢記云光武<lb/>
於洛陽城南為圜壇天地位其上皆南面西上案兩漢<lb/>
時自有后土及北郊祀而此已於圜丘設地位明是禘<lb/>
祭之儀今之南郊正當禘禮固宜合配天地咸秩百神<lb/>
請備設皇地祇并從祀等座則禮得稽古義合緣情時<lb/>
又將親享北郊竟寢曾表<lb/>
　　　　蕙田案此條新舊唐書詳略懸殊唯通典為<lb/>
　　　　適中故存此去彼<lb/>
<pb n="33b"/>
　唐書賈曾傳天子親郊有司議不設皇地祇位曾請<lb/>
　合享天地如古制并從祀等座睿宗詔宰相禮官議<lb/>
　皆如曾請<lb/>
　　　　蕙田案是年正月南郊改元太極五月北郊<lb/>
　　　　又改元延和舊書作景雲三年新書又作先<lb/>
　　　　天元年一年四號自古無之　又案通典言<lb/>
　　　　寢曾表是不合祭也新書此傳言如曾請又<lb/>
　　　　似改為合祭矣然此年五月戊寅有事北郊<lb/>
<pb n="34a"/>
　　　　新書禮樂志又云是時睿宗將祭地于北郊<lb/>
　　　　故曾之議寢據此是賈傳誤也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考巻九<lb/>
</p>
<p>
</p>
  </div>
</body>
</text>
</TEI>
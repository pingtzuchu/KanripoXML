<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百五十</head> <lb/>
    <p>
<pb n="1a"/>
欽定四庫全書<lb/>
　五禮通考卷一百五十<lb/>
　　　　　　　　　　　刑部尚書秦蕙田撰<lb/>
　　嘉禮二十三<lb/>
　　　冠禮三<lb/>
宋史真宗本紀大中祥符八年十二月皇子冠<lb/>
禮志皇子冠前期擇日奏告景靈宮太常設皇子冠席<lb/>
文徳殿東階上稍北東向設褥席陳服於席南東領北<lb/>
<pb n="1b"/>
上九旒冕服七梁進賢冠服折上巾公服七梁冠簪導<lb/>
九旒冕簪導同箱在服南設罍洗酒饌旒冕冠巾及執<lb/>
事者並如皇太子儀其日質明皇帝通天冠絳紗袍御<lb/>
文徳殿皇子自東房出内侍二人夾侍王府官從恭安<lb/>
之樂作即席南向坐樂止掌冠者進折上巾北向跪冠<lb/>
修安之樂作贊冠者進北面跪正冠皇子興内侍跪進<lb/>
服訖樂止掌冠者揖皇子復坐以爵跪祝曰酒醴和㫖<lb/>
籩豆静嘉授爾元服兄弟俱來永言保之降福孔皆皇<lb/>
<pb n="2a"/>
子搢笏跪受爵翼安之樂作飲訖太官令進饌訖再加<lb/>
七梁冠進安之樂作掌冠者進爵祝曰賓贊既成肴核<lb/>
維旅申加厥服禮儀有序允觀爾成承天之祜皇子跪<lb/>
受爵輔安之樂作太官奉饌三加九旒冕廣安之樂作<lb/>
掌冠者進爵祝曰㫖酒嘉栗敢薦令芳三加爾服眉夀<lb/>
無疆永承天休俾熾而昌皇子跪受爵賢安之樂作太<lb/>
官奉饌饌徹皇子降易朝服立横階南北向位掌冠者<lb/>
字之曰嵗日云吉威儀孔時昭告厥字君子攸宜順爾<lb/>
<pb n="2b"/>
成徳永受保之奉勅字某皇子再拜舞蹈又再拜左輔<lb/>
宣勅戒曰好禮樂善服儒講藝蕃我皇室友于兄弟不<lb/>
溢不驕惟以守之皇子再拜進前俛伏跪稱臣雖不敏<lb/>
敢不祗奉俛伏興復位再拜出殿上侍立官並降復位<lb/>
再拜放仗明日百僚東上閤門賀<lb/>
　玉海祥符八年十二月戊寅承天節羣臣上夀是日<lb/>
　皇子慶國公加冠禮輔臣面賀宗室賀於内東門司<lb/>
　天言日煇珥直抱氣戊子集賢校理晏殊上皇子冠<lb/>
<pb n="3a"/>
　禮賦詔奬之辛卯進封夀春郡王制曰辯惠之性言<lb/>
　必有章趨進之容動皆合禮維城之制載協周邦半<lb/>
　楚之封尚尊漢牘<lb/>
政和五禮新儀近制加冠者止加烏紗折上巾不用開<lb/>
寳禮舊儀宗室子若將授官者必先賜袍笏令裹頭而<lb/>
後授命焉<lb/>
　　　　蕙田案此三加三醮也宋開寳通禮如開元<lb/>
　　　　禮<lb/>
<pb n="3b"/>
禮志皇太子冠儀常行於大中祥符之八年徽宗親製<lb/>
冠禮沿革十一卷命禮儀局倣以編次其儀前期奏告<lb/>
天地宗廟社稷諸陵宮觀殿中監設尚舍張設垂拱文<lb/>
徳殿門之内設香案殿下螭陛間又為房於東朶殿大<lb/>
晟展宮架樂於横街南太常設太子冠席東階上東宮<lb/>
官位於後設褥位陳服於席南東領北上逺遊冠簪導<lb/>
衮冕簪導同箱在服南設罍洗阼階東罍在洗東篚在<lb/>
洗西實巾一加勺冪光禄設禮席西階上南面實側尊<lb/>
<pb n="4a"/>
在席南又設饌於席加冪執事者並公服立罍洗酒饌<lb/>
之所九旒冕逺遊冠折上巾各一匴奉禮郎三人執以<lb/>
侍於東階之東西面北上設典儀位於宮架東北贊者<lb/>
二人在南西向禮直官通事舍人太常博士引太子詣<lb/>
朶殿東房皇帝乗輦駐垂拱殿百官起居如月朔視朝<lb/>
儀左輔版奏中嚴外辨符寳郎奉寳先出左輔奏外辦<lb/>
皇帝服通天冠絳紗袍詣文徳殿簾捲大樂正令撞黄<lb/>
鍾之鐘右五鐘皆應殿上鳴鞭皇帝出西閤乗輦協律<lb/>
<pb n="4b"/>
郎俛伏跪舉麾興工鼓柷奏乾安之樂殿上扇合禮直<lb/>
官太常博士引禮儀使導皇帝出降輦即座簾捲扇開<lb/>
鞭鳴樂止爐烟升符寳郎奉寳陳於御座左右禮直官<lb/>
通事舍人太常博士引掌冠贊冠者入門肅安之樂作<lb/>
至位樂止典儀曰再拜在位者皆再拜左輔詣御座前<lb/>
承制降東階詣掌冠者前西向稱有制典儀贊在位官<lb/>
再拜訖宣制曰皇太子冠命卿等行禮掌冠贊冠者再<lb/>
拜訖文臣侍從官宗室武臣節度使以上升殿東西立<lb/>
<pb n="5a"/>
應行禮官詣東階下立東宮官入詣太子東房次禮直<lb/>
官等引太子内侍二人夾侍東宮官後從欽安之樂作<lb/>
即席西向坐樂止引掌冠贊冠以次詣罍洗所樂作搢<lb/>
笏盥帨訖出笏升樂止執折上巾者升掌冠者降一等<lb/>
受之右執項左執前進皇太子席前北向立祝曰咨爾<lb/>
元子肇冠於阼筮日擇賓徳成禮具於萬斯年承天之<lb/>
祜乃跪冠順安之樂作掌冠者興席南北面立後凖此<lb/>
贊冠者進席前北面跪正冠興立於掌冠者之後太子<lb/>
<pb n="5b"/>
興内侍跪進服服訖樂止掌冠者揖太子復坐禮直官<lb/>
等引掌冠者降詣罍洗如上儀贊冠者進席前北向跪<lb/>
脫折上巾置於匴興内侍跪受興置於席執逺遊冠者<lb/>
升掌冠者降二等受之右執項左執前進太子席前北<lb/>
向立祝曰爰即令辰申加元服崇學以讓三善皆得副<lb/>
予一人受天百福乃跪冠懿安之樂作掌冠者興贊冠<lb/>
者進跪簪結紘興太子興内侍跪進服服訖樂止掌冠<lb/>
者揖太子復坐掌冠者降詣罍洗及贊冠者跪脱逺遊<lb/>
<pb n="6a"/>
冠並如上儀執衮冕者升掌冠者降三等受之右執項<lb/>
左執前進太子席前北向立祝曰三加彌尊國本以正<lb/>
無疆惟休有室大競懋昭厥徳保兹永命乃跪冠成安<lb/>
之樂作掌冠者興贊冠者如上儀跪簪結紘内侍進服<lb/>
服訖樂止禮直官等引太子降自東階樂作由西階升<lb/>
即禮席南向坐樂止又引掌冠者詣罍洗樂作盥帨訖<lb/>
升西階樂止贊冠者跪取爵内侍注酒掌冠者受爵跪<lb/>
進太子席前北向立祝曰㫖酒嘉薦有飶其香拜受祭<lb/>
<pb n="6b"/>
之以定爾祥令徳夀豈日進無疆太子搢圭跪受爵正<lb/>
安之樂作飲訖奠爵執珪太官令設饌席前太子搢圭<lb/>
食訖樂止執圭興太官令徹饌爵禮直官等引自西階<lb/>
詣東房易朝服降立横街南北向東宮官復位西向太<lb/>
子初行樂作至位樂止禮直官等引掌冠贊冠者詣前<lb/>
西向掌冠者少進字之曰始生而名為實之賓既冠而<lb/>
字以益厥文永受保之承天之慶奉勅字某太常博士<lb/>
請再拜太子再拜訖搢笏舞蹈再拜奏聖躬萬福又再<lb/>
<pb n="7a"/>
拜左輔承㫖降自東階詣太子前西向宣曰有勅太子<lb/>
再拜宣勅曰事親以孝接下以仁逺佞近義禄賢使能<lb/>
古訓是式大猷是經宣訖太子再拜訖禮直官等引太<lb/>
子前俛伏跪奏稱臣雖不敏敢不祗奉奏訖興復位再<lb/>
拜訖引出殿門樂作出門樂止侍立官並降復位典儀<lb/>
曰拜贊者承傳在位者再拜禮儀使奏禮畢鳴鞭大樂<lb/>
正令撞蕤賓之鐘左五鐘皆應乾安之樂作皇帝降座<lb/>
左輔奏解嚴放仗在位官再拜退太子入内朝見皇后<lb/>
<pb n="7b"/>
如宮中儀迺擇日謁太廟别廟宿齋於本宮質明服逺<lb/>
遊冠朱明衣乗金輅至廟改服衮冕執圭行禮羣臣稱<lb/>
賀皇帝賜酒三行<lb/>
　　　　蕙田案此三加一醴也<lb/>
徽宗本紀政和四年二月癸酉長子桓冠<lb/>
　玉海政和四年二月禮制局定皇長子冠禮十七日<lb/>
　癸酉行禮於文徳殿掌冠以禮部尚書贊冠以鴻臚<lb/>
　卿列黄麾細仗於殿庭<lb/>
<pb n="8a"/>
　鐵圍山叢談冠禮肇於古國初草昧未能行因循至<lb/>
　政和始脩焉是時淵聖皇帝猶未入儲宮初以皇長<lb/>
　子而行冠於是天子御文徳殿百僚在位命官行三<lb/>
　加禮是日方樂作行事而日為之重輪也先是諸王<lb/>
　冠止於宫中行世俗之禮謂之上頭而已繇是而後<lb/>
　天子諸王咸冠於外庭葢自淵聖始<lb/>
政和五禮新儀品官冠子儀<lb/>
　告廟<lb/>
<pb n="8b"/>
將冠主人諏日擇賓告於禰廟無廟者為位於㕔事兩<lb/>
楹之間南面主人公服再拜乃告曰某子某年若干矣<lb/>
卜某甲子冠吉賓某官某贊某官某不泯先君之嗣徼<lb/>
福於我先君實辱臨之以始卒冠事謹告<hi>凡行事如非南向並各因所向陳設以後倣此</hi>前三日主人戒賓賓如主人服出門立西面<lb/>
肅而入賓入門而左主人入門而右賓升東階主人升<lb/>
西階主人再拜賓答拜主人曰某之子某將以某日加<lb/>
冠於其首願吾子終教之賓曰某不敏恐不能共事以<lb/>
<pb n="9a"/>
病吾子敢辭主人曰某猶願吾子終教之也賓曰吾子<lb/>
重有命某敢不從主人再拜賓答拜主人退賓送於門<lb/>
外前一日主人擇賓可使冠子者一人而宿之如戒賓<lb/>
之儀宿曰某將加冠於子某之首願吾子將莅之敢宿<lb/>
賓對曰某敢不夙興宿贊冠者亦如之質明執事者設<lb/>
洗於東階東南水在洗東箱實巾一在洗西陳服於房<lb/>
中東領北上<hi>無房者張帷為之</hi>平冕金鍍鍮石稜角簪青羅素<lb/>
裙蔽膝白綬中單緋白羅大帶金鍍銅華帶緋羅履襪<lb/>
<pb n="9b"/>
<hi>五品以上五旒冕青生色大袖緋羅繡裙蔽膝皂綾銅環餘同平冕服</hi>三梁冠朝服金鍍<lb/>
銀稜角簪銀立筆緋羅大袖白紗中單皂襈白羅方心<lb/>
曲領緋羅蔽膝緋白羅大帶銀褐綬勤台金鍍銅束帶<lb/>
佩方膝練鵲錦綾青絲網鍮石環<hi>五品以上四梁羅金鍍銀稜犀簪束帶銀佩□四盤賜錦綬餘同二梁冠</hi>折上巾公服巾總二梁冠平冕笄組紘<lb/>
實於篚平冕二梁冠折上巾各一箱執以待於西隅南<lb/>
面東上賓升則東面設洗於房中之東水在洗東箱實<lb/>
巾一在洗西質明主人公服立於東階下西面兄弟各<lb/>
<pb n="10a"/>
服其服立於洗東西面北上將冠者立於房中南面賓<lb/>
贊如主人服立於外門之外主人出迎揖先入三揖至<lb/>
於階三遜設主人位於東階上西面賓贊位於西階上<lb/>
東面主人以賓升就位贊冠者盥於洗西升立於房中<lb/>
西面設冠位於主人東北西面將冠者出房南面贊冠<lb/>
者奠巾總於席南端賓揖將冠者即席坐贊冠者坐設<lb/>
巾總賓降主人從降賓辭請勿降主人曰吾子降辱敢<lb/>
不從降賓既盥一揖一遜升主人復初位賓即將冠者<lb/>
<pb n="10b"/>
席前跪正巾興降西階一等執折上巾者升東面授賓<lb/>
賓右手執項左手執前進揖冠者席前東向立祝曰粤<lb/>
惟初冠考禮之稱正爾容體順爾辭令盡革童心永膺<lb/>
大慶乃跪冠興復位贊冠者跪正折上巾冠者興賓揖<lb/>
冠者適房服<hi>折上巾服</hi>出房南面立賓主俱興賓揖冠者即<lb/>
席坐贊冠者跪脫折上巾設笄賓降主人從降辭對如<lb/>
初賓既盥揖遜賓即冠者席前跪正巾興復西階二等<lb/>
執二梁冠者升東面授賓賓右手執項左手執前進冠<lb/>
<pb n="11a"/>
者席前東向立祝曰載契我龜載加爾服爾既順序毋<lb/>
曰欲速自天申之申以百福乃跪冠興復位贊冠者卒<lb/>
紘冠者興賓揖冠者適房服<hi>二梁冠服</hi>出房南面立賓主俱<lb/>
興賓揖冠者即席坐贊冠者跪脫二梁冠設笄賓降主<lb/>
人從降辭對如初賓既盥揖遜升賓即冠者席前跪正<lb/>
巾興降西階三等執平冕者升東面授賓賓右手執項<lb/>
左手執前進冠者席前東向立祝曰授時之吉迎天之<lb/>
休抗以髙明掖其進修三加彌尊百禄是遒乃跪冠興<lb/>
<pb n="11b"/>
復位贊冠者卒紘冠者興賓揖冠者適房服<hi>平冕服</hi>出房<lb/>
南面立賓主俱興執事者徹折上巾二梁冠席於房執<lb/>
事者布席於西階上南面設酒饌如常儀執事者盥手<lb/>
洗爵於房中贊冠者以酒注於爵賓揖冠者即席西南<lb/>
面立賓受爵進席前北向立祝曰㫖酒既嘉載肴斯阜<lb/>
既曰克家亦惟繼祖孝友慈祥受天之祐冠者席西拜<lb/>
受爵賓東面答拜贊冠者薦饌贊冠者即座坐飲食訖<lb/>
降席再拜賓答拜易服拜父父為起入拜母母為起賓<lb/>
<pb n="12a"/>
降當西序東面主人降當東序西面立冠者出立于西<lb/>
階東南面賓少進字之曰卜筮云吉禮儀孔明爰字爾<lb/>
徳嘉爾有成伊何曰伯某甫<hi>仲叔季惟其所當</hi>冠者曰某雖不<lb/>
敏敢不祗奉賓出主人西面請賓曰吾子辱執事請禮<lb/>
從者賓曰某既得將事敢辭主人曰敢固以請賓曰某<lb/>
辭不得命敢不從賓就次如别儀冠者廟見及見諸父<lb/>
諸兄姑姊如常儀<hi>若以巾帽折上巾為三加者聴</hi>冠訖主人釋服改席<lb/>
賓與贊冠者如主人服出次立于門西東面主人出門<lb/>
<pb n="12b"/>
東西面主人揖賓先入賓及贊冠者從之至階揖遜升<lb/>
各即席衆賓皆與執事者奉幣酬賓㑹訖賓主俱興主<lb/>
人再拜賓答拜賓出主人送於門外<hi>孤子冠即諸父諸兄為主如上儀品官子孫三舍生冠依品官儀</hi>
庶人子冠儀將冠主人諏日擇賓告于禰為位於㕔事<lb/>
南面主人北面再拜乃告曰某子某年若干矣卜以某<lb/>
甲子冠吉乃速賓某以始卒冠事庶幾臨之謹告<hi>凡㕔事如非南向並各因所向陳設</hi>前期主人戒賓曰某日將冠於子某首願<lb/>
<pb n="13a"/>
吾子莅之賓許諾其日夙興張帷為房於㕔事之東陳<lb/>
服其中東領北上酒饌在服北帽一折上巾一陳於西<lb/>
階之西為賓主位如常儀為冠者席於主人東少北西<lb/>
向將冠者待於房中賓至主人出迎揖而入坐定冠者<lb/>
出自房執事者曰請行事主人曰敢勞吾子賓揖將冠<lb/>
者即席坐執帽者升賓降受之進冠者席前東向立祝<lb/>
曰令月吉日始加首服棄爾幼志茂爾成徳俾夀而臧<lb/>
以介多福乃跪加帽興復位賓揖冠者適房易服出即<lb/>
<pb n="13b"/>
冠席復坐賓跪脱帽執折上巾者升賓降受之進冠者<lb/>
席前東向立祝曰吉月令辰申加爾服欽爾威儀柔嘉<lb/>
維則夀考不忘以終厥徳乃跪冠興復位賓揖冠者適<lb/>
房執事者徹冠箱冠席入於帷中為醴席於西階南向<lb/>
冠者易服出賓主俱興執事者以酒注於琖賓揖冠者<lb/>
即醴席西向立賓受琖進席前北向立祝曰爾酒既湑<lb/>
爾肴伊旅拜受祭之自求多祜冠者席西拜受賓答拜<lb/>
執事者薦饌於席前冠者坐欽食訖再拜賓答拜冠者<lb/>
<pb n="14a"/>
興離席立於東階之西東南向賓少進字之曰爾服既<lb/>
莊爾儀既備兄弟偕止爰告爾字永保受之令徳是似<lb/>
冠者拜賓答拜冠者廟見如常儀拜父父為起入拜母<lb/>
母為起拜諸父羣從之尊者主人享賓賓出主人送於門<lb/>
外<hi>孤子冠即諸父諸兄為主如上儀戒賓若主人有故所以函書</hi>
　　　　蕙田案宋制庶人二加也<lb/>
　　　　又案政和五禮新儀皆御製禮故宋無皇帝<lb/>
　　　　加元服禮<lb/>
<pb n="14b"/>
司馬氏書儀男子年十二至二十皆可冠必父母無期<lb/>
以上喪始可行之<hi>冠婚皆嘉禮也曾子問冠者至聞齊哀大功之喪冠而不醴未至則廢雜記曰大功之末可以冠子可以嫁子然則大功之初亦不可冠也曽子問有因喪服而冠者恐於今難行</hi>其禮<lb/>
主人盛服<hi>主人謂冠者之祖父父及諸父諸兄凡男子之為家長者皆可也凡盛服有官者具公服靴笏無官者具幞頭鞾襴或衫帶各取其平日所服最盛者</hi>親臨筮日於影堂門外<lb/>
西向<hi>卜筮在誠敬不在著龜或不能曉卜筮之術者止用坏□亦可也其制取大竹根判之或止用兩錢擲於盤以一仰一俯為吉皆仰為平皆俯為凶西向據影堂門南向者言之私家堂室不能一一如此但以前為南後為北左為東右為西</hi>若不吉則更筮他日<hi>凡將筮日先謀得暇可行禮者數日<pb n="15a"/>然後筮取其吉者用之</hi>前期三日筮賓如求日之儀<hi>凡賓當擇朋友賢而有禮者為之亦擇數賓取吉者或不及筮日筮賓則曰擇其可者而已</hi>乃遣人戒賓<hi>士冠禮主人自戒賓宿賓今欲從簡但遣子弟若僮僕致命或使者不能記其辭則為如儀中之辭後云某上一辭為一紙使者以次達之賓答亦然</hi>曰某<hi>主人名也使者不欲斥主/人名即稱官位或云某親</hi>有子某<hi>子名</hi>
將加冠於某之首願吾子之教之也賓答曰某<hi>賓名</hi>不敏<lb/>
恐不能供事以病吾子敢辭<hi>病猶辱也禮辭一辭而許曰敢辭再辭而許曰固辭三辭曰終辭不許也</hi>主人曰某願吾子之終教之也賓對曰吾子<lb/>
重有命某敢不從<hi>凡賓主之辭或不以書傳慮有誤㤀則宜書於笏記無笏者為掌記</hi>前<lb/>
<pb n="15b"/>
一日又遣人宿賓曰某將加冠於某之首吾子將莅之<lb/>
敢宿賓對曰某敢不夙興<hi>古人宿贊冠者一人今從簡但令賓自擇子弟親戚習禮者一人為之前夕又有請期告期今皆省之</hi>其日夙興賓主人執事者皆盛<lb/>
服<hi>執事者謂家之子弟親戚或僕妾凡與於行禮者皆是也</hi>執事者設盥盆於㕔事阼<lb/>
階下東南有臺帨巾在盆北有架<hi>古禮謹嚴之事皆行之於廟故冠亦在廟今人既少家廟其影堂亦褊隘難以行禮但冠於外㕔笄在中堂可也士冠禮設洗直於東榮南北以堂深水在洗東今私家無罍洗故但用盥盆帨巾而已盥濯手也帨手巾也㕔事無兩階則分其中央以東者為阼階西者為賓階無室無房則暫以帟幕截其北為室其東北為房此皆據㕔堂南向者言之</hi>陳服於房<lb/>
<pb n="16a"/>
中西牖下東領北公服靴笏<hi>無官則襴衫靴</hi>次旋襴衫次四䙆<lb/>
衫<hi>若無四䙆止用一衫</hi>腰帶櫛篦總幧頭<hi>總頭<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>幧頭掠頭也</hi>席二在南公<lb/>
服衫設於椸<hi>椸音移衣架也</hi>靴置椸下笏腰帶篦櫛總幧頭置<lb/>
卓子上酒壺在服北次盞注亦置卓子上幞頭帽巾各<lb/>
承以盤蒙以帕主人執事者三人執之立於堂下西階<lb/>
之西南下東上賓升則東向主人立於阼階下少東西<lb/>
向子弟親戚立於盥盆東西向北上<hi>親戚預於冠禮者皆謂男子也尊卑共為一列若有僮僕預於執事則立於親戚之後拜立行列皆倣此</hi>擯者立於門外以俟<lb/>
<pb n="16b"/>
賓<hi>主人於子弟親戚中擇習禮者一人為擯</hi>將冠者雙紒<hi>童子紒似刀鐶今俗所謂呉雙紒也</hi>
袍<hi>今俗所謂襖子是也夏單冬複</hi>勒帛素屐<hi>幼時多躡采屐將冠可以素屐</hi>在房中南<lb/>
向賓至贊者從之立於門外東向贊者少退擯者以告<lb/>
主人主人迎賓出門左西向再拜賓答拜主人與贊者<lb/>
相揖不拜又揖賓乃先入門賓並行少退贊從賓後入<lb/>
門賓主分庭而行揖讓而至階又揖讓而升主人由阼<lb/>
階先升立於階上少東西向賓由賓階繼升立於階上<lb/>
少西東向贊者盥手由賓階升立於房中西向擯者取<lb/>
<pb n="17a"/>
席於房布之於主人之北西向<hi>此適長子之禮也衆子則布席於房戸之西南向</hi>將冠者出房立於席北南向<hi>衆子立於席西東向</hi>賓之贊者取<lb/>
櫛總篦幧頭置於席南端<hi>衆子置於席東端</hi>興席北少東西向<lb/>
立<hi>衆子則席東少北南向立</hi>賓揖將冠者將冠者即席西向坐<hi>衆子南向坐</hi>為之櫛合紒施總加幧頭賓降主人亦降立於阼階<lb/>
下賓禮辭賓盥手畢主人一揖一讓升自阼階賓升自<lb/>
西階皆復位賓降西階一等執巾者升一等授賓<hi>古者階必三等於中等相授今則無數但三分其階升階毎分一等可也</hi>賓執巾正容徐詣將冠<lb/>
<pb n="17b"/>
者席前東向<hi>衆子北向</hi>祝曰令月吉日始加元服棄爾幼志<lb/>
順爾成徳夀考維祺介爾景福乃跪為之著巾興復位<lb/>
贊者為之取篦掠髪冠者興賓揖之適房服四䙆衫<hi>無四䙆衫止用衫勒帛</hi>腰帶出房南向良乆<hi>士冠禮注曰復出房南面者一加禮成觀衆以容禮</hi>賓揖之即席跪賓盥如初降二等受帽進祝曰吉月<lb/>
令辰乃申爾服謹爾威儀淑慎爾徳眉夀萬年永受遐<lb/>
福加之復位如初興賓揖之適房服旋襴衫腰帶正容<lb/>
出房南向良乆賓揖之即席坐賓盥如初降三等受幞<lb/>
<pb n="18a"/>
頭進祝曰以嵗之正以月之令咸加爾服兄弟具在以<lb/>
成厥徳黄耉無疆受天之慶贊者徹帽賓加幞頭復位<lb/>
如初冠者興賓揖之適房改服公服若靴襴正容出房<lb/>
立南向主人執事者受帽徹櫛篦席入於房擯者取席<lb/>
布於堂中間少西南向<hi>衆子仍故席</hi>贊者取盞斟酒於房中<lb/>
出房立於冠者之南西向賓揖冠者就席冠者立於席<lb/>
西南向賓受盞於贊者詣席前北向祝曰㫖酒既清嘉<lb/>
薦令芳拜受祭之以定爾祥承天之休夀考不忘<hi>古者冠用<pb n="18b"/>醴或用酒醴則一獻酒則三醮今私家無醴以酒代之但改醴辭甘醴惟厚為㫖酒既清耳所以從簡</hi>冠<lb/>
者再拜於席西升席南向受盞賓復位東向答拜冠者<lb/>
即席南向跪祭酒興就席末坐啐酒<hi>啐子對切少飲酒也</hi>興降席<lb/>
授贊者盞南向再拜賓東向答拜冠者入家拜見於母<lb/>
母受之<hi>冠義曰見於母母拜之見於兄弟兄弟拜之成人而與為禮也今則難行但於拜時母為之起立可也下見諸父及兄倣此</hi>賓降階東向主人降階西向冠者降自<lb/>
西階立於西階東南向賓字之曰禮儀既備令月吉日<lb/>
昭告爾字爰字孔嘉髦士攸宜宜之於嘏<hi>嘏古雅切</hi>永受保<lb/>
<pb n="19a"/>
之曰伯某甫<hi>仲叔季惟所當</hi>冠者對曰某雖不敏敢不夙夜<lb/>
祗奉賓請退主人請禮賓賓禮辭許乃入設酒饌延<lb/>
賓及擯賛如常儀酒罷賓退主人酬賓及賛者以幣<lb/>
<hi>端匹丈尺臨時隨意凡君子使人必報之至於婚喪相禮者當有以酬之若主人實貧相禮者亦不當受也</hi>
仍拜謝之<hi>士冠禮乃禮賓以一獻之禮注一獻者主人獻賓而已即燕無亞獻者獻酬酢賓主人各兩爵而禮成又曰主人酬賓束帛儷皮注飲賓客而從之以財貨曰酬所以申暢厚意也束帛十端也儷皮兩鹿皮也又曰贊者皆與贊冠者為介注贊者衆賓也介賓之輔以贊為之尊之飲酒之禮賢者為賓其次為介又曰賓出主人送於外門外再拜歸賓俎注使人歸諸賓家也今慮貧家不能辦故務從簡易</hi>於賓之<lb/>
<pb n="19b"/>
請退也冠者東向拜見諸父諸兄<hi>諸父為一列諸兄為一列毎列再拜而已下見諸母姑姊倣此</hi>西向拜贊者贊者答拜入見諸母姑姊皆為<lb/>
之起遂出見於鄉先生<hi>鄉里耆徳</hi>及父之執友冠者拜先生<lb/>
執友皆答拜若有誨之者則對如對賓之辭且拜之先<lb/>
生執友不答拜若孤子冠<hi>士冠禮主人紒而迎賓拜揖遜立於序端皆如冠主開元禮亦然恐於今難行故須以諸父諸兄主者</hi>則明日量具香酒饌於影堂冠<lb/>
者北向焚香跪酒俛伏興再拜而出<hi>曽子問父没而冠則已冠掃地而祭於禰已祭而見伯父叔父而後享冠者此謂自為冠主者也開元禮孤子冠之明日見於廟冠者朝服無廟者<pb n="20a"/>見祖禰於寢質明贊禮者引入廟南門中庭道西北賓贊再拜訖引出今㕘用之</hi>
　　　　蕙田案書儀初加巾次加帽三加幞頭從時<lb/>
　　　　制也<lb/>
髙宗本紀宣和三年進封康王四年始冠出就外第<lb/>
寧宗本紀寧宗諱擴光宗第二子也淳熙五年十月封<lb/>
英國公九年正月始冠<lb/>
南渡典儀皇子行冠禮儀畧太史擇日降㫖命太常寺<lb/>
㕘酌舊禮有司具辦儀物至日質明百僚立班皇帝即<lb/>
<pb n="20b"/>
御坐禮直官通事舍人太常博士引掌冠贊冠者入就<lb/>
位掌冠以太常卿贊冠以閤門官初入門祗安之樂作<lb/>
至位樂止典儀贊再拜在位皆再拜跪左輔詣御坐前<lb/>
承制降自東階詣掌冠者前稱有制典儀贊再拜在位<lb/>
皆再拜訖左輔宣制曰皇子冠命卿等行禮掌冠贊冠<lb/>
者再拜左輔復位王府官入詣皇子東房禮直官通事<lb/>
舍人太常博士引皇子内侍二人夾侍王府官後從皇<lb/>
子初行恭安之樂作即席南向坐樂止禮直官等引掌<lb/>
<pb n="21a"/>
冠贊冠者詣罍洗樂作搢笏盥手訖執笏升樂止執折<lb/>
上巾者升掌冠者降一等受之右執項左執前進皇子<lb/>
席前北向跪冠修安之樂作掌冠者興席南北面立贊<lb/>
者進席前北面跪進服服訖樂止掌冠揖皇子復坐贊<lb/>
冠者跪取爵内侍以酒注於爵掌冠受爵跪進皇子席<lb/>
前北向立祝曰酒醴和㫖籩豆静嘉授爾元服兄弟具<lb/>
來永言保之降福孔皆皇子搢笏跪受爵翼安之樂作<lb/>
飲訖奠爵執笏太官令奉饌設於皇子席前皇子搢笏<lb/>
<pb n="21b"/>
食訖執笏太官令徹饌贊冠者進席前北向跪脫折上<lb/>
巾置於匴興内侍跪受服興置於席執七梁冠者升掌<lb/>
冠者降二等受之右執項左執前進皇子席前北向跪<lb/>
冠欽安之樂作掌冠者興贊冠者進席前北向跪簪結<lb/>
紘興皇子興内侍進服服訖樂止復坐贊冠者進酒如<lb/>
前祝曰令月吉辰爰申爾服禮儀不愆受天之禄兄弟<lb/>
具來介爾景福皇子跪受爵崇安之樂作太官令奉饌<lb/>
如前贊冠者進席前北向跪脫七梁冠置於匴興内侍<lb/>
<pb n="22a"/>
跪受服興置於席執九旒冕者升掌冠者降三等受之<lb/>
右執項左執前進皇子席前北向跪冠廣安之樂作掌<lb/>
冠者興贊冠者進席前北面跪簪結紘興立皇子興内<lb/>
侍進服服訖樂止復坐贊冠者進酒如前祝曰㫖酒既<lb/>
清嘉薦令芳三加爾服眉夀無疆永承天休俾熾而昌<lb/>
皇子跪受爵賢安之樂作太官令奉饌如前皇子降自<lb/>
東階詣朶殿東房易朝服降立於横街南王府官階下<lb/>
西向皇子初行樂作至位樂止禮直官等引掌冠者詣<lb/>
<pb n="22b"/>
皇子位少進字之曰嵗日云吉威儀孔時昭告厥字君<lb/>
子攸宜順爾成徳永受保之奉勅字某皇子再拜舞蹈<lb/>
再拜奏聖躬萬福又再拜左輔詣御座前承㫖降階詣<lb/>
皇子前宣曰有勅皇子再拜宣勅戒曰好禮樂善服儒<lb/>
講藝蕃我王室友于兄弟不溢不驕惟以守之宣訖皇<lb/>
子再拜餘如皇太子儀次日文武百僚詣東上閤門拜<lb/>
表稱賀<lb/>
宋史理宗本紀寳祐二年冬十月癸酉皇子祺進封忠<lb/>
<pb n="23a"/>
王十一月壬寅日南至忠王冠<lb/>
樂志皇子冠二十首<hi>寳祐二年</hi>
　皇帝將出文徳殿　於皇帝徳乃聖乃神本支百世<lb/>
　立愛立親敬供冠事以明大倫承天右序休命用申<lb/>
　賓贊入門　豐芑貽謀建爾元子揆禮儀年筮龜敬<lb/>
　事八音克諧嘉賓至止於以冠之成其福履<lb/>
　賓贊出門　禮國之本冠禮之始賓升自西維賓之<lb/>
　位于著于阼維子之義厥維欽哉敬以從事<lb/>
<pb n="23b"/>
　皇帝降坐　路寢闢門黼坐恭已羣公在庭所重維<lb/>
　禮正心齊家以燕翼子於萬斯年王心載喜<lb/>
　皇子初行　有來振振月重輪兮瑜玉在佩綦組明<lb/>
　兮左徴右羽徳結旌兮步中采齊矩彠循兮<lb/>
　賓贊入門　我有嘉賓直大以方亦既至止厥徳用<lb/>
　光冠而字之厥義孔彰表裏純備黄耉無疆<lb/>
　皇子詣受制位　吉圭休成其日南至天子有詔冠<lb/>
　爾皇嗣為國之本隆邦之禮拜而受之式共敬之<lb/>
<pb n="24a"/>
　皇子升東階　兹惟阼階厥義有在歴階而升敬謹<lb/>
　將冠經訓昭昭邦儀粲粲正灑賓筵夀考未艾<lb/>
　皇子升筵　秩秩賓筵籩豆孔嘉帝子至止衿纓振<lb/>
　華周旋陟降禮行三加成人有徳匪驕匪奢<lb/>
　初加　帝子惟賢懋昭厥徳跪冠於房元冠有特鼓<lb/>
　鐘喤喤威儀抑抑百禮既洽祚我王國<lb/>
　初醮　有賓在筵有尊在戸磬管將將醮禮時舉跪<lb/>
　觴祝辭以永燕譽寳祚萬年磐石鞏固<lb/>
<pb n="24b"/>
　再冠　復乃肇祥震維標徳乃共皮弁其儀不忒體<lb/>
　正色齊維民之則璇霄眷佑國夀箕翼<lb/>
　再醮　冠醮之義匪酬匪酌于戸之西敬共以恪金<lb/>
　石相宣冠醮相錯帝祉之受施及家國<lb/>
　三加　善頌善禱三加彌尊爵弁峩峩介珪温温陽<lb/>
　徳方長成徳允存燕及君親厥祉孔蕃<lb/>
　三醮　席於賓階禮義以興受爵執爵多福以膺匪<lb/>
　惟服加徳加愈升匪惟徳加夀加愈増<lb/>
<pb n="25a"/>
　皇子降　命服煌煌跬步中度慶輯皇闈化行海宇<lb/>
　禮具樂成惕若戒懼寳璐厥躬有秩斯祜<lb/>
　朝謁皇帝將出　皇王烝哉令聞不已燕翼有謀冠<lb/>
　醮有禮百僚在庭遹相厥事頌聲所同嘉受帝祉<lb/>
　皇子再拜　青社分封前星啟燄繁弱綏章厥光莫<lb/>
　揜容稱其徳蓄學之騐芳譽敷華大圭無玷<lb/>
　皇子退　元衮黼裳垂徽永世勉勉成徳是在元子<lb/>
　胙土南賓厥音孔懿充一忠字作百無愧<lb/>
<pb n="25b"/>
　皇帝降坐　愛始於親聖盡倫兮元子冠字拜禮成<lb/>
　兮天步舒徐皇心寧兮家人之吉億萬春兮<lb/>
朱子家禮冠禮男子年十五至二十皆可冠必父母無<lb/>
期以上喪始可行之<hi>大功未𦵏亦不可行</hi>前期三日主人告於祠<lb/>
堂<hi>古禮筮日今不能然但正月内擇一日可也主人必冠者之祖父自為繼髙祖之宗子者若非宗子則必繼髙祖之宗子主之有故則命其次宗子若其父自主之告禮見祠堂章祝版但云某之子某若某之某親之子某年漸長成將以某月某日加冠於其首謹以後同若族人以宗子之命自冠其子其祝版亦以宗子為主曰使介子某某若宗子已孤而自冠則亦自為主人祝版前同但云  將以某月某日加冠于首謹以後同</hi>
<pb n="26a"/>
戒賓<hi>古禮筮賓今不能然但擇朋友賢而有禮者一人可也是日主人深衣詣其門所戒出見如常儀啜茶畢戒者起言曰某有子某若某子某親有子某將加冠於其首願吾子之教之也對曰某不敏恐不能供事以病吾子敢辭戒者曰願吾子之終教之也對曰吾子重有命某敢不從地逺則書初請之辭為書遣子弟致之所戒者辭使者固請乃許而復書曰吾子有命某敢不從</hi>前一日宿賓<hi>遣子弟以書致辭曰來日某人加冠於子某若某親某子某之首吾子將莅之敢宿某上某人答書曰某敢不夙興</hi>陳設<hi>設盥帨於㕔事如祠堂之儀以帟幕為房於㕔事之東北或㕔事無兩階則以堊畫而分之</hi>厥明夙興<lb/>
陳冠服<hi>有官者公服帶靴笏無官者襴衫帶靴通用皂衫深衣大帶履櫛<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>掠皆卓子陳於房内東領北上酒注盞盤亦以卓子陳於西階下執事者一人守之長子則布席于阼階上之東少北西向衆子則少西<pb n="26b"/>南向宗子自冠則如長子之席少南</hi>主人以下序立<hi>主人以下盛服就位主人阼階下少東西向子弟親戚童僕在其後重行西向北上擇子弟親戚習禮者一人為擯立於門外西向將冠者雙紒四䙆采勒帛采履在房中南面若非宗子之子則其父立於主人之右尊則少進卑則少退</hi>賓至主人迎<lb/>
入升堂<hi>賓自擇其子弟親戚習禮者為贊冠者俱盛服至門外東面立贊者在右少退擯者入告主人主人出門左西向再拜賓答拜主人揖贊者贊者報揖主人遂揖而行賓贊從之入門分庭而行揖讓而至階又揖讓而升主人由阼階先升少東西向賓由西階繼升少西東向贊者盥帨由西階升立于房中西向擯者筵於東序少北西面將冠出房南面</hi>賓揖將冠者就席為加冠巾冠者適<lb/>
房服深衣納履出<hi>賓揖將冠者出房立於席右向席贊者取櫛<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>掠置于席左興立于將冠<pb n="27a"/>者之左賓揖將冠者即席西向跪贊者即席如其向跪為之櫛合紒施掠賓乃降主人亦降賓盥畢主人揖升復位執事者以冠巾盤進賓降一等受冠笄執之正容徐詣將冠者前向之祝曰吉月令日始加元服棄爾幼志順爾成徳夀考維祺以介景福乃跪加之贊者以巾跪進賓受加之興復位揖冠者適房釋四䙆衫深衣加大帶納履出房正容南向立良乆</hi>再加帽子服皂衫革帶繫鞋<hi>賓揖冠者即席跪執事者以帽子盤進賓降二等受之執以詣冠者前祝之曰吉月令辰乃申爾服謹爾威儀淑慎爾徳眉夀永年享受遐福乃跪加之興復位揖冠者適房釋深衣服皂衫革帶繫鞋出房立</hi>三加幞頭公<lb/>
服革帶納靴執笏若襴衫納靴<hi>禮如再加惟執事者以幞頭盤進賓降没階受之祝辭曰以嵗之正以月之令咸加爾服兄弟具在以成厥徳黄耉無疆受天之慶贊者徹帽賓乃加幞頭執<pb n="27b"/>事受幞徹櫛入於房餘並同</hi>乃醮<hi>長子則擯者改席於堂中間少西南向衆子則仍故席贊者酌酒於房中出房立於冠者之左賓揖冠者就席右南向乃取酒就席前北面向祝之曰㫖酒既清嘉薦芬芳拜受祭之以定爾祥承天之休夀考不忘冠者再拜升席南向受盞賔復位東面答拜冠者進席前跪祭酒興就席末跪啐酒興降席授贊者盞南向再拜賓東向答拜冠者遂拜贊者贊者賓左東向少退答拜也</hi>賓字冠<lb/>
者<hi>賓降階東向主人降階西向冠者降自西階少東南向賓字之曰禮儀既備令月吉日昭告爾字爰字孔嘉髦士攸宜宜之於嘏永受保之曰伯某甫仲叔季惟所當冠者對某雖不敏敢不夙夜祗奉賓或别作辭命以字之亦可</hi>出就次<hi>賓請退主人請禮賓賓出就次</hi>主人以冠者見於祠堂<lb/>
<hi>如祠堂章内生子而見之儀但改告辭曰某之子某若某親某之子某今日冠畢敢見冠者進立於兩階間再<pb n="28a"/>拜餘並同敢若宗子自冠則辭改曰某今日冠畢  見遂再拜降復餘位並同</hi>冠者見於尊長<lb/>
<hi>父母堂中南面坐諸叔父兄在東序諸叔父南向諸兄西向諸婦女在西序諸叔母姑南向諸姊嫂東向冠者北向拜父母父母為之起同居有尊長則父母以冠者詣其室拜之尊長為之起還就東西序毎列再拜應答拜者答拜若非宗子之子則先見宗子及諸尊于父者於堂乃就私室見於父母及餘親  若宗子自冠有母則見於母如儀族人宗之者皆來見於堂上宗子西向拜其尊長毎列再拜受卑幼者拜</hi>乃禮賓<hi>主人以酒饌延賓及擯贊者酬之以幣而拜謝之幣多少隨宜賓贊有差</hi>冠者遂出見於鄊先<lb/>
生及父之執友<hi>冠者拜先生執友皆答拜若有誨之則對如對賓之辭再拜之先生執友不答拜</hi>
<pb n="28b"/>
　<hi>邱氏濬曰註内將冠者雙紒四䙆衫勒帛采屐紒即是髻子書儀註童子髻似刀環疑是作兩圎圈子也</hi>
　<hi>四䙆衫不知其制考玉篇廣韻等書並無䙆字惟車服志史照釋文曰䙆音暌挂反衣𥚑分也李廌師友</hi>
　<hi>談記有云國朝面賜緋即四䙆義襴衫事物紀原衫下註云有缺骻衫庶人服之即今四袴衫也紀原宋</hi>
　<hi>髙承作所謂今者指宋時言也豈四袴衫即此四䙆耶又案書儀始加適房服四䙆衫無四䙆衫即服衫</hi>
　<hi>則是四䙆衫亦可無也况此服非古制殊非深衣之比隨時不用可也若夫所謂勒帛采屐者書儀無采</hi>
　<hi>屐而於勒帛下有素字自註云幼時多躡采將冠可以素謂之躡意勒帛乃用以裹足者也屐是木履今</hi>
　<hi>云采屐疑是以采帛代木為之謂之勒帛采展似是以帛裹足納履中也此葢當時童子服後不必深泥</hi>
　<hi>惟隨時用童子所常服者代之似亦無害所謂帽子皂衫者其制不可考惟文公語録有云前輩士大夫</hi>
<pb n="29a"/>
　<hi>家居常服紗帽皂衫革帶又云温公冠禮先裹巾次裹帽又云今來帽子做得怎地髙硬既不便於從事</hi>
　<hi>又且費錢皂衫費更重向疑其必廢今果人罕用也由是數言推之則帽子必是以紗為也温公時猶以</hi>
　<hi>軟輻裹頭至文公時始為髙硬之制後與皂衫俱不用於世也今世所戴帽子有二等所謂大帽者乃是</hi>
　<hi>笠子用以蔽雨日之具決不可用惟所謂小帽者以縐紗或羅或縀為之此雖是䙝服然今世之人通貴</hi>
　<hi>賤以為燕居常服環衛及邉方官舍以事朝見者亦往往戴之今世除此二帽之外别無他帽必不得已</hi>
　<hi>用以再加其紗製者似亦可用</hi>
　　　　　　　　　　右宋<lb/>
金史禮志皇帝加元服告太廟或一室或徧告及原廟<lb/>
<pb n="29b"/>
並一獻禮用祝幣<lb/>
明史禮志天子加元服儀前期太史院卜日工部製冕<lb/>
服翰林院撰祝文祝辭禮部具儀注中書省承制命某<lb/>
官攝太師某官攝太尉既卜日遣官奏告天地宗廟行<lb/>
一獻禮前一日内使監令陳御冠席于奉天殿正中其<lb/>
南設冕服案及香案寳案侍儀司設太師太尉起居位<lb/>
於文樓南西向設拜位於丹墀内道設侍立位於殿上<lb/>
御席西東向設盥洗位於丹墀西其餘文武百官及諸<lb/>
<pb n="30a"/>
執事位次陳設如大朝儀是日質明鼓三嚴文武官入<lb/>
皇帝服空頂幘雙童髻雙玉導絳紗袍御輿以出侍衛<lb/>
導從警蹕奏樂如常儀皇帝陞坐捲簾鳴鞭報時雞唱<lb/>
訖通班贊各供事太師太尉先入就拜位百官皆入贊<lb/>
拜樂作四拜興樂止引禮導太師先詣盥洗位搢笏盥<lb/>
帨訖出笏由西陛升内贊接引至御席西東向立引禮<lb/>
復導太尉詣盥洗位盥帨訖立於太師南侍儀跪奏請<lb/>
加元服太尉詣皇帝前少右跪搢笏脫空頂幘以授内<lb/>
<pb n="30b"/>
使内使跪受幘興置於箱太尉進櫛設纚畢出笏興退<lb/>
立於西太師詣御前北向立内使監令就案取冕立於<lb/>
左太師祝曰令月吉日始加元服夀考維祺以介景福<lb/>
内使監令捧冕跪授太師太師搢笏跪受冕加冠加簪<lb/>
纓訖出笏興退立於西内使監令徹櫛纚箱御用監令<lb/>
跪奏請皇帝著衮服皇帝興著衮服訖侍儀跪奏請就<lb/>
御坐内贊贊進醴樂作太師進御前北面立光禄卿奉<lb/>
酒進授太師太師搢笏受酒至御前北面祝曰甘醴惟<lb/>
<pb n="31a"/>
厚嘉薦令芳承天之休夀考不忘祝訖跪授内使内使<lb/>
跪受酒捧進御前皇帝受祭少許啐酒訖以虚盞授内<lb/>
使樂止内使受盞降授太師太師受盞興以授光禄卿<lb/>
光禄卿受盞退太師出笏退復位内贊導太師太尉出<lb/>
殿西門樂作降自西階引禮接引至丹墀拜位樂止贊<lb/>
拜樂作太師太尉及文武官皆四拜興樂止搢笏三舞<lb/>
蹈山呼出笏俯伏興樂作復四拜樂止侍儀奏禮畢皇<lb/>
帝興鳴鞭樂作警蹕侍從導入宮樂止百官以次出皇<lb/>
<pb n="31b"/>
帝改服通天冠絳紗袍入宮拜謁太后如正旦儀擇日<lb/>
謁太廟與時祭同明日百官公服稱賀賜宴於謹身殿<lb/>
明集禮皇太子加元服㕘用周禮其年近則十二逺則<lb/>
十五天子自為主設御座於殿庭設冠席於殿東壁擇<lb/>
三公太常為賓贊三加冠一祝醴<lb/>
禮志皇太子冠禮洪武元年定先期太史監筮日工部<lb/>
製衮冕逺逰冠折上巾服翰林院撰祝文祝辭禮部具<lb/>
儀注中書省承制命某官為賓某官贊既筮日遣官祭<lb/>
<pb n="32a"/>
告天地宗廟前一日内使監令陳御座香案於奉天殿<lb/>
設皇太子次於殿東房賓贊次於午門外質明執事官<lb/>
設罍洗於東階設皇太子冠席於殿上東南西向設醴<lb/>
席於西階上南向張帷幄於東序内設褥席於帷中又<lb/>
張帷於序外御用監陳服於帷内東領北上衮服九章<lb/>
逺遊冠絳紗袍折上巾緇纚犀簪二物同箱在服南櫛<lb/>
實於箱又在南司尊實醴於側尊加勺冪設於醴席之<lb/>
南設坫於尊東置二爵進饌者實饌設於尊北諸執事<lb/>
<pb n="32b"/>
者各立於其所冕九旒逺遊冠十八梁折上巾冠冕各<lb/>
一箱盛執事官各執立於階之西東面北上<hi>冕九旒以下三十二字依集禮增</hi>鼓三嚴文武官入皇帝服通天冠絳紗袍御輿<lb/>
出樂作升座樂止捲簾鳴鞭報時訖賓贊就位樂作四<lb/>
拜興樂止侍儀司跪承制降自東階詣賓前稱有勅賓<lb/>
贊及在位官皆跪宣制曰皇太子冠命卿等行禮賓贊<lb/>
在位官皆俯伏興四拜文武侍從班俱就殿内位賓贊<lb/>
執事官詣東階下位東宮官入詣皇太子東房太常博<lb/>
<pb n="33a"/>
士亦詣東房導皇太子入就冠席内侍二人夾侍東宮<lb/>
官後從初行樂作即席西南向樂止賓贊以次詣罍洗<lb/>
樂作搢笏盥帨訖出笏樂止升自西階執事者奉折上<lb/>
巾升進賓降一等受之右執項左執前進皇太子席前<lb/>
北面祝畢乃跪冠樂作賓興席南北面立贊冠者進席<lb/>
前北面跪正冠興立於賓後内侍跪進服皇太子興服<lb/>
訖樂止賓揖皇太子復坐賓贊降詣罍洗訖贊進前跪<lb/>
脱折上巾置於箱興以授内侍執事者奉逺遊冠進賓<lb/>
<pb n="33b"/>
降二等受之樂作進冠如前儀畢贊進前北面跪簪結<lb/>
紘興立於賓後内侍跪進服訖樂止賓揖皇太子復坐<lb/>
賓贊又降詣罍洗訖贊進前跪脫逺遊冠置於箱興以<lb/>
授内侍執事者奉衮冕者進賓降三等受之樂作進冠<lb/>
如前儀畢贊進前北面跪簪結紘興立於賓後内侍跪<lb/>
進服訖樂止太常博士導皇太子降自東階樂作由西<lb/>
階升即醴席南向坐樂止賓詣罍洗樂作盥帨訖樂止<lb/>
贊冠者取爵盥爵帨爵詣司尊所酌醴授賓賓受爵跪<lb/>
<pb n="34a"/>
進於皇太子席前北向祝畢皇太子搢圭跪受爵樂作<lb/>
飲訖奠爵執圭進饌者奉饌於前皇太子搢圭食訖執<lb/>
圭興樂止執事官徹爵與饌太常博士導皇太子降自<lb/>
西階至殿東房易朝服詣丹墀拜位北向東宮官屬各<lb/>
復拜位皇太子初行樂作至位樂止賓贊詣皇太子位<lb/>
稍東西向賓少進字之辭曰奉勅字某皇太子再拜跪<lb/>
聴宣勅復再拜興進御前跪奏曰臣不敏敢不祗奉奏<lb/>
畢復位侍立官並降殿復拜位四拜禮畢皇帝興樂作<lb/>
<pb n="34b"/>
還宮樂止内給事導皇太子入内殿朝見皇后如正旦<lb/>
儀百官以次出明日謁廟如時享禮又明日百官朝服<lb/>
詣奉天殿稱賀退易公服詣東宮稱賀錫宴<lb/>
明㑹典洪武二十六年定親王冠禮至日傳制遣官持<lb/>
節行禮前期儀衛司先設王邸在東序張帷幄設䄄褥<lb/>
於序中又張帷於序外儀禮司設掌贊宣勅戒等官序<lb/>
立位於王邸東稍西向具九旒冕翼善冠絳紗袍等服<lb/>
并網巾金簪二物候節至王出迎門外節入置中庭王<lb/>
<pb n="35a"/>
詣香案前四拜畢就冠席西南向賓贊以次詣罍洗盥<lb/>
訖通贊典儀二人露臺東西向冠席在東序南西向醴<lb/>
席在西南向行禮執事官陞向東階稍東西向掌冠者<lb/>
執網巾陞賓降一等受之進王席前祝曰惟兹吉日冠<lb/>
以成人克敦孝友福禄來臻畢供奉官束髪掌冠跪進<lb/>
網巾贊冠者跪正之内侍跪進服訖執翼善冠者陞賓<lb/>
降二等受之進如前儀祝曰冠禮斯舉實由成徳敬慎<lb/>
威儀惟民之則畢跪進冠興贊冠進脫翼善冠興内使<lb/>
<pb n="35b"/>
跪脱袍服執衮冕者陞賓降三等受之進如前儀祝曰<lb/>
冠至三加命服用章敬神事上永固藩邦跪進服興樂<lb/>
作贊冠跪簪結紘興内侍跪進衮服訖王降自東階由<lb/>
西階升醴席南向坐掌冠詣罍洗盥手訖陞西階贊冠<lb/>
者取爵詣司尊所酌醴授賓賓跪進席前北面祝曰㫖<lb/>
酒嘉薦載芬載芳受兹景福百世其昌畢王搢圭受爵<lb/>
樂奏喜千春之曲飲訖奠爵進饌饌訖出圭樂止王降<lb/>
自西階詣東序易服訖王詣拜位宣勅戒官至中庭西<lb/>
<pb n="36a"/>
向立稱有制王跪宣勅戒曰孝於君親友於兄弟親賢<lb/>
愛民率由禮義毋溢毋驕永保富貴四拜興禮畢王退<lb/>
掌冠等官復命王是日謁廟畢就詣父皇及東宮前謝<lb/>
次日百官稱賀畢詣王府行叩頭禮<lb/>
永樂八年皇孫監國稱皇長孫及行冠禮始稱皇太孫<lb/>
　　　　蕙田案儀注行禮於華葢殿上御奉天殿傳<lb/>
　　　　制持節行禮初加緇纚網巾再加翼善冠三<lb/>
　　　　加衮冕祝辭同東宮是日王具冕服謁祭奉<lb/>
<pb n="36b"/>
　　　　先殿謁見皇太后皇帝皇后皇妃東宮及妃<lb/>
　　　　明日皇上常服陞金臺百官常服稱賀王具<lb/>
　　　　常服詣奉天門前東廡坐百官常服行禮<lb/>
大政紀成化十四年皇太子冠<lb/>
明㑹典成化十四年續定皇太子冠禮前期一日遣官<lb/>
具特牲告廟行一獻禮錦衣衛設幕次於文華殿東序<lb/>
鴻臚寺設節案香案於殿内之北正中設香案於節案<lb/>
之南設冠席於殿内之東西向設醴席於殿西南向内<lb/>
<pb n="37a"/>
使張帷於序外陳袍服皮弁服衮服鞋帶舄等物各以<lb/>
箱盛置於帷中案上具翼善冠皮弁九旒冕各用盤盛<lb/>
以紅袱覆之置於東階之南案上光禄寺設盥洗所於<lb/>
東階冠案之南稍東設司尊所於醴席之西南司尊者<lb/>
實醴於側尊加勺冪設坫於尊東置二爵於坫進饌者<lb/>
實饌設於尊北諸執事者皆立於其所教坊司設樂是<lb/>
日早上具皮弁服御華葢殿鴻臚寺奏請陞殿傳制遣<lb/>
官文武百官各具朝服侍班如常儀制詞曰朕皇太子<lb/>
<pb n="37b"/>
某冠命卿等持節行禮節將至禮部官詣東序啟皇太<lb/>
子皇太子迎節樂作禮部官導皇太子出迎於殿門外<lb/>
持節官捧節入置於案退立於節案之東樂止禮部官<lb/>
導皇太子詣香案前樂作行四拜禮畢樂止持節官同<lb/>
賓贊并宣勅戒等官序立於東南盥洗之次禮部官啟<lb/>
皇太子就冠席樂作禮部等官導皇太子詣冠席内侍<lb/>
二人夾侍皇太子即席西南向坐樂止鴻臚寺鳴贊贊<lb/>
行初加冠禮樂作引禮序班引賓贊皆詣盥洗所賓贊<lb/>
<pb n="38a"/>
皆搢笏以次盥手訖出笏樂止鳴贊二人稍南東西向<lb/>
立賓贊官陞自東階稍東西向立樂作内侍以盤捧翼<lb/>
善冠陞賓降階一等受之樂止賓右手執冠後左手執<lb/>
冠前進皇太子席前北面立祝曰吉月令辰乃加元服<lb/>
懋敬是承永介景福樂作賓跪進冠興復位贊者跪正<lb/>
冠興立於賓後樂止禮部官啟易服皇太子入帷幄易<lb/>
新袍服出禮部官啟復坐鳴贊贊行再加冠禮樂作内<lb/>
侍揭葢袱以盤捧皮弁陞賓降階二等受之樂止賓右<lb/>
<pb n="38b"/>
手執皮弁後左手執皮弁前進如前儀祝曰冠禮申舉<lb/>
以成令徳敬慎威儀惟民之式樂作内侍釋翼善冠賓<lb/>
跪進皮弁興復位贊者跪正皮弁興立於賓後樂止禮<lb/>
部官啟易服皇太子入帷幄易皮弁服舄出禮部官啟<lb/>
復坐鳴贊贊行三加冠禮樂作内侍以盤捧冕旒陞賓<lb/>
降階三等受之樂止進如前儀祝曰章服咸加飭敬有<lb/>
䖍永固皇圖於千萬年樂作内侍釋皮弁冠賓跪進冕<lb/>
旒興復位贊者跪簪結紘興立賓後樂止禮部官啟易<lb/>
<pb n="39a"/>
服皇太子入帷幄易衮服出禮部官啟復坐鳴贊贊行<lb/>
醮禮皇太子詣醴席樂作降自東階由西階陞即醴席<lb/>
南向坐樂止光禄寺官舉醴案樂作引禮序班引賓贊<lb/>
詣盥洗所賓贊搢笏盥手訖出笏陞西階贊者取爵詣<lb/>
司尊所酌醴授賓賓執爵詣席前立樂止祝曰㫖酒孔<lb/>
馨嘉薦載芳受天之福萬世其昌畢賓跪進爵鳴贊贊<lb/>
皇太子搢圭受爵置於案教坊司作樂奏喜千春之曲<lb/>
次啟進酒皇太子舉爵飲訖奠爵於案樂止光禄寺進<lb/>
<pb n="39b"/>
饌樂作至案樂止饌訖贊出圭徹案賓贊復位鳴贊贊<lb/>
受勅戒皇太子降自西階樂作由東階詣拜位宣勅戒<lb/>
官詣皇太子拜位稍東西向立樂止稱有制鳴贊贊跪<lb/>
皇太子跪宣勅戒曰孝事君親友於兄弟親賢愛民居<lb/>
仁由義毋怠毋驕茂隆萬世樂作贊俯㐲興四拜樂止<lb/>
禮部官捧節出樂作皇太子送節至殿門外引禮還東序<lb/>
内侍引還宮持節及賓贊宣勅戒等官復命當日皇太<lb/>
子具冕服謁祭奉先殿用樂行禮如常儀畢詣太皇太<lb/>
<pb n="40a"/>
后皇太后皇帝皇后前謝俱行五拜三叩頭禮俱用樂<lb/>
次日皇帝具皮弁服御華葢殿鴻臚寺奏請陞殿文武<lb/>
百官具服稱賀詞曰皇太子冠禮既成禮當慶賀行五<lb/>
拜三叩頭禮畢就詣文華殿行賀皇太子禮錦衣衛陳<lb/>
設儀仗如常儀<lb/>
太子冠禮𢎞治八年以後同成化十四年禮増謁祭奉<lb/>
慈殿用樂行禮如常儀<lb/>
成化二十三年更定親王冠禮鴻臚寺設王冠所於奉<lb/>
<pb n="40b"/>
天門前東廡左順門之北是日早上豫告奉先殿畢具<lb/>
皮弁服御華葢殿傳制遣官持節行禮初加翼善冠再<lb/>
加皮弁三加冕旒祝詞與前同進酒王受勅戒詞與前同<lb/>
禮志初皇子冠之明日百官稱賀畢詣王府行禮成化<lb/>
二十三年五月皇子冠之次日各詣奉天門東廡序立<lb/>
百官常服四拜<lb/>
嘉靖二十四年穆宗在東宫方十嵗欲行冠禮大學士<lb/>
嚴嵩尚書費寀初皆難之後遂阿㫖以為可行而請稍<lb/>
<pb n="41a"/>
簡煩儀止取成禮帝以冠當具禮至二十八年始行之<lb/>
其儀洪武元年定<lb/>
　明㑹典嘉靖二十八年皇太子冠以孝烈皇后几筵<lb/>
　未徹先是遣内命婦告几筵如告廟之禮既冠謁祭<lb/>
　几筵行禮如奉先殿但不用樂謁見所生皇妃行四<lb/>
　拜禮亦不用樂冠之日原遣告廟官及内閣詹事府<lb/>
　坊局官儀制司官俱入侍班錦衣衛掌印官入侍衛<lb/>
　餘同前儀　又是年裕王景王冠禮儀俱同成化二<lb/>
<pb n="41b"/>
　十三年但賓自致祝不用宣祝官百官稱賀俱吉服<lb/>
隆慶元年十一月定東宫加冠儀注𢎞孝殿神霄殿亦<lb/>
當豫告<lb/>
　　　　蕙田案儀注與成化十四年同<lb/>
禮志神宗三年正月帝擇日長髪命禮部具儀以聞大<lb/>
學士張居正等奏言禮重冠昏皇上前在東宮已行冠<lb/>
禮上公掌冠輔臣陪列三加彌尊執爵而酳鉅禮既成<lb/>
可畧其細臣等以為不必令部臣擬議苐先期詣奉先<lb/>
<pb n="42a"/>
殿𢎞孝殿神霄殿以長髪告是日禮畢詣兩宮皇太后<lb/>
行五拜三叩頭禮隨御乾清宮受賀帝是之著為令<lb/>
明㑹典神宗五年潞王冠禮儀俱同嘉靖二十八年<lb/>
　典彚神宗二十四年二月禮部奏周制天子之元子<lb/>
　冠禮之行近年則十二逺則十五國朝典禮屢㕘用<lb/>
　之著於大明集禮大明㑹典累朝所遵行者今皇長<lb/>
　子春秋已十有五矣揆之典禮正合行冠禮之年也<lb/>
　先二十一年十二月十六日臣等欽奉聖諭皇長子<lb/>
<pb n="42b"/>
　出閤在邇合先行冠禮以見講官但思尚未冊立既<lb/>
　不可遽用東宮之儀又不可下同親王之服姑令暫<lb/>
　著常服出講以待册立之日再行冠禮如勅奉行禮<lb/>
　科給事中楊天民奏我朝典禮皇子冠婚大都於十<lb/>
　五嵗舉行間多先時率無後期二百年來未之或改<lb/>
　兹惟皇長子睿齡日茂已及十有五嵗加冠選婚正<lb/>
　當其候舊章可考無容愆期查二十一年二月初八<lb/>
　日聖㫖少俟二三年中宮無出再議册立惟加冠之<lb/>
<pb n="43a"/>
　禮原奉聖諭待册立并行今冠期實不容緩矧與少<lb/>
　俟二三年之㫖期㑹通行符合用是謹循職掌欽奉<lb/>
　徃時成憲及近日新㫖以請乞特諭禮部擇吉具儀<lb/>
　及時并舉則於大典有光於成命無爽矣十一月初<lb/>
　七日禮部奏累朝舊制皇太子加冠文武百官朝賀<lb/>
　皇上之後即以朝服賀皇太子親王加冠朝賀皇上<lb/>
　之後另具吉服賀親王載在令典皇太子於文華門<lb/>
　受賀原有定例臣等已列之儀注惟是親王舊例詣<lb/>
<pb n="43b"/>
　皇極門前百官行禮今四王冠禮既行於文華殿之<lb/>
　西廡而西廡之地勢偪窄百官班不能盡容相應俟<lb/>
　賀皇太子禮畢百官易吉服司禮監請四王常服坐<lb/>
　西廡内文武大臣堂上官及近侍官拜於西丹墀内<lb/>
　庶僚拜於文華門外近西行禮報可又奏皇太子御<lb/>
　文華殿東間福王等王御西問百官行稱賀禮上是<lb/>
　之<lb/>
明史禮志神宗二十九年十一月禮部尚書馮琦言舊<lb/>
<pb n="44a"/>
制皇太子冠設冠席醴席於文華殿内今文華殿為皇<lb/>
上臨御遣官之地則皇太子冠醴席應移於殿之東序<lb/>
又親王冠舊設席於皇極門之東廡今皇太子移席於<lb/>
殿東序則親王應移殿西序從之<lb/>
品官冠禮其儀前期擇日主者告於家廟乃筮賓前二<lb/>
日主者戒賓及贊冠者明日設次於大門外之右南向<lb/>
至日夙興設洗於阼階東南東西當東霤六品以下當<lb/>
東榮南北以堂深罍水在洗東加勺冪篚在洗西南肆<lb/>
<pb n="44b"/>
實巾一於篚加冪設席於東房内西牖下陳服於席東<lb/>
領北上莞筵四加藻席四在南側尊甒醴在服北加勺<lb/>
冪設坫在尊北四品以下設篚無坫饌陳於坫北設洗<lb/>
於東房近北罍水在洗西篚在洗西北肆實以巾質明<lb/>
賓贊至門外掌次者引之次賓贊公服諸行事者各服<lb/>
其服執尊罍篚者皆就位冠各一笥各一人執之待於<lb/>
西階之西東面北上設主席於阼階上西面設賓席於<lb/>
西階東面冠者席於主者東北西面主者公服立於阼<lb/>
<pb n="45a"/>
階下當東序西面諸親公服立於罍洗東南西面北上<lb/>
尊者在别室儐者公服立於門内道東北面冠者雙童<lb/>
髻空頂幘雙玉導金寳飾綵褶錦紳烏皮履六品以下<lb/>
導不以玉立於房中南面主者贊冠者公服立於房内<lb/>
戸東西面賓及贊冠者出次立於門西東面北上儐者<lb/>
進受命出立門東西面曰敢請事賓曰某子有嘉禮命<lb/>
某執事儐者入告主者迎賓於大門外之東西面再拜<lb/>
賓答拜主者揖贊冠者贊冠者報揖又揖賓賓報揖主<lb/>
<pb n="45b"/>
者入賓贊次入及内門至階主者請陞賓三辭乃陞主<lb/>
者自阼階立於席東西向賓自西階立於席西東向賓<lb/>
贊冠者及庭盥於洗陞自西階入於東房立於主贊冠<lb/>
者之南西面主贊冠者導冠者立於房外之西南面賓<lb/>
贊冠者取纚櫛簪跪奠於冠者筵南端退立於席北少<lb/>
東西面賓揖冠者冠者進升席西向坐賓贊冠者進筵<lb/>
前東面跪脫雙童髻櫛畢設纚興復位立賓降至罍洗<lb/>
盥訖詣西階主者立於席後西面賓立於西階上東面<lb/>
<pb n="46a"/>
執緇布冠者升賓降一等受之右執項左執前進冠者<lb/>
筵前東向立祝用士禮祝詞祝畢跪冠興復位賓贊冠<lb/>
者進筵前東面跪結纓興復位冠者興賓揖之適房賓<lb/>
主皆坐冠者衣青衣素裳出戸西南面立賓主俱興賓<lb/>
揖冠者冠者進升席西向坐賓贊冠者跪脫緇布冠櫛<lb/>
畢設纚賓進進賢冠如初加禮祝用士禮詞<hi>易萬年為永年易胡福為遐福</hi>祝畢跪冠興復位賓贊冠者跪設簪結纓興復位<lb/>
冠者適房易絳紗服出升席賓贊冠者跪脫進賢冠櫛<lb/>
<pb n="46b"/>
畢設纚賓進爵弁如再加禮祝用士禮詞祝畢賓贊冠<lb/>
者設簪結纓如前冠者適房著爵弁之服出主贊冠者<lb/>
徹纚櫛簪箱及筵入於房又設筵於室戸西南向冠者<lb/>
出房戸西南面立主贊洗觶於房酌醴出南面立賓揖<lb/>
冠者就筵西南面立賓受醴進冠者筵前北面立祝畢<lb/>
冠者拜受觶賓復西階上答拜執饌者薦饌於筵冠者<lb/>
左執觶右取脯祭於籩豆之間贊者取胏一以授冠者<lb/>
奠觶於薦西以祭冠者坐取觶祭醴奠觶再拜賓答拜<lb/>
<pb n="47a"/>
冠者執觶興賓主俱坐冠者升筵跪奠觶於薦東興進<lb/>
北面跪取脯降自西階入見母進奠脯於席前退再拜<lb/>
出母不在則使人受脯於西階下初冠者入見母賓主<lb/>
俱興賓降當西序東面立主者降當東序西面立冠者<lb/>
出立於西階東南面賓少進字之辭同士禮冠者再拜<lb/>
跪曰某不敏夙夜祇奉賓出主者送於内門外西向請<lb/>
禮從者賓就次主者入初賓出冠者東面見諸親諸親<lb/>
拜之冠者答拜冠者西向拜賓贊冠者亦答拜見諸尊<lb/>
<pb n="47b"/>
於别室亦如之賓主既釋服入醴席一獻訖賓與衆賓<lb/>
出次立於門東西面主者出揖賓賓報揖主者先入賓<lb/>
及衆賓從之至階賓立於西階上主者立於東階上衆<lb/>
賓立於西階下主者授幣篚於賓又授賓之贊冠者復<lb/>
位還阼階上北面拜送賓贊降自西階主者送賓於大<lb/>
門外西面再拜而入孤子則諸父諸兄戒賓冠之日主<lb/>
者紒而迎賓冠於阼階下其儀亦如之明日見廟冠者<lb/>
朝服入廟南門中庭道西北面再拜出<lb/>
<pb n="48a"/>
　　　　蕙田案明集禮云後世所謂品官葢即古之<lb/>
　　　　大夫也古之大夫無冠禮大夫五十而後爵<lb/>
　　　　何冠禮之有其冠也則服士服行士禮而已<lb/>
　　　　自唐至宋品官冠禮悉倣士禮而増益至於<lb/>
　　　　冠制則一品至五品三品俱用冕六品而下<lb/>
　　　　三加用爵弁焉明㑹典品官之儀始加緇布<lb/>
　　　　冠再加進賢冠三加爵弁以為一代通行之<lb/>
　　　　制<lb/>
<pb n="48b"/>
庶人冠禮凡男子年十五至二十皆可冠將冠筮日筮<lb/>
賓於祠堂戒賓俱如品官儀是日夙興張帷為房於㕔<lb/>
事東皆盛服設盥於阼階下東南陳服於房中西牖下<lb/>
席二在南酒在服北次幞頭帽巾各盛以盤三人捧之<lb/>
立於堂下西階之西南向東上主人立於阼階下諸親<lb/>
立於盥東儐者立於門外以俟賓冠者雙紒袍勒帛素<lb/>
履待於房賓至主人出迎揖而入坐定冠者出於房執<lb/>
事者請行事賓之贊者取櫛總篦幧頭置於席南端賓<lb/>
<pb n="49a"/>
揖冠者冠者即席西向坐贊者為之櫛合紒施總加幧<lb/>
頭賓降主亦降立於阼階下賓盥主人揖讓升自西階<lb/>
復位執事者進巾賓降一等受之詣冠者席前東向祝<lb/>
詞同品官祝訖跪著巾興復位冠者興賓揖之入房易<lb/>
服深衣大帶出就冠席賓盥如初執事者進帽賓降二<lb/>
等受之進祝跪冠訖興復位揖冠者入房易服襴衫腰<lb/>
帶出就冠席賓盥如初執事者進幞頭賓降三等受之<lb/>
進祝跪冠訖興復位揖冠者入房易公服出執事者徹<lb/>
<pb n="49b"/>
冠席設醴席於西階南向贊者酌醴出房立於冠者之<lb/>
南賓揖冠者即醴席西向立賓受醴詣席前北面祝冠<lb/>
者拜受賓答拜執事者薦饌冠者即席坐飲食訖再拜<lb/>
賓答拜冠者離席立於西階之東南向賓字之如品官<lb/>
辭冠者拜賓答拜冠者拜父母父母為之起拜諸父之<lb/>
尊者遂出見鄉先生及父之執友先生執友皆答拜賓<lb/>
退主人請禮賓賓辭固請乃入就坐設酒饌賓退主人<lb/>
酬賓贊侑以幣禮畢主人以冠者見於祠堂再拜出<lb/>
<pb n="50a"/>
　　　　蕙田案儀禮所存者惟士冠禮後世之所謂<lb/>
　　　　冠儀皆推士禮為之者也其大夫諸侯天子<lb/>
　　　　冠禮雖見於家語冠頌大戴公冠與禮記特<lb/>
　　　　牲玉藻國語而遺文殘闕漢魏迄明其儀注<lb/>
　　　　損益亦毎不同冠則隨時尊用有一加二加<lb/>
　　　　三加四加之殊祝辭則或用古或新製醴則<lb/>
　　　　専用酒而或一醴或三醮冠之所則或於廟<lb/>
　　　　或於朝廷或於邸或於别殿告則或兼兩郊<lb/>
<pb n="50b"/>
　　　　或止宗廟天子則或親臨或遣使持節至有<lb/>
　　　　以皇帝而下臨臣子之冠以男冠而推為女<lb/>
　　　　子之笄致不一焉要其初本無古禮可據亡<lb/>
　　　　於禮者之禮亦惟存其意而已雖書儀家禮<lb/>
　　　　亦猶是爾<lb/>
　　　　　　　　　　右金明<lb/>
禮記曲禮女子許嫁笄而字<lb/>
　<hi>黄氏震曰字以尊名男冠女笄皆成人而字惟君父之前則名</hi>
<pb n="51a"/>
雜記女子十有五年許嫁笄而字雖未許嫁年二十而<lb/>
笄醴之婦人執其禮燕則鬈首<hi>注雖未許嫁年二十亦為成人矣醴之酌以成人言婦人執其禮明非許嫁之笄既笄之後去之猶若女有鬌結也  疏賀瑒云十五許嫁而笄則主婦及女賓為笄禮主婦為之著笄而女賓以醴禮之也未許嫁而笄則婦人禮之無女賓不備儀也</hi>
　<hi>劉氏璋曰笄今簪也婦人之首飾也女子笄則當許嫁之時然嫁止於二十以其二十而不嫁則為非禮</hi>
内則女子十有五年而笄<lb/>
　<hi>呂氏坤曰笄翟形成人之飾也</hi>
春秋公羊傳婦人許嫁笄而字之死則以成人之喪埋<lb/>
<pb n="51b"/>
之<hi>注謂不為殤也魯僖公九年伯姬卒是也</hi>
　<hi>沈氏佳曰古者男子冠而字之儀禮賓字之檀弓云幼名冠字伯仲某甫是也女子幼名笄字如孟光字</hi>
　<hi>徳耀班昭字惠姬是也周制許嫁笄而醴之稱字女子未許嫁則二十而笄不字易屯九二爻辭女子貞</hi>
　<hi>不字十年乃字是也故朱子本義云字謂許嫁也其實女子有字字非許嫁之謂也謂許嫁乃稱字也</hi>
　<hi>呂氏坤曰古婦人名今不名不名何字鳥獸草木未有不名者士女不名不字鄙也夫</hi>
唐開元禮義鑑禮云雖未嫁年二十而笄其儀如冠男<lb/>
子但用酒醮之為異耳禮云女子著笄明有繫屬故笄<lb/>
在許嫁二十而笄者禮云女子許嫁為成人故著笄焉<lb/>
<pb n="52a"/>
明在繫屬於外若未許嫁年二十而笄以其成人非謂<lb/>
繫嫁也故禮記言婦人執其禮明非許嫁之笄許嫁笄<lb/>
當使主婦對女賓執其禮是二十未許嫁未許嫁有笄<lb/>
之義也<lb/>
宋史禮志公主笄禮年十五雖未議下嫁亦笄笄之日<lb/>
設香案於殿庭設冠席於東房外坐東向西設醴席於<lb/>
西階上坐西向東設席位於冠席南西向其裙背大袖<lb/>
長裙褕翟之衣各設於椸陳於庭冠笄冠朶九翬四鳳<lb/>
<pb n="52b"/>
冠各置於槃蒙以帕首飾隨之陳於服椸之南執事者<lb/>
三人掌之櫛總置於東房内執事宫嬪盛服旁立俟樂<lb/>
作奏請皇帝陞御坐樂止提舉官奏曰公主行笄禮樂<lb/>
作贊者引公主入東房次行尊者為之總髻畢出即席<lb/>
西向坐次引掌冠者東房西向立執事奉冠笄以進掌<lb/>
冠者進前一步受之進公主席前北向立樂止祝曰令<lb/>
月吉日始加元服棄爾幼志順爾成徳夀考綿鴻以介<lb/>
景福祝畢樂作東向冠之冠畢席南北向立贊冠者為<lb/>
<pb n="53a"/>
之正冠施首飾畢揖公主適房樂止執事者奉裙背入<lb/>
服畢樂作公主就醴席掌冠者揖公主坐贊冠者執酒<lb/>
器執事者酌酒授於掌冠者執酒北向立樂止祝曰酒<lb/>
醴和㫖籩豆静嘉受爾元服兄弟俱來與國同休降福<lb/>
孔皆祝畢樂作進酒公主飲畢贊冠者受酒器執事者<lb/>
奉饌食訖徹饌復引公主至冠席坐樂止贊冠者至席<lb/>
前贊冠者脫冠置於槃執事者徹去樂作執事者奉冠<lb/>
以進掌冠者進前二步受之進公主席前北向立樂止<lb/>
<pb n="53b"/>
祝曰吉月令辰乃申爾服飾以威儀淑謹爾徳眉夀永<lb/>
年享受遐福祝畢樂作東向冠之冠畢席南北向立贊<lb/>
冠者為之正冠施首飾畢揖公主適房樂止執事奉大<lb/>
袖長裙入服畢樂作公主至醴席掌冠者揖公主坐贊<lb/>
冠者執酒器執事者酌酒授於掌冠者執酒北向立樂<lb/>
止祝曰賓贊既戒殽核惟旅申加爾服禮儀有序允觀<lb/>
爾成永天之祜祝畢樂作進酒公主飲畢贊冠者受酒<lb/>
器執事者奉饌食訖徹饌復引公主至冠席坐樂止贊<lb/>
<pb n="54a"/>
冠者至席前贊冠者脱冠置於槃執事者徹去樂作執<lb/>
事奉九翬四鳳冠以進掌冠者進前三步受之進公主<lb/>
席前向北而立樂止祝曰以嵗之吉以月之令三加爾<lb/>
服保兹永命以終厥徳受天之慶祝畢樂作東向冠之<lb/>
冠畢席南北向立贊冠者為之正冠施首飾畢揖公主<lb/>
適房樂止執事奉褕翟之衣入服畢樂作公主至醴席<lb/>
掌冠者揖公主坐贊冠者執酒器執事者酌酒授於掌<lb/>
冠者執酒北向立樂止祝曰㫖酒嘉薦有飶其香咸加<lb/>
<pb n="54b"/>
爾服眉夀無疆永承天休俾熾而昌祝畢樂作進酒公<lb/>
主飲畢贊冠者受酒器執事者奉饌食訖徹饌復引公<lb/>
主至席位立樂止掌冠詣前相對致辭曰嵗日具吉威<lb/>
儀孔時昭告厥字令徳攸宜表爾淑美永保受之可字<lb/>
曰某辭訖樂作掌冠者退引公主至君父之前樂止再<lb/>
拜起居謝恩再拜少俟提舉進御坐前承㫖訖公主再<lb/>
拜提舉乃宣訓辭曰事親以孝接下以慈和柔正順恭<lb/>
儉謙儀不溢不驕毋詖毋欺古訓是式爾其守之宣訖<lb/>
<pb n="55a"/>
公主再拜前奏曰兒雖不敏敢不祗承歸位再拜見后<lb/>
母之禮如之禮畢公主復坐皇后稱賀次妃嬪稱賀次<lb/>
掌冠贊冠者謝恩次提舉衆内臣稱賀其餘班次稱賀<lb/>
並依常式禮畢樂作駕興樂止<lb/>
　　　　蕙田案公主笄禮於他書不詳即政和御製<lb/>
　　　　冠禮亦未及也惟宋史載此儀皇帝親臨於<lb/>
　　　　内殿三加三醮葢倣庶子冠禮而為之者<lb/>
司馬氏書儀女子許嫁笄<hi>年十五雖未許嫁亦笄</hi>主婦女賓執其<lb/>
<pb n="55b"/>
禮<hi>主婦謂笄者之祖母母及諸母嫂凡婦女之為家長者皆可也女賓亦擇親戚之賢而有禮者贊亦賓自擇婦女為之</hi>行之於中堂執事者亦用家之婦女婢妾戒賓<lb/>
宿賓之辭改吾子為某親或邑封<hi>婦人於婦黨之尊長當稱兒卑幼當稱姑姊之類於夫黨之尊長當稱新婦卑幼當稱老婦</hi>陳服止用背子無篦幧頭有<lb/>
諸首飾<hi>謂釵梳之類</hi>席一背設於椸櫛總首飾置卓子上冠<lb/>
笄盛以盤蒙以帕<hi>笄如今朶子之類所以綴冠者</hi>執事者一人執之<hi>陪位者及擯亦止於婦女内擇之</hi>擯立於中門内將笄者雙紒繻<hi>繻今之褑子</hi>
主人迎賓於中門内布席於房外南面<hi>如庶子之冠席</hi>賓祝而<lb/>
<pb n="56a"/>
加冠及笄贊者為之施首飾賓揖笄者適房改服背子<lb/>
既笄所拜見者惟父母及諸母諸姑兄姊而已<hi>笄祝用冠者始加巾祝辭但去髦士攸宜一句</hi>餘皆如男子冠禮<lb/>
朱子家禮女子許嫁笄母為主前期三日戒賓一日宿<lb/>
賓<hi>以牋紙書其辭使人致之</hi>陳設<hi>如冠禮但於中堂/布席如衆子之位</hi>厥明陳服<hi>如冠禮但用背子冠笄</hi>序立<hi>主婦如主人之位將笄者雙紒衫子房中南面</hi>賓至主婦迎入升<lb/>
堂<hi>主婦升自阼階</hi>賓為將笄者加冠笄適房服背子乃醮<hi>如冠禮辭亦同</hi>乃字<hi>如冠禮但改祝辭髦士為女士</hi>主人以笄者見於祠堂笄者見<lb/>
<pb n="56b"/>
於尊長乃禮賓<hi>以上皆如冠儀而省</hi>
　　　　蕙田案士庶女子笄禮自宋書儀家禮而外<lb/>
　　　　明世葢無聞焉然冠禮乆廢而今人家於女<lb/>
　　　　子年十三則畜髪謂之上頭擇日行之或拜<lb/>
　　　　見父母尊長告於親黨劉氏曰笄今簪也簪<lb/>
　　　　所以固冠今世惟已嫁者乃得用之似與禮<lb/>
　　　　意適合<lb/>
　　　　　　　　　　右女子笄<lb/>
<pb n="57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷一百五十<lb/>
</p>
<p>
</p>
  </div>
</body>
</text>
</TEI>
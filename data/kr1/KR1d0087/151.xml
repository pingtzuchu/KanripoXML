<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百四十一</head> <lb/>
    <p>
<pb n="1a"/>
欽定四庫全書<lb/>
　五禮通考卷一百四十一<lb/>
　　　　　　　　　　　刑部尚書秦蕙田撰<lb/>
　　嘉禮十四<lb/>
　　　朝禮<lb/>
　　　　蕙田案周禮命婦朝女君則皇后之有朝尚<lb/>
　　　　矣漢制自二千石夫人以上服蠶衣以朝晉<lb/>
　　　　宋皆然唐永徽五年命婦朝於光順門其後<lb/>
<pb n="1b"/>
　　　　以朝官命婦雜處朝賀詔停開元禮載皇后<lb/>
　　　　正旦冬至受外命婦朝儀於肅章門外齊班<lb/>
　　　　然後入内殿行禮賀畢有會長慶以後則外<lb/>
　　　　制皇親國戚之家及臣僚命婦遇節序慶賀<lb/>
　　　　許入内進奉而已其朝賀太皇太后皇太后<lb/>
　　　　禮同至於正旦冬至朝賀行禮之詳無聞焉<lb/>
　　　　元正旦命婦則以常禮詣内殿行賀禮明正<lb/>
　　　　旦冬至皇后御坤寧殿内使監官引内外命<lb/>
<pb n="2a"/>
　　　　婦入朝禮畢賜宴於後殿今具唐開元禮明<lb/>
　　　　禮志集禮及歴代儀注用著于篇<lb/>
宋書禮志自皇后至二千石命婦皆以蠶衣為朝服<lb/>
隋書禮儀志後齊元日中宫朝會陳樂皇后褘衣乗輿<lb/>
以出於昭陽殿坐定内外命婦拜皇后興妃主皆跪皇<lb/>
后坐妃主皆起長公主一人前跪拜賀禮畢皇后入室<lb/>
乃移幄坐於西廂皇后改服䄖翟以出坐定公主一人<lb/>
上夀訖就坐御酒食賜爵並如外朝會<lb/>
<pb n="2b"/>
後周皇后之服凡十有二等朝命婦則服□衣食命婦歸<lb/>
寕則服鴩衣臨婦學及法道門命婦有時見命婦則蒼衣<lb/>
隋儀如後齊制而又有皇后受羣臣賀禮則皇后御座<lb/>
而内侍受羣臣拜以入承令而出羣臣拜而罷<lb/>
皇后禕衣深青質織成領袖文以翬翟五采重行十二<lb/>
等素紗内單黼領羅縠褾<graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>蔽膝<hi>隨裳色用翟為章三等</hi>大帶<hi>隨衣色朱裏紕其外上以朱錦下以緑錦紐約用青組</hi>以青衣革帶青韈舄<hi>舄以金飾</hi>白<lb/>
玉佩𤣥組綬<hi>章采尺寸與乗輿同</hi>祭及朝會凡大事則服之<lb/>
<pb n="3a"/>
明集禮古者后夫人有房中之樂歌周南召南而不用<lb/>
鐘磬所以諷誦以事其君子而朝會之樂未聞焉隋初<lb/>
皇后之庭但設絲管大業以後始制鐘磬而猶不設鏄<lb/>
鐘<lb/>
唐開元禮皇后正至受羣官朝賀<lb/>
前一日尚寢率其屬設御幄座如外命婦朝儀守宮設<lb/>
次於宫城門外如常儀其日未明一刻諸衛各勒所部<lb/>
屯門列仗及陳布於肅章門外奉禮設文武羣官諸親<lb/>
<pb n="3b"/>
番客使等衛於宫城門外如廟堂之式典儀設文武羣<lb/>
官位於肅章門外文東武西俱重行北面相對為首諸<lb/>
親位於文武五品之下朝集使番客等分方位次如常<lb/>
設典儀贊者位於羣官東北差退西向北上又設内給<lb/>
事位羣官之北南向<hi>若與外命婦同時朝則典儀於肅章門外設羣官等版位</hi>文武<lb/>
羣官依時刻集列門外俱就次各服其服<hi>若與上臺同上朝賀則上臺禮畢羣官仍朝服典謁引從納義門西行就版位</hi>尚儀奏請中嚴六尚以下各<lb/>
服其服俱詣内閤奉迎典儀率贊者先入就位典謁引<lb/>
<pb n="4a"/>
文武羣官入就位尚儀奏外辦皇后首飾禕衣以出即<lb/>
御南向坐侍御警蹕及設琮璽於御座並如常儀内謁<lb/>
者監引内給事出就南面典儀曰再拜贊者承傳文武<lb/>
羣官等俱再拜典儀引為首者一人進内給事前北面<lb/>
跪賀<hi>詞至正並與賀皇帝同惟伏惟殿下與時同休為異耳</hi>賀訖俛伏興典謁引<lb/>
退復位羣官等皆再拜内謁者監引内給事入依式奏<lb/>
聞内給事承令出謁者監引内給事復南面位稱令㫖<lb/>
羣官等皆再拜内給事宣令云履新之慶<hi>冬至云履長之慶</hi>與<lb/>
<pb n="4b"/>
公等同之羣官等又再拜内謁者監引内給事入典謁<lb/>
引羣官等尚儀前奏禮畢皇后降座以入侍衛警蹕如<lb/>
常儀<lb/>
皇后正至受外命婦朝賀并會　太皇太后皇太后受<lb/>
羣臣外命婦朝賀禮並同<lb/>
前二日本司宣攝内外各供其職前一日守宫設外命<lb/>
婦次如常儀尚寢率其屬設御幄於皇后正殿北壁南<lb/>
向又設命婦為首者脱舄席於西階前近西東向如式<lb/>
<pb n="5a"/>
司樂展宮懸之樂於殿庭設麾於殿上西階之西東向<lb/>
内僕進重翟以下於肅章門外道東西向北上司贊設<lb/>
命婦版位於殿庭大長公主以下在東太夫人以下在<lb/>
西諸親婦女以下<hi>宗親在東異姓在西</hi>俱重行北面相對為首内<lb/>
謁者設外命婦等位於肅章門外大長公主以下於道<lb/>
東太夫人以下於道西俱重行相向北上命婦有從夫<lb/>
之爵無夫有從子之爵設司贊位於東階東南西向掌<lb/>
贊二人位於司贊之南差退俱西向受朝日依時刻諸<lb/>
<pb n="5b"/>
衛勒所部屯門列仗及陳布於肅章門外如常儀外命<lb/>
婦等依時刻集到宮門外至下車所道西東向以車為<lb/>
次北上車次定命婦等皆降車内典引引之次各服其<lb/>
服尚儀奏請中嚴宫官侍衛者皆朝服司寶奉琮寶依<lb/>
式俱詣内閤奉迎司樂帥女工人入就位典樂升就舉<lb/>
麾位司贊先入就位内典引引命婦俱就肅章門外位<lb/>
尚儀奏外辦皇后首飾禕衣以出警蹕如常儀皇后出<lb/>
自西房典樂舉麾奏正和之樂即御座南向坐司寶奉<lb/>
<pb n="6a"/>
琮寶置於御座如常偃麾樂止<hi>凡樂皆典樂舉麾工鼓柷而後作偃麾戞敔而後止</hi>司賓承引命婦以次入就位為首者初入門舒和樂<lb/>
作至位樂止命婦等立定司贊曰再拜掌贊承傳外命<lb/>
婦皆再拜司賓引為首者一人詣西階為首者初行樂<lb/>
作至階樂止為首者脱舄升進當御座前北面跪賀稱<lb/>
妾姓等言<hi>賀詞與羣官同</hi>賀訖起司賓引為首者降階納舄樂<lb/>
作復位立定樂止司贊者曰再拜掌贊承𫝊外命婦等<lb/>
皆再拜司言承前令降自西階諸命婦西北東面稱令<lb/>
<pb n="6b"/>
㫖外命婦等皆再拜宣令曰履新之慶<hi>冬至云履長之慶</hi>夫人<lb/>
等同之司贊者曰再拜掌贊承𫝊外命婦等皆再拜司<lb/>
賓以次引出為首者初行樂作出閤樂止内典引承引<lb/>
以出尚儀前奏禮畢還侍位皇后降座樂作入自東房<lb/>
侍衛警蹕如來儀樂止女工人退<lb/>
會　朝訖尚寢帥其屬鋪外命婦等之座於座上大長<lb/>
公主以下於御座東南重行西向太夫人以下於御座<lb/>
西南重行東向設升殿者座席於東西廊下皆如上儀<lb/>
<pb n="7a"/>
又量設脱舄席於東西階下尚食設夀罇於殿上東序<lb/>
之端西向有坫爵一於罇下設升殿者酒罇於東西廊<lb/>
下近北設廊下者酒罇各於其座之南皆有坫冪俱障<lb/>
以帷設訖司樂帥諸樂人就位内典引引外命婦俱詣<lb/>
肅章門外位尚儀奏外辦皇后首飾禕衣以出警蹕侍<lb/>
衛如常儀皇后出自西房典樂舉麾正和之樂作即御<lb/>
座南向坐司寶奉琮寶置於御座如常儀偃麾樂止司<lb/>
賓承引外命婦以次入就位為首者初入門樂作至位<lb/>
<pb n="7b"/>
樂止外命婦立定<hi>若朝會别日贊拜如朝禮</hi>司言前承令降諸命婦<lb/>
西北南向稱令㫖夫人等升席座司贊曰再拜贊者承<lb/>
傳外命婦等皆再拜訖司賓引外命婦應升殿者詣東<lb/>
西階樂作為首者至階樂止俱就席脱舄於階下以升<lb/>
司賓引為首者一人升階近東西面立以下各就席後<lb/>
立司賓引不升殿者詣東西廊下席後立上下立定司<lb/>
賓引為首者詣酒罇所北面立尚食酌酒一爵以授為<lb/>
首者司賓引為首者至御座前北向授尚食尚食受爵<lb/>
<pb n="8a"/>
進置御座前司賓引為首者退北面為首者跪奏稱妾<lb/>
姓等言元正首祚<hi>冬至云天正長至</hi>妾等不勝大慶謹上千萬<lb/>
歲夀興再拜外命婦等皆再拜訖司言前承令宣令云<lb/>
令㫖夫人等同納景福外命婦等又再拜尚食取爵奉<lb/>
進皇后舉酒樂作外命婦等皆三稱萬歲皇后舉酒訖<lb/>
尚食受虚爵復於坫樂止司贊曰再拜掌贊承傳外命<lb/>
婦等皆再拜司賓引為首者就席後立司贊曰就座掌<lb/>
贊承𫝊外命婦等俱就位尚食進酒至階司贊曰酒至<lb/>
<pb n="8b"/>
興掌贊承𫝊外命婦等俱興立席後尚儀至階省酒尚<lb/>
食奉酒進皇后舉酒樂作如常又行外命婦酒酒至司<lb/>
贊曰再拜掌贊承𫝊外命婦等俱再拜受觶司贊曰就<lb/>
座掌贊承𫝊外命婦等俱就座坐飲皇后舉酒訖尚食<lb/>
受虚爵復於坫樂止觴行三周尚食奉御食食升階司<lb/>
贊曰食至興掌贊承𫝊外命婦等皆起立席後尚食至<lb/>
階省候尚食品嘗食訖以次進置御前又行命婦案<hi>御若不食及命婦案先下訖不須興</hi>設食訖司贊曰就座掌贊承𫝊外命婦<lb/>
<pb n="9a"/>
等皆就席座皇后飯樂作外命婦等俱飯御食畢樂止<lb/>
乃行酒遂設庻羞諸仗以次作若賜酒司言前承令詣<lb/>
東階上西向稱賜酒階下掌贊承𫝊外命婦等皆起再<lb/>
拜立受觶坐飲訖起立授虚觶又再拜就席坐酒行十<lb/>
二徧會畢司贊曰可起掌贊承𫝊外命婦等皆起立席<lb/>
後司賓引降各納舄樂作俱引復階下位樂止其廊下<lb/>
者仍立於席後立定司贊曰再拜掌贊承𫝊外命婦等<lb/>
在位者皆再拜若有束帛則尚功帥其屬以束帛先立<lb/>
<pb n="9b"/>
於東西廂司言前承令降自西階詣命婦西北東面稱<lb/>
令㫖外命婦等皆再拜宣令訖外命婦等又再拜尚功<lb/>
帥其屬以次受束帛訖外命婦等又再拜司賓引命婦<lb/>
等以次出樂作出門樂止内典引承引次出尚儀前奏<lb/>
禮畢遂還侍位皇后降座樂作入自東房警蹕侍衛如<lb/>
來儀樂止<lb/>
　　　　蕙田案周官内宰掌致后之賓客之禮注謂<lb/>
　　　　諸侯夫人有會見王后之法故亦致禮焉然<lb/>
<pb n="10a"/>
　　　　則諸侯夫人朝於王后而王后與之行宴會<lb/>
　　　　之禮者其來尚矣唐開元禮儀注獨詳明集<lb/>
　　　　禮有宴會命婦之儀葢本諸此<lb/>
明集禮皇太子正旦朝賀皇后儀注<hi>冬至夀誕同</hi>
前期内使監於坤寧宫設皇后御座於正中設皇太子<lb/>
幄次於王宫門外之東近南親王幄次於王宫門外近<lb/>
南之東西其日設儀仗於露臺上及殿庭之東西設皇<lb/>
太子親王拜位於露臺上正中及殿内正中司贊二人<lb/>
<pb n="10b"/>
位於露臺上拜位之北東西相向司賓二人位於司贊<lb/>
之南東西相向内贊二人位於殿内拜位之北東西相<lb/>
向樂工陳樂於王宫門外皇太子親王朝上位訖司賓<lb/>
引導仍具冕服至幄次内使監官啟知皇后首飾禕衣<lb/>
將出仗動樂作陞御座樂止司賓引導皇太子親王入<lb/>
就殿前拜位初行樂作至拜位樂止司賓二人分立于<lb/>
東西司贊唱鞠躬樂作拜興拜興拜興拜興平身樂止<lb/>
司賓引導皇太子親王俱進自殿東門樂作司賓伺於<lb/>
<pb n="11a"/>
門外内贊接引至於殿前拜位樂止内贊唱跪皇太子<lb/>
跪親王皆跪皇太子稱長子某兹遇履端之節<hi>冬至則云履長之節夀旦則云茲遇母后殿下聖誕之辰謹率諸弟等恭上千歲夀</hi>謹率諸弟某王等恭<lb/>
詣母后殿下稱賀内贊唱俛伏興平身皇太子親王皆<lb/>
俛伏興平身内贊引皇太子親王自殿東門出樂作司<lb/>
賓引復殿前拜位樂止司贊唱鞠躬樂作拜興拜興拜<lb/>
興拜興平身樂止内使監官啟禮畢司贊唱禮畢皇后<lb/>
興樂作至内閤門司賓引皇太子親王還幄次樂止<lb/>
<pb n="11b"/>
明史禮志中宫受朝儀惟唐開元禮有朝皇太后及皇<lb/>
后受羣臣賀皇后會外命婦諸儀明制無皇后受羣臣<lb/>
賀儀而皇妃以下正旦冬至朝賀儀則自洪武元年九<lb/>
月詔定凡中宮朝賀内使監設皇后寶座于坤寧宮丹<lb/>
陛儀仗内使執之殿上儀仗女使執之陳女樂於宫門<lb/>
外設皇貴妃幄次於宫門外之西近北設公主幄次于<lb/>
宫門外之東稍南設外命婦幄次于門外之南東西向<lb/>
皇后服禕衣出閤仗動樂作陞座樂止司賓導外命婦<lb/>
<pb n="12a"/>
由東門入内道東西班侍立訖導皇貴妃衆妃由東門<lb/>
入至陛上拜位贊拜樂作四拜興樂止導由殿東門入<lb/>
樂作内贊接引至殿上拜位樂止贊跪妃皆跪皇貴妃<lb/>
致詞曰妾某氏等兹遇履端之節冬至則云履長恭詣<lb/>
皇后殿下稱賀致詞畢皆俯伏興樂作復位樂止贊拜<lb/>
樂作四拜興樂止降自東階出司賓導公主由東門入<lb/>
至陛上拜位以次立行禮如皇妃儀司賓導外命婦入<lb/>
殿前中道拜位贊拜如儀班首由西陛陞入殿西門樂<lb/>
<pb n="12b"/>
作内贊接引至殿上拜位班首及諸命婦皆跪班首致<lb/>
詞曰某國夫人妾某氏等稱賀賀畢出復位司言跪承<lb/>
㫖由殿中門出立露臺之東南向稱有㫖命婦皆跪司<lb/>
言宣㫖曰履端之慶與夫人等共之贊興司言奏宣㫖<lb/>
畢皇后興樂作入内閤門樂止諸命婦出太皇太后皇<lb/>
太后朝賀儀同洪武二十六年重定中宫朝賀儀先日<lb/>
女官設御座香案至日内官設儀仗陳女樂於丹陛東<lb/>
西北向設箋案於殿東門命婦至宫門司賓引入就拜<lb/>
<pb n="13a"/>
位女官具服侍班尚宫尚儀等官詣内奉迎皇后具服<lb/>
出作樂贊拜如前儀女官舉箋案由殿東門入樂作至<lb/>
殿中樂止贊跪命婦皆跪贊宣箋目女官宣訖贊展箋<lb/>
宣箋女官詣案前展宣訖舉案于殿東命婦皆興司賓<lb/>
引班首由東階陞入殿東門樂作内贊引至殿中樂止<lb/>
贊跪班首及諸命婦皆跪班首致詞訖皆興由西門出<lb/>
贊拜及司言宣㫖皆如儀禮畢千秋節致詞云兹遇千<lb/>
秋令節謹詣皇后殿下稱賀不𫝊㫖凡朔望命婦朝參<lb/>
<pb n="13b"/>
是日設御座于宫中陳儀仗女樂皇后陞座引禮女官<lb/>
引命婦入班文東武西各以夫品贊拜樂作四拜禮畢<lb/>
出隂雨大寒暑則免後命婦朝賀俱于仁智殿朝東宫<lb/>
妃儀如朝中宮不𫝊令<lb/>
明集禮宴會命婦儀注<hi>正旦冬至夀誕同</hi>
坤寧宫受朝賀畢内使監官仍於殿上陳設御座于殿<lb/>
庭及露臺上左右設儀仗及御座左右擎執如受朝之<lb/>
儀又於御座西畔設貴妃等六妃位東畔稍南設皇太<lb/>
<pb n="14a"/>
子妃王妃公主位於殿南左右第一行設一品外命婦<lb/>
坐次左右第二行設二品命婦坐次左右第三行設三<lb/>
品命婦坐次左右第四行設四品外命婦坐次以北為<lb/>
上東西相向東西廡下設四品以下外命婦坐次以北<lb/>
為上樂工於殿之南楹陳大樂細樂及諸舞隊設御酒<lb/>
尊于殿之南楹正中設皇妃酒尊於御酒尊之西皇太<lb/>
子妃王妃公主酒尊於御酒尊之東設外命婦酒尊於<lb/>
殿門左右及東西兩廡御位司壺二人尚酒尚食二人<lb/>
<pb n="14b"/>
皇妃六人司壺一人奉酒奉食二人皇太子妃王妃公<lb/>
主司壺一人奉酒奉食二人殿上左右行毎一行司壺<lb/>
二人奉酒奉食二人東西廡各有司壺供酒供食之人<lb/>
陳御食案於殿上正中及皇妃六位食案於殿上之西<lb/>
稍南皇太子妃王妃公主食案於殿上之東稍南外命<lb/>
婦食案東西廡命婦食案皆先設於本位前將宴請執<lb/>
事人各供事司賓引大小命婦各服常服侍立於殿門<lb/>
外之左右内使監官啟知皇后常服皇妃皇太子妃王<lb/>
<pb n="15a"/>
妃公主常服隨從出閤仗動樂作陞御座樂止司賓引<lb/>
皇妃皇太子妃王妃公主入就位司賓引大小命婦入<lb/>
各立于座位後丞相夫人率次命婦等轝御食案進於<lb/>
御座前丞相夫人捧夀花進於御前二品外命婦各轝<lb/>
食案進於皇妃皇太子妃王妃公主前進夀花於皇妃<lb/>
皇太子妃王妃公主前大小命婦各就位坐奉御及諸<lb/>
執事人分進夀花於殿内大小命婦及分進夀花於東<lb/>
西廡命婦訖司壺於御前尚酒及皇妃皇太子妃王妃<lb/>
<pb n="15b"/>
公主前進酒内外命婦前各供酒樂作樂女北面立舉<lb/>
手唱上酒飲畢樂止東西廡大小命婦前司壺各斟酒<lb/>
如儀奉御於御座前尚食供食者於皇妃皇太子妃王<lb/>
妃公主前及外命婦前各供食樂作樂女北面舉手唱<lb/>
上食食畢樂止東西廡大小命婦前供食者各供食如<lb/>
儀凡酒七行間進食五次上酒上食樂作樂止並如儀<lb/>
樂或間用舞隊宴畢皇后興樂作侍從導引還宫如來<lb/>
儀樂止司賓引大小命婦以次出<lb/>
<pb n="16a"/>
典彚洪武十四年七月皇后千秋節諸命婦朝賀於坤<lb/>
寧宫賜宴<lb/>
永樂二年九月上召解縉黄淮胡廣胡儼楊榮楊士竒<lb/>
金幼孜諭之曰皇后數言欲召見爾七人命婦其令即<lb/>
赴柔儀殿見是日縉等妻入見中宫慰勞備至皆賜五<lb/>
品冠服及紗幣表裏　三年四月上命禮部自今命婦<lb/>
雖大朝賀亦止於三品以上餘悉免之定著為令<lb/>
　<hi>宣德時楊士竒在内閣時夫人已故惟一婢侍巾櫛而已一日中宫有喜慶文武大臣命婦皆朝賀太后</hi>
<pb n="16b"/>
　<hi>聞士竒無命婦令左右召其婢至則諸命婦已退矣太后見其貌既不揚衣服儉陋命妃嬪重為梳整易</hi>
　<hi>内製首飾衣服而遣之且笑云此回楊先生不能認矣翼日命所司如制封之不為例</hi>
嘉靖三年二月興國太后千秋日命婦各上箋覿賀宴<lb/>
賚倍常<lb/>
　　　　　　　　　　右皇后受賀<lb/>
　　　　蕙田案皇太子受羣官賀儀漢以前無聞唐<lb/>
　　　　開元禮正旦冬至則於大朝會之明日百官<lb/>
　　　　朝集使等皆詣東宫行禮羣官再拜稱賀又<lb/>
<pb n="17a"/>
　　　　再拜皇太子有答後再拜之儀宋政和五禮<lb/>
　　　　新儀正旦冬至三公賀前後皆再拜皇太子<lb/>
　　　　俱答拜其中班首稱賀有承令宣答之制次<lb/>
　　　　樞宻院官賀又次受師傅保賓客賀並如上<lb/>
　　　　儀次文武宫官賀無宣答亦不答拜元正旦<lb/>
　　　　則於大朝會之明日文武羣官以下常服至<lb/>
　　　　東宫行四跪拜禮其千秋亦如之明正至奉<lb/>
　　　　天殿朝畢皇太子於大本堂受三公賓客諭<lb/>
<pb n="17b"/>
　　　　德賀有答後再拜之禮百官詣東宮賀有稱<lb/>
　　　　賀宣答而不答拜其賀箋魏吳質有上太子<lb/>
　　　　箋然不專於慶賀也唐令百官上東宫箋式<lb/>
　　　　于皇太子稱殿下自稱名不稱臣葢始用於<lb/>
　　　　慶賀矣宋箋式與唐同元正旦及千秋在内<lb/>
　　　　省院臺進箋赴詹事院収受在外行省亦然<lb/>
　　　　其所屬五品以上第進所屬上司類進詹事<lb/>
　　　　院皆稱名不稱臣明正至千秋羣官各進箋<lb/>
<pb n="18a"/>
　　　　稱賀外官則進於禮部其式參用唐制詳見<lb/>
　　　　明集禮會典中<lb/>
　通典晋制皇帝會公卿座位定太子後至孫毓以為<lb/>
　羣臣不應起禮曰父在斯為子君在斯為臣侍坐於<lb/>
　所尊見同等不起皆以為尊無二上故有所厭之事<lb/>
　也昔衛綰不應漢景之召釋之正公門之法明太子<lb/>
　事同於羣臣羣臣亦統一於所事應依同等不起之<lb/>
　禮明帝太寧二年詔曰漢魏以來尊崇儲貳使官屬<lb/>
<pb n="18b"/>
　稱臣朝臣咸拜此甚無謂今太子幼冲使臣先達將<lb/>
　今所習見謂之自然此其可以教之邪令内外通議<lb/>
　尚書令卞壺議以為春秋王太子不會盟禮同於君<lb/>
　皆所以重儲貳異正嫡茍奉之如君不得不拜矣太<lb/>
　子若存謙冲故宜答拜臣以為皇太子之立郊告天<lb/>
　地正位儲宮豈得同之皇子揖譲而已謂宜稽則漢<lb/>
　魏闔朝同拜從之<lb/>
　徐邈云東宮臣上表天朝既黄紙上太子用疏則用<lb/>
<pb n="19a"/>
　白紙也北人有作符宏宫屬者云東宫臣上疏於太<lb/>
　子用白紙太子答之用黄紙朝士率常牋上下死罪<lb/>
　太子答之姓白亦有惶恐此似得中朝舊法<lb/>
隋書禮儀志後周制正之二日皇太子南面列軒懸宫<lb/>
官朝賀及開皇初皇太子勇准故事張樂受朝宫臣及<lb/>
京官北面稱慶髙祖誚之是後定儀注西面而坐惟宫<lb/>
臣稱慶臺官不復總集煬帝之為太子奏降章服宫官<lb/>
請不稱臣許之<lb/>
<pb n="19b"/>
唐開元禮皇太子元正冬至受羣臣賀<hi>并會</hi>
前二日本司宣攝内外各供其職前一日典設郎設皇<lb/>
太子幄座於正殿東序西向守宮設羣官等次東宫朝<lb/>
堂伶官帥展軒懸之樂於殿庭以姑洗之均又設三鏄<lb/>
鐘姑洗夷則大呂各依其位設登歌以南呂之均及設<lb/>
麾于殿上並如常儀典設郎鋪羣官牀座于殿上文官<lb/>
三品以上於皇太子西南重行北向武官三品以上於<lb/>
皇太子西北重行南向俱以東為上朝集使三品以上<lb/>
<pb n="20a"/>
及都督刺史各依方於文武官之下設不升殿者座席<lb/>
於殿庭東西廂文官四品五品於懸東六品以下於横<lb/>
街之南每等異位重行西向北上武官四品五品於懸<lb/>
西六品以下於横街之南當文官毎等異位俱重行東<lb/>
向北上朝集使非升殿者分方各依文武官當品之下<lb/>
諸州使人分方各於朝集使之下亦如之諸親於四品<lb/>
五品之下<hi>宗親在東異姓親在西掌儀仍各設版位</hi>奉禮設門外位於東宫<lb/>
朝堂之前文官在東武官在西俱每等異位重行相向<lb/>
<pb n="20b"/>
北上諸親位於文武四品五品之下<hi>宗親在東異姓親在西</hi>設諸<lb/>
州朝集使位東方南方於宗親之南每等異位重行西<lb/>
面西方北方於異姓親之南每等異位重行東面俱以<lb/>
北為上典膳量設罇於廊下近北設不升殿者酒罇各<lb/>
于其座之南皆有坫冪俱障以帷其日質明諸衛各率<lb/>
勒所部屯門列仗文武羣官依時刻集朝堂次各公服<lb/>
左庻子量時刻版奏請中嚴近仗就陳於門外諸侍衛<lb/>
之官各服其器服俱詣閤奉迎伶官帥工人二舞入就<lb/>
<pb n="21a"/>
位又伶官帥一人升就位舉麾掌儀帥贊者入就位吏<lb/>
部兵部贊羣官俱出次通事舍人各引就門外位又舍<lb/>
人引羣官非升殿者先入就位左庻子版奏外辦皇太<lb/>
子著從省服<hi>未冠則雙童髻</hi>以出侍衛如常伶官帥舉麾奏承<lb/>
和之樂皇太子即座西向坐偃麾樂止<hi>凡樂皆伶官帥舉麾工鼓柷而後作偃麾戞敔而後止</hi>掌儀一人升就西階上東面立贊者二人<lb/>
立于階下通事舍人引羣官以次入就位公初入門舒<lb/>
和之樂作左庻子前跪奏稱左庻子臣某言請殿下迎<lb/>
<pb n="21b"/>
公王興俛伏興還侍位皇太子降立于座後<hi>若有三公諸伯叔則降立於東階下西面公至階則升立詣於座後皇太子升降伶官舉麾樂作止如式</hi>公至階樂止<lb/>
公以下升座者俱脱履於階下<hi>所司先設脱履席</hi>通事舍人接<lb/>
引羣官升就位立定掌儀唱再拜贊者承𫝊羣官上下<lb/>
皆再拜訖通事舍人引羣官為首者一人進皇太子前<lb/>
東面立賀稱元正首祚景福惟新伏惟皇太子殿下與<lb/>
時同休<hi>冬至賀云天正長至伏惟殿下與時同休</hi>賀訖退復位皇太子答再<lb/>
拜左庻子前承令進宣令訖羣官上下又再拜左庻子<lb/>
<pb n="22a"/>
前跪奏稱左庻子臣某言請坐俛伏興還侍位皇太子<lb/>
坐掌儀唱就座贊者承𫝊羣官上下就座皆就座俛伏<lb/>
坐伶官帥引歌者及琴瑟至階脱履於下升就位坐其<lb/>
笙管者詣階間北面立典膳郎進酒至階掌儀唱酒至<lb/>
興贊者承𫝊羣官上下皆俛伏興立席後左庻子到階<lb/>
省酒典膳郎奉酒進皇太子舉酒食宮令又行羣官酒<lb/>
酒至掌儀唱再拜贊者承𫝊羣官上下皆再拜<hi>若皇太子遣停拜即止</hi>羣官皆搢笏受觶掌儀唱就坐贊者承𫝊羣官上<lb/>
<pb n="22b"/>
下皆就坐俛伏興飲皇太子初舉酒豋歌作昭和之曲<lb/>
典膳郎進受虚觶復于坫豋歌訖降復位觴行三周典<lb/>
膳郎進食食升階左庻子到階省案掌儀唱食至興贊<lb/>
者承𫝊羣官上下俛伏興立座後典膳郎品嘗食訖以<lb/>
次進置皇太子前食宮令又行羣官案<hi>皇太子若不食及宫臣案先下訖不須興</hi>設食訖掌儀唱就座贊者承𫝊羣官上下皆就座<lb/>
俛伏坐皇太子及飯奏休和之樂羣官上下俱飯皇太<lb/>
子食畢樂止仍行酒遂設庻羞伶官帥引二舞以次入<lb/>
<pb n="23a"/>
酒行九徧會畢掌儀唱可起贊者承𫝊羣官上下皆俛<lb/>
伏起立席後左庻子前跪奏稱左庻子臣某言請殿下<lb/>
降座俛伏興還侍位皇太子降立於座後掌儀唱再拜<lb/>
贊者承𫝊羣官上下皆再拜皇太子答再拜通事舍人<lb/>
引羣官降納履以出公初出樂作<hi>若有三公諸伯叔皇太子升降伶官帥舉麾作止如式</hi>公出門樂止左庻子前跪奏稱左庻子臣某言<lb/>
請殿下升座俛伏興還侍位樂作皇太子升座樂止羣<lb/>
官出畢<hi>非升座者仍立於殿庭</hi>左庻子前跪奏稱左庻子臣某言<lb/>
<pb n="23b"/>
禮畢俛伏興還侍位皇太子興樂作皇太子降座以入<lb/>
侍衛如來儀侍臣從至閤樂止又通事舍人引侍衛者<lb/>
以次出<lb/>
皇太子元正冬至受宮臣朝賀<hi>并會</hi>
前二日本司宣攝内外各供其職前一日典設郎設皇<lb/>
太子幄座于正殿東序西向衛尉設宮臣次於重明門<lb/>
外伶官出展軒懸之樂於殿庭以姑洗之均設麾於殿<lb/>
上西階之西又設為首者解劍席於懸西横街之南並<lb/>
<pb n="24a"/>
如常儀設宫臣版位於懸南文東武西俱重行北面相<lb/>
對為首設典儀位於東階南贊者二人在南差退俱西<lb/>
向北上設宮臣門外位文官道東武官道西重行相向<lb/>
以北為上　受朝　其日未明三刻開諸宫殿門諸衛<lb/>
率各勒所部屯門列仗如常宮臣依時刻集重明門外<lb/>
各服其器服左庻子版奏請中嚴近仗就陳於閤外伶<lb/>
官帥工人入就位又伶官帥一人升就位諸侍衛之官<lb/>
各服其器服俱詣閤奉迎典儀帥贊者先入就位通事<lb/>
<pb n="24b"/>
舍人引宫臣俱就門外位又舍人引六品以下先入就<lb/>
位左庻子版奏外辦皇太子服逺遊冠絳紗袍以出左<lb/>
右衛侍如常儀皇太子將出仗動伶官帥跪俛伏興舉<lb/>
麾皷柷奏永和之樂皇太子升自阼階即座西向坐偃<lb/>
麾戞敔樂止通事舍人引宮臣五品以上以次入就位<lb/>
宮臣初入門奏舒和之樂至位樂止宮臣立定典儀曰<lb/>
再拜贊者承𫝊宮臣在位者皆再拜訖通事舍人引為<lb/>
首者一人詣西階為首者初行樂作至解劍席後樂止<lb/>
<pb n="25a"/>
為首者就席解劍置於席俛伏興通事舍人引升階進<lb/>
當皇太子座前東面跪賀<hi>其賀詞與羣官同</hi>俛伏興通事舍人<lb/>
引降詣席後為首者跪著劍俛伏興樂作復懸南位樂<lb/>
止宮臣俱再拜左庻子前承令降詣宮臣西北東面稱<lb/>
令㫖宮臣俱再拜宣令訖宮臣又再拜左庻子還侍位<lb/>
典儀曰再拜贊者承傳宫臣在位者皆再拜通事舍人<lb/>
以次引出還次為首者初行樂作出門樂止左庻子前<lb/>
跪奏稱左庻子臣某言禮畢俛伏興還侍位皇太子興<lb/>
<pb n="25b"/>
樂作降座入侍衛如來儀侍臣從至閤樂止<lb/>
會　伶官帥登歌於殿上以南呂之均典設郎鋪宫臣<lb/>
牀座於其殿上文官於皇太子幄座西南重行北向武<lb/>
官於皇太子西北重行南向俱以東為上設不升殿者<lb/>
座席于東西廊下設解劍席於懸西横街之南俱以北<lb/>
為上典設郎設夀罇於殿上西序之端東西有坫加爵<lb/>
一於罇下又設升殿者酒罇於西廊下近北設殿下者<lb/>
酒罇各於其座之南皆有坫冪俱障以帷設訖通事舍<lb/>
<pb n="26a"/>
人引宮臣出次俱就門外位左庻子奏外辦皇太子服<lb/>
逺遊冠絳紗袍以出侍衛如常皇太子將出仗動樂作<lb/>
皇太子升自阼階即座西向坐樂止典儀一人升就東<lb/>
階上西面立通事舍人引文武宫臣以次入就位宮臣<lb/>
初入門樂作為首者至位樂止宮臣立定<hi>若朝會别日設㑹賛拜如朝禮</hi>左庻子前承令降命宮臣升座位者皆再拜通事舍<lb/>
人引應升殿者詣西階為首者初行樂作至解劍席樂<lb/>
止宮臣各脱舄履跪解劍置於席上俛伏興通事舍人<lb/>
<pb n="26b"/>
引升階宮臣為首者一人升立於階西東向以下各就<lb/>
座後立于其位又通事舍人引廊下位者就座後上下<lb/>
立定典膳郎前跪稱典膳郎臣某言請賜宮臣上夀俛<lb/>
伏興左庻子稱令曰諾典膳郎退升詣酒罇東面立通<lb/>
事舍人引為首者詣酒罇之所北面立典膳郎酌酒一<lb/>
爵授為首者搢笏受爵通事舍人引為首者詣皇太子<lb/>
座前東面授左庻子左庻子受爵進置皇太子前為首<lb/>
者執笏通事舍人引為首者退東面跪稱某官臣等稽<lb/>
<pb n="27a"/>
首言正元首祚<hi>冬至云天正長至</hi>臣等不勝大慶謹上千萬夀俛<lb/>
伏興再拜宮臣等上下再拜立於席後左庻子前承令<lb/>
少退宣令訖宮臣上下又再拜左庻子取爵奉進皇太<lb/>
子舉酒奏休和之樂宮臣上下皆舞蹈三稱萬歲皇太<lb/>
子舉酒訖左庻子進受虚爵以授典膳郎典膳郎受爵<lb/>
復於坫樂止初左庻子受虚爵殿上典儀唱再拜階下<lb/>
贊者承傳宮臣上下皆再拜通事舍人引為首者就座<lb/>
後立殿上典儀唱就座階下贊者承傳宮臣上下俱就<lb/>
<pb n="27b"/>
座俛伏興伶官帥引歌者及琴瑟至階脱屣於下升就<lb/>
位坐又引笙管進詣階間北面立典膳郎進酒至階殿<lb/>
上典儀唱酒至興階下贊者承傳宮臣上下皆俛伏起<lb/>
立席後左庻子到階省酒典膳郎奉酒進皇太子舉酒<lb/>
食會令及行宮臣酒至殿上典儀唱再拜階下贊者承<lb/>
傳宮臣上下皆再拜俛伏興坐飲皇太子初舉酒豋歌<lb/>
作昭和之樂三終行觴三周典膳郎進食皇太子奏休<lb/>
和之樂食畢樂止仍行酒設庻羞之奠如會羣官儀伶<lb/>
<pb n="28a"/>
官帥引諸伎以次入樂作若賜酒左庻子前承令詣東<lb/>
階上西向稱賜酒殿上典儀承傳階下贊者又承傳宮<lb/>
臣上下皆執笏俛伏起再拜搢笏立受觶就座俛伏坐<lb/>
飲訖俛伏起受虚觶再拜執笏又再拜就座俛伏坐酒<lb/>
九行徧會畢殿上典儀唱可起階下贊者承傳宮臣上<lb/>
下皆俛伏起立席後通事舍人引宮臣降詣解劍席後<lb/>
跪著劍俛伏興納舄履樂作復懸南位樂止位於東西<lb/>
廊下者仍立於席後立定典儀曰再拜贊者承傳宮臣<lb/>
<pb n="28b"/>
在位者皆再拜<hi>廊下者拜於席後</hi>諸伎俱作通事舍人引宮臣<lb/>
以次出為首者初行樂作出門樂止左庻子跪奏稱左<lb/>
庻子臣某言禮畢俛伏興還侍位皇太子興奏永和之<lb/>
樂皇太子降座以入侍衛如來儀侍臣從至閤樂止<lb/>
　皇太子與師傅保相見<hi>附</hi>
　前一日衛尉設師傅保次于宮門外道南西向伶官<lb/>
　帥展軒懸於殿庭以姑洗之均其日質明諸衛率各<lb/>
　勒所部屯門列仗典儀設師傅保位於西階之西東<lb/>
<pb n="29a"/>
　向三少位於師傅保之南少退俱東向北上太師太<lb/>
　傅太保及三少至宮門通事舍人引就次左庻子奏<lb/>
　請中嚴伶官帥工人就位又通事舍人引師傅保及<lb/>
　三少立於正殿門西差退俱東向左庻子奏外辦請<lb/>
　侍衛之官各服其器服俱詣閤奉迎皇太子著從省<lb/>
　服以出左右侍衛如常儀永和之樂作至東階下西<lb/>
　面立樂止通事舍人引師傅保三少入就位樂作如<lb/>
　常師傅保立定皇太子再拜師傅保答再拜<hi>若三少特見則</hi>
<pb n="29b"/>
　<hi>三少先拜</hi>通事舍人引師傅保出樂作止如常師傅保出<lb/>
　門左庻子前跪稱左庻子臣某言禮畢皇太子左右<lb/>
　侍衛及樂奏如來儀<lb/>
　皇太子受朝集使參辭<hi>附</hi>
　前一日典設郎設皇太子幄座於東宮正殿東序西<lb/>
　向又設宮臣次及朝集使次于重明門外其日質明<lb/>
　所司設宮臣及朝集使次于殿庭諸衛率各勒所部<lb/>
　屯門列仗東宮文武官依時刻集朝堂就位服袴褶<lb/>
<pb n="30a"/>
　朝集使並就次服公服左庻子量時刻版奏請中嚴<lb/>
　近仗就陳於閤外侍衛之官各服其器服就閤奉迎<lb/>
　通事舍人各令引羣官及朝集使就門外位左庻子<lb/>
　版奏外辦皇太子常服即座西向坐通事舍人引宮<lb/>
　臣入就位如常典儀曰再拜贊者承傳在位者皆再<lb/>
　拜又通事舍人令引朝集使横行北面立定掌儀曰<lb/>
　再拜朝集使皆再拜通事舍人承令詣朝集使前稱<lb/>
　有令朝集使皆再拜宣令訖又再拜舍人引宮臣以<lb/>
<pb n="30b"/>
　次出其辭禮亦如之<lb/>
宋政和五禮新儀<lb/>
前一日有司於東門外量地之宜設三公以下文武羣<lb/>
官等次如常儀典儀設皇太子答拜褥位於階下南向<lb/>
又設文武羣官版位于門之外其日禮直官舍人先引<lb/>
三公以下文武羣臣以次入就位立定禮直官舍人引<lb/>
左庻子詣皇太子前跪請内嚴少頃又言外備内侍褰<lb/>
簾皇太子常服出次左右侍衛如常儀皇太子降階詣<lb/>
<pb n="31a"/>
南向褥位典儀曰再拜贊者承傳曰再拜三公以下皆<lb/>
再拜皇太子答拜班首少前稱賀云元正首祚<hi>冬至云天正長至</hi>景福維新伏惟皇太子殿下與時同休賀訖少退復<lb/>
位左庻子前承命詣羣臣前答云元正首祚<hi>冬至云天正長至</hi>
與公等均慶典儀曰再拜班首以下皆再拜皇太子答<lb/>
拜訖禮直官通事舍人引三公以下文武百官以次出<lb/>
内侍引皇太子升階還次降簾侍衛如常儀少頃禮直<lb/>
官舍人引知樞密院官以下入就位立定内侍引皇太<lb/>
<pb n="31b"/>
子降階詣南向褥位樞宻以下參賀如上儀訖退次引<lb/>
師傅保賓客以下入就位參賀如上儀師傅保以下以<lb/>
次出内侍引皇太子升座禮直官引文武宮官入就位<lb/>
重行北向立典儀曰再拜在位官皆再拜左庻子少前<lb/>
跪言具官某言元正首祚<hi>冬至云天正長至</hi>伏惟皇太子殿下<lb/>
與時同休俛伏興復位典儀曰再拜在位者皆再拜分<lb/>
東西序立左庻子少前跪言禮畢左右近侍降簾皇太<lb/>
子降坐宮官退左右侍衛以次出<lb/>
<pb n="32a"/>
宋史禮志皇太子與百官相見至道元年有司言百官<lb/>
見皇太子自兩省五品尚書省御史臺四品諸司三品<lb/>
以上皆答拜餘悉受拜宮官自左右庻子以下悉用參<lb/>
見之儀其宴會位在王公上與師傅保相見政和新儀<lb/>
前一日所司設師傅保以下次於宮門外道西南向設<lb/>
軒架之樂於殿庭近南北向其日質明諸衛率各勒所<lb/>
部屯門列仗典謁設皇太子位于殿東階下西向設師<lb/>
傅保位于殿西階之西三少位於傅保之南稍却俱東<lb/>
<pb n="32b"/>
向北上師傅保以下俱朝服至宮門通事舍人引就次<lb/>
左庻子請内嚴通事舍人引師傅保立于正殿門之西<lb/>
三少在其南稍却俱東向北上左庻子言外備諸侍奉<lb/>
之官各服其器服俱詣閤奉迎皇太子朝服以出左右<lb/>
侍衛如常儀軒架作翼安之樂至東階下西向立樂止<lb/>
通事舍人引師傅保及三少入就位軒架作正安之樂<lb/>
至位樂止皇太子再拜師傅保以下答拜<hi>若三少特見則三少先拜</hi>
通事舍人引師傅保以下出軒架正安之樂作出門樂<lb/>
<pb n="33a"/>
止左庻子前跪稱左庻子某言禮畢皇太子入左右侍<lb/>
衛及樂作如來儀<lb/>
　<hi>徐氏乾學曰案周制王用宮懸諸侯用軒懸而無王世子用樂之文禮記云三王教世子必以禮樂則東</hi>
　<hi>宮之宜設樂明矣梁武帝天監中東宮新成皇太子宴會司馬褧請奏金石軒架之樂賀瑒請備文武二</hi>
　<hi>舞正旦上夀奏介雅庻幾先王之制乎隋皇太子正旦張樂受賀唐制皇太子樂用軒懸舞用六佾明東</hi>
　<hi>宮受賀用大樂則歴代之設樂可攷而知也</hi>
金史禮志皇太子與百官相見儀　三師三公欄子内<lb/>
北向躬揖班首稍前奉候皇太子離位稍前正南立答<lb/>
<pb n="33b"/>
揖宰執及一品職事官於欄子北向躬揖答揖如前二<lb/>
品職事官欄子外向南躬揖皇太子起揖三品職事官<lb/>
露階稍南躬揖皇太子坐揖四品以下職事官宮庭下<lb/>
躬揖跪問候皇太子坐受太子太傅太保與隨朝三師<lb/>
同東宮三少與隨朝二品同詹事以下並在庭下面北<lb/>
毎品重行以東為上再拜稍前問候又再拜皇太子坐<lb/>
受　七年定制皇太子赴朝許與親王宰執相見餘官<lb/>
宗室並迴避後亦許與樞宻使副御史大夫判宗正東<lb/>
<pb n="34a"/>
宫三師相見　九年定制凡皇太子出於都門三里外<lb/>
設褥位三公宰執以下公服重行立皇太子便服三公<lb/>
宰執以下鞠躬班首致辭云青宫萬福再拜皇太子答<lb/>
拜退迎送皆同　章宗時禮部尚書張行簡言唐制僕<lb/>
射宰相上日百官通班致賀降階答拜國朝皇太子元<lb/>
正生日三師三公宰執以下須羣官同班拜賀皇太子<lb/>
立受再答拜今尚書省宰執上日分六品以下别為一<lb/>
班揖賀宰執坐舉手答揖近於坐受也宰執受賀其禮<lb/>
<pb n="34b"/>
乃重於皇太子恐於義未安别嫌明㣲禮之大節伏請<lb/>
宰執上日令三品以下官同班賀宰執起立依見三品<lb/>
官儀式通答揖上曰此事何不早辨正之如都省擅行<lb/>
卿正之是矣行簡對曰禮部葢嘗參酌古今典禮擬定<lb/>
儀式省廷不敢輒改以奏下尚書省議遂用之宰執上<lb/>
日三品以下羣官通班賀起立答拜自此始<lb/>
元典章正旦於大朝㑹之明日文武羣官以常服至東<lb/>
宫行賀禮皇太子居偏殿南向坐羣官自丞相以下以<lb/>
<pb n="35a"/>
次入北面行四跪拜禮<lb/>
明史禮志朝賀東宫儀漢以前無聞隋文帝時冬至百<lb/>
官朝太子張樂受賀唐制宫臣參賀皇太子皆舞蹈開<lb/>
元始罷其禮故事百官詣皇太子止稱名惟宫臣稱臣<lb/>
明洪武十四年給事中鄭相同請如古制詔下羣臣議<lb/>
編修吳沈等議曰東宫國之大本所以繼聖體而承天<lb/>
位也臣子尊敬之禮不得有二請凡啓事東宫者稱臣<lb/>
如故從之凡朝東宫前期典璽官設皇太子座於文華<lb/>
<pb n="35b"/>
殿錦衣衛設儀仗於殿外教坊司陳大樂於文華門内<lb/>
東西北向府軍衛列甲士旗幟於門外錦衣衛設將軍<lb/>
十二人於殿中門外及文華門外東西向儀禮司官設<lb/>
箋案於殿東門外設百官拜位於殿下東西設傳令宣<lb/>
箋等官位於殿内東西是日百官詣文華門外導引官<lb/>
啓外備皇太子具冕服出樂作陞座樂止百官入贊拜<lb/>
樂作四拜興樂止丞相陞自西階至殿内拜位俱跪丞<lb/>
相致詞曰某等兹遇三陽開泰萬物維新敬惟皇太子<lb/>
<pb n="36a"/>
殿下茂膺景福畢俛伏興復位舎人舉箋案入殿中其<lb/>
捧箋展箋宣箋傳令畧與皇后同令曰履兹三陽願同<lb/>
嘉慶餘俱如儀冬至致詞則易律應黄鐘日當長至傳<lb/>
令則易履長之節千秋節致詞則云兹遇皇太子殿下<lb/>
夀誕之辰謹率文武羣官敬祝千歲夀不傳令凡朔望<lb/>
百官朝退詣文華殿門外東西立皇太子陞殿樂作百<lb/>
官行一拜禮其謝恩見辭官亦行禮洪武元年十二月<lb/>
帝以東宫師傅皆勲舊大臣當待以殊禮命議三師朝<lb/>
<pb n="36b"/>
賀東宫儀禮官議曰唐制羣臣朝賀東宫行四拜禮皇<lb/>
太子答後二拜三公朝賀前後俱答拜近代答拜之禮<lb/>
不行而三師之禮不可不重今擬凡大朝賀設皇太子<lb/>
座於大本堂設答拜褥位於堂中設三師賔客諭徳拜<lb/>
位於堂前皇太子常服陞座三師賔客常服入就位北<lb/>
向立皇太子起立南向贊四拜皇太子答後二拜六年<lb/>
詔百官朝見太子朝服去蔽膝及佩二十九年詔廷臣<lb/>
議親王見東宫儀禮官議諸王來見設皇太子位於正<lb/>
<pb n="37a"/>
殿中設諸王拜位于殿門外及殿内設王府官拜位于庭<lb/>
中道上之東西設百官侍立位于庭中東西向至日列甲<lb/>
士陳儀仗設樂如常諸王詣東宮門外幄次皇太子常服<lb/>
出樂作陞座樂止引禮導諸王入就殿門外位初行樂作<lb/>
就位樂止導詣殿東門入樂作内贊引至位北向立樂止<lb/>
贊跪王與王府官皆跪致詞曰兹遇某節恭詣皇太子殿<lb/>
下致詞畢王與王府官皆俛伏興樂作復位樂止贊拜樂<lb/>
作王與王府官皆四拜興樂止禮畢王及各官以次出王<lb/>
<pb n="37b"/>
至後殿叙家人禮東宮及王皆常服王由文華殿東門入<lb/>
至後殿王西向東宮南向相見禮畢叙坐東宮正中南面<lb/>
諸王列於東西嘉靖二十八年禮部奏故事皇太子受朝<lb/>
賀設座文華殿中今易黄瓦似應避尊帝曰東宮受賀位<lb/>
當設文華門之左南向然侍衛未備已之隆慶二年冊皇<lb/>
太子詔于文華殿門東間設座受賀<lb/>
　　　　　　　　　　　右皇太子受賀<lb/>
宋史禮志皇太后臨朝聽政乾興元年真宗崩遺㫖以<lb/>
<pb n="38a"/>
皇帝尚幼軍國事兼權取皇太后處分宰相率百官稱<lb/>
賀復前奉慰又慰皇太后於簾前有司詳定儀式内東<lb/>
門拜表合差入内都知一員跪授傳進皇太后所降批<lb/>
答首書覽表具之末云所請宜許或不許初丁謂定皇<lb/>
太后稱予中書與禮院參議每下制令稱予便殿處分<lb/>
稱吾皇太后詔止稱吾與皇帝並御承明殿垂簾決事<lb/>
百官表賀英宗即位輔臣請與皇太后權同聽政禮院<lb/>
議自四月内東門小殿垂簾兩府合班起居以次奏事<lb/>
<pb n="38b"/>
非時召學士亦許至小殿時帝以疾權居柔儀殿東閤<lb/>
西室太后垂簾處分稱吾惟兩府日入候問聖體因奏<lb/>
政事退詣小殿簾外覆奏太后帝疾間御前後殿聽政<lb/>
兩府退朝猶于小殿覆奏哲宗即位皇太后權同聽政<lb/>
三省樞密院案儀注未釋服以前遇隻日皇帝御迎陽<lb/>
門日參官並赴起居依例奏事每五日遇隻日于迎陽<lb/>
門垂簾皇帝坐于簾内之北宰執奏事則權屏去左右<lb/>
侍衛事有機速許非時請對及賜召宣亦許升殿禮部<lb/>
<pb n="39a"/>
御史臺閤門奏討論御殿及垂簾儀制每朔望六參皇<lb/>
帝御前殿百官起居三省樞密院奏事應見謝辭班退<lb/>
各令詣内東門進榜子皇帝雙日御延和殿垂簾日參<lb/>
官起居太皇太后移班少西起居皇帝並再拜三省樞<lb/>
宻院奏事三日以上四拜不舞蹈候祔廟畢起居如常<lb/>
儀簾前通事以内侍殿下以閤門吏部磨勘奉舉人垂<lb/>
簾日引應見謝辭臣僚遇朔望參日不坐並先詣殿門<lb/>
次内東門應擡賜者並門賜之於是帝御迎陽門幄殿<lb/>
<pb n="39b"/>
同太皇太后垂簾宰臣親王以下合班起居常制分班<lb/>
十六至是合班以閤門奏請故也禮官請如有祥瑞邊<lb/>
捷宰臣以下紫宸殿稱賀皇帝畢赴内東門賀太皇太<lb/>
后從之徽宗即位皇太后權同聽政三省樞宻院聚議<lb/>
故事嘉祐末英宗請慈聖同聽政五月同御内東門小<lb/>
殿垂簾至七月十三日英宗間日御前後殿輔臣奏事<lb/>
退詣内東門簾前覆奏又故事惟慈聖不立生辰節名<lb/>
不遣使契丹若天聖元豐則御殿垂簾立生辰節名遣<lb/>
<pb n="40a"/>
使與契丹往還及避家諱等曾布曰今上長君豈可垂<lb/>
簾聽政請如嘉祐故事蔡卞曰天聖元豐與今日皆遺<lb/>
制處分非嘉祐比布曰今日之事雖載遺制實出自德<lb/>
音又皆長君正與嘉祐事相似有㫖依嘉祐治平故事<lb/>
布語同列曰奏事先太后次覆奏皇帝如今日所得㫖<lb/>
遂為定式矣尋以哲宗靈駕𤼵引太后手書罷同聽斷<lb/>
焉<lb/>
　　　　蕙田案太后臨朝聽政非常禮也列代史傳<lb/>
<pb n="40b"/>
　　　　皆不載其儀惟宋史有之今附于末<lb/>
　　　　　　　　　　右皇太后臨朝聽政<lb/>
　<lb/>
　<lb/>
　<lb/>
　<lb/>
　<lb/>
　五禮通考巻一百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷十一</head> <lb/>
    <p>
<pb n="1a"/>
欽定四庫全書<lb/>
　五禮通考卷十一<lb/>
　　　　　　　　　　　刑部尚書秦蕙田撰<lb/>
　　吉禮十一<lb/>
　　　圜丘祀天<lb/>
舊唐書肅宗本紀乾元元年四月甲寅上親享九廟遂<lb/>
有事於圜丘翌日御丹鳳門大赦天下　六月己酉初<lb/>
置太乙神壇于圜丘是日命宰相王璵攝行祠事<lb/>
<pb n="1b"/>
唐書肅宗本紀上元二年九月去上元號稱元年以十<lb/>
一月為歲首月以斗所建辰為名元年建丑月辛亥有<lb/>
事于南郊<lb/>
冊府元龜元年建子月詔曰皇王符瑞應協于靈祇典<lb/>
禮廢興式存于禋告頃以三代正朔所尚不同百王徽<lb/>
號無聞異稱顧兹薄徳思創常規爰因行慶之日將務<lb/>
惟新之典而建元立制冊命厯符受于天地祖宗申于<lb/>
百辟卿士今既循諸古法讓彼虚名革故之宜已宣于<lb/>
<pb n="2a"/>
臣下昭報之㫖未展于郊廟因時備禮擇日陳誠宜取<lb/>
來月一日祭圜丘及太乙壇建丑月辛亥朔拜南郊祭<lb/>
太乙壇禮畢還宮<lb/>
唐書代宗本紀廣德二年二月乙亥有事于南郊<lb/>
圖書集成代宗廣德二年有事南郊從獨孤及議卒以<lb/>
太祖配天<lb/>
舊唐書禮儀志天寶十載五月已前郊祭天地以髙祖<lb/>
神堯皇帝配座寶應元年杜鴻漸為太常卿禮儀使員<lb/>
<pb n="2b"/>
外郎薛頎歸崇敬等議以神堯為受命之主非始封之<lb/>
君不得為太祖以配天地太祖景皇帝始受封于唐即<lb/>
殷之契周之后稷也請以太祖景皇帝郊祀配天地告<lb/>
請宗廟亦太祖景皇帝酌獻諫議大夫黎幹議以太祖<lb/>
景皇帝非受命之君不合配享天地二年五月幹進議<lb/>
狀為十詰十難曰歸崇敬薛頎等稱禘謂冬至祭天于<lb/>
圜丘周人則以逺祖帝嚳配臣幹詰曰國語曰有虞氏<lb/>
夏后氏俱禘黄帝商人禘舜周人禘嚳俱不言祭昊天<lb/>
<pb n="3a"/>
于圜丘一也詩商頌曰長發大禘也又不言祭昊天于<lb/>
圜丘二也詩周頌曰雍禘太祖也又不言祭昊天于圜<lb/>
丘三也禮記祭法曰有虞氏夏后氏俱禘黄帝殷人周<lb/>
人俱禘嚳又不言祭昊天于圜丘四也禮記大傳曰不<lb/>
王不禘王者禘其祖之所自出以其祖配之又不言祭<lb/>
昊天于圜丘五也爾雅釋文曰禘大祭也又不言祭昊<lb/>
天于圜丘六也家語云凡四代帝王之所郊皆以配天<lb/>
也其所謂禘者皆五年大祭也又不言祭昊天于圜丘<lb/>
<pb n="3b"/>
七也盧植云禘祭名禘者帝也事尊明禘故曰禘又不<lb/>
言祭昊天于圜丘八也王肅云禘謂于五年大祭之時<lb/>
又不言祭昊天于圜丘九也郭璞云禘五年之大祭又<lb/>
不言祭昊天于圜丘十也臣幹謂禘是五年宗廟之大<lb/>
祭詩禮經傳文義昭然臣見禮記祭法及禮記大傳商<lb/>
頌長發等三處鄭𤣥注或稱祭昊天或云祭靈威仰臣<lb/>
精詳典籍更無以禘為祭昊天於圜丘及郊祭天者審<lb/>
如禘是祭之最大則孔子說孝經為萬代百王法稱周<lb/>
<pb n="4a"/>
公大孝何不言禘祀帝嚳於圜丘以配天而反言郊祀<lb/>
后稷以配天是以五經俱無其說聖人所以不言輕議<lb/>
大典亦何容易猶恐不悟今更作十難其一難曰周頌<lb/>
雍禘祭太祖也鄭𤣥箋云禘大祭太祖文王也商頌云<lb/>
長發大禘也𤣥又箋云大禘祭天也夫商周之頌其文<lb/>
互說或云禘太祖或云大禘俱是五年宗廟之大祭詳<lb/>
覽典籍更無異同惟鄭𤣥箋長發乃稱是郊祭天詳𤣥<lb/>
之意因此商頌禘如大傳云大祭如春秋大事于太廟<lb/>
<pb n="4b"/>
爾雅禘大祭雖云大祭亦是宗廟之祭可得便稱祭天<lb/>
乎若如所說大禘即云郊祭天稱禘即是祭宗廟又祭<lb/>
法說虞夏商周禘黄帝與嚳大傳不王不禘禘上俱無<lb/>
大字𤣥何因復稱祭天乎又長發文亦不歌嚳與感生<lb/>
帝故知長發之禘而非禘嚳及郊祭天明矣殷周五帝<lb/>
之大祭羣經衆史及鴻儒碩學自古立言著論序之詳<lb/>
矣俱無以禘為祭天何棄周孔之法言獨取康成之小<lb/>
注便欲違經非聖誣亂祀典謬哉其二難曰大傳稱禮<lb/>
<pb n="5a"/>
不王不禘王者禘其祖之所自出以其祖配之諸侯及<lb/>
其太祖者此說王者則當禘其謂祭法虞夏殷周禘黄<lb/>
帝及嚳不王則不禘所當禘其祖之所自出謂虞夏出<lb/>
黄帝殷周出帝嚳以近祖配而祭之自出之祖既無宗<lb/>
廟即是自外至者故同之天地神祇以祖配而祀之自<lb/>
出之說非但於父在母亦然左傳子産云陳則我周之<lb/>
自出此可得稱出於太微五帝乎故曰不王不禘王者<lb/>
禘其祖之所自出以其祖配之謂也及諸侯之禘則降<lb/>
<pb n="5b"/>
於王者不得祭自出之祖只及太祖而已故曰諸侯及<lb/>
其太祖此之謂也鄭𤣥錯亂分禘為三注祭法云禘謂<lb/>
祭昊天於圜丘一也注左傳稱郊祭天以后稷配靈威<lb/>
仰箋商頌又稱郊祭天二也注周頌云禘大祭大於四<lb/>
時之祭而小於祫太祖謂文王三也禘是一祭元析之<lb/>
為三顛倒錯亂皆率胸臆曾無典據何足可憑其三難<lb/>
曰虞夏殷周已前禘祖之所自出其義昭然自漢魏晉<lb/>
已還千餘歲其禮遂闕又鄭𤣥所說其言不經先儒棄<lb/>
<pb n="6a"/>
之未曾行用愚以為錯亂之義廢棄之注不足以正大<lb/>
典其四難曰所稱今三禮行於代者皆是鄭𤣥之學請<lb/>
據鄭學以明之曰雖云據鄭學今欲以景皇帝為始祖<lb/>
之廟以配天復與鄭議相乖何者王制云天子七廟𤣥<lb/>
云此周禮也七廟者太祖及文武之祧與親廟四也殷<lb/>
則六廟契及湯與二昭二穆也據鄭學夏不以鯀及顓<lb/>
頊昌意為始祖昭然可知也而欲引稷契為例其義又<lb/>
異是爰稽邃古洎今無以人臣為始祖者惟殷以契周<lb/>
<pb n="6b"/>
以稷夫稷契者皆天子元妃之子感神而生昔帝嚳次<lb/>
妃簡狄有娀氏之女吞𤣥鳥之卵因生契契長而佐禹<lb/>
治水有大功舜乃命契作司徒百姓既和遂封於商故<lb/>
詩曰天命𤣥鳥降而生商宅殷土芒芒此之謂也后稷<lb/>
者其母有邰氏之女曰姜嫄為帝嚳妃出野履巨跡歆<lb/>
然有孕生稷稷長而勤於稼穡堯聞舉為農師天下得<lb/>
其利有大功舜封於邰號曰后稷唐虞夏之際皆有令<lb/>
德履帝武敏歆居然生子即有邰家室此之謂也舜禹<lb/>
<pb n="7a"/>
有天下稷契在其間量功比德抑其次也舜授職則播<lb/>
百穀敷五教禹讓功則平水土宅百揆故國語曰聖人<lb/>
之制祀也法施於民則祀之以死勤事則祀之契為司<lb/>
徒而人輯睦稷勤百榖而死皆居前代祀典子孫有天<lb/>
下得不尊而祖之乎其五難曰既尊鄭說小德配寡遂<lb/>
以后稷只配一帝尚不得全配五帝今以景皇帝特配<lb/>
昊天於鄭義可乎其六難曰衆難臣云上帝與五帝一<lb/>
也所引春官祀天旅上帝祀天旅四望旅訓衆則上帝<lb/>
<pb n="7b"/>
是五帝臣曰不然旅雖訓衆出於爾雅及為祭名春官<lb/>
訓陳注有明文若如所言旅上帝便成五帝則季氏旅<lb/>
於泰山可得便是四鎮耶其七難曰所云據鄭學則景<lb/>
皇帝親盡廟主合祧却欲配祭天地錯亂祖宗夫始祖<lb/>
者經綸草昧體大則天所以正元氣廣大萬物之宗尊<lb/>
以長至陽氣萌動之始日俱祀於南郊也夫萬物之始<lb/>
天也人之始祖也日之始至也掃地而祭質也器用陶<lb/>
匏性也牲用犢誠也兆於南郊就陽位也至尊至質不<lb/>
<pb n="8a"/>
敢同於先祖禮也故白虎通曰祭天歲一者何天至尊<lb/>
至質事之不敢褻黷故因歲之陽氣始達而祭之今國<lb/>
家一歲四祭之黷莫大焉上帝五帝其祀遂闕怠亦甚<lb/>
矣黷與怠皆禮之失不可不知夫親有限祖有常聖人<lb/>
制禮君子不以情變易國家重光累聖歴祀百數豈不<lb/>
知景皇帝始封于唐當時通儒議功度德尊神堯克配<lb/>
彼天崇太宗以配上帝神有定主為日已久今欲黜神<lb/>
堯配含樞紐以太宗配上帝則紫微五精上帝佐也以<lb/>
<pb n="8b"/>
子先父豈禮意乎非止神祇錯位亦以祖宗乖序何以<lb/>
上稱皇天祖宗之意哉若夫神堯之功太宗之德格于<lb/>
皇天上帝臣以為郊祀宗祀無以加焉其八難曰欲以<lb/>
景皇帝為始祖既非造我區㝢經綸草昧之主故非夏<lb/>
始祖禹殷始祖契周始祖稷漢始祖髙帝魏始祖武皇<lb/>
帝晉始祖宣帝國家始祖神堯皇帝同功比德而忽昇<lb/>
于宗祀圜丘之上為昊天匹曾謂圜丘不如林放乎其<lb/>
九難曰昨所言魏文帝丕以武帝操為始祖晉武帝炎<lb/>
<pb n="9a"/>
以宣帝懿為始祖者夫孟德仲達者皆人傑也擁天下<lb/>
之强兵挾漢魏之微主專制海内令行草偃服衮冕陳<lb/>
軒懸天子決事於私第公卿列拜於道左名雖為臣勢<lb/>
實凌君後主因之而業帝前王由之而禪代子孫尊而<lb/>
祖之不亦可乎其十難曰所引商周魏晉既不當矣則<lb/>
景皇帝不為始祖明矣我神堯拔出羣雄之中廓清隋<lb/>
室拯生人于塗炭則夏虞之勲不足多成帝業於數年<lb/>
之間則漢祖之功不足比夏以大禹為始祖漢以髙帝<lb/>
<pb n="9b"/>
為始祖則我唐以神堯為始祖法夏則漢於義何嫌今<lb/>
欲革皇天之祀易太祖之廟事之大者莫大於斯曾無<lb/>
按據一何寡陋不愧于心不畏于天乎以前奉詔令諸<lb/>
司各據禮經定議者臣幹忝竊朝列官以諫為名以直<lb/>
見知以學見達不敢不罄竭以裨萬一昨十四日具以<lb/>
議狀呈宰相宰相令朝臣與臣論難所難臣者以臣所<lb/>
見獨異莫不騰辭飛辯競欲碎臣理鉗臣口剖析毫釐<lb/>
分別異同序墳典之凝滯指子傳之乖謬事皆歸根觸<lb/>
<pb n="10a"/>
物不礙但臣言有宗爾豈辯者之流也又歸崇敬薛頎<lb/>
等援引鄭學欲蕪祀典臣為明辯迷而不復臣輒作十<lb/>
詰十難援據墳籍昭然可知庶郊禘事得其眞嚴配不<lb/>
失其序皇靈降祉天下蒙賴臣亦何顧不蹈鼎鑊謹敢<lb/>
聞達伏增悚越議奏不報<lb/>
　　　　蕙田案黎幹議非受命之君不得為太祖自<lb/>
　　　　是三代以後可行之禮其辯禘非祭天援引<lb/>
　　　　發揮極為明確至答第六難旅上帝是祭五<lb/>
<pb n="10b"/>
　　　　帝云若如所言季氏旅于泰山可便得是四<lb/>
　　　　鎮耶答第七難云歲一祭天尤見千古卓識<lb/>
　　　　惜時不用<lb/>
　　　　觀承案禮諸侯不得祖天子故商周俱以契<lb/>
　　　　稷為太祖而不祖帝嚳則始祖不必其為受<lb/>
　　　　命之王也黎幹謂景皇非受命之君不得為<lb/>
　　　　太祖者於理未安韓子曰國朝九廟之制法<lb/>
　　　　周之文太祖景皇帝始為唐公肇基天命義<lb/>
<pb n="11a"/>
　　　　同周之后稷而以髙祖擬文王太宗擬武王<lb/>
　　　　此定論也況重以髙祖己有定制乎禘郊宗<lb/>
　　　　祖雖兼論功德然實重水源木本之義商周<lb/>
　　　　之契稷為始祖固是功德兼隆亦以其為始<lb/>
　　　　封之君也禮以時為大三代而下始祖不必<lb/>
　　　　皆如契稷之賢聖然天下豈有無根之木無<lb/>
　　　　源之水而謂創業之君可自為始祖此上不<lb/>
　　　　必有太祖乎朱子曰祖一名而有二廟稷為<lb/>
<pb n="11b"/>
　　　　太祖始封之祖也文王亦為祖受命之祖也<lb/>
　　　　唐人正當準此而以景皇為始封之祖髙祖<lb/>
　　　　為受命之祖耳幹之餘議頗明辨此條則不<lb/>
　　　　可據其謂以髙祖配郊以太宗配明堂則禮<lb/>
　　　　以義起尚似可通葢商人禘嚳固以始祖契<lb/>
　　　　配及郊則又配㝠而不以契與周之禘郊皆<lb/>
　　　　配稷者不同此則三王不相襲禮而法周亦<lb/>
　　　　不妨監殷者夫<lb/>
<pb n="12a"/>
二年春夏旱言事者云太祖景皇帝追封於唐髙祖實<lb/>
受命之祖百神受職合依髙祖今不得配享天地所以<lb/>
神不降福以致愆陽代宗疑之詔百寮會議太常博士<lb/>
獨孤及獻議曰禮王者禘其祖之所自出以其祖配之<lb/>
凡受命始封之君皆為太祖繼太祖已下六廟則以親<lb/>
盡迭毁而太祖之廟雖百代不遷此五帝三王所以尊<lb/>
祖敬宗也故受命于神宗禹也而夏后氏祖顓頊而郊<lb/>
鯀纘禹黜夏湯也而殷人郊冥而祖契革命作周武王<lb/>
<pb n="12b"/>
也而周人郊稷而祖文王則明自古必以首封之君配<lb/>
昊天上帝唯漢氏崛起豐沛豐公太公無位無功不可<lb/>
以為祖宗故漢以髙皇帝為太祖其先細微也非足為<lb/>
後代法伏惟太祖景皇帝以柱國之任翼周弼魏肇啟<lb/>
王業建封于唐髙祖因之以為有天下之號天所命也<lb/>
亦如契之封商后稷之封邰禘郊祖宗之位宜在百代<lb/>
不遷之典郊祀太祖宗祀髙祖猶周之祖文王而宗武<lb/>
王也今若以髙祖創業當躋其祀是棄三代之令典尊<lb/>
<pb n="13a"/>
漢氏之末制黜景皇帝之大業同豐公太公之不祀反<lb/>
古違道失孰大焉夫追尊景皇廟號太祖髙祖太宗所<lb/>
以崇尊之禮也若配天之位既異則太祖之號宜廢祀<lb/>
之不修廟亦當毀尊祖報本之道其墜於地乎漢制擅<lb/>
議宗廟以大不敬論今武德貞觀憲章未改國家方將<lb/>
敬祀事和神人禘郊之間恐非所宜臣謹稽禮文參諸<lb/>
往制請仍舊典竟依歸崇敬等議以太祖配享天地<lb/>
代宗紀廣德二年二月癸酉上親薦獻太清宮乙亥祀<lb/>
<pb n="13b"/>
昊天上帝于圜丘即日還宮<lb/>
禮儀志廣德二年正月十六日禮儀使杜鴻漸奏郊太<lb/>
廟大禮其祝文自今已後請依唐禮板上墨書其玉簡<lb/>
金字者一切停廢如允臣所奏望編為常式勅曰宜行<lb/>
用竹簡<lb/>
通典永泰二年禮儀使太常卿杜鴻漸奏冬至祀昊天<lb/>
上帝夏至祀皇地祇請以太祖景皇帝配饗孟春祈榖<lb/>
祀昊天上帝孟冬祀神州請以髙祖配饗孟夏雩祀昊<lb/>
<pb n="14a"/>
天上帝請以太宗配饗季秋大享明堂祀昊天上帝請<lb/>
以肅宗配饗臣與禮官學士憑據經文事皆明著德音<lb/>
詳定久未施行勅㫖依<lb/>
冊府元龜大厯五年冬十一月庚寅日長至命有司祀<lb/>
昊天上帝于南郊　七年冬十一月辛卯日長至命有<lb/>
司祀昊天上帝于南郊不視朝　八年冬十一月辛丑<lb/>
日長至不視朝命有司祀昊天上帝于南郊　十一年<lb/>
冬十一月丙辰日長至命有司祀昊天上帝于南郊不<lb/>
<pb n="14b"/>
受朝賀　十三年冬十一月丁夘日長至命有司祀昊<lb/>
天上帝于南郊不視朝<lb/>
舊唐書代宗本紀大厯十三年十一月丁卯日長至有<lb/>
司祀昊天上帝于南郊上不視朝故也<lb/>
　　　　蕙田案自廣徳二年至此中隔十三年不舉<lb/>
　　　　郊祭冊府元龜紀有司行事者五而舊書但<lb/>
　　　　載此年蓋以明其有疾不視之故祀既不親<lb/>
　　　　故毋庸黷載也<lb/>
<pb n="15a"/>
德宗本紀貞元元年十一月癸卯上親祀昊天上帝于<lb/>
圜丘時河中渾瑊澤潞李抱真山南嚴震同華駱元光<lb/>
邠寧韓遊瓌鄜坊唐朝臣奉誠康日知等大將侍祠郊<lb/>
壇畢還宮御丹鳳樓大赦天下<lb/>
　崔縱傳貞元元年天子郊見為大禮使歲旱用屈縱<lb/>
　撙裁文物儉而不陋<lb/>
禮儀志貞元元年十一月十一日德宗親祀南郊有司<lb/>
進圖勅付禮官詳酌博士栁冕奏曰開元定禮垂之不<lb/>
<pb n="15b"/>
刋天寶改作起自權制此皆方士謬妄之說非禮典之<lb/>
文請一准開元禮從之<lb/>
　　　　蕙田案五禮條目儀節至唐貞觀禮漸復于<lb/>
　　　　古逮開元禮成郊祀之典尤善乃不久而天<lb/>
　　　　寶自為壞之栁冕之奏允愜人心矣<lb/>
德宗本紀六年九月己卯詔十一月八日有事于南郊<lb/>
太廟行從官吏將士等一切並令自備食物其諸司先<lb/>
無公厨者以本司闕職物充其王府官度支量給廩物<lb/>
<pb n="16a"/>
其儀仗禮物並仰御史撙節處分十月己亥文武百寮<lb/>
京城道俗抗表請上徽號上曰朕以春夏亢旱粟麥不<lb/>
登朕精誠祈禱獲降甘雨既致豐穰告謝郊廟朕倘因<lb/>
禋祀而受徽號是有為為之勿煩固請也十一月庚午<lb/>
日南至上親祀昊天上帝于郊丘禮畢還宮御丹鳳樓<lb/>
宣赦見禁囚徒減罪一等立仗將士及諸軍兵賜十八<lb/>
萬段匹<lb/>
禮儀志貞元六年十一月八日有事于南郊詔以皇太<lb/>
<pb n="16b"/>
子為亞獻親王為終獻上問禮官亞獻終獻合受誓戒<lb/>
否吏部郎中栁冕曰準開元禮獻官前七日於内受誓<lb/>
戒辭云各揚其職不供其事國有常刑今以皇太子為<lb/>
亞獻請改舊辭云各揚其職肅奉常儀從之<lb/>
唐書德宗本紀貞元九年十一月乙酉有事于南郊大<lb/>
赦<lb/>
　冊府元龜貞元九年十一月癸未帝朝獻太清宮畢<lb/>
　事宿齋于太廟行宮甲申朝于太廟畢事齋于南郊<lb/>
<pb n="17a"/>
　行宮乙酉日南至帝郊祀初帝以是歲有年蠻夷朝<lb/>
　貢思親告郊廟于祀事尤重慎及將散齋謂宰臣曰<lb/>
　在祀散齋歸正寢攝心奉祀不可聞外事其常務勿<lb/>
　奏乃齋于別殿及命皇太子諸王行祭者皆受誓一<lb/>
　日命妃媵辭于別所故事祈壇宮廟内及殿庭帝步<lb/>
　武所及皆設黄道褥壇十一位又施赤黄褥將有事<lb/>
　皆命徹之又故事設御史版位于郊廟或藉以褥及<lb/>
　是䖍禋拜首于地有司奉祠者莫不惕勵<lb/>
<pb n="17b"/>
　通典貞元十三年勅郊壇時祭燔柴瘞埋並依天寶<lb/>
　十三年制自今以後攝祭南郊太尉行事前一日于<lb/>
　致齋所具羽儀鹵簿公服引入親受祝版乃赴親齋<lb/>
　所<lb/>
　唐書韋武傳是時帝以反正告郊廟大兵後典章苟<lb/>
　完執事者時時咨武武酌宜約用得禮之衷羣司奉<lb/>
　焉<lb/>
　李紓傳奉詔為郊廟樂章論譔甚多<lb/>
<pb n="18a"/>
　　　　蕙田案傳文在德宗時而樂志絶無其辭意<lb/>
　　　　志中云不知所起者或製于開元以下歟<lb/>
　文獻通考長慶三年太常禮院奏郊壇祠祀遇大雨<lb/>
　雪廢祭其禮物條件如後御署祝版既未行祭禮無<lb/>
　焚毀之文請于太常寺勅庫收貯而其小祀雖非御<lb/>
　署准此玉幣燎柴神酒燎幣醴齊並榛栗脯醢及應<lb/>
　行事燭等請令郊社署各牒充次祭支用牲牛參牲<lb/>
　既未行祭禮無進胙賜胙之文請比附禮記及祠令<lb/>
<pb n="18b"/>
　牲死則埋之例委監祭使及禮官于祠所瘞埋其小<lb/>
　祀不全用牢牲舊例用猪羊肉亦准此粢盛瓜葅笋<lb/>
　葅應己造成饌物請隨牲瘞埋行事官明衣絹布等<lb/>
　准式既祭前給訖合充潔服既已經用請便收破公<lb/>
　卿已下明房油煖幕炭應齊宿日所破用物請收破<lb/>
　㫖依永為定式<lb/>
舊唐書敬宗本紀寶歴元年正月乙己朔辛亥親祀昊<lb/>
天上帝于南郊禮畢御丹鳳樓大赦改元<lb/>
<pb n="19a"/>
唐書文宗本紀太和三年十一月甲午有事南郊大赦<lb/>
　崔寧傳子黯開成初為監察御史奏郊廟祭事不䖍<lb/>
　文宗語宰相曰郊廟之禮朕當親之但千乗萬騎國<lb/>
　用不給故使有司侍祠然是日朕正衣冠坐以俟旦<lb/>
　今聞主者不䖍祭器敝惡豈朕事神蠲潔意耶公宜<lb/>
　勅有司道朕斯意黯乃具條以聞<lb/>
　舊唐書王播傳弟起太和九年判太常卿充禮儀詳<lb/>
　定使創造禮神九玉奏議曰邦國之禮祀為大事珪<lb/>
<pb n="19b"/>
　璧之議經有前規謹按周禮以蒼璧禮天黄琮禮地<lb/>
　青珪禮東方赤璋禮南方白琥禮西方黑璜禮北方<lb/>
　又云四圭有邸以祀天兩圭有邸以祀地圭璧以祀<lb/>
　日月星辰凡此九器皆祀神之玉也又云以禋祀祀<lb/>
　昊天上帝鄭元云禋煙也為玉幣祭訖燔之而升煙<lb/>
　以報陽也今與開元禮義同此則焚玉之騐也又周<lb/>
　禮掌國之玉鎮大寶器若大祭既事而藏之此則收<lb/>
　玉之證也梁代崔靈恩撰三禮義宗云凡祭天神各<lb/>
<pb n="20a"/>
　有二玉一以禮神一則燔之禮神者訖事却收祀神<lb/>
　者與牲俱燎則靈恩之義合于禮經今國家郊天祀<lb/>
　地祀神之玉常用守經據古禮神之玉則無臣等請<lb/>
　下有司精求良玉創造蒼璧黄琮等九器祭訖則藏<lb/>
　之其燎玉即依常制從之<lb/>
武宗本紀會昌元年正月辛巳有事于郊廟禮畢御丹<lb/>
鳳樓大赦改元　五年正月辛亥有事于郊廟禮畢御<lb/>
承天門大赦天下<lb/>
<pb n="20b"/>
　舊唐書武宗本紀會昌四年十二月勅郊禮日近獄<lb/>
　囚數多案款已成多有翻覆其兩京天下州府見繫<lb/>
　獄囚己結正及兩度翻案伏款者並令先事結斷訖<lb/>
　申<lb/>
唐書宣宗本紀大中元年正月甲寅皇帝有事于郊廟<lb/>
禮畢御丹鳳門大赦改元<lb/>
　　　　蕙田案新書作甲寅舊書作戊申據舊書云<lb/>
　　　　此月戊戌朔則十一為戊申通考作十七日<lb/>
<pb n="21a"/>
　　　　與甲寅合不知孰是<lb/>
　舊唐書宣宗本紀大中五年勅兩京天下州府起大<lb/>
　中五年正月一日已後三年内不得殺牛如郊廟享<lb/>
　祀合用者即與諸畜代<lb/>
　　　　蕙田案牛本不應妄殺而獨此三年何耶計<lb/>
　　　　此三年中亦未嘗一舉郊廟之祭則代牛之<lb/>
　　　　制亦不知其以何畜也<lb/>
舊唐書懿宗本紀咸通元年十一月丁未上有事于郊<lb/>
<pb n="21b"/>
廟禮畢御丹鳳門大赦改元　四年正月庚午上有事<lb/>
于圜丘禮畢御丹鳳樓大赦<lb/>
唐書昭宗本紀龍紀元年十一月丁未朝獻于太清宮<lb/>
戊申朝享于太廟己酉有事于南郊大赦<lb/>
舊唐書昭宗本紀龍紀元年十一月己丑朔將有事于<lb/>
圜丘辛亥上宿齋于武德殿宰相百寮朝服于位時兩<lb/>
軍中尉楊復恭及兩樞宻皆朝服侍上太常博士錢珝<lb/>
李綽等奏論之曰皇帝赴齋宮内臣皆服朝服臣檢國<lb/>
<pb n="22a"/>
朝故事及近代禮令並無内官朝服助祭之文伏惟皇<lb/>
帝陛下承天御厯聖祚中興祗見宗祧克承大禮皆稟<lb/>
髙祖太宗之成制必循虞夏商周之舊經軒冕服章式<lb/>
遵彛憲禮院先准大禮使牒稱得内侍省牒要知内臣<lb/>
朝服品秩禮院己准禮令報訖今參詳近朝事例若内<lb/>
官及諸衞將軍必須製冠服即各依所兼正官隨資品<lb/>
依令式服本官之服事存傳聽且可俯從然亦不分明<lb/>
著在禮令乞聖慈允臣所奏狀入至晚不報錢珝又進<lb/>
<pb n="22b"/>
狀曰臣今日己時進狀論内官冠服制度未奉聖㫖伏<lb/>
以陛下䖍事郊禋式遵彛範凡關典禮必守憲章今陛<lb/>
下行先王之大禮而内臣遂服先王之法服來日朝獻<lb/>
大聖祖臣贊導皇帝行事若侍臣服章有違制度是為<lb/>
非禮上瀆祖宗臣期不奉勅臣謬當聖代叨備禮官獲<lb/>
正朝儀死且不朽脂膏泥滓是所甘心狀入降朱書御<lb/>
札曰卿等所論至當事可從權勿以小瑕遂妨大禮于<lb/>
是内四臣遂以法服侍祠甲寅圜丘禮畢御承天門大<lb/>
<pb n="23a"/>
赦<lb/>
　唐書殷侑傳孫盈孫為太常博士龍紀元年昭宗郊<lb/>
　祀兩中尉及樞宻皆以宰相服侍上盈孫奏言先代<lb/>
　令典無内官朝服侍祠必欲之當隨所攝資品雖無<lb/>
　援據猶免僭逼詔可<lb/>
　舊唐書孔緯傳十一月昭宗謁郊廟兩中尉内樞宻<lb/>
　請朝服緯奏曰中貴不衣朝服助祭國典也陛下欲<lb/>
　以權道寵内臣則請依所兼之官而為之服天子召<lb/>
<pb n="23b"/>
　諌官謂之曰大禮日近無宜立異為朕容之于是内<lb/>
　官以朝服助祭<lb/>
唐書哀帝本紀天祐二年七月卜郊九月乙酉改卜郊<lb/>
十一月庚午三卜郊<lb/>
舊唐書哀帝本紀天祐二年五月庚午勅所司定今年<lb/>
十月九日有事郊丘其修製禮衣祭服宜令宰臣栁璨<lb/>
判祭器宜令張文蔚楊涉分判儀仗車輅宜令太常卿<lb/>
張廷範判　六月辛夘太微宮使栁璨奏前使裴樞充<lb/>
<pb n="24a"/>
宮使日權奏請𤣥元觀為太清宮又別奏在京𢎞道觀<lb/>
為太清宮至今未有制置伏以今年十月九日陛下親<lb/>
事南禋先謁聖祖廟𢎞道觀既未修葺𤣥元觀又在北<lb/>
山若車駕出城禮非便穩今欲只留北山上老君廟一<lb/>
所其𤣥元觀請拆入都城于清化坊内建置太微宮以<lb/>
備車駕行事從之　丙午全忠奏得宰相栁璨記事欲<lb/>
拆北邙山下𤣥元觀移入都内于清化坊取舊昭明寺<lb/>
基建置太微宮准備十月九日南郊行事縁延資庫鹽<lb/>
<pb n="24b"/>
鐵並無物力令臣商量者臣已牒判六軍諸衞張全義<lb/>
指揮工作訖優詔嘉之　九月乙酉勅先擇十月九日<lb/>
有事郊丘備物之間有所未辦宜改用十一月十九日<lb/>
　十一月丙辰全忠自正陽渡淮而北至汝隂全忠深<lb/>
悔此行無益丁夘至大梁時哀帝以此月十九日親祠<lb/>
圜丘中外百司禮儀法物己備戊辰宰相已下于南郊<lb/>
壇習儀而裴迪自大梁迴言全忠怒蔣元暉張廷範栁<lb/>
璨等謀延唐祚而欲郊天改元元暉栁璨大懼庚午勅<lb/>
<pb n="25a"/>
曰先定此月十九日親禮南郊雖定吉辰改卜亦有故<lb/>
事宜改取來年正月上辛付所司　十二月庚戌勅朕<lb/>
以謬荷丕圖禮合親謁郊廟先定來年正月上辛用事<lb/>
今以宮闈内亂播于醜聲難以慙恧之容入于祖宗之<lb/>
廟其明年上辛親謁郊廟宜停<lb/>
　五代史梁本紀天子卜祀天于南郊王怒以為蔣元<lb/>
　暉等欲祈天以延唐天子懼改卜郊十二月王遣人<lb/>
　告樞宻使蔣元暉與何太后私通殺元暉而焚之遂<lb/>
<pb n="25b"/>
　弑太后于積善宮天子下詔以太后故停郊<lb/>
　孔循傳循與蔣元暉有隙哀帝即位將有事于南郊<lb/>
　循與王殷<hi>即蔣殷冒王氏</hi>讒于太祖曰元暉私侍何太后與<lb/>
　張廷範等奉天子郊天冀延唐祚太祖大怒時梁兵<lb/>
　攻夀春敗歸帝遣裴迪勞軍太祖見迪怒甚迪還哀<lb/>
　帝不敢郊<lb/>
　蔣殷傳哀帝方卜郊殷與蔣元暉有隙因譖之太祖<lb/>
　言元暉等教天子卜郊祈天且待諸侯助祭者以謀<lb/>
<pb n="26a"/>
　興復太祖大怒哀帝為改卜郊<lb/>
　　　　蕙田案讀舊唐書五代史所載則新唐書罷<lb/>
　　　　郊之原委曲折瞭然矣<lb/>
　　　　　　　　　　右唐郊禮<lb/>
五代史梁本紀太祖開平二年正月己亥卜郊于西都<lb/>
　文獻通考梁太祖開平二年十一月自東京赴洛都<lb/>
　行郊天禮自石橋備儀仗至郊壇<lb/>
　冊府元龜二年正月宰臣上表請郊天謁廟命有司<lb/>
<pb n="26b"/>
　擇日備儀因先布告岳牧方伯于是太常禮院選用<lb/>
　四月二十四日有事于南郊壬寅應郊祀大禮儀仗<lb/>
　車輅鹵簿法物祭器樂懸各令所司修飾以河南尹<lb/>
　張宗奭充都㸃集諸司法物使三月帝以魏博真定<lb/>
　助修西都宮内工役方興禮容未備其郊天謁廟宜<lb/>
　于秋冬別選良日七月詔曰祀典之禮有國之大事<lb/>
　也如聞官吏慢于展敬禮容牲饌有異精䖍宜令御<lb/>
　史疏其條件以聞詳定禮儀使奏得太常禮院狀選<lb/>
<pb n="27a"/>
　用今年十一月己丑冬至有事于南郊勅令于來年<lb/>
　正月内選日禮院奏選來年正月二十四日辛夘親<lb/>
　祭南郊可之詔以左千牛衞上將軍胡規充南郊儀<lb/>
　仗使金吾衞將軍趙麓充車輅法物使是月冬至命<lb/>
　宰臣祀昊天上帝于圜丘<lb/>
　　　　蕙田案史但言卜而不言郊據通考則似十<lb/>
　　　　一月郊而總數梁郊處此又不列葢是十一<lb/>
　　　　月赴洛而明年正月始郊也通考下文云以<lb/>
<pb n="27b"/>
　　　　張宗奭為大禮使故事皆以宰相為之則本<lb/>
　　　　是攝祭而非親奉觀元龜紀事始曉然矣<lb/>
五代史梁本紀三年正月辛夘有事于南郊大赦<lb/>
文獻通考三年正月以河南尹張宗奭為南郊大禮使<lb/>
<hi>故事皆以宰相為之今用河南尹充非常例也</hi>
　冊府元龜開平三年正月乙酉詔曰初宅雒都將行<lb/>
　郊祀應嶽瀆名山大川及諸州有靈迹封崇聖祠各<lb/>
　宜差官吏精䖍祭告是月禮儀使奏請皇帝宿齋三<lb/>
<pb n="28a"/>
　日庚寅親饗太祖辛夘親祀昊天上帝于圜丘是日<lb/>
　降雪盈尺及升壇而止<lb/>
冊府元龜開平四年九月丁亥朔車駕幸陜府命宰臣<lb/>
于競赴西都祀昊天上帝于圜丘<lb/>
五代史梁本紀末帝貞明三年冬十二月己巳如西都<lb/>
卜郊四年正月不克郊己夘至自西都<lb/>
　梁家人傳將冊妃張氏為后妃請待帝郊天而帝卒<lb/>
　不得郊<lb/>
<pb n="28b"/>
　趙犨傳是時梁將劉鄩等與莊宗相拒澶魏間兵數<lb/>
　敗巖<hi>犨子</hi>曰古之王者必郊祀天地陛下即位猶未郊<lb/>
　天議者以為朝廷無異藩鎮如此何以威重天下今<lb/>
　河北雖失天下幸安願陛下力行之敬翔以為不可<lb/>
　曰今府庫虚竭箕歛供軍若行郊禋則必賞賚是取<lb/>
　虚名而受實弊也末帝不聽乃備法駕幸西京而莊<lb/>
　宗取楊劉或傳晉兵入東都矣或曰扼汜水矣或曰<lb/>
　下鄆濮矣京師大風拔木末帝大懼從官相顧而泣<lb/>
<pb n="29a"/>
　乃還東都遂不果郊<lb/>
　　　　蕙田案趙犨傳文詳述不郊之故與本紀互<lb/>
　　　　相足也朱溫忌昭宣之郊而脅之使罷及其<lb/>
　　　　闇奸大位僅周一紀而卜郊不果恰相對照<lb/>
　　　　天道好還可畏哉<lb/>
唐本紀莊宗同光二年二月己巳朔有事于南郊大赦<lb/>
　張全義傳初梁末帝幸洛陽將祀天于南郊而不果<lb/>
　其儀仗法物猶在全義因請幸洛陽曰南郊儀物已<lb/>
<pb n="29b"/>
　具莊宗大恱加拜太師尚書令明年十一月幸洛陽<lb/>
　而禮物不具因改用來年二月然不以前語責全義<lb/>
　張憲傳莊宗幸東都定州王都來朝莊宗命憲治鞠<lb/>
　場與都擊鞠初莊宗建號東都以鞠場為即位壇于<lb/>
　是憲言即位壇王者所以興也漢鄗南魏繁陽至今<lb/>
　尚在不可毀乃別治鞠場未成莊宗怒命兩虞候亟<lb/>
　毀壇以為場憲歎曰此不祥之兆也<lb/>
　　　　蕙田案五代史文未有言告天即位者然憲<lb/>
<pb n="30a"/>
　　　　以鄗南繁陽為比則知亦有告天史文畧耳<lb/>
唐本紀明宗長興元年二月乙夘有事于南郊大赦改<lb/>
元<lb/>
　李愚傳明宗祀天南郊愚為宰相馮道趙鳳草加恩<lb/>
　制道鄙其詞罷為太常卿<lb/>
　　　　蕙田案五代衰亂如此而一舉郊祀必推恩<lb/>
　　　　賚此宋世所以憚行而歸于合祭或終于廢<lb/>
　　　　祭蓋相承舊習所從來逺而不知其適為敗<lb/>
<pb n="30b"/>
　　　　禮之根原也<lb/>
遼史太宗本紀㑹同三年七月晉遣使請行南郊禮許<lb/>
之　四年三月晉以許祀南郊遣使來謝進黄金十鎰<lb/>
　　　　蕙田案敬瑭之立在天顯十一年至是當為<lb/>
　　　　六年請之未行至明年而殂矣故晉紀無郊<lb/>
　　　　天事<lb/>
冊府元龜周太祖廣順三年十月戊申内出御札曰王<lb/>
者應運開基子民育物罔不承天事地尊祖敬宗燔柴<lb/>
<pb n="31a"/>
于泰壇用昭乾德瘞玉于方澤以答坤靈朕受命上元<lb/>
宅心下土時己歴于三載漸至小康禮未展于二儀深<lb/>
虧大典宜叶蓍龜式陳籩豆庶展吉蠲之禮用傾昭事<lb/>
之忱朕以來年正月一日於東京有事于南郊宜令所<lb/>
司各備儀注務從省約無致煩勞凡有供需並用官物<lb/>
府縣不得因便差配諸道州府不得以進奉南郊為名<lb/>
輒有率歛庶禆嚴靜以奉郊禋中外臣僚當體予意<lb/>
文獻通考廣順三年九月太常禮院奏准勅定郊廟制<lb/>
<pb n="31b"/>
度洛陽郊壇在城南七里丙巳之地圜丘四成各髙八<lb/>
尺一寸下廣二十丈再成廣十五丈三成廣十丈四成<lb/>
廣五丈十有二陛每節十二等燎壇在泰壇之丙地方<lb/>
一丈髙一丈二尺開上南出户方六尺請下所司修奉<lb/>
從之<hi>時周太祖將拜南郊故修奉之</hi>
五代史周本紀太祖顯徳元年正月丙子朔有事于南<lb/>
郊大赦改元<lb/>
吳楊行宻世家隆演卒乃立溥明年二月改元順義赦<lb/>
<pb n="32a"/>
境内冬十一月祀天于南郊<lb/>
南唐徐知誥世家昇元三年四月昪郊祀上帝于圜丘<lb/>
宋史南唐世家昪立七年卒景襲位改元保大郊祀天<lb/>
地<lb/>
五代史前蜀王建世家武成元年正月祀天南郊大赦<lb/>
改元<lb/>
宋史西蜀世家漢祖起并門中土蝗旱連歳昶益自大<lb/>
行郊祀禮<lb/>
<pb n="32b"/>
五代史南漢劉隠世家大寶二年鋹祀天南郊<lb/>
宋史南漢世家劉隠卒弟陟襲位僭帝號國稱大漢改<lb/>
元乾亨行郊祀禮<lb/>
　　　　蕙田案五代十國𤓰剖豆分誰當正統要以<lb/>
　　　　郊祀重鉅真人未出則餘分閏位不容盡廢<lb/>
　　　　故總附唐末不復加區別云<lb/>
　　　　　　　　　　右五代郊禮<lb/>
　五禮通考巻十一<lb/>
</p>
<p>
</p>
  </div>
</body>
</text>
</TEI>
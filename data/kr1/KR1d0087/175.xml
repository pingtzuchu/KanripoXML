<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百六十五</head> <lb/>
    <p>
<pb n="1a"/>
欽定四庫全書<lb/>
　五禮通考卷一百六十五<lb/>
　　　　　　　　　　　刑部尚書秦蕙田撰<lb/>
　　嘉禮三十八<lb/>
　　　射禮<lb/>
　　　　蕙田案劉向别録以投壺屬吉禮陸徳明云<lb/>
　　　　或云宜屬賓禮皇侃則云與射為類宜屬嘉<lb/>
　　　　禮康成目録云投壺者主人與客燕飲講論<lb/>
<pb n="1b"/>
　　　　才藝之禮燕射皆嘉禮則皇氏之説是也徐<lb/>
　　　　氏師曾云此篇雖在大小戴實儀禮之正文<lb/>
　　　　盖壺者實酒之器而投壺者射禮之細也原<lb/>
　　　　其始必燕飲之間或因庭之修廣不足以張<lb/>
　　　　侯置鵠或因賓客之衆不足以備官比耦欲<lb/>
　　　　行射禮而不可得故姑舉席間之器以寄射<lb/>
　　　　節亦庶幾可以樂賓而習容講藝也此投壺<lb/>
　　　　之所由興先王以其亦可以觀徳故不廢焉<lb/>
<pb n="2a"/>
禮記投壺投壺之禮主人奉矢司射奉中使人執壺<hi>注矢所以投者也中士則鹿中也射人奉之者投壺射之類也其奉之西階上北面  疏士則鹿中案鄉射記云大夫兕中士鹿中此篇投壺是大夫士之禮故云士則鹿中不云兕中者畧之也知此投壺是大夫士禮者以經云主人請賓是平敵之辭與鄉飲酒鄉射同故知是大夫士也若諸侯則燕禮大射每事云請於公不得云主人請賓也此既非諸侯之禮而經云奏貍首者别取燕飲之義非謂尊卑之詩其諸侯相燕亦有投壺故左傳云晉侯與齊侯燕投壺然則天子亦有之但古禮亡無以知也其中之形刻木為之狀如兕鹿而伏背上立圓圈以盛算云奉之西階上北面者案鄉射禮將射之時司射升自西階階上北面告於賓故知此司射奉中在西階上北面其執壺之人賤於司射故在司射之西以凡行禮統於主人雖俱在西階而當尊東故燕禮大射<pb n="2b"/>宰夫代公為主人與賓俱升西階而主人在東也</hi>
　<hi>方氏慤曰矢將以授賓故主人奉之中將以待獲故司射奉之壺將以待投故使人執之而已曰使人則</hi>
　<hi>不必有攸司也夫人而為之可也射以中為善故盛算之器名之投壺亦用射之中者以其為射之類亦</hi>
　<hi>以中為善故也</hi>
主人請曰某有枉矢哨壺請以樂賓賓曰子有㫖酒嘉<lb/>
肴某既賜矣又重以樂敢辭<hi>注燕飲酒既脱屨升坐主人乃請投壺也否則或射所謂燕射也枉哨不正貌為謙辭以疏知既脱屨升坐主人乃請投壺也者案燕禮取俎  出卿大夫皆降賓反入及卿大夫皆脫屨升就席羞庶羞之後乃云若射則大射正為司射則知此亦在脫屨升坐之後若鄉射<pb n="3a"/>之禮則在飲酒未旅之前為射以其詢衆庶禮重故早射異於燕射也</hi>
　<hi>方氏慤曰矢以直為善壺以正為善</hi>
　　　　蕙田案王肅云枉不直哨不正與鄭小異今<lb/>
　　　　本大戴禮乃作峭謬甚<lb/>
主人曰枉矢哨壺不足辭也敢固以請賓曰某既賜矣<lb/>
又重以樂敢固辭<hi>注固之言如故也言如故辭者重辭也</hi>主人曰枉矢哨<lb/>
壺不足辭也敢固以請賓曰某固辭不得命敢不敬從<lb/>
<hi>注不得命不以命見許</hi>賓再拜受主人般還曰辟主人阼階上拜<lb/>
<pb n="3b"/>
送賓般還曰辟<hi>注賓再拜受拜受矢也主人既辟進授矢兩楹之間也拜送送矢也辟亦于其階上賓疏此一經論賓與主人受矢送矢之節賓再拜受者  既許主人投壺賓乃於西階上北面再拜遥受矢也主人般還曰辟者主人見賓之拜乃般曲折還謂賓曰今辟而不敢受言此者欲止賓之拜也於是賓及主人各來兩楹之間相就俱南面主人在東授矢於賓主人阼階上拜送者主人既授矢之後歸還阼階上北面拜送矢也賓般還曰辟者賓受矢之後歸于西階上見主人之拜賓乃般還而告主人曰今辟而不敢受之言此者亦止主人拜知皆北面者案鄉飲酒鄉射拜受爵皆北面故知亦當北面熊氏云以拜時還辟或可東西面相拜又以曰辟者是賛者來辭告主人及賓言曰辟義亦通也</hi>
　<hi>吕氏大臨曰投壺之禮主人奉矢三請賓三辭而後許拜受拜送皆般還以辟有加于射禮者不敢以禮</hi>
<pb n="4a"/>
　<hi>殺而紆吾敬也燕樂而不淫禮殺而敬不衰此徳所以修交所以久也</hi>
已拜受矢進即兩楹間退反位揖賓就筵<hi>注主人既拜送矢又自受矢進即兩楹間者言將有事於此也退乃揖賓即席欲與偕進明為偶也賓席主席席皆南鄉間相去如射物者疏此一經明賓主受矢之後就投壺之筵己拜受矢  謂主人拜送矢之後主人賛者持矢授主人主人於阼階上受矢也進即兩楹間退反位者主人受矢之後乃獨來就兩楹間者言將有事於此也看投壺處所乃却退反阼階之位揖賓就筵者主人於阼階之上西面揖賓令就投壺之筵於是賓主各來就筵注云退乃揖賓者解經退反位揖賓也所以揖之者欲與賓俱即席相對為耦而共投壺云賓席主人席皆南鄉間相去如射物者以壺在於南故知投壺南鄉也投壺是射之類故知席相去如射物也物為射者所立之處物長三尺<pb n="4b"/>闊一尺二寸兩物東西相去容一弓故鄉射記云物長如笴其間容弓距隨長武注云笴長三尺距隨者物横畫也</hi>
　陳氏禮書古者諸侯之射必先行燕禮卿大夫之射<lb/>
　必先行鄉飲酒之禮投壺射之類必先行燕飲焉此<lb/>
　賓所以辭曰子有㫖酒嘉肴某既賜矣又重以樂也<lb/>
　主人位於阼階之上然後奉矢三請於兩楹之間既<lb/>
　受則退而拜送既拜送自受矢既受矢則進而示有<lb/>
　事又退而揖賓就筵則主人再即楹間而再復位矣<lb/>
<pb n="5a"/>
　賓位於西階之上再辭乃從然後受矢於兩楹之間<lb/>
　退而拜於其位則賓一即楹間而一復位矣鄉射司<lb/>
　射升自西階西面北上北面告于賓鄉射鄉飲拜受<lb/>
　爵送爵皆北面然則司射奉中賓主拜送矢受矢皆<lb/>
　北面可知也司射執矢奉中北面則使人執壺亦北<lb/>
　面可知也鄉射射在脱屨升坐之前燕禮射在脱屨<lb/>
　升坐之後投壺所以樂賓也類於燕禮故鄭氏謂燕<lb/>
　飲酒既脱屨升坐主人乃請投壺也<lb/>
<pb n="5b"/>
司射進度壺間以二矢半反位設中東面執八算興<hi>注度壺度其所設之處也壺去坐二矢半則堂上去賓席主人席邪行各七尺也反位西階上位也設中東面既設中亦實八算于中横委其餘于中西執算而立以請賓俟投  疏前經賓主既就筵此經明進度壺并算之節司射進度壺者司射於西階之上於執壺之人處受壺乃東嚮來賓主筵前進所量度其壺置於賓主筵南間以二矢半者投壺有三處室中堂上及庭中也日中則於室日晚則於堂太晚則於庭是各随光明處也矢有長短亦隨地廣狹室中狹矢長五扶堂上稍廣矢長七扶庭中大廣矢長九扶四指曰扶扶廣四寸五扶者則二尺也七扶者則二尺八寸也九扶者則三尺六寸也雖矢有長短而度壺皆使去賓主之席各二矢半也室中去席五尺堂上則去席七尺庭中則去席九尺反位者司射度壺既畢更還西階上位設中者司射西階上<pb n="6a"/>取中稍進東面而設中也東面執八算興者既設中之後于中西東面手執八算而興起其中裏亦實八算注亦實八算于中横委其餘於中西此約鄉射文實八算於中今此投壺射之類故云亦實八算於中亦者亦鄉射也</hi>請賓曰順投為入比投不釋勝飲不勝者正爵既行<lb/>
請為勝者立馬一馬從二馬三馬既立請慶多馬請主<lb/>
人亦如之<hi>注請猶告也順投矢本先入也比投不拾也勝飲不勝言以能養不能也正爵所以正禮之爵也或以罰或以慶馬勝算也謂之馬者若云技藝如此任為將帥乗馬也射投壺皆所以習武因為樂疏此一經明司射告賓主以投壺之法順投為入者司射執八算起而告賓黨為投壺之法也順本也言矢有本末投矢於壺以矢本入者乃名為入則為之釋算也若矢以末入則不名為入亦不為之釋算也比投不釋<pb n="6b"/>者比頻也又賓主投壺法要更遞而投不得以前既入喜悦不待後人投之而已頻投頻投雖入亦不為之釋算也勝飲不勝者又告云若投勝者則酌酒飲於不勝者也正爵既行者又說飲法也正爵謂勝飲不勝之爵也以其正禮故謂為正爵既行謂行爵竟也請為勝者立馬者此謂行正爵畢而為勝者立馬者則又取算以為馬表於勝數也必謂算為馬者馬是威武之用為將帥所乗今投壺及射亦是習武而勝者自表堪為將帥故云馬也一馬從二馬者每一勝輙立一馬禮以三馬為成若専三馬則為一成但勝偶未必専頻得三若勝偶得二劣偶得一一既劣於二故徹取劣偶之一以足勝偶之二為三故云一馬從二馬三馬既立請慶多馬者若頻得三成或取彼足為三馬是其勝已成又酌酒慶賀於多馬之偶也請主人亦如之者司射請賓之黨為每事並應曰諾竟而司射又請主人事事亦如賓而主人皆亦曰諾如賓也案鄉射司射請賓于西階上請<pb n="7a"/>主人於阼階上則此請賓請主人皆亦就賓主之前也又此經正爵為罰爵故下别云三馬既備請慶多馬今鄭注或以罰或以慶則慶馬勝算亦出正爵者鄭通而解之罰慶俱是正爵故下文云正爵既行請徹馬彼謂慶爵亦稱正爵也案鄉射禮三耦先射賔主乃射以射禮重也此投壺不立三耦以投壺禮輕故也</hi>
　　　　蕙田案請賓曰以下大戴禮多奏投壺之令<lb/>
　　　　一句文義較備比投不釋下大戴禮多一算<lb/>
　　　　字亦較明一馬從二馬疏云定本無此一句<lb/>
　　　　大戴禮亦無此一句但玩上下文義有之為<lb/>
　　　　備今本大戴禮豈後人又因疏言而去之耶<lb/>
<pb n="7b"/>
　陳氏禮書司射奉中於西階上乃進度壺於詹前盖<lb/>
　於是時受壺於使人而進焉然則使人執壺在司射<lb/>
　之西矣射之中南當楅西當西序東面司射反西階<lb/>
　之位而設中則投壺之中亦東面矣投矢之禮以本<lb/>
　入為順末中為逆故曰順投為入拾投取勝然後可<lb/>
　數比投自樂不足為工故此投不釋算漢人格五之<lb/>
　法有功馬有散馬皆刻馬象而植焉鄭氏釋周禮火<lb/>
　弊獻禽謂旌弊争禽而不審者罰以假馬投壺之馬<lb/>
<pb n="8a"/>
　盖亦如此<lb/>
　<hi>方氏慤曰凡射人各四矢詩言四矢反兮是也四矢則四算投壺亦如之賓與主則八算矣上言入下言</hi>
　<hi>釋互相明也</hi>
　<hi>吕氏大臨曰矢本入則本末之序正矣左右拾投則賓主之儀答矣不如是則雖投不為入雖入不釋算</hi>
　<hi>所以責審固詳節文也故射與投壺所以觀人之徳必容體比于禮容節比于樂不尚于苟中也</hi>
命弦者曰請奏貍首間若一大師曰諾<hi>注弦鼓瑟者也貍首詩篇名也今逸射義所云詩曰曾孫侯氏是也間若一者投壺當以為志取節焉  疏此一經明司射命工作樂節投壺之儀命弦者請奏貍首者謂司射命遣鼓瑟之弦者請奏貍首之篇間若一者謂前後樂節中間疏數如似一<pb n="8b"/>也知弦鼓瑟者鄭約鄉射禮用瑟也案下有魯鼓薛鼓節亦有鼓以弦為重故特云命弦者云貍首詩篇名也者以與射義騶虞采蘋相類故知詩篇名也既非諸侯投壺而奏貍首者義取燕飲之儀猶如郷射奏騶虞不計人之尊卑云投壺當以為志取節焉者解所以問若一投壺者當聽之以為志取投合於樂節故頌中間若一也案鄉射三畨初一畨耦射不釋算第二畨釋算未作樂第三畨乃用樂此投壺發初即用樂者以投壺禮輕主於歡樂故也</hi>
　<hi>方氏慤曰以弦歌貍首故命弦者奏之間者樂之節欲其終始相協故曰若一</hi>
左右告矢具請拾投有入者則司射坐而釋一算焉賓<lb/>
黨於右主黨於左<hi>注拾更也告矢具請更投者司射也司射東面立釋算則坐以南為右北<pb n="9a"/>為左也已投者退各反其位者疏此一經論投壺之事中者釋算之儀左右告矢具  左謂主人右謂賓客司射告主與賓以矢具也請拾投者拾更也司射又請賓主更遞而投於是乃投壺也有入者則司射坐而釋一算焉者若矢入壺者則司射乃坐釋一算於地也賓黨於右者右謂司射之前稍南也主黨於左者左謂司射之前稍北也已投者退各反其位約鄉射禮射畢則各反其位則知投壺者畢亦各反其位辟後來也反位謂主黨於東賓黨於西</hi>卒投司射執算曰左右卒投請數二算為純<lb/>
一純以敢一算為奇遂以奇算告曰某賢於某若于純<lb/>
奇則曰奇鈞則曰左右鈞<hi>注卒已也賓主之黨畢已投司射又請數其所釋左右算如數射算一純以取實於左手十純則縮而委之每委異之有餘則横諸純下一算為奇奇則縮諸純下兼斂<pb n="9b"/>左算實于左手一純以委十則異之其他如右獲畢則司射執奇算以告於賓與主人也若告云某賢于某者未斥主黨勝與賓黨勝與以勝為賢尚技藝也鈞猶等也等則左右手各執一算以告  疏此一經明投壺算數之儀卒投者謂投壺卒也司射執算曰左右卒投請數者司射於壺西東面執算請曰賓主之黨卒竟投請數算二算為純一純以取者純全也二算合為一全地上取算之時一純則别而取之一算為奇者一算謂不滿純者竒隻也故云一算為奇遂以奇算告者奇餘也謂左右數鈞等之餘算手執而告曰某賢於某若干純者或左或右不定故稱某賢賢為勝者也勝者若有雙數則云若干純假令十算則云五純也奇則曰奇者若有奇數則曰奇假令九算則曰九奇也鈞則曰左右鈞者鈞猶等也等則左右各執一算以告云如數射算者以投壺射之類故知此數投壺之算如數射算云一純以取至其他如右獲此皆鄉射之禮文也一純以取實<pb n="10a"/>於左手謂就地上之算以右手每一純别而取實於左手云十純則縮而委之每委異之者滿十純則從而委之於地司射東面則東西為縮每十雙則東西縮為一委每有十雙更别委之故云每委異之云有餘則横諸純下者有餘謂不滿十雙或八雙九雙以下則横於純下謂横在十純之西南北置之云一算為奇奇則縮諸純下者若惟有一算則縮之零純之下在零純之西東西置之此謂數右算之法若數左算則異於右算謂總斂地之算實於左手之中每一純取以委地滿中則異之謂滿十純總為一委云其他如右獲者謂所縱所横如右獲也</hi>
　　　　蕙田案遂以奇算告曰某賢於某若干純大<lb/>
　　　　戴禮作有勝則司射以其算告曰某黨賢於<lb/>
<pb n="10b"/>
　　　　某黨賢若干案時已卒投有勝所不必言司<lb/>
　　　　射見上不必複出其算其字當為奇字之訛<lb/>
　　　　並當從小戴為確<lb/>
　陳氏禮書射禮主人為下射賓為上射釋算上射於<lb/>
　右下射於左投壺之釋算亦如之然則賓黨為上投<lb/>
　主黨為下投矣射禮之數右獲一純以取實於左手<lb/>
　十純則縮而變之每委異之有餘則畫諸純下一算<lb/>
　為竒奇則縮諸純下然後兼兩左算實于右手一純<lb/>
<pb n="11a"/>
　以委十則異之其他如右獲投壺之數算亦如之然<lb/>
　則賓黨之算自地數之以實于手主黨之算自手數<lb/>
　之以委于地矣<lb/>
命酌曰請行觴酌者曰諾當飲者皆跪奉觴曰賜灌勝<lb/>
者跪曰敬養<hi>注司射又請於賓與主人以行正爵酌者勝黨之弟子酌者亦酌奠于豊上不勝者坐取乃退而跪飲之灌猶飲也言賜灌者服而為尊敬辭也周禮曰以灌賓客賜灌敬養各與其偶于西階上如飲射爵命疏此一節明飲不勝之儀命酌曰請行觴者謂司射  此酌酒者曰敬以請賓與主人行觴謂罰爵之事賓主已許汝當酌之酌者曰諾者謂勝黨之弟子曰諾受領許酌乃于西階上南面設豐洗觶升酌坐<pb n="11b"/>奠於豐上也當飲者皆跪奉觴曰賜灌者謂勝者與不勝者俱升西階勝者在東不勝者跪取豐上之爵手奉其觴曰蒙賜灌灌猶飲也勝者跪曰敬養者勝者跪執之曰敬以此觴而養不能注酌者勝黨之弟子此鄉射禮文也案彼文云弟子奉豐升設于西楹之西勝者之弟子洗觶升酌南面坐奠于豐上是也云賜灌敬養各與其偶于西階上如飲射爵者以投壺射類故約鄉射而知也</hi>
　　　　蕙田案命酌曰請行觴酌者曰諾大戴禮作<lb/>
　　　　舉手曰諸勝者之弟子為不勝者酌酌者曰<lb/>
　　　　諾以酌皆請舉酒盖謂司射舉手以詔勝黨<lb/>
　　　　之弟子如此所記有詳畧其義則同也<lb/>
<pb n="12a"/>
　陳氏禮書射禮既數獲司射適堂西命弟子設豐弟<lb/>
　子奉豐升設于西楹之西乃降勝者之弟子洗觶升<lb/>
　酌南面坐奠于豐上勝者皆袒决遂執張弓不勝者<lb/>
　皆襲説决拾郤左手右加弛弓于上遂以執弣司射<lb/>
　作升飲者勝者先升堂少右不勝者進北面坐取豐<lb/>
　之上觶興少退立卒觶進坐奠于豐下興揖先降投<lb/>
　壺禮命酌曰請行觴酌者曰諾此與弟子洗觶升酌<lb/>
　者類也當飲者皆跪奉觴此與不勝者取觶少退立<lb/>
<pb n="12b"/>
　卒觶者類也獻之屬莫重於祼不勝者曰賜灌所以<lb/>
　重勝者之禮已也酒所以養老與病勝者跪曰敬養<lb/>
　所以矜不勝者之養於己也然則使酌者行觴特賓<lb/>
　主黨之禮而已少儀曰侍投則擁矢勝則洗而以請<lb/>
　客亦如之則卑者之於尊長主人之於客必親洗而<lb/>
　酌焉此使酌者異矣侍投之禮罰不以角則凡投以<lb/>
　角不以觶矣以角不以觶則無用豐為鄭氏曰酌奠<lb/>
　於豐於經無見<lb/>
<pb n="13a"/>
正爵既行請立馬馬各直其算一馬從二馬以慶慶禮<lb/>
曰三馬既備請慶多馬賓主皆曰諾<hi>注飲不勝者畢司射又請為勝者立馬當其所釋算時也三立馬者投壺如射亦三而止也三者一黨不得三勝其一勝者并其馬于再勝者以慶之明一勝不得慶也飲慶爵者耦親酌不使弟子無豐  疏此一經論飲不勝者畢司射請為勝者立馬以表顯賢能之事馬各直其算者直當也謂所立之馬各當其初釋算之前所釋之算東中之西也一馬從二馬者投壺與射禮同亦三畨而止每畨勝者則立一馬假令賓黨三畨俱勝則立三馬或賓黨兩勝而立二馬主黨一勝但立一馬即以主黨從就賓黨二馬以少足益於多以助勝者為榮以慶者一馬從二馬之後乃以慶賀多馬故云以慶但此經上云請立馬者是司射請辭馬各直其算一馬從二馬以慶是禮家陳事之言也慶禮<pb n="13b"/>曰三馬既備請慶多馬者此還是司射請辭言為慶之禮勝者三馬既已備具請酌酒慶賀於多馬者賓主皆曰諾者無問勝與不勝皆稱曰諾注云投壺如射亦三而止也者以投壺射禮觀之知亦三畨而止案鄉射禮初畨三耦射但唱獲而已未釋算亦未飲不勝者第二番耦射畢賓主之黨皆射畢乃釋算飲不勝者第三番三耦及賓主等皆射中鼓節乃釋算飲卒觶今投壺初則不立三耦唯賓主三番而止云三者一黨不得三勝者解一馬從二馬之意言或賓或主之黨黨中不能三番得勝故以一勝之馬并其馬於再勝者以慶之明一勝者不得慶也云飲慶爵者耦親酌不使弟子無豐者以飲不勝之時賤其無能故耦不親酌使弟子酌奠於豐上則鄉射禮所云者是也今既尊賢當須親酌手自授之故知不使其弟子無豐也皇氏以為三番而止者謂三耦投壺而止案鄉射禮每番皆三耦而止今云三耦投壺而止非其義也</hi>
<pb n="14a"/>
　陳氏禮書射禮三耦而已投壺之禮賓主亦三而已<lb/>
　每一勝則立一馬故三勝者立三馬然一黨不皆三<lb/>
　勝或主黨一勝賓黨再勝則以一勝之馬從二馬以<lb/>
　明一勝不足以為功三勝足以兼人也馬各直其算<lb/>
　則立於中之西算之東矣多馬有慶則耦必親酌矣<lb/>
　　　　蕙田案此節之首大戴禮云司正曰正爵既<lb/>
　　　　行請為勝者立馬案此據注亦司射之事此<lb/>
　　　　經無司正當是今本大戴禮誤也<lb/>
<pb n="14b"/>
正爵既行請徹馬<hi>注投壺禮畢可以去其勝算也既徹馬無算爵乃行</hi>
　　　　蕙田案大戴禮于此節之下有終則復始一<lb/>
　　　　句投壺禮畢無算爵已行似不應有復始之<lb/>
　　　　事誤也<lb/>
算多少視其坐籌室中五扶堂上七扶庭中九扶算長<lb/>
尺二寸壺頸修七寸腹修五寸口徑二寸半容斗五升<lb/>
壺中實小豆焉為其矢之躍而出也壺去席二尺半矢<lb/>
以柘若棘毋去其皮<hi>注算多少視其坐算用當視坐投壺者之衆寡為數也投壺者人四<pb n="15a"/>矢亦人四算籌矢也鋪四指曰扶一指按寸春秋傳曰膚寸而合投壺者或於室或於堂或於庭其禮䙝隨宴早之宜無常處算長尺二寸其節三扶可也或曰算長尺有握握數也修長也腹容斗五升三分益一則為二斗得圜囷之象積三百二十四寸也以腹修五寸約之所得求其圜周圜周二尺七寸有奇是為腹徑九寸有餘也實以小豆取其滑且堅矢用柘棘取其堅且重或以棘取無節  疏此一節明算及矢長短多少并言壺之大小及矢之所用以儀禮凖之此亦正篇之意彼以正言也今録記者既陳正禮於上又以此諸事繼之算之多少視其坐者言算之多少視其所坐之人每人四矢亦人四算也籌室中五扶堂上七扶庭中九扶者籌矢也室中最狹故五扶堂上差寛故七扶庭中彌寛故九扶投壺者人四矢案鄉射及大射人皆乗矢故知四矢也云春秋傳曰膚寸而合者此僖三十一年公羊傳文引之者證彼膚與此扶同也腹容斗五升三分益一<pb n="15b"/>則為二斗者以斗五升其數難計故加三分益一為二斗從整數計之云得圜囷之象積三百二十四寸也者以算法方一寸髙十六寸二分為一升則一斗之積方一寸髙一百六十二寸也二斗之積為三百二十四寸也於此壺之圜囷之中凡有三百二十四寸也云以腹修五寸約之所得者腹之上下髙五寸共有三百二十四寸今且以壺底一寸約之即於三百二十四寸之中五分之一得六十四寸八分也是腹修五寸約之所得之數也云求其圜周圜周二尺七寸有奇者壺底一重既有六十四寸八分以圜求方須三分加一六十四寸八分分為三分則一分有二十一寸六分并前六十四寸八分得八十六寸四分也即是壺底一重方積之數也今將八十六寸開方積之九九八十一則為方九寸強也一面有九寸強四面凡有三十六寸強今以方求圜四分去一有二十七寸強是壺圜周二十七寸有強故云圜周二尺七寸有奇也鄭之此計據二斗之數必<pb n="16a"/>知然者壺徑九寸以圜求方以方九寸計之凡九九八十一壺底一重有八十一寸五重則有五箇八十一寸總為四百五寸今以方求圜四分去一去其一百一寸四分寸之一餘三百三寸四分寸之三於二斗之積三百二十四寸之内但容三百三寸四分寸之三餘有二十寸四分寸之一不盡故云圜周二十七寸有奇乃得盡也若以斗五升計之計一斗五升之積有二百四十二寸則壺之所徑唯八寸餘也得容此數必知然者凡方八寸開方計之八八六十四得六十四寸壺髙五重則五箇六十四寸總為三百二十寸以方求圜四分去一去八十寸餘有二百四十寸於一斗五升之積餘有三寸不盡是壺徑八寸有餘乃得盡也今檢鄭之文注之意以二斗整數計之不取經文斗五升之義故云圜周二足七寸有奇今算者以其二尺七寸之圜必受斗五升之物數不相會也或云壺體腹之上下各漸減殺苟欲望合恐非鄭意</hi>
<pb n="16b"/>
　<hi>陳氏禮書先王制禮未嘗無所因焉故室必用几而因几以度室堂上必用筵而因筵以度堂野外必用</hi>
　<hi>步而因步以度野投壺用指而已故因指以度籌春秋傳曰膚寸而合其説先儒則謂之側手為膚鋪四</hi>
　<hi>指為扶一指案寸則膚扶一也投或于室或于堂或于庭籌之扶或以五或以七或以九者所以隨日之</hi>
　<hi>早晏視地之廣狹也籌投壺算長二尺射箭籌長尺有握握布四指則射  長投算矣然射矢不曰籌故</hi>
　<hi>箭算曰籌投矢曰籌故箭籌曰算大戴謂算大八分  壺徑修七寸腹修五寸先儒釋大戴禮謂壺髙尺</hi>
　<hi>二寸併頸腹言之然則壺固無足矣觀司尊彛壺尊與著尊同列則壺之無足可知</hi>
　朱子曰今詳經文不言壺之圍徑而但言其髙之度<lb/>
　容之量以為相求互見之巧且經言其所容止於斗<lb/>
<pb n="17a"/>
　有五升而注乃以二斗釋之則經之所言者圜壺之<lb/>
　實數而注之所言乃借以方體言之而算法所謂虚<lb/>
　加之數也盖壺為圜形斗五升為奇數皆繁曲而難<lb/>
　計故算家之術必先借方形虚加整數以定其法然<lb/>
　後四分去一以得圜形之實此鄭氏所以舎斗五升<lb/>
　之經文而直以二斗為説也然其言知借而不知還<lb/>
　知加而不知減乃於下文遂并方體之所虚加以為<lb/>
　實數又皆必取全寸不計分釐定為圜壺腹徑九寸<lb/>
<pb n="17b"/>
　而圜二尺七寸則為失之疏家雖知其失而不知其<lb/>
　所以失顧乃依違其間訖無定説是以讀者不能無<lb/>
　疑今以算法求之凡此言二斗之量者計其積實當<lb/>
　為三百二十四寸而以其髙五寸者分之則每髙一<lb/>
　寸為廣六十四寸八分此六十四寸者此為正方又<lb/>
　取其八分者割裂而加於正方之外則四面各得二<lb/>
　釐五毫之數乃復合此六十四寸八分者五為一方<lb/>
　壺則其髙五寸其廣八寸五釐而外方三尺二寸二<lb/>
<pb n="18a"/>
　分中受二斗如注之初說矣然此方形者算術所借<lb/>
　以為虚加之數爾若欲得圜壺之實數則當就此方<lb/>
　形規而圜之去其四角虚加之數四分之一使六十<lb/>
　四寸八分者但為四十八寸六分三百二十四寸者<lb/>
　但為二百四十三寸則壺腹之髙雖不減於五寸其<lb/>
　廣雖不減於八寸五釐而其外圍則僅為二尺四寸<lb/>
　一分五釐其中所受僅為斗有五升如經之云無不<lb/>
　借會矣<lb/>
<pb n="18b"/>
魯令弟子辭曰毋幠毋敖毋偝立毋踰言偝立踰言有<lb/>
常爵薛令弟子辭曰毋幠毋敖毋偝立毋踰言若是者<lb/>
浮<hi>注弟子賓黨主黨年穉者也謂其立堂下相䙝慢司射戒令之謂魯薛者禮衰乖異不知孰是也幠敖慢也偝立不正鄉前也踰言逺談語也常爵常所以罰人之爵也浮亦謂是也晏子春秋曰酌者奉觴而進曰君令浮晏子時以罰梁邱據以疏此一篇是周公正經而有魯薛之事者録記之人  周衰之後魯之與薛有當時投壺號令弟子之異未知孰是故因以記之也毋幠毋敖者幠亦敖也偝立謂不正面前踰言謂逺相談話偝立踰言有常刑之罰爵也若是者浮浮亦罰也注引晏子春秋者證浮是罰爵之義故小爾雅云浮罰也</hi>
　　　　蕙田案司射庭長一節陳氏澔移在此節之<lb/>
<pb n="19a"/>
　　　　下<lb/>
鼓○囗○囗囗囗○囗○○囗半○囗○囗○○○囗<lb/>
囗○囗○魯鼓○囗○○○囗囗○囗○○囗囗○囗<lb/>
○○囗囗○半○囗○○○囗囗○薛鼔取半以下為<lb/>
投壺禮盡用之為射禮<hi>注此魯鼓薛鼓之節也圜者擊鼙方者擊鼓古者舉事鼓各有節聞其節則知其事矣投壺之鼔半射節者投壺射之細也射謂燕射  疏以鼓節有圓點有方點故以為圓者擊鼙方者擊鼓若頻有圓點則頻擊鼙聲每一圓點則一擊鼙聲若頻有方點則頻擊鼓聲每一方點則一擊鼓聲也又投壺在室在堂是禮樂之事故知此射亦謂燕射非大射及鄉射也</hi>
<pb n="19b"/>
司射庭長及冠士立者皆屬賓黨樂人及使者童子皆<lb/>
屬主黨<hi>注庭長司正也使者主人所使薦羞者樂人國子能為樂者此皆與於投壺  疏經云司射庭長案鄉飲酒將旅使相為司正在庭中立於觶南北面察飲酒不如儀者故知庭正司正也冠士者謂外人來觀投壺成人加冠之士尊之故令屬賓黨若童子賤則屬主黨也云樂人國子能為樂者以國子習樂故云國子能為樂者欲明此樂人非瞽矇視瞭之徒以其能與主人之黨而觀禮故知非作樂瞽人也案國子是王子公卿大夫元士之子今來觀樂士大夫投壺者以國之俊選皆在學習樂共士子來觀投壺非謂一皆是王子及公卿大夫之子也云此皆與於投壺者鄭恐但來觀其禮不觀投壺經既云屬賓黨主黨則是入賓主之朋故云與於投壺也</hi>
<pb n="20a"/>
　　　　蕙田案大戴禮作堂下司正司射庭長及冠<lb/>
　　　　士立者今案鄭注庭長即司正則複出司正<lb/>
　　　　非也又此二句之下有云降揖其阼階及樂<lb/>
　　　　事皆與射同節十三字<lb/>
　陳氏禮書主人以仁接賓則樂人樂賓者也使者及<lb/>
　童子事人者也故屬主黨司射作人者也<hi>鄉射禮司射作三耦</hi>
　<hi>射</hi>庭長正人者也<hi>鄉飲酒將旅使相為司正在庭中立於觶南故知長司正也</hi>冠<lb/>
　士行禮者也立者觀禮者也故屬賓黨壺以授矢致<lb/>
<pb n="20b"/>
　樂者也故主黨執之中以盛算取勝者也故賓黨奉<lb/>
　之然黨雖有賓主之辨而主黨之樂人必位於西階<lb/>
　之上使人執壺亦立於司射之側凡皆所以就賓也<lb/>
魯鼔○囗○○囗囗○○半○囗○○囗○○○○囗<lb/>
○囗○薛鼓○囗○○○○囗○囗○囗○○○囗○<lb/>
囗○○囗○半○囗○囗○○○○囗○<hi>注此二者記兩家之異故兼别之</hi>
　　　　蕙田案大戴禮于篇末有曰今日泰射四正<lb/>
<pb n="21a"/>
　　　　具舉大夫君子凡以庶士小大莫處御於君<lb/>
　　　　所以燕以射則燕則譽質參既設執旌既載<lb/>
　　　　於侯既亢中獲既置弓既平張四侯且良决<lb/>
　　　　拾有常既順乃讓乃揖乃讓乃隮其堂乃節<lb/>
　　　　其行既志乃張射夫命射射者之聲御車之<lb/>
　　　　旌既獲卒莫此一叚皆為協韻之文其前數<lb/>
　　　　句皆見射義貍首之逸文也餘亦泛陳射事<lb/>
　　　　案投壺命弦者曰請奏貍首故此備述其詞<lb/>
<pb n="21b"/>
　　　　耳末又曰嗟爾不寧侯為爾不朝于王所故<lb/>
　　　　亢而射女此則宜為大射誓戒之詞不知何<lb/>
　　　　以綴于此篇之末也<lb/>
　劉敞投壺義古者投壺之禮主人以賓燕而後投壺<lb/>
　也燕禮之輕者也輕則易易則䙝䙝則慢酒之禍恒<lb/>
　由此作君子惡其慢以䙝也為壺矢以節其禮全其<lb/>
　歡也君子之於人有以歡之必有以禮之有以禮之<lb/>
　必有以樂之有以樂之必有以言之賓者所法也非<lb/>
<pb n="22a"/>
　法人也所養也非養人也主人奉矢以親之卑其身<lb/>
　以事賢也主人之請不怠賓三辭不煩尊禮重樂之<lb/>
　義也尊禮則敬重樂則和敬以和故上下能相親也<lb/>
　君子所以異乎人者其唯易事而難悦乎不䙝其接<lb/>
　所以致難悦也主人拜送賓辟賓拜受主人辟授受<lb/>
　之禮也授受者人道之大也不可以不敬也拜以敬<lb/>
　之也勝飲不勝者罰也辭不曰罰而曰養者不尚人<lb/>
　以勝不恥人以不能也飲曰賜灌不恥過也不忌人<lb/>
<pb n="22b"/>
　以勝己也故尚人以勝則矜恥人以不能則怨自恥<lb/>
　其過則忿忌人以勝己則懟矜以怨忿以懟此辨訟<lb/>
　之所由作也勝者有爵貴也有馬富也内不失其樂<lb/>
　外不失其功然後富貴可保也投順為入不順雖入<lb/>
　不釋明順而後有功也樂以貍首以順為節也侍於<lb/>
　先生長者不角不擢馬以順為禮也順為功故弗非<lb/>
　也順為節故節可守也順為禮故不悖也故曰古之<lb/>
　君子不必相與言也以禮與行示之而已矣詩云示<lb/>
<pb n="23a"/>
　我顯徳行此謂也<lb/>
　<hi>陳氏禮書投壺之籌曰矢勝算則以馬賛其禮則以司射實其算則以射中弦其詩則以射節之貍首鼔</hi>
　<hi>其節則以射鼓之半而釋算數算勝飲不勝皆與射禮相類則投壺亦兵象也盖兵凶戰危人情之所惡</hi>
　<hi>飲酒相樂人情之所欲先王因其所欲而寓其所惡者於其中使樂為之不憚則平日之所習乃異日之</hi>
　<hi>所用也昔晉侯與齊侯宴投壺祭遵臨戎雅歌投壺然則投壺之樂豈間於貴賤軍國之間乎其用鹿中</hi>
　<hi>者投壺輕於射禮故用中之下禮而已鄭氏謂鹿中者大夫士之禮是以射禮言投壺也恐不必然</hi>
　<hi>應氏鏞曰壺之為器取以實酒而置之席間者也春秋曰尊以魯壺周官曰其朝獻用兩壺禮器曰五獻</hi>
　<hi>之尊門内缶門外壺其始必于燕飲之間謀以樂賓或病於不能射也舉席間之器以寄射節焉投壺以</hi>
<pb n="23b"/>
　<hi>為樂猶擊缶以為樂也以所飲之壺寓所投之矢制禮者因為之節文且用樂以宣逹其情此投壺所由</hi>
　<hi>興也</hi>
少儀侍投則擁矢<hi>注不敢釋于地也投投壺也投壺坐</hi>勝則洗而以請客<lb/>
亦如之不角不擢馬<lb/>
　　　　蕙田案此條卑幼侍長者投壺之法注疏詳<lb/>
　　　　見射禮<lb/>
春秋昭公十二年左氏傳晉侯以齊侯宴中行穆子相<lb/>
投壺晉侯先穆子曰有酒如淮有肉如坻寡君中此為<lb/>
<pb n="24a"/>
諸侯師中之齊侯舉矢曰有酒如澠有肉如陵寡人中<lb/>
此與君代興亦中之伯瑕謂穆子曰子失辭吾固師諸<lb/>
侯矣壺何為焉其以中㒞也<hi>注言投壺中不足為㒞異  疏禮記有投壺之禮其文無相者祝辭此中行穆子與齊侯皆有言辭者投之中否似若有神故設為此語或作投時皆有言語禮自不載之耳伯瑕責穆子唯言壺何為焉其以中為㒞責其失辭不云法不言是投壺皆有言也</hi>
　　　　蕙田案此兩君宴饗投壺之法<lb/>
　　　　　　　　　　右投壺<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷一百六十五<lb/>
</p>
<p>
</p>
  </div>
</body>
</text>
</TEI>
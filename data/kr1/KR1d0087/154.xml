<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷一百四十四</head> <lb/>
    <p>
<pb n="1a"/>
欽定四庫全書<lb/>
　五禮通考卷一百四十四<lb/>
　　　　　　　　　　　刑部尚書秦蕙田撰<lb/>
　　嘉禮十七<lb/>
　　　飲食禮<lb/>
禮記文王世子庶子之正于公族者教之以孝悌睦友<lb/>
子愛明父子之義長㓜之序<hi>注正者政也庶子司馬之屬掌國子之倅為政于公族者</hi>其朝於公内朝則東面北上臣有貴者以齒其在外<lb/>
<pb n="1b"/>
朝則以官司士爲之其在宗廟之中則如外朝之位宗<lb/>
人授事以爵以官其登餕獻受爵則以上嗣庶子治之<lb/>
雖有三命不踰父兄<hi>疏此句應承前文臣有貴者以齒之下其外朝既云司士為之則内朝自然庶子治之也所以在此者當是簡札遺脱鄭不言者畧耳</hi>其公大事則以䘮服<lb/>
之精麤為序雖于公族之䘮亦如之以次主人<lb/>
其在軍則守於公禰<hi>注謂從軍者公禰行主也行以遷主言禰在外親也</hi>公若有<lb/>
出疆之政庶子以公族之無事者守於公宮正室守太<lb/>
廟諸父守貴宮貴室諸子諸孫守下宮下室<lb/>
<pb n="2a"/>
五廟之孫祖廟未毁雖為庶人冠取妻必告死必赴練<lb/>
祥則告族之相爲也宜弔不弔宜免不免有司罸之至<lb/>
於賵賻承含皆有正焉公族其有死罪則磬於甸人其<lb/>
刑罪則纎剸亦告於甸人公族無宮刑獄成有司讞於<lb/>
公其死罪則曰某之罪在大辟其刑罪則曰某之罪在<lb/>
小辟公曰宥之有司又曰在辟公又曰宥之有司又曰<lb/>
在辟及三宥不對走出致刑於甸人公又使人追之曰<lb/>
雖然必赦之有司對曰無及也反命於公公素服不舉<lb/>
<pb n="2b"/>
爲之變如其倫之䘮無服<hi>注素服於凶事為吉於吉事爲凶非䘮服也君雖不服臣卿大夫死則皮弁錫衰以居徃弔當事則弁絰於士葢疑衰同姓則緦衰以弔之今無服者不徃弔也倫謂親疎之比也素服亦皮弁矣</hi>親哭之<hi>注不徃弔為位哭之而已君於臣使有司哭之</hi>
公族朝於内朝内親也雖有貴者以齒明父子也外朝<lb/>
以官體異姓也宗廟之中以爵為位崇德也宗人授事<lb/>
以官尊賢也豋餕受爵以上嗣尊祖之道也䘮紀以服<lb/>
之輕重為序不奪人親也戰則守於公禰孝愛之深也<lb/>
正室守太廟尊宗室而君臣之道著矣諸父諸兄守貴<lb/>
<pb n="3a"/>
室子弟守下室而讓道逹矣五廟之孫祖廟未毁雖及<lb/>
庶人冠取妻必告死必赴不忘親也親未絶而列於庶人<lb/>
賤無能也敬弔臨賻賵睦友之道也古者庶子之官治<lb/>
而邦國有倫邦國有倫而衆鄉方矣公族之罪雖親不<lb/>
以犯有司正術也所以體百姓也刑於隱者不與國人<lb/>
慮兄弟也弗弔弗為服哭於異姓之廟爲忝祖逺之也<lb/>
<hi>疏為其犯罪忝辱先祖於公法合疎逺之也</hi>素服居外不聽樂私䘮之也骨<lb/>
肉之親無絶也公族無宮刑不剪其類也<lb/>
<pb n="3b"/>
宣公二年左氏傳晉麗姬之亂詛無畜羣公子<hi>注詛盟誓  疏服䖍云麗姬與獻公及諸大夫詛無畜羣公子欲令其二子專國杜雖不注義似不然若麗姬為此姬死即應復常何得比至於今國無公族葢為奚齊卓子以庶簒適晉國創其為亂不用復畜公子案檢傳文及國語文公之子雍在秦樂在陳黑臀在周襄公之孫談在周則是晉之公子悉皆出在他國是其因行而不改也</hi>自<lb/>
是晉無公族<hi>注無公子故廢公族之官語疏公族之官掌教公之子弟孔晁注國  云公族大夫掌公族及卿大夫子弟之官是卿之適子屬公族也</hi>及成公即位乃宦卿之適而<lb/>
為之田以為公族<hi>注宦仕也為置田邑以為公族大夫</hi>又宦其餘子亦為<lb/>
餘子<hi>注餘子適子之母弟也亦治餘子之政亦疏庶子為妾子知餘子則是適子之母弟也言  為餘子<pb n="4a"/>則知餘子之官亦治餘子之政令主教卿大夫適妻之次子也下云庶子為公行不云教庶子然則卿大夫之妾子亦是餘子之官教之矣</hi>其庶子為公行<hi>注庶子妾子也掌率公戎行  疏下文趙盾自以庶為旄車之族即公行也</hi>晉於是有公族餘子公行<hi>皆官名</hi>
國語晉語欒伯請公族大夫<hi>欒伯欒武子公族大夫掌公族與卿之子弟</hi>公<lb/>
曰荀家惇惠<hi>荀家晉大夫</hi>荀會文敏<hi>荀會荀/家之族</hi>黶也果敢<hi>黶欒書之子桓子</hi>無忌鎮静<hi>無忌韓厥之子公族穆子</hi>使兹四人者為之夫膏梁<lb/>
之性難正也故使惇惠者教之使文敏者導之使果敢<lb/>
者諗之使鎮静者修之惇惠者教之則徧而不倦文敏<lb/>
<pb n="4b"/>
者導之則婉而入果敢者諗之則過而不隱鎮静者修之<lb/>
則壹使兹四人者為公族大夫<lb/>
　孔叢子雜訓魯人有同姓死而弗弔者人曰在禮當<lb/>
　免不免當弔不弔有司罸之如之何子之無弔也答<lb/>
　曰吾以其疎逺也子思聞之曰無恩之甚也昔者季<lb/>
　孫問於夫子曰百世之宗有絶道乎子曰繼之以姓<lb/>
　義無絶也故同姓為宗合族為屬雖國子之尊不廢<lb/>
　其親所以崇愛也是以綴之以食序以昭穆萬世婚<lb/>
<pb n="5a"/>
　姻不通忠篤之道然也<lb/>
　　　　　　　　　　右正公族<lb/>
文獻通考秦商鞅立法宗室非有軍功論不得為屬籍<lb/>
漢書髙帝本紀七年置宗正官以叙九族<lb/>
文帝本紀四年復諸劉有屬籍家無所與賜諸侯王子<lb/>
邑名二千石<lb/>
武帝本紀元光元年復七國宗室前絶屬者<lb/>
　馬氏曰孝景三年詔楚元王子執等與吳王濞等為<lb/>
<pb n="5b"/>
　逆朕不忍加法除其籍毋令汚宗室是年始詔復之<lb/>
後元二年正月朝諸侯於甘泉宮賜宗室<lb/>
昭帝本紀始元二年以宗室毋在位者舉茂材劉辟疆<lb/>
劉長樂皆為光禄大夫辟疆守長樂衛尉<lb/>
宣帝本紀地節元年詔曰蓋聞堯親九族以和萬國朕<lb/>
䝉遺德奉承聖業惟念宗室屬未盡而以罪絶若有遺<lb/>
材改行勸善其復屬使得自新<lb/>
成帝本紀建始二年罷太子博望苑以賜宗室朝請者<lb/>
<pb n="6a"/>
　漢書劉向傳上封事言王氏一姓朱輪華轂者二十<lb/>
　三人大將軍秉事用權五侯驕奢排擯宗室孤弱公<lb/>
　族其有智能者尤非毁而不進逺絶宗室之任不令<lb/>
　得給事朝省恐其與已分權事勢不兩大王氏與劉<lb/>
　氏且不並立宜𤼵明詔吐德音援近宗室親而納信<lb/>
　黜逺外戚毋授以政所以褒睦内外之姓子孫無疆<lb/>
　之計也<lb/>
哀帝本紀即位賜宗室王子有屬者馬各一<lb/>
<pb n="6b"/>
平帝本紀元始元年詔宗室屬未盡而以罪絶者復其<lb/>
屬其為吏舉廉佐史補四百石<hi>師古曰宗室為吏者皆令舉廉各從本秩而依廉吏遷之為佐史者例補四百石</hi>
四年二月賜宗室有屬籍者爵自五大夫以上各有差<lb/>
五年正月祫祭明堂宗室子九百人召助祭禮畢皆益<lb/>
戸賜爵及金帛增秩補吏各有差詔曰蓋聞帝王以德<lb/>
撫民其次親親以相及也昔堯睦九族舜惇叙之朕以<lb/>
皇帝㓜年且統國政惟宗室子皆太祖髙皇帝子孫及<lb/>
<pb n="7a"/>
兄弟吳頃楚元之後漢元至今十有餘萬人雖有王侯<lb/>
之属莫能相紏或陷入刑罪教訓不至之咎也傳不云<lb/>
乎君子篤於親則民興於仁其為宗室自太上皇帝以<lb/>
來族親各以世氏郡國置宗師以紏之致教訓焉二千<lb/>
石選有德義者以為宗師考察不從教令有寃失職者<lb/>
宗師得因郵亭書言宗伯請以聞常以嵗正月賜宗師<lb/>
帛各十匹<lb/>
後漢書世祖本紀建武二年十二月戊午詔曰惟宗室<lb/>
<pb n="7b"/>
列侯為王莽所廢先靈無所依歸朕愍之其並復故國<lb/>
若侯身已殁屬所上其子孫見名尚書封拜<lb/>
十三年二月丙辰詔曰長沙王興真定王得河間王邵<lb/>
中山王茂皆襲爵為王不應經義其以興爲臨湘侯得<lb/>
爲真定侯邵為樂成侯茂為單父侯其宗室及絶國封<lb/>
侯者凡一百三十七人丁巳降趙王良為趙公太原王<lb/>
章為齊公魯王興為魯公<lb/>
文獻通考漢置宗正卿掌序録王國嫡庶之次及諸宗<lb/>
<pb n="8a"/>
親屬逺近郡國嵗因計上宗室名籍若有犯法當髠以<lb/>
上先上諸宗正宗正以聞乃報决<hi>胡廣曰又嵗一治諸王世譜差序秩</hi>
後漢書和帝本紀元興元年宗室以罪絶者悉復屬籍<lb/>
文獻通考魏文帝黄初二年制封王之庶子為鄉公嗣<lb/>
王之庶子為亭侯公之庶子為亭伯<lb/>
明帝太和五年詔令諸王及宗室公侯各將適子一人<lb/>
朝<lb/>
　齊王時宗室曹冏上書曰大魏之興二十四年矣子<lb/>
<pb n="8b"/>
　弟王空虚之地君有不使之民宗室竄於閭閻不聞<lb/>
　邦國之政權均匹夫勢齊凡庶内無深根不㧞之固<lb/>
　外無磐石宗盟之助非所以安社稷為萬世之業也<lb/>
　且今之州牧郡守古之方伯諸侯皆跨有千里之土<lb/>
　兼軍武之任或比國數人或兄弟並據而宗室子弟<lb/>
　曾無一人厠其間與相維制非所以强幹弱枝備萬<lb/>
　一之虞也今之用賢超為名都之主或為偏師之帥<lb/>
　而宗室有文者必限之小縣之宰有武者必致百人<lb/>
<pb n="9a"/>
　之上非所以勸進賢能褒異宗室之禮也語曰百足<lb/>
　之蟲至死不僵以其扶之者衆也此言雖小可以譬<lb/>
　大是以聖王安不忘危存不忘亡故天下有變而無<lb/>
　傾危之患矣冀以此論感悟曹爽爽不能用<lb/>
晉武帝懲魏氏孤立之弊故大封宗室授以職任又詔<lb/>
諸王皆得自選國中長吏衛將軍齊王攸獨不敢皆令<lb/>
上請又詔除魏宗室禁錮<lb/>
晉置宗正統皇族家人圖牒<lb/>
<pb n="9b"/>
孝武制帝室期親官非禄官者月給錢十萬<lb/>
梁置宗正卿位視列曹尚書皇室外戚之籍以宗室為<lb/>
之<lb/>
後魏明帝時京兆王遥大功昆弟皆是景穆之孫至明<lb/>
帝而夲服絶故除遥等屬籍遥表曰竊聞聖人所以南<lb/>
面而聽天下其不可得變革者則親也尊也四世而緦<lb/>
服窮五世而袒免六世而親屬絶矣去兹以徃猶繫之<lb/>
以姓而弗别綴之以食而弗殊又律曰議親者非惟當<lb/>
<pb n="10a"/>
世之屬親歴謂先帝之五世謹尋斯㫖將以廣帝宗重<lb/>
磐石先王所以變兹事條為此别制者大和之季方有<lb/>
意於吳屬經始之費慮深在初割滅之起暫出當時也<lb/>
且臨淮王提分屬籍之始髙祖賜帛三千疋所以重分<lb/>
離樂良王長命亦賜縑二千疋所以存慈眷此皆先朝<lb/>
殷勤克念不得已而然者也古人有言百足之虫至死<lb/>
不僵者以其輔已者衆臣誠不欲妄親太階茍求潤屋但<lb/>
傷大宗一分則天子屬籍不過千數人而已在漢親王<lb/>
<pb n="10b"/>
之子不限多少皆列土而封謂之曰侯至於魏晉莫不<lb/>
廣胙河山稱之曰公者蓋惡其大宗之不固骨肉之恩<lb/>
疎矣臣去皇上雖是五世之逺於先帝便是天子之孫<lb/>
髙祖所以國秩禄賦復給衣食后族惟給其賦不與衣<lb/>
食者欲以别内外限異同也今諸廟之感在心未忘行<lb/>
道之悲倐然已及其諸封者身亡之日三年服終然後<lb/>
改奪今朝猶在遏密之中便議此事實用未安詔付尚<lb/>
書博議以聞尚書令任城王澄尚書左僕射元暉奏同<lb/>
<pb n="11a"/>
遥表靈太后不從<lb/>
先是皇族有譴皆不持訊時有宗士元顯當犯罪宗正<lb/>
約以舊制尚書李平奏以帝宗磐石周布天下其屬籍<lb/>
疎逺䕃官卑末無良犯憲理湏根究請立限斷以為定<lb/>
式詔曰雲漢綿逺蕃衍代滋植籍宗氏而為不善者良<lb/>
亦多矣先朝既無不訊之格而空相矯恃以長為暴諸<lb/>
在議請之外者可悉依常法<lb/>
齊置大宗正寺掌宗室屬籍統皇子王國長公主家<lb/>
<pb n="11b"/>
唐太宗貞觀元年初上皇欲强宗室以鎮天下故皇再<lb/>
從三從弟及兄弟之子雖童孺皆為王王者數十人上<lb/>
從容問羣臣封宗子於天下利乎封德彛對曰前世惟<lb/>
皇子及兄弟乃為王自餘非有大功無為王者上皇敦<lb/>
睦九族大封宗室自兩漢以來未有如今日之多者爵<lb/>
命既崇多給力役恐非示天下以至公也上曰然朕為<lb/>
天子所以養百姓也豈可勞百姓以養已之宗族乎乃<lb/>
詔降宗室郡王皆為縣公惟有功者數人不降<lb/>
<pb n="12a"/>
　　　　蕙田案大宗此舉是也傳云親親之殺封爵多<lb/>
　　　　則濫濫則淫淫則刑禍隨之豈保全宗族之<lb/>
　　　　道乎<lb/>
𤣥宗先天之後皇子㓜則居内東封後以年漸長成乃<lb/>
於安國寺東附苑城同為大宅分院居之名為十王宅<lb/>
令中官押之於夾城中起居每日家令進膳又引詞學<lb/>
工書之人入教謂之侍讀十王謂慶忠棣鄂榮光儀頴<lb/>
永濟蓋舉全數其後盛儔陳豐恒凉六王又就封入内<lb/>
<pb n="12b"/>
宅開元二十五年鄂光得罪忠王繼大統天寳中慶棣<lb/>
又殁惟榮儀十四王居内而府幕列於外坊嵗時通名<lb/>
起居而已外諸孫長成又於十王宅外置百孫院每嵗幸<lb/>
華清宮側亦有十王宅百孫院十王宮人每院四百餘<lb/>
人又於宮中置維城庫諸王月俸物納之以給用諸孫<lb/>
納妃嫁女亦就十院中太子不居於東宮但居於乘輿<lb/>
所幸之别院太子之子亦分院而居婚嫁則同親王公<lb/>
主於崇仁里之禮院<lb/>
<pb n="13a"/>
唐宗正寺掌天子族親屬以别昭穆凡親有五等先定<lb/>
於司封一曰皇帝周親皇后父母視三品二曰皇帝大<lb/>
功親小功尊屬太皇太后皇太后皇后周親視四品三<lb/>
曰皇帝小功親緦麻尊屬太皇太后皇太后皇后大功<lb/>
親視五品四曰皇帝緦麻親袒免尊屬太皇太后皇太<lb/>
后皇后小功親五曰皇帝袒免親太皇太后小功卑屬<lb/>
皇太后皇后緦麻親視六品皇帝親之夫婦男女降本<lb/>
親二等餘親降三等尊屬進一等降而過五等者不為<lb/>
<pb n="13b"/>
親諸王大長公主親本品嗣王郡王非三等親者亦視<lb/>
五品選舉制凡館有二門下省有𢎞文館生三十六人<lb/>
東宮有崇文館生二十人以皇緦麻以上親皇太后皇<lb/>
后大功以上親宰相貴官之子為之<lb/>
宋仁宗景祐中下詔度玉清昭應宮舊地建宮合宗室<lb/>
十位聚居賜名曰贍親院於祖宗後選一人為宗正以<lb/>
司訓導紏違失凡宗族之政令皆令掌之奏事毋得專<lb/>
達先詳視可否以聞<lb/>
<pb n="14a"/>
　初諸王邸散居京師過從有禁非朝謁從祠不得時<lb/>
　會見仁宗立贍親院以夀春郡王允讓知大宗正事<lb/>
　緫領輯睦甚有恩意務以身先之教養子孫崇向藝<lb/>
　學不率則正其罪故更相責厲莫不勸服故事内朝<lb/>
　謁宗婦不預因曰托姻皇屬而不得一望禁闥非所<lb/>
　以顯榮之也奏通其籍又宗婦少䘮夫雖無子不許<lb/>
　更嫁曰此非人情乃為請使有歸<lb/>
神宗熙寧二年中書樞密院言祖宗受命百年皇族日<lb/>
<pb n="14b"/>
以蕃衍而親疎之施未有等衰甄序其材未能如古獻<lb/>
議之臣謂宜有所釐正請參酌先王典制時事之宜條<lb/>
具聞奏詔同議以聞臣等今謀定方今可行之制宣祖<lb/>
太祖太宗之子皆擇其後一人為宗世世封公補環衛<lb/>
官以奉祭祀不以服屬盡故殺其恩禮祖宗袒免親<lb/>
將軍以下願出官者聽仍先經大宗正司陳請大宗正<lb/>
擇本宮尊長與太學教授使學才行堪任使者然後審<lb/>
察以聞就武官者試讀律習書就文官者試一中經説<lb/>
<pb n="15a"/>
或論一首將軍換諸司副使太常丞正率換内殿崇班<lb/>
太子中允並與州郡監當一次任滿與親民副率換西<lb/>
頭供養官大理評事與監當一次任滿有州郡監司保<lb/>
舉者與親民否則即依外官祖宗袒免親未賜名授官<lb/>
者除右班殿直年十五與請給年二十許出官願換文<lb/>
官者與試銜知縣並令監當考試及任滿有無保任如<lb/>
前法出官日並特與友賜願鏁㕔應舉者依外官其非<lb/>
袒免親不賜名授官許應舉應進士者只試䇿論明經<lb/>
<pb n="15b"/>
者習一大經試大義及䇿初試不成文理者退黜餘令<lb/>
覆試取合格者以五分為限人數雖多不得過五十人<lb/>
累經覆試不中年長者當特推恩量材録用已出官者<lb/>
給俸依在京分數許依審官三班銓法指擬注授不以<lb/>
逺近為限授文官者轉官者轉官與進士出身同鏁㕔<lb/>
應進士明經舉有出身人至員外郎與轉左曹宗室不<lb/>
出官者祖宗𤣥孫轉官至正任觀察使止袒免親至遥<lb/>
郡刺史止祖宗袒免親見任官合奏薦子孫者許依外<lb/>
<pb n="16a"/>
官祖宗袒免親以下見有官不願出官父祖俱亡者許<lb/>
在京居住隨處置産其出官者置田宅如外官法祖宗<lb/>
袒免女嫁賜錢减半婿與三班奉職非袒免女量加給<lb/>
賜更不與婿官有官者與免入逺許依審官三班流内<lb/>
銓法指擬注授班行免指使其袒免親娶婦量加給賜<lb/>
其非袒免親嫁娶依庶姓仍不得與非士族家為婚姻<lb/>
祖宗袒免親以外兩世貧無官者量賜田孤㓜無依及<lb/>
尤貧失所者不拘世數隨所在官司具名聞奏當職特<lb/>
<pb n="16b"/>
加存恤奏上詔曰自我祖宗敦叙邦族大則疏封於爵<lb/>
土次則通籍於閨臺並留京師參奉朝請然而世緒寖<lb/>
逺皇枝益蕃屬有親疎則恩有隆殺才有賢否則禄有<lb/>
重輕今而一貫於周行是亦奚分於流别雖敦睦之道<lb/>
誠廣而德施之義未周故廷臣數言宰司繼請謂宜定<lb/>
正限以等夷朕惟親戚之間經史有訓漢唐之世故事<lb/>
具存或以九族辨尊卑或以五宗紀逺近或聽推恩而<lb/>
分子弟或許自試而効才能或宗子之賢得從科舉或<lb/>
<pb n="17a"/>
諸王之女自主婚姻盡前世之所行顧當今之未備況<lb/>
我朝制作動法先王豈宗室等衰乃無定制因俾羣公<lb/>
之合議將一代之通䂓載覽奏封具陳條目以謂祖宗<lb/>
昭穆是宜世世之封王公子孫抑有親親之教若乃服<lb/>
屬之既竭洎於才藝之並優在隨器以甄揚使當官而<lb/>
勉𢡟至於任子之令通婚之儀凡曰有司之常一用外<lb/>
官之法僉言既允朕意何疑告於將來用頒明命宜依<lb/>
中書樞密院所奏施行<lb/>
<pb n="17b"/>
宗正寺言每嵗寫仙源積慶圖宗藩慶緒録送龍圖天<lb/>
章寶文閣今宗室非袒免親既不賜名授官一依外官<lb/>
之法請定所修圖册詔下禮院詳定禮官言六世親屬<lb/>
既竭繫之以姓而弗别則禮有其義皇宗祖廟雖毁子<lb/>
孫皆於宗寺附籍則今有其文況朝廷釐改皇族授官<lb/>
之制而袒免外親統宗襲爵進預科選遷官給俸恩禮<lb/>
優異悉不與外官匹庶同法屬雖疎而恩數不絶若圖<lb/>
籍湮落則無審其所從證其宗正寺所修圖録並請仍<lb/>
<pb n="18a"/>
舊從之<lb/>
元豐官制行詔大宗正司不𨽻六曹大宗正以宗室團<lb/>
練以上有德望者為之次一人為同知位髙屬尊者為<lb/>
制掌紏合族屬而訓之以德行道藝受其詞訟而紏正<lb/>
其愆違有罪則先劾以聞法例不能决者同上殿取裁<lb/>
凡宗室服屬逺近之數及其賞罰䂓式皆總之屬有記<lb/>
室一人掌牋奏講書教授十有二人講授兼領小學之<lb/>
事　渡江後頗用南班多不得其人無以表率更生刻<lb/>
<pb n="18b"/>
削宗室皆患之<lb/>
哲宗紹聖元年禮部言諸宗室係袒免以外兩世祖父<lb/>
俱亡而無官雖有官而未釐務貧不能給者委大宗正<lb/>
司及所在官司奏給錢米從之<lb/>
徽宗崇寧元年詔曰神宗嘗詔宗室年長者推恩又嘗<lb/>
詔袒免外兩世貧無官者賜田又嘗詔外任者許居於<lb/>
兩京今宜遵先志宰臣蔡京等言宗室舊來在宮有出<lb/>
入之限有不許外交之禁宮門有幾察之令今疎屬外<lb/>
<pb n="19a"/>
屬僅遍都下積日滋乆殆不能容若不居之兩京散之<lb/>
近郡立關譏察之令或一有非意犯法則勢有不可已<lb/>
者今請非袒免親以下兩世除北京外欲分於西京南<lb/>
京近輔或沿流便郡居止各隨州郡大小創置居宇仍<lb/>
先自兩京為始每處置敦宗院命文武官各一員管幹<lb/>
參酌在京宮院法禁不可行者頒下從之<lb/>
大觀二年正月詔自我英宗起於濮邸入繼大統濮王<lb/>
之後於屬雖親於服已逺如不字之子論正服則猶是<lb/>
<pb n="19b"/>
緦麻視正統則已非袒免無賜名授官之制無禄廪賜<lb/>
予之法比聞貧乏匱困或不能自存朕富有天下而五<lb/>
服内親僅同民庶非强本之道欲盡親親之禮而承統<lb/>
之重義所不敢夙夜以思當使恩義兩得然後為稱應<lb/>
濮陽孫士字可依仲字不字及不字之子並依士字恩<lb/>
數條例宗女隨其字行等第施行庶不失承統之義而<lb/>
曲盡人倫之親<lb/>
八月詔保州皇族子孫於屬雖逺然未有仁而遺其親<lb/>
<pb n="20a"/>
者比聞皇族之孫未官者餘三十人或貧乏不能自存<lb/>
已令置敦宗院其六房内各擇最長年二十已上者與<lb/>
三班奉職二人一房及六人已上加一人並與添差監<lb/>
當<lb/>
宣和五年詔今後内外宗室並不稱姓七年後詔依熙<lb/>
寧法並著姓<lb/>
建炎末上以天屬避地者少詔南班宗婦無子孫食禄<lb/>
者廪給有差凡祖宗緦麻親嵗給錢九十六千米三十<lb/>
<pb n="20b"/>
六斛帛二十八疋袒免親錢米减三之二綿帛並减半<lb/>
<hi>四年六月己邜</hi>故事宗室近臣吉凶皆有賜予紹興初以軍興<lb/>
財匱罷之<hi>六年正月己巳</hi>十一年秋皇叔祖右監門衛大將軍<lb/>
仲䍃卒於臨安至無以歛判大宗正事齊安郡王士㒟<lb/>
言於朝詔緦麻親任環列以上亡者賜錢三百千袒免<lb/>
減三之一<hi>九月甲辰</hi>今以為例焉本朝宗室皆聚於京師熙<lb/>
寧間始許居於外蔡京為政即河南應天置西南二敦<lb/>
宗院設宗官主之靖康之禍在京宗室無得免者而睢<lb/>
<pb n="21a"/>
雒二都得全建炎初上將南幸先徙諸宗室於江淮於<lb/>
是大宗正司移江寧南外移鎮江西外移揚州<hi>元年八月戊午</hi>
明年春又移西外於泰州及髙郵軍<hi>正月甲午</hi>三年冬又移<lb/>
於福州而南外移泉州以避狄<hi>十二月甲子</hi>紹興元年秋嗣<lb/>
濮王仲湜請合西南外宗正為一司以省財用有司以<lb/>
泉州乏財不許<hi>九月壬子</hi>是時兩外宗子女婦合五百餘人<lb/>
歲費緡錢九萬紹興府宗正司者紹興三年以行在未<lb/>
有居第權分宗子居之三十年春恩平郡王出居會稽<lb/>
<pb n="21b"/>
遂以為判大宗正事<hi>三月丙子</hi>乾道七年虞丞相秉政言蜀<lb/>
中闕大宗正司上欲移紹興府宗正司於成都<hi>五月戊寅</hi>既<lb/>
而不行但省會稽一司而已今蜀中宗子甚衆既無親<lb/>
賢領之但每州以行尊者一員檢察錢米請受由是徃<lb/>
徃蹈於非彛而不可訓焉<lb/>
東都故事宗子皆築大舍聚居之太祖太宗九王後曰<lb/>
睦親秦王後曰廣親英宗二王曰親賢神宗五王曰棣<lb/>
華徽宗諸王曰蕃衍渡江後宗子始散居郡邑惟親賢<lb/>
<pb n="22a"/>
子孫為近屬則聚居之孝宗子四人邵悼肅王無後莊<lb/>
文太子魏惠憲王早薨莊文之妃惠憲之夫人皆别居<lb/>
賜第初莊文既大祥議者欲皇孫出居於外或以為不<lb/>
可又踰年竟以知樞密院府為外第焉紹興初寧宗封<lb/>
嘉王將以所藉富民裴氏之居為府第而議者以為非<lb/>
宜乃改築葢自紹興以來天屬鮮少故不復賜宅名云<lb/>
續文獻通考遼皇族有五院六院横帳之分五院有額<lb/>
爾竒木六院有郎君房額爾竒木房錫里房横帳有孟<lb/>
<pb n="22b"/>
父房仲父房季父房統謂之三父房自德祖族屬號三<lb/>
父房始稱横帳乃宗室之尤貴者蓋分益親則名益貴<lb/>
也<hi>約遼史文</hi>
遼史百官志肅祖長子學順之族在五院司仲子噶拉<lb/>
季子拉哩及懿祖仲子塔拉季子尼古察之族皆在六<lb/>
院司此五房者謂之三院皇族元祖伯子瑪魯無後次<lb/>
子葉穆之後曰孟父房叔子實嚕之後曰仲父房季子<lb/>
為德祖德祖之元子為太祖謂之横帳次日埓克曰特爾<lb/>
<pb n="23a"/>
格曰伊徳實曰安圖曰蘓皆曰季父房此一帳三房謂<lb/>
之四帳皇族二院治之以北南二王四帳治之以大内<lb/>
特哩衮皆統於大特哩衮司遼俗東嚮而尚左御帳東嚮約<lb/>
尼九族南嚮皇族三父帳北嚮故謂御營為横帳<lb/>
國語解國族皆姓耶律有謂始興之地曰錫里譯者以<lb/>
錫里為耶律<hi>契丹國志曰錫里上京東二百里之地名也以所居之地為姓譯之則曰耶律</hi>又<lb/>
有言以漢字書曰耶律以契丹字書曰伊喇<lb/>
太祖本紀元年詔皇族承約尼氏九帳為第十帳二年<lb/>
<pb n="23b"/>
正月始置特哩衮典族屬以皇弟薩喇為之即宗正職也<lb/>
續文獻通考大内特哩衮司掌皇族四帳之政教大横帳<lb/>
詳衮司掌太祖皇帝後九帳皇族之事<hi>詳衮亦曰敞穩</hi>又有孟<lb/>
父族帳詳衮司季父族帳詳衮司皆各掌其房族之事<lb/>
又有四帳都詳衮司掌四帳軍馬之事錫里司掌皇族<lb/>
之軍政<lb/>
遼史太祖本紀六年以皇弟蘓為南府宰相南府宰相<lb/>
自諸弟搆亂府之名族多罹其禍故其位久虚至是告<lb/>
<pb n="24a"/>
於宗廟而後授之宗室為南府宰相自此始自後皇族<lb/>
四帳世預其選<lb/>
太宗本紀天顯五年三月皇弟魯呼請赦宗室錫里郎<lb/>
君以罪繫獄者詔從之<lb/>
興宗本紀重熙十一年賑恤三父族之貧者<lb/>
金史宗室表金人初起完顔十二部其後皆以部為氏<lb/>
史臣記録有稱宗室者有稱完顔者完顔亦有二有同<lb/>
姓完顔蓋疎族若實圗美都古爾納是也有異姓完顔蓋<lb/>
<pb n="24b"/>
部人若歡多是也大定以前稱宗室明昌以後避睿宗<lb/>
諱稱内族其實一而已宣宗詔宗室皆稱完顔不復識<lb/>
别焉大定泰和之間袒免以上親皆有屬籍以叙授官<lb/>
大功以上薨卒輟朝親親之道行焉貞祐以後譜牒散<lb/>
失矣<lb/>
穆宗子朂傳皇兄弟皇子為親王給二品俸宗室封一<lb/>
字王者給三品俸<lb/>
百官志大宗正府掌敦睦紏率宗屬以皇族中屬親者<lb/>
<pb n="25a"/>
充泰和中避睿宗諱改為大睦親府<lb/>
熙宗本紀皇統四年詔以去年所得宋幣賜始祖以下<lb/>
宗室<lb/>
海陵本紀正隆二年改定親王以下封爵等第命追取<lb/>
存亡誥身存者二品以上死者一品參酌削降公私文<lb/>
書但有王爵字者立限毁抹墳墓碑誌並𤼵而毁之<lb/>
世宗本紀大定十二年十一月帝謂宰臣曰宗室中有<lb/>
不任官事者若不加恩澤於親親之道未宏朕欲授以<lb/>
<pb n="25b"/>
散官量與廪禄未知前代何如左丞石琚曰陶唐親九<lb/>
族周家睦九族見於詩書皆帝王羙事也<lb/>
十六年正月詔宗室未附玉牒者並與編次<lb/>
四月詔定宗室子程試等第<lb/>
十七年正月帝謂宰臣曰宗室中年髙徃徃未有官稱<lb/>
其先皆有功於國朕欲稍加以官使有名位可稱何如<lb/>
對曰親親報功先王之令則<lb/>
五月尚書奏定皇家袒免以上親燕饗班次並從唐制<lb/>
<pb n="26a"/>
二十五年四月以會寧府<hi>即上京地</hi>官一人兼大宗正丞以<lb/>
治宗室之政<lb/>
二十二年十月徙河間宗室於平州<lb/>
章宗本紀明昌元年六月定親王家人有犯其長史府<lb/>
掾失覺察故縱罪八月喇嘛節以皇家袒免之親特收<lb/>
充尚書省祗候郎仍為永制<lb/>
三年遣諭諸王府傅尉曰朕分命諸王出鎮葢欲政事<lb/>
之暇有以自適耳然慮其舉措或違於理所以分置傅<lb/>
<pb n="26b"/>
尉使勸導彌縫不入於過失若公餘遊宴不至過度亦<lb/>
復何害今聞爾等用意太過凡王門細碎之事無妨公<lb/>
道者一一干與贊助之道豈當如是宜各思職分事舉<lb/>
其中無失禮體仍就諭諸王使知朕意<lb/>
四年諸王府增置司馬一人<lb/>
承安五年三月大睦親府進重修玉牒九月修玉牒成<lb/>
定皇族收養異姓男為子者徒三年姓同者减二等立<lb/>
嫡違法徒一年<lb/>
<pb n="27a"/>
元史世祖本紀中統元年賜親王銀文綺金素綿絹自<lb/>
是嵗以為常<lb/>
明史諸王列傳明制皇子封親王授金冊金寶歲禄萬<lb/>
石府置官屬䕶衛甲士少者三千人多者至萬九千人<lb/>
親王嫡長子年及十嵗則授金冊金寶立為王世子長<lb/>
孫立為世孫諸子年十嵗則授塗金銀册銀寶封為郡<lb/>
王嫡長子為郡王世子嫡長孫則授長孫諸子授鎮國<lb/>
將軍孫輔國將軍曾孫奉國將軍四世孫鎮國中尉五<lb/>
<pb n="27b"/>
世孫輔國中尉六世以下皆奉國中尉其生也請名其<lb/>
長也請婚禄之終身䘮葬予費<lb/>
　王圻續通考鎮國將軍<hi>初定為三品永樂時改一品</hi>輔國將軍<hi>初四</hi>
　<hi>品改從二品</hi>奉國將軍<hi>初五品改/從三品</hi>鎮國中尉<hi>初六品改從四品</hi>輔<lb/>
　國中尉<hi>初七品改從五品</hi>奉國中尉<hi>初八品改從六品</hi>
諸王世表洪武中以子孫蕃衆命名慮有重複乃於東<lb/>
宮親王世系各擬二十字字為一世子孫初生宗人府<lb/>
依世次立雙名以上一字為據其下一字則取五行偏<lb/>
<pb n="28a"/>
旁者以火土金水木為序惟靖江王不拘東宮擬名曰<lb/>
允文遵祖訓欽武大君勝順道宜逢吉師良善用晟秦<lb/>
府曰尚志公誠秉惟懐敬誼存輔嗣資亷直匡時永信<lb/>
惇晉府曰濟美鍾竒表知新慎敏求審心咸景慕述學<lb/>
繼前修燕府後為帝系曰髙瞻祈見祐厚載翊常由慈<lb/>
和怡伯仲簡靖廸先猷周府曰有子同安睦勤朝在肅<lb/>
恭紹倫敷惠潤昭格廣登庸楚府曰孟季均榮顯英華<lb/>
藴盛容宏才升博衍茂士立全功齊府曰賢能長可慶<lb/>
<pb n="28b"/>
睿智實堪宗養性期淵雅寅思復會通魯府曰肇㤗陽<lb/>
當徤觀頤夀以宏振舉希兼逹康莊遇本寧蜀府曰恱<lb/>
友申賓讓承宣奉至平懋進深滋益端居務穆清湘府<lb/>
曰乆鎮開方岳揚威謹禮儀剛毅循超卓權衡素自持<lb/>
代府曰遜仕成聰俊充庭鼐鼎彛傳貽連秀郁炳燿壯<lb/>
洪基肅府曰瞻禄貢真弼縉紳識烈忠曦暉躋當運凱<lb/>
諫處恒隆遼府曰貴豪恩寵致憲術儼尊儒雲仍祺保<lb/>
合操翰麗龍輿慶府曰秩邃寘台鼒倪伸師倬竒适完<lb/>
<pb n="29a"/>
因巨衎隲眷𤼵需毘寧府曰磐奠覲宸拱多謀統議中<lb/>
總添支庶濶作哲向親𠂻岷府曰徽音膺彦譽定幹企<lb/>
禋雍崇理原諮訪寛鎔喜賁從谷府曰賦質僖雄敞叢<lb/>
興闡福昌篤諧恂懌豫擴霽昱禎祥韓府曰冲範徴偕<lb/>
旭融謨朗璟逵亶韶愉灝慥令緒价藩維瀋府曰佶㓜<lb/>
詮勛允恬珵效迥瑝湜源諲晳暐圭璧澈澄昂安府曰<lb/>
斐序斌延賞凝覃濬祉襄恢嚴顓輯矩縝密廓程綱唐<lb/>
府曰瓊芝彌宇宙碩器聿琳琚啟齡䝉頌體嘉歴協銘<lb/>
<pb n="29b"/>
圖郢府曰偉聞參望奭箴誨洎臯䕫麒麟餘積兆奎頴<lb/>
曄璿璣伊府曰顒勉諟訏典褒珂采鳯琛應疇須胄選<lb/>
昆玉冠泉金靖江王曰贊佐相䂓約經邦任履亨若依<lb/>
純一行逺得襲芳名考明代帝系熹宗莊烈二帝名始<lb/>
及由字其他王府亦多不出十字<lb/>
食貨志大祖洪武九年定諸王公主嵗供之數親王米<lb/>
五萬石鈔二萬五千貫錦四十疋紵絲三百疋紗羅各<lb/>
百疋絹五百疋冬夏布各千疋綿二千兩鹽二百引茶<lb/>
<pb n="30a"/>
千斤皆嵗支馬料草月支五十匹其縀疋嵗給料匠付<lb/>
王府自造靖江王米萬石鈔萬貫餘物半親王馬料草<lb/>
二十匹公主未受封者紵絲紗羅各十疋絹冬夏布各<lb/>
三十疋綿二百兩已受封賜莊田一所嵗收糧千五百<lb/>
石鈔二千貫親王子未受封視公主已受封郡王米六<lb/>
千石鈔二千八百貫錦十疋紵絲五十疋紗羅减紵絲<lb/>
之半絹冬夏布各百疋綿五百兩鹽五十引茶三百斤<lb/>
馬料草十匹女已受封及已嫁者米千石鈔千四百貫<lb/>
<pb n="30b"/>
其縀疋於所在親王國造給皇太子之次嫡子并庶子<lb/>
既封郡王必俟出閤然後嵗賜與親王子已封郡王者<lb/>
同女俟出嫁與親王女已嫁者同凡親王世子與已封<lb/>
郡王同郡王長嫡子襲封郡王者半始封郡王女已封<lb/>
縣主及已嫁者米五百石鈔五百貫餘物半親王女已<lb/>
受封者郡王諸子年十五各賜田六十頃除租稅為永<lb/>
業其所生子世守之後乃令止給禄米<lb/>
二十八年詔更定諸王嵗給時以官吏軍士俸給彌廣<lb/>
<pb n="31a"/>
量减諸王嵗給以資軍國之用乃更定親王萬石郡王<lb/>
二千石鎮國將軍千石輔國將軍奉國將軍鎮國將軍<lb/>
中尉以二百石遞减輔國中尉奉國中尉以百石遞减<lb/>
公主及駙馬二千石郡主及儀賓八百石縣主郡君及<lb/>
儀賓以二百石遞减縣君鄉君及儀賓以百石遞减自<lb/>
後為永制<lb/>
太祖本紀二十二年正月改大宗正院為宗人府<lb/>
職官志宗人府掌皇九族之屬籍書宗室子女適庶名<lb/>
<pb n="31b"/>
封嗣襲生卒婚嫁諡𦵏之事凡宗陳請為聞於帝逹材<lb/>
能録罪過洪武三年置大宗正院至是改為宗人府並<lb/>
以親王領之其後以勲戚大臣攝府事不攝官而所領<lb/>
盡移之禮部<lb/>
王圻續通考太祖時定宗室傳世爵級凡將軍中尉以<lb/>
下其有文武才能堪任用者宗人府具以名聞考騐陞<lb/>
轉如常選法如或有犯宗人府取聞明白奏聞輕則量<lb/>
罪降等重則黜為庶人但明賞罰不加刑責著為令<lb/>
<pb n="32a"/>
明史成祖本紀永樂二十二年九月<hi>時仁宗已即位</hi>增諸王嵗<lb/>
禄<lb/>
食貨志仁宗增减諸王嵗禄非常典也時鄭越襄荆淮<lb/>
滕梁七王未之國令暫給米嵗三千石遂為例<lb/>
　史料前集洪熙元年周府加米五千石通前二萬石<lb/>
　悉支本色慶府原禄一萬石悉支本色寧府加米九<lb/>
　千石通前一萬石悉支本色代府加米千五百石通<lb/>
　前二千石悉支本色瀋府加米七千石通前萬石内<lb/>
<pb n="32b"/>
　本色六千石餘折鈔唐府加米七百石通前二千石<lb/>
　悉支本色魯府加米二千石通前五千石悉支本色<lb/>
　遼府加米一千石通前二千石悉支本色肅府加米<lb/>
　五百石通前一千石悉支本色秦府原禄一萬石内<lb/>
　加米四千五百石通前五千石支本色餘五千石折<lb/>
　鈔伊府加米一千七百石通前二千石悉支本色靖<lb/>
　江王加米七百石通前一千石悉支本色趙漢二府<lb/>
　各加米二萬石通前三萬石仍嵗加鈔十萬貫晉府<lb/>
<pb n="33a"/>
　給米三千石明年又給韓王嵗禄三千石内一千五<lb/>
　百石本色餘折鈔㐮陵王樂平王各嵗禄千石内五<lb/>
　百石本色餘折鈔漢庶人以宣德元年反削國而趙<lb/>
　王亦辭所加之禄矣<lb/>
英宗正統十二年定王府禄米撥給之制將軍自賜名<lb/>
受封日為始縣主儀賓自出閤成婚日為始於附近州<lb/>
縣秋糧内撥給至景帝景泰七年定郡王將軍以下禄<lb/>
米出閤在前受封在後以受封日為始受封在前出閤<lb/>
<pb n="33b"/>
在後以出閤日為始<lb/>
孝宗本紀宏治三年禁宗室奏請田土及受人投獻<lb/>
魯王傳世宗嘉靖三年定宗室毋得以媵子為嫡之例<lb/>
世宗本紀嘉靖四十年頒宗藩條例<lb/>
續文獻通考初太祖大封宗藩令世世食禄而不任事<lb/>
親親之誼甚厚然天潢日繁民賦有限其始禄米盡支<lb/>
本色既而本鈔兼支有中半者有本多於折者厥後勢<lb/>
不能給而冐濫益多奸弊百出自宏治間禮部尚書倪<lb/>
<pb n="34a"/>
岳即請節减以寛民力嘉靖九年禮部覆豐林王議處<lb/>
宗室疏帝意欲封帝之皇子為郡王親王次子為鎮國<lb/>
將軍以張璁言宜量减禄而不降封乃止四十一年御<lb/>
史林潤言天下財賦供京師米四百萬石而各藩禄嵗<lb/>
至八百五十三萬石即無災傷蠲免嵗輸亦不足供禄<lb/>
米之半將軍以下飢寒困辱聚詬有司守土之臣每懼<lb/>
生變夫賦不可増而宗室日繁將何以支事下諸王議<lb/>
至是乃定條例郡王將軍七分折鈔中尉六分折鈔郡<lb/>
<pb n="34b"/>
縣主郡縣鄉君及儀賔八分折鈔他冐濫者多所裁减<lb/>
於是秦晉周楚蜀趙慶襄淮德崇嵗禄萬石辭一千石<lb/>
魯益衡嵗禄萬石辭二千石崇王萬三百石與唐王六<lb/>
千五百石俱辭五百石嵗出為少紓而將軍以下益不<lb/>
能自存矣<lb/>
嘉靖四十一年下諸王議時其明年南陵王睦楧條上<lb/>
七議請立宗學以崇德教設科選以勵人材嚴保勘以<lb/>
杜冐濫革冗職以除素餐戒奔競以息貪饕制拜掃以<lb/>
<pb n="35a"/>
廣孝思立憂制以省禄費詔下廷臣參酌之其後諸藩<lb/>
遂稍稍陳利弊禮部尚書李春芳集而上之諸吉凶大禮<lb/>
及嵗時給賜皆嚴為之制而武岡王顯槐復上書條藩<lb/>
政請設宗學擇立宗正宗表督課親郡王以下子弟十<lb/>
嵗入學月米一石三載督學使者考績其中程式者全<lb/>
録之五試不中科則黜之給以本禄三之一其庶人暨<lb/>
妻女月餼六石<hi>案食貨志宗室有罪革爵者曰庶人英宗初頗給以糧嘉靖中月支米六石當即准此議而行之也又言萬歴時减至二石或一石</hi>庶女勿加恩其頒宗藩條例<lb/>
<pb n="35b"/>
時多採睦楧顯槐二王議云<lb/>
　王世貞處宗室䇿國家待宗室自親王至中尉凡八<lb/>
　等其支子歴八世至於庶人而禄始絶王國所屬長<lb/>
　史衛校百千人而止耳不得臣他吏民干有司事親<lb/>
　王常禄萬石郡王二千石鎮國將軍千石以至於庶<lb/>
　人亦百石而他婚嫁居第資送導從之費不與焉<hi>親王</hi>
　<hi>米石軍校官僚居第婚䘮之費又不下數萬下至於庶人而人各嵗百石居第二百金婚娶百金此不可</hi>
　<hi>已也</hi>嘗觀嘉靖二十八年宗正籍見存者已萬餘人今<lb/>
<pb n="36a"/>
　又十餘年矣人益其半而合之當為二萬人又十餘<lb/>
　年而人益其半而合之當為四萬五千人酌禄之中<lb/>
　人各得五百石益萬人是益萬五百石粟也大司農<lb/>
　何以應之官又為厲禁俾不得從農商之業其賢者<lb/>
　又不得偕寒士從有司之薦非所以明親親用賢之<lb/>
　道也今請自將軍以上少裁其禄數而務實其惠中<lb/>
　尉以下毋賜爵禄而寛其禁使其賢者得與寒士角<lb/>
　才而授任不肖者從事於南畝以其力周其身而官<lb/>
<pb n="36b"/>
　弗與焉庶乎其猶可支也<lb/>
明史諸王世表神宗萬歴七年更定親王承襲之例親<lb/>
王之子例封郡王若以支屬嗣者自後長子襲封親王<lb/>
外餘子仍照原封世次授以本等爵級不得冐濫郡爵<lb/>
郡王無子兄弟及兄弟之子不得請襲違者為冐封<lb/>
王圻續通考萬歴十年定各王府玉牒每年八月投禮<lb/>
部宗人府收貯或有嫡庶混淆名位舛錯那移封期増<lb/>
减嵗月者駁囘重繕<lb/>
<pb n="37a"/>
宗室之子年十嵗以上俱入宗學於宗室中推舉一人<lb/>
為宗正領其事年十五乃請封給禄米三分之一仍留<lb/>
學五年騐有進益方出學始給全禄<lb/>
天順八年定各王府所生子女年至十五方許請封嘉<lb/>
靖四十年定各王府所生子五嵗即請名萬歴時定各<lb/>
府所生子五嵗請名十嵗請封十五嵗選婚所生女十<lb/>
五嵗請封即與選婚若因事耽延未能如期奏請者聽<lb/>
若所生子請名請封過期者五年查題十年行勘十五<lb/>
<pb n="37b"/>
年勘明另題止給名糧五十石本折分支十五年以上<lb/>
立案如係聽繼王爵人數過期年乆另題立案者臨期<lb/>
請㫖御定男選婚女請封過期至十五年以上者立案<lb/>
其庶人請給名糧亦以十嵗為斷過期如選婚例<lb/>
宗人有罪者錮髙墻髙墻在中都<hi>今鳯陽府</hi>凡先後入髙墻<lb/>
者男女且千人嘉靖四年至十八年共釋三百八十六<lb/>
人還原邸給薪米自便其婚嫁之資一槩免給萬歴時<lb/>
令查先年罪案極重者子孫止從寛釋不得濫請名糧<lb/>
<pb n="38a"/>
稍輕者許現在子孫請名嵗給米十二石身終即止輕<lb/>
者其日後子孫亦得請給如止遺母妻而無子孫可倚<lb/>
者嵗給米六石終其身妾媵不給凡庶人皆不得更乞<lb/>
冠帶<lb/>
明史神宗本紀十八年更定宗藩事例始聽無爵者得<lb/>
自便<lb/>
三十三年開宗室科舉入仕例<lb/>
續文獻通考鄭世子載堉於二十二年正月上疏請宗<lb/>
<pb n="38b"/>
室皆得儒服就試毋論中外職中式者視才品器使詔<lb/>
允行奉國中尉以下入試輔國中尉以上爵尊不得與<lb/>
其後禮臣李廷機言封爵科目原自兩途彼既愿得科<lb/>
目入仕應照士子出身資格銓除何拘原爵亦從之惟<lb/>
不得除京朝官<lb/>
明史熹宗本紀天啟五年十一月行宗室限禄法<lb/>
熹宗實録時禮部尚書薛三省奏定宗藩限禄之法以<lb/>
天啟四年以前之禄數為天啟五年以後之禄額就各<lb/>
<pb n="39a"/>
府見禄多寡自為通融令各省撫按酌為嵗額又奏言<lb/>
祖制宗室郡王止四妾將軍以下遞减一人蓋亦限子<lb/>
之㣲意今請郡王以五子為率一子襲封餘四子各得<lb/>
應得封禄此外多一子則合四子之禄為五分以均給<lb/>
之子遞増則諸子之禄遞减俟諸子之禄僅與名禄庶<lb/>
人等然後官為増禄一人將軍中尉之子亦然乞以此<lb/>
著為令報可<lb/>
　　　　　　　　　　右漢至明惇叙宗室<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷一百四十四<lb/>
</p>
<p>
</p>
  </div>
</body>
</text>
</TEI>
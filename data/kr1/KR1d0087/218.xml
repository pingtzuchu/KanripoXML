<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷二百八</head> <lb/>
    <p>
<pb n="1a"/>
欽定四庫全書<lb/>
　五禮通考卷二百八<lb/>
　　　　　　　　　　　刑部尚書秦蕙田撰<lb/>
　　嘉禮八十一<lb/>
　　　體國經野<lb/>
地志禹會諸侯于塗山執玉帛者萬國成湯之時有三<lb/>
千餘國武王觀兵有千八百國東遷之初尚存千二百<lb/>
國迄獲麟之末二百四十二年見于春秋經傳者惟百<lb/>
<pb n="1b"/>
有餘國而會盟征伐章章可紀者約十四君　魯<hi>都曲阜</hi>
　衛<hi>都朝歌戴公廬曹今北直大名府滑縣也文公遷楚邱今滑縣東七十里廢衛南縣是成公徙帝邱亦曰濮陽即大名府開州也至元君徙野王而祀絶野王今河南懐慶府附郭河内縣是</hi>　齊<hi>太公封營邱今青州府臨淄縣胡公徙薄姑今青州府博興縣東北十五里薄姑城是獻公徙臨淄即太公營邱也</hi>
晉<hi>叔虞封唐今山西平陽府翼城縣東二十五里唐城是子爕徙晉今太原府太原縣是穆侯徙絳孝侯改絳為翼亦曰故絳今翼城縣東南十五里古翼城是景公遷新田仍稱絳今平陽府絳州絳縣也</hi>　宋<lb/>
<hi>都商邱</hi>　鄭<hi>都新鄭今開封府禹州新鄭縣又陕西西安府華州西北有故鄭城其始封邑也</hi>
陳<hi>都宛邱即開封府陳州</hi>　蔡<hi>都上蔡今河南汝寧府上蔡縣平侯徙新蔡今汝寕府新蔡縣也昭<pb n="2a"/>侯徙州來亦曰下蔡今南直鳳陽府夀州北三十里下蔡城是</hi>　曹<hi>都曹今兖州府曹州定陶縣</hi>
許<hi>都許今開封府許州是靈公遷葉今南陽府裕州葉縣悼公遷夷今鳳陽府亳州東南七十里廢城父縣是旋還葉又遷于白羽今南陽府鄧州析川縣是許男斯又遷于容城今荆州府東廢華容縣是葢皆為楚所遷也</hi>　秦<hi>非子封秦城今陕西鞏昌府秦州清水縣是莊公居犬邱文公卜居汧渭間今鳳翔府郿縣東北十五里故郿城是寜公徙平陽今鳳翔府岐山縣西四十六里有平陽鄉徳公徙居雍今鳳翔府治是獻公徙櫟陽今西安府臨潼縣北五十里故萬年縣是孝公作咸陽今西安府咸陽縣東三十里咸陽故城是也</hi>
　楚<hi>熊繹封丹陽今湖廣荆州府歸州東北七里丹陽城是文王始都郢今荆州府城北十里紀南城是至平王更城郢今荆州府東北三里郢城是也昭王遷鄀在襄陽府宜城縣南境旋還郢至襄王東北保陳城<pb n="2b"/>即開封陳州也考烈王遷鉅陽在陳州東境又東遷夀春今鳳陽府夀州也最後懐王孫心都盱眙即鳳陽府泗州盱眙縣又徙長沙郴縣而亡今湖廣郴州也</hi>　呉<hi>都勾吳正義太伯居梅里今常州府無錫縣東南四十里有太伯城至闔閭始築吳郡城都之即今蘇州府城也</hi>　越<hi>都㑹稽今浙江紹興府治又勾踐嘗徙瑯邪今山東青州府諸城縣東南百四十里瑯邪城是也</hi>皆大國也其餘子男<lb/>
附庸之屬　滕<hi>山東兖州府滕縣是</hi>　薛<hi>滕縣南四十/里有薛城</hi>　邾<hi>兖州府鄒縣是艾公遷繹在鄒縣東南二十五里繹山下</hi>　小邾<hi>亦曰郳在/滕縣境内</hi>　鄫<hi>兖州府嶧縣是</hi>
　偪陽<hi>嶧縣西南五十里有偪陽城</hi>　郜<hi>兖州府城武縣/東南有郜國城</hi>　茅<hi>兖州府金鄉縣東舊有茅鄉</hi>　鑄<hi>兖州府曹州定陶/縣境有鑄鄉城</hi>　遂<hi>括地志定陶有遂鄉古遂國也</hi>
<pb n="3a"/>
任<hi>兖州府濟寜州是</hi>　邿<hi>濟寧州南六十里廢亢/父縣有邿亭邿讀曰詩</hi>　須句<hi>兖州府東平州是</hi>　鄣<hi>東平州東六/十里有鄣城</hi>　宿<hi>東平州東三十/里無鹽城是</hi>　郕<hi>東平州汶上縣北二十里郕國城是</hi>　鄅<hi>兖州府沂州北/開陽故縣是</hi>　郯<hi>沂州郯城縣</hi>顓臾<lb/>
<hi>沂州費縣西北九十里有顓臾城</hi>　於餘丘　極　鄟<hi>已上未詳凌氏曰俱在兖州府境</hi>　譚<hi>濟南府城東七/十里有譚城</hi>　牟<hi>濟南府泰安州新泰縣東南廢牟縣是</hi>　紀<lb/>
<hi>青州府夀光縣西南三十里紀城是</hi>　莒<hi>青州府/莒州是</hi>　向<hi>莒州南七十三里向城是</hi>　根<lb/>
牟<hi>今莒州沂水縣東南牟鄉是</hi>　陽<hi>未詳凌氏曰/在青州府境</hi>　介<hi>莱州府膠州髙宻縣西六十里黔陬城是</hi>　彝<hi>膠州即墨縣西/廢壯武縣是</hi>　莱<hi>亦曰郲今登州府黃縣東二十里有莱子<pb n="3b"/>城齊侯遷莱子于郳今莱州府治是</hi>　共<hi>河南衛輝/府輝縣是</hi>　凡<hi>輝縣西南二十里有凡城</hi>
南燕<hi>衛輝府胙城縣是故胙國也</hi>　雍<hi>懐慶府修武/縣西有雍城</hi>　邘<hi>懐慶府城西北三十里有邘城</hi>　溫<hi>亦曰蘇今懐/慶府溫縣是</hi>　原<hi>今懐慶府濟源縣西北十五里原鄉是</hi>　甘<lb/>
<hi>河南府城西南甘水上舊有甘城</hi>　鞏<hi>河南府/鞏縣</hi>　滑<hi>河南府偃師縣南二十里廢緱縣是</hi>
　劉<hi>廢緱縣有劉亭</hi>　虢<hi>在河南府陕州者曰北虢在開封滎陽者曰東虢又陕西鳳翔府寳雞縣東二十里虢國城曰西虢</hi>　焦<hi>陕州南二里徽伯壘是又南/直鳳陽府亳州亦古焦國</hi>　尹<hi>或曰在河南府城東北</hi>毛　𥅆　單　成<hi>俱未詳周畿内國也凌氏曰皆在河南府境内</hi>
杞<hi>開封府杞縣是又杞遷于緑陵或曰在杞縣西北百里又遷于淳于或曰即今杞縣</hi>　密<hi>開封府禹<pb n="4a"/>州密縣</hi>　項<hi>開封府陳/州項城縣</hi>　頓<hi>項城縣境/有南頓城</hi>　祭<hi>開封府鄭州東北十五里有祭城</hi>　葛<hi>歸徳府寧陵縣北/十五里有葛城</hi>　戴<hi>歸徳府睢/州考城縣</hi>　沈<hi>今汝寜府城東平輿故城是</hi>　栢<hi>汝寧府/西平縣</hi>　房<hi>汝寧府遂/平縣是</hi>　黃<hi>汝寧府光州西十二里有黄城</hi>　息<hi>光州/息縣</hi>　弦<hi>光州光/山縣</hi>　蔣<hi>光州固始縣西北七十里期思城是</hi>
江<hi>汝寧府信陽州確山縣</hi>　道<hi>確山縣北/有道城</hi>　申<hi>南陽府附郭南陽縣是</hi>　蓼<lb/>
<hi>南陽府唐縣南廢湖陽縣是又鳳陽府夀州南六十里廢安豐縣亦古蓼國</hi>　鄧<hi>今南陽府鄧州</hi>
鄀<hi>鄧州内鄉縣西南百二十里丹水城是又湖廣襄陽府宜城縣南境亦有鄀城記曰自商宻遷于此商宻即丹水也</hi>　應<hi>今汝州東南/廢父城縣是</hi>　黎<hi>山西潞安/府黎城縣</hi>　揚<hi>平陽府洪洞縣</hi>
<pb n="4b"/>
魏<hi>平陽府蒲州東南百二十里永樂城是</hi>　耿<hi>蒲州河/津縣</hi>　冀<hi>河津縣有冀鄉</hi>　荀<lb/>
<hi>亦曰郇蒲州猗氏縣</hi>　霍<hi>平陽府/霍州</hi>　賈<hi>未詳凌氏曰在/平陽府西境</hi>　崇<hi>今陕西西安府鄠縣</hi>　酆<hi>在鄠縣/東境</hi>　畢<hi>今西安府咸陽/縣西北有畢原</hi>　芮<hi>西安府同州是又山西平陽府觧州芮城縣西有古芮國城本魏國地芮伯萬出居此因名</hi>　韓<hi>同州韓城縣</hi>　梁<lb/>
<hi>韓城縣南二十里少梁城是</hi>　召<hi>鳳翔府城南有召亭或曰/春秋時召亦遷于河南</hi>　榖<hi>湖廣襄陽府榖城縣是</hi>　唐<hi>襄陽府棗陽/縣上唐鄉是</hi>　羅<hi>襄陽府南漳縣東南八十里有羅國城又荆州府枝江縣亦故羅國其所遷處也岳州府平江縣又有羅國城楚文王自枝江徙羅于此</hi>　鄾<hi>襄陽府城東北十二里有鄾城</hi>　鄖<hi>亦作䢵今/徳安府治</hi>　隨<hi>徳安府/隨州是</hi>　厲<hi>隨州北有厲鄉</hi>
<pb n="5a"/>
　賴<hi>在隨州東北境又楚遷賴于鄢今襄陽府宜城縣也</hi>　貳<hi>隨州應山縣境</hi>　絞　軫<lb/>
<hi>未詳凌氏曰俱近隨州境</hi>　庸<hi>鄖陽府/竹山縣</hi>　州<hi>荆州府監利縣是又山東莱州府髙宻縣東北有廢淳于縣亦古州國</hi>　䕫<hi>荆州府歸州東二/十里有䕫子城</hi>　權<hi>今承天府當陽縣東南有權城又楚遷權于那處今承天府荆門州西廢編縣有那口城</hi>　麋<hi>岳州府境有東西二麋子城又鄖陽府附郭鄖縣亦故麋國也</hi>　徐<hi>鳳陽府泗州北五十里徐城是又楚遷徐于奚即許國所嘗遷者</hi>
蕭<hi>今徐州蕭縣</hi>　鍾吾<hi>今淮安府邳/州宿遷縣是</hi>　舒<hi>廬州府/舒城縣</hi>　巢<hi>廬州府無為州巢縣</hi>　六<hi>廬州府/六安州</hi>　英氏<hi>在六安/州境</hi>　桐<hi>安慶府桐城縣</hi>　舒鳩<lb/>
<hi>凌氏曰在安慶府境</hi>　邢<hi>北直順徳府治是又遷于夷儀今東昌府附郭聊城縣有夷儀聚</hi>　北<lb/>
<pb n="5b"/>
燕<hi>保定府易州東南故燕國城是</hi>　巴<hi>四川重慶府/附郭巴縣是</hi>　不羮<hi>羮音郎河南開封府許州襄城縣西南有不羮城又南陽府裕州舞陽縣北境亦有此城</hi>皆悉索幣賦以奉大<lb/>
國之命者也外此者　戎蠻<hi>河南汝州西南有蠻中聚即戎蠻子邑</hi>　陸<lb/>
渾<hi>河南府嵩縣北三十里陸渾廢縣是</hi>　鮮虞<hi>北直真定府城東北四十里新市故城鮮虞國都也</hi>
　無終<hi>北直順天府薊州玉田縣是</hi>　山戎<hi>北直永/定府是</hi>　北翟<hi>山西大同府是</hi>
　潞氏<hi>亦曰赤翟今潞安府潞城縣</hi>　白翟<hi>陕西延/安府是</hi>　驪戎<hi>西安府臨潼縣是</hi>　鄋瞞<hi>在山東濟/南府北境</hi>　淮彝<hi>南直徐邳/等州境</hi>　肥<hi>山西太原府平定州樂平縣東五十里昔陽城其國都也又北直真定府藁城縣西南有肥纍城山東濟南府有肥城縣皆其種屬<pb n="6a"/>北直永平府境又有肥如城志曰晉滅肥肥子奔燕受封于此</hi>　鼔<hi>真定府/晉州是</hi>　盧<hi>在湖廣襄陽府境</hi>　濮<hi>亦曰百濮在湖廣常徳府辰州府境</hi>則九州異裔參錯于列國<lb/>
之中者也莫不弱者先滅强者後亡凌遲至于戰國存<lb/>
者惟有七君而田齊三晉又非春秋之舊<lb/>
　顧氏棟髙春秋大事表魯都曲阜<hi>今為山東兖州府曲阜縣治應劭曰</hi>
　<hi>曲阜在魯城中委曲長七八里自春秋至戰國魯世世都之</hi>党氏溝<hi>哀十一年季孫使冉求俟</hi>
　<hi>于党氏之溝杜注朝中地名</hi>棘下地<hi>定八年公歛處父與陽虎戰于棘下杜注城内地名</hi>蒲<lb/>
　圃<hi>襄四年季孫樹六檟于蒲圃東門之外杜注塲圃名定八年陽虎將享季氏于蒲圃而殺之即此</hi>
<pb n="6b"/>
　五父之衢<hi>襄十一年季武子將作三軍詛于五父之衢白褒魯記在魯東門外二里</hi>郰<hi>襄十</hi>
　<hi>年郰人紇抉之以出門者杜注郰邑魯縣東南莝城孔子還轅息鄹即此今曲阜縣與鄒縣相接處</hi>
　魯邑郎<hi>隱元年費伯帥師城郎杜注魯邑髙平方與縣東南有郁郎亭在今兖州府魚臺縣東北</hi>
　<hi>九十里桓十年齊侯衛侯鄭伯来戰于郎莊十年齊師宋師次于郎葢魯之邉邑故數受兵</hi>費<hi>見上</hi>
　<hi>魯大夫費庈父之食邑讀如字與季氏費邑讀曰秘者有别在今兖州府魚臺縣西南</hi>棠<hi>隐五年公</hi>
　<hi>觀魚于棠棠濟上之邑杜注髙平方與縣北有武唐亭魯侯觀魚臺水經注菏水又東經武唐亭有髙臺</hi>
　<hi>二大許下臨水昔魯侯觀魚處在今魚臺縣東北十二里棠與唐古通用即二年公與戎盟之唐是也</hi>
　中邱<hi>隐七年城中邱公羊云内之邑也杜注在瑯琊臨沂縣東北今沂州府東北三十里有中邱城</hi>
<pb n="7a"/>
　防<hi>隠九年公㑹齊侯于防杜註在瑯琊華縣東南案魯有兩防此所謂東防也在今沂州府費縣東北</hi>
　<hi>六十里世為臧氏食邑襄二十三年臧紇自邾如防即此</hi>防<hi>隠十年敗宋師于菅辛巳取防此所謂西</hi>
　<hi>防也杜註髙平昌邑縣西南有西防城宋防既為魯有欲别于臧氏之防故謂之西防在今兖州府金鄉</hi>
　<hi>縣西北</hi>莵裘<hi>隠十一年吾使營莵裘杜註魯邑在泰山梁父縣南在今兖州府泗水縣西北</hi>許<lb/>
　田<hi>桓元年鄭伯以璧假許田寰宇記許昌城南四十里有魯城在今河南許州府東境為魯朝宿邑鄭</hi>
　<hi>伯請以泰山之祊易之而祀周公公羊云田多邑少稱田邑多田少稱邑</hi>成<hi>桓六年公㑹紀侯于成杜</hi>
　<hi>註在泰山鉅平縣東南在今兖州府寧陽縣東北九十里莊三十年次于成備齊也襄十五年齊人圍成</hi>
　<hi>公救成于是城成郛後為孟氏邑定十二年仲由為季氏宰將墮成公歛處父曰墮成齊人必至于北門</hi>
<pb n="7b"/>
　<hi>是魯之北境近齊之邑</hi>郿<hi>莊二十八年冬築郿杜註魯下邑在兖州府夀張縣東南五十里</hi>諸<lb/>
　<hi>莊二十九年城諸及防杜註今城陽諸縣在今青州府諸城縣治西南三十里</hi>小榖<hi>莊三十二年城</hi>
　<hi>小榖孫氏復謂之宜從榖梁註為魯邑曲阜縣西北有小榖城左傳杜註謂為齊邑為管仲城之非</hi>費<lb/>
　<hi>世為季氏邑在今沂州府費縣治西南七十里賈逵索隠俱以為魯懿公子費伯之食邑者非是</hi>昌<lb/>
　衍<hi>僖二十九年介葛盧来舍于昌衍杜註魯縣東南有昌平城在今曲阜縣東南八十里</hi>郚<hi>文七</hi>
　<hi>年城郚杜註魯邑卞縣南有郚城城郚備邾難也在今兖州府泗水縣東南</hi>鄆<hi>文十二年季孫行父</hi>
　<hi>帥師城諸及鄆杜註城陽姑幕縣南有鄖亭鄖即鄆在今沂州府沂水縣東北四十里此為東鄆莒魯所</hi>
　<hi>爭者</hi>平陽<hi>宣八年城平陽杜註泰山有平陽縣在今泰安府新泰縣西北四里案魯有兩平陽此係</hi>
<pb n="8a"/>
　<hi>東平陽也西平陽在兖州府鄒縣西三十里本邾邑為魯所取見哀二十七年</hi>龍<hi>成二年齊人伐我北</hi>
　<hi>鄙圍龍杜註魯邑在泰山博縣西南今在泰安府城西南</hi>棘<hi>成三年叔孫僑如帥師圍棘杜註汶陽田</hi>
　<hi>之邑在濟北蛇邱縣今當為泰安府肥城縣地</hi>台<hi>襄十二年莒人伐我東鄙杜註瑯琊費縣南有台亭</hi>
　<hi>在今沂州府費縣東南</hi>桃<hi>襄十七年齊侯伐我北鄙圍桃杜註魯邑卞縣東南有桃墟在今兖州府</hi>
　<hi>泗水縣東南昭七年晉人來治杞田季孫以成與之而遷孟氏之邑于桃即此</hi>陽闗<hi>襄十七年師自</hi>
　<hi>陽闗逆臧孫魯邑杜註在泰山鉅平縣北後屬齊定七年齊人歸鄆陽闗即此在今兖州府寕陽縣東北</hi>
　武城<hi>襄十九年城武城魯邑杜註泰山南武城縣子㳺為武城宰即此在今沂州府費縣西南九十</hi>
　<hi>里</hi>髙魚<hi>襄二十六年齊烏餘以廪邱奔晉遂襲我髙魚魯邑杜註廪邱東北有高魚城今其地在</hi>
<pb n="8b"/>
　<hi>曹州府鄆城縣東北北與范縣接界</hi>陽州<hi>襄三十一年齊閭邱嬰伐陽州齊魯境上邑在今泰安府</hi>
　<hi>東平州西北昭二十五年公孫于齊次于陽州杜註云未敢直前故次于竟定八年公侵齊門于陽州則</hi>
　<hi>此時陽州當為齊有矣</hi>郈<hi>昭二十五年臧㑹奔郈叔孫氏邑杜註郈在東平無鹽縣東南在今泰安</hi>
　<hi>府東平州東南十里定十二年仲由將墮三都叔孫氏墮郈即此</hi>東野<hi>定五年季平子行東野還</hi>
　<hi>卒于房杜註季氏邑今闕里志周公後有東野氏葢以邑為氏東野及房皆近費之邑</hi>龜隂田<lb/>
　<hi>定十年齊人來歸鄆讙龜陰田杜註三邑皆汶陽田泰山博縣北有龜山案博縣為今之泰安府龜山在新</hi>
　<hi>泰縣之西南泗水縣之東北與泰安府境相接</hi>莒父<hi>定十四年城莒父及霄杜註魯邑莒係以父魯</hi>
　<hi>人語音如梁父亢父單父是也子夏為莒父宰即此今為沂州府莒州地</hi>霄<hi>見上杜註魯邑在今莒州</hi>
<pb n="9a"/>
　<hi>境</hi>漆<hi>定十五年冬城漆杜註邾庶其邑南平/陽縣東北有漆鄉今在兖州府鄒縣北</hi>啟陽<hi>哀三</hi>
　<hi>年叔孫季孫城啟陽杜註瑯琊開陽縣今沂州府治北十五里有開陽故城本鄅國後属魯</hi>邾瑕<lb/>
　<hi>哀六年城邾瑕杜註任城亢父縣有邾婁城今在兖州府濟寕州南二十里</hi>負瑕<hi>哀七年公伐邾</hi>
　<hi>以邾子益来囚諸負瑕杜註魯邑南平陽縣西北有瑕邱城在今兖州府滋陽縣西二十五里</hi>闡<hi>哀八</hi>
　<hi>年齊人取讙及闡杜註在東平剛縣北戰國時為齊之剛邑故剛城在今兖州府寜陽縣東北三十五里</hi>
　東陽<hi>哀八年呉伐我克東陽而進舎于五梧明日舎于蠶室杜註三邑魯地東陽在今沂州府費縣</hi>
　<hi>西南七十里</hi>五梧<hi>見上在/費縣西</hi>蠶室<hi>今兖州府滕縣東三十里有蠶母山</hi>　魯地<lb/>
　蔑<hi>隠元年盟于蔑杜註魯地即姑蔑也魯國卞縣南有姑城在今兖州府泗水縣東北四十五里定十</hi>
<pb n="9b"/>
　<hi>二年費人攻公仲尼命申句湏樂頎下伐之費人北國人追之敗諸姑蔑即此</hi>潜<hi>隠二年公㑹戎于潜</hi>
　<hi>杜註魯地潜地葢近戎戎在今曹州府曹縣故戎城潜當在魯兖州府西南境</hi>唐<hi>隠二年公及戎盟于</hi>
　<hi>唐杜註魯地髙平方與縣北有武唐亭在今兖州府魚臺縣東十二里</hi>鄧<hi>隠十年盟于鄧杜註魯地</hi>
　<hi>黄帝臣鄧伯涅國與南陽子姓之鄧有别當在今兖州府境</hi>讙<hi>桓三年齊侯送姜氏于讙杜註魯地</hi>
　<hi>濟北蛇邱縣西有下讙亭在今濟南府肥城縣西南</hi>祝丘<hi>桓五年城祝丘杜註魯地莊四年夫人姜</hi>
　<hi>氏享齊侯于祝丘即此是齊魯兩境上之邑在今沂州府東南五十里</hi>咸丘<hi>桓七年焚咸丘杜註</hi>
　<hi>魯地高平鉅野南有咸亭在今曹州府鉅野縣南</hi>闞<hi>桓十一年公㑹宋公于闞杜註魯地在東平須</hi>
　<hi>昌縣東南魯先公墓所在自隠桓以下皆葬此今兖州府汶上縣西南三十五里有南旺湖湖中有闞亭</hi>
<pb n="10a"/>
　<hi>其地葢阜六七即魯先公葬處定元年季孫使後如闞即此</hi>曲池<hi>桓十二年盟于曲池杜註魯地</hi>
　<hi>魯國汶陽縣北有曲水亭在今曲阜縣東北四十里</hi>趡<hi>桓十七年盟于趡杜註魯地當在今兖州府泗</hi>
　<hi>水鄒縣之間</hi>奚<hi>桓十七年戰于奚杜註魯地今兖州府滕縣南奚公山下有奚邑水經注夏車正奚</hi>
　<hi>仲之國也</hi>蔇<hi>莊九年公及齊大夫盟于蔇杜註魯地瑯琊繒縣北有蔇亭在今兖州府嶧縣東八十里</hi>
　生竇<hi>莊九年殺子紏于生竇杜註魯地在今曹州府曹縣東北三十里濮水所逕為齊魯交界</hi>長<lb/>
　勺<hi>莊十年公敗齊師于長勺杜註魯地路史曰成王以商民六族錫魯有長勺氏尾勺氏此葢商民所</hi>
　<hi>居</hi>乗丘<hi>莊十年公敗宋師于乗丘杜註魯地西漢泰山郡有乗丘縣顔師古曰即春秋乗丘也括</hi>
　<hi>地志乗丘在瑕丘縣西北三十五里今兖州府治滋陽縣西有古瑕丘城</hi>鄑<hi>莊十一年公敗宋師于鄑</hi>
<pb n="10b"/>
　<hi>杜註魯地當在兖州府境與元年齊遷紀郱鄑郚之鄑在都昌縣西者為二地</hi>濟西<hi>莊十八年公追</hi>
　<hi>戎于濟西杜註公逐戎于濟水之西莊三十年公及齊侯遇于魯濟杜註濟水歴齊魯界在齊界為齊濟</hi>
　<hi>在魯界為魯濟葢魯地宣元年齊人取濟西田杜註故曹地僖三十一年晉人以分魯濟西約在今曹州</hi>
　<hi>府曹縣鄆城鉅野三縣之地</hi>洮<hi>莊二十七年公㑹杞伯姬于洮杜註魯地在今曹州府濮州西南五</hi>
　<hi>十里</hi>薛<hi>莊三十一年築臺于薛杜註魯/地今兖州府滕縣東南有薛城</hi>秦<hi>莊三十一年築臺于秦杜</hi>
　<hi>註東平范縣西北有秦亭在今曹州府范縣南三里</hi>梁邱<hi>莊三十二年齊侯宋公遇于梁邱杜註在</hi>
　<hi>髙平昌邑縣西南今曹州府城武縣東北三十里有梁邱城蓋齊宋接界處榖梁云梁邱在曹邾之間去</hi>
　<hi>齊八百里其地近宋見齊桓之能執謙</hi>宻<hi>閔二年共仲歸及宻乃縊杜註魯地瑯琊費縣北有宻如</hi>
<pb n="11a"/>
　<hi>亭在今沂州府費縣北</hi>汶陽<hi>僖元年公賜季友汶陽之田及費杜註汶水北地定十年齊人取鄆</hi>
　<hi>讙龜隂田三邑皆汶陽也其地在今兖州府寜陽縣境</hi>甯母<hi>僖七年盟于甯母杜註魯地高平方</hi>
　<hi>與縣東有泥母亭讀如甯在今兖州府魚臺縣東二十里</hi>卞<hi>僖十七年夫人姜氏㑹齊侯于卞杜註魯</hi>
　<hi>國卞縣在今兖州府泗水縣東五十里</hi>升陘<hi>僖二十二年及邾人戰于升陘杜註魯地</hi>重館<lb/>
　<hi>僖三十一年臧文仲如晉宿于重館杜註高平方與縣東北有重鄉城在今兖州府魚臺縣西北十一里</hi>
　鹹<hi>文十一年叔孫得臣敗狄于鹹杜註魯地後漢志濮陽縣春秋時有鹹城濮水之北當在今曹州府</hi>
　<hi>曹縣境</hi>蜀<hi>成二年公㑹楚公子嬰齊于蜀杜註博縣西北有蜀亭今兖州府汶上縣西南四十里有</hi>
　<hi>蜀山其下有蜀山湖與南旺湖東西相對為泰安府接境</hi>陽橋<hi>成三年楚侵及陽橋杜註魯地在今</hi>
<pb n="11b"/>
　<hi>泰安府泰安縣西北</hi>壞隤<hi>成十六年公往㑹晉出于壊隤杜註未詳所在苐據成十六年傳云公待</hi>
　<hi>于壊隤申宮儆備設守而後行意其地當去公宮不逺又昭公之䘮送君者自壊隤而反當在曲阜境内</hi>
　貍脤<hi>成十七年公孫嬰齊卒于貍脤舊說云魯地杜駁之曰傳稱庚午圍鄭還自鄭壬申至于貍脤</hi>
　<hi>由庚午至壬申纔二日未得及魯境也又大夫卒其境内則經不書地益明貍脤非魯地矣但不知是何</hi>
　<hi>國之地耳</hi>劉<hi>襄十五年及宋向戌盟于劉孔氏/達曰釋例地闕葢魯城外之近地</hi>　庚宗<hi>昭四</hi>
　<hi>年穆子去叔孫氏及庚宗高氏曰時穆子適齊又哀八年呉伐我舎于庚宗次于泗上當在魯北境此時</hi>
　<hi>呉師自武城而来也今兖州府泗水縣有庚宗亭</hi>塞闗<hi>昭五年豎牛奔齊孟仲之子殺諸塞闗之</hi>
　<hi>外杜註齊魯界上闗亦六闗之一</hi>紅<hi>昭八年大蒐于紅杜註蕭縣西有紅亭今為江南徐州府蕭縣</hi>
<pb n="12a"/>
　<hi>蕭為宋邑蕭叔所封邑傳云自根牟至于商衛革車于乗商即宋也豈魯蒐于近宋之鄙而蕭縣魯亦有</hi>
　<hi>其地歟當更考</hi>祲祥<hi>昭十一年㑹邾子盟于祲祥杜/註闕當在今兖州府滋陽縣境</hi>㧞<hi>定三年及</hi>
　<hi>邾子盟于㧞左傳作郯杜註郯即拔也當在兖州府滋陽縣境</hi>蛇淵囿<hi>定十三年築蛇淵囿京相</hi>
　<hi>璠曰濟水有蛇丘城城下有水魯囿也在今濟南府肥城縣南</hi>丘輿<hi>哀十四年司馬牛卒于魯郭門</hi>
　<hi>之外葬諸丘輿杜註泰山南城縣西北有輿城在今沂州費縣西</hi>　魯山川泰山<hi>隠八</hi>
　<hi>年鄭伯請以泰山之祊易許田泰山在今山東泰安府城北五里史記貨殖傳其陽則魯其隂則齊</hi>防<lb/>
　山<hi>僖十四年季姫及鄫子遇于防葢魯國之防山也防山在兖州府曲阜縣東二十里孔子父母合葬</hi>
　<hi>于防即此</hi>龜山<hi>定十年齊人来歸鄆讙龜隂田杜註奉山博縣北有龜山田在其北龜山在今奉安</hi>
<pb n="12b"/>
　<hi>府新泰縣西南四十里詩云奄有龜蒙即此龜山也又夫子去魯作龜山之操</hi>莱柞<hi>昭七年季孫以</hi>
　<hi>桃易孟氏之成其臣謝息辭以無山與之莱柞莱柞在今泰安府莱蕪縣應劭曰魯之莱柞邑葢邑有二</hi>
　<hi>小山也莱柞二山名</hi>濟水<hi>莊十八年公追戎于濟西杜註逐之于濟水之西案莊三十年公及齊侯</hi>
　<hi>遇于魯濟杜註濟水歴齊魯界在齊界為齊濟在魯界為魯濟水經註濟水過定陶西東流濟隂乗氏縣</hi>
　<hi>西分為二瀆其南瀆為菏水東南流至山陽湖陸縣與泗水合而入淮其東北流入鉅野澤又東北過東</hi>
　<hi>郡夀良縣西界北逕須昌榖城又東北逕盧縣華不注山臺縣菅縣梁鄒臨濟樂安而入于海杜氏所謂</hi>
　<hi>歴齊魯界者即東北分流一支其在鉅野夀良須昌則穿曹魯之境謂之魯濟其在榖城以下則穿齊衛</hi>
　<hi>之境所謂齊濟也鉅野今亦為縣屬曹州府夀良即今兖州府之夀張縣須昌在今東平州榖城在今東</hi>
<pb n="13a"/>
　<hi>阿縣俱屬奉安府此齊魯分界也</hi>汶水<hi>僖元年公賜季友汶陽之田杜註汶水北地汶水出泰山</hi>
　<hi>莱蕪縣西入濟汶水西南入兖州府寜陽縣境至東平州東㑹坎河諸泉流至此而分其西流者入大清</hi>
　<hi>河大清河即濟水也</hi>洙水<hi>莊九年冬浚洙杜註洙水在魯城北下合泗浚深之為齊備水經注洙水</hi>
　<hi>西南至魯縣東北分為二流北為洙瀆南即泗水孔子設教于洙泗水之間闕里是也</hi>泗水<hi>襄十</hi>
　<hi>九年諸侯次于泗上案此魯城北之泗也哀八年呉伐魯深入魯地舎于庚宗次于泗上從征記洙泗二</hi>
　<hi>水交于魯城東北十七里今在曲阜縣東北八里自泗水縣流入境入滋陽縣界</hi>沂水<hi>昭二十五</hi>
　<hi>年季孫請待于沂上以察罪杜註魯城南自有沂水沂水在今曲阜縣南二里雩門源出尼山西流經此</hi>
　<hi>論語所謂浴乎沂風乎舞雩者也又有雩水亦曰泮水魯頌思樂泮水即此水側有雩壇亦名舞雩雩門</hi>
<pb n="13b"/>
　<hi>因此而名雩門魯南城之西門也沂水西入滋陽縣境合于泗水杜註云云葢以别于沂州之沂水也沂</hi>
　<hi>州之沂水見齊地</hi>漷水<hi>襄十九年取邾田自郭水杜註漷水西經魯國下入泗漷水在今滕縣南</hi>
　<hi>十五里哀二年季孫斯伐邾取漷東田及沂西田即此漷水出鄒山東則流于邾魯之間正義云邾在漷</hi>
　<hi>南田在漷北此魯取邾田之境也</hi>淄水<hi>昭二十六年成人伐齊師之飲馬于淄者杜註淄水出泰</hi>
　<hi>山梁父縣西北入汶兖州府寜陽縣東北舊有淄水今涸</hi>逵泉<hi>莊三十三年公子牙歸及逵泉卒寰</hi>
　<hi>宇記云逵泉在曲阜縣東南十里源出平澤合沙溝共流數里以入于沂漕河志云縣境之泉凡二十二</hi>
　<hi>其五入泗其十六入沂其一入洸</hi>大野<hi>哀十四年西狩于大野獲麟杜註髙平鉅野縣東北大澤</hi>
　<hi>是也大野在今曹州府鉅野縣東十二里兼涉兖州府嘉祥縣之地舊為大澤東西百里南北三百里禹</hi>
<pb n="14a"/>
　<hi>貢大野既瀦職方十藪魯有鉅野即此也隋後濟流枯竭鉅野漸微元末河徙涸為平陸矣今為鉅野縣</hi>
　<hi>案晉太和四年桓温自兖州伐燕六月至金鄉天旱水絶使將軍毛虎生鑿鉅野三百里引汝會于清引</hi>
　<hi>舟自清入河郄超曰清水入河難以通運即此清水即濟水是鉅野濟至晉時猶存網目注謂漢有鉅野</hi>
　<hi>誤矣</hi>黄池<hi>哀十三年公㑹晉侯及呉子于黄池杜註陳留封丘縣有黄亭近濟水案地名考從胡傳</hi>
　<hi>以黄池列諸衛地非也公羊傳曰呉在是則天下諸侯莫敢不至趙伯循云黄池魯地故魯獨㑹之耳若</hi>
　<hi>更有諸侯不當不序是時呉闕為深溝于商魯之間商即宋魯㑹而宋不㑹故呉王歸欲伐宋殺其大夫</hi>
　<hi>而囚其婦人則趙氏之言為有據矣國語稱北屬之沂西屬之濟以會晉公午于黄池沂水出葢縣臨樂</hi>
　<hi>山入于泗而濟水在封邱縣南今河南開封府封丘縣西南冇黄池東西廣三里春秋時為宋地</hi>
<pb n="14b"/>
　衛都朝歌<hi>在今河南衛輝府之淇縣漢書地理志曰河内本殷舊都周既滅殷分其畿内為三</hi>
　<hi>邶以封紂子武庚庸管叔尹之衛蔡叔尹之以監殷民謂之三監武王崩三監畔周公誅之盡以其地封</hi>
　<hi>康叔遷邶鄘之民于洛邑今淇縣東北有朝歌城張洽集傳以為在淇縣北闗西社是也邶城在府治汲</hi>
　<hi>縣東北鄘城在新鄉縣西南三十二里自衛遷楚邱河内殷虗更屬于晉</hi>遷楚邱<hi>今為河南衛輝</hi>
　<hi>府之滑縣閔二年衛懿公為狄所滅遺民渡河立戴公以廬于漕至僖二年齊桓公封衛于楚邱漕近楚</hi>
　<hi>邱俱在滑縣</hi>又遷帝邱<hi>今為北直大名府之開州僖三十一年狄圍衛衛成公遷于帝邱杜</hi>
　<hi>註今東郡濮陽縣故帝顓頊之虚故曰帝邱又曰濮陽以地在濮水北也故城在今開州治西南三十里</hi>
　豚澤<hi>定六年魯侵鄭不假道于衛陽虎使季孟自南門入出自東門舎于豚澤葢東門外城之地</hi>
<pb n="15a"/>
　死鳥<hi>昭二十年公如死鳥葢郭門外之地據傳云公遂出華寅閉郭門踰而從公析朱鉏宵從竇出</hi>
　<hi>徒行從公必去郭門不逺又齊公孫青来聘從諸死鳥親執鐸終夕與於燎當是郭門外東向適齊之地</hi>
　<hi>也</hi>馬路之衢<hi>禇師子申遇公于馬路之衢遂從過齊氏此當為城門内之衢路</hi>　衞<lb/>
　邑清<hi>隠四年公及宋公遇于清杜註衞邑濟北東阿縣有清亭水經注濟水自魚山而北逕清亭東</hi>
　<hi>京相璠曰今東阿縣東北四十里有清亭濟水通得清之目焉在今山東㤗安府東阿縣東北</hi>蒲<hi>桓三</hi>
　<hi>年齊侯衞侯胥命于蒲杜註衞地在陳留長垣縣西南後為甯氏邑在衞西與晉楚接界衞靈公曰蒲衛</hi>
　<hi>之所以待晉楚也甯殖以蒲出獻公甯氏誅繼受蒲者為公叔氏出于獻公復以蒲叛是蒲為衞之巖邑</hi>
　<hi>矣今為直𨽻大名府長垣縣治宋紹定十三年金主珣自黄陵岡向河北行至蒲城東登舟渡河遇風蒙</hi>
<pb n="15b"/>
　<hi>古兵追至南岸後軍皆敗葢當時大河尚在今縣北</hi>鄄<hi>莊十四年㑹于鄄杜註衞地今東郡鄄城後為</hi>
　<hi>齊豹邑昭二十年衞公孟彄與齊豹狎奪之司冦與鄄即此鄄讀絹漢末為兖州治曹操創業于此水經</hi>
　<hi>注鄄城在河南岸十八里河上之邑最為險固今山東曹州府濮州東二十里舊城集故鄄城也</hi>共<lb/>
　<hi>閔二年狄滅衞衛之遺民七百有三十人益之以共滕之民立戴公以廬于曹杜註共及滕衞别邑共國</hi>
　<hi>今汲郡共縣案漢志共縣故國北山淇水所出孟康曰共伯入為三公者葢其地偪近衞都故先為國而</hi>
　<hi>後并于衞也古共城為今衞輝府輝縣治</hi>曹<hi>杜註衞下邑正義云當在河東近楚邱今為滑縣見衞都</hi>
　匡<hi>僖十五年諸侯盟于牡邱遂次于匡杜註匡在陳留長垣縣西南文八年晉侯使解揚歸匡戚之田</hi>
　<hi>于衞杜註匡本衛邑中屬鄭孔達伐不能克今晉令鄭還衞論語子畏于匡即此史記孔子自匡至蒲括</hi>
<pb n="16a"/>
　<hi>地志蒲城在匡城縣北十五里今俱在直𨽻大名府長垣縣境</hi>訾婁<hi>僖十八年邢狄伐衞衞師于訾</hi>
　<hi>婁狄師還杜註衞地今河南衛輝府滑縣西南六十里有訾婁城西北與直𨽻大名府長垣縣接界</hi>五<lb/>
　鹿<hi>僖二十八年晉侯侵曹伐衞取五鹿杜註衞縣西北有地名五鹿陽平元城縣東亦有五鹿葢兩注</hi>
　<hi>以存疑晉之衞縣今為山東東昌府觀城縣元城縣即今大名府治也案五鹿為衞邑晉文取之而仍屬</hi>
　<hi>衞襄二十五年衛獻公自齊還國齊崔杼止其帑以求五鹿此時葢屬衛哀十四年齊衞救范氏圍五鹿</hi>
　<hi>杜註晉邑則又屬晉其迭屬晉衞且地近邯鄲中牟鄴城則元城之說為長今大名府有五鹿城二屬元</hi>
　<hi>城縣者即沙鹿城屬開州者衞地五鹿是也開州東與東昌觀城縣接界</hi>戚<hi>文元年公孫敖㑹晉侯于</hi>
　<hi>戚杜註衞邑在頓邱衛縣西世為孫氏邑㑹盟要地孫林父出獻公後以戚如晉晉人為之疆戚田蒯聵</hi>
<pb n="16b"/>
　<hi>自戚入衞葢其地瀕河西據中國之要樞不獨衛之重城亦晉鄭呉楚之孔道也今開州北七里有古戚</hi>
　<hi>城亦曰戚田晉衞縣為今東昌府觀城縣在開州東接界</hi>桑中<hi>成二年夫子有三軍之懼而又有桑</hi>
　<hi>中之喜髙氏曰桑中衞邑之小者在今衞輝府淇縣</hi>夷儀<hi>襄二十五年衞侯入于夷儀杜註本邢地</hi>
　<hi>衞滅邢而為衞邑晉愍衞衎失國使衞分之一邑又定九年齊伐晉夷儀為衞討也則又為晉地葢寔衛</hi>
　<hi>之邉邑與齊晉皆連壤今直𨽻順徳府西南四十里有夷儀城</hi>懿氏<hi>襄二十六年晉取衞西鄙懿氏</hi>
　<hi>六十以與孫氏杜註戚城西北五十里有懿城因姓以名城取田六十井正義云上世有大夫姓懿氏食</hi>
　<hi>邑于此今戚城在開州北七里戚城西北二十五里有懿城</hi>羊角<hi>襄二十六年齊鳥餘以廪邱奔</hi>
　<hi>晉襲衛羊角杜註廪邱縣所治羊角城是今山東曹州府范縣東南之莪東保有羊角城</hi>平邱<hi>昭十</hi>
<pb n="17a"/>
　<hi>三年㑹于平邱杜註在陳留長垣縣西南寰宇記在封邱縣東四十里葢縣與封邱接境陳留風俗傳云</hi>
　<hi>衛靈公所置邑</hi>平夀<hi>昭二十年齊豹之亂衞/侯在平壽杜註衛下邑</hi>犂<hi>哀十一年大叔疾誘其初</hi>
　<hi>妻之娣置于犂杜註衛邑當在今山東曹州府濮州東南</hi>外州<hi>太叔疾淫于外州杜註衛邑</hi>平<lb/>
　陽<hi>哀十六年衞侯飲孔惶酒于平陽杜註東郡燕縣東北有平陽亭今衞輝府滑縣東南有葦城葦城</hi>
　<hi>南有平陽城案下文云使貳車反祏于西圃註云還取廟主西圃孔氏廟所在則平陽葢孔氏之宗邑</hi>
　泠<hi>哀二十五年衛侯出奔將適泠杜註近魯邑</hi>　衞地牧<hi>隠五年鄭人侵衞牧杜註衞地</hi>
　<hi>即商之牧野杜佑曰汲郡古牧野地在今衞輝府治汲縣西南二十五里</hi>垂<hi>隠八年宋公衞侯遇于垂</hi>
　<hi>杜註衛地左傳作犬邱一地兩名濟隂句陽縣東北有垂亭今山東曹州府曹縣北三十里句陽店是其</hi>
<pb n="17b"/>
　<hi>地</hi>越<hi>桓元年公及鄭伯盟于越杜註近垂/地名當在山東曹州府曹縣附近</hi>桃邱<hi>桓十年公</hi>
　<hi>㑹衛侯于桃邱弗遇杜註衛地濟北東阿縣東南有桃城今山東泰安府東阿縣西五十里有桃城舖旁</hi>
　<hi>有一邱髙可數仞即桃邱也</hi>莘<hi>桓十六年衛宣公使急子于齊使盜待諸莘將殺之杜註衞地陽平</hi>
　<hi>縣西北有莘亭道阨險自衞適齊之地輿地志云陽平之莘冇衞宣公二子争死處今山東東昌府莘縣</hi>
　<hi>北莘亭故城是也成二年戰鞌傳師從齊師于莘即此地左傳云至衞地即指下文之莘而言</hi>首止<lb/>
　<hi>桓十八年齊侯師于首止杜註衞地陳留襄邑縣東南有首鄉僖五年㑹王世子于首止即此在今河南</hi>
　<hi>歸德府睢州治東南接寜陵縣境</hi>城濮<hi>莊二十七年公㑹齊侯于城濮杜註衞地將討衞之立子</hi>
　<hi>頽是時王命齊桓為侯伯僖二十八年晉文敗楚于城濮即此今山東曹州府濮州南七十里有臨濮城</hi>
<pb n="18a"/>
　鹹<hi>僖十三年㑹于鹹杜註衛地東郡濮陽東南有鹹城在今直𨽻大名府開州東南六十里文十一年</hi>
　<hi>得臣敗狄于鹹自為魯地别見</hi>歛盂<hi>僖二十八年齊侯衞侯盟于歛盂杜註衞地今直𨽻大名府開</hi>
　<hi>州東南有歛盂聚是其地</hi>襄牛<hi>衞侯出居于襄牛杜註衞地秦置襄邑縣明初省縣併入睢州今屬</hi>
　<hi>河南歸德府</hi>酅<hi>楚師背酅而舎杜註邱陵險阻名正義曰楚所舎之處有邱陵名酅其地有險阻也</hi>
　有莘之墟<hi>晉侯登有莘之墟以觀師杜註故國名元和志汴州陳留縣東北三十五里有故莘</hi>
　<hi>城為古莘國又曹州濟隂縣今曹縣南三十五里有莘仲故城為伊尹所耕地案城濮之戰晉侯所登有</hi>
　<hi>莘之墟是曹州而非汴州</hi>宛濮<hi>甯武子與國人盟于宛濮杜註陳留長垣縣西南有宛亭近濮水今</hi>
　<hi>在直𨽻大名府長垣縣北</hi>清邱<hi>宣十二年同盟于清邱杜註衞地在濮陽縣東南今大名府開州東</hi>
<pb n="18b"/>
　<hi>南七十里有清邱髙五丈</hi>新築<hi>成二年衞孫良夫及齊師戰于新築杜註衞地今大名府魏縣南二</hi>
　<hi>十里有新築城</hi>鞫居<hi>齊師次于鞫居杜註衞地後漢志封邱縣鞫亭即古鞫居也封邱縣今屬河南</hi>
　<hi>開封府</hi>馬陵<hi>成七年同盟于馬陵杜註衛地陽平元城縣東南有地名馬陵戰國時孫臏射殺龎</hi>
　<hi>涓處宋人河北漕運徃徃于黎陽或馬陵道口裝卸藎津要之地今大名府治東南十五里有馬陵道又</hi>
　<hi>有馬陵城</hi>柯<hi>襄十九年叔孫豹㑹晉士匄于柯杜註魏郡内黄縣東北有柯城後漢志内黄有柯城在</hi>
　<hi>今河南彰德府内黄縣境莊十三年公㑹齊侯盟于柯乃齊阿邑在今山東兖州府陽榖縣東北五十里</hi>
　<hi>曰阿城鎮本兩國地髙氏地名考混為一謂地相接者非是</hi>商任<hi>襄二十一年㑹于商任杜註闕</hi>
　<hi>或曰在今彰德府安陽縣境</hi>茅氏<hi>襄二十六年晉戍/茅氏杜註戚東鄙</hi>圉<hi>孫蒯敗衛師于圉杜</hi>
<pb n="19a"/>
　<hi>註衞地今開州東有圉城</hi>戲陽<hi>昭九年晉荀盈如齊逆女還卒于戲陽杜註魏郡内黄縣北有戲陽</hi>
　<hi>城郡國志内黄有茀陽聚今屬河南彰徳府</hi>厥慭<hi>昭十一年㑹于厥慭杜註闕或曰在今衞輝府</hi>
　<hi>新鄉縣境</hi>沙<hi>定七年齊侯衞侯盟于沙左傳作瑣杜註即沙也陽平元城縣東南有沙亭在今大名府</hi>
　<hi>元城縣東</hi>瓦<hi>定八年公㑹晉師于瓦杜註衞地東郡燕縣東北有瓦亭今衞輝府滑縣東南瓦岡集古</hi>
　<hi>瓦亭也</hi>垂葭<hi>定十三年齊侯衛侯次于垂葭實□氏杜註髙平鉅野縣西南有□亭鉅野縣今屬</hi>
　<hi>山東曹州府</hi>牽<hi>定十四年㑹于牽杜註魏郡黎陽縣東北有牽城路史内黄西南三十里有故牽城</hi>
　<hi>今在内黄之西南濬縣之北二縣本連壤内黄今屬河南彰徳府濬縣屬衞輝府</hi>鐵<hi>哀二年晉趙鞅</hi>
　<hi>鄭罕達戰于鐵杜註鐵邱名在戚城南今大名府開州北有戚城其南為王合里即鐵邱也</hi>巢<hi>哀十</hi>
<pb n="19b"/>
　<hi>一年衞莊公復太叔疾使處巢死焉杜註衞地寰宇記巢亭在襄陵縣南二十里今歸德府睢州巢亭是</hi>
　<hi>也</hi>　衞山川<hi>案左傳衞地無山僖十四年沙鹿崩杜註沙鹿山名陽平元城縣東有沙鹿土</hi>
　<hi>山此時當屬衞晉惠公時封域安得到此卜偃之言乃因明年韓原之敗適與之㑹而附㑹之耳榖梁亦</hi>
　<hi>以為晉山此因後日之晉而追言之非實錄也公羊以為為天下記異者得之</hi>河<hi>閔二年狄滅衞宋桓</hi>
　<hi>公逆諸河宵濟衞都朝歌在今衞輝府淇縣在河北僖二年遷楚邱為今衞輝府滑縣僖三十一年遷帝</hi>
　<hi>邱為今北直大名府開州俱在河之南</hi>濟水<hi>定八年齊與衞地自濟以西毛詩鄭箋云衞自河以</hi>
　<hi>東夾于濟水孔穎達云濟自河北而南入于河又出而東楚邱在其間西有河東有濟故曰夾于濟水齊</hi>
　<hi>所與衞地蓋齊衛分境之濟也又濟水亦謂之濟水隱四年公及宋公遇于清杜註清衛邑濟北清河縣</hi>
<pb n="20a"/>
　<hi>有清亭水經注濟水自魚山而北逕清亭東京相璠曰濟水通得清之目清亭在今山東東阿縣東北四</hi>
　<hi>十里</hi>濮水<hi>定八年齊侯鄭伯盟于曲濮濮梁首受濟水東流至祭城分為二凟北濮出焉又東逕須</hi>
　<hi>城北詩云思須與漕者也又北迤逕而東入乘氏縣由鉅野以入濟曲濮為濮水曲折處在今山東曹州</hi>
　<hi>府濮州境</hi>洹水<hi>成十七年聲伯夢涉洹杜註洹水出汲郡林慮縣東北至魏郡長樂縣入清水洹水</hi>
　<hi>在今彰德府治安陽縣北四里亦名安陽河源出林縣西北林慮山中東流入内黄縣界入于衞河</hi>彭<lb/>
　水<hi>昭二十年公與北宫喜盟于彭水之上詩清人在彭孔疏彭河上邑水經注清地水逕清陽亭南即</hi>
　<hi>古清人城也</hi>澶淵<hi>襄二十年盟于澶淵杜註在頓邱南今名繁淵此衞地又近戚田水經注曰浮</hi>
　<hi>水故瀆上承大河于頓邱縣而北出東逕繁陽故城南故應劭曰縣在繁水之陽張晏曰縣有繁淵春秋</hi>
<pb n="20b"/>
　<hi>襄公二十年公㑹晉侯齊侯盟于澶淵杜預曰在頓邱縣南今名繁淵澶淵即繁淵也亦謂之浮水焉彚</hi>
　<hi>纂云繁陽故城在内黄縣東北二十七里古頓邱約畧在濬縣之南漢元光三年河水徙頓邱東南流既</hi>
　<hi>而决瓠子今瓠子故城在開州西南二十五里則澶淵之地當在内黄之南開州之西北也案水經注發</hi>
　<hi>明杜氏之説最有根據而後漢書郡國志乃云杼秋故屬梁國有澶淵聚左傳襄二十年盟于澶淵南畿</hi>
　<hi>志云杼秋故城在今蕭縣西七十里案江南徐州府蕭縣去直𨽻大名府開州千有餘里後漢志誤也</hi>
　阿澤<hi>襄十四年孫氏追敗公徒于阿澤杜註濟北東阿縣西南有大澤阿澤在今山東泰安府東阿</hi>
　<hi>縣東北六十里有七級上下二為今運河所經古阿澤是其處</hi>　南河<hi>僖二十八年晉侯伐曹自</hi>
　<hi>南河濟杜註曹在衞東從汲縣南渡出衞南而東黄河故道自新鄉東流經衞輝府汲縣南七里謂之棘</hi>
<pb n="21a"/>
　<hi>津亦曰南河係衛地昭十七年晉伐陸渾亦於此渡蓋此時汲縣已屬晉矣又東二十里為延津即廪延</hi>
　<hi>之津係鄭地今為縣乃此津之下流</hi>滎澤<hi>閔二年狄伐衛戰于滎澤杜註此滎澤當在河北杜註以</hi>
　<hi>别于鄭州之滎澤也鄭州之滎澤係鄭地正義曰禹貢導沇水入于河溢為滎是滎在河南此時衞都河</hi>
　<hi>北為狄敗乃東徙渡河故知此滎澤當在河北但沇水入河乃決被河南多故專得滎名其北雖少亦稱</hi>
　<hi>滎也</hi>
　齊都臨淄<hi>故齊城今在山東青州府臨淄縣城北班固曰臨淄名營邱師尚父所封以地臨淄</hi>
　<hi>水而名齊世世都此城周三十里有十三門</hi>城内之里曰莊<hi>襄二十八年陳桓子曰得</hi>
　<hi>慶氏之木百車于莊孔穎達曰六達謂之莊又昭十年陳鮑與欒髙戰敗諸莊莊在鹿門之内</hi>曰嶽<lb/>
<pb n="21b"/>
　<hi>襄二十八年慶封伐西門弗克還伐北門克之入伐内宫弗克反陳于嶽杜註嶽里名是在宫門之外北</hi>
　<hi>門之内合莊與嶽即孟子所謂莊嶽之間也</hi>又有魚里<hi>陳鮑圉人為優慶氏之士觀優至于</hi>
　<hi>魚里杜註里名當近在宫門之外</hi>城西祀后稷之處曰稷<hi>昭十年陳鮑伐欒髙</hi>
　<hi>戰于稷杜註稷祀后稷之處今臨淄縣西南十三里有稷山</hi>其西北有地名棘<hi>陳桓</hi>
　<hi>子召子山而反棘焉杜註西安縣東有㦸里亭今在臨淄縣西北</hi>西南有狹道名弇<lb/>
　中<hi>襄二十五年崔杼弑莊公閭邱嬰與申鮮虞乗而出及弇中遂來奔哀十四年子我失道于弇中即</hi>
　<hi>此志云自臨淄縣西南至萊蕪有長峪界兩山間長三百里為齊魯徃來之道齊乘所云馬陘亦即此成</hi>
　<hi>二年晉師入自邱輿擊馬陘蓋晉師自膏來也豈弇中為峪之總名而馬陘為峪中之一地與</hi>西五<lb/>
<pb n="22a"/>
　十里有地名葵邱<hi>莊八年連稱管至父戍葵邱杜註在臨淄縣西京相璠曰齊西五十</hi>
　<hi>里即雍廪之渠邱二人蓋以久戍而怨非以逺戍而怨也</hi>　齊邑盧<hi>隱三年傳齊鄭盟于石門</hi>
　<hi>尋盧之盟也杜註齊地後為齊公子高徯邑成十七年高弱以盧叛即此今盧城在濟南府長清縣西南</hi>
　<hi>二十五里</hi>嬴<hi>桓三年公㑹齊侯于嬴杜註齊邑今/泰山嬴縣在今泰安府東南五十里</hi>禚<hi>莊二年夫</hi>
　<hi>人姜氏㑹齊侯于禚杜註齊地實邑也定九年齊侯致禚媚杏于衞杜註三邑皆齊西界據此當為齊魯</hi>
　<hi>衛三國分界之地</hi>鮑<hi>莊八年傳鮑叔牙本公子小白奔莒今濟南府歴城縣東三十里有鮑成齊乘</hi>
　<hi>曰禹後有鮑叔仕齊食采于鮑因以為氏叔牙其後</hi>柯<hi>莊十三年公㑹齊侯盟于柯杜註齊之阿邑齊</hi>
　<hi>威王烹阿大夫即此今故城在兖州府陽穀縣東北五十里曰阿城鎮有阿城上下二閘為運道所經</hi>
<pb n="22b"/>
　周首<hi>文十一年傳齊王子成父獲長狄僑如弟榮如埋其首于周首之北門杜註齊邑濟北穀城東</hi>
　<hi>北有周首亭在今泰安府東阿縣東近濟南府長清縣界</hi>晏<hi>宣十四年晏桓子今濟南府齊河縣北有</hi>
　<hi>晏城志云晏嬰采邑</hi>石窌<hi>成二年齊侯以辟司徒之妻有禮予之石窌杜註邑名濟北盧縣東有地</hi>
　<hi>名石窌在今濟南府長清縣城東南三十里以清水在城南為名</hi>丘輿<hi>晉師入自丘輿擊馬陘杜</hi>
　<hi>註齊邑當在今青州府治益都縣界</hi>馬陘<hi>杜註齊邑史記作馬陵齊乘淄水出益都岳陽山北經萊</hi>
　<hi>蕪谷又北經長峪道亦曰馬陵即郤克追齊侯處所謂弇中狹道亦即此在益都縣西南近臨淄蓋已直</hi>
　<hi>逼齊都矣</hi>上鄍<hi>公㑹晉師于上鄍杜註地闕當在今/兖州府陽穀縣境蓋齊衞境上之邑</hi>清<hi>成十</hi>
　<hi>七年齊侯使國勝告難杜註陽平樂平縣今東昌府堂邑縣東南有清城</hi>東陽<hi>襄二年晏弱城東陽</hi>
<pb n="23a"/>
　<hi>以逼萊子杜註齊境上邑今青州府臨胊縣東有東陽城</hi>郲<hi>襄十四年衞獻公奔齊齊人以郲寄衞侯</hi>
　<hi>杜註齊東鄙邑哀五年齊置羣公子于萊即此即齊所滅之萊國是也今登州府之蓬萊縣黄縣皆故萊</hi>
　<hi>國之地</hi>平隂<hi>襄十八年諸侯伐齊齊侯禦諸平隂杜註齊邑在濟北盧縣東北故平隂城在今泰</hi>
　<hi>安府平隂縣東北三十五里</hi>防門<hi>杜註平隂城南有防防有門于門外作塹防横行廣一里案此</hi>
　<hi>即齊築長城之始戰國時七國皆有長城齊城即䚽始于此郡縣志故長城首起平隂縣二十九里</hi>京<lb/>
　兹<hi>荀偃士匄以中軍克京兹杜註在平隂城東南今在泰安府平隂縣東南</hi>邿<hi>魏絳欒盈以下軍克</hi>
　<hi>邿杜註平隂西有邿山在今平隂縣西</hi>郵棠<hi>齊侯將走郵棠杜註齊邑故萊邑也北海即墨縣有</hi>
　<hi>棠鄉今膠州府即墨縣南八十里有甘棠社即古棠鄉</hi>祝柯<hi>襄十九年諸侯盟于祝柯杜註祝柯</hi>
<pb n="23b"/>
　<hi>縣今屬濟南郡今濟南府長清縣豐齊鎮北二里有故祝柯城</hi>髙唐<hi>襄十九年夙沙衞入于髙唐以</hi>
　<hi>叛杜註在祝柯縣西北案襄二十五年祝佗父祭于髙唐杜註高唐有齊别廟蓋齊之宗邑也穆孟姬為</hi>
　<hi>陳無宇請之陳氏始大故城在今濟南府禹城縣北四十里</hi>棠<hi>襄二十五年齊棠公之妻杜註邑名</hi>
　<hi>孟子勸齊王發棠即此後譌為堂今為東昌府之堂邑縣</hi>廩丘<hi>襄二十六年齊烏餘以廩丘奔晉杜</hi>
　<hi>註東郡廩丘故城是也在今曹州府范縣東南七十里介乎齊晉宋魯衛之間</hi>崔<hi>襄二十七年崔成請</hi>
　<hi>老于崔杜註濟南東朝陽縣西北有崔氏城崔之宗邑也今在濟南府革邱縣西北二十五里</hi>邶殿<lb/>
　<hi>襄二十八年與晏子邶殿其鄙六十杜註齊别都以邶殿邊鄙六十邑與晏嬰髙氏曰案晏子春秋景公</hi>
　<hi>封晏子于都昌辭不受都昌古城在今萊州府昌邑縣西舊以為即邶殿然古者増封每因其原封而附</hi>
<pb n="24a"/>
　<hi>益之晏子本封于晏在今濟南府齊河縣境邶殿當亦在此都昌之說不可通余謂髙氏之言非也皇輿</hi>
　<hi>表以髙宻為晏子封邑髙宻縣屬萊州府蓋以晏弱滅萊棠之故太史公亦謂晏子為萊之濰夷人昌邑</hi>
　<hi>與髙宻為接壤則其増封非無據晏城之為晏或其未封髙宻時所食邑耳</hi>夫于<hi>昭十年陳桓子</hi>
　<hi>召子周與之夫于杜註濟南於陵縣西北有于亭案於陵齊邑陳仲子所居今故城在濟南府長山縣南</hi>
　<hi>二十里</hi>莒<hi>陳桓子請老于莒陳私邑在齊東境昭三年齊侯田于莒即此髙氏曰取地於莒遂謂之</hi>
　<hi>莒如鄭取許田而謂之許楚取沈邑而謂之沈魯有薛地而謂之薛耳</hi>聊攝<hi>昭二十年晏子曰聊</hi>
　<hi>攝以東杜註齊西界聊城縣東北有攝城案聊城齊邑為今東昌府治治城自石晉汴宋以河患再徙古</hi>
　<hi>聊城在今府治西十五里攝一作聶水經注聊城縣西二十五里有古聶邑僖元年次于聶北救邢即此蓋</hi>
<pb n="24b"/>
　<hi>齊之西界近邢地也</hi>媚<hi>定九年齊侯致禚媚杏于衞杜註齊西界當在今濟南府禹城縣禚近魯見前</hi>
　杏<hi>杜註齊西界當在今東昌府博平縣</hi>賴<hi>哀六年公子陽生入齊使胡姬以安孺子居賴又遷之于</hi>
　<hi>駘杜註齊邑哀十年晉趙鞅伐齊毁髙唐之郭及賴而還即此今濟南府治東近章邱縣界有賴亭</hi>駘<lb/>
　<hi>杜註齊邑或曰在今青州府臨朐縣界</hi>犂<hi>哀十年晉趙鞅伐齊取犂及轅杜註犂一名隰濟南有隰</hi>
　<hi>隂縣大夫隰氏之采邑在今濟南府臨邑縣西十里</hi>轅<hi>杜註祝柯縣西有轅城在今濟南府禹城縣西</hi>
　<hi>北</hi>博<hi>哀十一年公㑹吳伐齊及博至于嬴杜註齊邑故城在今泰安府泰安縣東南嬴見桓三年</hi>
　舒州<hi>哀十四年陳恒執公于舒州史記作徐州今兖州府滕縣東南薛城是本薛地為齊陳氏邑案</hi>
　<hi>春秋末薛尚存當是齊侵其近郊之地别置舒州以封陳氏耳</hi>蒙<hi>哀十七年公㑹齊侯盟于䝉杜註東</hi>
<pb n="25a"/>
　<hi>莞蒙隂西有故蒙隂城在今沂州府蒙隂縣東十里</hi>　齊地石門<hi>隠三年齊鄭盟于石門杜</hi>
　<hi>註齊地盧縣故城西南濟水之門也在今濟南府長清縣西南</hi>艾<hi>隱六年公及齊侯盟于艾杜註泰山</hi>
　<hi>牟縣東南有艾山不言齊地尚疑地在齊魯之間在今沂州府蒙隂縣西北又哀十一年及齊師戰于艾</hi>
　<hi>陵孔氏曰在博縣南六十里在今泰安府泰安縣東南與此自别張守節謂艾與艾陵為一地者誤</hi>姑<lb/>
　棼<hi>莊八年齊侯㳺于姑棼遂田于貝邱杜註齊地即薄姑一名蒲姑樂安博昌縣北有薄姑城周成王</hi>
　<hi>時薄姑與四國作亂成王滅之以益太公之封後胡公徙都于此在今青州府博興縣東北十五里</hi>堂<lb/>
　阜<hi>莊九年管仲諸囚鮑叔受之及堂阜而稅之杜註齊地東莞蒙隂縣西北有夷吾亭今在沂州府蒙</hi>
　<hi>隂縣西北</hi>北杏<hi>莊十三年㑹于北杏杜註齊/地當在今泰安府東阿縣境</hi>落姑<hi>閔元年盟于落</hi>
<pb n="25b"/>
　<hi>姑杜註齊地在今泰安府平隂縣界</hi>陽榖<hi>僖三年齊侯宋公江人黄人㑹于陽榖杜註齊地在東平</hi>
　<hi>須昌縣北今兖州府陽穀縣東北三十里陽穀故城是也縣治南有㑹盟臺即齊桓公㑹江黄處</hi>穆<lb/>
　陵<hi>僖四年管仲對楚子曰南至于穆陵杜註齊境穆陵閶在青州府臨朐縣東南一百五里</hi>無棣<lb/>
　<hi>杜註齊境杜氏通典鹽山春秋之無棣邑也元於其地分置兩無棣縣今直𨽻天津府之慶雲山東武定</hi>
　<hi>府之海豐皆元所分無棣之地皆以無棣溝得名詳見山川案無棣是齊西北邉境其地廣莫今現跨兩</hi>
　<hi>省春秋置邑安得如此之大通典失之</hi>牡邱<hi>僖十五年盟于牡邱杜註地闕今東昌府治聊城縣</hi>
　<hi>東北七十里有牡邱或云即春秋㑹盟處</hi>甗<hi>僖十八年宋敗齊師于甗立孝公而還杜註齊地在今濟</hi>
　<hi>南府治歴城縣界</hi>酅<hi>僖二十六年公追齊師至酅弗及杜註齊地濟北穀城縣西有地名酅下在今</hi>
<pb n="26a"/>
　<hi>泰安府東阿縣西南趙氏曰酅齊之附庸紀季之邑</hi>郪<hi>文十六年公子遂及齊侯盟于郪杜註齊地當</hi>
　<hi>在今泰安府東阿縣境</hi>平州<hi>宣元年公㑹齊侯于平州杜註齊地在泰山牟縣西今泰安府萊蕪</hi>
　<hi>縣西有平州城</hi>垂<hi>宣八年仲遂卒于垂杜註齊地非魯/境故垂地當在今泰安府平隂縣境</hi>鞌<hi>成二</hi>
　<hi>年齊晉戰于鞌杜註齊地通典云鞌在平陰縣東今從髙氏之說取近志謂鞌即古之歴下城即今濟南</hi>
　<hi>府治之歴城縣</hi>袁婁<hi>成二年秋及齊國佐盟于袁婁杜釋例地名闕注苐引穀梁曰袁婁去齊五十</hi>
　<hi>里且公穀二傳並為近郊之辭張氏洽因曰臨淄縣西有袁婁蓋亦約略之語耳或曰在淄川境</hi>莘<lb/>
　<hi>師從齊師于莘杜註齊地桓十六年衞公子伋使于齊使盜待諸莘即此今為東昌府莘縣杜註一云衞</hi>
　<hi>地一云齊地髙氏以莘去鞌四百餘里齊侯既親遇晉師境上即當遏勿使進何為不戰引退縱敵入境</hi>
<pb n="26b"/>
　<hi>四百里而後戰疑莘亦當為近鞌之地今細案左傳本文莘確是東昌府之莘縣專屬衛地與齊無預</hi>
　徐闗<hi>齊侯自徐闗入今濟南府淄川縣有徐闗</hi>大隧<hi>襄十九年齊及晉平盟于大隧杜註地闕</hi>
　<hi>或曰在今東昌府髙唐州境</hi>重邱<hi>襄二十五年同盟于重邱杜註齊地今東昌府聊城縣東北跨</hi>
　<hi>茌平縣界有古重邱為諸侯㑹盟處彚纂云濟南府徳州亦有重邱城或云㑹盟處以經文考之公㑹諸</hi>
　<hi>侯于夷儀同盟于重邱夷儀為今直𨽻順徳府地去東昌為近自夷儀渉齊境則其地當在聊城</hi>寜<lb/>
　風<hi>昭五年孟仲之子殺豎牛投其首于寜風之棘上杜註齊地</hi>野井<hi>昭二十五年齊侯唁公于</hi>
　<hi>野非杜註濟南祝阿縣東有野井亭在今濟南府齊河縣東濟河北㟁</hi>夾谷<hi>定十年公㑹齊侯于</hi>
　<hi>夾谷杜註即祝其舊以濟南淄川縣西南三十里有夾山上有夾谷臺為定公㑹齊侯處案齊魯兩君相</hi>
<pb n="27a"/>
　<hi>㑹不應去齊若此之近去魯若此之逺今泰安府萊蕪縣有夾谷峪名勝志以為萊兵刼魯侯處庶幾近</hi>
　<hi>之</hi>安甫<hi>定十年㑹于安甫杜/註闕張洽傳曰齊地</hi>鄎<hi>哀十年公㑹吳伐齊南鄙師于鄎杜註齊</hi>
　<hi>地</hi>清<hi>哀十一年齊伐我及清杜註齊地濟北盧縣東有清亭今為濟南府之長清縣又隱四平公及</hi>
　<hi>宋公遇于清杜註衞地濟北東阿縣有清亭東阿今屬泰安府蓋當時濟水流于二邑之間而清池跨占</hi>
　<hi>其左右故二國皆得有清也</hi>顧<hi>哀二十一年公及齊侯盟于顧杜註齊地詩云韋顧既伐即此今曹</hi>
　<hi>州府范縣東南有顧城</hi>留舒<hi>哀二十七年齊陳成子救鄭及留舒達穀七里穀人不知杜註齊地</hi>
　<hi>今泰安府東阿縣西南有留舒城與東平州接壤</hi>　齊山川泰山<hi>史遷曰自泰山北被</hi>
　<hi>于海膏壤二千里</hi>靡笄<hi>成二年戰鞌傳師至于靡笄之下杜註靡笄山名靡笄山在今濟南府治</hi>
<pb n="27b"/>
　<hi>歴城縣南十里亦曰歴山史記晉平公元年伐齊齊靈公戰于靡下徐廣曰靡當作歴左傳作靡笄之下</hi>
　<hi>省文而為靡下又譌靡而為歴也漢三年韓信襲破齊歴下軍即此鄭康成云歴山即雷首山山有九名</hi>
　<hi>歴下其一也三齊記歴下城南對歴山城在山下因名</hi>華不注<hi>成二年晉逐齊侯三周華不注</hi>
　<hi>杜註山名華不注山在濟南府城東北十五里下有華泉伏琛云不音跗與詩鄂不韡韡之不同謂花蒂</hi>
　<hi>也言此山孤秀如花跗之着于水云</hi>巫山<hi>襄十八年齊侯登巫山以望晉師杜註巫山在盧縣東北</hi>
　<hi>今濟南府肥城縣西北七十五里即齊侯望晉師處</hi>格馬山<hi>襄十八年晉師伐齊齊師遁殖綽郭</hi>
　<hi>最代夙沙衛殿衞殺馬于隘以塞道二子獲于晉後人因以名山在今濟南府長清縣東南六十里水經</hi>
　<hi>注漢賔水出南格馬山北流盧縣故城北山即夙沙衞殺馬塞道處也</hi>艾山<hi>隱六年公及齊侯盟</hi>
<pb n="28a"/>
　<hi>於艾杜註泰山牟縣東南有艾山髙氏曰今沂州府蒙隂縣西北百二十里有艾山漢牟縣屬泰山郡晉</hi>
　<hi>因之在今萊蕪縣東二十里蒙陰正在萊蕪東南又桑氏水經沂水出</hi>海<hi>僖四年管仲對楚子曰賜</hi>
　<hi>我先君履東至于海西至于河蘇秦曰齊北有渤海韓非子齊景公逰于少海今自平州碣石南至登州</hi>
　<hi>沙門島皆為渤海即少海也孔穎達曰齊地當盡樂安北海之東界今濟南東北境皆濵海青州之博興</hi>
　<hi>夀光濱渤海沂州之日照濱大海登萊二府三面距海當其北者為渤海當其東南者大海也桓公時未</hi>
　<hi>能有登萊之地故曰東至于紀酅後滅萊則東盡于海矣</hi>河<hi>古九河故道大抵在河間成平以南平原</hi>
　<hi>鬲縣以北九河徒駭最西以次而東訃桓公之時齊之東境當在最西徒駭是其西界耳又尚書禹貢彚</hi>
　<hi>纂曰九河故道春秋時已湮廢遷徙然大勢當在山東徳州以上及直𨽻河間府數百里之地則齊之東</hi>
<pb n="28b"/>
　<hi>境當亦止此</hi>無棣<hi>又管仲曰北至于無棣水經注清河入南皮縣界分為無棣溝流逕髙城入海</hi>
　<hi>隋改髙城為鹽山屬滄州杜氏通典鹽山春秋之無棣邑也自後廢置不一至元分其地置兩無棣縣一</hi>
　<hi>仍舊冶屬河間路之滄州一屬濟南路之棣州明改河間之無棣為慶雲屬滄州改濟南之無棣為海豐</hi>
　<hi>屬武定州今海豐滄州之境皆有無棣溝舊合鬲津河東入海唐世嘗疏之以通濵海魚鹽之利亦曰無</hi>
　<hi>棣河今淤</hi>濟水<hi>隱三年齊鄭盟于石門鄭伯之車僨于濟濟即今之大清河在濟南府長清縣界二</hi>
　<hi>十五里自平陰縣流入境又東北入齊河縣界即鄭伯車僨處</hi>濼水<hi>桓十八年公㑹齊侯于濼杜註</hi>
　<hi>濼水在歴城縣西北入濟濼即今之小清河志云濟之南源也源發趵突泉在濟南府城西南濟水伏流</hi>
　<hi>重發處經城北而東大明湖自城北水門流入焉又東北經華不注山陽合華泉又東北入大清河即濟</hi>
<pb n="29a"/>
　<hi>瀆也宋南渡時濼水分流入章邱縣界謂之小清河行五百餘里至馬車瀆入海明永樂後屢濬屢塞今</hi>
　<hi>小清河仍自華不注東北入大清河</hi>濰水<hi>襄十八年晉師東侵及濰南及沂杜註濰水在東莞東北</hi>
　<hi>至北海都昌縣入海濰水出今沂州府莒州西北九十里之箕屋山即濰山也土人名為淮河昭十三年</hi>
　<hi>中行穆子曰有酒如淮有肉如坻劉綽曰淮當作濰是也東流歴諸城髙宻安邱濰縣至昌邑之東北五</hi>
　<hi>十里入海昌邑縣即古都昌境</hi>沂水<hi>沂水出今沂州府沂水縣西北一百七十里雕崖山接蒙陰縣</hi>
　<hi>界南流至江南淮安府宿遷縣北匯為駱馬湖又南入運河曽氏曰水以沂名者非一出尼邱山西北經</hi>
　<hi>魯之雩門者亦謂之沂水出太山武陽之冠石山者亦謂之沂水而沂水之大則出于太山也哀二年取</hi>
　<hi>沂西田係小沂水與此又别</hi>淄水<hi>太公始封營邱孔穎達曰營邱臨淄水上故曰臨淄臨淄今亦</hi>
<pb n="29b"/>
　<hi>為縣屬青州府淄水出今青州府益都縣西南顔神鎮東南二十五里之原山經臨淄縣東東北流至夀</hi>
　<hi>光縣北入海田單馳騁于淄澠之間蓋淄水在城南澠水在城北也易牙能别淄澠即此</hi>澠水<hi>昭十</hi>
　<hi>三年晉侯與齊侯宴齊侯曰有酒如澠杜註澠水出齊國臨淄縣北入時水澠水在今青州府臨淄縣西</hi>
　<hi>源出故城西南之中池至博興縣界入于時水</hi>時水<hi>莊九年及齊師戰于乾時杜註時水旱則乾竭</hi>
　<hi>故名時水出今臨淄縣西南二十五里蓋伏淄所發亦謂之耏水平地出泉曰耏襄三年齊侯與晉士匄</hi>
　<hi>盟于耏外即此水經注今樂安博昌縣南界有時水西通濟其上源在盤陽北髙苑下有死時即春秋之</hi>
　<hi>乾時亦謂之時澠水以下流與澠水合也</hi>姑水尤水<hi>昭二十年晏子曰聊攝以東姑尤以西杜</hi>
　<hi>註姑尤齊東界二水皆在城陽郡東南入海姑水今曰大姑河發源于登州府黄縣西南三十里之蹲狥</hi>
<pb n="30a"/>
　<hi>山東南福山界又折而西南歴招逺萊陽以至于平度州南故即墨城尤水今曰小姑河發源于菜州府</hi>
　<hi>東南三十里之馬鞍山亦東南流至平度州與大姑河合通名沽河至膠州即墨縣入海二水起北海至</hi>
　<hi>南海行三百餘里繞齊東界</hi>申池<hi>文十八年齊懿公逰于申池杜註齊南城西門名申門齊</hi>
　<hi>城無池惟此門左右有池申池在今臨淄縣西即系水源也襄十八年晉及諸侯伐齊焚中池之竹木即</hi>
　<hi>此</hi>華泉<hi>成二年戰鞌傳丑父使公下如華泉取飲華泉華不注山下之泉水也在濟南府城北</hi>
　晉都絳<hi>今為山西平陽府之翼城縣成王封叔虞于唐在河汾之東方百里今太原府之太原縣</hi>
　<hi>四世至成侯南徙曲沃又五世至穆侯復遷于絳亦曰翼自桓叔封曲沃其子荘伯浸强時謂晉侯為翼</hi>
　<hi>侯桓八年武公遂滅翼自曲沃徙都之王命為晉侯至莊二十六年武公子獻公命士蒍城絳以深具宫</hi>
<pb n="30b"/>
　<hi>翼即絳也鄭氏詩譜言穆侯遷都于絳孝侯改絳曰翼獻公又北廣其城方二里命之曰絳則翼絳之為</hi>
　<hi>一地明矣僖十三年秦輸粟于晉自雍及絳成六年遷新田後謂之故絳皆指此古翼城在今縣治東南</hi>
　<hi>十五里</hi>曲沃為晉别都<hi>今為山西絳州之間喜縣曲沃自穆侯徙絳後為晉大邑昭侯</hi>
　<hi>封桓叔于曲沃師服曰晉甸服也而建國言大邑不當以封也自桓叔初封曲沃至武公并晉歴三世几</hi>
　<hi>六十七歲武公既徙絳曲沃復為大邑驪姫使言于公曲沃君之宗也不可以無主於是獻公城曲沃使</hi>
　<hi>太子申生居之亦謂之新城亦謂之下國新城以城曲沃而名下國以桓叔至武公國之三世為晉之舊</hi>
　<hi>國也僖二十四年晉公子入于曲沃朝于武宫蓋武公廟所在後為欒氏食邑襄二十三年晉欒盈入于</hi>
　<hi>曲沃以叛即此晉亡入魏秦謂之左邑水經注左邑故曲沃詩所謂從子于鵠者也漢武帝分置聞喜縣</hi>
<pb n="31a"/>
　<hi>今左邑故城在今聞喜縣治東</hi>遷于新田<hi>今為山西平陽府之曲沃縣成六年晉人謀去故絳</hi>
　<hi>韓獻子曰新田土厚水深居之不疾有汾澮以流其惡公從之遷于新田自此以後命新田為絳以舊都</hi>
　<hi>為故絳自襄二十三年欒盈晝入絳至定十三年趙鞅歸晉入于絳皆指新田之絳矣絳故城在今縣治</hi>
　<hi>西南二里</hi>大夏為晉陽為晉舊都<hi>今為山西太原府之太原縣古唐國叔虞始封</hi>
　<hi>時所都也昭元年子産曰昔髙辛氏有二子伯曰閼伯季曰實沈不相能日尋干戈帝遷實沈于大夏主</hi>
　<hi>參唐人是因及成王滅唐而封太叔故參為晉星杜註大夏晉陽也曰大夏曰太原曰大鹵曰夏墟曰唐</hi>
　<hi>曰晉曰鄂左傳所稱凡七名皆指晉陽一地後為趙氏食邑定十三年趙鞅入于晉陽以叛即此古唐國</hi>
　<hi>在今縣治北古晉陽城在縣治東北</hi>諸浮<hi>文十二年六卿相見于諸浮杜註晉地正義曰六卿在朝</hi>
<pb n="31b"/>
　<hi>旦夕聚集而特云相見于諸浮者將欲宻謀慮其漏泄故出就外野屏人私議諸浮當是城外之近地耳</hi>
　長樗<hi>襄三年公及晉侯盟于長樗公至自晉杜註晉侯出其國都與公盟于外正義曰長樗蓋近城</hi>
　<hi>之地盟訖還入于晉故公歸書至自晉也文三年盟于晉都此盟出城外者悼公謙以待人不敢使國君</hi>
　<hi>就已出盟于外若似相就然</hi>翼東門<hi>成十八年欒書中行偃弑厲公以車一乗葬之于翼東門</hi>
　<hi>之外案此是故絳之東門也晉以成六年遷新田以新田為絳故謂故絳為翼在平陽府翼城縣</hi>聚<lb/>
　<hi>莊二十五年晉士蒍城聚以處羣公子冬晉侯圍聚盡殺之明年命士蒍城絳以深其宫此時之絳都為</hi>
　<hi>翼城縣而聚在今絳州絳縣東南十里有車箱城相傳為晉置羣公子之所是城絳城聚非一地亦非一</hi>
　<hi>時史記謂城聚都之命曰絳始都絳混而一之誤矣</hi>絳市<hi>宣八年晉人獲秦謀殺諸絳市六日而蘇</hi>
<pb n="32a"/>
　<hi>案此時未遷新田蓋故絳之市也</hi>絳縣<hi>襄三十年晉悼夫人食輿人之城杞者絳縣老人無子而</hi>
　<hi>徃與于食趙文子召而謝過以為絳縣師正義曰絳晉國都也此時晉已遷蓋指新田之絳矣</hi>絳郊<lb/>
　<hi>昭二十九年龍見于絳郊蓋曲沃縣之郊也</hi>固宫<hi>襄二十三年晉欒盈以晝入絳范宣子奉公以</hi>
　<hi>如固宫杜註宫之有臺觀備守者正義曰晉語云范宣子以公入于襄公之宫蓋襄公有别宫牢固故謂</hi>
　<hi>之固宫下傳云范氏之徒在臺後欒氏乘公門則臺可守禦若漢宫之漸臺矣</hi>銅鞮之宫<hi>襄三</hi>
　<hi>十一年子産曰銅鞮之宫數里杜註晉離宫在上黨羊舌氏食邑在宫北二十里漢置銅鞮縣水經曰銅</hi>
　<hi>鞮水出覆釡山酈氏注云鞮水出銅鞮之山石磴山與專池女諌諸水亂流以注于銅鞮今銅鞮故城在</hi>
　<hi>沁州南十里</hi>虒祁之宫<hi>昭八年晉築虒祁之宫杜註虒祁地名在絳西四十里臨汾水水經</hi>
<pb n="32b"/>
　<hi>注汾水西逕虒祁宫北有故梁截汾水中凡三十柱柱逕五尺裁與水平蓋晉平公時物也其宫靣汾背</hi>
　<hi>澮西則兩川之交㑹今平陽府曲沃縣西四十九里有虒祁宫址地連絳州之聞喜縣界</hi>　晉邑<lb/>
　隨<hi>隱五年翼侯奔隨杜註晉地後為士㑹食邑號隨武子今山西汾州府介休縣東有隨城</hi>陘庭<lb/>
　<hi>桓二年哀侯侵陘庭之田陘庭南鄙啟曲沃伐翼杜註翼南鄙邑翼為今平陽府翼城縣縣東南七十五</hi>
　<hi>里有熒庭城志云即陘庭也襄二十三年齊侯伐晉張武軍于熒庭即此</hi>欒<hi>桓二年傳靖侯之孫欒賓</hi>
　<hi>杜註晉地晉大夫欒氏之封邑今直𨽻真定府欒城縣是也案欒賔傅桓叔在春秋前晉疆未得到真定</hi>
　<hi>當存疑</hi>蒲<hi>莊二十八年驪姫使梁五東闗五言于公曰蒲與二屈君之疆也二或云當作北杜註今</hi>
　<hi>平陽蒲子縣今山西隰州東北有蒲子故城</hi>二屈<hi>見上杜註平陽北屈縣今山西吉州東北二十</hi>
<pb n="33a"/>
　<hi>一里有北屈廢縣</hi>韓<hi>僖十年帝許我罰有罪矣敝于韓古韓國春秋前晉文侯二十四年滅韓後為</hi>
　<hi>桓叔子韓萬封邑亦曰韓原在今陕西同州府韓城縣東南二十里</hi>陰<hi>僖十五年陰飴甥㑹秦伯杜註</hi>
　<hi>吕甥食采于陰今山西平陽府霍州西南十里有呂城蓋以吕甥所居得名後以賜魏錡復有吕錡吕相</hi>
　<hi>之稱</hi>狐厨<hi>僖十六年狄侵晉取狐厨受鐸渉汾及昆都杜註晉邑平陽臨汾縣西北有狐谷亭今屬</hi>
　<hi>平陽府襄陵縣</hi>受鐸<hi>杜註/晉邑</hi>昆都<hi>杜註晉邑今平陽府臨汾縣南有昆都聚是時狄自西來</hi>
　<hi>薄平陽境狐厨受鐸在汾西而昆都在汾東故涉汾而及昆都也今平陽府治臨汾縣城西二里即逼汾</hi>
　<hi>水</hi>郇<hi>僖二十四年咎犯與秦晉之大夫盟于郇杜註解縣西北有郇城案郇國名詩所謂郇伯勞之</hi>
　<hi>者亦曰荀汲郡古文晉武公滅荀以賜大夫原氏黯是為荀叔今在蒲州府臨晉縣東北十五里</hi>原<lb/>
<pb n="33b"/>
　<hi>僖二十四年傳文公妻趙衰生原同笄括樓嬰杜註原屏摟三子之邑原即周襄王所賜邑趙衰嘗為原</hi>
　<hi>大夫今河南懷慶府濟源縣西北十五里有原鄉</hi>屏<hi>路史曰炎帝臣屏醫封屏國趙括采邑當在其</hi>
　<hi>處</hi>樓<hi>今隰州永和縣南十里/樓山城隋嘗置樓山縣</hi>冀<hi>僖二十五年遷原伯貫于冀案冀本國名</hi>
　<hi>地并于虞虞亡歸晉惠公與郤芮為食邑謂之冀芮僖二十四年芮謀殺文公被誅邑入晉其子缺因臼</hi>
　<hi>季舉命為卿復與之冀杜註平陽皮氏縣東北有冀亭在今絳州河津縣東又縣東十五里有如賓鄉</hi>
　河陽<hi>僖二十八年天王狩于河陽本周盟邑後歸晉謂之河陽古河陽城在今河南懷慶府孟縣西</hi>
　<hi>南三十里</hi>焦<hi>僖三十年燭之武曰許君焦瑕杜註焦瑕晉河外五城之二邑宣二年秦圍焦杜註晉河</hi>
　<hi>外邑案焦本國名晉之同姓司馬侯所謂虞虢焦滑皆晉所滅者今陜州南二里有故焦城</hi>瑕<hi>文十</hi>
<pb n="34a"/>
　<hi>三年晉使詹嘉處瑕以曲沃之官守之故瑕亦名曲沃戰國䇿每以焦曲沃並稱如左傳之言焦瑕知瑕</hi>
　<hi>即曲沃矣今陜州西南三十二里有曲沃城即詹嘉所處瑕邑桃林在靈實縣蓋相近之地也晉地道記</hi>
　<hi>猗氏縣東北有瑕城今屬蒲川府乃郇瑕氏之瑕在河北此在河南舊混而一之誤</hi>箕<hi>僖三十三年晉</hi>
　<hi>人敗狄于箕杜註太原陽邑縣南有箕城昭二十二年叔孫婼如晉士伯曰將館子于都乃館諸箕杜註</hi>
　<hi>都别都謂箕邑今太原府太谷縣東南三十五里有箕城</hi>先茅之縣<hi>以先茅之縣賞胥臣杜註</hi>
　<hi>先茅絶後故取其縣以賞胥臣猶言蘇忿生之田也</hi>甯<hi>文五年晉陽處父聘于衛反過甯杜註晉邑汲</hi>
　<hi>郡修武縣今河南衛輝府獲嘉縣西北有修武故城古甯邑秦置縣</hi>郫<hi>文六年晉賈季使迎公子樂于</hi>
　<hi>陳趙孟使殺諸郫襄二十三年齊侯伐晉入孟門登太行張武軍于熒庭戍郫邵杜註取晉邑而戍之即</hi>
<pb n="34b"/>
　<hi>此郫也蓋郫邵在太行之南界接鄭衛戍之防追襲耳今河南懷慶府濟源縣西一百里有郫亭與山西</hi>
　<hi>絳州垣曲縣接界蓋逼近晉都之地</hi>陽<hi>文六年晉殺其大夫陽處父陽為處父食邑漢陽邑縣是也今</hi>
　<hi>太原府大谷縣東南十五里有陽城</hi>羈馬<hi>文十二年秦伯伐晋取羈馬杜注晉邑今蒲州府治南三十六里</hi>
　<hi>有羈馬城</hi>懷<hi>宣六年赤狄伐晉圍懷及邢邱即周之懷邑今河南懷慶府武陟縣西南十一里有懐城</hi>
　邢邱<hi>杜註今河内平皋縣今懷慶府河内縣東南七十里有平皋故城平皋陂周圍二十五里多産</hi>
　<hi>茭蒲民賴其利陂南即大河</hi>向陰<hi>宣七年赤狄伐晉取向陰之禾向即周之向邑今懐慶府濟源</hi>
　<hi>縣西南有向城</hi>𤓰衍之縣<hi>宣十五年晉賞士伯以𤓰衍之縣吳氏曰今汾州府孝義縣北十里</hi>
　<hi>有𤓰城晉滅虞虢遷其民於此</hi>苗<hi>宣十七年苖賁皇使見晏桓子杜註賁皇食邑于苗今河南懐慶府</hi>
<pb n="35a"/>
　<hi>濟源縣西十五里有苗亭</hi>邢<hi>成二年楚申公巫臣奔晉晉人使為邢大夫故邢國衞滅之後入于晉為</hi>
　<hi>邑哀四年齊國夏伐晉取邢即此今為直𨽻順德府邢臺縣</hi>銅鞮<hi>成九年鄭伯如晉執諸銅鞮杜</hi>
　<hi>註晉别縣在上黨後為羊舌赤之食邑昭二十八年滅羊舌氏以樂霄為銅鞮大夫漢置銅鞮縣屬上黨</hi>
　<hi>郡晉因之故城在今沁州南十里</hi>桑田<hi>成十年晉公召桑田巫杜註晉邑故虢地後入晉僖二年</hi>
　<hi>虢公敗戎于桑田即此今河南陜州閿鄉縣東三十里有稠桑驛</hi>郜<hi>成十三年吕相絶秦焚我箕郜</hi>
　<hi>我是以有輔氏之聚髙氏曰今太原府祁縣西七里有郜城俗呼其地曰髙城村舊以為即此郜考是役</hi>
　<hi>秦次于輔氏晉侯方略狄土遣魏顆禦却之又襄十一年秦伐晉濟自輔氏其為濵河之邑無疑今陜西</hi>
　<hi>朝邑縣西北十三里有輔氏城其地東接蒲津理可通也或者但見箕在太谷遂謂郜在祁縣夫太原與</hi>
<pb n="35b"/>
　<hi>蒲津相去數百里秦師何由至此乎存以俟考</hi>苦<hi>成十七年苦成叔王符曰郤犨食采于苦曰苦成路</hi>
　<hi>史曰苦成故城在今山西解州鹽池東</hi>虚<hi>成十七年鄭子駟侵晉虚滑杜註晉二邑滑故滑國為秦</hi>
　<hi>所滅時屬晉後屬周在河南府偃師縣東二十里又偃師東南有虛城</hi>雞澤<hi>襄三年同盟于雞澤</hi>
　<hi>杜註在廣平曲梁縣西南今曲梁故城在今直𨽻廣平府治永年縣東北即國語所謂雞邱若今雞澤縣</hi>
　<hi>乃隋析廣平縣所置非春秋時雞澤也</hi>霍人<hi>襄十年晉滅偪陽使周内史選其族嗣納諸霍人杜</hi>
　<hi>註霍晉邑案霍本周霍叔處所封晉獻公滅之以為邑後以賜先且居為霍伯今悼公以偪陽之罪不合</hi>
　<hi>絶祀故歸之天子使周内史選其宗族賢者令居晉之霍邑以奉祀言納諸霍人者此霍邑或稱霍人猶</hi>
　<hi>如晉邑謂之柏人也今平陽府霍州西十六里有霍城正義又引班固漢書樊噲傳云攻霍人此係秦漢</hi>
<pb n="36a"/>
　<hi>以來别有霍人縣漢地理志謂之葰人縣在今代州繁峙縣北相去數百里不可混</hi>櫟<hi>襄十一年秦晉</hi>
　<hi>戰于櫟髙氏曰今陜西西安府臨潼縣北三十里有櫟陽城相傳即晉之櫟邑非也傳稱是役秦庶長武</hi>
　<hi>濟自輔氏輿鮑交伐晉師戰于櫟晉師敗績則櫟為河上之邑明矣史記晉悼公十二年秦取我櫟杜氏</hi>
　<hi>釋例云櫟在河北此為差近若櫟陽則古驪戎圖秦獻公所都且去河絶逺必非此櫟也</hi>長子<hi>襄十</hi>
　<hi>八年晉執衞行人右賈于長子孫蒯于純留杜註長子純留二縣今皆屬上黨郡案長子周初為辛甲所</hi>
　<hi>封邑後歸晉今為潞安府長子縣</hi>純留<hi>本春秋時留叮闗赤狄之别種也宣十六年晉滅之為邑</hi>
　<hi>謂之純留亦曰屯留史記始皇八年王弟長安君成蟜將軍擊趙反死屯留即此今潞安府屯留縣東南</hi>
　<hi>十里有純留城</hi>梗陽<hi>襄十八年中行獻子見梗陽之巫臯杜註晉邑在太原晉陽縣南昭二十八年</hi>
<pb n="36b"/>
　<hi>魏戊為梗陽大夫即此今太原府清源縣有梗陽故城</hi>祁<hi>襄二十一年叔向曰必祁大夫杜註祁奚</hi>
　<hi>食邑于祁因以為氏祁縣屬太原今太原府祁縣東南八里有古祁城志以為晉祁氏之邑又縣東七里</hi>
　<hi>有祁藪即爾雅所謂昭餘祁矣祁縣以藪得名</hi>范<hi>襄二十四年范宣子曰在周為唐杜氏晉主夏盟為</hi>
　<hi>范氏杜註杜伯之子隰叔奔晉四世及士㑹食邑于范復為范氏今山東曹州府范縣東三里有士㑹墓</hi>
　<hi>季氏私考疑濮州衛地晉不應以封其大夫愚嘗考狄嘗㓕衞衞之遺壤入于狄者甚多至宣十五年晉</hi>
　<hi>復滅狄而士㑹于宣十二年傳稱隨武子于十七年請老稱范武子以後終春秋之世稱范不稱隨蓋士</hi>
　<hi>㑹以十六年與于滅狄之功滅留吁甲氏晉得狄之土以為士㑹賞功之邑耳其後范復入齊孟子自范</hi>
　<hi>之齊即此蓋春秋之季范氏叛晉即齊齊衞助之而范遂入齊為邑其地之去来固甚明也</hi>鄐<hi>襄二</hi>
<pb n="37a"/>
　<hi>二十六年蔡聲子曰雍子奔晉晉與之鄐以為謀主杜註晉邑昭十四年邢侯與雍子爭鄐田蓋亦近邢</hi>
　<hi>臺之地邢臺縣今屬直𨽻順德府</hi>木門<hi>襄二十七年衛侯之弟鱄出奔晉托于木門杜註晉邑在</hi>
　<hi>直𨽻河間府城西北三里城中古有大樹謂之木門城漢置參户縣武帝封河間獻王子免為侯邑宋元</hi>
　<hi>符三年張商英請閒木門口泄徒駭東流即此</hi>任<hi>襄三十年鄭羽頡奔晉為任大夫杜註晉邑屬廣平</hi>
　<hi>郡哀四年齊國夏伐晉取任即此後為趙邑漢因置任縣故城在今直𨽻順德府任縣東南</hi>中都<lb/>
　<hi>昭二年晉人執陳無宇于中都杜註晉邑在西河介休縣東南今汾州府平遥縣西北十二里有中都古</hi>
　<hi>城西南至介休五十里</hi>良<hi>昭十三年晉侯㑹吳子于良後漢書志良成縣故屬東海春秋時曰良漢</hi>
　<hi>書志良成縣註侯國師古曰左氏傳晉侯㑹吳子于良即此今為江南徐州府邳州</hi>乾侯<hi>昭二十八</hi>
<pb n="37b"/>
　<hi>年公如晉次于乾侯杜註晉境内邑在魏郡斥邱縣闞駰曰地多斥鹵故曰斥邱歴代皆為斥邱縣髙齊</hi>
　<hi>始改置成安今直𨽻廣平府成安縣東南有斥邱故城</hi>鄔<hi>昭二十八年晉分祁氏之田為七縣司馬</hi>
　<hi>彌牟為鄔大夫杜註太原鄔縣今鄔城故址在汾州府介休縣東北二十七里</hi>平陵<hi>司馬烏為平陵</hi>
　<hi>大夫亦曰大陵後屬趙漢置大陵縣隋改為文水今太原府文水縣東北二十里有大陵故城</hi>塗水<lb/>
　<hi>知徐吾為塗水大夫杜註太原榆次縣今太原府榆次縣西南二十里有塗水故城</hi>馬首<hi>韓固為馬</hi>
　<hi>首大夫元和郡縣志馬首故城在夀陽縣東南十五里漢為榆次之東境隋置夀陽縣今屬平定州縣東</hi>
　<hi>南十五里有馬首村</hi>盂<hi>孟丙為孟大夫杜註太原盂縣哀四年齊國夏伐晉取盂即此盂縣今屬平定</hi>
　<hi>州</hi>平陽<hi>分羊舌氏之田為三縣趙朝為平陽大夫杜註平陽平陽縣堯所都春秋時晉邑後韓武</hi>
<pb n="38a"/>
　<hi>子都此歴代皆為平陽縣隋改曰臨汾今為平陽府治</hi>楊氏<hi>僚安為楊氏大夫杜註平陽楊氏縣</hi>
　<hi>今平陽府洪洞縣南二里有古楊城一名范城叔向所築</hi>五氏<hi>定九年齊侯衛侯次于五氏杜註晉</hi>
　<hi>大夫邯鄲午之私邑亦曰寒氏十年傳午以徒七十人門于衛西門曰請報寒氏之後即此今直𨽻廣平</hi>
　<hi>府邯鄲縣有五氏城</hi>邯鄲<hi>定十三年趙鞅殺邯鄲午杜註邯鄲廣平縣故衛邑後屬晉戰國時趙肅</hi>
　<hi>侯都此今直𨽻廣平府邯鄲縣西南三十里邯鄲故城</hi>河内<hi>定十三年齊邴意兹曰銳師伐河内</hi>
　<hi>杜註汲郡故為衞之邶邑衞徙楚邱後河内殷虚更屬于晉今為河南衞輝府治汲縣</hi>晉陽<hi>秋趙</hi>
　<hi>鞅入于晉陽以叛即今太原府之太原縣唐叔始封時故都也見晉都</hi>朝歌<hi>冬荀寅士吉射入于</hi>
　<hi>朝歌以叛即今河南衛輝府之淇縣衛康叔始封時故都也後屬晉詳衛都</hi>臨<hi>哀四年趙稷奔臨杜</hi>
<pb n="38b"/>
　<hi>註晉邑今直𨽻趙州臨城縣有古臨城即春秋時臨邑</hi>欒<hi>哀四年齊國夏伐晉取邢任欒鄗逆畤陰</hi>
　<hi>人盂壺口㑹鮮虞納荀寅于柏人杜註欒至壺口八邑皆晉地欒在趙國平棘縣曲北本欒武子封邑其</hi>
　<hi>後南徙漢於其故地置闗縣後漢改曰欒城縣今屬直𨽻真定府又直𨽻趙州之北境皆古欒邑地</hi>鄗<lb/>
　<hi>杜註即髙邑縣也鄗本晉邑後屬趙漢置鄗縣光武改曰髙邑北齊移治于房子縣東北去舊城三十里</hi>
　<hi>即今直𨽻趙州之髙邑縣也古鄗城在今趙州柏鄉縣北十二里</hi>逆畤<hi>水經注濡水囬湍曲復亦</hi>
　<hi>謂之曲逆水春秋齊國夏伐晉取曲逆是也是直以逆畤為曲逆矣秦置縣漢封陳平爲曲逆侯今曲逆</hi>
　<hi>故城在直𨽻保定府完縣東南二十里</hi>壺口<hi>杜註潞縣東有壺口闗舊志壺關山在山西潞安府</hi>
　<hi>壺闗縣西北二里今在府治長治縣東南十三里詳見山川</hi>柏人<hi>杜註晉邑趙國柏人縣也哀五</hi>
<pb n="39a"/>
　<hi>年晉圍柏人史記趙王遷元年置柏人縣屬趙國漢髙祖八年過趙問縣名不宿而去今柏人故城在直</hi>
　<hi>𨽻順德府唐山縣西十二里</hi>冠氏<hi>哀十五年齊伐晉取冠氏杜註陽平館陶縣案冠氏晉邑隋因</hi>
　<hi>分館陶縣界析置冠氏縣今山東東昌府冠縣北尚有冠氏故城</hi>晉地條<hi>桓二年傳晉穆</hi>
　<hi>侯以條之役生太子杜註晉地舊以直𨽻河間府景州古條為晉條地漢周亞父所封皇輿表亦從其説</hi>
　<hi>今案其地太逺穆侯時疆土疑不到此今山西解州安邑縣有中條山縣北三十里有鳴條岡孟子曰舜</hi>
　<hi>卒于鳴條尚書大傳湯伐桀戰于鳴條此為晉之條地當近是</hi>千畆<hi>其弟以千畝之戰生杜註西河</hi>
　<hi>介休縣南有地名千畝今汾州府介休縣南有千畝原</hi>汾隰<hi>桓三年曲沃伐翼逐翼侯于汾隰杜</hi>
　<hi>註汾水邊史記作汾旁蓋翼地之近汾者</hi>屈産<hi>僖二年晉以屈産之乗與垂棘之璧假道于虞公羊</hi>
<pb n="39b"/>
　<hi>謂屈産為地名今汾州府石樓縣東南四里有屈産泉牧馬川上多産名駒接隰州界</hi>垂棘<hi>杜註</hi>
　<hi>地闕</hi>髙梁<hi>僖凡年齊侯以諸侯之師伐晉及髙梁杜註晉地在平陽楊縣西南僖二十四年晉公子</hi>
　<hi>使殺懷公于髙梁即此今平陽府臨汾縣東北三十七里髙梁都地名梁虚是也與洪洞縣接界</hi>虢<lb/>
　略<hi>僖十五年晉侯許賂秦伯東盡虢略内及解梁城杜註從河南而東盡虢界見山川</hi>解梁城<lb/>
　<hi>杜註河東解縣今山西蒲氏府臨晉縣東南十八里有解城</hi>令狐<hi>僖二十四年晉公子濟河圍令</hi>
　<hi>狐入桑泉取臼衰文七年晉敗奈師于令狐即此闞駰曰令狐即猗氏也今蒲州府猗氏西十五里有令</hi>
　<hi>狐城</hi>桑泉<hi>杜註在河東解縣西今蒲州府/臨晉縣東十三里有桑泉城</hi>臼衰<hi>杜註解縣東南</hi>
　<hi>有臼城今在解州西北</hi>廬栁<hi>晉師軍于廬柳今蒲州府/猗氏縣西北有廬栁城</hi>緜上<hi>僖二</hi>
<pb n="40a"/>
　<hi>十四年介之推隱而死晉侯以緜上為之田杜註西河介休縣南有地名緜上襄十三年晉侯蒐于緜上</hi>
　<hi>以治兵即此今沁州沁源縣北八十里有緜上城</hi>南陽<hi>僖二十五年王與陽樊温原攢茅之田晉</hi>
　<hi>於是始啟南陽杜註晉山南河北故曰南陽又文元年晉使告於諸侯而伐衛及南陽杜註今河内地然</hi>
　<hi>則南陽地極寛大兼渉衛境不止晉有矣蓋本周圻内地文公始受之故曰啟馬融曰晉地自朝歌以北</hi>
　<hi>至中山為東陽朝歌以南至軹為南陽應劭曰河内殷國也周謂之南陽後又為魏鄭衞三國之地魏即</hi>
　<hi>分晉地應蓋本其後而言之耳徐廣曰河内郡脩武縣古名南陽劉原父曰修武有古南陽城蓋南陽其</hi>
　<hi>統名而修武則魏之南陽邑也今懷慶府修武縣北有南陽故城</hi>清原<hi>僖三十一年晉蒐于清原</hi>
　<hi>杜註河東聞喜縣北有清原在今絳州稷山縣西北二十里</hi>王官<hi>文三年秦伯伐晉取王官及郊</hi>
<pb n="40b"/>
　<hi>杜註晉地今蒲州府臨晉縣東南七十里王官谷有廢壘即王官城也</hi>郊<hi>杜註晉地史記取王官及</hi>
　<hi>鄗正義曰鄗音郊當為臨晉平陽間小邑</hi>董<hi>文六年改蒐于董杜註河東汾陰縣有董亭晉汾陰今為</hi>
　<hi>蒲州府滎河縣又聞喜縣東北四十里接絳州界有董氏陂中産楊栁可以為箭即左傳所謂董澤之蒲</hi>
　<hi>也疑為一地</hi>堇陰<hi>文七年趙盾禦秦師于堇陰杜註晉地疑亦當在蒲州府滎河縣蓋蒲州界接</hi>
　<hi>潼闗與秦以大河為限秦晉戰爭刳首令狐河曲羈馬俱在今永濟臨晉滎河猗氏之地</hi>刳首<hi>文七</hi>
　<hi>年晉敗秦師于令狐至于刳首杜註令狐在河東當與刳首相近案令狐今蒲州府猗氏縣地水經注刳</hi>
　<hi>首在西三十里當在今滎河臨晉間也</hi>武城<hi>文三年秦人伐晉取武城杜註闗史記秦厲公二十</hi>
　<hi>一年晉取武城漢置武城縣屬左馮翊</hi>北徴<hi>文十年秦伐晉取北徴今陜西同州府澄城縣西南</hi>
<pb n="41a"/>
　<hi>二十一里有北徴古城</hi>河曲<hi>文十二年晉人秦人戰于河曲杜註在河東蒲坂縣南今蒲州府治</hi>
　<hi>永濟縣東南五里有蒲坂故城</hi>黄父<hi>文十七年晉侯蒐于黄父杜註一名黒壤晉地宣七年㑹于黒</hi>
　<hi>壤傳云盟于黄父杜註黄父即黒壤蓋二名為一地矣黒壤山在今澤州府沁水縣西北四十里澮水所</hi>
　<hi>出後周宇文泰小字黒獺諱之改曰烏嶺</hi>隂地<hi>宣二年趙盾自陰地率諸侯之師以侵鄭杜註晉河</hi>
　<hi>南山北自上洛以東至陸渾哀四年蠻子赤奔晉陰地即此晉上洛今陜西商州雒南縣陸渾今河南府</hi>
　<hi>嵩縣其地南阻終南北臨大河所謂河南山北也又陜州盧氏縣有陰地城即命大夫屯戍之所猶夫南</hi>
　<hi>陽為河内之總名而别有南陽城則在修武也</hi>曲梁<hi>宣十五年荀林父敗赤狄于曲梁杜註廣平曲</hi>
　<hi>梁縣襄三平晉侯之弟揚干亂行于曲梁即此故城在今直𨽻廣平府治永年縣是也</hi>黎氏<hi>伯宗</hi>
<pb n="41b"/>
　<hi>曰狄棄仲章而奪黎氏地杜註黎侯國上黨壺闗縣有黎亭今潞安府治長治縣西三十里黎侯亭是也</hi>
　<hi>又山東曹州府范縣有黎城則黎侯失國寓衛時所居之地</hi>稷<hi>宣十五年晉侯治兵于稷杜註晉地</hi>
　<hi>今山西絳州稷山縣南五十里有稷神山山下有稷亭即晉侯治兵處也</hi>斷道<hi>宣十七年同盟于斷</hi>
　<hi>道杜註晉地傳云卷楚一地二名今沁州東有斷梁城</hi>野王<hi>晉人執晏弱于野王杜註野王縣屬</hi>
　<hi>河内今為河南懷慶府治河内縣</hi>赤棘<hi>成元年盟于赤/棘杜註晉地</hi>交剛<hi>成十二年晉人</hi>
　<hi>敗狄于交剛杜註闗或云在今隰州境</hi>保城<hi>成十三年傳吕相絶秦伐我保城杜註無之髙氏曰</hi>
　<hi>杜不言保城何地蓋非地名不過完守入保之城耳</hi>苕邱<hi>成十六年晉人執季孫行父舎之于苕邱</hi>
　<hi>杜註晉地公羊作招邱</hi>台谷<hi>成十八年晉侯師于台谷以救宋杜註闕或曰在今澤州府治界</hi>
<pb n="42a"/>
　瓠邱<hi>襄元年晉人以宋五大夫在彭城者寘諸瓠邱杜註河東垣縣東南有壺邱在殽谷之北岸亦</hi>
　<hi>曰陽壺寰宇記曰古陽壺城南臨大河今絳州垣曲縣東南陽壺城是也</hi>著雍<hi>襄十年晉悼公還自</hi>
　<hi>宋及著雍疾杜註晉地襄十九年晉荀偃伐齊歸濟河及著雍病十三年㑹于平邱荀吳自著雍侵鮮虞</hi>
　<hi>蓋晉適齊宋河以内之地約當在直𨽻河間府境</hi>雍榆<hi>襄二十三年叔孫豹救晉次于雍榆杜註</hi>
　<hi>晉地汲郡朝歌縣東有雍城郡邑志黎陽縣有雍城即古雍榆也故城在今河南衛輝府濬縣西南十八</hi>
　<hi>里</hi>東陽<hi>襄二十三年齊侯伐晉取朝歌趙勝帥東陽之師以追之獲晏氂杜註晉之山東魏郡廣</hi>
　<hi>平以北昭二十二年荀吳略東陽遂襲鼔滅之杜註東陽與此同孔頴達曰鼔在鉅鹿居山之東山東曰</hi>
　<hi>朝陽知東陽是寛大之語總謂之山東故為魏郡廣平以北王氏曰是漢以前東陽大抵為晉太行山東</hi>
<pb n="42b"/>
　<hi>地非有城邑也楚漢之間始置東陽郡漢置東陽縣今山東東昌府思縣西北六十里有東陽城猶南陽</hi>
　<hi>為河内之總名而别有南陽城則在脩武也</hi>雍<hi>昭元年冬晉趙武適南陽烝于温卒鄭伯如晉弔及</hi>
　<hi>雍乃復故雍國地入于晉今河南懷慶府修武縣西有雍城</hi>魏榆<hi>昭八年石言于晉魏榆杜註晉</hi>
　<hi>地今太原府榆次縣西北有榆次故城通典曰晉魏榆邑也</hi>汝濱<hi>昭二十九年晉趙鞅荀寅帥師</hi>
　<hi>城汝濵杜註晉所取陸渾地陸渾今河南府嵩縣汝水在縣南</hi>適歴<hi>昭三十一年季孫意如會晉荀</hi>
　<hi>躒于適歴杜註晉地</hi>大陸<hi>定元年魏獻子田于大陸焚焉杜註禹貢大陸在鉅鹿北疑此田在汲郡</hi>
　<hi>吳澤荒蕪之地正義曰鉅鹿城去成周千餘里魏子不應徃彼田獵吳澤在脩武縣北還卒于甯甯即修</hi>
　<hi>武城是也案吳澤陂在今河南懷慶府修武縣北東入衛輝府獲嘉縣界為太白陂與禹貢之大陸自别</hi>
<pb n="43a"/>
　平中<hi>定三年鮮虞人敗晉師于平中杜註晉地案昭十二年晉荀吳帥師侵鮮虞及中人杜註中山</hi>
　<hi>望都縣西北有中人城在今直𨽻保定府唐縣西北十三里此平中當亦相近</hi>中牟<hi>定九年晉車千</hi>
　<hi>乗在中牟杜註滎陽有中牟縣廸逺疑非也索隱曰此中牟當在河北非鄭之中牟正義蕩隂縣西有牟</hi>
　<hi>山中牟蓋在其山之側今河南彰德府湯隂縣西有中牟城在牟山下正當衛走邯鄲之道</hi>百泉<lb/>
　<hi>定十四年晉人敗范氏之師于百泉故衛地今河南衞輝府輝縣西北七里有蘇門山一名百門山有百</hi>
　<hi>門泉衛風所謂泉源在左者也定公時已屬晉衛水源于此</hi>棘蒲<hi>哀元年師及齊衞鮮虞取棘蒲</hi>
　<hi>杜註晉邑漢封功臣柴武為侯邑今直𨽻趙州城中有棘蒲社</hi>上雒<hi>哀四年蠻子赤奔晉隂地楚起</hi>
　<hi>豐析與狄戎以臨上雒左師軍于莬和右師軍于倉野今陜西商州雒南縣水經注丹水自蒼野又東歴</hi>
<pb n="43b"/>
　<hi>菟和山又東至商縣上雒春秋時晉地竹書晉烈公三年楚人伐南鄙至于上洛即此漢置上洛縣至元</hi>
　<hi>始廢其地即今商州治也丹水在城南一里</hi>陰地<hi>使謂隂地之命大夫士蔑杜註河南山北自上</hi>
　<hi>雒以東至陸渾命大夫别縣監尹正義曰河南山北東西横長其間非一邑若是典邑大夫則當以邑冠</hi>
　<hi>之傳言陰地之命大夫則是特命大夫使總理隂地故以為别縣監尹也以其去國遥逺别為置監</hi>英<lb/>
　邱<hi>哀二十三年荀瑶伐齊曰齊取我英邱杜註晉地案是役以報英邱之怨傳稱戰于犂邱齊師敗績</hi>
　<hi>犂邱在今山東濟南府臨邑縣則英邱當亦相近之地</hi>　晉山川華山<hi>僖十五年晉侯</hi>
　<hi>許賂秦伯南及華山杜註華山在𢎞農華隂縣南華山在今陜西華隂縣南十里華隂為晉之隂晉邑潼</hi>
　<hi>關在華隂東北四十里河南閿鄉縣西六十里</hi>二崤<hi>僖三十三年晉師及姜戎敗秦于殽杜註殽在</hi>
<pb n="44a"/>
　<hi>𢎞農澠池縣西亦曰二崤二崤在今河南府永寜縣北六十里漢澠池之西界自東崤至西崤長二十五</hi>
　<hi>里案左傳殽有二陵南陵夏后皋之墓北陵文王之所避風雨杜註南谷中谷深委曲兩山相嶔故可以</hi>
　<hi>避風雨水經注石崤山山徑委深峯阜交䕃故可以避風雨建安中曹公西侵巴漢惡其險更開北山髙</hi>
　<hi>道後行旅皆由此北周復從南道隋大業初建東京開葼册道即北道也大約出潼關歴陜州入永寜界</hi>
　<hi>分為二道東南入福昌縣界即南道東北入澠池縣界即北道春秋時秦師伐晉之道其道在南故杜曰</hi>
　<hi>南谷中魏太和中于其地置崤縣唐廢為石□鎮杜子美詩石□吏即此</hi>桃林塞<hi>文十三年晉使</hi>
　<hi>詹嘉處瑕以守桃林之塞杜註在𢎞農華陰縣東潼關桃林在今河南陜州靈寶縣南十一里隋置桃林</hi>
　<hi>縣唐天實初得實符于關旁改名靈寶闗在谷中絶岸壁立深險如函因名潼闗自魏武西征馬超始見</hi>
<pb n="44b"/>
　<hi>于史今陜西同州府華陰縣東四十里蓋自華而虢而陜而河南中間千里古立闗塞有三在華隂者潼</hi>
　<hi>闗也自潼闗東二百里至陜州靈寶縣則秦函谷關也自靈寶縣東三百餘里至河南府新安縣則漢函</hi>
　<hi>闗也王氏曰自靈寶以西潼關以東皆曰桃林自崤山以西潼津以東通稱函谷然則桃林與函谷同實</hi>
　<hi>異名新安漢關與桃林無與自秦闗以西皆詹父所守矣秦孝公始于其地置關以前則但謂之桃林</hi>
　孟門<hi>襄二十三年齊侯伐晉取朝歌為二隊入孟門登太行杜註孟門晉隘道孟門在今河南衛輝</hi>
　<hi>府輝縣司馬貞謂在朝歌東北髙氏曰元和郡縣志太行首始河内北至幽州連亘十三州之界凡有八</hi>
　<hi>陘第一軹闗陘第二太行陘第三白陘此三陘在河内第四滏口陘即鄴第五井陘第六飛狐陘第七蒲</hi>
　<hi>陰陘此四陘在中山第八軍都陘在幽州合以今日之地軹關在濟源縣太行陘在懷慶府城北白陘在</hi>
<pb n="45a"/>
　<hi>輝縣輝縣界連淇縣淇縣即古朝歌齊之入孟門蓋入白陘也殷紂之國左孟門右太行蓋以紂都朝歌</hi>
　<hi>太行如屏擁其西北二陘分别左右可恃以為固也是時齊輕兵深入既取朝歌則分兵為二部一入白</hi>
　<hi>陘由朝歌而隳其險阨一登太行由河内以瞰其腹心朝歌故衛都此時屬晉</hi>太行<hi>太行即太行陘</hi>
　<hi>在懷慶府城北亦名羊腸坂闊三步長四十里羊腸所經瀑布懸流實為險阻曹孟德詩北上太行山艱</hi>
　<hi>哉何巍巍羊腸坂詰屈車輪為之摧即此也八陘隨地異名獨此稱其本號蓋險要无在此</hi>壺口<lb/>
　<hi>哀四年齊國夏伐晉取邢任欒鄗逆時陰人孟壺口杜註潞縣有壺口闗壺口在今山西潞安府城東南</hi>
　<hi>十三里延袤百餘里東接相州山形險狹形如壺口亦謂之崞口地形險要日昔為襟喉之地</hi>首山<lb/>
　<hi>宣三年趙宣子田於首山杜註首山在河東蒲坂縣東南首山即首陽山在今山西蒲州府城東南山有</hi>
<pb n="45b"/>
　<hi>九名亦曰陑山亦曰雷首山禹貢壺口雷首至于太岳尚書大傳湯放桀升自陑皆此也</hi>霍太山<lb/>
　<hi>閔元年晉獻公滅霍杜註永安縣東北有霍太山霍太山一名霍山周職方冀州其山鎮曰霍山地志謂</hi>
　<hi>即霍太山是也史記晉滅霍霍哀公奔齊晉大早卜之曰霍太山為槀使趙夙召霍君奉祀山在今山西</hi>
　<hi>平陽府霍州東三十里周二百餘里南接岳陽趙城二縣北接靈石縣東接沁源縣界亦曰太岳亦曰岳</hi>
　<hi>陽禹貢既脩太原至于岳陽壺口雷首至于太岳皆此也今為中鎮</hi>梁山<hi>成五年梁山崩杜註在馮</hi>
　<hi>翊夏陽縣北梁山在今陜西同州府韓城縣西北九十里詩奕奕梁山惟禹甸之本為韓國鎮山晉滅韓</hi>
　<hi>其地屬晉水經注河水又南逕梁山原公羊傳梁山河上之山也梁山崩壅河三日不流</hi>沙鹿<hi>僖十</hi>
　<hi>四年沙鹿崩杜註山名陽平元城縣東有沙鹿上山今直𨽻大名府元城縣東四十五里有沙麓山穀梁</hi>
<pb n="46a"/>
　<hi>傳沙鹿晉山林屬于山為沙鹿山名也水經注元城縣有沙邱堰大河所經以沙鹿山而名</hi>緜山<lb/>
　<hi>僖二十四年介之推隱而死晉侯求之不獲以緜上為之田杜註在西河介休縣南今山西汾州府介休</hi>
　<hi>縣東南二十五里有介山以介之推得名山南跨靈石西跨沁源盤踞深厚亦名緜山亦名緜上襄十三</hi>
　<hi>年晉侯蒐于緜上以治兵即此</hi>河<hi>文十二年晉人秦人戰于河曲杜註河曲在河東蒲坂縣南水經注</hi>
　<hi>河水南至華隂潼闗渭水自西來㑹之蓋河水自此折而東故謂之河曲即蒲坂也今蒲阪故城在山西</hi>
　<hi>蒲州府城東南五里</hi>汾水<hi>成六年傳韓獻子曰不如新田有汾澮以流其惡杜註汾水出太原經絳</hi>
　<hi>縣北西南入河汾水出太原静樂縣北百四十里之管涔山自臨汾經絳縣故城北至蒲州府之滎河縣</hi>
　<hi>北折而入于大河新田晉所遷今絳州絳縣也</hi>澮水<hi>杜註澮水出平陽絳縣南西入汾澮水有二源</hi>
<pb n="46b"/>
　<hi>一出平陽府之翼城縣烏嶺山一出絳縣東北俱西流過平陽府曲沃縣入絳州之王澤合于汾亦曰少</hi>
　<hi>水襄二十三年齊侯伐晉封少水而還即此案新田在汾澮二水之間蓋古者建國必居于水之交㑹所</hi>
　<hi>以固其風氣流其疢疾資其灌溉汾澮之于晉猶洙泗之于魯淄澠之于齊澗瀍之于周王城耳皆環㑹</hi>
　<hi>都城之水也齊莊公伐晉至為京觀于少水直逼國都之側晉亦危矣是時晉之君臣疑懼恐有欒氏之</hi>
　<hi>人為内應故且案兵以待之厥後積怒欒氏一再錮之蓋深恨其召外兵以幾至不測也</hi>涑水<hi>成十</hi>
　<hi>三年吕相絶秦伐我涑川杜註涑水出河東聞喜縣西南至蒲坂縣入河今山西蒲州府城東北二十六</hi>
　<hi>里有涑水城即秦所伐之涑川也水經注涑水出聞喜縣東山至周陽與洮水合又曰河水南至雷首山</hi>
　<hi>西涑水注之案雷首去蒲坂三十里即杜氏所云入河處也</hi>洮水<hi>昭元年傳子産曰臺駘能業其</hi>
<pb n="47a"/>
　<hi>官宣汾洮後漢志聞喜有洮水聞喜縣今屬山西平陽府水經注洮水東出清野山西合涑川然則涑水</hi>
　<hi>亦洮水之兼稱矣</hi>塗水<hi>昭二十八年魏獻子分祁氏羊舌氏之田為十縣以知徐吾為塗水大夫</hi>
　<hi>杜註塗水出太原榆次縣塗水有二一曰大塗水發源太原府榆次縣東南八縳嶺下西北流入泂渦水</hi>
　<hi>一曰小涂水源出鷹山西流入大涂水</hi>汝水<hi>昭二十九年晉趙鞅荀寅帥師城汝濱杜註汝濱晉</hi>
　<hi>所取陸渾地陸渾在今河南府嵩縣汝水源于汝州魯山縣地相接</hi>盟津<hi>即河陽僖二十八年天王</hi>
　<hi>狩于河陽在今河南懷慶府孟縣西南三十里武王㑹諸侯于盟津即此地後歸晉謂之河陽晉泰始中</hi>
　<hi>杜預於此造舟為橋名曰河橋亦曰富平津</hi>茅津<hi>文三年秦師日茅津濟封殽尸而還杜註茅津</hi>
　<hi>在河東大陽縣西今山西解州平陸縣東南有茅城河水經其南即茅津也南對陜州州治距河僅三里</hi>
<pb n="47b"/>
　<hi>乃黄河津濟處亦謂之大陽津唐貞觀十一年于茅津造浮梁曰大陽橋長七十六文廣二文架大河之</hi>
　<hi>上尋廢今亦曰大陽關蓋東則富平津西則大陽津實大河之衝要也</hi>棘津<hi>昭十七年晉荀吳帥</hi>
　<hi>師涉自棘津用牲于雒遂滅陸渾杜註河津名棘津在今河南衞輝府胙城縣北水經注河水經東燕故</hi>
　<hi>城北則有濟水北來注之有棘津之名亦謂之石濟津僖二十八年晉將伐曹假道于衞衞人不許還自</hi>
　<hi>南河濟即此</hi>采桑津<hi>僖八年晉里克敗狄于采桑杜註北屈縣西有采桑津采桑津在今山西</hi>
　<hi>吉州寜鄉縣西大河津濟處也水經注河水又南為采桑津史記作齧桑瓠子之歌所云齧桑浮兮淮泗</hi>
　<hi>滿者此在梁與彭城之間與此又别</hi>董澤<hi>宣十二年厨武子曰董澤之蒲杜註聞喜縣東北有董池</hi>
　<hi>陂今山西絳州聞喜縣東北三十五里有董氏陂中産楊栁可以為箭又云豢龍池即舜封董氏秦龍之</hi>
<pb n="48a"/>
　<hi>所下流入涑水水經注涑水西經董澤陂南即古池東西四里南北三里文六年蒐于董澤即此</hi>鹽<lb/>
　池<hi>成六年晉人謀去故絳諸大夫皆曰必居邭瑕之地沃饒而近盬鹽鹽也猗氏縣鹽城是也鹽池在</hi>
　<hi>今山西蒲州府猗氏縣南許氏謂之盬鹽池池長五十一里廣六里周一百一十四里紫色澄渟澤而不</hi>
　<hi>流水出石鹽自然凝成宋志鹽之類有二引池而化者周官所謂盬鹽也煮海煮井煮鹻而成者周官所</hi>
　<hi>謂散鹽也孔叢子猗頓以盬鹽起漢于其地置猗氏縣</hi>百泉<hi>定十五年晉人敗范氏之師于百泉</hi>
　<hi>今河南衞輝府輝縣西北七里有蘇門山山有百門泉泉通百道衛風所謂泉源在左者也衞水源于此</hi>
　<hi>故屬衛定公時已屬晉</hi>曲逆水<hi>哀四年齊國夏伐晉取逆畤酈道元以為即曲逆也水經注濡</hi>
　<hi>水出蒲隂縣西昌安郭南枉渚廽湍率多曲復亦謂之曲逆水春秋齊國夏伐晉取曲逆是也是直以逆</hi>
<pb n="48b"/>
　<hi>畤為曲逆矣在今北直保定府完縣東南二十里</hi>
　　　　　　　　　　右春秋列國都邑山川上<lb/>
　<lb/>
　<lb/>
　<lb/>
　<lb/>
　<lb/>
　五禮通考卷二百八<lb/>
</p>
<p>
</p>
  </div>
</body>
</text>
</TEI>
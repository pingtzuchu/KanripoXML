<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷五十一</head> <lb/>
    <p>
<pb n="1a"/>
欽定四庫全書<lb/>
　五禮通考卷五十一<lb/>
　　　　　　　　　　　刑部尚書秦蕙田撰<lb/>
　　吉禮五十一<lb/>
　　　四望山川<hi>附封禪</hi>
通鑑顯慶四年六月詔許敬宗議封禪儀敬宗請以髙<lb/>
祖太宗俱配昊天上帝太穆文徳二后並配地祗從之<lb/>
唐書高宗本紀麟德元年七月丁未詔以三年正月有<lb/>
<pb n="1b"/>
事于泰山<lb/>
冊府元龜麟徳元年七月丁未朔詔宜以三年正月式<lb/>
遵故實有事于岱宗所司詳求茂典以從折衷其諸州<lb/>
都督刺史以二年十二月便集岳下諸王十月集東都<lb/>
緣邊州府襟要之處不在集限天下諸州明揚才彦或<lb/>
銷聲幽藪或藏器下僚並隨岳牧舉送九月乙丑詔曰<lb/>
來年行幸岱宗州縣不得浪有煩擾其水淺可涉不可<lb/>
繕造橋梁所行之處亦勿開道路諸州及寺觀并百姓<lb/>
<pb n="2a"/>
不得輒獻食<lb/>
唐書高宗本紀麟徳二年二月壬午如東都十月丁卯<lb/>
如泰山<lb/>
舊唐書高宗本紀麟徳二年春正月壬午幸東都丁酉<lb/>
幸合璧宫甲子以發向泰山停選五月以司空英國公<lb/>
李勣少師髙陽郡公許敬宗右相嘉興縣子陸敦信左<lb/>
相鉅鹿男竇德元為檢校封禪使冬十月戊午皇后請<lb/>
封禪司禮太常伯劉祥道上疏請封禪丁卯將封泰山<lb/>
<pb n="2b"/>
發自東都十一月丙子次于原武以少牢祭漢將紀信<lb/>
墓贈驃騎大將軍十二月丙午御齊州大㕔乙卯命有<lb/>
司祭泰山丙辰發靈巖頓<lb/>
册府元龜麟德二年十月丁卯帝發東都赴東岳從駕<lb/>
文武兵士及儀仗法物相繼數百里列營置幕彌亘郊<lb/>
原突厥于闐波斯天竺國罽賔烏萇崑崙倭國及新羅<lb/>
百濟高麗等諸蕃酋長各率其屬扈從穹廬氈帳及牛<lb/>
羊駝馬填候道路是時頻嵗豐稔斗米至五錢豆麥不<lb/>
<pb n="3a"/>
列于市議者以為古來帝王封禪未有若斯之盛者也<lb/>
十二月丙午至齊州停十日丙辰發靈巖頓至于太岳<lb/>
之下庚申帝御行宫牙帳以朝羣臣<lb/>
唐書高宗本紀乾封元年正月戊辰封于泰山禪于社<lb/>
首以皇后為亞獻壬申大赦改元<lb/>
禮樂志高宗乾封元年封泰山為圓壇山南四里如圜<lb/>
丘三壝壇上飾以青四方如其色號封祀壇玉策三以<lb/>
玉為簡長一尺二寸廣一寸二分厚三分刻以金文玉<lb/>
<pb n="3b"/>
匱一長一尺三寸以藏上帝之冊金匱二以藏配帝之<lb/>
冊纒以金繩五周金泥玉璽璽方一寸二分文如受命<lb/>
璽石䃭以方石再累皆方五尺厚一尺刻方其中以容<lb/>
玉匱䃭旁施檢刻深三寸三分闊一尺當繩刻深三分<lb/>
闊一寸五分石檢十枚以檢石䃭皆長三尺闊一尺厚<lb/>
七分印齒三道皆深四寸當璽方五寸當繩闊一寸五<lb/>
分檢立于䃭旁南方北方皆三東方西方皆二去䃭隅<lb/>
皆一尺䃭纒以金繩五周封以石泥距石十二分距䃭<lb/>
<pb n="4a"/>
隅皆再累皆闊二尺長一丈斜刻其首令與䃭隅相應<lb/>
又為壇于山上廣五丈髙九尺四出陛一壝號登封壇<lb/>
玉檢玉牒石䃭石距玉匱石檢皆如之為降禪壇于社<lb/>
首山上八隅一成八陛加方丘三壝上飾以黄四方如<lb/>
其色其餘皆如登封其議略定而天子詔曰古今之制<lb/>
文質不同今封禪以玉牒金繩而瓦尊匏爵秸席宜改<lb/>
從文於是昊天上帝褥以蒼地祗褥以黄配褥皆以紫<lb/>
而尊爵亦更焉是嵗正月天子祀昊天上帝于山下之<lb/>
<pb n="4b"/>
封祀壇以高祖太宗配如圜丘之禮親封玉冊置石䃭<lb/>
聚五色土封之徑一丈二尺髙九尺已事升山明日又<lb/>
封玉冊于登封壇又明日祀皇地祗于社首山之降禪<lb/>
壇如方丘之禮以太穆皇后文德皇后配而以皇后武<lb/>
氏為亞獻越國太妃燕氏為終獻率六宫以登其帷帟<lb/>
皆錦繡羣臣聸望多竊笑之又明日御朝覲壇以朝羣<lb/>
臣如元日之禮乃詔立登封降禪朝覲之碑名封禪壇<lb/>
曰舞鶴臺登封壇曰萬嵗臺降禪壇曰景雲臺以紀瑞<lb/>
<pb n="5a"/>
焉其後將封嵩岳以吐蕃突厥寇邊而止<lb/>
舊唐書禮儀志高宗即位公卿數請封禪則天既立為<lb/>
皇后又宻贊之麟徳二年二月車駕發京東廵狩詔禮<lb/>
官博士撰定封禪儀注有司于乾封元年正月戊辰朔<lb/>
先是有司齋戒於前祀七日平旦太尉誓百官于行從<lb/>
中臺云來月一日封祀二日登封泰山三日禪社首各<lb/>
揚其職不供其事國有常刑上齋于行宫四日致齋三<lb/>
日近侍之官應從升者及從事羣官諸方客使各本司<lb/>
<pb n="5b"/>
公館清齋一宿前祀一日諸衞㑹其屬未後一刻設黄<lb/>
麾半仗于外壝之外與樂工人俱清齋一宿至其年十<lb/>
二月車駕至山下及有司進奏儀注封祀以髙祖太宗<lb/>
同配禪社首以太穆皇后文德皇后同配皆以公卿充<lb/>
亞獻終獻之禮於是皇后抗表曰伏尋登封之禮逺邁<lb/>
古先而降禪之儀竊為未允其祭地祗之日以太后昭<lb/>
配至於行事皆以公卿以妾愚誠恐未周備何者乾坤<lb/>
定位剛柔之義既殊經義載陳中外之儀斯别瑶壇作<lb/>
<pb n="6a"/>
配既合于方祗玉豆薦芳實歸于内職况推尊先后親<lb/>
饗瓊筵豈有外命宰臣内參禋祭詳于至理有紊徽章<lb/>
但禮節之源雖興于昔典而升降之制尚缺于遥圖且<lb/>
往代封岳雖云顯號或因時省俗意在尋仙或以情覬<lb/>
名事深為已豈如化被乎四表推美于神宗道冠乎二<lb/>
儀歸功于先徳寧可仍遵舊軌靡創彞章妾謬處椒闈<lb/>
叨居蘭掖但以職惟中饋道屬于蒸嘗義切奉先理光<lb/>
于蘋藻罔極之思載結于因心祇肅之懷實深于明祀<lb/>
<pb n="6b"/>
但妾早乖定省已闕侍于晨昏今屬崇禋豈敢安于帷<lb/>
帟是故馳情夕寢睠嬴里而翹魂疉慮宵興仰梁郊而<lb/>
聳念伏望展禮之日總率六宫内外命婦以親奉奠冀<lb/>
申如在之敬式展䖍拜之儀積此㣲誠已淹氣序既屬<lb/>
鑾輿將警奠璧非賖輙効丹心庶禆大禮冀聖朝垂則<lb/>
永播于芳規螢燭末光增輝于日月於是祭地祗梁甫<lb/>
皆以皇后為亞獻諸王太妃為終獻丙辰前羅舍府果<lb/>
毅李敬貞論封禪須明水實撙淮南子云方諸見月則<lb/>
<pb n="7a"/>
津而為水髙誘注云方諸陰燧大蛤也熟摩拭令熱以<lb/>
向月則水生以銅盤受之下數石王充論衡云陽燧取<lb/>
火于日方諸取水于月相去甚逺而火至水來者氣感<lb/>
之騐也漢書儀云八月飲酎車駕夕牲以鑑諸取水于<lb/>
月以陽燧取火于日周禮考工記云金有六齊金錫半<lb/>
謂之鑑燧之齊鄭𤣥注云鑑燧取水火于日月之器準<lb/>
鄭此注則水火之器皆以金錫為之今司宰有陽燧形<lb/>
如圓鏡以取明火陰鑑形如方鏡以取明水但比年祀<lb/>
<pb n="7b"/>
祭皆用陽燧取火應時得以陰鑑取水未有得者嘗用<lb/>
井水替明水之處奉勅令禮司研究敬貞因説先儒是<lb/>
非言及明水乃云周禮金錫相半自是造之法鄭𤣥錯<lb/>
解以為陰鑑之制依古取明水法合用方諸引淮南子<lb/>
等書用大蛤也又稱敬貞曽八九月中取蛤一尺二寸<lb/>
者依法試之自人定至夜半得水四五斗者敬貞所陳<lb/>
檢有故實又稱先經試驗確執望請差敬貞自取蚌蛤<lb/>
便赴泰山與所司對試是日制曰古今典制文質不同<lb/>
<pb n="8a"/>
至于制度隨世代沿革唯祀天地獨不改張斯乃自處<lb/>
于厚奉天以薄又今封禪即用玉牒金繩器物之間復<lb/>
有瓦罇秸席一時行禮文質頓乖駁而不倫深為未愜<lb/>
其封祀降禪祈糓上帝后土位先設槀秸瓦甒瓢杯等<lb/>
物並宜改用䄄褥罍爵毎事從文其諸郊祀亦宜准此<lb/>
于是昊天上帝之座褥以蒼皇地祗褥以黄配帝及后<lb/>
褥以紫五方上帝及大明夜明席皆以五色内官以下<lb/>
席皆以莞<lb/>
<pb n="8b"/>
冊府元龜乾封元年正月戊辰朔有事于泰山親祀昊<lb/>
天上帝于封祀之壇已亡帝登于泰山封玉牒于介丘<lb/>
庚午降禪于社首山皇后為亞獻越國太妃燕氏為終<lb/>
獻先是李勣許敬宗等議封禪儀注請以髙祖太宗二<lb/>
座俱配昊天上帝詔從之壬申帝御朝覲壇受朝賀大<lb/>
赦天下癸酉帝謂羣官曰升中大禮不行來數千載近<lb/>
代帝王雖稱封禪其間事有不同或謂求仙克禋或以<lb/>
廵遊望拜皆非尊崇祖業近在隋朝䘮亂最甚老者填<lb/>
<pb n="9a"/>
溝壑少壯染兵鋒高祖發自晉陽撥亂反正先朝躬擐<lb/>
甲胄纉成大業掃除氛祲廓清區宇遂得四海宅心萬<lb/>
方仰德朕丕承寶歴十有七年終日孜孜夙夜無怠屬<lb/>
國家無事天下泰平華夷乂安逺近輯睦所以躬親展<lb/>
禮褒賛先勲情在歸功固非為已逐得上應天心下允<lb/>
人望今大禮既畢深以為慰公等休戚是同故應共有<lb/>
此慶欲與公等飲宴盡歡各宜在外更衣即來相見仍<lb/>
勅所司撤幄帳施玉牀三品以上升壇四品以下縱列<lb/>
<pb n="9b"/>
坐壇下從酒設樂羣臣及諸岳牧競來上夀起舞日晏<lb/>
方止戊寅詔兖州置寺觀各三所觀以紫雲仙鶴萬嵗<lb/>
為稱寺以封巒非煙重輪為名丙戌發自太山改號封<lb/>
祀壇為舞鶴臺介丘壇為萬嵗臺降禪壇為景雲臺以<lb/>
祀日各有弄鶴及山呼萬嵗之瑞故也<lb/>
舊唐書禮儀志乾封三年正月帝親享昊天上帝于山<lb/>
下封祀之壇如圜丘之儀祭訖親封玉策置石䃭聚五<lb/>
色土封之圜徑一丈二尺高九尺其日帝率侍臣以下<lb/>
<pb n="10a"/>
升泰山翌日就山上登封之壇封玉策訖復還山下之<lb/>
齋宫其明日親祀皇地祗于社首山上降禪之壇如方<lb/>
丘之儀皇后為亞獻越國太妃燕氏為終獻翌日上御<lb/>
朝覲壇以朝羣臣如元日之儀禮畢讌文武百寮大赦<lb/>
改元<hi>案本紀是年三月改元總章</hi>
　大唐新語高宗乾封初封禪岱宗行初獻之禮畢執<lb/>
　事者趨下而宫官執帷天后率六宫昇壇行禮帷席<lb/>
　皆以錦繡為之識者咸非焉<lb/>
<pb n="10b"/>
上元三年二月詔今冬有事于嵩岳閏三月以吐蕃犯<lb/>
塞停之<hi>案本紀是年十一月改元儀鳯</hi>
冊府元龜上元三年二月詔以今冬有事于嵩岳命有<lb/>
司修撰儀注務從典故閏二月詔以吐蕃犯塞停嵩岳<lb/>
封禪之禮<lb/>
舊唐書高宗本紀調露元年秋七月己卯詔以今年冬<lb/>
至有事嵩岳禮官學士詳定儀注冬十月單于大都䕶<lb/>
府突厥阿史徳溫傳及奉職二部相率反叛庚申詔封<lb/>
<pb n="11a"/>
嵩山宜停<lb/>
永淳二年春正月甲午朔幸奉天宫遣使祭嵩岳少室<lb/>
箕山具茨等山西王母啟母巢父許由等祠十一月癸<lb/>
亥幸奉天宫時天后自封岱之後勸上封中岳每下詔<lb/>
草儀注即嵗饑邊事警急而止至是復行封中岳禮上<lb/>
疾而止<lb/>
禮儀志高宗既封泰山之後又欲遍封五岳至永淳元<lb/>
年於洛州嵩山之南置崇陽縣其年七月勅其所造奉<lb/>
<pb n="11b"/>
天宫二年正月駕幸奉天宫至七月下詔將以其年十<lb/>
一月封禪于嵩岳詔國子司業李行偉考功員外郎賈<lb/>
大隠太常博士韋叔夏裴守貞輔抱素等詳定儀注于<lb/>
是議立封祀壇如圜丘之制上飾以元四面依方色為<lb/>
圓壇三成高二丈四尺毎等高六尺壇上徑一十六步<lb/>
三等各闊四步設十二陛陛皆上闊八尺下闊一大四<lb/>
尺為三重壝距外壝三十步内壝距五十步燎壇在壇<lb/>
東南外壝之内高三尺方一丈五尺南出陛登封壇圓<lb/>
<pb n="12a"/>
徑五丈高九尺四出陛為一壝飾以五色凖封祀壝禪<lb/>
祭上飾以金四面依方色為八角方壇再成髙一丈二<lb/>
尺毎等髙四尺壇上方十步毎等廣四步設八陛其上<lb/>
壇陛皆廣八尺中等陛皆廣一丈下等陛皆廣一丈二<lb/>
尺為三重壝之大小凖封祀為埋塪在壇之未地外壝<lb/>
之内方深取足容物南出陛朝覲壇于行宫之前為壇<lb/>
宫方三分壝二在南壇方二十四丈高九尺南面兩陛<lb/>
餘三面各一陛封祀登封五色土封石䃭為圜封上徑<lb/>
<pb n="12b"/>
一丈二尺下徑三丈高九尺禪祭五色土封為八角方<lb/>
封大小凖封祀制度所用尺寸凖歴東封並用古尺諸<lb/>
壇並築土為之禮無用石之文並度影以定方位登封<lb/>
降禪四出陛各當四方之中陛各上廣七尺下廣一丈<lb/>
二尺封祀玉帛料有蒼璧四圭有邸圭璧禪祭有黄琮<lb/>
兩圭有邸無璧又定登封降禪朝覲等曰凖禮冬至祭<lb/>
天于圜丘其封祀請用十二日凖東封祀故事十二日<lb/>
祭封十三日禪祭十四日朝覲若有故須改登封已下<lb/>
<pb n="13a"/>
期日在禮無妨又輦輿料云封祀登封皇帝出乘玉輅<lb/>
還乗金輅皇太子往還金輅禪祭皇太子加封祀乂衣<lb/>
服料云東封祀祭日天皇服衮冕近奉制依貞觀禮服<lb/>
大裘又云衮冕服一具齋服之通天冠服一具迴服之<lb/>
翼善冠服一具馬上服之皇太子衮冕服又齋則服逺<lb/>
遊冠受朝則公服逺逰冠服馬上則進徳冠服<lb/>
冊府元龜永淳二年七月庚申詔以今年十月有事于<lb/>
嵩岳宜令禮官學士等審定儀注務展誠敬仍令天下<lb/>
<pb n="13b"/>
岳牧及京官五品以上各舉所知有孝行儒學文武之<lb/>
士於是詔禮官議射牛之事太常博士裴守真奏議曰<lb/>
據周禮及國語郊祀天地天子自射其牲漢武唯封泰<lb/>
山令侍中儒者射牛行事至于餘祀亦無射牲之文但<lb/>
親舂射牲雖是古禮久從廢省不可復行據封禪祀禮<lb/>
日未明十五刻宰人以鸞刀割牲質明而行事比鑾駕<lb/>
至祠所牢牲總畢天皇唯奠玉酌獻而已若今祀前一<lb/>
日射牲事即傷早祀日方始射牲事又傷晚若依漢武<lb/>
<pb n="14a"/>
故事即非親射之儀事貴隨時不可行用神功破陣樂<lb/>
及功臣慶善樂二舞每奏上皆立對守真又議曰竊惟<lb/>
二舞肇興謳吟攸屬贊九功之茂烈叶萬國之歡心義<lb/>
均韶夏用兼賔祭皆祖宗聖徳而子孫享之詳覽傳記<lb/>
未有皇王立觀之禮况升中大事華夷畢集九服仰垂<lb/>
拱之安百蠻懷率舞之慶陶甄化育莫匪神功豈於樂<lb/>
舞别申嚴禁臣等詳擬奏二舞時天皇不合起立詔並<lb/>
從之尋以帝不豫改用來年正月行封禪之禮十月癸<lb/>
<pb n="14b"/>
亥車駕幸奉天宫十一月丙戌詔曰朕聞仁者徳之本<lb/>
叶亭育之至途禮者道之末乃帝王之餘事歴選往初<lb/>
詳觀曩躅惻隠以孚其化變通以會其神朕以虚薄祇<lb/>
膺寶位旰食宵衣懼忝于宗社如傷若厲佇濟于黎元<lb/>
毎以皇基肇闢範圍覆載遺惠所覃昭格區宇䖍荷靈<lb/>
命嘗慮下虧鴻業遍刋羣岳不足上報𤣥功已升聞于<lb/>
日觀思欵謁于天臺志在告成諒非為已屬今兹豐稔<lb/>
方有事于嵩丘崇累聖之丕績祈兆人之嘉佑頃者分<lb/>
<pb n="15a"/>
使出廵存問風俗河南河北尚有十餘州旱澇加以朔<lb/>
方寇盜時或侵邊闗内流離未能復業一物失所獨甚<lb/>
納隍數郡不寧豈宜備禮前欲以來年正月封中岳者<lb/>
宜停<lb/>
　　　　<hi>蕙田</hi>案高宗非有封禪之志者特以席太宗<lb/>
　　　　之盛廹武后之請絶不復權其是非而昧昧<lb/>
　　　　為之斯亦事理之至竒者矣禪地配后為武<lb/>
　　　　氏亞獻地也慢神悖禮不可言矣遂致變亂<lb/>
<pb n="15b"/>
　　　　不亦宜哉<lb/>
　　　　　　　　　　右唐高宗封禪<lb/>
唐書武后本紀嗣聖十三年<hi>即武后萬嵗通天元年</hi>臘月甲戌如<lb/>
神岳甲申封于神岳丁亥禪于少室山<lb/>
　王𤣥感傳天授中𤣥感直𢎞文館武后時已郊遂享<lb/>
　明堂封嵩山紹興韋叔夏等草儀具衆推練洽<lb/>
　　　　　　　　　　右唐武后封禪附<lb/>
冊府元龜𤣥宗開元十二年十二月辛酉文武百官吏<lb/>
<pb n="16a"/>
部尚書裴漼等上請封東岳曰臣聞道協乾坤聖人之<lb/>
𤣥徳功存禮樂王者之能事故旁徴前載博考鴻名躬<lb/>
歴數之期遇天人之應莫不發號施令升中合符澤浸<lb/>
黎元以茂聲實者矣伏惟開元神武皇帝陛下握符提<lb/>
象出震乗圖英威邁于百王至徳加于四海梯航接武<lb/>
畢盡戎夷之獻耕鑿終歡不知堯舜之力惡除氛沴増<lb/>
日月之光輝慶襲休榮雜煙雲之氣色靈物紹至休祥<lb/>
沓委江茅將鄗黍均芳雙觡與一莖齊烈固可以稽典<lb/>
<pb n="16b"/>
訓設壇場悉符瑞之美答神祗之貺謙而不發雖在于<lb/>
聖心理則難辭孰違于天意臣幸遭昌運謬齒周行咸<lb/>
申就日之誠願覩封巒之慶無任勤懇之至謹于朝堂<lb/>
奉表陳情以聞帝手詔報曰自中朝有故國步艱難天<lb/>
祚我唐大命集于聖真皇帝朕承奉丕業十有餘年徳<lb/>
未加于百姓化未覃于四海將何以擬洪烈于先帝報<lb/>
成功于上𤣥至若堯舜禹湯之茂躅軒后周文之懿範<lb/>
非朕之能逮也其有日月之瑞風雲之祥則宗廟社稷<lb/>
<pb n="17a"/>
之餘慶也天平地成人和嵗稔則羣公卿士之任職也<lb/>
撫躬内省朕何有焉難違兆庶之情未議封崇之禮甲<lb/>
子侍中臣乾曜中書令臣説等奏臣聞自古受天命居<lb/>
大寶者必登崇髙之丘行封禪之事所以展誠敬報神<lb/>
祗三五迄今未之闕也是以髙宗因文武之業盛岱亭<lb/>
之禮方冊所記虞夏同風聖移三朝年經五紀封崇之<lb/>
典缺而未修山川望幸屬在今日陛下靖多難尊先朝<lb/>
天所啓也承大統臨萬邦天所命也焉可不陟東岱禪<lb/>
<pb n="17b"/>
云亭報上𤣥之靈思紹髙宗之洪烈則天地之意宗廟<lb/>
之心將何以克厭哉且陛下即位以來十有四載創九<lb/>
廟禮三郊大舜之孝敬也敦九族友兄弟文王之慈惠<lb/>
也卑宫室菲飲食夏禹之恭儉也道稽古德日新帝堯<lb/>
之文思也憐黔首惠蒼生成湯之深仁也化𤣥漠風太<lb/>
和軒皇之至理也至如日月星辰山河草木羽毛鱗介<lb/>
窮祥極瑞葢以薦至而為常衆多而不録正以天平地<lb/>
成人和嵗稔可以報于神明矣鴻生碩儒上章奏而請<lb/>
<pb n="18a"/>
封禪者前後千百聖情撝揖天鑒未回臣等仰考神心<lb/>
旁採衆望封巒展禮時不可抑陛下縱不欲以成功告<lb/>
天豈不可以天休報徳臣等昧死上請以聞帝手詔報<lb/>
曰夫登封之禮告禪之儀葢聖人之能事明王之盛業<lb/>
也朕以眇身託王公之上夙夜祗懼恐不克勝幸賴羣<lb/>
公以保宗社至于休徵符瑞皆先帝遺慶朕何賴焉豈<lb/>
可以禮百神覲羣后備岱亭之禮展封祀之儀者哉雖<lb/>
誠精是違而宿心未暇臣乾曜説等又上言曰臣等考<lb/>
<pb n="18b"/>
天人之際稽億兆之情以為治定功成登封告禪鴻名<lb/>
盛則屬在聖明陛下讓徳冲深未允羣議神祗闕望臣<lb/>
等懼馬且今四海和平百蠻率職莫不含道徳之甘實<lb/>
咀仁義之馨香是以上帝聿懷名山望幸珍符薦至年<lb/>
糓屢登開闢以來未之有也臣聞自古受命而封禪者<lb/>
七十二君安有殊風絶業足以方今也然猶躡梁父登<lb/>
泰山飛英聲騰茂實而陛下功德之美符瑞之富固以<lb/>
孕虞夏含殷周矣有何退讓逡廵于大禮哉夫昭報天<lb/>
<pb n="19a"/>
地至敬也嚴配祖宗大孝也厚福蒼生博惠也登封紀<lb/>
號丕業也陛下安可以闕哉况天地之符彰矣祖考之<lb/>
靈著矣蒼生之望勤矣禮樂之文備矣陛下安可以辭<lb/>
哉故臣等願因神祗之叶贊順華夏之懇誠早稽舊章<lb/>
特垂新詔庶幾仲夏乘農之隙以展廵狩朝覲之儀則<lb/>
天下幸甚臣等昧死重請以聞帝又詔報曰夫治定然<lb/>
後制禮功成然後作樂朕承奉宗廟恐未克勝未能使<lb/>
四海乂安此禮未定也未能使百蠻效職此功未成也<lb/>
<pb n="19b"/>
焉可以揚景化告成功雖欲答于神祗終候安于兆庶<lb/>
再省誠懇惻怵良深乾曜説等又再上言曰臣聞聖人<lb/>
者與天地合徳故珍符休命不可得而辭鴻名盛典不<lb/>
可得而讓陛下功格上天澤流厚載三五之盛莫能比<lb/>
崇登封告成理叶幽贊故符瑞異臻天意也書軌大同<lb/>
人事也菽粟屢登和平也刑罰不用至理也今陛下稽<lb/>
天意以固辭違人事以久讓是和平而不崇昭報至理<lb/>
而闕薦祖宗億兆之情猶知不可况上帝臨照神祗顧<lb/>
<pb n="20a"/>
諟其可止乎願納王公卿士列岳縉紳之望廻命有司<lb/>
速定大典臣等不勝懇切敢冒死再拜上請以聞時儒<lb/>
生墨客獻賦頌者數百計帝不得已而從之丁卯下詔<lb/>
曰自古受命而王者曷嘗不封泰山禪梁父答厚徳告<lb/>
成功三代之前率由斯義自魏晉以降迄至周隋帝典<lb/>
闕而大道隱王綱弛而舊章闕千載寂寥封崇莫嗣物<lb/>
極而復天祚我唐文武二后應圖受籙洎于高宗重光<lb/>
累盛承至理登介丘懷百神震六合紹殷周之統接虞<lb/>
<pb n="20b"/>
夏之風中宗𢎞懿鑠之休睿宗穆粹清之道巍巍蕩蕩<lb/>
無得而稱者也朕昔戡多難禀略先朝䖍奉慈㫖嗣膺<lb/>
丕業是用創九廟以申孝敬禮二郊以展嚴禋寶菽粟<lb/>
于水火捐珠玉于山谷兢兢業業非敢追美前王日慎<lb/>
一日實以遵奉遺訓至于廵狩大典封禪鴻名顧惟寡<lb/>
薄未遑時邁十四載于兹矣今百榖有年五材無眚刑<lb/>
罰不用禮義興行和氣氤氳淳風淡泊蠻夷戎狄殊方<lb/>
異類重譯而至者日月于闕庭奇獸神禽甘露醴泉窮<lb/>
<pb n="21a"/>
祥極瑞者朝夕于林籞王公卿士罄廼誠于中鴻生碩<lb/>
儒獻其書于外莫不以神祗合契億兆同心斯皆烈祖<lb/>
聖考垂裕餘慶故朕得荷皇天之景祐賴祖宗之介福<lb/>
敢以眇身而顓其讓是以敬承羣議𢎞此大猷以光我<lb/>
高祖之丕圖以紹我太宗之鴻業永言陟配祇感載深<lb/>
可以開元十三年十一月十日式遵故實有事泰山所<lb/>
司與公卿諸儒詳擇典禮預為備具勿廣勞人務存節<lb/>
約以稱朕意所縁封禪儀注兵馬陪集並皆條奏布告<lb/>
<pb n="21b"/>
遐邇<lb/>
唐書禮樂志開元十二年四方治定嵗屢豐稔羣臣多<lb/>
言封禪中書令張説又固請乃下制以十三年有事泰<lb/>
山於是説與右散騎常侍徐堅太常少卿韋縚秘書少<lb/>
監康子元國子博士侯行果刋定儀注立圓臺於山上<lb/>
廣五丈髙九尺土色各依其方又於圓臺上起方壇廣<lb/>
一丈二尺髙九尺其壇臺四面為一階又積柴為燎壇<lb/>
於圓臺之東南量地之宜柴高一丈二尺方一丈開上<lb/>
<pb n="22a"/>
南出户六尺又為圓壇於山下三成十二階如圜丘之<lb/>
制又積柴於壇南為燎壇如山上又為玉冊玉匱石䃭<lb/>
皆如高宗之制𤣥宗初以謂升中於崇山精享也不可<lb/>
諠譁欲使亞獻已下皆行禮山下壇召禮官講議學士<lb/>
賀知章等言昊天上帝君也五方精帝臣也陛下享君<lb/>
於上羣臣祀臣於下可謂變禮之中然禮成于三亞終<lb/>
之獻不可異也於是三獻皆升山而五方帝及諸神皆<lb/>
祭山下壇𤣥宗問前世何為秘玉牒知章曰玉牒以通<lb/>
<pb n="22b"/>
意於天前代或祈長年希神仙㫖尚㣲宻故外莫知帝<lb/>
曰朕今為民祈福無以秘為即出玉牒以示百寮乃祀<lb/>
昊天上帝於山上壇以高祖配祀五帝以下諸神於山<lb/>
下其祀禮皆如圜丘而卜日告天及廟社大駕所經及<lb/>
告至問百年朝覲皆如廵狩之禮其登山也為大次于<lb/>
中道止休三刻而後升其已祭燔燎侍中前跪稱具官<lb/>
臣某言請封玉冊皇帝升自南陛北向立太尉進昊天<lb/>
上帝神座前跪取玉冊置于案以進皇帝受玉冊跪内<lb/>
<pb n="23a"/>
之玉匱纒以金繩封以金泥侍中取受命寶跪以進皇<lb/>
帝取寶以印玉匱侍中受寳以授符印郎太尉進皇帝<lb/>
跪捧玉匱授太尉太尉退復位太常卿前奏請再拜皇<lb/>
帝再拜退入于次太尉奉玉匱之案于石䃭南北向立<lb/>
執事者發石葢太尉奉玉匱跪藏于石䃭内執事者覆<lb/>
石葢檢以石檢纒以金繩封以石泥以玉寶遍印引降<lb/>
復位帥執事者以石距封固又以五色土圓封其配座<lb/>
玉牒封于金匱皆如封玉匱太尉奉金匱從降俱復位<lb/>
<pb n="23b"/>
以金匱内太廟藏于高祖神堯皇帝之石室其禪于社<lb/>
首皆如方丘之禮<lb/>
舊唐書禮儀志上詔中書令張説右散騎常侍徐堅太<lb/>
常少卿韋縚秘書少監康子元國子博士侯行果等與<lb/>
禮官于集賢書院刋撰儀注𤣥宗初以靈山好靜不欲<lb/>
喧繁與宰臣及侍講學士對議用山下封祀之儀于是<lb/>
張説謂徐堅韋縚等曰乾封舊儀禪社首享皇地祗先<lb/>
后配享王者父天而母地當今皇母位亦當往帝之母<lb/>
<pb n="24a"/>
也子配母享亦有何嫌而以皇后配地祗非古之制也<lb/>
天鑒孔明福善如響乾封之禮文徳皇后配皇地祇天<lb/>
后為亞獻越國太妃為終獻宫闈接神有乖舊典上𤣥<lb/>
不祐遂有天授易姓之事宗社中圯公族誅滅皆由此<lb/>
也景龍之季有事圜丘韋氏為亞獻皆以婦人升壇執<lb/>
籩豆渫黷穹蒼享祀不潔未及踰年國有内難終獻皆<lb/>
受其咎掌座齋郎及女人執祭者多亦夭卒今主上尊<lb/>
天敬神事須革正斯禮以睿宗大聖貞皇帝配皇地祗<lb/>
<pb n="24b"/>
侑神作主乃定議奏聞上從之舊禮郊祀既畢収取玉<lb/>
帛牲體置于柴上然後燔于燎壇之上其壇于神壇之<lb/>
左顯慶中禮部尚書許敬宗等因修改舊禮乃奏曰謹<lb/>
案祭祀之禮周人尚臭祭天則燔柴祭地則瘞血宗廟<lb/>
則焫蕭灌鬯皆貴氣臭同以降神禮經明白義釋甚詳<lb/>
委柴在祭物之初理無所惑是以三禮義宗等並云祭<lb/>
天以燔柴為始然後行正祭祭地以瘞血為先然後行<lb/>
正祭又禮論説太常賀循上言積柴舊在壇南燎祭天<lb/>
<pb n="25a"/>
之牲用犢左胖漢儀用頭今郊用脅之九个太宰令奉<lb/>
牲脅太祝令奉圭璧俱奠燎薪之上此即晉氏故事亦<lb/>
無祭天之文既云漢儀用牲頭頭非神爼之物且祭末<lb/>
爼皆升右胖之脅惟有三禮賀循既云用祭天之牲左<lb/>
胖復云今儀用脅九个足明燔柴所用與升爼不同是<lb/>
知自在祭初别燔牲體非于祭末燒神餘饌此則晉氏<lb/>
以前仍遵古禮唯周魏以降妄為損益納告廟之幣事<lb/>
畢瘞埋因改燔柴將為祭末事無典實禮闕降神又燔<lb/>
<pb n="25b"/>
柴正祭牲玉皆别蒼璧蒼犢之流柴之所用四圭騂犢<lb/>
之屬祀之所須故郊天之有四圭猶祀廟之有圭瓚是<lb/>
以周官典瑞文勢相因並事畢收藏不在燔例而今新<lb/>
禮引用蒼璧不顧圭瓉遂亦俱燔義既有乖理難因襲<lb/>
又燔柴作樂俱以降神則處置之宜須相依凖柴燔在<lb/>
左作樂在南求之禮情實為不類且禮論説積柴之處<lb/>
在神壇之南新禮以為壇左文無典故請改燔為祭始<lb/>
位樂懸之南外壝之内其禋祀瘞埋亦請凖此制可之<lb/>
<pb n="26a"/>
自是郊丘諸祀並先焚而後祭及𤣥宗將作封禪之禮<lb/>
張説等參定儀注臣徐堅康子元等建議曰臣等謹案<lb/>
顯慶年修禮官長孫無忌等奏改燔柴在祭前狀稱祭<lb/>
祀之禮必先降神周人尚臭祭天則燔柴者臣等案禮<lb/>
迎神之義樂六變則天神降八變則地祗出九變則鬼<lb/>
神可得而禮矣則降神以樂周禮正文非謂燔柴以降<lb/>
神也案尚臭之義不為燔之先後假如周人尚臭祭天<lb/>
則燔柴容或燔臭先以迎神然則殷人尚聲祭天亦燔<lb/>
<pb n="26b"/>
柴何聲可燔先迎神乎又案顯慶中無忌等奏稱晉氏<lb/>
之前猶遵古禮周魏以降妄為損益者今案郭璞晉南<lb/>
郊賦及注爾雅祭後方燔又案宋志所論亦祭後方燔<lb/>
又檢南齊北齊及梁郊祀亦飲福酒後方燔又檢後周<lb/>
及隋郊祀亦先祭後燔據此即周遵後燔晉不先燔無<lb/>
忌之言義乃相乖又案周禮大宗伯職以玉作六器以<lb/>
禮天地四方注云禮謂始告神時薦于神座也下文云<lb/>
以蒼璧禮天以黄琮禮地皆有牲幣各如其器之色又<lb/>
<pb n="27a"/>
禮器云有以少為貴者祭天特牲是知蒼璧之與蒼牲<lb/>
俱各奠之神座理節不惑又云四圭有邸以祀天旅上<lb/>
帝即明祀昊天上帝之時以旅五方天帝明矣其青圭<lb/>
赤璋白琥𤣥璜自是立春立夏立秋立冬之日各于其<lb/>
方迎氣所用自分别矣今案顯慶所改新禮以蒼璧與<lb/>
蒼牲蒼幣俱用先燔蒼璧既已燔矣所以遂加四圭有<lb/>
邸奠之神座蒼牲既已燔矣所以更加騂牲充其實爼<lb/>
混昊天于五帝同用四圭失特徃之明文加為二犢深<lb/>
<pb n="27b"/>
乖禮意事乃無憑考功員外郎趙冬曦太學博士侯行<lb/>
果曰先焚者本以降神行之已久若從祭義後焚為定<lb/>
中書令張説執奏曰徐堅等所議燔柴前後議有不同<lb/>
據祭義及貞觀顯慶以後既先燔若欲正失禮求祭義<lb/>
請從貞觀禮如且因循不改更請從顯慶禮凡祭者本<lb/>
以心為主心至則通于天地達于神祇既有先燔後燎<lb/>
自可斷于聖意所至則神于神明燔之先後臣等不敢<lb/>
裁定元宗令依後燔及先奠之儀是後太常卿寧王憲<lb/>
<pb n="28a"/>
奏請郊壇時祭並依此先奠璧而後燎柴瘞埋制從之<lb/>
時又有四門助教施敬本駁奏舊封禪禮八條其畧曰<lb/>
舊禮侍中跪取匜沃盥非禮也夫盥手洗爵人君將致<lb/>
潔而尊神故使小臣為之今侍中大臣也而沃盥于人<lb/>
君太祝小臣也乃詔祝于天神是接天神以小臣奉人<lb/>
君以大臣故非禮案周禮大宗伯曰鬰人下士二人贊<lb/>
祼事則沃盥此職也漢承秦制無鬰人之職故使近臣<lb/>
為之魏晉至今因而不改然則漢禮侍中行之則可矣<lb/>
<pb n="28b"/>
今以侍中為之則非也漢侍中其始也㣲高帝時籍孺<lb/>
為之惠帝時閎孺為之留侯子辟疆年十五為之至後<lb/>
漢樓堅以議郎拜侍中邵闔自侍中遷步兵校尉其秩<lb/>
千石少府卿之屬也少府卿秩中二千石丞秩千石侍<lb/>
中與少府丞班同魏代蘇則為之舊侍中親省起居故<lb/>
謂之執獸子吉茂見謂之曰仕進不止執獸子是言其<lb/>
為䙝臣也今侍中名則古宦人非昔任掌同燮理寄實<lb/>
鹽梅非復漢魏執獸子之班異乎周禮鬰人之職行舟<lb/>
<pb n="29a"/>
不息墜劍方遥驗刻而求可謂謬矣夫祝以傳命通主<lb/>
人之意以薦于神明非賤職也故兩君相見則卿為上<lb/>
儐况天人之際其肅恭之禮以兩君為喻不亦大乎今<lb/>
太祝下士也非所以重命而尊神之義也然則周漢太<lb/>
祝是禮矣何者案周禮大宗伯曰太祝下大夫二人上<lb/>
士四人掌六祝之辭大宗伯為上卿今禮部尚書太常<lb/>
卿比也小宗伯中大夫今侍郎少卿比也太祝下大夫<lb/>
今郎中太常丞比也上士四人今員外郎太常博士比<lb/>
<pb n="29b"/>
也故可以處天人之際致尊極之辭矣又漢太祝令秩<lb/>
六百石與太常博士同班梁太祝令與南臺御史同班<lb/>
今太祝下士之卑而居下大夫之職斯又刻舟之論不<lb/>
異于前矣又曰舊禮謁者引太尉升壇亞獻非禮也謁<lb/>
者已賤升壇已重是㣲者用之于古而大體實變于今<lb/>
也案漢官儀尚書御史臺官屬有謁者僕射一人秩六<lb/>
百石銅印青綬謁者三十五人以郎中滿嵗稱給事未<lb/>
滿嵗稱權謁者又案漢書百官公卿表光禄勲官屬有<lb/>
<pb n="30a"/>
郎中員外秩比二千石有謁者掌賔贊受事員七十人<lb/>
秩比六百石古之謁者秩異等今謁者班微以之從事<lb/>
可謂踈矣又曰舊禮尚書令奉玉牒今無其官請以中<lb/>
書令從事案漢武帝時張安世為尚書令遊宴後宫<lb/>
以宦者一人出入帝命改為中書謁者令至成帝罷<lb/>
宦者用士人魏黃初改祕書署中書監令舊尚書并掌<lb/>
制誥既置中書官而制誥樞宻皆掌焉則自魏以來中<lb/>
書是漢朝尚書之職今尚書玉牒是用漢禮其官既闕<lb/>
<pb n="30b"/>
故可以中書令主之議奏𤣥宗令張説徐堅召敬本與<lb/>
之對議詳定説等奏曰敬本所議其中四條先已改定<lb/>
有不同者望臨時量事改攝制從之十二年十一月丙<lb/>
戌至泰山去山趾五里西去社首山三里丁亥帝服衮<lb/>
冕于行宫致齋于供帳前殿己丑日南至大備法駕至<lb/>
山下元宗御馬而登侍臣從先是元宗以靈山清潔不<lb/>
欲多人上欲初獻于山上壇行事亞獻終獻于山下壇<lb/>
行事召禮官學士賀知章等入講儀注因問之知章等<lb/>
<pb n="31a"/>
奏曰昊天上帝君位五方精帝臣位帝號雖同而君臣<lb/>
異位陛下享君位于山上羣臣祀臣位于山下誠足以<lb/>
垂範來葉為變禮之大者也禮成于三初獻亞終合于<lb/>
一處𤣥宗曰朕正欲如是故問卿耳于是敕三獻于山<lb/>
上行事其五方帝及諸神座于山下壇行事𤣥宗因問<lb/>
玉牒之文前代帝王何故秘之知章對曰玉牒本是通<lb/>
于神明之意前代帝王所求各異或禱年算或思神仙<lb/>
其事微宻是故莫知之𤣥宗曰朕今此行皆為蒼生祈<lb/>
<pb n="31b"/>
福更無秘事宜將玉牒出示百僚使知朕意其詞曰有<lb/>
唐嗣天子臣某敢昭告于昊天上帝天啓李氏運興土<lb/>
徳髙祖太宗受命立極高宗升中六合殷盛中宗紹復<lb/>
繼體不定上帝眷祐錫臣忠武底綏内難推戴聖父恭<lb/>
承大寶十有三年敬若天意四海晏然封祀岱宗謝成<lb/>
于天子孫百祿蒼生受福庚寅祀昊天上帝于山上封<lb/>
臺之前壇高祖神堯皇帝配享焉邠王守禮亞獻寧王<lb/>
憲終獻皇帝飲福酒癸巳中書令張説進稱天賜皇帝<lb/>
<pb n="32a"/>
太一神䇿周而復始永綏兆人帝拜稽首山上作圓臺<lb/>
四階謂之封壇臺上有方石再累謂之石䃭玉牒玉冊<lb/>
刻玉填金為字各盛以玉匱束以金繩封以金泥皇帝<lb/>
以受命寶印之納二玉匱于䃭中金泥䃭際以天下同<lb/>
文之印封之壇東南為燎積柴其上皇帝就望燎位火<lb/>
發羣臣稱萬嵗傳呼至山下聲動天地山下祀壇羣臣<lb/>
行事已畢皇帝未離位命中書門下曰朕以薄徳恭膺<lb/>
大寶今封祀初建雲物休祐皆是卿等輔弼之力君臣<lb/>
<pb n="32b"/>
相保勉副天心長如今日不敢矜怠中書令張説跪言<lb/>
聖心誠懇宿齋山上昨夜則息風收雨今朝則天清日<lb/>
暖復有祥風助樂青雲引燎靈迹盛事千古未聞陛下<lb/>
又思慎終如初長福萬姓天下幸甚先是車駕至岳西<lb/>
來蘇頓有大風從東北來自午至夕裂幕折柱衆恐張<lb/>
説倡言曰此必是海神來迎也及至岳下天地清晏𤣥<lb/>
宗登太山日氣和煦至齋次日入後勁風偃人寒氣切<lb/>
骨𤣥宗因不食次前露立至夜半仰天稱某身有過請<lb/>
<pb n="33a"/>
即降罰若萬人無福亦請某為當罪兵馬辛苦乞停風<lb/>
寒應時風止山氣温暖時從山上布兵至于山壇傳呼<lb/>
辰刻及詔命來往斯須而達夜中燃火相屬山下望之<lb/>
有如連星自地屬天其日平明山上清迥下望山下休<lb/>
氣四塞登歌奏樂有祥雲自南而止絲竹之聲飄若天<lb/>
外及行事日揚火光慶雲紛郁遍滿天際羣臣並集於<lb/>
社首山帷宫之次以候鑾駕遥望紫煙憧憧上達内外<lb/>
歡譟𤣥宗自山上便赴社首齋次辰已間至日色明朗<lb/>
<pb n="33b"/>
慶雲不散百辟及蕃夷爭前迎賀辛卯享皇地祗于社<lb/>
首之太折壇睿宗大聖真皇帝配祀五色雲見日重輪<lb/>
藏玉策于石䃭如封壇之儀壬辰元宗御朝覲之帳殿<lb/>
大備陳布文武百僚二王後孔子後諸方朝集使岳牧<lb/>
舉賢良及儒生文士上賦頌者戎狄蠻夷羌胡朝獻之<lb/>
國突厥頡利發契丹奚等王大食謝䫻五天十姓崑崙<lb/>
日本新羅靺鞨之侍子及使内臣之番高麗朝鮮王伯<lb/>
濟帶方王十姓摩阿史那興昔可汗三十姓左右賢王<lb/>
<pb n="34a"/>
日南西二鑿齒雕題䍧牱烏滸之酋長咸在位制曰朕<lb/>
聞天監惟后后克奉天既合徳以受命亦推功而復始<lb/>
厥初作者七十二君道洽跡著時至符出皆用事于介<lb/>
丘升中于上帝人神之望葢有以塞之皇王之序可得<lb/>
而言朕接統千嵗承光五葉惟祖宗之德在人惟天地<lb/>
之靈作主往者内難幽贊而集大勲間無外虞守成而<lb/>
纘舊服未嘗不乾乾終日思與公卿大夫上下協心聿<lb/>
求至理以𢎞我烈聖其庶乎馨香今九有大寧羣氓樂<lb/>
<pb n="34b"/>
業時必敬授而不奪物亦順成而無夭懋建皇極幸致<lb/>
太和洎乃幽遐率由感被戎狄不至唯文告而來庭麟<lb/>
鳳已徵將覺情而在藪以故凡百執事亟言大封顧惟<lb/>
不徳切欲勿議伏以先聖儲祉與天同功荷傳符以在<lb/>
今敢侑神而無報大篇斯在朕何讓焉遂奉遵髙宗之<lb/>
舊章憲乾封之令典時邁東土柴告岱岳精意上達肸<lb/>
蠁來應信宿行事雲物呈祥登降之禮斯畢嚴配之誠<lb/>
獲展百神羣望莫不懷柔四方諸侯莫不來慶斯是天<lb/>
<pb n="35a"/>
下之介福邦家之耿光也無窮之休祉豈獨在予非常<lb/>
之惠澤亦宜逮下可大赦天下封泰山神為天齊王禮<lb/>
秩加三公一等仍令所管崇飾祠廟環山十里禁其樵<lb/>
採給近山二十户以奉祠神元宗製紀泰山銘御書勒<lb/>
于山頂石壁之上其詞曰朕宅位十有四載顧惟不徳<lb/>
懵于至道任夫難任安夫難安兹朕未知獲戾于上下<lb/>
心之浩蕩若涉于大川賴上帝垂休先后儲慶宰衡庶<lb/>
尹交修皇極四海會同五典敷暢嵗云嘉熟人用大和<lb/>
<pb n="35b"/>
百辟僉謀唱余封禪謂孝莫大于嚴父謂禮莫尊于告<lb/>
天天符既至人望既積固請不已固辭不獲肆余與夫<lb/>
二三臣稽虞典繹漢制張皇六師震讋九寓旌旗有列<lb/>
士馬無譁肅肅邕邕翼翼溶溶以至于岱宗順也爾雅<lb/>
曰泰山為東岳周官曰兖州之鎮山實萬物之始故稱<lb/>
岱焉其位居五岳之伯故稱宗焉自昔王者受命易姓<lb/>
于是乎啓天地薦成功序圖録紀氐號朕統承先王兹<lb/>
率厥典實欲報𤣥天之眷命為蒼生之祈福豈敢高視<lb/>
<pb n="36a"/>
千古自比九皇哉故設壇場于山下受羣方之助祭躬<lb/>
封燎于山上冀一獻之通神斯亦因高崇天就廣增地<lb/>
之義也乃仲冬庚寅有事東岳類于上帝配我髙祖在<lb/>
天之神罔不畢降粤翌日禪于社首佑我聖考祀于皇<lb/>
祗在地之神罔不咸舉暨壬辰覲羣后上公進曰天子<lb/>
膺天符納介福羣臣拜稽首呼萬嵗慶合歡同乃陳誠<lb/>
以德大渾協度彞倫攸叙三事百揆時乃之功萬物由<lb/>
庚兆人允植列牧衆宰時乃之功一二兄弟篤行孝友<lb/>
<pb n="36b"/>
錫類萬國時惟休哉我儒制禮我史作樂天地擾順時<lb/>
唯休哉蠻夷戎狄重譯來貢累聖之化朕何慕焉五靈<lb/>
百寶日來月集㑹昌之運朕何惑焉凡今而後儆乃在<lb/>
位一王度齊象法權舊章補缺政存易簡去煩苛思立<lb/>
人極乃見天則於戲天生蒸人惟后時能以美利利天<lb/>
下事天明矣地徳載物惟后時相能以厚生生萬人事<lb/>
地察矣天地明察鬼神著矣惟我藝祖文考精爽在天<lb/>
其曰懿爾幼孫克享上帝惟帝時若馨香其下丕乃曰<lb/>
<pb n="37a"/>
有唐氏文武之曾孫隆基誕錫新命纘我舊業永保天<lb/>
祿子孫其承之余小子敢對揚上帝之休命則亦與百<lb/>
執事尚綏兆人將多于前功而毖彼後患一夫不獲萬<lb/>
方其罪余一心有終上天其知我朕惟寶行三徳曰慈<lb/>
儉謙慈者覆無疆之言儉者崇將來之訓自滿者人損<lb/>
自謙者天益如是則軌迹易循基搆易守磨石壁刻金<lb/>
石冀後之人聽辭而見心觀末而知本銘曰惟天生人<lb/>
立君以理維君受命奉天為子代去不留人來無已徳<lb/>
<pb n="37b"/>
涼者滅道髙斯起赫赫高祖明明太宗爰革隋政奄有<lb/>
萬邦罄天張宇盡地開封武稱有截文表時邕高祖稽<lb/>
古徳施周溥茫茫九夷削平一鼓禮備封禪功齊舜禹<lb/>
巍巍岱宗衞我神主中宗紹運舊邦惟新恭已南面氤<lb/>
氲化醇告成之禮留諸後人緬余小子重基五聖匪功<lb/>
伐高匪徳矜盛叙若祀典丕承永命至誠動天福我萬<lb/>
姓古封泰山七十二君或禪亭亭或禪云云其迹不見<lb/>
其名可聞祇遹文祖光昭舊勲方士虚誕儒書不足佚<lb/>
<pb n="38a"/>
后求仙誣神檢玉秦災風雨漢汙編録徳未合天或承<lb/>
之辱道在觀政名非從欲銘之絶巖播告羣岳于是中<lb/>
書令張説撰封祀壇頌侍中源乾曜撰社首壇頌禮部<lb/>
尚書蘇頲撰朝覲壇頌以紀聖徳<lb/>
冊府元龜開元十三年四月乙丑撫州三脊茅生有上<lb/>
封事者言曰昔齊桓公九合諸侯一正天下將欲封禪<lb/>
問于夷吾夷吾對曰江淮間三脊茅生用以縮酒乃可<lb/>
封禪其將無茅桓公大慙而罷自歴千古今始一生昔<lb/>
<pb n="38b"/>
昭王南征責楚包茅不入王祭不供則是其地其茅今<lb/>
高一尺至八月長足方堪縮酒特望聖恩至時令采用<lb/>
祭泰山并掘根于苑内植之時宰臣已遣使于岳州採<lb/>
沅江茅乃奏曰管夷吾為桓公是諸侯不合封禪故稱<lb/>
茅以拒之及伐楚之日尊周室行伯道及責楚云包茅<lb/>
不入王祭不供若以茅為瑞是不知經義臣等歴任荆<lb/>
楚博訪貢茅沅江最勝臣已牒岳州取訖今稱撫州有<lb/>
茅請移根入苑且貉不踰汶橘不過江移根苑中信是<lb/>
<pb n="39a"/>
虚語望勅撫州且進六束與沅江相比用之帝曰可癸<lb/>
酉詔朝集使各舉所部孝悌文武集於泰山之下勅曰<lb/>
封祀告成為萬姓祈福必資清潔以副朕心其行事官<lb/>
及齋郎應致齋者宜令御史行齋切勿容疎怠有雄野<lb/>
雞飛入齋宫馴而不去久之飛入仗衞忽不見邠王守<lb/>
禮等賀曰臣謹案舊典雌來者伯雄來者王又聖誕酉<lb/>
年雞主于酉斯葢王道遐被天命休禎臣請宣付史官<lb/>
以彰靈貺<lb/>
<pb n="39b"/>
　唐書列傳張説為中書令倡封禪議受詔與諸儒草<lb/>
　儀及登封還詔説撰登封壇頌刻之泰山<lb/>
　唐張説封禪壇頌皇唐六葉開元神武皇帝再受命<lb/>
　致太平乃封岱宗禪社首鑿石紀號天文煥發儒臣<lb/>
　志美立碣祠壇曰厥初生人俶有君臣其道茫昧其<lb/>
　氣樸畧因時歘起與運而紛落泯泯沒沒而無聞焉<lb/>
　爾後聖人取法象立名位衣裳以等之甲兵以定之<lb/>
　於是禮樂出而書記存矣究其源致敬乎天地報其<lb/>
<pb n="40a"/>
　本致美乎鬼神則封禪者帝王受天命告成功之為<lb/>
　也閲曩聖之奥訓考列辟之通術疇若天而不成曷<lb/>
　背道而靡失由是推之封禪之義有三帝王之略有<lb/>
　七七者何傳不云乎道徳仁義禮智信順之稱聖哲<lb/>
　逆之號狂悖三者何一位當五行圖録之序二時會<lb/>
　四海昇平之運三徳具欽明文思之美是謂與天合<lb/>
　符名不死矣有一不足而云封禪人且未許其如天<lb/>
　何言舊史者君莫道於陶唐舜禹臣莫徳於臯陶稷<lb/>
<pb n="40b"/>
　卨三臣備徳皆有天下仲尼叙帝王之書繫魯秦之<lb/>
　誓明魯祀周公用王禮秦承伯益接周統孔聖㣲㫖<lb/>
　不其效歟然秦定天下之功高享天祿之日淺天而<lb/>
　未忘庭堅之徳也故大命復集於皇家天之贊唐不<lb/>
　惟舊矣其興之也元靈啓廸黄祗顧懷應歸運以義<lb/>
　舉撫來蘇以利見濩也無放夏之慙武也無伐殷之<lb/>
　戰高祖創業四宗重光有徳格天漏泉蒸雲濡露菌<lb/>
　蠢滋育氤氲涵煦若天地之覆載日月之照臨溥有<lb/>
<pb n="41a"/>
　形而希景罄無外而宅心百有八年於兹矣皇帝攘<lb/>
　内難而啓新命戴睿宗而纘舊服宇宙更闢朝廷始<lb/>
　位葢羲軒氏之造皇圖也九族敦序百姓昭明萬邦<lb/>
　咸和黎民於變立土圭以步歴革銅渾以正天葢唐<lb/>
　虞氏之張帝道也天地四時六官著禮井田三壤五<lb/>
　圻成賦廣九廟以尊祖定六律以和神葢三代之設<lb/>
　王制也武緯之文經之聖謨之神化之然猶戰戰兢<lb/>
　兢日慎一日約規誨以進徳遂忠良以代工講習乎<lb/>
<pb n="41b"/>
　無為之書討論乎集賢之殿寵勇爵貴經門翼乎鵷<lb/>
　鸞之列在庭毅乎貔貅之師居鄙人和傍感神寶㳫<lb/>
　至乾符坤珍千品萬類超圖軼牒未始聞記我后以<lb/>
　人瑞為心不以物瑞為意王公卿士儼然進曰休哉<lb/>
　陛下孝至于天故合于道前年祈后土人獲大穰間<lb/>
　嵗祀圜丘日不掩朔感祥以祚聖因事以觀天天人<lb/>
　交合其則不逺意者喬岳埽路望翠華之來上帝儲<lb/>
　恩俟蒼璧之禮久矣焉可專讓而廢舊勛羣臣固言<lb/>
<pb n="42a"/>
　勤帝知罪至於再至於三帝乃揖之曰欽崇天道俯<lb/>
　率嘉話恐徳不類敢憚于勤其撰廵狩之儀求封禪<lb/>
　之故既而官禮不誡而備軍政不謀而輯天老練日<lb/>
　雨師灑道六甲案隊八神警蹕孟冬仲旬乗輿乃出<lb/>
　千旗雲列萬㦸林行霍濩燐爛飛焰揚精原野為之<lb/>
　震動草木為之風生歴郡縣省謡俗問耆年舉百祀<lb/>
　興墜典葺闕政攸徂之人室家相慶萬方縱觀千里<lb/>
　如堵城邑連歡丘陵聚舞其中垂白之老樂過以泣<lb/>
<pb n="42b"/>
　不圖蒿里之魂復見乾封之事堯雲往舜日還神華<lb/>
　靈鬰爛熳乎穹壤之間是月來至於岱宗祗祓齋宫<lb/>
　滌濯靜室凝神𤣥覽將欵太一議夫泰山者聖帝受<lb/>
　天官之宫天孫惣人靈之府自昔立國莫知萬類克<lb/>
　升中而建號惟七十而有五我高宗六之而今七矣<lb/>
　非夫等位盛時明徳曠代遼闊難并之甚哉先時將<lb/>
　臻夫大封也累封壇於高岡築太壇於陽阯夫其天<lb/>
　壇三襲辰陛十二咸秩衆靈列座有次崇牙樹羽管<lb/>
<pb n="43a"/>
　磬鏞鼓宫懸於重壝之内干戚釵殳鉤㦸戣戵周衞<lb/>
　於四門之外伐國重器傳代絶瑞旅之於中庭玉輦<lb/>
　金轂翠冒黄屋夾之於端路庶官百辟羌夷蠻貊褒<lb/>
　成之後讓王之客叙立於禮神之場髦頭弩牙鐵馬<lb/>
　金鏃介胄如雪旗幟如火逺匝於清禁之野於是乎<lb/>
　以天正上元法駕徐進屯千乗於平路留羣臣於谷<lb/>
　口皇帝御六龍陟萬仞獨與一二元老執事之人出<lb/>
　天門臨日觀次沆壑宿巉巖赤霄可接白雲在下庚<lb/>
<pb n="43b"/>
　寅祀髙祖於上封以配上帝命衆官於下位以享衆<lb/>
　神皇帝冕裘登壇奠獻俯僂金奏作佾羽舞撞黄鍾<lb/>
　歌大吕開閶闔與天語請將信公奉斗布度懋建皇<lb/>
　極勤恤蒼生招嘏乎未兆禳災乎未萌上下傳節而<lb/>
　禮成樂遍福壽同歸而帝賜神策乃檢玉牒於中頂<lb/>
　揚柴燎於高天庶衷誠而上達若憑焰而駕烟日轡<lb/>
　方旋神心餘眷五色雲起拂馬而隨人萬嵗山呼從<lb/>
　天而至地越翌日尊睿宗侑地祗而禮社首遂張大<lb/>
<pb n="44a"/>
　樂覲東后國風惟舊無黜幽削爵之誅王澤惟新有<lb/>
　眚災大賚之慶不浹日至化洽於人心不崇朝景福<lb/>
　遍於天下然後藏金櫃於祏室廻玉鑾於上都煌煌<lb/>
　乎真聖朝之能事而高代之盛節者也於斯之時華<lb/>
　戎殊俗異音同歎曰岳合多雨山峻多雲豈有大舉<lb/>
　百萬之師尅期千里之外乃行事之日則天無㸃翳<lb/>
　地無纎塵嚴冬變為韶景寒谷鬰為和氣非至徳孰<lb/>
　能動天如此其順者乎昔人云自西自東自南自北<lb/>
<pb n="44b"/>
　無思不服今信知聖人作而萬物覩其心服之謂矣<lb/>
　或曰祭泰折主先后非禮歟曰是禮也非宜也王者<lb/>
　父事天母事地侑神崇孝無嫌可也且夫柴瘞外事<lb/>
　帝王主之蒸嘗内事后妃助之是開元正人倫革弊<lb/>
　禮起百王之法也故令千載承末光聆絶韻咀甘實<lb/>
　潄芳潤爍𤣥妙之至精流不已之淑聲臣説作頌告<lb/>
　於神明四皇墳而六帝典雖吉甫亦莫能名徒採彼<lb/>
　輿人之詩曰大矣哉惟天為大維皇則之率我萬國<lb/>
<pb n="45a"/>
　受天之祺子孫百代人神共保綏之云爾而已矣<lb/>
　徐堅傳𤣥宗時堅充集賢學士從上泰山以參定儀<lb/>
　典加光祿大夫<lb/>
　裴光庭傳𤣥宗有事岱宗中書令張説以天子東廵<lb/>
　京師空虚恐突厥乗間竊發議欲加兵守邊召光庭<lb/>
　與謀對曰封禪所以告成功也成功者徳無不被人<lb/>
　無不安萬國無不懷今將告成而懼突厥非昭徳也<lb/>
　大興力役用備不虞非安人也方謀會同而阻戎心<lb/>
<pb n="45b"/>
　非懷逺也此三者名實乖矣且諸蕃突厥為大贄幣<lb/>
　往來願修和好有年矣若遣一使召大臣使赴行在<lb/>
　必欣然應命突厥受詔則諸蕃君長必相率而來我<lb/>
　偃旗息鼓不復事矣説曰善吾所不及因奏用其策<lb/>
　突厥果遣使來朝契丹酋長與諸蕃長皆從行在東<lb/>
　封還遷兵部侍郎<lb/>
　康子元傳子元越州會稽人仕歴獻陵令開元初詔<lb/>
　中書令張説舉能治易老莊者集賢直學士侯行果<lb/>
<pb n="46a"/>
　薦子元及平陽敬會真于説説藉以聞並賜衣幣得<lb/>
　侍讀子元擢累秘書少監會真四門博士俄皆兼集<lb/>
　賢侍講學士𤣥宗將東之泰山説引子元行果徐堅<lb/>
　韋縚商裁封禪儀初高宗之封中書令許敬宗議周<lb/>
　人尚臭故前祭而燔柴説堅子元白奏周官樂六變<lb/>
　天神降是降神以樂非縁燔也宋齊以來皆先嚌福<lb/>
　酒乃燎請先祭後燔如貞觀禮便行果與趙冬曦議<lb/>
　以為先燎降神尚矣若祭已而燔神無由降子元議<lb/>
<pb n="46b"/>
　挺不徙説曰康子獨出蒙輪以當一隊耶議未判説<lb/>
　請決于帝帝詔後燔<lb/>
　酉陽雜爼明皇封禪泰山張説為封禪使説壻鄭鎰<lb/>
　本九品官舊例封禪後自三公以下皆遷轉一級惟<lb/>
　鄭鎰因説驟遷五品兼賜緋服因大酺次𤣥宗見鎰<lb/>
　官位騰躍怪而問之鎰無詞以對黄旛綽曰此泰山<lb/>
　之力也<lb/>
　　　　　　　　　　右唐𤣥宗封禪<lb/>
<pb n="47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷五十一<lb/>
</p>
<p>
</p>
  </div>
</body>
</text>
</TEI>
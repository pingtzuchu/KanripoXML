<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五禮通考卷二百二</head> <lb/>
    <p>
<pb n="1a"/>
欽定四庫全書<lb/>
　五禮通考卷二百二<lb/>
　　　　　　　　　　　刑部尚書秦蕙田撰<lb/>
　嘉禮七十五<lb/>
　　　體國經野<lb/>
書禹貢海岱及淮惟徐州<lb/>
　錐指傳曰東至海北至岱南及淮渭案地理志桐栢<lb/>
　大復山在南陽平氏縣東南淮水所出東南至淮陵<lb/>
<pb n="1b"/>
　入海<hi>陵當作隂字之誤也</hi>過郡四行三千二百四十里徐西不<lb/>
　言所至然爾雅云濟東曰徐州則知其西亦距濟海<lb/>
　自江南山陽縣東折而西北為淮水入海之口其北<lb/>
　岸則安東縣也是為徐域海自縣東而北歴海州東<lb/>
　中有鬱林山<hi>亦名鬱州北齊置東海縣元和志云本漢贑榆縣地俗謂之鬱洲亦謂之田横</hi>
　<hi>島</hi>又北歴贑榆縣東又東北歴山東日照縣東又東<lb/>
　北歴諸城縣東至琅邪臺過此則為青域矣　徐北<lb/>
　至岱岱之西南為東平其南為泰安所謂汶陽之田者<lb/>
<pb n="2a"/>
　也東南為萊蕪新泰沂州莒州諸城皆以長城故阯與青分<lb/>
　界　淮水今自鳯陽府夀州界<hi>州在淮南</hi>東流經懐逺五河<lb/>
　泗州南又東北經淮安府清河縣南與黄河合又東經安<lb/>
　東縣南而東北入於海中流與揚分界故曰南及淮<lb/>
　也　岱濟之間與兖分界葢在東平汶上鉅野之西<lb/>
　濟淮之間與豫分界葢在金鄉碭山宿州懐逺之西<lb/>
淮沂其乂<lb/>
　錐指正義曰地理志云沂水出泰山葢縣臨樂子山<lb/>
<pb n="2b"/>
　南至下邳入泗過郡五行六百里淮出桐栢山發源<lb/>
　逺矣於此州言之者淮水至此而大為害尤甚喜得<lb/>
　其治故於此記之渭案桐栢山在南陽平氏縣東南<lb/>
　其故城在今南陽府桐栢縣西北四十里葢縣故城<lb/>
　在今青州府沂水縣西北<lb/>
　地理今釋沂水出今山東青州府沂水縣西北一百<lb/>
　七十里雕崖山接蒙隂縣界南流至江南淮安府宿<lb/>
　遷縣北滙為駱馬湖又南入運河<lb/>
<pb n="3a"/>
　胡氏渭曰蔡傳引曽氏曰徐州水以沂名者非一酈<lb/>
　道元謂水出尼邱山西北徑魯之雩門亦謂之沂水<lb/>
　水出太山武陽之冠石山亦謂之沂水而沂水之大<lb/>
　則出於泰山也案水經注出尼邱之沂水流經魯縣<lb/>
　故城南北對稷門稷門一名髙門亦曰雩門水即曽<lb/>
　㸃所浴也西入泗水與經文之沂無涉水經注有小<lb/>
　沂水者三曽僅舉其一沂水出泰山郡之葢縣今但<lb/>
　云出於泰山非也疑脱葢縣二字<lb/>
<pb n="3b"/>
䝉羽其藝<lb/>
　錐指正義曰地理志云䝉山在泰山䝉隂縣西南羽<lb/>
　山在東海祝其縣南渭案今山東青州府䝉隂縣南<lb/>
　有䝉隂故城江南淮安府贑榆縣南有祝其故城皆<lb/>
　漢縣也<lb/>
　胡氏渭曰䝉山在今䝉隂縣南四十里西南接費縣<lb/>
　界詩魯頌奄有龜䝉論語季氏將伐顓臾孔子曰昔<lb/>
　者先王以為東䝉主邢昺疏云山在魯東故曰東䝉<lb/>
<pb n="4a"/>
　也漢志蒙隂縣有蒙山祠顓臾國在山下後魏志新<lb/>
　泰縣有蒙山<hi>宋省蒙隂後魏以其地改置新泰縣</hi>劉芳徐州記蒙山髙<lb/>
　四十里長六十九里西北接新泰縣界元和志蒙山<lb/>
　在新泰縣東八十八里費縣西北八十里東蒙山在<lb/>
　費縣西北七十五里是謂蒙與東蒙為二山也齊乗<lb/>
　曰龜山在今費縣西北七十里蒙山在龜山東二山<lb/>
　連屬長八十里禹貢之蒙羽論語之東蒙正此蒙山<lb/>
　也後人惑於東蒙之説遂誤以龜山當蒙山蒙山為<lb/>
<pb n="4b"/>
　東蒙而隠没龜山之本名故今定正之邑人公鼐論<lb/>
　曰蒙髙峯數處俗以在東者為東蒙中央者為雲蒙<lb/>
　在西者龜蒙其實一山龜山自在新泰其北有沃壤<lb/>
　所謂龜隂之田亦非即龜蒙峰也參之以邢疏東蒙<lb/>
　即蒙山非有二山明矣　漢志祝其縣南有羽山杜<lb/>
　預左傳注亦云在祝其縣西南縣之故城在今贑榆<lb/>
　縣界而隋志朐山縣有羽山元和志云羽山在朐山<lb/>
　縣西北一百里又云在臨沂縣東南一百十里與朐<lb/>
<pb n="5a"/>
　山縣分界朐山今海州臨沂今沂州也近志郯城縣<lb/>
　東北亦有羽山接贑榆界齊乗云羽山舊在朐山縣<lb/>
　東北九十里今屬沂州在東南一百二十里時郯城<lb/>
　未復故在州境也諸説不同要之此山在沂州之東<lb/>
　南海州之西北贑榆之西南郯城之東北實跨四州<lb/>
　縣之境也明一統志云在贑榆縣西北八十里則誤<lb/>
　矣説者皆以此山為舜殛鯀處山下有羽潭即左傳<lb/>
　所云其神化為黄熊入于羽淵者也愚謂此地太近<lb/>
<pb n="5b"/>
　非荒服放流之宅孔安國舜典傳云羽山東裔在海<lb/>
　中今登州府蓬萊縣有羽山寰宇記云在縣東十五<lb/>
　里即殛鯀處有鯀城在縣南六十里以近殛鯀之地<lb/>
　而名此與孔傳謂在海中者合當從之齊乗九目山<lb/>
　東北二十里有龍山又北即羽山蓬萊新志云在縣<lb/>
　東南三十里禹貢之羽在徐域舜典之羽在青域不<lb/>
　可以無辨<lb/>
　　　　蕙田案此辨蒙羽二山是<lb/>
<pb n="6a"/>
大野既豬東原底平<lb/>
　錐指傳曰大野澤名正義曰地理志大野澤在山陽<lb/>
　鉅野縣北東原即今之東平郡蔡氏曰東原在徐之<lb/>
　西北而謂之東者以在濟東故也漢東平國景帝亦<lb/>
　名濟東國益知大野東原所以志濟也渭案今山東<lb/>
　兖州府鉅野縣西有鉅野故城何承天曰鉅野湖澤<lb/>
　廣大南通洙泗北連清濟舊縣故城正在澤中是也<lb/>
　漢東平國治無鹽縣其故城在今東平州東　周禮<lb/>
<pb n="6b"/>
　兖州澤藪曰大野夏元肅云大野在徐之西兖之東<lb/>
　周無徐州故以屬兖爾雅十藪魯有大野左傳哀十<lb/>
　四年西狩于大野獲麟杜注云在髙平鉅野縣東北<lb/>
　大澤是也秦漢之際稱鉅野澤史記彭越漁於鉅野<lb/>
　澤中後又稱巨澤水經注濟水東北出巨澤是皆大<lb/>
　野矣元和志云大野澤在鉅野縣東五里南北三百<lb/>
　里東西百餘里近志云鉅野澤在縣城北案鉅野故<lb/>
　城在今縣西而何承天云舊縣故城皆在澤中則澤<lb/>
<pb n="7a"/>
　必不起自今縣之東北可知也葢此地屢遭河患漢<lb/>
　元光三年河決濮陽瓠子注鉅野通淮泗後二十餘<lb/>
　年始塞自是之後五代晉開運初宋咸平三年天禧<lb/>
　三年熈寜十年金明昌五年河皆決入鉅野溢於淮<lb/>
　泗或由北清河入海自漢以來衝決填淤凡四五度<lb/>
　髙下易形久已非禹迹之舊逮元至正四年河又決<lb/>
　入此地鉅野嘉祥汶上任城等縣皆罹水患及河南<lb/>
　徙澤遂涸為平陸而畔岸不可復識矣<lb/>
<pb n="7b"/>
　又曰吴氏澄曰大野澤俗稱梁山濼于欽齊乗亦云<lb/>
　澤即梁山泊也梁山在夀張縣東南七十里東平州<lb/>
　西南五十里東接汶上縣界汶水西南流與濟水㑹<lb/>
　於山之東北迴合而成濼志云大野澤之下流也水<lb/>
　常滙於此金時河益南徙梁山濼漸淤<lb/>
羽畎夏翟嶧陽孤桐<lb/>
　錐指傳曰嶧山之陽正義曰地理志云東海下邳縣<lb/>
　西有葛嶧山即此山也渭案後漢郡國志下邳東海<lb/>
<pb n="8a"/>
　縣有葛嶧山本嶧陽山劉昭補注云山出名桐伏滔<lb/>
　北征記曰今槃根往往而存山在今淮安之邳州西<lb/>
　北六里　林少頴云嶧山即詩所謂保有鳬繹非也<lb/>
　渭案漢志東海下邳縣葛嶧山在西古文以為嶧陽<lb/>
　魯國騶縣故邾國嶧山在北嶧繹古字通今兖州府<lb/>
　鄒縣東南有嶧山一名邾繹亦曰鄒嶧此皆鳬繹之<lb/>
　繹左傳邾文公卜遷于繹史記秦始皇刻石頌功徳<lb/>
　者也水經注泗水歴下邳縣逕葛嶧山東即奚仲所<lb/>
<pb n="8b"/>
　遷之邳繹元和志謂之嶧陽山邳州新志云俗名距<lb/>
　山以其與沂水相距也此乃禹貢之嶧陽漢志極其<lb/>
　分明林氏混而一之大謬蔡傳主葛嶧而黄文叔以<lb/>
　為在鄒縣非唯不見北征記語亦不知有地理志矣<lb/>
泗濵浮磬<lb/>
　錐指泗濵先儒但云泗水之涯而不言在何縣水經<lb/>
　注泗水自彭城又東南過吕縣南水上有石梁焉故<lb/>
　曰吕梁晉太康地記曰水出磬石書所謂泗濵浮磬<lb/>
<pb n="9a"/>
　者也括地志亦云泗水至彭城吕梁出磬石今徐州<lb/>
　東南六十里有吕梁洪髙誘淮南子注云吕梁在彭<lb/>
　城吕縣石生水中禹決而通之葢即磬石之所出也<lb/>
　金元以來泗殫為河明嘉靖中惡其石破害運船鑿<lb/>
　之使平而浮磬愈不可問矣<lb/>
淮夷蠙珠暨魚<lb/>
　胡氏渭曰淮南北近海之地皆為淮夷書序曰武王<lb/>
　崩三監及淮夷叛又曰成王東伐淮夷遂踐奄費誓<lb/>
<pb n="9b"/>
　曰徂兹淮夷徐戎並興詩序宣王命召公平淮夷常<lb/>
　武曰率彼淮浦省此徐土又曰截彼淮浦王師之所<lb/>
　魯頌曰奄有龜蒙遂荒大東至于海邦淮夷來同左<lb/>
　傳僖十三年淮夷病杞此皆淮北之夷在徐州之域<lb/>
　者也江漢之詩曰江漢浮浮武夫滔滔匪安匪遊淮<lb/>
　夷來求春秋昭公四年楚子召諸侯及淮夷㑹于申<lb/>
　此皆淮南之夷在揚州之域者也經所稱淮夷乃淮<lb/>
　北之夷漢臨淮郡有淮浦縣今為安東縣屬淮安府<lb/>
<pb n="10a"/>
　淮水從此入海即詩所謂淮浦矣淮夷葢在東方荒<lb/>
　服之内故亦謂之東夷今淮揚二府近海皆是也<lb/>
浮于淮泗達于河<lb/>
　錐指金氏曰達于河古文尚書作達于菏説文引書<lb/>
　亦作菏今俗本誤作河耳菏澤與濟水相通而泗水<lb/>
　上可以通菏下可以通淮徐州浮淮入泗自泗達菏<lb/>
　也青州書達于濟則達河可知故徐州書達于菏則<lb/>
　達濟可知渭案菏謂菏澤在今兖州府定陶縣東北<lb/>
<pb n="10b"/>
　説文菏字下云禹貢浮于淮泗達于菏从水苛聲徐<lb/>
　鉉音古俄切𨽻从艸作菏俗遂訛為荷又訛為河也<lb/>
　許慎時經猶作菏而史記漢書並作河葢後人傳寫<lb/>
　之誤濟水豬為菏澤此經蒙青之文曰達于菏則由<lb/>
　濟入漯可知矣　以今輿地言之泗水出泗水縣歴<lb/>
　曲阜滋陽濟寜鄒縣魚臺滕縣<hi>並屬山東兖州府</hi>沛縣徐州<lb/>
　<hi>沛縣屬徐州𨽻江南</hi>邳州宿遷桃源至清河縣入淮<hi>並屬淮安府</hi>此<lb/>
　禹迹也今其故道自徐城以南悉為黄河所占而淮<lb/>
<pb n="11a"/>
　不得擅㑹泗之名矣<lb/>
　胡氏渭曰徐州有古大庭少皥之墟<hi>左傳梓慎登大庭氏之庫注云</hi>
　<hi>大庭古國名在魯城内或曰大庭即炎帝也劉楨魯都賦云戢武器于有炎之庫</hi>有緡大彭<lb/>
　奄邳之封皆在焉春秋時可考者魯滕茅薛徐邾莒<lb/>
　蕭郯遂任宿須句顓臾鄫鄅陽鄣郳<hi>後為小邾</hi>向極牟鑄<lb/>
　鄟邿偪陽根牟鍾吾甲父凡二十九國戰國時屬魯<lb/>
　而宋齊楚亦兼得其地秦并天下置泗水琅邪<hi>西境是</hi>
　薛郡漢改置東海郡復以其地為徐州<hi>領郡國四</hi>後漢魏<lb/>
<pb n="11b"/>
　晉並因之<hi>魏晉領郡國七</hi>唐為河南道之彭城<hi>徐/州</hi>臨淮<hi>泗</hi>魯<lb/>
　郡<hi>兖</hi>東海<hi>海/</hi>琅邪<hi>沂</hi>等郡案以上通典所列唯魯郡<lb/>
　乾封萊蕪之北境當往屬青其當來屬者兖域東平<lb/>
　之須昌鉅野宿城及夀張之東境濟陽平隂之南境<lb/>
　青域髙宻之莒縣及諸城之南境是也以今輿地言<lb/>
　之江南徐州及鳳陽府之懐逺五河虹縣泗州宿州<lb/>
　靈璧淮安府之桃源清河安東邳州宿遷睢寜海州<lb/>
　贑榆山東兖州府則滋陽曲阜寜陽鄒縣泗水滕縣<lb/>
<pb n="12a"/>
　嶧縣金鄉魚臺濟寜嘉祥鉅野東平汶上沂州郯城<lb/>
　費縣及平隂之南境濟南府則新泰及泰安萊蕪之<lb/>
　南境青州府則蒙隂沂水莒州日照及諸城之南境<lb/>
　皆古徐州域也<lb/>
淮海惟揚州<lb/>
　錐指傳曰北據淮南距海渭案海岸雖自東北迤西<lb/>
　南而經云東漸于海則青徐揚之海皆主東言可知<lb/>
　也傳於青兼言北既為失之而於揚專言南則失之<lb/>
<pb n="12b"/>
　愈甚通典曰揚州北距淮東南距海舊曰南距海今<lb/>
　改為東南自晉以後歴代史皆云五嶺之南至于海<lb/>
　並是揚州之地案禹貢物産貢賦職方山藪川浸皆<lb/>
　不及五嶺之外且荆州南境至衡山之陽若五嶺之<lb/>
　南在九州封域則以隣接宜屬荆州豈有捨荆而屬<lb/>
　揚此近史之誤也杜氏此言良是改南為東南視傳<lb/>
　為優其所距者即秦漢南海郡之揭陽縣唐潮陽郡<lb/>
　今潮州府是也南海郡治番禺其極東界為揭陽縣<lb/>
<pb n="13a"/>
　王莽改縣曰南海亭葢至此始為南海而揭陽以北<lb/>
　猶為東海故知揚州之海經亦主東言也　淮水自<lb/>
　今河南汝寜府息縣南東流經光山縣北是為揚域<lb/>
　又東經光州北又東經固始縣北又東北經江南鳳<lb/>
　陽府頴州北又東經霍邱縣北頴上縣南又東經夀<lb/>
　州北與豫分界又東北經五河縣東南又東經泗州<lb/>
　南盱眙縣北又東北經淮安府清河縣南又東經山<lb/>
　陽縣北又東經安東縣南而東北注于海與徐分界<lb/>
<pb n="13b"/>
　　海自山陽縣東北折而東南歴鹽城興化如臯縣<lb/>
　東又南至通州東為江水入海之口其南岸則太倉<lb/>
　州也自州東又東南歴上海縣金山衞東又南歴浙<lb/>
　江鎮海象山縣折而西歴寜海縣東又西南歴黄巖<lb/>
　太平樂清瑞安平陽縣東又南歴福建福寜州東又<lb/>
　西南歴羅源連江長樂福清縣東又西南歴莆田惠<lb/>
　安同安縣南又西南歴海澄漳浦詔安縣東南又西<lb/>
　歴廣東澄海縣南又西至潮陽縣南揚州之海於斯<lb/>
<pb n="14a"/>
　極矣昔周宣王命召公平淮夷帥師自江漢循流而<lb/>
　下故其詩曰江漢浮浮武夫滔滔又曰于疆于理至<lb/>
　于南海淮夷淮南之夷南海即揚東南所距之海韓<lb/>
　退之南海神廟碑云廣州治東南海道八十里扶胥<lb/>
　之口黄木之灣此番禺之海也潮州刺史謝上表云<lb/>
　州南近界漲海連天此揭陽之海也詩所謂至於南<lb/>
　海者亦至揭陽而止耳豈必踰嶺以至番禺哉左傳<lb/>
　僖四年楚子使屈完言於齊侯曰君處北海寡人處<lb/>
<pb n="14b"/>
　南海注云楚界猶未至南海因齊處北海遂稱所近<lb/>
　葢夸大之辭其襄十三年子嚢述共王之徳曰撫有<lb/>
　蠻夷奄征南海征與處不同葢楚至悼王時吴起為<lb/>
　楚南收揚越楚地始踰嶺而瀕南海共王則征之而<lb/>
　已此却非夸大之辭　揚之南界經無可見據通典<lb/>
　以潮陽𨽻古揚州葢自江西大庾嶺東南羣山緜亘<lb/>
　以達于廣東潮州府之揭陽即揚之南界也大庾嶺<lb/>
　在南安府大庾縣南八十里<hi>縣本漢豫章郡南壄縣地</hi>南接廣東<lb/>
<pb n="15a"/>
　南雄府保昌縣界<hi>縣亦南壄縣地</hi>水經注以為五嶺之最東<lb/>
　亦名東嶠漢書謂之塞上南越相吕嘉破漢將軍韓<lb/>
　千秋于石門送漢節至于塞上即此地也後漢志名<lb/>
　臺領山唐以後又稱梅嶺其西為聶都山贛水所出<lb/>
　與湖廣郴州宜章縣接界裴淵廣州記曰五嶺大庾<lb/>
　始安臨賀桂陽揭陽也此與水經注小異桂陽即騎<lb/>
　田而無都龎有揭陽顔師古云嶺者西自衡山之南<lb/>
　東窮于海一山之限耳而别標名則有五葢依裴氏<lb/>
<pb n="15b"/>
　五嶺訖揭陽揭陽山一名揭嶺在今揭陽縣西北百<lb/>
　五十里南北二支直抵惠州府興寜海豐二縣界山<lb/>
　南揭陽故城漢縣也今西自越城騎田萌渚陂陁相<lb/>
　屬直趨大庾嶺又循脊而下東包揭陽屬之海堧與<lb/>
　江西福建分險唐一行所謂南戒山河至衡陽東循<lb/>
　嶺徼達東甌閩中以限蠻夷者是也　揚之西界經<lb/>
　亦無可見今據通典所𨽻郡縣約略言之葢自河南<lb/>
　光山縣與豫分界其南為湖廣之羅田蘄水蘄州廣<lb/>
<pb n="16a"/>
　濟踰江而南則為江西之瑞昌又西南為武寜寜州<lb/>
　萬載萍鄉永新永寜又東南為龍泉崇義大庾皆與<lb/>
　荆分界處也<lb/>
彭蠡既豬陽鳥攸居<lb/>
　錐指傳曰彭蠡澤名吴氏曰彭蠡澤跨豫章鄱陽之<lb/>
　境廣數百里受歙信饒撫之水及洪東境之水豬名<lb/>
　鄱陽湖流出名揚瀾左蠡䖍吉袁筠之水及洪西境<lb/>
　之水皆㑹過南康至湖口縣入江渭案地理志豫章<lb/>
<pb n="16b"/>
　彭澤縣西有彭蠡澤今江西湖口彭澤都昌三縣皆<lb/>
　漢彭澤縣地湖口彭澤屬九江府都昌屬南康府吕<lb/>
　覽云禹為彭澤之障乾東土謂斯役也　彭蠡澤後<lb/>
　稱彭蠡湖在今江西南昌府城東北一百五十里饒<lb/>
　州府城西四十里南康府城東五里九江府城東南<lb/>
　九十里周迴四百五十里浸四郡之境亦曰鄱陽湖<lb/>
　以中有鄱陽山而名俗因號在都昌者為東鄱湖在<lb/>
　南昌者為西鄱湖湖又隨地而異名其在星子縣東<lb/>
<pb n="17a"/>
　南接南昌界者曰宫亭湖水經注云廬山南嶺下有<lb/>
　神廟號曰宫亭廟故彭湖亦有宫亭之稱湖有落星<lb/>
　石周迴百餘步髙五丈其在都昌縣西南者曰揚瀾<lb/>
　湖又北曰左里湖通典云地在章江之左因名元和<lb/>
　志云揚瀾湖北曰左里一作左蠡今縣西南九十里<lb/>
　有左里城是也其在餘干縣西北者曰擔石湖通典<lb/>
　云鄱陽郡西百七十里至擔石湖是也輿程記云自<lb/>
　湖口縣入彭蠡湖經大孤山至南康府百二十里又<lb/>
<pb n="17b"/>
　二百五十里至南昌府自縣而東南渡湖抵饒州凡<lb/>
　三百七十里鄱陽山本名力士山亦名石印山東南<lb/>
　去鄱陽縣百五十里漢為歴陵縣地湖中又有康郎<lb/>
　山在餘干縣北八十里為風帆之表幟大孤山在九<lb/>
　江府徳化縣東南四十里與南康分界水經注云有<lb/>
　孤石界立湖中周迴一里竦立百丈矗然髙峻特為<lb/>
　瓌異疑謂此山唐顧況詩大孤山盡小孤出葢彭澤<lb/>
　縣之小孤山與此遥相望也　鄱蠡所受有九水劉<lb/>
<pb n="18a"/>
　歆云湖漢等九水入彭蠡是也或曰十川酈道元云<lb/>
　贛水總納十川漢志豫章郡贛縣下云豫章水出西<lb/>
　南北入大江雩都縣下云湖漢水東至彭蠡入江又<lb/>
　有鄱水餘水脩水盱水蜀水南水彭水廬水皆入湖<lb/>
　漢水湖漢水與豫章水源異而流同彭水即豫章水<lb/>
　之上源非有二水是湖漢豫章與鄱餘脩盱蜀南廬<lb/>
　為九水也水經注則湖漢豫章總謂之贛水出豫章<lb/>
　南野縣西一名豫章水以今輿地言之贛水自湖廣<lb/>
<pb n="18b"/>
　郴州宜章縣流入江西崇義縣界歴上猶南康贛縣<lb/>
　萬安泰和廬陵吉水永豐峽江新淦清江豐城至南<lb/>
　昌入彭蠡湖又北歴星子都昌徳化湖口注于大江<lb/>
　春夏時彭蠡浩蕩無涯霜降水涸則贛川如帶而已<lb/>
　此水自昔有南江之稱鄭康成説三江云右㑹彭蠡<lb/>
　為南江南史王僧辯傳陳霸先自嶺南起兵討侯景<lb/>
　出南江行至湓口胡三省云贛水謂之南江唐張九<lb/>
　齡都督洪州有望南江入始興郡路詩<lb/>
<pb n="19a"/>
三江既入震澤底定<lb/>
　錐指正義曰地理志云㑹稽吴縣故周泰伯所封國<lb/>
　也具區在西古文以為震澤蘇氏曰豫章江入彭蠡<lb/>
　而東至海為南江岷江江之經流㑹彭蠡以入海為<lb/>
　中江漢自北入江㑹彭蠡為北江三江入海則吴越<lb/>
　始有可宅之土而水所鍾者獨震澤而已曽氏曰具<lb/>
　區之水多震而難定故謂之震澤震即三川震之震<lb/>
　若今湖翻底定者言底于定而不震蕩也易氏曰三<lb/>
<pb n="19b"/>
　江自入于海不通震澤而經何以言震澤底定葢江<lb/>
　湖在今日雖無相通之勢而當時洪水實有横流之<lb/>
　理想其際震澤與江水莽為一壑自大禹疏導而三<lb/>
　江入海震澤乃底於定自然之勢也<hi>見王天與尚書纂傳</hi>渭案<lb/>
　蘇氏三江之説人或疑之及閲徐堅初學記引鄭康<lb/>
　成書注以證三江曰左合漢為北江右㑹彭蠡為南<lb/>
　江岷江居其中則為中江故書稱東為中江者明岷<lb/>
　江至彭蠡與南北合始得稱中也始知蘇氏所説東<lb/>
<pb n="20a"/>
　漢時固已有之馬中錫云斯言也百世以俟聖人可<lb/>
　也<lb/>
　地理今釋三江孔安國班固鄭康成韋昭桑欽郭璞<lb/>
　顧夷諸説不一惟鄭康成曰左合漢為北江右合彭<lb/>
　蠡為南江岷江居其中則為中江故書稱東為中江<lb/>
　者明岷江至彭蠡并與南北合始得稱中也融洽前<lb/>
　後經文確不可易宋蘇軾實宗其説蔡傳專主庾仲<lb/>
　初吴都賦注以松江婁江東江為三江力排蘇説且<lb/>
<pb n="20b"/>
　曰大江合漢與彭蠡之後又千餘里而入海不復可<lb/>
　指為三不知三江云者因上流有中江北江南江而<lb/>
　言之非截然指為三也蔡傳又云禹貢無施勞者雖<lb/>
　大亦略揚州大江無俟濬治故在不書不知禹貢所<lb/>
　紀成功而施功即在其中當洪水汜濫之後大江自<lb/>
　彭蠡以東至入海處其間豈無泥沙壅塞謂之無施<lb/>
　勞可乎況管子荀子淮南子皆云禹疏三江可證也<lb/>
　胡氏渭曰禹貢三江之不明誤自班固始漢志㑹稽<lb/>
<pb n="21a"/>
　吴縣下云南江在南東入海毗陵縣下云北江在北<lb/>
　東入海<hi>今本漢書脱上一北字此據宋本増入後漢志亦云北江</hi>丹陽蕪湖縣下<lb/>
　云中江出西南東至陽羨入海皆揚州川也葢北江<lb/>
　為經流至江都入海中江由吴松入海南江合浙江<lb/>
　入海皆北江之枝瀆也導水明言漢自彭蠡東為北<lb/>
　江江自彭蠡東為中江誠如班氏所言則蕪湖之中<lb/>
　江何以知為江水之所分毗陵之北江何以定為漢<lb/>
　水之所獨乎以此當禹貢三江之二雖愚者亦知其<lb/>
<pb n="21b"/>
　非矣　職方氏荆州曰其川江漢揚州曰其川三江<lb/>
　此正與禹貢同葢荆州未㑹彭蠡故但稱江漢及至<lb/>
　揚州則江漢與彭蠡參㑹故有三江之目二經若合<lb/>
　符節或因職方與五湖連舉又班志以蕪湖之中江<lb/>
　吴縣之南江為揚州川遂以三江口當之大非　三<lb/>
　江孔穎達主班固陸徳明兼舉韋昭顧夷而無所專<lb/>
　主蔡沈主庾仲初歸有光主郭璞今有要言不煩可<lb/>
　以折聚訟之紛紛者富順熊過云黄帝正名百物未<lb/>
<pb n="22a"/>
　嘗假借後世乃通之耳竊謂禹主名山川亦然南方<lb/>
　流水通呼為江北方流水通呼為河故傳記多隨俗<lb/>
　之稱而禹貢無所假借唯水之出自河者衆不可勝<lb/>
　名則總其數而謂之河九河是也衆水之㑹而入於<lb/>
　江者混為一川大小相敵則亦總其數而謂之江三<lb/>
　江九江是也然漯亦河之别而不名河江之别曰沱<lb/>
　漢之别曰潛則其名有所不輕與矣而況松江為震<lb/>
　澤之下流錢唐浦陽之出自浙東者哉夫江河者百<lb/>
<pb n="22b"/>
　川之宗也非江而被以江名是猶吴楚僣王春秋之<lb/>
　所誅絶也禹貢職方豈有是與總之三江紀其合不<lb/>
　紀其分苟以派别者當之則必與導水之義有礙故<lb/>
　或以為錯誤或以為衍文而聖經亦不足信矣諸説<lb/>
　唯蘇軾同鄭康成為無病以其非異派也先儒曽<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>
　程珌易袚夏僎程大昌黄度陳普王充耘皆主蘇説<lb/>
　近世蔡傳單行而鄭曉周洪謨馬中錫邵寳張吉章<lb/>
　潢郝敬袁黄亦以蘇説為是此心此理之同終不容<lb/>
<pb n="23a"/>
　冺也<lb/>
　　　　觀承案三江既入句當另為一條三江者以<lb/>
　　　　經証經當是北江中江九江耳禹貢諸水俱<lb/>
　　　　不稱江惟此三水獨有江名故至揚入海雖<lb/>
　　　　合流已久而尚别之為三所以存其源也舊<lb/>
　　　　惟連震澤底定為節故蔡氏泥之而取庾仲<lb/>
　　　　初婁江東江松江俱震澤下流之三水以解<lb/>
　　　　三江耳不知禹貢䂓一州全勢以立文非專<lb/>
<pb n="23b"/>
　　　　作蘇州一郡志也故當逐句讀斷則先曰彭<lb/>
　　　　蠡既豬而揚州西偏之水寜矣次曰三江既<lb/>
　　　　入而揚州北偏之水順矣乃曰震澤底定而<lb/>
　　　　揚州東偏之水亦平矣三方循軌而其南浙<lb/>
　　　　江諸水則地偏勢急而本無水患而揚州全<lb/>
　　　　局不了然在目也耶似此説為長也<lb/>
　孔傳云震澤吴南太湖名山海經浮玉之山北望具<lb/>
　區注云太湖也爾雅十藪吴越之間曰具區注云具<lb/>
<pb n="24a"/>
　區今吴縣西南太湖即震澤也今案周禮揚州澤藪<lb/>
　曰具區班固以為即震澤葢澤自吴西南境東出為<lb/>
　松江一名笠澤在今吴江縣界北去吴五十里水經<lb/>
　注云笠澤在吴南松江左右國語越伐吴吴禦之笠<lb/>
　澤越軍江北吴軍江南者是也孔郭指此為太湖則<lb/>
　誤矣越絶書曰太湖周三萬六千頃水經注引韋昭<lb/>
　曰方圓五百里盧熊蘇州府志引顔真卿石柱記曰<lb/>
　四萬八千頃王鏊姑蘇志曰東西二百餘里南北一<lb/>
<pb n="24b"/>
　百二十里占蘇湖常三州今案蘇之吴吴江湖之烏<lb/>
　程長興常之宜興武進無錫此七縣者皆瀕太湖楊<lb/>
　脩五湖賦云頭首無錫足蹄松江負烏程於背上懐<lb/>
　大吴以當胸數言可作圖經也湖中有七十二山其<lb/>
　最著者曰包山夫椒山胥母山大雷山小雷山三山<lb/>
　其上源西北有宣歙金陵九陽江之水由常州之百<lb/>
　瀆以下西南有苕霅諸水由湖州之七十二漊以入<lb/>
　焉其下流為松江江水東北流岐分為三江口史記<lb/>
<pb n="25a"/>
　正義云震澤在蘇州西南四十五里三江者在蘇州<lb/>
　東南三十里名三江口一江西南上七十里至太湖<lb/>
　名曰松江古笠澤江一江東南上七十里至白蜆湖<lb/>
　名曰上江亦曰東江一江東北下三百餘里入海名<lb/>
　曰下江亦曰婁江於其分處號曰三江口松江東歴<lb/>
　夏駕浦又東為青龍江至南蹌浦口入海而太湖枝<lb/>
　津則有崑山之劉家河常熟之白茆港兩縣境中又<lb/>
　有三十六浦在常熟者二十四水入揚子江在崑山<lb/>
<pb n="25b"/>
　者十二水入于海皆所以決壅滯而防泛濫使民田<lb/>
　無漂没之憂者也今東垻堅固宣歙金陵九陽江之<lb/>
　水雖不入太湖而東江久已淤塞松江日漸淺隘諸<lb/>
　港浦亦多陻廢湖水不能速達于海事與禹時不同<lb/>
　此籌水利者所以汲汲於下流之疏濬與　周禮揚<lb/>
　州浸曰五湖據國語史記吴越春秋則即是太湖東<lb/>
　通松江南通霅溪西通荆溪北通滆湖東連韭溪<hi>吴郡</hi>
　<hi>俗圖經云在嘉興</hi>凡有五道故名五湖韋昭曰五湖者胥湖<lb/>
<pb n="26a"/>
　蠡湖洮湖滆湖就太湖而五實一湖也前説較長張<lb/>
　勃酈道元張守節陸龜蒙李宗諤諸家之説雖名稱<lb/>
　各殊道里互别然皆在太湖上下二三百里之間唯<lb/>
　李善以洞庭彭蠡震澤巢湖鑑湖司馬貞以具區洮<lb/>
　滆彭蠡青草為五湖夫洞庭青草在荆域而以為五<lb/>
　湖之一則顯與職方相背矣不可從<hi>韓非子謂洞庭為五湖猶言五</hi>
　<hi>渚耳此洞庭自為五湖與揚之五湖無涉</hi>　具區五湖明是兩處而孔傳<lb/>
　謂太湖名震澤正義為之辭曰餘州浸藪各異而揚<lb/>
<pb n="26b"/>
　州浸藪同處論其水謂之浸指其澤謂之藪此説非<lb/>
　也葉少藴云凡言藪者皆人所資以為利故曰藪以<lb/>
　富得民而浸則但水之所鍾也揚州之藪為震澤今<lb/>
　平望八赤震澤之間<hi>平望鎮在吴江南四十五里八赤市在縣南二十里震澤鎮在</hi>
　<hi>縣西南八十五里</hi>水瀰漫而極淺其蒲魚蓮芡之利人所資<lb/>
　者甚廣亦或可隄而為田與太湖異所以謂之澤藪<lb/>
　然積潦暴至無以洩之則隘而為害所以謂之震澤<lb/>
　黄子鴻申其義曰今土人自包山以西謂之西太湖<lb/>
<pb n="27a"/>
　水始淵深自莫釐武山以東謂之南湖水極灘淺葢<lb/>
　即古之震澤止以上流相通後人遂混謂之太湖誤<lb/>
　矣渭案此辨周官之藪浸極明晰葢自莫釐武山以<lb/>
　東至平望八赤之間松江左右笠澤之地皆古具區<lb/>
　禹貢謂之震澤者也<hi>鄭茝畦曰烏程有震澤上下二鄉今南潯上林軋村濵湖一帶</hi>
　<hi>數十里皆是亦即古具區禹貢所謂震澤者也故顔魯公作石柱記其辭甚簡必以震澤太湖兩處見之</hi>
　禹貢長箋朱氏長孺曰案職方具區即禹貢震澤孔<lb/>
　氏書傳鄭氏周禮注所云在吴南者是也但以為即<lb/>
<pb n="27b"/>
　五湖則未然職方氏諸州皆有澤藪不應揚州水國<lb/>
　反獨無之而與浸同處孔鄭所云吴南者漢吴縣治<lb/>
　之南也吴縣治之南為今吴江至嘉興一帶禹時懐<lb/>
　襄未平三吴一壑具區當於其地求之若五湖即今<lb/>
　太湖自環吴縣境之西北豈可合之為一哉具區之<lb/>
　源當與太湖俱來苕霅而水草所鍾淺而易溢太湖<lb/>
　水西來汜濫則澤水奔騰震澤自底定之後始可陂<lb/>
　障沮洳數十百里民仰其利故爾雅謂之藪職方謂<lb/>
<pb n="28a"/>
　之澤藪而五湖則别之曰浸迨乎日久填淤生殖漸<lb/>
　繁遂成沃壤漢後諸儒求其地而不得遂合五湖而<lb/>
　一之正義又曲為之説豈知三代以前固有澤浸不<lb/>
　同者哉<lb/>
　　　　蕙田案黄氏朱氏胡氏具區震澤之辨確不<lb/>
　　　　可易<lb/>
島夷卉服<lb/>
　錐指蘇氏曰島夷績草木為服如今吉貝木棉之類<lb/>
<pb n="28b"/>
　渭案地理志樂浪海中有倭人分為百餘國又㑹稽<lb/>
　海州有東鯷人分為二十餘國皆以嵗時來獻見葢<lb/>
　即此之島夷已<lb/>
　　　　觀承案卉即花也乃木棉之正名後人知自<lb/>
　　　　六朝時傳種中土故所在多有不知禹時島<lb/>
　　　　夷已製以為服故特别之曰卉服而取其木<lb/>
　　　　棉之精者為織貝以入於貢篚也<lb/>
　胡氏渭曰揚州有古汪芒氏之封春秋時可考者蓼<lb/>
<pb n="29a"/>
　六越楚<hi>東境是</hi>吴蔣弦黄舒宗巢舒庸舒鳩英桐鍾離<lb/>
　濮<hi>左傳昭元年吴濮有釁杜註云吴在東濮在南今建寜郡南有濮夷</hi>凡十七國戰國<lb/>
　時初屬越後楚滅越而有其地秦并天下置九江鄣<lb/>
　郡㑹稽閩中南海<hi>東境今潮陽郡是</hi>漢復置揚州<hi>領郡國七</hi>後漢<lb/>
　魏晉並因之<hi>晉領郡國二十二</hi>唐為淮南道之廣陵<hi>揚州</hi>淮隂<lb/>
　<hi>楚</hi>鍾離<hi>濠/</hi>夀春<hi>夀/</hi>永陽<hi>滁/</hi>歴陽<hi>和/</hi>廬江<hi>廬/</hi>同安<hi>舒</hi>蘄<lb/>
　春<hi>蘄</hi>弋陽<hi>光/</hi>等郡江南東道之丹陽<hi>潤/</hi>晉陵<hi>常</hi>吴郡<lb/>
　<hi>蘇</hi>吴興<hi>湖/</hi>餘杭<hi>杭/</hi>新定<hi>睦/</hi>新安<hi>歙/</hi>㑹稽<hi>越/</hi>餘姚<hi>明</hi>臨<lb/>
<pb n="29b"/>
　海<hi>台</hi>縉雲<hi>處/</hi>永嘉<hi>温/</hi>東陽<hi>婺/</hi>信安<hi>衢/</hi>建安<hi>建/</hi>長樂<hi>福</hi>
　清源<hi>泉</hi>漳浦<hi>漳/</hi>臨汀<hi>汀/</hi>潮陽<hi>潮</hi>等郡江南西道之豫<lb/>
　章<hi>洪</hi>鄱陽<hi>饒/</hi>潯陽<hi>江/</hi>臨川<hi>撫/</hi>廬陵<hi>吉/</hi>宜春<hi>袁/</hi>南康<hi>䖍</hi>
　等郡案以上通典所列無可更定者以今輿地言之<lb/>
　浙江江西福建皆是江南則江寜揚州廬州安慶池<lb/>
　州太平寜國徽州鎮江常州蘇州松江十二府滁和<lb/>
　廣徳三州其鳳陽府則鳳陽臨淮定逺夀州霍邱盱<lb/>
　眙天長淮安府則山陽鹽城河南則汝寜府之光州<lb/>
<pb n="30a"/>
　光山固始湖廣則黄州府之羅田蘄水蘄州廣濟黄<lb/>
　梅廣東則潮州府皆古揚州域也<lb/>
荆及衡陽惟荆州<lb/>
　錐指傳曰北據荆山南及衡山之陽正義曰以衡之<lb/>
　南無復有名山大川可以為記故言陽見其境過山<lb/>
　南也渭案地理志禹貢南條荆山在南郡臨沮縣東<lb/>
　北衡山在長沙國湘南縣東南今湖廣襄陽府南漳<lb/>
　縣有荆山本漢臨沮地衡州府衡山縣有衡山本漢<lb/>
<pb n="30b"/>
　湘南地也　荆之北界判自南漳縣之荆山山在縣<lb/>
　西北八十里漳水所出其西為逺安興山北與梁接<lb/>
　界荆山之西百餘里為景山水經沮水出漢中房陵<lb/>
　縣注云出沮陽縣西北景山即荆山首也故淮南子<lb/>
　曰沮出荆山元和志云沮水出房州永清縣西南景<lb/>
　山永清本漢房陵縣地也縣南一百一十三里有建<lb/>
　鼔馬騣二山並髙峻又竹山縣西南三十五里有白<lb/>
　馬塞山孟達歎為金城千里葢皆景山之餘脈矣南<lb/>
<pb n="31a"/>
　漳以東為荆門鍾祥京山<hi>元和志大洪山在京山縣西北二百里孤秀為衆山</hi>
　<hi>之傑</hi>及隨州之南境廢光化縣地<hi>光化故城在今隨州東南三十餘里唐隨</hi>
　<hi>州管縣四通典云唯光化為荆域餘皆屬豫</hi>又東為應山縣縣北有義陽<lb/>
　三闗一曰平靖闗一曰黄峴闗一曰武陽闗即古之<lb/>
　大隧直轅㝠阨也<hi>左傳定四年吴伐楚自淮涉漢楚左司馬戌請還塞大隧直轅㝠阨</hi>
　<hi>自後擊之大隧即武陽直轅即黄峴㝠阨即平靖也三闗又總名曰城口楚史皇所謂塞城口而入也㝠</hi>
　<hi>亦作黽又作鄳皆讀若盲</hi>又東為黄安縣有大活闗白沙闗又東<lb/>
　為麻城縣有穆陵闗隂山闗諸闗依山為阻與荆山<lb/>
<pb n="31b"/>
　東西凖望相直皆荆豫接界處　荆之南界越衡山<lb/>
　之陽大抵及嶺而止史記曰秦有五嶺之戍晉地理<lb/>
　志曰自北徂南入越之道必由嶺嶠時有五處故曰<lb/>
　五嶺據水經注五嶺大庾最東為第一嶺在揚域餘<lb/>
　皆屬荆第二騎田嶺在郴州南<hi>即黄岑山亦名黄箱山今謂之臘嶺郴水</hi>
　<hi>所出髙千餘大南接廣東陽山縣界北寒南燠氣候頓殊</hi>第三都龎嶺在衡州府<lb/>
　藍山縣南<hi>亦稱都龎嶠即黄檗山龎音龍水經注作部龍南接廣東連州界鄧徳明謂都龎在</hi>
　<hi>九真大謬</hi>第四萌渚嶺在永州府江華縣南<hi>亦稱萌渚嶠即古臨賀嶺</hi>
<pb n="32a"/>
　<hi>又名白芒嶺今名桂嶺髙三千餘丈南接廣西平樂府賀富川二縣界</hi>第五越城嶺在<lb/>
　桂林府興安縣北五嶺之最西嶺也<hi>亦稱越城嶠又名始安嶠</hi>嶺<lb/>
　北一百三十里接寳慶府城步縣界經曰衡陽未知<lb/>
　所極然酈氏有言古人云五嶺者天地以隔内外<hi>見水</hi>
　<hi>經温水注</hi>韓退之曰衡之南八九百里地益髙山益峻水<lb/>
　清而益駛其最髙而横絶南北者嶺中州清淑之氣<lb/>
　于是焉窮藉此表界差為近理耳　荆之東界準揚<lb/>
　約略言之葢自麻城黄岡踰江而南為武昌縣又西<lb/>
<pb n="32b"/>
　南為通山咸寜崇陽通城又南為瀏陽醴陵攸縣茶<lb/>
　陵又東南為興寜桂東桂陽又西南為宜章皆揚分<lb/>
　界處也　荆之西界經無可見今據戰國時巴楚分<lb/>
　地約略言之葢自巴東踰江而南為建始施州麻陽<lb/>
　沅州又東南為黔陽靖州通道以訖於興安與貴州<lb/>
　廣西接界<lb/>
江漢朝宗于海<lb/>
　錐指傳曰二水經此州而入海渭案揚之三江入海<lb/>
<pb n="33a"/>
　無壅故禹於此州疏江決漢至大别合流雖去海尚<lb/>
　逺而有朝宗之勢説者謂紀此以該彼非也　江水<lb/>
　自四川䕫州府雲安縣東流經奉節巫山又東出巫<lb/>
　峽至巴東縣入荆域又東經歸州夷陵宜都枝江松<lb/>
　滋江陵公安澧州華容至安鄉㑹洞庭之水又東經<lb/>
　巴陵沔陽臨湘嘉魚又東北至江夏西與漢陽分界<lb/>
　漢水從西北來注之漢水自襄陽府宜城縣南流入<lb/>
　荆域又南經鍾祥荆門又東南經潛江景陵沔陽又<lb/>
<pb n="33b"/>
　東經漢川又南至漢陽與江水㑹又東歴武昌大冶<lb/>
　至興國其北岸為黄州府之麻城與揚接界此禹在<lb/>
　荆時所治也<lb/>
九江孔殷<lb/>
　<hi>錐指孔傳云江于此州分為九道正義曰傳以江是此水大名謂大江分而為九猶大河分為九河也潯</hi>
　<hi>陽記有九江之名雖名起近代義或當然陸氏釋文曰九江潯陽地記云一曰烏白江二曰蜯江三曰烏</hi>
　<hi>江四曰嘉靡江五曰畎江六曰源江七曰廩江八曰提江九曰箘江張湏元縁江圖云一曰三里江二曰</hi>
　<hi>五州江三曰嘉靡江四曰烏土江五曰白蚌江六曰白烏江七曰箘江八曰沙提江九曰廪江參差隨水</hi>
<pb n="34a"/>
　<hi>長短或百里或五十里始于鄂陵終于江口㑹于桑落州太康地記曰九江劉歆以為湖漢九水入彭蠡</hi>
　<hi>澤也渭案秦始皇滅楚以其都夀春置九江郡太史公曰余南登廬山觀禹疏九江淮南子曰禹鑿江而</hi>
　<hi>通九路地理志廬江潯陽縣下云禹貢九江在南皆東合為大江王莽改豫章曰九江郡柴桑縣曰九江</hi>
　<hi>亭應劭曰江自潯陽分為九郭璞江賦曰流九派乎尋陽自西漢以迄東晉皆言大江至潯陽分為九江</hi>
　<hi>禹之所疏鑿而潯陽記縁江圖又備列其名元和志云江州潯陽郡禹貢揚荆二州之境揚州云彭蠡既</hi>
　<hi>豬今州南五十二里彭蠡湖是也荆州云九江孔殷今州西北二十五里九江是也彭蠡以東為揚州界</hi>
　<hi>九江以西為荆州界此亦遵舊説九江孔鄭異義而不言其處所諸家皆謂在潯陽其以洞庭為九江者</hi>
　<hi>自宋初胡旦始而晁以道曽彦和皆從之朱子九江辨曰九江若曰派别為九則江流上下洲渚不一今</hi>
<pb n="34b"/>
　<hi>所計以為九者若必首尾短長均布如一則横斷一節從别為九一水之間當有一洲九江之間沙水相</hi>
　<hi>間乃為十有七道于地將無所容若曰參差取之不必齊一則又不知斷自何許而數其九也況洲渚出</hi>
　<hi>没其勢不常江陵先有九十九洲後乃復生一洲是豈可以為地理之定名乎此不可通之妄説也若曰</hi>
　<hi>旁計横入小江之數則自岷山以東入于海處不知其當為幾千百江矣此又不可通之妄説也且經文</hi>
　<hi>言九江孔殷正以見其吐吞壯盛浩無津涯之勢決非尋常分派小江之可當又繼此而後及夫沱潛雲</hi>
　<hi>夢則又見其決非今日江州甚逺之下流此又可以証前二説者為不可通之妄説也九江即洞庭既有</hi>
　<hi>山水二經為根據而又得朱子此辨其不在尋陽亦明矣</hi>
　<hi>曽氏説九江一曰沅二曰漸三曰無四曰辰五曰叙六曰酉七曰湘八曰資九曰澧朱子考定九江去無</hi>
<pb n="35a"/>
　<hi>澧二水而易以瀟蒸一曰瀟江二曰湘江三曰蒸江四曰澬江五曰沅江六曰漸江七曰叙江八曰辰江</hi>
　<hi>九曰酉江案朱子據導江文江先合澧而後過九江故不數澧然澧實㑹南江以東注洞庭非上流自入</hi>
　<hi>江也安得而不數無字誤作元朱子以為亡是水故置之古無瀟水酈道元云瀟者水清深也湘中記曰</hi>
　<hi>湘川清照五六丈下見底石如摴蒲是納瀟湘之名矣然則瀟湘猶言清湘非别有瀟源隋唐以後始謂</hi>
　<hi>瀟水出九疑山北合湘水是曰瀟湘耳武陵零陵長沙之水皆入沅湘如蒸水者頗多金吉甫云郴水亦</hi>
　<hi>入湘舊不列九江未知與漸叙二水大小若何然則朱子所更定亦未有以見其為必然也善乎林少頴</hi>
　<hi>之言曰九江之名與其地世久逺不可强通然各自别源而下流入江則可以意曉也斯真通人之見傳</hi>
　<hi>同叔云九江不必求其有九如太湖一湖而得名五湖昭餘祁一澤而得名九澤皆不可以數求也此説</hi>
<pb n="35b"/>
　<hi>本程泰之恐又不然當時必實有九水㑹同故以為名但水道通塞離合古今不常自戰國時唯有湘沅</hi>
　<hi>資㣲澧而名之五渚矣況後世乎與其出此入彼不若闕疑之為得耳</hi>
　王氏鳴盛曰宋儒所據以辨尋陽之九江者其一則<lb/>
　水經云江水東至長沙下雋縣北澧水沅水資水合<lb/>
　東流注之酈道元云凡此諸水皆注于洞庭之陂然<lb/>
　據桑酈説不足九數彦和乃益以漸無辰叙酉湘無<lb/>
　論雜凑杜撰且道元明云是乃湘水非江川也是湘<lb/>
　又為澧沅資等之經流今欲成九數强之使與齊列<lb/>
<pb n="36a"/>
　朱子又去無澧二水易以瀟蒸澧乃水經所有因與<lb/>
　經又東至于澧過九江之文不合遂為刪去無水因<lb/>
　其字可疑亦并遭刪至于古無瀟水瀟湘猶言清湘<lb/>
　而蒸水金吉甫亦疑之九峰又去瀟蒸益以澧元徧<lb/>
　檢羣書别無元水<hi>漢志武陵無陽縣無水首受故苴蘭南入沅或有作潕㵲者當因無</hi>
　<hi>轉為旡旡轉為元</hi>是宋儒所説彼一九江此一九江迄無定<lb/>
　論林少頴傅同叔程泰之則儱侗泛指不列九名朏<lb/>
　明遂謂不若闕疑之為得夫因九江之無考欲舉而<lb/>
<pb n="36b"/>
　歸之洞庭因洞庭之九水不可定遂欲舉而歸之闕<lb/>
　疑何如仍用注疏之為安也其一則山海經云洞庭<lb/>
　之山帝之二女居之是常遊于江淵澧沅之風交瀟<lb/>
　湘之淵是在九江之間似可引據然郭景純傳引地<lb/>
　理志九江今在尋陽南江自尋陽而分為九皆東㑹<lb/>
　于大江書曰九江孔殷是也景純江賦云流九派于<lb/>
　尋陽正指此則安知所謂九江者非神女出遊所至<lb/>
　之地而遽違景純舊説乎又彦和引楚地記巴陵瀟<lb/>
<pb n="37a"/>
　湘之淵在九江之間徧檢隋經籍唐藝文及鄭氏藝<lb/>
　文略地理門如豫章記尋陽記九江新舊録洞庭譜<lb/>
　巴陵古今記等書無不備載獨無所謂楚地記者特<lb/>
　取山經之文隠其名别撰楚地記之目而又妄加巴<lb/>
　陵二字耳朏明未審疑楚地記本之山經者非也是<lb/>
　則彦和等説之所據細為紬繹皆成子虚亡是又何<lb/>
　足依據哉導江文云過九江至于東陵案漢志廬江<lb/>
　郡金蘭西北有東陵鄉淮<hi>當作灌</hi>水出水經江水又東<lb/>
<pb n="37b"/>
　逕西陵縣故城南<hi>括地志西陵故城在黄州黄岡山西二里</hi>酈注史記秦<lb/>
　昭王遣白起伐楚取西陵者也下云又東過蘄春縣<lb/>
　南又東過下雉縣北刋水從東陵西南注之酈注水<lb/>
　出廬江郡東陵鄉江夏有西陵縣故是言東矣尚書<lb/>
　云江水過九江至于東陵者也又云灌水導源廬江<lb/>
　金蘭縣西北東陵鄉大蘇山禇先生所謂神龜出于<lb/>
　江灌之間書九江納錫大龜謂此<hi>廬江郡常嵗生龜長尺二寸者二十</hi>
　<hi>枚輸太卜官</hi>朏明以蓼縣在光州固始北灌水出金蘭西<lb/>
<pb n="38a"/>
　北東陵鄉東北至蓼縣入決水則金蘭在固始西南<lb/>
　直黄梅之北其説頗精乃欲從宋儒説復以三事折<lb/>
　之東陵去江太逺一非也江自巴陵至沙羨即迤北<lb/>
　使東陵在金蘭則是先迤北而後至東陵二非也江<lb/>
　漢朝宗盡之矣復出九江孔殷不亦贅乎三非也案<lb/>
　溯源而論以黄梅西北推之似東陵去江本逺然江<lb/>
　過下雉北而刋水即從東陵西南注江則去江固不<lb/>
　甚逺也至古人書法原無一定先言至東陵而後總<lb/>
<pb n="38b"/>
　之以迤北先言朝宗而繼言九江孔殷無所不可若<lb/>
　先言入海而其下復言洞庭不更顛倒乎朏明又以<lb/>
　九江即春秋江南之夢而下云雲土夢作乂不更複<lb/>
　叠乎是可知廬江東陵與江夏西陵相為東西亦確<lb/>
　有可據矣彦和云巴陵與夷陵相為東西夷陵亦曰<lb/>
　西陵則巴陵為東陵可知案巴陵為東陵此言經史<lb/>
　所無固不足辨況巴陵之名晉太康元年所立而沈<lb/>
　休文宋書州郡志云夷陵漢舊縣吴改曰西陵則禹<lb/>
<pb n="39a"/>
　時尚不知後世有西陵巴陵之名而以此證巴陵即<lb/>
　東陵可乎<lb/>
　　　　蕙田案九江有三説一以為在尋陽一以為<lb/>
　　　　湖漢九水一以為洞庭湖主湖漢者始於劉<lb/>
　　　　歆而太康地記引之夫湖漢受鄱餘修淦盱<lb/>
　　　　蜀南彭八水由彭蠡以入江與江之經流本<lb/>
　　　　不相涉且經云過九江而後云東迤北㑹于<lb/>
　　　　滙如歆所云則九江即滙矣其非禹貢之九<lb/>
<pb n="39b"/>
　　　　江不待辨也主尋陽者出于漢書地理志自<lb/>
　　　　唐以前儒者皆從之主洞庭者出于胡旦晁<lb/>
　　　　説之曽<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>而朱子蔡傳皆用其説胡朏明亦<lb/>
　　　　篤信之兩説相持迄無定論今以經文證之<lb/>
　　　　經云江漢朝宗于海九江孔殷江漢合而東<lb/>
　　　　流至尋陽始别為九經所云朝宗者荆江之<lb/>
　　　　上流所云孔殷者荆江之下流而後云沱潛<lb/>
　　　　既道則江漢之支流也先後次第經文歴歴<lb/>
<pb n="40a"/>
　　　　不紊若洞庭又在漢口之上游不得先云朝<lb/>
　　　　宗後云孔殷也經云九江納錫大龜通典云<lb/>
　　　　廣濟縣蔡山出大龜書云九江納錫即此禇<lb/>
　　　　先生亦云神龜出于江灌之間灌水出東陵<lb/>
　　　　鄉而南距大江故云江灌之間而洞庭不聞<lb/>
　　　　有之也經云過九江至于敷淺原漢志以豫<lb/>
　　　　章歴陵縣之傅陽山當之胡朏明引孫放廬<lb/>
　　　　山賦臨彭蠡之澤接平敞之原以為即廬山<lb/>
<pb n="40b"/>
　　　　東南之麓瀕于彭蠡澤者其地與尋陽不逺<lb/>
　　　　亦當為尋陽之九江也經云過九江至于東<lb/>
　　　　陵攷水經江水東逕下雉縣北刋水從東陵<lb/>
　　　　西南注之酈注云江夏有西陵縣故是言東<lb/>
　　　　矣尚書過九江至于東陵者也漢西陵縣在<lb/>
　　　　今黄州府蘄州西下雉縣在今武昌府興國<lb/>
　　　　州東然則東陵直蘄州之東當在今廣濟縣<lb/>
　　　　境而與隔江興國州東境南北相直也漢書<lb/>
<pb n="41a"/>
　　　　地理志廬江郡金蘭西北有東陵鄉淮<hi>當作灌</hi>
　　　　水出水經注灌水導源廬江金蘭縣西北東<lb/>
　　　　陵鄉大蘇山金蘭故縣今雖無考然東陵在<lb/>
　　　　蘄州之東而金蘭又在其東南其地當近黄<lb/>
　　　　梅去東陵不逺也胡朏明以金蘭在固始西<lb/>
　　　　南既屬臆測而又謂金蘭之東陵去江六百<lb/>
　　　　餘里不更誣乎宋儒主洞庭者以東陵為巴<lb/>
　　　　陵然巴陵之名古所未有指為東陵更屬附<lb/>
<pb n="41b"/>
　　　　㑹且經云又東至于澧過九江澧水東注洞<lb/>
　　　　庭為九水之一而又别云九江不已複叠乎<lb/>
　　　　至于九江之名尋陽記縁江圖所載不同大<lb/>
　　　　率起于後代固未可盡信然縁江圖云始于<lb/>
　　　　鄂陵終于江口㑹于桑落洲鄂陵今武昌縣<lb/>
　　　　<hi>武昌縣非武昌府治</hi>桑落洲今在九江府城東北是則<lb/>
　　　　今之武昌縣以東九江以西皆古九江故道<lb/>
　　　　矣淮南子禹鑿江而通九路説苑禹鑿江而<lb/>
<pb n="42a"/>
　　　　通九派太史公曰余登廬山觀禹疏九江而<lb/>
　　　　孔安國亦云江于此州分為九道在漢以前<lb/>
　　　　九江故道尚存故言之鑿鑿如此夫大江分<lb/>
　　　　而為九猶大河分為九河也九河九江其故<lb/>
　　　　道俱無存者論者不以疑九河而獨疑九江<lb/>
　　　　之難信何哉　宋儒主洞庭者以山水二經<lb/>
　　　　為根據水經云九江地在長沙下雋縣西北<lb/>
　　　　東陵地在廬江金蘭縣西北今武昌府蒲圻<lb/>
<pb n="42b"/>
　　　　通城二縣漢下雋縣地洞庭湖乃在其西南<lb/>
　　　　不得云西北也至于東陵則又不從水經而<lb/>
　　　　别以巴陵當之然巴陵在下雋之上游即以<lb/>
　　　　東陵為巴陵當先云東陵而後云九江矣山<lb/>
　　　　海經之文説經者所不道其云澧沅之風交<lb/>
　　　　瀟湘之淵是在九江之間郭景純注云九江<lb/>
　　　　今在尋陽南又引禹貢九江孔殷以證之則<lb/>
　　　　郭亦不以洞庭為九江矣山經又云湘水出<lb/>
<pb n="43a"/>
　　　　舜葬東南陬入洞庭下沅水入下雋西合洞<lb/>
　　　　庭中則洞庭自洞庭九江自九江在山海經<lb/>
　　　　亦未嘗合而為一也然則宋儒所據二經之<lb/>
　　　　文又惡足信哉　總之以九江為洞庭於古<lb/>
　　　　既無可據又與導江之文不合自當從古注<lb/>
　　　　疏以在尋陽者為是或疑尋陽為揚州之境<lb/>
　　　　不屬荆州案元和志云江州尋陽郡禹貢揚<lb/>
　　　　荆二州之境彭蠡以東為揚州界九江以西<lb/>
<pb n="43b"/>
　　　　為荆州界則二州分界固自截然況漢之尋<lb/>
　　　　陽本在江北蘄春郡界而九江之分始於鄂<lb/>
　　　　陵尚在尋陽以西其在荆州之境明甚又何<lb/>
　　　　疑焉胡朏明錐指于水道極為精核獨此一<lb/>
　　　　條尚有遺議今備載諸説復為辨正如右後<lb/>
　　　　之言九江者庶有考云<lb/>
沱潛既道<lb/>
　錐指傳云沱江别名正義曰導江言東别為沱是沱<lb/>
<pb n="44a"/>
　為江之别名也釋水云水自江出為沱漢出為潛渭<lb/>
　案詩召南曰江有沱荆州之沱也一在江北寰宇記<lb/>
　江自枝江縣百里洲首派别北為内江者是一在江<lb/>
　南水經注夷水出魚復縣江至夷道縣北東入江者<lb/>
　是潛水或云在今安陸府鍾祥潛江二縣境然漢東<lb/>
　之地津渠交通未知孰為古潛水黄文叔云自後世<lb/>
　通渠漢川雲夢之際禹跡固多湮没誠然　水經注<lb/>
　江水自夷道縣北<hi>今宜都縣西有夷道故城</hi>又東逕上明城北<hi>晉荆</hi>
<pb n="44b"/>
　<hi>州刺史桓冲築此城移州治焉在今松滋縣界</hi>江汜枝分東入大江縣治洲<lb/>
　上故以枝江為稱<hi>今枝江縣東北六十里有百里洲延袤百里與江陵分轄枝江故城</hi>
　<hi>在縣東</hi>地理志曰江沲出西南東入江是也<hi>志無南字疑此衍</hi>
　江水又東㑹沮口又南逕江陵縣南縣江有洲號曰<lb/>
　枚迴洲<hi>洲在縣西南六十里枚或作枝</hi>江水自此兩分而為南北江<lb/>
　寰宇記云百里洲首派别南為外江北為内江王晦<lb/>
　叔云枝江縣百里洲夾江沱二水之間其與江分處<lb/>
　謂之上沱與江合處謂之下沱渭案南江在古時為<lb/>
<pb n="45a"/>
　岷江之經流北江為沱南江自枝江縣南又東逕公<lb/>
　安縣西又東南流為涔水<hi>隋志松滋縣有涔水葢東與公安接界</hi>九歌<lb/>
　望涔陽兮極浦横大江兮揚靈王逸註云涔陽江碕<lb/>
　名附近郢即此水之北也涔水入澧州界為四水口<lb/>
　歴州之東北又東南合澧水經華容縣南入赤沙湖<lb/>
　又東南逕安鄉縣西而東南入洞庭湖與北江㑹此<lb/>
　即禹導江東至于澧過九江至于東陵之道也北江<lb/>
　自枝江縣北又東逕松滋縣北又東逕江陵縣南又<lb/>
<pb n="45b"/>
　東逕公安縣北又東逕石首縣北又東逕監利縣南<lb/>
　夏水出焉北江又東至巴陵縣西北㑹洞庭之水此<lb/>
　即江北之沱寰宇記所謂内江者也其後北江之流<lb/>
　漸盛而南江日微世反以南為沱北為江説者遂謂<lb/>
　東至于澧不可解以澧水北去江二百餘里故也<lb/>
　地理今釋荆州之沱有二説漢書地理志云南郡枝<lb/>
　江縣<hi>今屬湖廣荆州府</hi>江沱出西東入江顔師古曰沱即江<lb/>
　别出者也水經江水東逕上明城北注云其地夷敞<lb/>
<pb n="46a"/>
　北據大江之汜枝分東入大江縣治洲上故以枝江<lb/>
　為稱是古枝江縣有沱水也今不可考又孔穎達正<lb/>
　義引鄭注云華容有夏水首出江尾入沔此所謂沱<lb/>
　也夏水自今荆州府江陵縣東南首受江水曰中夏<lb/>
　口經監利縣沔陽州界入漢水以其冬竭夏流故名<lb/>
　夏水其在梁州者則今四川成都府郫縣沱江是江<lb/>
　在縣北六里一名郫江至瀘州入大江其上流為成<lb/>
　都府灌縣蔡傳所謂永康軍導江縣也潛水一在今<lb/>
<pb n="46b"/>
　安陸府潛江縣東由蘆洑腦分流遶城東南一支通<lb/>
　順河入沔陽州境今淤一支南流至拖船埠入漢水<lb/>
　此荆州之潛也禹貢錐指曰韻㑹潛水伏流也荆州<lb/>
　之潛雖不如龍門石穴之竒亦必漢水伏流從平地<lb/>
　涌出故謂之潛今漢水之分流者名蘆洑宜取伏流<lb/>
　之意以為古潛水庶幾得之葢禹時本自伏流涌出<lb/>
　復入于漢及乎後世通渠漢川雲夢之際則開通上<lb/>
　源以資舟楫之利禹迹遂不可知耳一在今四川保<lb/>
<pb n="47a"/>
　寜府廣元縣亦名龍門水自朝天驛北穿穴而出入<lb/>
　嘉陵江此梁州之潛也郭璞爾雅音義云有水從漢<lb/>
　中沔陽縣南流至梓潼漢夀入大穴中通峒山下西<lb/>
　南潛出一名沔水舊俗云即禹貢潛也又四川順慶<lb/>
　府渠縣東有潛水渠縣蔡傳所謂渠州流江縣也<lb/>
雲土夢作乂<lb/>
　錐指傳曰雲夢之澤其中有平土丘水去可為耕作<lb/>
　畎畝之治正義曰此澤既大其内平土有髙丘也渭<lb/>
<pb n="47b"/>
　案雲土夢漢書作雲夢土史記水經注並作雲土夢<lb/>
　沈括筆談云石經倒土夢字唐太宗得古本尚書乃<lb/>
　雲土夢作乂詔改從古本雲夢澤名也古八九百里<lb/>
　之中有澤有湖有土而江沱潛漢亦灌注于其間職<lb/>
　方主藪澤禹貢主土田　雲夢經傳諸書有合稱者<lb/>
　有單稱者周禮荆州藪澤曰雲夢爾雅十藪楚有雲<lb/>
　夢吕覽淮南子同戰國䇿楚王遊於雲夢結駟千乗<lb/>
　宋玉髙唐賦曰楚襄王與宋玉遊於雲夢之臺司馬<lb/>
<pb n="48a"/>
　相如子虚賦曰雲夢者方八九百里此合稱雲夢者<lb/>
　也左傳定四年楚子涉睢濟江入于雲中此單稱雲<lb/>
　者也宣四年䢵夫人棄子文于夢中昭三年楚子以<lb/>
　鄭伯田江南之夢宋玉招魂曰與玉趨夢兮課後先<lb/>
　此單稱夢者也單稱特省文耳雲可該夢夢亦可該<lb/>
　雲故杜元凱注夢中云夢澤名江夏安陸縣東南有<lb/>
　雲夢城則夢在江北注雲中云入雲夢澤中所謂江<lb/>
　南之夢則雲在江南注江南之夢云楚之雲夢跨江<lb/>
<pb n="48b"/>
　南北則南雲北夢單稱合稱無所不可絶無江北為<lb/>
　雲江南為夢之説自唐太宗詔改此經為雲土夢作<lb/>
　乂而頴達引左傳以為之説曰此澤亦有單稱雲單<lb/>
　稱夢經之土字在二字之間葢史文兼上下也司馬<lb/>
　貞史記索隠亦云雲夢本二澤人以其相近或合稱<lb/>
　雲夢宋沈括羅泌易祓郭思鄭樵洪邁洪興祖等襲<lb/>
　其説而為之辯曰雲在江北夢在江南而古注棄若<lb/>
　塵羹矣蘇子瞻申疏意云雲與夢二土名也而云雲<lb/>
<pb n="49a"/>
　土夢者古語如此猶曰元纎縞云爾此於文義頗不<lb/>
　順故王氏更為之解曰雲之地土見而已夢之地則<lb/>
　非特土見草木生之人有加功乂之者矣蔡氏云雲<lb/>
　夢之澤地勢有髙卑故水落有先後人工有早晚也<lb/>
　自後無不遵此説今案史記賈誼傳云長沙卑濕巴<lb/>
　陵故長沙下雋地也諸湖萃其西南安得為特髙江<lb/>
　北雖亦有湖澤然楚都及漢東諸國皆在焉豈反卑<lb/>
　於江南此事理之難信者若從石經本則傳云澤中<lb/>
<pb n="49b"/>
　有土可以耕作義其愜當愚嘗反復于斯而覺太宗<lb/>
　此一改殊多事不若仍舊之為得也<lb/>
　地理今釋漢書地理志云南郡華容縣<hi>見前沱水注</hi>雲夢<lb/>
　澤在南荆州藪編縣<hi>今安陸府荆門州</hi>有雲夢宫又江夏郡<lb/>
　西陵縣<hi>今黄州府麻城縣</hi>有雲夢宫水經注云雲杜縣<hi>今安陸府</hi>
　<hi>京山縣</hi>東北有雲夢城又夏水東逕監利縣<hi>今屬荆州府</hi>南<lb/>
　縣土卑下澤多陂陁西南自州陵<hi>今安陸府沔陽州</hi>東逕于<lb/>
　雲杜沌陽<hi>今漢陽府漢陽縣</hi>為雲夢之藪杜預云枝江縣<hi>今屬</hi>
<pb n="50a"/>
　<hi>荆州府</hi>安陸縣<hi>今屬徳安府</hi>有雲夢葢跨川亘隰兼包勢廣<lb/>
　矣元和志云雲夢澤在安陸縣南五十里又云雲夢<lb/>
　澤在雲夢縣<hi>今屬徳安府</hi>西七里然則東抵蘄州西抵枝<lb/>
　江京山以南青草以北皆為古之雲夢正義所謂雲<lb/>
　夢一澤而每處有名者也<lb/>
　胡氏渭曰荆州之建國春秋時可考者楚䕫聃權䢵<lb/>
　<hi>與鄖同</hi>州<hi>左傳桓十一年州蓼伐楚師杜註云州國在南郡華容縣東南今為監利縣地</hi>羅貳<lb/>
　軫凡九國戰國時屬楚而韓秦亦少得其地秦并天<lb/>
<pb n="50b"/>
　下置南郡黔中長沙南陽<hi>東境是</hi>漢復置荆州<hi>領郡國八</hi>後<lb/>
　漢魏晉並因之<hi>晉領郡十九</hi>唐為山南東道之江陵<hi>荆州</hi>竟<lb/>
　陵<hi>復</hi>富水<hi>郢/</hi>齊安<hi>黄/</hi>漢陽<hi>沔/</hi>夷陵<hi>峽/</hi>巴東<hi>歸</hi>等郡江<lb/>
　南西道之江夏<hi>鄂</hi>巴陵<hi>岳/</hi>長沙<hi>潭/</hi>衡陽<hi>衡/</hi>零陵<hi>永</hi>江<lb/>
　華<hi>道</hi>桂陽<hi>郴/</hi>邵陽<hi>邵/</hi>武陵<hi>朗/</hi>澧陽<hi>澧</hi>等郡黔中道之<lb/>
　黔中<hi>黔</hi>寜夷<hi>思/</hi>涪川<hi>費/</hi>盧溪<hi>辰/</hi>盧陽<hi>錦/</hi>靈溪<hi>溪</hi>潭陽<lb/>
　<hi>巫</hi>清江<hi>施/</hi>播川<hi>播/</hi>夜郎<hi>珍/</hi>義泉<hi>夷/</hi>龍標<hi>業/</hi>溱溪<hi>溱</hi>等<lb/>
　郡又淮南道之安陸<hi>安</hi>義陽<hi>申/</hi>及嶺南道之連山<hi>連</hi>
<pb n="51a"/>
　等郡案以上通典所列連山郡當出𨽻古南越<hi>騎田嶺北</hi>
　<hi>為桂陽嶺南為連山連山亦古南越地不當入荆域</hi>黔中寜夷涪川播川夜郎<lb/>
　義泉溱溪七郡皆梁南徼外蠻夷非古黔中地不在<lb/>
　九州之限<hi>元和志云黔州本漢涪陵縣理晉永嘉後地没蠻夷經二百五十六年至周保定四</hi>
　<hi>年涪陵蠻帥田恩鶴以地内附因置奉州建徳三年改為黔州大業三年又改為黔安郡因周隋州郡之</hi>
　<hi>名遂與秦漢黔中地犬牙難辨其秦黔中郡所理在今辰州西二十里黔中故郡城是漢改黔中為武陵</hi>
　<hi>郡移理義陵即今辰州叙浦縣是後魏移治臨沅即今州是今辰錦叙奨溪澧朗施等州寔秦漢黔中之</hi>
　<hi>地而今黔中及夷費思播隔越峻嶺東有沅江水及諸溪並合東注洞庭湖西有延江水一名涪陵江自</hi>
<pb n="51b"/>
　<hi>牂柯北歴播費思黔等州北注岷江以山川言之巴郡之涪陵與黔中古地炳然分矣然則此五州及珍</hi>
　<hi>臻二州皆梁南徼外蠻夷亦叙瀘重䕫之江南諸縣及遵義府是也其東有峻嶺為限荆不當越此而西</hi>
　<hi>斗入六七百里總因黔中名亂嶺東嶺西諸州混而為一道杜氏遂有此誤叙州即巫州奨州即業州也</hi>
　又有當來屬者豫域襄陽之南漳漢東之光化及南<lb/>
　越始安郡全義縣嶺北之地是也<hi>全義今為興安縣屬廣西桂林府文</hi>
　<hi>獻通考云自荔浦以北為楚以南為越今静江有中州清淑之氣荔浦相距纔百餘里遂入瘴鄉是天所</hi>
　<hi>以限楚越也此葢就當時風氣言之近志遂以桂林平樂二府為禹貢荆州之域恐未必然杜氏以始安</hi>
　<hi>平樂屬古南越為是唯全義縣嶺北之地當入荆域</hi>以今輿地言之湖廣武昌<lb/>
<pb n="52a"/>
　漢陽安陸荆州岳州長沙衡州常徳辰州寳慶永平<lb/>
　十一府郴靖二州施州衞其襄陽府則唯南漳縣徳<lb/>
　安府則安陸雲夢孝感應城應山及隨州之南境廢<lb/>
　光化縣地黄州府則黄岡麻城黄陂黄安四川則夔<lb/>
　州府之建始廣西則桂林府之全州<hi>本漢零陵縣属零陵郡隋改置</hi>
　<hi>湘源縣唐屬永州五代晉改曰清湘于縣置全州明省縣入又改屬桂林</hi>及興安縣嶺北<lb/>
　之地<hi>縣在府東北一百二十里越城嶺在縣北三里</hi>皆古荆州域也<lb/>
　　　　　　　　　　右禹貢徐揚荆三州<lb/>
<pb n="52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五禮通考卷二百二<lb/>
</p>
<p>
</p>
  </div>
</body>
</text>
</TEI>
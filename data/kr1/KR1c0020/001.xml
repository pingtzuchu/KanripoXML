<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩講義卷一</head>
    <p>
<pb n="1a"/>
欽定四庫全書<lb/>
　毛詩講義卷一　　　　　　宋　林岊　撰<lb/>
周南<lb/>
關關雎鳩在河之洲窈窕淑女君子好逑　參差荇菜<lb/>
左右流之窈窕淑女寤寐求之求之不得寤寐思服悠<lb/>
哉悠哉輾轉反側　參差荇菜左右采之窈窕淑女琴<lb/>
瑟友之參差荇菜左右芼之窈窕淑女鐘鼓樂之<lb/>
　關關和聲也窈窕貞静幽閒也雎鳩鵰鶚之𩔖摯而<lb/>
<pb n="1b"/>
　有别之禽也其在河水中洲關關然和鳴以比貞静<lb/>
　幽閒之淑女有别而且和樂也如此淑女信可為王<lb/>
　者之好逑匹也參差荇菜左右流之者謂和而率下<lb/>
　也祭亦多品荇其最微舉小見大后妃率三夫人九<lb/>
　嬪共菹參差之荇左右助求之可見備物備官人皆<lb/>
　愛助之詩人蓋思如此之人居如此之職也故曰窈<lb/>
　窕淑女寤寐求之寐寢也寤覺也求之不得則寤寐<lb/>
　而思服服亦思也悠哉悠哉輾轉反側言寢覺而不<lb/>
<pb n="2a"/>
　安意有所向也所謂哀窈窕思賢才也參差荇菜左<lb/>
　右采之者亦思有如此之人居如此之職也故曰窈<lb/>
　窕淑女琴瑟友之謂后妃之賢宜以琴瑟之和聲親<lb/>
　友之也采取也芼擇而調和之也后妃之賢又宜以<lb/>
　鐘鼓之盛樂而樂之也所謂樂得淑女以配君子也<lb/>
　此篇毛氏小序𫝊用數則字𤼵明風人之義極分曉<lb/>
　不以為文王太姒最有意至鄭氏則所箋差矣大抵<lb/>
　此篇所言后妃之徳惟窈窕淑女四字夫貞静幽閒<lb/>
<pb n="2b"/>
　者内心也窈窕者徳容也所謂邪僻怠情不接於耳<lb/>
　目不設於身體婦徳婦言婦容婦功古者后妃以此<lb/>
　隂教教其六宫而助天子之陽徳非徳盛感深其何<lb/>
　以當此職位也此所以為風之始而風天下正夫婦<lb/>
　也别而和婦人之大徳古𫝊設樂待賢得之矣<lb/>
葛之覃兮施于中谷維葉萋萋黄鳥于飛集于灌木其<lb/>
鳴喈喈　葛之覃兮施于中谷維葉莫莫是刈是濩為<lb/>
絺為綌服之無斁　言告師氏言告言歸薄汚我私薄<lb/>
<pb n="3a"/>
澣我衣害澣害否歸寧父母<lb/>
　葛之覃兮至服之無斁者此篇皆賦亦興也桑之所<lb/>
　織為絲而錦綺生焉麻之所緝為布而升數不齊焉<lb/>
　女功勤矣美矣風人立義不取乎此獨取葛言之葛<lb/>
　者古人御暑之服女工之最精細且艱難者意謂富<lb/>
　貴之人不知女工如此精細如此艱難服之于身未<lb/>
　必貴重而易生厭斁朝更暮改百侈從生皆自厭斁<lb/>
　之心始故丁寧之若曰彼葛之麤蔓延中谷葛生之<lb/>
<pb n="3b"/>
　春鳥鳴之朝從其萋萋至于莫莫勤乎女工者候其<lb/>
　成熟刈而濩之乃以為絺乃以為綌其細且難不知<lb/>
　涉厯幾多工夫然後成此絺綌也為后妃者其當服<lb/>
　之無斁矣言告師氏言告言歸薄汚我私薄澣我衣<lb/>
　曷澣曷否歸寧父母者謂古者婦人居有圖史行有<lb/>
　環珮在家有姆訓之咨既嫁有保傅之習皆師氏也<lb/>
　后妃將歸其家不輕舉動拳拳節儉告師氏以將歸<lb/>
　取衣裳而澣濯私者濯之深而曰汚衣者濯之略而<lb/>
<pb n="4a"/>
　曰澣又曰何者宜澣乎何者不必濯乎推是心也信<lb/>
　可以歸安父母矣父母之心欲其子之富貴知禮長<lb/>
　享安榮豈欲其忘本恃末將為亡國敗家之事哉<lb/>
采采卷耳不盈頃筐嗟我懐人寘彼周行　陟彼崔嵬<lb/>
我馬虺隤我姑酌彼金罍維以不永懐　陟彼髙岡我<lb/>
馬𤣥黄我姑酌彼兕觥維以不永傷　陟彼砠矣我馬<lb/>
瘏矣我僕痡矣云何吁矣<lb/>
　首篇皆興也卷耳蒼耳也或備祭祀酒漿之用古之<lb/>
<pb n="4b"/>
　賢淑后妃内有進賢之志而無險詖私謁之心因卷<lb/>
　耳而有感語其君子其辭若曰采采卷耳不盈傾筐<lb/>
　則采之為難得矣嗟我君子懐思賢人寘之列位其<lb/>
　亦每每念賢之難得如此乎二章又因罍觥而有感<lb/>
　語其君子其辭若曰宫室之美堂皇之安尊俎之陳<lb/>
　飲食之豐其亦有念臣下之勤勞奔走王事跋履山<lb/>
　川而将何以勞勉之乎陟彼崔嵬我馬虺隤我者體<lb/>
　臣下之意爾臣勞矣我姑酌彼金罍之酒庶其因是<lb/>
<pb n="5a"/>
　維以不永懐念其辛勤乎髙岡一章同意末章又<lb/>
　言臣下之極其辛勤僕馬俱病而觥罍未足勞之與<lb/>
　之同其吁嗟念之深也房中樂歌大抵寫出后妃賢<lb/>
　淑美意自後世私謁險詖者言之不求富貴其外家<lb/>
　則將引進其纎佞害賢蠧國皆自言辭媚熟之日始<lb/>
　淑女不然一飲一食之間恐其忘君之疾與賢之難<lb/>
　得與人之勞苦其君子聞之豈尚溺于宴安而不知<lb/>
　思體羣臣乎<lb/>
<pb n="5b"/>
南有樛木葛藟纍之樂只君子福履綏之　南有樛木<lb/>
葛藟荒之樂只君子福履將之　南有樛木葛藟縈之<lb/>
樂只君子福履成之<lb/>
　比也木下曲曰樛南者取陽方木盛之地風人立義<lb/>
　謂南有樛曲之木垂故葛藟得以纍而蔓之荒奄而<lb/>
　縈施之如后妃以恩禮逮其衆妾而衆妾得盡其附<lb/>
　事之意也后妃無嫉妒之心衆妾有和諧之義若是<lb/>
　則家齊内理多男之慶御邦之道莫不由此樂只君<lb/>
<pb n="6a"/>
　子福履綏安之矣將大而成就之矣樂只喜悦之深<lb/>
　也<lb/>
螽斯羽詵詵兮宜爾子孫振振兮　螽斯羽薨薨兮宜<lb/>
爾子孫繩繩兮　螽斯羽揖揖兮宜爾子孫蟄蟄兮<lb/>
　比也詵詵薨薨衆多也揖揖會聚也振振信厚也繩<lb/>
　繩戒謹蟄蟄和集也此依毛注謂其多且賢也一曰<lb/>
　振振振動繩繩繼續蟄蟄聚積皆謂其多也<lb/>
桃之夭夭灼灼其華之子于歸宜其室家　桃之夭夭<lb/>
<pb n="6b"/>
有蕡其實之子于歸宜其家室　桃之夭夭其葉蓁蓁<lb/>
之子于歸宜其家人<lb/>
　比也桃有華之盛者夭夭其少壯也灼灼華之盛也<lb/>
　蕡實貌蓁蓁至盛也之子嫁子也于往也家室猶室<lb/>
　家也嫁而宜家則一家之人亦盡以為宜也謂婦人<lb/>
　之歸無踰時者如桃之盛也孟子曰丈夫生而願為<lb/>
　之有室女子生而願為之有家男女淫奔則非正矣<lb/>
　夫妻反目則多鰥寡矣<lb/>
<pb n="7a"/>
肅肅兔罝椓之丁丁赳赳武夫公侯干城　肅肅兔罝<lb/>
施于中逵赳赳武夫公侯好仇　肅肅兔罝施于中林<lb/>
赳赳武夫公侯腹心<lb/>
　賦也兔罝兔罟丁丁椓杙聲椓罟兔罝之人而猶肅<lb/>
　肅恭敬可見莫不好徳賢人衆多矣糾糾武貌干扞<lb/>
　也鄭云干也城也皆以禦難謂為盾為城扞城其民<lb/>
　也赳赳武夫而可為公為侯扞城其民則又可見莫<lb/>
　不好徳賢人衆多矣莫賤於兔罝莫暴於武夫不忘<lb/>
<pb n="7b"/>
　恭敬堪共患難其豈無自來乎中逵九達之道中林<lb/>
　無人之地其肅肅則一此化之所感也好仇和好仇<lb/>
　怨腹心制斷腹心赳赳武夫而又可為公為侯為天<lb/>
　子好仇為公為侯為天子腹心之任此皆化之所感<lb/>
　毛以為兔罝之人即中林之武夫<lb/>
采采芣苢薄言采之采采芣苢薄言有之　采采芣苢<lb/>
薄言掇之采采芣苢薄言捋之　采采芣苢薄言袺之<lb/>
采采芣苢薄言襭之<lb/>
<pb n="8a"/>
　興也托芣苢而言也采采非一采也芣苢車前宜懐<lb/>
　妊所謂當道宜男草也薄辭也采取也有藏也掇拾<lb/>
　也捋取也袺執袵也襭扱袵也觀此采采之辭言之<lb/>
　不足而永歌焉樂有子之情可知矣古人為詩之妙<lb/>
　因一物起一意而終篇無雜辭則芣苢是也因數物<lb/>
　起數意而終篇多凡例則鶴鳴是也又其命意深長<lb/>
　措辭簡易為之者無費辭誦之者有遺味韓文公所<lb/>
　謂舂容乎大篇寂寥乎短章大篇舂容而未嘗有餘<lb/>
<pb n="8b"/>
　也短章寂寥而未嘗不足也此篇與螽斯桃夭兔罝<lb/>
　純言其報也若樛木詩中總具先施後報之意蓋言<lb/>
　后妃能如樛木之垂則衆妾有葛藟之纍君子得福<lb/>
　禄之安不可不頌也<lb/>
南有喬木不可休息漢有游女不可求思漢之廣矣不<lb/>
可泳思江之永矣不可方思　翹翹錯薪言刈其楚之<lb/>
子于歸言秣其馬漢之廣矣不可泳思江之永矣不可<lb/>
方思　翹翹錯薪言刈其蔞之子于歸言秣其駒漢之<lb/>
<pb n="9a"/>
廣矣不可泳思江之永矣不可方思<lb/>
　比也南有木可以休息喬而上竦不可休矣亦猶漢<lb/>
　上之游女不可求也貴者深宫固門賤者執筐行饁<lb/>
　故容有游女漢與江皆可泳可方廣而大永而長則<lb/>
　不可泳而潛行方而筏濟矣翹翹然錯雜之薪言刈<lb/>
　其楚謂欲采取其尤翹翹者言刈其蔞謂采取其草<lb/>
　中之翹翹者以比求女者之情言秣其馬又言欲于<lb/>
　游女之歸欣欣然願為之執鞭若曰之子于歸我其<lb/>
<pb n="9b"/>
　為秣馬乎之子于歸我其為秣駒乎六尺以上曰馬<lb/>
　五尺以上曰駒既而知女子不可求則曰漢之廣不<lb/>
　可泳矣江之永不可方矣<lb/>
遵彼汝墳伐其條枚未見君子惄如調飢　遵彼汝墳<lb/>
伐其條肄既見君子不我遐棄　魴魚赬尾王室如燬<lb/>
雖則如燬父母孔邇<lb/>
　言婦人遵循彼汝水之墳涯水涯若墳故曰汝墳伐<lb/>
　其木之條榦與其斬而復生者或躬其事或托之物<lb/>
<pb n="10a"/>
　未見君子惄如朝飢之思食既見君子知其已反不<lb/>
　遺棄我而死亡于外其思則愈魴魚赬尾魚勞尾赤<lb/>
　言魚尾赤如王室之猛烈而君子之勤于征役矣雖則<lb/>
　如火君猶親王室猶民之父母甚近而不可避也君天<lb/>
　也父母亦天也天其可違乎此婦人閔其夫而勉之也<lb/>
麟之趾振振公子于嗟麟兮　麟之定振振公姓于嗟麟<lb/>
兮　麟之角振振公族于嗟麟兮<hi>按此篇永樂大典失載</hi>
召南<lb/>
<pb n="10b"/>
維鵲有巢維鳩居之之子于歸百兩御之　維鵲有巢<lb/>
維鳩方之之子于歸百兩將之　維鵲有巢維鳩盈之<lb/>
之子于歸百兩成之<lb/>
　鵲之營巢冬架春成而鳩乃居之鳩不自營其巢而<lb/>
　因鵲之成巢此比也比夫人之起家而配君子也之<lb/>
　子于歸夫人之未嫁也百兩御之謂家人送之良人<lb/>
　迎之車皆百乗象有百官之盛也以夫人儀物之盛<lb/>
　配國君爵位之尊能如鳲鳩則有夫人之徳矣方有<lb/>
<pb n="11a"/>
　之也將送也盈滿也成成百兩之禮也<lb/>
于以采蘩于沼于沚于以用之公侯之事　于以采蘩<lb/>
于澗之中于以用之公侯之宮　被之僮僮夙夜在公<lb/>
被之祁祁薄言還歸<lb/>
　蘩皤蒿也于沼池沚渚采之助公侯祭祀之事薦之<lb/>
　于豆山夾水曰澗宫廟也被首飾也僮僮竦敬也夙<lb/>
　早也祁祁舒遲也還歸去事有儀終始如一也祭事<lb/>
　畢夫人釋祭服而去髲髢<lb/>
<pb n="11b"/>
喓喓草蟲趯趯阜螽未見君子憂心忡忡亦既見止亦<lb/>
既覯止我心則降　陟彼南山言采其蕨未見君子憂<lb/>
心惙惙亦既見止亦既覯止我心則説　陟彼南山言<lb/>
采其薇未見君子我心傷悲亦既見止亦既覯止我心<lb/>
則夷<lb/>
　比也喓喓聲也草蟲常羊也趯趯躍也阜螽蠜也蟲<lb/>
　鳴螽躍有相從之義言大夫之妻一意以從大夫當<lb/>
　如此也未見君子君子行役未歸之時則憂心忡忡<lb/>
<pb n="12a"/>
　惙惙然而傷悲既見既遇我心降下悦服而夷平矣<lb/>
　陟南山而採蕨薇未必躬升山林之險也感時物之<lb/>
　變因蕨薇之生駕言採取以寓其思也<lb/>
于以采蘋南澗之濵于以采藻于彼行潦　于以盛之<lb/>
維筐及筥于以湘之維錡及釜　于以奠之宗室牖下<lb/>
誰其尸之有齊季女<hi>按此篇永樂大典缺卷</hi>
蔽芾甘棠勿翦勿伐召伯所茇　蔽芾甘棠勿翦勿敗<lb/>
召伯所憩　蔽芾甘棠勿翦勿拜召伯所説<lb/>
<pb n="12b"/>
　蔽芾小貌甘棠杜也翦去伐擊也茇草舍也憩息也<lb/>
　説舍也拜言拔也召伯聴訟偶憩此木之下愛其人<lb/>
　思其木而為此詩也<lb/>
厭浥行露豈不夙夜謂行多露　誰謂雀無角何以穿<lb/>
我屋誰謂女無家何以速我獄雖速我獄室家不足<lb/>
誰謂䑕無牙何以穿我墉誰謂女無家何以速我訟雖<lb/>
速我訟亦不女從<lb/>
　厭浥濕也行道也豈不欲早夜行道乎畏其多露故<lb/>
<pb n="13a"/>
　已于行速召也獄者埆也囚證于埆核之處核實道<lb/>
　理未定未決係之圜土不女從者終不棄禮而從强<lb/>
　暴之男也畏露而不行畏禮而不妄動也誰謂女無<lb/>
　家女猶汝也汝謂强暴之男也誰謂汝無求我之意<lb/>
　乎汝有求為室家而不以正合之意我于疑似爰有<lb/>
　獄訟之爭雖速訟獄而終不强暴之從此婦人女子<lb/>
　之斷以正也凡婦人女子之斷以正亦恃乎訟之利<lb/>
　見大人也雀角䑕牙疑似之意于其疑似謹微辨正<lb/>
<pb n="13b"/>
　此易之貞固也且夫見金夫不有躬則無攸利矣女<lb/>
　子貞不字十年乃字則反常矣無攸利者無往而利<lb/>
　也反常者反歸乎常道也行露之女貞而不字以待<lb/>
　反常者也非見金夫而不有躬者也<lb/>
羔羊之皮素絲五紽退食自公委蛇委蛇　羔羊之革<lb/>
素絲五緎委蛇委蛇自公退食　羔羊之縫素絲五總<lb/>
委蛇委蛇退食自公<lb/>
　小曰羔大曰羊素白也紽數也古者素絲以英裘大<lb/>
<pb n="14a"/>
　夫羔裘以居公公門也委蛇行可從迹也鄭云委曲自<lb/>
　得之貌革猶皮也緎縫也縫殺之大小得其制總數也<lb/>
　羔羊素絲不専主乎節儉乃大夫之常服節儉之風寓<lb/>
　于此矣退食自公者入公門則惴惴祇栗出則少舒矣<lb/>
　然委蛇委蛇此乃心廣體胖無愧無怍石氏家居常如<lb/>
　上前齊桓下拜不違咫尺之義也正直之風寓乎此矣<lb/>
殷其靁在南山之陽何斯違斯莫敢或遑振振君子歸哉<lb/>
歸哉　殷其靁在南山之側何斯違斯莫敢遑息振振君<lb/>
<pb n="14b"/>
子歸哉歸哉　殷其靁在南山之下何斯違斯莫或遑處<lb/>
振振君子歸哉歸哉<lb/>
　聞靁聲之殷殷在彼南山何此君子適居此復違此而<lb/>
　莫敢遑暇休息居處乎閔其勞也以君子之信厚從于王<lb/>
　事奉乎君命歸哉歸哉為臣之義未得歸此勸以義也<lb/>
摽有梅其實七兮求我庶士迨其吉兮　摽有梅其實三<lb/>
兮求我庶士迨其今兮　摽有梅頃筐塈之求我庶士迨<lb/>
其謂之<hi>按此篇永樂大典缺卷</hi>
<pb n="15a"/>
嘒彼小星三五在東肅肅宵征夙夜在公寔命不同<lb/>
嘒彼小星維參與昴肅肅宵征抱衾與裯寔命不猶<lb/>
　嘒微貌三心五噣四時更見心在東方三月時噣在<lb/>
　東方正月時參伐也昴留也小星隨心噣參昴猶諸<lb/>
　妾隨夫人肅肅疾貌宵夜征行也寔是也自知其禮<lb/>
　命不得上同也雖進御有時而不敢怨且覬也不敢<lb/>
　僭且驕也衾被也裯襌被一曰牀帳也猶若也自知<lb/>
　其不若蓋尊卑之異宜也夫衆妾之所以能自服于<lb/>
<pb n="15b"/>
　禮命者皆由夫人惠愛而引進之進之愈謙自服愈<lb/>
　謹此所以為古者夫人齊家之盛也<lb/>
江有汜之子歸不我以不我以其後也悔　江有渚之<lb/>
子歸不我與不我與其後也處　江有沱之子歸不我<lb/>
過不我過其嘯也歌<lb/>
　比也亦興也江之有汜有渚有沱大之有小也決而<lb/>
　復入為汜水歧為渚小洲也沱江之别者彼江則有<lb/>
　汜矣嫡則有媵矣江之為大汜之為小嫡之為尊媵<lb/>
<pb n="16a"/>
　之為卑雖勤勞其敢怨乎之子嫡也嫡之來歸不以我<lb/>
　而備數非不備數也無恩睦逮下之心焉猶不備也其<lb/>
　後自悔而我以矣自悔而我處矣自悔而與我嘯歌矣<lb/>
野有死麕白茅包之有女懐春吉士誘之　林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
野有死鹿白茅純束有女如玉　舒而脱脱兮無感我<lb/>
帨兮無使尨也吠<hi>按此篇永樂大典缺卷</hi>
何彼襛矣唐棣之華曷不肅雝王姬之車　何彼襛矣<lb/>
華如桃李平王之孫齊侯之子　其釣維何維絲伊緡<lb/>
<pb n="16b"/>
齊侯之子平王之孫<lb/>
　比也襛戎戎也唐棣栘也肅敬也雝和也言棣華之盛<lb/>
　戎戎然猶王姬車服之美近于王后也王姬之在車<lb/>
　其可不肅敬雝和乎而觀王姬之車者又可不肅敬<lb/>
　雝和乎桃李與唐棣同比平正也齊一也平王之孫<lb/>
　下嫁齊侯之子緡綸也釣者以絲為綸比齊一諸侯<lb/>
　之子乃可娶此平正之王之孫也孔氏以為武王之<lb/>
　女下嫁齊侯姜氏或因此有詩要之為王姬立義也<lb/>
<pb n="17a"/>
彼茁者葭壹𤼵五豝于嗟乎騶虞　彼茁者蓬壹𤼵五<lb/>
豵于嗟乎騶虞<lb/>
　茁出也葭蘆也蓬草名也豕牝曰豝虞人翼五豝以<lb/>
　待君之一𤼵鄭云戰禽獸之命必戰之者仁心之至<lb/>
　豕生一嵗曰豵或云生三為豵于嗟乎乃可比騶虞<lb/>
　矣夫人謹徳國君好仁而一國之人莫不興仁也<lb/>
邶<lb/>
汎彼柏舟亦汎其流耿耿不寐如有𨼆憂微我無酒以<lb/>
<pb n="17b"/>
敖以遊　我心匪鑒不可以茹亦有兄弟不可以據薄<lb/>
言往愬逢彼之怒　我心匪石不可轉也我心匪席不<lb/>
可卷也威儀棣棣不可選也　憂心悄悄愠于羣小覯<lb/>
閔既多受侮不少静言思之寤辟有摽　日居月諸胡<lb/>
迭而微心之憂矣如匪澣衣静言思之不能奮飛<lb/>
　言汎然而流者是彼柏木之舟不以濟渡而與衆物<lb/>
　俱汎流于水中以興仁徳之人宜用輔佐今乃不用<lb/>
　亦與小人並列于朝小人之用必亂邦也君子憂之<lb/>
<pb n="18a"/>
　儆儆不寐如有隠痛之疾此憂之深非有酒遨遊所可<lb/>
　釋也我心匪鑒不可以茹者鑒可度形而我心匪鑒不<lb/>
　能盡度小人之情狀謂有兄弟同姓之親同僚之好可<lb/>
　以據依而不知其不可薄言往愬反逢彼之怒耳我心<lb/>
　匪石石則可轉我心匪席席則可捲仁人所守心正意<lb/>
　堅豈枉道以從時威儀富而閑習不可選擇而簡去也<lb/>
　憂心悄悄憂國而已見愠于羣小為讒誣以病我又從<lb/>
　而侮我我静言思之寤覺之間拊心摽手國與身俱憂<lb/>
<pb n="18b"/>
　也居諸語助日兮月兮胡侵微弱孟子曰不用賢則亡<lb/>
　削何可得與如匪澣衣煩憒無容憒辱無照察也不能<lb/>
　奮飛鬱陶無所𤼵也仁人不遇于君猶不忍去厚之至也<lb/>
緑兮衣兮緑衣黄裏心之憂矣曷維其已　緑兮衣兮緑<lb/>
衣黄裳心之憂矣曷維其亡　緑兮絲兮女所治兮我思<lb/>
古人俾無訧兮　絺兮綌兮凄其以風我思古人實獲我<lb/>
心<hi>按此篇永樂大典缺卷</hi>
燕燕于飛差池其羽之子于歸逺送于野瞻望弗及泣涕<lb/>
<pb n="19a"/>
如雨　燕燕于飛頡之頏之之子于歸逺于將之瞻望弗<lb/>
及佇立以泣　燕燕于飛下上其音之子于歸逺送于南<lb/>
瞻望弗及實勞我心　仲氏任只其心塞淵終温且惠淑<lb/>
慎其身先君之思以勗寡人<lb/>
　燕燕<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>也其羽差池其鳴上下莊姜感所見以興言燕<lb/>
　猶羣匹而戴媯將離羣也歸歸宗也婦人送迎不出門<lb/>
　今于郊外之野情不能已也此留彼去稍稍更逺瞻望<lb/>
　不復能及故念之泣涕飛而上曰頡飛而下曰頏佇立<lb/>
<pb n="19b"/>
　久立將亦送也陳在衛南仲戴媯字也任者如周禮之<lb/>
　任恤以恩相親塞實淵深也允塞廣淵聖賢之至徳詩<lb/>
　人美衛文公與莊姜送戴媯皆以是言也温和而且惠<lb/>
　順始終如一善謹其身此美戴媯之辭也州吁立而戴<lb/>
　媯歸可謂能謹其身矣先君之思以勉寡人此稱其美<lb/>
　而求教戒之辭也莊姜非不能歸齊也為先君之故義<lb/>
　不可也故因戴媯之歸而自勉以是與<lb/>
日居月諸照臨下土乃如之人兮逝不古處胡能有定<lb/>
<pb n="20a"/>
寧不我顧　日居月諸下土是冒乃如之人兮逝不相<lb/>
好胡能有定寧不我報　日居月諸出自東方乃如之<lb/>
人兮徳音無良胡能有定俾也可忘　日居月諸東方<lb/>
自出父兮母兮畜我不卒胡能有定報我不述<lb/>
　毛曰日乎月乎照臨下土鄭曰國君夫人當同徳齊<lb/>
　意以治國乃如之人謂莊公也逝𤼵語辭不以古夫<lb/>
　婦之道處我亦謂莊公也何能有定寧不我顧二句<lb/>
　謂州吁也冒覆也不及我以相好也先君如此州吁<lb/>
<pb n="20b"/>
　胡能有定乎日始月盛皆出東方無良徳音謂莊公<lb/>
　也胡能有定俾我可忘其憂傷乎人之憂患疾痛未<lb/>
　有不呼天呼父母者報我不述不循道也<lb/>
終風且暴顧我則笑謔浪笑敖中心是悼　終風且霾<lb/>
惠然肯來莫往莫來悠悠我思　終風且曀不日有曀<lb/>
寤言不寐願言則嚏　曀曀其隂虺虺其靁寤言不寐<lb/>
願言則懐<lb/>
　暴疾也笑侮之也戲謔不敬使我中心悼傷也霾雨<lb/>
<pb n="21a"/>
　土也惠然肯來時有順心也莫往莫來終不順也悠<lb/>
　悠我思母道也可謂温柔敦厚矣隂而雨曰曀不日<lb/>
　不旋日而又曀也嚏跲也人體倦則伸志倦則欠欠<lb/>
　㰦㰦跲居業反常隂曀曀暴若震雷我所以寤言不<lb/>
　寐願言則懐于中也母子之間感通本無間莊姜猶<lb/>
　反覆懐思也<lb/>
擊鼓其鏜踊躍用兵土國城漕我獨南行　從孫子仲<lb/>
平陳與宋不我以歸憂心有忡　爰居爰處爰喪其馬<lb/>
<pb n="21b"/>
于以求之于林之下　死生契濶與子成説執子之手<lb/>
與子偕老　于嗟濶兮不我活兮于嗟洵兮不我信兮<lb/>
　鏜擊鼓聲也踴躍用兵喜兵也或役土功于國或理<lb/>
　城郭于漕我獨從軍南行欲為土國城漕不可得怨<lb/>
　辭也孫子仲謂公孫文仲告宋曰君為主敝邑以賦<lb/>
　與陳蔡從兵凶事也不與我歸期憂心忡忡然有不<lb/>
　還者有亡其馬者于何居處于何喪馬乎必于山林<lb/>
　之下也契濶勤苦也鄭云從軍之士與其伍約死也<lb/>
<pb n="22a"/>
　生也相與處勤苦之中我與子成相説愛之恩志在<lb/>
　相存救也執手與之約誓庶幾俱免于難于嗟濶兮<lb/>
　不我活兮言始欲死生勤苦共之今乃不得相依以<lb/>
　生也洵逺也信伸也言逺去而不得伸其志也<lb/>
凱風自南吹彼棘心棘心夭夭母氏劬勞　凱風自南<lb/>
吹彼棘薪母氏聖善我無令人　爰有寒泉在浚之下<lb/>
有子七人母氏勞苦　睍睆黄鳥載好其音有子七人<lb/>
莫慰母心<lb/>
<pb n="22b"/>
　凱風自南者言風自南方而來樂于長養而物亦樂<lb/>
　其長養也吹彼難長之棘夭夭而盛以喻母氏之勞<lb/>
　苦也吹棘而成薪則愈勞苦矣然亦非良材也喻母<lb/>
　氏之聖善而我七子曾無一人令善足以安母心者<lb/>
　曰有寒泉在于浚邑之下浸潤之澤有益于浚有子<lb/>
　七人均被母育猶斯泉也母氏可謂勞苦矣睍睆然<lb/>
　黄鳥之色又好其聲音有子七人曾莫能説其顔色<lb/>
　順其辭令以慰我母之心而使之猶不能安其室乎<lb/>
<pb n="23a"/>
雄雉于飛泄泄其羽我之懐矣自詒伊阻　雄雉于飛<lb/>
下上其音展矣君子實勞我心　瞻彼日月悠悠我思<lb/>
道之云逺曷云能來　百爾君子不知徳行不忮不求<lb/>
何用不臧<lb/>
　因雉而有感言男女之怨思我之懐矣自遺伊阻是<lb/>
　欲棄置其所思也伊語辭下上其音鳴聲相應也誠<lb/>
　矣君子思之實勞我心君子謂其夫家也瞻彼日月<lb/>
　悠悠我思道路云逺何時能來乎望之也百爾君子<lb/>
<pb n="23b"/>
　不知徳行者猶言豈不知徳行不忮害不多求何用<lb/>
　不善乎泛告衆人意在宣公也<lb/>
匏有苦葉濟有深涉深則厲淺則揭　有瀰濟盈有鷕<lb/>
雉鳴濟盈不濡軌雉鳴求其牡　雝雝鳴雁旭日始旦<lb/>
士如歸妻迨冰未泮　招招舟子人涉卬否人涉卬否<lb/>
卬須我友<lb/>
　腰匏可以濟水匏尚有葉是未有霜而成實之時濟<lb/>
　渡之處又有深涉未可以渡遭時制宜如遇水深則<lb/>
<pb n="24a"/>
　厲淺則揭矣而冒焉者或不顧也瀰深也濟盈無不<lb/>
　濡之理而涉者志于必進曰不濡軓<hi>𫝊意音犯</hi>鷕雌雉聲<lb/>
　也雉鳴求其牡喻夷姜也軌車轍從車從九龜美反<lb/>
　軓車軾前從車從凢音犯由輈以上為軓由膝以上<lb/>
　為涉以衣涉水為厲謂帶以上韓詩至心曰厲説文<lb/>
　厲字亦為砅履石渡水力智反又音例揭褰衣也雝<lb/>
　雝鳴鴈鴈隨陽昏禮納采生用之六禮惟納徵用幣<lb/>
　餘皆鴈旭日始出大昕之時自納采至請期用昕親<lb/>
<pb n="24b"/>
　迎用昏歸妻使之來歸于己謂請期也氷未泮正月<lb/>
　中以前也古者秋冬成昏九月霜降逆女正月氷泮<lb/>
　殺止霜降婦功成而嫁娶行氷泮農業起昏禮殺于<lb/>
　此周禮中春夏小正二月皆為期盡蕃育之法謂男<lb/>
　自二十至三十女自十五至二十皆得嫁娶男三十<lb/>
　女二十為期盡蕃育仲春猶可行此章言有禮也招<lb/>
　招舟子將有濟也人涉卬否卬須我友猶有所待此<lb/>
　章言有義也<lb/>
<pb n="25a"/>
習習谷風以隂以雨黽勉同心不宜有怒采葑采菲無<lb/>
以下體徳音莫違及爾同死　行道遲遲中心有違不<lb/>
逺伊邇薄送我畿誰謂荼苦其甘如薺宴爾新昏如兄<lb/>
如弟　涇以渭濁湜湜其沚宴爾新昏不我屑以毋逝<lb/>
我梁毋𤼵我笱我躬不閲遑恤我後　就其深兮方之<lb/>
舟之就其淺矣泳之游之何有何亡黽勉求之凡民有<lb/>
喪匍匐救之　不我能慉反以我為讐既阻我徳賈用<lb/>
不售昔育恐育鞠及爾顛覆既生既育比予于毒　我<lb/>
<pb n="25b"/>
有㫖蓄亦以御冬宴爾新昏以我御窮有洸有潰既詒<lb/>
我肄不念昔者伊余來塈<lb/>
　習習焉和舒之東風以隂以雨隂陽和而雨其感也<lb/>
　隂其成也雨黽勉與君子同心不宜有怒葑須也菲<lb/>
　芴也采葑采菲無以根莖或不可食而棄之徳音莫<lb/>
　違將及爾以偕老奈何中棄我行道遲遲者中心念<lb/>
　其有違不逺伊邇薄送我于門内無恩之甚誰謂荼<lb/>
　菜之苦其甘如薺安爾新昏如兄如弟君子之毒已<lb/>
<pb n="26a"/>
　也有甚于荼涇濁渭清涇以渭濁渭未嘗濁也渭之<lb/>
　清自湜湜見底安爾新昏乃不以舊室為潔而與之<lb/>
　也梁以障水笱承其空而取魚毋逝我梁毋𤼵我笱<lb/>
　我躬不閲遑恤我後此小弁古詩也而婦人誦之就<lb/>
　其深矣方泭而舟船之就其淺矣或泳而或游之游<lb/>
　浮水也泳潛行也何富何貧黽勉求之凡民冇喪匍<lb/>
　匐救之則又不獨助君子以恤其家之有無也匍手<lb/>
　行匐伏地不我能養反我為讐既阻絶我之徳心猶<lb/>
<pb n="26b"/>
　賈物之不售昔長育于恐懼之時鞠窮之際及爾顛<lb/>
　覆盡力不問衆事難易既生既育家之成矣乃視我<lb/>
　于毒螫我有美菜亦聚以禦冬月乏無之時昔者以<lb/>
　我御窮今安新昏我不㫖蓄若矣洸洸而武潰潰而<lb/>
　怒既遺我勞苦之事于初矣今若此曾不念我之來<lb/>
　息時也思其始見禮接之厚此詩逶迤委曲真能道<lb/>
　其國俗𤼵乎情止乎禮義者也<lb/>
式微式微胡不歸微君之故胡為乎中露　式微式微<lb/>
<pb n="27a"/>
胡不歸微君之躬胡為乎泥中<lb/>
　毛以為中露泥中衛邑也式用微無也用此以處吾君<lb/>
　而不為之驅除狄難是不有吾君也胡不歸乎胡為乎<lb/>
　中露乎胡不歸乎胡為乎泥中乎<lb/>
旄丘之葛兮何誕之節兮叔兮伯兮何多日也　何其處也<lb/>
必有與也何其久也必有以也　狐裘蒙戎匪車不東叔兮<lb/>
伯兮靡所與同　瑣兮尾兮流離之子叔兮伯兮褎如充耳<lb/>
　旄丘之葛兮何誕之節兮言濶逺而不相親以興厯時<lb/>
<pb n="27b"/>
　之久物自微而大也前髙後下曰旄丘呼衛之羣臣曰<lb/>
　叔兮伯兮怪其何多日而不我救也何其處也必有與<lb/>
　也何其久也必有以也蓋黎侯久寓于衛黎之臣子望<lb/>
　衛之與之且以之歸也狐裘蒙戎言衣裘敝而毛不理<lb/>
　匪車不東叔伯不與同也瑣兮尾兮之子流離如彼梟<lb/>
　鶹之醜叔兮伯兮如盛服塞耳無所聞知也秦穆公送晉<lb/>
　文以三千紀綱之僕古之與人者如此其周也邢遷如歸<lb/>
　衛國忘亡齊桓可謂能救患難識者猶譏之而况于衛乎<lb/>
<pb n="28a"/>
簡兮簡兮方將萬舞日之方中在前上處　碩人俁俁<lb/>
公庭萬舞有力如虎執轡如組　左手執籥右手秉翟<lb/>
赫如渥赭公言錫爵　山有榛隰有苓云誰之思西方<lb/>
美人彼美人兮西方之人兮<hi>按此篇永樂大典缺卷</hi>
毖彼泉水亦流于淇有懐于衛靡日不思孌彼諸姬聊<lb/>
與之謀　出宿于泲飲餞于禰女子有行逺父母兄弟<lb/>
問我諸姑遂及伯姊　出宿于干飲餞于言載脂載舝<lb/>
還車言邁遄臻于衛不瑕有害　我思肥泉兹之永歎<lb/>
<pb n="28b"/>
思須與漕我心悠悠駕言出遊以寫我憂<lb/>
　毖然泉水亦流于淇淇水出相州林慮縣姬衛姓也泲<lb/>
　禰地名祖而舍軷飲酒于其側曰餞父之姊妹稱姑先<lb/>
　生曰姊思嫁時也嫁已逺家况父母終哉問姑姊託言<lb/>
　與之謀也干言地名脂脂車之舝也舝設車之舝也車<lb/>
　不駕則脱其軸頭金回車言往疾至于衛不大有害也<lb/>
　何為不可歸哉歸異出同流曰肥泉湏漕衛邑也知其<lb/>
　不可是以駕言出遊以舒我憂然亦未必出遊皆寓言也<lb/>
<pb n="29a"/>
出自北門憂心殷殷終窶且貧莫知我艱已焉哉天實<lb/>
為之謂之何哉　王事適我政事一埤益我我入自外<lb/>
室人交徧讁我已焉哉天實為之謂之何哉　王事敦<lb/>
我政事一埤遺我我入自外室人交徧摧我已焉哉天<lb/>
實為之謂之何哉<lb/>
　出自北門憂心殷殷然終窶且貧貧無以為禮莫有<lb/>
　知我之艱苦者已焉哉天實為之謂之何哉安其無<lb/>
　可奈何而歸之命也國有王命役使之事不以之彼<lb/>
<pb n="29b"/>
　必來之我其他政事一切埤益于我我入自外室人<lb/>
　交徧讁我讁責也亦責我以獨勞而貧困之意敦厚<lb/>
　也鄭云猶投擲也埤厚也遺加也摧者刺譏之言也<lb/>
北風其涼雨雪其雱惠而好我攜手同行其虚其邪既<lb/>
亟只且　北風其喈雨雪其霏惠而好我攜手同歸其<lb/>
虚其邪既亟只且　莫赤匪狐莫黑匪烏惠而好我攜<lb/>
手同車其虚其邪既亟只且<lb/>
　寒涼之風雨雪雱盛喻虐也有惠而好我者將攜手<lb/>
<pb n="30a"/>
　同行以歸之耳其虚其邪爾雅為徐字言可虚徐也<lb/>
　事急而可去矣喈疾貌霏甚貌赤狐黑烏𩔖聚之義<lb/>
　也<lb/>
静女其姝俟我於城隅愛而不見搔首踟蹰　静女其<lb/>
孌貽我彤管彤管有煒説懌女美　自牧歸荑洵姜且<lb/>
異匪女之為美美人之貽<lb/>
　自其邪者而觀之則此詩皆相悦慕之辭也自其正<lb/>
　者而觀之則此詩乃禮法之意也<lb/>
<pb n="30b"/>
新臺有泚河水瀰瀰燕婉之求籧篨不鮮　新臺有洒<lb/>
河水浼浼燕婉之求籧篨不殄　魚網之設鴻則離之<lb/>
燕婉之求得此戚施<lb/>
　泚鮮明瀰瀰盛貌燕安婉順之求乃得不能俯者洒<lb/>
　髙峻浼浼平地不鮮不善也不殄不絶嫉之之辭也<lb/>
　魚網鴻離所得非所求也戚施不能仰者<lb/>
二子乗舟汎汎其景願言思子中心養養　二子乗舟<lb/>
汎汎其逝願言思子不瑕有害<lb/>
<pb n="31a"/>
　養養憂不知所定也不瑕有害言二子之不逺害也<lb/>
</p>
<p>
</p>
  </div>
</body>
</text>
</TEI>
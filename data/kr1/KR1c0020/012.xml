<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩講義卷十二</head>
    <p>
<pb n="1a"/>
欽定四庫全書<lb/>
　毛詩講義卷十二　　　　　宋　林岊　撰<lb/>
詩序二<lb/>
鹿鳴燕羣臣嘉賓也既飲食之又實幣帛筐篚以將其<lb/>
厚意然後忠臣嘉賓得盡其心矣<lb/>
　鹿鳴之詩乃燕羣臣所歌也羣臣而曰嘉賓以徳言<lb/>
　也既設饗飲之陳饌食之又實幣帛於筐篚之中以<lb/>
　將其厚意而酬侑之然後人人佩荷恩德皆得盡其<lb/>
<pb n="1b"/>
　忠誠之心以事上焉杜甫曰聖人筐篚恩實欲邦國<lb/>
　活臣如忽至理君忍棄此物君臣之道非相為賜之<lb/>
　求也而下承上施其盡心報上持美效君自有不疾<lb/>
　而速者<lb/>
四牡勞使臣之來也有功而見知則說矣<lb/>
　使臣之來陳其功苦以歌樂之則說詩言外之意也<lb/>
皇皇者華君遣使臣也送之以禮樂言逺而有光華也<lb/>
　君遣使臣歌皇華之雅以送之託言皇華在彼原隰<lb/>
<pb n="2a"/>
　喻其光榮而序者以為逺而有光是也所謂送之以<lb/>
　禮樂燕飲而歌詩亦其禮也君之所為寵榮者蓋無<lb/>
　所不用其至矣<lb/>
常棣燕兄弟也閔管蔡之失道故作常棣焉<lb/>
　常棣之雅乃燕兄弟所歌也本不專為閔管蔡而設<lb/>
　序者察其情辭之深切以其有所更厯而為之也僖<lb/>
　二十四年傳曰召穆公思周德之不類故糾合宗族<lb/>
　於成周而作詩曰常棣之華鄂不韡韡凡今之人莫<lb/>
<pb n="2b"/>
　如兄弟其四章曰兄弟鬩於牆外禦其侮詩乃周公<lb/>
　所為而召穆公重歌之所謂作者更詠人之聲而播<lb/>
　之樂聲也<lb/>
伐木燕朋友故舊也自天子至於庶人未有不須友以<lb/>
成者親親以睦友賢不棄不遺故舊則民德歸厚矣<lb/>
　此皆立義之辭也故有則民歸厚以見將然之義<lb/>
天保下報上也君能下下以成其政臣能歸美以報其<lb/>
上焉<lb/>
<pb n="3a"/>
　古者獻酬之間皆有聲歌此其臣下奉觴為夀之時<lb/>
　詩人歌之乎<lb/>
采薇遣戍役也文王之時西有昆夷之患北有玁狁之<lb/>
難以天子之命命將率遣戍役以守衞中國故歌采薇<lb/>
以遣之出車以勞還杕杜以勤歸也<lb/>
　此三篇皆成王之時所為之雅出車一篇周文王命<lb/>
　南仲故事以榮將帥有功之歸者序者因言某時有<lb/>
　某事某人曾如此故今時歌第一篇以遣戍役歌第<lb/>
<pb n="3b"/>
　二篇用某故事者以勞還帥歌第三篇以勤歸士其<lb/>
　上下篇直述人情其中篇用文王之時之事各於逐<lb/>
　章而借前以喻後學者併以為文王之雅則非也此<lb/>
　如真宗之時嘗勞歸將樂府之詩有說李漢超馬仁<lb/>
　瑀事者細味古人文章之妙在此昆夷西戎玁狁北<lb/>
　狄<lb/>
出車勞還率也<lb/>
杕杜勞還役也<lb/>
<pb n="4a"/>
魚麗美萬物盛多能備禮也文武以天保以上治内采<lb/>
薇以下治外始於憂勤終於逸樂故美萬物盛多可以<lb/>
告於神明矣<lb/>
　此蓋燕饗通用之樂歌又儀禮於笙入間歌之詩皆<lb/>
　用此蓋取禮物之盛也雅本為於成王之時序者曰<lb/>
　文武嘗以六篇之理治内三篇之理治外憂勤積累<lb/>
　數世矣至為魚麗之時乃終於逸樂而萬物盛多可<lb/>
　告神明詩人故為此一篇以美其盛也<lb/>
<pb n="4b"/>
南陔孝子相戒以養也<lb/>
白華孝子之潔白也<lb/>
華黍時和嵗豐宜黍稷也有其義而亡其辭<lb/>
　鄉飲酒鼓瑟而歌鹿鳴之三笙入堂下樂南陔白華<lb/>
　華黍燕禮鼓瑟歌鹿鳴之三笙入立於縣中奏南陔<lb/>
　白華華黍前樂既畢皆一間歌一笙吹凡六篇秦亡<lb/>
　其辭毛公為訓詁分衆篇之義各置於篇端其義與<lb/>
　衆篇之義舊嘗合編故存當云鹿鳴之什十三篇今<lb/>
<pb n="5a"/>
　曰十篇闕其亡者以見在為數<lb/>
南有嘉魚樂與賢也太平之君子至誠樂與賢者共之<lb/>
也<lb/>
　南有嘉魚之詩乃言人君樂與賢者之意也凡賢者<lb/>
　之已仕與賢者之未仕仕而在朝或在外服或窮居<lb/>
　而野處或聘召而接君皆宜推至誠樂與共治之心<lb/>
　以待之所謂樂與者乃中心欣然歡樂如好好色如<lb/>
　惡惡臭而非苟且勉强之謂詩垂萬世之法序者以<lb/>
<pb n="5b"/>
　其為於太平之時故曰太平之君子至誠樂與賢者<lb/>
　共之也夫太平之治其致之非一日矣及其成也不<lb/>
　與賢者共之則持守之道難矣不樂與賢者共之則<lb/>
　亦無以得人之歡心矣不至誠樂與賢者共之則亦<lb/>
　無以感召天下之氣類矣豈惟治之已成哉治之始<lb/>
　治之中治之終皆當至誠樂與賢者共之也<lb/>
南山有臺樂得賢也得賢則能為邦家立太平之基矣<lb/>
　南山有臺之詩言人君樂得賢者而用之也得賢則<lb/>
<pb n="6a"/>
　能為邦家立太平之基址太平之治成而易虧有賢<lb/>
　者共治而鞏固之如城之有基矣此人君所以當知<lb/>
　樂得之義而必有樂得之心也毛氏曰其德堅固廣<lb/>
　大如南山之基址培德輔治皆資乎賢也<lb/>
由庚萬物得由其道也<lb/>
崇丘萬物得極其高大也<lb/>
由儀萬物之生各得其宜也有其義而亡其辭<lb/>
蓼蕭澤及四海也<lb/>
<pb n="6b"/>
　蓼蕭來朝天子既燕飲之乃歌此序言澤及四海者<lb/>
　舉四夷之逺以見天下諸侯皆被君之澤也本其在<lb/>
　國蒙澤及其朝見光寵也<lb/>
湛露天子燕諸侯也<lb/>
　湛露之詩天子燕諸侯之樂歌凡諸侯朝覲㑹同天<lb/>
　子與之燕所以示慈惠諸侯有同姓有異姓有二王<lb/>
　之後古者燕有兩階庭門設燎秉燭之遺則容或卜<lb/>
　夜以盡歡然醉而言歸在臣之儀上盡其歡下肅其<lb/>
<pb n="7a"/>
　儀斯言醉酒飽德矣宗人留成厭厭之飲盡情之義<lb/>
　也<lb/>
彤弓天子錫有功諸侯也<lb/>
　凡諸侯賜弓矢然後專征伐此鄭箋所引左氏之義<lb/>
　也<lb/>
菁菁者莪樂育材也君子能長育人材則天下喜樂之<lb/>
矣<lb/>
　樂育材者詩人述其君之樂育也喜樂之矣者序者<lb/>
<pb n="7b"/>
　述天下之人喜樂其君子之意也上下交相樂也鄭<lb/>
　以為秀士選士俊士造士進士養之以有漸至於官<lb/>
　之大抵鄭多言制度之粗而詩所述精微之意皆制<lb/>
　度之外也<lb/>
六月宣王北伐也<lb/>
鹿鳴廢則和樂缺矣四牡廢則君臣缺矣皇皇者華廢<lb/>
則忠信缺矣常棣廢則兄弟缺矣伐木廢則朋友缺矣<lb/>
天保廢則福禄缺矣采薇廢則征伐缺矣出車廢則功<lb/>
<pb n="8a"/>
力缺矣杕杜廢則師衆缺矣魚麗廢則法度缺矣南陔<lb/>
廢則孝友缺矣白華廢則亷恥缺矣華黍廢則蓄積缺<lb/>
矣由庚廢則隂陽失其道理矣南有嘉魚廢則賢者不<lb/>
安下不得其所矣崇丘廢則萬物不遂矣南山有臺廢<lb/>
則為國之基隊矣由儀廢則萬物失其道理矣蓼蕭廢<lb/>
則恩澤乖矣湛露廢則萬國離矣彤弓廢則諸夏衰矣<lb/>
菁菁者莪廢則無禮儀矣小雅盡廢則四夷交侵中國<lb/>
微矣<lb/>
<pb n="8b"/>
　六月北伐宣王豈得已哉撥亂興衰不得不然夫是<lb/>
　之為應兵况有良將如吉甫方叔乎况有居中之賢<lb/>
　如張仲乎序言小雅之廢厲王所以亂小雅之復宣<lb/>
　王所以興<lb/>
采芭宣王南征也<lb/>
　古者將寓於卿而兵寓於農平居無事六師之將即<lb/>
　六卿之卿也宣王中興復古修明井田之制詩人以<lb/>
　采芭歌之<lb/>
<pb n="9a"/>
車攻宣王復古也宣王能内修政事外攘夷狄復文武<lb/>
之竟土修車馬備器械復㑹諸侯於東都因田獵而選<lb/>
車徒焉<lb/>
　此序乃言宣王於復竟土之後又修其車馬備其器<lb/>
　械以再㑹諸侯於東都是未修車馬未備器械則不<lb/>
　敢以與諸侯行㑹同之禮然而㑹同之時又有射御<lb/>
　田獵之事先因田獵又選車徒以往備再田獵也是<lb/>
　事皆先具也<lb/>
<pb n="9b"/>
吉日美宣王田也能慎微接下無不自盡以奉其上焉<lb/>
　吉日之雅正與車攻因田獵而選車徒相應宣王將<lb/>
　為東都之田先之以選車徒之田也將為選車從之<lb/>
　田又必諏其時日擇其車馬然後以與羣臣從事是<lb/>
　謹微而接下也凡往田獵皆然二詩相近可以參挹<lb/>
　昔人之遺意<lb/>
鴻鴈美宣王也萬民離散不安其居而能勞來還定安<lb/>
集之至於矜寡無不得其所焉<lb/>
<pb n="10a"/>
　鴻鴈之美宣王以其能勞來還定安集萬民於離散<lb/>
　之後也宣王非親之也善委之使臣也毛以為侯伯<lb/>
　卿士侯伯諸侯之伯卿士王朝之執政者也<lb/>
庭燎美宣王也因以箴之<lb/>
沔水規宣王也<lb/>
鶴鳴誨宣王也<lb/>
　鶴鳴之誨非一端也鄭以為求賢人之未仕者<lb/>
祈父刺宣王也<lb/>
<pb n="10b"/>
　刺司馬之不得其人也<lb/>
白駒大夫刺宣王也<lb/>
黄鳥刺宣王也<lb/>
　此詩乃天下室家不以其道而相去者<lb/>
我行其野刺宣王也<lb/>
　此詩亦言夫厭其妻而妻去其夫之意也<lb/>
斯干宣王考室也<lb/>
　斯干者宣王當中興之日再考成其宫室而詩人歌<lb/>
<pb n="11a"/>
　之也<lb/>
無羊宣王考牧也<lb/>
　無羊宣王修復牧人之職而考其牛羊之數也鄭云<lb/>
　宣王復古之牧法汲汲其數故歌此詩以解之也三<lb/>
　百維羣九十其犉言其羊牛之多足如古法此言<lb/>
　有味正謂其舉斯心而加諸彼者有未至耳<lb/>
節南山家父刺幽王也<lb/>
　此詩譏専任尹氏欲王去之<lb/>
<pb n="11b"/>
正月大夫刺幽王也<lb/>
十月之交大夫刺幽王也<lb/>
　幽王時鄭桓公友亦為司徒此番氏為司徒别一人<lb/>
　也<lb/>
雨無正大夫刺幽王也雨自上下者也衆多如雨而非<lb/>
所以為政也<lb/>
小旻大夫刺幽王也<lb/>
　此篇刺幽王之惑於衆謀不能從善也旻閔也以時<lb/>
<pb n="12a"/>
　之可閔而呼天其曰小旻或别於大旻也<lb/>
小宛大夫刺幽王也<lb/>
　小宛之詩乃當亂世而思謹其身以無負其先人不<lb/>
　惟勉其君且以自勉固聖人之所取而孝經之所録<lb/>
　也<lb/>
小弁刺幽王也太子之傅作焉<lb/>
　幽王取申后生太子宜臼又說襃姒生子伯服立以<lb/>
　為后而放宜臼將殺之觀其詩詞孟子所謂小弁親<lb/>
<pb n="12b"/>
　親也盖師傅之言然宜臼未必能如此<lb/>
巧言刺幽王也大夫傷于䜛故作是詩也<lb/>
　四詩皆傷於䜛卿士執政而䜛其黨寺人能䜛者而<lb/>
　不免於䜛大夫傷䜛直數小人之當誅而責王不悟<lb/>
　太子見䜛國危矣<lb/>
何人斯蘇公刺暴公也暴公為卿士而譖蘇公焉故蘇<lb/>
公作是詩而絶之<lb/>
巷伯刺幽王也寺人傷於䜛故作是詩也<lb/>
<pb n="13a"/>
　寺人即巷伯伯者近習之長日見於君猶被䜛焉幽<lb/>
　王之時王后太子大夫多以䜛廢而大臣如蘇公小<lb/>
　臣如寺人皆不免矣<lb/>
谷風刺幽王也天下俗薄朋友道絶焉<lb/>
　君臣父子夫婦兄弟之倫欲其厚也必先於朋友之<lb/>
　講明天下俗薄朋友之道絶急則相求緩則相棄此<lb/>
　義理不明人倫俱虧馴致於亡國喪身之由也<lb/>
蓼莪刺幽王也民人勞苦孝子不得終養爾<lb/>
<pb n="13b"/>
大東刺亂也東國困於役而傷於財譚大夫作是詩以<lb/>
告病焉<lb/>
四月大夫刺幽王也在位貪殘下國構禍怨亂並興焉<lb/>
北山大夫刺幽王也役使不均已勞於從事而不得養<lb/>
其父母焉<lb/>
　蓼莪父母殁之詩也北山父母存之詩也<lb/>
無將大車大夫悔將小人也<lb/>
　君子悔與小人從事之詩也<lb/>
<pb n="14a"/>
小明大夫悔仕於亂世也<lb/>
　大雅有大明題此以别之耳<lb/>
鼓鐘刺幽王也<lb/>
　導淮自桐柏東㑹於泗沂東入於海桐柏山在南陽<lb/>
　之東幽王鼓鐘淮水之上政疵民怨聞樂而悲故為<lb/>
　是詩而思古幽王之樂豈非古與樂是而人非也<lb/>
楚茨刺幽王也政煩賦重田萊多荒饑饉降喪民卒流<lb/>
亡祭祀不饗故君子思古焉<lb/>
<pb n="14b"/>
信南山刺幽王也不能修成王之業疆理天下以奉禹<lb/>
功故君子思古焉<lb/>
　疆者有夫有畛有塗有道有路以經界之理者有遂<lb/>
　有溝有澮有川以疏導之也古者夫間之遂距於溝<lb/>
　畛下之溝距於洫塗下之洫距於澮道下之澮距於<lb/>
　川路下之川距於海周有匠人之文禹盡力溝洫而<lb/>
　丘畎澮距川故謂丘甸之法因乎禹也甸方八里居<lb/>
　一成之中成方十里出兵車一乘七十五人而少康<lb/>
<pb n="15a"/>
　有田一成有衆一旅者傳說少康盡舉大衆與出賦<lb/>
　異周官籍於司徒者兵數甚具賦於司馬者甚少與<lb/>
　此𩔖也<lb/>
甫田刺幽王也君子傷今而思古焉<lb/>
　此詩乃春省耕而補不足也<lb/>
大田刺幽王也言矜寡不能自存焉<lb/>
　此詩乃秋省斂而助不給也<lb/>
瞻彼洛矣刺幽王也思古明王能爵命諸侯賞善罰惡<lb/>
<pb n="15b"/>
焉<lb/>
　洛水東都之所在雍州其浸渭洛雖出於京兆上洛<lb/>
　西山其流尚微此詩指東都也成王既成洛邑朝諸<lb/>
　侯率以祀文王宣王復㑹諸侯於東都<lb/>
裳裳者華刺幽王也古之仕者世禄小人在位則䜛謟<lb/>
並進棄賢者之類絶功臣之世焉<lb/>
桑扈刺幽王也君臣上下動無禮文焉<lb/>
鴛鴦刺幽王也思古明王交於萬物有道自奉養有節<lb/>
<pb n="16a"/>
焉<lb/>
頍弁諸公刺幽王也暴戾無親不能宴樂同姓親睦九<lb/>
族孤危將亡故作是詩也<lb/>
車舝大夫刺幽王也褒姒嫉妒無道並進䜛巧敗國德<lb/>
澤不加於民周人思得賢女以配君子故作是詩也<lb/>
　此詩乃大夫述周人之意以刺幽王用襃后信䜛召<lb/>
　惡興禍致亂思賢女以配幽王也當以闗雎叅看闗<lb/>
　雎思得賢女以鐘鼓樂之琴瑟友之其未得則不寐<lb/>
<pb n="16b"/>
　而求之然命意則在王者之宜有賢妃而當時之妃<lb/>
　既賢故其音安以樂也車舝思得賢女以燕喜友之<lb/>
　以燕譽好之㫖酒嘉殽飲食之歌舞與之其未得則<lb/>
　不饑不渴而求之又車舝調轡而迎之然命意在王<lb/>
　者之宜有賢妃而當時之妃不賢故其音怨以怒哀<lb/>
　以思也<lb/>
青蠅大夫刺幽王也<lb/>
賓之初筵衞武公刺時也幽王荒廢媟近小人飲酒無<lb/>
<pb n="17a"/>
度天下化之君臣上下沈湎淫泆武公既入而作是詩<lb/>
也<lb/>
　前二章言初用古後三章刺醉而忘度<lb/>
魚藻刺幽王也言萬物失其性王居鎬京將不能以自<lb/>
樂故君子思古之武王焉<lb/>
　盡已之性以盡人之性盡人之性以盡物之性斯參<lb/>
　天地之化育矣此武王之事也<lb/>
采菽刺幽王也侮慢諸侯諸侯來朝不能錫命以禮數<lb/>
<pb n="17b"/>
徴㑹之而無信義君子見微而思古焉<lb/>
　為襃姒之笑而數舉烽燧亦其一端也<lb/>
角弓父兄刺幽王也不親九族而好䜛佞骨肉相怨故<lb/>
作是詩也<lb/>
菀栁刺幽王也暴虐無親而刑罰不中諸侯皆不欲朝<lb/>
言王者之不可朝事也<lb/>
　先王盛時諸侯以既近天子之光為喜及其衰也王<lb/>
　政無常諸侯恐懼而不朝施於春秋乃有桀傲而不<lb/>
<pb n="18a"/>
　朝者矣<lb/>
都人士周人刺衣服無常也古者長民衣服不貳從容<lb/>
有常以齊其民則民德歸壹傷今不復見古人也<lb/>
采緑刺怨曠也幽王之時多怨曠者也<lb/>
黍苗刺幽王也不能膏潤天下卿士不能行召伯之職<lb/>
焉<lb/>
隰桑刺幽王也小人在位君子在野思見君子盡心以<lb/>
事之<lb/>
<pb n="18b"/>
　此易之否也<lb/>
白華周人刺幽后也幽王取申女以為后又得襃姒而<lb/>
黜申后故下國化之以妾為妻以孽代宗而王弗能治<lb/>
周人為之作是詩也<lb/>
綿蠻微臣刺亂也大臣不用仁心遺忘微賤不肯飲食<lb/>
教載之故作是詩也<lb/>
瓠葉大夫刺幽王也上棄禮而不能行雖有牲牢<graphic n="KR1776" url="https://raw.githubusercontent.com/kanripo/KR-Gaiji/master/images/KR1776.png" mimeType="image/png"/>餼<lb/>
不肯用也故思古之人不以微薄廢禮焉<lb/>
<pb n="19a"/>
漸漸之石下國刺幽王也戎狄叛之荆舒不至乃命將<lb/>
率東征役久病於外故作是詩也<lb/>
苕之華大夫閔時也幽王之時西戎東夷交侵中國師<lb/>
旅並起因之以饑饉君子閔周室之將亡傷已逢之故<lb/>
作是詩也<lb/>
何草不黄下國刺幽王也四夷交侵中國背叛用兵不<lb/>
息視民如禽獸君子憂之故作是詩也<lb/>
　文王視民如傷幽王視民如禽獸此興亡之判也<lb/>
<pb n="19b"/>
文王文王受命作周也<lb/>
　文王之雅言文王受天之命興造周邦也<lb/>
大明文王有明德故天復命武王也<lb/>
　大明之雅言文王有明德而天復命武王也詩曰明<lb/>
　明赫赫本言天也序曰文王有明德因天言文王也<lb/>
緜文王之興本由大王也<lb/>
棫樸文王能官人也<lb/>
旱麓受祖也周之先祖世修后稷公劉之業大王王季<lb/>
<pb n="20a"/>
申以百福干禄焉<lb/>
　旱麓之雅言周家受先祖之福禄而先祖之福禄又<lb/>
　皆自求之已也周之先祖為后稷之子孫者修后稷<lb/>
　之業為公劉之子孫者修后稷公劉之業至於大王<lb/>
　王季申以百順而干禄焉所謂禄在其中異乎子張<lb/>
　之問矣孔子曰言寡尤行寡悔易曰庸言之信庸行<lb/>
　之謹此即法天行健之事業大王王季之申以百福<lb/>
　者亦出於此而豈不百禄是何乎<lb/>
<pb n="20b"/>
思齊文王所以聖也<lb/>
　思齊之雅言文王所以聖也鄭謂非但天性德有由<lb/>
　成要之此篇成已成物之工夫與中庸大學無異非<lb/>
　但德有由成而自成者至也<lb/>
皇矣美周也天監代殷莫若周周世世修德莫若文王<lb/>
　皇矣之雅美周而主乎文王也主乎文王而厯言大<lb/>
　王太伯王季之事皆天也文王之動靜語黙又皆天<lb/>
　也天監代殷莫若周蓋自后稷以來則立烝民之極<lb/>
<pb n="21a"/>
　矣周世世修德莫若文王三分天下有其二以服事<lb/>
　殷焉孔子曰周之徳其可謂至德也已<lb/>
靈臺民始附也文王受命而民樂其有靈德以及鳥獸<lb/>
昆蟲焉<lb/>
　靈臺之雅言周民之附文王也平居暇日未之見而<lb/>
　有土功之役人競趨焉乃於此乎見民心之樂從故<lb/>
　曰民始附也文王受命而民樂其靈德及鳥獸昆蟲<lb/>
　故謂其臺曰靈臺謂其沼曰靈沼非文王之自名以<lb/>
<pb n="21b"/>
　靈臺也臺亦可以觀天文非徒登覽之謂靈臺之基<lb/>
　至漢猶存<lb/>
下武繼文也武王有聖德復受天命能昭先人之功焉<lb/>
　下武之雅言武王之繼文王也武王有聖德復受天<lb/>
　命能昭先人之功業也此一篇大㫖成王之孚在於<lb/>
　孝思維則世德作求在於繩其祖武<lb/>
文王有聲繼伐也武王能廣文王之聲卒其伐功也<lb/>
　繼伐非武王之得已也廣聲即文王之聲也文王又<lb/>
<pb n="22a"/>
　廣前人之聲也名詩與序詩俱妙矣<lb/>
生民尊祖也后稷生於姜嫄文武之功起於后稷故推<lb/>
以配天焉<lb/>
行葦忠厚也周家忠厚仁及草木故能内睦九族外尊<lb/>
事黄耉養老乞言以成其福禄焉<lb/>
　行葦之雅大抵言忠厚也忠厚則睦族養老是也其<lb/>
　詩辭興詠以為草木之茂牧者不使羊牛踐之宗族<lb/>
　當親我其益親之序之者則曰周人之為此詩也其<lb/>
<pb n="22b"/>
　積累於世家發揮於言意忠而且厚其仁及於草木<lb/>
　是宜其能内睦族而外養老以成福禄也仁民愛物<lb/>
　輕重之倫固有之而此詩之序不謂此也或曰能愛<lb/>
　物則必能睦族養老以此解能字亦非序者之意也<lb/>
　序者之意贊論行葦之詩也<lb/>
旣醉太平也醉酒飽德人有士君子之行焉<lb/>
　酒者人之所共樂也閭閻之賤有欲飲而不可得富<lb/>
　貴之家或濡首而不知止故記孔子者惟酒無量不<lb/>
<pb n="23a"/>
　及亂而酒誥曰惟祀德將無醉詩序乃毛公所為而<lb/>
　鄭氏箋之曰成王祭宗廟旅酬下徧羣臣至於無筭<lb/>
　爵故云醉焉乃見十倫之義志意充滿謂之飽德其<lb/>
　說亦謂祀而飲也<lb/>
鳧鷖守成也太平之君子能持盈守成神祇祖考安樂<lb/>
之也<lb/>
　古者祭必有尸毛以為此祭宗廟之尸而縁鄭之義<lb/>
　孔氏疏之以為天地社稷山川四方百物七祀皆有<lb/>
<pb n="23b"/>
　尸焉然毛氏之說為長也所謂神祇祖考詩以公尸<lb/>
　主言祖考而序者廣及神祇皆安樂之意不必泥也<lb/>
　又毛氏以為公尸來燕謂明日繹祭而燕尸乃為此<lb/>
　雅亦未必然也所謂來燕者燕即樂也况祭祀亦有<lb/>
　與尸獻酬之事故曰來燕又曰燕飲今日之祭明日<lb/>
　之繹皆可誦此鳧鷖之序以為祭而神安尸樂非無<lb/>
　故而致此也言太平之君子持執王業之盈滿守護<lb/>
　王業之成就中心無為以守至正籩豆之事各有司<lb/>
<pb n="24a"/>
　存故祭而祖考安樂之祖考之心即天地神祗之心<lb/>
　亦無不有安樂也<lb/>
假樂嘉成王也<lb/>
　此乃大雅詩人為此篇以美成王治功之成也德積<lb/>
　於身福受於天法度愈修綱紀不紊燕樂及於羣臣<lb/>
　不懈見於有位是至治之君臣勑命時幾省成謹憲<lb/>
　之事也<lb/>
公劉召康公戒成王也成王將涖政戒以民事美公劉<lb/>
<pb n="24b"/>
之厚於民而獻是詩也<lb/>
　公劉以下三詩皆召康公所以戒成王也周公復辟<lb/>
　往釐成周成王將即政而獨召公為保之日召公所<lb/>
　以為格心之業者惟以三詩其一則戒以民事而美<lb/>
　公劉之厚於民蓋祖宗皆有詩而公劉之心獨未甚<lb/>
　著明也其二則言皇天之親有德享有道蓋太平極<lb/>
　盛非備物之難而誠質自尚也其三則言保治在於<lb/>
　求賢而有大賢君子乃可以集衆多之吉士也方管<lb/>
<pb n="25a"/>
　蔡之亂而周公之東征五六年間成王之幼而召公<lb/>
　諸公未嘗不斯須成王之側以金縢而推其言猶待<lb/>
　風雷而發則古人正諌有道而仁義禮樂之言祖功<lb/>
　宗德天命人心之所係想動容周旋皆熟於成王之<lb/>
　心耳矣及周公之歸制禮樂定洛邑召公之獻誥純<lb/>
　以德諌其書乃顯周公之所定大雅自文王至假樂<lb/>
　亦可畧備矣而召公又為之三篇焉其書乃成古大<lb/>
　臣之用詩書以事其君者若此也<lb/>
<pb n="25b"/>
泂酌召康公戒成王也言皇天親有德饗有道也<lb/>
　泂酌三章言皇天之親愛人君饗其祭祀茍有道德<lb/>
　雖薄陋可薦也道德者豈弟君子為民父母之謂也<lb/>
　道德之文散則通對則分此豈弟君子謂人君也卷<lb/>
　阿豈弟君子為人臣亦上下通言之也<lb/>
卷阿召康公戒成王也言求賢用吉士也<lb/>
　卷阿十章言求賢而吉士以類從也<lb/>
民勞召穆公刺厲王也<lb/>
<pb n="26a"/>
板凡伯刺厲王也<lb/>
蕩召穆公傷周室大壞也厲王無道天下蕩蕩無綱紀<lb/>
文章故作是詩也<lb/>
抑衞武公刺厲王亦以自警也<lb/>
　武公相厲王也史記誤以為相平王所謂四十二年<lb/>
　犬戎殺周幽王武公將兵往佐周平戎甚有功周平<lb/>
　王命武公為公皆非也平王之所命乃鄭武公耳<lb/>
桑柔芮伯刺厲王也<lb/>
<pb n="26b"/>
　當成康之時毛公芮侯皆在王朝為六卿其後世子<lb/>
　孫能守家法陳古義以諌其君如此皆周人國子之<lb/>
　教行而家多良子弟本末源流可考也<lb/>
雲漢仍叔美宣王也宣王承厲王之烈内有撥亂之志<lb/>
遇烖而懼側身修行欲銷去之天下喜於王化復行百<lb/>
姓見憂故作是詩也<lb/>
　宣王大雅凡六篇雲漢則仍叔周之大夫美宣王也<lb/>
　皆變中之正而亦謂之變也何者成王之時未嘗有<lb/>
<pb n="27a"/>
　此美也周公之意豈願有此詩也宣王承厲王之餘<lb/>
　烈立志剛修身謹遇災知懼天下為之喜百姓見其<lb/>
　憂於是有此美之之意而仍叔乃述之為雅耳<lb/>
崧高尹吉甫美宣王也天下復平能建國親諸侯褒賞<lb/>
申伯焉<lb/>
　天下復平建國親諸侯之權在上所以可美也<lb/>
烝民尹吉甫美宣王也任賢使能周室中興焉<lb/>
韓奕尹吉甫美宣王也能錫命諸侯<lb/>
<pb n="27b"/>
江漢尹吉甫美宣王也能興衰撥亂命召公平淮夷<lb/>
　淮浦之夷蓋散處毛以為在淮浦而夷行者徐戎亦<lb/>
　其一也緜亘泗楚雜在中國自伯禽嘗征之入春秋<lb/>
　之深淮夷亦嘗與諸侯衣冠之集種𩔖多矣小雅廢<lb/>
　而四夷侵宣王中興興衰撥亂命召穆公上下江漢<lb/>
　之間平定尹吉甫所以美也<lb/>
常武召穆公美宣王也有常德以立武事因以為戒然<lb/>
　詩無其字而創為之名者極少此二字乃召公之至<lb/>
<pb n="28a"/>
　意尹吉甫嘗畧述於江漢而召穆公又自為一詩所<lb/>
　說乃美皇父休父之為將而美宣王之命將然穆公<lb/>
　平淮夷而二將平徐土則王之武功亦可以為有常<lb/>
　德而立武事矣猶慮其黷也詩本以美而序言其戒<lb/>
　察其辭知其意乎<lb/>
瞻卬凡伯刺幽王大壞也<lb/>
　幽王變大雅二篇<lb/>
召旻凡伯刺幽王大壞也旻閔也閔天下無如召公之<lb/>
<pb n="28b"/>
臣也<lb/>
　凡伯國爵刺厲王與幽王者非一人也蓋世以國爵<lb/>
　稱<lb/>
清廟祀文王也周公既成洛邑朝諸侯率以祀文王焉<lb/>
　周公既成洛邑成王之洛朝諸侯率以祀文王而歌<lb/>
　此清廟之頌寂寥簡短有遺音焉一人唱之三人嘆<lb/>
　之洛誥曰王在新邑烝祭嵗文王騂牛一武王騂牛<lb/>
　一在十有二月惟周公誕保文武受命惟七年周公<lb/>
<pb n="29a"/>
　蓋相成王而率諸侯也<lb/>
維天之命太平告文王也<lb/>
　亦清廟之所歌也當其時豈敢以太平告而序者推<lb/>
　言之耳<lb/>
維清奏象舞也<lb/>
　孔氏曰奏象舞之樂歌也象則文王之樂内則十三<lb/>
　學舞勺勺告成大武之舞也十五學舞象象則左傳<lb/>
　所謂象箾南籥也箾字與捎同舞之所執籥笛𩔖也<lb/>
<pb n="29b"/>
　亦舞之所執南二南之音也祭統曰下而管象孔氏<lb/>
　疏詩以為文王有擊刺之法武王象而為舞蓋疑其<lb/>
　為武舞矣孔疏春秋本於杜註又以為南籥既是文<lb/>
　舞象箾當是武舞此說愈為支離其實武王象文王<lb/>
　之功而為此舞主於文德而基武功<lb/>
烈文成王即政諸侯助祭也<lb/>
　成王即位之後周公攝行其政事七年至是周公復<lb/>
　辟成王即政諸侯之來助祭而於廟中歌此也<lb/>
<pb n="30a"/>
天作祀先王先公也<lb/>
　先王大王以下也先公不窋以下也此共祀之樂歌<lb/>
　也<lb/>
昊天有成命郊祀天地也<lb/>
　周禮冬至祭昊天於圜丘夏至祭地祇於方澤而歌<lb/>
　此乎蓋以后稷配天而詩中推文武之受命耳后稷<lb/>
　其肇祀而文武其基命也<lb/>
我將祀文王於明堂也<lb/>
<pb n="30b"/>
　古者郊以報本反始而尚質故祀天以祖配郊祀后<lb/>
　稷以配天是也明堂以備物告成而尚文故祀上帝<lb/>
　以禰配崇祀文王於明堂以配上帝是也<lb/>
時邁巡守告祭柴望也<lb/>
　此巡狩之禮乃武王舉行而周公頌之也非武王之<lb/>
　自為頌也武王既定天下巡行其守土諸侯各朝於<lb/>
　方岳之下乃為告至之祭柴望之禮柴祭昊天望祭<lb/>
　山川左傳曰武王克商作頌曰載戢干戈國語曰周<lb/>
<pb n="31a"/>
　文公之頌大抵武王克商之後而有此頌豈武王自<lb/>
　為之為之者周公其人抑亦在成王之時蓋將以為<lb/>
　後代巡守之法祭必歌之<lb/>
執競祀武王也<lb/>
思文后稷配天也<lb/>
　國語曰周文公之為頌曰思文后稷然則頌非周公<lb/>
　誰能為之也<lb/>
臣工諸侯助祭遣於廟也<lb/>
<pb n="31b"/>
　臣工者諸侯來朝因助成王之祭將歸遣之於廟而<lb/>
　歌此也<lb/>
振鷺二王之後來助祭也<lb/>
　武王伐紂下車封夏后氏之後東樓公於杞封殷之<lb/>
　後於宋蓋以武庚君於畿内微國本亦在紂之畿内<lb/>
　故徙之别封宋國其後成王乃命微子為商後二王<lb/>
　之後以天子禮祭其始祖行其正朔服色<lb/>
豐年秋冬報也<lb/>
<pb n="32a"/>
　豐年之頌秋冬報上帝也秋有明堂之享冬有圜丘<lb/>
　之祠秋享告成冬祠反始其諸併歌是以報所祈與<lb/>
有瞽始作樂而合乎祖也<lb/>
潛季冬薦魚春獻鮪也<lb/>
雝禘大祖也<lb/>
載見諸侯始見乎武王廟也<lb/>
　載見者其來而歌也烈文助祭也臣工祭畢而遣也<lb/>
有客微子來見祖廟也<lb/>
<pb n="32b"/>
武奏大武也<lb/>
　武奏大武者周公相成王象武王伐紂之事而為此<lb/>
　舞也<lb/>
閔予小子嗣王朝於廟也<lb/>
　閔予小子嗣王朝於廟則成王朝武王之廟而思所<lb/>
　以繼祖考也訪落則述成王之心謀所以繼祖考者<lb/>
　於羣臣<lb/>
訪落嗣王謀於廟也<lb/>
<pb n="33a"/>
敬之羣臣進戒嗣王也<lb/>
　敬之釋文曰一本無之字然則以敬一字名篇乎<lb/>
小毖嗣王求助也<lb/>
　小毖天下之事當謹於其小也孔鄭皆以為管蔡既<lb/>
　平周公歸政之後成王因祭在廟而求羣臣之助已<lb/>
　為此頌古之頌者皆頌前王之美當其時成王亦或<lb/>
　在廟而有頌若敬之小毖閔予訪落之類皆歌詠勞<lb/>
　苦而推迹本原以求賢聽諌而未嘗自述以為誇也<lb/>
<pb n="33b"/>
載芟春藉田而祈社稷也<lb/>
　載芟春藉田而祈社稷者甸師掌王載耒耜之田千<lb/>
　畝天子三推以勸耕借民力而共成之曰藉月令孟<lb/>
　春躬耕常藉仲春元日命民社分為兩月此乃躬耕<lb/>
　而王自祭於社稷與<lb/>
良耜秋報社稷也<lb/>
　良耜秋報所祈也<lb/>
絲衣繹賓尸也高子曰靈星之尸也<lb/>
<pb n="34a"/>
　絲衣繹賓尸之樂歌也天子諸侯曰繹以祭之明日<lb/>
　也卿大夫曰賓尸與祭同日也周繹商彤又祭以求<lb/>
　神也以賓事所祭之尸曰賓尸高子之言非是<lb/>
酌告成大武也言能酌先祖之道以養天下也<lb/>
　文王之舞曰象詩有維清武王之舞曰武詩有大武<lb/>
　而勺者周公相成王所為告成之詩歌也大武本於<lb/>
　維清而勺本於大武猶虞書之述堯而夏書之述虞<lb/>
　也王者功成然後制樂其初用前王之樂以教化又<lb/>
<pb n="34b"/>
　其次述前王之功德以為樂又其次乃自為樂而其<lb/>
　實不敢自為惟推明前王之功德以寓諸形容而見<lb/>
　諸歌舞焉則成王之樂其名曰勺是也酌先祖之道<lb/>
　以養天下謂成王也先祖之道則遵養時晦與夫時<lb/>
　純熙矣之謂也<lb/>
桓講武𩔖禡也桓武志也<lb/>
　講武而歌此𩔖禡皆師祭述武王之志也<lb/>
賚大封於廟也賚予也言所以錫予善人也<lb/>
<pb n="35a"/>
　賚者武王既有天下之後列爵惟五分土惟三崇德<lb/>
　報功之詩也古者大封必於廟示不敢專也周有大<lb/>
　賚善人是富易曰開國承家小人勿用必亂邦也周<lb/>
　雖大賚以錫功然所錫予皆善人也有不善者則不<lb/>
　得於武王之朝而封於武王之世矣周公本其意為<lb/>
　此詩以歌於廟乎<lb/>
般巡守而祀四嶽河海也<lb/>
　武王有時邁而成王有般般非樂也所以持其安而<lb/>
<pb n="35b"/>
　保其成也一遊一豫為諸侯度古先王之般樂豈後<lb/>
　世之謂又六年王乃時巡此其祀之歌詩乎<lb/>
駉頌僖公也僖公能遵伯禽之法儉以足用寛以愛民<lb/>
務農重穀牧於坰野魯人遵之於是季孫行父請命於<lb/>
周而史克作是頌<lb/>
　魯頌之辭夸僖當惠王襄王之世又屬齊桓求伯應<lb/>
　接不暇行不純善凡詩所誦者春秋不㮣見然四篇<lb/>
　之義猶有一變至道之遺意使既其文而又既其實<lb/>
<pb n="36a"/>
　魯其可量乎史克言之乃詩人之性情而僖公未必<lb/>
　盡能充之季文子所請諸儒以為在僖公既沒之後<lb/>
　蓋以文子於文公之世乃見歟駉者頌僖公能遵守<lb/>
　伯禽之法周公自武王時封魯而身在周家至其復<lb/>
　辟成王命伯禽大啟土宇而周公亦之洛不之魯也<lb/>
　伯禽之法即周公之法儉以足用寛以愛民又能務<lb/>
　農重穀即牧馬言之亦可見坰逺之野避民居與農<lb/>
　田也魯人遵之以下義通三篇行父季友之子史臣<lb/>
<pb n="36b"/>
　名克其在文十八年行父又使之對宣公是直諒多<lb/>
　聞者也<lb/>
有駜頌僖公君臣之有道也<lb/>
泮水頌僖公能修泮宫也<lb/>
　天子辟廱諸侯泮宫辟廱水旋丘其外築土為堤壅<lb/>
　水之外如璧令觀者均其義則辟明雍和而泮者所<lb/>
　以頒政教也東西門以南通水泮宫學名能修其官<lb/>
　又修其化言民樂往泮水樂見僖公至於克服淮夷<lb/>
<pb n="37a"/>
　惡人感化也魯禮得立四代之樂米廩虞庠也序夏<lb/>
　序也瞽宗殷學也頖宫周學也行禮之飲酒養老兵<lb/>
　事之定謀獻馘受成告克皆在泮宫<lb/>
閟宫頌僖公能復周公之宇也<lb/>
　宇土地居處也詩言常許故序以為主耳<lb/>
那祀成湯也微子至於戴公其問禮樂廢壞有正考甫<lb/>
者得商頌十二篇於周之大師以那為首<lb/>
　微子得行商之禮樂而周用六代之樂太師有商頌<lb/>
<pb n="37b"/>
　微子至戴公當宣王之時宋大夫正考甫得十二篇<lb/>
　正考甫者孔子七世祖也至孔子録詩時已亡其七<lb/>
　篇矣史記以為正考甫佐戴武宣乃接幽平之世又<lb/>
　以為襄公時恐誤<lb/>
烈祖祀中宗也<lb/>
𤣥鳥祀高宗也<lb/>
　𤣥鳥祀高宗樂歌也武丁有鳴雉之異懼而修德殷<lb/>
　道復興所謂武丁孫子亦猶所謂湯孫蓋殷人之立<lb/>
<pb n="38a"/>
　言其法度如此耳<lb/>
長發大禘也<lb/>
　禘宗廟之大祭也鄭以為郊非矣夏商四時祭亦有<lb/>
　禘周無之春祠夏禴秋嘗冬烝惟五年一禘禮不王<lb/>
　不禘王者禘其祖之所自出而以其祖配之周人禘<lb/>
　嚳於其廟以稷配商人禘嚳於其廟其以契配歟<lb/>
殷武祀高宗也<lb/>
</p>
<p>
</p>
  </div>
</body>
</text>
</TEI>
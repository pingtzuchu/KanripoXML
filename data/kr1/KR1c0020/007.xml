<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩講義卷七</head>
    <p>
<pb n="1a"/>
欽定四庫全書<lb/>
　毛詩講義卷七　　　　　　宋　林岊　撰<lb/>
大雅一<lb/>
文王在上於昭于天周雖舊邦其命維新有周不顯帝<lb/>
命不時文王陟降在帝左右　亹亹文王令聞不已陳<lb/>
錫哉周侯文王孫子文王孫子本支百世凡周之士不<lb/>
顯亦世　世之不顯厥猶翼翼思皇多士生此王國王<lb/>
國克生維周之楨濟濟多士文王以寧　穆穆文王於<lb/>
<pb n="1b"/>
緝熈敬止假哉天命有商孫子商之孫子其麗不億上<lb/>
帝既命侯于周服　侯服于周天命靡常殷士膚敏祼<lb/>
將于京厥作祼將常服黼冔王之藎臣無念爾祖　無<lb/>
念爾祖聿脩厥德永言配命自求多福殷之未喪師克<lb/>
配上帝宜鑒于殷駿命不易　命之不易無遏爾躬宣<lb/>
昭義問有虞殷自天上天之載無聲無臭儀刑文王萬<lb/>
邦作孚<lb/>
　文王之雅言文王受天之命興造周邦也文王在上<lb/>
<pb n="2a"/>
　毛氏以為在民上此固一說也然詩人追述文王恐<lb/>
　不止此嘗試論之文王之雅曰文王在上大明之雅<lb/>
　曰明明在下赫赫在上下武之雅曰三后在天赫赫<lb/>
　在上天之赫赫在上也文王在上文王之精神與天<lb/>
　同其在也三后在天太王王季文王皆同在天也夫<lb/>
　天者氣之清而理之自然者也易曰一隂一陽之謂<lb/>
　道繼之者善也成之者性也天之昭昭其至善者渾<lb/>
　然而已矣命于人之謂性堯舜文王得之不為有餘<lb/>
<pb n="2b"/>
　惟能全其善以同乎天也及其氣形既盡性則天性<lb/>
　堯舜文王不得認為私有法式垂世精神在天堯舜<lb/>
　萬世如見文豈不在兹乎是堯舜文王之生天其人<lb/>
　也堯舜文王之没天其天也此詩人所以有文王在<lb/>
　上於昭于天之詠也於美辭也言天之昭昭而文王<lb/>
　亦昭昭也天不巳文王亦不已天昭昭文王亦昭昭<lb/>
　由其不巳之純所以昭昭之著文王昭昭既與天同<lb/>
　故周自太王胥宇雖舊日積累之邦帝之眷命于今<lb/>
<pb n="3a"/>
　者至武王而得天下其新造邦自文始也有周豈不<lb/>
　顯乎顯也帝命豈不時乎時也天自然也帝主宰也<lb/>
　文王陟降在帝左右者此言文王平日仰承天心俯<lb/>
　盡人事動靜升降皆在上帝之左右即所謂上帝臨<lb/>
　汝無貳爾心陟降厥士日鑒在兹也亹亹文王令聞<lb/>
　不已者此言文王亹亹自勉令善聲聞不已即維天<lb/>
　之命純亦不已文王之徳之純也有徳之純然後有<lb/>
　聞之不已也天于是乎久錫我周維其文子文孫及<lb/>
<pb n="3b"/>
　于周之羣臣故子孫百世而周邦之士豈不顯乎亦<lb/>
　世其世也世世而顯其謀翼翼恭敬思美多士生我<lb/>
　王國維周之幹濟濟多士乎文王所頼以寧也寧其<lb/>
　家邦寧其心志也濟濟翼翼秉文之德也棫樸之詩<lb/>
　曰濟濟辟王左右趣之濟濟威儀之多臣化其君而<lb/>
　成德君賴夫臣以成治如種必生炊必熟效可立見<lb/>
　上下相須孰謂正心誠意非治國平天下之本乎穆<lb/>
　穆文王於緝熈敬止者穆穆和也此言文王之穆穆<lb/>
<pb n="4a"/>
　而和於乎美哉緝續熈廣其敬也文王之敬即堯舜<lb/>
　之欽也帝典述堯第一義曰欽明文思周雅述文王<lb/>
　第一篇曰緝熈敬止由是推之典謨之言欽芒寒麗<lb/>
　天也此篇言敬以亹亹穆穆緝熈陟降百川同源也<lb/>
　能敬而和禮樂在是矣上章言亹亹而承天錫施周<lb/>
　之孫子多士此章言穆穆而固天命有商之孫子多<lb/>
　士互形容其敬也商之孫子其數不可億計矣上帝<lb/>
　既命維于周之九服為周之臣而不于商矣以此見<lb/>
<pb n="4b"/>
　天命之靡常而盛徳不可為衆也商士膚美而敏疾<lb/>
　助周之祭將行其灌鬯之禮于京師之地自服商之<lb/>
　常服其衣則黼白與黑也其冠則冔亦殷冠也非夏<lb/>
　收周冕也故有徳者保其孫子保其臣下無徳者失<lb/>
　其孫子失其臣下雖子孫臣下之賢亦不能以自立<lb/>
　而聽天命之所之此詩人勸戒之深也王之藎臣無<lb/>
　念爾祖者此謂成王當念爾祖也指其所進之臣猶<lb/>
　敢吿僕夫之義也况夫羣臣即前王之本支多士也<lb/>
<pb n="5a"/>
　念祖在于述脩其徳永長言我配命之道自求多福<lb/>
　而已己不自求而邀之天無是理也昔殷未失師衆<lb/>
　之時能配上帝之命以徳言則曰昭以命言則曰配<lb/>
　故曰堯舜文王之徳皆昭天也夏殷周之命皆配帝<lb/>
　也天主宰羣物君君師萬民有配合相助之義所謂<lb/>
　其助上帝寵綏四方也殷今亡矣宜鑒于殷知天命<lb/>
　之甚難命之甚難今天新我周邦自于文王則我文<lb/>
　孫當祈天永命無使遏止于爾躬宣徧昭明其義善<lb/>
<pb n="5b"/>
　之問于老成人又虞度殷先哲王稽謀自天此兩句<lb/>
　乃書中義理書曰今相有殷天迪格保面稽天若今<lb/>
　時既墜厥命今冲子嗣則無遺夀耉曰其稽我古人<lb/>
　之徳矧曰其有能稽謀自天鄭康成粗能發明之成<lb/>
　王下工夫處在敬之訪落是也虞殷自天而天無聲<lb/>
　臭天無聲臭而儀刑文王是高一節而妙一節妙一<lb/>
　節而近一節也詩人不獨使成王求之商而欲其求<lb/>
　之天不徒欲成王求之天而欲其求之文王以天之<lb/>
<pb n="6a"/>
　事無聲無臭而文王之敬亦何聲臭之可求于是而<lb/>
　儀式刑我文王之徳其萬邦興起孚信矣乎天徳純<lb/>
　一天命流行人心孚信非異道也<lb/>
　　文王論<lb/>
　天下未嘗無士也文王獨稱多士者養之以敬用之以<lb/>
　敬也何謂養之以敬周公為雅以戒成王其辭若曰文<lb/>
　王之敬徳不特周之子孫茂其本支而周之士亦世守<lb/>
　而昌盛商紂之䘮徳不特商之孫子失其禄位而商<lb/>
<pb n="6b"/>
　之士亦轉移而之他夫古之聖人修身無斁純亦不已<lb/>
　皇自敬徳人才涵養于斯時也鳶飛魚躍者高深之<lb/>
　適性金相玉質者追琢之成文所謂雍雍在宫肅肅<lb/>
　在廟成人有徳小子有造者是也文王養士之敬當于<lb/>
　無聲無臭求之矣何謂用之以敬周公為書以戒成王<lb/>
　其辭若曰文王敬事上帝三宅三俊之心灼見而克知之<lb/>
　庻言庻獄庻謹罔攸兼而罔敢知之夫古之聖人有天<lb/>
　下而不與用人猶已蔑徳降于國人人才奮用于斯時也<lb/>
<pb n="7a"/>
　往來兹迪彝教小大咸懐忠良侍御僕從罔非正人<lb/>
　夷微廬烝庻常吉士所謂庸庸祗祗威威顯民用肇<lb/>
　造我區夏者是也文王用士之敬又當于不識不知求<lb/>
　之矣嗚呼自朝至于日中昃不遑暇食文王則勞于思<lb/>
　治矣然堯舜無為而無所不為急親賢也文王罔攸知<lb/>
　而無所不知樂與賢也至誠樂與賢者則士生王國如槱<lb/>
　之積如魚之烝如菁莪之喜樂如卷阿之來游來歌皆<lb/>
　氣𩔖之感召耳文王之心在帝左右惟此敬也敬者萬<lb/>
<pb n="7b"/>
　化之原一身之本推而養士者以此推而用士者亦以<lb/>
　此養之而以此正已也用之而以此虚已也正已以<lb/>
　率之則美化行虚已以任之則庻事備周世世多士<lb/>
　詩書稱文王獨盛者豈無故而然歟<lb/>
明明在下赫赫在上天難忱斯不易維王天位殷適使<lb/>
不挾四方　摰仲氏任自彼殷商來嫁于周曰嬪于京<lb/>
乃及王季維徳之行大任有身生此文王　維此文王<lb/>
小心翼翼昭事上帝聿懐多福厥徳不回以受方國<lb/>
<pb n="8a"/>
天監在下有命既集文王初載天作之合在洽之陽在<lb/>
渭之涘文王嘉止大邦有子　大邦有子俔天之妹文<lb/>
定厥祥親迎于渭造舟為梁不顯其光　有命自天命<lb/>
此文王于周于京纘女維莘長子維行篤生武王保右<lb/>
命爾燮伐大商　殷商之旅其㑹如林矢于牧野維予<lb/>
侯興上帝臨女無貳爾心　牧野洋洋檀車煌煌駟騵<lb/>
彭彭維師尚父時維鷹揚涼彼武王肆伐大商㑹朝清<lb/>
明<lb/>
<pb n="8b"/>
　大明之雅言文王有明徳而天復命武王也詩曰明<lb/>
　明赫赫本言天也序曰文王有明徳因天言文王也<lb/>
　明明在下赫赫在上天難忱斯不易維王者言天明<lb/>
　明而在下赫赫而在上無私親徳是輔命靡常為難<lb/>
　信不易哉王者也王者往也天下之所歸往而君受<lb/>
　之必有以協乎天之心也天位殷適使不挾四方者<lb/>
　言商王居天之位為殷之適而失徳敗度故䘮其師<lb/>
　而使不挾于四方挾逹也摯國也仲大任之行第也<lb/>
<pb n="9a"/>
　婦人亦以孟仲叔季稱氏任者任其氏也言天將興<lb/>
　周有開必先大任自彼殷商諸侯之國來嫁王季于<lb/>
　周原之地曰嬪婦于我周京京師衆大之稱也乃及<lb/>
　王季維徳之行王季之徳皇矣詠之大任之徳思齊<lb/>
　詠之興王之初氣象如此大任有身古傳胎教生此<lb/>
　文王大王許泰伯之遜而立王季以其有聖子也維<lb/>
　此文王小心翼翼心操則存舎則亡雖聖人不勉而<lb/>
　中不思而得亦惟小心翼翼而恭敬堯之安安允恭<lb/>
<pb n="9b"/>
　克讓舜之溫恭允塞文王之小心翼翼皆此物也昭<lb/>
　事上帝即孟子之所謂存心養性所以事天也厥徳<lb/>
　不邪以受方國文王之為西伯西方諸侯有相率而<lb/>
　來朝孔子以為三分天下有其二以服事殷是受方<lb/>
　國也天監在下有命既集文王初載天作之合在洽<lb/>
　之陽在渭之涘文王嘉止大邦有子大邦有子俔天<lb/>
　之妹文定厥祥親迎于渭造舟為梁不顯其光有命<lb/>
　自天命此文王于周于京纘女維莘長子維行篤生<lb/>
<pb n="10a"/>
　武王者此又言文王得大姒以為配而家道愈隆天<lb/>
　所相也夫天之監格在下代殷莫若周矣有命既集<lb/>
　于文王文王初載天為之合在洽水之陽陽南方也<lb/>
　渭水之涘涘水涯也文王嘉此大邦有此賢女譬天<lb/>
　之妹定卜之祥行親迎之禮造舟為橋以便往來其<lb/>
　光有耀是蓋有命自天命我文王于我周京而纘繼<lb/>
　大任得此聖女于莘國莘大姒國也大姒莘之長女<lb/>
　行嫁于文王篤生武王其事文王如文王之事王季<lb/>
<pb n="10b"/>
　篤厚也天厚周邦世世生此聖人不偶然也保右命<lb/>
　爾燮伐大商者言天保愛右助眷命我武王使之伐<lb/>
　商而興周燮和也王曰無畏寧爾也聖人之師所以<lb/>
　容民畜衆去不仁以尚仁去不義以崇義也殷商之<lb/>
　旅如林之㑹陳于牧野維我侯興所謂仁不可為衆<lb/>
　也上帝臨女無貳爾心書所謂恭行天罰天其以予<lb/>
　人民祗承上帝式遏亂略武王在文王之側其為太<lb/>
　子蓋八九十年共為子職常如一日蓋上帝臨女而<lb/>
<pb n="11a"/>
　不敢貳其心也及夫獨夫受罪惡貫盈天命誅之昔<lb/>
　者於鑠王師遵養時晦今者時純熈矣是用大介我<lb/>
　龍受之蹻蹻王之造亦上帝臨女而不敢貳其心也<lb/>
　牧野洋洋而廣大檀車煌煌而鮮明駟騵齊色彭彭<lb/>
　而壯盛惟大師尚父如鷹之揚助彼武王肆伐大商<lb/>
　之功績㑹朝清明一曰甲子昧爽而成功一曰四海<lb/>
　㑹同而永清也或曰子謂文王在上三后在天可與<lb/>
　天之昭昭赫赫在上者同其詩曰明明在下何也應<lb/>
<pb n="11b"/>
　之曰上下同一明也或曰毛以為明明在下為文王<lb/>
　而子謂之天何也曰文王與天同一明也第詩人方<lb/>
　言天難忱斯上兩句只是說天若說文王辭意未穩<lb/>
　或又曰序言文王有明徳而詩乃明之曰大明子以<lb/>
　明明為天何也序者之言因天論文王亦是同明之<lb/>
　意吾固言之矣<lb/>
緜緜瓜瓞民之初生自土沮漆古公亶父陶復陶穴未<lb/>
有家室　古公亶父來朝走馬率西水滸至于岐下爰<lb/>
<pb n="12a"/>
及姜女聿來胥宇　周原膴膴堇荼如飴爰始爰謀爰<lb/>
契我龜曰止曰時築室于兹　迺慰迺止迺左迺右迺<lb/>
疆迺理迺宣迺畝自西徂東周爰執事　乃召司空乃<lb/>
召司徒俾立室家其繩則直縮版以載作廟翼翼　捄<lb/>
之陾陾度之薨薨築之登登削屢馮馮百堵皆興鼛鼔<lb/>
弗勝　迺立臯門臯門有伉迺立應門應門將將迺立<lb/>
冢土戎醜攸行　肆不殄厥慍亦不隕厥問柞棫拔矣<lb/>
行道兌矣混夷駾矣維其喙矣　虞芮質厥成文王蹶<lb/>
<pb n="12b"/>
厥生予曰有疏附予曰有先後予曰有奔奏予曰有禦<lb/>
侮<lb/>
　緜之雅言文王之興本由大王也論其傳王季則皇<lb/>
　矣見之論其宇周原則緜見之皆興之所本也緜緜<lb/>
　然不絶之瓜紹瓝相繼譬之周民其初生理也自邰<lb/>
　而豳自豳而岐周之義昔者公劉居豳蓋渉渭而即<lb/>
　芮鞠矣土居蓋邇乎沮水漆水之側毛以周原沮漆<lb/>
　之間似乎以自土沮漆說大王鄭以為公劉遷于豳<lb/>
<pb n="13a"/>
　居沮漆之地古公亶父豳公也大王名或字也大王<lb/>
　避狄人之侵去之踰梁山邑于岐山之下豳人從之<lb/>
　如歸市亦以豳民之多陶復陶穴而居未能盡有安<lb/>
　其家室之居者故宇周原焉毛曰陶其土而復之陶<lb/>
　其壤而穴之鄭曰復者復于土上鑿地曰穴皆如陶<lb/>
　然其在豳時也大王則來朝走馬早且疾不遑安之<lb/>
　意循西水厓至于岐山之下于是與其妃太姜自來<lb/>
　相可居者著太姜之賢知也周之原地廣平在岐山<lb/>
<pb n="13b"/>
　之南膴膴肥羙藋荼之菜性苦者皆甘如飴于是始<lb/>
　于是謀謀從而又于是開灼其龜卜之卜又從矣曰<lb/>
　止曰時築室家于此以定民心迺安我民迺止我民<lb/>
　迺左迺右以下三句度地左之右之疆理其經界時<lb/>
　耕其田畝迭耕以徧也豳與周原不能為西東此言<lb/>
　自西水滸而來之人皆于執事競出力也乃召司空<lb/>
　司徒大國有卿司空掌營國邑司徒掌徒役之事召<lb/>
　之使立家室之位處不失繩直以繩乘版築土曰縮<lb/>
<pb n="14a"/>
　君子將營宫室宗廟為先廏庫為次居室為後先營<lb/>
　其廣輪方制之正以索縮版上下相乘而起廟成嚴<lb/>
　顯翼翼然其築牆以虆盛桴聚之土投之版中陾陾<lb/>
　然衆且有聲度居其土薨薨然築之登登而用力削<lb/>
　牆鍛屢之聲馮馮然皆言聲也百姓之勸勉也五版<lb/>
　為堵同時而起鼛鼓長一丈二尺或鼛或鼓不能止之<lb/>
　使休凡大鼔側有小鼔謂之應鼙朔鼙王之郭門曰<lb/>
　臯伉高貌王之正門曰應將將嚴正也美大王為郭<lb/>
<pb n="14b"/>
　門以致臯門為正門以致應門焉當時未有臯應之<lb/>
　號也鄭曰天子五門臯應路庫雉諸侯三宫外門曰<lb/>
　臯朝門曰應内有路門當攷乃立大社凡起大事動<lb/>
　大衆必先有事乎社而後行謂之宜美大王之社遂<lb/>
　為大社也大王之立國如此故于狄人不殄絶厥慍<lb/>
　怒之心亦不隕其聘問之禮迨夫櫟與白桵之木拔<lb/>
　然而生柯葉則物盛矣行道往來之人皆兌悅則民<lb/>
　安矣混夷夷狄之國自駾突而喙困矣至于文王繼<lb/>
<pb n="15a"/>
　以聖化虞芮之君爭田質成感而相遜是有以蹶其<lb/>
　良心之生而不特使民安其生生之性也毛曰虞芮<lb/>
　之君相與爭田久而不平乃相謂曰西伯仁人也盍<lb/>
　往質焉乃相與朝周入其境耕者譲畔行者譲路入<lb/>
　其邑男女異路班白不提挈入其朝士譲為大夫大<lb/>
　夫譲為卿二國之君感而相謂曰我等小人不可以<lb/>
　履君子之庭乃相譲以其所爭田為閒田而退天下<lb/>
　聞之而歸者四十餘國詩人詠之曰予曰有疏附矣<lb/>
<pb n="15b"/>
　予曰有先後矣予曰有奔奏矣予曰有禦侮矣蓋言<lb/>
　四國歸之者衆也率下親上曰疏附相導前後曰先<lb/>
　後諭徳宣譽曰奔奏武臣折衝曰禦侮<lb/>
　　大王論<lb/>
　孔子曰泰伯其可謂至徳也已矣三以天下譲民無得<lb/>
　而稱焉夫泰伯太王之子也太王仁人也不與狄人爭<lb/>
　地以戰恐殘民于鋒鏑去豳踰梁山邑于岐山之下居<lb/>
　焉豳土在𡵨山之北周原在𡵨山之南周原膴膴于豳<lb/>
<pb n="16a"/>
　孔邇民生繁衍未有家室因獯鬻之無厭擇高平以自<lb/>
　治闢其疆埸夷其道路茂其山林理其田畝植其墉社<lb/>
　高其閈閎制其宫室率其卿大夫以撫其歸市之民徳<lb/>
　譲之風狄人不待兵交而駾喙矣然太王不獨知𡵨周<lb/>
　之帝省抑深知子孫之帝度帝謂也伯與季均吾子也<lb/>
　伯長宜立顧吾季而有聖子也泰伯孝乎父率仲雍以<lb/>
　之吴季歴友乎兄施文王而纘緒伯非無故而譲伯之<lb/>
　譲以天下而譲也何則商之衰久矣天下有待乎聖人<lb/>
<pb n="16b"/>
　之興也歴為父昌為子旦發為孫天之生大聖也不數<lb/>
　今其聚于吾季之門安得不以天下之故而譲吾國焉<lb/>
　我周之命于是乎受于天者既固矣故曰居岐之陽實<lb/>
　始翦商然嘗思之緜之卒章既言混夷駾喙又曰虞芮<lb/>
　質成何也夫混夷之喙是太王之不爭善勝也虞芮之<lb/>
　譲是文王之至徳感人也文王三分天下有其二以服<lb/>
　事商孔子曰周之徳其可謂至徳也巳是孔子俱許泰<lb/>
　伯文王以至徳泰伯之譲于弟文王之臣乎君化乎諸<lb/>
<pb n="17a"/>
　侯皆自古公亶父雍容心法中來也大抵善政不如善<lb/>
　教之得民仁言不如仁聲之入人深也彼虞芮之君忿<lb/>
　然朝周思質其所爭之田及入其境耕者譲畔行者譲<lb/>
　路入其邑男女異路班白不提挈入其朝士譲為大夫<lb/>
　大夫譲為卿譬猶居者窘其室廬而洞然八荒忽在我<lb/>
　闥行道之人捨塗炭適康莊去荆棘履堂皇霽雷霆雨<lb/>
　雹之威覩景星慶雲之瑞油然動其良心風休冰釋天<lb/>
　良自還不敢以小人之迹履君子之庭相謂而相遜以<lb/>
<pb n="17b"/>
　其所爭為閒田而退也當是時天下聞之歸者四十餘<lb/>
　國詩人曰虞芮質厥成文王蹶厥生予曰有疏附矣予<lb/>
　曰有先後矣予曰有奔奏矣予曰有禦侮矣蓋言四方<lb/>
　歸者之衆也序詩者曰文王之興本由太王噫謂一家<lb/>
　仁一國興仁一家譲一國興譲其機若此者乎<lb/>
芃芃棫樸薪之槱之濟濟辟王左右趣之　濟濟辟王<lb/>
左右奉璋奉璋峩峩髦士攸宜　渒彼涇舟烝徒楫之<lb/>
周王于邁六師及之　倬彼雲漢為章于天周王夀考<lb/>
<pb n="18a"/>
遐不作人　追琢其章金玉其相勉勉我王綱紀四方<lb/>
　棫樸之雅言文王能官人也芃芃然盛哉白桵之木<lb/>
　樸枹屬而生者或薪之或積之山木茂盛或可以薪<lb/>
　或可以積喻賢人衆多國家得用蕃興也濟濟君王<lb/>
　文王也濟濟然而敬左右諸臣促疾趨事祭祀之禮<lb/>
　王祼以珪瓉諸臣助之亞祼以璋瓚其儀峩峩盛壯<lb/>
　俊士所宜渒彼涇舟之行乃衆徒楫櫂之故興衆臣<lb/>
　之賢行君政令周王往行出兵征伐則六師及之二<lb/>
<pb n="18b"/>
　千五百人為師周禮五師為軍軍萬二千五百人天<lb/>
　子六軍此蓋侈言之也大彼天河在天為文章猶文<lb/>
　王為法度于天下文王九十餘矣故言夀考逺不作<lb/>
　人乎金雕玉琢治衡笄之玉亦曰追其文章則追琢<lb/>
　之其質則金玉之相質成器此喻人材之粹美也鄭<lb/>
　曰文王為政先以心研精合于禮義然後施之萬民<lb/>
　言亦有味而詩人未必如此勉勉哉我文王蓋以官<lb/>
　人之道而綱紀四方也譬之網罟張之為綱理之為<lb/>
<pb n="19a"/>
　紀書曰知人則哲能官人安民則惠黎民懐之蓋謂<lb/>
　此也<lb/>
瞻彼旱麓榛楛濟濟豈弟君子干禄豈弟　瑟彼玉瓚<lb/>
黃流在中豈弟君子福禄攸降　鳶飛戾天魚躍于淵<lb/>
豈弟君子遐不作人　清酒旣載騂牡旣備以享以祀<lb/>
以介景福　瑟彼柞棫民所燎矣豈弟君子神所勞矣<lb/>
　莫莫葛藟施于條枚豈弟君子求福不回<lb/>
　旱麓之雅言周家受先祖之福禄而先祖之福禄又<lb/>
<pb n="19b"/>
　皆自求之已也周之先祖為后稷之子孫者修后稷<lb/>
　之業為公劉之子孫者修公劉之業至于大王王季<lb/>
　復申之以百順而干禄焉所謂禄在其中異乎子張<lb/>
　之問矣孔子曰言寡尤行寡悔易曰庸言之信庸行<lb/>
　之謹此即法天行健之事業大王王季之申以百福<lb/>
　者亦出于此而豈不百禄是荷乎瞻彼旱山之足榛<lb/>
　楛濟濟而盛山之能生而木之宜多也君子有豈弟<lb/>
　之徳而天之禄自至其求禄者不求之他而求之樂<lb/>
<pb n="20a"/>
　易和順之徳也潔鮮者玉瓚以圭為柄以金為勺青<lb/>
　外朱中又有瓚如盤焉以黑秬𢷬鬱金汁而煮之和<lb/>
　釀芬芳調鬯曰秬鬯是黃流也毛謂黄金所以流鬯<lb/>
　表裏之義也鄭謂帝乙之時王季為西伯以功徳受<lb/>
　此賜故詩人取興言瑟彼玉瓚則宜黃流在中矣豈<lb/>
　弟君子是福禄之所從降也鳶飛戾天魚躍于淵物<lb/>
　性之自得也君子成已成物其樂如此故曰豈弟君<lb/>
　子豈不逺于成人材乎古之所謂樂易者非縱弛之<lb/>
<pb n="20b"/>
　謂也在已則尤悔俱無在物則飛潛自得此所以謂<lb/>
　之豈弟也清酒載而騂牡備以享祀而助大福者此<lb/>
　又言豈弟之君子祭祀而𫉬福也申之曰衆彼柞棫<lb/>
　民所燎矣豈弟君子神所勞矣神之勞之而介以景<lb/>
　福豈君子求之乎有木之條枚則莫莫之葛藟從而<lb/>
　施之有豈弟之君子則神從而福之非回遹違道而<lb/>
　得之也蓋其所以求福者不回而干禄者豈弟也<lb/>
思齊大任文王之母思媚周姜京室之婦大姒嗣徽音<lb/>
<pb n="21a"/>
則百斯男　惠于宗公神罔時怨神罔時恫刑于寡妻<lb/>
至于兄弟以御于家邦　雝雝在宫肅肅在廟不顯亦<lb/>
臨無射亦保　肆戎疾不殄烈假不瑕不聞亦式不諫<lb/>
亦入　肆成人有徳小子有造古之人無斁譽髦斯士<lb/>
　思齊之雅言文王之所以聖也鄭謂非但天性徳有<lb/>
　所由成要之此篇成已成物之工夫與中庸大學無<lb/>
　異非但徳有由成而自成者至也言齊莊之大任王<lb/>
　季之妻文王之母媚愛其姑大王之妻大姜行婦道<lb/>
<pb n="21b"/>
　于京周而文王之妻曰大姒者又嗣繼姜任徽美之<lb/>
　音音徳音也鼔鐘于宫聲聞于外則百斯男鄭云大<lb/>
　姒十子衆妾則宜百子言其多也順于宗公毛謂宗<lb/>
　神也鄭謂大臣未必然也神無怨恫者所謂質之鬼<lb/>
　神而無疑主祭而百神享之是其徳行當于神明也<lb/>
　刑韓詩云正也毛云法也鄭云以禮法接待也言文<lb/>
　王修身齊家而和兄弟逹家邦也御者治也正已而<lb/>
　物正也在宫中則和在廟中則敬得禮之宜鄭謂宫<lb/>
<pb n="22a"/>
　為辟廱養老之地未必然不顯亦臨莫見乎隱也無<lb/>
　射亦保不倦而能安也是欽明文思安安允恭克讓<lb/>
　之工夫也肆人之大惡不殄絶之而自絶我之功烈<lb/>
　假太而無瑕也不聞亦式不諫亦入常人待乎見聞<lb/>
　聖人急于自勉見聞諫正斯須不可闕至于檢身若<lb/>
　不及自知愧恥以格其非者學者更宜思也聖人則<lb/>
　非有過行也不聞而式于理不諫而入于善及語其<lb/>
　極至也猶且不勉而中不思而得豈復有待乎文王<lb/>
<pb n="22b"/>
　性與天合而加勉勉亹亹之誠人自化之成人者有<lb/>
　徳小子者有造鄭謂大夫士子弟皆有徳有造亦舉<lb/>
　其畧也古之人無斁譽髦斯士者此二句不可以深<lb/>
　求也詩人論文王修身齊家治國之理畧備矣斷之<lb/>
　曰嗚呼是理也古之人體之為無斁而今之多士感<lb/>
　而化之所以皆有名譽而成俊乂之美也蓋天有不<lb/>
　已之命堯有安安之徳文王有亦臨亦保亦式亦入<lb/>
　之誠此道之大原出于天而以是傳也聖得之以為<lb/>
<pb n="23a"/>
　聖賢得之以為賢故曰古之人無斁譽髦斯士也注<lb/>
　疏言其端矣<lb/>
皇矣上帝臨下有赫監觀四方求民之莫維此二國其<lb/>
政不獲維彼四國爰究爰度上帝耆之憎其式廓乃眷<lb/>
西顧此維與宅　作之屏之其菑其翳修之平之其灌<lb/>
其栵啓之辟之其檉其椐攘之剔之其檿其柘帝遷明<lb/>
徳串夷載路天立厥配受命旣固　帝省其山柞棫斯<lb/>
拔松柏斯兌帝作邦作對自大伯王季維此王季因心<lb/>
<pb n="23b"/>
則友則友其兄則篤其慶載錫之光受祿無喪奄有四<lb/>
方　維此王季帝度其心貊其徳音其徳克明克明克<lb/>
𩔖克長克君王此大邦克順克比比于文王其徳靡悔<lb/>
旣受帝祉施于孫子　帝謂文王無然畔援無然歆羡<lb/>
誕先登于岸密人不恭敢距大邦侵阮徂共王赫斯怒<lb/>
爰整其旅以按徂旅以篤周祐以對于天下依其在<lb/>
京侵自阮疆陟我高岡無矢我陵我陵我阿無飲我泉<lb/>
我泉我池度其鮮原居岐之陽在渭之將萬邦之方下<lb/>
<pb n="24a"/>
民之王　帝謂文王予懐明徳不大聲以色不長夏以<lb/>
革不識不知順帝之則帝謂文王詢爾仇方同爾兄弟<lb/>
以爾鉤援與爾臨衝以伐崇墉　臨衝閑閑崇墉言言<lb/>
執訊連連攸馘安安是𩔖是禡是致是附四方以無侮<lb/>
臨衝茀茀崇墉仡仡是伐是肆是絶是忽四方以無拂<lb/>
　皇大也大矣上帝臨下有赫監觀四方求民之定維<lb/>
　此夏之後商之後二國者其政不得乎天人之心矣<lb/>
　又于四方之國爰謀爰居之又耆久而須待之惡其<lb/>
<pb n="24b"/>
　不變惡者浸大乃斷然眷西周而顧之此維與宅天<lb/>
　命也宅即居也居即度也天之眷周則有開必先自<lb/>
　太王之遷岐而盛太王之傳王季而定遷岐之初木<lb/>
　之死斃叢生者栭柳椐樻山桑又其繁穢者競施刋<lb/>
　除所謂民從歸市所謂太王荒之也太王遷岐即帝<lb/>
　遷明徳也串習也習其夷易而載始路大即岐有夷<lb/>
　之行也有其徳有其地是天為之配而受命于此乎<lb/>
　堅固帝省其山惡木去而嘉木茂矣柞棫斯拔矣松<lb/>
<pb n="25a"/>
　柏斯兌矣為之邦而為之配周者為之邦而為之對<lb/>
　天者又自太王有二賢子而施于文王也太伯王季<lb/>
　太王之子太伯兄也王季弟也太伯知王季之聖而<lb/>
　有聖子曰昌乃適句呉終身不返焉孔子曰太伯其<lb/>
　可謂至徳也巳矣三以天下讓民無得而稱焉維此<lb/>
　王季因心則友則友其兄則篤其慶故嘗論之古之<lb/>
　兄弟遜者如太伯之遜而王季之友者順而愛之之<lb/>
　義也周以興焉盛徳之事也叔齊之遜而伯夷之辭<lb/>
<pb n="25b"/>
　孤竹君之中子立焉盛名之事也呉諸樊之遜而季<lb/>
　札之耕使其國不得賢君之澤焉春秋以為失中之<lb/>
　事也宋宣公遜而與夷立使公子馮出居于鄭可謂<lb/>
　光昭矣而與夷助除害之師焉反常之事也魯隱公<lb/>
　之將遜而桓公入公子翬之謀焉是悖徳之事也太<lb/>
　伯與天同謀江湖之國以終其身岐周日有興王之<lb/>
　氣象焉堯旣遜舜為天下得人矣二十八年高拱穆<lb/>
　清而海隅蒼生日入出之地皆光被焉此皆古聖人<lb/>
<pb n="26a"/>
　之盛徳自然而天主宰而帝不可名言者也漢唐歴<lb/>
　代有一家興仁而迭相遜其貨殖者焉是亦可語託<lb/>
　六尺之孤寄百里之命也帝以太王太伯王季之徳<lb/>
　如此載錫之光大所謂則篤其慶善兄弟曰友太伯<lb/>
　既能遜慶善也王季友之使傳世稱焉是則篤厚其<lb/>
　慶善也篤其慶則宜乎天錫之光大而受祿無喪周<lb/>
　之奄有四方于是乎定維此王季帝度其心心能制<lb/>
　義曰度是自度也帝度其心是天啓其衷天誘其衷<lb/>
<pb n="26b"/>
　天之度即王季之度也貊靜也徳本于身音發乎外<lb/>
　施為注措鼓鐘而聲聞焉辭氣容貌不言而意傳焉<lb/>
　皆音也小雅曰徳音孔昭以為嘉賔之旅酬與語其<lb/>
　音孔昭要之語之音有聲之聲也默之音無聲之聲<lb/>
　也其徳能明而又能勤施無私謂之𩔖能教誨不倦<lb/>
　謂之長能賞慶刑威謂之君王此大邦王追稱也克<lb/>
　順于上下克比于前後比于文王其徳靡悔比及也<lb/>
　其徳益純而無有悔焉靡悔二字一部周易盡在文<lb/>
<pb n="27a"/>
　王矣文王有靡悔之徳天徳也故改過不吝可也而<lb/>
　以自新之功徒為改過之日月焉其可悔自若也從<lb/>
　諫如流可也而于退省之際無不恥不若人之心其<lb/>
　可悔自若也靡悔者非止悔前非之悔如韓文公所<lb/>
　謂悔不可追悔不可為者是一說也此之靡悔則專<lb/>
　如易之悔亡其過不待不貳其悔一切消亡是文王<lb/>
　之事也文王之徳如此既受帝祉于身施于子孫以<lb/>
　有天下傳永久理之必然也帝謂文王者非諄諄而<lb/>
<pb n="27b"/>
　命之也帝謂文王即天知文王之如此也帝謂文王<lb/>
　無是畔援之思無是歆羡之思畔畔也援取也歆羡<lb/>
　貪羡也大哉所以先登于高位孟子曰仁者宜在高<lb/>
　位也國有密須氏不恭而距我大邦文王侵阮又徃<lb/>
　侵共皆諸侯之不義者而密人助之王赫斯怒爰整<lb/>
　其旅三百人之師也舉旅以見軍師卒兩以按徂往<lb/>
　旅地之不義者以篤周福以對答于天下之民之望<lb/>
　也文王依其在周京之固所謂根本也侵自阮疆伐<lb/>
<pb n="28a"/>
　自阮始陟我高岡以觀形勢見其無有陳于我之陵<lb/>
　阿者無有飲于我之泉池者小出兵而懾服如此以<lb/>
　徳勝也所謂仁者無敵也度其鮮原者太王本居岐<lb/>
　岐曰周原文王又度民居而廣于岐山之陽渭水之<lb/>
　側後竟徙居于豐周書稱文王在程為程寤程典皇<lb/>
　甫謐云文王徙宅于程要之太王已在岐山之陽文<lb/>
　王所度小山别大山之鮮與其廣平之原亦在岐陽<lb/>
　容待四方之歸民其去舊都不逺若豐則去岐東南<lb/>
<pb n="28b"/>
　三百里耳萬邦之向方下民之歸往于此乎盛也帝<lb/>
　謂文王予懐爾之明徳不大聲以色無聲無臭也毛<lb/>
　曰不大聲見于色也不長夏以革不長諸夏以有所<lb/>
　革更不識不知順帝之則而行之鄭曰天道誠實貴<lb/>
　性自然文王非不識不知也泯其智慮而順乎自然<lb/>
　也當赫斯怒豈不色乎治岐之政王室如燬豈不革<lb/>
　乎若夫罔攸知于庻言庻獄惟有司之牧夫所謂不<lb/>
　識不知順帝之則也帝謂文王問爾可仇之國而伐<lb/>
<pb n="29a"/>
　之崇侯協紂為惡者伐之先此同爾兄弟之國以爾<lb/>
　攻戰之具往伐崇城鉤鉤梯鉤引上城臨車衝車皆<lb/>
　攻城者閑閑動摇茀茀强盛要皆有而不用然師行<lb/>
　不可無其備具太公司馬法武王器用甚嚴晉人一<lb/>
　車韅靷鞅靽是也言言仡化高大也雖高大而不足<lb/>
　恃也文王修壘而崇降矣執訊問者連連所獻左耳<lb/>
　馘者安安是𩔖于内是禡于野致其社稷羣神附其<lb/>
　先祖為之立後尊其尊而親其親即孟子所論齊人<lb/>
<pb n="29b"/>
　得燕以後當用之規模也毛氏知之四方服文王之<lb/>
　徳其敢侮乎是惟不伐是惟不疾是惟不絶是惟不<lb/>
　滅以此而伐以此而疾以此而絶以此而滅奪伯氏<lb/>
　駢邑三百無怨兼弱攻昧取亂侮亡推亡固存邦乃<lb/>
　其昌四方其敢拂乎所謂文王一怒而安天下之民<lb/>
　也<lb/>
經始靈臺經之營之庻民攻之不日成之經始勿亟庻<lb/>
民子來　王在靈囿麀鹿攸伏麀鹿濯濯白鳥翯翯王<lb/>
<pb n="30a"/>
在靈沼於牣魚躍　虡業維樅賁鼓維鏞於論鼓鐘於<lb/>
樂辟廱　於論鼓鐘於樂辟廱鼉鼓逢逢矇瞍奏公<lb/>
　言文王之經度始基靈臺也營表其位庻民共攻築<lb/>
　之不日而有成文王之經始非欲急也庻民子來各<lb/>
　以子成父事而來攻之文王之在靈囿則鹿之牝者<lb/>
　攸伏而濯濯娱遊白鳥翯翯而肥澤文王之在靈沼<lb/>
　則於乎美哉滿沼之魚皆跳躍而自得文王之樂則<lb/>
　有植木之虡横木之栒又加大板之業刻為崇牙<graphic n="KR1667" url="https://raw.githubusercontent.com/kanripo/KR-Gaiji/master/images/KR1667.png" mimeType="image/png"/>
<pb n="30b"/>
　業樅樅然有賁大鼓焉有鏞大鐘焉於乎美哉論思<lb/>
　此鼓鐘之樂人聞其樂而思其音人聞其音而思其<lb/>
　政於乎美哉人共樂此辟廱之地水旋丘如璧曰辟<lb/>
　廱以節觀者然則古者臺囿之外環之以水則辟廱<lb/>
　明堂太學之有辟廱亦皆環水以節觀者而濟以橋<lb/>
　故漢曰橋門若夫以學名為辟廱則鄭說以樂名為<lb/>
　辟廱則莊子之說未必然也循其訛則漢有明堂有<lb/>
　靈臺有太學而又别有辟廱豈河間三廱之對未得<lb/>
<pb n="31a"/>
　其真而致然歟靈臺之詩孟子說之明白矣其論鼓<lb/>
　鐘樂辟廱即所謂百姓聞王車馬之聲鼔籥之音見<lb/>
　羽旄之美舉欣欣然有喜色而相告者是也<lb/>
　　武王論<lb/>
　古之記禮者以文王世子名篇終始記夫問安視膳之<lb/>
　事然言文王之為世子者二教世子者一然後及于武<lb/>
　王周公此則周人教太子之書也夫以文王孝于王季<lb/>
　武王帥而行之不敢有加焉問安視膳固子職之常抑<lb/>
<pb n="31b"/>
　文王之為世子與其教世子者國有學校學有官師官<lb/>
　有法制威儀皆講學之要不可不論夫所謂學校者東<lb/>
　序瞽宗上庠之𩔖官師者太傅少傅入保出師之𩔖法<lb/>
　制威儀者有書禮之學有樂舞之學有釋奠釋菜之禮<lb/>
　有養老乞言之禮有合語論說之禮有大合樂之禮雖<lb/>
　其備于太平六官之日要自靈臺辟廱鎬京辟廱中來<lb/>
　古者太子入在閨門恭為子職出居學校必親師傅周<lb/>
　公之吿君奭曰文王修和我有夏亦惟有若虢叔有若<lb/>
<pb n="32a"/>
　閎夭有若散宜生有若泰顛有若南宫适又曰無能往<lb/>
　來兹迪彝教武王惟兹四人尚迪有禄惟兹四人昭武<lb/>
　王惟冒丕單稱徳是師保疑丞在武王之側從容輔翼<lb/>
　者日聞正論日見正人武王固有聖徳矣八九十年之<lb/>
　間不倦于孝亦不倦于學其昭哉嗣服能廣文王之聲<lb/>
　有由也記禮者述三王之教世子虞夏商周之設四輔<lb/>
　三公則又述夫周公之教成王抗世子法于伯禽世子<lb/>
　齒于學而使人知父子君臣長幼之道則又述夫庻子<lb/>
<pb n="32b"/>
　之官公族之恩義與夫天子視學祭先師先聖先老而<lb/>
　養三老五更之禮其所語亦皆父子君臣長幼之道嗚<lb/>
　呼文武成王父子祖孫之間尊徳性而道問學無非此<lb/>
　教君子觀成王之求助羣臣之進戒賈誼之策元稹之<lb/>
　書周人輔太子者益信教法之原于文王世子也<lb/>
下武維周世有哲王三后在天王配于京　王配于京<lb/>
世徳作求永言配命成王之孚　成王之孚下土之式<lb/>
永言孝思孝思維則　媚兹一人應侯順徳永言孝思<lb/>
<pb n="33a"/>
昭哉嗣服　昭兹來許繩其祖武於萬斯年受天之祜<lb/>
　受天之祜四方來賀於萬斯年不遐有佐<lb/>
　言在下而繼迹者維我周家世世有明哲之王太王<lb/>
　王季文王既殁登遐精氣在天武王則配行其徳于<lb/>
　周京之地王配于京亦惟世世之徳興而求終之長<lb/>
　我配命配祖父之徳所以配祖父受天之命在于成<lb/>
　前王之孚信而為下土之法式長我孝心之所思亦<lb/>
　惟順則三后之所行故天下之人媚愛我一人惟動<lb/>
<pb n="33b"/>
　丕應徯志亦皆順徳長我孝心之所思昭明乎繼嗣<lb/>
　之事哉昭明兹所由來亦惟繩戒我祖之武迹者是<lb/>
　宜於乎美哉有萬斯年受天之祜福而四方來賀逺<lb/>
　夷來佐也鄭云輔佐之臣亦蒙餘福兼通<lb/>
文王有聲遹駿有聲遹求厥寧遹觀厥成文王烝哉<lb/>
文王受命有此武功既伐于崇作邑于豐文王烝哉<lb/>
築城伊淢作豐伊匹匪棘其欲遹追來孝王后烝哉<lb/>
王公伊濯維豐之垣四方攸同王后維翰王后烝哉<lb/>
<pb n="34a"/>
豐水東注維禹之績四方攸同皇王維辟皇王烝哉<lb/>
鎬京辟廱自西自東自南自北無思不服皇王烝哉<lb/>
考卜維王宅是鎬京維龜正之武王成之武王烝哉<lb/>
豐水有芑武王豈不仕詒厥孫謀以燕翼子武王烝哉<lb/>
　文王有聲遹駿有聲遹求厥寧遹觀厥成者謂文王<lb/>
　所以有聲者乃能述大其前人之聲而又述求其所<lb/>
　以安寧述觀其所以成終者也烝君也文王之所以<lb/>
　為君哉文王受命有此武功既伐于崇作邑于豐文<lb/>
<pb n="34b"/>
　王烝哉者言文王受天之命非惟文徳抑有武功是<lb/>
　聖人相上帝而綏四方當伐而伐當安而安當文而<lb/>
　文當武而武當喜而喜當怒而怒伐崇而後徙都于<lb/>
　豐以見周室之將興而居民之浸廣文王所以為君<lb/>
　哉築城伊淢作豐伊匹匪棘其欲遹追來孝王后烝<lb/>
　哉者言文王之徙豐也築城則溝淢廣深八尺為豐<lb/>
　之都邑宫室伊其匹稱匪棘急于成已之欲述追太<lb/>
　王王季以来勤孝之行也王后即文王文王所以為<lb/>
<pb n="35a"/>
　君哉王公伊濯維豐之垣四方攸同王后維翰王后烝哉<lb/>
　者言文王之事伊濯大者維在豐之藩牆四方攸歸王后<lb/>
　為之翰幹文王以一身為天下之幹而非徒豐邑之垣之<lb/>
　謂也文王所以為君哉豐水東注維禹之績四方攸同<lb/>
　皇王維辟皇王烝哉者言豐水之東注維禹之績自有<lb/>
　天地以來平水土之功維禹而文王武王之平暴亂一人<lb/>
　心其功不在禹下詩人即其所都水之東注思禹之功<lb/>
　比周之徳四方同心以歸周乃武王繼文王為之君辟武<lb/>
<pb n="35b"/>
　王之所以為君哉豐邑在豐水之西鎬京在豐水之東<lb/>
　鎬京辟廱自西自東自南自北無思不服皇王烝哉者武<lb/>
　王又宅邑于鎬京其宫室之制環之以水天下四方皆歸<lb/>
　心焉武王之所以為君哉考卜維王宅是鎬京維龜正之<lb/>
　武王成之武王烝哉者言稽考其卜筮而宅鎬京皆龜之<lb/>
　從而武王成其占武王所以為君哉豐水有芭武王豈不<lb/>
　仕詒厥孫謀以燕翼子武王烝哉者言豐水有芭地之<lb/>
　美者生禾也武王豈不仕于此乎將為遺所順之謀以安<lb/>
<pb n="36a"/>
　其敬事之子故由豐而鎬見天命之既隆而宅都之<lb/>
　宜大也武王之所以為君哉序言繼伐詩不言之但<lb/>
　言由豐而鎬者舉宅都而言則見周于是興而商亡<lb/>
　矣<lb/>
厥初生民時維姜嫄生民如何克禋克祀以弗無子履<lb/>
帝武敏歆攸介攸止載震載夙載生載育時維后稷<lb/>
誕彌厥月先生如達不坼不副無菑無害以赫厥靈上<lb/>
帝不寧不康禋祀居然生子　誕寘之隘巷牛羊腓字<lb/>
<pb n="36b"/>
之誕寘之平林㑹伐平林誕寘之寒冰鳥覆翼之鳥乃<lb/>
去矣后稷呱矣實覃實訏厥聲載路　誕實匍匐克岐<lb/>
克嶷以就口食蓺之荏菽荏菽斾斾禾役穟穟麻麥幪<lb/>
幪瓜瓞唪唪　誕后稷之穡有相之道茀厥豐草種之<lb/>
黃茂實方實苞實種實褎實發實秀實堅實好實穎實<lb/>
栗即有邰家室　誕降嘉種維秬維秠維穈維芑恆之<lb/>
秬秠是穫是畝恆之穈芑是任是負以歸肇祀　誕我<lb/>
祀如何或舂或揄或簸或蹂釋之叟叟烝之浮浮載謀<lb/>
<pb n="37a"/>
載惟取蕭祭脂取羝以軷載燔載烈以興嗣歳　卬盛<lb/>
于豆于豆于登其香始升上帝居歆胡臭亶時后稷肇<lb/>
祀庻無罪悔以迄于今<hi>按此篇永樂大典缺卷</hi>
敦彼行葦牛羊勿踐履方苞方體維葉泥泥戚戚兄弟<lb/>
莫逺具爾或肆之筵或授之几　肆筵設席授几有緝<lb/>
御或獻或酢洗爵奠斝醓醢以薦或燔或炙嘉殽脾臄<lb/>
或歌或咢　敦弓既堅四鍭既鈞舍矢既均序賔以賢<lb/>
敦弓既句既挾四鍭四鍭如樹序賔以不侮　曾孫維<lb/>
<pb n="37b"/>
主酒醴維醹酌以大斗以祈黃耉黃耉台背以引以翼<lb/>
夀考維祺以介景福<lb/>
　聚彼行道之葦牧牛羊者勿使躐履折傷之以其草<lb/>
　木方苞茂成形葉之初生泥泥然况我戚戚内相親<lb/>
　之兄弟莫逺具爾謂進之也王與族人燕兄弟之親<lb/>
　無逺無近俱揖而進之年稚者設筵老者加几設席<lb/>
　又加重席又有相續代而侍者緝御見踧踖之容進<lb/>
　酒曰獻客答曰酢主人洗爵醻客客受而奠之不舉<lb/>
<pb n="38a"/>
　夏醆殷斝周爵用殷爵者尊兄弟以肉曰醓醢臄函<lb/>
　也鄭曰韭葅則醓醢燔肉炙肝以脾函為加或比琴<lb/>
　瑟而歌或擊鼓曰咢其燕有先射畫弓既堅天子敦<lb/>
　弓鏃矢參亭已均中藝舎釋也藝質也周之養老先<lb/>
　與羣臣行射禮以擇其可與者以為賔賔客次序皆<lb/>
　賢以時中多少為次序天子之弓合九而成規射禮<lb/>
　搢三挾一箇已挾四鍭徧釋之如植皆中不侮敬也<lb/>
　所謂揖讓而升下而飲也曾孫維主不言成王自成<lb/>
<pb n="38b"/>
　王以下皆可歌也曾孫維主酒醴維厚酌以大斗長<lb/>
　三尺者以祈黄耉之福欲其夀而益夀也非遽有求<lb/>
　于黄耉也祈毛曰報也鄭曰吿也飲酒之禮曰吿于<lb/>
　先王君子可也黃耉台背黃髮耉老背若鮐魚以禮<lb/>
　引之以禮翼之在前曰引在旁曰翼祺吉也養老人<lb/>
　而得吉所以助大福也乞言又詩外之意<lb/>
既醉以酒既飽以徳君子萬年介爾景福　既醉以酒<lb/>
爾殽既將君子萬年介爾昭明　昭明有融高朗令終<lb/>
<pb n="39a"/>
令終有俶公尸嘉告　其吿維何籩豆靜嘉朋友攸攝<lb/>
攝以威儀　威儀孔時君子有孝子孝子不匱永錫爾<lb/>
𩔖　其𩔖維何室家之壼君子萬年永錫祚𦙍　其𦙍<lb/>
維何天被爾祿君子萬年景命有僕　其僕維何釐爾<lb/>
女士釐爾女士從以孫子<lb/>
　既醉以酒既飽以徳君子萬年介爾景福者言君既<lb/>
　醉臣以酒又飽臣以徳矣人斯祝君有萬年之夀而<lb/>
　天介助以景福也景大也既醉以酒爾殽既將君子<lb/>
<pb n="39b"/>
　萬年介爾昭明者言君既醉臣以酒而牲體又為爼<lb/>
　實尊卑差次行之人斯祝君以萬年之夀而天介助<lb/>
　以光明之道也昭明有融高朗令終令終有俶公尸<lb/>
　嘉告者言光明而長有譽又高明而令善其終終而<lb/>
　又有始焉惟新惟一循環無窮此則公尸嘉告之辭<lb/>
　也公尸嘉告之辭當于祭而不當于燕此則人之祝<lb/>
　君又述公尸嘉告之辭也非公尸于此又復言之也<lb/>
　天子宗廟以卿為尸射以公為耦公尸謂先王先公<lb/>
<pb n="40a"/>
　之尸也其告維何籩豆靜嘉朋友攸攝攝以威儀者<lb/>
　此言公尸之告所以有嘉徳而無違心者以其祭祀<lb/>
　之時籩豆靜嘉朋友王之羣臣其所相攝佐以威儀<lb/>
　之事濟濟有度也威儀孔時君子有孝子孝子不匱<lb/>
　永錫爾𩔖者此以下皆述公尸之辭也謂其威儀甚<lb/>
　得其宜而吾君有孝子之行不惟行之于身而又推<lb/>
　之于其人此謂永錫其𩔖也其𩔖維何室家之壼君<lb/>
　子萬年永錫祚𦙍者謂其錫𩔖凡我公卿大夫與夫<lb/>
<pb n="40b"/>
　本本支支室家之廣吾君有萬年之夀而永錫以福<lb/>
　祚𦙍嗣此成王錫之也其𦙍維何天被爾祿君子萬<lb/>
　年景命有僕者此謂成王既錫𦙍嗣以祚福而天又<lb/>
　被爾以祿吾君有萬年之夀而受天景大之命信僕<lb/>
　屬而附著也其僕維何釐爾女士釐爾女士從以孫<lb/>
　子者此謂其僕屬而附著則不惟有士君子而又有<lb/>
　女士女有士行而從之以賢知之子孫此天相之也<lb/>
　而非惟吾君之所錫也此則祭祀之詩鬼神享之尸<lb/>
<pb n="41a"/>
　嘏傳之而羣臣于醉酒飽徳之時誦而述之大雅之<lb/>
　詩人又從而發揚蹈厲之也　欲觀既醉先觀酒誥<lb/>
　成王命康叔懲商人之好飲述文王之告教分為三<lb/>
　段其一則教邦君諸侯厥誥毖庻邦庻士以下是也<lb/>
　其一則教西土之民人文王誥教小子是也其一則<lb/>
　教西伯國之羣臣庻士有正越庻伯君子是也故成<lb/>
　王又誥曰我西土邦君一也御事二也小子三也皆<lb/>
　用文王之教以受殷命大抵文王之誥欲其祀而後<lb/>
<pb n="41b"/>
　飲孝養而後飲諸侯不可醉而况庻民乎一飲一食<lb/>
　皆當羞進耉老及其君長推之饋宗族祀鬼神而又<lb/>
　不可醉飽以中為度此其大略節次分明惟能如是<lb/>
　是以有既醉之福也<lb/>
鳧鷖在涇公尸來燕來寧爾酒既清爾殽既馨公尸燕<lb/>
飲福祿來成　鳧鷖在沙公尸來燕來宜爾酒既多爾<lb/>
殽既嘉公尸燕飲福祿來為　鳬鷖在渚公尸來燕來<lb/>
處爾酒既湑爾殽伊脯公尸燕飲福祿來下　鳧鷖在<lb/>
<pb n="42a"/>
潨公尸來燕來宗既燕于宗福祿攸降公尸燕飲福祿<lb/>
來崇　鳧鷖在亹公尸來止熏熏㫖酒欣欣燔炙芬芬<lb/>
公尸燕飲無有後艱<hi>按此篇永樂大典缺卷</hi>
</p>
<p>
</p>
  </div>
</body>
</text>
</TEI>
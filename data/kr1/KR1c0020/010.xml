<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩講義卷十</head>
    <p>
<pb n="1a"/>
欽定四庫全書<lb/>
　毛詩講義卷十　　　　　宋　林岊　撰<lb/>
魯頌<lb/>
駉駉牡馬在坰之野薄言駉者有驈有皇有驪有黄以<lb/>
車彭彭思無疆思馬斯臧　駉駉牡馬在坰之野薄言<lb/>
駉者有騅有駓有騂有騏以車伾伾思無期思馬斯才<lb/>
　駉駉牡馬在坰之野薄言駉者有驒有駱有駵有雒<lb/>
以車繹繹思無斁思馬斯作　駉駉牡馬在坰之野薄<lb/>
<pb n="1b"/>
言駉者有駰有騢有驔有魚以車祛祛思無邪思馬斯<lb/>
徂<lb/>
　駉駉然腹幹肥張者所牧養之良馬也在坰之野邑<lb/>
　外曰郊郊外曰牧牧外曰野野外曰林林外曰坰一<lb/>
　章薄言駉者驪馬白跨曰驈黄白曰皇純黒曰驪黄<lb/>
　而㣲騂曰黄出車彭彭有力有容由僖公之思無疆<lb/>
　竟故馬斯善也二章蒼白雜毛曰騅黄白雜毛曰駓<lb/>
　赤而㣲黄曰騂青而㣲黒曰騏出車伾伾有力由思<lb/>
<pb n="2a"/>
　無期故思馬斯才也三章青驪驎曰驒白馬黒鬛曰<lb/>
　駱赤身黒鬛曰駵黒身白鬛曰雒出車繹繹善走由<lb/>
　思無斁厭思馬斯可用也一曰始也俶也四章隂白<lb/>
　雜毛曰駰彤白雜毛曰騢一目白曰瞷兩目白曰魚<lb/>
　豪毛在骭而白長曰驔出車袪袪强健由思無邪思<lb/>
　故思馬斯往也孔云一章良馬朝祀所乘二戎馬齊<lb/>
　力三田馬齊足四駑馬給雜使貴肥壯思無邪三字<lb/>
　乃聖人取以斷三百篇然則史克古之立言者與<lb/>
<pb n="2b"/>
有駜有駜駜彼乘黄夙夜在公在公明明振振鷺鷺于<lb/>
下鼓咽咽醉言舞于胥樂兮　有駜有駜駜彼乘牡夙<lb/>
夜在公在公飲酒振振鷺鷺于飛鼓咽咽醉言歸于胥<lb/>
樂兮　有駜有駜駜彼乘駽夙夜在公在公載燕自今<lb/>
以始歲其有君子有穀詒孫子于胥樂兮<lb/>
　四馬曰乘有駜然肥强乘黄之馬升髙致逺得為人<lb/>
　用猶僖公之羣臣有賢能也早夜在于公所明德明<lb/>
　義所以為賢臣也振振然羣飛潔白之鷺下而集止<lb/>
<pb n="3a"/>
　猶僖公之羣臣集止君朝相與閒暇燕飲也以鼓節<lb/>
　樂其聲咽咽至于無算爵而醉為君起舞以盡其歡<lb/>
　君臣皆喜樂兮二章既下而飛喻醉而欲退也醉而<lb/>
　言歸則不失德矣三章青驪曰駽君臣有道可致隂<lb/>
　陽和順從今以為初始歲其當有豐年僖公之善道<lb/>
　可以遺其子孫故于是君臣皆喜樂兮詩言在公載<lb/>
　燕因即據燕為今<lb/>
思樂泮水薄采其芹魯侯戾止言觀其旂其旂茷茷鸞<lb/>
<pb n="3b"/>
聲噦噦無小無大從公于邁　思樂泮水薄采其藻魯<lb/>
侯戾止其馬蹻蹻其馬蹻蹻其音昭昭載色載笑匪怒伊<lb/>
教　思樂泮水薄采其茆魯侯戾止在泮飲酒既飲㫖<lb/>
酒永錫難老順彼長道屈此羣醜　穆穆魯侯敬明其<lb/>
德敬慎威儀惟民之則允文允武昭假烈祖靡有不孝自<lb/>
求伊祜　明明魯侯克明其德既作泮宫淮夷攸服矯矯<lb/>
虎臣在泮獻馘淑問如臯陶在泮獻囚　濟濟多士克<lb/>
廣德心桓桓于征狄彼東南烝烝皇皇不吳不揚不告于<lb/>
<pb n="4a"/>
訩在泮獻功　角弓其觩束矢其搜戎車孔博徒御無<lb/>
斁既克淮夷孔淑不逆式固爾猶淮夷卒𫉬　翩彼飛<lb/>
鴞集于泮林食我桑黮懷我好音憬彼淮夷來獻其琛<lb/>
元龜象齒大賂南金<lb/>
　泮宫之外水中有芹人言已思樂往泮宫之水薄采<lb/>
　其芹公之來此泮宫也我觀其旂文章法度茷茷然<lb/>
　鸞則噦噦有聲車服得宜行趨中節魯之臣民無小<lb/>
　無大皆從公往行而至泮宫言公之賢人樂見之也<lb/>
<pb n="4b"/>
　藻茆亦水菜也或曰茆蓴也或曰鳧葵也人樂觀化<lb/>
　非止采菜既采其菜又觀其化甚言樂之也馬蹻蹻<lb/>
　而强壯德音昭昭而明毛云色温潤鄭云和顔色而<lb/>
　笑語非有所怒於是教化魯侯至泮召先生君子與<lb/>
　之行飲酒之禮天與以難老之福而順彼仁義之長<lb/>
　道以收此羣衆人民頌之之辭也先生卿大夫致仕<lb/>
　者君子有德不仕者鄉飲鄉射之禮皆以明日息司<lb/>
　正而行小飲徵唯所欲告於先生君子古者天子將<lb/>
<pb n="5a"/>
　出征受命於祖受成於學定兵謀也諸侯之禮亦然<lb/>
　鄭箋以羣醜為淮夷因飲酒而謀事序謀行伐克之<lb/>
　由穆穆然美哉魯侯敬明其德又敬謹其舉動威儀<lb/>
　内外皆善維為下民之所法則信有文矣信有武矣<lb/>
　昭假于功烈之祖備美而格先蓋靡有不孝不恭而<lb/>
　能自求伊祜也明明然有明德之魯侯能明其德既<lb/>
　為泮宫以行德化謀伐淮夷淮夷順服其有功而歸<lb/>
　也矯矯然威武如虎之臣在宫之内獻其截耳之馘<lb/>
<pb n="5b"/>
　善問獄如臯陶者又獻其所執之囚服罪之人生執<lb/>
　而係虜之則執訊者也察獄之吏受其辭而斷其罪<lb/>
　濟濟多士謂羣臣也克廣其徳心以上廣其君之徳<lb/>
　心威武其征伐之容逺服彼東南淮夷之國多士之<lb/>
　德烝烝然而厚皇皇然而美不為過誤不有捐傷于<lb/>
　軍旅之間更無忿競其歸也不有告于有司爭訟之<lb/>
　事惟獻其戰功而已角弓以下言淮夷望而即服角<lb/>
　弓其觩然弛而不張束矢其搜然衆而不用其兵車<lb/>
<pb n="6a"/>
　甚博大徒行御車之人皆敬其事無厭倦者既能克<lb/>
　服淮夷甚化於善而不復為逆亂由僖公用能謹固<lb/>
　其所謀之道故淮夷盡𫉬其心服也翩彼飛鴞惡聲<lb/>
　之鳥亦知集于我泮水之林食我桑實就我好音喻<lb/>
　不善之人感恩惠而從化憬然而逺行者是彼淮夷<lb/>
　來獻其國大龜尺二寸象齒南金特舉貴者而言非<lb/>
　唯此等也南金出於荆揚其金三品則王肅以為金<lb/>
　銀銅鄭𤣥以為青白赤而爾雅黄金之美曰鏐白金<lb/>
<pb n="6b"/>
　曰銀大賂者賂君及卿大夫襄二十五年齊人賂晉<lb/>
　侯自六正五吏三十帥及處守者皆有賂<lb/>
閟宫有侐實實枚枚赫赫姜嫄其德不回上帝是依無<lb/>
災無害彌月不遲是生后稷降之百福黍稷重穋稙稺<lb/>
菽麥奄有下國俾民稼穡有稷有黍有稻有秬奄有下<lb/>
土纉禹之緒　后稷之孫實維大王居岐之陽實始翦<lb/>
商至于文武纘大王之緒致天之届于牧之野無貳無<lb/>
虞上帝臨女敦商之旅克咸厥功王曰叔父建爾元子<lb/>
<pb n="7a"/>
俾侯于魯大啓爾宇為周室輔　乃命魯公俾侯于東<lb/>
錫之山川土田附庸周公之孫莊公之子龍旂承祀六<lb/>
轡耳耳春秋匪解享祀不忒皇皇后帝皇祖后稷享以<lb/>
騂犧是饗是宜降福既多周公皇祖亦其福女　秋而<lb/>
載嘗夏而楅衡白牡騂剛犧尊將將毛炰胾羮籩豆大<lb/>
房萬舞洋洋孝孫有慶俾爾熾而昌俾爾壽而臧保彼<lb/>
東方魯邦是常不虧不崩不震不騰三壽作朋如岡如<lb/>
陵　公車千乘朱英緑縢二矛重弓公徒三萬貝胄朱<lb/>
<pb n="7b"/>
綅烝徒増増戎狄是膺荆舒是懲則莫我敢承俾爾昌<lb/>
而熾俾爾壽而富黄髪台背壽胥與試俾爾昌而大俾<lb/>
爾耆而艾萬有千歲眉壽無有害　泰山巖巖魯邦所<lb/>
詹奄有龜䝉遂荒大東至于海邦淮夷來同莫不率從<lb/>
魯侯之功　保有鳧繹遂荒徐宅至于海邦淮夷蠻貊<lb/>
及彼南夷莫不率從莫敢不諾魯侯是若　天錫公純<lb/>
嘏眉壽保魯居常與許復周公之宇魯侯燕喜令妻壽<lb/>
母宜大夫庶士邦國是有既多受祉黄髪兒齒　徂來<lb/>
<pb n="8a"/>
之松新甫之柏是斷是度是尋是尺松桷有舄路寢孔<lb/>
碩新廟奕奕奚斯所作孔曼且碩萬民是若<lb/>
　姜嫄之廟在周所閟之宫侐然清静實實廣大枚枚<lb/>
　礱宻月朔四時祭所不及或因大祭而别祭之其在<lb/>
　魯也禖宫歟赫赫顯著者姜姓之女名嫄其德貞正<lb/>
　不囬邪天用依其所生之子在母之時無災殃患害<lb/>
　終人道十月而生之不遲晚乃是后稷降以百福使<lb/>
　有明哲之性曉稼穡之事與之黍與之稷先種後熟<lb/>
<pb n="8b"/>
　之重後種先熟之穋先種之稙後種之稺及菽之與<lb/>
　麥天與衆穀令稷種之同有天下諸國使民知稼穯<lb/>
　之道言其所有又有稻有黒黍同有天下之土以繼<lb/>
　大禹之業大王自豳居岐山之陽實始有翦齊商家<lb/>
　之兆文武繼大王之業於時商家暴虐天欲誅之武<lb/>
　王乃致天之誅於牧野之地無貳無虞上帝臨汝通<lb/>
　天人爲一也治商之臣民同成其功則周公相之也<lb/>
　王曰叔父立爾元子伯禽使侯于魯大開爾居為周<lb/>
<pb n="9a"/>
　室輔侯於東方賜之境内山川土田并小國之附庸<lb/>
　名山大澤不以封又公無附庸皆特賜之也周公之<lb/>
　孫莊公之子僖公也交龍之旂承奉宗廟祭祀所乘<lb/>
　四馬其六轡耳耳至盛春秋四時非有懈怠所饗所<lb/>
　祀不有忒變皇皇后帝天也與皇祖后稷魯得祭者<lb/>
　以成王命魯得郊耳明堂旂十二旒祀帝此之龍旂<lb/>
　宗廟祭也饗以赤牛純色是饗是宜多與之福周公<lb/>
　與皇祖伯禽亦其福汝秋而嘗祭夏而楅衡其牛設<lb/>
<pb n="9b"/>
　木于角以楅之使不觝觸又衡設於鼻白色之牡赤<lb/>
　色之特白周公牲騂魯公牲也犧尊則將將然盛美<lb/>
　大和中魯郡得齊大夫子尾犧尊乃尊為犧牛形王<lb/>
　許宜反鄭素何反其饌則有去毛而炰之豚又有切<lb/>
　肉之胾與登之大羮不和鉶羮菜和其食器有竹籩<lb/>
　木豆大房之俎大房鄭以為玉飾俎足間有横下有<lb/>
　跗似乎堂後有房執干戚而萬舞者洋洋衆多頌者<lb/>
　設詞慶之曰使汝得福熾盛而昌大使汝年命長壽<lb/>
<pb n="10a"/>
　而臧善安彼東方之國魯邦是其常有其堅固如山<lb/>
　不可虧捐不可崩落其安靜如川不震動不騰涌國<lb/>
　之三壽考之卿與為朋友又如岡如陵也上既美其<lb/>
　祭祀鬼神此又美其用兵征伐公之兵車有千乘矣<lb/>
　車上皆有三人右持朱色之英左持綠色之繩二矛<lb/>
　載於車上皆朱為英飾重弓共在鬯中以綠繩束之<lb/>
　又公之徒衆有三萬人以貝飾胄其甲以朱綅繩綴<lb/>
　之烝進之徒増増衆多西戎北狄以此膺之荆楚羣<lb/>
<pb n="10b"/>
　舒叛逆者以此懲創之軍之所征往無不克則無有<lb/>
　敢禦止我者喜其討罪設辭慶之使汝昌大而熾盛<lb/>
　使汝長壽而富足黄色之髪台文之背如此之人壽<lb/>
　而相講試勇力竒其老而不衰也又重慶之使爾得<lb/>
　福則昌而且大使汝年壽則耆而又艾使得萬有千<lb/>
　歲爲秀眉之壽無有患害也地雖廣大坊記云制國<lb/>
　不過千乘兵車一乘甲士三人步卒七十二人千乗<lb/>
　七萬五千人是六軍矣天子六軍出六鄉萬二千五<lb/>
<pb n="11a"/>
　百家為鄉萬二千五百人爲軍諸侯三軍此云千乘<lb/>
　計地出兵鄉之出軍是正故家一人計地則非常故<lb/>
　成出一車春秋襄十一年經書三軍明已前無三軍<lb/>
　鄭意以周公伯禽七百里合有三軍其實二軍誇言<lb/>
　之耳又公徒三萬箋以三萬為三軍畧其七千五百<lb/>
　舉成數其實盛言之也僖四年齊伐楚十年齊伐北<lb/>
　戎其從伯主之令歟泰山巖巖以下又言復宇之功<lb/>
　泰山巖巖魯國所共瞻又有龜山蒙山包有極東之<lb/>
<pb n="11b"/>
　地至于近海之國淮夷來與之同服莫不相率而從<lb/>
　中國魯侯之功也龜隂東蒙魯地泰山齊魯界海岱<lb/>
　淮魯三望大東之國如邾莒滕杞歟安有其鳧山繹<lb/>
　山嶧嶧陽也遂有是徐方之國至于近海之國淮夷<lb/>
　為蠻貊之行者及彼南方之夷謂荆楚之國莫不相<lb/>
　率而從于中國莫敢不應諾順從中國之命惟魯侯<lb/>
　是順也天與之大福使有秀眉之壽而保有魯國居<lb/>
　常邑與許邑皆鄙邑也許田魯朝宿之邑鄭伯常假<lb/>
<pb n="12a"/>
　之毛以常許為魯南鄙西鄙孔曰尸致福於主人皆<lb/>
　謂之嘏復周公之宇復周公之故居也僖公燕飲而<lb/>
　喜其燕于内寢則善其妻夀其母謂為之祝慶使妻<lb/>
　善而母壽其燕于外寢則宜其大夫與衆士亦謂為<lb/>
　之祝慶使與之相宜也邦國常保有之既多受福又<lb/>
　有黄髪兒齒享有永年兒齒壽證也徂徠山之松新<lb/>
　甫山之柏斬斷之量度之八尺之尋十寸之尺用松<lb/>
　為桷舄然而大修其正寢甚寛大矣又新為閔公之<lb/>
<pb n="12b"/>
　廟奕奕廣大寢成則人安廟成則人悅言其興廢補<lb/>
　敝也廟乃奚斯所為甚長而且大國人順之不憚劬<lb/>
　勞也鄭以新廟為姜嫄其餘寢廟亦皆修之桷與榱<lb/>
　椽之别名奚斯公子魚也<lb/>
商頌<lb/>
猗與那與置我鞉鼓奏鼓簡簡衎我烈祖湯孫奏假<lb/>
綏我思成鞉鼓淵淵嘒嘒管聲既和且平依我磬聲於<lb/>
赫湯孫穆穆厥聲庸鼓有斁萬舞有奕我有嘉客亦不夷<lb/>
<pb n="13a"/>
懌自古在昔先民有作溫恭朝夕執事有恪顧予烝嘗<lb/>
湯孫之將<lb/>
　樂器有鞉鼓有鐘有鼓有管有磬蓋湯伐桀興南之<lb/>
　後功成所制樂其器雖因于虞夏而大濩之音則自<lb/>
　成一代之樂矣鞉者樂之成也後世祀湯而頌其成功<lb/>
　以樂舞言之其曰湯孫者成湯也言湯之為人子孫也<lb/>
　其曰烈祖者謂湯之祖契㝠相土之屬也其曰嘉客<lb/>
　者虞夏之後及諸侯來助祭也猗與那與美湯之功<lb/>
<pb n="13b"/>
　多也湯之濩樂蓋命伊尹爲之歌晨露九招六列以見<lb/>
　其善植置同音鞉鼓如鼓而小以木貫而持其柄搖之<lb/>
　旁耳自擊明堂曰楹鼓為楹貫而樹之也鼓聲簡簡和<lb/>
　大奏以樂我有功烈之祖湯之奏樂以感格鬼神蓋欲<lb/>
　綏我心之思成也鞉鼓則淵淵其聲深而逺聞矣管籥<lb/>
　之聲則嘒嘒而清烈矣鐘鼓磬管俱爲樂懸在下琴瑟<lb/>
　在上而鳴球玉磬亦在堂上以為歌節玉聲清越以長<lb/>
　樂本于聲而聲歌依于玉故虞書曰戛擊鳴球搏拊琴<lb/>
<pb n="14a"/>
　瑟以詠而商頌曰既和且平依我磬聲也於赫乎湯孫<lb/>
　哉穆穆而美者其樂之聲也樂則有大鐘矣又有鼓矣<lb/>
　斁然而盛執其干戈為萬舞者綴兆又奕然而閑習我<lb/>
　商家之嘉客其來助祭豈不怡悦而懌樂乎虞書曰虞<lb/>
　賔在位羣后德遜即此之謂凡樂聲和平人心肅敬皆<lb/>
　由溫恭于朝夕無事之時而恪祗于臨事之際此古曰<lb/>
　在昔昔曰先民之所共守也其所興造見于禮樂皆由是<lb/>
　也顧予烝嘗此一句變我為予乃繼湯而頌乎湯者之<lb/>
<pb n="14b"/>
　言其意若曰予今日之𫉬奉烝嘗湯尚予顧其將且大<lb/>
　本之湯乎春祠夏礿秋嘗冬烝詩人或取協韻而言耳<lb/>
嗟嗟烈祖有秩斯祜申錫無疆及爾斯所既載清酟賚<lb/>
我思成亦有和羮既戒既平鬷假無言時靡有爭綏我<lb/>
眉壽黄耉無疆約軧錯衡八鸞鶬鶬以假以享我受命<lb/>
溥將自天降康豐年穰穰來假來饗降福無疆顧予烝<lb/>
嘗湯孫之將<hi>按此篇永樂大典缺卷</hi>
天命𤣥鳥降而生商宅殷土芒芒古帝命武湯正域彼<lb/>
<pb n="15a"/>
四方方命厥后奄有九有商之先后受命不殆在武丁<lb/>
孫子武丁孫子武王靡不勝龍旂十乘大糦是承邦畿<lb/>
千里維民所止肇域彼四海四海來假來假祈祈景員<lb/>
維河殷受命咸宜百禄是何<lb/>
　簡狄吞𤣥鳥卵此乃緯書不待辨矣毛曰春分燕降<lb/>
　髙辛氏率有娀氏女祈于郊禖而生契故本其爲天<lb/>
　所命以𤣥鳥至而生焉孔曰春分𤣥鳥至氣候之常<lb/>
　記其祈福之時故云天命𤣥鳥蓋嘗思之𤣥王桓撥<lb/>
<pb n="15b"/>
　契謂之𤣥也商人禘嚳而郊㝠㝠即𤣥冥亦謂之𤣥<lb/>
　也鄭注㝠契六世孫其官𤣥㝠水官也春秋傳少昊<lb/>
　以鳥名官有𤣥鳥氏豈其苗裔與不敢質也國語𤣥<lb/>
　王勤商十四世而興鄭又信緯書云商水帝本黒帝<lb/>
　汁光紀之精曰𤣥朱氏曰本𤣥鳥至之時祈福而生<lb/>
　故曰𤣥天之命商自𤣥鳥至而有娀為帝嚳次妃祈<lb/>
　福於髙禖之時矣契之生也佐禹治水而敷教堯封<lb/>
　之商而賜姓曰子其宅居殷土芒芒而廣大商而曰<lb/>
<pb n="16a"/>
　商丘者商丘别地名閼伯居商丘相土代之自契至<lb/>
　湯八遷而國號不改其實商者商人之國號湯以商<lb/>
　受命猶周人以周受命耳商而曰殷者盤庚遷殷改<lb/>
　號曰殷兼取二號而言之曰殷商不全改也商而曰<lb/>
　亳者湯在亳地居郊特牲有亳社不舉代號舉湯所<lb/>
　居見紂滅亡之紂滅之時則在朝歌書序契至湯八<lb/>
　遷湯始居亳又曰盤庚五遷將治亳殷殷是亳地之<lb/>
　小别名孔曰梁國有二亳南亳在穀熟之地即湯都<lb/>
<pb n="16b"/>
　北亳在蒙地即景亳湯受命地偃師為西亳即盤庚<lb/>
　治亳殷所徙然則殷有三亳二在梁一河洛之間也<lb/>
　漢地理志河南郡偃師縣有尸鄉湯所都總言之耳<lb/>
　立政曰三亳阪尹鄭以為湯舊都之民分為三邑其<lb/>
　長居險東成臯南轘轅西降谷分亳民為三處非三<lb/>
　處有亳地杜預以景亳為周河南鞏縣西南有湯亭<lb/>
　即偃師臣瓉云湯居亳濟隂亳縣有湯冢已氏有伊<lb/>
　尹冢其說各異存之商而曰宋者地理志周封㣲子<lb/>
<pb n="17a"/>
　於宋今之雎陽本陶唐氏火正閼伯之墟高辛之伯<lb/>
　子遷於商丘主辰其封域在禹貢徐州泗濵西及豫<lb/>
　州盟豬之野㣲本采地名㣲子歸周武王克商先封<lb/>
　於宋未得為殷後而武王即將畿内千里之地分國<lb/>
　為三以其京師封紂子武庚為殷後置三監使管叔<lb/>
　蔡叔霍叔尹而教之自紂城而北曰邶南曰鄘東曰<lb/>
　衛成王時三監導武庚畔既殺武庚伐三監更於此<lb/>
　建三國以殷餘民封康叔於衛為長又有邶有鄘二<lb/>
<pb n="17b"/>
　國後世子孫并而有之頃公之前然矣地理志又曰<lb/>
　遷邶鄘之民於洛邑所謂餘民不遷者乎成王既黜<lb/>
　武庚之殷命㣲子為殷後以奉承先王而為㣲子之<lb/>
　命商之禮樂祭祀盡在宋矣河内本殷時畿内舊都<lb/>
　封域在禹貢冀州大行之東北踰衡漳東及兖州桑<lb/>
　土之野此鄭所譜也凡此皆學者所當考也自然謂<lb/>
　之天主宰謂之帝帝即天也古帝命我聖武之湯湯<lb/>
　本寛仁而以武稱者人君當有威斷耳帝之命湯也<lb/>
<pb n="18a"/>
　表正疆域彼四方方徧命乎羣后奄覆總有乎九有<lb/>
　而商之先君后君也通天子諸侯而言其先君受天<lb/>
　之命不至解怠者在武丁中興耳武丁為商孫子以<lb/>
　威武之德王天下靡所不勝任實克負荷也以言其<lb/>
　祭祀則有諸侯之助祭其車十乘而建龍旂以承其<lb/>
　黍稷之粢盛古者諸侯舍車於館乘墨車以朝而龍<lb/>
　旂不改以言其京邑則王畿千里之内民安其居商<lb/>
　衰復興始推而正疆域於四海以言其天下則四海<lb/>
<pb n="18b"/>
　諸侯與其臣民來至者祈祈而衆多景大也員均也<lb/>
　維何鄭本為河改云河之言何也其大且均維何哉<lb/>
　信矣殷家受天之命慶無不宜而百祿是任在於契<lb/>
　與湯為之祖而武丁為之孫子也<lb/>
濬哲維商長發其祥洪水芒芒禹敷下土方外大國是<lb/>
疆幅隕既長有娀方將帝立子生商　𤣥王桓撥受小<lb/>
國是達受大國是達率履不越遂視既發相土烈烈海<lb/>
外有截　帝命不違至于湯齊湯降不遲聖敬日躋昭<lb/>
<pb n="19a"/>
假遲遲上帝是祗帝命式于九圍　受小球大球為下<lb/>
國綴旒何天之休不競不絿不剛不柔敷政優優百祿<lb/>
是遒　受小共大共為下國駿厖何天之龍敷奏其勇<lb/>
不震不動不戁不竦百祿是總　武王載斾有䖍秉鉞<lb/>
如火烈烈則莫我敢曷苞有三蘖莫遂莫達九有有截<lb/>
韋顧既伐昆吾夏桀　昔在中葉有震且業允也天子<lb/>
降于卿士實維阿衡實左右商王<lb/>
　濬哲者古聖人之明明德舜之所以為舜湯之所以<lb/>
<pb n="19b"/>
　為湯莫不在是堯之聰明文思舜之濬哲文明皆淵<lb/>
　深而明知詩人述商之大禘蓋自嚳至契自契至相<lb/>
　土自相土至湯總以濬哲維商言之商德大矣濬深<lb/>
　也哲智也長發其祥其來久矣自堯之時洪水芒芒<lb/>
　而大禹敷廣下土去水之患正四方京師之外大國<lb/>
　畫其疆境幅廣隕周且長逺矣是時也有契佐禹治<lb/>
　水而敷教原契之生乃其母有娀方將將者大也𤣥<lb/>
　王即契也桓撥武而能治也所受小大之國皆能達<lb/>
<pb n="20a"/>
　其政教由其循行天理無所踰越遂視其民則既發<lb/>
　以應之矣相土者契之孫昭明之子也為王官之伯<lb/>
　出長諸侯任征伐之事蓋居夏后之世者也其威武<lb/>
　之盛烈烈然四海之外聞風整齊有截其所商之積<lb/>
　功著矣天命未嘗去商故曰不違至于湯而動合天<lb/>
　意與天心齊也所謂克配上帝其聖明恭敬之德日<lb/>
　躋升而進進降已則不遲所謂惟學遜志昭假則遲<lb/>
　遲所謂上達而悠久純一而不已上帝是祗敬天也<lb/>
<pb n="20b"/>
　帝命式于九圍帝命之為君為法於天下也圍九州<lb/>
　各有規圍也小球鎮圭尺有二寸王所執大球珽長<lb/>
　三尺王所搢為天子乃用此故曰受小球大球球者<lb/>
　玉也禹貢曰球琳琅玕湯之執圭搢珽為下國綴屬<lb/>
　如旒之綴於旗縿蓋德為人之所歸則下國有所係<lb/>
　下國如旒湯如旒之所綴者所以荷天之福否則春<lb/>
　秋所謂君若贅旒是上反繫屬於下也湯之不爭競<lb/>
　不絿急不太剛不過柔敷政優優而和百祿是聚受<lb/>
<pb n="21a"/>
　小國之貢受大國之貢非以厲民也乃所為下國之<lb/>
　駿大厖厚者也諸侯有以貢乎天子大夫有以承乎<lb/>
　諸侯士庶人有以承乎大夫是厚下之道也否則無<lb/>
　以相生相長而相安矣抑古聖人所謂四方惟正之<lb/>
　供所以荷天之寵湯之不可震不可動不戁恐不竦<lb/>
　懼陳進其勇所征無敵后來其蘇故百祿是總總亦<lb/>
　遒也書曰惟我商王布昭聖武詩曰古帝命武湯聖<lb/>
　人之德乃武乃文湯以伐暴為事故本其聖武而言<lb/>
<pb n="21b"/>
　之湯以武功王天下也載其旌旗以出征伐執其鈇<lb/>
　鉞以恭行天罰其威𫝑如火之烈烈莫敢禦我苞本<lb/>
　也本則夏桀有旁生三蘖若韋若顧若昆吾三國同<lb/>
　惡韋豕韋彭姓顧昆吾已姓湯征不義使之莫𫉬遂<lb/>
　達其長蛇封豕之心而九有諸侯截然齊一以歸湯<lb/>
　其兵所加先韋顧而後昆吾夏桀也昔在中葉可謂<lb/>
　有討伐之威又有興王之功業自契而言相土至湯<lb/>
　皆中葉信也商之為天所子而又生我家之卿士是<lb/>
<pb n="22a"/>
　惟伊尹為之阿衡伊氏也尹正也摯名也阿衡倚而<lb/>
　取平也太甲尊伊尹曰保衡是天民之先覺者左右<lb/>
　商王一徳格天矣<lb/>
撻彼殷武奮伐荆楚罙入其阻裒荆之旅有截其所湯<lb/>
孫之緒　維女荆楚居國南鄉昔有成湯自彼氐羌莫<lb/>
敢不來享莫敢不來王曰商是常　天命多辟設都于<lb/>
禹之績歲事來辟勿予禍適稼穡匪解　天命降監<lb/>
下民有嚴不僭不濫不敢怠遑命于下國封建厥福<lb/>
<pb n="22b"/>
商邑翼翼四方之極赫赫厥聲濯濯厥靈壽考且寧以<lb/>
保我後生　陟彼景山松柏丸丸是斷是遷方斲是䖍<lb/>
松桷有梴旅楹有閑寢成孔安<lb/>
　撻疾意撻然而疾者彼殷王武丁之威武奮伐荆楚<lb/>
　之不朝荆州也楚國也楚始封于周曰熊繹自商以<lb/>
　上未聞深入其險阻裒聚其旅衆使之安平帖服有<lb/>
　截其所美武丁之功繼湯孫之緒業也惟女荆楚以<lb/>
　下一章述告責之辭見古人用兵脩文告之意責之<lb/>
<pb n="23a"/>
　若曰惟女荆楚雖遠居國南鄉昔在我成湯之時自<lb/>
　彼西戎氐羌莫敢不脩饗獻世見之禮汝比氐羌為<lb/>
　近曷為不來哉天命多辟以下一章言天命衆君諸<lb/>
　侯各設都于禹績自髙宗伐荆楚之後莫不脩其歳<lb/>
　事來見于王以祈王之不譴曰予維稼穡不怠庶可<lb/>
　免矣天命降監以下一章頌高宗也言天之視聽自<lb/>
　民民有嚴矣不僭濫于刑賞不敢怠惰而遑安則天<lb/>
　命之于下國封殖其福惟高宗之能然所以興也商<lb/>
<pb n="23b"/>
　邑翼翼以下一章又頌髙宗也京師禮俗翼翼可則<lb/>
　四方取中赫赫然顯盛之美聲濯濯然光明之威靈<lb/>
　髙宗之饗國五十年可謂壽考康寧而保我子孫矣<lb/>
　陟彼景山一章蓋廟成而祭也陟彼景大之山一曰<lb/>
　景亳之山取其松柏之丸丸滑易而調直者是斷是<lb/>
　徙又方正斲之而有敬其斷截以為桷則長以為楹<lb/>
　則衆而大寢廟中之寢也孔安者所以安髙宗之神<lb/>
　也<lb/>
</p>
<p>
</p>
  </div>
</body>
</text>
</TEI>
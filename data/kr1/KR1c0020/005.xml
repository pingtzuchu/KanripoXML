<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩講義卷五</head>
    <p>
<pb n="1a"/>
欽定四庫全書<lb/>
　毛詩講義卷五　　　　　宋　林岊　撰<lb/>
小雅一<lb/>
呦呦鹿鳴食野之苹我有嘉賔鼓瑟吹笙吹笙鼓簧承<lb/>
筐是將人之好我示我周行　呦呦鹿鳴食野之蒿我<lb/>
有嘉賔德音孔昭視民不恌君子是則是傚我有旨酒<lb/>
嘉賔式燕以敖　呦呦鹿鳴食野之芩我有嘉賔鼓瑟<lb/>
鼓琴鼓瑟鼓琴和樂且湛我有旨酒以燕樂嘉賔之心<lb/>
<pb n="1b"/>
　呦呦然鳴鹿相呼食野之苹草猶君有酒食召其臣<lb/>
　下行燕享之禮致其羣臣而曰我有嘉賔親且敬之<lb/>
　也鼓其瑟而吹其笙以樂之吹笙之時鼔其笙中之<lb/>
　簧又奉筐篚承幣帛以將之葢以羣臣之愛我故我<lb/>
　以此恩義示之列位也蒿可啖德音孔昭旅酬之時<lb/>
　所語先王道德之音甚明以此示民民皆象之不偷<lb/>
　薄於禮義而君子亦於是法則倣傚之嘉賔之賢如<lb/>
　是故我有美酒用之與燕飲以遨遊也視古示字同<lb/>
<pb n="2a"/>
　芩牛馬喜食之鼓瑟鼓琴和樂而且湛久以燕樂嘉<lb/>
　賔之心樂其心則人斯盡其心焉詩中初無求報之<lb/>
　意而序者推理之必然鹿鳴天子燕羣臣之詩儀禮<lb/>
　諸侯燕禮卿大夫郷飲酒禮皆得笙歌小雅故魯穆<lb/>
　叔拜晉君工歌鹿鳴之三則曰鹿鳴君所以嘉寡君<lb/>
　也文王天子朝廷諷誦之雅而穆叔不拜晉君之歌<lb/>
　是矣乃亦曰文王兩君相見之樂也不知太師許諸<lb/>
　國得歌此耶抑諸侯之自僣耶當考<lb/>
<pb n="2b"/>
四牡騑騑周道倭遲豈不懷歸王事靡盬我心傷悲<lb/>
四牡騑騑嘽嘽駱馬豈不懷歸王事靡盬不遑啟處<lb/>
翩翩者鵻載飛載下集于苞栩王事靡盬不遑將父<lb/>
翩翩者鵻載飛載止集于苞杞王事靡盬不遑將母<lb/>
駕彼四駱載驟駸駸豈不懷歸是用作歌將母來諗<lb/>
　言四牡之騑騑然行不止在周道而歴遠普天之下<lb/>
　皆周道非必岐周也豈不懷歸王事無不當堅固者<lb/>
　其心則傷悲矣懷歸私靡盬公傷悲情思也駱馬勞<lb/>
<pb n="3a"/>
　而喘息遑暇也啓跪處居也古者臣受君命舍幣于<lb/>
　禰乃行鵻夫不鳥也夫字一為鳺不方浮反又如字<lb/>
　又為鴀同一名浮鳩翩翩飛下集于栩木枸檵之間<lb/>
　王事無不當堅固也爾臣則不遑將母矣駸駸驟也<lb/>
　爾臣豈不懷歸乎終日思歸而此日歸矣我用是為<lb/>
　此歌以勞之將母之情其來諗告於君也毛氏曰父<lb/>
　兼尊親之道鄭氏曰人之思常思親者再言將母亦<lb/>
　其情也<lb/>
<pb n="3b"/>
皇皇者華于彼原隰駪駪征夫每懷靡及　我馬維駒<lb/>
六轡如濡載馳載驅周爰咨諏　我馬維騏六轡如絲<lb/>
載馳載驅周爰咨謀　我馬維駱六轡沃若載馳載驅<lb/>
周爰咨度　我馬維駰六轡既均載馳載驅周爰咨詢<lb/>
常棣之華鄂不韡韡凡今之人莫如兄弟　死喪之威<lb/>
兄弟孔懷原隰裒矣兄弟求矣　脊令在原兄弟急難<lb/>
每有良朋况也永歎　兄弟鬩于牆外禦其務每有良<lb/>
朋烝也無戎　喪亂旣平旣安且寜雖有兄弟不如友<lb/>
<pb n="4a"/>
生　儐爾籩豆飲酒之飫兄弟旣具和樂且孺　妻子<lb/>
好合如鼓瑟琴兄弟旣翕和樂且湛　宜爾室家樂爾<lb/>
妻帑是究是圖亶其然乎<hi>按以上二萹永樂大典缺卷</hi>
伐木丁丁鳥鳴嚶嚶出自幽谷遷于喬木嚶其鳴矣求<lb/>
其友聲相彼鳥矣猶求友聲矧伊人矣不求友生神之<lb/>
聽之終和且平　伐木許許釃酒有藇旣有肥羜以速<lb/>
諸父寧適不來微我弗顧於粲洒埽陳饋八簋旣有肥<lb/>
牡以速諸舅寜適不來微我有咎　伐木于阪釃酒有<lb/>
<pb n="4b"/>
衍籩豆有踐兄弟無遠民之失德乾餱以愆有酒湑我<lb/>
無酒酤我坎坎鼓我蹲蹲舞我迨我暇矣飲此湑矣<lb/>
　丁丁然伐木之聲鳥鳴嚶嚶而驚懼出深遷髙求其<lb/>
　友聲而從之可以人而不如乎心誠求之神若聽之<lb/>
　終得如志而和平矣許許聲也伐木義見上章二章<lb/>
　三章引下文耳以筐曰釃以藪曰湑謂以筐<graphic n="KR1847" url="https://raw.githubusercontent.com/kanripo/KR-Gaiji/master/images/KR1847.png" mimeType="image/png"/>酒也<lb/>
　藇美貌有酒有羜醴饌之豊可不睦族乎天子尊同<lb/>
　姓諸侯諸侯尊同姓大夫皆曰父異姓則曰舅國君<lb/>
<pb n="5a"/>
　友其親賢大夫友其宗族朋舊通曰舅父寧適召之<lb/>
　而彼自不來無使謂我不顧念之也於美也粲鮮明<lb/>
　天子八簋粲然已灑<graphic n="KR2076" url="https://raw.githubusercontent.com/kanripo/KR-Gaiji/master/images/KR2076.png" mimeType="image/png"/>矣陳其黍稷矣謂為食禮咎<lb/>
　過也衍美貌籩豆陳列兄弟父母之黨亦朋友同儕<lb/>
　者民尚以乾餱之食𫉬愆過于人况天子之饌反可<lb/>
　以致恨于兄弟乎不當遠之也湑莤之也莤所六反<lb/>
　縮酒也以茅泲之去其糟也酤一宿酒舉此以見朋<lb/>
　舊相求之恩義也有酒則泲莤之無酒則一宿而成<lb/>
<pb n="5b"/>
　之不計其有無也為我擊鼓坎坎然為我興舞蹲蹲<lb/>
　然及我今之閑暇共飲此湑相樂矣<lb/>
天保定爾亦孔之固俾爾單厚何福不除俾爾多益以<lb/>
莫不庶　天保定爾俾爾戩榖罄無不冝受天百禄降<lb/>
爾遐福維日不足　天保定爾以莫不興如山如阜如<lb/>
岡如陵如川之方至以莫不增　吉蠲為饎是用孝享<lb/>
禴祠烝嘗于公先王君曰卜爾萬壽無疆　神之弔矣<lb/>
詒爾多福民之質矣日用飲食羣黎百姓徧為爾德<lb/>
<pb n="6a"/>
如月之恒如日之升如南山之壽不騫不崩如松柏之<lb/>
茂無不爾或承<lb/>
　臣之祝其君曰天保定爾亦孔之堅俾爾信厚何福<lb/>
　不開俾爾多益以無不庶又曰天保定爾俾爾福禄<lb/>
　盡無不宜受天百禄降爾遠福汲汲然日且不足也<lb/>
　則又曰天保定爾以莫不興如山如大陸如岡如大<lb/>
　阜委積髙大也如水縱長莫不多也則又曰君之祭<lb/>
　也吉善蠲潔以為酒食是用享獻表其孝心春祠夏<lb/>
<pb n="6b"/>
　禴秋嘗冬烝于先公后稷至諸盩于先王自大王至<lb/>
　文王以下尸嘏主人傳神之辭謂先君曰卜爾萬壽<lb/>
　無有疆界矣此葢言福禄壽三者之備而天相之祖<lb/>
　宗亦相之也則又曰神之至矣遺爾多福民之質矣<lb/>
　質實無偽日用飲食而已羣黎民也百姓百官族姓<lb/>
　也徧為吾君之德則而象之此則民從之也則又祝<lb/>
　之曰如月之上弦而就盈也如日之始出而就明也<lb/>
　如南山之壽不虧也如松柏之枝葉常茂盛青青相<lb/>
<pb n="7a"/>
　承無衰落也<lb/>
采薇采薇薇亦作止曰歸曰歸嵗亦莫止靡室靡家玁<lb/>
狁之故不遑啓居玁狁之故　采薇采薇薇亦柔止曰<lb/>
歸曰歸心亦憂止憂心烈烈載飢載渴我戍未定靡使<lb/>
歸聘　采薇采薇薇亦剛止曰歸曰歸歳亦陽止王事<lb/>
靡盬不遑啓處憂心孔疚我行不來　彼爾維何維常<lb/>
之華彼路斯何君子之車戎車旣駕四牡業業豈敢定<lb/>
居一月三捷　駕彼四牡四牡騤騤君子所依小人所<lb/>
<pb n="7b"/>
腓四牡翼翼象弭魚服豈不日戒玁狁孔棘　昔我往<lb/>
矣楊栁依依今我來思雨雪霏霏行道遲遲載渴載飢<lb/>
我心傷悲莫知我哀<hi>按此萹永樂大典缺卷</hi>
我出我車于彼牧矣自天子所謂我來矣召彼僕夫謂<lb/>
之載矣王事多難維其棘矣　我出我車于彼郊矣設<lb/>
此旐矣建彼旄矣彼旟旐斯胡不斾斾憂心悄悄僕夫<lb/>
况瘁　王命南仲往城于方出車彭彭旂旐央央天子<lb/>
命我城彼朔方赫赫南仲玁狁于襄　昔我往矣黍稷<lb/>
<pb n="8a"/>
方華今我來思雨雪載塗王事多難不遑啓居豈不懐<lb/>
歸畏此簡書　喓喓草蟲趯趯阜螽未見君子憂心忡<lb/>
忡既見君子我心則降赫赫南仲薄伐西戎　春日遲<lb/>
遲卉木萋萋倉庚喈喈采蘩祁祁執訊獲醜薄言還歸<lb/>
赫赫南仲玁狁于夷<lb/>
　此勞歸將而一章二章述始行之言若曰我出我車<lb/>
　就馬於牧地自天子所命我來矣召彼僕御之夫使<lb/>
　之裝載而往矣王事多難維其急矣我出我車于彼<lb/>
<pb n="8b"/>
　逺郊之牧地設旐者屬之于干旐而建之彼鳥隼之<lb/>
　旟與龜蛇之旐胡不斾斾乎斾斾旒垂貌將帥既受<lb/>
　命而憂僕夫兹益憔悴憂其馬之不正詩人述其言<lb/>
　而美其勞三章則又斷之曰昔日文王之命南仲往<lb/>
　城朔方出車彭彭其四馬交龍之旂央央而鮮明南<lb/>
　仲承西伯之命以西伯承商天子之命我城彼朔方<lb/>
　也赫赫乎南仲哉玁狁之難於此而除今吾將率之<lb/>
　勞亦如此也四章述既歸之言曰昔我往矣黍稷方<lb/>
<pb n="9a"/>
　華今我來思雨雪凍釋王事多難不遑啓處豈不懷<lb/>
　歸畏此簡書簡書戒命也國有急則簡書相告犇命<lb/>
　救之五章述旣歸之情曰草蟲鳴阜螽躍而從之天<lb/>
　性也未見君子則心憂旣見君子則心降此則國人<lb/>
　屬目室家望歸之喻也則又斷之曰赫赫南仲薄伐<lb/>
　西戎如此也六章述旣歸之功曰春日遲遲卉木萋<lb/>
　萋倉庚喈喈采繁祁祁之時而將士之歸執其當訊<lb/>
　問者𫉬其醜衆者薄言還歸則又斷之曰赫赫南仲<lb/>
<pb n="9b"/>
　玁狁于夷夷平也<lb/>
有杕之杜有睆其實王事靡盬繼嗣我日日月陽止女<lb/>
心傷止征夫遑止　有杕之杜其葉萋萋王事靡盬我<lb/>
心傷悲卉木萋止女心悲止征夫歸止　陟彼北山言<lb/>
采其杞王事靡盬憂我父母檀車幝幝四牡痯痯征夫<lb/>
不遠　匪載匪來憂心孔疚期逝不至而多為恤卜筮<lb/>
偕止㑹言近止征夫邇止<lb/>
　杕杜猶得蕃滋役夫勞苦不得盡其天性王事無不<lb/>
<pb n="10a"/>
　堅固我之行役繼嗣其日十月為陽歲將改矣婦人<lb/>
　思念其君子則憂傷矣征夫庶其遑暇而歸止我心<lb/>
　傷悲謂戍役之悲也女心悲止室家之悲也升北山<lb/>
　而采杞托有事以望君子君子之勤於王事憂我父<lb/>
　母役車幝幝而敝四牡痯痯而罷征夫之歸其不遠<lb/>
　乎匪見其裝載匪見其來歸室家之心憂而甚病以<lb/>
　期望之往而不至多為憂也卜之筮之㑹人占之合<lb/>
　言於繇為近征夫之來當甚邇矣此序其男女之情<lb/>
<pb n="10b"/>
　也<lb/>
魚麗于羀鱨鯊君子有酒旨且多　魚麗于羀魴鱧君<lb/>
子有酒多且旨　魚麗于羀鰋鯉君子有酒旨且有<lb/>
物其多矣維其嘉矣　物其旨矣維其偕矣　物其有<lb/>
矣維其時矣<lb/>
　麗歴也羀曲梁也寡婦之笱也鱨揚也鯋鮀也鱧鮦<lb/>
　也鰋鮎也君子有酒旨絶句酒旨而魚且多也物則<lb/>
　不止魚酒之謂多又嘉善旨又偕齊美又得其時可<lb/>
<pb n="11a"/>
　樂也<lb/>
南陔<lb/>
白華<lb/>
華黍<hi>按逸詩三萹永樂大典無林氏說</hi>
南有嘉魚烝然罩罩君子有酒嘉賔式燕以樂　南有<lb/>
嘉魚烝然汕汕君子有酒嘉賓式燕以衎　南有樛木<lb/>
甘瓠纍之君子有酒嘉賓式燕綏之　翩翩者鵻烝然<lb/>
來思君子有酒嘉賓式燕又思<lb/>
<pb n="11b"/>
　南有嘉魚江漢之間魚大而衆烝久也久如而以篧<lb/>
　罩罩之喻人君之思遲賢者也君之有酒得賢者以<lb/>
　為嘉賔式燕以樂未得而遲其來旣得而同其樂此<lb/>
　樂與之誠也久如而以薄汕汕之亦喻也衎樂也南<lb/>
　方有樛然下垂之木甘瓠之草得上而纍蔓之喻君<lb/>
　子之下下賢者得往而歸就之君之有酒其於嘉賓<lb/>
　式燕而安之燕禮司正洗觶南面奠于中庭升東楹<lb/>
　之東受命西階上北面命卿大夫君曰以我安卿大<lb/>
<pb n="12a"/>
　夫皆對曰諾敢不安夫不之鳥慤謹一意於其所宿<lb/>
　之木久如欲來翩翩飛集喻賢者之翔而後集也君<lb/>
　之有酒其於嘉賔用燕而又燕親之也思語辭大抵<lb/>
　君臣之間惟有一誠以相感天下之賢所以樂為朝<lb/>
　廷邦國用者以上之人有至誠親待之意其所謂賢<lb/>
　者美政美俗正身正君若詩書所載諸臣之言德不<lb/>
　離口道不離身非此等人孰與共治乎<lb/>
南山有臺北山有萊樂只君子邦家之基樂只君子萬<lb/>
<pb n="12b"/>
壽無期　南山有桑北山有楊樂只君子邦家之光樂<lb/>
只君子萬壽無疆　南山有把北山有李樂只君子民<lb/>
之父母樂只君子德音不巳　南山有栲北山有杻樂<lb/>
只君子遐不眉壽樂只君子德音是茂　南山有枸北<lb/>
山有楰樂只君子遐不黄耇樂只君子保艾爾後<lb/>
　臺夫須萊草也山本髙矣以草木之盛而愈積其髙<lb/>
　喻賢者之有益於邦家也故詩人發明王者樂得賢<lb/>
　人之意一章曰樂只君子邦家之基言其功也樂只<lb/>
<pb n="13a"/>
　君子萬壽無期欲其久存于斯世也桑楊把李栲杻<lb/>
　枸楰皆言草木可以增山之髙大也栲山樗也杻檍<lb/>
　也枸枳枸楰鼠梓也眉壽黄耇德音保艾皆欲其壽<lb/>
　而安安而久久而昌也賢之生世如周太公衛武公<lb/>
　耆龎壽考如伊尹周公皆至耄老成其功業而尼父<lb/>
　七十有三天卑斯文皆参天地之數此詩人所以冩<lb/>
　樂賢之意而以久存者申言之不足爾<lb/>
由庚<lb/>
<pb n="13b"/>
崇丘<lb/>
由儀<hi>按逸詩三萹永樂大典無林氏說</hi>
蓼彼蕭斯零露湑兮旣見君子我心寫兮燕笑語兮是<lb/>
以有譽處兮　蓼彼蕭斯零露瀼瀼既見君子為龍為<lb/>
光其德不爽壽考不忘　蓼彼蕭斯零露泥泥既見君<lb/>
子孔燕豈弟冝兄冝弟令德壽豈　蓼彼蕭斯零露濃<lb/>
濃既見君子鞗革沖沖和鸞雝雝萬福攸同<lb/>
　蕭蒿也湑湑然蕭上露貌蓼然長大者蕭斯蕭香物<lb/>
<pb n="14a"/>
　之微者天不以其㣲而不潤也天之零露潤蕭而蓼<lb/>
　亦猶諸侯之旣見吾君我心輸冩天子與之燕飲而<lb/>
　載笑載語是以稱揚德美使聲譽常處天子瀼瀼蕃<lb/>
　貌為寵為光言恩澤被及已也不爽不差也壽考不<lb/>
　忘祝其君之好德壽考也泥泥沾濡也孔甚燕安豈<lb/>
　弟樂易也冝兄冝弟如書兄弟方來之意令德壽豈<lb/>
　亦祝其君之好德壽豈也濃濃厚貌旣見君子當有<lb/>
　車馬之賜轡首以皮革為之沖沖垂飾在軾曰和在<lb/>
<pb n="14b"/>
　鑣曰鸞取其聲也乘其賜車言反于國萬福攸同之<lb/>
　頌歸之君而不敢専之已也<lb/>
湛湛露斯匪陽不晞厭厭夜飲不醉無歸　湛湛露斯<lb/>
在彼豐草厭厭夜飲在宗載考　湛湛露斯在彼把棘<lb/>
顯允君子莫不令德　其桐其椅其實離離豈弟君子<lb/>
莫不令儀<lb/>
　湛湛在物上者露也物得露柯葉低垂非見日之陽<lb/>
　不得乾而舒放露以潤陽以晞皆物所資匪陽未遽晞<lb/>
<pb n="15a"/>
　欲陽也匪醉未遽歸欲醉也王親諸侯同姓異姓皆<lb/>
　欲夜飲至醉湛湛露斯在彼豐草則亦匪日不晞矣<lb/>
　言澤草也厭厭之飲在宗人則考而成異姓遜之則<lb/>
　止也在彼把棘則亦匪日不晞矣又言澤木也顯明<lb/>
　允信之諸侯醉酒飽德莫不令善是承君之歡不失<lb/>
　其德也其桐其椅其實離離而垂則又喻乎樂易諸<lb/>
　侯醉酒飽德莫不令善其威儀協陔夏之節如此二<lb/>
　木之榮實是謂上盡其觀下肅其儀也<lb/>
<pb n="15b"/>
彤弓弨兮受言藏之我有嘉賓中心貺之鐘鼓既設一<lb/>
朝饗之　彤弓弨兮受言載之我有嘉賓中心喜之鐘<lb/>
鼓既設一朝右之　彤弓弨兮受言櫜之我有嘉賓中<lb/>
心好之鐘鼓既設一朝醻之<lb/>
　朱弓以講德習射者弨弛貌爾雅以言為我天子之<lb/>
　嘉賞諸侯以弨弛之朱弓錫之俾之受而藏之不惟<lb/>
　錫之以弓而又饗之以禮我於諸侯待以嘉賓中心<lb/>
　誠欲貺與之鐘鼓既設一朝而大飲之載載以歸也<lb/>
<pb n="16a"/>
　喜樂之右勸之櫜韜也好說之醻報之左氏所載晉<lb/>
　侯朝王王饗醴命之宥然後有彤弓之錫詩所述先<lb/>
　言貺以彤弓然後言一朝饗醻之樂鄭以為既錫而<lb/>
　饗孔以為未必設醴要之錫必有饗詩以彤弓命篇<lb/>
　故先言錫後言饗也<lb/>
菁菁者莪在彼中阿既見君子樂且有儀　菁菁者莪<lb/>
在彼中沚既見君子我心則喜　菁菁者莪在彼中陵<lb/>
既見君子錫我百朋　汎汎楊舟載沉載浮既見君子<lb/>
<pb n="16b"/>
我心則休<lb/>
　菁菁然蘿蒿之盛在彼大陵之中君子能長育人材<lb/>
　如阿之長莪菁菁然既見君子樂而且有威儀也中<lb/>
　沚沚中也我心則喜喜亦樂也中陵陵中也古者貨<lb/>
　貝五貝為朋錫我百朋言得禄之多也楊木為舟汎<lb/>
　汎于水載則也言舟者以沉浮言車者以軒輊舟之<lb/>
　在水則沉則浮容與之意也既見君子我心則休休<lb/>
　然也皆天下喜樂其君之詞也所謂君子之樂育何<lb/>
<pb n="17a"/>
　以見之喻之陵沚有阿之盛喻之楊舟容與之意述<lb/>
　其百朋與其接見無非君之樂育也大抵詩人寓深<lb/>
　長之思序者推感召之自古者人君周旋于學之時<lb/>
　甚多此其學中之歌乎<lb/>
六月棲棲戎車既飭四牡騤騤載是常服玁狁孔熾我<lb/>
是用急王于出征以匡王國　比物四驪閑之維則維<lb/>
此六月旣成我服我服旣成于三十里王于出征以佐<lb/>
天子　四牡修廣其大有顒薄伐玁狁以奏膚公有嚴<lb/>
<pb n="17b"/>
有翼共武之服共武之服以定王國　玁狁匪茹整居<lb/>
焦穫侵鎬及方至于涇陽織文鳥章白斾央央元戎十<lb/>
乘以先啓行　戎車旣安如輊如軒四牡旣佶旣佶且<lb/>
閑薄伐玁狁至于大原文武吉甫萬邦為憲　吉甫燕<lb/>
喜旣多受祉來歸自鎬我行永久飲御諸友炰鼈膾鯉<lb/>
侯誰在矣張仲孝友<lb/>
　六月棲棲而簡閲戎車旣飭正矣四牡騤騤然載是<lb/>
　戎事之常服韋弁服也玁狁孔盛我是用急盛夏出<lb/>
<pb n="18a"/>
　兵耳王曰出征者以正王國之封畿使不為夷狄所<lb/>
　侵耳比物者毛物之齊也舉四驪而言一乘皆驪無<lb/>
　雜色則其它之盛可知又且閑習之而中于法則用<lb/>
　兵之法將與士閑習士與兵刃車馬皆冝閑習然後<lb/>
　擊刺射御無不冝矣維此六月之時旣成我戎服又<lb/>
　戒之曰師行當三十里可以舍息王曰出征以佐天<lb/>
　子此宣王之意而吉甫誦之詩人又從而詠之也四<lb/>
　牡修長而廣大大而有顒顒顒之謂也薄伐玁狁以<lb/>
<pb n="18b"/>
　奏大功有威嚴有翼敬共武之事以安王國玁狁可<lb/>
　謂不自茹度乃自整齊來歸焦穫接于周地鎬也方<lb/>
　也皆北方地名至于涇水之北幑幟有文鳥隼以為<lb/>
　衣章將帥以下衣皆着焉毛云錯革鳥為章也白斾<lb/>
　繼旐者央央鮮明元戎大車先前啓突敵陣之前行<lb/>
　毛云夏鉤車先正殷寅車先疾周元戎先良鄭云鉤<lb/>
　鞶行曲直有正也寅進也戎車旣安從後視之如輊<lb/>
　從前視之如軒然後調適四牡壯健且閑矣薄伐玁<lb/>
<pb n="19a"/>
　狁至于大原逐出之而已有文有武尹吉甫時為大<lb/>
　將其文武之德萬邦于是為法所以薄伐而玁狁遁<lb/>
　也吉甫之歸則宴安而喜樂矣天子勞之旣多受其<lb/>
　福祉謂飲食賞賜之𩔖來歸自鎬我行永久此勞歸<lb/>
　之辭也王命之飲且進其諸友恩舊者侍之又加其<lb/>
　珍美之饌如炰鼈膾鯉所以極勸之也善父母為孝<lb/>
　善兄弟為友毛云侯維也張仲賢臣也使文武之臣<lb/>
　征伐與孝友之臣處内嗚呼宣王所以中興也<lb/>
<pb n="19b"/>
薄言采芑于彼新田于此菑畝方叔涖止其車三千師<lb/>
干之試方叔率止乘其四騏四騏翼翼路車有奭簟茀<lb/>
魚服鉤膺鞗革　薄言采芭于彼新田于此中鄉方叔<lb/>
涖止其車三千旂旐央央方叔率止約軧錯衡八鸞瑲<lb/>
瑲服其命服朱芾斯皇有瑲葱珩　鴥彼飛隼其飛戾<lb/>
天亦集爰止方叔涖止其車三千師干之試方叔率止<lb/>
鉦人伐鼓陳師鞠旅顯允方叔伐鼓淵淵振旅闐闐<lb/>
蠢爾蠻荆大邦爲讎方叔元老克壯其猶方叔率止執<lb/>
<pb n="20a"/>
訊獲醜戎車嘽嘽嘽嘽焞焞如霆如雷顯允方叔征伐<lb/>
玁狁蠻荆來威<lb/>
　一章言薄言采芭于彼新田于此菑畝方叔涖止者<lb/>
　謂民之趨農而刈穫皆方叔涖之也其車三千師干<lb/>
　之試方叔率止者謂民之備其車賦與其甲兵干楯<lb/>
　亦方叔率之方叔之閒居暇日乗其四騏駕其赤車<lb/>
　簟為車蔽魚為矢服鞗革者轡首之垂鉤膺者繁纓<lb/>
　之大車馬雍容稱其德矣二章言新田中鄉方叔所<lb/>
<pb n="20b"/>
　涖也車旂之盛方叔所率也長轂朱約錯衡以文四<lb/>
　馬八鸞服三命葱珩服而芾色黄朱此皆為卿之車<lb/>
　服也三章則變文以言教戰之事矣民於農隙閲習<lb/>
　武事如隼之飛如隼之集亦我方叔涖之率之鉦以<lb/>
　静鼓以動五百人之旅鞠而告之五旅之師陳而列<lb/>
　之顯允哉方叔乎出曰治兵則陳師而鞠旅也入曰<lb/>
　振旅則又伐鼓而淵淵也進止動静出入惟其所馴<lb/>
　可謂閑于教矣四章言荆州之蠻敢讎大邦方叔元<lb/>
<pb n="21a"/>
　老克壯其猶率其旣教之兵執虜以問訊大獲其醜<lb/>
　衆其民則前日之民故率之而功成其車則前日之<lb/>
　車故驅之而威振顯允哉方叔乎嘗與吉甫伐玁狁<lb/>
　而亦用此矣不待戰而蠻荆自來服我威光也詩主<lb/>
　咏征伐乃先言平時寓兵于農寓將于卿農隙教戰<lb/>
　兵習于將之意古人用兵不茍如此故有不戰我戰<lb/>
　則克伐玁狁是也有不必戰動之斯來則威蠻荆是<lb/>
　也制度存于聲歌之表妙矣芭白苖田二歲曰新一<lb/>
<pb n="21b"/>
　歲曰菑師衆干扞試習路大郷所也交龍為旂龜蛇<lb/>
　為旐五官之長出於諸侯曰天子之老<lb/>
我車旣攻我馬既同四牡龐龐駕言徂東　田車既好<lb/>
四牡孔阜東有甫草駕言行狩　之子于苖選徒囂囂<lb/>
建旐設旄搏獸于敖　駕彼四牡四牡奕奕赤芾金舄<lb/>
㑹同有繹　決拾旣佽弓矢既調射夫既同助我舉柴<lb/>
　四黄旣駕兩驂不猗不失其馳舎矢如破　蕭蕭馬鳴<lb/>
悠悠斾旌徒御不驚大庖不盈　之子于征有聞無聲<lb/>
<pb n="22a"/>
允矣君子展也大成<lb/>
　一章言我車旣攻堅矣我馬旣齊同矣宗廟齊豪尚<lb/>
　純也戎事齊力尚強也田獵齊足尚疾也四牡龐龐<lb/>
　而充實乃駕言徂往洛邑以㑹諸侯焉總名洛邑有<lb/>
　王城有成周二章言田獵之車則既好矣四牡又阜<lb/>
　大矣是先因田獵而見其車之選也東都有大草之<lb/>
　地駕言將行田狩之禮乎春蒐夏苖秋獮冬狩總而<lb/>
　名之曰狩云鄭有圃田三章言之子有司也夏獵曰<lb/>
<pb n="22b"/>
　苖有司于苖選其徒御厥聲囂囂惟選車徒有聲則<lb/>
　其它静可知是先因田獵而見其徒之選也建我龜<lb/>
　蛇之旐又設旄于竿首其將為搏獸于敖之備乎敖<lb/>
　鄭地近滎陽夫必選其車徒建其旗物駕言行狩搏<lb/>
　獸于敖是先具也孔以為駕言搏獸皆致意之辭未<lb/>
　實行也所說田車既好選徒囂囂皆先時田獵選擇<lb/>
　之事四章乃言㑹同矣其㑹諸侯于東都也諸侯之<lb/>
　來駕彼四牡奕奕然壯盛赤色蔽膝之芾黃朱色之<lb/>
<pb n="23a"/>
　達屨或時見曰㑹或殷見曰同繹繹而陳也五章乃<lb/>
　言射矣鉤弦之決遂弦之拾旣已佽利而相比弓之<lb/>
　强弱又與矢之輕重相得射夫旣同而射又同而復<lb/>
　位雖不中者必助中者舉積禽也六章則言御之良<lb/>
　而射之習矣射而兼御是田獵之射也四黃齊色既<lb/>
　駕矣兩驂從服不偏倚御者得舒疾之中不失其驅<lb/>
　馳之範射者舍矢則中如破物也七章言射獵之餘<lb/>
　整暇之意矣蕭蕭馬鳴悠悠斾旌毛云不讙譁也不<lb/>
<pb n="23b"/>
　驚驚也不盈盈也反其言美之也徒御以警肅為尚<lb/>
　大庖以射𫉬為功乾豆賔客充君庖焉八章則總言<lb/>
　此行其征往㑹同田獵也有善聞而無諠譁之聲信<lb/>
　矣君子誠哉復古之大功也毛云田者大艾草以為<lb/>
　防或舍其中褐纒旃以為門裘纒質以為槸間容握<lb/>
　驅而入轚則不得入左者之左右者之右然後焚而<lb/>
　射焉天子𤼵然後諸侯發諸侯𤼵然後大夫士𤼵天<lb/>
　子發抗大綏諸侯發抗小綏獻禽于其下故戰不出<lb/>
<pb n="24a"/>
　頃田不出防不逐奔走古之道也毛云一曰乾豆二<lb/>
　曰賔客三曰充君之庖故自左膘射之達于右腢為<lb/>
　上殺射右耳本次之射左髀達于右䯚為下殺面傷<lb/>
　不獻踐毛不獻不成禽不獻禽雖多擇取三十焉其<lb/>
　餘以與大夫士以習射于澤宫田雖得禽射不中不<lb/>
　得取禽田雖不得禽射中則得取禽古者以辭遜取<lb/>
　不以勇力取鄭云射右耳本射當為達三十者每禽<lb/>
　三十也車一乗甲士三人之外歩卒七十二人及其<lb/>
<pb n="24b"/>
　它皆徒也徒御不驚毛所謂徒輦者葢取釋訓云徒<lb/>
　御不驚輦者也爾雅特釋此文故依而為說地官鄉<lb/>
　師云大軍旅㑹同治其輦注云輦人輓行所以載任<lb/>
　器也止以為蕃營司馬法輦有一斧一斤一鑿一梩<lb/>
　周輦加二板二築夏后氏二十人而輦殷十八人而<lb/>
　輦周十五人而輦是㑹田獵人輓輦以徒行也徒旣<lb/>
　為輦者故御為御馬者<lb/>
吉日維戊旣伯既禱田車旣好四牡孔阜升彼大阜從<lb/>
<pb n="25a"/>
其羣醜　吉日庚午旣差我馬獸之所同麀鹿麌麌漆<lb/>
沮之從天子之所　瞻彼中原其祁孔有<graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>儦俟俟或<lb/>
羣或友悉率左右以燕天子　旣張我弓旣挾我矢發<lb/>
彼小豝殪此大兕以御賔客且以酌醴<lb/>
　戊剛日乘牡以順其𩔖重物謹㣲將用馬力先禱馬<lb/>
　祖且禱求馬之强健而有𫉬也田車則好矣四牡孔<lb/>
　盛大矣車牢馬健升彼大阜歴險而從禽獸之羣衆<lb/>
　庚午亦剛日外事以之辰午為馬又差我馬謹也獸<lb/>
<pb n="25b"/>
　之所聚鹿牝曰麀牡曰麚麕牡曰麌牝曰麋麌麌衆<lb/>
　多也從<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>水沮水驅禽而致天子之所瞻彼中原之<lb/>
　野獸則其大孔有矣鄭云祁作麎麎麋牝也牡曰麔<lb/>
　趨則儦儦行則俟俟三而曰羣二而曰友田者以驅<lb/>
　逆之車驅而至于彼防虞人乃重驅之順其左右之<lb/>
　冝以安待天子之射禽必左右射之使見羣臣之奉<lb/>
　上也自此以下乃言𫉬獸供王賔燕之事張弓挾矢<lb/>
　發彼小豝殪此大兕言中㣲而制大俱難能也豕牝<lb/>
<pb n="26a"/>
　曰豝殪一發而死也以御賔客給御諸侯給與充用<lb/>
　之謂也酌而醴羣臣以為爼實若乾為脯漬為醢則<lb/>
　在籩豆是奉上之實也毛云饗醴天子之飲酒醴不<lb/>
　可専飲天子於羣臣不徒設醴左氏天子饗諸侯每<lb/>
　云饗醴命之宥毛𫝊云校人春祭馬祖夏先牧秋馬<lb/>
　社冬馬歩注馬祖天駟先牧始養馬者馬社始乗馬<lb/>
　者馬歩神為灾害馬者四時常祭此其特祭伯長也<lb/>
　天駟房也龍為天馬房四星謂之天駟房亦為龍馬<lb/>
<pb n="26b"/>
鴻鴈于飛肅肅其羽之子于征劬勞于野爰及矜人哀<lb/>
此鰥寡　鴻鴈于飛集于中澤之子于垣百堵皆作雖<lb/>
則劬勞其究安宅　鴻鴈于飛哀鳴嗷嗷維此哲人謂<lb/>
我劬勞維彼愚人謂我宣驕<lb/>
　鴻鴈于飛肅肅其羽大鴻小鴈肅肅羽聲喻民也之<lb/>
　子于征勞來之劬勞于野者葢及可矜憐之人而哀<lb/>
　此鰥寡也鴻鴈于飛集于中澤喻民有安定之意之<lb/>
　子于垣者勸民築室家為垣墻百堵皆興一丈為板<lb/>
<pb n="27a"/>
　五板為堵雖則劬勞其究安宅此勸勞之辭也鴻鴈<lb/>
　于飛哀鳴嗸嗸喻民之言達于上也其言若曰維此<lb/>
　哲人所謂我者皆劬勞田宅一勤永逸之事維彼愚<lb/>
　人所謂我者皆宣示驕奢之事耳<lb/>
夜如何其夜未央庭燎之光君子至止鸞聲將將　夜<lb/>
如何其夜未艾庭燎晣晣君子至止鸞聲噦噦　夜如<lb/>
何其夜鄉晨庭燎有煇君子至止言觀其旂<lb/>
　宣王問夜之早晚夜未央未渠央也庭燎大燭有光<lb/>
<pb n="27b"/>
　矣諸侯之早來朝則聞其鸞鑣之聲將將然未艾未<lb/>
　久也晣晣明也噦噦徐行有節也上章聞鸞聲爾今<lb/>
　向明我見其旂朝禮别色始入<lb/>
沔彼流水朝宗于海鴥彼飛隼載飛載止嗟我凡弟邦人<lb/>
諸友莫肯念亂誰無父母　沔彼流水其流湯湯鴥彼飛<lb/>
隼載飛載揚念彼不蹟載起載行心之憂矣不可弭忘　鴥<lb/>
彼飛隼率彼中陵民之訛言寧莫之懲我友敬矣讒言其興<lb/>
　沔彼流水則朝宗于海矣諸侯春見天子曰朝夏見<lb/>
<pb n="28a"/>
　曰宗鴥彼飛隼則且飛而且止矣為人臣止于敬豈<lb/>
　無敬止之心也嗟我兄弟同姓之臣邦人諸侯莫肯<lb/>
　念亂亡而至京師者諸侯之父母其誰無父母之心<lb/>
　乎沔彼流水其流湯湯無所入矣載飛載揚莫知止<lb/>
　矣念彼不循蹟道或起或行㡬於驕恣非盡諸侯之<lb/>
　過也此詩人所以憂之于心不可弭忘也弭止也鴥<lb/>
　彼飛隼則有時乎率彼中陵是其常也喻諸侯之守<lb/>
　職順法度者亦是其常也民之訛言寧莫之懲乎人<lb/>
<pb n="28b"/>
　或怨汝詈汝譸張為幻則皇自敬德周公之訓也我<lb/>
　諸侯知敬王矣讒言其猶興乎信䜛而疎諸侯葢非<lb/>
　治世之事也其與韓奕嵩髙異矣詩人安得不規之<lb/>
鶴鳴于九臯聲聞于野魚潜在淵或在于渚樂彼之園<lb/>
爰有樹檀其下維蘀他山之石可以為錯　鶴鳴于九<lb/>
臯聲聞于天魚在于渚或潛在淵樂彼之園爰有樹檀<lb/>
其下維穀他山之石可以攻玉<lb/>
　鶴鳴于九臯聲聞于野則身隱而名著矣魚潛在淵<lb/>
<pb n="29a"/>
　小魚在渚也何樂于彼園之觀乎以其上有植檀而<lb/>
　下其蘀也它山之石可為錯以琢玉聞于天髙遠也<lb/>
　魚寒則去渚而逃淵榖惡木喻尚賢者而下小人也<lb/>
祈父予王之爪牙胡轉予于恤靡所止居　祈父予王<lb/>
之爪士胡轉予于恤靡所底止　祈父亶不聰胡轉予<lb/>
于恤有母之尸饔<lb/>
　書曰祈父薄違葢職掌封祈之甲兵我乃王之爪牙<lb/>
　也胡轉予于憂恤而使靡所止居乎宣王之時王師<lb/>
<pb n="29b"/>
　嘗與姜戎戰于千畝而敗六軍之士出自六鄉法不<lb/>
　取于王之爪牙爪牙之士為王守衞者底至也亶誠<lb/>
　也胡轉予于恤而不得助母之陳饌以養其父熟食<lb/>
　曰饔君命不當辭勞而怨祈父必用其所不當用也<lb/>
皎皎自駒食我場苖縶之維之以永今朝所謂伊人於<lb/>
焉逍遥　皎皎白駒食我場藿縶之維之以永今夕所<lb/>
謂伊人于焉嘉客　皎皎白駒賁然來思爾公爾侯逸<lb/>
豫無期愼爾優游勉爾遁思　皎皎白駒在彼空谷生<lb/>
<pb n="30a"/>
芻一束其人如玉母金玉爾音而有遐心<lb/>
　愛賢而思縶維其駒縶絆也維縶也思其食我塲苖<lb/>
　而不可得也所謂伊人庶幾于此逍遥乎藿猶苖也<lb/>
　賁飾也爾公爾侯邪何為逸樂無期以反也戒爾優<lb/>
　游無徇其志也强爾遁而來不可終遁也旣在空谷<lb/>
　則馬不可縶而維矣生芻一束願致之也非愛馬也<lb/>
　愛其人之如玉也王雖不能親賢爾賢者其可愛爾<lb/>
　聲音而有遠我之心乎<lb/>
<pb n="30b"/>
黃鳥黃鳥無集于榖無啄我粟此邦之人不我肯榖言<lb/>
旋言歸復我邦族　黃鳥黃鳥無集于桑無啄我粱此<lb/>
邦之人不可與明言旋言歸復我諸兄　黃鳥黃鳥無集<lb/>
于栩無啄我黍此邦之人不可與處言旋言歸復我諸<lb/>
父<lb/>
　集木啄粟冝也母者拒之之辭也夫拒其婦有反目<lb/>
　之義矣其妃思去之乃曰此邦之人不我肯善矣言<lb/>
　旋言歸其反我邦族乎不可與明者不可與明夫婦<lb/>
<pb n="31a"/>
　之道歸其父兄歸宗也<lb/>
我行其野蔽芾其樗昏姻之故言就爾居爾不我畜復<lb/>
我邦家　我行其野言采其蓫昏姻之故言就爾宿爾<lb/>
不我畜言歸斯復　我行其野言采其葍不思舊姻求<lb/>
爾新特成不以富亦秪以異<lb/>
　我行其野惡木蔽芾猶可以息婚姻之故言就爾居<lb/>
　所以求息也爾不我畜我其復我邦家乎蓫之與葍<lb/>
　惡菜猶可采也爾之不思舊姻之命婿父曰姻而求<lb/>
<pb n="31b"/>
　新特外婚乎成不足以得富亦祗以異于人道之常<lb/>
　也<lb/>
秩秩斯干幽幽南山如竹苞矣如松茂矣兄及弟矣式<lb/>
相好矣無相猶矣　似續妣祖築室百堵西南其户爰居<lb/>
爰處爰笑爰語　約之閣閣椓之橐橐風雨攸除鳥鼠<lb/>
攸去君子攸芋　如跂斯翼如矢斯棘如鳥斯革如翬<lb/>
斯飛君子攸躋　殖殖其庭有覺其楹噲噲其正噦噦其<lb/>
冥君子攸寧　下莞上簟乃安斯寢乃寢乃興乃占我<lb/>
<pb n="32a"/>
夢吉夢維何維熊維羆維虺維蛇　大人占之維熊維<lb/>
羆男子之祥維虺維蛇女子之祥　乃生男子載寢之<lb/>
牀載衣之裳載弄之璋其泣喤喤朱芾斯皇室家君王<lb/>
乃生女子載寢之地載衣之裼載弄之瓦無非無儀唯<lb/>
酒食是議無父母貽罹<hi>按此萹永樂大典缺卷</hi>
誰謂爾無羊三百維羣誰謂爾無牛九十其犉爾羊來<lb/>
思其角濈濈爾牛來思其耳濕濕　或降于阿或飲于<lb/>
池或寢或訛爾牧來思何蓑何笠或負其餱三十維物<lb/>
<pb n="32b"/>
爾牲則具　爾牧來思以薪以蒸以雌以雄爾羊來思<lb/>
矜矜兢兢不騫不崩麾之以肱畢來旣升　牧人乃夢<lb/>
衆維魚矣旐維旟矣大人占之衆維魚矣實維豐年旐<lb/>
維旟矣室家溱溱<lb/>
　三百維羣一羣三百不知其幾羣也九十其犉黃牛<lb/>
　黒脣曰犉其他毛色又不知其幾也爾羊之來聚其<lb/>
　角而息濈濈然爾牛之來呞而動其耳濕濕然牛病<lb/>
　則耳燥得其養則耳濕濕矣降阿飲池或寢或動牧<lb/>
<pb n="33a"/>
　之來思掲蓑所以備雨荷笠所以禦暑或負其乾餱<lb/>
　以為飲食之黒毛色者三十維物則牸特其一也牧<lb/>
　人之來又以閒暇而採薪蒸葢聽牛羊之雌雄求𩔖<lb/>
　羊最難畜又申言之矜矜兢兢堅强也不騫不崩不<lb/>
　羣疾也畢來既升擾馴從人意也牧人乃夢以下此<lb/>
　則詩人之諷諫也言王之牛羊如此人民之蕃庶年<lb/>
　穀之豐熟未必如是在王加之意而已矣夫人情不<lb/>
　足則思思則夢牧人之獻夢而大人之獻占欲其覺<lb/>
<pb n="33b"/>
　悟也隂陽和則魚衆多豐年之象也旐旟所以聚衆<lb/>
　故象子孫衆多也<lb/>
節彼南山維石巖巖赫赫師尹民具爾瞻憂心如惔不<lb/>
敢戱談國既卒斬何用不監　節彼南山有實其猗赫<lb/>
赫師尹不平謂何天方薦瘥喪亂𢎞多民言無嘉憯莫<lb/>
懲嗟　尹氏大師維周之氐秉國之均四方是維天子<lb/>
是毗俾民不迷不弔昊天不冝空我師　弗躬弗親庶<lb/>
民弗信弗問弗仕勿罔君子式夷式已無小人殆瑣瑣<lb/>
<pb n="34a"/>
姻亞則無膴仕　昊天不傭降此鞠訩昊天不惠降此<lb/>
大戾君子如届俾民心闋君子如夷惡怒是違　不弔<lb/>
昊天亂靡有定式月斯生俾民不寧憂心如酲誰秉國<lb/>
成不自為政卒勞百姓　駕彼四牡四牡項領我瞻四<lb/>
方蹙蹙靡所騁　方茂爾惡相爾矛矣既夷既懌如相<lb/>
醻矣　昊天不平我王不寜不懲其心覆怨其正　家<lb/>
父作誦以究王訩式訛爾心以畜萬邦<lb/>
　節髙峻貌巖巖積石貌四方皆遠望而見之以興赫<lb/>
<pb n="34b"/>
　赫然顯盛大師之尹氏位處尊貴下民俱仰汝而瞻<lb/>
　之今天下見汝所為皆憂心如被火之燔灼然畏汝<lb/>
　之威不敢相戱而談語是失於具瞻矣又天下諸侯<lb/>
　之國日相侵伐已盡絶㓕汝何用為職而不監察之<lb/>
　鄭云三公之位人所尊嚴大師大𫝊大保茲惟三公<lb/>
　尹氏為大師兼冢宰以統羣職惔字說文為炙小熟<lb/>
　也灼炙燒爛火<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>尹氏又為王官之伯分主東西有<lb/>
　實其猗實滿猗長也有實之使均平者草木之長茂<lb/>
<pb n="35a"/>
　也云何師尹不均平乎天方重降瘥病喪亡禍亂甚<lb/>
　大多也下民之言無一嘉慶者曾無懲艾而嗟閔之<lb/>
　無念亂之心也尹氏大師維是周根本之臣秉持國<lb/>
　之正平居權衡之任四方之事是汝所維持天子之<lb/>
　身是汝所毗輔汝職能維持四方尊崇天子尊重如<lb/>
　此施行教化當使下民無迷惑之憂何為専行虐政<lb/>
　以脅下奈何天不弔愍乎訴之于天不冝使此人居<lb/>
　位以困我天下之衆民也鄭云大師之官為周之桎<lb/>
<pb n="35b"/>
　鎋桎之實反又丁履反礙也鎋字又為轄胡瞎反孝<lb/>
　經緯孝道萬世之桎鎋桎車轄也轄能制車大臣能<lb/>
　制國氐讀音從邸尹氏不可任欲令王親為政言王<lb/>
　為政不躬為之不親行之庶民所以不信弗察問之<lb/>
　弗仕用之勿罔君子以為無益于人之國也為政當<lb/>
　用平正之人無以小人而危殆我邦家也瑣瑣然婚<lb/>
　姻親亞之小人當無得厚任以事置之大位重其禄<lb/>
　食親而不賢不可任也疾時親黨亂政故戒之人君<lb/>
<pb n="36a"/>
　虚已而用賢親親而尊賢茍君子也何必一一躬親<lb/>
　之况眀德親族烏可後也惟其所任所親皆小人也<lb/>
　是以家父刺之矣鄭云勿罔末罔也末罔欺略漢人<lb/>
　語也瑣瑣計謀褊淺之貌兩壻相謂為亞女子之夫<lb/>
　為壻壻之父為<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>多女寵必多私謁非必后黨南山<lb/>
　之婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>謟佞者進用故戒之角弓之昏<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>賢者疏遠<lb/>
　故刺之詩者志也各有以發昊天乎尹氏不均降此<lb/>
　多訩訟尹氏不順降此大乖爭君子如示民以至極<lb/>
<pb n="36b"/>
　之道則鞠訩必息矣君子如平心去尹氏則下民惡<lb/>
　怒之情違去矣不弔哉昊天乎亂靡有定與日俱長<lb/>
　與月俱生俾民不安憂心如醉酒之人既覺而以酒<lb/>
　為病誰秉國之平乎政不由王出終勞苦我百姓也<lb/>
　駕彼四牡四牡項領之大而瞻視四方曾無馳騁之<lb/>
　地蹙蹙然覺其狹削方茂爾惡則各自視其戈矛以<lb/>
　相賊矣和悦懌服則又如飲酒者之相酬酢矣小人<lb/>
　無常如此哉昊天乎尹氏不平我王不寧不懲其不<lb/>
<pb n="37a"/>
　平之心反怨其言正言行正道者家父為詩為王誦<lb/>
　之以窮王政所以鞠訩之本式化爾心以畜萬邦詩<lb/>
　人之情或㣲加諷諭或指斥愆咎家父盡忠竭誠不<lb/>
　憚誅罰故自載字焉<lb/>
正月繁霜我心憂傷民之訛言亦孔之將念我獨兮憂<lb/>
心京京哀我小心癙憂以痒　父母生我胡俾我瘉不<lb/>
自我先不自我後好言自口莠言自口憂心愈愈是以<lb/>
有侮　憂心惸惸念我無禄民之無辜并其臣僕哀我<lb/>
<pb n="37b"/>
人斯于何從禄瞻烏爰止于誰之屋　瞻彼中林侯薪<lb/>
侯蒸民今方殆視天夢夢旣克有定靡人弗勝有皇上<lb/>
帝伊誰云憎　謂山葢卑為岡為陵民之訛言寧莫之<lb/>
懲召彼故老訊之占夢具曰予聖誰知烏之雌雄　謂<lb/>
天葢髙不敢不局謂地葢厚不敢不蹐維號斯言有倫<lb/>
有脊哀今之人胡為虺蜴　瞻彼阪田有菀其特天之<lb/>
扤我如不我克彼求我則如不我得執我仇仇亦不我<lb/>
力　心之憂矣如或結之今兹之正胡然厲矣燎之方<lb/>
<pb n="38a"/>
揚寧或滅之赫赫宗周褒姒烕之　終其永懐又窘隂<lb/>
雨其車旣載乃棄爾輔載輸爾載將伯助予　無棄爾<lb/>
輔員于爾輻屢顧爾僕不輸爾載終踰絶險曾是不意<lb/>
　魚在于沼亦匪克樂潛雖伏矣亦孔之炤憂心惨惨念<lb/>
國之為虐　彼有旨酒又有嘉殽洽比其鄰昏姻孔云<lb/>
念我獨兮憂心慇慇　佌佌彼有屋蓛蓛方有穀民今<lb/>
之無禄天夭是椓哿矣富人哀此惸獨<lb/>
　正陽之月而有繁多之霜是由王急酷之異以致傷<lb/>
<pb n="38b"/>
　害萬物故我心為之憂傷民之訛言亦甚大矣念我<lb/>
　獨憂此政兮憂在于心京京然不能去哀憐我生之<lb/>
　所遇痛憂此事以至于身病也周之六月夏之四月<lb/>
　建已之月也以乾用事正純陽之月也急恒寒若洪<lb/>
　範咎徴癙痒皆病也孔云小人以訛言相陷王不能<lb/>
　察其真偽而行酷暴之刑盛夏為霜所由致也父母<lb/>
　生我窮則呼天疾痛則呼父母人之情也胡俾我病<lb/>
　不先不後訛言之人好醜之言皆從口出大夫憂心<lb/>
<pb n="39a"/>
　愈愈然反有所見侵侮也憂心惸惸然念我無祿禄<lb/>
　者居官食廩福慶之事故謂福祜為禄人之無罪并<lb/>
　其臣僕而戮之王臣公公臣大夫大夫臣士士臣皁<lb/>
　皁臣輿輿臣𨽻𨽻臣僚僚臣僕僕臣臺凡十等也哀<lb/>
　我人斯于何從而得天禄乎瞻烏爰止于誰之屋烏<lb/>
　猶知集富人之屋以求食民心向背可不懼哉瞻彼<lb/>
　中林侯薪侯蒸當有大木而維薪蒸小人在朝之喩<lb/>
　也民今方危視天夢夢然而昏亂人之為惡若足勝<lb/>
<pb n="39b"/>
　天然福善禍淫其應如響天之定未有不勝人者有<lb/>
　皇上帝其果憎善耶其果憎惡耶謂山葢卑者而為<lb/>
　岡為陵以小人而為君子也民之訛言必有所起寜<lb/>
　莫之懲乎王之不尚道德侮慢長老召彼元老宿舊<lb/>
　有德者但問之占夢之事君臣俱曰我聖矣賢愚無<lb/>
　别如烏誰能知其雌雄者天髙矣雷霆之威不敢不<lb/>
　曲其脊以敬之地厚矣陷溺殺人不敢不累其足以<lb/>
　畏之言上下可畏如天地然雖民號呼而發此言實<lb/>
<pb n="40a"/>
　有道理哀哉今人何故為此虺蝪之毒也瞻彼阪田<lb/>
　墝埆之地有菀然其茂特之苖如挺然秀異之賢也<lb/>
　天以風雨迅疾動摇我苗如將不我特苖之能勝則<lb/>
　苖烏能生乎王之求賢其初如恐不我得及其既得<lb/>
　徒執留我謷謷然亦不我在位功力之求用賢之不<lb/>
　誠害賢之日至大夫所憂也心之憂矣如物之纒結<lb/>
　今兹之政胡然厲惡之方張燎田之火方盛寧或滅<lb/>
　之滅之者水也赫赫宗周褒姒烕之烕之者以有彼<lb/>
<pb n="40b"/>
　褒國之女幽王惑焉而以為后大夫知其必滅周也<lb/>
　烕呼悅反自終其永懷以下皆以商人之載大車展<lb/>
　轉為喻終其長懷思之國𫝑如商行之遇雨而窘困<lb/>
　其車既載乃棄爾之車輔則隳敗汝之車載矣然後<lb/>
　請長者助我不亦晚乎大車牛車也輔可解脫之物<lb/>
　如人縳杖于輻以防輔車也無棄爾之車輔益于爾<lb/>
　之輪輻又數顧念爾將車之僕能若是則輔益車輻<lb/>
　僕能勤御得不隳敗爾之車載矣商人留輔顧僕之故<lb/>
<pb n="41a"/>
　終用是踰度陷絶之險曾不以是輔僕為意乎言王<lb/>
　當親賢用相相能幹職則得不顛覆爾之王業也魚<lb/>
　在于沼為人所驚駭不得逸遊潛處雖伏深淵之下<lb/>
　亦甚炤炤易見不足以避網罟之害喻賢者之進退<lb/>
　不得其所也憂心惨惨念國家之為暴虐彼有旨酒<lb/>
　又有嘉殽唯知以此恊和親比其隣近之左右與妻<lb/>
　黨之昏姻共相周旋而已王既不能親親以及遠國<lb/>
　家將有危亡故念我獨憂王此政兮憂心慇慇然痛<lb/>
<pb n="41b"/>
　佌佌小人方有室屋之富矣蔌蓛然窶陋者方有爵<lb/>
　禄之貴矣民今之無天禄而又夭殺椓破之哿彼富<lb/>
　人富人猶可也哀哉惸獨其何以聊生乎<lb/>
十月之交朔日辛卯日有食之亦孔之醜彼月而㣲此<lb/>
日而㣲今此下民亦孔之哀　日月告凶不用其行四<lb/>
國無政不用其良彼月而食則維其常此日而食于何<lb/>
不臧　<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電不寧不令百川沸騰山冡崒崩髙岸<lb/>
為谷深谷為陵哀今之人胡憯莫懲　皇父卿士番維<lb/>
<pb n="42a"/>
司徒家伯維宰仲允膳夫棸子内史蹶維趣馬楀維師<lb/>
氏豔妻煽方處　抑此皇父豈曰不時胡為我作不卽<lb/>
我謀徹我牆屋田卒汙萊曰予不戕禮則然矣　皇父<lb/>
孔聖作都于向擇三有事亶侯多藏不憖遺一老俾守<lb/>
我王擇有車馬以居徂向　黽勉從事不敢告勞無罪<lb/>
無辜讒口囂囂下民之孽匪降自天噂沓背憎職競由<lb/>
人　悠悠我里亦孔之痗四方有羡我獨居憂民莫不<lb/>
逸我獨不敢休天命不徹我不敢傚我友自逸<lb/>
<pb n="42b"/>
　日月之食皆異也月本有虧盈又或為日光所掩而<lb/>
　食雖異也猶可言也至若日之食則為月所掩矣隂<lb/>
　勝陽之象也孰有不臧于此乎正陽之月君子忌之<lb/>
　謂其四月純陽隂慝未興乃用幣伐鼓而昭十七年<lb/>
　季平子以為止也此其無君之心發見于言者彼豈<lb/>
　誠不知正陽之為四月而大史姑婉其言以救正之<lb/>
　而又不從昭子明譏其異志且夫二至則長短極若<lb/>
　相過二分則晝夜等𩔖同道故交㑹而食亦安在其<lb/>
<pb n="43a"/>
　不為災乎日君象也而若有食之謂之不為災可乎<lb/>
　而左氏所傳昭二十七年梓慎之語又有二至二分<lb/>
　不為災之説皆雷同邪説也况周之十月夏之八月<lb/>
　以其時亦秋分也詩人謂之不臧眀乎此則忠邪之<lb/>
　説判矣十月之交日月之交㑹有交㑹而不食者陽<lb/>
　盛也交㑹而食者陽㣲也交㑹而頻食者尤微弱之<lb/>
　徴而災異之非常也今此十月之朔其日辛卯而日<lb/>
　有食之陽微隂盛亦甚惡矣彼月有時而虧則微固<lb/>
<pb n="43b"/>
　其所此日而微則非其常天災既甚國之將亡民其<lb/>
　不可哀乎日月之示變不用其行度遲速亡常由四<lb/>
　國之無政不用善人也月食則常矣春秋不書月食<lb/>
　一何不善乎春秋凡書三十六其災異不止此又有<lb/>
　曄曄之雷電其聲過常不安不善百川沸出而騰湧<lb/>
　山頂崔嵬者皆崩壞矣髙大之岸退為深谷深下之<lb/>
　谷進出為陵哀今之人何曾莫懲艾此也國語幽王<lb/>
　二年三川震皇父卿士而下歴數不用其良之事皇<lb/>
<pb n="44a"/>
　父家伯仲允皆字也家或氏也番棸蹶楀皆氏也卿<lb/>
　士總六官之事者䟽云卿之有事者司徒掌邦教冡<lb/>
　宰百官摠焉謂之冡列職于王則稱大膳夫掌飲食<lb/>
　内史掌爵禄廢置殺生予奪之法趣馬掌馬政師氏<lb/>
　掌司朝得失之事七子之用由褒姒以色寵于内而<lb/>
　女謁行抑此皇父以下則專指皇父而刺之謂小人<lb/>
　在朝皇父尸之也皇父自以所為為是向者東都畿<lb/>
　内之邑皇父欲為都邑于此而咈人心者多矣何為<lb/>
<pb n="44b"/>
　欲興動我役而不就我謀徹我牆屋汙萊我田疇示<lb/>
　其必往也乃曰予不戕汝下供上役禮則然矣皇父<lb/>
　愚而自以為聖其為都于向也畿内諸侯二卿而擅<lb/>
　立三卿又擇三有事信維多藏好貨之人不强留一<lb/>
　老以守我王自矜形𫝑一時盡將至向以為誇不忠<lb/>
　不敬之甚而擇民之富有車馬者皆率居向以實其<lb/>
　邑其恣愈甚矣大夫以為我之自勉以從王事不敢<lb/>
　告勞無罪無辜而見䜛口衆多下民之孽匪降自天<lb/>
<pb n="45a"/>
　言皆由小人噂噂而聚談沓沓而猥并背相憎逐皆<lb/>
　小人相親相昵相疑相惡之情狀主力能為此禍亂<lb/>
　者非天也里㾖字病也悠悠我㾖亦甚痗矣久且大<lb/>
　之詞也四方有羡我獨居憂民莫不逸我獨不敢休<lb/>
　甚言巳之憂困勞苦而凡民之不如非幽王之時人<lb/>
　皆羡逸也天命不徹則窮而不通矣士有潔身而去<lb/>
　者大夫或王朝之親屬心不能巳故勉而不逸曰我<lb/>
　不敢傚我友之自逸也<lb/>
<pb n="45b"/>
浩浩昊天不駿其德降喪饑饉斬伐四國旻天疾威弗<lb/>
慮弗圖舍彼有罪既伏其辜若此無罪淪胥以鋪　周<lb/>
宗既滅靡所止戾正大夫離居莫知我勩三事大夫莫<lb/>
肯夙夜邦君諸侯莫肯朝夕庶曰式臧覆出為惡　如<lb/>
何昊天辟言不信如彼行邁則靡所臻凡百君子各敬<lb/>
爾身胡不相畏不畏于天　戎成不退饑成不遂曽我<lb/>
<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御憯憯日瘁凡百君子莫肯用訊聽言則答譖言則退<lb/>
　哀哉不能言匪舌是出維躬是瘁哿矣能言巧言如<lb/>
<pb n="46a"/>
流俾躬處休維曰于仕孔棘且殆云不可使得罪于天<lb/>
子亦云可使怨及朋友　謂爾遷于王都曰予未有室<lb/>
家鼠思泣血無言不疾昔爾出居誰從作爾室<lb/>
　浩浩然廣大之上天曷不長其生我下民之德乎而降<lb/>
　此喪亂饑饉以斬伐我四國榖不熟曰饑蔬不熟曰<lb/>
　饉昊天乎其威孔疾曽弗之慮曽弗之圖呼天即呼<lb/>
　君也舍彼有罪旣伏其辜者若此無罪之人乃淪相<lb/>
　以鋪徧俱入于刑辟韓詩云薫胥以痡周宗者姬姓<lb/>
<pb n="46b"/>
　之宗滅亡之形旣見靡所止定六官之長曰正大夫則相<lb/>
　率而去位矣其下大夫勞于從事三事大夫三公曁<lb/>
　大夫也莫肯夙夜無在公之節邦君諸侯莫肯朝夕<lb/>
　無尊王之禮庶幾王之用善乎及出而為惡曾莫之懲<lb/>
　也如何昊天法度之言曽莫肯信如彼行道而恣徃<lb/>
　則靡所至極凡百君子各敬爾身胡不相畏不畏于<lb/>
　天世雖昏亂君子不可以為惡自敬故也東方朔曰<lb/>
　烏可以不脩身乎哉戎兵之已成不能禦而退之饑<lb/>
<pb n="47a"/>
　困之巳成不能遂而安之曾我侍御之狎習者憯憯<lb/>
　日以憂瘁凡百君子乃莫肯用誠于訊告言王之昵<lb/>
　小人而逺君子也君子既見疎于王王有問而欲聽<lb/>
　之言則答之而巳一有譖言及巳則皆退而離居矣<lb/>
　哀哉亦非君子之不能言也匪出于舌之難而出于<lb/>
　舌則得禍于其躬而躬瘁矣可矣世之所謂能言者<lb/>
　巧言從俗如水之流使其身處于休美之地小人佞<lb/>
　而𫉬福孔子之所謂鮮矣仁者維曰于仕乎甚急且<lb/>
<pb n="47b"/>
　危不可仕也云不可使者乃直道得罪于天子亦云<lb/>
　可使乃枉道怨譏于朋友君子直而不枉所以孔棘<lb/>
　且殆也君子閔周之將亡有去者有居者如鄭武公<lb/>
　之寄孥與賄于虢鄶之屬故大夫招之入居王都以<lb/>
　係天下之心其辭曰謂爾遷于王都爾則曰予末有<lb/>
　室家我用鼠思而憂思無聲而泣血無言不疾痛則<lb/>
　又告之曰昔爾出居誰從作爾室茍有意遷居王都<lb/>
　豈患無家室乎<lb/>
<pb n="48a"/>
旻天疾威敷于下土謀猶囬遹何日斯沮謀臧不從不<lb/>
臧覆用我視謀猶亦孔之卭　翕潝䚹訿亦孔之哀謀<lb/>
之其臧則具是違謀之不臧則具是依我視謀猶伊于<lb/>
胡底　我龜既厭不我告猶謀夫孔多是用不集𤼵言<lb/>
盈庭誰敢執其咎如匪行邁謀是用不得于道　哀哉<lb/>
為猶匪先民是程匪大猶是經維邇言是聽維邇言是<lb/>
爭如彼築室于道謀是用不潰于成　國雖靡止或聖<lb/>
或否民雖靡膴或哲或謀或肅或艾如彼泉流無淪胥<lb/>
<pb n="48b"/>
以敗　不敢暴虎不敢馮河人知其一莫知其他戰戰<lb/>
兢兢如臨深淵如履薄冰<hi>按此萹永樂大典缺卷</hi>
</p>
<p>
</p>
  </div>
</body>
</text>
</TEI>
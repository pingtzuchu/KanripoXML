<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩講義卷二</head>
    <p>
<pb n="1a"/>
欽定四庫全書<lb/>
　毛詩講義卷二　　　　　　　宋　林岊　撰<lb/>
鄘<lb/>
汎彼柏舟在彼中河髧彼兩髦實維我儀之死矢靡它<lb/>
母也天只不諒人只　汎彼柏舟在彼河側髧彼兩髦<lb/>
實維我特之死矢靡慝母也天只不諒人只<lb/>
　舟在河中猶婦人之在夫家是其常處髧兩髦之貌髦<lb/>
　髮至眉子事父母之飾内則子事父母總拂髦禮世子<lb/>
<pb n="1b"/>
　昧爽而朝亦櫛纚笄總拂髦冠緌纓櫛者櫛髦纚韜髮<lb/>
　笄以簪約之又著總又拂髦振去塵而著之加冠又著<lb/>
　緌纓又有端韠紳搢笏者𤣥端士服庶人以深衣端謂<lb/>
　命士以上命士以上父子異宫崇敬也士冠禮皮弁笄爵<lb/>
　弁笄注有笄者屈組為紘無笄者纓而結其絛然則此<lb/>
　冠言緌纓無笄矣或纚而笄加冠也髧亦為紞髦亦為<lb/>
　髳子生三月翦髮為鬌兩以夾囟男角女羈否則男左<lb/>
　女右長大用髮為髦以象之順父母幼小之心既殯脱<lb/>
<pb n="2a"/>
　之玉藻親沒不髦纚色蟹反又色綺反儀匹矢誓靡無<lb/>
　之至也特匹也韓詩曰直相當值也慝邪也諒信也<lb/>
牆有茨不可埽也中冓之言不可道也所可道也言之<lb/>
醜也　牆有茨不可襄也中冓之言不可詳也所可詳<lb/>
也言之長也　牆有茨不可束也中冓之言不可讀也<lb/>
所可讀也言之辱也<lb/>
　牆所以防非常茨蒺藜也鄭曰中冓宫中所冓成未<lb/>
　必是漢梁王共傳應劭注材冓在堂之中顔云舍之<lb/>
<pb n="2b"/>
　交積材木處也襄除也詳審也韓詩作揚字長惡長<lb/>
　也讀抽也去茨傷牆使人不欲埽也誦言醜國使人<lb/>
　不欲道也取義在于不可<lb/>
君子偕老副笄六珈委委佗佗如山如河象服是宜子<lb/>
之不淑云如之何　玼兮玼兮其之翟也鬒髮如雲不<lb/>
屑髢也玉之瑱也象之揥也揚且之晳也胡然而天也<lb/>
胡然而帝也　瑳兮瑳兮其之展也䝉彼縐絺是紲袢<lb/>
也子之清揚揚且之顔也展如之人兮邦之媛也<lb/>
<pb n="3a"/>
　能與君子偕老乃宜居尊位服盛服副后夫人首飾<lb/>
　編髮為之笄衡笄珈以玉加笄飾之最盛者鄭曰如<lb/>
　今步摇之上飾飾之所施有六不可知委委行可委<lb/>
　曲蹤跡佗佗徳平易山無不容河無不潤韓詩云徳<lb/>
　之美貌鄭云行步有儀長大而美舉動之貌如山如<lb/>
　河然非徒佳麗美艷之謂内有其徳外形于貌也委<lb/>
　於危反佗待何反鄭説象服揄翟闕翟象鳥羽而畫<lb/>
　之三翟皆刻繒為翟雉之形揄音遇又為褕翟又為<lb/>
<pb n="3b"/>
　狄王后第二服曰褕狄侯伯夫人之服自䄖狄而下<lb/>
　如王后焉毛云象服尊者所以為飾又于其翟注云<lb/>
　羽飾衣也豈亦謂此與追師掌王后首服一曰副覆<lb/>
　首也若漢步搖從王祭祀二曰編編列他髮為之若<lb/>
　假紒以告桑三曰次次第髮長短鬄他髮與己髮相<lb/>
　合為紒所謂髲鬄以見王也追師追衡笄為副之飾<lb/>
　注王后衡笄皆以玉為之唯祭服有衡笄垂于副之<lb/>
　兩傍當耳其下以紞縣瑱編次為之副及衡笄與珈<lb/>
<pb n="4a"/>
　飾惟后夫人有之所以别尊卑玼鮮盛貌翟雉也孫<lb/>
　毓云羽施于旌旗蓋則可施于衣裳附人身動則卷<lb/>
　舒恐非可以羽飾髮長而美且黑如雲不用髲而自<lb/>
　潔美髢徒帝反髲皮寄反編蒲典反紒音計追丁回<lb/>
　反紞丁敢反髢一名髲衛莊公見已氏之妻髮美使<lb/>
　髠之以為吕姜髢是也玉瑱塞耳充耳琇瑩是也象<lb/>
　骨搔首所以摘髮因以為飾佩其象揥是也瑱吐殿<lb/>
　反揥敕帝反孔云瑱實如天審諦如帝祭服則徳當<lb/>
<pb n="4b"/>
　神明展衣則徳配君子揚目上廣也晳面色白晳也<lb/>
　且語辭展衣以丹縠為衣絺之靡者為縐精曰絺麄<lb/>
　曰綌縐蹙蹙細靡者絺以葛為之是當暑紲去袢延<lb/>
　蒸熱之服展衣以覆彼縐絺之上此毛説也孫毓云<lb/>
　褘衣赤褕翟青闕翟黑鞠衣黄展衣赤褖衣黑右行<lb/>
　以為次褘衣象翬鳥褕翟象摇鳥鄭司農云展白鞠<lb/>
　黄褖黑康成云色如麴塵象桑葉始生月令三月薦<lb/>
　鞠衣于先帝告桑事也闕赤䄖青褘𤣥展衣之裏夏<lb/>
<pb n="5a"/>
　則裏之以絺此以禮見于君及賔客之盛服也説文<lb/>
　以瑳為玉色之鮮白展衣玉藻為襢字清者視清明<lb/>
　也揚者眉上之美名因名眉目曰揚詩之美目揚兮<lb/>
　𫝊曰好目揚眉眉之上眉之下皆曰揚目之上目之<lb/>
　下皆曰清目上又為名毛云揚而顔角豐滿淑善也<lb/>
　媛君子之援助也展誠也<lb/>
爰采唐矣沬之鄉矣云誰之思美孟姜矣期我乎桑中<lb/>
要我乎上宫送我乎淇之上矣　爰采麥矣沬之北矣<lb/>
<pb n="5b"/>
云誰之思美孟弋矣期我乎桑中要我乎上宫送我乎<lb/>
淇之上矣　爰采葑矣沬之東矣云誰之思美孟庸矣<lb/>
期我乎桑中要我乎上宫送我乎淇之上矣<lb/>
　唐蒙菜葑蔓菁沬衛邑紂都朝歌之地淇水名姜弋<lb/>
　庸皆世族著姓也<lb/>
鶉之奔奔鵲之彊彊人之無良我以為兄　鵲之彊彊<lb/>
鶉之奔奔人之無良我以為君<lb/>
　公子頑惠公之兄宣姜夫人也曰小君鄭云奔奔彊<lb/>
<pb n="6a"/>
　彊言其居有常匹飛則相隨之貌<lb/>
定之方中作于楚宫揆之以日作于楚室樹之榛栗椅桐梓<lb/>
漆爰伐琴瑟　升彼虚矣以望楚矣望楚與堂景山與京降<lb/>
觀于桑卜云其吉終焉允臧　靈雨既零命彼倌人星言<lb/>
夙駕説于桑田匪直也人秉心塞淵騋牝三千<lb/>
　古者南面而治驗中星以正時角亢氐房心尾箕東<lb/>
　方星也舉七宿之中星而言指心謂之星火舉東方<lb/>
　之次而言則夀星析木大火是也而大火為中次夏<lb/>
<pb n="6b"/>
　則中於南方十二次從可推矣井鬼栁星張翼軫南<lb/>
　方之星也舉南宫朱鳥而言謂之星鳥而春則中於<lb/>
　南方東蒼龍西白虎北𤣥武可推矣奎婁胃昴畢觜<lb/>
　參西方星也舉七宿之中指其星昴而冬則中於南<lb/>
　方斗牛女虚危室壁北方星也舉七宿之中指其星<lb/>
　虚而秋則中於南方然觀星之法有昬中而兼言它<lb/>
　方之旁宿者蓋有一時之中有一月之中一時之中<lb/>
　日短星昴以正仲冬是也一月之中十月半而定星<lb/>
<pb n="7a"/>
　中十一月初而壁星中是也月令曰仲冬之月昬東<lb/>
　壁中此二中者皆於昬而中而奎婁胃昴畢觜參之<lb/>
　中則或以昬或以夜或以夜半天氣之運則然當參<lb/>
　乎甲乙丙之夜通乎孟仲季之月以觀之也定者營<lb/>
　室也營室者水也左𫝊曰水昬正而栽北方之宿皆<lb/>
　為水星十月夜之初昬水星有正中者爾非北方七<lb/>
　宿皆正中蓋指乎定也詩曰定之方中周語營室之<lb/>
　中土功其始古人以此占土功之候也定星昬中而<lb/>
<pb n="7b"/>
　正於是可以營制宫室天下為宫室者皆以營室中<lb/>
　為正謂十月小雪時小雪者十月之中氣也定之體<lb/>
　與東壁相連而北方又近乎西方故秋宵之中者冬<lb/>
　猶可以觀其昬正也月令有昬中又有旦中昬旦之<lb/>
　中不但指七宿或指他星或指旁宿惟堯典簡明四<lb/>
　時但各以七宿之中驗之其精詳則付之人以旦占<lb/>
　星亦有二説月令旦中謂南方也左氏所謂龍見而<lb/>
　雩乃是角亢氐房心尾箕蒼龍之體夏之四月晨見<lb/>
<pb n="8a"/>
　東方夫蒼龍之體仲夏之昬則中於南方而孟夏之<lb/>
　晨又見於東方左氏又曰火見而致用是蒼龍之體<lb/>
　心為大火夏之九月又次角亢而晨見於東方而占<lb/>
　者觀之以致幹翰之用古人於中夜候星亦於晨旦<lb/>
　候星於南方候星亦於東方候星不可不知也定之<lb/>
　方中猶云十月始中也毛以為昬正四方鄭云與東<lb/>
　壁連正四方是以四方解方字也舉中星則有可正<lb/>
　四方之理孔又云正四方而中取則視之以正其南<lb/>
<pb n="8b"/>
　因準極以正其北蓋本毛公南視定北準極以正南<lb/>
　北度日出日入以正東西之説也所謂揆之以日者<lb/>
　孔之正義曰此度日出日入謂度其影也故公劉𫝊<lb/>
　曰考於日影是也其術則匠人云水地以縣置𣙗以<lb/>
　縣視以影為規識日出之影與日入之影晝參諸日<lb/>
　中之影夜考之極星以正朝夕注云於四角立植而<lb/>
　縣以水望其髙下髙下既定乃為位而平也賈曰四<lb/>
　角四柱繩以正柱柱正去逺以水平之法望而知地<lb/>
<pb n="9a"/>
　髙下平髙就下乃於所平之地中央樹八尺之臬於<lb/>
　此柱之四角四中以八繩縣正之繩皆附柱為正視<lb/>
　之以其影將以正四方也日出日入之影其端則東<lb/>
　西正也賈曰以繩測景之兩端又為規以識之者為<lb/>
　其難審也自日出而畫其影端以至日入既則為規<lb/>
　測影兩端之内規之規之交乃其審也賈曰以繩取<lb/>
　景之兩端一匝則逺近定東西審度兩交之間中屈<lb/>
　之以指臬則南北正也日中之影最短者也極星謂<lb/>
<pb n="9b"/>
　北辰也是揆日瞻星以正東西南北之事也如匠人<lb/>
　注度日出日入之影不假於視定視極而東西南北<lb/>
　皆知之此𫝊度日出入以知東西視定極以正南北<lb/>
　者考工之文止言以正朝夕無正南北之語故規影<lb/>
　之下别言考之極星是視極乃南北正矣但鄭因屈<lb/>
　横度之繩即可以知南北故細言之與此不為乖也<lb/>
　朱氏曰植八尺之臬而度其日出入之景以正東西<lb/>
　又參日中之景以正南北也賈疏周禮天官又云水<lb/>
<pb n="10a"/>
　平之法在地曰𣙗以繩縣於𣙗上然後從旁以水望<lb/>
　縣即知地之髙下而平之又云置𣙗以縣者既平得<lb/>
　地欲正其東西南北之時先於中正一𣙗恐𣙗下不<lb/>
　正先以縣正之乃視以景謂於𣙗端向日出畫之以<lb/>
　至日入即得景為規識之規之交處東西正兩交之<lb/>
　間中屈之以指𣙗知南北又晝參日中之景夜考北<lb/>
　極之星乃審其説尤明又疏匠人曰天文志夏日至<lb/>
　立八尺之表大司徒日至之景尺有五寸在上臨下<lb/>
<pb n="10b"/>
　最短本鄭注日中之景最短者也然則匠人之臬所<lb/>
　以平地正四方求一城一國之中而大司徒之土圭<lb/>
　求天下地中之法歟賈疏尤詳曰周公攝政四年欲<lb/>
　求土中而營王城以土圭尺有五寸者度日景夏日<lb/>
　至晝漏半表北得尺五寸景正與土圭等即地中其<lb/>
　度日景之時置五表潁川陽城置一表為中中表南<lb/>
　千里又一晝漏半得尺四寸為短中表北千里又一<lb/>
　晝漏半得尺六寸為長中表東千里又一晝漏半中<lb/>
<pb n="11a"/>
　表景得正之時東表日已昳矣故云景夕多風中表<lb/>
　西千里又一晝漏半中表景得正之時西表日未中<lb/>
　仍得朝時之景故云景朝多隂不堪置都冬至夏至皆可<lb/>
　度日馮相冬夏致日考工土圭尺有五寸以致日凡<lb/>
　景一寸則地千里日景於地而差一寸潁川陽城地<lb/>
　中而定洛者通在畿千里之内也武王遷九鼎於洛<lb/>
　欲取河洛之間形勝之所周岐鎬在五嶽之外欲均<lb/>
　其政東行洛邑謀天子之居宫室通言也若别言之<lb/>
<pb n="11b"/>
　則宫為廟室為居室君子將營宫室宗廟為先廏庫<lb/>
　為次居室為後諸侯蓋為衛城其城文公於中營宫<lb/>
　室也榛栗椅桐梓漆六木大栗小榛籩實餘四木其<lb/>
　長大可伐以為琴瑟言豫備也郭璞曰椅即楸也疏<lb/>
　理白色而生子椅梓實而桐皮桐梧桐漆木有液黏<lb/>
　黑可飾器物皆琴瑟之材也種用者於十年之後升<lb/>
　彼漕虚地有故墟髙可登望左氏晉侯登有莘之墟<lb/>
　望楚丘與堂邑測日景於山與京如既景乃岡是也<lb/>
<pb n="12a"/>
　丘者自然之髙京或人力成其大阜楚丘西有河東<lb/>
　有濟降觀于桑察其地勢宜蠶可以居民又加卜焉<lb/>
　終焉信善僖三十一年又遷于帝丘詩蓋言徙居之<lb/>
　初人謀臧龜筮從也毛氏曰建國必卜之故建邦能<lb/>
　命龜田能施命作器能銘使能造命升髙能賦師旅<lb/>
　能誓山川能説鄭音説又音述述讀如遂喪紀能誄<lb/>
　祭祀能語君子能此九者可謂有徳音可以為大夫<lb/>
　靈善也靈雨既落命彼主駕之官候明星而速駕舍<lb/>
<pb n="12b"/>
　于桑田勞勸農桑春務也匪直也人其操心誠實而<lb/>
　淵深無所為而不成以馬言之騋七尺以上者與其<lb/>
　牝者有三千之富矣三千成數也左氏曰文公大布<lb/>
　之衣大帛之冠務材訓農通商惠工敬教勸學授方<lb/>
　任能元年革車三十乗晚年乃三百乗<lb/>
蝃蝀在東莫之敢指女子有行逺父母兄弟　朝隮于<lb/>
西崇朝其雨女子有行逺兄弟父母　乃如之人也懐<lb/>
昏姻也大無信也不知命也<lb/>
<pb n="13a"/>
　隂陽氣之交映日而見日在東則虹見西方日在西<lb/>
　則虹見東方隮者升也鄭注眡祲十煇云隮虹也煇<lb/>
　總謂日光氣也隮日光氣之一蝃蝀亦日光氣故鄭<lb/>
　云然嘗論云日西而東虹隂居陽位其可醜乎日東<lb/>
　而虹西陽正隂從其所謂和乎女子不常在家有適<lb/>
　人之時不能待時而自防以禮不醜于人不畏于天<lb/>
　也國人之能誦此語其畏義而從化也可知矣<lb/>
相䑕有皮人而無儀人而無儀不死何為　相䑕有齒<lb/>
<pb n="13b"/>
人而無止人而無止不死何俟　相䑕有體人而無禮<lb/>
人而無禮胡不遄死<lb/>
　疾惡不深則遷善不力此儆戒之辭也䑕卑汚可惡<lb/>
　之物猶有皮齒體以全其形<lb/>
孑孑干旄在浚之郊素絲紕之良馬四之彼姝者子何<lb/>
以卑之　孑孑干旟在浚之都素絲組之良馬五之彼<lb/>
姝者子何以予之　孑孑干旌在浚之城素絲祝之良<lb/>
馬六之彼姝者子何以告之<lb/>
<pb n="14a"/>
　孑孑特出之貌干之首有旄有羽旄牛尾也羽者夏<lb/>
　翟之羽也有虞氏以為綏後世或染鳥羽曰夏采旄<lb/>
　注于干九旗皆然言旄舉其所注也言旟舉其鳥隼<lb/>
　曰旟見其龜蛇曰旐之類言旌則亦舉其所注也九<lb/>
　旗各建之車後言衛之臣子來就見賢者于浚之邑<lb/>
　外又于其下邑又于其都城其好賢愈篤也素絲束<lb/>
　帛也紕者織之疎組者織之密祝者織之成而斷之<lb/>
　良馬四之五之六之者言其以是好賢禮之益加也<lb/>
<pb n="14b"/>
　賢者則曰彼姝美之臣子我將何以卑予何以告語<lb/>
　之乎其亦復之以善道或曰不必厚幣良駟以為交<lb/>
　卿大夫士之旄旌與其轡乗逺就郊坰而𨼆約之賢<lb/>
　固已心樂之矣<lb/>
載馳載驅歸唁衛侯驅馬悠悠言至於漕大夫跋涉我<lb/>
心則憂　既不我嘉不能旋反視爾不臧我思不逺既<lb/>
不我嘉不能旋濟視爾不臧我思不閟　陟彼阿丘言<lb/>
采其蝱女子善懐亦各有行許人尤之衆穉且狂　我<lb/>
<pb n="15a"/>
行其野芃芃其麥控于大邦誰因誰極大夫君子無我<lb/>
有尤百爾所思不如我所之<lb/>
　言則馳則驅歸弔衛侯驅馬悠悠曰至于漕乎此所<lb/>
　欲也今徒有大夫之跋涉我心則憂矣許人不以我<lb/>
　歸為善則我終不能旋反旋濟于衛矣視爾用心未<lb/>
　善我思不能逺絶閟閉也夫人之所謂善許人之所<lb/>
　謂未善也許人之所謂未善禮義之所謂善也其言<lb/>
　雖不滿于許人其心則從于義矣升彼偏髙之丘采<lb/>
<pb n="15b"/>
　蝱以療鬱結之疾女子善懐亦各有行言我之思歸<lb/>
　為宗國也許人尤之以為未善其幼穉乎其狂惑乎<lb/>
　不滿之言辭也我行其野涉芃芃之麥而控告于大<lb/>
　邦以為宗國援抑所願也今許小國而不能救他有<lb/>
　大邦而我無由躬控之誰所始而因誰所終而極乎<lb/>
　大夫君子無我厲尤百爾所思不如我所之是夫人<lb/>
　決欲一往弔其宗國而謀之大邦也然寧畏義而不<lb/>
　歸當是時大邦莫如齊齊方圖伯聞斯言也率諸侯<lb/>
<pb n="16a"/>
　以城衛其有感于載馳之義乎<lb/>
衛<lb/>
瞻彼淇奥緑竹猗猗有匪君子如切如磋如琢如磨瑟<lb/>
兮僩兮赫兮咺兮有匪君子終不可諼兮　瞻彼淇奥<lb/>
緑竹青青有匪君子充耳琇瑩會弁如星瑟兮僩兮赫<lb/>
兮咺兮有匪君子終不可諼兮　瞻彼淇奥緑竹如簀<lb/>
有匪君子如金如錫如圭如璧寛兮綽兮猗重較兮善<lb/>
戲謔兮不為虐兮<lb/>
<pb n="16b"/>
　毛以淇水奥隈之地有緑有竹皆草也漢書淇園之<lb/>
　竹則為美竹矣猗猗美盛青青茂盛如簀盛密匪文<lb/>
　章貌考工記曰且其匪色必似鳴矣舉竹以興武公<lb/>
　之文章也治骨曰切象曰磋玉曰琢石曰磨比其善<lb/>
　學而自治也大學曰瑟僩恂慄赫喧威儀皆自修之<lb/>
　實也終始言有匪君子此所以為文章之成也故曰<lb/>
　道盛徳至善民之不能忘也充耳天子以玉諸侯以<lb/>
　石謂之瑱琇瑩美石也皮弁玉合縫其中謂之綦天<lb/>
<pb n="17a"/>
　子五采玉十二諸侯玉用三采而璂飾七礫礫而處<lb/>
　狀如星也言服飾以見威儀亦自修之意也三章言<lb/>
　如金錫之煉而精如圭璧之性有質成徳之事也寛<lb/>
　洪裕綽開豁較車之兩輢上出軾者毛氏曰重較卿<lb/>
　士之車言稱其服且稱其車卿士者諸侯入為天子<lb/>
　執政之稱也善戲謔兮不為虐兮言雖戲謔而不為<lb/>
　虐是能以禮自防矣虐者過甚之謂也<lb/>
考槃在澗碩人之寛獨寐寤言永矢弗諼　考槃在阿<lb/>
<pb n="17b"/>
碩人之薖獨寐寤歌永矢弗過　考槃在陸碩人之軸<lb/>
獨寐寤宿永矢弗告<lb/>
　言賢者成其槃樂于夾水之澗此碩人之寛綽而寐<lb/>
　覺之間永陳不忘君也曲陵曰阿薖寛大也弗過念<lb/>
　不得入君之朝也髙平曰陸軸槃桓不行從容自廣<lb/>
　之謂也弗告者直言其不得以善道告君也人有不<lb/>
　得于君則怨懟其君者小人也其君之不用而念念<lb/>
　不忘君者君子也孟子曰子雖然豈舍王哉王猶足<lb/>
<pb n="18a"/>
　用為善莊公聞此庶其幡然于心乎<lb/>
碩人其頎衣錦褧衣齊侯之子衛侯之妻東宫之妹邢<lb/>
侯之姨譚公維私　手如柔荑膚如凝脂領如蝤蠐齒<lb/>
如瓠犀螓首蛾眉巧笑倩兮美目盼兮　碩人敖敖説<lb/>
于農郊四牡有驕朱幩鑣鑣翟茀以朝大夫夙退無使<lb/>
君勞　河水洋洋北流活活施罛濊濊鱣鮪𤼵𤼵葭菼<lb/>
揭掲庶姜孽孽庶士有朅<lb/>
　言莊姜儀表長麗俊好頎頎然碩大也毛曰衣錦尚<lb/>
<pb n="18b"/>
　褧襜為其文之著鄭曰尚褧尚之以襌衣襌音丹褧<lb/>
　字説文為檾枲屬也夫人翟衣此言衣錦取其文也<lb/>
　齊子衛妻得臣之妹邢侯之妻莊姜之姊妹也譚公<lb/>
　與衛莊相謂為姊妹之夫也然則齊三女一適衛一<lb/>
　適邢一適譚矣言其族姻之盛也手如荑之新生膚<lb/>
　如脂之凝領如蠐螬之白齒如瓠瓣螓首廣顙而方<lb/>
　蛾眉眉之自然也巧笑倩兮口輔之好也美目盼兮<lb/>
　白黑分也容貌所宜親也敖敖猶頎頎也舍于近郊<lb/>
<pb n="19a"/>
　四牡有壯朱幩者以朱纒馬鑣鑣銜外鐵也一曰扇<lb/>
　汗一曰排沬朱以為飾鑣鑣而盛又以翟羽飾車且<lb/>
　為茀蔽以朝國人樂莊姜之賢凡衛之大夫朝者皆<lb/>
　早退無使君之勞倦以君夫人新為配耦也河水洋<lb/>
　洋而盛大北流活活然所施魚罟豁然大魚網目大<lb/>
　也鱣鯉也陸曰黄魚長二三丈也鮪鮥也似鱣大曰<lb/>
　王鮪小曰叔鮪𤼵𤼵盛貌葭蘆菼薍揭揭而長庶姜<lb/>
　盛飾庶士齊大夫送女者有朅武壯也鄭曰此言齊<lb/>
<pb n="19b"/>
　地廣饒士女佼好禮儀之備而君何為不答夫人<lb/>
氓之蚩蚩抱布貿絲匪來貿絲來即我謀送子涉淇至<lb/>
于頓丘匪我愆期子無良媒將子無怒秋以為期　乗<lb/>
彼垝垣以望復關不見復關泣涕漣漣既見復關載笑<lb/>
載言爾卜爾筮體無咎言以爾車来以我賄遷　桑之<lb/>
未落其葉沃若于嗟鳩兮無食桑葚于嗟女兮無與士<lb/>
耽士之耽兮猶可説也女之耽兮不可説也　桑之落<lb/>
矣其黄而隕自我徂爾三嵗食貧淇水湯湯漸車帷裳<lb/>
<pb n="20a"/>
女也不爽士貳其行士也罔極二三其徳　三嵗為婦<lb/>
靡室勞矣夙興夜寐靡有朝矣言既遂矣至于暴矣兄<lb/>
弟不知咥其笑矣静言思之躬自悼矣　及爾偕老老<lb/>
使我怨淇則有岸隰則有泮總角之宴言笑晏晏信誓<lb/>
旦旦不思其反反是不思亦已焉哉<lb/>
　蚩蚩質厚丘一成為頓丘復關望氓之來也龜卜蓍筮<lb/>
　體兆卦之體上二章序奔誘之情下序困而自悔桑落<lb/>
　喻色衰棄背不以禮義相求而以顔色相慕豈能久哉<lb/>
<pb n="20b"/>
　自我歸爾以下怨其夫之見棄也帷裳婦人車爽差也<lb/>
　靡室勞矣不以室家之事為勞也言既遂矣謂可終久<lb/>
　無它乃至于見遇之寖薄兄弟知之其笑我乎我躬自<lb/>
　悼傷也及汝偕老初心也老使我怨淇與隰猶有陂岸<lb/>
　君子乃放恣其心不可恃乎我為童女未笄結髮之時<lb/>
　與女言笑晏晏而和柔信誓旦旦而懇惻奈何不念復<lb/>
　其前言已焉哉不可奈何之辭也私奔者可以戒矣<lb/>
籊籊竹竿以釣于淇豈不爾思逺莫致之　泉源在左淇<lb/>
<pb n="21a"/>
水在右女子有行逺父母兄弟　淇水在右泉源在左巧<lb/>
笑之瑳佩玉之儺　淇水滺滺檜楫松舟駕言出遊以寫<lb/>
我憂<hi>按此篇永樂大典缺卷</hi>
芄蘭之支童子佩觿雖則佩觿能不我知容兮遂兮垂帶<lb/>
悸兮　芄蘭之葉童子佩韘雖則佩韘能不我甲容兮遂<lb/>
兮垂帶悸兮<lb/>
　芄蘭之支葉言柔弱也觿以解結雖佩觿而君人之能非<lb/>
　我所知言不稱也毛謂容儀可觀佩玉遂遂然垂其紳帶<lb/>
<pb n="21b"/>
　悸悸然有節度鄭謂佩容刀與瑞徳不稱服韘以彄沓<lb/>
　手指能射御則佩之甲長也魯昭公知儀而不知禮識<lb/>
　者譏之惠公之佩服近于有儀矣童子猶言有童心也<lb/>
誰謂河廣一葦杭之誰謂宋逺跂予望之　誰謂河廣曾<lb/>
不容刀誰謂宋逺曾不崇朝<lb/>
　誰謂河廣一葦可杭小船曰刀言欲渡則雖廣可狹也<lb/>
　誰謂宋逺跋足可以望見行不終朝可至然而不渡河<lb/>
　者知其不可渡也不往宋者知其不可往也<lb/>
<pb n="22a"/>
伯兮朅兮邦之桀兮伯也執殳為王前驅　自伯之東<lb/>
首如飛蓬豈無膏沐誰適為容　其雨其雨杲杲出日<lb/>
願言思伯甘心首疾　焉得諼草言樹之背願言思伯<lb/>
使我心痗<hi>按此篇永樂大典缺卷</hi>
有狐綏綏在彼淇梁心之憂矣之子無裳　有狐綏綏<lb/>
在彼淇厲心之憂矣之子無帶　有狐綏綏在彼淇側<lb/>
心之憂矣之子無服<lb/>
　綏綏匹行絶水曰梁深可厲之旁曰厲裳以配衣帶<lb/>
<pb n="22b"/>
　以束衣服也詩人託興于狐之匹行謂國之男女曾無<lb/>
　成其室家之禮舉衣服之未備以言之所以刺時之不<lb/>
　能行古者殺禮之義是上之人之過也<lb/>
投我以木𤓰報之以瓊琚匪報也永以為好也　投我以<lb/>
木桃報之以瓊瑶匪報也永以為好也　投我以木李報<lb/>
之以瓊玖匪報也永以為好也<lb/>
　木𤓰楙可食瓊玉之美者一曰赤玉琚佩玉名瓊瑶美<lb/>
　玉一曰美石瓊琚玉名孔子曰吾于木𤓰見苞苴之禮<lb/>
<pb n="23a"/>
　行木𤓰之投而瓊琚之報寓言也匪報永好謙辭也<lb/>
王<lb/>
彼黍離離彼稷之苗行邁靡靡中心摇摇知我者謂我<lb/>
心憂不知我者謂我何求悠悠蒼天此何人哉　彼黍<lb/>
離離彼稷之穗行邁靡靡中心如醉知我者謂我心憂<lb/>
不知我者謂我何求悠悠蒼天此何人哉　彼黍離離<lb/>
彼稷之實行邁靡靡中心如噎知我者謂我心憂不知<lb/>
我者謂我何求悠悠蒼天此何人哉<lb/>
<pb n="23b"/>
　彼宗廟宫室之地也靡靡遲遲也摇摇憂無所愬也<lb/>
　不知者謂我何求久留不去悠悠逺意尊之曰皇天<lb/>
　元氣廣大曰昊仁覆閔下曰旻自上降鑒曰上據逺<lb/>
　視天蒼蒼然曰蒼爾雅春蒼夏昊秋旻穗秀也<lb/>
君子于役不知其期曷至哉雞棲于塒日之夕矣羊牛<lb/>
下來君子于役如之何勿思　君子于役不日不月曷<lb/>
其有佸雞棲于桀日之夕矣牛羊下括君子于役茍無<lb/>
飢渴<lb/>
<pb n="24a"/>
　鑿牆而棲曰塒雞栖塒牛羊下牧地皆日夕之期也<lb/>
　佸會也雞棲于杙為桀括至也茍無飢渴憂其飢渴<lb/>
　也<lb/>
君子陽陽左執簧右招我由房其樂只且　君子陶陶<lb/>
左執翿右招我由敖其樂只且<lb/>
　陽陽毛曰無所用其心簧笙也房謂房中之樂也君<lb/>
　子俱在樂官之任其且樂此而已陶陶和樂貌翿纛<lb/>
　也翳也謂羽舞也敖燕舞之位也賢者𨼆于下寮而<lb/>
<pb n="24b"/>
　不察所謂耳目所及尚如此萬里安能制夷狄然世<lb/>
　之人君或有用方正以從田獵用君子以備樂官曰<lb/>
　吾將以親近之也而不知尊賢師善之道不如此以<lb/>
　法家拂士之責自任者亦不當如此二者胥失也<lb/>
揚之水不流束薪彼其之子不與我戍申懐哉懐哉曷<lb/>
月予還歸哉　揚之水不流束楚彼其之子不與我戍<lb/>
甫懐哉懐哉曷月予還歸哉　揚之水不流束蒲彼其<lb/>
之子不與我戍許懐哉懐哉曷月予還歸哉<lb/>
<pb n="25a"/>
　激揚之水不流束薪言弱也彼其之子不與我戍申<lb/>
　是王室之弱不能令諸侯而使周人逺戍也古者畿<lb/>
　兵不輕出况東遷之始乎楚木也蒲草也<lb/>
中谷有蓷暵其乾矣有女仳離嘅其嘆矣嘅其嘆矣遇<lb/>
人之艱難矣　中谷有蓷暵其脩矣有女仳離條其歗<lb/>
矣條其歗矣遇人之不淑矣　中谷有蓷暵其濕矣有<lb/>
女仳離啜其泣矣啜其泣矣何嗟及矣<lb/>
　中谷之蓷始也乾者而暵矣中也脩者而暵矣又終<lb/>
<pb n="25b"/>
　也濕者而暵矣言世道之寖衰也有女見棄于夫而<lb/>
　離别嘅然而嘆遇人之艱難條然而歗遇人之不善<lb/>
　啜其泣矣何嗟及矣無所致其嘆也咸恒之義豈可<lb/>
　以安平而嘻嘻凶難而相棄哉司徒之教于是廢矣<lb/>
　周其衰乎<lb/>
有兔爰爰雉離于羅我生之初尚無為我生之後逢此<lb/>
百罹尚寐無吪　有兔爰爰雉離于罦我生之初尚無<lb/>
造我生之後逢此百憂尚寐無覺　有兔爰爰雉離于<lb/>
<pb n="26a"/>
罿我生之初尚無庸我生之後逢此百凶尚寐無聰<lb/>
　有兔爰爰樂也雉離于羅憂也鄭云有所緩者有所<lb/>
　聴縱也有所急者有所躁蹙也譬生之逢時與不逢<lb/>
　時者我生之初庶幾無為我生之後逢此百罹庶幾<lb/>
　于寐而無吪動不見不聞哉罦覆車也造為也罿施<lb/>
　羅車上曰罿庸用也無用見此聰聞也<lb/>
緜緜葛藟在河之滸終逺兄弟謂他人父謂他人父亦<lb/>
莫我顧　緜緜葛藟在河之涘終逺兄弟謂他人母謂<lb/>
<pb n="26b"/>
他人母亦莫我有　緜緜葛藟在河之漘終逺兄弟謂<lb/>
他人昆謂他人昆亦莫我聞<lb/>
　緜緜長不絶之葛藟在于河水之厓以河之潤而能<lb/>
　生也刺王之不能恩施九族耳逺其密親而謂它人<lb/>
　以為父終亦莫我顧耳此天下之至情也涘涯也漘<lb/>
　水隒也魚檢反<lb/>
彼采葛兮一日不見如三月兮　彼采蕭兮一日不見<lb/>
如三秋兮　彼采艾兮一日不見如三嵗兮<lb/>
<pb n="27a"/>
　葛為絺綌蕭供祭祀艾療疾采者積少成多君子之<lb/>
　懼讒以為一日不見于君如三月三秋三嵗之久也<lb/>
大車檻檻毳衣如菼豈不爾思畏子不敢　大車啍啍<lb/>
毳衣如璊豈不爾思畏子不奔　穀則異室死則同穴<lb/>
謂予不信有如皦日<lb/>
　天子大夫之車行聲檻檻由子男而入為大夫者毳<lb/>
　衣衣繢裳繡皆有五色青者如菼鵻又作萑蘆之初<lb/>
　生也天子大夫四命其出封五命如子男之服鄭云<lb/>
<pb n="27b"/>
　服毳冕以巡行邦國而聴訟子大夫也啍啍車遲貌<lb/>
　璊者木之赤苗玉赬色如之生則異室死則同穴言<lb/>
　正位乎内外而偕老以同歸也指日以為誓此古者<lb/>
　室家之常理也<lb/>
丘中有麻彼留子嗟彼留子嗟將其來施施　丘中有<lb/>
麻彼留子國彼留子國將其來食　丘中有李彼留之<lb/>
子彼留之子貽我佩玖<lb/>
　留大夫氏子嗟子國其字也丘中之有麻麥李實而<lb/>
<pb n="28a"/>
　賢者隠約乎其間周人之所思也将其來施施舒行<lb/>
　之意來食不屑棄我也貽我佩玖石而次玉黑色者<lb/>
　好我也<lb/>
</p>
<p>
</p>
  </div>
</body>
</text>
</TEI>
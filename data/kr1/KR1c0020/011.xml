<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩講義卷十一</head>
    <p>
<pb n="1a"/>
欽定四庫全書<lb/>
　毛詩講義卷十一　　　　宋　林岊　撰<lb/>
詩序一<lb/>
關雎后妃之徳也風之始也所以風天下而正夫婦也<lb/>
故用之鄉人焉用之邦國焉風風也教也風以動之教<lb/>
以化之詩者志之所之也在心為志發言為詩情動於<lb/>
中而形於言言之不足故嗟歎之嗟歎之不足故永歌<lb/>
之永歌之不足不知手之舞之足之蹈之也情發於聲<lb/>
<pb n="1b"/>
聲成文謂之音治世之音安以樂其政和亂世之音怨<lb/>
以怒其政乖亡國之音哀以思其民困<lb/>
　詩之大序當自此始詩者志之所之也始曰心曰志曰情<lb/>
　曰言曰詩曰嗟歎曰永歌曰聲曰音學者不可不細<lb/>
　辨也易書禮春秋皆言而止惟詩言之不足係乎勸<lb/>
　善戒惡之情動盪於中不自己也詩之在心為志心<lb/>
　則寂然不動志則已有所思情則所思勸善戒惡之<lb/>
　正而止乎禮義中庸所謂喜怒哀樂愛惡欲發而皆<lb/>
<pb n="2a"/>
　中節謂之和者由有情故動盪而為言言而成篇章<lb/>
　則為詩然詩人之情言一人之善以勸天下後世之<lb/>
　善言一人之惡以戒天下後世之惡自有優柔巽入<lb/>
　之妙抑揚感慨之深故發言為詩可以詩名自言之<lb/>
　不足至於永歌可以聲名而及其聲之成文則不徒<lb/>
　以二者名而謂之音矣可以詩名三百篇是也可以<lb/>
　聲名朱文公所謂言嗟歎永歌皆聲也皆情發於聲<lb/>
　也蓋為詩者其中寓言之不足而且嗟且歎且歌之<lb/>
<pb n="2b"/>
　意賦詩者諷誦弦歌其所抑揚髙下清濁疾徐疏數<lb/>
　之節相應而和一唱三歎又皆誦言之不足而嗟歎<lb/>
　永歌之其聲纍纍如貫珠若記之歌商歌雅此所謂<lb/>
　聲手舞足蹈籟鳴機動也不徒以二者名而可謂之<lb/>
　音者蓋言與嗟歎永歌三者單出之聲雜比而成文<lb/>
　理則乃謂之音言成篇章歌成音調此則詩之獨而<lb/>
　非他經比然而情有正否詩人之情皆正也世有治<lb/>
　亂興亡詩人所感不同也故生乎治而為詩者其音<lb/>
<pb n="3a"/>
　安以樂生乎亂而為詩者其音怨以怒生乎亡國而<lb/>
　為詩者其音哀以思其賦誦之者亦然識者可以其<lb/>
　音而知其政假如玉樹後庭花之詩在陳歌之人知<lb/>
　其亡在唐歌之可想陳之亡徵唐太宗遽以為當唐<lb/>
　之世儘歌此詩無關治亂此亦非也治世有治世之<lb/>
　詩其音安以樂者本乎治而成因其成而歌君臣民<lb/>
　物相感以永其和安用歌亂世亡國之詩於庭為哉<lb/>
　又如亂世之時人思治世而為詩雖述文武成康之<lb/>
<pb n="3b"/>
　美而意在戒乎幽厲其音自有怨以怒之微㫖此則<lb/>
　大田楚茨之𩔖是也或曰音則然矣詩之音與樂之<lb/>
　音孰辨曰大序乃論詩之音也虞書乃論樂之音也<lb/>
　樂之初未有不本於詩者凡樂器以人聲為主人聲<lb/>
　以詩詠為則故舜曰詩言志歌永言聲依永歌永言<lb/>
　即序之所謂言嗟歎永歌也聲依永即序之所謂聲<lb/>
　成文也至於律和聲八音克諧無相奪倫則說樂之<lb/>
　六律六呂以此十二物者和人之聲而施之八音金<lb/>
<pb n="4a"/>
　石絲竹匏土革木無不克諧又如夔之論樂摶拊琴<lb/>
　瑟以詠詠之一字専主人聲謂升歌而歌詩所謂言<lb/>
　與嗟歎永歌皆總在詠之一字妙矣而玉磬琴瑟摶<lb/>
　拊笙鏞下管則皆樂器協於律呂具乎八音以宣輔<lb/>
　詠之一字此則詩之協於樂而樂之和乎聲也如今<lb/>
　人唱曲樂器有黄鍾大呂而音調亦有黄鍾大呂此<lb/>
　六律八音之和諧人聲而人聲之亦合乎律呂八音<lb/>
　也故詩序之言音與虞書之言音不可不辨然而此<lb/>
<pb n="4b"/>
　則論詩耳欲求情之正又當細用工夫易曰利貞性<lb/>
　情也註者以為情其性則非正性其情則正矣非先<lb/>
　正其情安能勸戒他人乎非存其心養其性又安能<lb/>
　性其情乎<lb/>
故正得失動天地感鬼神莫近於詩先王以是經夫婦<lb/>
成孝敬厚人倫美教化移風俗<lb/>
　此蓋總言三百五篇之詩其功用如此然不可不細<lb/>
　論詩者太平之樂經虞夏商以前未論自周言之周<lb/>
<pb n="5a"/>
　公當成王之時制為樂章謂之樂經以授之太師施<lb/>
　之郊廟朝廷與夫王之起居燕寢而又有逹於邦國<lb/>
　鄉人可通用者其風則關雎麟趾鵲巢騶虞其小雅<lb/>
　則鹿鳴至菁莪其大雅則文王至卷阿其頌則清廟<lb/>
　至般此皆仁義禮智之言祖宗功徳之盛天命人心<lb/>
　之所係國俗王化之所基由此觀之治世之詩祭祀<lb/>
　賔客燕居出入弦誦而歌吹之可以正君臣民物之<lb/>
　得失動乎天地感乎鬼神而先王以之經正乎夫婦<lb/>
<pb n="5b"/>
　如孟子所謂經正則庶民興成乎孝親敬長之義厚<lb/>
　乎人倫美乎教化移乎風俗本三綱之正當時親炙<lb/>
　而和平後世聞風而感發漸漬日化而不自知誠莫<lb/>
　近乎詩之教也若夫世更治而為亂風雅更正而為<lb/>
　變國史所録聖人所删而僅存者精微要妙頓挫沉<lb/>
　鬰長吁永歎廣言曲譬亦可以正可以動可以感可<lb/>
　以經可以成可以厚可以美可以移而序者之意第<lb/>
　言先王恐主乎治世之詩指成周盛時而言若亂世<lb/>
<pb n="6a"/>
　之詩變風變雅存為鑒戒亦本乎先王以詩教天下<lb/>
　之意也且正得失主人心而言也動天地感鬼神主<lb/>
　交神而言也經夫婦至移風俗主齊家治國平天下<lb/>
　而言也詩之功用所以能如此者孔子曰詩三百一<lb/>
　言以蔽之曰思無邪夫思無邪者誠也誠者即性其<lb/>
　情之謂也至誠之道不言而信不動而章無為而成<lb/>
　况乎形於聲詩歌詠之間乎且夫聞祈招之音使其<lb/>
　能自克則克念而聖矣聞角招之詩使其不能興發<lb/>
<pb n="6b"/>
　補不足則亦罔念而狂矣舉此一端詩可以正人心<lb/>
　之得失上智之人聞詩而省有得無失中智之人聞<lb/>
　詩而省正得與失下智之人聞詩而不知省其失不<lb/>
　可正而其得又安在哉舉此一端詩雖可正人心之<lb/>
　得失而又在乎人心之知所自正也茍為不然執柯<lb/>
　伐柯猶以為逺自經夫婦以下皆然不能徧舉天地<lb/>
　鬼神亦不特周禮奏樂降神之謂和平怨怒之極足<lb/>
　以逹隂陽之氣而致祥召災天地之心鬼神情狀洋<lb/>
<pb n="7a"/>
　洋如在自有所感動矣<lb/>
故詩有六義焉一曰風二曰賦三曰比四曰興五曰雅<lb/>
六曰頌上以風化下下以風刺上主文而譎諫言之者<lb/>
無罪聞之者足以戒故曰風至於王道衰禮義廢政教<lb/>
失國異政家殊俗而變風變雅作矣國史明乎得失之<lb/>
迹傷人倫之廢哀刑政之苛吟咏情性以風其上逹於<lb/>
事變而懐其舊俗者也故變風發乎情止乎禮義發乎<lb/>
情民之性也止乎禮義先王之澤也<lb/>
<pb n="7b"/>
　詩有六義風雅頌者詩之體賦比興者詩之用賦鋪陳<lb/>
　也比取譬也興托物而有感也自風雅頌定體而言之<lb/>
　則風主感動雅主齊正頌主贊美自風雅頌雜用賦比<lb/>
　興之理而言之則一篇之中或有賦或有比或有興有<lb/>
　各得其一義者有一篇而全具者有一篇而兼具者體<lb/>
　不易用相參敘賦比興於風之下見雅頌之亦具此義<lb/>
　也鄭謂七月之篇有風雅頌孔謂六義皆謂之風其說<lb/>
　難從自上以風化下之後當分為三節解先言風之<lb/>
<pb n="8a"/>
　所以名風者何也謂風有風動之義上以風化下如<lb/>
　周公制關雎麟趾為王者之風鵲巢騶虞為諸侯之<lb/>
　風皆言正家之道所以風天下而化夫婦者又如周<lb/>
　公述豳國七月之風皆純乎上以風化下之美也又<lb/>
　如周南文王之國風召南文王之國風乃上以此風<lb/>
　化下而下以此風美上者也至十二國之變風亦由<lb/>
　夫上以此不美之風化下故下以此不美之風刺上<lb/>
　而存乎採詩之官著於國史之録主於成文之婉妙<lb/>
<pb n="8b"/>
　而中有微諫故言者無罪聞者知戒而亦可以風名<lb/>
　此變風之所以附乎正風也若無巽入之義聖人其<lb/>
　删之矣又言變風變雅之為變者何也王道盛道徳<lb/>
　一風俗同則詩有正而無變所謂太平樂經之外無<lb/>
　詩也王道衰禮義廢政教失國異政家殊俗然後有<lb/>
　變風變雅之詩正風之化不行於是有變風之刺雖<lb/>
　美鄭武衞文皆變中之正亦如二南在周為美自商<lb/>
　末言之變中之正也七月在豳為美自周初言之變<lb/>
<pb n="9a"/>
　中之正也大雅小雅之正盡廢矣於是王朝之公卿<lb/>
　陳古刺今而有變小雅變大雅雖先王之見美而昔<lb/>
　之所無今之所有亦皆變中之正也國史者諸國皆<lb/>
　有史氏因採詩而備録之蓋明乎得失之迹傷人倫<lb/>
　之廢哀刑政之苛至其為是詩也皆吟咏其情性以<lb/>
　風其上逹於事變而懐其舊俗者也所以録於下而<lb/>
　陳於上著於今而示於後也又言變風之發乎情止<lb/>
　乎禮義者何也變雅多出於王朝之公卿變風多出<lb/>
<pb n="9b"/>
　於其國中小夫賤𨽻婦人女子之口而或者國之卿<lb/>
　大夫士君子採取其言而為之者然得列於變雅而<lb/>
　附乎正風則聖人必有以取之矣蓋取其發乎情止<lb/>
　乎禮義也人生而禀乎天之所賦者曰性至善具足<lb/>
　一毫無偽雖有氣之清濁才之智愚而性之本然此<lb/>
　理湛徹故曰人生而静天之性也感於物而動性之<lb/>
　情也謂之情則其所發者必有所偏矣有所偏則不<lb/>
　得其正而不能勸善懲惡矣今也詩人之詩發乎真<lb/>
<pb n="10a"/>
　情斯為性其情者性其情者又本乎先王也被夫先<lb/>
　王之澤而誦治世之詩久矣耳聞目擊躬行心詠皆<lb/>
　此熟境也一旦忽見其君父兄與其國人子弟設施<lb/>
　注措有異於前日焉安有不陳禮秉義以切磋之乎<lb/>
　此所謂流澤之深自葉徂根也使其情不本於性言<lb/>
　不本於禮義聖人其删之矣<lb/>
是以一國之事繫一人之本謂之風言天下之事形四<lb/>
方之風謂之雅雅者正也言王政之所由廢興也政有<lb/>
<pb n="10b"/>
小大故有小雅焉有大雅焉頌者美盛徳之形容以其<lb/>
成功告於神明者也是謂四始詩之至也<lb/>
　一國之事係一人之本謂之風謂一國之事皆係國<lb/>
　君風化之本若曹奢衞淫秦强晉弱之𩔖又如王朝<lb/>
　詩不出境儕於國風之𩔖又如商之既衰周之始興<lb/>
　周南之地化乎文王而有周南國風召南之地化乎<lb/>
　文王而有召南國風之𩔖又如豳之一國千百年風<lb/>
　俗周公遭變陳之為豳國風之𩔖皆一國之事係一<lb/>
<pb n="11a"/>
　人之本也此其本於衽席施於國都著於耕桑隴畆<lb/>
　之間而動化之妙詩能言之故謂之風也言天下之<lb/>
　事形四方之風謂之雅此謂凡大小雅若干篇雖正<lb/>
　變不同所言皆總天下之事合四方之風而係於天<lb/>
　子之身故謂之雅也雅者正也謂其所言先王之政<lb/>
　齊正乎天下者故謂之雅者正也言王政之所由廢<lb/>
　興也政亦正也小雅自菁莪以上大雅自卷阿以上<lb/>
　言王政之興變小雅自六月以下變大雅自民勞以<lb/>
<pb n="11b"/>
　下言王政之廢變雅所陳雖若幽厲之世述文武之<lb/>
　盛亦主乎譏王政之廢也若宣王之詩有美刺之雜<lb/>
　亦主乎歎王政之廢而復興未能全美也政有小大<lb/>
　故有小雅焉有大雅焉謂小雅歌一詩則主一事如<lb/>
　燕羣臣則歌鹿鳴遣使臣則歌皇華育人才則歌菁<lb/>
　莪凡朝廷之政列於詩歌秩秩不相移易政之小也<lb/>
　大雅則本乎周家之興祖宗功徳其來也久自后稷<lb/>
　公劉大王王季以至文武自姜嫄姜女大任以至大<lb/>
<pb n="12a"/>
　姒立國尚仁祈天永命凡有可歌莫不揄揚於天地<lb/>
　之間始乎受命而終乎求賢所關非止一事政之大<lb/>
　也政由小而大故小雅先乎大雅也頌者美盛徳之<lb/>
　形容以其成功告於神明也謂周公當武王成王之<lb/>
　世制為頌詩大抵施之於郊於廟於羣神所美皆前<lb/>
　人之徳徳不可見而美其形容彷彿之可見者功非<lb/>
　遽成而以其功之所自成者告於神明明有禮樂幽<lb/>
　有鬼神鬼神幽而顯神而且明也如臣工小毖敬之大賚<lb/>
<pb n="12b"/>
　於廟中封爵助祭始朝而歌之並入於頌皆推本前<lb/>
　人之徳之功君臣上下相率不忘也是謂四始詩之<lb/>
　至也始端也至極也風一也小雅一也大雅一也頌<lb/>
　一也是詩之四端也有其端始然後有其名義有其<lb/>
　篇章有其音調推𩔖而不窮定名而不越是名也理<lb/>
　極其至無以加之故曰詩之至也<lb/>
然則關雎麟趾之化王者之風故繫之周公南言化自<lb/>
北而南也鵲巢騶虞之徳諸侯之風也先王之所以<lb/>
<pb n="13a"/>
教故繫之召公周南召南正始之道王化之基是以關<lb/>
雎樂得淑女以配君子憂在進賢不淫其色哀窈窕思<lb/>
賢才而無傷善之心焉是關雎之義也<lb/>
　然則關雎麟趾之化王者之風鵲巢騶虞之徳諸侯<lb/>
　之風也此謂四始之中風之名義又自别而為三其<lb/>
　一則列國之風十五豳與周南召南在焉其一則周<lb/>
　公所為天子后妃房中之樂歌謂之王者之風其一<lb/>
　則所為諸侯夫人房中之樂歌謂之諸侯之風關雎<lb/>
<pb n="13b"/>
　葛覃卷耳樛木螽斯桃夭兎罝芣苡麟趾始乎關雎<lb/>
　終乎麟趾凡九篇故曰關雎麟趾之化王者之風也<lb/>
　鵲巢采蘩草蟲采蘋羔羊小星何彼穠矣騶虞始乎<lb/>
　鵲巢終乎騶虞凡八篇故曰鵲巢騶虞之徳諸侯之<lb/>
　風也徳則源於化矣諸侯則視乎天子矣周公之為<lb/>
　此何也若曰雅施朝廷頌施祭祀天子諸侯閨門燕<lb/>
　飲獨無樂歌乎故為此風耳其凡則皆言正家之道<lb/>
　天子自家逹之天下諸侯自家逹之國此太平之樂<lb/>
<pb n="14a"/>
　歌而風之純乎正者也故係之周公南言化自北<lb/>
　而南先王之所教故係之召公從周公至南言化<lb/>
　自北而南凡九字即周南二字也召公二字即召<lb/>
　南也此謂文王之為西伯其國中有周召之地周<lb/>
　公召公後分采邑採詩者取國俗歌謡以為所貢<lb/>
　之詩其人感乎商之習亂而將亡喜乎周之習治<lb/>
　而方興故美周而憫商言乎其國未暇及乎天下<lb/>
　所以止為文王二南國風周南所得漢廣汝墳二<lb/>
<pb n="14b"/>
　篇召南所得甘棠行露殷其靁摽有梅江有汜野<lb/>
　有死麕六篇大師之編樂經以王者之風係附於<lb/>
　周南國風而為第一巻又以諸侯之風係附召南<lb/>
　國風而為第二卷此以其次第之序而附之也又<lb/>
　謂文王昔日曽以此詩之理教其家人及其國人<lb/>
　此以其用詩之理而附之也故大序曰先王之所<lb/>
　以教而伊川曰古之人有行之者文王是也夫一<lb/>
　巻之詩篇章殊時將彼附此則若春秋之係日<lb/>
<pb n="15a"/>
　係月文王之時詩雖未有教以其理不以其辭則<lb/>
　若黄帝堯舜之取十三卦然而不以闗雎而以鵲<lb/>
　巢何也此因文王之為諸侯而言也嗟乎人但知<lb/>
　有周南國風而不知有王者之風知有召南國風<lb/>
　而不知有諸侯之風或以后妃為大姒追稱又以<lb/>
　夫人為大王王季之妻又以夫人為召南諸侯之<lb/>
　妻皆非也故凡王者諸侯之風不指乎文王者皆<lb/>
　風人之立義為天下萬世后妃夫人之法也周南<lb/>
<pb n="15b"/>
　召南正始之道王化之基此謂二南國風所詠乃<lb/>
　文王正心誠意齊家治國之所感召江沱漢汝之<lb/>
　婦人女子彼亦何知而皆由夫婦之理明君臣之<lb/>
　義當紂之時何等風俗文王之國藹然禮義如此<lb/>
　大人正已而物正豈非文王有以隂驅潜率之乎<lb/>
　其後八百年之風聲氣習皆由乎是信乎為正始<lb/>
　之道王化之基也孔子曰人而不為周南召南其<lb/>
　猶正牆面而立也歟蓋欲學者習其文辭翫其音<lb/>
<pb n="16a"/>
　讀察其意味講其義理而心通黙識之由本至末由<lb/>
　内及外由體之用見於躬行踐履之間也夫婦之禮<lb/>
　不由君臣之義不明雖日誦二南猶牆面也噫詩之<lb/>
　大序最後一叚言風及雅言雅及頌言頌及王者諸<lb/>
　侯之風言王者諸侯之風又及二南之風而歸之王<lb/>
　化夫化者本也政次之功成又次之反覆而求優哉<lb/>
　游哉可不務乎<lb/>
葛覃后妃之本也后妃在父母家則志在於女功之事<lb/>
<pb n="16b"/>
躬儉節用服澣濯之衣尊敬師傅則可以歸安父母化<lb/>
天下以婦道也<hi>謹案自此萹至鄭風末小序解永樂大典皆缺卷</hi>
巻耳后妃之志也又當輔佐君子求賢審官知臣下之<lb/>
勤勞内有進賢之志而無險詖私謁之心朝夕思念至<lb/>
於憂勤也<lb/>
樛木后妃逮下也言能逮下而無嫉妒之心焉<lb/>
螽斯后妃子孫衆多也言若螽斯不妒忌則子孫衆多<lb/>
也<lb/>
<pb n="17a"/>
桃夭后妃之所致也不妒忌則男女以正婚姻以時國<lb/>
無鰥民也<lb/>
兎罝后妃之化也關雎之化行則莫不好徳賢人衆多<lb/>
也<lb/>
芣苢后妃之美也和平則婦人樂有子矣<lb/>
漢廣徳廣所及也文王之道被於南國美化行乎江漢<lb/>
之域無思犯禮求而不可得也<lb/>
汝墳道化行也文王之化行於汝墳之國婦人能閔其<lb/>
<pb n="17b"/>
君子猶勉之以正也<lb/>
麟之趾關雎之應也關雎之化行則天下無犯非禮雖<lb/>
衰世之公子皆信厚如麟趾之時也<lb/>
鵲巢夫人之徳也國君積行累功以致爵位夫人起家<lb/>
而居有之徳如鳴鳩乃可以配焉<lb/>
采蘩夫人不失職也夫人可以奉祭祀則不失職矣<lb/>
草蟲大夫妻能以禮自防也<lb/>
采蘋大夫妻能循法度也能循法度則可以承先祖共<lb/>
<pb n="18a"/>
祭祀矣<lb/>
甘棠美召伯也召伯之教明於南國<lb/>
行露召伯聽訟也衰亂之俗微貞信之教興彊暴之男<lb/>
不能侵陵貞女也<lb/>
羔羊鵲巢之功致也召南之國化文王之政在位皆節<lb/>
儉正直徳如羔羊也<lb/>
殷其靁勸以義也召南之大夫逺行從政不遑寜處其<lb/>
室家能閔其勤勞勸以義也<lb/>
<pb n="18b"/>
摽有梅男女及時也召南之國被文王之化男女得以<lb/>
及時也<lb/>
小星惠及下也夫人無妒忌之行惠及賤妾進御於君<lb/>
知其命有貴賤能盡其心矣<lb/>
江有汜美媵也勤而無怨嫡能悔過也文王之時江沱<lb/>
之間有嫡不以其媵備數媵遇勞而無怨嫡亦自悔也<lb/>
野有死麕惡無禮也天下大亂彊暴相陵遂成淫風被<lb/>
文王之化雖當亂世猶惡無禮也<lb/>
<pb n="19a"/>
何彼襛矣美王姬也雖則王姬亦下嫁於諸侯車服不<lb/>
繫其夫下王后一等猶執婦道以成肅雝之徳也<lb/>
騶虞鵲巢之應也鵲巢之化行人倫既正朝廷既治天<lb/>
下純被文王之化則庶𩔖蕃殖蒐田以時仁如騶虞則<lb/>
王道成也<lb/>
柏舟言仁而不遇也衞頃公之時仁人不遇小人在側<lb/>
緑衣衛莊姜傷已也妾上僭夫人失位而作是詩也<lb/>
燕燕衞莊姜送歸妾也<lb/>
<pb n="19b"/>
日月衞莊姜傷己也遭州吁之難傷已不見答於先君<lb/>
以至困窮之詩也<lb/>
終風衞莊姜傷已也遭州吁之暴見侮慢而不能正也<lb/>
擊鼓怨州吁也衞州吁用兵暴亂使公孫文仲將而平<lb/>
陳與宋國人怨其勇而無禮也<lb/>
凱風美孝子也衞之淫風流行雖有七子之母猶不能<lb/>
安其室故美七子能盡其孝道以慰其母心而成其志<lb/>
爾<lb/>
<pb n="20a"/>
雄雉刺衞宣公也淫亂不恤國事軍旅數起大夫久役<lb/>
男女怨曠國人患之而作是詩<lb/>
匏有苦葉刺衞宣公也公與夫人並為淫亂<lb/>
谷風刺夫婦失道也衞人化其上淫於新昏而棄其舊<lb/>
室夫婦離絶國俗傷敗焉<lb/>
式微黎侯寓於衞其臣勸以歸也<lb/>
旄丘責衞伯也狄人迫逐黎侯黎侯寓于衞衞不能修<lb/>
方伯連率之職黎之臣子以責于衞也<lb/>
<pb n="20b"/>
簡兮刺不用賢也衞之賢者仕於伶官皆可以承事王<lb/>
者也<lb/>
泉水衞女思歸也嫁於諸侯父母終思歸寧而不得故<lb/>
作是詩以自見也<lb/>
北門刺仕不得志也言衞之忠臣不得其志爾<lb/>
北風刺虐也衞國並為威虐百姓不親莫不相携持而<lb/>
去焉<lb/>
静女刺時也衞君無道夫人無徳<lb/>
<pb n="21a"/>
新臺刺衞宣公也納伋之妻作新臺於河上而要之國<lb/>
人惡之而作是詩也<lb/>
二子乘舟思伋壽也衞宣公之二子争相為死國人傷<lb/>
而思之而作是詩也<lb/>
柏舟共姜自誓也衞世子共伯蚤死其妻守義父母欲<lb/>
奪而嫁之誓而弗許故作是詩以絶之<lb/>
牆有茨衞人刺其上也公子頑通乎君母國人疾之而<lb/>
不可道也<lb/>
<pb n="21b"/>
君子偕老刺衞夫人也夫人淫亂失事君子之道故陳<lb/>
人君之徳服飾之盛宜與君子偕老也<lb/>
桑中刺奔也衞之公室淫亂男女相奔至於世族在位<lb/>
相竊妻妾期於幽逺政散民流而不可止<lb/>
鶉之奔奔刺衞宣姜也衞人以為宣姜鶉鵲之不若也<lb/>
定之方中美衞文公也衞為狄所滅東徙渡河野處漕<lb/>
邑齊桓公攘戎狄而封之文公徙居楚丘始建城市而<lb/>
營宫室得其時制百姓說之國家殷富焉<lb/>
<pb n="22a"/>
蝃蝀止奔也衞文公能以道化其民淫奔之耻國人不<lb/>
齒也<lb/>
相鼠刺無禮也衞文公能正其羣臣而刺在位承先君<lb/>
之化無禮儀也<lb/>
干旄美好善也衞文公臣子多好善賢者樂告以善道<lb/>
也<lb/>
載馳許穆夫人作也閔其宗國顛覆自傷不能救也衞<lb/>
懿公為狄人所滅國人分散露於漕邑許穆夫人閔衞<lb/>
<pb n="22b"/>
之亡傷許之小力不能救思歸唁其兄又義不得故賦<lb/>
是詩也<lb/>
淇奥美武公之徳也有文章又能聽其規諫以禮自防<lb/>
故能入相於周美而作是詩也<lb/>
考槃刺莊公也不能繼先公之業使賢者退而窮處<lb/>
碩人閔莊姜也莊公惑於嬖妾使驕上僣莊姜賢而不<lb/>
答終以無子國人閔而憂之<lb/>
氓刺時也宣公之時禮義消亡淫風大行男女無别遂<lb/>
<pb n="23a"/>
相奔誘華落色衰復相棄背或乃困而自悔䘮其妃耦<lb/>
故序其事以風焉美反正刺淫佚也<lb/>
竹竿衞女思歸也適異國而不見答思而能以禮者也<lb/>
芄蘭刺惠公也驕而無禮大夫刺之<lb/>
河廣宋襄公母歸於衞思而不止故作是詩也<lb/>
伯兮刺時也言君子行役為王前驅過時而不反焉<lb/>
有狐刺時也衞之男女失時䘮其妃耦焉古者國有凶<lb/>
荒則殺禮而多昏㑹男女之無夫家者所以育人民也<lb/>
<pb n="23b"/>
木𤓰美齊桓公也衞國有狄人之敗出處於漕齊桓公<lb/>
救而封之遺之車馬器服焉衞人思之欲厚報之而作<lb/>
是詩也<lb/>
黍離閔宗周也周大夫行役至於宗周過故宗廟宫室<lb/>
盡為禾黍閔周室之顛覆徬徨不忍去而作是詩也<lb/>
君子于役刺平王也君子行役無期度大夫思其危難<lb/>
以風焉<lb/>
君子陽陽閔周也君子遭亂相招為禄仕全身逺害而<lb/>
<pb n="24a"/>
已<lb/>
揚之水刺平王也不撫其民而逺屯戍於母家周人怨<lb/>
思焉<lb/>
中谷有蓷閔周也夫婦日以衰薄凶年饑饉室家相棄<lb/>
爾<lb/>
兎爰閔周也桓王失信諸侯背叛構怨連禍王師傷敗<lb/>
君子不樂其生焉<lb/>
葛藟王族刺平王也周室道衰棄其九族焉<lb/>
<pb n="24b"/>
采葛懼讒也<lb/>
大車刺周大夫也禮義陵遲男女淫奔故陳古以刺今<lb/>
大夫不能聽男女之訟焉<lb/>
丘中有麻思賢也莊王不明賢人放逐國人思之而作<lb/>
是詩也<lb/>
緇衣美武公也父子並為周司徒善於其職國人宜之<lb/>
故美其徳以明有國善善之功焉<lb/>
將仲子刺莊公也不勝其母以害其弟叔失道而公弗<lb/>
<pb n="25a"/>
制祭仲諫而公弗聽小不忍以致大亂焉<lb/>
叔于田刺莊公也叔處于京繕甲治兵以出于田國人<lb/>
說而歸之<lb/>
大叔于田刺莊公也叔多才而好勇不義而得衆也<lb/>
清人刺文公也髙克好利而不顧其君文公惡而欲逺<lb/>
之不能使髙克將兵而禦狄於竟陳其師旅翺翔河上<lb/>
久而不召衆散而歸髙克奔陳公子素惡髙克進之不以<lb/>
禮文公退之不以道危國亡師之本故作是詩也<lb/>
<pb n="25b"/>
羔裘刺朝也言古之君子以風其朝焉<lb/>
遵大路思君子也莊公失道君子去之國人思望焉<lb/>
女曰雞鳴刺不說徳也陳古義以刺今不說徳而好色<lb/>
也<lb/>
有女同車刺忽也鄭人刺忽之不昏於齊大子忽嘗有<lb/>
功於齊齊侯請妻之齊女賢而不取卒以無大國之助<lb/>
至於見逐故國人刺之<lb/>
山有扶蘇刺忽也所美非美然<lb/>
<pb n="26a"/>
蘀兮刺忽也君弱臣彊不倡而和也<lb/>
狡童刺忽也不能與賢人圖事權臣擅命也<lb/>
褰裳思見正也狂童恣行國人思大國之正已也<lb/>
丰刺亂也昬姻之道缺陽倡而隂不和男行而女不隨<lb/>
東門之墠刺亂也男女有不待禮而相奔者也<lb/>
風雨思君子也亂世則思君子不改其度焉<lb/>
子衿刺學校廢也亂世則學校不修焉<lb/>
揚之水閔無臣也君子閔忽之無忠臣良士終以死亡<lb/>
<pb n="26b"/>
而作是詩也<lb/>
出其東門閔亂也公子五争兵革不息男女相棄民人<lb/>
思保其室家焉<lb/>
野有蔓草思遇時也君之澤不下流民窮於兵革男女<lb/>
失時思不期而㑹焉<lb/>
溱洧刺亂也兵革不息男女相棄淫風大行莫之能救<lb/>
焉<lb/>
雞鳴思賢妃也哀公荒淫怠慢故陳賢妃貞女夙夜警<lb/>
<pb n="27a"/>
戒相成之道焉<lb/>
　古之聖賢未有不勤於夙興者孟子雞鳴而起孳孳<lb/>
　為善舜之徒也禹惜寸隂成湯周公坐以待旦夫晝<lb/>
　以訪問夜以安身聖賢曷嘗焦勞勤苦若是哉蓋良<lb/>
　心易梏夜氣所存精明純一平旦接物存之則好惡<lb/>
　近乎人旦晝所為梏而又梏則放心不逺於禽獸聖<lb/>
　賢所懼也故書有夙夜浚明亦有昧爽丕顯之語浚<lb/>
　明者日宣三徳早夜思之須明行之昧爽者昧明之<lb/>
<pb n="27b"/>
　時思大明其徳待旦而行之夫如是則勤於夙興有<lb/>
　不能安寢者抑亦閨門之内淑女好逑警戒相成之<lb/>
　助歟哀公齊太公之五世而荒淫怠慢變風之刺遽<lb/>
　由兹始思昔尚父受封菜人侵疆一聞客說不遑旅<lb/>
　寐而五世之孫乃若是其怠可不戒哉詩人不徒<lb/>
　刺哀公而思賢妃貞女之助有所感而云也大抵風<lb/>
　始關雎不淫其色君臣民庶可以通習周王晏朝則<lb/>
　有關雎興誦后妃脫珥者房中之樂有益如此齊哀<lb/>
<pb n="28a"/>
　不能夙興夫人無警戒之言風人陳道秉彝者豈不<lb/>
　深憂君子因風之始變而觀其譏刺亦本於袵席故<lb/>
　曰易首乾坤書釐二女詩係二南禮記云身修而家<lb/>
　齊家齊而國治國治而天下平人道之大可不兢兢<lb/>
　歟<lb/>
還刺荒也哀公好田獵從禽獸而無厭國人化之遂成<lb/>
風俗習於田獵謂之賢閑於馳逐謂之好焉<lb/>
　三章皆士大夫相答之辭上有所好下必甚焉<lb/>
<pb n="28b"/>
著刺時也時不親迎也<lb/>
　門内謂之著親迎之禮孔子與哀公言之詳矣<lb/>
東方之日刺衰也君臣失道男女淫奔不能以禮化也<lb/>
　日月取象君臣不能照下亦言朝昏相從無所忌憚<lb/>
　之意<lb/>
東方未明刺無節也朝廷興居無節號令不時挈壺氏<lb/>
不能掌其職焉<lb/>
　古者挈壺掌漏雞人告時挈壺氏周司馬之屬有之<lb/>
<pb n="29a"/>
　其官下士六人挈讀如潔髪之潔挈者懸繫之名刻<lb/>
　謂置箭壺内刻以為節浮之水上令水漏而刻下以<lb/>
　記晝夜昏明之度數<lb/>
南山刺襄公也鳥獸之行淫乎其妹大夫遇是惡作詩<lb/>
而去之<lb/>
甫田大夫刺襄公也無禮義而求大功不修徳而求諸<lb/>
侯志大心勞所以求者非其道也<lb/>
　有義而後功立惟徳可以來人求大功者欲求為霸<lb/>
<pb n="29b"/>
　主也天子衰諸侯興故曰霸緯候書注云把天子之<lb/>
　事國語齊莊僖於是乎小伯韋昭曰襄即莊孫僖子<lb/>
　以父祖已為盟㑹之長可為霸業之基又自以國大<lb/>
　民衆負恃强力故求為霸也至其弟桓公求而得之<lb/>
盧令刺荒也襄公好田獵畢弋而不修民事百姓苦之<lb/>
故陳古以風焉<lb/>
　畢以掩兎爾雅噣謂之畢注隂氣獨起陽氣必止畢<lb/>
　或曰噣因星形以名之網小而柄長弋以射雁以繩<lb/>
<pb n="30a"/>
　繫矢而射鳥曰繳射此游田逐禽而不修治民之事<lb/>
　詩人言有徳之君順時田獵與百姓共樂同𫉬百姓<lb/>
　聞而說之<lb/>
敝笱刺文姜也齊人惡魯桓公微弱不能防閑文姜使<lb/>
至淫亂為二國患焉<lb/>
　虎賁舎則守王閑注王出所止宿梐枑也掌舎㑹同<lb/>
　之舎梐枑再重謂行馬也周衞有外内列周衞防守<lb/>
　之物名之曰閑<lb/>
<pb n="30b"/>
載驅齊人刺襄公也無禮義故盛其車服疾驅於通道<lb/>
大都與文姜淫播其惡於萬民焉<lb/>
　諸序獨此舉國之名見通國之人皆嫉之也<lb/>
猗嗟刺魯莊公也齊人傷魯莊公有威儀技藝然而不<lb/>
能以禮防閑其母失子之道人以為齊侯之子焉<lb/>
　謂莊公形貌之長面目之美善於趨歩長於舞射不<lb/>
　能哀痛以思父端莊以正身威刑以肅下而更有他<lb/>
　日求昏之志焉是荘公之可耻也<lb/>
<pb n="31a"/>
葛屨刺褊也魏地陿隘其民機巧趨利其君儉嗇褊急<lb/>
而無徳以將之<lb/>
　徳者何中正不偏之謂也<lb/>
汾沮洳刺儉也其君儉以能勤刺不得禮也<lb/>
　此詩自言公族之儉詩人謂雖化其君之儉勤而不<lb/>
　知本於禮度耳非謂魏君之采莫采藚也<lb/>
園有桃刺時也大夫憂其君國小而迫而儉以嗇不能<lb/>
用其民而無徳教日以侵削故作是詩也<lb/>
<pb n="31b"/>
　大夫憂其國之將亡也<lb/>
陟岵孝子行役思念父母也國迫而數侵削役乎大國<lb/>
父母兄弟離散而作是詩也<lb/>
十畝之間刺時也言其國削小民無所居焉<lb/>
　十畝陿隘不足耕墾以居生<lb/>
伐檀刺貪也在位貪鄙無功而受禄君子不得進仕爾<lb/>
　言君子不素餐以責小人之貪也<lb/>
碩鼠刺重斂也國人刺其君重斂蠶食於民不修其政<lb/>
<pb n="32a"/>
貪而畏人若大鼠也<lb/>
　民至以碩鼠刺重斂者其國可知矣<lb/>
蟋蟀刺晉僖公也儉不中禮故作是詩以閔之欲其及<lb/>
時以禮自虞樂也此晉也而謂之唐本其風俗憂深思<lb/>
逺儉而用禮乃有堯之遺風焉<lb/>
　憂深思逺孔氏曰諸篇皆有深逺之意<lb/>
山有樞刺晉昭公也不能修道以正其國有財不能用<lb/>
有鐘鼓不能以自樂有朝廷不能洒埽政荒民散將以<lb/>
<pb n="32b"/>
危亡四鄰謀取其國家而不知國人作詩以刺之也<lb/>
　四鄰即桓叔謀伐晉也<lb/>
揚之水刺晉昭公也昭公分國以封沃沃盛彊昭公微<lb/>
弱國人將畔而歸沃焉<lb/>
　桓叔有徳沃是大都國人叛從桓叔國危矣而昭公<lb/>
　不知春秋之前惠二十四年晉始亂封桓叔于曲沃<lb/>
　三十年晉潘父謀弑昭公而納桓叔不克君子忠於<lb/>
　晉而為此詩樂而不憂從沃者不敢告人愛昭公者<lb/>
<pb n="33a"/>
椒聊刺晉昭公也君子見沃之盛彊能修其政知其蕃<lb/>
衍盛大子孫將有晉國焉<lb/>
綢繆刺晉亂也國亂則昬姻不得其時焉<lb/>
　此男女俱怨不得其時也<lb/>
杕杜刺時也君不能親其宗族骨肉離散獨居而無兄<lb/>
弟將為沃所并爾<lb/>
　曲沃盛而晉微宗族必有歸曲沃者君又不能親親<lb/>
　而使之離散是可憂也春秋翼九宗五正之子嘉父<lb/>
<pb n="33b"/>
　逆晉侯于隨納諸鄂謂之鄂侯唐叔始封受懐姓九<lb/>
　宗職官五正世為晉彊家五正五官之長九宗一姓<lb/>
　九族晉非無宗族不能親之也非無彊家不能用之<lb/>
　也<lb/>
羔裘刺時也晉人刺其在位不恤其民也<lb/>
　刺朝廷卿大夫也<lb/>
鴇羽刺時也昭公之後大亂五世君子下從征役不得養<lb/>
其父母而作是詩也<lb/>
<pb n="34a"/>
無衣美晉武公也武公始并晉國其大夫為之請命乎<lb/>
天子之使而作是詩也<lb/>
有杕之杜刺晉武公也武公寡特兼其宗族而不能求<lb/>
賢以自輔焉<lb/>
葛生刺晉獻公也好攻戰則國人多喪矣<lb/>
采苓刺晉獻公也獻公好聽讒焉<lb/>
　獻公之信讒最著於申生又殺羣公子慘矣<lb/>
車鄰美秦仲也秦仲始大有車馬禮樂侍御之好焉<lb/>
<pb n="34b"/>
　秦仲始大謂國土始大未得封爵也襄公始命者謂<lb/>
　襄始命為諸侯也好者君之容好也鄭語史伯對桓<lb/>
　公曰秦仲齊侯姜嬴之後也且大其將興乎<lb/>
駟驖美襄公也始命有田狩之事園囿之樂焉<lb/>
小戎美襄公也備其甲兵以討西戎西戎方彊而征伐<lb/>
不休國人則矜其車甲婦人能閔其君子焉<lb/>
　襄公備車馬以討西戎亦大義所當然耳然民可使<lb/>
　之勇戰不可使之好戰也<lb/>
<pb n="35a"/>
蒹葭刺襄公也未能用周禮將無以固其國焉<lb/>
　襄公新得周地其民被周徳教日久見襄公之所為<lb/>
　不能用周禮也君子知其將無以固國焉或曰襄公<lb/>
　之國乃至於其子孫有天下安在其不能固乎曰是<lb/>
　不然三代之秦緜緜不絶千載矣襄公一為諸侯驟<lb/>
　盛而有中衰之兆至始皇有天下而子孫不能聚廬<lb/>
　而託處其固安在哉<lb/>
終南戒襄公也能取周地始為諸侯受顯服大夫美之<lb/>
<pb n="35b"/>
故作是詩以戒勸之<lb/>
　地理志扶風武功縣東有太山古文以為終南是周<lb/>
　地之名山昭四年左傳荆山中南九州之險一名中<lb/>
　南所論周之險阻不當以封秦於此益驗矣<lb/>
黄鳥哀三良也國人刺穆公以人從死而作是詩也<lb/>
晨風刺康公也忘穆公之業始棄其賢臣焉<lb/>
　晨風鸇摰鳥也似鷂青黄燕頷勾喙嚮風搖翅乃因<lb/>
　風飛急疾擊鳩鴿燕雀食之詩言欽欽者謂穆公也<lb/>
<pb n="36a"/>
　忘我者謂康公也<lb/>
無衣刺用兵也秦人刺其君好攻戰亟用兵而不與民<lb/>
同欲焉<lb/>
渭陽康公念母也康公之母晉獻公之女文公遭麗姬<lb/>
之難未反而秦姬卒穆公納文公康公時為太子贈送<lb/>
文公於渭之陽念母之不見也我見舅氏如母存焉及<lb/>
其即位思而作是詩也<lb/>
　晉文公獻公子秦康公之舅也秦穆夫人秦康公之<lb/>
<pb n="36b"/>
　母亦晉獻公之女文公異母姊也文公生於狐姬夫<lb/>
　人生於齊姜婦人以姓為字曰齊姜係於本國如曰<lb/>
　秦姬則又係於夫之國也文公未反國康公母秦姬<lb/>
　已卒穆公納文公康公為太子贈送文公於渭陽見<lb/>
　舅思母及其即位晉文公已卒秦康公追舊日渭陽<lb/>
　送舅思母之情而為此詩<lb/>
權輿刺康公也忘先君之舊臣與賢者有始而無終也<lb/>
宛丘刺幽公也淫荒昬亂游蕩無度焉<lb/>
<pb n="37a"/>
東門之枌疾亂也幽公淫荒風化之所行男女棄其舊<lb/>
業亟㑹於道路歌舞於市井爾<lb/>
　古者因井為市井田之中亦可交易<lb/>
衡門誘僖公也愿而無立志故作是詩以誘掖其君也<lb/>
東門之池刺時也疾其君之淫昏而思賢女以配君子<lb/>
也<lb/>
　經三章皆思得賢女之事<lb/>
東門之楊刺時也昬姻失時男女多違親迎女猶有不<lb/>
<pb n="37b"/>
至者也<lb/>
墓門刺陳佗無良師傅以至於不義惡加於萬民焉<lb/>
防有鵲巢憂讒賊也宣公多信讒君子憂懼焉<lb/>
月出刺好色也在位不好徳而說美色焉<lb/>
株林刺靈公也淫乎夏姬馳驅而徃朝夕不休息焉<lb/>
　君臣淫於其國國人效之躬行之移風俗也如此<lb/>
澤陂刺時也言靈公君臣淫於其國男女相說憂思感<lb/>
傷焉<lb/>
<pb n="38a"/>
羔裘大夫以道去其君也國小而迫君不用道好潔其<lb/>
衣服逍遥遊燕而不能自彊於政治故作是詩也<lb/>
　三諫不從待放於郊賜之玦而後行古之道也去君<lb/>
　而猶思君卷卷之忠也檜國鄰於虢而居於濟洛河<lb/>
　潁之間鄭將兼弱攻昧取亂侮亡焉故曰國小而迫<lb/>
　也君不用道好潔其衣服所謂四鄰謀取其國家而<lb/>
　不知也<lb/>
素冠刺不能三年也<lb/>
<pb n="38b"/>
　三年之喪天下之通喪也子生三年然後免於父母<lb/>
　之懐將由夫窮無窮極無極與則終身而慕哀未可已<lb/>
　雖然禮有節文聖人為之制也其有安於食稻衣錦<lb/>
　者幾無人心焉耳是故苴麻之服慘戚之容必稱練<lb/>
　祥之祭哭泣之節有殺不飲酒不食肉倚廬而居枕<lb/>
　塊而寢端席而坐朝奠夕徹夕奠朝徹事死如事生<lb/>
　事亡如事存不疾不薑桂不塟不除服夫是之謂行<lb/>
　三年之喪也不然服其服而無其容容其容而無其<lb/>
<pb n="39a"/>
　心猶不能行也<lb/>
隰有萇楚疾恣也國人疾其君之淫恣而思無情慾者<lb/>
也<lb/>
匪風思周道也國小政亂憂及禍難而思周道焉<lb/>
　周室入厲而壞至宣而興至幽而大壞檜將并於鄭<lb/>
　而其君不能自存其臣思周道之盛時王室尊安諸<lb/>
　侯之國小大皆奠其居也<lb/>
蜉蝣刺奢也昭公國小而迫無法以自守好奢而任小<lb/>
<pb n="39b"/>
人將無所依焉<lb/>
　迫脅於大國之間無治國之法以自守好為奢侈而<lb/>
　任用小人國家危亡無日君將無所依焉<lb/>
候人刺近小人也共公逺君子而好近小人焉<lb/>
鳲鳩刺不壹也在位無君子用心之不壹也<lb/>
　四章皆舉善以駮時之惡鳲鳩秸鞠其養七子也旦<lb/>
　從上而下暮從下而上<lb/>
下泉思治也曹人疾共公侵刻下民不得其所憂而思<lb/>
<pb n="40a"/>
明王賢伯也<lb/>
　明王賢伯於諸侯能督察之紀理之勞來之<lb/>
七月陳王業也周公遭變故陳后稷先公風化之所由<lb/>
致王業之難難也<lb/>
　周公為七月之詩陳述周家興王之功業也周公相<lb/>
　成王成王㓜管叔蔡叔流言周公居東征之其身離<lb/>
　乎朝廷其心在乎王室遭此變故恐成王之惑於流<lb/>
　言而不知創造守成之不易凡公之所為鞠躬盡瘁<lb/>
<pb n="40b"/>
　者蓋欲扶持王業之已成而昔者未成之初自后稷<lb/>
　以來繼世曽孫有公劉居豳地前不窋而後太王接<lb/>
　虞施商以肇周祀其風動教化國人之所自來蓋歴<lb/>
　千有數百餘年之久漸漬而後成致我周家興王之<lb/>
　功業如此其艱難也君㓜矣吾又不以身當之其無<lb/>
　壞我室乎故陳其所由與其所以致者皆在農桑之<lb/>
　務禮義之績其意深矣逺矣豳者戎狄之地名在雍<lb/>
　州岐山之北漢屬古扶風郇邑周公為是詩也太師<lb/>
<pb n="41a"/>
　述之為豳國風焉蓋於祭祀之時亦有吹豳籥而歌<lb/>
　豳詩者鄭譜以為公劉太王居邠之風俗蓋太王未<lb/>
　遷岐以前猶在邠觀其來邠止旅迺宻及其遷岐從<lb/>
　如歸市可見周人之愛君也<lb/>
鴟鴞周公救亂也成王未知周公之志公乃為詩以遺<lb/>
王名之曰鴟鴞焉<lb/>
　鴟鴞之詩乃周公救亂所為也成王未知周公之志<lb/>
　者以惑於管蔡之流言也公乃為此詩以遺王欲王<lb/>
<pb n="41b"/>
　之察其中心也<lb/>
東山周公東征也周公東征三年而歸勞歸士大夫美<lb/>
之故作是詩也一章言其完也二章言其思也三章言<lb/>
其室家之望女也四章樂男女之得及時也君子之於<lb/>
人序其情而閔其勞所以說也說以使民民忘其死其<lb/>
惟東山乎<lb/>
　東山之詩乃大夫述周公東征而歸勞歸士之意也<lb/>
　歸士述家人之言周公述歸士之言大夫述周公之<lb/>
<pb n="42a"/>
　言未必有其言而有其意大夫足而成之周公攝政<lb/>
　元年有管蔡及武庚淮夷之叛故居東征之歴渉三<lb/>
　年而歸凡征行莫不辛苦上知之而能言之則為治<lb/>
　世上不知之而下自言之則為亂世<lb/>
破斧美周公也周大夫以惡四國焉<lb/>
伐柯美周公也周大夫刺朝廷之不知也<lb/>
　周公攝政東征四國既定仍在東土此詩已遺鴟鴞<lb/>
　之後未得雷風之前之詩也周公之美而朝廷之刺<lb/>
<pb n="42b"/>
　周公豈欲其有是哉<lb/>
九罭美周公也周大夫刺朝廷之不知也<lb/>
狼跋美周公也周公攝政逺則四國流言近則王不知<lb/>
周大夫美其不失其聖也<lb/>
　美其進退有難而能不失其聖也周公誅伐四國成<lb/>
　就周道使天下太平而聖徳著明致政之後欲老而<lb/>
　自退成王又留為太師令輔弼左右非不知周公也<lb/>
　特惑于其初耳<lb/>
</p>
<p>
</p>
  </div>
</body>
</text>
</TEI>
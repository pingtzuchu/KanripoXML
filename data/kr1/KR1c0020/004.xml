<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩講義巻四</head>
    <p>
<pb n="1a"/>
欽定四庫全書<lb/>
　毛詩講義巻四　　　　　　宋　林岊　撰<lb/>
陳<lb/>
子之湯兮宛丘之上兮洵有情兮而無望兮　坎其擊<lb/>
鼓宛丘之下無冬無夏值其鷺羽　坎其擊缶宛丘之<lb/>
道無冬無夏值其鷺翿<lb/>
　子者謂國君也公羊𫝊百姓安子諸侯説子謂魯隐<lb/>
　公山有樞子有衣裳謂晉昭公子之遊蕩兮在宛丘<lb/>
<pb n="1b"/>
　之上兮信有淫情兮威儀無法兮無可觀望兮毛謂<lb/>
　宛丘四方髙中央下宛宛然郭璞中央隆峻状如一<lb/>
　丘矣洵信也坎坎擊鼓之聲在於宛丘之下無間冬<lb/>
　夏常持鷺鳥羽翳身而舞值持也鷺舂鉏頭翅背有<lb/>
　毛可為睫攡頭上毛十數枚長尺餘毿毿然楚威王<lb/>
　時朱鷺合沓飛翔来舞舊有鼓吹朱鷺曲缶瓦器盎<lb/>
　盆也離不鼓缶注艮爻位近丑丑上有弁星似缶又<lb/>
　秦王鼓缶樂器也坎樽酒簋貳用缶注云爻辰在丑<lb/>
<pb n="2a"/>
　丑上值斗可斟斗上建星似簋建星上有弁星似缶<lb/>
　王人出㑹主國尊於簋副設𤣥酒以缶又為酒器也<lb/>
　比有孚盈缶注爻辰在未上值東井汲井用缶襄九<lb/>
　年具綆缶又為汲水器也孔氏曰缶可節樂若今擊<lb/>
　甌又可盛水盛酒今瓦盆也翿亦為纛舞者所以自<lb/>
　蔽翳鼓舞戱樂當有時節無復節度所以刺也<lb/>
東門之枌宛丘之栩子仲之子婆娑其下　榖旦于差<lb/>
南方之原不績其麻市也婆娑　榖旦于逝越以鬷邁<lb/>
<pb n="2b"/>
視爾如荍貽我握椒<lb/>
　榆白曰枌栩杼也子仲陳大夫氏禮以王父字為氏<lb/>
　此人上祖必有字子仲者婆娑盤辟舞於枌栩之下<lb/>
　男子棄其事業候良辰美景歌舞淫佚見朝日善眀<lb/>
　無隂雲風雨可以相擇而行樂耳彼南方之原氏有<lb/>
　女國中之最上處可以從之也荘二十七年季友如<lb/>
　陳𦵏原仲于逝者曰可以徃之所㑹之處矣或有績<lb/>
　其麻或假云有績者以麻總而行鬷數績麻之縷麻<lb/>
<pb n="3a"/>
　縷毎數一升用繩紀之我則視汝顔色之美如荍之<lb/>
　華汝則遺我以一握之椒皆相恱之詞也鄭以鬷為<lb/>
　總集盖取商頌鬷假為總集之意荍芘芣一名蚍衃<lb/>
　<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>葵也椒實芳物芬香<lb/>
衡門之下可以棲遲泌之洋洋可以樂飢　豈其食魚<lb/>
必河之魴豈其取妻必齊之姜　豈其食魚必河之鯉<lb/>
豈其取妻必宋之子<lb/>
　淺陋衡門之下猶可棲遲逰息喻人君不以國小則<lb/>
<pb n="3b"/>
　不興治致政也泌者泉水涓流不已乃至廣大洋洋<lb/>
　觀者可以忘飢亦取義於可以也孰謂國小不可以<lb/>
　為政乎衡古横假借字門之深者有何塾堂宇此惟<lb/>
　横木棲遲行歩之息泌亦為毖邶風毖彼泉水孫毓<lb/>
　曰感激立志慷慨之喻齊伯夷之後主四岳周語作<lb/>
　四岳賜姓曰姜宋契之後商之苖裔舜封契於商賜<lb/>
　姓曰子<lb/>
東門之池可以漚麻彼美淑姬可與晤歌　東門之池<lb/>
<pb n="4a"/>
可以漚紵彼美淑姬可與晤語　東門之池可以漚菅<lb/>
彼美淑姬可與晤言<lb/>
　池水可以漚柔麻可緝績為衣服彼美善之賢姬實<lb/>
　可與君對偶而歌以君淫昏思得賢女配之考工記<lb/>
　㡛氏以涗水漚其絲楚人曰漚齊人曰涹烏禾反歌者<lb/>
　歌詩陳善惡之事以感化人君君與之偶歌相感切<lb/>
　相風化以為善也黄帝姓姬炎帝姓姜二姓之後子<lb/>
　孫昌盛其家之女美者尢多成九年左氏引逸詩雖<lb/>
<pb n="4b"/>
　有姬姜無棄憔悴紵亦麻科生數十莖宿根在地中<lb/>
　至春自生不歲種荆揚歲三收唐官園歲再刈刈便<lb/>
　生剥以鐵若竹挟之表厚皮自脫得其裏韌如筋者<lb/>
　曰徽紵南越紵布用此未漚為茅已漚為菅陸璣菅<lb/>
　似茅柔韌宜為索漚乃善<lb/>
東門之楊其葉牂牂昏以為期明星煌煌　東門之楊<lb/>
其葉肺肺昏以為期明星晢晢<lb/>
　邶風士如歸妻迨氷未泮荀卿書云霜降逆女氷泮<lb/>
<pb n="5a"/>
　殺止霜降九月氷泮二月也荀之意自九月至正月<lb/>
　皆可為昏毛公親事荀卿家語羣生閉藏乎陰為化<lb/>
　育之始聖人以合男女窮天數霜降婦功成嫁娶者<lb/>
　行氷泮農業起昏禮殺於此媒氏仲春之㑹毛謂男<lb/>
　未三十女未二十者皆用秋冬昏三十之男二十之<lb/>
　女許以仲春㑹耳鄭不見家語不信荀卿以仲春為<lb/>
　昏月氷泮為請期董仲舒曰聖人以男女陰陽其道<lb/>
　同𩔖天道向秋冬而陰氣来向春夏而陰氣去故古<lb/>
<pb n="5b"/>
　人霜降始逆女氷泮而殺止與陰俱近而陽逺也士<lb/>
　昬禮執燭前馬親迎以昏取陽徃陰来之義女留他<lb/>
　色不肯行乃至大星煌煌然之時猶不至也牂牂肺<lb/>
　肺盛貎<lb/>
墓門有棘斧以斯之夫也不良國人知之知而不已誰<lb/>
昔然矣　墓門有梅有鴞萃止夫也不良歌以訊之訊<lb/>
予不顧顛倒思予<lb/>
　墓道之間幽閒希覩行人之迹故有此棘斧可以開<lb/>
<pb n="6a"/>
　析而去之墓塜塋之地孝子所思慕之處塋域謂之<lb/>
　墓斯離也師傅輔相人君故云傅相昔乆逺也梅未<lb/>
　謂惡木鴞集来鳴其聲惡矣佗之體性自善由有惡<lb/>
　師鴞亦名鵩與梟一名鴟非土梟也如鳩而緑入人<lb/>
　家凶肉可羮臛及炙漢供御物各随其時唯鴞冬夏<lb/>
　常施之以其美故也以有口吿之嫌使工歌之<lb/>
防有鵲巢卭有㫖苕誰侜予美心焉忉忉　中唐有甓<lb/>
卭有㫖鷊誰侜予美心焉惕惕<lb/>
<pb n="6b"/>
　防邑之中有鵲鳥之巢卭丘之上有美苕之草木多<lb/>
　故鵲巢焉地美故苕生焉宣公信䜛故䜛人集焉陵<lb/>
　苕生於下濕此生髙丘一曰翹饒旄丘之葛阿丘之<lb/>
　蝱美草多生髙丘侜張幻惑欺誑人者唐是門内之<lb/>
　路廟中路亦曰堂堂途堂下至門之徑亦謂之陳堂<lb/>
　之與陳廟庭之異名耳甓㼾甎也一曰瓴甋鷊小草<lb/>
　有雜色似綬文<lb/>
月出皎兮佼人僚兮舒窈糾兮勞心悄兮　月出皓兮<lb/>
<pb n="7a"/>
佼人懰兮舒懮受兮勞心慅兮　月出照兮佼人燎兮<lb/>
舒夭紹兮勞心慘兮<lb/>
　月之初出其光皎焉而白兮佼好之人如月之色其<lb/>
　形貎又僚然而好兮行止舒遲姿容又窈糾而美兮<lb/>
　思之不見勤勞我心悄然而憂悶兮皆好色之詞也<lb/>
　餘章同義悄悄慍也<lb/>
胡為乎株林從夏南匪適株林從夏南　駕我乗馬説<lb/>
于株野乗我乗駒朝食于株<lb/>
<pb n="7b"/>
　株林夏氏之邑在國外從夏南者從夏氏子南之母<lb/>
　也夏南者以氏配字夏氏者子南因其祖字子夏為<lb/>
　夏氏既曰胡為乎株林又曰匪適株林反復言之疾<lb/>
　之也駕一乗之馬向夕而説舎於株林之野乗我一<lb/>
　乗之駒早朝而食於株林之邑朝夕徃来可惡之甚<lb/>
　也或曰并儀行父而疾之也<lb/>
彼澤之陂有蒲與荷有美一人傷如之何寤寐無為涕<lb/>
泗滂沱　彼澤之陂有蒲與蕑有美一人碩大且巻寤<lb/>
<pb n="8a"/>
寐無為中心悁悁　彼澤之陂有蒲菡萏有美一人碩<lb/>
大且儼寤寐無為輾轉伏枕<lb/>
　陂障也澤畔有障水之陂岸内有蒲荷荷指芙蕖之<lb/>
　莖菡蓞指芙蕖之華女體柔弱如蒲顔色之美如荷<lb/>
　傷如之何思之切也目涕鼻泗一時俱下滂沱然也<lb/>
　芙蕖之莖亦曰茄其葉曰蕸其本曰藌白蒻在泥中<lb/>
　者其華曰菡蓞其實曰蓮其根曰藕其中曰的青皮<lb/>
　裹白子於蓮房中者也的中有青曰薏薏味苦的蓮<lb/>
<pb n="8b"/>
　實薏中心也郭璞曰江東人呼荷華為芙蓉里語苦<lb/>
　如薏樊光注爾雅引有蒲與茄蘭是芬香之草悁悁<lb/>
　猶悒悒也<lb/>
檜<lb/>
羔裘逍遥狐裘以朝豈不爾思勞心忉忉　羔裘翺翔<lb/>
狐裘在堂豈不爾思我心憂傷　羔裘如膏日出有曜<lb/>
豈不爾思中心是悼<lb/>
　諸侯朝於路門外之朝曰内朝其服緇衣羔裘退適<lb/>
<pb n="9a"/>
　路寝聴大夫之政不易服是在朝在堂同服羔裘若<lb/>
　依法設燕羣臣則亦朝服於寝羔裘𤣥冠用緇布衣<lb/>
　以裼之裼衣之上其正服明亦緇色今檜君乃以為<lb/>
　逰燕之服非宜矣逰燕之服不過用𤣥端深衣也狐<lb/>
　裘者玉藻曰君衣狐白裘錦衣以裼之論語有黄衣<lb/>
　狐裘鄭以既蜡息民而臘祭先祖五祀黄衣黄冠必<lb/>
　用狐裘疑狐裘之當用於此而禮又有君子狐青裘<lb/>
　豹褎司裘注以狐青為人功微麤者則黄者狐之本<lb/>
<pb n="9b"/>
　色而白裘青裘色之異要之狐裘之美而非可以朝<lb/>
　者歟鄭曰狐裘以朝是以祭服朝未必然也又解經<lb/>
　者曰狐白裘唯在天子之朝亦未必然也檜君取其<lb/>
　美潔而不顧禮文之常也大夫誦此以去之舉微而<lb/>
　知著矣豈不吾君之思乎心勞而憂憂而傷忉忉然<lb/>
　勞之甚知國之將亡也如膏潤澤如脂膏也膏古報<lb/>
　反日出有曜其光映日也悼者心神震動哀傷之至<lb/>
　也檜者髙辛氏之火正祝融之後妘姓之國左𫝊少<lb/>
<pb n="10a"/>
　皥氏有子曰重顓頊氏有子曰黎楚世家乃以重黎為<lb/>
　一人非也又重為南正黎為北正實兼祝融故亦曰<lb/>
　火正也又本出於髙陽氏顓頊命之厯髙辛氏也鄭<lb/>
　語祝融之後八姓已姓昆吾蘇顧溫莒也董姓鬷夷<lb/>
　豢龍也彭姓彭祖豕韋諸稽也秃姓舟人也妘姓鄢<lb/>
　檜路偪陽也曹姓鄒莒也斟姓無後通楚為芊姓也<lb/>
　唯妘姓檜者處祝融之墟其封域在古豫州外方之<lb/>
　北滎波之南居溱洧之間武王封檜子爵詩譜疑其<lb/>
<pb n="10b"/>
　起於夷厲二王之時鄭語史伯於幽王之世為桓公<lb/>
　謀滅虢檜平王之初武公乃滅之也虢在滎陽檜在<lb/>
　宻縣北此風當附之新鄭如魏附之晉邶鄘附之衛<lb/>
　乃為是乎<lb/>
庶見素冠兮棘人欒欒兮勞心慱慱兮　庶見素衣兮<lb/>
我心傷悲兮聊與子同歸兮　庶見素韠兮我心蘊結<lb/>
兮聊與子如一兮<lb/>
　䘮必冠衣以布素者絹素也練而後素冠素衣韠者<lb/>
<pb n="11a"/>
　祥祭朝服素韠時人恩薄禮廢不能終三年之䘮故<lb/>
　詩人思見其練祥之衣冠裳韠而猶不忘哀者夫人<lb/>
　急於哀則其貎欒欒而瘦瘠慱慱者詩人之憂勞也<lb/>
　傷悲蘊結皆願見之切也同歸如一者愛慕之之深<lb/>
　也<lb/>
隰有萇楚猗儺其枝夭之沃沃樂子之無知　隰有萇<lb/>
楚猗儺其華夭之沃沃樂子之無家　隰有萇楚猗儺<lb/>
其實夭之沃沃樂子之無室<lb/>
<pb n="11b"/>
　銚弋之生猗儺柔順夭少也沃沃壮佼也舉草之柔<lb/>
　見君之不能自立人孰不樂其君之有知識有室家<lb/>
　而疾其淫恣不如其無之可樂也<lb/>
匪風𤼵兮匪車偈兮顧瞻周道中心怛兮　匪風飄兮<lb/>
匪車嘌兮顧瞻周道中心弔兮　誰能亨魚溉之釜鬵<lb/>
誰將西歸懐之好音<lb/>
　風非中律之風𤼵𤼵者回飄者車非安行之車偈偈<lb/>
　者嘌嘌者顧瞻周道之盛夫豈其然中心所以怛兮<lb/>
<pb n="12a"/>
　弔兮而傷也誰能烹魚我則為溉灌釜鬵助之也一<lb/>
　曰大釜也一曰鼎大上小下若甑䟽曰甑也舉𩔖而<lb/>
　言也烹魚煩則碎治民煩則散知烹魚則知治民矣<lb/>
　誰將西歸乎檜在周東思周西也我則懐之以好音<lb/>
　愛之也懐歸也鄭云好音周之舊政令也<lb/>
曹<lb/>
蜉蝣之羽衣裳楚楚心之憂矣於我歸處　蜉蝣之翼<lb/>
采采衣服心之憂矣於我歸息　蜉蝣掘閱麻衣如雪<lb/>
<pb n="12b"/>
心之憂矣於我歸説<lb/>
　蜉蝣小蟲朝生夕死一曰渠略糞中蝎蟲楚楚整飾<lb/>
　采采衆多掘閱者初生掘地而出形容鮮閱又生羽<lb/>
　翼白布衣如雪甚鮮潔也衣裳皆布而色白如雪惟<lb/>
　深衣為然諸侯夕服深衣國将亡滅於我君之身當<lb/>
　何所歸處乎<lb/>
彼候人兮何戈與祋彼其之子三百赤芾　維鵜在梁<lb/>
不濡其翼彼其之子不稱其服　維鵜在梁不濡其咮<lb/>
<pb n="13a"/>
彼其之子不遂其媾　薈兮蔚兮南山朝隮婉兮孌兮<lb/>
季女斯飢<lb/>
　君子為候迎賓客之人或荷掲戈與祋在道路之上<lb/>
　諸侯之制大夫五人今有三百赤芾是愛小人過度<lb/>
　也夏官候人上士六人下士十二人史六人徒百有<lb/>
　二十人諸侯候人之徒必少於天子曹之君子非為<lb/>
　候人之官長為其徒中之員耳環人掌執節導引使<lb/>
　門闗無禁掌訝以禮送迎詔賛進止候人荷戈兵防<lb/>
<pb n="13b"/>
　衛姦㓂職異異官也廬人戈祕六尺六寸殳尋四尺<lb/>
　説文祋殳也桓二年衮冕黻珽芾是配冕之服易困<lb/>
　卦九五困于赤芾祭祀所用也皮弁素韠韠之制下<lb/>
　廣二尺上一尺長三尺其頸五寸肩革帶博二寸芾<lb/>
　之形制同尊祭服則異其名祭服曰芾他服曰韠一<lb/>
　命緼芾黝珩再命赤芾黝珩三命赤芾葱珩玉藻注<lb/>
　此曰𤣥冕爵弁服之韠故曰芾韠也其芾字亦為韍<lb/>
　韍蔽也亦為黻則左𫝊所載是也縕赤黄之間色所<lb/>
<pb n="14a"/>
　謂韎韋珩佩玉之珩黒謂之黝青謂之葱大夫以上<lb/>
　皆服赤芾於法又得乗軒僖二十八年晉文公入曹<lb/>
　數之以其不用僖負羈而乗軒者三百人也且曰獻<lb/>
　状鵜鶘也俗曰淘河羣飛入水食魚喙長尺餘直而<lb/>
　廣口中赤頷下胡大如數升囊小澤有魚羣共杼水<lb/>
　滿其胡而棄之令水竭盡魚陸地共食之南山能興<lb/>
　雲者也薈蔚雲升喻小人乗時之得志也季女未從<lb/>
　人者也婉孌而好季女之斯飢喻君子潔齊者之困<lb/>
<pb n="14b"/>
　窮也<lb/>
鳲鳩在桑其子七兮淑人君子其儀一兮其儀一兮心<lb/>
如結兮　鳲鳩在桑其子在梅淑人君子其帶伊絲其<lb/>
帶伊絲其弁伊騏　鳲鳩在桑其子在棘淑人君子其<lb/>
儀不忒其儀不忒正是四國　鳲鳩在桑其子在榛淑<lb/>
人君子正是國人正是國人胡不萬年<lb/>
　母常在桑子自飛去言不移也七者其數梅棘所在<lb/>
　之處均一養之得長大而處他木也如結者堅牢不<lb/>
<pb n="15a"/>
　散如物之裹結舉其帶弁徳稱其服韋弁即戎冦弁<lb/>
　從禽弁絰弔凶皮弁視朝及入朝色如騏馬之文鄭<lb/>
　曰皮弁㑹五采玉璂注璂結也書四人騏弁執戈注<lb/>
　青黒曰騏兩存之帶則維是絲為之天子素帶朱裏<lb/>
　終辟諸侯素帶終辟大夫素帶辟垂士練帶率下辟大夫<lb/>
　以上大帶用素絲又有雜帶君朱緑大夫𤣥華士緇<lb/>
　辟是雜色飾之也正是四國非為州牧不得為四國<lb/>
　之長僖元年𫝊凡侯伯救患分災討罪諸侯之長侯<lb/>
<pb n="15b"/>
　伯也<lb/>
冽彼下泉浸彼苞稂愾我寤嘆念彼周京　冽彼下泉<lb/>
浸彼苞蕭愾我寤嘆念彼京周　冽彼下泉浸彼苞蓍<lb/>
愾我寤嘆念彼京師　芃芃黍苖陰雨膏之四國有王<lb/>
郇伯勞之<lb/>
　冽然而寒者下流之泉從上溜下出曰沃泉一曰縣<lb/>
　出也苞本也稂者莠也禾秀為穂不成崱嶷然謂之<lb/>
　童梁一曰宿田翁獨舉浸稂舉稂以見禾也蕭蓍佳<lb/>
<pb n="16a"/>
　草也愾然我寤寐之中覺彼周室京師之明王周京<lb/>
　周室所居之京師師衆京大天子居也苖芃然而盛<lb/>
　以陰雨膏澤之故四方之國有從王之事所以得治<lb/>
　者郇國之侯為伯有恩徳勞来之也僖二十四年𫝊<lb/>
　富辰曰畢原酆郇文之昭也定四年祝鮀説文王子<lb/>
　唯曹為伯爵是郇伯非爵也凡諸侯有事二伯述職<lb/>
　謂東西大伯分主一方各自述省其所職之諸侯也<lb/>
　昭五年𫝊小有述職大有廵功服䖍云諸侯適天子<lb/>
<pb n="16b"/>
　曰述職謂六年一㑹王官之伯命事考績述職也荘<lb/>
　二十三年𫝊諸侯有王有王者謂朝聘天子也上有<lb/>
　眀王下有賢伯諸侯以時朝聘善惡則有黜陟之義<lb/>
　武王成王之時東西大伯有周公召公太公畢公則<lb/>
　黍苖所謂召伯勞之是也<lb/>
豳<lb/>
七月流火九月授衣一之日觱𤼵二之日栗烈無衣無<lb/>
褐何以卒歲三之日于耜四之日舉趾同我婦子饁彼<lb/>
<pb n="17a"/>
南畝田畯至喜　七月流火九月授衣春日載陽有鳴<lb/>
倉庚女執懿筐遵彼微行爰求柔桑春日遲遲采蘩祁<lb/>
祁女心傷悲殆及公子同歸　七月流火八月<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦𧖟<lb/>
月條桑取彼斧斨以伐逺揚猗彼女桑七月鳴鶪八月<lb/>
載績載𤣥載黄我朱孔陽為公子裳　四月秀葽五月<lb/>
鳴蜩八月其穫十月隕蘀一之日于貉取彼狐狸為公<lb/>
子裘二之日其同載纉武功言私其豵獻豣于公　五<lb/>
月斯螽動股六月莎雞振羽七月在野八月在宇九月<lb/>
<pb n="17b"/>
在户十月蟋蟀入我牀下穹窒熏鼠塞向墐戸嗟我婦<lb/>
子曰為改歲入此室處　六月食鬱及薁七月亨葵及<lb/>
菽八月剥棗十月穫稻為此春酒以介眉夀七月食瓜<lb/>
八月斷壺九月叔苴采荼薪樗食我農夫　九月築場<lb/>
圃十月納禾稼黍稷重穆禾麻菽麥嗟我農夫我稼既<lb/>
同上入執宫功晝爾于茅宵爾索綯亟其乗屋其始播<lb/>
百榖　二之日鑿冰沖沖三之日納于凌陰四之日其<lb/>
蚤獻羔祭韭九月肅霜十月滌場朋酒斯饗曰殺羔羊<lb/>
<pb n="18a"/>
躋彼公堂稱彼兕觥萬夀無疆<lb/>
　首章衣食之本也言七月火星流矣火心星也以夀<lb/>
　星析木大火之次而言則大火中次也以角亢氐房<lb/>
　心尾箕而言則心中星也六月之時火星昏中而人<lb/>
　知暑極將退矣七月之時火流而西人知寒將至矣<lb/>
　故思九月之霜降而授衣以禦寒也尊者授卑貴者<lb/>
　授賤幼者授老皆授也其於九月而授者自五陰之<lb/>
　月以後至於六陰皆授衣時也一之日則一陽之日<lb/>
<pb n="18b"/>
　十一月也陽方復而陰未剥觱栗而風寒二之日則<lb/>
　二陽之日十二月也陽旅升而陰澤腹栗𤼵而氣寒<lb/>
　無麻絲之衣無狐貉之褐何以卒此歲乎此豳人之<lb/>
　勤於女功而不待教令也耜耒端之所施也畟畟良<lb/>
　耜之利可以測土趾足也農之趨田力穡三陽之日<lb/>
　正月也于徃而事耒耜四陽之日二月也舉足而無<lb/>
　不耕播矣同我婦子有嗿其饁思媚其婦有依其士<lb/>
　田畯大夫之官出入阡陌者也甫田曰曾孫来止以<lb/>
<pb n="19a"/>
　其婦子饁彼南畞田畯至喜攘其左右甞其㫖否以<lb/>
　曾孫之綦貴猶有省耕設饋之勤田畯其敢不勤於<lb/>
　勸相乎見饁而喜風雅凡三言之耕者亦曰吾大夫<lb/>
　之喜非私喜也此豳人之勤於田事不待上之教令<lb/>
　是風俗之成也二章再言流火授衣以下皆衣也當<lb/>
　春日之始陽倉庚鳴矣女執深懿之筐遵循小徑求<lb/>
　穉桑以食始生之蠶及夫春日之遲遲舒緩采蘩蒿<lb/>
　以燠蠶祁祁衆多女心感物之化躬事之勞因時而<lb/>
<pb n="19b"/>
　嘆且與豳之貴介公子躬率其民者同時而出同時<lb/>
　而歸也國之公子自君至於卿大夫之子也一曰將<lb/>
　歸公子有逺父母之悲風俗之厚也八月<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦則言<lb/>
　隔歲之時覩流火而思授衣且於四陰之月預求<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>
　葦以為曲薄及至次年𧖟月而取桑以食蠶遲日以<lb/>
　陽言蠶月以陰言此謂三之日夏之三月也兼日月<lb/>
　而言見陰陽之將更代也條桑者先條理而後采之<lb/>
　或取斧斨以伐逺揚者落其枝而采之也或猗束荑<lb/>
<pb n="20a"/>
　桑不待枝落束而采之也鶪伯勞也伯趙司至夏至<lb/>
　来冬至去三陽之月七月聞其鳴而知其將寒之候<lb/>
　與流火授衣同意鶪感陰而鳴於仲夏其聲至秋而<lb/>
　變必有辨者四陰之月絲事畢而麻事起古者女有<lb/>
　同功共績鄰燭分光之事𤣥黒而有赤也朱深纁也<lb/>
　祭服𤣥衣纁裳易黄裳元吉染春暴練夏纁𤣥秋染<lb/>
　夏為公子裳鄭云厚於其所貴者愛君之情也六陽<lb/>
　之日為四月不以日言陽極陰至也葽草感陰而先<lb/>
<pb n="20b"/>
　秀蜩螗蟬蛻而飛鳴積而至於四陰之月為八月田<lb/>
　禾可穫陰氣浸盛山林隕蘀鳥獸氄毛又積而至一<lb/>
　陽之日為十一月乃思取皮毛為絲麻之助衣褐之<lb/>
　用徃搏彼貉自為裘也取狐貍為公子裘獻良裘也<lb/>
　所謂狐白裘之𩔖愛君之情也因取裘而言田獵二<lb/>
　陽之日為十二月君臣民庶習兵而俱出田農隙而<lb/>
　講武事纘繼功事也一歲曰豵則私之三歲曰豜則<lb/>
　獻之愛君之情也公事畢治其私事以三蟲而推之<lb/>
<pb n="21a"/>
　物之於寒由外漸居於内五月而斯螽摇動其股六<lb/>
　月而莎雞振迅其羽七月而蟋蟀在壁中者出居田<lb/>
　野八月在堂宇之下九月在室戸之内十月入我之<lb/>
　牀下蟲既近人大寒將至穹窒其室之孔穴熏鼠令<lb/>
　其出窟塞北出之向墐塗荆竹所織之户豳人曰我<lb/>
　之婦與子當此歲行將改之時且入此室以安以處<lb/>
　而少休一歲女功之勞乎仲冬陽始萌古人以為改<lb/>
　歲之漸六月食鬱及薁至萬夀無疆此皆言食也鬱<lb/>
<pb n="21b"/>
　薁果𩔖可生食葵菽待烹煮而食棗飴蜜以甘之與<lb/>
　夫凍醪㫖酒皆所以助養老也老者安之孔子之言<lb/>
　也老者衣帛食肉黎民不飢不寒孟子之言也孔孟<lb/>
　之言即風化之本也疆場有瓜丘中有麻幡幡瓠葉<lb/>
　俱落其實誰謂荼苦其甘如薺瓜荼以為食樗木以<lb/>
　為薪食我農夫老壮異食也九月則築菜之圃以為<lb/>
　蹂踐禾稼之場十月則納於倉庾矣黍也稷也先熟<lb/>
　之穋後熟之重麻也菽也麥也一歲所收也豳人曰<lb/>
<pb n="22a"/>
　嗟乎我農夫稼之同登矣宜上入都邑而執其宫室<lb/>
　之功役乎或助公田或治私室晝則取茅夜則絞繩<lb/>
　亟其治屋或於五畞之宅或於中田之廬其於来年<lb/>
　初播百榖耕耘之事又新老幼分居野廬不可無所<lb/>
　舎也二陽之日季冬固陰沍寒深山窮谷皆氷也陽<lb/>
　雖漸進氷則凝之古人鑿山谷澤腹之氷而不取春<lb/>
　池易銷之氷所以徹陰而導陽既鑿之後其氣上逹<lb/>
　沖沖以和三陽之日孟春未用此氷也氷安在乎時<lb/>
<pb n="22b"/>
　盖納藏於氷室也四陽之日在易九四剛而不中古<lb/>
　人蚤為調燮之計出氷之陰以節時之陽獻以羔祭<lb/>
　以韭則又皆取陽氣之𩔖而示其尊陽不徒尚陰所<lb/>
　以宻寓抑揚之意盖仲春先用氷於寝廟至夏頒氷<lb/>
　則畢賦矣先尊而後卑也九月霜降之初履則知堅<lb/>
　氷先有肅縮之義霜能成物亦能敗物故場之禾稼<lb/>
　畢入於倉而剗滌洗浄無使有遺稼登場滌之餘置<lb/>
　朋酒以為饗殺羔羊以為饌躋於學校行鄉飲酒與<lb/>
<pb n="23a"/>
　夫黨正正齒位之禮飲酒既樂舉其觥之大者以夀<lb/>
　豳之國君卿大夫祝其萬夀無疆也篤公劉之詩曰<lb/>
　既登廼依廼造于曹執豕于牢酌之用匏或君燕其<lb/>
　臣民或臣民獻於君歡然有恩粲然有文皆可想見<lb/>
　風化之成也耕耘播穫之事二雅為常七月所舉農<lb/>
　家養老食壮納禾乗屋納氷勞饗之事其辭簡而事<lb/>
　備此所謂知稼穡之艱難聞小人之勞苦與無逸相<lb/>
　表裏皆為戒成王也周秦之所以異者其民俱務農<lb/>
<pb n="23b"/>
　桑而有知義不義之别也周人於一飲一食必進其<lb/>
　耉老一衣一裘必獻其君上且夫為此春酒以介眉<lb/>
　夀羔羊朋酒躋彼公堂豈徒勤事於饁彼南畞乎我<lb/>
　朱孔揚為公子裳獻豜于公言私其豵豈徒勤念於<lb/>
　無衣無褐乎以至采荼而甘賤者之食納稼而亟公<lb/>
　宫之役皆此義也若夫秦人父取耰鋤而有徳色母<lb/>
　取箕帚而有誶語抱哺其子而婦姑勃磎出贅出分<lb/>
　而孝養不顧此何等風俗乎周之所以興王而乆長<lb/>
<pb n="24a"/>
　秦之所以驟興而忽亡者此也觀其勸課農桑秦人<lb/>
　未甞不加之意也誘三晉之民以耕而務本業者得<lb/>
　爵賞逐末利者無紛華開通阡陌之道崇尚富積之<lb/>
　家釃渠灌溉沃野富強可謂盛矣而無補於亡秦也<lb/>
　若夫周人勸課農桑既有義以為本又因時而施宜<lb/>
　自稷封邰至於公劉居豳千餘年之風俗積累常如<lb/>
　一日而周公能言之故七月一詩言衣兼衣食也先<lb/>
　儒謂首章陳衣食之本自七月流火至入此室處皆<lb/>
<pb n="24b"/>
　言衣自六月食鬱及薁至萬夀無疆皆言食最為條<lb/>
　理明白注疏諸家詳且盡可以𩔖推不待贅説矣惟<lb/>
　以義為利而不以利為利大異於秦此榖腹絲身者<lb/>
　之不可不先明乎此也<lb/>
鴟鴞鴟鴞既取我子無毁我室恩斯勤斯鬻子之閔斯<lb/>
　迨天之未陰雨徹彼桑土綢繆牖户今女下民或敢<lb/>
侮予　予手拮据予所捋荼予所蓄租予口卒瘏曰予<lb/>
未有室家　予羽譙譙予尾翛翛予室翹翹風雨所漂<lb/>
<pb n="25a"/>
摇予維音嘵嘵<lb/>
　周公以管蔡武庚及淮夷叛我周家其心愛䕶王室<lb/>
　自託如護巢之禽託喻彼叛亂之人如鴟鴞之取子<lb/>
　毁巢也今夫䕶巢之禽指鴟鴞而語之曰既取我子<lb/>
　無毁我巢我之誠恩愛斯也我之誠勤勞斯也我之<lb/>
　於稚子誠閔念斯也昔者及天尚晴剥徹桑根纒綿<lb/>
　牖户以有此室汝其可毁之乎周公意謂周家創造<lb/>
　之難亦猶此耳今女下民如三監淮夷乃敢侵侮王<lb/>
<pb n="25b"/>
　室乎則又託為護巢之鳥其言若曰予手撠挶予所<lb/>
　捋取<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>苕予所蓄積予口盡病謂予未有室家之故<lb/>
　予羽譙譙而殺予尾翛翛而敝予室翹翹而危風雨<lb/>
　且漂摇之予維鳴音嘵嘵而懼矣此皆危苦之辭也<lb/>
我徂東山慆慆不歸我来自東零雨其𪷟我東曰歸我<lb/>
心西悲制我裳衣勿士行枚蜎蜎者蠋烝在桑野敦彼<lb/>
獨宿亦在車下　我徂東山慆慆不歸我来自東零雨<lb/>
其𪷟果臝之實亦施于宇伊威在室蠨蛸在戸町畽鹿<lb/>
<pb n="26a"/>
場熠燿宵行亦可畏也伊可懐也　我徂東山慆慆不<lb/>
歸我来自東零雨其𪷟鸛鳴于垤婦嘆于室洒埽穹窒<lb/>
我征聿至有敦瓜苦烝在栗薪自我不見于今三年<lb/>
我徂東山慆慆不歸我来自東零雨其𪷟倉庚于飛熠<lb/>
燿其羽之子于歸皇駁其馬親結其縭九十其儀其新<lb/>
孔嘉其舊如之何<lb/>
　我徂歸士自言也其後有曰我征聿至者婦人呼其<lb/>
　夫之言也我徂東山乆而不歸我来自東又值零雨<lb/>
<pb n="26b"/>
　之𪷟𪷟我自東山而曰歸我心常悲念在西之家室<lb/>
　制彼裳衣庶其不為戎服而無事於行陣之銜枚乎<lb/>
　蜎蜎桑蟲衆在桑野敦敦然征行之士獨宿則亦在<lb/>
　於車下而如彼野中之蠋矣果臝栝樓伊威委黍蟲<lb/>
　也蠨蛸長踦蟲也鹿場之迹町畽然熠燿螢火也鄭<lb/>
　云五物者家無人則然令人懐感雖非所畏使人懐<lb/>
　思居者行者皆有懐也垤蟻塜將陰雨出穴處鸛好<lb/>
　水長鳴而喜行者於陰雨尤苦婦念之則嘆于室洒<lb/>
<pb n="27a"/>
　掃穹窮窒塞之所我征夫今且至矣倉庚飛而毛羽<lb/>
　鮮明亦如歸士之還有婦人始嫁之者備黄白曰皇<lb/>
　駵白曰駁之馬其車服盛也九十其儀言多儀也縭<lb/>
　婦人之褘也郭璞曰香纓也褘邪交絡帶係於體因<lb/>
　名為緌係也母送女重結其所係著以申戒之示係<lb/>
　屬於人其新孔嘉其舊如之何言夫婦之情也<lb/>
既破我斧又缺我斨周公東征四國是皇哀我人斯亦<lb/>
孔之將　既破我斧又缺我錡周公東征四國是吪哀<lb/>
<pb n="27b"/>
我人斯亦孔之嘉　既破我斧又缺我銶周公東征四<lb/>
國是遒哀我人斯亦孔之休<lb/>
　隋銎曰斧斨方鉞斧也破斧缺斨煩我兵革之意也<lb/>
　周公東征止誅其君之罪而正四國之民盖哀我民<lb/>
　人之被誘其徳可謂大矣錡鑿属吪化也嘉善也木<lb/>
　属曰銶遒固也休美也<lb/>
伐柯如何匪斧不克取妻如何匪媒不得　伐柯伐柯<lb/>
其則不逺我遘之子籩豆有踐<lb/>
<pb n="28a"/>
　伐柯須斧取妻須媒執柯伐柯其則不逺我欲見周<lb/>
　公乎當以禮迎之而籩豆之器必行列陳之也籩豆<lb/>
　之盛王所自用而不戒司存以迎周公是睨而視之<lb/>
　猶以為逺也<lb/>
九罭之魚鱒魴我覯之子衮衣繡裳　鴻飛遵渚公歸<lb/>
無所於女信處　鴻飛遵陸公歸不復於女信宿　是<lb/>
以有衮衣兮無以我公歸兮無使我心悲兮<lb/>
　鱒魴大魚處九罭之小網言周公處非其地我見周<lb/>
<pb n="28b"/>
　公衮衣繡裳上公在外當迎之也鴻大鳥也飛而遵<lb/>
　渚非其宜矣周公宜歸而未得其所於女東山亦暫<lb/>
　且宿耳遵陸亦言非其所也周公宜歸而朝廷不亟<lb/>
　復之於女東山亦暫宿耳卒章東山之人曰是以有<lb/>
　衮衣兮應上衮衣繡裳之言也無以我公歸兮無使<lb/>
　我心悲兮應上公歸不復於女信宿之言也所謂西<lb/>
　人欲其歸東人欲其留也託言與東山之人酬應而<lb/>
　美刺之意𨼆然矣<lb/>
<pb n="29a"/>
狼跋其胡載疐其尾公孫碩膚赤舄几几　狼疐其尾<lb/>
載跋其胡公孫碩膚徳音不瑕<lb/>
　狼之老者頷下垂胡進前則躐其胡退則跲其尾此<lb/>
　如周公進退之難也古之遜字借孫字為之春秋昭<lb/>
　二十五年言公孫于齊周公處進退之難而遜避之<lb/>
　謙碩大膚美之徳常如一日王舄有三赤舄為上冕<lb/>
　服之舄其下有白黒著服各有屨複下曰舄單下曰<lb/>
　屨上公九命得服衮冕故屨赤舄所謂服稱其徳瑕<lb/>
<pb n="29b"/>
　玉之有疵終始皆善如玉之無可瑕疵也<lb/>
</p>
<p>
</p>
  </div>
</body>
</text>
</TEI>
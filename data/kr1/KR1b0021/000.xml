<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洪範統一</head>
    <p>
<pb n="1a"/>
欽定四庫全書　　　　　經部二<lb/>
　洪範統一　　　　　　　書類<lb/>
　　提要<lb/>
　　　　<hi>臣</hi>等謹案洪範統一一卷宋趙善湘撰善湘<lb/>
　　　　字清臣濮安懿王五世孫仕至資政殿大學<lb/>
　　　　士封文水郡公贈少師事跡具宋史本傳據<lb/>
　　　　其子汝楳周易輯聞序善湘於易學用力至<lb/>
　　　　深而所著易説五種皆不傳此書藏弆之家<lb/>
<pb n="1b"/>
　　　　亦罕著録故朱彝尊經義考注曰未見今從<lb/>
　　　　永樂大典繕録復為完編書成於開禧時宋<lb/>
　　　　史謂之洪範統論文淵閣書目又作統紀今<lb/>
　　　　据善湘謂漢儒解傳祗以五事庶徵為五行<lb/>
　　　　之驗而五紀八政諸疇散而不知所統徵引<lb/>
　　　　事應語多傅㑹因采歐陽修唐志蘇洵洪範<lb/>
　　　　圖論遺意定皇極為九疇之統每疇之中如<lb/>
　　　　五行則水火木金皆統於土五事則貌言視<lb/>
<pb n="2a"/>
　　　　聴皆統於思得其統而九疇可一以貫之矣<lb/>
　　　　云云則永樂大典題曰洪範統一為名實相<lb/>
　　　　應矣考朱子與陸九淵論皇極之義往復辨<lb/>
　　　　難各持一說此書以大中釋皇極本諸注疏<lb/>
　　　　與陸氏合復謂九疇皆運於君心𤼵為至治<lb/>
　　　　又合于朱子建極之㫖葢能通懷彼我兼取<lb/>
　　　　兩家之說者生當分朋講勝之時而介然不<lb/>
　　　　預於門户是難能也乾隆四十六年九月恭<lb/>
<pb n="2b"/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
洪範統一原叙<lb/>
洪範九疇聖人經世之大法太極渾然之先其道已具<lb/>
三才既判之後天畀之聖人而實任彞倫攸叙之責行<lb/>
虖古今不可泯沒天地由之而萬化顯其用聖人以之<lb/>
而斯民獲其所非區區操天下者所能與也由五行至<lb/>
五紀安行乎皇極者也由三徳至福極輔成乎皇極者<lb/>
也皇極居于五主張綱維是者也疇惟有九其統則一<lb/>
自漢世儒者為災異之説乃以五行五事皇極庶徵福<lb/>
<pb n="3b"/>
極五者合而求災異之應而于八政五紀三徳稽疑四<lb/>
者離不相屬其後為史又皆祖述漢儒獨歐陽唐史紀<lb/>
災異而不言事應眉山之學亦以福極于五福不相通<lb/>
悉歸于皇極之建不建嗚呼洪範九疇果可以意離合<lb/>
之乎昔者天畀之禹禹𫝊之箕子箕子以是諫受不聽<lb/>
武王以之歸遂作洪範明夷之六五曰箕子之明夷利<lb/>
貞明入地中明夷天道在地君道在臣六五君位而箕<lb/>
子居之以洪範之在箕子也洪範天道也君道也而可<lb/>
<pb n="4a"/>
易窺乎善湘㓜業書長無所聞竊謂漢儒離合之説非<lb/>
洪範之本㫖遂撰洪範統一庶㡬成歐陽眉山之志然<lb/>
未知有得於箕子否也開禧三年中秋前五日趙善湘<lb/>
叙<lb/>
</p>
<p>
</p>
  </div>
</body>
</text>
</TEI>
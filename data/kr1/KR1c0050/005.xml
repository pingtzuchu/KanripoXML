<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩所卷五</head> <lb/>
    <p>
<pb n="1a"/>
欽定四庫全書<lb/>
　詩所卷五<lb/>
　　　　　　　　　　　　大學士李光地撰<lb/>
小雅三<lb/>
楚楚者茨言抽其棘自昔何為我蓺黍稷我黍與與我<lb/>
稷翼翼我倉既盈我庾維億以為酒食以享以祀以妥<lb/>
以侑<hi>古音以</hi>以介景福<hi>方反</hi>
　自昔者遡舊俗而言也此章言力田以奉祭祀之事<lb/>
<pb n="1b"/>
濟濟蹌蹌絜爾牛羊以徃烝嘗或剥或亨<hi>古音普郎反</hi>或肆<lb/>
或將祝祭于祊<hi>古音方</hi>祀事孔明<hi>彌郎反</hi>先祖是皇神保是<lb/>
饗孝孫有慶<hi>古音羗</hi>報以介福萬壽無疆<lb/>
　此章言方祭而主人初獻求神之事<lb/>
執爨踖踖為俎孔碩或燔或炙君婦莫莫為豆孔庻為<lb/>
賓為客獻酬交錯禮儀卒度笑語卒獲神保是格報以<lb/>
介福萬壽攸酢<lb/>
　此章言亞獻三獻主婦賓客薦神之事執爨而燔炙<lb/>
<pb n="2a"/>
　在俎有司之職也豆實旅百主婦之供也獻酬而禮<lb/>
　儀不失賓客之盛也笑語者祖考之笑語記云祭之<lb/>
　日思其居處思其笑語笑語得則神之來格可知矣<lb/>
我孔熯矣式禮莫愆工祝致告徂賚孝孫苾芬孝祀神<lb/>
嗜飲食卜爾百福如幾如式既齊既稷既匡既敕永錫<lb/>
爾極時萬時億<lb/>
　此章言畢獻而受嘏之事<lb/>
禮儀既備鐘鼓既戒孝孫徂位工祝致告神具醉止皇<lb/>
<pb n="2b"/>
尸載起鼓鐘送尸神保聿歸諸宰君婦廢徹不遲諸父<lb/>
兄弟備言燕私<lb/>
　此章言祭畢而送神燕寝之事<lb/>
樂具入奏<hi>古音則故反</hi>以綏後禄爾殽既将莫怨具慶<hi>音羗</hi>既<lb/>
醉既飽小大稽首神嗜飲食使君壽考孔惠孔時維其<lb/>
盡之子子孫孫勿替引之<lb/>
　此章終言燕寝之事詩言祭祀未有備始終如此者<lb/>
　中庸言宗廟之禮至于燕毛葢與此相表裏斯禮也<lb/>
<pb n="3a"/>
　至武周而明備然自后稷肇祀以來則禮樂已興直<lb/>
　侯王之制異耳中言君婦者斥豳公之夫人也餘文<lb/>
　義朱傳盡之<lb/>
　　楚茨六章○此豳雅之首篇也豳雅凡四篇所以<lb/>
　　祈年於田祖然至後二篇乃有此意前二篇皆言<lb/>
　　内祭祀之事葢先内後外序應如此頌所謂烝畀<lb/>
　　祖妣以洽百禮者也<lb/>
信彼南山維禹甸之畇畇原隰曽孫田之我疆我理南<lb/>
<pb n="3b"/>
東其畒<hi>滿以反</hi>
　公劉為后稷之曾孫自此以下言曾孫者大抵皆斥<lb/>
　公劉而子孫之世修其業者以此槩之也大雅篤公<lb/>
　劉之篇言度其隰原徹田為糧此章正指其事是時<lb/>
　當夏之世故推本於禹功南山是所謂乃陟南岡者<lb/>
　非終南山也<lb/>
上天同雲雨雪雰雰益之以霡霂既優既渥<hi>古音屋</hi>既霑<lb/>
既足生我百穀<lb/>
<pb n="4a"/>
疆埸翼翼黍稷彧彧<hi>古音于逼反</hi>曾孫之穡以為酒食畀我<lb/>
尸賓壽考萬年<lb/>
中田有廬疆埸有瓜<hi>音孤</hi>是剥是菹獻之皇祖曾孫壽考<lb/>
受天之祜<lb/>
祭以清酒從以騂牡<hi>莫九反</hi>享于祖考執其鸞刀以啟其<lb/>
毛取其血膋<lb/>
　先言農者田圃之所得然後及於牲也<lb/>
是烝是享苾苾芬芬祀事孔明<hi>彌郎反</hi>先祖是皇報以介<lb/>
<pb n="4b"/>
福萬壽無疆<lb/>
　首章闢地之利也次章得天之和也三章言田蓺黍<lb/>
　稷者也四章言田中之廬植蔬果者也五章言田廬<lb/>
　中雞豚狗彘之畜可以為牲者也六章乃終言祀事<lb/>
　　信南山六章○與上篇意同上篇詳於祀事此篇<lb/>
　　詳於田事<lb/>
倬彼甫田歲取十千我取其陳食我農人自古有年今<lb/>
適南畞<hi>滿以反</hi>或耘或耔黍稷薿薿攸介攸止烝我髦士<lb/>
<pb n="5a"/>
　有陳穀可以食農人者自古有年故也今所得之新<lb/>
　穀則烝以食髦士士亦農而俊秀者助力止於田中<lb/>
　衆人敬之而别其食葢禮義詩書之風已興矣<lb/>
以我齊明<hi>彌郎反</hi>與我犧羊以社以方我田既臧農夫之<lb/>
慶<hi>音羗</hi>琴瑟擊鼓以御田祖以祈甘雨以介我稷黍以穀<lb/>
我士女<lb/>
　社方之祭之外又祈年於田祖葢於田間行之無壇<lb/>
　壝之制也<lb/>
<pb n="5b"/>
曾孫來止以其婦子饁彼南畞<hi>滿以反</hi>田畯至喜攘其左<lb/>
右<hi>音以</hi>嘗其㫖否禾易長畞終善且有<hi>音以</hi>曾孫不怒農夫<lb/>
克敏<hi>古音每</hi>
　曾孫來則田畯從之矣見耕者饁者之多而田畯喜<lb/>
　見田禾之易治而曾孫不怒皆以農夫能敏故也終<lb/>
　首章之意<lb/>
曾孫之稼如茨如梁曾孫之庾如坻如京<hi>音疆</hi>乃求千斯<lb/>
倉乃求萬斯箱黍稷稻粱農夫之慶<hi>音羗</hi>報以介福萬壽<lb/>
<pb n="6a"/>
無疆<lb/>
　曾孫公田之獲既多又為民間求倉箱盈溢于神以<lb/>
　為農夫之慶上下一體如此故神報以介福而萬壽<lb/>
　無疆終次章之意<lb/>
　　甫田四章○所謂祈年於田祖擊土鼓以樂田畯<lb/>
　　者此篇正言之<lb/>
大田多稼既種既戒既備乃事以我覃耜俶載南畞<hi>滿以反</hi>播厥百穀既庭且碩曾孫是若<lb/>
<pb n="6b"/>
　言農夫能預事及時以順曾孫之命<lb/>
既方既皁既堅既好不稂不莠去其螟螣及其蟊賊無<lb/>
害我田稺田祖有神秉畀炎火<hi>音毁</hi>
有渰萋萋興雨祁祁雨我公田遂及我私彼有不穫稺<lb/>
此有不斂穧彼有遺秉此有滯穗伊寡婦之利<lb/>
　人力既勤此兩章乃致禱祈之意<lb/>
曾孫來止以其婦子饁彼南畞<hi>滿以反</hi>田畯至喜來方禋<lb/>
祀以其騂黒與其黍稷以享以祀以介景福<hi>方墨反</hi>
<pb n="7a"/>
　前篇來止勸耕之時也此來止觀穫之時也收穫之<lb/>
　後又禋祀四方以報以祈興來歳之利與前篇社方<lb/>
　御田祖者相首尾<lb/>
　　大田四章○終前篇之意○自楚茨至此四篇皆<lb/>
　　言豳公以來舊俗如此葢自后稷始興農事公劉<lb/>
　　克篤其烈故對后稷以稱而曰曾孫也豳風雅頌<lb/>
　　所稱上不及天子下不係卿大夫其曰君曰公曰<lb/>
　　公子曰君婦皆有國者名號而信南山篇所謂曾<lb/>
<pb n="7b"/>
　　孫田之我疆我理則於天子及卿大夫之事尤不<lb/>
　　相似而為諸侯之始辟土地者與大雅公劉緜荒<lb/>
　　豳與岐之文正相應也<lb/>
瞻彼洛矣維水泱泱君子至止福禄如茨韎韐有奭以<lb/>
作六師<lb/>
瞻彼洛矣維水泱泱君子至止鞞琫有珌君子萬年保<lb/>
其家室<lb/>
瞻彼洛矣維水泱泱君子至止福禄既同君子萬年保<lb/>
<pb n="8a"/>
其家邦<hi>博工反</hi>
　　瞻彼洛矣三章○東都既成朝㑹諸侯因而講武<lb/>
　　事之詩也葢自文武既沒周召輔政皆不敢忘武<lb/>
　　事故曰維有司之牧夫其克詰爾戎兵以陟禹之<lb/>
　　迹又曰張皇六師無壞我高祖寡命首兩章皆言<lb/>
　　兵革服佩卒章則示天位已安寓偃武修文之意<lb/>
　　矣<lb/>
裳裳者華其葉湑兮我覯之子我心寫<hi>音湑</hi>兮我心寫兮<lb/>
<pb n="8b"/>
是以有譽處兮<lb/>
　與蓼蕭首章同湑義亦同皆以物之被露而潤興諸<lb/>
　侯戴澤之意<lb/>
裳裳者華芸其黄矣我覯之子維其有章矣維其有章<lb/>
矣是以有慶<hi>音羗</hi>矣<lb/>
　亦蓼蕭為龍為光之意美其德之容也<lb/>
裳裳者華或黄或白我覯之子乗其四駱乘其四駱六<lb/>
轡沃若<lb/>
<pb n="9a"/>
　亦蓼蕭鞗革和鸞之意<lb/>
左之左之君子宜<hi>魚何反</hi>之右之右之君子有<hi>音以</hi>之維其<lb/>
有之是以似之<lb/>
　此又蓼蕭其德不爽宜兄宜弟之意葢美其行之無<lb/>
　虧才之有裕乃推原其由於實德之素是以行事悉<lb/>
　似其本心非可以致飾於外者也孟子言自得之則<lb/>
　取之左右逢其原意正如此<lb/>
　　裳裳者華四章○朝㑹畢而見諸侯之詩首章聽<lb/>
<pb n="9b"/>
　　其言二章觀其行三章乃至於車馬驅馳之節亦<lb/>
　　無不中度者故四章合而美之<lb/>
交交桑扈有鶯其羽君子樂胥受天之祜<lb/>
　羽興為天子之羽翰也故曰受天之祜<lb/>
交交桑扈有鶯其領君子樂胥萬邦之屏<lb/>
　領興為諸侯之長率也故曰萬邦之屏<lb/>
之屏之翰百辟為憲不戢不難<hi>乃多反</hi>受福不那<lb/>
　戢難言萬邦皆斂戢而畏慎也屏承次章言翰承首<lb/>
<pb n="10a"/>
　章言戢難又承次章言受福又承首章言<lb/>
兕觥其觩㫖酒思柔彼交匪敖萬福來求<lb/>
　乃言今日之燕非以遨遊相交也相與求萬福爾<lb/>
　　桑扈四章○朝㑹既畢而燕諸侯之詩葢必元侯<lb/>
　　受方伯之任者其在東郊則周公君陳畢公之倫<lb/>
　　是也<lb/>
鴛鴦于飛畢之羅之君子萬年福禄宜<hi>魚何反</hi>之<lb/>
　鴛鴦匹鳥也興天子下交元侯收為匹配故曰畢之<lb/>
<pb n="10b"/>
　羅之<lb/>
鴛鴦在梁戢其左翼君子萬年宜其遐福<hi>方墨反</hi>
　鴛鴦之宿斂其左翼以相依興天子倚毗元侯之篤<lb/>
乘馬在廄摧之秣之君子萬年福禄艾之<lb/>
乘馬在廐秣之摧之君子萬年福禄綏之<lb/>
　以人之養馬而賴其力興天子加惠元侯而收其功<lb/>
　　鴛鴦四章○此為諸侯所以答天子也蓼蕭諸篇<lb/>
　　朝㑹燕享之詩也此四篇辭義皆似而篇什不相<lb/>
<pb n="11a"/>
　　從以首篇推之則皆為東都之作可知鹿鳴以下<lb/>
　　天保答之魚麗以下南山有臺答之蓼蕭以下菁<lb/>
　　莪答之瞻彼洛矣以下鴛鴦答之其義皆相似<lb/>
有頍者弁實維伊何爾酒旣㫖爾肴旣嘉豈伊異人兄<lb/>
弟匪他蔦與女蘿施于松柏未見君子憂心奕奕既見<lb/>
君子庶幾説懌<lb/>
　實維伊何設問此頍弁者何人也故下以兄弟匪他<lb/>
　答之<lb/>
<pb n="11b"/>
有頍者弁實維何期爾酒既㫖爾殽既時豈伊異人兄<lb/>
弟具來蔦與女蘿施于松上未見君子憂心怲怲<hi>古音補徃反</hi>既見君子庶幾有臧<lb/>
　實維何期設問期以何時來也故下以兄弟具來答<lb/>
　之<lb/>
有頍者弁實維在首爾酒既㫖爾殽既阜豈伊異人兄<lb/>
弟甥舅如彼雨雪先集維霰死喪無日無幾相見樂酒<lb/>
今夕君子維宴<lb/>
<pb n="12a"/>
　雨雪集則草木零縱松柏不凋而蔦蘿亦既枯矣然<lb/>
　則相見之日能有幾哉記曰親戚既沒雖欲孝誰為<lb/>
　孝年既耆艾雖欲悌誰為悌故孝有不及悌有不時<lb/>
　其此之謂乎<lb/>
　　頍弁三章○當從朱傳為燕兄弟親戚之詩然繹<lb/>
　　其辭意葢受燕者之作非燕者之作也故以蔦蘿<lb/>
　　自比而卒語曰君子維宴則斥主人言爾為此詩<lb/>
　　者葢所以勸親親如常棣之倫而託為兄弟親戚<lb/>
<pb n="12b"/>
　　之意其曰死喪無日無幾相見猶然孔懐原隰之<lb/>
　　哀也<lb/>
間闗車之舝兮思孌季女逝兮匪飢匪渇德音來括雖<lb/>
無好友<hi>音以</hi>式燕且喜<lb/>
　季女喻賢人也以其懐美深藏言之故曰季女也言<lb/>
　間闗命車為思季女而徃望其德音之來㑹不啻如<lb/>
　渇而如飢又復謙言我雖德美不足相配非汝之好<lb/>
　友然亦願汝之聊且燕喜也<lb/>
<pb n="13a"/>
依彼平林有集維鷮辰彼碩女令德來教式燕且譽好<lb/>
爾無射<hi>轉音豫</hi>
　鷮雉文明之物也辰時也以其懐抱大美言之故曰<lb/>
　碩女也山梁之雉時哉時哉翔而後集者也碩女亦<lb/>
　應時而來以德教誨於我故既燕且譽而好之無射<lb/>
　前之飢渇以望其德音者至是始遂矣<lb/>
雖無㫖酒式飲庶幾雖無嘉殽式食庶幾雖無德與女<lb/>
式歌且舞<lb/>
<pb n="13b"/>
　謙言酒殽之不備如風所謂中心好之曷飲食之也<lb/>
　又謙言無德以酬汝即前文無好友之意也<lb/>
陟彼高岡析其柞薪析其柞薪其葉湑兮鮮我覯爾我<lb/>
心寫<hi>音湑</hi>兮<lb/>
　析薪喻求賢也鮮我覯爾言其相見之非易而不偶<lb/>
高山仰止景行行<hi>户郎反</hi>止四牡騑騑六轡如琴覯爾新<lb/>
昬以慰我心<lb/>
　高山仰止欽其德也景行行止儀其行也既得賢而<lb/>
<pb n="14a"/>
　親之尊之故復序其間闗徃見之初馬驟車馳特為<lb/>
　欲覯爾新昬以慰我心也孔子曰詩之好仁如此<lb/>
　　車舝五章○此篇葢求賢之詩其以季女碩女新<lb/>
　　昬言之皆此類也周公繫易凡言女言婦言㛰媾<lb/>
　　云者大抵取義在君臣朋友之際楚人屈原知之<lb/>
　　所作騷辭周游求女皆厯訪賢人之喻也然則此<lb/>
　　詩之㫖夫子所謂好仁者一言以蔽之矣頍弁及<lb/>
　　此乃常棣伐木之嗣音意者亦周公之作葢明農<lb/>
<pb n="14b"/>
　　以篤世業朝㑹以親諸侯弔不咸而睦同姓明俊<lb/>
　　民以讓後人者皆周公之志也<lb/>
營營青蠅止于樊豈弟君子無信讒言<lb/>
營營青蠅止于棘讒人罔極交亂四國<lb/>
營營青蠅止于榛讒人罔極構我二人<lb/>
　　青蠅三章○疾讒之詩也自此至魚藻皆當為厲<lb/>
　　王時詩以賓筵魚藻例之則此詩亦當為東諸侯<lb/>
　　所作故曰交亂四國構我二人非微者之辭也<lb/>
<pb n="15a"/>
賓之初筵左右秩秩<hi>與㫖偕設逸協</hi>籩豆有楚殽核維旅酒既<lb/>
和旨飲酒孔偕鐘鼓既設舉醻逸逸大侯既抗弓矢斯<lb/>
張射夫既同獻爾發功發彼有的<hi>古音都畧反</hi>以祈爾爵<lb/>
　朱傳此章言因射而飲者<lb/>
籥舞笙鼓樂既和奏<hi>則故反</hi>烝衎烈祖以洽百禮百禮既<lb/>
至有壬有林錫爾純嘏子孫其湛其湛曰樂各奏爾能<lb/>
賓載手仇室人入又<hi>音肄</hi>酌彼康爵以奏爾時<lb/>
　朱傳此章言因祭而飲者愚謂射者飲而後射祭者<lb/>
<pb n="15b"/>
　祭而後飲也各奏爾能言子孫執事者各盡其能也<lb/>
　賓載手仇飲賓也所謂獻酬交錯者也室人入又燕<lb/>
　寝也所謂樂具入奏者也康爵猶言福酒時謂春秋<lb/>
　祭祀以時思之<lb/>
賓之初筵温温其恭其未醉止威儀反反曰既醉止威<lb/>
儀幡幡舎其坐遷屢舞僊僊其未醉止威儀抑抑<hi>古音於逸反</hi>曰既醉止威儀怭怭是曰既醉不知其秩<lb/>
　朱傳此章以下言凡飲酒者<lb/>
<pb n="16a"/>
賓既醉止載號載呶<hi>古音奴</hi>亂我籩豆<hi>田故反</hi>屢舞僛僛是<lb/>
曰既醉不知其郵<hi>古音羽其反</hi>側弁之俄屢舞傞傞既醉而<lb/>
出並受其福<hi>方墨反</hi>醉而不出是謂伐德飲酒孔嘉維其<lb/>
令儀<hi>音俄</hi>
凡此飲酒或醉或否既立之監或佐之史彼醉不臧不<lb/>
醉反恥式勿從謂無俾大怠匪言勿言匪由勿語由醉<lb/>
之言俾出童羖三爵不識矧敢多又<hi>音肄</hi>
　上兩章言威儀之失此章又特以失言為戒蓋醉之<lb/>
<pb n="16b"/>
　害莫大於失言也<lb/>
　　賓之初筵五章○韓序謂衛武公飲酒悔過之作<lb/>
　　是也然雖自箴而亦以諷上與大雅抑同意以二<lb/>
　　雅之序攷之兩詩皆當為厲王之世則言武公作<lb/>
　　卿士在此時者近是其又言仕於幽王者非也古<lb/>
　　史年代多不可信矣<lb/>
魚在在藻有頒其首王在在鎬豈樂飲酒<lb/>
　君民猶魚水也魚非水不樂君非民亦不樂也能豈<lb/>
<pb n="17a"/>
　樂飲酒則無酒荒之禍矣當是東諸侯遙禱之辭故<lb/>
　曰王在在鎬<lb/>
魚在在藻有莘其尾王在在鎬飲酒樂豈<lb/>
魚在在藻依于其蒲王在在鎬有那其居<lb/>
　能以豈樂飲酒則不忘民而可以安居矣<lb/>
　　魚藻三章○此詩繼於賔筵而皆言飲酒之事豈<lb/>
　　亦衛武公所作以諷王與蕩之詩借言殷紂沈湎<lb/>
　　號呼之失今武公於自儆者斥言之而施於上者<lb/>
<pb n="17b"/>
　　如此臣子之辭也<lb/>
采菽采菽筐之筥之君子來朝何錫予之雖無予之路<lb/>
車乘馬<hi>音姥</hi>又何予之𤣥衮及黼<lb/>
　以筐筥之盛菽興車馬衣服之榮諸侯也<lb/>
觱沸檻泉言采其芹君子來朝言觀其旂<hi>音芹</hi>其旂淠淠<lb/>
鸞聲嘒嘒載驂載駟君子所屆<lb/>
　觀芹之所生則知檻泉之所出矣興旂常車馬之所<lb/>
　至則知君子之來也<lb/>
<pb n="18a"/>
赤芾在股邪幅在下<hi>音户</hi>彼交匪紓天子所予樂只君子<lb/>
天子命<hi>彌吝反</hi>之樂只君子福禄申之<lb/>
　上言旂鸞驂駟則君子原有車馬及此朝見赤芾邪<lb/>
　幅則君子原有衣服紓緩也後也謂彼之交於天子<lb/>
　者素無怠緩此車馬章服皆昔時天子之所予今又<lb/>
　有此新命以申重其福禄者以其有樂只之德故耳<lb/>
　此兩章皆申首章之意<lb/>
維柞之枝其葉蓬蓬樂只君子殿天子之邦<hi>博工反</hi>樂只<lb/>
<pb n="18b"/>
君子萬福攸同平平左右亦是率從<lb/>
　以枝葉之盛興從來之人之多蓋必燕賜及其羣下<lb/>
　故云<lb/>
汎汎楊舟紼纚維之樂只君子天子葵之樂只君子福<lb/>
禄膍之優哉游哉亦是戾矣<lb/>
　朝事畢而天子復留諸侯與之揆度政事厚其禮意<lb/>
　故以舟之縶維而汎汎興諸侯之款留於天子而優<lb/>
　游也前三章賜賚之常後二章典之加厚者也<lb/>
<pb n="19a"/>
　　采菽五章○此詩與瞻彼洛矣諸篇不相屬而在<lb/>
　　厲王之後則必宣王朝諸侯之詩也四章曰亦是<lb/>
　　率從言諸侯來而其左右亦來也五章曰亦是戾<lb/>
　　矣言天子至而諸侯亦至也蓋亦朝㑹于東都者<lb/>
騂騂角弓翩其反矣兄弟昬姻無胥逺矣<lb/>
爾之逺矣民胥然矣爾之教矣民胥傚矣<lb/>
此令兄弟綽綽有裕不令兄弟交相為瘉<lb/>
　此三章刺親睦之不行由有位倡之也<lb/>
<pb n="19b"/>
民之無良相怨一方受爵不讓至于己斯亾<lb/>
老馬反為駒不顧其後<hi>音户</hi>如食宜饇如酌孔取<lb/>
毋教猱升木如塗塗附君子有徽猷小人與屬<hi>轉音樹</hi>
　此三章刺亷讓之不興由有位導之也<lb/>
雨雪瀌瀌見晛曰消莫肯下遺式居婁驕<lb/>
　甘於在下而受棄者能讓者也今之人皆欲居上而<lb/>
　長驕人者爾<lb/>
雨雪浮浮見晛曰流如蠻如髦我是用憂<lb/>
<pb n="20a"/>
　蠻髦猶言胡越也不相親之意此兩章兼應前六章<lb/>
　也<lb/>
　　角弓八章○仁讓之化既逺士大夫薄競以先細<lb/>
　　民王朝不能敦本厲俗賢者以為憂<lb/>
有菀者栁不尚息焉上帝甚蹈無自暱<hi>古音匿</hi>焉俾予靖<lb/>
之後予極焉<lb/>
　蹈古注作悼朱子據荀卿作神然蹈義自通葢踐踏<lb/>
　其下之意正對高飛傅天所謂發揚蹈厲者也<lb/>
<pb n="20b"/>
有菀者栁不尚愒焉上帝甚蹈無自瘵焉俾予靖之後<lb/>
予邁焉<lb/>
有鳥高飛亦傅于天彼人之心于何其臻曷予靖之居<lb/>
以凶矜<hi>古音居銀反</hi>
　　菀栁三章○從舊説○自采菽至隰桑以前後攷<lb/>
　　之當為宣王之詩然如角弓菀栁則尊親懐柔之<lb/>
　　道亦既微矣合觀大小二雅凡繫宣王事者大抵<lb/>
　　勵意武功為多其稱中興者以此其不久而亂使<lb/>
<pb n="21a"/>
　　後人稱厲宣幽平亦以此也葢英武之君志在功<lb/>
　　名則小人多藉此以自進而有受爵不讓之徒行<lb/>
　　其督責則羣下多苟焉以自逺而有不敢親暱之<lb/>
　　意夫是以枝繁而本撥材盛而德衰勢强而心離<lb/>
　　文武周公之道於是衰矣<lb/>
彼都人士狐裘黄黄其容不改出言有章行歸于周萬<lb/>
民所望<lb/>
　彼都指西都而言也容有法故不改言有則故成章<lb/>
<pb n="21b"/>
　行本於德故歸於合情中理無所虧矣<lb/>
彼都人士臺笠緇撮彼君子女綢直如髮我不見兮我<lb/>
心不説<lb/>
　言俗之儉素也以臺為笠以緇為撮綢宻而端正者<lb/>
　乃其髮耳皆言首飾之不盛也如與而通<lb/>
彼都人士充耳琇實彼君子女謂之尹吉我不見兮我<lb/>
心苑結<lb/>
　言俗之有禮法也充耳以琇舉一端而餘可知已尹<lb/>
<pb n="22a"/>
　吉二氏周之有家法者故女皆慕效之<lb/>
彼都人士垂帶而厲彼君子女卷髮如蠆我不見兮言<lb/>
從之邁<lb/>
匪伊垂之帶則有餘匪伊卷之髮則有旟我不見兮云<lb/>
何盱矣<lb/>
　言俗之尚寛徐而貴嚴重也短其帶卑其髻則行止<lb/>
　為之便捷輕佻矣鄭氏曰言非士故垂此帶也帶於<lb/>
　禮自當有餘也非女故卷此髮也髮於禮自當有旟<lb/>
<pb n="22b"/>
　也旟揚起也<lb/>
　　都人士五章○厲王之亂宣王繼之人尚武健舊<lb/>
　　時風俗衣冠為之一變於時猶有及見前民典刑<lb/>
　　者追感而懐思之蓋居東都人之作故目周京為<lb/>
　　彼都也<lb/>
終朝采緑不盈一匊予髮曲局薄言歸沐<lb/>
终朝采藍不盈一襜五日為期六日不詹<lb/>
之子于狩言韔其弓<hi>音肱</hi>之子于釣言綸之繩<lb/>
<pb n="23a"/>
其釣維何維魴及鱮維魴及鱮薄言觀者<hi>音渚</hi>
　　采緑四章○此詩舊為婦人念君子之作然其味<lb/>
　　則已淺矣反覆辭意葢刺人之欲有為而不敏於<lb/>
　　事者故言終朝所采無幾而或借言歸沐而不繼<lb/>
　　矣或期以五日采盡而至於六日猶不見其來矣<lb/>
　　狩則弢其弓而不張釣則緄其繩而不下問所欲<lb/>
　　釣者則魴鱮也然薄言觀之而已未嘗一投竿施<lb/>
　　餌焉則亦所謂臨淵羨魚者耳雖未知所諷然其<lb/>
<pb n="23b"/>
　　取譬則警人者至深切也<lb/>
芃芃黍苗隂雨膏之悠悠南行召伯勞之<lb/>
我任我輦我車我牛<hi>古音疑</hi>我行既集葢云歸哉<lb/>
我徒我御我師我旅我行既集葢云歸處<lb/>
肅肅謝功召伯營之烈烈征師召伯成之<lb/>
原隰既平泉流既清召伯有成王心則寧<lb/>
　首章言召伯能惠恤軍士所以人忘其勞二章三章<lb/>
　則徒役之安歸也四章五章則王事之既固也<lb/>
<pb n="24a"/>
　　黍苗五章○宣王命召伯為申伯營謝功成而從<lb/>
　　役者作此詩也此與崧高為一事而分二雅彼則<lb/>
　　卿士賦於朝廷此則從役作於行間且亦是在東<lb/>
　　将歸時耳<lb/>
隰桑有阿其葉有難<hi>乃多反</hi>既見君子其樂如何<lb/>
隰桑有阿其葉有沃既見君子云何不樂<lb/>
隰桑有阿其葉有幽既見君子德音孔膠<lb/>
心乎愛矣遐不謂矣中心藏之何日忘之<lb/>
<pb n="24b"/>
　遐不謂矣朱傳自為一説若據孝經之意則為欲盡<lb/>
　其言之義鄭氏亦以忠焉能勿誨乎釋之<lb/>
　　隰桑四章○朱傳云喜見君子之詩雖不知為何<lb/>
　　人之作然以所興推之隰桑之葉垂隂於下葢士<lb/>
　　大夫得見賢公卿之詩也<lb/>
白華菅兮白茅束兮之子之逺俾我獨兮<lb/>
英英白雲露彼菅茅天歩艱難之子不猶<lb/>
　白華成菅則白茅為束草木之相依附者如此然當<lb/>
<pb n="25a"/>
　其隂陽之和白雲英英則菅茅皆沾濡潤澤矣反是<lb/>
　則白茅枯戾雖有白華亦且萎絶今也天運艱難異<lb/>
　於白雲之候故使之子之不謀念而逺我以獨居也<lb/>
滮池北流浸彼稻田嘯歌傷懐念彼碩人<lb/>
樵彼桑薪卬烘于煁維彼碩人實勞我心<lb/>
　池能浸彼稻田煁能烘彼桑薪水火之潤炎於物也<lb/>
　今澤他注而火移光故惟有傷懐勞心而已<lb/>
鼓鐘于宫聲聞于外念子懆懆視我邁邁<lb/>
<pb n="25b"/>
　誠之必感猶聲之必聞也而我之心獨不見察何哉<lb/>
有鶖在梁有鶴在林維彼碩人實勞我心<lb/>
鴛鴦在梁戢其左翼之子無良二三其德<lb/>
　鶖鶴以比嫡嬖鴛鴦以比夫婦<lb/>
有扁斯石履之卑兮之子之逺俾我疧<hi>俗本或作疷説文無此字</hi>兮<lb/>
　扁從户從冊葢古者額書於户曰扁也以石為之則<lb/>
　石之尊重至矣若以扁石而踐踏之則卑莫甚焉今<lb/>
　王之廢棄於我而使我傷病何以異此<lb/>
<pb n="26a"/>
　　白華八章○申后被黜於幽王之所作也當是居<lb/>
　　申時作故次在此而曰之子之逺也此下皆當為<lb/>
　　幽王之詩<lb/>
緜蠻黄鳥止于丘阿道之云逺我勞如何飲之食之教<lb/>
之誨之命彼後車謂之載之<lb/>
緜蠻黄鳥止于丘隅豈敢憚行畏不能趨飲之食之教<lb/>
之誨之命彼後車謂之載之<lb/>
緜蠻黄鳥止于丘側豈敢憚行畏不能極飲之食之教<lb/>
<pb n="26b"/>
之誨之命彼後車謂之載之<lb/>
　　緜蠻三章○世亂人不安其所于時猶有能資助<lb/>
　　而收恤之者故行者作此詩<lb/>
幡幡瓠葉采之亨<hi>普郎反</hi>之君子有酒酌言嘗之<lb/>
有兔斯首炮之燔之君子有酒酌言獻之<lb/>
有兔斯首燔之炙之君子有酒酌言酢之<lb/>
有兔斯首燔之炮之君子有酒酌言醻之<lb/>
　　瓠葉四章　與前篇同意蓋有飲之食之者而感<lb/>
<pb n="27a"/>
　　其禮雖微薄之物而意則厚矣<lb/>
漸漸之石維其高矣山川悠逺維其勞矣武人東征不<lb/>
皇<hi>今本作遑依唐石經改正</hi>朝矣<lb/>
漸漸之石維其卒矣山川悠逺曷其沒矣武人東征不<lb/>
皇出矣<lb/>
有豕白蹢烝渉波矣月離于畢俾滂沱矣武人東征不<lb/>
皇他矣<lb/>
　　漸漸之石三章○苦於征役者之作<lb/>
<pb n="27b"/>
苕之華芸其黄矣心之憂矣維其傷矣<lb/>
苕之華其葉青青知我如此不如無生<lb/>
牂羊墳首三星在羀人可以食鮮可以飽<lb/>
　　苕之華三章○困於飢饉者之作<lb/>
何草不黄何日不行<hi>户郎反</hi>何人不将經營四方<lb/>
何草不𤣥何人不矜<hi>讀為鰥</hi>哀我征夫獨為匪民<lb/>
　草衰則黄枯槁則𤣥矣<lb/>
匪兕匪虎率彼曠野<hi>神與反</hi>哀我征夫朝夕不暇<hi>音豫</hi>
<pb n="28a"/>
有芃者狐率彼幽草有棧之車行彼周道<lb/>
　　何草不黄四章○亦苦於征役者之作<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩所卷五<lb/>
</p>
<p>
</p>
  </div>
</body>
</text>
</TEI>
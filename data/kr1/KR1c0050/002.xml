<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩所卷二</head> <lb/>
    <p>
<pb n="1a"/>
欽定四庫全書<lb/>
　詩所卷二<lb/>
　　　　　　　　　　　　大學士李光地撰<lb/>
國風二<lb/>
王<lb/>
　周初之風是謂二南其詩自畿内逹於侯國以為文<lb/>
　武之世道一風同無間中外也其後采諸列國者歸<lb/>
　其本部則有邶鄘以下之詩畿内所得者附之於雅<lb/>
<pb n="1b"/>
　則有小雅中謡詠之詩故成康以後畿内無風盖俗<lb/>
　化既散不能比扵二南之盛又不可别自為部與列<lb/>
　國夷故歸之雅也及乎既東則廵守不行而列國無<lb/>
　詩平王初年周太師猶舉舊職欲存風雅二體節南<lb/>
　山以下作自卿大夫者曰雅黍離以下畿内民俗曰<lb/>
　風其稱風而與西周别者以此至其晚嵗則并此而<lb/>
　亡之東遷風雅亦僅止於平王之世故孟子曰詩亡<lb/>
　然後春秋作也先儒惑於詩亡之義乃以雅為西以<lb/>
<pb n="2a"/>
　風為東而有降黍離於國風之說夫王號猶在誰則<lb/>
　降之魯猶有頌夫子弗更也肯降周雅而為風乎其<lb/>
　義多所牴牾不能盡辨也<lb/>
彼黍離離<hi>音羅</hi>彼稷之苖行邁靡靡<hi>古音摩</hi>中心搖搖知我<lb/>
者謂我心憂不知我者謂我何求悠悠蒼天此何人哉<lb/>
彼黍離離彼稷之穗行邁靡靡中心如醉知我者謂我<lb/>
心憂不知我者謂我何求悠悠蒼天此何人哉<lb/>
彼黍離離彼稷之實行邁靡靡中心如噎知我者謂我<lb/>
<pb n="2b"/>
心憂不知我者謂我何求悠悠蒼天此何人哉<lb/>
　　黍離三章○序閔宗周也周大夫行役至於宗周<lb/>
　　過故宗廟宫室盡為禾黍閔周室之顛覆彷徨不<lb/>
　　忍去而作是詩也○今按首二句亦有興意周室<lb/>
　　播遷以其地畀秦人故曰彼黍之離離者如故而<lb/>
　　稷且自苖而穗自穗而實矣古者尊黍而稷次之<lb/>
　　於以見平王之不能復興而秦之漸强魄兆已見<lb/>
　　也<lb/>
<pb n="3a"/>
君子于役不知其期曷至哉雞棲于埘日之夕矣羊牛<lb/>
下來君子于役如之何勿思<lb/>
君子于役不日不月曷其有佸雞棲于桀日之夕矣羊<lb/>
牛下括君子于役苟無飢渴<lb/>
　　君子于役二章○婦人思君子行役之作<lb/>
君子陽陽左執簧右招我由房其樂只且<lb/>
君子陶陶左執翿右招我由敖其樂只且<lb/>
　　君子陽陽二章○序說如邶詩簡兮之意朱子以<lb/>
<pb n="3b"/>
　　為婦人喜其君子行役而歸也<lb/>
揚之水不流束薪彼其之子不與我戍申懷哉懷哉曷<lb/>
月予還歸哉<lb/>
揚之水不流束楚彼其之子不與我戍甫懷哉懷哉曷<lb/>
月予還歸哉<lb/>
揚之水不流束蒲彼其之子不與我戍許懷哉懷哉曷<lb/>
月予還歸哉<lb/>
　以首句之興觀之則彼其之子謂王使列國之人與<lb/>
<pb n="4a"/>
　已更番者其令不行也<lb/>
　　揚之水三章○從舊說<lb/>
中谷有蓷暵其乾矣有女仳離嘅其歎矣嘅其歎矣遇<lb/>
人之艱難矣<lb/>
中谷有蓷暵其脩矣有女仳離條其歗矣條其歗矣遇<lb/>
人之不淑矣<hi>轉音殊聊反</hi>
中谷有蓷暵其濕矣有女仳離啜其泣矣啜其泣矣何<lb/>
嗟及矣<lb/>
<pb n="4b"/>
　　中谷有蓷三章○朱𫝊盡之<lb/>
有兔爰爰雉離于羅我生之初尚無爲<hi>音譌</hi>我生之後逢<lb/>
此百罹<hi>古音羅</hi>尚寐無吪<lb/>
有兔爰爰雉離于罦我生之初尚無造我生之後逢此<lb/>
百憂尚寐無覺<lb/>
有兔爰爰雉離于罿我生之初尚無庸我生之後逢此<lb/>
百凶尚寐無聰<lb/>
　罹猶患也憂甚於罹凶甚於憂吪者寐而起也覺寐<lb/>
<pb n="5a"/>
　初覺也聰寐而聞聲能覺者也<lb/>
　　兔爰三章○朱𫝊盡之以首兩句文體推黍離篇<lb/>
　　亦可以相證<lb/>
緜緜葛藟在河之滸終遠兄弟謂他人父謂他人父亦<lb/>
莫我顧<lb/>
緜緜葛藟在河之涘終遠兄弟謂他人母<hi>滿以反</hi>謂他人<lb/>
母亦莫我有<hi>音以</hi>
緜緜葛藟在河之漘終遠兄弟謂他人昆謂他人昆亦<lb/>
<pb n="5b"/>
莫我聞<lb/>
　　葛藟三章○古注說迂亦當以朱𫝊為正<lb/>
彼采葛兮一日不見如三月兮<lb/>
彼采蕭兮一日不見如三秋兮<lb/>
彼采艾兮一日不見如三歲兮<lb/>
　　采葛三章○序以為懼讒者似闊朱傳以為淫奔<lb/>
　　之詩亦未有以見也<lb/>
大車檻檻毳衣如菼豈不爾思畏子不敢<lb/>
<pb n="6a"/>
大車啍啍毳衣如璊豈不爾思畏子不奔<lb/>
榖則異室死則同穴謂予不信有如皦日<lb/>
　　大車三章○詩意文義皆以朱𫝊為得<lb/>
丘中有麻彼畱子嗟彼畱子嗟將其來施施<hi>式何反</hi>
丘中有麥<hi>莫北反</hi>彼畱子國彼畱子國將其來食<lb/>
丘中有李彼畱之子彼畱之子貽我佩玖<hi>音几</hi>
　　丘中有麻三章○古注以為思賢大夫者可從盖<lb/>
　　與大車相次則見周徳雖衰猶有流風善政在耳<lb/>
<pb n="6b"/>
　　然以留子嗟為人姓名子國為其父之子為其子<lb/>
　　則未可信以文章讀之留者其人姓也嗟者歎辭<lb/>
　　也國者言其所治邑也之子則斥言其人也其人<lb/>
　　之治此邑必也能勸農桑敎種樹故去而邑人思<lb/>
　　之言今日丘中之有麻者嗟乎豈非彼留子哉何<lb/>
　　時復來施其敎乎丘中之有麥者昔日留子之國<lb/>
　　也何時復来食此邑乎丘中之有李者亦由彼留<lb/>
　　子也貽我者李耳我視之則如佩玖矣始望其復<lb/>
<pb n="7a"/>
　　来終則不忘其遺玖也<lb/>
鄭<lb/>
　孔子曰鄭聲淫又曰惡鄭聲之亂雅樂也然則雅鄭<lb/>
　之判久矣漢儒以為三百之篇皆聖人所刪定可以<lb/>
　存為訓戒被之絃歌故序於淫詩悉歸之刺者之作<lb/>
　然實有不可通者朱子之辨明矣當日論難以為鄭<lb/>
　聲則淫非詩淫也朱子答以未有詩不淫而聲淫者<lb/>
　至哉斯言雖孔子復生何以易此然聲與詩亦有不<lb/>
<pb n="7b"/>
　可不辨者論其合則自言志至於和聲一也故曰聞<lb/>
　其樂而知其徳未有本末乖離者也論其分則詩直<lb/>
　述情事而樂被以音容故曰興扵詩成扵樂鄭詩可<lb/>
　存也而鄭聲必放以為道情事者人能辨其非飾之<lb/>
　音容則惑焉者衆矣然則聖人何不并其詩而放之<lb/>
　曰是於樂中論其聲况又有雞鳴風雨東門之篇錯<lb/>
　出其間苟没其詩無以知其善放鄭聲則猶之逺佞<lb/>
　人也存鄭詩則猶之知佞人之情状見而能辨辨而<lb/>
<pb n="8a"/>
　知惡者也<lb/>
緇衣之宜<hi>魚何反</hi>兮敝予又改爲<hi>音譌</hi>兮適子之館兮還予<lb/>
授子之粲兮<lb/>
緇衣之好兮敝予又改造兮適子之館兮還予授子之<lb/>
粲兮<lb/>
緇衣之蓆兮敝予又改作兮適子之館兮還予授子之<lb/>
粲兮<lb/>
　　緇衣三章○朱子用序說謂桓公武公相繼為周<lb/>
<pb n="8b"/>
　　司徒善於其軄國人愛之而作也然如此則改衣<lb/>
　　適館授粲非國人所以施扵卿士或同列之辭也<lb/>
將仲子兮無踰我里無折我樹把豈敢愛之畏我父母<lb/>
<hi>滿以反</hi>仲可懷也父母之言亦可畏也<lb/>
將仲子兮無踰我牆無折我樹桑豈敢愛之畏我諸兄<lb/>
<hi>虚王反</hi>仲可懷也諸兄之言亦可畏也<lb/>
將仲子兮無踰我園無折我樹檀豈敢愛之畏人之多<lb/>
言仲可懷也人之多言亦可畏也<lb/>
<pb n="9a"/>
　　將仲子三章○舊說仲子祭仲也而此詩為荘公<lb/>
　　之意以為無侵我家事無殘我兄弟我非過愛特<lb/>
　　上有父母諸兄下有人言不可不畏耳朱子不從<lb/>
　　而以為淫奔之辭今考國風之例多以闗扵君卿<lb/>
　　大夫者居前民俗居後民間淫奔之詩不應次此<lb/>
　　且朱子於後二篇既從序說則此篇亦一時事也<lb/>
　　故姑仍舊<lb/>
叔于田巷無居人豈無居人不如叔也洵美且仁<lb/>
<pb n="9b"/>
叔于狩巷無飲酒豈無飲酒不如叔也洵美且好<lb/>
叔適野<hi>神與反</hi>巷無服馬<hi>音姥</hi>豈無服馬不如叔也洵美且<lb/>
武<lb/>
　　叔于田三章○從舊說<lb/>
叔于田乘乘馬<hi>音姥</hi>執轡如組兩驂如舞叔在藪<hi>古音素主反</hi>
火烈具舉襢裼暴虎獻于公所將叔無狃戒其傷女<lb/>
叔于田乘乘黄兩服上襄兩驂鴈行叔在藪火烈具揚<lb/>
叔善射<hi>古音樹</hi>忌又良御忌抑磬控忌抑縱送忌<lb/>
<pb n="10a"/>
　磬控良御也縱送善射也縱矢之後猶作送勢<lb/>
叔于田乘乘駂<hi>廣韻駂烏驄今本多誤作鴇</hi>兩服齊首兩驂如手叔<lb/>
在藪火烈具阜叔馬慢忌叔發罕忌抑釋掤忌抑鬯弓<lb/>
<hi>古音肱</hi>忌<lb/>
　　大叔于田三章○從舊說<lb/>
清人在彭<hi>古音旁</hi>駟介旁旁二矛重英<hi>古音央</hi>河上乎翺翔<lb/>
清人在消駟介麃麃二予重喬河上乎逍遙<lb/>
清人在軸<hi>轉音儔</hi>駟介陶陶左旋右抽中軍作好<lb/>
<pb n="10b"/>
　車制左右中之說箋疏詳矣<lb/>
　　清人三章○從舊說<lb/>
羔裘如濡洵直且侯<hi>音胡</hi>彼其之子舍命不渝<lb/>
　侯與夫同古人美其人則曰夫也<lb/>
羔裘豹飾孔武有力彼其之子邦之司直<lb/>
羔裘晏兮三英粲兮彼其之子邦之彥兮<lb/>
　三英之義未明恐所美者有三人也<lb/>
　　羔裘三章○當從朱𫝊為美其大夫之詩<lb/>
<pb n="11a"/>
遵大路兮摻執子之袪兮無我惡兮不寁故也<lb/>
遵大路兮摻執子之手兮無我魗兮不寁好也<lb/>
　　遵大路二章○箋說迂矣朱𫝊謂婦人見棄者近<lb/>
　　之然㦯谷風之儔㦯氓之比皆不可知未有以證<lb/>
　　為淫婦也<lb/>
女曰雞鳴士曰昧旦子興視夜明星有爛將翺將翔弋<lb/>
鳧與鴈<lb/>
弋言加之與子宜<hi>魚何反</hi>之宜言飲酒與子偕老琴瑟在<lb/>
<pb n="11b"/>
御莫不靜好<lb/>
知子之來之雜佩以贈<hi>集傳皆叶入聲案來字或可讀入聲贈字不可讀入聲姑闕之</hi>
之知子之順之雜佩以問之知子之好之雜佩以報之<lb/>
　下兩句有韻以例首句不叶意能字誤來也古者能<lb/>
　字有來音此則言人之相能也二音通讀因之轉寫<lb/>
　誤耳<lb/>
　　女曰雞鳴三章○朱𫝊盡之<lb/>
有女同車顔如舜華<hi>音敷</hi>將翺將翔佩玉瓊琚彼美孟姜<lb/>
<pb n="12a"/>
洵美且都<lb/>
有女同行<hi>户郎反</hi>顔如舜英<hi>音央</hi>將翺將翔佩玉將將彼美<lb/>
孟姜德音不㤀<lb/>
　　有女同車二章○序說既闊以為淫奔又恐不若<lb/>
　　是其顯揚修飾也疑鄭俗㳺蕩在位家室有肆出<lb/>
　　宴逰者而見者賦之或譏或悅盖不可知也<lb/>
山有扶蘇隰有荷華<hi>音敷</hi>不見子都乃見狂且<lb/>
山有橋松隰有㳺龍不見子充乃見狡童<lb/>
<pb n="12b"/>
　　山有扶蘇二章○當從朱𫝊<lb/>
蘀兮蘀兮風其吹<hi>古音昌戈反</hi>女叔兮伯兮倡予和女<lb/>
蘀兮蘀兮風其漂女叔兮伯兮倡予要女<lb/>
　以風髙而木落喻時過而容衰欲及時倡和以相樂<lb/>
　也<lb/>
　　蘀兮二章○男女相悅之辭<lb/>
彼狡童兮不與我言兮維子之故使我不能餐兮<lb/>
彼狡童兮不與我食兮維子之故使我不能息兮<lb/>
<pb n="13a"/>
　　狡童二章○箋以狡童目君背理甚矣况辭意又<lb/>
　　不洽乎當從朱𫝊<lb/>
子惠思我褰裳涉溱子不我思豈無他人狂童之狂也<lb/>
且<lb/>
子惠思我褰裳渉洧子不我思豈無他士狂童之狂也<lb/>
且<lb/>
　　褰裳二章○當從朱𫝊<lb/>
子之丰兮俟我乎巷<hi>古音胡貢反</hi>兮悔予不送兮<lb/>
<pb n="13b"/>
子之昌兮俟我乎堂兮悔予不將兮<lb/>
衣錦褧衣裳錦褧裳叔兮伯兮駕予與行<hi>户郎反</hi>
裳錦褧裳衣錦褧衣叔兮伯兮駕予與歸<lb/>
　　丰四章○以齊詩著例之似為欲嫁其人不諧而<lb/>
　　後悔者<lb/>
東門之墠茹藘在阪其室則邇其人甚遠<lb/>
東門之栗有踐家室豈不爾思子不我即<hi>古音子悉反</hi>
　　東門之墠二章○從朱傳<lb/>
<pb n="14a"/>
風雨淒淒雞鳴喈喈既見君子云胡不夷<lb/>
風雨瀟瀟雞鳴膠膠既見君子云胡不瘳<lb/>
風雨如晦雞鳴不已既見君子云胡不喜<lb/>
　淒淒風雨初至而寒涼也瀟瀟既至而有聲也如晦<lb/>
　雨甚而晦冥也雞初鳴則喈喈然相和再鳴則膠膠<lb/>
　然相雜三鳴而將旦則接續以鳴而其聲不已矣夷<lb/>
　如病初退瘳如病既愈喜則無病而且康樂也<lb/>
　　風雨三章○序謂思君子者可從盖以風雨雞鳴<lb/>
<pb n="14b"/>
　　為興也雞之知時㦯有東方㣲濛之景則感之而<lb/>
　　鳴然風雨冥晦且無星月之光而雞鳴之節不改<lb/>
　　也鄭俗昬亂而猶有心知禮義獨為言行而不失<lb/>
　　其操者是以同道者見而喜之<lb/>
靑靑子衿悠悠我心縱我不往子寧不嗣音<lb/>
靑靑子佩悠悠我思縱我不往子寧不來<lb/>
挑兮達兮在城闕兮一日不見如三月兮<lb/>
　　子衿三章○序謂刺學校朱𫝊謂淫奔者詳詩意<lb/>
<pb n="15a"/>
　　俱無顯證㦯亦朋友相思念之辭爾<lb/>
揚之水不流束楚終鮮兄弟維予與女無信人之言人<lb/>
實迋女<lb/>
揚之水不流束薪終鮮兄弟維予二人無信人之言人<lb/>
實不信<lb/>
　此所起興與王風同而異王風興王令不行於諸侯<lb/>
　此興人言不能以間彼己之交也<lb/>
　　揚之水二章○亦當為朋友相要之辭故次於青<lb/>
<pb n="15b"/>
　　衿見衰世朋友之道薄焉<lb/>
出其東門有女如雲雖則如雲匪我思存縞衣綦巾聊<lb/>
樂我員<lb/>
出其闉闍有女如荼雖則如荼匪我思且縞衣茹藘聊<lb/>
可與娛<lb/>
　　出其東門二章○嫉淫者之詩也天下之物有非<lb/>
　　分之所當者苟思存焉雖不求之而已累其心矣<lb/>
　　思不存則與己無與也豈獨女色一事然哉<lb/>
<pb n="16a"/>
野有蔓草零露漙兮有美一人清揚婉兮邂逅相遇適<lb/>
我願兮<lb/>
野有蔓草零露瀼瀼有美一人婉如清揚邂逅相遇與<lb/>
子偕臧<lb/>
　　野有蔓草二章○男女相遇而苟合之詩<lb/>
溱與洧方渙渙兮士與女方秉蕳兮女曰觀乎士曰既<lb/>
且且往觀乎洧之外詢訏且樂維士與女伊其相謔贈<lb/>
之以勺藥<lb/>
<pb n="16b"/>
溱與洧瀏其清矣士與女殷其盈矣女曰觀乎士曰既<lb/>
且且往觀乎洧之外洵訏且樂維士與女伊其將謔贈<lb/>
之以勺藥<lb/>
　　溱洧二章○男女相遇相戲之詩○鄭始封於宣<lb/>
　　王之世故其詩斷自桓武以下無可疑者㦯曰鄭<lb/>
　　詩之淫如此出扵民俗可也而當時卿大夫往往<lb/>
　　賦以見志何也曰淫聲不放則卿大夫之罪也賦<lb/>
　　以見志云者則古人多節取其辭而不必其本意<lb/>
<pb n="17a"/>
　　雖聖賢引詩猶然也序所以致誤由此爾<lb/>
齊<lb/>
雞既鳴矣朝既盈矣匪雞則鳴蒼蠅之聲<lb/>
　一說非特雞鳴也且有蒼蠅之聲矣言侵曉也<lb/>
東方明<hi>古音彌郎反</hi>矣朝既昌矣匪東方則明月出之光<lb/>
　一說月字乃日字之誤言非特有曚光而日亦出矣<lb/>
蟲飛薨薨甘與子同夢<hi>古音莫滕反</hi>㑹且歸矣無庶予子憎<lb/>
　　雞鳴三章○賢妃與其君相警之詩<lb/>
<pb n="17b"/>
子之還兮遭我乎峱之間兮並驅從兩肩兮揖我謂我<lb/>
儇兮<lb/>
子之茂<hi>古音耄</hi>兮遭我乎峱之道兮並驅從兩牡<hi>莫九反</hi>兮<lb/>
揖我謂我好兮<lb/>
子之昌兮遭我乎峱之陽兮並驅從兩狼兮揖我謂我<lb/>
臧兮<lb/>
　　還三章○相從田獵之詩<lb/>
俟我於著乎而充耳以素乎而尚之以瓊華<hi>音敷</hi>乎而<lb/>
<pb n="18a"/>
俟我於庭乎而充耳以青乎而尚之以瓊瑩乎而<lb/>
俟我於堂乎而充耳以黄乎而尚之以瓊英<hi>音央</hi>乎而<lb/>
　　著三章○舊說刺時不親迎婦及壻門始見其俟<lb/>
　　已也詳章中無刺意且禮奠鴈而歸則俟扵門烏<lb/>
　　知其非親迎乎或是俗廢昬禮而此人猶行之盖<lb/>
　　美辭也<lb/>
東方之日兮彼姝者子在我室兮在我室兮履我即<hi>子悉反</hi>兮<lb/>
<pb n="18b"/>
東方之月兮彼姝者子在我闥兮在我闥兮履我發兮<lb/>
　即者相見所就之位也發者導引而行之路也<lb/>
　　東方之日二章○此詩似是與著相答者<lb/>
東方未明<hi>彌郎反</hi>顚倒衣裳顚之倒之自公召之<lb/>
東方未晞顚倒裳衣倒之顚之自公令<hi>力珍反</hi>之<lb/>
折栁樊圃狂夫瞿瞿不能辰夜<hi>音豫</hi>不夙則莫<lb/>
　　東方未明三章○序刺無節也朝廷興居無節號<lb/>
　　令不時<lb/>
<pb n="19a"/>
南山崔崔雄狐綏綏魯道有蕩齊子由歸既曰歸止曷<lb/>
又懷止<lb/>
葛屨五兩冠緌雙<hi>古音書容反</hi>止魯道有蕩齊子庸止既曰<lb/>
庸止曷又從止<lb/>
蓺麻如之何衡從其畆<hi>古音滿以反</hi>取妻如之何必告父母<lb/>
<hi>滿以反</hi>既曰告止曷又鞠止<lb/>
析薪如之何匪斧不克取妻如之何匪媒不得既曰得<lb/>
止曷又極止<lb/>
<pb n="19b"/>
　　南山四章○序刺襄公也鳥獸之行淫於其妹<lb/>
無田甫田維莠驕驕無思遠人勞心忉忉<lb/>
無田甫田維莠桀桀無思遠人勞心怛怛<lb/>
婉兮孌兮總角丱兮未幾見兮突而弁兮<lb/>
　此詩恐亦衛詩佩觽佩韘垂帶之意然舊說意理自<lb/>
　通<lb/>
　　甫田三章○刺人之好大而躐等者<lb/>
盧令令<hi>力珍反</hi>其人美且仁<lb/>
<pb n="20a"/>
盧重環其人美且鬈<lb/>
盧重鋂其人美且偲<lb/>
　　盧令三章○朱𫝊大意與還畧同<lb/>
敝笱在梁其魚魴鰥齊子歸止其從如雲<lb/>
敝笱在梁其魚魴鱮齊子歸止其從如雨<lb/>
敝笱在梁其魚唯唯齊子歸止其從如水<lb/>
　　敝笱三章○譏魯莊公不能制其母也易曰包有<lb/>
　　魚无咎不利賓又曰包无魚起凶能包之者是魚<lb/>
<pb n="20b"/>
　　在笱中也不能包之者是魚出笱外也破笱而出<lb/>
　　敝可知矣母可制乎先儒云母不可制當制其侍<lb/>
　　御之人此易所謂不利賓者而此詩所以咎其從<lb/>
　　者之多也若莊公能嚴約其從者之人夫人獨往<lb/>
　　乎勢必可止矣夫魚所謂跳梁云者以其得水也<lb/>
　　雲盛而為雨雨下而為水魚之踊躍奔逝不復可<lb/>
　　笱矣莊公不制其侍御之人是猶決水以助之也<lb/>
　　故詩人譏焉<lb/>
<pb n="21a"/>
載驅薄薄簟茀朱鞹魯道有蕩齊子發夕<lb/>
四驪濟濟垂轡濔瀰魯道有蕩齊子豈弟<lb/>
汶水湯湯行人彭彭<hi>音旁</hi>魯道有蕩齊子翺翔<lb/>
汶水滔滔行人儦儦魯道有蕩齊子逰敖<lb/>
　　載驅四章○魯禮義之國齊人猶知恥文姜之行<lb/>
　　曾魯人無辭乎曰此其所以為禮義之國與知諱<lb/>
　　尊者之惡故也出自齊人則直矣而吾黨之直者<lb/>
　　異於是也<lb/>
<pb n="21b"/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮<lb/>
猗嗟名兮美目清兮儀既成兮終日射侯不出正兮展<lb/>
我甥兮<lb/>
猗嗟孌兮清揚婉兮舞則選兮射則貫兮四矢反兮以<lb/>
禦亂兮<lb/>
　　猗嗟三章○魯莊材藝之美稱之者以為可以禦<lb/>
　　亂然而不得為賢君衛文魯僖之稱賢也則曰秉<lb/>
<pb n="22a"/>
　　心塞淵思無邪而已矣此君道之大戒也○南山<lb/>
　　以下為襄公詩以上則不可攷也齊桓晉文之事<lb/>
　　艶扵天下而皆無詩焉或者誇美之過而夫子刪<lb/>
　　之矣<lb/>
魏<lb/>
　魏者周同姓之國東遷後乃為晉滅則其詩多西周<lb/>
　詩也蘇氏乃曰魏地入晉久矣其詩疑皆為晉而作<lb/>
　猶邶鄘之扵衛也此猶以其列唐風之前也檜之序<lb/>
<pb n="22b"/>
　扵鄭逺矣亦以為檜詩皆為鄭作是蘇氏之意謂西<lb/>
　周不應有風也二南既為文王之風邶鄘以下遂為<lb/>
　東遷之風成康而後宣幽而前太師之所采者安在<lb/>
　况衛武鄭桓秦仲之屬明在西周雖序亦有不能為<lb/>
　之辭者乎朱傳於國風之首曰二南所以用之閨門<lb/>
　鄉黨邦國而化天下十三國則亦領在樂官以時存<lb/>
　肄備觀省而垂監戒此西京舊典如是豈東遷以後<lb/>
　事乎<lb/>
<pb n="23a"/>
糾糾葛屨可以履霜摻摻女手可以縫裳要之襋之好<lb/>
人服<hi>蒲北反</hi>之<lb/>
　寒猶葛屨婦未廟見而縫裳要襋故知其俗儉嗇而<lb/>
　褊急也<lb/>
好人提提宛然左辟佩其象揥維是褊心是以為刺<lb/>
　服此衣裳之人寛讓有度無可刺也刺其心之狭淺<lb/>
　耳<lb/>
　　葛屨二章○依朱𫝊<lb/>
<pb n="23b"/>
彼汾沮洳言采其莫彼其之子美無度美無度殊異乎<lb/>
公路<lb/>
　於沮洳中采物亦葛屨履霜之意美無度猶所謂好<lb/>
　人提提也殊異公路則亦刺其褊心爾<lb/>
彼汾一方言采其桑彼其之子美如英美如英殊異乎<lb/>
公行<lb/>
彼汾一曲言采其藚彼其之子美如玉美如玉殊異乎<lb/>
公族<lb/>
<pb n="24a"/>
　　汾沮洳三章○依朱𫝊<lb/>
園有桃其實之殽心之憂矣我歌且謠不知我者謂我<lb/>
士也驕彼人是哉子曰何其心之憂矣其誰知之其誰<lb/>
知之盖亦勿思<lb/>
園有棘其實之食心之憂矣聊以行國不知我者謂我<lb/>
士也罔極彼人是哉子曰何其心之憂矣其誰知之其<lb/>
誰知之盖亦勿思<lb/>
　　園有桃二章○此詩文意朱𫝊盡之但為何事興<lb/>
<pb n="24b"/>
　　感則不可曉大抵詩意不可以辭尋者當觀其所<lb/>
　　起興園有桃者不獨翫其華而已也以食其實也<lb/>
　　亂世之政多有其文而無其實視其文則曰是矣<lb/>
　　責其實則非也是以詩人憂之輿<lb/>
陟彼岵兮瞻望父兮父曰嗟予子行役夙夜無已上愼<lb/>
旃哉猶來無止<lb/>
陟彼屺兮瞻望母<hi>滿以反</hi>兮母曰嗟予季行役夙夜無寐<lb/>
上愼旃哉猶來無棄<lb/>
<pb n="25a"/>
陟彼岡兮瞻望兄<hi>虚王反</hi>兮兄曰嗟予弟行役夙夜必偕<lb/>
上愼旃哉猶來無死<lb/>
　　陟岵三章○行役而念其父母與兄又知其念已<lb/>
　　而願其謹身以来歸也<lb/>
十畆之間兮桑者閑閑兮行與子還兮<lb/>
十畆之外兮桑者泄泄兮行與子逝兮<lb/>
　　十畆之間二章○依朱𫝊<lb/>
坎坎伐檀兮寘之河之干兮河水清且漣猗不稼不穡<lb/>
<pb n="25b"/>
胡取禾三百廛兮不狩不獵胡瞻爾庭有縣貆兮彼君<lb/>
子兮不素餐兮<lb/>
坎坎伐輻<hi>古音方墨反</hi>兮寘之河之側兮河水清且直猗不<lb/>
稼不穡胡取禾三百億兮不狩不獵胡瞻爾庭有縣特<lb/>
兮彼君子兮不素食兮<lb/>
坎坎伐輪兮寘之河之漘兮河水清且淪猗不稼不穡<lb/>
胡取禾三百囷兮不狩不獵胡瞻爾庭有縣鶉兮彼君<lb/>
子兮不素飱兮<lb/>
<pb n="26a"/>
　　伐檀三章○朱𫝊扵賢者之志發之盡矣<lb/>
碩鼠碩鼠無食我黍三歳貫女莫我肯顧逝將去女適<lb/>
彼樂土樂土樂土爰得我所<lb/>
碩鼠碩鼠無食我麥<hi>莫北反</hi>三歲貫女莫我肯德逝將去<lb/>
女適彼樂國樂國樂國爰得我直<lb/>
　　直者其疾苦得有所伸也<lb/>
碩鼠碩鼠無食我苗三歲貫女莫我肯勞逝將去女適<lb/>
彼樂郊樂郊樂郊誰之永號<lb/>
<pb n="26b"/>
　　碩鼠三章○魏詩首兩篇刺辭也園有桃憂辭也<lb/>
　　至扵十畆伐檀而賢人退碩鼠而百姓畔之矣國<lb/>
　　雖欲存不可得也<lb/>
唐<lb/>
蟋蟀在堂歲聿其莫今我不樂日月其除無已大康職<lb/>
思其居好樂無荒良士瞿瞿<lb/>
蟋蟀在堂歲聿其逝今我不樂日月其邁無已大康職<lb/>
思其外好樂無荒良士蹶蹶<lb/>
<pb n="27a"/>
蟋蟀在堂役車其休今我不樂日月其慆無已大康職<lb/>
思其憂好樂無荒良士休休<lb/>
　居者家常事也外者鄰里鄉黨事也憂者後来事也<lb/>
　瞿瞿然顧慮蹶蹶然圖之夫然後可以休休而安矣<lb/>
　　蟋蟀三章○民俗相樂而相警之詩<lb/>
山有樞隰有榆子有衣裳弗曵弗婁<hi>古音閭</hi>子有車馬弗<lb/>
馳弗驅宛其死矣他人是愉<lb/>
山有栲隰有杻子有廷内弗洒弗埽子有鐘鼓弗鼓弗<lb/>
<pb n="27b"/>
考宛其死矣他人是保<lb/>
山有漆隰有栗子有酒食何不日鼓瑟且以喜樂且以<lb/>
永日宛其死矣他人入室<lb/>
　　山有樞三章○此刺太儉嗇者之詩然不如蟋蟀<lb/>
　　之深厚矣<lb/>
揚之水白石鑿鑿素衣朱襮從子于沃既見君子云何<lb/>
不樂<lb/>
揚之水白石皓皓素衣朱繡從子于鵠既見君子云何<lb/>
<pb n="28a"/>
其憂<lb/>
揚之水白石粼粼我聞有命不敢以告人<lb/>
　　揚之水三章○序昭公分國以封沃沃盛强昭公<lb/>
　　㣲弱國人將叛而歸沃焉<lb/>
椒聊之實蕃衍盈升彼其之子碩大無朋椒聊且逺條<lb/>
且<lb/>
椒聊之實蕃衍盈匊彼其之子碩大且篤椒聊且逺條<lb/>
且<lb/>
<pb n="28b"/>
　　椒聊二章○序君子見沃之盛强蕃衍盛大將有<lb/>
　　晉國焉<lb/>
綢繆束薪三星在天今夕何夕見此良人子兮子兮如<lb/>
此良人何<lb/>
綢繆束芻三星在隅今夕何夕見此邂逅<hi>古音胡故反</hi>子兮<lb/>
子兮如此邂逅何<lb/>
綢繆束楚三星在户今夕何夕見此粲者<hi>古音渚</hi>子兮子<lb/>
兮如此粲者何<lb/>
<pb n="29a"/>
　　綢繆三章○依朱𫝊<lb/>
有杕之杜其葉湑湑獨行踽踽豈無他人不如我同父<lb/>
嗟行之人胡不比焉人無兄弟胡不佽焉<lb/>
有杕之杜其葉菁菁獨行睘睘豈無他人不如我同姓<lb/>
嗟行之人胡不比焉人無兄弟胡不佽焉<lb/>
　　杕杜二章○依朱𫝊<lb/>
羔裘豹袪自我人居居豈無他人維子之故<lb/>
羔裘豹褎自我人究究豈無他人維子之好<lb/>
<pb n="29b"/>
　居居慢也究究苛也箋云民之厚如此亦唐之遺風<lb/>
　也<lb/>
　　羔裘二章○且従序說<lb/>
肅肅鴇羽集于苞栩王事靡盬不能蓺稷黍父母何怙<lb/>
悠悠蒼天曷其有所<lb/>
肅肅鴇翼集于苞棘王事靡盬不能蓺黍稷父母何食<lb/>
悠悠蒼天曷其有極<lb/>
肅肅鴇行<hi>户郎反</hi>集于苞桑王事靡盬不能蓺稻粱父母<lb/>
<pb n="30a"/>
何嘗悠悠蒼天曷其有常<lb/>
　　鴇羽三章○従舊說<lb/>
豈曰無衣七兮不如子之衣安且吉兮<lb/>
豈曰無衣六兮不如子之衣安且燠兮<lb/>
　　無衣二章○従舊說<lb/>
有杕之杜生于道左彼君子兮噬肯適我中心好之曷<lb/>
飲食之<hi>末二句無韻</hi>
有杕之杜生于道周彼君子兮噬肯來游中心好之曷<lb/>
<pb n="30b"/>
飲食之<lb/>
　　有杕之杜二章○依朱𫝊後四句或云君子既来<lb/>
　　喜而病其無以飲食之也亦通<lb/>
葛生蒙楚蘝蔓于野<hi>神與反</hi>予美亾此誰與獨處<lb/>
葛生蒙棘蘝蔓于域予美亾此誰與獨息<lb/>
角枕粲兮錦衾爛兮予美亾此誰與獨旦<lb/>
夏之日冬之夜<hi>音豫</hi>百歲之後<hi>音户</hi>歸于其居<lb/>
冬之夜夏之日百歲之後歸于其室<lb/>
<pb n="31a"/>
　　葛生五章○依朱𫝊<lb/>
采苓采苓<hi>力珍反</hi>首陽之巓人之爲言苟亦無信舍旃舍<lb/>
旃苟亦無然人之爲言胡得焉<lb/>
采苦采苦首陽之下<hi>音户</hi>人之爲言苟亦無與舍旃舍旃<lb/>
苟亦無然人之爲言胡得焉<lb/>
采葑采葑首陽之東人之爲言苟亦無從舍旃舍旃苟<lb/>
亦無然人之爲言胡得焉<lb/>
　苓隰中之物也苦與葑皆菜類未必山上有之也故<lb/>
<pb n="31b"/>
　有告我於此采者未可以苟信然或者有之固不可<lb/>
　知其有勸我以舍而去者亦未可苟以為然也二者<lb/>
　皆不可苟則亦審其實而已矣必得其實則人之為<lb/>
　言者烏得售其欺哉<lb/>
　　采苓三章○刺聴讒者之詩○蟋蟀山樞應是西<lb/>
　　周之詩盖晉之舊俗所謂陶唐之遺民者如此揚<lb/>
　　之水以下則東遷以後之詩而舊俗亦稍變矣<lb/>
秦<lb/>
<pb n="32a"/>
有車鄰鄰有馬白顚未見君子寺人之令<hi>力珍反</hi>
　箋云欲見國君者必先令寺人使傳告之時秦仲始<lb/>
　有此臣<lb/>
阪有漆隰有栗既見君子並坐鼓瑟今者不樂逝者其<lb/>
耋<lb/>
阪有桑隰有楊既見君子並坐鼓簧今者不樂逝者其<lb/>
亾<lb/>
　阪隰非興盖言種植之盛也車馬既多種植又盛秦<lb/>
<pb n="32b"/>
　人耕戰之業為之兆矣<lb/>
　　車鄰三章○舊說但謂美秦仲有車馬侍御者未<lb/>
　　盡盖美其接下之簡易和樂人得其懽心也始也<lb/>
　　由寺人以自通上下之分定矣終乃並坐而鼓瑟<lb/>
　　鼓簧若其等夷然者故言未見如彼既見乃如此<lb/>
　　喜而過望之辭也自古創業之君未有不畧去禮<lb/>
　　文上下交權而足以濟此亦秦所以成霸之本也<lb/>
駟驖孔阜六轡在手公之媚子從公于狩<lb/>
<pb n="33a"/>
奉時辰牡辰牡孔碩公曰左之舍拔則獲<lb/>
　御法所謂逐禽左者驅禽于左以便射者之手勢也<lb/>
游于北園四馬既閑輶車鸞鑣載獫歇驕<lb/>
　　駟鐵三章○盖襄公田獵而從獵者作此<lb/>
小戎俴收五楘梁輈游環脅驅隂靷鋈續<hi>徐邈音辭屢反今當轉為平聲</hi>文茵暢轂駕我騏馵言念君子溫其如玉<hi>轉音魚</hi>在其<lb/>
板屋<hi>轉音烏</hi>亂我心曲<hi>轉音袪</hi>
　正義云國人夸兵車之善云我戎車既淺短其軫矣<lb/>
<pb n="33b"/>
　又五節束縳以歴録此梁輈使有文章貫驂馬之外<lb/>
　轡則有㳺環以止驂馬之外出自衡至軫當服馬之<lb/>
　外脅則有脅驅以止驂馬之内入隂板之前又有皮<lb/>
　靷以白金飾其相續之處車上又有虎皮之茵蓐其<lb/>
　車又是長轂之戎車以駕我之騏馬與馵馬車馬備<lb/>
　具如是又閔其君子云我念君子之徳行溫然如玉<lb/>
　今乃逺在西戎板屋之中思而不得見之亂我心中<lb/>
　之委曲也<lb/>
<pb n="34a"/>
四牡孔阜六轡在手騏駵是中騧驪是驂龍盾之合鋈<lb/>
以觼軜言念君子溫其在邑方何爲期胡然我念之<lb/>
　正義云此四牡是何等毛色騏馬駵馬是其中謂為<lb/>
　中服也騧馬驪馬是其驂謂為外驂也其車上攻戰<lb/>
　之具則畫龍於盾合而載之以蔽車其驂馬之内轡<lb/>
　則鋈金以為觼係之於軾前<lb/>
俴駟孔羣厹矛鋈錞蒙伐有苑虎韔鏤膺交韔二弓<hi>音肱</hi>
竹閉緄縢言念君子載寢載興厭厭良人秩秩德音<hi>古蒸<pb n="34b"/>侵不相通此音與興韻大明七章林心與興韻豈方音不同耶</hi>
　正義云俴薄金甲以被四馬三隅之矛以白金為其<lb/>
　錞繪書襍羽為文之盾其文章苑然而美其弓則有<lb/>
　虎皮之韜其馬則有金鏤之膺其未用之時備其折<lb/>
　壊交二弓於韔之中以竹為閉置於弓服然後以繩<lb/>
　約之<lb/>
　　小戎三章○襄公承天子命以伐西戎君子從役<lb/>
　　而其室家思之先夸其國威軍容之盛而後及於<lb/>
<pb n="35a"/>
　　離别之情與列國之勞苦哀怨者異矣豈其真有<lb/>
　　善人之敎悅以先民哉亦以能自强於刑政講武<lb/>
　　厲戎録功䘏死風聲所漸民習見以成俗其後卒<lb/>
　　兼六國盡用此道也<lb/>
蒹葭蒼蒼白露爲霜所謂伊人在水一方遡洄從之道<lb/>
阻且長遡游從之宛在水中央<lb/>
蒹葭淒淒白露未晞所謂伊人在水之湄遡洄從之道<lb/>
阻且躋遡㳺從之宛在水中坻<lb/>
<pb n="35b"/>
蒹葭采采白露未已所謂伊人在水之涘遡洄從之道<lb/>
阻且右<hi>音以</hi>遡游從之宛在水中沚<lb/>
　　蒹葭三章○秦始立國則尚威嚴重刑殺如白露<lb/>
　　之為霜日出而猶未晞日髙而猶未已也扵是之<lb/>
　　時猶有周之遺賢守先王之道者如蒹葭之蒼然<lb/>
　　獨秉後凋之節然而非時所尚則遯世自藏而已<lb/>
　　逆其道以求之不可得見也順其道以求之固未<lb/>
　　嘗不在焉無如霜露之勢日甚則所謂蒼蒼者亦<lb/>
<pb n="36a"/>
　　將如彼大運何哉周之興也訪道箕子惇典于殷<lb/>
　　之獻民及乎幽厲傷之老成廢棄故曰嗚呼哀哉<lb/>
　　維今之人不尚有舊秦之立國與三代聖王如陽<lb/>
　　春祁寒之相反其後至於盡滅仁義徳敎盖所由<lb/>
　　来者漸矣是以商鞅李斯得售其術而四皓兩生<lb/>
　　輩至漢世猶未敢出也易曰履霜堅氷隂始凝也<lb/>
　　馴致其道至堅氷也然則兹詩之所見者逺矣序<lb/>
　　說疑有所受然蒹葭白露之說則非爾<lb/>
<pb n="36b"/>
終南何有有條有梅君子至止錦衣狐裘<hi>古音渠之反</hi>顔如<lb/>
渥丹其君也哉<lb/>
終南何有有紀有堂君子至止黻衣繡裳佩玉將將壽<lb/>
考不㤀<lb/>
　　終南二章○襄公始命受服其下頌之之辭曰君<lb/>
　　子至止則是從㳺南山也<lb/>
交交黄鳥止于棘誰從穆公子車奄息維此奄息百夫<lb/>
之特臨其穴惴惴其慄彼蒼者天殲我良人如可贖兮<lb/>
<pb n="37a"/>
人百其身<lb/>
交交黄鳥止于桑誰從穆公子車仲行<hi>户郎反</hi>維此仲行<lb/>
百夫之防臨其穴惴惴其慄彼蒼者天殲我良人如可<lb/>
贖兮人百其身<lb/>
交交黄鳥止于楚誰從穆公子車鍼虎維此鍼虎百夫<lb/>
之禦臨其穴惴惴其慄彼蒼者天殲我良人如可贖兮<lb/>
人百其身<lb/>
　　黄鳥三章○自首篇至此車鄰則其所以興也小<lb/>
<pb n="37b"/>
　　戎則其所以强也蒹葭則王道所以廢儒士所以<lb/>
　　黜也黄鳥則驪山之役所以兆也見其禮而知其<lb/>
　　政聞其樂而知其徳故曰其或繼周者雖百世可<lb/>
　　知也<lb/>
鴥彼晨風<hi>方凡反</hi>鬱彼北林未見君子憂心欽欽如何如<lb/>
何㤀我實多<lb/>
山有苞櫟隰有六駮未見君子憂心靡樂如何如何㤀<lb/>
我實多<lb/>
<pb n="38a"/>
山有苞棣隰有樹檖未見君子憂心如醉如何如何㤀<lb/>
我實多<lb/>
　　晨風三章○序說迂廻朱傳以爲婦人念其夫者<lb/>
　　似之抑味首章起興之意則謂鷹鸇之投北林如<lb/>
　　雄者之依强國也意當日㳺士有入秦取卿相者<lb/>
　　而家室諷之故百里大夫之妻亦曰今日富貴㤀<lb/>
　　我為也<lb/>
豈曰無衣與子同袍王于興師修我戈矛與子同仇<hi>說見<pb n="38b"/>兔罝</hi>
　王于興師言以王命而興師也<lb/>
豈曰無衣與子同澤王于興師修我矛㦸與子偕作<lb/>
豈曰無衣與子同裳王于興師修我甲兵<hi>必良反</hi>與子偕<lb/>
行<hi>户郎反</hi>
　　無衣三章○晉文公定王室之後每㑹秦亦與焉<lb/>
　　故有王于興師之言序以為康公者盖因次于黄<lb/>
　　鳥則穆公死矣然黄鳥作于君子此則國中之言<lb/>
<pb n="39a"/>
　　詩之次序往往如此序以晨風與此皆為康公在<lb/>
　　位之詩故又以下篇渭陽為追作皆臆說也<lb/>
我送舅氏曰至渭陽何以贈之路車乘黄<lb/>
我送舅氏悠悠我思何以贈之瓊瑰玉佩<lb/>
　　渭陽二章○康公為世子送晉公子重耳返國之<lb/>
　　詩何以存之也曰㛰姻之國能存亾繼絶者穆公<lb/>
　　之善也<lb/>
於我乎夏屋渠渠今也每食無餘于嗟乎不承權輿<lb/>
<pb n="39b"/>
於我乎每食四簋<hi>古音九</hi>今也每食不飽于嗟乎不承權<lb/>
輿<lb/>
　　權輿二章○穆公好賢而繼世者不能承其美權<lb/>
　　之於物輕重不更也輿之行路轍迹不改也不承<lb/>
　　權輿猶言不遵軌度<lb/>
陳<lb/>
子之湯兮宛丘之上兮洵有情兮而無望兮<lb/>
坎其擊鼓宛丘之下<hi>音户</hi>無冬無夏<hi>古音户</hi>値其鷺羽<lb/>
<pb n="40a"/>
坎其擊缶宛丘之道無冬無夏値其鷺翿<lb/>
　　宛丘三章○依朱𫝊陳之封國舊矣故凡序說入<lb/>
　　東遷之君者尤不可信<lb/>
東門之枌宛丘之栩子仲之子婆娑其下<hi>音户</hi>
榖旦于差<hi>古音磋</hi>南方之原不績其麻市也婆娑<lb/>
榖旦于逝越以鬷邁視爾如荍貽我握椒<lb/>
　　東門之枌三章○依朱𫝊<lb/>
衡門之下可以棲遲泌之洋洋可以樂<hi>毛公作樂鄭氏作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>力召反冶<pb n="40b"/>也唐石經依鄭作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>
                    </hi>飢<lb/>
豈其食魚必河之魴豈其取妻必齊之姜<lb/>
豈其食魚必河之鯉豈其取妻必宋之子<lb/>
　　衡門三章○依朱𫝊○人能常存衡門之心則無<lb/>
　　入而不自得<lb/>
東門之池<hi>古音沱</hi>可以漚麻彼美淑姬可與晤歌<lb/>
東門之池可以漚紵彼美淑姬可與晤語<lb/>
東門之池可以漚菅彼美淑姬可與晤言<lb/>
<pb n="41a"/>
　麻紵菅皆非物之貴者然漚之則亦可以蔽體矣有<lb/>
　淑徳之姬則可以與之相樂矣逸詩云雖有絲麻無<lb/>
　棄菅蒯雖有姬姜無棄顦顇盖此意也<lb/>
　　東門之池三章○語意與前詩相類恐亦賢者之<lb/>
　　詩<lb/>
東門之楊其葉牂牂昬以爲期明星煌煌<lb/>
東門之楊其葉肺肺昬以爲期明星晢晢<hi>音制</hi>
　　東門之楊二章○依朱傳楚辭曰黄昬以為期羌<lb/>
<pb n="41b"/>
　　中道而改路恐正用此詩意<lb/>
墓門有棘斧以斯之夫也不良國人知之知而不已誰<lb/>
昔然矣<lb/>
墓門有梅有鴞萃止夫也不良歌以訊<hi>釋文訊又作誶徐音息悴反廣韻楚辭章句引此亦作誶</hi>之訊予不顧顚倒思予<lb/>
　棘惡木也有棘則斧必伐之人惡則通國必惡之而<lb/>
　是人不能止也習與性成自昔而既然也梅美木也<lb/>
　有鴞萃焉以鴞之故將惡及梅矣故我懼與是人交<lb/>
<pb n="42a"/>
　之及身也而歌以訊之訊而猶不予顧則必至於顛<lb/>
　倒而後思予也<lb/>
　　墓門二章○此相警之詩其為朋友夫妻皆不可<lb/>
　　知也<lb/>
防有鵲巢卭有㫖苕誰侜予美心焉忉忉<lb/>
中唐有甓卭有㫖鷊誰侜予美心焉惕惕<lb/>
　卭我也苕即今為帚者鷊細草如綬言防有鵲巢則<lb/>
　我有旨苕焉可以補巢之材中唐有甓則我有旨鷊<lb/>
<pb n="42b"/>
　焉可以苴甓之其言已之有善而可用也侜張誑也<lb/>
　誰其張誑予美者乎是以心懐憂懼也<lb/>
　　防有鵲巢二章○此憂讒之詩<lb/>
月出皎兮佼人僚兮舒窈糾兮勞心悄兮<lb/>
月出皓兮佼人懰兮舒懮受兮勞心慅兮<lb/>
月出照兮佼人燎兮舒夭紹兮勞心慘<hi>五經文字作懆毛冕曰當作懆誤作慘</hi>兮<lb/>
　　月出三章○此與下篇恐皆靈公之詩<lb/>
<pb n="43a"/>
胡爲乎株林從夏南匪適株林從夏南<lb/>
駕我乘馬<hi>音姥</hi>說于株野<hi>神與反</hi>乘我乘駒朝食于株<lb/>
　　株林二章○従舊說<lb/>
彼澤之陂<hi>古音波</hi>有蒲與荷有美一人傷如之何寤寐無<lb/>
爲<hi>音譌</hi>涕泗滂沱<lb/>
彼澤之陂有蒲與蕳有美一人碩大且卷寤寐無爲中<lb/>
心悁悁<lb/>
彼澤之陂有蒲菡萏有美一人碩大且儼寤寐無爲輾<lb/>
<pb n="43b"/>
轉伏枕<lb/>
　　澤陂三章○序以爲淫詩然或夫婦相念皆不可<lb/>
　　知也<lb/>
檜<lb/>
羔裘逍遙狐裘以朝豈不爾思勞心忉忉<lb/>
羔裘翺翔狐裘在堂豈不爾思我心憂傷<lb/>
羔裘如膏日出有曜豈不爾思中心是悼<lb/>
　　羔裘三章○檜之君臣但美其衣服而無政大夫<lb/>
<pb n="44a"/>
　　傷之而作<lb/>
庶見素冠兮棘人欒欒兮勞心慱慱兮<lb/>
庶見素衣兮我心傷悲兮聊與子同歸兮<lb/>
庶見素韠兮我心藴結兮聊與子如一兮<lb/>
　　素冠三章○舊說傷時人不能三年之喪也然合<lb/>
　　上篇觀之恐是一類盖素衣冠者羔裘狐裘之反<lb/>
　　也庶得見此人者而與之同歸傷俗之甚也棘人<lb/>
　　作者自謂言其憂心孔棘爾<lb/>
<pb n="44b"/>
隰有萇楚猗儺其枝夭之沃沃樂子之無知<lb/>
隰有萇楚猗儺其華<hi>音敷</hi>夭之沃沃樂子之無家<hi>音姑</hi>
隰有萇楚猗儺其實夭之沃沃樂子之無室<lb/>
　　隰有萇楚三章○依朱傳<lb/>
匪風發兮匪車偈兮顧瞻周道中心怛兮<lb/>
　言非風也而有震動之聲非車也而有顛偈之勢斥<lb/>
　政之亂而人之不安也<lb/>
匪風飄兮匪車嘌兮顧瞻周道中心弔兮<lb/>
<pb n="45a"/>
誰能烹魚溉之釡鬵誰將西歸懷之好音<lb/>
　懐遺也凡烹物者水火既調則不欲多以七箸動之<lb/>
　而魚為甚為其脆疏而易散也故老子曰治大國如<lb/>
　烹小鮮言務安静也周之亂也政役紛擾天下囂然<lb/>
　故曰誰有能烹魚者吾將為溉釜鬵不敢謂已能烹<lb/>
　但頗知烹飪之道猶可以助溉釜鬵爾誰將西歸宗<lb/>
　周則我願遺之以好音言欲贈以善言或其忠款得<lb/>
　聞扵工也<lb/>
<pb n="45b"/>
　　匪風三章○周室将危賢者有憂國之心不能自<lb/>
　　逹故作此詩○檜滅於東遷之初則其詩皆出於<lb/>
　　東周可知矣蘇氏見邶鄘皆衛事而欲槩之魏檜<lb/>
　　夫邶鄘入衛久矣縦為衛事而亦不必為東遷以<lb/>
　　後事魏之入晉檜之入鄭皆近耳奈何欲没其初<lb/>
　　乎<lb/>
曹<lb/>
蜉蝣之羽衣裳楚楚心之憂矣於我歸處<lb/>
<pb n="46a"/>
蜉蝣之翼采采衣服<hi>蒲北反</hi>心之憂矣於我歸息<lb/>
蜉蝣掘閱麻衣如雪心之憂矣於我歸說<lb/>
　人無逺憂者如蜉蝣然為其不知朝暮之事也今之<lb/>
　國政如之則人人自危故言我心於何憂乎扵我之<lb/>
　所歸宿者爾掘閱者掘然而飛僅閱朝暮猶言倐見<lb/>
　也<lb/>
　　蜉蝣三章<lb/>
彼候人兮何戈與祋彼其之子三百赤芾<lb/>
<pb n="46b"/>
　毛傳云言賢者之官不過候人箋云是謂逺君子也<lb/>
維鵜在梁不濡其翼彼其之子不稱其服<hi>蒲北反</hi>
　水鳥而在梁則能不濡其翼設他鳥居之必濡矣以<lb/>
　興不稱其服者<lb/>
維鵜在梁不濡其咮<hi>古音注</hi>彼其之子不遂其媾<hi>古音故</hi>
　媾遇也不遂其媾言不稱其所遇也翼所以文身者<lb/>
　故以興服蒙赤芾之文也咮所以飲食者故以興媾<lb/>
　起斯飢之意也<lb/>
<pb n="47a"/>
薈兮蔚兮南山朝隮婉兮欒兮季女斯飢<lb/>
　衆草盛則大木少小人飽則君子飢季女喻其守身<lb/>
　而貞居也猶楚辭所云幼艾<lb/>
　　候人四章○序刺近小人也<lb/>
鳲鳩在桑其子七兮淑人君子其儀一兮其儀一兮心<lb/>
如結兮<lb/>
　鳲鳩飼子平均如一君子之於臣民亦如之儀謂法<lb/>
　也執法之一者由其心之不二也故推本而言之<lb/>
<pb n="47b"/>
鳲鳩在桑其子在梅淑人君子其帶伊絲其帶伊絲其<lb/>
弁伊騏<lb/>
　鳲鳩常在桑而其子之所處不一喻臣民之有賢否<lb/>
　善惡此言梅者是美木也君於善人則當榮以爵命<lb/>
　帶有絲焉弁有騏焉大夫士之服也<lb/>
鳲鳩在桑其子在棘淑人君子其儀不忒其儀不忒正<lb/>
是四國<lb/>
　棘惡木也君於惡人而加恵焉則其法僭忒矣法不<lb/>
<pb n="48a"/>
　僭忒故能使枉者直有以正是四國也墓門之詩亦<lb/>
　以梅棘喻善惡<lb/>
鳲鳩在桑其子在榛淑人君子正是國人正是國人胡<lb/>
不萬年<lb/>
　榛木之叢生者猶國人之羣襍也君之儀一而皆有<lb/>
　以正之則其邦家有不長久萬年者乎<lb/>
　　鳲鳩四章○此詩朱子以為不知所指序言刺不<lb/>
　　壹者意亦未明也今合前後篇而觀之候人則爵<lb/>
<pb n="48b"/>
　　禄濫於在位而君子斯飢下泉則膏澤潤於稂蕭<lb/>
　　而黍苗枯槁政之不均可知已盖鳲鳩之飼子也<lb/>
　　旦自上下暮自下上均一者其常也然子之或在<lb/>
　　梅㦯在棘㦯在榛則又不能使之一也君之於臣<lb/>
　　民也進君子退小人惠良懲奸其施之不一者正<lb/>
　　所以為法之一混而施之而曰一者猶不可也况<lb/>
　　倒而置之如曹之為者哉<lb/>
洌彼下泉浸彼苞稂愾我寤歎念彼周京<hi>音疆</hi>
<pb n="49a"/>
洌彼下泉浸彼苞蕭愾我寤歎念彼京周<lb/>
洌彼下泉浸彼苞蓍愾我寤歎念彼京師<lb/>
　下泉泉之下流者易曰井洌寒泉食言澤之及扵民<lb/>
　也今也下泉洌矣而所浸者稂莠耳蕭艾耳蓍蒿耳<lb/>
　惠在小人則良善困苦由王澤之竭故列國無政以<lb/>
　至于斯是以愾然而念宗周之盛時也正與候人之<lb/>
　篇相應朝有倖位則膏澤之不下決矣<lb/>
芃芃黍苗隂雨膏之四國有王郇伯勞之<lb/>
<pb n="49b"/>
　黍苗者稂蕭蓍之反也隂雨者下泉之類也以其諸<lb/>
　侯之澤則曰下泉近而長逺者也以其王者之澤則<lb/>
　曰隂雨髙而溥遍者也四國有王即京周之盛時也<lb/>
　方伯賦其政諸侯行其化豈有今日偏枯之事哉所<lb/>
　以慨歎而思念者以此<lb/>
　　下泉四章○國亂民困賢人傷之與檜卒章同意<lb/>
　　○以上國風之序除邶鄘衛之次二南為其敎之<lb/>
　　得失俗之貞淫效之治亂聲之和哀反對之義最<lb/>
<pb n="50a"/>
　　明可以興焉可以觀焉餘則先王畿次鄭畿内之<lb/>
　　國次齊晉秦之伯國次陳檜曹之小邦也其末又<lb/>
　　系以豳風者禮反其所自生樂樂其所自始盛衰<lb/>
　　之極必維其初故風終豳風雅終豳雅頌終豳頌<lb/>
　　周詩三百而又以商頌終焉其義一而已矣<lb/>
豳<lb/>
　成王初政周公以為未知稼穡艱難推本公劉舊俗<lb/>
　述民間終年作苦謂之豳風為王陳誦止於七月一<lb/>
<pb n="50b"/>
　篇耳其後遭流言之變有東征之役則鴟鴞東山繼<lb/>
　作而其詩無所附麗周太師因綴之豳風以為皆周<lb/>
　公之作而其感諷勞歌則固風體也破斧以下以周<lb/>
　公居東之事而作者本出謡俗故亦以繫焉<lb/>
七月流火<hi>古音毁</hi>九月授衣一之日觱發二之日栗烈無<lb/>
衣無褐何以卒歲三之日于耜四之日舉趾同我婦子<lb/>
饁彼南畝<hi>滿以反</hi>田畯至喜<lb/>
　此詩凡言月者夏正之月也凡言日者周正之日也<lb/>
<pb n="51a"/>
　凡言春者則夏之春也正可改時不可改其以周正為<lb/>
　春如春秋所書者葢假以頒王朔新一代之制若作詩<lb/>
　書易禮樂垂法萬世則行夏之時周公孔子之道一<lb/>
　也自子以後言日陽也自午以後言月隂也義起于<lb/>
　周易東北西南之位七日八月之文也惟已言月以<lb/>
　推隂氣之始辰言春以著夏時之舊此章言建申之<lb/>
　月始肅則謀衣建寅之月始和則謀食盖一篇之綱<lb/>
　也故繼此月而遂吹此詩以迎寒迎暑焉<lb/>
<pb n="51b"/>
七月流火九月授衣春日載陽有鳴倉庚<hi>古音岡</hi>女執懿<lb/>
筐遵彼微行<hi>户郎反</hi>爰求柔桑春日遲遲采蘩祁祁女心<lb/>
傷悲殆及公子同歸<lb/>
　此下三章皆申首章謀衣之事時候至秋而始變女<lb/>
　功當春而豫興且述其時風俗之厚采桑之女得配<lb/>
　公家者思慕父母以殆及歸期為傷悲召南迨其吉<lb/>
　兮迨其今兮盖舊俗如此也<lb/>
七月流火八月萑葦蠶月條桑取彼斧斨以伐遠揚猗<lb/>
<pb n="52a"/>
彼女桑七月鳴鶪八月載績載𤣥載黄我朱孔陽爲公<lb/>
子裳<lb/>
　八月萑葦追去秋為曲薄之具也八月載績承今春<lb/>
　成布帛之功也不曰為公子衣而曰裳者讓也<lb/>
四月秀葽五月鳴蜩八月其穫十月隕蘀一之日于貉<lb/>
取彼狐狸爲公子裘<hi>渠之反</hi>二之日其同載纘武功言私<lb/>
其豵獻豣于公<lb/>
　秀麥秀也葽草夏實者也物至秋始成實四月盛陽<lb/>
<pb n="52b"/>
　而麥秋至草有實者盖隂氣已萌故將言寒肅之候<lb/>
　舉此為先而及下文通以月名之也上言蠶績者衣<lb/>
　之事也衣可以禦輕寒故八月績之九月授之而其<lb/>
　叙候自七月始寒之輕者推之近也此言于貉裘褐<lb/>
　之事也裘褐所以禦盛寒故一之日二之日皆有事<lb/>
　焉而其叙候自四月始寒之重者推之逺也<lb/>
五月斯螽動股六月莎雞振羽七月在野<hi>神與反</hi>八月在<lb/>
宇九月在户十月蟋蟀入我牀下<hi>音户</hi>穹窒熏鼠塞向墐<lb/>
<pb n="53a"/>
户嗟我婦子曰爲改歲入此室處<lb/>
　有衣有裘可以禦冬此則言居處之俗以終卒歲之<lb/>
　事本其氣候之漸其指物又與上章異者以候蟲之<lb/>
　出伏興農氓之作息<lb/>
六月食鬱及薁七月亨葵及菽八月剥棗十月穫稻爲<lb/>
此春酒以介睂壽七月食瓜<hi>音孤</hi>八月斷壺九月叔苴采<lb/>
荼薪樗食我農夫<lb/>
　自此至卒章皆申首章謀食之事此章先以圃者農<lb/>
<pb n="53b"/>
　事以歲為期圃則月有種穫先其輕者後其重者亦<lb/>
　前言衣裘之意也及穫稻者為釀酒之用佐嘉蔬以<lb/>
　養老者<lb/>
九月築場圃十月納禾稼<hi>古音古</hi>黍稷重穋禾麻菽麥<hi>二句不入韻</hi>嗟我農夫我稼既同上入執宫功晝爾于茅宵爾<lb/>
索綯亟其乘屋其始播百榖<lb/>
　言農事之成急扵公役又以餘力速治私室以為来<lb/>
　春寛然耕作之地盖前雖言穹窒熏鼠塞向墐户而<lb/>
<pb n="54a"/>
　損於風雨修葺盖障者未之及也外有于貉之役上<lb/>
　有公旬之功私有乘屋之事然則雖入室處而亦無<lb/>
　有寧居矣故唐風云蟋蟀在堂役車其休無已太康<lb/>
　職思其憂<lb/>
二之日鑿冰沖沖三之日納于凌隂<hi>侵韻字與東同用盖出於方音</hi>四<lb/>
之日其蚤獻羔祭韭九月肅霜十月滌場朋酒斯饗曰<lb/>
殺羔羊躋彼公堂稱彼兕觥<hi>音光</hi>萬壽無疆<lb/>
　豳民之勤其俗歸於忠愛故蠶績于貉以為公子衣<lb/>
<pb n="54b"/>
　裘忠也室處乘屋而先入執宫功忠也農事之成藏<lb/>
　冰助祭其方滌場也殺羔稱觥祝君萬壽忠也非君<lb/>
　誠愛扵民何以致此<lb/>
　　七月八章○按周官中春吹豳詩以迎暑中秋迎<lb/>
　　寒亦如之國祈年于田祖吹豳雅以樂田畯國大<lb/>
　　蜡吹豳頌以息老物鄭謂豳詩即豳風此篇是已<lb/>
　　然又謂豳雅豳頌亦即此篇而分取其辭義之相<lb/>
　　近者則不可通也朱子疑楚茨諸篇為豳雅載芟<lb/>
<pb n="55a"/>
　　諸篇為豳頌今攷此詩星日風候時物備焉用迎<lb/>
　　寒暑義固昭已雅云琴瑟撃鼓以御田祖以祈甘<lb/>
　　雨以介稷黍正與祈年之文相應頌云胡考之寧<lb/>
　　胡考之休又正蜡而養老之事朱子之說信矣獨<lb/>
　　豳雅之後尚有瞻洛以下篇什豳頌之後尚有酌<lb/>
　　桓賚般疑於無說以豳風例之則鴟鴞以下之比<lb/>
　　也盖䲭鴞以下之附豳風是周公憂勤王室風謠<lb/>
　　感慨時也及作洛居冊命公後公拜手曰兹予其<lb/>
<pb n="55b"/>
　　明農哉於是又有豳雅豳頌之篇繼作周禮遂以<lb/>
　　三詩定為樂章用之田事雅止於楚茨四篇頌止<lb/>
　　於載芟三篇猶之七月也瞻彼洛矣四篇新邑成<lb/>
　　而朝㑹之詩酌四篇東都文武廟之詩皆周公所<lb/>
　　作而附豳雅豳頌猶䲭鴞東山也此則周公誕保<lb/>
　　受命雅樂既興頌聲已作時也雅頍弁至末自盛<lb/>
　　世以迄厲幽非盡周公時矣以其得之東都也後<lb/>
　　人因以繫之亦猶破斧以下之例也但雅頌逸其<lb/>
<pb n="56a"/>
　　篇題或者夫子刪之與<lb/>
䲭鴞䲭鴞既取我子無毁我室恩斯勤斯鬻子之閔斯<lb/>
　首三句言殷之亂人既陷管蔡又將危王室也管蔡<lb/>
　既為所陷則亦化為䲭鴞如子之鬻於人者不復念<lb/>
　其所生矣故恩勤而悲憫之以終既取我子一句之<lb/>
　意也<lb/>
迨天之未隂雨徹彼桑土綢繆牖户今女下民或敢侮<lb/>
予<lb/>
<pb n="56b"/>
　以下三章皆以終無毁我室一句之意此叙其初謀<lb/>
　經始急於補苴懼隂雨之卒至而下民或有侮予者<lb/>
予手拮据予所捋荼予所蓄租予口卒瘏曰予未有室<lb/>
家<hi>音姑</hi>
　又叙其方營巢時多所捋取以為之材多所蓄積以<lb/>
　為之備手攫不足繼以口銜勞瘁之至惟慮室家之<lb/>
　未成耳<lb/>
予羽譙譙予尾翛翛予室翹翹風雨所漂搖予維音嘵<lb/>
<pb n="57a"/>
嘵<lb/>
　手口既勞故羽毛為之散亂巢方垂成髙懸而果有<lb/>
　風雨漂搖之至羽毛沾濕則手口無所施矣此嘵嘵<lb/>
　哀鳴所以不能自止也<lb/>
　　䲭鴞四章○管蔡誘於武庚而作流言周公居東<lb/>
　　成王之疑未釋公乃為詩以貽王名之曰䲭鴞<lb/>
我徂東山慆慆不歸<hi>獨韻起</hi>我來自東零雨其濛我東曰<lb/>
歸我心西悲制彼裳衣勿士行枚蜎蜎者蠋烝在桑野<lb/>
<pb n="57b"/>
<hi>神與反</hi>敦彼獨宿亦在車下<hi>音戶</hi>
　蜎蜎微蟲滿於桑野而士卒之獨宿者亦在車下與<lb/>
　微蟲襍處閔勞之辭也此叙其在塗時<lb/>
我徂東山慆慆不歸我來自東零雨其濛果臝之實亦<lb/>
施于宇伊威在室蠨蛸在户町畽鹿場熠燿宵行<hi>户郎反</hi>
亦可畏也伊可懷也<lb/>
我徂東山慆慆不歸我來自東零雨其濛鸛鳴于垤婦<lb/>
歎于室洒埽穹窒我征聿至有敦瓜苦烝在栗薪自我<lb/>
<pb n="58a"/>
不見于今三年<lb/>
　此兩章皆言其始至時<lb/>
我徂東山慆慆不歸我來自東零雨其濛倉庚于飛熠<lb/>
燿其羽之子于歸皇駁其馬<hi>音姥</hi>親結其縭<hi>古音羅</hi>九十其<lb/>
儀<hi>音俄</hi>其親孔嘉其舊如之何<lb/>
　此言至後之事倉庚于飛舊說以為仲春昬姻時也<lb/>
　據書秋大熟未穫則周公之歸非以春矣盖事後追<lb/>
　勞之作爾<lb/>
<pb n="58b"/>
　　東山四章○周公居東未必有辟讒専征兩事且<lb/>
　　亂人在東而避居於此非所安也攷之豳風破斧<lb/>
　　伐柯相次若䲭鴞悟王既歸復有大役則不應伐<lb/>
　　柯之親迎反在東山凱還之後書金縢後有大誥<lb/>
　　者述事紀言自是兩體不得相襍如泰誓牧誓繼<lb/>
　　以武成不得云矢牧之後又歩自周也<lb/>
既破我斧又缺我斨周公東征四國是皇哀我人斯亦<lb/>
孔之將<lb/>
<pb n="59a"/>
既破我斧又缺我錡<hi>古音渠禾反</hi>周公東征四國是吪哀我<lb/>
人斯亦孔之嘉<lb/>
既破我斧又缺我銶周公東征四國是遒哀我人斯亦<lb/>
孔之休<lb/>
　　破斧三章○周公東征撫恤軍士人㤀其勞故既<lb/>
　　歸而謳歌之謂初征之時一匡四國而其撫恤我<lb/>
　　也甚大既而四國已化而其撫恤我也甚善及四<lb/>
　　國既固今来歸矣而其撫恤我也又甚使之優㳺<lb/>
<pb n="59b"/>
　　而安樂也序此于東山之後若以為上下唱酬者<lb/>
　　然<lb/>
伐柯如何匪斧不克取妻如何匪媒不得<lb/>
伐柯伐柯其則不逺我遘之子籩豆有踐<lb/>
　伐柯者必以斧取妻者必以媒興君臣之交其離也<lb/>
　必有間之者其合也必有先之者然伐柯者斧而執<lb/>
　斧者人也人能視所執之柯則可得所伐之柯矣取<lb/>
　成於心非斧之所能為也取妻者男女相遇而相得<lb/>
<pb n="60a"/>
　則可以陳籩豆而成其合矣其權亦非媒所能操也<lb/>
　屈原云湯禹儼而求合摯皋陶而能調苟中情其好<lb/>
　修又何必用夫行媒正此意也<lb/>
　　伐柯二章○成王之疑周公也雖有二公左右而<lb/>
　　未之釋然固信用二公所以卒知周公也當其未<lb/>
　　悟二公固無如何感於風雷之變而自知之則非<lb/>
　　二公之力而實成王之明矣王曰今天動威以彰<lb/>
　　周公之徳維朕小子其親迎賢者感而為此詩盖<lb/>
<pb n="60b"/>
　　亦因親迎之禮而取類焉<lb/>
九罭之魚鱒魴我覯之子衮衣繡裳<lb/>
　九罭細網乃有大魚興下邑而得周公来臨喜見衮<lb/>
　衣繡裳之盛<lb/>
鴻飛遵渚公歸無所於女信處<lb/>
鴻飛遵陸公歸不復於女信宿<lb/>
　渚陸非鴻所安暫寄跡耳故以興公居東不過信宿<lb/>
　非久當歸也無所言不定其所之如𫝊云何日之有<lb/>
<pb n="61a"/>
是以有衮衣兮無以我公歸兮無使我心悲兮<lb/>
　　九罭四章○周公将歸而東人思慕不能舍也㦯<lb/>
　　曰此與甘棠之愛同不入周南何也曰二南者皆<lb/>
　　所以著文王之徳召伯奉命施仁甘棠之歌文王<lb/>
　　之化也東征之役大傷厥考心而不得已焉豈得<lb/>
　　與闗雎麟趾之篇相混哉<lb/>
狼跋其胡載疐其尾公孫碩膚赤舄几几<lb/>
狼疐其尾載跋其胡公孫碩膚德音不瑕<hi>古音胡</hi>
<pb n="61b"/>
　老狼頷下有胡進而躐其胡則為所牽退而跲於尾<lb/>
　則為所曵以其性貪故也周公聖者無所欲於天下<lb/>
　雖有大美遜而不居而况與人争利哉是以雖遭變<lb/>
　故舉止甚安令聞無玷惟其有以自信而人亦共信<lb/>
　之故也<lb/>
　　狼跋二章○周公勤勞王家其為武王請命通於<lb/>
　　神明可謂忠矣然非雷電以風金縢之書不發諸<lb/>
　　史亦不敢言也䲭鴞之詩以警王耳非自辯也詩<lb/>
<pb n="62a"/>
　　人所謂孫碩膚者以此自古賢聖惟其歸潔之志<lb/>
　　與日月而争光中孚之誠質鬼神而無愧至其外<lb/>
　　者雖格天之業豈以自存於胸哉既不以功美自<lb/>
　　多故亦不以疑謗自沮知其無所與於性分而益<lb/>
　　修其徳以終身也東人懐其裳衮西人思其履綦<lb/>
　　所謂四體不言而喻者與<lb/>
　<lb/>
　<lb/>
<pb n="62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩所卷二<lb/>
</p>
<p>
</p>
  </div>
</body>
</text>
</TEI>
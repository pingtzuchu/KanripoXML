<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩所卷六</head> <lb/>
    <p>
<pb n="1a"/>
欽定四庫全書<lb/>
　詩所卷六<lb/>
　　　　　　　　　　　　大學士李光地撰<lb/>
大雅一<lb/>
文王在上於昭于天周雖舊邦其命維新有周不顯帝<lb/>
命不時文王陟降在帝左右<hi>音以</hi>
　言周所以受命由文王之神上與天合<lb/>
亹亹文王令聞不已陳錫哉周侯文王孫子文王孫子<lb/>
<pb n="1b"/>
本支百世凡周之士不顯亦世<lb/>
　陳錫所錫者多如物之陳列也文王身不受命而令<lb/>
　聞無窮天廣賜在其子孫本支既百世矣異姓之士<lb/>
　亦光顯於時與國咸休也<lb/>
世之不顯厥猶翼翼思皇多士生此王國王國克生維<lb/>
周之楨濟濟多士文王以寧<lb/>
　士之得世顯者其猷為皆能自勉于敬實天生之以<lb/>
　為邦之楨幹文王基業所賴以安者也<lb/>
<pb n="2a"/>
穆穆文王於緝熙敬止假哉天命有商孫子商之孫子<lb/>
其麗不億上帝既命侯于周服<hi>蒲北反</hi>
　假格也文王之神之靈由其聞之長也文王之聲之<lb/>
　駿由其德之盛也穆穆不已於敬豈有圖度天命之<lb/>
　心哉而德之昭假天實有命于商之孫子矣天之既<lb/>
　命是以孫子孔多靡不臣服<lb/>
侯服于周天命靡常殷士膚敏祼将于京<hi>音疆</hi>厥作祼将<lb/>
常服黼冔王之藎臣無念爾祖<lb/>
<pb n="2b"/>
　昔命于商而今在周何常之有哉其本支既臣服故<lb/>
　其多士皆來助祭與文王之本支多士世顯者異矣<lb/>
　靡常如此今為王之藎臣者可無念爾祖之德乎明<lb/>
　今日所以陳此一忠藎之心也<lb/>
無念爾祖聿修厥德永言配命自求多福<hi>方墨反</hi>殷之未<lb/>
喪師克配上帝宜鑒于殷駿命不易<lb/>
　念爾祖者存乎修德而已命之在我惟德有以配之<lb/>
　德常修則命常眷是自求多福也昔者殷未失衆亦<lb/>
<pb n="3a"/>
　常配帝如今日矣惟其大命之不易是以遷移而靡<lb/>
　常可不為永鑒乎<lb/>
命之不易無遏爾躬<hi>躬不與天韻闕之</hi>宣昭義問有虞殷自天<lb/>
上天之載無聲無臭儀刑文王萬邦作孚<hi>古音浮</hi>
　遏絶也修德而義問宣昭且時時虞其若紂之自絶<lb/>
　于天者則于配命之道幾矣然天事幽眇烏乎窺之<lb/>
　惟儀刑於文王則與天合而推之萬邦而孚化矣夫<lb/>
　文王之與天合者何也敬而已矣穆穆而緝熙于敬<lb/>
<pb n="3b"/>
　葢文王之所以為文也<lb/>
　　文王七章○周公誡成王之詩而後世因以為朝<lb/>
　　㑹之樂章詩意欲其以文王為法以商為鑒德之<lb/>
　　修廢固其本已其驗尤在於殷棄膚敏而使之駿<lb/>
　　奔周京文王育材而克以楨幹王室故自此至思<lb/>
　　齊多言文王得人之效作人造士之功以迄于成<lb/>
　　王卷阿之後而始變中間宣王修之羣賢為盛陵<lb/>
　　夷乎幽之殄瘁終焉<lb/>
<pb n="4a"/>
明明在下赫赫在上天難忱斯不易維王天位殷適使<lb/>
不挾四方<lb/>
　有明明之德則有赫赫之命無常而不易宜鑒于殷<lb/>
　者皆即前篇之意<lb/>
摯仲氏任自彼殷商來嫁于周曰嬪于京<hi>音疆</hi>乃及王季<lb/>
維德之行<hi>户郎反</hi>大任有身生此文王<lb/>
　言摯國之仲女任姓者自商時來嫁為周京之婦能<lb/>
　與王季合德實生文王<lb/>
<pb n="4b"/>
維此文王小心翼翼昭事上帝聿懐多福<hi>方墨反</hi>厥德不<lb/>
囘以受方國<lb/>
　小心昭事其德無邪也是以能來多福而方國至焉<lb/>
天監在下有命既集文王初載天作之合在洽之陽在<lb/>
渭之涘文王嘉止大邦有子<lb/>
　初載猶言生初也嘉止昬姻之時也<lb/>
大邦有子俔天之妺文定厥祥親迎于渭造舟為梁不<lb/>
顯其光<lb/>
<pb n="5a"/>
　言行嘉禮而納幣親迎之事<lb/>
有命自天<hi>與莘協</hi>命此文王于周于京<hi>音疆</hi>纉女維莘長子<lb/>
維行篤生武王保右命爾燮伐大商<lb/>
　太姒為莘之長女蒙太任而言故曰纉後思齊篇亦<lb/>
　曰嗣徽音也燮和也順也<lb/>
殷商之旅其㑹如林矢于牧野維予侯興<hi>説見小戎</hi>上帝臨<lb/>
女無貳爾心<lb/>
　陳于商郊其勢興起矣然既無疑懼之心亦無覬幸<lb/>
<pb n="5b"/>
　之意惟知畏上帝俟休命此所以為順天應人燮伐<lb/>
　之師也女者武王自汝<lb/>
牧野洋洋檀車煌煌駟騵彭彭<hi>音旁</hi>維師尚父時維鷹揚<lb/>
涼彼武王肆伐大商㑹朝清明<hi>彌郎反</hi>
　燮伐順也肆伐威也然昧爽㑹師一戎衣而大定非<lb/>
　威之競實順之極也<lb/>
　　大明八章○文王大明緜朱𫝊以為皆周公戒成<lb/>
　　王之詩然惟文王戒義獨顯此及後篇則陳王業<lb/>
<pb n="6a"/>
　　之所以成推王迹之所自基葢使不忘先世而思<lb/>
　　所守之重中間又及乎列王之德配以至尚父之<lb/>
　　功四臣之助凡皆至德感致受命之符也大武之<lb/>
　　舞有總干山立者有發揚蹈厲者夫子推明其意<lb/>
　　一以為武王之事一以為太公之志葢屹然而不<lb/>
　　動者正所以傳其無貳之心赫然而盛威者乃所<lb/>
　　以象其鷹揚之烈信乎聞其樂知其德觀其舞知<lb/>
　　其行也<lb/>
<pb n="6b"/>
緜緜𤓰<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>民之初生自土沮漆古公亶父陶復陶穴未<lb/>
有家室<lb/>
　述太王居豳時未有家室起下築立室家之事<lb/>
古公亶父來朝走馬率西水滸至于岐下<hi>音戸</hi>爰及姜女<lb/>
聿來胥宇<lb/>
　述太王遷岐之事胥宇猶言同居也<lb/>
周原膴膴堇荼如飴爰始爰謀爰契我龜曰止曰時築<lb/>
室于兹<lb/>
<pb n="7a"/>
　述周都高平而肥美始謀于衆復決于龜遂止是而<lb/>
　及時築室焉<lb/>
廼慰廼止廼左廼右<hi>音以</hi>廼疆廼理廼宣廼畞<hi>滿以反</hi>自西<lb/>
徂東周爰執事<lb/>
　述居民授田之事始慰安而居止之而分列其左右<lb/>
　居民之事也繼乃正其經界宣其泉而畞其地授田<lb/>
　之事也岐在西以東為表自西至東徧執其事民功<lb/>
　修也<lb/>
<pb n="7b"/>
廼召司空廼召司徒俾立室家<hi>音姑</hi>其繩則直縮版以載<lb/>
作廟翼翼<lb/>
　述始作廟之事召司空者度地召司徒者聚役繩直<lb/>
　以正其左右縮版以齊其上下<lb/>
捄之陾陾度之薨薨築之登登削屢馮馮百堵皆興鼛<lb/>
鼓弗勝<lb/>
　捄盛土於器也既将築而盛土於器陾陾然衆矣又<lb/>
　度之而繩聲薨薨然所謂其繩則直者至此無不正<lb/>
<pb n="8a"/>
　矣既築之而登登然高矣又屢削之而削聲馮馮然<lb/>
　所謂縮版以載者至此無不齊矣申言作廟之事<lb/>
廼立臯門臯門有伉廼立應門應門将将廼立冢土戎<lb/>
醜攸行<hi>户郎反</hi>
　臯門應門毛鄭與朱子之説互異鄭謂諸侯有臯應<lb/>
　路三門天子加以庫雉今姑從之以太王賢人無僭<lb/>
　制之事如上章司空司徒亦以諸侯備三官之故直<lb/>
　至武王誓師時未改也春秋列國徃徃僭逾不足據<lb/>
<pb n="8b"/>
　為明證此言立朝置社之事案周制左宗廟右社稷<lb/>
　則廟社俱立於朝中而在庫門之内此先言作廟後<lb/>
　及門者君子将營宫室宗廟為先廟之既成乃因之<lb/>
　而備宫室之制也<lb/>
肆不殄厥愠亦不隕厥問柞棫㧞矣行道兑矣混夷駾<lb/>
矣維其喙矣<lb/>
　此章仍以太王之事言之為是孟子引以為文王之<lb/>
　事者猶上以憂心悄悄為孔子葢斷章之取且因思<lb/>
<pb n="9a"/>
　齊四章辭義相近也狄人之怒未殺而太王之德愈<lb/>
　彰木拔道通形勢足恃是以混夷奔竄而伏息也<lb/>
虞芮質厥成文王蹶厥生予曰有䟽附予曰有先後<hi>音戸</hi>
予曰有奔奏<hi>與走字同當音祖</hi>予曰有禦侮<lb/>
　此乃言文王之事所謂彼作矣文王康之者也德讓<lb/>
　化於異邦而又内有四臣之助故王迹之基者至此<lb/>
　而王業建矣䟽親也謂親為䟽猶謂治為亂也䟽附<lb/>
　先後以近臣言奔走禦侮以逺臣言<lb/>
<pb n="9b"/>
　　緜九章○説見前篇周自后稷勤於農事公劉修<lb/>
　　之太王復修之而又備廟朝社稷之制於播遷之<lb/>
　　餘所謂日不暇給而規模𢎞逺矣<lb/>
芃芃棫樸薪之槱之濟濟辟王左右趣<hi>倉九之</hi>之<lb/>
　濟濟威儀之盛也左右趣之助祭者也鄭氏曰白桵<lb/>
　相樸屬而生者豫斫為薪至祭上帝三辰則聚積以<lb/>
　燎之<lb/>
濟濟辟王左右奉璋奉璋峩峩髦士攸宜<hi>魚何反</hi>
<pb n="10a"/>
　申左右趣之之事言助祭者莫非賢士<lb/>
淠彼涇舟烝徒楫之周王于邁六師及之<lb/>
　淠舟行貌言文王渉涇有所征伐則衆徒奮櫂六軍<lb/>
　輯和而不相失是文王能盡文武之用而得其和所<lb/>
　謂祭則受福戰則克者葢得其道矣國之大事在祀<lb/>
　與戎故專以兩事言之上篇所謂䟽附先後奔走禦<lb/>
　侮者於是可見<lb/>
倬彼雲漢為章于天周王夀考遐不作人<lb/>
<pb n="10b"/>
　此下兩章乃歌咏文王之德文武得賢是作人之效<lb/>
　也由其德之彰顯天下文明如雲漢在天有目者共<lb/>
　睹也加以百年後崩教化澤久親自麟趾賤至兔罝<lb/>
　無非待文王而後興者<lb/>
追琢其章金玉其相勉勉我王綱紀四方<lb/>
　上章言德之顯此則言德之修有雕琢之功故成金<lb/>
　玉之質生安而不已於亹勉之勤故能為綱紀而大<lb/>
　成其作人之化<lb/>
<pb n="11a"/>
　　棫樸五章○序謂文王能官人朱傳謂歌文王之<lb/>
　　德兼之而義備矣<lb/>
瞻彼旱麓榛楛濟濟豈弟君子干禄豈弟<lb/>
　旱山之麓高平澤潤則所生之榛楛必盛矣君子有<lb/>
　豈弟之德則所受之福禄必多矣其干禄也以豈弟<lb/>
　干之而已其諸異乎人之求之與<lb/>
瑟彼玉瓉黄流在中豈弟君子福禄攸降<hi>户工反</hi>
　申干禄豈弟之意朱傳之説美矣<lb/>
<pb n="11b"/>
鳶飛戾天魚躍于淵豈弟君子遐不作人<lb/>
　豈弟之德莫大乎作人易言享于西山享于帝則克<lb/>
　享神明亦莫大於此者此葢由其德之感通類之嚮<lb/>
　應易曰本天親上本地親下則各從其類也韓子曰<lb/>
　志同而氣合魚川泳而鳥雲飛也葢此章之義矣<lb/>
清酒既載騂牡既備以享以祀以介景福<hi>方墨反</hi>
　上二章皆受福之本此則受福之事也<lb/>
瑟彼柞棫民所燎矣豈弟君子神所勞矣<lb/>
<pb n="12a"/>
　木之性火附麗之而不去君子之德神憑依之而不<lb/>
　離<lb/>
莫莫葛藟施于條枚豈弟君子求福不囘<lb/>
　葛藟蔓生者未必皆直也然附於條枚則皆直矣福<lb/>
　之在人未必皆正也惟君子以豈弟之德求之則正<lb/>
　而無邪此兩章承介景福而終首篇之意<lb/>
　　旱麓六章○序言受祖朱傳謂歌文王之德亦兼<lb/>
　　之而義始備但祭祀皆然不專受祖又序以為太<lb/>
<pb n="12b"/>
　　王王季者徒以圭瓉一句不足據也<lb/>
思齊太任文王之母<hi>滿以反</hi>思媚周姜京室之婦<hi>房以反</hi>太<lb/>
姒嗣徽音則百斯男<lb/>
　言文王上有聖母内有賢配○專以内德言者凡人<lb/>
　修身其於顯明之地莫不齊束閨門牀簀而放逸之<lb/>
　心生矣文王之德之純固其性與天合而母教内助<lb/>
　之所成者實多故探本而言之<lb/>
惠于宗公神罔時怨神罔時恫刑于寡妻至于兄弟以<lb/>
<pb n="13a"/>
御于家邦<hi>博工反</hi>
　又推本文王之德言先世之德實文王有以順之也<lb/>
　太姒之德實文王有以刑之也<lb/>
雝雝在宫肅肅在廟不顯亦臨無射亦保<lb/>
　刑于寡妻故雝雝在宫惠于宗公故肅肅在廟雝雝<lb/>
　在宫則暗室而未嘗䙝慢不顯亦臨也肅肅在廟則<lb/>
　致敬而尚懼有失無射亦保也<lb/>
肆戎疾不殄烈假不瑕不聞亦式不諫亦入<hi>無韻</hi>
<pb n="13b"/>
　文王上有王室之㬥外有敵國之憂其疾也大矣在<lb/>
　常人處此宜亦有所警戒然而文王光大之德益以<lb/>
　無虧者葢其性焉安焉不待有所聞而後依於法有<lb/>
　所誡而後入於善也○上章見文王之敬以直内也<lb/>
　此章見文王之義以方外也雖於五倫之間有順有<lb/>
　逆而處之如一矣<lb/>
肆成人有德小人有造古之人無斁譽髦斯士<hi>無韻</hi>
　德既備矣而功業莫大於作人作人者亦惟是上文<lb/>
<pb n="14a"/>
　無斁之德有以成就而彰顯之爾德造成就其材也<lb/>
　譽髦彰顯其身也<lb/>
　　思齊五章○歌文王之德者此篇為至葢求福不<lb/>
　　囘之實也<lb/>
皇矣上帝臨下有赫監觀四方求民之莫維此二國其<lb/>
政不獲維彼四國爰究爰度上帝耆之憎其式廓乃眷<lb/>
西顧此維與宅<lb/>
　莫定也二國商奄也耆愛也憎増也式廓大也言天<lb/>
<pb n="14b"/>
　欲求民之安定而二國政亂天之所惡故究度於四<lb/>
　國之逺有當乎天心者則増而大之以為受命之基<lb/>
　西顧於周與以岐山而居焉<lb/>
作之屏之其菑其翳修之平之其灌其栵啓之辟之其<lb/>
檉其椐攘之剔之其檿其柘<hi>古音之恕反</hi>帝遷明德串夷載<lb/>
路天立厥配受命既固<lb/>
　菑翳木之枯蕪者則拔除之灌栵木之叢襍者則疏<lb/>
　治之檉椐木之可用者則開出之檿柘木中蠶桑者<lb/>
<pb n="15a"/>
　則芟耘之帝遷明德於此向之昆夷滿路而去是配<lb/>
　天受命已於是而固其基也以上言太王之事<lb/>
帝省其山柞棫斯拔松柏斯兑帝作邦作對自太伯王<lb/>
季維此王季因心則友<hi>音以</hi>則友其兄則篤其慶<hi>音羗</hi>載錫<lb/>
之光受禄無喪奄有四方<lb/>
　襍木既芟治則省其山者惟見柞棫挺擢而松柏疏<lb/>
　通爾作對亦上章立配之義今日之作邦也異日之<lb/>
　作對也大伯雖讓且逃然兄弟之間友德敦至皆所<lb/>
<pb n="15b"/>
　以篤厚家慶而増其光故能守國不失以至於奄有<lb/>
　天下也<lb/>
維此王季帝度其心貊其德音其德克明克明克類克<lb/>
長克君王此大邦克順克比比于文王其德靡悔既受<lb/>
帝祉施于孫子<lb/>
　貊當作莫清靜也天命自度是帝度其心也口無擇<lb/>
　言是莫其德音也其德之昭著則有明察分辨之善<lb/>
　盡師長君上之職成和順親附之化傳之文王其德<lb/>
<pb n="16a"/>
　尤無遺憾厯代帝眷至此而實受其福矣以上言王<lb/>
　季之事而遂及文王<lb/>
帝謂文王無然畔援無然歆羨誕先登于岸宻人不恭<lb/>
敢距大邦<hi>博工反</hi>侵阮徂共王赫斯怒爰整其旅以按徂<lb/>
旅以篤周祜以對于天下<hi>音户</hi>
　文王性合天德事順天心故若天之謂之也畔者相<lb/>
　攜貳援者相牽引歆者相貪羨者相慕文王處君臣<lb/>
　隣友之間既無攜貳又無牽引無利已之心無貪人<lb/>
<pb n="16b"/>
　之意所以當商末世亂流滔滔而獨先登于岸喻其<lb/>
　所立之高不淪于俗而又足以拯捄沈溺也言此以<lb/>
　起伐宻之事者明其無釁無私一為義動以救民也<lb/>
依其在京侵自阮疆陟我高岡無矢我陵我陵我阿無<lb/>
飲我泉我泉我池<hi>音陀</hi>度其鮮原居岐之陽在渭之将萬<lb/>
邦之方下民之王<lb/>
　言伐宻而無敵也文王伐宻後而徙都此徙於程而<lb/>
　後乃遷於豐<lb/>
<pb n="17a"/>
帝謂文王予懷明德不大聲以色不長夏以革<hi>音棘</hi>不識<lb/>
不知順帝之則帝謂文王詢爾仇方同爾兄弟以爾鉤<lb/>
援與爾臨衝以伐崇墉<lb/>
　文王之德懷于帝心惟其潛修之厚聲色不形雖身<lb/>
　任方伯為諸夏之長專尚文德不以兵車故其聲色<lb/>
　之泯然也若無所識知然者臨事而動順天之法有<lb/>
　所命討奉而行之於我無私焉言此以起伐崇之事<lb/>
　者崇有譖害之仇疑於斯師然其助虐無道葢亦天<lb/>
<pb n="17b"/>
　命誅之非文王厲其聲色之威而動此兵革也<lb/>
臨衝閑閑崇墉言言執訊連連攸馘安安是類是禡<hi>古音慕</hi>是致是附四方以無侮臨衝茀茀崇墉仡仡是伐是<lb/>
肆是絶是忽四方以無拂<lb/>
　言伐崇而亦無敵也文王伐崇之後大邦畏其力是<lb/>
　無侮也小邦懐其德是無拂也<lb/>
　　皇矣八章○棫樸之詩言文王祭祀則多士攸宜<lb/>
　　征伐則六師恐後故旱麓言其祭之受福也而繼<lb/>
<pb n="18a"/>
　　以太任太姒修文德者本内教也皇矣言其戰之<lb/>
　　必克也而先以太王王季纉武功者重先烈也<lb/>
經始靈臺經之營之庻民攻之不日成之經始勿亟庻<lb/>
民子來<lb/>
　靈臺之制所以迎日月望祲氛書雲物以為備周官<lb/>
　眂祲馮相保章氏之所司也文王伐崇之後作邑於<lb/>
　豐而立靈臺臺高可以望逺靈則以其占候天道察<lb/>
　知祅祥而取名爾孟子啟誘時君而以為百姓之所<lb/>
<pb n="18b"/>
　謂非正訓也<lb/>
王在靈囿<hi>古音肄</hi>麀鹿攸伏<hi>古音蒲北反</hi>麀鹿濯濯白鳥翯翯<lb/>
王在靈沼於牣魚躍<lb/>
　臺下有囿有沼王者時游觀焉上章言民情之樂此<lb/>
　章言物情之遂也<lb/>
虡業維樅賁鼓維鏞於論鼓鐘於樂辟廱<lb/>
　辟廱學名也辟璧也廱壅也四面壅水環之周圜如<lb/>
　璧也文王既作靈臺又立辟廱乃肄禮樂養老觀射<lb/>
<pb n="19a"/>
　　之處古人立學以樂為主虞之典樂夏殷之樂正周<lb/>
　　之大司樂皆學職也文王修古制而肄樂於其中虡<lb/>
　　業崇牙既設鐘鼓咸備鼓之考之無相奪倫故歎美<lb/>
　　而言辟廱之可樂也<lb/>
　於論鼓鐘於樂辟廱鼉鼓逢逢<hi>古音蒲工反</hi>矇瞍奏公<lb/>
　　鼓鐘之得其倫者由矇瞍之得其職<lb/>
　　　靈臺四章○文王大明緜自文王而上推於太王<lb/>
　　　王季下及武王葢統創述之全體故居大雅之首<lb/>
<pb n="19b"/>
　　　而用之樂歌為最重棫樸以下亦有祖妣功德焉<lb/>
　　　然大致皆為文王作也而終於此篇德之精微若<lb/>
　　　思齊皇矣至矣語其節目之大則敬天也作人也<lb/>
　　　格于上下德之大端也諸篇之指不離乎此而此<lb/>
　　　篇之靈臺則其昭事上帝對時而省驗之事也辟<lb/>
　　　廱則其譽髦斯士建官以育成之事也周自太王<lb/>
　　　已備廟朝之制此二者實至文王始興不獨著其<lb/>
　　　文武既修禮樂明備而首篇所謂陟降左右思皇<lb/>
<pb n="20a"/>
　　濟濟者知文王之無一日而不勤其心也<lb/>
下武維周世有哲王三后在天王配于京<hi>音疆</hi>
　下武言上文也武王雖以武顯然非所上也其累世<lb/>
　皆修德行仁是務一戎之後偃武修文故曰下武世<lb/>
　有哲王如三后者德當天心其神既已在天矣今王<lb/>
　方受命而在京德美實與之配此詩不著諡號應是<lb/>
　武王在時羣臣頌美之辭也<lb/>
王配于京世德作求永言配命成王之孚<hi>音浮</hi>
<pb n="20b"/>
　德配三王者由其能思世德以求合之也配三王即<lb/>
　所以配天命孚物之凝於中而成象者天祖二者永<lb/>
　言不忘參前倚衡若或見之此之謂成王之孚<lb/>
成王之孚下土之式永言孝思孝思維則<lb/>
　有孚則可以化邦矣下土之式也維其永言孝思故<lb/>
　人皆動其秉彝而法式之<lb/>
媚兹一人應侯順德永言孝思昭哉嗣服<hi>蒲比反</hi>
　孝者百順之本則而式之則所以應一人者皆順德<lb/>
<pb n="21a"/>
　矣維其永言孝思故有以通乎神明施于四海而光<lb/>
　昭其嗣服<lb/>
昭兹來許繩其祖武於萬斯年受天之祜<lb/>
　嗣服光昭不特今日之法式實乃來世之儀刑使之<lb/>
　繼承其祖宗之迹而受天之福於無窮也<lb/>
受天之祜四方來賀於萬斯年不遐有佐<lb/>
　佐輔也臣民者君之輔朝賀踵至則萬年而親附不<lb/>
　衰矣<lb/>
<pb n="21b"/>
　　下武六章○自文王至卷阿多為成王時詩則不<lb/>
　　應有武王在位之作然作詩者意在述先德以陳<lb/>
　　戒則系於何王者可以援引為王誦之後世編詩<lb/>
　　但論世次固不以作者為先後也<lb/>
文王有聲遹駿有聲遹求厥寧遹觀厥成文王烝哉<lb/>
　有安民之心有成治之效文王之聲所以駿也烝舊<lb/>
　説作君然恐當為美盛之意<lb/>
文王受命有此武功既伐于崇作邑于豐文王烝哉<lb/>
<pb n="22a"/>
築城伊淢作豐伊匹匪棘其欲<hi>禮記引此作猶</hi>遹追來孝王后<lb/>
烝哉<lb/>
　匹謂制度所比儗如諸侯不得僭天子之類也築城<lb/>
　則有洫作豐則有匹非急於所欲乃繼前人之緒追<lb/>
　從來之孝思爾葢後來者曰來所由來者亦曰來<lb/>
王公伊濯維豐之垣四方攸同王后維翰王后烝哉<lb/>
　作豐之後王功益以赫濯<lb/>
豐水東注維禹之績四方攸同皇王維辟皇王烝哉<lb/>
<pb n="22b"/>
　四方攸同自文王而天下歸心矣然文王大邦維翰<lb/>
　以服事殷至武王始革命而君天下<lb/>
鎬京辟廱自西自東自南自北無思不服<hi>蒲北反</hi>皇王烝<lb/>
哉<lb/>
　文王作辟廱武王復修之明文王有武功而武王有<lb/>
　文德<lb/>
考卜維王宅是鎬京<hi>音疆</hi>維龜正之武王成之武王烝哉<lb/>
豐水有芑武王豈不仕詒厥孫謀以燕翼子武王烝哉<lb/>
<pb n="23a"/>
　武王非欲去豐也為子孫計設險守國以燕安覆翼<lb/>
　之子孫互文<lb/>
　　文王有聲八章○文王四章先曰文王後曰王后<lb/>
　　武王四章先曰皇王後曰武王明文王乃追王而<lb/>
　　為王后者武王則先著其為皇王而後存其本稱<lb/>
　　自棫樸以下歌文王也自下武以下歌武王也各<lb/>
　　兼祖考不忘先也<lb/>
厥初生民時維姜嫄生民如何克禋克祀以弗無子履<lb/>
<pb n="23b"/>
帝武敏歆攸介攸止載震載夙載生載育時維后稷<lb/>
　后妃從天子祀高媒以祓無子故曰履帝武敏者歩<lb/>
　之速歆者心之動介謂與同御者參止者其所居也<lb/>
　就所介止之處而震動有身之甚早故曰載震載夙<lb/>
誕彌厥月先生如達不坼不副<hi>古音方二反</hi>無菑無害以赫<lb/>
厥靈上帝不寧不康禋祀居然生子<lb/>
　初生之子而其易如此故父母赫異其靈也而心疑<lb/>
　之曰豈上帝之不寧而不康我禋祀乎何居然而生<lb/>
<pb n="24a"/>
　子之異也所以起下文棄之之意<lb/>
誕寘之隘巷牛羊腓字<hi>與翼協</hi>之誕寘之平林㑹伐平林<lb/>
誕寘之寒氷鳥覆翼之鳥乃去矣后稷<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>矣實覃實訏<lb/>
厥聲載路<lb/>
　腓者以足煖之字者以乳食之<lb/>
誕實匍匐克岐克嶷以就口食蓺之荏菽荏菽旆旆禾<lb/>
役穟穟麻麥幪幪𤓰<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>唪唪<lb/>
　始能匍匐而容貌清峻既知飲食之後則所樹蓺無<lb/>
<pb n="24b"/>
　不盛者<lb/>
誕后稷之穡有相之道茀厥豐草種之黄茂<hi>音耄</hi>實方實<lb/>
苞實種實褎實發實秀實堅實好實穎實栗即有邰家<lb/>
室<lb/>
　有相之道言有相助上帝之道所謂克配彼天者也<lb/>
　或曰道稼穡之方言有鬼神助之而授之方也方苞<lb/>
　以下朱傳確矣<lb/>
誕降嘉種維秬維秠維穈維芑恒之秬秠是穫是畝<hi>滿以<pb n="25a"/>反</hi>恒之穈芑是任是負<hi>房以反</hi>以歸肇祀<lb/>
　天為之下嘉種有此四者而長乆植之穫于田棲于<lb/>
　畞任于肩負于背歸而共祭祀之用言肇祀者蒙始<lb/>
　就國有邰言<lb/>
誕我祀如何或舂或揄或簸或蹂釋之叜叜<hi>蘓九反</hi>烝之<lb/>
浮浮載謀載惟取蕭祭脂取羝以軷載燔載烈以興嗣<lb/>
歳<lb/>
　疏云或使人在碓而舂之或使人就臼而抒之或使<lb/>
<pb n="25b"/>
　人簸揚其糠或使人蹂踐其黍朱子云謂踐禾取穀<lb/>
　以繼之也釋淅米也烝炊之也皆為酒及簠簋之用<lb/>
　祭之日則以蕭合脂爇之又軷祭行道之神而於諸<lb/>
　牲之肉或傅火而燔之或加火而烈之襍黍稷為神<lb/>
　羞葢祈年祈穀之祭也故曰以興嗣歳<lb/>
卬盛于豆于豆于豋其香始升上帝居歆<hi>與今協</hi>胡臭亶<lb/>
時后稷肇祀庶無罪悔以迄于今<lb/>
　朱子以上章為后稷之祀此為尊后稷之祀葢以諸<lb/>
<pb n="26a"/>
　侯不得祭天而有上帝居歆之文故以郊祀言之然<lb/>
　恐天子祭天周制始定古或可通也卬盛于豆即蒙<lb/>
　上章難以隔斷且言自后稷肇祀則無罪悔以迄于<lb/>
　今亦似前後之非兩祭宜並存其説爾<lb/>
　　生民八章○歌述后稷之事推受命之始也<lb/>
敦彼行葦牛羊勿踐履方苞方體維葉泥泥戚戚兄弟<lb/>
莫逺具爾或肆之筵或授之几<lb/>
　行葦之茂猶不使牛羊踐履況兄弟之親豈可以疏<lb/>
<pb n="26b"/>
　逺乎鄭氏曰少者為設筵而已老者加之以几<lb/>
肆筵設席授几有緝御或獻或酢洗爵奠斝<hi>古音古</hi>醓醢<lb/>
以薦或燔或炙嘉殽脾臄或歌或咢<lb/>
　肆筵者皆設席以坐之授几者則有緝續御侍之人<lb/>
　焉先行獻酢之禮洗爵飲者也奠斝不飲者也不飲<lb/>
　者為敬周曰爵殷曰斝尊前代也繼行薦醓醢之禮<lb/>
　然後燔肉炙肝加以脾臄既飲既食或鼓或歌和樂<lb/>
　之至也<lb/>
<pb n="27a"/>
敦弓既堅四鍭既鈞舎矢既均序賓以賢敦弓既句既<lb/>
挾四鍭<hi>古音胡</hi>四鍭如樹序賓以不侮<lb/>
　既燕而射以樂之且觀德焉先序其賢多者雋也既<lb/>
　序其不侮敬者優也雖同姓亦曰賓故下曾孫曰主<lb/>
曾孫維主酒醴維醹酌以大斗<hi>古音滴主反</hi>以祈黄耇<hi>音矩</hi>黄<lb/>
耇台背以引以翼壽考維祺以介景福<hi>方墨反</hi>
　古者燕㑹其終有無算爵之禮所謂不醉無歸者葢<lb/>
　此時也酌以大斗祈其黄耇通言之也其黄耇台背<lb/>
<pb n="27b"/>
　者則緝御之人引之翼之以其壽考為邦家之祺故<lb/>
　更祝之以受大福是以此一燕也而親親尊賢敬老<lb/>
　之事備矣<lb/>
　　行葦四章○燕同姓之詩也朱傳以為祭畢者以<lb/>
　　列在大雅别於小雅之燕享云<lb/>
既醉以酒既飽以德君子萬年介爾景福<hi>方墨反</hi>
　享其飲食恩意之厚願其受福也答上篇以介景福<lb/>
　之語<lb/>
<pb n="28a"/>
既醉以酒爾殽既將君子萬年介爾昭明<hi>彌郎反</hi>
　德者福之本故又祝其明明德於無窮<lb/>
昭明有融高朗令終令終有俶公尸嘉告<lb/>
　高朗者昭明之極高朗則令終矣令終之先兆公尸<lb/>
　嘏辭其豫告汝者乎<lb/>
其告維何籩豆靜嘉朋友攸攝攝以威儀<hi>音俄</hi>
　公尸之所告云何謂其祭物潔美禮儀卒度神之享<lb/>
　之嘉其愛敬朋友攸攝斥相禮之人也<lb/>
<pb n="28b"/>
威儀孔時君子有孝子孝子不匱永錫爾類<lb/>
　公尸又言爾之威儀既孔時矣又有孝子以佐佑之<lb/>
　孝思相繼之盛如此故神永錫汝以善也<lb/>
其類維何室家之壼君子萬年永錫祚𦙍<lb/>
　作詩者推言神意謂所謂類者非他室家之中有以<lb/>
　祚其子孫於不絶者是也<lb/>
其𦙍維何天被爾禄君子萬年景命有僕<lb/>
　又言所謂𦙍之祚者如何受天之禄而景命附焉爾<lb/>
<pb n="29a"/>
其僕維何釐爾女士釐爾女士從以孫子<lb/>
　又言命之附於何見之為擇女士以為賢配而所生<lb/>
　孫子從之皆賢是則天祚明德無疆之實也<lb/>
　　既醉八章○朱傳以為答行葦者精矣<lb/>
鳧鷖在涇公尸來燕來寧爾酒既清爾殽既馨公尸燕<lb/>
飲福禄來成<lb/>
　鳧水鴨鷖鷗也為公尸者必謹愿忘機乃與神近故<lb/>
　取以興焉涇在涇水中也神安則福禄亦成而安矣<lb/>
<pb n="29b"/>
鳧鷖在沙公尸來燕來宜<hi>魚何反</hi>爾酒既多爾殽既嘉公<lb/>
尸燕飲福禄來為<hi>音譌</hi>
　進水而沙沙水旁也寧故宜之神宜則福禄亦為無<lb/>
　不宜矣<lb/>
鳧鷖在渚公尸來燕來處爾酒既湑爾殽伊脯公尸燕<lb/>
飲福禄來下<hi>音户</hi>
　進沙而渚渚水中之高地也宜故處之神處則福禄<lb/>
　亦下而不去矣<lb/>
<pb n="30a"/>
鳧鷖在潨公尸來燕來宗既燕于宗福禄攸降<hi>户工反</hi>公<lb/>
尸燕飲福禄來崇<lb/>
　進渚而潨潨水外之高者也處之故宗之神宗則福<lb/>
　禄崇而不替矣<lb/>
鳧鷖在亹公尸來止熏熏旨酒欣欣燔炙芬芬公尸燕<lb/>
飲無有後艱<lb/>
　進潨而亹亹水絶夾山如門者也來宗故熏熏然和<lb/>
　説楚辭云君欣欣兮樂康是也神和説則福禄永保<lb/>
<pb n="30b"/>
　無有後艱矣<lb/>
　　鳧鷖五章○祭之明日賓尸之詩<lb/>
假樂君子顯顯令德宜民宜人受禄于天保右命<hi>彌吝反</hi>
之自天申之<lb/>
　有嘉樂之德故宜于民人得民人之和故享于天心<lb/>
　既受禄矣又保右之而使不失申重之而使益加<lb/>
干禄百福<hi>方墨反</hi>子孫千億穆穆皇皇宜君宜王不愆不<lb/>
忘率由舊章<lb/>
<pb n="31a"/>
　此保右申重之實效<lb/>
威儀抑抑德音秩秩無怨無惡率由羣匹受福無疆四<lb/>
方之綱<lb/>
　又申言令德之實容貌則抑抑其謙和言語則秩秩<lb/>
　其從順人無怨而樂之無惡而嘉之而又聽納虚受<lb/>
　視同德者而順從之此所以受福無疆而為四方之<lb/>
　綱也<lb/>
之綱之紀燕及朋友<hi>音以</hi>百辟卿士媚于天子不解于位<lb/>
<pb n="31b"/>
民之攸塈<lb/>
　又申言宜民人之實其綱紀也先安及於有位之朋<lb/>
　友能使百辟卿士皆忠愛於其君可謂宜人矣君臣<lb/>
　不懈于位則民所由以安息也可謂宜民矣<lb/>
　　假樂四章○朱傳謂公尸所以答鳧鷖也<lb/>
篤公劉匪居匪康廼埸廼疆廼積廼倉廼裹餱糧于橐<lb/>
于囊思輯用光弓矢斯張干戈戚揚爰方啓行<hi>户郎反</hi>
　篤者言其力本勤農風流篤厚書云公劉克篤前烈<lb/>
<pb n="32a"/>
　加篤於公劉之上猶曰於皇武王允文文王也首言<lb/>
　其居西戎而将遷豳之事廼埸廼疆者就其舊疆埸<lb/>
　而蓄儲行備也思輯用光言思欲安集其民人以光<lb/>
　大其國土<lb/>
篤公劉于胥斯原既庶既繁既順廼宣而無永歎陟則<lb/>
在巘復降在原何以舟之維玊及瑶鞞琫容刀<lb/>
　言初至豳而胥民於此原則既從者繁庶順上所宣<lb/>
　告而無怨歎之聲矣葢遷國非民所樂觀之盤庚可<lb/>
<pb n="32b"/>
　見也於是公劉豋降相視欲定都居佩玉與刀親自<lb/>
　跋履<lb/>
篤公劉逝彼百泉瞻彼溥原廼陟南岡廼覯于京<hi>音疆</hi>京<lb/>
師之野<hi>神與反</hi>于時處處于時廬旅于時言言于時語語<lb/>
　更申上意逝百泉以瞻原所謂降于原也陟南岡而<lb/>
　覯京所謂陟于巘也暫居而非乆者曰旅曰處易曰<lb/>
　旅于處是也既定京師之地於是卽其野處而處之<lb/>
　為廬而旅居之出號施令詢謀衆庶皆於是焉葢室<lb/>
<pb n="33a"/>
　家未備而草次羈寓之時也<lb/>
篤公劉于京斯依蹌蹌濟濟俾筵俾几既登廼依廼造<lb/>
其曹執豕于牢酌之用匏食之飲之君之宗之<hi>末二句無韻</hi>
　依朝宁位也就此草創之時設為朝宁之位肆筵登<lb/>
　依殺豕酌匏以㑹臣民飲食之後為立之君以統之<lb/>
　立之宗以屬之公有長私有尊則民不渙散而易使<lb/>
　矣<lb/>
篤公劉既溥既長既景廼岡相其隂陽觀其流泉其軍<lb/>
<pb n="33b"/>
三單度其隰原徹田為糧度其夕陽豳居允荒<lb/>
　溥長言定其廣袤也既定國土之疆界於是登岡測<lb/>
　景以視其山川方位向背天道得矣觀其流泉以制<lb/>
　溝洫而域民為三軍人數得矣度原隰之高下肥磽<lb/>
　以徹法治田而徵其糧地利得矣西方負山少見夕<lb/>
　陽者則居人寒苦故又度其有夕陽者以定人居起<lb/>
　下章作室之事也單義未詳或曰諸侯三郊三遂是<lb/>
　雖曰三軍而實複也公劉初遷民户未衆僅有三郊<lb/>
<pb n="34a"/>
　而已故曰三單<lb/>
篤公劉于豳斯館渉渭為亂取厲取鍜止基廼理爰衆<lb/>
爰有<hi>音以</hi>夾其皇澗遡其過澗止旅廼宻芮鞫之即<lb/>
　館謂宫室也君宗既立人畞既定廬旅不可以恒居<lb/>
　於是修築家室以為乆住之基亂流以取厲鍜用為<lb/>
　斲削且資軍械田器也止基既理人居稠衆或夾皇<lb/>
　水之澗而相向或遡過水之澗而相屬又不能容則<lb/>
　就芮水之外而家焉<lb/>
<pb n="34b"/>
　　公劉六章○歌述公劉之事按武成云先王建邦<lb/>
　　啟土公劉克篤前烈太王肇基王迹王季其勤王<lb/>
　　家文王克承厥勲誕膺天命以撫方夏故后稷始<lb/>
　　封有邰公劉遷豳太王遷岐文王伐崇作邑於豐<lb/>
　　皆周家受命之所由也太王王季文王之事自文<lb/>
　　王至有聲備矣然後及於后稷公劉焉然又更越<lb/>
　　行葦四篇者凡歌詠祖德之詩不特陳戒亦受釐<lb/>
　　之所歌也公劉不在七廟之中則時祭所不及而<lb/>
<pb n="35a"/>
　　行葦四篇乃祭畢受釐之事考其篇次固宜在此<lb/>
　　矣<lb/>
泂酌彼行潦挹彼注兹可以餴饎豈弟君子民之父母<lb/>
<hi>滿以反</hi>
　行潦水之濁者也然酌之以寘於大器之中俟其澄<lb/>
　清又挹而注之小器則皆可為祭祀之用矣餴沃以<lb/>
　烝也饎酒食也左氏傳云潢汙行潦之水可薦之鬼<lb/>
　神<lb/>
<pb n="35b"/>
泂酌彼行潦挹彼注兹可以濯罍豈弟君子民之攸歸<lb/>
　罍祭器也<lb/>
泂酌彼行潦挹彼注兹可以濯溉豈弟君子民之攸塈<lb/>
　濯溉泛言器物塈謂依之以安息<lb/>
　　泂酌三章○舊為召康公戒成王之詩然所言詩<lb/>
　　意各别今攷之乃謂盛世之無棄物王道存乎器<lb/>
　　使一行潦之水也上者可以沃酒食次者可以濯<lb/>
　　罍尊下者可以滌器物人材亦猶是也在乎豈弟<lb/>
<pb n="36a"/>
　　君子兼收而並用之故其上者教養成就是真父<lb/>
　　母之道矣次者因材拂拭亦人心之所歸也下者<lb/>
　　備用代匱亦人類之所依也<lb/>
有卷者阿<hi>與歌協</hi>飄風自南豈弟君子來游來歌以矢其<lb/>
音<lb/>
　舊説以為比喻朱子言從王游歌者得文義之安<lb/>
伴奐爾游矣優游爾休矣豈弟君子俾爾彌爾性似先<lb/>
公酋矣<lb/>
<pb n="36b"/>
　伴奐優游蒙上游歌而言其有泰平無事之樂也彌<lb/>
　猶宻也彌爾性言德之淵塞也頌歌成王以為夙夜<lb/>
　基命宥宻其有得於斯乎酋終也欲其似先公之令<lb/>
　終性者命之根也<lb/>
爾土宇昄章亦孔之厚<hi>音户</hi>矣豈弟君子俾爾彌爾性百<lb/>
神爾主矣<lb/>
　昄章版圖也由今日宴安而推念及於所守之重必<lb/>
　彌性以為天地山川社稷之主人者神之依也<lb/>
<pb n="37a"/>
爾受命長矣茀禄爾康矣豈弟君子俾爾彌爾性純嘏<lb/>
爾常矣<lb/>
　受命長言自文武受天之命至爾而已久也受命久<lb/>
　福禄安則必思所以常之故又由所守之重而永念<lb/>
　及於天禄之終德者福之本也<lb/>
有馮有翼有孝有德以引以翼豈弟君子四方為則<lb/>
　馮忠信可任者翼能敬者孝有本行者德有道術者<lb/>
　得此四者以為導引輔翼則四方以為則矣<lb/>
<pb n="37b"/>
顒顒卬卬如圭如璋令聞令望豈弟君子四方為綱<lb/>
　顒顒者誠信在中而著於外易曰有孚顒若是也卬<lb/>
　卬尊嚴而可仰也如圭如璋德之純粹也與馮翼者<lb/>
　游則有顒顒卬卬之令望矣與孝德者居則有如圭<lb/>
　如璋之令聞矣前言彌性德之本也此兩章則言親<lb/>
　賢德之助也<lb/>
鳳皇于飛翽翽其羽亦集爰止藹藹王多吉士維君子<lb/>
使媚于天子<lb/>
<pb n="38a"/>
　鳳皇應有德者而至比賢人也其初集也如賢之始<lb/>
　至故謂之士始至則使之而其忠愛形於上矣<lb/>
鳳皇于飛翽翽其羽亦傅于天藹藹王多吉人維君子<lb/>
命媚于庶人<lb/>
　其高飛也如賢之升用故謂之人升用則命之而其<lb/>
　惠澤下於民矣<lb/>
鳳皇鳴矣于彼高岡梧桐生矣于彼朝陽菶菶萋萋雝<lb/>
雝喈喈<lb/>
<pb n="38b"/>
　鳳皇非梧桐不棲賢士非明君不附有菶菶萋萋之<lb/>
　盛則有雝雝喈喈之應矣彌爾性而馮翼孝德從之<lb/>
　亦猶是也<lb/>
君子之車既庶且多君子之馬既閑且馳<hi>音陀</hi>矢詩不多<lb/>
維以遂歌<lb/>
　車馬既集葢游而将歸矣故言陳詩不能多也聊以<lb/>
　繼王之歌而已與首章相應作者之體也<lb/>
　　卷阿十章○舊説召康公戒成王葢因宴游而賡<lb/>
<pb n="39a"/>
　　歌也自文王大明以下皆成王在位周召之徒納<lb/>
　　誨之所為作多稱揚祖德之詩亦有述文武在時<lb/>
　　臣下頌美之篇焉惟行葦四篇似為成王作者然<lb/>
　　亦緣於宗廟之事故以泂酌卷阿終為其專於陳<lb/>
　　戒也<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩所卷六<lb/>
</p>
<p>
</p>
  </div>
</body>
</text>
</TEI>
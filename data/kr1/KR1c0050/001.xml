<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩所卷一</head> <lb/>
    <p>
<pb n="1a"/>
欽定四庫全書<lb/>
　詩所卷一<lb/>
　　　　　　　　　　　　大學士李光地撰<lb/>
國風一<lb/>
　朱傳之説備矣<lb/>
周南<lb/>
　文王之時殷都以北漸染汚俗惟南國服從文王之<lb/>
　化延及江沱漢沔汝墳之間聞風慕義形於謳歌文<lb/>
<pb n="1b"/>
　王以服事殷而黎庶歸心焉故孔子曰三分天下有<lb/>
　其二也及武王受命周召二公分理中外兼領采風<lb/>
　之職於是追摭謡俗章盛徳之感顯受命之符以示<lb/>
　法於子孫以化成於天下協以聲律掌在太師召公<lb/>
　為相既久頗用文武以後之詩附之要取其合乎二<lb/>
　南之義者以無忘文王之教其後世則太師所采純<lb/>
　駮兼收畿内者附之雅侯邦者還諸列國之部邶鄘<lb/>
　以下是也夫南風温和北風勁厲天地之氣殊焉殷<lb/>
<pb n="2a"/>
　周之際徳教又偏故詩以南名逺紹大舜之音近表<lb/>
　文王之化也其時紂之北鄙尢尚淫靡之俗多殺伐<lb/>
　之聲亡國徴兆實惟先見二南之後次之以邶則南<lb/>
　北之義明興亡之揆顯矣后妃之詩難與臣民相溷<lb/>
　周公以為不繫篇首則無以知風之自而為教化天<lb/>
　下之原易象所謂風自火出周公之志也<lb/>
關關雎鳩在河之洲窈窕淑女君子好逑<lb/>
　雎鳩摯而有别以興淑女之貞一幽静欲得之以為<lb/>
<pb n="2b"/>
　君子之善助嬪御以下皆所以助君子者也與公侯<lb/>
　好仇同<lb/>
參差荇菜左右流之窈窕淑女寤寐求之求之不得寤<lb/>
寐思服<hi>古音蒲北反</hi>悠哉悠哉輾轉反側<lb/>
　荇菜可薦鬼神以興淑女可供祭祀求之不得而思<lb/>
　思之不已寢寐不安勞心求賢所謂哀而不傷者也<lb/>
參差荇菜左右采之窈窕淑女琴瑟友<hi>古音以</hi>之參差荇<lb/>
菜左右芼之窈窕淑女鐘鼓樂<hi>陸徳明音五教反</hi>之<lb/>
<pb n="3a"/>
　流者隨波上下而始求之也采者求而得之也芼者<lb/>
　得而擇之也琴瑟者堂上始奏工歌之時也鐘鼔者<lb/>
　堂下交作合樂之時也友者如琴瑟之同調始合而<lb/>
　和也樂者如鐘鼓之宣暢既和而懽也得賢而不勝<lb/>
　其喜豫之至所謂樂而不淫者也<lb/>
　　關雎三章○文王后妃所自作也古者朝有外職<lb/>
　　宫有内職外職曠而天工不舉矣内職缺而陰教<lb/>
　　不修矣故天則播五行於四時而月生焉王則齊<lb/>
<pb n="3b"/>
　　家以治國而后妃主焉嬪御以下皆所以佐内理<lb/>
　　者如星之助月光也后妃無妬害之私極誠求之<lb/>
　　切可以章文王刑于之化周之興也有自來已故<lb/>
　　關雎者后妃求賢於内也鹿鳴者文王求賢於外<lb/>
　　也家者國之本故風始而雅繼以至大雅之文王<lb/>
　　則曰濟濟多士文王以寧頌之清廟則曰濟濟多<lb/>
　　士秉文之徳嗚呼觀於四始之義者而知急親賢<lb/>
　　之為務矣或曰詩風始而雅繼樂初歌鹿鳴亂以<lb/>
<pb n="4a"/>
　　關雎何也曰詩者化以漸而逺故自内以及外樂<lb/>
　　樂其所自生故由後而返始葢相為首尾之義也<lb/>
葛之覃兮施于中谷維葉萋萋黄鳥于飛集于灌木其<lb/>
鳴喈喈<lb/>
葛之覃兮施于中谷維葉莫莫是刈是濩為絺為綌服<lb/>
之無斁<lb/>
言告師氏言告言歸薄汚我私薄澣我衣害澣害否<hi>房以反</hi>歸寧父母<hi>古音滿以反</hi>
<pb n="4b"/>
　婦無公事休其蠶織雖后妃之賢聖於外政不敢干<lb/>
　也故率嬪御以采葛成衣衣既成矣服之之久愛惜<lb/>
　而不忍棄雖告師氏將歸寧於父母猶不敢求華鮮<lb/>
　也去垢取潔而已勤儉於家是后妃所以教也<lb/>
　　葛覃三章○后妃所自作以訓嬪御者<lb/>
采采卷耳不盈頃筐嗟我懷人寘彼周行<hi>户郎反</hi>
陟彼崔嵬我馬虺隤我姑酌彼金罍維以不永懷<lb/>
陟彼髙岡我馬𤣥黄我姑酌彼兕觥<hi>古音光</hi>維以不永傷<lb/>
<pb n="5a"/>
陟彼砠矣我馬瘏矣我僕痡矣云何吁矣<lb/>
　首章之我后妃自我也後三章之我為文王我也言<lb/>
　行役苦辛如此必有所懷念而傷感盍姑酌酒以忘<lb/>
　情而消憂乎卒乃如聞其歎息之聲而設問其為何<lb/>
　知其必有所懷傷而不能已者也或問聖人雖有勞<lb/>
　苦事役豈至于動情乎曰聖人亦人爾未有忘情者<lb/>
　也但中節則聖矣<lb/>
　　卷耳四章○后妃所自作也<lb/>
<pb n="5b"/>
南有樛木葛藟纍之樂只君子福履綏之<lb/>
南有樛木葛藟荒之樂只君子福履將之<lb/>
南有樛木葛藟縈之樂只君子福履成之<lb/>
　纍者繫也荒者繫而掩之也縈者掩而重之也綏者<lb/>
　安之於其始將者大之於其繼成者永之於其終<lb/>
　　樛木三章○舊説后妃能逮下而衆妾稱願之葢<lb/>
　　樛木木之曲而下者逮下之意也<lb/>
螽斯羽詵詵兮宜爾子孫振振兮<lb/>
<pb n="6a"/>
螽斯羽薨薨兮宜爾子孫繩繩兮<lb/>
螽斯羽揖揖兮宜爾子孫蟄蟄兮<lb/>
　詵詵羣生也薨薨羣飛也揖揖羣聚也振振振起也<lb/>
　繩繩相繼也蟄蟄和合也<lb/>
　　螽斯三章○宫人美后妃之盛徳而子孫衆多故<lb/>
　　周公作頌亦以則百斯男之慶歸之<lb/>
桃之夭夭灼灼其華<hi>古音敷</hi>之子于歸宜其室家<hi>古音姑</hi>
桃之夭夭有蕡其實之子于歸宜其家室<lb/>
<pb n="6b"/>
桃之夭夭其葉蓁蓁之子于歸宜其家人<lb/>
　桃華則實既實則復生葉而茂盛不窮矣家者綂言<lb/>
　内外室者専言内寢女謂男曰家男謂女曰室家人<lb/>
　則自家之内外長幼以至臣妾皆是也女之初嫁猶<lb/>
　始華也必能與夫相順故自内以及外而曰宜其室<lb/>
　家既嫁而成生育猶既實也必能與其類相和故自<lb/>
　外以及内而曰宜其家室助夫以理内外猶既實而<lb/>
　葉也必能使家之尊卑長幼下逮臣妾無不得其驩<lb/>
<pb n="7a"/>
　心焉故曰宜其家人<lb/>
　　桃夭三章○文王太姒之化行乎國中故有賢女<lb/>
　　而詩人美之<lb/>
肅肅兔罝<hi>古音雎</hi>椓之丁丁赳赳武夫公侯于城<lb/>
肅肅兔置施于中逵赳赳武夫公侯好仇<hi>仇有二音此章音渠之反秦無衣首章音渠猶反</hi>
肅肅兔罝施于中林赳赳武夫公侯腹心<lb/>
　置兔之人椓之丁丁有其具矣故興其可為公侯之<lb/>
<pb n="7b"/>
　干城施于中逵得兔多矣故興其可為公侯之良助<lb/>
　施于中林無深不得矣故興其可為公侯之腹心<lb/>
　　兔置三章○文王作人之化下逮微賤皆有可用<lb/>
　　之材焉此詩之作必也其登用之後而追述其初<lb/>
　　不特見人材之盛葢以美文王立賢之無方也頌<lb/>
　　曰保有厥士于以四方書曰予有臣三千惟一心<lb/>
　　然則此詩之所詠者信矣<lb/>
采采芣苢薄言采之采采芣苢薄言有<hi>古音以</hi>之<lb/>
<pb n="8a"/>
采采芣苢薄言掇之采采芣苢薄言捋之<lb/>
采采芣苢薄言袺之采采芣苢薄言襭之<lb/>
　初至則采之有者采而得之也掇者左右取之欲其<lb/>
　得之多也捋者連葉收之欲其掇之盡也袺者卷而<lb/>
　懷之懼其捋者之或失也襭者維而繫之懼其袺者<lb/>
　之不固也<lb/>
　　芣苢三章○舊説以為婦人之詩然無意義可尋<lb/>
　　惟其采而收之曲盡一事之理者可為求善取益<lb/>
<pb n="8b"/>
　　之喻而詩之次在於兔罝之後殆以文王求才之<lb/>
　　殷取才之盡作者因芣苢以起興猶之關雎荇菜<lb/>
　　之義歟<lb/>
南有喬木不可休思<hi>今文作休息朱子從韓詩作休思</hi>漢有游女不可<lb/>
求思漢之廣矣不可泳<hi>古音羊向反</hi>思江之永矣不可方思<lb/>
　喬木之不可休者為其髙而不可干江漢之不可浮<lb/>
　者為其深而不可狎人之修身也以義自處則亦不<lb/>
　可干矣以禮自防則亦不可狎矣<lb/>
<pb n="9a"/>
翹翹錯薪言刈其楚之子于歸言秣其馬<hi>古音莫補反</hi>漢之<lb/>
廣矣不可泳思江之永矣不可方思<lb/>
翹翹錯薪言刈其蔞之子于歸言秣其駒漢之廣矣不<lb/>
可泳思江之永矣不可方思<lb/>
　薪之錯襍者則可以刈而取之矣而喬木非此比也<lb/>
　則此錯襍者僅可以飼之子之馬駒而已猶言靡草<lb/>
　之與長松也故以江漢歎詠之<lb/>
　　漢廣三章○風化之行民知恥畏游女如此爵禄<lb/>
<pb n="9b"/>
　　之家可知猶兔罝之意也<lb/>
遵彼汝墳伐其條枚未見君子惄如調飢<lb/>
遵彼汝墳伐其條肄既見君子不我遐棄<lb/>
魴魚赬尾王室如燬雖則如燬父母孔邇<lb/>
　惄如調飢者慮其行役之憂虞王室如燬故也不我<lb/>
　遐棄者幸其復歸而歡聚父母孔邇故也<lb/>
　　汝墳三章○文王率殷之叛國以事紂民之役於<lb/>
　　王事者不敢避其勞苦惟能修方伯之職盡撫慰<lb/>
<pb n="10a"/>
　　之道故其民既知尊王之義而又念父母之恩也<lb/>
麟之趾振振公子于嗟麟兮<lb/>
麟之定振振公姓于嗟麟兮<lb/>
麟之角<hi>古音禄</hi>振振公族于嗟麟兮<lb/>
　定額也額在趾之上角在額之上公子文王以下者<lb/>
　也故以趾興之公姓同受姓之祖者故以額興之公<lb/>
　族同逺祖者故以角興之其屬愈疏其系益尊也<lb/>
　　麟之趾三章○文王刑于寡妻至于兄弟以御于<lb/>
<pb n="10b"/>
　　家邦文王之仁至矣近自公子逺至公姓公族無<lb/>
　　不化為仁厚者所謂至于兄弟也抑此詩也宜在<lb/>
　　樛木螽斯之次而序以終篇故先儒以為必有郊<lb/>
　　藪之瑞焉為此詩者因其應推其本以為麟不在<lb/>
　　他自其一家之中而麟之全體具矣作者道其實<lb/>
　　序者大其事也○關雎葛覃卷耳后妃作也樛木<lb/>
　　螽斯宫人作也桃夭兔罝芣苢國人作也江漢汝<lb/>
　　墳侯國作也麟趾則推王者之瑞以終篇徳化之<lb/>
<pb n="11a"/>
　　序以近而逺者周南也召南先儒以為皆得之侯<lb/>
　　國之詩然亦自為近逺焉鵲巢至采蘋比之關雎<lb/>
　　至螽斯之義也甘棠至何彼襛矣比之桃夭至汝<lb/>
　　墳之義也騶虞則麟趾之義子謂伯魚曰汝為周<lb/>
　　南召南矣乎言君子以修身刑於家者為急也夫<lb/>
　　不行於妻子而親戚畔之雖州里行乎哉况其逺<lb/>
　　者乎故曰其猶正牆面而立也與是孔氏之家法<lb/>
　　也<lb/>
<pb n="11b"/>
召南<lb/>
維鵲有巢維鳩居之之子于歸百兩御<hi>王肅讀魚據反</hi>之<lb/>
維鵲有巢維鳩方之之子于歸百兩將之<lb/>
維鵲有巢維鳩盈之之子于歸百兩成之<lb/>
　巢者鵲之巢也鳩且居而有之至于盈焉家者夫人<lb/>
　之家也諸娣從之而亦將以為家矣侈其車之盛則<lb/>
　知從者之多漢書云陽以大生為功陰以不専為義<lb/>
　是女德之首也内德既至夫然後内職修矣<lb/>
<pb n="12a"/>
　　鵲巢三章○文王太姒之化南國效之其夫人皆<lb/>
　　能廣徳仁下比於闗雎之志故詩人美之<lb/>
于以采蘩于沼于沚于以用之公侯之事<lb/>
于以采蘩于澗之中于以用之公侯之宫<lb/>
被之僮僮夙夜在公被之祁祁薄言還歸<lb/>
　　采蘩三章○夫人采蘩以休蠶事猶之葛覃之志<lb/>
　　曰宫曰公所謂公桑蠶室是也<lb/>
喓喓草蟲趯趯阜螽未見君子憂心忡忡亦既見止亦<lb/>
<pb n="12b"/>
既覯止我心則降<hi>古音户工反</hi>
陟彼南山言采其蕨未見君子憂心惙惙亦既見止亦<lb/>
既覯止我心則説<lb/>
陟彼南山言采其薇未見君子我心傷悲亦既見止亦<lb/>
既覯止我心則夷<lb/>
　　草蟲三章○感君子行役而作猶之卷耳之志<lb/>
于以采蘋南澗之濱于以采藻于彼行潦<lb/>
于以盛之維筐及筥于以湘之維錡及釡<lb/>
<pb n="13a"/>
于以奠之宗室牖下<hi>古音户</hi>誰其尸之有齊季女<lb/>
　　采蘋三章○采蘩所以供祭衣也采蘋所以備祭<lb/>
　　品也故樂歌越草蟲而用此<lb/>
蔽芾甘棠勿翦勿伐召伯所茇<lb/>
蔽芾甘棠勿翦勿敗召伯所憇<lb/>
蔽芾甘棠勿翦勿拜召伯所説<lb/>
　伐者取其條幹敗者殘其枝葉拜者攀援而屈曲之<lb/>
　也茇者曾舎焉憇者曾息焉説者曾一過而停車焉<lb/>
<pb n="13b"/>
　物之惜也至于微而無壞人之愛也自其暫而猶思<lb/>
　　甘棠三章○思召公也所謂父母孔邇者如此<lb/>
厭浥行露豈不夙夜<hi>古音豫</hi>謂行多露<lb/>
　以露之沾衣興人之汙身<lb/>
誰謂雀無角何以穿我屋誰謂女無家何以速我獄雖<lb/>
速我獄室家不足<lb/>
誰謂鼠無牙何以穿我墉誰謂女無家何以速我訟雖<lb/>
速我訟亦不女從<lb/>
<pb n="14a"/>
　鄭箋朱傳説備矣一説施横暴於人者必有家之人<lb/>
　恃其富貴者也故曰汝非有家何能速我獄乎然我<lb/>
　寧困於獄耳汝之室家不足為室家也獄且不避何<lb/>
　有於訟哉其不汝從决矣<lb/>
　　行露三章○如周南漢廣之志而至於成訟者<lb/>
羔羊之皮<hi>古音婆</hi>素絲五紽退食自公委蛇委蛇<lb/>
羔羊之革<hi>古音棘</hi>素絲五緎委蛇委蛇自公退食<lb/>
羔羊之縫素絲五總委蛇委蛇退食自公<lb/>
<pb n="14b"/>
　委蛇者從容而有度惟有徳之士能之始也見其退<lb/>
　食之後如此繼也見其自公而退之時如此終也見<lb/>
　其方退自公之時如此蓋雖私居而不失其儀雖大<lb/>
　廷而不改其度也<lb/>
　　羔羊三章○美在位之能賢如周南之有兔罝也<lb/>
殷其靁在南山之陽何斯違斯莫敢或遑振振君子歸<lb/>
哉歸哉<lb/>
殷其靁在南山之側何斯違斯莫敢遑息振振君子歸<lb/>
<pb n="15a"/>
哉歸哉<lb/>
殷其靁在南山之下<hi>音户</hi>何斯違斯莫或遑處振振君子<lb/>
歸哉歸哉<lb/>
　　殷其靁三章○念夫行役也靁聲殷然自逺而近<lb/>
　　陰陽將和也而君子不歸是以思之<lb/>
摽有梅其實七兮求我庶士迨其吉兮<lb/>
摽有梅其實三兮求我庶士迨其今兮<lb/>
摽有梅頃筐塈之求我庶士迨其謂之<lb/>
<pb n="15b"/>
　摽有梅未離乎本根也漸而稀少離乎本根矣求我<lb/>
　庶士謂來求我者之庶士也吉者納幣也今者擇吉<lb/>
　也謂者告期也女子自言歸期將近傷離父母之家<lb/>
　如梅之離其本根也<lb/>
　　摽有梅三章○詩意與朱傳七月篇殆及公子同<lb/>
　　歸者同舊説恐非情理之安俗化之盛矣且於摽<lb/>
　　梅比類亦疏摽與標同謂木末也<lb/>
嘒彼小星三五在東肅肅宵征夙夜在公寔命不同<lb/>
<pb n="16a"/>
嘒彼小星維參與昴肅肅宵征抱衾與裯寔命不猶<lb/>
　嘒明貌與大雅有嘒其星者同月明則奪星之光今<lb/>
　小星嘒然是有光也月朔後在西望時在東星隨月<lb/>
　者也在東光當奪而不奪也參星大昴星微言大小<lb/>
　皆有光也較之於月則皆謂之小星而星又自有大<lb/>
　小也嫡不以勢分掩其下則媵御皆有光矣上厚於<lb/>
　德而恩逮下下安於命而禮事上家道正矣<lb/>
　　小星二章○文王太姒之化行列國夫人皆能惠<lb/>
<pb n="16b"/>
　　下也<lb/>
江有汜之子歸不我以不我以其後也悔<lb/>
江有渚之子歸不我與不我與其後也處<lb/>
江有沱之子歸不我過不我過其嘯也歌<lb/>
　江猶有决出之汜焉岐出之渚焉别流之沱焉喻有<lb/>
　嫡則有媵也決出而復入故以喻嫡之棄已而悔岐<lb/>
　出而安流故以喻嫡之安已而處别流而竝行故以<lb/>
　喻嫡之與已來往而嘯且歌也以收之也與近之也<lb/>
<pb n="17a"/>
　過相過也<lb/>
　　江有汜三章○序文王之時江沱之間有嫡不以<lb/>
　　其媵備數媵遇勞而無怨嫡亦自悔也案小星及<lb/>
　　此兩篇與周南樛木螽斯同義然性焉安焉視勉<lb/>
　　行者則殊矣<lb/>
野有死麕白茅包之有女懷春吉士誘之<lb/>
林有檏樕野有死鹿白茅純束有女如玉<lb/>
舒而脱脱兮無感我帨兮無使尨也吠<lb/>
<pb n="17b"/>
　死獸穢者也白茅潔者也懷春者當春而出若袚無<lb/>
　子之類也檏樕叢襍不與白茅相似者也純束束之<lb/>
　固也如玉堅且白也始言白茅之包死麕則恐懷春<lb/>
　之女為士所誘也繼言近死鹿者檏樕耳白茅則純<lb/>
　束而甚固懷春之女貞白如玉不為所誘决矣脱脱<lb/>
　潔清之意接人則鞶帨感之而動人至則守犬當夜<lb/>
　而號言其謹於出入之防帨不動而犬不驚漢詩雞<lb/>
　鳴狗吠兄嫂知之即此意也<lb/>
<pb n="18a"/>
　　野有死麕三章○美貞女之無沾穢也<lb/>
何彼襛矣<hi>今本有作穠者唐石經作襛從禾者非</hi>唐棣之華<hi>音敷</hi>曷不肅雝<lb/>
王姬之車<lb/>
何彼襛矣華如桃李平王之孫齊侯之子<lb/>
其釣維何維絲伊緡齊侯之子平王之孫<lb/>
　春秋書法天子逆后不曰逆女先正其為王后命出<lb/>
　而分定也歸而後本其所生之女稱其下嫁也不言<lb/>
　來逆者先曰築王姬之館見其將有行也歸而後著<lb/>
<pb n="18b"/>
　其所適之國配諸侯則反是於其逆夫人也以女名<lb/>
　之於其來逆也即言所來逆者是尊卑之體也此詩<lb/>
　先言王姬之車是將有行矣然未知所適也次乃指<lb/>
　言平王之孫下於齊侯之子與春秋之法同也逆女<lb/>
　之事則歸之卒章曰釣緡者是也至此乃言齊侯之<lb/>
　子尚平王之孫正夫婦之序也與先曰韓侯娶妻而<lb/>
　後云蹶父之子者異矣<lb/>
　　何彼襛矣三章○先儒以為平王者文王也猶武<lb/>
<pb n="19a"/>
　　王又曰寧王之例然此當為武王之後成康時詩<lb/>
　　矣葢召公壽考弼亮四世故召南之末不盡文武<lb/>
　　之詩也要以文王之化存焉爾<lb/>
彼茁者葭<hi>古音姑</hi>壹發五豝<hi>古音伯吾反</hi>于嗟乎騶虞<lb/>
彼茁者蓬壹發五豵于嗟乎騶虞<lb/>
　毛傳云虞人翼五豝以待公之發鄭箋云君射一發<lb/>
　而翼五豝者戰禽獸之命仁心之至案此即成湯祝<lb/>
　網取不用命者之意也其時亦必因有騶虞之瑞而<lb/>
<pb n="19b"/>
　推所以感之者故曰其仁如此此之謂騶虞矣與周<lb/>
　南于嗟於麟同意<lb/>
　　騶虞二章○周道之行恩及禽獸易所謂王用三<lb/>
　　驅失前禽雅所謂大庖不盈者皆文王之流風也<lb/>
　　是以四靈感之而至而賢者識其應非由外孔子<lb/>
　　云鳳皇麒麟皆在郊藪鳥獸之卵胎皆可俯而窺<lb/>
　　也先王能體信以達順此則順之實也其麟趾騶<lb/>
　　虞之義歟<lb/>
<pb n="20a"/>
邶<lb/>
　殷之故都北鄙為邶南鄘東衛武王封康叔於衛其<lb/>
　後兼有邶鄘之地是以邶鄘之詩皆言衛事衛為殷<lb/>
　都習於亂世亡國之音而北鄙為甚周既革命餘風<lb/>
　未殄三國之詩大率皆夫婦之道乖與二南之化反<lb/>
　而其被之以邶音者則其哀傷慘戚尤非所語於南<lb/>
　風之和也故成康而後列國之詩各歸所部不收入<lb/>
　於王風以為文王之化既逺政異俗殊貞淫不均也<lb/>
<pb n="20b"/>
　竝存樂官太史以時肄之魯備周禮故季札得徧觀<lb/>
　焉今説詩者多以東遷後事牽勉為據若此則西周<lb/>
　之風存者僅矣東遷之王不巡太師不采何得魯人<lb/>
　收之與六代歌舞竝存哉故知邶鄘以下猶多西周<lb/>
　時詩也東遷後詩其國自附入之爾非太師所采樂<lb/>
　官所肄者也今於列國之詩非有證據明白者皆釋<lb/>
　明文意知為何等之人之作而已庶幾周初風謡不<lb/>
　至寥無數簡蓄學者之大疑焉<lb/>
<pb n="21a"/>
汎彼柏舟亦汎其流耿耿不寐如有隱憂微我無酒以<lb/>
敖以游<lb/>
我心匪鑒不可以茹亦有兄弟不可以據薄言往愬逢<lb/>
彼之怒<lb/>
　茹納也鑒之於物無妍媸皆納焉我則不能如是言<lb/>
　其善惡分明不能忍為容受也<lb/>
我心匪石不可轉也我心匪席不可卷也威儀棣棣不<lb/>
可選也<lb/>
<pb n="21b"/>
　上章言其見之明此言其守之堅心既不可動摇不<lb/>
　可屈折矣即至言貌威儀欲少變以徇人而亦無可<lb/>
　擇而棄取者<lb/>
憂心悄悄愠于羣小覯閔既多受侮不少静言思之寤<lb/>
辟有摽<lb/>
日居月諸胡迭而微心之憂矣如匪澣衣靜言思之不<lb/>
能奮飛<lb/>
　　柏舟五章○序以為仁人不遇朱子據列女傳以<lb/>
<pb n="22a"/>
　　為婦人之詩<lb/>
緑兮衣兮緑衣黄裏心之憂矣曷維其已<lb/>
緑兮衣兮緑衣黄裳心之憂矣曷維其亡<lb/>
緑兮絲兮女所治兮我思古人俾無訧<hi>古音羽其反</hi>兮<lb/>
　訧與尤同怨也見賤者之貴不能無怨也惟古人處<lb/>
　此則無怨是以思而效之<lb/>
絺兮綌兮淒其以風<hi>古音方凡反</hi>我思古人實獲我心<lb/>
　過時而見棄是可悲已無怨可能也自悲之意人情<lb/>
<pb n="22b"/>
　不免焉惟古人寛然有以自解是以思之而有以黙<lb/>
　契於心也<lb/>
　　緑衣四章○辭意與柏舟同<lb/>
燕燕于飛差池其羽之子于歸逺送于野<hi>古音神與反</hi>瞻望<lb/>
弗及泣涕如雨<lb/>
燕燕于飛頡之頏之之子于歸逺于將之瞻望弗及佇<lb/>
立以泣<lb/>
燕燕于飛下上其音之子于歸逺送于南瞻望弗及實<lb/>
<pb n="23a"/>
勞我心<lb/>
　首章猶見其羽次章但見其飛之勢三章但聞其鳴<lb/>
　之音去而愈逺也始則泣涕繼則佇立而不忍歸終<lb/>
　則勞心而不能釋<lb/>
仲氏任只其心塞淵終溫且惠淑慎其身先君之思以<lb/>
勗寡人<lb/>
　其心誠實而淵深其行和順而修飭既去而猶相勉<lb/>
　以思其先君非賢者其孰能之<lb/>
<pb n="23b"/>
　　燕燕四章○葢嫡媵相送之詩凡舊説歸之莊姜<lb/>
　　者今悉未敢指其實也<lb/>
日居月諸照臨下土乃如之人兮逝不古處胡能有定<lb/>
寧不我顧<lb/>
日居月諸下土是冒乃如之人兮逝不相好胡能有定<lb/>
寧不我報<lb/>
日居月諸出自東方乃如之人兮徳音無良胡能有定<lb/>
俾也可忘<lb/>
<pb n="24a"/>
日居月諸東方自出父兮母兮畜我不卒胡能有定報<lb/>
我不述<lb/>
　言其夫之性情反覆不能自定也前兩章言豈不亦<lb/>
　我顧乎豈不亦我報乎但無定爾後兩章則言惟其<lb/>
　無定是以雖或顧我而使我為可忘雖或報我而亦<lb/>
　不足稱述也夫受恩於人則不忘於心不啻於口况<lb/>
　人倫之大者乎至於可忘而不述言若自絶而志則<lb/>
　愈悲已<lb/>
<pb n="24b"/>
　　日月四章<lb/>
终風且暴顧我則笑謔浪笑敖中心是悼<lb/>
終風且霾惠然肯來莫往莫來悠悠我思<lb/>
终風且曀不日有曀寤言不寐願言則嚏<lb/>
曀曀其陰虺虺其靁寤言不寐願言則懷<lb/>
　時或我顧則謔浪笑敖耳時或我報而莫往莫來之<lb/>
　時多也寤言無思之時也願言有思之時也無思則<lb/>
　不寐而已思則氣塞於外有如嚏然憂填於中若有<lb/>
<pb n="25a"/>
　所懷至此而不復言其來顧之有無亦前篇可忘不<lb/>
　述之意也<lb/>
　　終風四章○與前篇同意<lb/>
擊鼓其鏜踊躍用兵<hi>古音必良反</hi>土國城漕我獨南行<hi>户郎反</hi>
從孫子仲平陳與宋不我以歸憂心有忡<lb/>
爰居爰處爰䘮其馬<hi>音姥</hi>于以求之于林之下<hi>音户</hi>
　言師之無律士卒散亂<lb/>
死生契闊與子成説執子之手與子偕老<lb/>
<pb n="25b"/>
　契合也闊離也言當日執手成約生死離合不相忘<lb/>
　棄以偕老為期錯文以諧聲也<lb/>
于嗟闊兮不我活兮于嗟洵兮不我信兮<lb/>
　洵亦信也歎息而言今果闊矣恐其不能生還而所<lb/>
　謂偕老之信將不信矣<lb/>
　　擊鼔五章○從軍者之怨詩<lb/>
凱風自南吹彼棘心棘心夭夭母氏劬勞<lb/>
凱風自南吹彼棘薪母氏聖善我無令人<lb/>
<pb n="26a"/>
　二章言少受劬勞之恩而長不能成立也<lb/>
爰有寒泉在浚之下<hi>音户</hi>有子七人母氏勞苦<lb/>
睍睆黄鳥載好其音有子七人莫慰母心<lb/>
　二章乃微見其母之不安室者葢必七子甞有不從<lb/>
　之事幾諫之言致母怒不悦而加譴焉故曰寒泉猶<lb/>
　在浚之下以安流我乃激而不能與母相安乎孟子<lb/>
　所謂不可磯者必古説詩之訓義也又曰黄鳥猶能<lb/>
　睍晥其色好其音以悦人我乃不能婉容柔聲以慰<lb/>
<pb n="26b"/>
　親心乎<lb/>
　　凱風四章○母不安其室而子自責言既不能成<lb/>
　　身以悦親又不能順親以盡孝<lb/>
雄雉于飛泄泄其羽我之懷矣自詒伊阻<lb/>
　雄雉無雌者也言雉無雌雄之耦者則反泄泄而安<lb/>
　飛矣人有夫婦之情不能無懷今之阻隔是自詒也<lb/>
　不言雌之無雄而言雄之無雌乃立言之體<lb/>
䧺雉于飛下上其音展矣君子實勞我心<lb/>
<pb n="27a"/>
瞻彼日月悠悠我思道之云逺曷云能來<lb/>
百爾君子不知徳行<hi>户郎反</hi>不忮不求何用不臧<lb/>
　百爾君子猶言凡今之人也今人多不知徳行者故<lb/>
　處之為難不忮不求則與之無害無爭而可以免矣<lb/>
　或曰不知徳行故非忮則求言世俗多然欲其君子<lb/>
　之反是也<lb/>
　　雄雉四章○婦人念其君子行役之詩若與擊鼓<lb/>
　　相酬然者<lb/>
<pb n="27b"/>
匏有苦葉濟有深涉深則厲淺則掲<lb/>
　濟即禹貢之濟水也匏有葉則未可佩濟水深則未<lb/>
　可涉君子量而後進如涉者之斟酌其淺深也<lb/>
有瀰濟盈有鷕雉鳴濟盈不濡軌<hi>古音九</hi>雉鳴求其牡<hi>莫九反</hi>
　言世俗之急進而求合也濡猶滯也濟水方盈則當<lb/>
　滯其軌而不前矣雉之雌者俟雄之雊而求之可也<lb/>
　今也濟盈而不知滯其軌雌雉鷕鳴而先求其牡可<lb/>
<pb n="28a"/>
　謂犯時而失義矣飛曰雌雄走曰牝牡然可通稱雄<lb/>
　狐牝鷄之類是也傳箋説非是<lb/>
雝雝鳴鴈旭日始旦士如歸妻迨氷未泮<lb/>
　承求牡之意而言親迎之禮男下女也然猶必先時<lb/>
　預事而不苟合如此易所謂漸女歸吉者也况可自<lb/>
　我而先求之乎<lb/>
招招舟子人渉卬否<hi>房以反</hi>人涉卬否卬須我友<hi>音以</hi>
　承不濡軌之意而言始言徒涉當度也繼言車涉當<lb/>
<pb n="28b"/>
　慎也今有舟焉似無疑於涉矣然而猶否者君子之<lb/>
　行必以其彚我友未至則猶不之涉也傳曰翹翹車<lb/>
　乗招我以弓豈不欲往畏我友朋正此詩之意也<lb/>
　　匏有苦葉四章○賢人自重者刺時之詩所喻於<lb/>
　　涉水者外度其時也所喻於牝牡男女者内度其<lb/>
　　身也時之不可則無可行之義矣然而進退之節<lb/>
　　尤必要之以禮焉夫義路也禮門也義不合而行<lb/>
　　則是水盈而不知滯其軌也禮不備而就則是牝<lb/>
<pb n="29a"/>
　　之求牡女之不待六禮而奔也易曰曵其輪无咎<lb/>
　　言其審於義而未濟是以无咎又曰婦䘮其茀勿<lb/>
　　逐七日得言其惡於無禮而猶未行也是以其終<lb/>
　　必得雖然禮義者持身之常而行止之決必以同<lb/>
　　道占之此亦大易得朋彚征之義也<lb/>
習習谷風以陰以雨黽勉同心不宜有怒采葑采菲無<lb/>
以下體徳音莫違及爾同死<lb/>
　言未見好德如好色者<lb/>
<pb n="29b"/>
行道遲遲中心有違不逺伊邇薄送我畿誰謂荼苦其<lb/>
甘如薺宴爾新昬如兄如弟<lb/>
　荼既苦矣以我比之則荼之甘猶如薺然言其苦之<lb/>
　甚也行道遲遲者眷然於其行也是以其心甚苦薄<lb/>
　送我畿者恝然於其去也是以其宴甚懽<lb/>
涇以渭濁湜湜其沚宴爾新昬不我屑以毋逝我梁毋<lb/>
發我笱<hi>古音矩</hi>我躬不閲遑恤我後<hi>古音户</hi>
　涇固以渭相形而濁然當其止而為沚也亦嘗湜湜<lb/>
<pb n="30a"/>
　然其清矣興已盛年固遭愛遇今乃以新昬而見棄<lb/>
　故復為新昬戒逝魚遊也發魚躍也無遊於我之梁<lb/>
　無躍於我之笱猶言無蹈我覆轍也新昬雖宴安知<lb/>
　其不如今葢度其夫之不常而難信故又言苟非吾<lb/>
　身之所經厯豈暇為後人憂哉<lb/>
就其深矣方之舟之就其淺矣泳之游之何有何亾黽<lb/>
勉求之凡民有䘮匍匐救之<lb/>
　首言德音莫違後言既阻我徳此章則其徳之實也<lb/>
<pb n="30b"/>
不我能慉反以我為讎既阻我徳賈用不售昔育恐育<lb/>
鞠及爾顛覆既生既育比予于毒<lb/>
我有㫖蓄亦以御冬宴爾新昬以我御窮有洸有潰既<lb/>
詒我肄不念昔者伊余來塈<lb/>
　洸潰驕矜滿溢之貌言今日之驕盈者我勤勞之所<lb/>
　詒也不念昔者我來息汝家之初乎謂其時之窮困<lb/>
　不能如今日也<lb/>
　　谷風六章○婦人見棄之詩葢柏舟緑衣之風倡<lb/>
<pb n="31a"/>
　　之自上故也<lb/>
式微式微胡不歸微君之故胡為乎中露<lb/>
式微式微胡不歸微君之躬胡為乎泥中<lb/>
　　式微二章○舊説黎侯為狄人所逐而寄於衛其<lb/>
　　臣勸之歸也<lb/>
旄丘之葛兮何誕之節兮叔兮伯兮何多日也<lb/>
　諸侯相謂為伯叔言兄弟之國也<lb/>
何其處也必有與也何其久<hi>古音几</hi>也必有以也<lb/>
<pb n="31b"/>
　與以皆言其或待他國而與之俱也以如春秋某國<lb/>
　以某國之以<lb/>
狐裘蒙戎匪車不東叔兮伯兮靡所與同<lb/>
　葛節暑候也狐裘寒候也四序更易其久可知言非<lb/>
　諸侯之車不東來與衛相助也衛初無與同約耳上<lb/>
　章為疑辭此章解之而正其罪<lb/>
瑣兮尾兮流離之子叔兮伯兮褎如充耳<lb/>
　羈寓之人卑末而在人後易曰旅瑣瑣<lb/>
<pb n="32a"/>
　　旄丘四章○舊説黎臣責衛不能修方伯連帥之<lb/>
　　職也<lb/>
簡兮簡兮方將萬舞日之方中在前上處<lb/>
碩人俁俁公庭萬舞有力如虎執轡如組<lb/>
左手執籥右手秉翟赫如渥赭公言錫爵<lb/>
　言因飲酒而面赤也<lb/>
山有榛隰有苓<hi>古音力珍反</hi>云誰之思西方美人彼美人兮<lb/>
西方之人兮<lb/>
<pb n="32b"/>
　以山隰之有榛苓興賢人之在側陋<lb/>
　　簡兮四章○朱傳獨得詩意<lb/>
毖彼泉水亦流于淇有懷于衛靡日不思孌彼諸姬聊<lb/>
與之謀<hi>古音媒</hi>
出宿于泲飲餞于禰女子有行逺父母兄弟問我諸姑<lb/>
遂及伯姊<lb/>
出宿于干飲餞于言載脂載舝還車言邁遄臻于衛不<lb/>
瑕有害<lb/>
<pb n="33a"/>
我思肥泉茲之永歎思須與漕我心悠悠駕言出遊以<lb/>
寫我憂<lb/>
　　泉水四章○序衛女嫁於諸侯父母終思歸寧而<lb/>
　　不得故作此以自見<lb/>
出自北門憂心殷殷終窶且貧莫知我艱已焉哉天實<lb/>
為之謂之何哉<lb/>
王事適我政事一埤益我我入自外室人交徧讁我已<lb/>
焉哉天實為之謂之何哉<lb/>
<pb n="33b"/>
王事敦<hi>鄭氏音都囘反</hi>我政事一埤遺我我入自外室人交徧<lb/>
摧我已焉哉天實為之謂之何哉<lb/>
　王事國事其柄在已而其貧如此可謂清矣知有王<lb/>
　事國事而不顧室家可謂忠矣歸之天命而安焉庶<lb/>
　幾於仁者乎<lb/>
　　北門三章<lb/>
北風其涼雨雪其雱惠而好我攜手同行<hi>户郎反</hi>其虛其<lb/>
邪既亟只且<lb/>
<pb n="34a"/>
　以歲之將盡興國運之將終也邪餘也傳曰歸餘於<lb/>
　終古法朔虛閏餘多歸之十二月十二月一歲之終<lb/>
　餘分閏位又一運之终也既亟只且言其時已迫也<lb/>
北風其喈雨雪其霏惠而好我攜手同歸其虚其邪既<lb/>
亟只且<lb/>
莫赤匪狐莫黑匪烏惠而好我攜手同車其虚其邪既<lb/>
亟只且<lb/>
　狐烏皆陰氣所生感盛寒而暮至者<lb/>
<pb n="34b"/>
　　北風三章○相招以去亂也<lb/>
靜女其姝俟我於城隅愛而不見搔首踟蹰<lb/>
靜女其孌貽我彤管彤管有煒説懌女美<lb/>
自牧歸荑洵美且異匪女之為美美人之貽<lb/>
　　静女三章○舊説牽合文義皆窒宜從朱傳為淫<lb/>
　　奔期㑹之詩葢自柏舟以下雖不可考其時世然<lb/>
　　其始也夫棄其妻君不恤其臣而已至於北門北<lb/>
　　風而君臣之道窮静女以後三章而夫婦之倫亂<lb/>
<pb n="35a"/>
　　矣<lb/>
新臺有泚河水瀰瀰燕婉之求籧篨不鮮<hi>古音犀</hi>
新臺有洒<hi>古音銑</hi>河水浼浼<hi>古音免</hi>燕婉之求籧篨不殄<lb/>
　不鮮鄙之之辭言若此類不少也不殄惡之之辭猶<lb/>
　言胡不遄死也<lb/>
魚網之設鴻則離<hi>古音羅</hi>之燕婉之求得此戚施<hi>古音式何反</hi>
　　新臺三章○從舊説<lb/>
二子乗舟汎汎其景<hi>古音於兩反</hi>願言思子中心養養<lb/>
<pb n="35b"/>
二子乗舟汎汎其逝願言思子不瑕有害<lb/>
　　二子乘舟二章○從舊説○邶詩凡十九篇據舊<lb/>
　　説皆衛事然繫之邶者當時列土謳謡各為聲調<lb/>
　　用其調以歌謳則入其國之部如漢初所謂清平<lb/>
　　越楚之類也鄘以後倣此<lb/>
鄘<lb/>
汎彼柏舟在彼中河髧彼兩髦實維我儀<hi>古音俄</hi>之死矢<lb/>
靡他母也天只不諒人只<lb/>
<pb n="36a"/>
汎彼柏舟在彼河側髧彼兩髦實維我特之死矢靡慝<lb/>
母也天只不諒人只<lb/>
　　柏舟二章○從舊説<lb/>
牆有茨不可埽也中冓之言不可道也所可道也言之<lb/>
醜也<lb/>
牆有茨不可襄也中冓之言不可詳也所可詳也言之<lb/>
長也<lb/>
牆有茨不可束也中冓之言不可讀也所可讀也言之<lb/>
<pb n="36b"/>
辱也<lb/>
　　牆有茨三章○從舊説<lb/>
君子偕老副笄六珈委委佗佗如山如河象服是宜<hi>古音魚何反</hi>子之不淑云如之何<lb/>
玼兮玼<hi>與髢為韻</hi>兮其之翟也鬒髮如雲不屑髢也玉之瑱<lb/>
也象之揥也揚且之皙<hi>音析轉音息例反</hi>也胡然而天也胡然<lb/>
而帝也<lb/>
瑳兮瑳兮其之展也蒙彼縐絺是紲袢也子之清揚揚<lb/>
<pb n="37a"/>
且之顔也展如之人兮邦之媛也<lb/>
　　君子偕老三章○從舊説○惟首章見刺譏之意<lb/>
　　後二章則微辭而意益顯矣<lb/>
爰采唐矣沬之鄉矣云誰之思美孟姜矣期我乎桑中<lb/>
要我乎上宫送我乎淇之上矣<lb/>
爰采麥<hi>古音莫北反</hi>矣沬之北矣云誰之思美孟弋矣期我<lb/>
乎桑中要我乎上宫送我乎淇之上矣<lb/>
爰采葑矣沬之東矣云誰之思美孟庸矣期我乎桑中<lb/>
<pb n="37b"/>
要我乎上宮送我乎淇之上矣<lb/>
　　桑中三章○此類之詩序皆以為刺時也夫勸百<lb/>
　　諷一猶或非之豈有自比於亂而設淫辭始终無<lb/>
　　微文深意之可思者而曰所以刺時必不然矣朱<lb/>
　　子與呂氏往復終不合者以此其記桑中篇辨論<lb/>
　　詳矣大扺自古學者以三百之刪皆經聖手而又<lb/>
　　有思無邪之一言不應復有鄙䙝混襍其間夫刪<lb/>
　　詩之義猶之作春秋也春秋何甞沒亂賊之跡哉<lb/>
<pb n="38a"/>
　　著之者戒之也况又有善惡之相形禍福治亂之<lb/>
　　相應春秋成而懼詩三百而皆可以興者此矣無<lb/>
　　猶毋也思無邪戒辭也言學詩者以辨邪正為急<lb/>
　　猶學春秋者以正名分為先也未聞有以商臣蔡<lb/>
　　般之在簡而云君父之可賊者則於聖人之存鄭<lb/>
　　衛也奚疑<lb/>
鶉之奔奔鵲之彊彊人之無良我以為兄<hi>古音虗王反</hi>
鵲之彊彊鶉之奔奔人之無良我以為君<lb/>
<pb n="38b"/>
　　鶉之奔奔二章○從舊説○自牆有茨至此四篇<lb/>
　　相次推以舊説則桑中亦必宣姜之詩也葢前者<lb/>
　　醜辱猶為中冓之事後則於桑宫而相㑹淇上而<lb/>
　　相送且顯然言之而無忌與魯文姜齊襄之事同<lb/>
　　也所謂孟姜者疑即宣姜弋庸或其娣姒耳所以<lb/>
　　國人極惡之而有鶉奔之作序詩者繼以楚宮若<lb/>
　　曰衛之滅也宣姜其介狄歟<lb/>
定之方中作于楚宮揆之以日作于楚室樹之榛栗椅<lb/>
<pb n="39a"/>
桐梓漆爰伐琴瑟<lb/>
　宮牆垣也凡作室者先環其垣之址故以營室中而<lb/>
　興工既而構造堂室則必定其東西南北之位故測<lb/>
　景以度之又樹木以為琴瑟之材葢將為久住之基<lb/>
　也<lb/>
升彼虛矣以望楚矣望楚與堂景山與京<hi>古音疆</hi>降觀于<lb/>
桑卜云其吉終然<hi>今本作焉唐石經作然</hi>允臧<lb/>
　本其定居之初升髙以望地勢視景以相陰陽觀桑<lb/>
<pb n="39b"/>
　以察物殖問卜以知人事<lb/>
靈雨既零<hi>古音力珍反</hi>命彼倌人星言夙駕説于桑田匪直<lb/>
也人秉心塞淵騋牝三千<lb/>
　及春雨而省野勸農之蚤可謂急於民事矣故非特<lb/>
　人之生聚也其存心之誠實而淵深畜馬孳息且至<lb/>
　于三千矣美公當破亡之後操心慮患勞來生殖一<lb/>
　時人物向於豐阜者如此<lb/>
　　定之方中三章○從舊説<lb/>
<pb n="40a"/>
蝃蝀在東莫之敢指女子有行逺父母兄弟<lb/>
朝隮于西崇朝其雨女子有行逺兄弟父母<hi>滿補反</hi>
　陰陽和則雨虹見而雨止者不正之交能絶陰陽之<lb/>
　和也是以暮則在東而人莫敢指喻幽暗之事不可<lb/>
　道也朝則在西而兩僅崇朝喻配合將不終也重言<lb/>
　女子有行逺父母兄弟葢必有背其父母棄所約定<lb/>
　之配而他奔者故下章云然<lb/>
乃如之人也懷昬姻也大無信也不知命<hi>古音彌吝反</hi>也<lb/>
<pb n="40b"/>
　懷昬姻者奔所思也大無信者背成約也夫婦天之<lb/>
　所合者命也守信而行正者謂之知命故有配貧賤<lb/>
　不良者亦安之矣史記云人能𢎞道其如命何<lb/>
　　蝃蝀三章○刺奔者也<lb/>
相鼠有皮<hi>音婆</hi>人而無儀<hi>音/俄</hi>人而無儀不死何為<hi>古音譌</hi>
相鼠有齒人而無止人而無止不死何俟<lb/>
相鼠有體人而無禮人而無禮胡不遄死<lb/>
　　相鼠三章○刺無禮者<lb/>
<pb n="41a"/>
孑孑干旄在浚之郊素絲紕之良馬四之彼姝者子何<lb/>
以畀之<lb/>
孑孑干旟在浚之都素絲組之良馬五之彼姝者子何<lb/>
以予之<lb/>
孑孑干旌在浚之城素絲祝之良馬六之彼姝者子何<lb/>
以告之<lb/>
　　干旄三章○大夫能下士而詩人美之傳稱文公<lb/>
　　敬教勸學授方任能故自蝃蝀至此人知亷恥禮<lb/>
<pb n="41b"/>
　　義樂善尊賢矣<lb/>
載馳載驅歸唁衛侯<hi>古音胡</hi>驅馬悠悠言至于漕大夫跋<lb/>
涉我心則憂<lb/>
既不我嘉不能旋反視爾不臧我思不逺既不我嘉不<lb/>
能旋濟視爾不臧我思不閟<lb/>
陟彼阿丘<hi>古音去其反</hi>言采其蝱<hi>古音芒</hi>女子善懷亦各有行<lb/>
許人尤之衆穉且狂<lb/>
我行其野芃芃其麥<hi>莫北反</hi>控于大邦誰因誰極大夫君<lb/>
<pb n="42a"/>
子無我有尤<hi>古音羽其反</hi>百爾所思不如我所之<lb/>
　　載馳四章○從舊説○卒章望於大邦可見東周<lb/>
　　無王權在方伯也其後桓公糾諸侯城楚丘而封<lb/>
　　之夫人之志遂矣序以衛之木瓜為美桓公無足<lb/>
　　據者惟此詩之存則桓公之美見焉事在文公遷<lb/>
　　國之前而序於後者非本國之詩也<lb/>
衛<lb/>
瞻彼淇奥緑竹猗猗<hi>古音於戈反</hi>有匪君子如切如磋如琢<lb/>
<pb n="42b"/>
如磨瑟兮僴兮赫兮咺兮有匪君子終不可諼兮<lb/>
　骨角有條理故以喻講學之精也玉石有品質故以<lb/>
　喻修治之純也<lb/>
瞻彼淇奥緑竹青青有匪君子充耳琇瑩㑹弁如星瑟<lb/>
兮僩兮赫兮咺兮有匪君子終不可諼兮<lb/>
瞻彼淇奥緑竹如簀有匪君子如金如錫如圭如璧寛<lb/>
兮綽兮猗重較兮善戲謔兮不為虐兮<lb/>
　　淇奥三章○序美武公之徳也此可信為武公者<lb/>
<pb n="43a"/>
　　以懿戒合之其言相表裏也懿戒尤於謹言三致<lb/>
　　意焉意公之初必有失言而可悔者此詩卒章稱<lb/>
　　其戲謔而不為虐葢謹言之效也<lb/>
考槃在澗碩人之寛獨寐寤言永矢弗諼<lb/>
考槃在阿碩人之薖獨寐寤歌永矢弗過<lb/>
考槃在陸碩人之軸獨寐寤宿永矢弗告<lb/>
　寛者言其度之安薖者言其行之美軸者言其心之<lb/>
　堅也弗諼者不易乎世弗過者無以尚之弗告者不<lb/>
<pb n="43b"/>
　言而自得也<lb/>
　　考槃三章○序説失之故朱子以為美隠者之詩<lb/>
　　也觀其辭意乃隠者所自作自謂碩人者簡兮之<lb/>
　　例也<lb/>
碩人其頎衣錦褧衣齊侯之子衛侯之妻東宮之妹邢<lb/>
侯之姨譚公維私<lb/>
手如柔荑膚如凝脂領如蝤蠐齒如瓠犀螓首蛾睂巧<lb/>
笑倩兮美目盼兮<lb/>
<pb n="44a"/>
碩人敖敖説于農郊四牡有驕朱幩鑣鑣翟茀以朝大<lb/>
夫夙退無使君勞<lb/>
河水洋洋北流活活施罛濊濊鱣鮪發發葭菼掲掲庶<lb/>
姜孼孼庶士有朅<lb/>
　　碩人四章○春秋傳莊姜美而無子衛人為之賦<lb/>
　　碩人今以辭意觀之似其初來時宮中人之詩耳<lb/>
　　未有刺譏憫惜之言難以强説也聖人以莊姜之<lb/>
　　賢存之刺譏憫惜之意自在言外也<lb/>
<pb n="44b"/>
氓之蚩蚩抱布貿絲匪來貿絲來即我謀<hi>音媒</hi>送子涉淇<lb/>
至于頓丘<hi>去其反</hi>匪我愆期子無良媒將子無怒秋以為<lb/>
期<lb/>
乘彼垝垣以望復關不見復關泣涕漣漣既見復關載<lb/>
笑載言爾卜爾筮體無咎言以爾車來以我賄遷<lb/>
桑之未落其葉沃若于嗟鳩兮無食桑葚于嗟女兮無<lb/>
與士耽士之耽兮猶可説也女之耽兮不可説也<lb/>
桑之落矣其黄而隕自我徂爾三歲食貧淇水湯湯漸<lb/>
<pb n="45a"/>
車帷裳女也不爽士貳其行<hi>户郎反</hi>士也罔極二三其徳<lb/>
三歲為婦<hi>古音房以反</hi>靡室勞矣夙興夜寐靡有朝矣言既<lb/>
遂矣至于暴矣兄弟不知咥其笑矣静言思之躬自悼<lb/>
矣<lb/>
及爾偕老老使我怨淇則有岸隰則有泮總角之宴言<lb/>
笑晏晏信誓旦旦不思其反反是不思亦已焉哉<lb/>
　　氓六章○觀首章知其合之不正也是以終離易<lb/>
　　曰澤上有雷歸妹君子以永終知敝夫以陽求陰<lb/>
<pb n="45b"/>
　　以男下女正也以澤感雷非正也君子知其終敝<lb/>
　　而不正者不思其反也故其爻曰女承筐无實士<lb/>
　　刲羊无血然則其過在女矣聖人存此示男女苟<lb/>
　　合之戒<lb/>
籊籊竹竿以釣于淇豈不爾思逺莫致之<lb/>
泉源在左淇水在右<hi>古音以</hi>女子有行逺父母兄弟<lb/>
淇水在右泉源在左巧笑之瑳佩玉之儺<lb/>
淇水滺滺檜楫松舟駕言出游以寫我憂<lb/>
<pb n="46a"/>
　　竹竿四章○與邶詩泉水同<lb/>
芄蘭之支童子佩觽雖則佩觽能不我知容兮遂兮垂<lb/>
帶悸兮<lb/>
芄蘭之葉童子佩韘雖則佩韘能不我甲容兮遂兮垂<lb/>
帶悸兮<lb/>
　悸心動也芄蘭柔弱者也而有支有葉矣童子未應<lb/>
　為成人之飾而佩觽佩韘矣雖然如此然其所能未<lb/>
　有以見知於人未有以出於衆則雖修飾其容以自<lb/>
<pb n="46b"/>
　　遂其意知其内不自安將必悚然而心動也<lb/>
　　芄蘭二章○雖未知所刺然訓辭則善矣<lb/>
誰謂河廣一葦杭之誰謂宋逺跂予望之<lb/>
誰謂河廣曾不容刀誰謂宋逺曾不崇朝<lb/>
　　河廣二章○從舊説<lb/>
伯兮朅兮邦之桀兮伯也執殳為王前驅<lb/>
自伯之東首如飛蓬豈無膏沐誰適為容<lb/>
其雨其雨杲杲出日願言思伯甘心首疾<lb/>
<pb n="47a"/>
焉得諼草言樹之背願言思伯使我心痗<lb/>
　　伯兮四章○從舊說婦人自作非刺時也<lb/>
有狐綏綏在彼淇梁心之憂矣之子無裳<lb/>
有狐綏綏在彼淇厲心之憂矣之子無帶<lb/>
有狐綏綏在彼淇側心之憂矣之子無服<hi>蒲北反</hi>
　　有狐三章○從舊說亦婦人自作<lb/>
投我以木瓜<hi>古音孤</hi>報之以瓊琚匪報也永以為好也<lb/>
投我以木桃報之以瓊瑶匪報也永以為好也<lb/>
<pb n="47b"/>
投我以木李報之以瓊玖<hi>古音几</hi>匪報也永以為好也<lb/>
　　木𤓰三章○序説無據且依朱傳○邶鄘衛三國<lb/>
　　毛鄭諸儒惟以其首一篇為西周之詩餘皆東遷<lb/>
　　後事今惟有證於經文及𫝊記者則仍其舊耳三<lb/>
　　國皆衛事而互見且邶風獨多葢自殷之末世北<lb/>
　　鄙之音盛行以哀厲為美延至于周康叔武公之<lb/>
　　化不能變也子路衛人學於聖門猶好其音故子<lb/>
　　曰由之瑟奚為於丘之門其問强則曰北方之强<lb/>
<pb n="48a"/>
　　與而强者居之凡衛詩之欲攄發其哀怨者多託<lb/>
　　之邶聲故有事同而互見音節不同故也東遷後<lb/>
　　詩既非周太師所采然而感事歌謳民之情性不<lb/>
　　能自已又雅樂既崩國以其俗自為淫慝所以東<lb/>
　　遷而後其風反多而皆蒙太師所名之部律以孟<lb/>
　　子之言則皆詩亡以後作矣<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩所卷一<lb/>
</p>
<p>
</p>
  </div>
</body>
</text>
</TEI>
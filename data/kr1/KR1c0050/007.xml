<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩所卷七</head> <lb/>
    <p>
<pb n="1a"/>
欽定四庫全書<lb/>
　詩所卷七<lb/>
　　　　　　　　　　　　大學士李光地撰<lb/>
大雅二<lb/>
民亦勞止汔可小康惠此中國以綏四方無縱詭隨以<lb/>
謹無良式遏宼虐憯不畏明<hi>彌郎反</hi>柔逺能邇以定我王<lb/>
　朝政亂而天下喪其樂生之心矣故綏四方者自國<lb/>
　中始朝有詭隨而無良者則外多宼虐而不畏法者<lb/>
<pb n="1b"/>
　縱之者誰乎執政有責焉故欲其柔逺能邇以定我<lb/>
　王也<lb/>
民亦勞止汔可小休惠此中國以為民逑無縱詭隨以<lb/>
謹惽怓式遏宼虐無俾民憂無棄爾勞以為王休<lb/>
　逑聚也王之國中天下所聚而仰者也惽怓行事之<lb/>
　亂也心之無良行事必亂矣宼虐者既不畏法民能<lb/>
　無憂乎為大臣者而不知此是棄其勞也<lb/>
民亦勞止汔可小息惠此京師以綏四國無縱詭隨以<lb/>
<pb n="2a"/>
謹罔極式遏宼虐無俾作慝敬慎威儀以近有徳<lb/>
　行事既亂則將何所底止哉夫子所謂苟患失之無<lb/>
　所不至也宼虐之人不但病民又將作慝蓋與罔極<lb/>
　者中外相應也為大臣者亦惟近有徳而已矣<lb/>
民亦勞止汔可小愒惠此中國俾民憂泄無縱詭隨以<lb/>
謹醜厲式遏宼虐無俾正敗戎雖小子而式𢎞大<lb/>
　憂泄者稍紓民之憂也罔極之人鄙惡傾危故曰醜<lb/>
　厲宼虐作慝則正道大敗矣式法也汝雖小子而所<lb/>
<pb n="2b"/>
　為法者大所謂民具爾瞻也維時執政用事其新進<lb/>
　之徒乎<lb/>
民亦勞止汔可小安惠此中國國無有殘無縱詭隨以<lb/>
謹繾綣式遏宼虐無俾正反王欲玉女是用大諫<lb/>
　罔極而醜厲者必能綢繆固結於君相故曰繾綣正<lb/>
　道既敗則與亂同道而無不相反者矣王方寳愛於<lb/>
　汝而貴用之我其可不竭誠以相規諫乎<lb/>
　　民勞五章○朱傳以為厲王之世同列相規戒之<lb/>
<pb n="3a"/>
　　詩也大扺政之亂也君誤於相相誤於所親近之<lb/>
　　人誤者非他悅其詭隨而已矣夫隨不可也隨而<lb/>
　　出於詭非無良而何哉其初亦曰是何能為也我<lb/>
　　取其將順焉是以縱之也及其乆也至於惽怓以<lb/>
　　亂政無極而作慝猶始終縱之也則以其善於繾<lb/>
　　綣而不能自克也寇虐之興實由於此<lb/>
上帝板板下民卒癉出話不然為猶不逺靡聖管管不<lb/>
實于亶猶之未逺是用大諫<lb/>
<pb n="3b"/>
　此上帝與蕩之上帝同皆謂王也板板反也君反其道<lb/>
　臣民皆如病者而失其常心矣出言既不當為謀又不<lb/>
　逺非聖人之道管管然無所依據而又不實之於誠信<lb/>
　及今猶未逺也我是以大相規諫也此皆為同僚言之<lb/>
天之方難無然憲憲天之方蹶無然泄泄辭之輯矣民<lb/>
之洽矣辭之懌矣民之莫矣<lb/>
　憲憲猶欣欣也蹶動而危也泄泄舒緩之意風言泄<lb/>
　泄其羽是也辭合於正理則民洽辭悦於人心則民<lb/>
<pb n="4a"/>
　定此以出話之然者言之欲諸臣之陳善閉邪出納<lb/>
　王命者以是為則也<lb/>
我雖異事及爾同寮我即爾謀聽我囂囂我言維服勿以<lb/>
為笑先民有言詢于芻蕘<lb/>
　囂囂自得而不受人之貌服猶寤寐思服之服<lb/>
天之方虐無然謔謔老夫灌灌小子蹻蹻匪我言耄爾<lb/>
用憂謔多將熇熇不可救藥<lb/>
　謔謔戲貌灌灌款款也蹻蹻驕貌熇熇熾盛也<lb/>
<pb n="4b"/>
天之方懠無為夸毗威儀卒迷善人載尸民之方殿屎<lb/>
則莫我敢葵喪亂蔑資曾莫惠我師<lb/>
　懠怒也羣為夸大曰夸毗夸故威儀卒迷毗故善人<lb/>
　不得啓口如尸而已殿屎疾苦而呻吟也葵揆也蔑<lb/>
　資無所藉頼也惠澤也民疾苦而莫之謀度若以為<lb/>
　當世之大忌然者是以至于流亾無依而莫之收恤<lb/>
　此連上二章皆以謀之不逺言之而漸深切<lb/>
天之牖民如壎如篪如璋如圭如取如攜攜無曰益牖<lb/>
<pb n="5a"/>
民孔易民之多辟無自立辟<lb/>
　牖開明也天之牖民猶言天啓其衷也義理幽顯之<lb/>
　奥吉凶明昧之幾逹於是者若或相之迷於是者若<lb/>
　或奪之然非真有相之奪之一人心之所為耳如壎<lb/>
　與篪此倡則彼和如璋與圭此冒則彼合如取與攜<lb/>
　取數多者無虛歸故其攜而歸者非天有以益之也<lb/>
　所取如是而造物者無所恡耳然則天之牖民也豈<lb/>
　不易哉今民心既多邪辟矣士君子當正其志受天<lb/>
<pb n="5b"/>
　之牖而以先覺覺後覺也安可自立邪辟以先之乎<lb/>
　前數章相動以天人之際者此乃窮本言之明天之<lb/>
　福人也自求其禍人也亦自取也<lb/>
价人維藩大師維垣大邦維屏大宗維翰懷徳維寧宗<lb/>
子維城無俾城壞無獨斯畏<lb/>
　价人大徳之人也師民衆也宗子君也大徳之人其<lb/>
　望及逺故維藩民者邦本本固則安故維垣大邦國<lb/>
　之扞蔽故維屏大宗國之楨幹故維翰此四者皆為<lb/>
<pb n="6a"/>
　城而設而君則城也懷之以徳則四者皆安而城亦<lb/>
　安矣徳之昬亂是不懷也藩垣屏翰之俱傾城能無<lb/>
　壞乎當此時也孑然獨立於上豈不可畏也哉<lb/>
敬天之怒無敢戲豫敬天之渝無敢馳驅昊天曰明<hi>彌郎反</hi>及爾出王昊天曰旦及爾㳺衍<lb/>
　上言天之難也蹶也虐也懠也皆其怒而變焉者也<lb/>
　所謂憲憲泄泄謔謔而夸毗者豈非戲豫馳驅者乎<lb/>
　結第二章至第五章之意天之光明照察日鑒在兹<lb/>
<pb n="6b"/>
　凡人出入㳺息無適而不與之俱者敬則徳之休明<lb/>
　而有以啟其心不敬則徳之昏亂而有以奪之鑒結<lb/>
　第六章之意惟能敬則徳足以懷人而出話也然為<lb/>
　謀也逺矣又總結通篇之意<lb/>
　　板八章○序以為凡伯刺厲王朱傳謂與民勞相<lb/>
　　類皆同列相戒之辭也周之遺獻淵源於文武周<lb/>
　　公之傳故其言之精微切至如此為此詩者其知<lb/>
　　道乎<lb/>
<pb n="7a"/>
蕩蕩上帝下民之辟疾威上帝其命多辟天生烝民其<lb/>
命匪諶靡不有初鮮克有終<lb/>
　居上以寛故蕩蕩上帝則下民之君也病民而作威<lb/>
　其命令必多邪僻矣君命既多僻則天命不可常所<lb/>
　以有初而有終者鮮焉<lb/>
文王曰咨咨女殷商曾是彊禦曾是掊克曾是在位曾<lb/>
是在服<hi>蒲北反</hi>天降滔徳女興是力<lb/>
　彊禦暴虐之臣也掊克聚斂之臣也此天所降之滔<lb/>
<pb n="7b"/>
　徳以害民者然曾是如此之人自能在位而在服乎<lb/>
　實汝力興起而用之爾鄭氏曰不敢斥言王惡故上<lb/>
　陳文王咨嗟殷紂以切刺之<lb/>
文王曰咨咨女殷商而秉義類彊禦多懟流言以對宼<lb/>
攘式内侯作侯祝靡屆靡究<lb/>
　自謂所執者義實則用彊禦以斂怨造流言以禦人<lb/>
　實則用掊克為宼攘傳謂紂智足拒諫辯足飾非者<lb/>
　此也義類似義而非義者也宼盜攘奪者居中用事<lb/>
<pb n="8a"/>
　故曰式内<lb/>
文王曰咨咨女殷商女炰烋于中國歛怨以為徳不明<lb/>
爾徳時無背無側爾徳不明<hi>彌郎反</hi>以無陪無卿<hi>古音𦍑</hi>
　炰烋自矜之貌用彊禦掊克之人而以歛怨為徳則<lb/>
　所謂徳者昬徳而已以昬徳而興慆徳背側陪貳安<lb/>
　得有正人哉<lb/>
文王曰咨咨女殷商天不湎爾以酒不義從式既愆爾<lb/>
止靡明靡晦式號式呼俾晝作夜<hi>音豫</hi>
<pb n="8b"/>
　紂之信用奸究虐害生民既如此矣然使非沈湎於<lb/>
　酒猶庶幾不義者能從式也既愆爾容止而飲酒號<lb/>
　呼遂至無明晦而反易晝夜此徳所以愈昏不義所<lb/>
　以愈甚也敗亡將至有若天湎之者<lb/>
文王曰咨咨女殷商如蜩如螗如沸如羹<hi>音岡</hi>小大近喪<lb/>
人尚乎由行<hi>戸郎反</hi>内奰于中國覃及鬼方<lb/>
　亂且將亾尚恬然行之自近及逺莫不怨怒<lb/>
文王曰咨咨女殷商匪上帝不時殷不用舊<hi>古音忌</hi>雖無<lb/>
<pb n="9a"/>
老成人尚有典刑曾是莫聽大命以傾<lb/>
　哀其不能循守舊章以取傾覆<lb/>
文王曰咨咨女殷商人亦有言顛沛之揭枝葉未有害<lb/>
本實先撥殷鑒不逺在夏后之世<lb/>
　歎其故家遺俗流風善政猶有存者而紂身為極惡<lb/>
　以自絶殷鑒在夏以切今之宜鑒于殷也<lb/>
　　蕩八章○舊説刺厲王也二三四章引用凶邪擯<lb/>
　　棄忠直所謂其命多辟者五章推其罔有悛心之<lb/>
<pb n="9b"/>
　　故以湛于酒而徳益昬也六七八章乃言大命之<lb/>
　　將至天之匪諶祚將不終<lb/>
抑抑威儀維徳之隅人亦有言靡哲不愚庶人之愚亦<lb/>
職維疾哲人之愚亦維斯戾<lb/>
　此詩言修徳之事甚備而皆要之以威儀蓋自靜有<lb/>
　所存動有所檢皆于威儀騐之也抑抑者謙卑之意<lb/>
　靡哲不愚言自以為哲者無有不愚也能以抑抑為<lb/>
　心則必無自賢聖之事矣愚而自用固其疾也哲人<lb/>
<pb n="10a"/>
　蹈之豈非戾乎<lb/>
無競維人四方其訓之有覺徳行四國順之訏謨定命<lb/>
逺猶辰告敬慎威儀維民之則<hi>四句無韻</hi>
　莫强于人自强則四方法而效之矣徳行必覺者而<lb/>
　能修有覺則四國順而從之矣訏謨逺猶謂古聖賢<lb/>
　之大訓深謀也定命劉子所謂人受天地之中以生<lb/>
　謂命於是有動作禮義威儀之則以定命者是也辰<lb/>
　告者以時告誡慮其亡且失也聖賢大訓所以定生<lb/>
<pb n="10b"/>
　人之命蓋吉凶禍福之本也惟自强則命自我立矣<lb/>
　其深謀毎豫時而警告蓋吉凶禍福之幾也惟有覺<lb/>
　則動無失時矣二者皆發見於威儀之間能莊敬則<lb/>
　日强能謹幾則先覺敬慎威儀而民則之所謂訓且<lb/>
　順焉者此也<lb/>
其在于今興迷亂于政<hi>與刑協</hi>顛覆厥徳荒湛于酒女雖<lb/>
湛樂從弗念厥紹罔敷求先王克共明刑<lb/>
　此警不能自强者也其在于今斥厲王時事言也迷<lb/>
<pb n="11a"/>
　亂于政顛覆于徳惟酒之耽不競甚矣汝欲從之耽<lb/>
　樂豈不念世繼之重乎無亦求先王之明法如所謂<lb/>
　訏謨者而敬守之乎<lb/>
肆皇天弗尚如彼泉流<hi>今本誤作流泉依唐石經改正</hi>無淪胥以亡夙<lb/>
興夜寐洒埽廷内維民之章修爾車馬弓矢戎兵<hi>必良反</hi>
用戒戎作用逷蠻方<lb/>
　此警不能有覺者也皇天弗尚亦斥厲王時事言也<lb/>
　天之所棄則危亡及之汝豈可與之胥淪以亡乎夫<lb/>
<pb n="11b"/>
　危亡之幾敵國外患非所憂也亦謹之威儀而已矣<lb/>
　不特班朝治官也夙夜之間庭除之近寢興洒埽之<lb/>
　細皆足以為民之章表然後修其車馬戎兵以防猝<lb/>
　而服逺此則思亡保存之道古之為逺猶者其知此<lb/>
　矣<lb/>
質爾人民謹爾侯度用戒不虞慎爾出話敬爾威儀<hi>音俄</hi>
無不柔嘉白圭之玷尚可磨也斯言之玷不可為也<lb/>
無易由言無曰苟矣<hi>二句無韻</hi>莫捫朕舌言不可逝矣無言<lb/>
<pb n="12a"/>
不讐無徳不報惠于朋友<hi>音以</hi>庶民小子子孫繩繩萬民<lb/>
靡不承<lb/>
　此二章承慎之意而言質人民以謹侯度所謂本諸<lb/>
　身徵諸庶民也戒不虞者必先於言行之間而言尤<lb/>
　行之先也發之於身則瑕玷者不可補矣加之於人<lb/>
　又無有不讐報者自朋友以至庶民小子莫不順而<lb/>
　施之則豈特朋友之孚信哉其施於小子也而子孫<lb/>
　繩繩有以化於家也其施於庶民也而萬民靡不承<lb/>
<pb n="12b"/>
　有以喩於國也其必質爾人民者以此<lb/>
視爾友君子輯柔爾顔不遐有愆相在爾室尚不愧于<lb/>
屋漏<hi>古音路</hi>無曰不顯莫予云覯神之格思不可度思矧<lb/>
可射<hi>轉音豫</hi>思<lb/>
　此章承敬之意而言友於君子之時和柔其顔而不<lb/>
　逺其過失可以勉而為也必也視其在幽室之中能<lb/>
　庶幾不愧于屋漏否乎人多飾於明而懈於暗以為<lb/>
　莫己見也然神之來也無時無處猶不可準擬以致<lb/>
<pb n="13a"/>
　恭也况可怠慢而不敬乎此中庸所謂不動而敬不<lb/>
　言而信者自强不息之至修徳之極功也<lb/>
辟爾為徳俾臧俾嘉淑慎爾止不愆于儀<hi>音俄</hi>不僭不賊<lb/>
鮮不為則投我以桃報之以李彼童而角實虹小子<lb/>
　上言修徳之事備矣此下皆致其儆戒丁寧以盡首<lb/>
　章之意淑慎則不僭不愆則不賊人之則之如投桃<lb/>
　報李之相應所謂無言不讐無徳不報者也無知而<lb/>
　曰予知猶童者自謂角也此為人之所欺罔潰亂者<lb/>
<pb n="13b"/>
　愚之甚矣首章云靡哲不愚此之謂也<lb/>
荏染柔木言緡之絲温温恭人維徳之基其維哲人告<lb/>
之話言順徳之行其維愚人覆謂我僭民各有心<lb/>
　柔木謂桑也桑柔則緡絲之所出温恭則盛徳之所<lb/>
　基然惟哲人則信而順之耳愚人則反以此言為僭<lb/>
　差而各懷其心首章云哲人之愚亦維斯戾此之謂<lb/>
　也<lb/>
於乎小子未知臧否匪手攜之言示之事匪面命之言<lb/>
<pb n="14a"/>
提其耳借曰未知亦既抱子民之靡盈誰夙知而莫成<lb/>
　言我之儆戒切且至矣汝既抱子而猶未之知乎惟<lb/>
　虛以受人不自盈滿則知之早者成之易矣申前章<lb/>
　彼童而角之意<lb/>
昊天孔昭我生靡樂視爾夢夢我心慘慘<hi>當作懆</hi>誨爾諄<lb/>
諄聽我藐藐匪用為敎覆用為虐借曰未知亦聿既耄<lb/>
　天道昭明民生於憂勤而死於逸豫奈何夢夢其心<lb/>
　藐藐其聽反以敎汝者為虐乎豈汝既耄而猶未之<lb/>
<pb n="14b"/>
　知乎申前章覆謂我僭之意<lb/>
於乎小子告爾舊止聽用我謀庶無大悔天方艱難曰<lb/>
喪厥國取譬不逺昊天不忒回遹其徳俾民大棘<lb/>
　舊止者前人之所行所謂訏謨也逺猶也先王之明刑<lb/>
　也天方艱難曰喪厥國以厲王時事言也取譬不逺<lb/>
　昊天不忒猶前篇殷鑒不逺之意也因邪僻其徳而<lb/>
　使民大危急如此可不戒乎<lb/>
　　抑十二章○序謂衛武公刺厲王之詩朱傳據國<lb/>
<pb n="15a"/>
　　語以為自警之作今案篇中呼小子者皆以自警<lb/>
　　以為斥王失之然章之首末則顯以時事言是兩<lb/>
　　説當兼用也且上繼板蕩下屬桑柔以類相次故<lb/>
　　序説不可廢<lb/>
菀彼桑柔其下侯旬捋采其劉瘼此下民不殄心憂倉<lb/>
兄填兮倬彼昊天寧不我矜<hi>居銀反</hi>
　填塞也倉兄填兮言愴怳塞胸也<lb/>
四牡騤騤旟旐有翩亂生不夷靡國不泯民靡有黎具<lb/>
<pb n="15b"/>
禍以燼於乎有哀國步斯頻<lb/>
　上有車馬之盛羽旄之美而下至於無國之亂皆生<lb/>
　而不泯無民之黎皆罹禍以燼故歎息而知國運之<lb/>
　頻危也無國猶言凡國也靡有黎者黑首而壯大期<lb/>
　未及者也<lb/>
國步蔑資天不我將靡所止疑云徂何往君子實維秉<lb/>
心無競<hi>古音其亮反</hi>誰生厲階至今為梗<hi>古音古盎反</hi>
　蔑資與板同無所藉賴也將息也養也居無所止行<lb/>
<pb n="16a"/>
　無所往豈其有競心而梗塞若此乎有造其危厲之<lb/>
　基者也<lb/>
憂心慇慇念我土宇我生不辰逢天僤怒自西徂東靡<lb/>
所定處多我覯<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>孔棘我圉<lb/>
　生民播遷無有寧處豈不懷歸乎所覯多<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>亂而我<lb/>
　圉亦孔棘爾圉猶疆也<lb/>
為謀為毖亂況斯削告爾憂恤誨爾序爵誰能執熱逝<lb/>
不以濯其何能淑載胥及溺<lb/>
<pb n="16b"/>
　能謀能毖則亂由兹稍减矣果能毖乎則吾將告爾以<lb/>
　憂恤果能謀乎則吾將誨爾以序爵憂國用賢以濟<lb/>
　亂如執熱之用濯也苟不能然則相胥於䧟溺而已<lb/>
如彼遡風亦孔之僾民有肅心荓云不逮好是稼穡力<lb/>
民代食稼穡維寳代食維好<lb/>
　荓與屏同氣唈不通曰僾推而去之曰荓當亂而進<lb/>
　猶遡風而行必不能逹也故民雖有敬事朝廷之心<lb/>
　者皆推卻自云不逮竄伏田畞力耕以代禄上之不<lb/>
<pb n="17a"/>
　能憂恤而序爵可知矣<lb/>
天降喪亂滅我立王降此蟊賊稼穡卒痒哀恫中國具<lb/>
贅卒荒靡有旅力以念穹蒼<lb/>
　贅綴屬也京師為下國所綴具贅猶言凡所屬也初<lb/>
　謂稼穡可代食也然而亂亡既至蟊賊為害稼穡盡<lb/>
　病屬國皆荒憂天者君子之心也至於救死不暇而<lb/>
　無力以念之亦可哀已<lb/>
維此惠君民人所瞻<hi>二句無韻</hi>秉心宣猶考慎其相維彼不<lb/>
<pb n="17b"/>
順自獨俾臧自有肺腸俾民卒狂<lb/>
　秉心宣謀慎擇輔相者能憂恤序爵者也不順之君<lb/>
　則自謂賢善而不用人自有肺腸而不憂恤民之流<lb/>
　離疾苦士之窮困愁憂至于違室家棄朝廷而忘天<lb/>
　禍不幾於狂乎<lb/>
瞻彼中林甡甡其鹿朋友已譖不胥以榖人亦有言進<lb/>
退維谷<lb/>
　此至終篇皆責僚友之辭也鹿猶羣行而朋友相譖<lb/>
<pb n="18a"/>
　不能相成以善然此亦小人之失也被譖而退者固<lb/>
　憂畏而不得自安譖人而進者亦將相傾危而日尋<lb/>
　於無窮是進退皆谷何如胥以善乎<lb/>
維此聖人瞻言百里維彼愚人覆狂以喜匪言不能胡<lb/>
斯畏忌<lb/>
　承上章起下數章言維聖人所見者逺愚人則維一<lb/>
　朝得志以狂為喜耳此所以有譖人之事也我為朋<lb/>
　友非不能盡言以悟之而如此畏忌何哉下乃自答<lb/>
<pb n="18b"/>
　其意<lb/>
維此良人弗求弗迪維彼忍心是顧是復民之貪亂寧<lb/>
為荼毒<lb/>
　譖人之人於良人則惡之弗求弗迪也於忍心者則<lb/>
　親之是顧是復也豈其不知忍心之人能為荼毒惟<lb/>
　其貪亂之志同是以寧受其荼毒而終惡正士此則<lb/>
　言不入之端也<lb/>
大風有隧有空大谷維此良人作為式榖維彼不順征<lb/>
<pb n="19a"/>
以中垢<hi>古音古</hi>
　風者天地之清氣故其行也必於虛通之處若鬱溼<lb/>
　卑汚之地則不行也以興君子之行之髙明小人則<lb/>
　行乎汙穢之中而已所趣不同是以此則弗求弗迪<lb/>
　彼則是顧是復也<lb/>
大風有隧貪人敗類聽言則對誦言如醉匪用其良覆<lb/>
俾我悖<lb/>
　其貪亂者以行之垢也行之垢者以心之貪也貪人<lb/>
<pb n="19b"/>
　既非善類又豈肻與善者親而用其言乎其聽吾之<lb/>
　言也勉强酬答而已與之誦言則如醉人然不可醒<lb/>
　也既不能用善言則必以我為悖我亦必至於失言<lb/>
　而自覺其悖也兹其所以畏忌也與<lb/>
嗟爾朋友予豈不知而作如彼飛蟲時亦弋獲既之隂<lb/>
女反予來赫<lb/>
　先感於中林之鹿而謂之朋友親之之辭繼謂之愚<lb/>
　人謂之不順謂之貪人斥其實也其或謂之民則猶<lb/>
<pb n="20a"/>
　言人也上既反覆其不可與言之故此又呼為朋友<lb/>
　而咨嗟述之以下三章皆所謂覆俾我悖者作謂作<lb/>
　歌言我作此詩豈無所聞知無所察見者乎蟲雖善<lb/>
　飛時離矰繳以喩禍幾之發非趨避所得施我以密<lb/>
　告於女而反以我為來相恐動也<lb/>
民之罔極職涼善背為民不利如云不克民之回遹職<lb/>
競用力<lb/>
　民猶言此人也職由也涼作諒信也此人所以罔極<lb/>
<pb n="20b"/>
　者由其方信而善背也為言此事之不利則反為之<lb/>
　而如不克故其入于回邪也由其勇於為不善而不<lb/>
　顧也<lb/>
民之未戾職盜為宼<hi>古音苦故反與予協</hi>涼曰不可<hi>與歌協</hi>覆背善<lb/>
詈雖曰匪予既作爾歌<lb/>
　戾罪也盜者宼之細宼者盜之大又推原其初以為<lb/>
　方此人之未有罪也由盜以至于宼先亦信為不可<lb/>
　矣隨反背之而詈其規己者所謂職涼善背者如此<lb/>
<pb n="21a"/>
　背之又詈之者為其揚己過也然事之彰著雖非予<lb/>
　亦既作爾歌矣言惡之不可掩也<lb/>
　　桑柔十六章○舊説以為刺厲王也今繹其文意<lb/>
　　首四章言世亂而生民困苦流散無歸次四章言<lb/>
　　王不能悔禍用人使賢人遁去甘於飢餓自賢聖<lb/>
　　而不恤民所謂厲階也中間所述播徙饉荒之苦<lb/>
　　皆以時事言未必作者之自歴也後八章為僚友<lb/>
　　而發非斥在上者其章句亦别意與前八章各為<lb/>
<pb n="21b"/>
　　一事感諷而皆一人之作一時之言故采詩者聨<lb/>
　　而屬之一則為其所感同二則見國之亂上下交<lb/>
　　譏也○自民勞至此知為厲王之詩者以文武成<lb/>
　　康之後周道漸衰然至厲王始大亂且下屬宣王<lb/>
　　之事甚明也<lb/>
倬彼雲漢昭回于天王曰於乎何辜今之人天降喪亂<lb/>
饑饉薦臻靡神不舉靡愛斯牲圭璧既卒寧莫我聽<lb/>
旱既大甚藴隆蟲蟲不殄禋祀自郊徂宫上下奠瘞靡<lb/>
<pb n="22a"/>
神不宗后稷不克上帝不臨<hi>説見七月</hi>耗斁下土寧丁我躬<lb/>
　申上章靡神不舉之意后稷主水旱者不克言力不<lb/>
　勝也<lb/>
旱既大甚則不可推兢兢業業如霆如雷周餘黎民靡<lb/>
有孑遺昊天上帝則不我遺胡不相畏先祖于摧<lb/>
　言昊天上帝將使我與黎民同盡則亦已矣先祖無<lb/>
　罪不相憂於殄其祀乎<lb/>
旱既大甚則不可沮赫赫炎炎云我無所大命近止靡<lb/>
<pb n="22b"/>
瞻靡顧羣公先正則不我助父母先祖胡寧忍予<lb/>
　因上帝而又訴於羣公先正父母先祖也<lb/>
旱既大甚滌滌山川旱魃為虐如惔如焚我心憚暑憂<lb/>
心如熏羣公先正則不我聞昊天上帝寧俾我遯<lb/>
　又不及父母先祖者知父母先祖之必相憂而無力<lb/>
　也<lb/>
旱既大甚黽勉畏去胡寧瘨我以旱㦧不知其故祈年<lb/>
孔夙方社不莫昊天上帝則不我虞敬恭明神宜無悔<lb/>
<pb n="23a"/>
怒<lb/>
　即首章次章之意而又專以郊社言之以致望於上<lb/>
　帝故又不及羣公先正者知羣公先正之亦必相憂<lb/>
　而無力也<lb/>
旱既大甚散無友紀鞫哉庶正疚哉冢宰趣馬師氏膳<lb/>
夫左右<hi>音以</hi>靡人不周無不能止瞻卬昊天云如何里<lb/>
　散無友紀言㪚而禱祈不修本職庶正冢宰以下皆<lb/>
　是也里疑與理通言不知當如何燮理之<lb/>
<pb n="23b"/>
瞻卬昊天有嘒其星大夫君子昭假無贏大命近止無<lb/>
棄爾成何求為我以戾庶正瞻卬昊天曷惠其寧<lb/>
　欲羣臣共相修省以格天心不留餘力勿致天命之<lb/>
　去棄平日之成求在我之何以召天災者以定庶政<lb/>
　蓋成湯六事責己之意<lb/>
　　雲漢八章○舊説美宣王之詩今尋其文意似王<lb/>
　　所自作雖有王曰之語正如漢武所謂皇謂河公<lb/>
　　者不嫌於自稱也<lb/>
<pb n="24a"/>
崧髙維嶽駿極于天維嶽降神生甫及申維申及甫維<lb/>
周之翰四國于蕃四方于宣<lb/>
　甫侯為穆王作刑者於今無矣而幷言之以其皆姜<lb/>
　姓之後主太嶽之祀者<lb/>
亹亹申伯王纘之事于邑于謝南國是式王命召伯定<lb/>
申伯之宅登是南邦世執其功<lb/>
王命申伯式是南邦因是謝人以作爾庸王命召伯徹<lb/>
申伯土田王命傅御遷其私人<lb/>
<pb n="24b"/>
申伯之功召伯是營有俶其城寢廟既成既成藐藐王<lb/>
錫申伯<hi>不入韻</hi>四牡蹻蹻鉤膺濯濯<lb/>
　將營宫室宗廟為先故城功方始而寢廟既成<lb/>
王遣申伯路車乘馬<hi>音姥</hi>我圖爾居莫如南土錫爾介圭<lb/>
以作爾寳往近王舅南土是保<lb/>
　往近王舅者言往而使南土之人近王舅也若曰往<lb/>
　保南土王舅是近云爾<lb/>
申伯信邁王餞于郿申伯還南謝于誠歸王命召伯徹<lb/>
<pb n="25a"/>
申伯土疆以峙其粻式遄其行<hi>戸郎反</hi>
　信邁誠歸皆狀謝人望之之切以在地言曰土田界<lb/>
　畫已定曰土疆<lb/>
申伯番番既入于謝徒御嘽嘽周邦咸喜戎有良翰不<lb/>
顯申伯王之元舅文武是憲<lb/>
　不獨謝人望之周人亦喜之相謂汝今有在外之良<lb/>
　翰矣<lb/>
申伯之徳柔惠且直揉此萬邦聞于四國吉甫作誦其<lb/>
<pb n="25b"/>
詩孔碩其風肆好以贈申伯<lb/>
　才兼文武徳又若斯<lb/>
　　崧髙八章○宣王之舅申伯出封于謝尹吉甫作<lb/>
　　詩送之<lb/>
天生烝民有物有則民之秉彝好是懿徳天監有周昭<lb/>
假于下<hi>音戸</hi>保兹天子生仲山甫<lb/>
　鄭氏曰天生衆民其性有物象謂仁義禮智信也其<lb/>
　情有所法謂喜怒哀樂好惡也民所執持有常道莫<lb/>
<pb n="26a"/>
　不好是美徳之人天監視周王欲安愛之生仲山甫<lb/>
　以為之佐言天亦好是懿徳也書曰天聰明自我民<lb/>
　聰明案鄭氏説詩意與朱傳微異而義亦甚精且其<lb/>
　觧下四句比朱傳似尤浹洽也<lb/>
仲山甫之徳柔嘉維則令儀令色小心翼翼古訓是式<lb/>
威儀是力天子是若<hi>轉音如遇反</hi>明命使賦<lb/>
　朱傳盡矣<lb/>
王命仲山甫式是百辟<hi>二句無韻</hi>纘戎祖考王躬是保出納<lb/>
<pb n="26b"/>
王命王之喉舌賦政于外四方爰發<lb/>
　上言徳之備此言職之重既總法紀為諸侯師又布<lb/>
　政令以發四方之事役既保王躬為君徳輔又司出<lb/>
　納以酌號令之否臧<lb/>
肅肅王命仲山甫將之邦國若否仲山甫明<hi>彌郎反</hi>之既<lb/>
明且哲以保其身夙夜匪觧以事一人<lb/>
　王命肅肅而能將之於出納之職無愧矣邦國順否<lb/>
　而能明之其賦政必當而百辟是式矣保其身者身<lb/>
<pb n="27a"/>
　無失徳非如後世所謂保身也不保其身烏能保王<lb/>
　之躬哉徳之既修而又夙夜匪懈以盡其誠此所以<lb/>
　王躬是保者乎此句義重故於末言之<lb/>
人亦有言柔則茹之剛則吐之維仲山甫柔亦不茹剛<lb/>
亦不吐不侮矜寡<hi>音古</hi>不畏彊禦<lb/>
　申言其布政以式邦國者如此也恩足以惠鰥寡威<lb/>
　足以制彊禦商頌所謂不剛不柔布政優優意亦相<lb/>
　發<lb/>
<pb n="27b"/>
人亦有言徳輶如毛民鮮克舉之我儀圖之維仲山甫<lb/>
舉之愛莫助之衮職有闕維仲山甫補之<lb/>
　申言其修徳以保王躬者如此也徳之微細如毛言<lb/>
　其精深要眇非明哲者不能知非小心翼翼古訓是<lb/>
　式者不能至是以雖大事可舉也而徳之微細莫能<lb/>
　舉我亦嘗心儀而圖之矣然維仲山甫克舉而我不<lb/>
　能至於是而為之助也徳修誠格夫是故有以補衮<lb/>
　職而保王躬古人之言事君者於是至矣<lb/>
<pb n="28a"/>
仲山甫出祖四牡業業征夫捷捷每懐靡及四牡彭彭<lb/>
<hi>音㫄</hi>八鸞鏘鏘王命仲山甫城彼東方<lb/>
　受命以行四牡勞矣征夫速矣而猶常懷不及之心<lb/>
　其賦政於外者如此其切也周都在西負海之邦最<lb/>
　逺言城東方明為要地<lb/>
四牡騤騤八鸞喈喈仲山甫徂齊式遄其歸吉甫作誦<lb/>
穆如清風<hi>方凡反</hi>仲山甫永懷以慰其心<lb/>
　身在行役心於王室故未能遄歸之時則永懷而不忘<lb/>
<pb n="28b"/>
　其念王躬衮職者如此其至也既速其歸期又寛其<lb/>
　懷思蓋重山甫之徳謂不可離王左右而亦黽勉乎<lb/>
　庶幾助之以相待也不然雖有清風之詩逺懷何以<lb/>
　慰哉<lb/>
　　烝民八章○宣王命仲山甫築城於齊尹吉甫作<lb/>
　　詩送之其稱道徳美視崧髙獨曲至仲山甫之賢<lb/>
　　可知矣詩之發首為夫子所歎蓋性命之精微也<lb/>
奕奕梁山維禹甸<hi>與命協</hi>之有倬其道<hi>與考/恊</hi>韓侯受命<hi>彌吝<pb n="29a"/>反</hi>王親命之纘戎祖考無廢朕命夙夜匪解虔共爾位<lb/>
朕命不易榦不庭方以佐戎辟<lb/>
　有倬其道大路也山經禹甸而道通也來受命而王<lb/>
　命之纘其祖考令嗣位也能敬共爾位則朕命不改<lb/>
　易矣又能正不庭之方以佐汝辟則勲庸愈著矣<lb/>
四牡奕奕孔修且張韓侯入覲以其介圭入覲于王王<lb/>
錫韓侯淑旂綏章簟茀錯衡<hi>戸郎反</hi>𤣥衮赤舃鉤膺鏤錫<lb/>
鞹鞃淺幭鞗革金厄<lb/>
<pb n="29b"/>
　執封圭以入覲而王錫以車馬衣服淑旂綏章旂飾<lb/>
　也簟茀錯衡車飾也𤣥衮赤舃服飾也鉤膺鏤錫馬<lb/>
　飾也鞹鞃淺幭車軾飾也鞗革金厄馬轡飾也<lb/>
韓侯出祖出宿于屠顯父餞之清酒百壺其殽維何炰<lb/>
鼈鮮魚其蔌維何維筍及蒲其贈維何乗馬路車籩豆<lb/>
有且侯氏燕胥<lb/>
　賦其歸國之事<lb/>
韓侯取妻汾王之甥蹶父之子韓侯迎止于蹶之里百<lb/>
<pb n="30a"/>
兩彭彭<hi>音㫄</hi>八鸞鏘鏘不顯其光諸娣從之祁祁如雲韓<lb/>
侯顧之爛其盈門<lb/>
　賦其還而昬娶之事蹶父周之卿士故下言靡國不<lb/>
　到為王使也<lb/>
蹶父孔武靡國不到為韓姞相攸莫如韓樂孔樂韓土<lb/>
川澤訏訏魴鱮甫甫麀鹿噳噳有熊有羆有貓有虎慶<lb/>
既令居韓姞燕譽<lb/>
溥彼韓城燕師所完以先祖受命因時百蠻王錫韓侯<lb/>
<pb n="30b"/>
其追其貊奄受北國因以其伯實墉實壑實畞實籍獻<lb/>
其貔皮<hi>音婆</hi>赤豹黄羆<hi>音波</hi>
　韓之先祖嘗長是百蠻矣故令嗣祖業而益以追貊<lb/>
　之戎國凡北國皆長之使之皆有城垣溝池田畝版<lb/>
　籍而納其貢獻焉所謂纘祖考而榦不庭方者其意<lb/>
　蓋在於此<lb/>
　　韓奕六章○韓侯初立來朝受命而歸詩人送之<lb/>
　　意即顯父之所為也與<lb/>
<pb n="31a"/>
江漢浮浮武夫滔滔匪安匪㳺淮夷來求既出我車既<lb/>
設我旟匪安匪舒淮夷來鋪<lb/>
　求者責其所不共鋪者陳師以聲罪傳所謂寡人是<lb/>
　徵寡人是問<lb/>
江漢湯湯武夫洸洸經營四方告成于王四方既平王<lb/>
國庶定時靡有爭王心載寧<lb/>
　言成功之速<lb/>
江漢之滸王命召虎式辟四方徹我疆土匪疚匪棘王<lb/>
<pb n="31b"/>
國來極于疆于理至于南海<lb/>
　自淮以南皆命啓闢而疆理之非以病民非為嚴急<lb/>
　欲其皆來享來王而以王國為標準爾蓋召虎未歸<lb/>
　而即江漢之滸命之<lb/>
王命召虎來旬來宣文武受命召公維翰無曰予小子<lb/>
召公是似肇敏戎公用錫爾祉<lb/>
　勉其修召公之業以受寵命<lb/>
釐爾圭瓚秬鬯一卣告于文人錫山土田于周受命<hi>彌郎<pb n="32a"/>反</hi>自召祖命虎拜稽首天子萬年<lb/>
　既賜以圭瓚秬鬯又告于文王而錫以山川土田且<lb/>
　使就其祖廟以命之<lb/>
虎拜稽首對揚王休作召公考天子萬夀明明天子令<lb/>
聞不已矢其文徳洽此四國<lb/>
　落成之謂考此言考者告成功于祖也始受命於祖<lb/>
　廟而稱天子萬年繼乃為考祭於祖廟而稱天子萬<lb/>
　壽本祖徳而大君恩也末又祀君之嗣其令聞而敷<lb/>
<pb n="32b"/>
　其文徳蓋願王不究武而且自卑功伐厚莫至焉<lb/>
　　江漢六章○宣王命召穆公平淮夷疆理南國詩<lb/>
　　人美之然玩其辭令似穆公所自作者<lb/>
赫赫明明王命卿士<hi>與師協</hi>南仲大祖大師皇父整我六<lb/>
師以修我戎<hi>音汝</hi>既敬既戒惠此南國<lb/>
　皇父為卿士而兼大師蓋周之三公往往六卿攝之<lb/>
　自周召既如此也皇父以南仲為大祖亦如召虎以<lb/>
　召公為祖畿内公卿視外公侯故皆得立大祖之廟<lb/>
<pb n="33a"/>
　敬者重其事也戒者厚其備也惠則其興師之本心<lb/>
　也兹其兵之三要與<lb/>
王謂尹氏命程伯休父左右陳行戒我師旅率彼淮浦<lb/>
省此徐土不留不處三事就緒<lb/>
　皇父大司馬職也休父小司馬職也天子行則具六<lb/>
　軍故二司馬皆從三事與小雅十月雨無正同師行<lb/>
　必先固其根本今不留處而三事就緒言治内之素<lb/>
　豫也<lb/>
<pb n="33b"/>
赫赫業業有嚴天子<hi>二句無韻</hi>王舒保作匪紹匪游徐方繹<lb/>
騷震驚徐方如雷如霆徐方震驚<lb/>
　首言赫赫明明者威明之逺加此言赫赫業業者威<lb/>
　令之勤肅則所謂有嚴者也舒安重也保作保䕶耕<lb/>
　作也紹者繼續調發也遊者遊兵四散也安重保䕶<lb/>
　不徵調不遊散王者之師也而徐方則已繹騷矣意<lb/>
　在震驚之使伏其辜如雷霆之發未加於物而徐方<lb/>
　則已震驚矣兵有先聲而後實者此與<lb/>
<pb n="34a"/>
王奮厥武如震如怒進厥虎臣闞如虓虎鋪敦淮濆仍<lb/>
執醜虜截彼淮浦王師之所<lb/>
　師既至而克捷遂屯其地以待輸服也<lb/>
王旅嘽嘽如飛如翰如江如漢如山之苞如川之流緜<lb/>
緜翼翼不測不克濯征徐國<lb/>
　飛翰言其疾江漢言其盛山其止不可動也川其行<lb/>
　不可禦也神速而又不可摇撼則翼翼然形之深固<lb/>
　而誰能測之衆盛而又不可扺拒則緜緜然勢之奔<lb/>
<pb n="34b"/>
　屬而誰能克之總言王師之節制所以無敵也<lb/>
王猶允塞徐方既來徐方既同天子之功四方既平徐<lb/>
方來庭徐方不回王曰還歸<lb/>
　猶謀也塞誠實也以敬戒仁惠而興師則其謀猶信<lb/>
　誠實矣所以成功也及其來庭而不違也師無淹留<lb/>
　而還歸之速以終惠此南國之意<lb/>
　　常武六章○宣王親征徐國成功而歸詩人美之<lb/>
　　二雅言宣王南征北伐之事多矣未有自將者蓋<lb/>
<pb n="35a"/>
　　徐自穆王以來負逺僭號在西京時罪浮吳楚非<lb/>
　　偏師之所能服也抑斯舉也繼於召虎經畧江漢<lb/>
　　之後徐為彊大必也號召淮南諸夷為之黨援是<lb/>
　　以先定南邦翦其枝葉然後執言聲罪六師移之<lb/>
　　殆山甫吉甫軰所共圖議故山甫城齊令其與魯<lb/>
　　合勢以扼北軼而休父之行受䇿尹氏中興次第<lb/>
　　於此可見<lb/>
瞻卬昊天則不我惠孔填不寧降此大厲邦靡有定士<lb/>
<pb n="35b"/>
民其瘵蟊賊蟊疾靡有夷屆罪罟不收靡有夷瘳<lb/>
　夷屆路平而止也夷瘳病平而愈也小人害民者不<lb/>
　止刑罟陷民者不收<lb/>
人有土田女反有之人有民人女覆奪<hi>與説協</hi>之此宜無<lb/>
罪女反收之彼宜有罪女覆説之<lb/>
　奪人土田人民蟊賊不止者也顛倒有罪無罪罪罟<lb/>
　不收者也王政不綱則殃民者徧於天下鄭箋專斥<lb/>
　王削黜諸侯大夫者非也<lb/>
<pb n="36a"/>
哲夫成城哲婦傾城<hi>二城字自為韻</hi>懿厥哲婦為梟為䲭婦有<lb/>
長舌維厲之階亂匪降自天生自婦人匪敎匪誨時維<lb/>
婦寺<lb/>
　此乃推亂本於褒姒也言非天實降厲婦人乃厲之<lb/>
　階耳匪敎匪誨謂其不識禮義廉恥之行興亡禍福<lb/>
　之幾<lb/>
鞫人忮忒譖始竟背豈曰不極伊胡為慝如賈三倍君<lb/>
子是識婦無公事休其蠶織<lb/>
<pb n="36b"/>
　言幽王溺信婦寺方其窮人以詐害之心也其為譖<lb/>
　誣何所不至然譖人于始而終質其事實乃大相反<lb/>
　而不然其姦惡昭著豈不已極哉而王胡肯以為慝<lb/>
　乎方與之出謀議參朝政以為可以周知中外之事<lb/>
　夫三倍計算非君子所能識豈政令大事乃婦寺所<lb/>
　能知是以古之婦者蠶織之外無所干預周南豳風<lb/>
　絺綌𤣥黄之化是也<lb/>
天何以刺何神不富<hi>方二反</hi>舍爾介狄維予胥忌不弔不<lb/>
<pb n="37a"/>
祥威儀不類人之云亡邦國殄瘁<lb/>
　責之緩而不顯曰刺與之資而有所頼曰富介狄大<lb/>
　害也言天何以緩其禍而益其疾乎神何以奪其資<lb/>
　而去其頼乎使王舍婦寺之大害而維衆正之是忌<lb/>
　乎胥衆辭言胥忌則非特一人而已夫女色在國家<lb/>
　為不祥不幸有之可弔者也今則不弔不祥且淫溺<lb/>
　焉而至于威儀不類可謂舍爾介狄矣雖有正人胥<lb/>
　忌而逺之賢人既亡而邦國能存者未之有也<lb/>
<pb n="37b"/>
天之降罔維其優矣人之云亡心之憂矣天之降罔維<lb/>
其幾矣人之云亡心之悲矣<lb/>
　罔迷亂也舍爾介狄不弔不祥是也<lb/>
觱沸檻泉維其深矣心之憂矣寧自今矣不自我先不<lb/>
自我後<hi>音户</hi>藐藐昊天無不克鞏無忝皇祖式救爾後<lb/>
　言亂所自來其源深心之憂亂其日久歎其不幸當<lb/>
　此而又度天道雖逺其理無不堅定者猶望王之法<lb/>
　祖以為救於方來也<lb/>
<pb n="38a"/>
　　瞻卬七章○褒姒亂政周家將亡賢人憂之而作<lb/>
　　正與大雅之首任姒嗣徽多士楨周者相首尾也<lb/>
旻天疾威天篤降喪瘨我饑饉民卒流亡我居圉卒荒<lb/>
　言民生之大困也居圉者所居之疆域<lb/>
天降罪罟蟊賊内訌昬椓靡共潰潰囘遹實靖夷我邦<lb/>
　推亂原於小人也小人在位是蟊賊内訌也椓者剝<lb/>
　喪之意昬故潰亂㭬故回邪此等之人皆實當治平<lb/>
　邦國之任者也<lb/>
<pb n="38b"/>
皋皋訿訿曾不知其玷兢兢業業孔填不寧我位孔貶<lb/>
　推亂原於王躬也皋皋慢也訿訿讒也皋皋訿訿者<lb/>
　則不知其疵玷兢兢業業者則長不安於位而且貶黜<lb/>
如彼嵗旱草不潰茂如彼棲苴我相此邦無不潰止<hi>無韻</hi>
　申首章之意言民生之困瘁流離如嵗旱之草枯槁<lb/>
　無色又如棲樹之苴飄零無依<lb/>
維昔之富不如時維今之疚不如兹彼疏斯粺胡不自<lb/>
替職兄斯引<hi>末句無韻</hi>
<pb n="39a"/>
　申一章三章之意疏粗也粺荑稗也小人之害國如<lb/>
　稗之害稼兄作況兹也彼稗之粗何其不衰退乎由<lb/>
　兹之引而用之爾<lb/>
池之竭矣不云自頻泉之竭矣不云自中溥斯害矣職<lb/>
兄斯𢎞不烖我躬<lb/>
　頻涯也烖咎責也池竭而不知其自涯泉竭而不知<lb/>
　其自中以今日之害之溥也與泉池之竭何異小人<lb/>
　壅塞上澤是其涯也王者不能濬其徳心是其中也<lb/>
<pb n="39b"/>
　害之𢎞大由兹之𢎞之而亦不知咎責其躬也又申<lb/>
　二章三章之意<lb/>
昔先王受命有如召公日辟國百里今也日蹙國百里<lb/>
於乎哀哉維今之人不尚有舊<hi>音忌</hi>
　如瞻卬卒章之意猶望其用舊人救亂敗<lb/>
　　召旻七章○與瞻卬同但彼則斥婦寺此則通言<lb/>
　　臣工爾<lb/>
　詩所卷七<lb/>
</p>
<p>
</p>
  </div>
</body>
</text>
</TEI>
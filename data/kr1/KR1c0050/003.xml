<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩所卷三</head> <lb/>
    <p>
<pb n="1a"/>
欽定四庫全書<lb/>
　詩所卷三<lb/>
　　　　　　　　　　　　大學士李光地撰<lb/>
小雅一<lb/>
　風者室家之詩也雅者朝廷之詩也頌者郊社宗廟<lb/>
　之詩也始於室家行於朝廷逹於郊社宗廟故曰造<lb/>
　端夫婦察乎天地也雅有小大以義别也通上下之<lb/>
　情聮親疏之懽其事未逺於風是以為小雅也推受<lb/>
<pb n="1b"/>
　命之原述祖宗之徳其事已近於頌是以為大雅也<lb/>
　自鹿鳴至菁莪自文王至卷阿皆文武成康之世周<lb/>
　召輔政時之所作與風詩之二南同雅之正體故先<lb/>
　儒謂之正雅也厥後惟宣王能抗王室故其詩獨多<lb/>
　其從小雅者六月采芑車攻吉日命將出師選徒講<lb/>
　武義亞於采薇出車也其從大雅者雲漢崧髙烝民<lb/>
　韓奕江漢常武敬迓天威遇災而懼既保南土遂城<lb/>
　東方奄撫北國而終之以淮徐之役召伯先之天子<lb/>
<pb n="2a"/>
　繼之革正僭王之罪而立中興之基義亞於開豳荒<lb/>
　岐作豐宅鎬也小雅繼吉日者自鴻鴈至無羊或為<lb/>
　宣王之時或有幽王之詩悉不可攷要為小雅未逺<lb/>
　於風故畿内歌謠皆附於小雅矣節南山至鼓鍾東<lb/>
　遷之詩也楚茨以後所謂豳雅者也東遷之詩不得<lb/>
　入於大雅故與小雅相附豳雅則又自為部而附之<lb/>
　以東都之詩者也此二編者亦始於朝端之製作而<lb/>
　卒於畿内之謠俗其體與前雅皆相似是以同為小<lb/>
<pb n="2b"/>
　雅若大雅則雖有厲幽之詩而不得謂之謠俗雖與<lb/>
　節南山諸篇辭義相近而不得夷於東遷盖有周召<lb/>
　諸公稱天述祖陳戒之遺意存焉雖在周衰天命未<lb/>
　改則以為義亞於文王大明緜也<lb/>
呦呦鹿鳴食野之苹我有嘉賓鼓瑟吹笙吹笙鼓簧承<lb/>
筐是將人之好我示我周行<hi>户郎反</hi>
　鹿之為物也一鹿聲呼則羣鹿皆至以興賢者同聲<lb/>
　相應遭時以食於朝也鼓瑟堂上樂也吹笙堂下樂<lb/>
<pb n="3a"/>
　也承筐所以酬賓侑賓也人之好我猶言倘有愛我<lb/>
　之心也祈其示我以當行之大路因燕㑹而欲聞賢<lb/>
　者之善言也<lb/>
呦呦鹿鳴食野之蒿我有嘉賓德音孔昭視民不恌君<lb/>
子是則是傚我有㫖酒嘉賓式燕以敖<lb/>
　此則既聞其言觀其動作威儀而賛美之言為君子<lb/>
　者所當則其言而傚其行也既燕而㳺敖未欲其速<lb/>
　去也<lb/>
<pb n="3b"/>
呦呦鹿鳴食野之芩我有嘉賓鼓瑟鼓琴鼓瑟鼓琴和<lb/>
樂且湛我有㫖酒以燕樂嘉賓之心<lb/>
　凡燕其初禮飲而已終乃無算爵而令賓醉故首章<lb/>
　者禮行而樂具賓之初筵也此則堂下之樂不作不<lb/>
　以笙管亂人聲獨鼓瑟琴以盡賓主之歡使賓不徒<lb/>
　享其儀而中心安樂焉盖既有周行之示我尤願其<lb/>
　好我於無窮所謂心乎愛矣遐不謂矣比之前兩章<lb/>
　乞言憲徳者而益深也<lb/>
<pb n="4a"/>
　　鹿鳴三章○毛傳云燕羣臣嘉賓也案漢儒以小<lb/>
　　雅之首為文王詩者雖未必盡然然此篇者則必<lb/>
　　文王之詩以四詩皆首文王故也文王既作靈臺<lb/>
　　立辟雝以大興文敎故多與賢臣燕飲講論於其<lb/>
　　中俯有麀鹿仰有白鳥作者多因物以起興此及<lb/>
　　振鷺之篇是也斯時内有后妃聖徳寤寐求賢文<lb/>
　　王之尊賢於外者又如此是以琴瑟鐘鼓之音朝<lb/>
　　寢相應而後聖以為樂而不淫其可謂至徳也已<lb/>
<pb n="4b"/>
　　矣<lb/>
四牡騑騑周道倭遲豈不懷歸王事靡盬我心傷悲<lb/>
四牡騑騑嘽嘽駱馬<hi>音姥</hi>豈不懷歸王事靡盬不遑啓處<lb/>
翩翩者鵻載飛載下<hi>音户</hi>集于苞栩王事靡盬不遑將父<lb/>
翩翩者鵻載飛載止集于苞把王事靡盬不遑將母<hi>滿以反</hi>
　首言我心傷悲懐離憂也次言不遑啓處則勞且瘁<lb/>
　後言不遑父母則尤情之切而不可弭㤀者盖曲體<lb/>
<pb n="5a"/>
　其私之至如此<lb/>
駕彼四駱載驟駸駸豈不懷歸是用作歌將母來諗<lb/>
　言爾心之懐歸者既然我是以作歌勞汝若有将母<lb/>
　之事則来告我我當為汝寧其室家使無内念也獨<lb/>
　言将母者父㦯能自通扵君母則不能也<lb/>
　　四牡五章○序言勞使臣之来也詳味詩意乃使<lb/>
　　臣猶在行而遣勞之辭<lb/>
皇皇者華<hi>音敷</hi>于彼原隰駪駪征夫每懷靡及<lb/>
<pb n="5b"/>
我馬維駒六轡如濡載馳載驅周爰咨諏<lb/>
　諏訪問也<lb/>
我馬維騏六轡如絲載馳載驅周爰咨謀<hi>音媒</hi>
　謀計議也<lb/>
我馬維駱六轡沃若載馳載驅周爰咨度<lb/>
　度審處也<lb/>
我馬維駰六轡既均載馳載驅周爰咨詢<lb/>
　詢廣問也始而訪問以知之繼而計議以圖之終而<lb/>
<pb n="6a"/>
　審處以定之既詳且慎矣猶恐衆論有未周盡而復<lb/>
　廣其詢問則庶乎事無過失矣非常存靡及之心者<lb/>
　不能如此也或疑既謂之周則有廣詢之意矣然周<lb/>
　以事言所謂每事問者也詢以人言所謂詢謀僉同<lb/>
　者也如濡温柔也故以興諏如絲條理也故以興謀<lb/>
　沃若和洽也故以興度既均齊調也故以興詢<lb/>
　　皇皇者華五章○序言君遣使臣也自鹿鳴至此<lb/>
　　三篇皆盛世君臣宴勞之所為作後人乃被之樂<lb/>
<pb n="6b"/>
　　章而自鄉飲燕射皆用焉至於始入學者猶三肄<lb/>
　　之皆欲其早識君臣之義於初假樂而以詩敎也<lb/>
　　凡詩樂本末皆如此今言詩盡為樂章而作此或<lb/>
　　施扵頌則可而猶有不盡然者况風雅乎有虞之<lb/>
　　命夔者盡之是言詩樂之宗也<lb/>
常棣之華鄂不韡韡凡今之人莫如兄弟<lb/>
　鄂承華者也兄弟同本而生如華鄂之相附<lb/>
死喪之威兄弟孔懷原隰裒<hi>古音蒲牟反</hi>矣兄弟求矣<lb/>
<pb n="7a"/>
脊令在原兄弟急難每有良朋况也永歎<lb/>
　脊令水鳥在原非所安故以興患難飛鳴摇動急之<lb/>
　象也况當與怳通愴然悲歎貌<lb/>
兄弟鬩于牆外禦其務<hi>左氏傳作侮</hi>每有良朋烝也無戎<hi>疑古戎字有汝音故又訓為汝此與常武首章竝當音汝</hi>
　烝盛氣之貌雖憤於横逆而無不反兵之禮<lb/>
喪亂既平既安且寧雖有兄弟不如友生<lb/>
　言常情也喪亂之時維兄弟相恤相救雖良朋有不<lb/>
<pb n="7b"/>
　能助者處乎安寧則徇朋友之歡而㤀兄弟者多矣<lb/>
儐爾籩豆<hi>古音田故反</hi>飲酒之飫兄弟既具和樂且孺<lb/>
　此下則言終兄弟之愛之道也人之幼也兄弟同羣<lb/>
　飲食必俱相親相思故曰孺慕也離居異食則意漸<lb/>
　疏故必常陳酒食使兄弟具在則其和樂也且將如<lb/>
　孺子時矣<lb/>
妻子好合如鼓瑟琴兄弟既翕和樂且湛<lb/>
　湛耽也樂而不厭之謂人方未有妻子兄弟之愛無<lb/>
<pb n="8a"/>
　衰也有妻子則有間之者俱有妻子則又有交相間<lb/>
　者兄弟之愛往往不終矣夫妻室各縁異姓之合不<lb/>
　能與我齊心固恒情也兼於各子其子則視兄弟愈<lb/>
　隔故必使妻子與我好合如琴瑟之同調而無異聲<lb/>
　則兄弟翕聚而不散其和樂也且將耽嗜以終身矣<lb/>
宜爾室家<hi>音始</hi>樂爾妻帑是究是圖亶其然乎<lb/>
　友兄弟以順父母然後室家宜矣然欲宜爾室家者<lb/>
　在乎樂爾妻帑妻帑不樂雖欲儐爾籩豆而徳色誶<lb/>
<pb n="8b"/>
　語乾餱必愆矣世俗之偷安而不察故欲其深究而<lb/>
　熟圖之此語誠然乎否也<lb/>
　　常棣八章○序以為周公所作其極情理之至信<lb/>
　　非聖人不能道然𫝊所謂弔二叔之不咸漢儒㦯<lb/>
　　指夏商之末其說近是序遂以管蔡之事當之反<lb/>
　　覆篇中言兄弟急難禦務發乎天性正與管蔡相<lb/>
　　反如謂詭辭以哀之則又無復勸戒之意故朱傳<lb/>
　　但以燕飲兄弟為說文王之徳刑于寡妻至于兄<lb/>
<pb n="9a"/>
　　弟由闗雎以致麟趾之應故周公推以著訓者如<lb/>
　　此他日急難禦務之言不效於管蔡盖大舜不知<lb/>
　　象殺已之心也周公之過不亦宜乎<lb/>
伐木丁丁鳥鳴嚶嚶出自幽谷遷于喬木嚶其鳴矣求<lb/>
其友聲相彼鳥矣猶求友聲矧伊人矣不求友生神之<lb/>
聽之終和且平<lb/>
　伐木者將斲削以成材朋友之交將切劘以成徳故<lb/>
　三章皆以伐木起興此章又復以鳥喻之言鳥鳴相<lb/>
<pb n="9b"/>
　呼出卑幽而上髙明人之于友猶是也故人之求言<lb/>
　如鳥之求聲欲其相呼以相悟也忠告善道温厚而<lb/>
　剴至則可謂和平矣雖使神之聽之可也其惟直諒<lb/>
　多聞古之益友乎<lb/>
伐木許許釃酒有藇既有肥羜以速諸父寧適不來微<lb/>
我弗顧於粲洒埽陳饋八簋<hi>音九</hi>既有肥牡<hi>莫九反</hi>以速諸<lb/>
舅寧適不來微我有咎<lb/>
　此下兩章因燕朋友而復召諸父昆弟也言伐木者<lb/>
<pb n="10a"/>
　舉重勸力則有酒以相勞今既聚朋友而具肥牡矣<lb/>
　然不可㤀諸父諸舅之親而必速其畢至<lb/>
伐木于阪釃酒有衍籩豆有踐兄弟無逺民之失徳乾<lb/>
餱以愆有酒湑我無酒酤我坎坎鼓我蹲蹲舞我迨我<lb/>
暇<hi>古音豫</hi>矣飲此湑矣<lb/>
　衍寛也伐木者既下于阪則有酒以相寛今既聚朋<lb/>
　友而踐籩豆而兄弟尤不可以相逺有酒湑我以下<lb/>
　設為兄弟之言也其言迨我暇矣猶之適不来之意<lb/>
<pb n="10b"/>
　也諸父諸舅尊者故非具牲俎不敢以致兄弟之親<lb/>
　則籩豆可共有酒無酒稱其情焉可以合歡矣<lb/>
　　伐木三章○此盖因燕朋友而及親戚之詩詩意<lb/>
　　與前篇實相首尾前篇言兄弟分形連氣死生安<lb/>
　　危憂樂共之非朋友可比也似乎朋友之義緩而<lb/>
　　不親者故復作為此篇言天倫所以立為朋友之<lb/>
　　意在乎徳義相規學業相成雖生死患難之際未<lb/>
　　嘗不盡其心力焉然倫之出乎天叙者本意則不<lb/>
<pb n="11a"/>
　　為此也世衰道微故有同氣而緩急相舍者覆賴<lb/>
　　朋友救助其流至扵疏其所親而植私死黨之風<lb/>
　　盛恩義倒置徳業無聞於是先王肇修人紀之道<lb/>
　　蕩然盡矣是故平居家室之間飲食宴樂雖朋友<lb/>
　　不在可也若朋友好㑹則兄弟未嘗不存焉一則<lb/>
　　縁朋友之懽而念及親親者益篤一則資朋友之<lb/>
　　益而助扵親親者益多此兩詩相為首尾之義也<lb/>
　　抑大倫有五夫婦其本也父子兄弟天屬之恩也<lb/>
<pb n="11b"/>
　　君臣朋友人合之義也父子則與君臣之分相較<lb/>
　　不以私恩廢公義不以公義背私恩是鹿鳴四牡<lb/>
　　皇華之義也兄弟則與朋友之誼相較懼其㤀本<lb/>
　　然之恩而以義相夷也懼其廢當然之義而以恩<lb/>
　　相狎也是常棣伐木之義也風首夫婦正其本也<lb/>
　　小雅開篇而君臣父子兄弟朋友之倫正焉夫然<lb/>
　　故可以反始追逺而推扵祖宗可以窮本極源而<lb/>
　　逹扵天地大雅與頌由此而興而五詩之繼以天<lb/>
<pb n="12a"/>
　　保也為之兆矣子思言道自造端夫婦次及子臣<lb/>
　　弟友以終扵鬼神其夫子序詩之志乎○舊說諸<lb/>
　　父諸舅兄弟皆朋友也雖文意可通而理未周至<lb/>
　　盖諸父昆弟無擇者也親愛之而已矣朋友則擇<lb/>
　　徳焉今謂此無擇乎則非所以言朋友也謂有擇<lb/>
　　乎又非所以語親親也既謂之親又謂之友名實<lb/>
　　亂矣故不如仍其本稱以此篇之義與常棣相備<lb/>
　　者為善<lb/>
<pb n="12b"/>
天保定爾亦孔之固俾爾單厚<hi>古音户</hi>何福不除俾爾多<lb/>
益以莫不庶<lb/>
　言天之安定爾也亦甚固哉既使爾有専一淳厚之<lb/>
　徳以為受福之基故其使爾得親賢之多助也亦濟<lb/>
　濟克生而衆盛焉以是知天之安定爾也自<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>鳴以<lb/>
　下五篇皆君所以燕享親疏慰勞勸勉之所為作也<lb/>
　誠心藹惻而訓辭深至可謂單厚矣親賢交勸其為<lb/>
　益也多矣故下所以答其意者如此<lb/>
<pb n="13a"/>
天保定爾俾爾戩榖罄無不宜受天百禄降爾遐福維<lb/>
日不足<lb/>
　戩榖盡善也躬至徳之厚得人心之和善之至也是<lb/>
　以動無不宜而百禄之多遐福之永自天申之不為<lb/>
　限量也<lb/>
天保定爾以莫不興如山如阜如岡如陵如川之方至<lb/>
以莫不增<lb/>
　比喻以申上意上感下應皆謂之興天所安定故上<lb/>
<pb n="13b"/>
　下莫不興起自其徳之單厚根深基固而不可拔山<lb/>
　阜岡陵之象也自其益之𢎞多茹納容受而不可窮<lb/>
　川流増長之象也<lb/>
吉蠲爲饎是用孝享禴祠烝嘗于公先王君曰卜爾萬<lb/>
壽無疆<lb/>
　又言祖考享之而助其福也<lb/>
神之弔矣詒爾多福<hi>古音方墨反</hi>民之質矣日用飲食羣黎<lb/>
百姓徧爲爾德<lb/>
<pb n="14a"/>
　又言庶民化之而助其福也夫詒爾多福者神也然<lb/>
　人者神所憑依則扵庶民騐之盛世之民無驩虞者<lb/>
　不識不知出入作息而已文貌之興皆季世也是雖<lb/>
　若無所助於君者然而淳氣之積其所以為爾徳者<lb/>
　大矣<lb/>
如月之恒如日之升如南山之壽不騫不崩如松柏之<lb/>
茂<hi>音耄</hi>無不爾或承<lb/>
　又比喻以申上意祖考祐之民風成焉是百世之基<lb/>
<pb n="14b"/>
　也故以為如月之上弦日之東升方昌而未艾如南<lb/>
　山之無損無堕歴久而長存如松柏之舊蘀未凋而<lb/>
　孫枝已秀繼繼承承於不絶也是福之成也<lb/>
　　天保六章○註疏朱𫝊皆以為臣下答前五篇之<lb/>
　　意大致然矣然五篇非一人一時之作就其後世<lb/>
　　用之以燕親疏亦未必一日之事此篇之作又未<lb/>
　　决為前者之人否也惟盛世之君臣勞勉頌規矢<lb/>
　　揚賡遂斯固事之必然藉非一時酬答而序詩者<lb/>
<pb n="15a"/>
　　意則存焉不必據此以為疑端也<lb/>
采薇采薇薇亦作止曰歸曰歸歲亦莫止靡室靡家玁<lb/>
狁之故不遑啓居玁狁之故<lb/>
采薇采薇薇亦柔止曰歸曰歸心亦憂止憂心烈烈載<lb/>
飢載渴我戍未定靡使歸聘<lb/>
采薇采薇薇亦剛止曰歸曰歸歲亦陽止王事靡盬不<lb/>
遑啓處憂心孔疚<hi>古音几</hi>我行不來<lb/>
　三章皆言其春出而冬乃得歸也首章言以玁狁之<lb/>
<pb n="15b"/>
　故而不得已扵役次三章乃道其思家之情如此先<lb/>
　公後私之義<lb/>
彼爾維何維常之華<hi>音敷</hi>彼路斯何君子之車戎車既駕<lb/>
四牡業業豈敢定居一月三捷<lb/>
駕彼四牡四牡騤騤君子所依小人所腓四牡翼翼象<lb/>
弭魚服<hi>蒲北反</hi>豈不日戒玁狁孔棘<lb/>
　此二章言師行戰則務捷居則必戒應首章玁狁之<lb/>
故<lb/>
<pb n="16a"/>
昔我往矣楊栁依依今我來思雨雪霏霏行道遲遲載<lb/>
渴載飢我心傷悲莫知我哀<lb/>
　應次三章憂思之意<lb/>
　　采薇六章○舊說遣戍役之詩<lb/>
我出我車于彼牧<hi>古音墨轉音枚</hi>矣自天子所謂我來矣召彼<lb/>
僕夫謂之載<hi>轉音哉</hi>矣王事多難維其棘<hi>轉音紀其反</hi>矣<lb/>
我出我車于彼郊矣設此旐矣建彼旄矣彼旟旐斯胡<lb/>
不旆旆憂心悄悄僕夫况瘁<lb/>
<pb n="16b"/>
　此二章叙其受命而出時也<lb/>
王命南仲往城于方出車彭彭<hi>音旁</hi>旂旐央央天子命我<lb/>
城彼朔方赫赫南仲玁狁于襄<lb/>
昔我往矣黍稷方華<hi>音敷</hi>今我來思雨雪載塗王事多難<lb/>
不遑啓居豈不懷歸畏此簡書<lb/>
　此二章叙其往而在軍及歸而在途時也<lb/>
喓喓草蟲趯趯阜螽未見君子憂心忡忡既見君子我<lb/>
心則降<hi>户工反</hi>赫赫南仲薄伐西戎<lb/>
<pb n="17a"/>
春日遲遲卉木萋萋倉庚喈喈采蘩祁祁執訊獲醜薄<lb/>
言還歸赫赫南仲玁狁于夷<lb/>
　此二章言其既歸而所親者相慰且兩美其西戎玁<lb/>
　狁之功也<lb/>
　　出車六章○舊說勞還帥之詩<lb/>
有杕之杜有睆其實王事靡盬繼嗣我日日月陽止女<lb/>
心傷止征夫遑止<lb/>
有杕之杜其葉萋萋王事靡盬我心傷悲卉木萋止女<lb/>
<pb n="17b"/>
心悲止征夫歸止<lb/>
陟彼北山言采其把王事靡盬憂我父母<hi>滿以反</hi>檀車幝<lb/>
幝四牡痯痯征夫不逺<lb/>
匪載匪來憂心孔疚<hi>音几</hi>期逝不至而多爲恤卜筮偕止<lb/>
會言近<hi>古音記</hi>止征夫邇止<lb/>
　前篇言憂心孔疚我行不来盖自恐行役之或死於<lb/>
　事而不返也故此其室家念之曰豈其有他故而未<lb/>
　嘗載以来乎心懐此憂疑是以因愆期未至而恤轉<lb/>
<pb n="18a"/>
　多<lb/>
　　杕杜四章○舊說勞還役之詩舊說似以三篇為<lb/>
　　一事首未者盖因采薇出車皆有玁狁之事故也<lb/>
　　毛鄭以為在文王時未足為據朱子闕其時世是<lb/>
　　已宣王卿士以南仲為太祖則大抵康王以前人<lb/>
　　也尋繹三篇辭意采薇似行者自作之詩出車似<lb/>
　　僚友相勞之詩杕杜似室家相勞之詩皆役畢功<lb/>
　　成還歸之時也夫佳兵不祥之器雖以先王之世<lb/>
<pb n="18b"/>
　　師以義動役不踰期然而離别之思怨曠之憂皆<lb/>
　　人情所不免親其事者不嫌扵自言慰薦之者亦<lb/>
　　不逼以公義而奪其私恩文王四牡周公東山率<lb/>
　　由斯志至宣王諸詩徒侈其盛威於中國者而此<lb/>
　　意微矣序此于天保之後為訓不亦大乎舊說於<lb/>
　　此意不相背故今不改<lb/>
　　南陔<lb/>
　　白華<lb/>
<pb n="19a"/>
　　華黍○舊說謂亾其辭朱子以為本無辭者據儀<lb/>
　　禮皆笙詩而云也由庚崇丘由儀亦然案樂有升<lb/>
　　歌者堂上之人聲也小雅則鹿鳴四牡皇皇者華<lb/>
　　大雅則文王大明緜頌則清廟維天維清之類是<lb/>
　　也堂下則尊者以管有虞下管周禮大司樂亦下<lb/>
　　管是也卑者以笙鄉飲酒燕射笙入是也今攷周<lb/>
　　人所謂管象管新宫者亦無其辭朱子之說盖其<lb/>
　　是與<lb/>
<pb n="19b"/>
魚麗于罶鱨鯊君子有酒旨且多<lb/>
魚麗于罶魴鱧君子有酒多且旨<lb/>
魚麗于罶鰋鯉君子有酒㫖且有<hi>音以</hi>
物其多矣維其嘉矣<lb/>
物其㫖矣維其偕矣<lb/>
物其有矣維其時矣<lb/>
　　魚麗六章○此必薦魚宗廟之後燕飲之詩其後<lb/>
　　遂通用之<lb/>
<pb n="20a"/>
　　由庚<lb/>
南有嘉魚烝然罩罩君子有酒嘉賓式燕以樂<lb/>
　烝然盛貌罩罩者以罩罩之也下汕汕同<lb/>
南有嘉魚烝然汕汕君子有酒嘉賓式燕以衎<lb/>
　魚麗篇是以魚饗賓也此言南有嘉魚者以下兩章<lb/>
　例之或是起興<lb/>
南有樛木甘瓠纍之君子有酒嘉賓式燕綏之<lb/>
　以瓠纍於樛木興賓主之相得既樂以衎又從而安<lb/>
<pb n="20b"/>
　之言其情之長也<lb/>
翩翩者鵻烝然來思君子有酒嘉賓式燕又<hi>古音肄</hi>思<lb/>
　以鵻之來興賓之再來再來則又燕之言其恩之數<lb/>
　也<lb/>
　　南有嘉魚四章○與魚麗同為燕飲之詩<lb/>
　　崇丘<lb/>
南山有臺北山有萊樂只君子邦家之基樂只君子萬<lb/>
壽無期<lb/>
<pb n="21a"/>
　每章言南山北山所有興盛世之能育材也<lb/>
南山有桑北山有楊樂只君子邦家之光樂只君子萬<lb/>
壽無疆<lb/>
南山有把北山有李樂只君子民之父母<hi>滿以反</hi>樂只君<lb/>
子德音不已<lb/>
　此章申上兩章之意所以能立邦家之基者作民父<lb/>
　母故也所以能為邦家之光者徳音不已故也<lb/>
南山有栲北山有杻樂只君子遐不睂壽樂只君子德<lb/>
<pb n="21b"/>
音是茂<hi>音耄</hi>
南山有枸北山有楰樂只君子遐不黄耉<hi>古音矩</hi>樂只君<lb/>
子保艾爾後<hi>音户</hi>
　此兩章又申首兩章萬壽之意然一曰徳音是茂則<lb/>
　所以為邦家之光者益盛一曰保艾爾後則所以為<lb/>
　邦家之基者益固矣<lb/>
　　南山有臺五章○此詩當為下頌上之辭盖若所<lb/>
　　以答魚麗嘉魚者如天保次扵鹿鳴五篇之義<lb/>
<pb n="22a"/>
　　由儀<lb/>
蓼彼蕭斯零露湑兮既見君子我心寫<hi>古音湑</hi>兮燕笑語<lb/>
兮是以有譽處兮<lb/>
　譽處有聲名也以其素有聲名故與之寫心笑語也<lb/>
　下言徳則譽之實<lb/>
蓼彼蕭斯零露瀼瀼既見君子爲龍爲光其德不爽壽<lb/>
考不㤀<lb/>
　不獨寫心笑語又且藉為光寵以其徳之不失至於<lb/>
<pb n="22b"/>
　壽考而能不㤀美其篤於為善也<lb/>
蓼彼蕭斯零露泥泥既見君子孔燕豈弟宜兄宜弟令<lb/>
德壽豈<lb/>
　兄弟謂羣諸侯也又見其和樂豈弟能與兄弟之國<lb/>
　和合無間以此益知其徳之夀考不㤀也故曰令徳<lb/>
　壽豈<lb/>
蓼彼蕭斯零露濃濃既見君子鞗革沖沖和鸞雝雝萬<lb/>
福攸同<lb/>
<pb n="23a"/>
　此錫之車馬以榮之而又祝之也<lb/>
　　蓼蕭四章○序謂諸侯之詩朱傳謂天子之詩以<lb/>
　　辭義觀之朱傳近是<lb/>
湛湛露斯匪陽不晞厭厭夜飲不醉無歸<lb/>
湛湛露斯在彼豐草厭厭夜飲在宗載考<lb/>
湛湛露斯在彼把棘顯允君子莫不令德<lb/>
其桐其椅<hi>古音於戈反</hi>其實離離<hi>音/羅</hi>豈弟君子莫不令儀<hi>音俄</hi>
　湛露興澤也日晞然後露散以興醉然後歸豐草者<lb/>
<pb n="23b"/>
　露所聚以興宗廟者恩澤所出把美而棘惡以興受<lb/>
　澤者當勉為善桐椅有實故離離然以興有實徳者<lb/>
　威儀客貌皆可觀也<lb/>
　　湛露四章○從舊說<lb/>
彤弓弨兮受言藏之我有嘉賓中心貺之鐘鼓既設一<lb/>
朝饗之<lb/>
彤弓弨兮受言載之我有嘉賓中心喜之鐘鼓既設一<lb/>
朝右<hi>音以</hi>之<lb/>
<pb n="24a"/>
彤弓弨兮受言櫜之我有嘉賓中心好之鐘鼓既設一<lb/>
朝醻之<lb/>
　藏載櫜當從鄭氏為諸侯受者<lb/>
　　彤弓三章○從舊說○天保以上親王朝也而以<lb/>
　　采薇出車杕杜繼之蓼蕭湛露親諸侯也而以彤<lb/>
　　弓繼之文武之道如循環然弛而不張文武不為<lb/>
　　也<lb/>
菁菁者莪在彼中阿既見君子樂且有儀<hi>音俄</hi>
<pb n="24b"/>
菁菁者莪在彼中沚既見君子我心則喜<lb/>
菁菁者莪在彼中陵既見君子錫我百朋<lb/>
汎汎楊舟載沈載浮既見君子我心則休<lb/>
　有山陵則草木無不茂有水則舟楫無不行有王者<lb/>
　在上則人材之盛賢路之通亦猶是也<lb/>
　　菁菁者莪四章○此詩當為下頌上之辭盖若所<lb/>
　　以答蓼蕭三篇者<lb/>
六月棲棲戎車既飭四牡騤騤載是常服<hi>蒲北反</hi>玁狁孔<lb/>
<pb n="25a"/>
熾我是用急<hi>急字非韻鹽鐵論引此作戒當從之戒古有入音紀力反</hi>王于出征以<lb/>
匡王國<lb/>
　王于出征言以王命而出征也<lb/>
比物四驪閑之維則維此六月既成我服<hi>蒲北反</hi>我服既<lb/>
成于三十里王于出征以佐天子<lb/>
四牡修廣其大有顒薄伐玁狁以奏膚公有嚴有翼共<lb/>
武之服<hi>蒲北反</hi>共武之服以定王國<lb/>
玁狁匪茹整居焦穫侵鎬及方至于涇陽織文鳥章白<lb/>
<pb n="25b"/>
旆央央元戎十乘以先啓行<hi>户郎反</hi>
戎車既安如輊如軒四牡既佶既佶且閑薄伐玁狁至<lb/>
于大原文武吉甫萬邦爲憲<lb/>
吉甫燕喜既多受祉來歸自鎬我行永久<hi>音几</hi>飲御諸友<lb/>
炰鼈膾鯉侯誰在矣張仲孝友<hi>音以</hi>
　首章言玁狁孔熾四章則正言其罪也二三章言車<lb/>
　馬之壯薄伐玁狁五章則正言其功也六章乃言功<lb/>
　成受恩於朝燕飲扵家之事<lb/>
<pb n="26a"/>
　　六月六章○玁狁内侵宣王命尹吉甫伐之功成<lb/>
　　而歸其僚友作詩美焉<lb/>
薄言采芑于彼新田<hi>與千協</hi>于此菑畆<hi>滿以反</hi>方叔涖止其<lb/>
車三千師干之試方叔率止乘其四騏四騏翼翼路車<lb/>
有奭簟茀魚服鉤膺鞗革<lb/>
　師干之試言此三千之車皆習於行陣者<lb/>
薄言采芑于彼新田于此中鄉方叔涖止其車三千旂<lb/>
旐央央方叔率止約軝錯衡<hi>古音户郎反</hi>八鸞瑲瑲服其命<lb/>
<pb n="26b"/>
服朱芾斯皇有瑲蔥珩<hi>古音户郎反</hi>
鴥彼飛隼<hi>古音之水反</hi>其飛戾天<hi>與千協</hi>亦集爰止方叔涖止<lb/>
其車三千師千之試方叔率止鉦人伐鼓陳師鞠旅顯<lb/>
允方叔伐鼓淵淵振旅闐闐<lb/>
蠢爾蠻荆大邦爲讎方叔元老克壯其猶方叔率止執<lb/>
訊獲醜戎車嘽嘽嘽嘽焞焞<hi>他屯反與嘽協</hi>如霆如雷<hi>與威協</hi>顯<lb/>
允方叔征伐玁狁蠻荆來威<lb/>
　　采芭四章○荆蠻背叛宣王命方叔征之亦僚友<lb/>
<pb n="27a"/>
　　美其成功也○據此為宣王之事而上推之采薇<lb/>
　　三篇為文武成康之世無疑矣<lb/>
我車既攻我馬既同四牡龐龐<hi>古音龍</hi>駕言徂東<lb/>
田車既好四牡孔阜東有甫草駕言行狩<lb/>
之子于苗選徒囂囂建旐設旄搏獸于敖<lb/>
駕彼四牡四牡奕奕赤芾金舃㑹同有繹<lb/>
　言來朝之諸侯皆從獵非正行㑹同之禮也<lb/>
決拾既佽<hi>與柴協</hi>弓矢既調射夫既同助我舉柴<hi>此章首尾為韻</hi>
<pb n="27b"/>
四黄既駕兩驂不猗<hi>於戈反</hi>不失其馳<hi>古音陀</hi>舍矢如破<lb/>
　四黄則是兼兩服兩驂也而只云兩驂不猗者兩服<lb/>
　居中易于控勒驂則在外故有㳺環脅驅以制其出<lb/>
　入不使偏倚<lb/>
蕭蕭馬鳴悠悠旆旌徒御不驚大庖不盈<lb/>
　不驚不盈須依朱傳盖逐禽争禽則喧嘩而驚也<lb/>
之子于征有聞無聲允矣君子展也大成<lb/>
　鄭氏云晉人伐鄭陳成子救之舍扵栁舒之上去榖<lb/>
<pb n="28a"/>
　七里榖人不知可謂有聞無聲矣愚案徒御不驚大<lb/>
　庖不盈是易所謂失前禽也有聞無聲是易所謂邑<lb/>
　人不誡也大成者言田獵之禮成也<lb/>
　　車攻八章○從舊說<lb/>
吉日維戊<hi>古音耄</hi>既伯既禱田車既好四牡孔阜升彼大<lb/>
阜從其羣醜<lb/>
吉日庚午既差我馬<hi>音姥</hi>獸之所同麀鹿麌麌漆沮之從<lb/>
天子之所<lb/>
<pb n="28b"/>
　禹貢云漆沮既從言二水從渭而東也則此當是漆<lb/>
　沮入渭處<lb/>
瞻彼中原其祁孔有<hi>音以</hi>儦儦俟俟或羣或友<hi>音以</hi>悉率左<lb/>
右<hi>音以</hi>以燕天子<lb/>
　悉率左右當從傳箋為驅禽獸在左右以待天子之<lb/>
　射<lb/>
既張我弓既挾我矢發彼小豝殪此大兕以御賓客且<lb/>
以酌醴<lb/>
<pb n="29a"/>
　　吉日四章○此與上篇若為一時之事則田於漆<lb/>
　　沮非東都也徂東者地自在鎬京之東耳甫草猶<lb/>
　　言甫田亦未必鄭之圃田也但非大義所闗姑從<lb/>
　　舊說<lb/>
鴻鴈于飛肅肅其羽之子于征劬勞于野<hi>神與反</hi>爰及矜<lb/>
人哀此鰥寡<hi>古音古</hi>
　矜人即鰥寡也言已所與偕者皆鰥寡之人而相哀<lb/>
　也<lb/>
<pb n="29b"/>
鴻鴈于飛集于中澤之子于垣百堵皆作雖則劬勞其<lb/>
究安宅<lb/>
　雖則劬勞追其初也百堵皆作故安宅<lb/>
鴻鴈于飛哀鳴嗸嗸維此哲人謂我劬勞維彼愚人謂<lb/>
我宣驕<lb/>
　哀鳴興已作歌也傳曰沐浴膏澤而歌咏勤苦不知<lb/>
　者以為驕也<lb/>
　　鴻鴈三章○從舊說<lb/>
<pb n="30a"/>
夜如何其夜未央庭燎之光君子至止鸞聲將將<lb/>
夜如何其夜未艾庭燎晣晣君子至止鸞聲噦噦<lb/>
夜如何其夜鄉晨庭燎有煇君子至止言觀其旂<hi>古音芹</hi>
　　庭燎三章○從舊說宣王之初側身勤政自六月至<lb/>
　　此并大雅諸篇觀之雖不能躬文武之徳抑可謂有<lb/>
　　志之主矣其後因武競而志衰故此自沔水以下豳<lb/>
　　雅自角弓以下雖未能必指為宣王事而考其世似<lb/>
　　之周人以為貪天禍者厥有由矣故曰武不可重<lb/>
<pb n="30b"/>
沔彼流水朝宗于海鴥彼飛隼載飛載止嗟我兄弟邦<lb/>
人諸友<hi>音以</hi>莫肯念亂誰無父母<hi>滿以反</hi>
沔彼流水其流湯湯鴥彼飛隼載飛載揚念彼不蹟載<lb/>
起載行<hi>户郎反</hi>心之憂矣不可弭㤀<lb/>
鴥彼飛隼率彼中陵民之訛言寧莫之懲我友敬矣讒<lb/>
言其興<lb/>
　首章言水必朝宗于海以興在位者惟王室是依也<lb/>
　隼必有止以興在位者必有安身之道也次章言水<lb/>
<pb n="31a"/>
　未得所歸則其流湯湯隼未得所止則載飛載揚邦<lb/>
　人諸友不以為念而念之者至扵坐立不安憂不自<lb/>
　弭矣末章又舍流水而言飛隼以其卒然而至中陵<lb/>
　必有彈射之者興亂世為訛言者之衆我友其可不<lb/>
　敬謹以防讒言之興乎<lb/>
　　沔水三章○朱傳曰此憂亂之詩也<lb/>
鶴鳴于九皋聲聞于野<hi>神與反</hi>魚潛在淵或在于渚樂彼<lb/>
之園爰有樹檀其下維蘀他山之石可以爲錯<lb/>
<pb n="31b"/>
　鶴鳴在隂聲必逺聞誠之不可掩也魚有潛見迹之<lb/>
　不必同也孔子曰君子居其室出其言善則千里之<lb/>
　外應之况其邇者乎又曰君子之道或出或處㦯黙<lb/>
　㦯語此詩之指盖扵聖言有合也園中樹檀而其下<lb/>
　有蘀焉尊賢容衆之喻也石雖粗厲可以磨錯横逆<lb/>
　自反之比也由前二者則中孚之必應同心之必合<lb/>
　不待求之而自至矣由後二者則善人者不善人之<lb/>
　師不善人者善人之資不待逺之而自化矣四者皆<lb/>
<pb n="32a"/>
　修身進徳之要而形於論交取友待人接物之間者<lb/>
　也<lb/>
鶴鳴于九皋聲聞于天魚在于渚或潛在淵樂彼之園<lb/>
爰有樹檀其下維榖他山之石可以攻玉<lb/>
　　鶴鳴二章○此詩不知何為而作而其言甚富如<lb/>
　　序說則狭矣<lb/>
祈父予王之爪牙<hi>音吾</hi>胡轉予于恤靡所止居<lb/>
祈父予王之爪士胡轉予于恤靡所底止<lb/>
<pb n="32b"/>
祈父亶不聰胡轉予于恤有母之尸饔<lb/>
　　祈父三章○軍士困於久役而怨苦之詩<lb/>
皎皎白駒食我場苗縶之維之以永今朝所謂伊人于<lb/>
焉逍遙<lb/>
皎皎白駒食我場藿縶之維之以永今夕所謂伊人于<lb/>
焉嘉客<lb/>
　于焉者将行而暫款之之辭也<lb/>
皎皎白駒賁然來思爾公爾侯逸豫無期慎爾優㳺勉<lb/>
<pb n="33a"/>
爾遁思<lb/>
　相與壯其行也言不必以下位為恨設或以爾為公<lb/>
　為侯則所苦有大焉者而逸豫不可期矣故有勸爾<lb/>
　以優㳺遲留者不可不慎而勉决以遁去可也<lb/>
皎皎白駒在彼空谷生芻一束其人如玉毋金玉爾音<lb/>
而有遐心<lb/>
　朋友之好欲其雖去而音問常通也<lb/>
　　白駒四章○賢者將隐别扵其友而其友贈之之<lb/>
<pb n="33b"/>
　　辭古之人有相戒以勤者當其軄則不得去而盡<lb/>
　　扵義有相慰以逸者適其時則可以去而獲其心<lb/>
　　也君子扵去處之間惟其宜而已矣<lb/>
黄鳥黄鳥無集于榖無啄我粟此邦之人不我肯榖言<lb/>
旋言歸復我邦族<lb/>
黄鳥黄鳥無集于桑無啄我粱此邦之人不可與明<hi>彌郎反</hi>言旋言歸復我諸兄<lb/>
黄鳥黄鳥無集于栩無啄我黍此邦之人不可與處言<lb/>
<pb n="34a"/>
旋言歸復我諸父<lb/>
　　黄鳥三章○此詩所謂比者盖以黄鳥之不集不<lb/>
　　啄比已之不留食扵此邦也<lb/>
我行其野蔽芾其樗昬姻之故言就爾居爾不我畜復<lb/>
我邦家<hi>音姑</hi>
我行其野言采其蓫昬姻之故言就爾宿爾不我畜言<lb/>
歸思復<lb/>
我行其野言采其葍<hi>古音方墨反</hi>不思舊姻求爾<hi>今本誤作我依唐石<pb n="34b"/>經改正</hi>新特誠不以富<hi>古音方二反</hi>亦祇以異<lb/>
　自責其来之辭也鄉黨有舊姻今我舍之而来求爾<lb/>
　新匹意謂能恤我之貧也爾不我畜是不足以富而<lb/>
　祇自覺其去舊就新之可異耳栁下恵云枉道而事<lb/>
　人何必去父母之邦似當以二語屬此因下皆有齊<lb/>
　景公而誤也<lb/>
　　我行其野三章○與黄鳥同意皆民不安居之騐<lb/>
　　也自鹿鳴以下至吉日大扺皆朝廷朝㑹燕勞師<lb/>
<pb n="35a"/>
　　田之詩雅之正體也鴻鴈以下襍以謠俗矣盖文<lb/>
　　武成康時畿内之詩入扵二南其後附於小雅西<lb/>
　　畿所得者在此東畿所得者在於豳雅之終說具<lb/>
　　王風<lb/>
秩秩斯干幽幽南山如竹苞矣如松茂<hi>音耄</hi>矣兄及弟矣<lb/>
式相好矣無相猶矣<lb/>
似續姚祖築室百堵西南其户爰居爰處爰笑爰語<lb/>
　卑者之居東房西室房户在東室户亦偏東是西南<lb/>
<pb n="35b"/>
　無户也尊貴者有東西兩房則西南有户特表出之<lb/>
　以明為尊貴者之居但不必其天子也<lb/>
約之閣閣椓之槖橐風雨攸除鳥鼠攸去君子攸芋<lb/>
如跂斯翼如矢斯棘如鳥斯革<hi>音棘</hi>如翬斯飛君子攸躋<lb/>
殖殖其庭有覺其楹噲噲其正噦噦其冥君子攸寧<lb/>
下莞上簟乃安斯寢乃寢乃興乃占我夢<hi>莫滕反</hi>吉夢維<lb/>
何維熊維羆<hi>古音波</hi>維虺維蛇<hi>音陀</hi>
大人占之維熊維羆男子之祥維虺維蛇女子之祥<lb/>
<pb n="36a"/>
乃生男子載寢之牀載衣之裳載弄之璋其泣喤喤<hi>古音皇</hi>朱芾斯皇室家君王<lb/>
　朱芾斯皇祝之也室家君王言其為家之嚴君也<lb/>
乃生女子載寢之地<hi>古音陀</hi>載衣之裼載弄之瓦無非無<lb/>
儀<hi>音俄</hi>唯酒食是議<hi>古音魚/賀反</hi>無父母詒罹<hi>音羅</hi>
　若将來不能修其婦道則貽父母憂矣<lb/>
　　斯干九章○舊以為宣王作室誦味詩意殆不然<lb/>
　　也盖當時卿大夫有成室者而僚友美之猶有取<lb/>
<pb n="36b"/>
　　焉者以其妣祖之續兄弟之愛生男生女之義可<lb/>
　　謂善頌善禱云爾自沔水以下大扺非朝廷之詩<lb/>
　　也<lb/>
誰謂爾無羊三百維羣誰謂爾無牛九十其犉爾羊來<lb/>
思其角濈濈爾牛來思其耳濕濕<lb/>
或降于阿或飲于池<hi>音陀</hi>或寢或訛爾牧來思何蓑何笠<lb/>
或負其餱<hi>古音胡</hi>三十維物爾牲則具<lb/>
爾牧來思以薪以蒸以雌以雄<hi>古音于陵反</hi>爾羊來思矜矜<lb/>
<pb n="37a"/>
兢兢不騫不崩麾之以肱畢來既升<lb/>
牧人乃夢衆維魚矣旐維旟矣大人占之衆維魚矣實<lb/>
維豐年旐維旟矣室家溱溱<lb/>
　衆維魚謂魚之多也旐維旟謂建旟之處又有旐也<lb/>
　　無羊四章○舊以為宣王考牧者於文義中亦無<lb/>
　　以見恐亦牧者能於其軄而人美之之辭<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩所巻三<lb/>
</p>
<p>
</p>
  </div>
</body>
</text>
</TEI>
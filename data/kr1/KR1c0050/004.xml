<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩所卷四</head> <lb/>
    <p>
<pb n="1a"/>
欽定四庫全書<lb/>
　詩所卷四<lb/>
　　　　　　　　　　　　大學士李光地撰<lb/>
小雅二<lb/>
節彼南山維石巖巖赫赫師尹民具爾瞻憂心如惔不<lb/>
敢戲談國既卒斬何用不監<lb/>
　民具瞻之而憂不敢言憂其惡而憚其威也國既斬<lb/>
　滅矣而不知以前禍為監乎盖作於平王之初世而<lb/>
<pb n="1b"/>
　追斥幽王也<lb/>
節彼南山有實其猗<hi>於戈反</hi>赫赫師尹不平謂何天方薦<lb/>
瘥喪亂𢎞多民言無嘉憯莫懲嗟<lb/>
　猗倚也實或恐石字之誤巖巖興其位之尊猗興其<lb/>
　心之偏也言尹氏用心不平以召天災致民怨而曾<lb/>
　不知懲創也嗟歎辭也<lb/>
尹氏大師維周之氐秉國之均四方是維天子是毗俾<lb/>
民不迷不弔昊天不宜空我師<lb/>
<pb n="2a"/>
　言其任至重而不能稱末乃呼天愬之言天何不悲<lb/>
　憫斯民使斯人在位以窮匱我衆乎<lb/>
弗躬弗親庶民弗信弗問弗仕勿㒺君子式夷式已無<lb/>
小人殆瑣瑣姻亞則無膴仕<lb/>
　言凡行政非身平之則不親庶民亦不信也凡用人<lb/>
　非咨詢者則不可仕其賢否豈可以欺君子哉故戒<lb/>
　之曰用平當以已身親之無任小人而為所殆官人<lb/>
　則當合於衆論而勿私其親黨可也<lb/>
<pb n="2b"/>
昊天不傭降此鞠訩昊天不惠降此大戾君子如届俾<lb/>
民心闋君子如夷惡怒是違<lb/>
　傭常也言天道失常而降此窮凶天心不順而降此<lb/>
　大異莫非人事之致而已君子為政果能事事躬至<lb/>
　而親平之則民心庶幾稍息而怨怒逺所以囘天者<lb/>
　在此矣<lb/>
不弔昊天亂靡有定式月斯生俾民不寧憂心如酲誰<lb/>
秉國成不自爲政卒勞百姓<lb/>
<pb n="3a"/>
　不自為政即所謂不躬不親任用小人而信姻亞也<lb/>
駕彼四牡四牡項領我瞻四方蹙蹙靡所騁<lb/>
方茂爾惡相爾矛矣既夷既懌如相醻矣<lb/>
　方其作威之時使人視之如戈矛然可畏之甚也及<lb/>
　其溺於小人而夷且懌則不啻如相醻然心之不平<lb/>
　盖至於此<lb/>
昊天不平我王不寧不懲其心覆怨其正<lb/>
　大臣肆惡則昊天為之不平天子為之不安矣猶不<lb/>
<pb n="3b"/>
　自懲而怨人之正已者親小人則疾君子其勢然也<lb/>
家父作誦以究王訩式訛爾心以畜萬邦<hi>古音博工反</hi>
　王訩者亂王政之人也式訛爾心猶望尹氏之能改<lb/>
　化以従善也<lb/>
　　節南山十章○平王承幽之亂不能自强扵政而<lb/>
　　所任用世臣又皆親近邪慝怙勢作威之人災變<lb/>
　　屢生民心離叛此王業所以遂衰而周之不能復<lb/>
　　西也此家父即春秋桓公時來求車者所刺尹氏<lb/>
<pb n="4a"/>
　　則春秋書其卒於隠公之世者是也舊以為刺幽<lb/>
　　王之詩則家父不應至桓公時猶存且首章云國<lb/>
　　既卒斬其為西周既滅明矣故韋昭以為平王時<lb/>
　　作者得之○正義曰家父吉甫詩辭自有名字其<lb/>
　　餘有名者他書𫝊記有之故序得據之而言其不<lb/>
　　言者皆不知也或云大夫者止知是大夫所作不<lb/>
　　得姓名也又諸言姓名爵諡者皆是王朝公卿大<lb/>
　　夫緜蠻謂士為㣲臣不言姓名推此則太子之傅<lb/>
<pb n="4b"/>
　　及寺人譚大夫不言姓名亦為㣲也變風惟七月<lb/>
　　䲭鴞言周公所作其餘皆無作者姓名亦以諸侯<lb/>
　　之大夫官位亦㣲故皆無見姓名者惟魯人作頌<lb/>
　　非常特詳其事言行父請周史克作頌耳不然豈<lb/>
　　變風百有餘篇作者不知一人也案正義此論亦<lb/>
　　可以證部分二雅之例㣲者所作盡入小雅為其<lb/>
　　未離乎風謠也公卿者入大雅以其有陳戒之遺<lb/>
　　意節南山以下五篇聞政者所作决非㣲者而在<lb/>
<pb n="5a"/>
　　小雅故知為東遷之詩不編入大雅故也<lb/>
正月繁霜我心憂傷民之訛言亦孔之將念我獨兮憂<lb/>
心京京<hi>音疆</hi>哀我小心癙憂以痒<lb/>
　覩時之亂小人則倡為訛言耳惟君子憂傷以至扵<lb/>
　病也<lb/>
父母生我胡俾我瘉不自我先不自我後<hi>音户</hi>好言自口<lb/>
<hi>古音苦</hi>莠言自口憂心愈愈是以有侮<lb/>
　小人不知憂國之心肆為訛言而反以是侮君子也<lb/>
<pb n="5b"/>
憂心惸惸念我無禄民之無辜并其臣僕哀我人斯于<lb/>
何從禄瞻烏爰止于誰之屋<lb/>
　是時周京已入于秦故有止於秦而不來者有散在<lb/>
　列國者與為人臣僕無異故自哀其将何所従而何<lb/>
　所止也<lb/>
瞻彼中林侯薪侯蒸民今方殆視天夢夢<hi>莫滕反</hi>既克有<lb/>
定靡人弗勝有皇上帝伊誰云憎<lb/>
　蒙上章之意言臣民憔悴如此故起興扵中林之草<lb/>
<pb n="6a"/>
　木薪蒸茂蔚以傷今之不然也危亂之世人不信天<lb/>
　然其究也天命不僭無私好惡而惟人所召耳今時<lb/>
　事如此而莫知畏威者此訛言所以日盛而君子所<lb/>
　以獨憂也<lb/>
謂山盖卑爲岡爲陵民之訛言寧莫之懲召彼故老訊<lb/>
之占夢<hi>莫滕反</hi>具曰予聖誰知烏之雌雄<hi>于陵反</hi>
　以山之最卑者而曰岡陵猶以衰替之朝而侈曰明<lb/>
　盛此小人所造訛言以誣㒺其君者誰能知而懲之<lb/>
<pb n="6b"/>
　哉所以有時亦召故老然不咨諏政事但問以占夢<lb/>
　而已亂世不修人事而貪符瑞往往若斯如前篇築<lb/>
　室牧畜皆使大人占之則風尚之来久矣至於時事<lb/>
　得失莫不自為賢聖君子小人之是非孰能辨之不<lb/>
　知烏之雌雄故烏亦徬徨而不知所爰止也<lb/>
謂天盖髙不敢不局<hi>局不與蹐為韻未詳</hi>謂地盖厚不敢不蹐維<lb/>
號斯言有倫有脊哀今之人胡爲虺蜴<lb/>
　局蹐者畏天之威謹慎之至此非訛言也而曾莫肯<lb/>
<pb n="7a"/>
　聴之以安為虺蜴此必有為天所勝之一日矣<lb/>
瞻彼阪田有菀其特天之扤我如不我克彼求我則如<lb/>
不我得執我仇仇亦不我力<lb/>
　阪田猶有特生之木何天不容有獨行之人而使我<lb/>
　危扤不安如是哉盖朝廷之求我也惟恐其不得既<lb/>
　而拘縻之固亦未嘗使我得盡其力也此所謂召彼<lb/>
　故老訊之占夢者進退兩窮故以為天之扤我也<lb/>
心之憂矣如或結之今兹之正胡然厲矣燎之方揚寧<lb/>
<pb n="7b"/>
或滅之赫赫宗周裦姒烕之<lb/>
　心之憂亂愈深而政之暴戾日甚其意以為燎之方<lb/>
　揚莫能滅之乎然赫赫之周裦姒則既烕之矣此天<lb/>
　之所以可畏而後事之師也據此言則為東遷之詩<lb/>
　無疑<lb/>
終其永懷又窘隂雨其車既載乃棄爾輔載輸爾載將<lb/>
伯助予<lb/>
　承上章言裦姒烕周正如天之清明而逢隂雨也我<lb/>
<pb n="8a"/>
　今長懷其終恐復為隂雨所窘所以憂心如結者此<lb/>
　也逮天之未隂雨而求輔以自固可矣如車行而棄<lb/>
　輔及覆墜而後欲其助也不亦晚乎<lb/>
無棄爾輔員于爾輻<hi>方墨反</hi>屢顧爾僕不輸爾載終踰絶<lb/>
險曾是不意<lb/>
　又申上意言能無棄輔則可以踰絶險矣曾可忽焉<lb/>
　而不以為意乎<lb/>
魚在于沼亦匪克樂潛雖伏矣亦孔之炤憂心慘慘念<lb/>
<pb n="8b"/>
國之爲虐<lb/>
　君子之居亂朝如魚之在沼也豈其所樂哉盖在無<lb/>
　知者則樂其所以亾耳然亂幾雖伏而理甚昭著欲<lb/>
　不憂而樂也豈可得哉<lb/>
彼有旨酒又有嘉殽洽比其鄰昬姻孔云念我獨兮憂<lb/>
心慇慇<lb/>
　申上意言衆樂而已獨憂也<lb/>
佌佌彼有屋蔌蔌方有榖民今之無禄天夭是椓<hi>古音啄</hi>
<pb n="9a"/>
哿矣富人哀此惸獨<lb/>
　佌佌蔌蔌者小人也方安其居而食其禄獨此下民<lb/>
　天乃夭死而椓喪之富者猶可僅存惸獨則可哀甚<lb/>
　矣此政之暴國之虐之所致終篇言憂心者以此<lb/>
　　正月十三章○大夫憂平王政亂之詩盖一時讒<lb/>
　　佞以訛言閉錮王心雖或羈縻君子而不一行其<lb/>
　　言以收其用也是以周雖僅存而夷於小邦去危<lb/>
　　亾無幾耳此則平王之罪觀節南山以下至於鼓<lb/>
<pb n="9b"/>
　　鐘可知矣<lb/>
十月之交朔日辛卯日有食之亦孔之醜彼月而㣲此<lb/>
日而㣲今此下民亦孔之哀<lb/>
　以日之食而㣲興君弱臣强王室将衰也<lb/>
日月告凶不用其行<hi>户郎反</hi>四國無政不用其良彼月而<lb/>
食則維其常此日而食于何不臧<lb/>
　天變可畏有人事修救則免矣四國無政此下民所<lb/>
　以可哀而告凶不臧之象成也<lb/>
<pb n="10a"/>
<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電不寧不令<hi>古音力珍反</hi>百川沸騰山冢崒崩高岸<lb/>
爲谷深谷爲陵哀今之人胡憯莫懲<lb/>
　又言諸災變之多也未必皆十月事總言之耳<lb/>
皇父卿士番維司徒家伯冢宰仲允膳夫棸子内史蹶<lb/>
維趣馬<hi>音姥</hi>楀維師氏豓妻煽方處<lb/>
　豓妻言其時自宰執以下皆競為淫樂耳非斥裦姒<lb/>
　也舊說以為幽王之詩果爾則裦姒為亂本當如大<lb/>
　雅瞻卭探本言之不應叙於諸臣之後且通篇責臣<lb/>
<pb n="10b"/>
　下之辭多决非幽王詩也<lb/>
抑此皇父豈曰不時胡爲我作不即我謀<hi>音媒</hi>徹我牆屋<lb/>
田卒汙萊曰予不戕禮則然矣<lb/>
　皇父不以其時而作都治宅壊人之居荒人之田尚<lb/>
　自以為非戕害也典禮當如此耳所謂我者代為民<lb/>
　之辭也<lb/>
皇父孔聖作都于向擇三有事亶侯多藏不憗遺一老<lb/>
俾守我王擇有車馬以居徂向<lb/>
<pb n="11a"/>
　向在東都畿内是時周既東遷故皇父食采於此而<lb/>
　作都也三事者司徒司馬司空之屬也古者天子六<lb/>
　卿公侯以下皆備三卿司徒主衆司馬行法司空治<lb/>
　事故周公雖定六典而以立政告王猶曰任人凖夫<lb/>
　牧作三事也冢宰體大宗伯道尊非天子不敢備司<lb/>
　㓂則古者與司馬一官也以後言三事者皆指此皇<lb/>
　父天子之卿比外公侯故得具三有事乃皆擇王朝<lb/>
　之富者以自随而不留一舊人以供王事其驕且専<lb/>
<pb n="11b"/>
　如此盖自宣王之末以平淮徐之功自矜故上下畏<lb/>
　之莫敢指議所謂孔聖者也<lb/>
黽勉從事不敢告勞無罪無辜讒口囂囂下民之孽匪<lb/>
降自天噂沓背憎職競由人<lb/>
　言已之在朝勞苦而憂讒害是國多小人而無任事<lb/>
　者可知故嘆息言災異之孽非従天降也羣聚襍沓<lb/>
　相背相憎徇私㤀公孽由人作矣<lb/>
悠悠我里亦孔之痗四方有羨我獨居憂民莫不逸我<lb/>
<pb n="12a"/>
獨不敢休天命不徹我不敢傚我友自逸<lb/>
　我里者所居之里也首章言下民亦孔之哀此舉我<lb/>
　里以槩其餘也心存百姓之疾苦故人富而我匱人<lb/>
　逸而我勞性固如是命實為之天命我者與衆人不<lb/>
　均我寧安扵憂勞而豈敢傚人自逸哉盖若為怨天<lb/>
　之辭而所以自處者卓矣<lb/>
　　十月之交八章○首三章言天變也次三章言人<lb/>
　　事也後二章述已憂也天災地變以日月為重小<lb/>
<pb n="12b"/>
　　人在位以皇父為宗書言卿士維月師尹維日然<lb/>
　　則日月告凶皇父召之矣列卿傚之樂以慆憂凶<lb/>
　　徳參㑹國能無衰乎惟畏威之君子甘於勞苦情<lb/>
　　見乎辭也<lb/>
浩浩昊天不駿其德降喪饑饉斬伐四國昊<hi>今本誤作旻依唐石經改正</hi>天疾威弗慮弗圖舍彼有罪既伏其辜若此無罪<lb/>
淪胥以鋪<lb/>
　言天降災於上也<lb/>
<pb n="13a"/>
周宗既滅靡所止戾正大夫離居莫知我勩三事大夫<lb/>
莫肯夙夜<hi>音豫</hi>邦君諸侯莫肯朝夕庶曰式臧覆出爲惡<lb/>
　言人離散於下也正大夫者正卿也離居如皇父作<lb/>
　都于向是也三事大夫卿之貳也莫肯夙夜如皆従<lb/>
　皇父于向不守我王是也邦君諸侯幾内五等之爵<lb/>
　也朝夕者以時朝覲㦯朝見或夕見也其自逺於天<lb/>
　子如此庶曰㦯者其為善於外乎然出視所為則不<lb/>
　惟無能補救於王之不善而反至於惡矣罪之之深<lb/>
<pb n="13b"/>
　也<lb/>
如何昊天辟言不信如彼行邁則靡所臻凡百君子各<lb/>
敬爾身胡不相畏不畏于天<lb/>
　申首兩章之意也辟言法言也若迪吉逆凶福善禍<lb/>
　淫之類是也天既降喪則有罪無罪混然同歸法言<lb/>
　不可信矣曹植云崩城隕霜臣始信之以臣心况徒<lb/>
　虚語耳皆無聊而怨天之辭也卒乃返之人事謂是<lb/>
　諸君子不能敬身以畏人畏天故也不畏天而召天<lb/>
<pb n="14a"/>
　怒命之靡常固其所矣豈真辟言之不信哉<lb/>
戎成不退饑成不遂曾我<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御憯憯日瘁凡百君子莫<lb/>
肯用訊<hi>當作誶與墓門同</hi>聽言則荅譖言則退<lb/>
　亦申首兩章之意也遂成也冦戎競起而亂不退飢<lb/>
　饉荐臻而歲不遂凡我親近之臣憂深而至於瘁矣<lb/>
　而凡百君子莫肯以告王者惟聽王之言則順而答<lb/>
　之遇有譛言則退而避之苟自逺害以為身圖而已<lb/>
　此所以至於離居而莫肯夙夜也然其不畏人畏天<lb/>
<pb n="14b"/>
　也不亦甚哉<lb/>
哀哉不能言匪舌是出維躬是瘁哿矣能言巧言如流<lb/>
俾躬處休<lb/>
維曰于仕孔棘且殆云不可使得罪于天子亦云可使<lb/>
怨及朋友<hi>音以</hi>
　前章所以責在位者至矣此兩章又若代為自觧之<lb/>
　詞言非不欲為天子言也非不欲為天子使也顧今<lb/>
　所謂能言可使者自有其人其抱區區之忠者則皆<lb/>
<pb n="15a"/>
　所謂不能言不可使者也将為其不能言不可使者<lb/>
　與則身受其瘁而罪且及之将為其能言可使者與<lb/>
　躬雖處休而朋友交謫矣兩無適従故甘心於莫肯<lb/>
　用訊莫肯夙夜以自絶逺也<lb/>
謂爾遷于王都曰予未有室家<hi>音姑</hi>鼠思泣血無言不疾<lb/>
昔爾出居誰從作爾室<lb/>
　卿大夫以下既多離居㦯勸之移于王城則以新都<lb/>
　未有室家為觧然其憂思泣血語皆疾痛所謂無家<lb/>
<pb n="15b"/>
　者非實情也故詰之曰爾之出居於外誰為爾作室<lb/>
　哉總前六章之意而終責以無君臣之義也<lb/>
　　雨無正七章○此詩直言周宗既滅則非幽王之<lb/>
　　世明甚且在幽王時宜曰還不宜曰遷宜曰退不<lb/>
　　宜曰出若食采者則在朝在邑皆有官舍未有室<lb/>
　　家之對誰作爾室之難皆無辭理也故為平王時<lb/>
　　在位者相責無疑<lb/>
旻天疾威敷于下土謀猶囘遹何日斯沮謀臧不從不<lb/>
<pb n="16a"/>
臧覆用我視謀猶亦孔之卭<lb/>
潝潝訿訿亦孔之哀謀之其臧則具是違謀之不臧則<lb/>
具是依我視謀猶伊于胡底<hi>今本作底誤</hi>
　此兩章言上之聽謀猶者不明也<lb/>
我龜既厭不我告猶謀夫孔多是用不集<hi>朱子従韓詩作就當従之</hi>
發言盈庭誰敢執其咎如匪行邁謀是用不得于道<lb/>
哀哉爲猶匪先民是程匪大猶是經維邇言是聽維邇<lb/>
言是争如彼築室于道謀是用不潰于成<lb/>
<pb n="16b"/>
　此兩章言下之為謀猶者不善也惟聽之者不明故<lb/>
　謀之者不善盖既以迎合為心則但計目前之依違<lb/>
　而不顧事後之成敗但取不忤扵當世而不復追師<lb/>
　於舊典矣身不任咎如不行而坐計程也事不師古<lb/>
　如築室而謀諸路也<lb/>
國雖靡止或聖或否民雖靡膴或哲或謀<hi>音媒</hi>或肅或艾<lb/>
如彼泉流<hi>今本誤作流泉依唐石經改正</hi>無淪胥以敗<lb/>
不敢暴虎不敢馮河人知其一莫知其他戰戰兢兢如<lb/>
<pb n="17a"/>
臨深淵如履薄冰<lb/>
　此兩章懼善類之及於害也政之亂國之無人既若<lb/>
　此矣然猶有聖賢之徒在焉異日有用之者則政興<lb/>
　矣當此讒賊之世懼其如渉亂流而胥淪以盡也君<lb/>
　子處此有憂世之心而不敢輕為犯患之事人知其<lb/>
　避禍以全身耳不知其為國家計者逺也後世如東<lb/>
　漢之末其君子可謂暴虎馮河死而無悔者矣身之<lb/>
　既燼而國従之故郭泰有殄瘁之傷董卓曹操無頋<lb/>
<pb n="17b"/>
　忌之意易曰碩果不食又曰拔茅茹以其彚貞吉亨<lb/>
　而夫子賛之曰民所載也志在君也嗚呼知此義者<lb/>
　則知小旻小宛戰戰兢兢之心大雅既明且哲以保<lb/>
　其身之道矣<lb/>
　　小旻六章○自節南山至此其憂時之辭至矣然<lb/>
　　與刺厲幽者言之輕重緩急殊科盖平王固昬亂<lb/>
　　其㬥虐威熖則未至如厲幽之烈也故數詩者責<lb/>
　　臣下之辭多惟推本則自王之不能自强而失道<lb/>
<pb n="18a"/>
　　耳如處厲幽之世而所以責師尹皇父百有位者<lb/>
　　如此其深恐非情理與事實也<lb/>
宛彼鳴鳩翰飛戾天我心憂傷念昔先人明發不寐有<lb/>
懐二人<lb/>
　鳴鳩戾天興人之自振奮也憂念父母則自振奮以<lb/>
　祈成立者自不能已也<lb/>
人之齊聖飲酒温克彼昬不知壹醉日富<hi>方二反</hi>各敬爾<lb/>
儀天命不又<hi>音肄</hi>
<pb n="18b"/>
　言不可安於逸豫禍福無端天命無常不再來也<lb/>
中原有菽庶民采之螟蛉有子蜾臝負<hi>古音房以反</hi>之敎誨<lb/>
爾子式榖似之<lb/>
　言成立之道勤則能獲其所資習則能移其所性三<lb/>
　者皆興而比也<lb/>
題彼脊令載飛載鳴我日斯邁而月斯征夙興夜寐無<lb/>
忝爾所生<lb/>
　脊令飛鳴摇動興人不敢自安自夕逹明以懐思之<lb/>
<pb n="19a"/>
　則當夙興夜寐以求無忝焉申首章之意也<lb/>
交交桑扈率場啄粟哀我塡寡宜岸宜獄握粟出卜自<lb/>
何能榖<lb/>
　桑扈而啄粟塡寡而岸獄失所甚矣世亂而禍将及<lb/>
　身不特豫憂天命之不又也是以問卜以求善道申<lb/>
　次章之意也<lb/>
溫溫恭人如集于木惴惴小心如臨于谷戰戰兢兢如<lb/>
履薄冰<lb/>
<pb n="19b"/>
　温温之不足而惴惴惴惴之不足而戰戰兢兢豈獨<lb/>
　逺禍乃修身之要也習與性成則敬爾儀而齊聖可<lb/>
　幾矣申三章之意也<lb/>
　　小宛六章○此詩之意朱𫝊獨得之後三章申前<lb/>
　　三章之意然言愈危而意愈廹其所處之時世可<lb/>
　　知其興物曰鳴鳩又曰脊令又曰桑扈始也志在<lb/>
　　髙舉既而有動搖急難之象困窮失所之憂也君<lb/>
　　子遇險則修徳顛沛必扵仁凡其孶孳斃而後已<lb/>
<pb n="20a"/>
　　者不敢以父母之身行殆也故曾子臨終而引此<lb/>
　　詩古之孝子其用心一而已矣<lb/>
弁彼鸒斯歸飛提提民莫不榖我獨于罹<hi>音羅</hi>何辜于天<lb/>
我罪伊何心之憂矣云如之何<lb/>
　鸒鴉屬也能孝其親故以興已<lb/>
踧踧周道鞠爲茂草我心憂傷惄焉如擣假寐永歎維<lb/>
憂用老心之憂矣疢如疾首<lb/>
　周道大路也大路而荒蕪不可行喻已生王家而窮<lb/>
<pb n="20b"/>
　無所歸<lb/>
維桑與梓必恭敬止靡瞻匪父靡依匪母<hi>滿以反</hi>不屬于<lb/>
毛不離于裏天之生我我辰安在<lb/>
　言人皆有父母而已獨見棄故哀其生之不辰也<lb/>
菀彼栁斯鳴蜩嘒嘒有漼者淵萑葦淠淠譬彼舟流不<lb/>
知所届心之憂矣不遑假寐<lb/>
　言㣲蟲草木皆得所而已無所依歸<lb/>
鹿斯之奔維足伎伎雉之朝雊尚求其雌譬彼壞木疾<lb/>
<pb n="21a"/>
用無枝心之憂矣寧莫之知<lb/>
　鹿舒行以俟羣雉登鳴而求耦今已母子夫妻不能<lb/>
　相保如壞木之無枝葉也<lb/>
相彼投兔尚或先之行有死人尚或墐之君子秉心惟<lb/>
其忍之心之憂矣涕既隕之<lb/>
　自哀無所投命而死亾将莫之恤<lb/>
君子信讒如或醻之君子不惠不舒究之伐木掎<hi>古音居我反</hi>矣析薪拖<hi>古音徒可反</hi>矣舍彼有罪予之佗矣<lb/>
<pb n="21b"/>
　怨王聴讒如飲甘信誣不緩察如伐木者不顧其傾<lb/>
　析薪者不順其理舍有罪者而親信之反以其子為<lb/>
　他人也<lb/>
莫高匪山莫浚匪泉君子無易由言耳屬于垣無逝我<lb/>
梁無發我笱我躬不閱遑恤我後<hi>音户</hi>
　此君子猶言凡百君子非斥幽王也山水之高深而<lb/>
　人至之興雖隂宻之地而人窺之當日太子必以漏<lb/>
　言得罪故以戒他人勿蹈已之危轍意與邶風谷風<lb/>
<pb n="22a"/>
　同也<lb/>
　　小弁八章○案此東遷以前詩也而序於此者平<lb/>
　　王親遭幽王之亂而無能改其徳故節南山之詩<lb/>
　　曰國既卒斬何用不監正月之詩曰終其永懐又<lb/>
　　窘隂雨十月之詩曰胡憯莫懲又曰豓妻煽方處<lb/>
　　雨無正之詩曰庶曰式臧覆出為惡皆傷其以亂<lb/>
　　繼亂目視幽王裦姒淫昬敗亾之禍而君臣上下<lb/>
　　恬然無鑒戒懲儆之心也母子被讒廢棄憂傷如<lb/>
<pb n="22b"/>
　　此而復甘受佞人使忠直者罹殃巧言何人斯巷<lb/>
　　伯三詩皆是也故在王風曰有兔爰爰雉離于羅<lb/>
　　當日以身為戒而曰恤我後者安在哉是故序詩<lb/>
　　者次疾讒之篇以此為首周不復興於此决矣谷<lb/>
　　風以下士民愁怨皆其效也<lb/>
悠悠昊天曰父母且無罪無辜亂如此憮昊天已威予<lb/>
慎無罪昊天泰憮予慎無辜<lb/>
　憮憮然傷心之貌<lb/>
<pb n="23a"/>
亂之初生僭始既涵亂之又生君子信讒君子如怒亂<lb/>
庶遄沮君子如祉亂庶遄已<lb/>
　讒言僭忒而涵容之於始此亂之階也如能怒而懲<lb/>
　之則亂固沮而不生矣既乃聴信之扵後此亂之成<lb/>
　也如能不信其所讒者而加福焉則亂猶可以止也<lb/>
君子屢盟<hi>古音彌郎反</hi>亂是用長君子信盜亂是用暴盜言孔<lb/>
甘亂是用餤匪其止共維王之卭<lb/>
　讒言之入由疑心生也故推本於屢盟為讒之人皆<lb/>
<pb n="23b"/>
　欲傾害家國者也故斥言之為盜然所以取王之信<lb/>
　者其言甚甘耳害國之言實非甘㫖之供惟王有心<lb/>
　病疑疾之故止當作旨<lb/>
奕奕寢廟君子作之秩秩大猷聖人莫之他人有心予<lb/>
忖度之躍躍毚兔遇犬獲之<lb/>
　寝廟者嚴肅光明之地大猷者正大𢎞逺之謀君子<lb/>
　齊敬故能作寝廟聖人通明故能定大猷人心如是<lb/>
　未有讒佞至而不能察者也易曰徳行恒易以知險<lb/>
<pb n="24a"/>
　恒簡以知阻人之情偽㣲曖其為險阻多矣吾又以<lb/>
　險阻之心禦之非特不能察見且将堕其欺㒺之中<lb/>
　而與為化也故惟易簡者知險阻如太陽之無翳物<lb/>
　明鏡之無匿形也君子誠能去其疑心如寝廟之洞<lb/>
　逹法大猷之逺深則一切幽暗曖昧之態淺近苛細<lb/>
　之言如見其肺肝然兔雖善於狡脫而遇犬則獲之<lb/>
　矣今不能然故曰維王之病也<lb/>
荏染柔木君子樹之往來行言心焉數之蛇蛇碩言出<lb/>
<pb n="24b"/>
自口<hi>音苦</hi>矣巧言如簧顔之厚<hi>音户</hi>矣<lb/>
　荏染柔木以興善柔便佞者也君子惡强梗正直者<lb/>
　而惟柔木之樹故心數其所出入告君者亦能蛇蛇<lb/>
　而為大言且言之巧而甚可聴出諸口而不怍厚其<lb/>
　顔而不知兹所謂盜言孔甘者與<lb/>
彼何人斯居河之麋無拳無勇職爲亂階既㣲且尰爾<lb/>
勇伊何爲猶將多爾居徒幾何<lb/>
　河之麋者東都河洛之干讒人所居也拳勇以喻勢<lb/>
<pb n="25a"/>
　力㣲尰以喻病敗言汝亦有何勢力徒能以讒巧為<lb/>
　亂階耳愆過多端身将病敗起而為謀者方多如汝<lb/>
　之輩者豈少哉盖小人之卒未有不自相傾害者然<lb/>
　當其合并以危君子則莫之思也<lb/>
　　巧言六章○序謂大夫傷於讒而作首呼天而訴<lb/>
　　之末斥其人而悟之中間則歸過于王也<lb/>
彼何人斯其心孔艱胡逝我梁不入我門伊誰云從維<lb/>
暴之云<lb/>
<pb n="25b"/>
　不斥暴公而疑其従者乃謂従暴公以来盖婉辭也<lb/>
　梁在邶風與前小弁篇對笱而言則當為魚梁此對<lb/>
　門言則當為門外之橋梁也文同而義異<lb/>
二人從行誰爲此禍胡逝我梁不入唁我始者不如今<lb/>
云不我可<lb/>
　二人已與暴公也誰為此禍疑之也不入唁我則有<lb/>
　可疑之迹矣然追其初之相然可則不應有今日韓<lb/>
　愈所謂将疑斷還否也<lb/>
<pb n="26a"/>
彼何人斯胡逝我陳我聞其聲不見其身不愧于人不<lb/>
畏于天<lb/>
　彼人不但過我梁又嘗至我庭矣然亦但致聲問而<lb/>
　不相見豈不以有愧畏於心乎是可疑之迹彌顯也<lb/>
彼何人斯其爲飄風<hi>方凢反</hi>胡不自北胡不自南胡逝我<lb/>
梁祇攪我心<lb/>
　興飄風者蒙上聞聲不見身之意言風豈不自北乎<lb/>
　豈不自南乎時往時來但有聲無形耳攪者疑惑之<lb/>
<pb n="26b"/>
　深至於煩亂也<lb/>
爾之安行亦不遑舍<hi>古有舒暑怒三音</hi>爾之亟行遑脂爾車壹<lb/>
者之來云何其盱<lb/>
　過梁入陳而不相見以行亟為辭也然又遑暇脂車<lb/>
　則非亟矣終望其一来以釋我疑也<lb/>
爾還而入我心易也還而不入否難知也壹者之來俾<lb/>
我祇也<lb/>
　去既以亟為辭還猶可入尚望其一來以安我心也<lb/>
<pb n="27a"/>
伯氏吹壎仲氏吹箎及爾如貫諒不我知出此三物以<lb/>
詛爾斯<lb/>
　伯仲者如兄弟之愛所謂二人従行也其初之相許<lb/>
　可者直若親貫豈真不我知乎吾與汝之交可刑三<lb/>
　牲以相明也豈應遂有今日之事乎<lb/>
爲鬼爲蜮則不可得有靦靣目視人㒺極作此好歌以<lb/>
極反側<lb/>
　前數章信疑參焉者作者之厚於故交而亦彼人之<lb/>
<pb n="27b"/>
　隂宻秘詭加害於人又冺其跡也故卒言為鬼蜮則<lb/>
　不可知耳人有靣目相視豈終可欺哉<lb/>
　　何人斯八章○舊說蘇公被暴公讒害之作首章<lb/>
　　既因従暴公得其人矣次章念已禍害之由以其<lb/>
　　不入唁我而疑之又以昔者之交而未敢遽疑之<lb/>
　　以下四章則見其頻數往来而卒不相過然後知<lb/>
　　平昔交好果無孚信之誠心故一旦反覆傾危至<lb/>
　　於如此昔者之不如今也亦偽而已矣末二章乃<lb/>
<pb n="28a"/>
　　見怨懟離絶之意<lb/>
萋兮斐兮成是貝錦彼譖人者亦已太甚<lb/>
哆兮侈兮成是南箕彼譖人者誰適與謀<hi>音媒</hi>
　萋斐而成貝錦者言其事之羅織以成章哆侈而成<lb/>
　南箕者言其言之自巧嘗而大肆挟已甚之毒極隂<lb/>
　詭之謀也<lb/>
緝緝翩翩謀欲譖人慎爾言也謂爾不信<lb/>
捷捷幡幡謀欲譖言豈不爾受既其女遷<lb/>
<pb n="28b"/>
　緝緝翩翩者往来文致所以成是貝錦也捷捷幡幡<lb/>
　者儇巧張大所以成是南箕也其終也亦必見疑而<lb/>
　自受害特不知爾<lb/>
驕人好好勞人草草蒼天蒼天視彼驕人矜此勞人<lb/>
　小人害人而不知禍之将及者驕也當其得志固無<lb/>
　可如何呼天使監視之而已此又言其太甚之狀<lb/>
彼譖人者<hi>音渚</hi>誰適與謀取彼譖人投畀豺虎豺虎不食<lb/>
投畀有北有北不受投畀有昊<lb/>
<pb n="29a"/>
　人之所以為人者信也言之太盡鬼神惡之况心存<lb/>
　於構誣而言發於無端者乎固宜為萬物所共惡天<lb/>
　地所不容此又極言其隂謀之惡投有北猶之呼蒼<lb/>
　天之意<lb/>
楊園之道猗于畆丘<hi>去其反</hi>寺人孟子作爲此詩凡百君<lb/>
子敬而聽之<lb/>
　道者斫伐之以通道也猗者倚也畆丘者闢丘為畆<lb/>
　也将斫伐楊園者自芟除一丘始是其勢倚此而起<lb/>
<pb n="29b"/>
　也小人行讒始於小者及其大者故願凡百君子之<lb/>
　敬聼之<lb/>
　　巷伯七章○或曰遭讒為巷伯或曰巷伯遭讒也<lb/>
習習谷風維風及雨將恐將懼維予與女將安將樂女<lb/>
轉棄予<lb/>
習習谷風維風及頽將恐將懼寘予于懷將安將樂棄<lb/>
予如遺<lb/>
習習谷風維山崔嵬無草不死無木不萎㤀我大徳思<lb/>
<pb n="30a"/>
我小怨<hi>末一句無韻未詳</hi>
　雨者春風也以興友之相好時也頽者如従天頽下<lb/>
　夏風也以興友之驕盈時也至於草木皆萎枯者秋<lb/>
　風也以興友之離絶時也崔嵬者喻其勢位山之絶<lb/>
　峻而風高者草木遇之皆萎死人之志滿而勢盛者<lb/>
　親黨交厚不復存矣草死猶可也木萎則甚矣小徳<lb/>
　不可㤀也大徳其可㤀乎<lb/>
　　谷風三章○朋友相怨之詩<lb/>
<pb n="30b"/>
蓼蓼者莪匪莪伊蒿哀哀父母生我劬勞<lb/>
蓼蓼者莪匪莪伊蔚哀哀父母生我勞瘁<lb/>
　莪為蒿蔚傷其無所成立<lb/>
缾之罄矣維罍之恥鮮民之生不如死之久<hi>音九</hi>矣無父<lb/>
何怙無母何恃出則銜恤入則靡至<lb/>
　缾小罍大缾罄則罍恥故子不能成立者親之羞也<lb/>
　鮮民者無徳之民也無徳之民生不如死况又父母<lb/>
　既棄出入憂傷乎<lb/>
<pb n="31a"/>
父兮生我母兮鞠我拊我畜我長我育我顧我復我出<lb/>
入腹我欲報之德昊天㒺極<lb/>
　又申首兩章之意<lb/>
南山烈烈飄風發發民莫不榖我獨何害<lb/>
南山律律飄風弗弗民莫不榖我獨不卒<lb/>
　南山而遇飄風興父母之凋零也何害者云何罹此<lb/>
　害也不卒者不得終其養也又申第三章之意<lb/>
　　蓼莪六章○父母既没而思念之詩傷其不能早<lb/>
<pb n="31b"/>
　　有立以逮親年所謂樹欲静而風不止者末兩章<lb/>
　　之志也<lb/>
有饛簋飱有捄棘匕周道如砥其直如矢君子所履小<lb/>
人所視睠言顧之潸焉出涕<lb/>
　簋飱雖滿而已之挹取有度以興先王之道取諸民<lb/>
　者有節也其道甚平而直君子行之小人視焉今則<lb/>
　不然是以睠頋而悲傷也<lb/>
小東大東杼柚其空糾糾葛屨可以履霜佻佻公子行<lb/>
<pb n="32a"/>
彼周行<hi>户郎反</hi>既往既來使我心疚<hi>音九</hi>
　言東都大小國邑疲於征斂勞役如此<lb/>
有洌氿泉無浸穫薪契契寤歎哀我憚人薪是穫薪尚<lb/>
可載也哀我憚人亦可息也<lb/>
　勞苦之甚而庶幾其休息<lb/>
東人之子職勞不來西人之子粲粲衣服<hi>蒲北反</hi>舟人之<lb/>
子熊羆是裘<hi>渠之反</hi>私人之子百僚是試<lb/>
　職勞不来勞而不得歸也<lb/>
<pb n="32b"/>
或以其酒不以其漿鞙鞙佩璲不以其長維天有漢監<lb/>
亦有光跂彼織女終日七襄<lb/>
　饋以酒而不以為漿遺以佩而不以為長求索之無<lb/>
　厭也故庶乎天漢昭明知織女之勞於杼柚晨暮之<lb/>
　間七度經緯無時而休耳襄者經緯聮緝之意織女<lb/>
　星在雲漢之間故云<lb/>
雖則七襄不成報章睆彼牽牛不以服箱東有啟明<hi>彌郎反</hi>西有長庚<hi>音/岡</hi>有捄天畢載施之行<hi>户郎反</hi>
<pb n="33a"/>
　織女雖勤而不能成報功之文章猶所謂不以其長<lb/>
　也牽牛雖勞而曾不念其服箱之苦猶所謂不以其<lb/>
　漿也農女憔悴如此故望啟明長庚之先後於日者<lb/>
　使有捄之天畢沛滂沱之賜而施下行耳盖屬意於<lb/>
　近君之臣降其膏澤<lb/>
維南有箕不可以簸揚維北有斗不可以挹酒漿維南<lb/>
有箕載翕其舌維北有斗西柄之揭<lb/>
　雨澤将降必有箕風之振揚簸動為之先必有北斗<lb/>
<pb n="33b"/>
　之斟酌調和為之節喻國家加恵百姓必有號令之<lb/>
　臧綱紀之善也今也箕則閉其舌而號令之不聞斗<lb/>
　則傾其柄而紀綱之已隳故雖有天畢而施不行矣<lb/>
　揭傾也大雅顛沛之揭是也北斗魁直戍位故曰西<lb/>
　柄箕舌不閉斗柄不傾反言之以切人事爾<lb/>
　　大東七章○平王東遷不能修復舊政而仍厲幽<lb/>
　　之烈東人苦之而作是詩中言西人者従王而遷<lb/>
　　者也<lb/>
<pb n="34a"/>
四月維夏<hi>音户</hi>六月徂暑先祖匪人胡寧忍予<lb/>
秋日淒淒百卉具腓亂離瘼矣奚<hi>古本作爰朱子依家語作奚</hi>其適<lb/>
歸<lb/>
冬日烈烈飄風發發民莫不榖我獨何害<lb/>
山有嘉卉侯栗侯梅廢爲殘賊莫知其尤<hi>羽其反</hi>
　自夏而秋自秋而冬氣侯益異昔之具腓者今盡殘<lb/>
　賊雖栗梅之能寒者不免矣<lb/>
相彼泉水載清載濁<hi>古音直谷反</hi>我日構禍曷云能榖<lb/>
<pb n="34b"/>
　泉水猶有清時興政事之不清也<lb/>
滔滔江漢南國之紀盡瘁以仕寧莫我有<hi>音以</hi>
　江漢能為國紀興政事之無紀也<lb/>
匪鶉匪鳶翰飛戾天匪鱣匪鮪潛逃于淵<lb/>
山有蕨薇隰有把桋君子作歌維以告哀<lb/>
　生亂世者不能如鳥之奮飛魚之深藏庶幾山隰之<lb/>
　間采掇草木以終老乎然未能㤀哀思故歌以告之<lb/>
　　四月八章○大夫遭亂自傷之詩<lb/>
<pb n="35a"/>
陟彼北山言采其杞偕偕士子朝夕從事王事靡盬憂<lb/>
我父母<hi>滿以反</hi>
溥天之下<hi>音户</hi>莫非王土率土之濱莫非王臣大夫不均<lb/>
我從事獨賢<lb/>
四牡彭彭<hi>音旁</hi>王事傍傍嘉我未老鮮我方將旅力方剛<lb/>
經營四方<lb/>
或燕燕居息或盡瘁事國或息偃在牀或不已于行<hi>户郎反</hi>
<pb n="35b"/>
或不知叫號或慘慘劬勞或棲遲偃仰或王事鞅掌<lb/>
或湛樂飲酒或慘慘畏咎或出入風議<hi>魚賀反</hi>或靡事不<lb/>
爲<hi>音譌</hi>
　　北山六章○大夫行役者之詩然王非能知其賢<lb/>
　　而勞之也即或知其賢而勞之亦直使為其難而<lb/>
　　藉此以䟽逺之耳彼燕息湛樂而出入風議者且<lb/>
　　将沮格而制其命盖有驅馳憔悴而功無可成罪<lb/>
　　或不免者矣前三章不敢為懟君之辭若君之知<lb/>
<pb n="36a"/>
　　已而任之者厚也後三章則露其意彼従容風議<lb/>
　　者即此之所以慘慘畏咎而懼憂我父母者與<lb/>
無將大車祗自塵兮無思百憂祇自疧<hi>疧當作□唐人避太宗諱致誤</hi>
兮<lb/>
　車行則塵心憂則病也<lb/>
無將大車維塵冥冥無思憂不出于熲<lb/>
　熲明也塵起則昬心憂反明者惟明故昬也<lb/>
無將大車維塵雝兮無思百憂祇自重兮<lb/>
<pb n="36b"/>
　思憂則昬益思則益重其昬<lb/>
　　無將大車三章○行役者作此以遣憂盖憂之深<lb/>
　　也<lb/>
明明上天照臨下土我征徂西至于艽野<hi>神與反</hi>二月初<lb/>
吉載離寒暑心之憂矣其毒大苦念彼共人涕零如雨<lb/>
豈不懷歸畏此罪罟<lb/>
昔我往矣日月方除曷云其還歲聿云莫念我獨兮我<lb/>
事孔庶心之憂矣憚我不暇<hi>音豫</hi>念彼共人睠睠懷顧豈<lb/>
<pb n="37a"/>
不懷歸畏此譴怒<lb/>
昔我往矣日月方奥曷云其還政事愈蹙歲聿云莫采<lb/>
蕭穫菽心之憂矣自詒伊戚念彼共人興言出宿豈不<lb/>
懷歸畏此反覆<lb/>
　首章言寒暑之毒苦耳二章則事孔庶而憚其不暇<lb/>
　三章則事愈蹙而悔戚之自詒也此與四月北山同<lb/>
　意皆盡瘁以仕而莫我有慘慘劬勞而猶畏咎者也<lb/>
嗟爾君子無恒安處靖共爾位正直是與神之聽之式<lb/>
<pb n="37b"/>
榖以女<lb/>
嗟爾君子無恒安息靖共爾位好是正直神之聽之介<lb/>
爾景福<hi>方墨反</hi>
　此兩章朱傳以為戒僚友然作自廣之辭亦可盖遇<lb/>
　勞苦之事則謂君之所以玉成於我去其懐安之心<lb/>
　盡其靖共正直之道誠之至則通於神明矣而况於<lb/>
　人乎上篇言無思百憂此其所以蠲憂之術也<lb/>
　　小明五章○自四月至此詩意略同盖編詩者以<lb/>
<pb n="38a"/>
　　類相従也<lb/>
鼓鐘將將淮水湯湯憂心且傷淑人君子懷允不㤀<lb/>
　君子聞鼓鐘於淮水之上以其聲之淫哀而憂傷之<lb/>
　故思善人君子懐其誠信而不㤀者盖性情者樂之<lb/>
　本也<lb/>
鼓鐘喈喈淮水湝湝憂心且悲淑人君子其德不囘<lb/>
　徳之無邪則聲不淫矣<lb/>
鼓鐘伐鼛淮有三洲憂心且妯淑人君子其德不猶<lb/>
<pb n="38b"/>
　猶尤也徳之無尤則聲不傷矣<lb/>
鼓鐘欽欽鼓瑟鼓琴笙磬同音以雅以南以籥不僭<lb/>
　此則所謂淑人君子之聲樂也欽欽敬也樂以禮為<lb/>
　本惟敬則和也鼓瑟鼓琴堂上樂也笙磬同音堂下<lb/>
　樂也雅者歌鹿鳴三終魚麗三終笙南陔三終白華<lb/>
　三終之類是也南者合樂之時亂以闗雎三終鵲巢<lb/>
　三終之類是也籥者樂終而舞左手執籥右手秉翟<lb/>
　以為文舞也盖雅樂之次第如此而其始終條理歌<lb/>
<pb n="39a"/>
　舞音容皆無奪倫而不僣忒非有淑人君子之徳誰<lb/>
　能興之哉<lb/>
　　鼓鐘四章○東遷之後禮壊樂崩朝廷邦國之間<lb/>
　　非復雅聲之舊其時淮水之上有鼓鐘為樂者賢<lb/>
　　者聞而悲之故首三章皆憂思古之君子而卒章<lb/>
　　不言則所思之君子如是如曹風之念京周末乃<lb/>
　　指其實也<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩所卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩所目録</head>
    <p>
<pb n="1a"/>
欽定四庫全書　　　　經部三<lb/>
　詩所目録　　　　　　詩類<lb/>
　　巻一<lb/>
　　　國風<hi>周南至衞</hi>
　　卷二<lb/>
　　　國風<hi>王至豳</hi>
　　卷三<lb/>
　　　小雅<hi>鹿鳴至無羊</hi>
<pb n="1b"/>
　　卷四<lb/>
　　　小雅<hi>節南山至鼓鐘</hi>
　　卷五<lb/>
　　　小雅<hi>楚茨至何草不黄</hi>
　　卷六<lb/>
　　　大雅<hi>文王至卷阿</hi>
　　卷七<lb/>
　　　大雅<hi>民勞至召旻</hi>
<pb n="2a"/>
　　卷八<lb/>
　　　頌<hi>周頌至商頌</hi>
　　　　<hi>臣</hi>等謹案詩所八卷<lb/>
　　　國朝李光地撰光地有周易觀彖别著録是編<lb/>
　　　　大㫖不主於訓詁名物而主于推求詩意其<lb/>
　　　　推詩意又主于涵泳文句得其美刺之志而<lb/>
　　　　止亦不旁徵事迹必求其人以寔之又以為<lb/>
　　　　西周篇什不應寥寥二南之中亦有文武以<lb/>
<pb n="2b"/>
　　　　後詩風雅之中亦多東遷以前詩故于小序<lb/>
　　　　所述姓名多廢不用併其為朱子所取者亦<lb/>
　　　　或斥之其間意測者多考證者少如有女懐<lb/>
　　　　春為祀髙禖則附㑹古義謂有扁斯石扁字<lb/>
　　　　從户從冊古者額書于户曰扁以石為之亦<lb/>
　　　　近於穿鑿字説在光地所注諸經之中較為<lb/>
　　　　次乗然光地邃于經術見理終深其詮釋多<lb/>
　　　　能得興觀羣怨之㫖他如鄭衞之録淫詩引<lb/>
<pb n="3a"/>
　　　　春秋之書亂臣賊子為証楚茨以下為豳雅<lb/>
　　　　載芟以下為豳頌引豳風之後附鴟鴞諸篇<lb/>
　　　　以釋豳雅後有瞻洛諸詩豳頌後有酌桓諸<lb/>
　　　　詩之疑其言皆明白切寔足闡朱子未盡之<lb/>
　　　　説亦非近代講章揣骨聴聲者所可及也乾<lb/>
　　　　隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>陸費墀<lb/>
<pb n="4a"/>
詩所原序<lb/>
古者學校四術及孔門之教皆以詩首為其近在情性<lb/>
察於倫理而及其至也光四海通神明率由是也言志<lb/>
之義始於虞典夏商之閒詩不槩見豈其代逺篇殘抑<lb/>
忠質之世發於文者希與周自文王有作周公繼之郁<lb/>
郁乎文哉於斯為盛矣今考三百餘篇出自文武成康<lb/>
者百二南風之自也小雅治之經也大雅徳之本命之<lb/>
符周頌功之成教之至也其篇皆以文王冠惟周公之<lb/>
<pb n="4b"/>
詩自為國風篤世業勤王家蓋周室之所以安危上配<lb/>
文王者也邶鄘以下之為風六月民勞以下之為雅王<lb/>
徳降焉政俗衰焉然下則有撫已言傷之音上則有憂<lb/>
國陳善之作蓋性情之不可遏文武之教在乎人心故<lb/>
皆可以興可以觀可以羣可以怨邇之事父逺之事君<lb/>
而其究歸於思無邪者此也朱子鄭衛之說諸儒以為<lb/>
不然今獨信之者謂非是不足以見亂之所生為二南<lb/>
之左契抑雖其流至此猶有秉禮知義無文王而興者<lb/>
<pb n="5a"/>
夫然後可以極無邪之變矣惟節南山以下為東遷楚<lb/>
茨以下為豳雅載芟以下為豳頌乃前儒所未定而今<lb/>
創說者夫子曰吾自衛反魯然後雅頌各得其所今觀<lb/>
大雅時世明矣小雅之亂而無序殆不可詰如毛氏𫝊<lb/>
三百年間為篇纔七十餘而出於幽者將三之二是豈<lb/>
足信乎孟子言頌其詩者必論其世今失其世則又賴<lb/>
有詩存而可以推而知旁引而得也既知得所之義然<lb/>
後章求其次句逆其情稱名賾而不可厭也疊文複而<lb/>
<pb n="5b"/>
不可亂也始於夫婦之細而察乎天地之高深發於人<lb/>
情之恒而極乎天載之微妙夫如是則三百之繁言四<lb/>
始之宏綱小大兼舉矣夫子敎人學詩近則在於牆面<lb/>
逺則使於四方要其指則曰可以興責其效則曰可以<lb/>
言嗚呼反之於身而可哉康熙五十有七年春三月甲<lb/>
子安溪李光地序<lb/>
</p>
<p>
</p>
  </div>
</body>
</text>
</TEI>
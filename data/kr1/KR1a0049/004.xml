<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西谿易説卷四</head> <lb/>
    <p>
<pb n="1a"/>
欽定四庫全書<lb/>
　西谿易説卷四<lb/>
　　　　　　　　　　　　　宋　李過　撰<lb/>
　　上經<lb/>
䷎<hi>艮下坤上</hi>謙<lb/>
謙亨君子有終彖曰謙亨天道下濟而光明地道卑而<lb/>
上行天道虧盈而益謙地道變盈而流謙鬼神害盈而<lb/>
福謙人道惡盈而好謙謙尊而光卑而不可踰君子之<lb/>
<pb n="1b"/>
終也<lb/>
　坤上艮下山本髙也今在地下地髙于山謙而下人<lb/>
　之義也湘卿云矯亢為行其運必窒中遜為行無敵<lb/>
　不通謙所以亨也九三以勞謙為謙卦之主故君子<lb/>
　有終謙道至難小人非不能勉强于日月然不能持<lb/>
　久惟居子乃能終身行之天居上惟其下濟萬物故<lb/>
　生生之道顯然可見是天道以謙而光明也地惟順<lb/>
　下故其氣上騰而能交于天是地道以謙而上行也<lb/>
<pb n="2a"/>
　謙而亨天地之理也日盈則昃月盈則蝕天道盈虧<lb/>
　而益謙也水流而不盈盈科而必行地道變盈而流<lb/>
　謙也髙明之家鬼闞其室虚室生白吉祥必至鬼神<lb/>
　害盈而福謙也自後者人先之自下者人髙之人道<lb/>
　惡盈而好謙也尊者謙則愈光卑者謙則不可踰所<lb/>
　以君子終始乎謙也<lb/>
象曰地中有山謙君子以裒多益寡稱物平施<lb/>
　山合在地上今四圍地髙而山在其中猶人降尊而<lb/>
<pb n="2b"/>
　就卑之象也故為謙君子觀此則裒多益寡稱物平<lb/>
　施論天下之勢有上下尊卑貴賤多寡至懸絶也至<lb/>
　于謙則上有以待下尊有以降卑貴有以下賤多有<lb/>
　以益寡而無適不平矣故裒多益寡稱物平施謙之<lb/>
　事也<lb/>
初六謙謙君子用渉大川吉象曰謙謙君子卑以白牧也<lb/>
　以六居下謙之至也故曰謙謙君子以謙為徳衆所<lb/>
　共與用以濟難何往不吉二三四互體為坎坎居其<lb/>
<pb n="3a"/>
　前大川之象象曰卑以自牧也牧養也言君子處卑<lb/>
　其自養之道當如此<lb/>
六二鳴謙貞吉象曰鳴謙貞吉中心得也<lb/>
　初以謙自牧守已而謙也二鳴謙謙形于言也言者<lb/>
　心之聲也卑辭遜語以為謙則易流于諂必出于中<lb/>
　心之正則吉故曰鳴謙貞吉象曰中心得也非徒飾<lb/>
　辭于外以為謙也二居互體為坎之下坎為有言謙<lb/>
　之見于言也<lb/>
<pb n="3b"/>
九三勞謙君子有終吉象曰勞謙君子萬民服也<lb/>
　卦惟一陽居艮體之上處坤體之下地中之山三爻<lb/>
　當之勞謙有功而謙也此爻居互體之中萬物勞乎<lb/>
　坎故能勞謙君子有終此爻居艮之上萬物終乎艮<lb/>
　故能有終正如周公有大勲勞于天下居三公之位<lb/>
　而躬吐握之禮以下士也卦辭君子有終吉惟此爻<lb/>
　盡之繫辭曰勞而不伐冇功而不徳厚之至也語以<lb/>
　其功下人者也徳言盛禮言恭謙也者致恭以存其<lb/>
<pb n="4a"/>
　位者也象曰萬民服也天下惟謙乃可以服人之心<lb/>
　倘或矜伐則争之者至矣<lb/>
六四无不利撝謙象曰无不利撝謙不違則也<lb/>
　四居上體坤下坤天下之至順也四位柔以柔居之<lb/>
　順之至也謙而至此指撝動作但見其無不順爾故<lb/>
　曰无不利撝謙堯之允恭克讓舜之温恭允塞夫子<lb/>
　之恭而安是也象曰不違則至此從容中道動容周<lb/>
　旋皆中禮與道為一安得違曰不違則見謙之成熟<lb/>
<pb n="4b"/>
　處<lb/>
六五不富以其隣利用侵伐无不利象曰利用侵伐征<lb/>
不服也<lb/>
　五君位以柔處之處君位而能謙也君有天下之富<lb/>
　者也不有其富而以與其隣以大事小樂天者也正<lb/>
　如湯事葛文王事昆夷是以天道為心而與物無競<lb/>
　謙道之至者也以此事人而猶不服則征葛事昆夷<lb/>
　非湯文之咎也故曰利用侵伐无不利象曰征不服<lb/>
<pb n="5a"/>
　也如六五之謙而猶不服然後可用侵伐也<lb/>
上六鳴謙利用行師征邑國象曰鳴謙志未得也可用行<lb/>
師征邑國也<lb/>
　六五侵伐在六五侵伐固無慊然自以為無慊而侵<lb/>
　伐便害謙體以侵伐非謙者之事也故上六又聲言<lb/>
　謙之道以贊之曰以謙道行固無不利矣然不若退<lb/>
　而自征邑國謂且宜自治未可便歸咎他人也正如<lb/>
　舜征有苖舜之已徳固無慊然矣方命禹以徂征而<lb/>
<pb n="5b"/>
　益猶贊于禹曰滿招損謙受益時乃天道葢纔以己<lb/>
　為無慊而以人有罪可伐便是自滿便害謙體便非<lb/>
　天道禹聞益言而遂班師便為敷文徳卒之干羽舞<lb/>
　而有苖格征伐果不用也故五爻則湯文用之上爻<lb/>
　則舜禹用之象曰志未得也以上六之志不滿于征<lb/>
　伐故又言曰可用行師征邑國也謂征伐固可以用<lb/>
　不如自治也必有此二爻然後見謙道之志<lb/>
䷏<hi>坤下震上</hi>豫<lb/>
<pb n="6a"/>
豫利建侯行師彖曰豫剛應而志行順以動豫豫順以<lb/>
動故天地如之而况建侯行師乎天地以順動故日月<lb/>
不過而四時不忒聖人以順動則刑罰清而民服豫之<lb/>
時義大矣哉<lb/>
　一陽在下體為謙一陽在上體為豫下體艮艮止也<lb/>
　故為謙上體震震動也動則豫豫逸也卦一陽居四<lb/>
　居大臣之位上下所由以取逸也人情莫不欲安也<lb/>
　莫不欲逸也然宴安不可懐懐安必敗名豫固難處<lb/>
<pb n="6b"/>
　也曰利建侯行師建侯王者不自亨其逸與天下共<lb/>
　有土也行師惟聖人然後能内外無患安而不忘危<lb/>
　也六爻無非此意故彖以一卦之徳言之剛居四而上<lb/>
　下應求者得所願與者無所疑志行也下體順上體<lb/>
　動以順而動天地不能違而况建侯行師内不自逸<lb/>
　外不忘危其得順動之體乎故古之明王立后王君<lb/>
　公曰不惟逸豫惟以亂民夏諺曰吾王不豫吾何以<lb/>
　助一遊一豫為諸侯度豫之建侯意葢如此曰詰爾<lb/>
<pb n="7a"/>
　戎兵周公以告成王曰張皇六師召公以命元子二<lb/>
　公當周室盛治之時乃汲汲以兵為言豫之行師意<lb/>
　葢如此天地惟以順動而不自己也故日月不過而<lb/>
　四時不忒聖人惟以順動而不自逸也故刑罰清而<lb/>
　民服葢樂民之樂者民亦樂其樂也刑罰安用哉以<lb/>
　此觀之豫之時義大矣<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
<pb n="7b"/>
　雷天地之樂也雷出地奮草木甲拆而百蟲啓蟄以<lb/>
　豫之象也王者功成作樂天下安逸樂所宜作也歌<lb/>
　頌功徳以薦上帝而配祖考聖人不敢自有其功謂<lb/>
　凡所以致此者皆天命之佑祖宗積徳累仁之功非<lb/>
　己之所能為也此不有其豫之意也夫惟如此然後<lb/>
　可以長守其豫<lb/>
初六鳴豫凶象曰初六鳴豫志窮凶也<lb/>
　當豫之世上下皆求豫于四四雖已應而已在下為<lb/>
<pb n="8a"/>
　先者所得故不得其平而鳴非能安者也故象曰志<lb/>
　窮凶也<lb/>
六二介于石不終日貞吉象曰不終日貞吉以中正也<lb/>
　二與五有君臣之分而九四居大臣之位為豫卦之<lb/>
　主故豫必求四夫望風掃門以求富貴君子不屑然<lb/>
　也二純坤體坤順也居互體艮之下艮止也四居互<lb/>
　體坎之中坎險也二能順而止不肯行險以求四明<lb/>
　知逸樂之不可為也故介然自守如石之不可轉曽<lb/>
<pb n="8b"/>
　不俟終日而止見㡬之敏也象曰以中正也以二處<lb/>
　中也繫辭曰知幾其神乎君子上交不謟下交不凟<lb/>
　其知㡬乎㡬者動之微吉之先見者也君子見㡬而<lb/>
　作不俟終日易曰介于石不終日貞吉<lb/>
六三盱豫悔遲有悔象曰盱豫有悔位不當也<lb/>
　三不迎上而迎四趦趄囁嚅以求豫者也夫以謟事<lb/>
　人雖得富貴其終必敗故悔所以悔者見㡬不敏也<lb/>
　故又曰遲有悔盱徐也趦趄囁嚅之貌<lb/>
<pb n="9a"/>
九四由豫大有得勿疑朋盍簪象曰由豫大有得志大<lb/>
行也<lb/>
　天下之求豫者皆由四由四而得豫故曰由豫大有<lb/>
　得四以君之禄為天下之求士來者與之而無疑則<lb/>
　士至矣朋類也士以類至皆峩峩然纓其冠矣故曰<lb/>
　勿疑朋盍簪正如周公居大臣之位以禮下士凡執<lb/>
　䞇還䞇而見者周公無敢驕吝也象曰志大行也言<lb/>
　上下之志得也<lb/>
<pb n="9b"/>
六五貞疾恒不死象曰六五貞疾乘剛也恒不死中未<lb/>
亡也<lb/>
　以柔居尊位處豐享豫大之世易耽于逸樂者也然<lb/>
　九四大臣六五之畏相也貞正也以九居四五病其<lb/>
　制己以貞為疾也所頼者有九四之大臣故六五之<lb/>
　君其中心之有常者猶得以不死葢人之有欲天理<lb/>
　未嘗冺也能有所畏而為善以天理之常者不冺耳<lb/>
　正如伊尹周公成就太甲成王為令主誠非能于太<lb/>
<pb n="10a"/>
　甲成王天性上有所增益也即是還得太甲成王本<lb/>
　然之性在天理之外不容加毫末也象曰乗剛也為<lb/>
　九四之剛所制也中未亡者以天理在中未嘗忘也<lb/>
上六冥豫成有渝无咎象曰冥豫在上何可長也<lb/>
　上六以隂柔之資處豫之極顛冥乎逸豫而不知返<lb/>
　也故曰冥豫然惡既成矣渝變也苟能變而從善亦<lb/>
　可无咎葢為善為惡之機相去不隔蠅翼書曰吉人<lb/>
　為善惟日不足凶人為不善亦惟日不足其不足之<lb/>
<pb n="10b"/>
　心則一也轉惡從善特一轉樞之力爾雖然以六處<lb/>
　上無行健之徳非能自克也故象曰何可長也<lb/>
䷹<hi>震下兑上</hi>隨<lb/>
隨元亨利貞无咎彖曰隨剛來而下柔動而説隨大亨<lb/>
貞无咎而天下隨時隨時之義大矣哉<lb/>
　兑上震下上體説下體動動而悦隨人之義也元亨<lb/>
　利貞无咎謂九五也以九居五為隨之主偹大亨正<lb/>
　之體而上下五爻皆隨之故曰夭亨貞而天下隨時<lb/>
<pb n="11a"/>
　天下皆隨隨之義大矣然不能遽隨也必當其時之<lb/>
　可彖辭所以貴于隨時也在六爻五為隨主上下皆<lb/>
　當隨五然不容遽至五也初必隨二故出門交二二<lb/>
　必隨三故係三小子三必隨四故係四丈夫皆有次<lb/>
　苐終之九四合下三爻以上隨五故五孚于嘉以其<lb/>
　不能遽隨故彖發隨時之義上六失隨而不隨者也<lb/>
　故取拘繫<lb/>
象曰澤中有雷隨君子以嚮晦入宴息<lb/>
<pb n="11b"/>
　澤中有雷息雷也雷雲興則為雨既雨而止則雷息<lb/>
　于澤既息而動則澤氣又隨之而升既升乎天則又<lb/>
　决而為雨君子於此得隨時之義葢天下屈伸一理<lb/>
　也動息一機也此時之屈乃所以為異日之伸今日<lb/>
　之息乃所以為後日之動也故君子當嚮晦之時且<lb/>
　須入宴息<lb/>
初九官有渝貞吉出門交有功象曰官有渝從正吉也<lb/>
出門交有功不失也<lb/>
<pb n="12a"/>
　古者官有定守祝不治庖而工不易技當隨之時天<lb/>
　下從君初居震欲動以隨將離其官守而往也從君<lb/>
　理之正也故吉然二三四在前時未得隨也出門交<lb/>
　二隨二而進則有功矣象曰從正吉也謂從君正也<lb/>
　曰不失者交二而終得五不失其所隨也<lb/>
六二係小子失丈夫象曰係小子弗兼與也<lb/>
　隨之六爻以漸而隨不能越次故初隨二二隨三三<lb/>
　隨四四合而隨五二雖五之應然未能隨五也且隨<lb/>
<pb n="12b"/>
　三小子三也丈夫初也隨三不隨初上進也象曰弗<lb/>
　兼與也當舍初隨三也<lb/>
六三係丈夫失小子隨有求得利居貞象曰係丈夫志<lb/>
舍下也<lb/>
　上隨九四係丈夫也下舍六二失小子也求四必得<lb/>
　四故曰隨有求得當以正隨故曰利居貞以三位不<lb/>
　中易于詭隨故有此戒象曰志舍下也言舍二也<lb/>
九四隨有獲貞凶有孚在道以明何咎象曰隨有獲其<lb/>
<pb n="13a"/>
義凶也有孚在道明功也<lb/>
　下三爻上隨而四得之故曰隨有獲然九五在上為<lb/>
　隨之主豈容天下隨四以正言之凶也然四志在隨<lb/>
　五非利人之已隨也五孚于嘉有孚在道之君也能<lb/>
　明己志故无咎也象曰明功也率天下以隨五皆四<lb/>
　之功也五終能明之<lb/>
九五孚于嘉吉象曰孚于嘉吉位正中也<lb/>
　九五居君位得大亨正之體為隨之主天下之善皆<lb/>
<pb n="13b"/>
　歸之矣為九五者必有以誠服其心則吉矣故曰孚<lb/>
　于嘉吉象曰位正中也以九五居正中之位而天下<lb/>
　得所願矣<lb/>
上六拘繫之乃從維之王用亨于西山象曰拘繫之上<lb/>
窮也<lb/>
　衆爻皆隨五而六在外失時而不隨者一夫不隨非<lb/>
　隨之善故必拘繫又從維之不容其不隨也王九五<lb/>
　也得上六則隨道亨矣六居兑上西山之象也象曰<lb/>
<pb n="14a"/>
　上窮也窮而後隨故取拘繫如藝祖皇帝遣將平諸<lb/>
　僭偽必戒之曰㑹取㑹取他本無罪即是自家着他<lb/>
　不得葢此意也<lb/>
䷑<hi>巽下艮上</hi>蠱<lb/>
蠱元亨利渉大川先甲三日後甲三日彖曰蠱剛上而<lb/>
柔下巽而止蠱蠱元亨而天下治也利渉大川往有<lb/>
事也先甲三日後甲三日終則有始天行也<lb/>
　蠱壊也于文皿蟲為蠱器蛀為蠱艮上巽下風落山<lb/>
<pb n="14b"/>
　物之蠱也卦自泰來自古壞亂之原多起于太平之<lb/>
　世天下不常治治亂相因成毁相仍理之常也既蠱<lb/>
　矣安得元亨葢天下之理不亂則不治不毁則不新<lb/>
　君得幹蠱之臣父得幹蠱之子則蠱可亨矣然必曰<lb/>
　元亨者就元處亨乃幹蠱之道也今器皿蠱壞有柸<lb/>
　樸在取元存柸樸而修飾之則噐復新矣天下雖大弊<lb/>
　極亂要之祖宗法度紀綱尚在但廢壊不修爾取猶<lb/>
　存之法度紀綱一振而起之則天下復治矣故就元<lb/>
<pb n="15a"/>
　取亨乃治蠱之道也利渉大川不以既蠱而止其濟<lb/>
　艱難可也先甲三日後甲三日天地之道終而復始<lb/>
　出甲于甲奮軋于乙明炳于丙大盛于丁藏茂于戊<lb/>
　埋死于已歛庚于庚息辛于辛懷任于壬陳揆于癸<lb/>
　既陳揆于癸依然出甲于甲今曰先甲三日葢先甲<lb/>
　三日而得辛曰後甲三日葢後甲三日而得丁治蠱<lb/>
　之道不過就息辛中取得種子來陳揆而敷菑之依<lb/>
　前出甲奮軋而大盛于丁矣此即蠱元亨之意也彖<lb/>
<pb n="15b"/>
　曰蠱剛上柔下卦自泰來初剛居上上柔反下物之<lb/>
　傾撓皆以下柔故剛上柔下為蠱義巽順也艮止也<lb/>
　順而止之治蠱之道也臣幹君子幹父全用不得剛<lb/>
　全卦皆以順正為義蠱而亨之天下復治曰往有事<lb/>
　求以濟蠱也書曰予惟往求朕攸濟曰往曰求乃有<lb/>
　事之意聖人以義斷命不委于命一以人合天不委<lb/>
　于天故曰往有事終則有始天行也未有終而不始<lb/>
　者無終蠱之理也天道自如此<lb/>
<pb n="16a"/>
象曰山下有風蠱君子以振民育徳<lb/>
　風落山蠱之象也風落山則草木皆落實然生意已<lb/>
　存于所落之實君子體此則振民育徳葢大弊極壞<lb/>
　之世不過窮民流徙而賢者失職振而育之使流徙<lb/>
　之窮民得所歸失職之賢者有所養則天下復治矣<lb/>
　夫子曰謹權量審法度修廢官舉逸民天下歸心焉<lb/>
　夫子處春秋之世不過如此廢官逸民乃治蠱之種<lb/>
　子也<lb/>
<pb n="16b"/>
初六幹父之蠱有子考无咎厲終吉象曰幹父之蠱意<lb/>
承考也<lb/>
　全卦之義在順而止為臣子者得幹蠱之名而使君<lb/>
　父受致蠱之咎非臣子之意也故必置君父于無過<lb/>
　然後為治蠱之善此順止之義也初六當蠱之始事<lb/>
　方弊壞而治之易為力曰幹父之蠱有子考无咎謂<lb/>
　有幹蠱之子當先意承志使人不知其為考之咎也<lb/>
　厲終吉始雖危然終吉也象曰意承考也謂以善繼<lb/>
<pb n="17a"/>
　志也如夫子稱孟莊子之孝然後盡幹蠱之道<lb/>
九二幹母之蠱不可貞象曰幹母之蠱得中道也<lb/>
　二居内卦之中母之蠱也幹母之蠱尤當遜順不可<lb/>
　貞固所謂見志不從又敬不違也象曰得中道也不<lb/>
　至太過也<lb/>
九三幹父之蠱小有悔无大咎象曰幹父之蠱終无咎<lb/>
也<lb/>
　三位剛又以九居之以剛居剛過乎剛也過乎剛非<lb/>
<pb n="17b"/>
　幹蠱之善故小有悔然意在幹蠱故无大咎正如章<lb/>
　子之責善<lb/>
六四裕父之蠱往見吝象曰裕父之蠱往未得也<lb/>
　四位柔以柔居柔過乎柔也又不足以幹蠱反能增<lb/>
　益父之蠱而已故曰裕父之蠱往必有見吝故象曰<lb/>
　往未得也<lb/>
六五幹父之蠱用譽象曰幹父用譽承以徳也<lb/>
　五君父之位所致蠱者皆五為之也今以六居之柔<lb/>
<pb n="18a"/>
　而得中故盡幹蠱之善曰用譽者不惟使其考无咎<lb/>
　又能揚名以顯其父母也象曰承以徳也以徳承父<lb/>
　宜其名之彰也至此然後盡幹蠱之道也如有禹則<lb/>
　鯀得與于郊有安世延年則張湯杜周得免于酷吏<lb/>
　乃所謂以徳承考者也<lb/>
上九不事王侯髙尚其事象曰不事王侯志可則也<lb/>
　九居上不事王侯不與幹蠱者也當天下弊壞之時<lb/>
　君子所當用力豈容上九之髙尚葢下五爻皆有事<lb/>
<pb n="18b"/>
　則幹蠱有人矣故已可以長往有皋夔稷契則巢許<lb/>
　可以去有太公閎散則夷齊可以去有蕭張信越則<lb/>
　黄綺諸公可以去有冦鄧賈景則嚴陵可以去雖然<lb/>
　非苟去也清風義概使人遐想千載而下所頼以激<lb/>
　貪而起懦者則是或一道也故曰志可則也<lb/>
　<lb/>
　<lb/>
　西谿易説卷四<lb/>
</p>
<p>
</p>
  </div>
</body>
</text>
</TEI>
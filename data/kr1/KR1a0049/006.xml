<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西谿易説卷六</head> <lb/>
    <p>
<pb n="1a"/>
欽定四庫全書<lb/>
　西谿易説卷六<lb/>
　　　　　　　　　　　　　宋　李過　撰<lb/>
　　上經<lb/>
䷙<hi>乾下艮上</hi>大畜<lb/>
大畜利貞不家食吉利渉大川彖曰大畜剛健篤實輝<lb/>
光日新其徳剛上而尚賢能止健大正也不家食吉飬<lb/>
賢也利渉大川應乎天也<lb/>
<pb n="1b"/>
　大畜小畜皆止健也小畜臣畜君大畜君畜民以臣<lb/>
　畜君當用巽止君之於民可以令行而禁止之也故<lb/>
　用艮止五方之民皆有性凡有血氣者皆有争心天<lb/>
　下之健固難畜也必有道以貞守之故曰利貞不家<lb/>
　食吉賢者然後不家食畜道成則舉天下皆不家食<lb/>
　之賢者也堯舜比屋皆可封之民成周之世人人皆<lb/>
　有士君子之行則不家食之謂也彖曰大畜剛健大<lb/>
　畜天下之剛健也篤實輝光日新其德畜健之道也<lb/>
<pb n="2a"/>
　大凡血氣之剛與理義之剛相對日新其徳理義既<lb/>
　勝則血氣之强自消故聖人止健只就日新其徳上<lb/>
　着工夫剛上而尚賢謂上九也以九居上畜道成矣<lb/>
　有賢徳之可尚止健之道至此大正也不家食吉養<lb/>
　賢也天下皆可養之賢也利涉大川應乎天也謂畜<lb/>
　道既濟則應天而亨也<lb/>
象曰天在山中大畜君子以多識前言往行以畜其徳<lb/>
　天在山中天地發生之意山中之天常在後天陽一<lb/>
<pb n="2b"/>
　敷无物不暢而窮山絶谷之中猶凝然蓋涸隂沍寒<lb/>
　之地許多陽氣為積隂所斬未得發逹也此天在山<lb/>
　中為止健之象君子觀此多識前言往行以畜其徳<lb/>
　大其所藴畜而不遽發一發則沛然矣猶之山中包<lb/>
　含許多生意積隂既散發生之意不可禦矣古詩人<lb/>
　間四月芳菲盡山寺桃花始盛開即此理也<lb/>
初九有厲利己象曰有厲利己不犯灾也<lb/>
　六爻皆以畜健為義自初而上以漸而畜畜而至上<lb/>
<pb n="3a"/>
　九畜道乃成故初有厲二説輻三馬逐此三爻健體<lb/>
　畜之頗用力四童牛五豶豕二爻隂體也受畜矣上<lb/>
　九何天畜道成矣不假畜矣初畜之始健體欲動必<lb/>
　戒之曰動則有危難且冝止也以灾厲而恐懼之也<lb/>
　初能受畜故不犯灾矣<lb/>
九二輿説輻象曰輿説輻中无尤也<lb/>
　二健欲動如車有輪為説其輻使不得行二得中亦<lb/>
　能受畜故曰中无尤也小畜亦説輻然以臣畜君則<lb/>
<pb n="3b"/>
　犯堂陛之分故説輻必反曰大畜君畜民可以令行<lb/>
　而禁止之故説輻則受畜<lb/>
九三良馬逐利艱貞曰閑輿衛利有攸往象曰利有攸<lb/>
往上合志也<lb/>
　畜健至三受畜者半矣而未受畜者猶半也良馬逐<lb/>
　未受畜者也如良馬之逐逐然則宜以艱貞之道止<lb/>
　之閑輿衛已受畜者也班閑其輿衛而不進則宜與<lb/>
　之往此聖人抑揚之道正如由也兼人故退之求也<lb/>
<pb n="4a"/>
　退故進之象曰利有攸往上合志也謂閑輿衛者志<lb/>
　與上合故得與進也<lb/>
六四童牛之牿元吉象曰六四元吉有喜也<lb/>
　畜而至四以六居之其性柔矣良馬之性畜為童牛<lb/>
　牛性順童牛又順者然未免觸故以木牿其角而後<lb/>
　馴變乾為順畜之易矣故元吉而喜<lb/>
六五豶豕之牙吉象曰六五之吉有慶也<lb/>
　畜至於五柔而得中畜道成矣豶豕去勢之豕也豕<lb/>
<pb n="4b"/>
　既去勢不復躑躅以就馴養四之童牛未免加牿五<lb/>
　之豶豕并牿去之其性熟矣不惟有喜又有慶也<lb/>
上九何天之衢亨象曰何天之衢道大行也<lb/>
　畜而至此畜道亨矣四通八逹防閑不立而天下相<lb/>
　忘於道術之中如何天之衢然了無窒礙也所謂千<lb/>
　年古道萬年堤老牯馴馴不解迷牧子不知何處去<lb/>
　亂山芳草鷓鴣啼是也象曰道大行也畜道至此而<lb/>
　後大行古者所謂大同之世也如堯舜之世康衢之<lb/>
<pb n="5a"/>
　童子擊壤之老人皆天衢中瑞物也<lb/>
䷚<hi>震下艮上</hi>頤<lb/>
　此卦先儒説頤之理亦貫但卦爻不相屬<lb/>
頤貞吉觀頤自求口實彖曰頤貞吉養正則吉也觀頤<lb/>
觀其所養也自求口實觀其自養也天地養萬物聖人<lb/>
養賢以及萬民頤之時大矣哉<lb/>
　上下二陽中四隂外實中虚頤之象也卦艮上震下<lb/>
　艮止震動上止而下動亦頤之象也頤養也頤之飲<lb/>
<pb n="5b"/>
　食所以養體也曰頤貞吉觀頤自求口實彖頤貞吉<lb/>
　人生有口體之累孰不求養然得之必有道故曰養<lb/>
　正則吉也有大人之養有小人之養養其大體則為<lb/>
　大人養其小體則為小人觀其所養觀其所從養也<lb/>
　飲食不可自外求之求所以得飲食之道求在我者<lb/>
　也故曰自求口實觀其自養也從而推之天地養萬<lb/>
　物聖人養賢以及萬民則頤之時大矣哉六爻一陽<lb/>
　在上為頤之主上體止而下體動以應之故下之求<lb/>
<pb n="6a"/>
　食者皆由上而得故上為由頤然口容貴止不貴動<lb/>
　上三爻止而皆吉下三爻勤而皆凶<lb/>
象曰山下有雷頤君子以愼言語節飲食<lb/>
　山下有雷蟄雷也震在下艮止之故為蟄雷復卦雷<lb/>
　在地中上體順陽動於下而以順行此卦上體止陽<lb/>
　動於下而艮止一畫止之其聲閉而不能出故在復<lb/>
　為雷之動在頤為雷之蟄夫雷所以發號令而施潤<lb/>
　澤也今蟄於山下號令不發而潤澤不施是天地之<lb/>
<pb n="6b"/>
　口閉也君子體此以自養天不發號令故謹言語天<lb/>
　不施潤澤故節飲食<lb/>
初九舍爾靈龜觀我朶頤凶象曰觀我朶頤亦不足貴<lb/>
也<lb/>
　六爻貴止不貴動口之飲食上止而下動初九在頤<lb/>
　下震體動求飲食之人也靈龜心也朶頤口也常謂<lb/>
　人曰舍汝養心之道而觀我養口體故凶飲食之人<lb/>
　人賤之故曰不足貴<lb/>
<pb n="7a"/>
六二顚頤拂經于丘頤征凶象曰六二征凶行失類也<lb/>
　二當上應丘近初反隨下體之動故曰顚頤拂逆也<lb/>
　經正也五在上居艮丘頤也二應之正也逆正而從<lb/>
　下故曰拂經于丘頤以此而往凶也象曰行失類也<lb/>
　拂上從下失其黨類也<lb/>
六三拂頤貞凶十年勿克用无攸利象曰十年勿用道<lb/>
大悖也<lb/>
　三當應上九居上體為頤之主應之正也三亦拂之<lb/>
<pb n="7b"/>
　而隨下體之動以正言之凶也志求飲食為人所惡<lb/>
　至於十年而不見用三取上隔互體坤坤數十故曰<lb/>
　十年既不為上用何利之有象曰十年勿用道大悖<lb/>
　也<lb/>
六四顚頤吉虎視耽耽其欲逐逐无咎象曰顚頤之吉<lb/>
上施光也<lb/>
　四居上體與初為應亦曰顚頤然四艮體止於上而<lb/>
　初以動應之故吉蓋已不求人而人求我也虎視耽<lb/>
<pb n="8a"/>
　耽其欲逐逐四居上位如虎之據而視下其狀貌耽<lb/>
　耽然而所欲物逐逐以奔赴之已之威嚴不失也何<lb/>
　咎象曰上施光也以居上體而所施光大也<lb/>
六五拂經居貞吉不可渉大川象曰居貞之吉順以從<lb/>
上也<lb/>
　五正當應二以二從初故拂經而居貞自止其所也<lb/>
　止則吉然居五不為頤之主下无與不可以濟難故<lb/>
　曰不可涉大川象曰以從上也言舍二而從上也<lb/>
<pb n="8b"/>
上九由頤厲吉利涉大川象曰由頤厲吉大有慶也<lb/>
　以九處上為頤之主體純止天下之求養者皆由之<lb/>
　以成功故曰由頤如人之頤然上體不全則下雖動<lb/>
　而无所應飲食之道廢矣然居上位危將應天下之<lb/>
　求能危懼則吉故曰厲吉下皆從之可以濟難故曰<lb/>
　利渉大川象曰大有慶也頤之功成故大有慶天地<lb/>
　養萬物聖人養賢及萬民功用全屬此爻<lb/>
䷛<hi>巽下兑上</hi>大過<lb/>
<pb n="9a"/>
大過棟橈利有攸往亨彖曰大過大者過也棟橈本末<lb/>
弱也剛過而中巽而説行利有攸往乃亨大過之時大<lb/>
矣哉<lb/>
　剛過乎隂大者過也天下之理惟中而已安可過也<lb/>
　然有過而後中者君子之時中也卦中六爻陽雖過<lb/>
　而陽得中故雖過而可用古之聖人有行之者湯武<lb/>
　之君也湯武之過不害為湯武之中周公之兄弟周<lb/>
　公之過也不害為周公之中所為過而中也然太過<lb/>
<pb n="9b"/>
　必曰棟橈卦中四陽在中上下皆柔猶之棟柱然中<lb/>
　實而上下橈也六爻分明有此象古之聖人有不得<lb/>
　已而於過中取中者皆出於橈敗之世故湯武處君<lb/>
　臣之變然後以弑君為中周公處兄弟之變然後以<lb/>
　殺兄弟為中彼其犯大義虧人倫而不顧者其所遇<lb/>
　然也使所處者在平世安用過以取中哉故大過必<lb/>
　曰棟橈曰利有攸往亨者不以橈敗而止也必求所<lb/>
　以濟橈敗者往則亨也彖曰大過大者過也謂陽過<lb/>
<pb n="10a"/>
　也棟橈本末弱也謂上下皆柔也剛過而中巽而説<lb/>
　行以六爻言之剛雖過而二五得中以二卦之義言<lb/>
　之則下巽而上説以此而行宜可以濟故往而亨也<lb/>
　當大過之時而不往求濟是聽其橈敗而委之无可<lb/>
　奈何也自古聖人固有以身當天下之變者蓋因時<lb/>
　而制宜也故曰大過之時大矣哉全卦之象上下皆<lb/>
　橈故曰棟橈分上下卦而觀之上卦上橈而下實下<lb/>
　實則猶可立故四居上卦之下而曰棟隆吉下卦下<lb/>
<pb n="10b"/>
　橈而上實下橈則上必傾故三居下卦之上而曰棟<lb/>
　橈他爻不取棟象而三四爻取者分上下體而言也<lb/>
　初爻言過謹上爻言過勇二五言隂陽之過三四言<lb/>
　棟橈此六爻之大畧也<lb/>
象曰澤滅木大過君子以獨立不懼遯世无悶<lb/>
　木在地上水在澤中常理也今以澤水汎濫而滅木<lb/>
　是大過之象也君子觀此所以大過於人者獨立不<lb/>
　懼遯世无悶而已蓋水无常滅木之理水勢衰則木<lb/>
<pb n="11a"/>
　見矣君子所以貴於獨立也<lb/>
初六藉用白茅无咎象曰藉用白茅柔在下也<lb/>
　一柔在四陽之下以柔藉剛猶以茅藉物然過乎謹<lb/>
　也過謹又何咎繫辭苟錯諸地可矣藉之用茅何咎<lb/>
　之有愼之至也夫茅之為物薄而用可重也愼斯術<lb/>
　也以往其无所失矣<lb/>
九二枯楊生稊老夫得其女妻无不利象曰老夫女妻<lb/>
過以相與也<lb/>
<pb n="11b"/>
　二應五而得兑兑為少女老夫得其女妻也陽過乎<lb/>
　隂雖過无害故象曰過以相與也<lb/>
九三棟橈凶象曰棟撓之凶不可以有輔也<lb/>
　下卦上實而下弱下弱則上傾故三居下卦之上而<lb/>
　曰棟橈凶象曰不可以有輔也言下弱而无助也<lb/>
九四棟隆吉有它吝象曰棟隆之吉不橈乎下也<lb/>
　上卦上弱而下實下實則可載故四居上卦之下而<lb/>
　曰棟隆吉橈在上六非己吝故曰有他吝象曰不橈<lb/>
<pb n="12a"/>
　乎下也謂下實也此二爻當分上下體看<lb/>
九五枯楊生華老婦得其士夫无咎无譽象曰枯楊生<lb/>
華何可乆也老婦士夫亦可醜也<lb/>
　五應二而得巽巽為長女老婦得其士夫也隂過乎<lb/>
　陽不能生育故象曰亦可醜也卦止二女疑無夫象<lb/>
　與頥對值頥卦震下震為長男故下卦對之為老夫頥<lb/>
　卦上艮艮為少男故上卦對之為士夫<lb/>
上六過渉㓕頂凶无咎象曰過渉之凶不可咎也<lb/>
<pb n="12b"/>
　六居澤上澤方滅木而已欲過渉過而滅頂過乎勇<lb/>
　也故凶然无咎者可以死勇无害也求仁於井固不<lb/>
　可䧟君臣之難義在必死則冒白刅蹈水火不可已<lb/>
　也捨生取義何畏滅頂象曰不可咎也言過涉之不<lb/>
　可罪也設此義以為逃難偷生者之戒<lb/>
䷜<hi>坎下坎上</hi>坎<lb/>
習坎有孚維心亨行有尚彖曰習坎重險也水流而不<lb/>
盈行險而不失其信維心亨乃以剛中也行有尚往有<lb/>
<pb n="13a"/>
功也天險不可升也地險山川丘陵也王公設險以守<lb/>
其國險之時用大矣哉<lb/>
　習重也坎險也上下皆坎險難之極也然坎之徳中<lb/>
　實而有孚故能濟險難者亦必如坎也何以見之坎<lb/>
　為水水之為水日流而不息既盈而復進至於海然<lb/>
　後得水之平其未至海也歴險多矣雖瞿塘灧澦不<lb/>
　辭也故天下善出險无如水人之處險難能如水之<lb/>
　不息則何難之不濟自止於心則无可亨之理矣故<lb/>
<pb n="13b"/>
　曰有孚維心亨行有尚象曰水流而不盈行險而不<lb/>
　失其信水之流不以盈而止盈則復往矣其行險也<lb/>
　日以繼夜未嘗少息也故有信莫如水此坎之所以<lb/>
　為有孚也維心亨乃以剛中也坎能出險以其中實<lb/>
　以心而亨也六爻二雖剛中在重坎之下故求小得<lb/>
　未能出坎也九五剛中處坎上卦其險可出全卦之<lb/>
　徳盡屬五然一陽䧟二隂之間亦未能出也以有坎<lb/>
　之德方在濟險則无咎然亦未出險也故卦辭云行<lb/>
<pb n="14a"/>
　有尚而彖曰往則有功也天險不可升也地險山川<lb/>
　丘陵也王公設險以守其國險之時用大矣哉夫險<lb/>
　固難也而用險之功亦不可無也築城鑿池背山阻<lb/>
　河亦所以固國也恃險而不修徳固不可恃徳而不<lb/>
　修險亦大不可故夫子於彖言之<lb/>
象曰水洊至習坎君子以常徳行習教事<lb/>
　洊至相繼而至也君子處坎如水之流則出坎矣常<lb/>
　徳行習教事所當盡其在我者也曰常曰習乃不息<lb/>
<pb n="14b"/>
　之功也<lb/>
初六習坎入于坎窞凶象曰習坎入坎失道凶也<lb/>
　處重坎之下坎貴乎出而初入坎宜其凶也今水之<lb/>
　先流者入坎後至者出坎入坎而盈既盈而出者至<lb/>
　海而入者在坎是先至者為後至者之藉也初在先<lb/>
　故入坎象曰失道凶違行而失道所以凶也<lb/>
九二坎有險求小得象曰求小得未出中也<lb/>
　二五君臣也二逺君而在下非能共謀以濟者為國<lb/>
<pb n="15a"/>
　守險以俟時平可也故曰坎有險求小得不可大用<lb/>
　也象曰未出中也以在重坎之中未能出也如張廵<lb/>
　許逺所處乃為國守險者也<lb/>
六三來之坎坎險且枕入於坎窞勿用象曰來之坎坎<lb/>
終无功也<lb/>
　三處一坎又一坎來來之坎坎也處險又枕險雖在<lb/>
　下卦之上猶在上卦之下是為上一坎之藉也故亦<lb/>
　入坎而不可用象曰終无功也三不中正非有常徳<lb/>
<pb n="15b"/>
　故終坎而无功<lb/>
六四樽酒簋貮用缶納約自牖終无咎象曰樽酒簋貮<lb/>
剛柔際也<lb/>
　九五為濟難之君四近君為腹心共濟之臣投機之<lb/>
　㑹間不容髪腹心之臣非他人比相與謀惟宻而不<lb/>
　泄禮不必備止以樽酒不容他人惟陳簋器不必<lb/>
　文用缶而已不可庭議自牖納約坎難之時君臣交<lb/>
　際固當如此正如宋藝祖夜半冒雪幸大臣之第以<lb/>
<pb n="16a"/>
　議南征北伐之計熾炭燒肉普妻行酒而已君臣相<lb/>
　遇如此何難不濟<lb/>
九五坎不盈祗既平无咎象曰坎不盈中未大也<lb/>
　五濟難之君也有孚維心亨全在五如水流而不盈<lb/>
　行險而不失其信者然後可以去難故曰坎不盈不<lb/>
　以盈坎而止也須止於既平然後无咎如水至於海<lb/>
　既得水之平然後其流息也蓋當患難之世天下之<lb/>
　才何限智者思獻謀勇者思効力惟患人主無平難<lb/>
<pb n="16b"/>
　之心苟有其心天下莫不與也象曰中未大也謂五<lb/>
　在險中方圖濟險尚未能光大也<lb/>
上六係用徽纆寘于叢棘三嵗不得凶象曰上六失道<lb/>
凶三嵗也<lb/>
　上六處坎之上其難深矣如被繩縳又墜於叢棘之<lb/>
　中无可出之理也至於三嵗之久而竟不得脱蓋已<lb/>
　應在三越三爻以求援又入于坎窞故曰三嵗不得<lb/>
　凶象曰上六失道凶三嵗也蓋以柔居上非濟難之<lb/>
<pb n="17a"/>
　才故不能出坎<lb/>
䷝<hi>離下離上</hi>離<lb/>
離利貞亨畜牝牛吉彖曰離麗也日月麗乎天百穀草<lb/>
木麗乎土重明以麗乎正乃化成天下柔麗乎中正故<lb/>
亨是以畜牝牛吉也<lb/>
　據此一卦乃重明繼離之象卦辭彖辭與大象皆極<lb/>
　善而六爻之變三為日昃之辭四又死如棄如六五<lb/>
　正重明之主也乃出涕戚嗟重明之義安在前軰以<lb/>
<pb n="17b"/>
　出涕戚嗟為謙恭夫謙恭可也安用涕哭為哉殊不<lb/>
　知重明之象以明繼明文王於此為萬世定立君之<lb/>
　法盡在於是惟夫子知之彖象所釋其辭甚嚴先儒<lb/>
　皆未之能察也葢唐虞禅夏后殷周繼夫繼世以子<lb/>
　三代共之而立子必以嫡此又聖人立一定不易之<lb/>
　之法萬世莫能改也故文王于此六爻中詳之上下<lb/>
　二體皆重明繼離也<hi>原闕</hi>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西谿易説卷六<lb/>
</p>
<p>
</p>
  </div>
</body>
</text>
</TEI>
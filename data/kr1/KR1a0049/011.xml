<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西谿易説卷十一</head> <lb/>
    <p>
<pb n="1a"/>
欽定四庫全書<lb/>
　西谿易説卷十一<lb/>
　　　　　　　　　　　　　宋　李過　撰<lb/>
　　下經<lb/>
䷲<hi>震上震下</hi>震<lb/>
震亨震來虩虩笑言啞啞震驚百里不喪七鬯彖曰震<lb/>
亨震來虩虩恐致福也笑言啞啞後有則也震驚百里<lb/>
驚逺而懼邇也出可以守宗廟社稷以為祭主也<lb/>
<pb n="1b"/>
　洊雷為震雷天地之威也莫震如之處震驚而不動<lb/>
　然後可以觀人之所養人固有也疾雷破山而耳不<lb/>
　懾泰山墮前而目不瞬者其中有主而所存者素定<lb/>
　也其義則見于震曰震亨恐懼而至亨也虩虩恐懼<lb/>
　貌當天地動威之時不可不恐懼故震來虩虩然君<lb/>
　子所履出處語嘿皆有常則不可以恐懼而變也故<lb/>
　笑言啞啞震驚百里震之極也當其承宗廟祭祀手<lb/>
　執匕鬯以交鬼神此時此心純一無間雖震驚百里<lb/>
<pb n="2a"/>
　而所執不喪也人心常如執七鬯之時則天下患難<lb/>
　莫之恐懼矣惟六五爻可以當之彖曰震亨震來虩<lb/>
　虩恐致福也以恐懼而致福也笑言啞啞後有則也<lb/>
　雖處恐懼而出處語嘿之常則不失也驚逺懼邇震<lb/>
　之極也處震之極而此心不動則可以守宗廟而主<lb/>
　祭矣此就于不喪匕鬯之中取義也<lb/>
象曰洊雷震君子以恐懼修省<lb/>
　恐懼修省此心无時而不存也<lb/>
<pb n="2b"/>
初九震來虩虩後笑言啞啞吉象曰震來虩虩恐致福<lb/>
也笑言啞啞後有則也<lb/>
　震之初言所以處震之道已見于彖<lb/>
六二震來厲億䘮貝躋于九陵勿逐七日得象曰震來<lb/>
厲乗剛也<lb/>
　雷陽氣也陽居初與四為洊雷二與三為初所震五<lb/>
　與上為四所震六二以柔居柔中无所主者也為初<lb/>
　所震大喪其所有之貝互體有艮升艮之上而至六<lb/>
<pb n="3a"/>
　五五能无䘮六二之貝既䘮而復得艮少陽其數七<lb/>
　越艮而得五是七日也故曰躋于九陵勿逐七日得<lb/>
　謂六二中无所守能如六五之有事則可以无喪也<lb/>
　象曰乘剛也謂乗初九之剛為初所震也<lb/>
六三震蘇蘇震行无𤯝象曰震蘇蘇位不當也<lb/>
　以六居三其位本危况處震六為初所震氣息僅存<lb/>
　故震蘇蘇然以恐懼而行亦可无𤯝不失為戒謹之<lb/>
　事也象曰位不當也以三位不正也<lb/>
<pb n="3b"/>
九四震遂泥象曰震遂泥未光也<lb/>
　四處洊雷陷互體坎中遂泥之象也象曰未光也以<lb/>
　中行剛非善處恐懼者<lb/>
六五震徃來厲億无喪有事象曰震徃來厲危行也具<lb/>
事在中大无喪也<lb/>
　五為洊雷所震初震纔徃四震又來故曰震徃來厲<lb/>
　以柔處剛中有所主故震而无喪其所以无喪者以<lb/>
　其有事也孟子所謂必有事焉而勿正曰有事存養<lb/>
<pb n="4a"/>
　之功也此心所存當如執匕鬯之時則何恐懼之可<lb/>
　變故六五有事雖洊雷而不能震也不失匕鬯此爻<lb/>
　當之象曰震徃來厲危行也謂莫危于洊雷也其事<lb/>
　在中大无喪也惟此心主一其中有事則大無喪也<lb/>
　億大也<lb/>
上六震索索視矍矍征㓙震不于其躬于其隣无咎婚<lb/>
媾有言象曰震索索中未得也雖㓙无咎畏隣戒也<lb/>
　處震之極為洊雷所恐故索索而又矍矍驚懼如此<lb/>
<pb n="4b"/>
　征則必㓙然四震在五非震六也震不在己之躬而<lb/>
　在已之隣因隣致戒可以无咎蓋恐懼戒謹不失為<lb/>
　謹獨之學也己應在三婚媾也三居坎下坎為小有<lb/>
　言三震蘇蘇豈能救已所以有言象曰震索索中未<lb/>
　得也以中未有所得故其恐索索雖㓙无咎畏隣戒<lb/>
　也凶而无咎者因隣致戒聖人與之<lb/>
䷳<hi>艮下艮下</hi>艮<lb/>
艮其背不獲其身行其庭不見其人无咎彖曰艮止也<lb/>
<pb n="5a"/>
時止則止時行則行動静不失其時其道光明艮其止<lb/>
止其所也上下敵應不相與也是以不獲其身行其庭<lb/>
不見其人无咎也<lb/>
　艮止也止其所而不與物接也不與物接則與物背<lb/>
　故但見其背而已咸與物感故咸卦六爻言人之前<lb/>
　艮與物背故艮卦六爻言人之背曰艮其背不獲其<lb/>
　身行其庭不見其人既與物背人所見者背而己是<lb/>
　以不獲其身也庭者交際之所既與物背雖行于交<lb/>
<pb n="5b"/>
　際之所亦不得見其人也彖曰時止則止時行則行<lb/>
　動静不失其時其道光明艮固止也然亦不終止可<lb/>
　以出則出可以處則處各當其時之可而己故曰不<lb/>
　失其時其道光明聖人此意于學者深有功艮其止<lb/>
　止其所也萬物各有所止能止于當止之所則止道<lb/>
　得矣上下六爻剛柔不能相應无相與之義惟不相<lb/>
　與故與物背而但見其背惟其如是故不獲其身行<lb/>
　其庭不見其人无咎也<lb/>
<pb n="6a"/>
象曰兼山艮君子以思不出其位<lb/>
　言止其所也如立天下之正位素其位而行不在其<lb/>
　位不謀其政皆位也<lb/>
初六艮其趾无咎利貞象曰艮其止未失正也<lb/>
　六爻背言人之背以止為義欲趾而不欲動趾在下<lb/>
　而不動則无咎利永貞人有止于暫而不能止于久<lb/>
　者非善止也故曰利永貞象曰未失正也能止于初<lb/>
　故未有失<lb/>
<pb n="6b"/>
六二艮其腓不拯其隨其心不快象曰不拯其隨未退<lb/>
聴也<lb/>
　二居止上腓也物在前而足向後但見其腓而已與<lb/>
　物背故不拯而隨物然心固難持也足雖不拯而心<lb/>
　常不快故止不在腓而在心心止則腓止是止腓之<lb/>
　道也象曰未退聴也言未正心而正腓故腓未退聴<lb/>
　也<lb/>
九三艮其限列其夤厲薰心象曰艮其限危薰心也<lb/>
<pb n="7a"/>
　限者背之下股之上腰折處也夤累肉也人身欲轉<lb/>
　力在夤限三位當之故艮其限列其夤使不相屬所<lb/>
　以然者恐行與物接則危懼足以薰心也蓋蹶者趨<lb/>
　者是氣也而足以反動其心也象曰艮其限危薰心<lb/>
　也恐危懼薫汝心也<lb/>
六四艮其身无咎象曰艮其身止諸躬也<lb/>
　四在夤上通以身言之身既止則止其所矣象曰止<lb/>
　諸躬也<lb/>
<pb n="7b"/>
六五艮其輔言有序悔亡象曰艮其輔以中正也<lb/>
　五處躬上輔頰之兩旁骨背後可得而見者咸説前<lb/>
　故并見頰舌艮説後故止見其輔口言則輔動輔止<lb/>
　則言寡故言有序象曰以中正也止而至此得止之<lb/>
　正矣<lb/>
上九敦艮吉象曰敦艮之吉以厚終也<lb/>
　自趾之輔皆得所止則止道厚矣故艮之終但賛以<lb/>
　厚艮吉象曰敦艮之吉以厚終矣<lb/>
<pb n="8a"/>
　易中惟咸與艮言人之身咸言人前艮言人背艮卦<lb/>
　艮其腓咸卦咸其腓咸卦咸其輔艮亦艮其輔蓋腓<lb/>
　雖在後前可得而見故咸卦得兼艮之腓輔雖在前<lb/>
　後可得而見故艮卦得兼咸之輔<lb/>
䷴<hi>艮下巽上</hi>漸<lb/>
漸女歸吉利貞彖曰漸之進也女歸吉也進得位往<lb/>
有功也進以正可以正邦也其位剛得中也止而巽動<lb/>
不窮也<lb/>
<pb n="8b"/>
　漸進以漸也止而巽漸之義也水之流也以漸木之<lb/>
　生也以漸鴻之飛也亦以漸至漸莫如水而木漸鴻<lb/>
　漸如之象取木漸以二體言之六爻則取鴻漸以物<lb/>
　之有徳者言也自初漸于干以次至五乃漸于陵此<lb/>
　言漸進之義而鴻之徳則在上爻鴻漸于陸君子耻<lb/>
　一物之不知論格物之學未有如易之盡者觀漸可<lb/>
　見卦辭曰女歸吉進之漸莫如歸女女子從人必待<lb/>
　六禮之備至不苟也納吉納綵問名納幣請期親迎<lb/>
<pb n="9a"/>
　各有其序不可遽合也卦則九居五夫道也六居二<lb/>
　婦道也二進歸五如鴻之漸故曰漸女歸吉利貞進<lb/>
　以正也彖進得位徃有功也其位剛得中也指二五<lb/>
　言也進以正可以正邦也未有已不正而能正人者<lb/>
　也止而巽動不窮也止于其所以順徃則得動静之<lb/>
　時故其動不窮此漸進之義所謂非其徃不徃非其<lb/>
　居不居之意也<lb/>
象曰山上有木漸君子以居賢徳善俗<lb/>
<pb n="9b"/>
　木之生也其進必以漸善俗之道要非一日王豹處<lb/>
　于淇而河西善謳杞梁之妻善哭其夫而變國俗漸<lb/>
　之道蓋如此<lb/>
初六鴻漸于干小子厲有言无咎象曰小子之厲義无<lb/>
咎也<lb/>
　鴻物之隨陽者也寒氣復則自北而南其來也必以<lb/>
　漸六爻設鴻漸最有綱領就物理觀之鴻之飛其羣<lb/>
　不亂其長幼有序其飲食不貪其夫婦相保其防患<lb/>
<pb n="10a"/>
　有道此物之有徳者也㨿六爻列鴻于上羣雁也鴻<lb/>
　之飛長在前而幼在後此其序也干水湄也初漸于<lb/>
　干以次而進所謂非其居而不居也初處最下小子<lb/>
　也厲危也鴻之進也常有弓繳之危故小子厲有言<lb/>
　遇有危事則鴻以警衆即俗語爾為鴈奴是也其防<lb/>
　患有道故雖危无咎象曰小子之厲義无咎也防患<lb/>
　如此宜其无咎也<lb/>
六二鴻漸于磐飲食衎衎吉象曰飲食衎衎不素飽也<lb/>
<pb n="10b"/>
　磐水中之石二進至磐止而食也所謂君看隨陽雁<lb/>
　各有稻粱謀是也然鴻食則呼衆故飲食衎衎和鳴<lb/>
　也象曰不素飽也言共飲食不貪也<lb/>
九三鴻漸于陸夫征不復婦孕不育凶利用禦冦象曰<lb/>
夫征不復離羣醜也婦孕不育失其道也利用禦冦順<lb/>
相保也<lb/>
　陸平地鴻之所遵也三進至陸雁為陽鳥卦中三陽<lb/>
　上與五在前九三處二隂之問失羣雁也所謂誰憐<lb/>
<pb n="11a"/>
　一片影相失萬重雲者也應在上夫也徃而不復己<lb/>
　婦也失配故孕而不育然雁羣不亂止則相保故利<lb/>
　用禦冦不可他配也象曰離羣醜也言上九離其類<lb/>
　而去也婦孕不育失其道也失隂陽之道也利用禦<lb/>
　寇順相保也謂上九依前漸陸而相保也<lb/>
六四鴻漸于木或得其桷无咎象曰或得其桷順以巽<lb/>
也<lb/>
　四進至木居巽體巽為木鴈足有幙不能爪木桷木<lb/>
<pb n="11b"/>
　之平處故亦可止巽體順故為得桷象曰順以巽也<lb/>
九五鴻漸于陵婦三嵗不孕終莫之勝吉象曰終莫之<lb/>
勝吉得所願也<lb/>
　五漸至陵二已應也在後不孕然女歸以漸故終莫<lb/>
　之勝象曰得所願也<lb/>
上九鴻漸于陸其羽可用為儀吉象曰其羽可用為儀<lb/>
吉不可亂也<lb/>
　飛極則止上應在三依前遵陸以求已配蓋其羣不<lb/>
<pb n="12a"/>
　亂鴻之徳也聖人觀此羽毛其飛有序其止有所其<lb/>
　飲食不飽其羣不亂其夫婦相保其防患又有道是<lb/>
　物之有知而又有義者也故可用以為儀如贄見執<lb/>
　鴈婚禮奠鴈之類謂其徳可以配禮也象曰不可亂<lb/>
　也三言順相保上言不可亂於此可觀物理<lb/>
䷵<hi>兊下震上</hi>歸妹<lb/>
歸妹征㓙无攸利彖曰歸妹天地之大義也天地不交<lb/>
而萬物不興歸妹人之終始也説以動所歸妹也征㓙<lb/>
<pb n="12b"/>
位不當也无攸利柔乗剛也<lb/>
　咸言取女漸言女歸又説歸妹何也歸妹歸娣也古<lb/>
　者諸侯一娶九女以娣從之無娣則以姪從故一國<lb/>
　之女不以異姓娣之年未及則待年于父母之邦及<lb/>
　期然後逆以歸故歸妹人之終也謂嫡婦已久姪娣<lb/>
　之媵待年而歸既歸則終事也然娣媵之歸必以禮<lb/>
　逆女子從人其歸以漸不待禮而進非夫婦之義故<lb/>
　曰征㓙歸妹之禮不能如嫡故曰无攸利彖古人歸<lb/>
<pb n="13a"/>
　妹蓋廣繼嗣之道故曰天地之大義也天地不交而<lb/>
　萬物不興男女不交而萬物不生曰歸妹人之終始<lb/>
　也嫡既歸矣繼以娣媵終事也故曰人之終始兊説<lb/>
　而震動歸妹之義也媵道居五禮逆後歸餘爻未逆<lb/>
　義不當歸故曰位不當也以六居五其袂雖良其禮<lb/>
　則殺故曰无攸利柔乗剛也<lb/>
象曰澤上有雷歸妹君子以永終知敝<lb/>
　澤上有雷水氣隨之而升則隂陽和而為雨矣是天<lb/>
<pb n="13b"/>
　地之交歸妹之象也歸妹者人道終始故君子以永<lb/>
　終知敝<lb/>
初九歸妹以娣跛能履征吉象曰歸妹以娣以恒也跛<lb/>
能吉相承也<lb/>
　初處兊下兊為少女娣之象也兊為毁折跛之象也<lb/>
　為其非嫡宜示不足如跛能履以此徃則吉謂能自<lb/>
　降于嫡也象曰以常者謂此是天子諸侯之常道也<lb/>
　吉相承者以其嫡媵之相承所以吉也<lb/>
<pb n="14a"/>
九二𦕈能視利幽人之貞象曰利幽人之貞未變常也<lb/>
　二應在五而五歸之五柔二剛故戒以眇能視謂非<lb/>
　可以與嫡並宜示不足如眇能視以幽人之道自守<lb/>
　則吉象曰未變常也謂以義分自守也<lb/>
六三歸妹以須反歸以娣象曰歸妹以須未當也<lb/>
　三年未及而欲歸者也須待也謂年未及尚待年也<lb/>
　俟嫡反歸而以娣行方可徃也象曰未當也言未當<lb/>
　歸也<lb/>
<pb n="14b"/>
九四歸妹愆期遲歸有時象曰愆期之志有待而行也<lb/>
　四年己及而未歸者也故曰愆期然其歸亦有時矣謂<lb/>
　其歸亦不久也象曰愆期之志有待而行也<lb/>
六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
　五歸妹之主君嫡也其娣新歸故其嫡之袂不如新<lb/>
　歸之袂良人情喜新厭舊故幾望則吉謂於禮宜殺<lb/>
<pb n="15a"/>
　也望則與嫡敵體矣象曰其位在中以貴行也歸妹<lb/>
　在五歸而從君是以貴行也<lb/>
上六女承筐无實士刲羊无血无攸利象曰上六无實<lb/>
承虚筐也<lb/>
　无實无血謂非嫡也筐者所以承告䖍之物也承筐<lb/>
　无實不贄見也士謂夫也殺生所以告廟也血毛必<lb/>
　具刲羊无血不告廟也以其歸也不贄見不告廟所<lb/>
　以无實无血也為設嫡媵之禮使知貴賤等數之異<lb/>
<pb n="15b"/>
　三代盛時為娣媵者能以義命自守而无上僣之敝<lb/>
　者以禮教素明也故聖人于歸妹上爻特設其義其<lb/>
　意逺矣象曰上六无實承虚筐也<lb/>
䷶<hi>離下震上</hi>豐<lb/>
豐亨王假之勿憂宜日中彖曰豐大也明以動故豐王<lb/>
假之尚大也勿憂宜日中宜照天下也日中則昃月盈<lb/>
則食天地盈虚與時消息而况于人乎况于鬼神乎<lb/>
　豐大也言光明盛大之時也卦震上離下六五之君<lb/>
<pb n="16a"/>
　出震在上天下之明皆歸之故豐曰豐亨大而亨也<lb/>
　王假之謂王者當天而假此也勿憂天下无虞也宜<lb/>
　日中日君象也日之方中天下无不被其照臨有日<lb/>
　中之主在上則天下常如豐亨之時也彖豐大也明<lb/>
　以動故豐天下盛大之時設施注措无不光明故明<lb/>
　以動故豐也皆王者積累艱難之所至故曰尚大也<lb/>
　日中之主在上天下皆在臨照則能有其豐矣故曰<lb/>
　宜照天下也治亂安危與世推移日中之主不常出<lb/>
<pb n="16b"/>
　也大弊極壊之形常出于豐亨豫大之後故曰日中<lb/>
　則昃月盈則食天地盈虚與時消息此理也雖天地<lb/>
　如之人與神安得而違也故曰而况于人乎况于鬼<lb/>
　神乎以卦辭言宜日中故彖重發此意以為後世習<lb/>
　治者之戒<lb/>
象曰雷電皆至豐君子以折獄致刑<lb/>
　雷天地盛太之氣也電天地光明之氣也盛大光明<lb/>
　豐亨之象也為豐之主體光明之氣以折獄體盛大<lb/>
<pb n="17a"/>
　之氣以致刑折獄致刑明以動者之事也<lb/>
初九遇其配主雖旬无咎徃有尚象曰雖旬无咎遇旬<lb/>
災也<lb/>
　豐卦六爻以五為主日中之主在五上下五爻皆當<lb/>
　歸五初處五逺以九求六配主也謂剛柔相配也下<lb/>
　體離離數八越四而得五旬日方遇也苟徃而得君<lb/>
　雖旬无咎但徃則有尚象曰過旬灾也過旬而不至<lb/>
　則必有灾蓋求主不可後也<lb/>
<pb n="17b"/>
六二豐其蔀日中見斗徃得疑疾有孚發若吉象曰有<lb/>
孚發若信以發志也<lb/>
　二離體在下六五日中之主也日中之主在上豈容<lb/>
　在下者得耀其明豐其蔀自蔽其明也蓋五日既中<lb/>
　見己之明猶斗之明也然當日之中斗安得明所謂<lb/>
　日月出而爝火息也遽以明徃其君必疑君徳既孚<lb/>
　然後發已之志以上應則得吉象曰信以發志也<lb/>
九三豐其沛日中見沬折其右肱无咎象曰豐其沛不<lb/>
<pb n="18a"/>
可大事也折其右肱終不可用也<lb/>
　三居下卦之上在下而得民者也欲自施沛澤以妆<lb/>
　衆心故曰豐其沛然日中之主在上豈容三施澤但<lb/>
　見其如水之沬然自當消鑠也所謂雨雪瀌瀌見睍<lb/>
　曰消者也苟欲无咎勢當自傷以示无用然後可故<lb/>
　曰折其右肱无咎象曰豐其沛不可大事也蓋小之<lb/>
　也折其右肱終不可用也謂其自傷以求免禍<lb/>
九四豐其蔀日中見斗遇其夷主吉象曰豐其蔀位不<lb/>
<pb n="18b"/>
當也日中見斗幽不明也遇其夷主吉行也<lb/>
　四近五居大臣之位依日月之光可也亦當先自蔽<lb/>
　其明日既中矣見四之明亦如斗然夷平也謂六五<lb/>
　也以六居五為夷平之主徃遇之則吉象曰豐其蔀<lb/>
　位不當也以居位不當宜自蔽其明日中見斗幽不<lb/>
　明也謂日既中斗不應有明也徃遇夷主則以明歸<lb/>
　君是以吉行也<lb/>
六五來章有慶譽吉象曰六五之吉有慶也<lb/>
<pb n="19a"/>
　六五為日中之主天下之明盡來歸之故曰來章所<lb/>
　謂室家種葵藿是也不惟得位又且得名故曰有慶<lb/>
　譽吉象曰六五之吉有慶也所謂王假尚大宜照天<lb/>
　下皆在此爻宜其有慶也<lb/>
上六豐其屋蔀其家闚其戸閴其无人三嵗不覿㓙象<lb/>
曰豐其屋天際翔也闚其戸閴其无人自藏也<lb/>
　上六居卦之外不受六五之照臨者也既豐其屋又<lb/>
　蔀其家深自掩蔽自處于覆盆之下怡聲屏氣視之<lb/>
<pb n="19b"/>
　若无人焉然日中之主出矣豈容其偃然自大若三<lb/>
　嵗不覿則六師夷之矣以堯舜之世十日在上而三<lb/>
　子偃然于蓬艾之間雖堯舜不能釋然于南面况下<lb/>
　于堯舜者哉三嵗不覿是自取㓙也象曰豐其屋天<lb/>
　際翔也闚其戸閴其无人自藏也<lb/>
䷷<hi>艮下離上</hi>旅<lb/>
旅小亨旅貞吉彖曰旅小亨柔得中乎外而順乎剛止<lb/>
而麗乎明是以小亨旅貞吉也旅之時義大矣哉<lb/>
<pb n="20a"/>
　旅商旅之道也商旅至微也聖人設卦安用屑屑于<lb/>
　商旅哉古者四民商居其一洪範八政繼食以貨蓋<lb/>
　懋遷有無阜通貨賄亦有國者之先務也凡旅行者<lb/>
　為商坐者為賈總名之旅也卦辭小亨言旅貞吉又<lb/>
　言旅與他卦辭異者以卦中有二旅者也有出塗之<lb/>
　旅行商是也有坐肆之旅坐賈是也卦艮下離上離<lb/>
　明乎外艮止乎内小亨在外之旅出塗之旅也貞吉<lb/>
　在内之旅坐肆之旅也内旅貴處艮止之義外旅貴<lb/>
<pb n="20b"/>
　出離明之義明而出則亨止而處則貞故外卦三爻<lb/>
　貴出内卦三爻貴處彖柔得中乎外而順乎剛外旅<lb/>
　之事也六五一柔麗乎二剛之間非順不能也止而<lb/>
　麗乎明内旅之事也下體雖止非麗乎上體之明則<lb/>
　無以通逺方之貨惟其如此故外者小亨而内者貞<lb/>
　吉也<lb/>
象曰山上有火旅君子以明慎用刑而不留獄<lb/>
　山上有火明足以及逺商旅覘四方物賈之低昂而<lb/>
<pb n="21a"/>
　操其利非明足以見逺不能也君子觀旅之象明謹<lb/>
　用刑而不留獄蓋貨財貴阜通而刑獄不欲積滯也<lb/>
　財利君子不言故體其象以明獄<lb/>
初六旅瑣瑣斯其所取災象曰旅瑣瑣志窮災也<lb/>
　六在下最賤旅之童僕也為言待童僕之道人之待<lb/>
　童僕苟屑屑焉惟豪末是計則其下必不安而反有<lb/>
　脫遺之患故曰旅瑣瑣斯其所取災象曰志窮災也<lb/>
　童僕之志窮則為變矣<lb/>
<pb n="21b"/>
六二旅即次懐其資得童僕貞象曰得童僕貞終无尤<lb/>
也<lb/>
　在内為坐肆之旅二爻當之故曰旅即次即其資而<lb/>
　次止也故其資不㪚童僕在下切近于己而已得之<lb/>
　則可以貞守而吉也象曰終无尤也<lb/>
九三旅焚其次喪其童僕貞厲象曰旅焚其次亦以傷<lb/>
矣以旅與下其義喪也<lb/>
　三下體宜處者也上係于離離火也為離所焚故旅<lb/>
<pb n="22a"/>
　焚其次其次既焚童僕亦喪蓋童僕己為二得己不<lb/>
　能有取也既焚且喪雖貞亦厲象曰旅焚其次亦以<lb/>
　傷矣以旅與下其義喪也<lb/>
九四旅于處得其資斧我心不快象曰旅于處未得位<lb/>
也得其資斧心未快也<lb/>
　四上體宜出者也下連于艮艮止也為艮所止故曰<lb/>
　旅于處宜出而處何以獲利但得其資斧而已故其<lb/>
　心不愜快象曰旅于處未得位也以未至五也得其<lb/>
<pb n="22b"/>
　資斧心未快也<lb/>
六五射雉一矢亡終以譽命象曰終以譽命上逮也<lb/>
　上卦為在外之旅五當之旅乘時射利者也如射雉<lb/>
　然不靳一矢之亡然後可以得禽必委千金之資然<lb/>
　後可以謀什百之利亡矢得禽委資而得利旅道之<lb/>
　善也然後可以當富商巨賈之名故終以譽命象曰<lb/>
　上逮也謂有道以至此也<lb/>
上九鳥焚其巢旅人先笑後號咷䘮牛于易凶象曰以<lb/>
<pb n="23a"/>
旅在上其義焚也喪牛于易終莫之聞也<lb/>
　五既得譽可以貞守矣而利心无厭處離之極乃焚<lb/>
　其巢㧞援不已義必喪也方其焚也以身免為喜故<lb/>
　先笑及其定也資斧皆喪莫之追悔故後號咷牛所<lb/>
　以載資斧也牛既喪則資斧喪可知聖人故戒之曰<lb/>
　所以喪牛者以利心㧞援不能持重故曰喪牛于易<lb/>
　象以旅在上其義焚也謂㧞援不止義當焚也喪牛<lb/>
　于易終莫之閒也人之利心不可過雖戒之以輕喪<lb/>
<pb n="23b"/>
　終如不聞也聖人設此義後世謀利者莫不脗合<lb/>
䷸<hi>巽下巽上</hi>巽<lb/>
巽小亨利有攸徃利見大人彖曰重巽以申命剛巽乎<lb/>
中正而志行柔皆順乎剛是以小亨利有攸徃利見大<lb/>
人<lb/>
　巽順也下也柔行巽入之道小人之事不可以常也<lb/>
　巽為風為君者體之以出令上以言巽下下因言以<lb/>
　巽上則不害其為巽故巽之道在上行之則為恭為<lb/>
<pb n="24a"/>
　謙為敬有禮在下行之則為諂為佞為巧言令色足<lb/>
　恭六爻綱領亦取此為義上三爻在上者之巽也故<lb/>
　上三爻皆善下三爻在下者之巽也故下三爻皆未<lb/>
　善曰巽小亨以柔巽人非大亨之道利有攸徃柔行<lb/>
　巽入无徃而不可利見大人見君之初未可求深故<lb/>
　雍容和緩為告君之體然不可以順為正為小亨之<lb/>
　道也所謂仁言不如仁聲之入人深也彖言重巽<lb/>
　以申命亦小亨之道也卦二五剛皆得中以巽而吉<lb/>
<pb n="24b"/>
　二柔處四剛之下皆順乎剛體上下二卦之義乃善<lb/>
　于用巽者是以小亨利有攸徃利見大人者之所為<lb/>
　也<lb/>
象曰隨風巽君子以申命行事<lb/>
　象義甚明<lb/>
初六進退利武人之貞象曰進退志疑也利武人之貞<lb/>
志治也<lb/>
　進退趦趄囁嚅之象也以柔處下而巽乎上其行進<lb/>
<pb n="25a"/>
　退易流于諂濟之以剛猶无害也故利武人之貞象<lb/>
　曰進退志疑也利武人之貞志治也人惟以志為帥<lb/>
　則不為血氣所動<lb/>
九二巽在牀下用史巫紛若吉无咎象曰紛若之吉得<lb/>
中也<lb/>
　二處重巽巽在牀下過于巽也以九居二猶為得中<lb/>
　小亨可也故用之史巫繁縟之禮則吉亦非君子事<lb/>
　神之道象曰得中也<lb/>
<pb n="25b"/>
九三頻巽吝象曰頻巽之吝志窮也<lb/>
　三處重巽之間巽而又巽以巽為常者也己不中正<lb/>
　以巽為常吝道也象曰頻巽之吝志窮也<lb/>
六四悔亡田獲三品象曰田獲三品有功也<lb/>
　四與五在上體處上而巽不害為恭四以柔處衆剛<lb/>
　之間以巽得上下之心故曰田獲三品田獵得禽一<lb/>
　乾豆二賓客三充君之庖故象曰有功也<lb/>
九五貞吉悔亡无不利无初有終先庚三日後庚三日<lb/>
<pb n="26a"/>
吉象曰九五之吉位正中也<lb/>
　以居位處巽而得中居上而下下君徳之善也故貞<lb/>
　吉悔亡无不利君之巽下必以言重巽申命未從而<lb/>
　命是无初也既命而從是有終也先庚三日後庚三<lb/>
　日申命之道也先庚三日而得丁後庚三日而得癸<lb/>
　人君申命必湏大吉天下使明知上意然後陳揆而<lb/>
　行之故大盛于丁而陳揆于癸也<lb/>
上九巽在牀下喪其資斧貞凶象曰巽在牀下上窮也喪<lb/>
<pb n="26b"/>
其資斧正乎凶也<lb/>
　處㢲之極過乎㢲也在上而㢲固㢲之善用㢲而過<lb/>
　又正乎凶二處下體㢲在牀下未害也已處上體㢲<lb/>
　在牀下則反失威重併其資斧喪之矣古人有行之<lb/>
　者夷王下堂見諸侯未害為恭也而諸侯反不至正<lb/>
　謂此也象曰㢲在下工窮也喪其資斧正乎凶也<lb/>
　<lb/>
　西谿易説卷十一<lb/>
</p>
<p>
</p>
  </div>
</body>
</text>
</TEI>
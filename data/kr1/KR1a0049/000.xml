<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西谿易説</head>
    <p>
<pb n="1a"/>
欽定四庫全書　　　　經部一<lb/>
　西谿易説　　　　　　易類<lb/>
　　提要<lb/>
　　　　<hi>臣</hi>等謹案西谿易説十二卷宋李過撰過字<lb/>
　　　　季辨興化人董真卿周易㑹通稱此書有過<lb/>
　　　　自序在慶元戊午謂㡬二十年而成此本佚<lb/>
　　　　去其序而書中亦多闕文葢傳抄訛脱又非<lb/>
　　　　真卿所見之舊矣其書首為序説一卷分上<lb/>
<pb n="1b"/>
　　　　下經依文講解而不及繫辭以下馮椅易學<lb/>
　　　　稱其多所發明而議其以毛漸三墳為信又<lb/>
　　　　多割裂經文如乾卦初爻初九潛龍勿用以<lb/>
　　　　下即接以象曰潛龍勿用陽在下也又接以<lb/>
　　　　文言曰潛龍勿用下也潛龍勿用陽氣潛藏<lb/>
　　　　初九潛龍勿用何謂也至是以君子勿用也<lb/>
　　　　汨亂顛倒殆不可訓亦大為胡一桂所譏其<lb/>
　　　　論爻辭為文王作謂先儒以西山等字指文<lb/>
<pb n="2a"/>
　　　　王者為鑿而説明夷一卦以上三爻為箕子<lb/>
　　　　事下三爻為文王事則仍不免自亂其例蓋<lb/>
　　　　過晚而喪明𠖇心黙索不能與師友相訂正<lb/>
　　　　意所獨造或不免毅然自為収視返聴用心<lb/>
　　　　刻摯亦往往發先儒所未發其亂經之罪與<lb/>
　　　　詁經之功固約畧可以相當也乾隆四十六<lb/>
　　　　年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="2b"/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
西谿易説原序<lb/>
六經中惟大易一書可見聖人之心葢自秦人焚滅先<lb/>
　王典籍後漢興逐漸收拾雖能畧備如詩書二禮春<lb/>
　秋皆不免有散失牴牾惟易以卜筮獨存故大易一<lb/>
　書不經秦火為聖人全書學者欲見文王孔子之心<lb/>
　當於此書求之<lb/>
易即理也理在物先故有是理然後有是物無是理則<lb/>
　無是物未有天地萬物先有天地萬物之理所謂道<lb/>
<pb n="3b"/>
　在太極之先者是也於未見氣之前元有此易之理<lb/>
　故繫辭曰易有太極是太極困易而有也太極既判<lb/>
　然後有天地有萬物即得依此理故未有天地是理<lb/>
　隠於無形既有天地是理行乎天地隂陽君臣民物<lb/>
　事理之間未嘗一日廢也是理也天不能秘然後河<lb/>
　圖出聖人不敢私然後八卦畫天不能不以此理示<lb/>
　人故寓其數於河圖雖然河圖不苟出也有聖人出<lb/>
　然後河圖出聖人之心與天合得此理於未兆之先<lb/>
<pb n="4a"/>
　不敢以為己私也於是因河圖而畫卦自夫八卦既<lb/>
　畫始有言語文字之可傳故未畫之先易存乎理既<lb/>
　畫之後則易存乎書前輩所謂畫前元有易是也<lb/>
聖人既畫八卦因强名之曰易易者以變易為言也繫<lb/>
　辭曰易之為書也不可逺其為道也屢遷變動不居<lb/>
　周流六虛上下無常剛柔相易不可為典要惟變所<lb/>
　適又曰剛柔相推變在其中矣繫辭焉而命之動在<lb/>
　其中矣又曰化而裁之之謂變推而行之之謂道又<lb/>
<pb n="4b"/>
　曰非天下之至變其孰能與於此葢是理也與天地<lb/>
　相為變通而未嘗有所止窮也古文日月為易亦取<lb/>
　往來不窮之意<lb/>
先儒言重卦不一王弼以為伏羲重鄭元以為神農重<lb/>
　孫盛以為夏禹重司馬遷以為文王重陸徳明以為<lb/>
　伏羲畫八卦困而重之為六十四文王作卦辭周公<lb/>
　作爻辭據諸儒紛紛之説特未定者以未曽見三皇<lb/>
　易與夏商易也葢自伏羲而下厯代各自有易已有<lb/>
<pb n="5a"/>
　六十四卦先儒未之知也<lb/>
繫辭中所載聖人制器取象十三卦自伏羲神農黄帝<lb/>
　堯舜氏已有取諸益取諸睽取諸隨取諸渙之類先<lb/>
　儒以謂伏羲只畫八卦卦未重而聖人能取其象者<lb/>
　葢己然之理存乎天地之間聖人得此理於未兆之<lb/>
　先故也然亦未免為率爾之談也葢亦未嘗見三皇<lb/>
　易與夏商易故也<lb/>
先儒謂伏羲作網罟取離不外八純卦神農而下方取<lb/>
<pb n="5b"/>
　重卦以證伏羲所畫止八卦不知伏羲作書契代結<lb/>
　繩之政已取諸夬矣安知其所畫止八卦哉<lb/>
據山海經伏羲得河圖夏后因之曰連山黄帝得河圖<lb/>
　商人因之曰歸藏列山氏得河圖周人因之曰周易是<lb/>
　河圖不特出於伏羲氏之世也夫子曰河不出圖吾<lb/>
　已矣夫是有聖人出則河圖必出也故伏羲黄帝列<lb/>
　山氏皆得河圖而作易然神農氏制器尚象見於繫<lb/>
　辭甚明今所載乃遺神農氏而著列山氏未知所據<lb/>
<pb n="6a"/>
周禮太卜掌三易一曰連山二曰歸藏三曰周易杜子<lb/>
　春云連山伏羲易歸藏黄帝易鄭元易贊及易論云<lb/>
　夏曰連山商曰歸藏周曰周易釋云連山者象山之<lb/>
　出雲連連不絶歸藏者萬物莫不歸藏於地中周易<lb/>
　者言易道周普無所不偹如此則杜子春之言與山<lb/>
　海經合而鄭元所釋連山易歸蔵易周易之義又皆<lb/>
　無據恐未足慿也<lb/>
按世譜羣書神農一曰連山氏亦曰列山氏黄帝一曰<lb/>
<pb n="6b"/>
　歸藏氏既連山歸藏並是代號而神農氏號連山與<lb/>
　列山則山海經所載不應序在黄帝之後既是曰連<lb/>
　山又不應易名不取連山而反取乾坤要之諸儒之<lb/>
　説所以紛紛不定者只縁不見三皇易與夏商易耳<lb/>
據本朝元豐中毛漸奉使京西至唐州得三墳書於民<lb/>
　家墳皆古文有曰山墳氣墳形墳葢山墳為天皇伏<lb/>
　羲氏連山易氣墳為人皇神農氏歸藏易形墳為地<lb/>
　皇黄帝氏乾坤易其經卦皆八毎卦之下皆有七卦<lb/>
<pb n="7a"/>
　遂為八八六十四山墳爻卦大象曰崇山君伏山臣<lb/>
　列山民兼山物潛山隂連山陽藏山兵疊山象八卦<lb/>
　其崇山君下則有君臣相君民官君物龍之類七卦<lb/>
　氣墳爻卦大象曰天氣歸地氣藏木氣生風氣動火<lb/>
　氣長水氣育山氣止金氣殺八卦其氣歸下則有歸<lb/>
　藏定位歸生寃歸動乗舟之類七卦形墳爻卦大象<lb/>
　曰乾形天坤形地陽形日隂形月王形山水形川雨<lb/>
　形雲風形氣八卦其乾形天下有地天降氣日天中<lb/>
<pb n="7b"/>
　道月天夜明之類七卦如此則三墳者三皇易也已<lb/>
　有連山歸藏乾坤之名卦亦已有六十四曰君臣民<lb/>
　物隂陽兵象歸蔵生動長育止殺天地日月山川雲<lb/>
　氣者即乾坤震巽坎離艮兊之别名也其君臣相歸<lb/>
　蔵定位地天降氣等卦即六十四卦之别名也<lb/>
今以毛漸所得三墳易質之諸儒所載皆互相得失山<lb/>
　海經載伏羲黄帝氏得河圖而列山氏似失之贅杜<lb/>
　子春謂連山伏羲黄帝歸蔵而不著夏商文幾鹵莾<lb/>
<pb n="8a"/>
　世譜以列山連山為神農代號與山海經所次又失<lb/>
　先後之序鄭氏所釋三易之義固可以牽合然以三<lb/>
　墳卦名考之如崇山君伏山臣豈有象山出雲連連<lb/>
　不絶之意如天氣為歸地氣為藏豈有專取歸藏於<lb/>
　地之意至於周易而稱周因代以顯周而已文王演<lb/>
　易雖在商末自武王革命之後周之子孫所世守以<lb/>
　為卜筮之書與三易並藏故稱周以别餘代亦猶周<lb/>
　書周禮之立名耳其所謂周普之義果安在哉今約<lb/>
<pb n="8b"/>
　諸儒之説當至三墳毛漸所得之書而後定葢伏羲<lb/>
　神農黄帝各有易其卦已重為六十四夏商周易名<lb/>
　特循三皇之舊耳<lb/>
夏后氏連山易不可得而見商人歸藏易今行于世者<lb/>
　其經卦有八重卦已有六千四經卦八謂坎為犖犖<lb/>
　者勞也以萬物勞乎坎也謂震為釐釐者理也以帝<lb/>
　出乎震萬物所始條理者也餘六卦同又其餘六十<lb/>
　四卦名與周卦名同者三之二曰屯蒙訟師比畜履<lb/>
<pb n="9a"/>
　次序大畧亦同卦名不同者如謂需為傉小畜為小<lb/>
　毒畜大畜為大毒畜臨為林禍之類如此則文王重<lb/>
　易止因商易之舊今以周易質之歸蔵不特卦名用<lb/>
　商卦辭亦用商如屯之屯膏師之帥師漸之取女歸<lb/>
　妹之承筐明夷之垂其翼皆因商易舊文則六十四<lb/>
　卦不在文王時重自伏羲以來至于夏商其卦已重<lb/>
　矣方知繋辭所載取象十三卦皆當時所有之易也<lb/>
　故曰先儒未曾見三皇夏商易所以紛紛之説特未<lb/>
<pb n="9b"/>
　定<lb/>
據文王卦名用商卦辭亦用商則文王所以重之易重<lb/>
　個甚麽葢商易但有卦辭而無六爻如屯卦但曰屯<lb/>
　不言某上某下為屯蒙卦但曰蒙不言某上某下為<lb/>
　蒙此惟文王之心與湯之心脗合然後能逆推得坎<lb/>
　上震下為屯艮上坎下為蒙之數既二卦相重便有<lb/>
　六畫因六畫之剛柔以推一卦之變于是繫辭焉以<lb/>
　斷其吉㐫而謂之爻葢文王所重重易六爻也易爻<lb/>
<pb n="10a"/>
　既重於是合天地隂陽君臣民物事理之會前乎千<lb/>
　百世之已往後乎千百世之未來其無窮之變盡總<lb/>
　括於三百八十四爻而無遺矣故易自伏羲而始歴<lb/>
　夏商至文王而大備云<lb/>
文王之易雖備然其理尚隠也越五百載而夫子生其<lb/>
　潛心於文王非一日也於是盡得文王之心於韋編<lb/>
　三絶之後始作彖象文王繫辭等以明文王之易曰<lb/>
　彖者所以明文王之卦辭也曰大象者所以明二象<lb/>
<pb n="10b"/>
　之得為此卦也曰小象者所以明爻辭也曰文言者<lb/>
　所以明彖辭爻辭未盡意也曰繫辭者所以反覆易<lb/>
　道無窮之秘也聖人有功於文王之易者非一使當<lb/>
　時無夫子彖象文言等後世學者欲求文王之易信<lb/>
　難矣文中子曰成我者夫子也通于夫子受罔極之<lb/>
　恩見得聖人有功於後學與天地相為無窮也故曰<lb/>
　易至文王而偹至夫子而顯<lb/>
然既有文王孔子之易矣自孔子而下二千年來傳易<lb/>
<pb n="11a"/>
　者凡幾家竟未有得文王孔子之心者故易至夫子<lb/>
　而顯至先儒而晦夫子之心惟其盡合文王之心也<lb/>
　故能贊易如曰文王既没文不在兹乎見得文王未<lb/>
　嘗没毎謂揚子雲作太𤣥以擬易亦必有所見如法<lb/>
　言曰春木之芚兮㨙我手之鶉兮去之五百載其人<lb/>
　若存兮以此觀之子雲必有所得<lb/>
三易首卦先儒議論不同薛氏註歸藏以為商易首坤<lb/>
　自立道以來序合如此引繫辭曰立天之道曰隂與<lb/>
<pb n="11b"/>
　陽皆先隂而後陽立地之道曰柔與剛皆先柔而後<lb/>
　剛則商易首坤為得先隂後陽先柔後剛之義然只<lb/>
　言商易首坤可也至連山首艮則其説窮矣易鈔云<lb/>
　有天地然後有萬物夏易首艮是物先乎天地也夏<lb/>
　易所以不傳天尊地卑乾坤之定位也商易首坤是<lb/>
　地尊乎天也商易所以不傳惟周易首乾後坤次六<lb/>
　十四卦為得天尊地卑有天地然後有萬物之義此<lb/>
　夏商易所以不傳而周易獨傳也其説固善然亦未<lb/>
<pb n="12a"/>
　免為率爾之談以文王之道傳於禹湯若謂夏商之<lb/>
　易不及周是禹湯之聖不及文王安在其為相傳哉<lb/>
　如以夏商之易為失義理而不傳又大不可夫子故曰<lb/>
　我欲觀夏道是故之杞不足證也吾得夏時焉我欲觀<lb/>
　商道是故之宋不足證也吾得坤乾焉坤乾商易也苟<lb/>
　失義理而不傳則夫子曷為於此而觀道哉不知夏<lb/>
　商周易首卦不同蓋寓三統之義夏商周所建之正<lb/>
　不同夏后氏建寅以正月為嵗首為人統天地二十四<lb/>
<pb n="12b"/>
　位艮連於寅萬物終乎艮又始乎艮也夏正建寅艮<lb/>
　連於寅只得首艮商人建丑以十二月為嵗首取丑未之<lb/>
　衝為地統坤為地商用地統只得首坤周人建子以十<lb/>
　一月為嵗首為天統乾為天周用天統只得首乾只縁<lb/>
　所建之正不同故于易之首卦各見其義<lb/>
先儒謂文王重易周公作爻辭余謂周公無預於易文<lb/>
　王在羡里中重易周公或未生就使既生必在穉齒<lb/>
　豈能預文王之易則為子雲家之童烏也聖人不知<lb/>
<pb n="13a"/>
　此聖人者出各自擔當一件事如伏羲畫卦夏禹叙<lb/>
　疇文王重易夫子六經周公禮樂各自擔當一件事<lb/>
　不曾攙匙亂筯<lb/>
又文王在縲囚中重易周公豈得預爻辭果爾則周公<lb/>
　同在囚也必不如此<lb/>
先儒以周公為易爻辭引左傳韓宣子適魯見易象春<lb/>
　秋曰吾乃今知周公之徳與周之所以王為周公與<lb/>
　爻辭之據不知宣子之歎葢歎魯也他國不存易象<lb/>
<pb n="13b"/>
　春秋而魯獨存者魯周公後也故周之典禮在焉如<lb/>
　必以宣子之言為證則當時所見易象與春秋並謂<lb/>
　周公預易象可也然則亦預魯春秋乎即此可見<lb/>
然先儒言周公作爻辭者以爻辭中有王用亨于西山<lb/>
　王用亨于岐山語為文王亨王業事故不敢謂文王<lb/>
　自言遂以為周公作余謂文王事商之心天地鬼神<lb/>
　實臨之豈容有亨王業于岐西之意若以為周公作<lb/>
　尤不可夫子去文王五百嵗尚能明文王之心曰三<lb/>
<pb n="14a"/>
　分天下有其二以服事殷周之徳可謂至徳也已矣<lb/>
　周公為子而不明其父之心以為文王有亨王業之<lb/>
　意尚得為達孝也哉王用亨于西山自是隨卦之王<lb/>
　王用亨于岐山自是升卦之王何闗文王若必以王<lb/>
　為文王則王用三驅王假有家亦文王耶岐山西山<lb/>
　固周山也以普天之下莫非王土言之則皆商之疆<lb/>
　理也豈容必盡指為周也哉<lb/>
以文王重易正使有亨王業之意豈宜自言其事且如<lb/>
<pb n="14b"/>
　夫子作春秋夾谷之㑹夫子實攝相事斥萊人誅侏<lb/>
　儒使齊人惶懼侵地復歸皆夫子之功而春秋所載<lb/>
　只曰夏公㑹齊侯於夾谷公至自夾谷齊侯來歸鄆<lb/>
　讙龜隂田若使無他傳記所載則後世安知其事出<lb/>
　于夫子聖人不欲自表如此曾謂文王乃自言亨王<lb/>
　業之意於易哉<hi>春秋定十年春王正月及齊平夏公㑹云云</hi>
先儒説易遇西字盡指為文王事如西山西隣西郊皆<lb/>
　曰文王事也其至西南得朋亦曰文王事此皆言易<lb/>
<pb n="15a"/>
　之弊初何闗於文王如謂東隣不如西隣為紂不如<lb/>
　文王果有此義豈聖人所謂明哲保身之道哉韓文<lb/>
　公羑里操曰臣罪當誅兮天王聖明此真得見文王<lb/>
　之心也文王豈怨紂哉然夫子繫辭又曰作易者其<lb/>
　有憂患乎具當殷之末世文王與紂之時何耶夫子<lb/>
　此言葢為明夷卦發也文王事只見於明夷文王重<lb/>
　易至於晉明夷之事有感焉晉卦明主在上而康侯<lb/>
　修朝覲之禮於王有不可得者此文王之所遇也故<lb/>
<pb n="15b"/>
　於明夷卦言已之事且不敢明言之婉其辭而託諸<lb/>
　箕子夫子贊易得其心知其不止箕子事也文王事<lb/>
　亦在焉故于彖中别言之曰内文明而外柔順以蒙<lb/>
　大難文王以之内難而能正其志箕子以之則文王<lb/>
　實用此卦也故就六爻分之上三爻為箕子事下三<lb/>
　爻為文王事於二爻象曰六二之吉順以巽也分明<lb/>
　顯出文王名字以示人也葢順則文王事也文王出<lb/>
　羑里之難全是順天理以聖人心迹明白如此先儒<lb/>
<pb n="16a"/>
　説易未有能知之者反以岐山西山為文王事豈不<lb/>
　負文王孔子云<lb/>
先儒言易有改竄易本文者如漸卦二爻鴻漸于陸上<lb/>
　爻亦鴻漸于陸先儒謂自初爻鴻漸于干以次而進<lb/>
　至上爻當漸于天不應又漸于陸遂改陸為逵曰逵<lb/>
　雲衢也不知大易一書不經秦火本無牴牾安可改<lb/>
　竄鴻漸之所以有取于易者正以上爻鴻漸于陸者<lb/>
　見鴻之徳先儒未能知也<lb/>
<pb n="16b"/>
又如擊辭能研諸侯之慮皆以為羡侯之二字不知易<lb/>
　文又安得有羡此自王弼作明爻有能悦諸心能研<lb/>
　諸慮語故諸儒循習之而不察夫子立言之意據繫<lb/>
　辭本文論乾坤易簡之道繼以能悦諸心能研諸侯<lb/>
　之慮定天下之吉㐫成天下之亹亹者葢聖人之易<lb/>
　即此心之㣲推而至于大而有國又大而有天下皆<lb/>
　不能外是理也故以諸侯代有國字以成文云耳安<lb/>
　得為羡耶<lb/>
<pb n="17a"/>
又先儒説易有釋解不行處則曰占辭也如漸之夫征<lb/>
　不復睽之載鬼一車之類皆𨽻之占辭殊不知三百<lb/>
　八十四爻皆占辭也豈特解釋不行處便為占辭聖<lb/>
　人之易惟其盡天地隂陽君臣民物事理之㑹宻行<lb/>
　乎幽明之間可以酬酢可以佑神故君子將有為也<lb/>
　將有行也問焉而以言其受命也如嚮故雖占辭亦<lb/>
　皆天理<lb/>
近世言易者又盡以三百八十四爻併卦辭盡歸之占<lb/>
<pb n="17b"/>
　辭曰如此而有此占然易固卜筮之書亦不止卜筮<lb/>
　之書夫子固曰易有君子之道四以言者尚其辭以<lb/>
　動者尚其變以制器者尚其象以卜筮者尚其占然<lb/>
　則卜筮者易道之一端也曰尚其辭尚其變尚其象<lb/>
　豈止為卜筮設哉<lb/>
近世學易者則曰夫子五十而後學易則亦未可以遽<lb/>
　言也不知五十以前皆潛心文王之日月也曰云爾<lb/>
　者葢五十以後始盡得文王之心於是始作彖象文<lb/>
<pb n="18a"/>
　言繫辭等曰無大過者謂無大過差於文王之心也<lb/>
　聖人不敢自謂盡得文王之心故曰無大過遜辭也<lb/>
　三墳<lb/>
　　山墳<hi>天皇伏羲氏連山易</hi>
　　　爻卦大象<lb/>
　崇山君<hi>云云</hi>　　伏山臣<hi>云云/</hi>　　列山民<hi>云云</hi>
　兼山物<hi>云云</hi>　　潛山隂<hi>云云/</hi>　　連山陽<hi>云云</hi>
　藏山兵<hi>云云</hi>　　疊山象<hi>云云</hi>
<pb n="18b"/>
　　　傳<lb/>
　崇山君崇其髙君之象也<hi>云云</hi>
　伏山臣潛伏其山臣之象也<hi>云云</hi>
　列山民山有行列民之象也<hi>云云</hi>
　兼山物髙下相兼物之象也<hi>云云</hi>
　潛山隂潛其山隂之象也<hi>云云</hi>
　連山陽山之相連如陽氣也<hi>云云</hi>
　藏山兵藏岡地内兵之象也<hi>云云</hi>
<pb n="19a"/>
　疊山象疊疊其山如天衆也<hi>云云</hi>
　　氣墳<hi>人皇神農氏歸藏易</hi>
　　　爻辭大象<lb/>
　天氣歸<hi>云云</hi>　　地氣藏<hi>云六/</hi>　　木氣生<hi>云云</hi>
　風氣歸<hi>六云</hi>　　火氣長<hi>云云/</hi>　　水氣育<hi>云云</hi>
　山氣止<hi>云云</hi>　　金氣殺<hi>云云</hi>
　　　傳<lb/>
　天氣歸聖人以禮下賢智<hi>云云</hi>
<pb n="19b"/>
　地氣藏聖人以藏智於國<hi>云云</hi>
　木氣生聖人以行仁政<hi>云云</hi>
　風氣動聖人以宣號令<hi>云云</hi>
　火氣長聖人以明長民<hi>云云</hi>
　水氣育聖人以教民育財<hi>云云</hi>
　山氣止聖人以安萬國<hi>云云</hi>
　金氣殺聖人以順天殺物<hi>云云</hi>
　　形墳<hi>地皇軒轅氏乾坤易</hi>
<pb n="20a"/>
　　　爻卦大象<lb/>
　乾形天<hi>云云</hi>　　坤形地<hi>六云/</hi>　　陽形日<hi>云云</hi>
　隂形月<hi>云云</hi>　　土形山<hi>云云/</hi>　　水形川<hi>云云</hi>
　雨形雲<hi>云云</hi>　　風形氣<hi>云云</hi>
　　　傳<lb/>
　乾形天聖人以仰觀天象<hi>云云</hi>
　坤形地聖人以辨方隅<hi>云云</hi>
　陽形日聖人以繼明照下<hi>云云</hi>
<pb n="20b"/>
　隂形月聖人以命相代政<hi>云云</hi>
　土形山聖人以正名岳鎮<hi>云云</hi>
　水形川聖人以議法無弊<hi>六云</hi>
　雨形雲聖人以雲瑞紀官<hi>云云</hi>
　風形氣聖人以决治亂<hi>云云</hi>
據三墳卦毎下有七卦皆以上卦下一字相連取名如<lb/>
　山墳爻卦大象之崇山君下有君臣相君民官君物<lb/>
　龍之類七卦餘凖此氣墳爻卦大象之天氣歸下有<lb/>
<pb n="21a"/>
　歸藏定位歸生寃歸動乘舟之類七卦餘凖此惟形<lb/>
　墳一篇六十四卦皆將上卦下一字於第二字取名<lb/>
　如乾形天下卦云地天降氣日天中道月天夜明之<lb/>
　類七卦皆以此取名與前二墳不同撮其大畧記之<lb/>
　以見一書之義<lb/>
　商歸藏易<lb/>
　　　歸藏初經<lb/>
　初乾其争言<hi>云云</hi>　　　初坤榮榮之革<hi>云云</hi>
<pb n="21b"/>
　初艮徼徼鳴狐<hi>云云</hi>　　初兊其言語敦<hi>云云</hi>
　初犖為慶身不動<hi>云云</hi>　初離離監監<hi>云云</hi>
　初釐燂若雷之聲<hi>云云</hi>　初巽有鳥將至而垂翼<hi>云云</hi>
　　　歸蔵齊母經<lb/>
　曰舊言之擇新言之念<lb/>
　乾　　屯　　蒙　　溽　　訟　　師　　比<lb/>
　小<hi>赤畜</hi>　履　　泰　　否　　同人　大有　佷<lb/>
　釐　　大過　頥　　困　　井　　革　鼎<lb/>
<pb n="22a"/>
　旅　　豐　　小過　林禍　觀　　萃　　稱<lb/>
　僕　　復　　毋亡　大<hi>毒畜</hi>　瞿　　散<hi>家人</hi>　節<lb/>
　奐　　蹇　　荔　　貟　　誠　　欽　　恒<lb/>
　規　　夜　　巽　　兊　　離　　犖　　兼<lb/>
　分　　歸妹　漸　　晉　　明夷　岑<graphic n="KR2593" url="https://raw.githubusercontent.com/kanripo/KR-Gaiji/master/images/KR2593.png" mimeType="image/png"/>　未濟<lb/>
　周易經卦<lb/>
　　　上經<lb/>
　乾　　坤　　屯　　蒙　　需　　訟　　帥<lb/>
<pb n="22b"/>
　比　　小畜　履　　泰　　否　　同人　大有<lb/>
　謙　　豫　　隨　　蠱　　臨　　觀　　噬嗑<lb/>
　賁　　剥　　復　　无妄　大畜　頥　　大過<lb/>
　坎　　離<lb/>
　　　下經<lb/>
　咸　　恒　　遯　　大壯　晉　　明夷　家人<lb/>
　睽　　蹇　　解　　損　　益　　夬　　姤<lb/>
　萃　　升　　困　　井　　革　　鼎　　震<lb/>
<pb n="23a"/>
　艮　　漸　　歸妹　豐　　旅　　巽　　兊<lb/>
　渙　　節　　巾孚　小過　既濟　未濟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西谿易説原序<lb/>
</p>
<p>
</p>
  </div>
</body>
</text>
</TEI>
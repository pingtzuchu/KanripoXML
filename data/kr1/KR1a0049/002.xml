<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西谿易説卷二</head> <lb/>
    <p>
<pb n="1a"/>
欽定四庫全書<lb/>
　西谿易説卷二<lb/>
　　　　　　　　　　　宋　李過　撰<lb/>
　　上經<lb/>
䷅<hi>坎下乾上</hi>訟<lb/>
訟有孚窒惕中吉終凶利見大人不利渉大川彖曰訟<lb/>
上剛下險險而健訟訟有孚窒惕中吉剛來而得中也<lb/>
終凶訟不可成也利見大人尚中正也不利渉大川入<lb/>
<pb n="1b"/>
于淵也<lb/>
　上剛下險險而健訟以健遇險内險外健皆所以為<lb/>
　訟也若健而不險則不生訟險而不健則不能訟也<lb/>
　險而又健是以訟也卦辭訟有孚既訟矣安得有孚<lb/>
　哉夫人之生與萬物同一體也私欲固蔽動與物敵<lb/>
　兩不相下則成訟却于私意方熾之時天理亦自在<lb/>
　故曰訟有孚今人之訟曲直未嘗不自知也既自知<lb/>
　則有孚矣天理本明也有所窒而訟既訟必惕惕自<lb/>
<pb n="2a"/>
　危也所以危者勝負未可知也自危而終止則吉終<lb/>
　其訟則凶苟終其訟負者固凶而勝者亦凶葢以訟<lb/>
　而勝所䘮已多矣彖剛來而得中也自需卦反剛居<lb/>
　二五皆得中也故能窒惕中吉訟不可成雖勝亦凶<lb/>
　也利見大人九五為聽訟之主天下所以中也不利<lb/>
　渉大川入于淵也求濟其訟其患愈深也<lb/>
象曰天與水違行訟君子以作事謀始<lb/>
　天一生水其本同也然其終也天道左旋而百川東<lb/>
<pb n="2b"/>
　注違行而訟之象也君子以作事謀始夫人之訟皆<lb/>
　始合而終競始之不謹終必致訟故君子必于始謀<lb/>
　之<lb/>
初六不永所事小有言終吉象曰不永所事訟不可長<lb/>
也雖小有言其辯明也<lb/>
　初居訟之始以柔處下其訟不長方訟之始而能止<lb/>
　也坎為小有言故不免訟與四正應四即命渝故不<lb/>
　成訟而終吉也象曰其辯明也以已與四本无他故<lb/>
<pb n="3a"/>
　終必辯明<lb/>
九二不克訟歸而逋其邑人三百戶无𤯝象曰不克訟<lb/>
歸逋竄也自下訟上患至掇也<lb/>
　二居坎中恃險而訟五以臣訟君冝不克也君臣之<lb/>
　分豈有纎毫鏬隙升降揖遜少不如意則明法而罪<lb/>
　人矣而况於訟乎既不克訟則歸而逋其邑險故能<lb/>
　奉身以竄不可復事君也九五中正之主雖罪人不<lb/>
　獲其詿誤者當與自新邑人三百户非其𤯝也所謂<lb/>
<pb n="3b"/>
　纎厥渠魁脅從罔治是也患至掇傷九二之自禍<lb/>
六三食舊徳貞厲終吉或從王事無成象曰食舊徳從<lb/>
上吉也<lb/>
　舊徳舊事也三與上正應本有舊事三處險上險極<lb/>
　故食其舊事而訟食如左氏不食其言之食然三體<lb/>
　柔又處危位故能自危而守貞是以中吉夫明者争<lb/>
　之府三居互體雜之中明見致争之由在于居其成<lb/>
　功也故從王事而无成惟能自克則訟已者不期而<lb/>
<pb n="4a"/>
　釋矣象曰從上吉者不與上訟而從三則吉也<lb/>
九四不克訟復即命淪安貞吉象曰復即命渝安貞不<lb/>
失也<lb/>
　四與初訟而近五九五元吉之主能弭天下之訟者<lb/>
　也故四求决而自不成訟復即命渝自反而就命變<lb/>
　其始訟之意以為事而正理依然不失也正如虞芮<lb/>
　之争至文王之境而善心油然以生相遜而去也曰<lb/>
　安貞不失即本然天理未嘗䘮<lb/>
<pb n="4b"/>
九五訟元吉象曰訟元吉以中正也<lb/>
　九五處中位以聽天下之訟然古人不貴於聽訟而<lb/>
　貴於无訟今也五為聽訟之主而合衆議觀之初不<lb/>
　永其訟二不克訟三貞厲而吉四即命而渝上得服<lb/>
　而褫皆不成訟是天下无訟也此九五之君所以得<lb/>
　元吉也<lb/>
上九或錫之鞶帶終朝三褫之象曰以訟受服亦不足<lb/>
敬也<lb/>
<pb n="5a"/>
　上與三訟而三遜功故上九勝而受服然知其不足<lb/>
　敬也故不待終朝而三禠之九健極其始也以剛健<lb/>
　之資而勇於訟其終也以剛健之資而勇于義惟勇<lb/>
　于義故不待終朝而三褫<lb/>
䷆<hi>坎下坤上</hi>師<lb/>
師貞大人吉无咎彖曰師衆也貞正也能以衆正可以<lb/>
王矣剛中而應行險而順以此毒天下而民從之吉又<lb/>
何咎矣<lb/>
<pb n="5b"/>
　序卦云訟必有衆起故受之以師師之興必有所争<lb/>
　也為卦坤上坎下以二體言之地中有水聚水也為<lb/>
　衆聚之象用兵行師所以聚大衆也以二卦之義言之<lb/>
　内險外順險道而以順行之師之義也以爻而言一<lb/>
　陽為衆隂之主統衆之象也比以一陽為衆隂主而<lb/>
　在上君之象也師以一陽為衆隂主而在下將帥之<lb/>
　象也卦辭師貞丈人吉无咎貞正也王者之兵直是<lb/>
　行一不義殺一不辜而得天下不為故曰能以衆正<lb/>
<pb n="6a"/>
　可以王矣丈人謂九二以剛中之才當主帥之任也<lb/>
　互體有震二居震初震為長子丈人之象六五為遣<lb/>
　將之主故又有長子帥師弟子輿尸之戒聖人之兵<lb/>
　以順動然猶曰毒天下見得用兵終不是好事雖以<lb/>
　順動亦不免一個毒字此聖人特筆以示戒<lb/>
象曰地中有水師君子以容民畜衆<lb/>
　地中有水澤水也水在澤中則聚而不散師所以聚<lb/>
　衆也師敗則潰也君子觀此則當容保其民而使衆<lb/>
<pb n="6b"/>
　得所養古人之兵起于鄉遂民皆兵也平時不恤其<lb/>
　民老弱轉死而不顧一日有事則求其為上用者難<lb/>
　矣<lb/>
初六師出以律否臧凶象曰師出以律失律凶也<lb/>
　初行師之始律法制也行師且當明一個法制也湯<lb/>
　武用兵不免撫衆五歩六歩七歩六伐七伐皆不可<lb/>
　亂周公司馬法坐作進退皆有常莭魯侯撫師馬牛<lb/>
　臣妾戒以勿逐以其亂部分後不可以為師也故失<lb/>
<pb n="7a"/>
　律雖善亦凶觀漢李廣可見<lb/>
九二在師中吉无咎王三錫命象曰在師中吉承天寵<lb/>
也王三錫命懐萬邦也<lb/>
　坤為衆二以一陽居下卦之中為衆所主主帥之象<lb/>
　古人遣將君為之推轂曰閫外之事將軍主之故軍中<lb/>
　之事主帥得專也故曰在師中吉王者之兵不在多<lb/>
　殺錫命至三謹之至也象曰承天寵也師中之事主<lb/>
　帥得專則衆知有將而不知有君矣必曰承天寵也<lb/>
<pb n="7b"/>
　奉君命而行使三軍之衆知命出于君也曰懐萬邦<lb/>
　者聖人用兵不得已多殺非其心也故三錫之意只<lb/>
　在綏懐藝祖遣將必戒以謹毋殺人如曹彬等下諸<lb/>
　國未嘗妄戮一人正所謂王三錫命懐萬邦也<lb/>
六三師或輿尸凶象曰師或輿尸大无功也<lb/>
　二帥師三以隂柔居二之上是輿尸之象輿衆也尸<lb/>
　主也任將必專而衆以主之則自相節制安能成功<lb/>
　後世用兵多敗皆縁宦者監軍而節制不一之故<lb/>
<pb n="8a"/>
六四師左次无咎象曰左次无咎未失常也<lb/>
　六四居外卦師已失出量敵而後進慮勝而後㑹人<lb/>
　命所係不失為過謹也上體坤坤以順動故左次无<lb/>
　咎前世用兵趨小利而敗者多<lb/>
六五田有禽利執言无咎長子帥師弟子輿尸貞凶象<lb/>
曰長子帥師以中行也弟子輿尸使不當也<lb/>
　五居君位為師之主故言出師遣將之道坤以順動<lb/>
　奉辭伐罪之兵也故曰田有禽利執言兵以去害田<lb/>
<pb n="8b"/>
　而有禽害民之稼故宜獵取之執言奉辭也後世用<lb/>
　兵起于私意若秦皇漢武皆窮山林以索禽獸也非<lb/>
　田有禽也任將授師之道當以長子長子謂二也弟<lb/>
　子輿尸謂三也自古任將不專而致敗者如晉荀林<lb/>
　父邲之戰唐郭子儀之敗也<lb/>
上六大君有命開國承家小人勿用象曰大君冇命以<lb/>
正功也小人勿用必亂邦也<lb/>
　師歸而賞功也開國言分封承家言襲爵夫有功而<lb/>
<pb n="9a"/>
　賞必分封襲爵以至有土則行師之始小人斷不可<lb/>
　用小人有功而不賞則非報本之意賞則必亂邦是<lb/>
　去一患而生一患也先儒只言漢韓彭不當封不知<lb/>
　王者用兵如韓彭輩合下不用用而有功安得不賞<lb/>
　故象曰小人勿用必亂邦也文王卦辭專言丈人吉<lb/>
　於此又有開國承家之戒此義微矣皆先儒所畧<lb/>
䷇<hi>坤下坎上</hi>比<lb/>
比吉原筮元永貞无咎不寜方來後夫凶彖曰比吉也<lb/>
<pb n="9b"/>
比輔也下順從也原筮元永貞无咎以剛中也不寜方<lb/>
來上下應也後夫凶其道窮也<lb/>
　一陽居五五隂輔之其卦為比天下之衆不能相一<lb/>
　也奉一人而戴之俛首聽命于其下將以求一日之<lb/>
　安也曰比吉比而得主則吉矣原始也筮進也元善<lb/>
　也永久也貞正也始進而求比當備此三體然後无<lb/>
　咎葢人之求比當比于善不當比于惡當比于乆不<lb/>
　當比于暫當比于正不當比于邪比之不苟如此也<lb/>
<pb n="10a"/>
　不寜方來求比者以不能自相保之故也有為之主<lb/>
　則同趨大安之域矣舜巡方岳羣后畢朝禹會塗山<lb/>
　玊帛萬國皆來求比寜者也後夫凶五為比主上下<lb/>
　皆應比而求比不速故宜取凶六爻九五得元永貞<lb/>
　之體故彖曰以剛中也五隂皆應不寧方來也故曰<lb/>
　上下應也後夫凶謂上六也无首後夫也故彖曰其<lb/>
　道窮也正如漢之田横真人既作而已翔海島將何<lb/>
　為也前軰謂如髙帝不可事則横將誰事終于自絶<lb/>
<pb n="10b"/>
　窮可知矣<lb/>
象曰地上有水比先王以建萬國親諸侯<lb/>
　地上有水流水也必有所歸江漢萬折朝宗于海天<lb/>
　下比君之象也聖人不自有其天下封建萬國而使<lb/>
　之小大相比則親諸侯乃所以親民也<lb/>
初六有孚比之无咎有孚盈缶終來有他吉象曰比之<lb/>
初六有他吉也<lb/>
　六爻皆要比五初與五最逺四已應也上比于五近<lb/>
<pb n="11a"/>
　而得比初未能比五有援在四故先比四四居坎體<lb/>
　坎為有孚故曰有孚比之无咎言比四而得四也五<lb/>
　居坎中缶之象也初因四比五比而相信有孚盈缶<lb/>
　也始也比四終焉比五終來冇它吉也正如韓信陳<lb/>
　平軰因蕭何魏無知而得髙帝也<lb/>
六二比之自内貞吉象曰比之自内不自失也<lb/>
　二居内卦之中與五為君臣正應不獨已求五而五<lb/>
　亦求二中心相應而比也他爻以隂而外比于陽已<lb/>
<pb n="11b"/>
　以正應而内相比得比之正也故曰比之自内貞吉<lb/>
　象曰不自失也正道相應由内以比不自失也汲汲<lb/>
　而求比非君子自重之道也乃自失也後世如子房<lb/>
　事髙帝方可謂之不自失<lb/>
六三比之匪人象曰比之匪人不亦傷乎<lb/>
　衆皆比五三係于上上六无首後夫也而三比之比<lb/>
　之匪人也象曰不亦傷乎深可憫也客五百人從田<lb/>
　横以死其義可重也其愚可哀也<lb/>
<pb n="12a"/>
六四外比之貞吉象曰外比于賢以從上也<lb/>
　四應在初舍内比外得正而吉也九五之賢在已之<lb/>
　上衆所同比故象曰外比于賢以從上也<lb/>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
　以九居五處君位為比之主上下皆應之王者無私<lb/>
　比皇極一敷偏陂不立天下皆近光之民也故曰顯<lb/>
　比王者之於民聽其自歸來者不拒往者不追也若<lb/>
<pb n="12b"/>
　田獵然禮止三驅前禽不逐也然聖人雖無心于晉<lb/>
　天下而天下自不能釋然於聖人故攸徂之民室家<lb/>
　胥慶王師所至𤣥黄以迎有不待告語而自孚者王<lb/>
　者之事也故曰邑人不誡吉象曰顯比之吉位正中<lb/>
　也以所比者無偏陂之私也舍逆取順失前禽也不<lb/>
　强天下以從之也邑人不誡上使中也其使下也以<lb/>
　心感也故不用誡<lb/>
上六比之无首凶象曰比之无首无所終也<lb/>
<pb n="13a"/>
　衆皆比五已獨居後後夫之凶也首先也无首不能<lb/>
　為先也象曰无所終也言其身將無所措也正如田<lb/>
　横<lb/>
䷈<hi>乾下巽上</hi>小畜<lb/>
小畜亨宻雲不雨自我西郊彖曰小畜柔得位而上下<lb/>
應之曰小畜健而巽剛中而志行乃亨宻雲不雨尚往<lb/>
也自我西郊施未行也<lb/>
　畜止也小畜大畜皆以止健為義小畜臣畜君也大<lb/>
<pb n="13b"/>
　畜君畜民也以臣畜君畜道之小者以小而畜大也<lb/>
　上巽下健順而止之畜君之道也以隂居四處五陽<lb/>
　之間五剛為一柔所畜也四大臣位上畜九五而乾<lb/>
　體在已之下剛健為四所止也卦辭曰小畜亨宻雲<lb/>
　不雨自我西郊臣之畜君其畜固難畜而亨則畜道<lb/>
　成矣可以必亨者以柔得位而上下應之受畜於四<lb/>
　故亨隂陽和則為雨然須陽唱而隂和則為雨可必<lb/>
　隂唱而陽和亦可以雨然陽不遽和也俗人占雨謂<lb/>
<pb n="14a"/>
　朝㸔東南暮㸔西北朝屬陽故須陽暮屬隂故須隂<lb/>
　東南陽方也西北隂方也今以臣畜君隂唱也自西<lb/>
　郊而往也故但宻雲而不成雨然至暮而雨則是唱<lb/>
　者急而和者緩喻臣畜君之難也然終必成雨則畜<lb/>
　道成矣故卦辭言不雨畜未成也上九言既雨畜道<lb/>
　成也彖言施未行未成畜也言尚往不以未成畜而<lb/>
　止也參酌而觀之然後聖人之意可見矣<lb/>
象曰風行天上小畜君子以懿文徳<lb/>
<pb n="14b"/>
　撓萬物莫疾乎風風者天之所以止萬物者也今不<lb/>
　行于下而行于上是自下止上臣止君之象也然風<lb/>
　卦有形其撓物也吹嘘而披拂之有柔行巽入之意<lb/>
　臣之畜君全用不得剛須雍容和緩乃告君之體故<lb/>
　曰君子以懿文徳㸔文字又㸔懿字全是柔畜之意<lb/>
　龍逄比干非不忠終非盛世事<lb/>
初九復自道何其咎吉象曰復自道其義吉也<lb/>
　畜君之道畜之于始則易畜之于終則難當健之初<lb/>
<pb n="15a"/>
　而止之其反道也易故曰復自道何其咎吉象曰其<lb/>
　義吉也正之于始義當吉也<lb/>
九二牽復吉象曰牽復在中亦不自失也<lb/>
　二居健之中畜之之道已不如初之易須用力牽挽<lb/>
　而復然必進諌而納君于善亦畜道之美所以能復<lb/>
　者以二居中故也故象曰<hi>云云</hi>
九三輿説輻夫妻反目象曰夫妻反目不能正室也<lb/>
　三而止則難矣故必説輻毁其車而使之不得行又<lb/>
<pb n="15b"/>
　不從也則夫妻反目君臣將不相保也葢引裾折檻<lb/>
　而不從則繼之以死也象曰不能正室葢不能正之<lb/>
　於始也至反目則末如之何矣<lb/>
六四有孚血去惕出无咎象曰有孚惕出上合志也<lb/>
　四以柔居大臣之位上畜九五之剛固難畜也必君<lb/>
　臣相信而後志行故曰有孚血去惕出有孚相信之<lb/>
　深也血傷也所傷既去無説輻反目之嫌也出發也<lb/>
　惕懼也使其惕懼之心兢兢而發以復於道則君臣<lb/>
<pb n="16a"/>
　无咎矣象曰上合志合九五之志也<lb/>
九五有孚攣如富以其隣象曰有孚攣如不獨富也<lb/>
　五冇孚與四相從攣如固結之深受畜于四也陽為<lb/>
　富四已之鄰也不有其富尚以厚其隣尊敬之至也<lb/>
　如太甲成王之敬伊尹周公也象曰不獨富也言能<lb/>
　謙恭待下不有其富也<lb/>
上九既雨既處尚徳載婦貞厲月幾望君子征凶象曰<lb/>
既雨既處徳積載也君子征凶有所疑也<lb/>
<pb n="16b"/>
　宻雲不雨畜未成也既雨既處畜道成矣處止也載<lb/>
　成也以六四有懿徳而成畜道也雖然臣之于君猶<lb/>
　婦之于夫也貞守此而不變則危月幾望則與日敵<lb/>
　人臣挾畜君之功以居上位勢將敵君矣非保身之<lb/>
　道也故曰君子征凶於此而更征則凶也故太甲成<lb/>
　王既悔過而自悟而伊尹周公已有歸告之志矣象<lb/>
　曰有所疑者葢欲其保終吉也<lb/>
䷉<hi>兊下乾上</hi>履<lb/>
<pb n="17a"/>
履虎尾不咥人亨彖曰履柔履剛也説而應乎乾是以<lb/>
履虎尾不咥人亨剛中正履帝位而不疚光明也<lb/>
　序卦物畜然後有禮故受之以履履禮也天上澤下<lb/>
　上下之分尊卑之等禮之所由起也履行也制行莫<lb/>
　如禮動容周旋皆中禮盛徳之至也惟聖人然後可<lb/>
　以言人倫之至曰履虎尾不咥人亨虎西方之獸也<lb/>
　兊西方也有虎象虎尾在三而五陽履之履虎尾之<lb/>
　象也履虎尾蹈危機也人惟履患難而不為患難所<lb/>
<pb n="17b"/>
　傷然後為履道之亨此古人制行必以禮喜怒哀樂<lb/>
　有常節尊卑貴賤有常級飲食起居有常處耳目手<lb/>
　足習熟乎此無敢過而不及也則異時死生利害之<lb/>
　變卒然遇之若平時虞舜歌南風文王演周易雍容<lb/>
　暇逸恐懼不足以累其心此特踐形之至者能之而<lb/>
　學者由禮以入也平時耳目聲色之娛不足以動念<lb/>
　則異時死生利害之變不足以易其所守履虎尾而<lb/>
　不咥然後可以見踐履之熟狼跋之几舄陳蔡之絃<lb/>
<pb n="18a"/>
　歌至生死交變乎前而此心不亂其必有道矣彖曰<lb/>
　履柔履剛也六爻一柔履五剛也剛不足以制天下<lb/>
　之剛惟柔足以制之虎尾在三而五爻皆剛非履之<lb/>
　善也故必以柔履説而應乎乾兊説體也乾純剛也<lb/>
　純剛非履之善須用説體以應之然後得剛柔之中<lb/>
　是以履虎尾不咥人亨故初素履二坦履四愬履上九<lb/>
　視履皆柔履也皆用説應乾也剛中正履帝位而不<lb/>
　疚光明也五君位也君位須用剛履然後不疚而光<lb/>
<pb n="18b"/>
　明葢患難在三初二四上爻履患難者也當用柔履<lb/>
　五君位人君去天下之患難者也不當言履患難故<lb/>
　五爻曰夬履夬决也用剛一决去天下之患難也此<lb/>
　文王盡發在三爻曰眇能視跛能履謂諸爻言也即<lb/>
　彖所謂柔履剛説而應乎乾也武人為于大君謂五<lb/>
　爻言也即彖所謂剛中履帝位而不疚光明者也以<lb/>
　虎尾在三故文王於三爻發其義夫子又就彖中詳<lb/>
　言之學者以彖觀三爻以三爻質上下五爻則履卦<lb/>
<pb n="19a"/>
　之義明矣<lb/>
象曰上天下澤履君子以辨上下定民志<lb/>
　上天下澤禮之所由起君子辨上下定民志先王觀<lb/>
　象制禮以節人心名教等級升降揖遜皆有常節所<lb/>
　以習人于死生利害之變也民志既定然後可以履<lb/>
　患難守魯之義絃歌如故壊宅之變絲竹不絶此無<lb/>
　他志定故也<lb/>
初九素履往无咎象曰素履之往獨行願也<lb/>
<pb n="19b"/>
　虎尾在三而上下五剛皆履之初處下卦之下虎尾<lb/>
　在下體之上人之渉世舉足皆危機也惟能素其位<lb/>
　而行則各安其當然之分而不䧟危機故素富貴行<lb/>
　乎富貴素貧賤行乎貧賤素患難行乎患難以此而<lb/>
　往何咎之有象曰獨行願也葢所願者在我人惟所<lb/>
　願乎外故蹈危機而不自知也<lb/>
九二履道坦坦幽人貞吉象曰幽人貞吉中不自亂也<lb/>
　虎尾在三而二近之危機在前非可履也當求坦道<lb/>
<pb n="20a"/>
　以履所謂脚踏實地也當如幽人守貞則吉二得中<lb/>
　故能守貞象曰中不自亂謂此<lb/>
六三眇能視跛能履履虎尾咥人凶武人為于大君象<lb/>
曰眇能視不足以有明也跛能履不足以與行也咥人<lb/>
之凶位不當也武人為于大君志剛也<lb/>
　虎尾在三此位乃危機之所在也凡履此者必如𦕈<lb/>
　者之視然後謂之能視必如跛者之履然後謂之能<lb/>
　履象曰不足有明不足與行葢眇者惟不足于明故<lb/>
<pb n="20b"/>
　其視必審跛者惟不足于行故其動必謹若自以為<lb/>
　有餘則必猖狂而妄動曰履虎尾咥人凶此機不當<lb/>
　履則必為所傷自此以上為初二四上爻言也曰素<lb/>
　履坦履愬履視履皆致審致謹之意武人為于大君<lb/>
　為五爻言也大君之位當用武不如是不足以去天<lb/>
　下之患難故五曰夬履夬决也視天下患難所在而<lb/>
　以剛决也象曰志剛也去天下之患難必有自强之<lb/>
　志而後可如漢之桓靈唐之敬穆豈足以去天下之<lb/>
<pb n="21a"/>
　患難正縁虎尾在三故為諸爻發義<lb/>
九四履虎尾愬愬終吉象曰愬愬終吉志行也<lb/>
　虎尾在下而四在上是履虎尾者也愬愬畏懼貌有<lb/>
　畏懼之志則不至于輕舉妄動以蹈此危機也故終<lb/>
　吉象曰志行也葢畏懼乃所以行其志也如孟施舍<lb/>
　之畏三軍不勝乃猶勝也顔子之犯而不校乃所以<lb/>
　為大勇也<lb/>
九五夬履貞厲象曰夬履貞厲位正當也<lb/>
<pb n="21b"/>
　九五君位夬决也視天下患難之所在或在權臣或<lb/>
　在宦官或在女子或在小人或在夷狄五威福之權<lb/>
　在已一决而去之可也區區而守貞不發則必危故<lb/>
　曰貞厲象曰位正當也以其所居之位正當故可以<lb/>
　用夬履<lb/>
上九視履考祥其旋元吉象曰元吉在上大有慶也<lb/>
　上九處履之終囬視吾之所履六爻皆得履之當則<lb/>
　可以考祥降祥在天不必考之于天即視吾之所履<lb/>
<pb n="22a"/>
　永言配命自求多福使吾之動容皆中禮則為盛徳<lb/>
　之至而天人之意可合矣故曰其旋元吉至此履道<lb/>
　亨矣象曰大有慶也夫禍福無門惟人所召古人不<lb/>
　求福于天而求福于已盡易之道則可以酬酢可以<lb/>
　佑神矣夫子曰我祭則受福又曰吾之禱久矣此豈<lb/>
　可辦于臨事之頃哉其平時陟降固與鬼神同其吉<lb/>
　凶矣履之有慶當以是觀<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西谿易説卷二<lb/>
</p>
<p>
</p>
  </div>
</body>
</text>
</TEI>
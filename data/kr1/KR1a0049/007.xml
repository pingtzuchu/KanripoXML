<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西谿易説卷七</head> <lb/>
    <p>
<pb n="1a"/>
欽定四庫全書<lb/>
　西谿易説卷七<lb/>
　　　　　　　　　　　　宋　李過　撰<lb/>
　　下經<lb/>
䷞<hi>艮下兑上</hi>咸<lb/>
咸亨利貞取女吉彖曰咸感也柔上而剛下二氣感應<lb/>
以相與止而説男下女是以亨利貞取女吉也天地感<lb/>
而萬物化生聖人感人心而天下和平觀其所感而天地<lb/>
<pb n="1b"/>
萬物之情可見矣<lb/>
　上經首乾坤下經首咸恒序卦云有天地然後有萬<lb/>
　物有萬物然後有男女有男女然後有夫婦有夫婦<lb/>
　然後有父子有父子然後有君臣有君臣然後有上<lb/>
　下有上下然後禮義有所錯咸恒者夫婦之道也咸<lb/>
　言夫婦之感怕言夫婦之正感道莫感于夫婦故男<lb/>
　下女為咸之義然咸感也不曰感而曰咸謂感人之<lb/>
　道不可以有心也易无思也无為也寂然不動感而<lb/>
<pb n="2a"/>
　遂通天下之故有心于求感非易之道也故去其心<lb/>
　而名卦以咸咸皆也无心于感者无所不感也大而<lb/>
　天地隂陽之交小而啁啾牝壮之好天機所動不約<lb/>
　自隨聖人洗心退藏萬物酬酢相代乎吾前所存者<lb/>
　神所過者化此心雖不隨于物而天下萬物卒不能<lb/>
　外聖人之心則得所感矣曰咸亨感而亨者也利貞<lb/>
　感以正也取女吉人道之感莫大于夫婦兊上艮下<lb/>
　男下女取女之義也彖咸感也柔上而剛下卦自否<lb/>
<pb n="2b"/>
　来否天地不交也今六爻一柔上居上六上九一剛<lb/>
　下居九三是天地之氣交也故上體成兊下體成艮<lb/>
　艮為少男兊為少女艮止而兊説故曰二氣感應以<lb/>
　相與止而説男下女是以亨利貞取女吉也泛觀天<lb/>
　地萬物機者自動籟者自鳴同聲必相應同氣必相<lb/>
　求莫不有自然之感聖人之治天下感應之道亦若<lb/>
　是而已矣故曰觀其所感而天地萬物之情可見矣<lb/>
象曰山上有澤咸君子以虛受人<lb/>
<pb n="3a"/>
　澤本在山下而山上澤之澤之氣通乎山也山澤通<lb/>
　氣自然之感以虛受人天下之理惟至虚者為能受<lb/>
　苟先者以安乎其中雖投之不入矣<lb/>
初六咸其拇象曰咸其拇志在外也<lb/>
　金卦六又為人象初為拇二為腓三為股四為心五<lb/>
　為脢六輔頰舌惟四得貞吉餘爻皆不善盖三爻為<lb/>
　足足欲動而感五為脢以胸感上為口以言感皆非<lb/>
　感之善四守貞無心于感者也故于四爻發眀感人<lb/>
<pb n="3b"/>
　之道初居最下拇大指也應在四足往而拇隨以拇<lb/>
　而感未能感也象曰志在外言在應四也<lb/>
六二咸其腓凶居吉象曰雖凶吉順不害也<lb/>
　二居拇上足之肚也行而感則凶順而居則吉設両<lb/>
　端以聴其自擇也象曰順不害也言能順則不害也<lb/>
九三咸其股執其隨往吝象曰咸其股亦不處也志在<lb/>
隨人所執下也<lb/>
　三下體之上股足之上也拇而腓從股以動者也三<lb/>
<pb n="4a"/>
　位又不正舉股而動以隨人其感亦勞矣守此吝道<lb/>
　也象曰咸其股亦不知處也志在隨人所執下也<lb/>
九四貞吉悔亡憧憧往來朋從爾思象曰貞吉悔亡未<lb/>
感害也憧憧往來未光大也<lb/>
　四處心位有心于感則害咸體故不言心曰貞吉悔<lb/>
　亡守貞不動則得咸之吉而悔亡矣萬物往來于吾<lb/>
　前苟此心憧憧然與之為往來是以思感也以思而<lb/>
　感則思之所不及者不能感矣但朋從而已象曰未<lb/>
<pb n="4b"/>
　感害也貞而不感未有害也以思而感則未光大也<lb/>
　繫辭子曰天下何思何慮天下同歸而殊塗一致而百<lb/>
　慮天下何思何慮日往則月來月往則日來日月相<lb/>
　推而眀生焉寒往則暑來暑往則寒來寒暑相推而<lb/>
　嵗成焉往者屈也來者信也屈信相感而利生焉尺<lb/>
　蠖之屈以求信也龍蛇之蟄以存身也精義入神以致<lb/>
　用也利用安身以崇徳也過此以往未之或知也窮<lb/>
　神知化徳之盛也<lb/>
<pb n="5a"/>
九五咸其脢无悔象曰咸其脢志末也<lb/>
　脢心至輔之下人之胸也以胸感人怛然忘懐可以<lb/>
　无悔矣然有胸无心又感道之病蓋此心又不可無<lb/>
　所主也故象曰志末也<lb/>
　又説四以心感則曰悔亡是有悔而亡也五以胸感<lb/>
　則曰无悔是无復有悔也則胸感為善矣知胸感為<lb/>
　感之善則知心感為感之末故象曰志末也<lb/>
上六咸其輔頰舌象曰咸其輔頰舌滕口説也<lb/>
<pb n="5b"/>
　上以口舌感人其感人也末矣合咸卦六爻觀之辭<lb/>
　皆未善四得貞吉又有憧憧往來之戒然則感道安<lb/>
　在聖人故曰易无思也无為也寂然不動感而遂通<lb/>
　天下之故非天下之至誠其就能與于此夫惟盡誠<lb/>
　者然後能感所以六爻皆未善以見感道之難<lb/>
䷟<hi>巽下震上</hi>恒<lb/>
恒亨无咎利貞利有攸往彖曰恒久也剛上而柔下雷<lb/>
風相與巽而動剛柔皆應恒恒亨无咎利貞久于其道<lb/>
<pb n="6a"/>
也天地之道恒久而不已也利有攸往終則有始也日<lb/>
月得天而能久照四時變化而能久成聖人久于其道<lb/>
而天下化成觀其所恒而天地萬物之情可見矣<lb/>
　恒久也天下之理可以常久而不變者以其正也卦<lb/>
　震上㢲下咸男下女夫婦之始今也男上女下男外<lb/>
　女内為夫婦之正道之可常者惟其正而已曰恒亨利<lb/>
　貞无咎道之恒者可以通行而无咎也利貞利乎正<lb/>
　也正則可恒矣利有攸往乃所以為恒也往則不息<lb/>
<pb n="6b"/>
　不息則久天地之道不過如此子思得此而言中庸<lb/>
　盖中者正也庸者常也惟中故可恒恒則不息不息<lb/>
　則悠久悠久則無疆其此之謂歟彖曰恒久也剛上<lb/>
　而柔下雷風相與巽而動剛柔皆應恒而就卦取恒<lb/>
　義也卦自泰來泰天地之交也今初九一剛上居九<lb/>
　四六四一柔下居初六故上體為震下體為巽震為<lb/>
　長男巽為長女男上而女下男女定位也其位既定<lb/>
　然後二象相與剛動于外柔㢲于内上下二體剛柔<lb/>
<pb n="7a"/>
　皆相應所以為恒也恒亨無咎利貞久于其道也天<lb/>
　地之道恒久而不已也利有攸往終則有始也天地<lb/>
　之道所以恒久者在于不已利有攸往不已之事也<lb/>
　曰終則有始盖天地之道終始往來相循于无窮所<lb/>
　以為恒也所存者益神所過者常化貞无咎所存者<lb/>
　神之謂也利有攸往所過者化之謂也此終則有始<lb/>
　之意也日月得天而能久照四時變化而能久成聖<lb/>
　人久于其道而天下化成日月四時天地所以為常<lb/>
<pb n="7b"/>
　也故以其化而見其恒久于其道聖人所以體其常<lb/>
　也故以其常而見其化泛觀天地日月之往來陰陽<lb/>
　之代謝百穀草木之榮悴與夫生民之日用飲食其<lb/>
　相循于无窮者皆常之功用也故曰天生萬物之情<lb/>
　可見矣<lb/>
象曰雷風恒君子以立不易方<lb/>
　震為雷巽為風天下之至震動者莫如此二者雖聖<lb/>
　人至此亦當祗畏故迅雷烈風必變盖衆人當風雷<lb/>
<pb n="8a"/>
　震動之時則必倉皇自失改其常度與平居暇日全<lb/>
　相背也惟徳至于舜然後能弗迷是舜能有恒故處<lb/>
　雷風震動之時視之如平日也于此之時視之如平<lb/>
　日然後見胸中之有常故君子于此當立不易方若<lb/>
　做過這事確爾如是初不因人作輟也<lb/>
初六浚恒貞凶无攸利象曰浚恒之凶始求深也<lb/>
　浚深也人情物理深必有漸初處恒之始遽以深為<lb/>
　常既凶而且无所利也人道之交如君臣相交夫婦<lb/>
<pb n="8b"/>
　相與朋友相際其始皆未可深也由淺而深其深必<lb/>
　久始而求深其壊必遽象曰始求深也賈誼劉蕡皆<lb/>
　始求深者也<lb/>
九二悔亡象曰九二悔亡能久中也<lb/>
　以乆居二剛柔得中可恒之道也故悔亡象曰九二<lb/>
　悔亡能久中也以剛柔得中故可久也子思言中庸<lb/>
　盖本諸此惟中故可常也然九二所以得剛柔之中<lb/>
　者九剛也二柔也剛柔兩用所以為中也中庸曰舜<lb/>
<pb n="9a"/>
　執兩端用其中于民盖立道以來合下有兩立天之<lb/>
　道曰隂與陽立地之道曰柔與剛皆兩也執兩所以<lb/>
　用中執一則非中也二之得中其謂是歟<lb/>
九三不恒其徳或承之羞貞吝象曰不恒其徳无所容<lb/>
也<lb/>
　以剛居剛而位不中是不恒其徳則羞辱或承之矣<lb/>
　以此而不變吝也象曰无所容也為衆所羞則无所<lb/>
　容其身矣子曰不得中行而與之必也狂狷乎中行<lb/>
<pb n="9b"/>
　恒徳之人也狂狷過與不及者也恒卦六爻惟二與<lb/>
　五以中行而有常故二悔亡而五恒其徳貞初與四<lb/>
　不及中三與上又過中皆不恒其徳者也故初浚恒<lb/>
　凶三不恒而羞四田无禽上振恒凶也<lb/>
九四田无禽象曰乆非其位安得禽也<lb/>
　上體五得中四位不中田所以從禽也然亦必以正<lb/>
　正所謂範我馳驅詭遇之禽雖若丘陵君子不取也<lb/>
　故曰田無禽以此而田未必无禽然猶无禽也象曰<lb/>
<pb n="10a"/>
　久非其位盖君子之恒者也惟正而已所謂立天下<lb/>
　之正位是也況非其位而可久乎所以无禽也<lb/>
六五恒其徳貞婦人吉夫子凶象曰婦人貞吉從一而<lb/>
終也夫子制義從婦凶也<lb/>
　五得中能恒其徳者故曰恒其徳貞卦男上女下五<lb/>
　雖男位而以六為常二雖女位而以九為常以五之<lb/>
　柔下從二之剛夫柔而婦剛非可恒也故曰婦人吉<lb/>
　謂貞于柔婦人則吉也夫子貞于柔凶之道也故象<lb/>
<pb n="10b"/>
　曰婦人貞吉従一而終也夫子制義従婦凶也謂従<lb/>
　婦人之道也<lb/>
上六振恒凶象曰振恒在上大无功也<lb/>
　處震之終震動也位又不正以妄動為常凶道也故<lb/>
　象曰振恒在上大无功也合恒卦六爻觀之辭亦未<lb/>
　善初三四上皆凶二五雖得中以夫子制義言之又<lb/>
　失剛柔之正然則恒道安在聖人故曰中庸之為徳<lb/>
　其至矣乎民鮮能久矣久于中亦聖人事也夫惟聖<lb/>
<pb n="11a"/>
　人然後能體恒所以六爻皆未善以見常道之難<lb/>
䷠<hi>艮下乾上</hi>遯<lb/>
遯亨小利貞彖曰遯亨遯而亨也剛得位而應與時行<lb/>
也小利貞浸而長也遯之時義大矣哉<lb/>
　一隂生姤二隂生遯隂長而陽遯也小人漸長則君<lb/>
　子當見㡬而去所謂隱居以求其志行義以達其道<lb/>
　曰遯亨雖遯也乃所以為亨然二隂漸進猶未盛也<lb/>
　勢尚可為君子皆全身而去非所望也聖賢處亂世<lb/>
<pb n="11b"/>
　當亂形未見正當維持危行遯言以漸而正之不害<lb/>
　為遯也故曰小利貞春秋戰國之時人道絶矣而孔<lb/>
　孟猶不去盖聖賢無不可為之時如曰天下有道不<lb/>
　與易也聖人正欲易亂世如沮溺輩則无如之何也<lb/>
　但以隂陽二氣觀之一隂生午二隂生未陽冝遯矣<lb/>
　而勢熖特盛畢竞還他成許多生物之功然後已全<lb/>
　身逺害特遯之細事也彖曰遯亨遯而亨也言遯乃所<lb/>
　以亨也剛當位而應與時行也二隂雖長九五以剛<lb/>
<pb n="12a"/>
　居君位六二居中而五應之君臣之情未睽也烏可<lb/>
　遽去哉當觀時而動也小利貞浸而長也謂隂長以<lb/>
　漸尚可貞也遯之時義大矣哉謂非止為苟去也卦<lb/>
　中六爻惟上九肥遯五為嘉遯之主下四爻皆可以<lb/>
　去可以无去者也<lb/>
象曰天下有山遯君子以逺小人不惡而嚴<lb/>
　天至髙也天下便見山極髙之山所謂泰山巖巖魯<lb/>
　邦所瞻者是也世不亂无以見君子小人方長君子<lb/>
<pb n="12b"/>
　為天下所屬望正當巍巍自立使小人不可得而依<lb/>
　附則不能為己害矣不惡而嚴乃逺小人之道也<lb/>
初六遯尾厲勿用有攸往象曰遯尾之厲不往何災也<lb/>
　初居遯之始位最微尾在後之物也象既遯矣已獨<lb/>
　在後見㡬不敏也必為小人所害故厲然己處下不<lb/>
　繫成敗可以去可以無去者也故勿用有攸往象曰<lb/>
　不往何災與其遯而危不若不遯之无災也古之人有<lb/>
　仕亂世而不去者多矣位卑位也<lb/>
<pb n="13a"/>
六二執之用黄牛之革莫之勝説象曰執用黄牛固志<lb/>
也<lb/>
　二居中九五之君剛當位而應己君臣之情甚厚也<lb/>
　故二爻特不言遯是可以无遯也所當固守其志不<lb/>
　為小人所亂黄牛之革言其自固所謂危行也莫之<lb/>
　勝説言其避禍所謂言遜也危行以自固遜言以避<lb/>
　禍雍容于羣小之間而使國勢猶有所倚則六二之<lb/>
　為也象曰固志也<lb/>
<pb n="13b"/>
九三係遯有疾厲畜臣妾吉象曰係遯之厲有疾憊也<lb/>
畜臣妾吉不可大事也<lb/>
　三與下二隂同體為小人所抜係不得遯也自古小<lb/>
　人之進皆君子引援之力其引援不知其害己也故<lb/>
　曰係遯有疾厲然小人何世無之不宜引致髙位以<lb/>
　臣妾畜之則吉矣非可使在人上象曰有疾憊也謂小<lb/>
　人拔係必為己害也不可大事也小人大用則必亂<lb/>
九四好遯君子吉小人否象曰君子好遯小人否也<lb/>
<pb n="14a"/>
　四離下體而居上无所牽係見㡬而去得遂其志願<lb/>
　而遯也故曰好遯君子得遯則君子之道伸矣世皆<lb/>
　小人則人心離而生亂則小人必為天下戮實小人<lb/>
　之否也故一君子在小人之間猶為小人之福君子<lb/>
　去則小人危矣<lb/>
九五嘉遯貞吉象曰嘉遯貞吉以正志也<lb/>
　以陽剛之君而居中所謂陽當位者也己為遯之主<lb/>
　使小人得進而君子棄去誰之咎也必不得已當致<lb/>
<pb n="14b"/>
　禮以褒寵之以示崇尚之意故曰嘉遯如鳴騶入谷<lb/>
　鶴書赴隴物色丘園皆所以嘉其遯也使其肯来歟<lb/>
　尚足以共國使其不肯来歟亦清風義槩又賴以激<lb/>
　貪而起懦故爻曰貞吉象曰以正志也<lb/>
上九肥遯无不利象曰肥遯无不利无所疑也<lb/>
　處遯之上在一卦之外髙飛逺舉翩然長往本无心<lb/>
　于用世以遯為肥者子雲所謂山雌之肥是也非如<lb/>
　下四爻意在得時行道遇世不可為而後遯者也之<lb/>
<pb n="15a"/>
　人也飄然物外憂患之所不加故曰无所疑也<lb/>
䷡<hi>乾下震上</hi>大壯<lb/>
大壯利貞彖曰大壯大者壯也剛以動故壯大壯利貞大<lb/>
者正也正大而天地之情可見矣<lb/>
　四陽盛長陽為大大者壯也利貞陽壯而正也陽生<lb/>
　至四隂凝始退陽氣方正正故利也彖曰大壯大者<lb/>
　壯也剛以動故壯大壯利貞大者正也正大而天地<lb/>
　之情可見矣大者正也陽為大陽進至四陽壯也下<lb/>
<pb n="15b"/>
　體剛上體動以剛而動故名卦以壯也貞正也大壯<lb/>
　利貞陽進至四陽氣始正也陽正則萬物發生生物<lb/>
　之心天地之真情也故曰天地之情可見矣全卦六<lb/>
　爻以剛動為義凡人之生所禀不同而血氣之剛為<lb/>
　難制故君子必以理義制之四陽方壯不可禦也猶<lb/>
　人血氣之盛故六爻皆以進為戒以貞為吉惟四爻<lb/>
　陽正以正而動君子之道則曰壯于大輿之輹<lb/>
象曰雷在天上大壯君子以非禮弗履<lb/>
<pb n="16a"/>
　程氏曰雷震于天上而壯也君子觀其壯之象以行<lb/>
　其壯君子之大壯者莫若克己復禮古人云自勝之<lb/>
　謂强中庸于和而不流中立而不倚皆曰强哉矯赴<lb/>
　湯火蹈白刄一勇之决者可能也至于克己復禮則<lb/>
　非君子之大壯不可能也故云非禮弗履<lb/>
初九壯于趾征凶有孚象曰壯于趾其孚窮也<lb/>
　初陽方壯其心常動趾所以行也以剛而動未必中<lb/>
　理征而得凶既凶而窮天理乃復故曰征凶有孚象<lb/>
<pb n="16b"/>
　曰其孚窮也頼乎困窮而天理復還也所謂困于心<lb/>
　衡于慮而後得操心危慮患深而後達者也<lb/>
九二貞吉象曰九二貞吉以中也<lb/>
　剛而得中能禮者也以理勝氣守中而吉象曰九二<lb/>
　貞吉以中也<lb/>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　三以剛居剛位不中正小人處此必用其壯君子則<lb/>
<pb n="17a"/>
　忘其壯理義與血氣之别也貞守其剛而不變則厲<lb/>
　羝羊喜觸之物三勇于進四一陽在上止之觸而不<lb/>
　勝至羸其角小人動乎血氣自取橈敗之象也三居<lb/>
　剛極故設此戒<lb/>
九四貞吉悔亡藩决不羸壯于大輿之輹象曰藩决不<lb/>
羸尚往也<lb/>
　陽進至四陽氣正矣壯而得正吉且悔亡二隂在上<lb/>
　其藩已决可无羸角之患輹所以行也以此而行莫<lb/>
<pb n="17b"/>
　之能禦矣象曰尚往也陽壯至四而得正故可往也<lb/>
　與下體異<lb/>
六五喪牛于易无悔象曰喪牛于易位不當也<lb/>
　一隂在五四陽並進非己之能有五陽生則為夬一<lb/>
　隂必决非可久居故羣陽之進非一隂能主喪之而<lb/>
　去略無芥葉則无悔猶君子並進不容小人更據尊<lb/>
　位所宜退聴以避賢路然後可免也象曰位不當也<lb/>
　謂陽進此則决矣以隂居之故不當也<lb/>
<pb n="18a"/>
上六羝羊觸藩不能退不能遂无攸利艱則吉象曰不<lb/>
能退不能遂不詳也艱則吉咎不長也<lb/>
　陽壯至六則成純乾其陽必亢亢則不知進退存亡<lb/>
　故曰不能退不能遂无攸利也艱則吉謂知進退存<lb/>
　亡之理而自守則吉盖亢而能用故也象曰不詳也<lb/>
　謂不眀消息之理也曰咎不長者以陽為君子君子<lb/>
　知艱故咎不長然上體六陽進此為義故六五一爻<lb/>
　當以夬卦五爻觀上六一爻當以乾卦上爻觀<lb/>
<pb n="18b"/>
䷢<hi>坤下離上</hi>晉<lb/>
晉康侯用錫馬蕃庶晝日三接彖曰晉進也眀出地上<lb/>
順而麗乎大眀柔進而上行是以康侯用錫馬蕃庶晝<lb/>
日三接也<lb/>
　晉眀也進也眀體在上坤進而上行諸侯覲王王錫<lb/>
　之殊禮而其數有加也故卦辭止云康侯用錫馬蕃<lb/>
　庶晝日三接彖曰晉進也眀出地上順而麗乎大眀<lb/>
　離居坤上大眀之世也六五以柔順之道麗乎君位<lb/>
<pb n="19a"/>
　也柔進而上行三為諸侯之位下卦純柔體自進至<lb/>
　三方得諸侯之位又進至五方得受錫故五為晉之<lb/>
　主三為康侯之位進而上行五接以禮是康侯用此<lb/>
　卦而錫馬蕃庶晝日三接也<lb/>
象曰眀出地上晉君子以自昭明徳<lb/>
　日出地上大眀之主在上也居南面以聴天下諸侯<lb/>
　北面而朝之晉之事也古者分茅胙土以象賢徳君<lb/>
　子必自昭眀徳然可可以受王命<lb/>
<pb n="19b"/>
初六晉如摧如貞吉罔孚裕无咎象曰晉如摧如獨行<lb/>
正也裕无咎未受命也<lb/>
　卦之三爻為康侯之位初在下未得位晉如欲上進<lb/>
　也摧如又退折也未可上進貞守則吉也故曰晉如<lb/>
　摧如貞吉罔孚徳未孚于衆也退而自裕以修徳則<lb/>
　无咎象曰獨行正也獨行吾之正也裕无咎未受命<lb/>
　也諸侯必受命于天子以未受命故未可進也<lb/>
六二晉如愁如貞吉受茲介福于其王母象曰受茲介<lb/>
<pb n="20a"/>
福以中正也<lb/>
　二與五分雖君臣然非諸侯之位欲進如又愁如愁<lb/>
　如未得所願也亦未可進守貞則吉六五以柔居君<lb/>
　位是以母道王天下也二應在五進而至五則受錫<lb/>
　矣故曰受兹介福于其王母言受兹介福必進至王<lb/>
　母之所今尚居二未可受福也象曰以中正也以進<lb/>
　而至五然後得中正也<lb/>
六三衆允悔亡象曰衆允之志上行也<lb/>
<pb n="20b"/>
　三正康侯之位退而至三可以進矣初之罔孚衆未<lb/>
　允也二之愁如猶有悔也三居上位徳孚于衆而衆<lb/>
　允進徳所願而悔亡故曰衆允悔亡如此則可以受<lb/>
　錫于王矣象曰衆允之志上行也謂上進于五也<lb/>
九四晉如鼫鼠貞厲象曰鼫鼠貞厲位不當也<lb/>
　四近卿士之位也古之諸侯有入為王卿士者二進<lb/>
　覲五而至四苟有覬覦卿士之心則覲王之心已不<lb/>
　純故以鼫鼠為戒鼫鼠貪物也如周人将畀虢公政<lb/>
<pb n="21a"/>
　鄭伯失卿士之位而怨周既交惡又交質其終也帥<lb/>
　師取成周之麥又取成周之禾是鼫鼠也故曰晉如<lb/>
　鼫鼠至此固當守而以危懼自戒則将敬以受錫矣<lb/>
　故曰貞厲象曰位不當也謂此位非諸侯之所當覬<lb/>
　也<lb/>
六五悔亡失得勿恤往吉无不利象曰失得勿恤往有<lb/>
慶也<lb/>
　進而至五進于王所矣君臣交際享禮命宥得其所<lb/>
<pb n="21b"/>
　願悔既亡矣雖然惟知覲君而已錫禮之得與否勿<lb/>
　憂也錫馬之多三接之勤繼此而至矣故曰失得勿<lb/>
　恤往吉无不利象曰往有慶也謂勿恤而往則受殊<lb/>
　禮而有慶也<lb/>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
　角極也進而至五已受錫矣又進而上諸侯受錫之<lb/>
　極則命為方伯錫以斧鉞使得専征伐諸侯有不庭<lb/>
<pb n="22a"/>
　者則奉王命以討之故曰晉其角維用伐邑然専征<lb/>
　大事也必謹奉王命則吉而无咎故曰厲吉无咎然<lb/>
　極治之時為二伯者率東方諸侯入應門左率西方<lb/>
　諸侯入應門右安有不庭而尚勞征伐哉至于維用<lb/>
　伐邑則亦吝矣况可恒哉故曰貞吝象曰道未光也<lb/>
　必無事征伐則方伯之職舉而道光矣<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西谿易説卷七<lb/>
</p>
<p>
</p>
  </div>
</body>
</text>
</TEI>
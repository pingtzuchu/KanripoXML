<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西谿易説卷一</head> <lb/>
    <p>
<pb n="1a"/>
欽定四庫全書<lb/>
　西谿易説卷一<lb/>
　　　　　　　　　　　　宋　李過　撰<lb/>
　　上經<lb/>
䷀<hi>乾上乾下</hi>乾<lb/>
乾元亨利貞<lb/>
　伏羲始畫八卦卦止三畫以三畫備三才之道既重<lb/>
　為六十四則卦有六畫以六畫備三才之道繫辭所<lb/>
<pb n="1b"/>
　謂六畫而成卦烝三才而兩之是也立天之道曰隂<lb/>
　與陽立地之道曰柔與剛立人之道曰仁與義自立<lb/>
　道以來合下有兩故以六畫備三才之道<lb/>
　乾天之理也未有天先有乾之理易有太極天地萬<lb/>
　物在其中太極既判天就易中禀得剛健中正純粹<lb/>
　精之徳故曰乾伊川云天專言之則道也分而言之<lb/>
　以形體謂之天以主宰謂之帝以功用謂之鬼以妙<lb/>
　用謂之神以性情謂之乾性情以所禀言也四徳所<lb/>
<pb n="2a"/>
　以見性六爻所以見情<lb/>
　乾元亨利貞文王卦辭也總言一卦之體彖夫子作<lb/>
　所以明文王之卦辭也一卦之義盡見於彖旁通於<lb/>
　爻大象夫子作言二象之所以得為此卦也小象夫<lb/>
　子作所以明文王之爻辭也乾坤二卦夫子説盡只<lb/>
　縁先儒不明作卦體統千言萬緒只是私意學者即<lb/>
　㸔彖象文言繫辭義理自見<lb/>
　大抵元亨利貞乾之徳天道不能易其序元始也其<lb/>
<pb n="2b"/>
　胚腪處也亨通也其發達處也利宜也其成遂處也<lb/>
　貞固也其一成而不可變處也在時為春夏秋冬在<lb/>
　卦為震離兊艮在人為仁義禮智在物則元者物之<lb/>
　始亨者物之長利者物之成貞者物之終既終而化<lb/>
　生意已寓元又在其中矣此天道之所以利循而無<lb/>
　終窮也前軰謂事事物物上皆有元亨利貞信矣然<lb/>
　非事事物物能有元亨利貞也當知乾道無乎不在<lb/>
彖曰大哉乾元萬物資始乃統天雲行雨施品物流形<lb/>
<pb n="3a"/>
大明終始六位時成時乘六龍以御天乾道變化各正<lb/>
性命保合太和乃利貞首出庶物萬國咸寧<lb/>
　乾卦所次與諸卦特異者夫子存文王易以示人以<lb/>
　見彖大小象文言皆夫子作今輙繫其下云<lb/>
　大哉乾元萬物資始乃統天<hi>元也</hi>雲行雨施品物流<lb/>
　形<hi>亨也</hi>大明終始六位時成時乗六龍以御天<hi>利也</hi>
　乾道變化各正性命保合太和<hi>貞也</hi>總言利貞<lb/>
　萬物始乎一天道運行而元氣總攝之故曰萬物資<lb/>
<pb n="3b"/>
　始乃統天潤澤流布萬物發達故曰雲行雨施品物<lb/>
　流形或潛或見或飛或躍各當其可以順天變至於<lb/>
　天下萬物各全共禀賦之正一成而不可易則乾道<lb/>
　偹矣故曰乃利貞首出庶物萬國咸寜乾君道也體<lb/>
　乾以出道功用如此惟九五當之<lb/>
文言曰元者善之長也亨者嘉之會也利者義之和也<lb/>
貞者事之幹也君子體仁足以長人嘉㑹足以合禮利<lb/>
物足以和義貞固足以幹事君子行此四徳者故曰乾<lb/>
<pb n="4a"/>
元亨利貞<lb/>
　㳺氏曰道者天也道為萬物之奥故足以統天仁者<lb/>
　人也仁為衆善之首故曰體仁足以長人猶之萬物<lb/>
　蠢動於春而震為長子也大為之制經為三百曲為<lb/>
　之防詳為三千要見歸于大中而已故曰嘉㑹足以<lb/>
　合禮猶之萬物相見於夏而離為文明也義主於制<lb/>
　刻而利不生於其間則不知先王之義勞之乃所以<lb/>
　逸之故民至於忘其勞殺之乃所以生之故民至於<lb/>
<pb n="4b"/>
　忘其死葢利之實行乎其中矣故曰利物足以和義<lb/>
　猶之萬物凋悴於秋而悦言乎兊也事以智謀物以<lb/>
　智創智而不貞則事不立貞者正而固也謀之不正<lb/>
　則異議得以屈之守之不固則衆力得以傾之豈事<lb/>
　之幹也故曰貞固足以幹事猶之萬物終藏於冬而<lb/>
　成言乎艮也君子行此四徳則乾道在我矣故曰乾<lb/>
　元亨利貞此解甚善<lb/>
乾元者始而亨者也利貞者性情也乾始能以美利利<lb/>
<pb n="5a"/>
天下不言所利大矣哉大哉乾乎剛健中正純粹精也<lb/>
六爻發揮旁通情也時乘六龍以御天也雲行雨施天<lb/>
下平也<lb/>
　乾元者始而亨者也合元亨為一自元始中已有亨<lb/>
　意利貞者性情也合利貞為一貞近性利近情情即<lb/>
　性之動也雖然未離乎二也故又曰乾始能以美利<lb/>
　利天下不言所利大矣哉是就元始中已能以美利<lb/>
　利天下則利字已在元字中矣至於利盡萬物而天<lb/>
<pb n="5b"/>
　道又歸於不言之中則貞字又在元字中矣是合元<lb/>
　亨利貞為一也當萬物歸根復命之時天道又冺於<lb/>
　不言則不言所利貞體備矣只縁元者善之長已下<lb/>
　分作四字説至此又合作一字㸔此夫子之易所以<lb/>
　有功于後學<lb/>
　大哉乾乎剛健中正純粹精也七字方能訓得乾字<lb/>
　剛其徳健其行也是體用剛則不屈健則不息中則<lb/>
　不倚正則不偏純故不駁粹故不雜精故不粗非七<lb/>
<pb n="6a"/>
　字不足以盡乾六爻發揮旁通情也爻言其動也故<lb/>
　曰旁通情時乘六龍以御天也乾之六爻終而復始<lb/>
　所以運乎天也雲行雨施天下平也平均也惟雲行<lb/>
　雨施之功無往而不均也再發前彖未盡之意<lb/>
象曰天行健君子以自强不息<lb/>
　八卦有自然之象如天地雷風水火山澤之類聖人<lb/>
　有以見天下之賾擬諸其形容而象其物宜是故謂<lb/>
　之象所以明其得為是卦也乾為天故曰天行健他<lb/>
<pb n="6b"/>
　卦象皆指名獨此不言乾而言健葢乾字大須是剛<lb/>
　健巾正純粹精七字方能盡得乾就天行處觀之即<lb/>
　是健而已未敢謂盡得乾也至健莫如乾周天三百<lb/>
　六十五度四分度之一一日而一周非健則息矣君<lb/>
　子體此自强不息所以法天行之健然天道無息惟<lb/>
　聖人然後能配天必如堯之廣運舜之由行文王之<lb/>
　純亦不已乃無息地位學者未敢言無息且自不息<lb/>
　入故由不息以至無息自强又不息之功也乃其用<lb/>
<pb n="7a"/>
　力處於三四爻見之<lb/>
初九潛龍勿用象曰潛龍勿用陽在下也文言曰潛龍<lb/>
勿用下也潛龍勿用陽氣潛蔵初九曰潛龍勿用何謂<lb/>
也子曰龍徳而隠者也不易乎世不成乎名遯世无悶<lb/>
不見是而无悶樂則行之憂則違之確乎其不可拔潛<lb/>
龍也君子以成徳為行日可見之行也潛之為言也隠<lb/>
而未見行而未成是以君子弗用也<lb/>
<hi>原缺</hi>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
九四或躍在淵无咎象曰或躍在淵進无咎也文言曰<lb/>
或躍在淵自試也或躍在淵乾道乃革九四或躍在淵<lb/>
无咎何謂也子曰上下无常非為邪也進退无恒非離<lb/>
羣也君子進徳修業欲及時也故无咎九四重剛而不<lb/>
中上不在天下不在田中不在人故或之或之者疑之<lb/>
也故无咎<lb/>
<pb n="13a"/>
　乃知四離下體而處上體之下徳未至五然處三位<lb/>
　之上故躍躍者未飛而習飛也聖人修徳惟務曰進<lb/>
　無巾問立得道理一止便退用力止此易得放下故<lb/>
　曰進无咎躍字只訓進字躍則有上下有進退曰非<lb/>
　為邪者志不在君位而在徳也非離羣者身未在天<lb/>
　而在淵也葢九乾道一變故有此戒曰進无咎曰自<lb/>
　試曰欲及時皆進修之功曰疑之故無咎君子之學<lb/>
　惟自以為是則不復用力疑之一字乃進徳之階此<lb/>
<pb n="13b"/>
　聖學之所以不自止也孔門之學多自疑中入樊遲<lb/>
　問仁智子貢問政之類自今觀之如樊遲子貢之所<lb/>
　疑皆後世之所不必疑者也推其如此所以為孔門<lb/>
　之學<lb/>
九五飛龍在天利見大人象曰飛龍在天大人造也文<lb/>
言曰飛龍在天上治也飛龍在天乃位乎天徳九五曰<lb/>
飛龍在天利見大人何謂也子曰同聲相應同氣相求<lb/>
水流濕火就燥雲從龍風從虎聖人作而萬物覩本乎<lb/>
<pb n="14a"/>
天者親上本乎地者親下則各從其類也夫大人者與<lb/>
天地合其徳與日月合其明與四時合其序與鬼神合<lb/>
其吉凶先天而天弗違後天而奉天時天且弗違况於<lb/>
人乎况於鬼神乎<lb/>
　陽進至五剛而居中君徳成矣乃當天位人心利見<lb/>
　已在二矣况正九五之位乎故君徳自二至五天地<lb/>
　日月四時鬼神無一不合自天地鬼神且不能違而<lb/>
　况於形氣之相感者乎天地間物同聲必相應同氣<lb/>
<pb n="14b"/>
　必相求水必流濕火必就燥雲必從龍風必從虎此<lb/>
　天理不約而自符者聖人既作所以必萬物之咸覩<lb/>
　也葢天徳之孚有不期然而然者是雖君徳之終而<lb/>
　天下明文非一日之積也聖人者天地萬物之主故<lb/>
　一作於上而天地萬物皆得所翰飛戾天魚躍于淵<lb/>
　凡在聖人道化之中皆得以見聖也故曰本乎天者<lb/>
　親上本乎地者親下則各從其類也雖然君徳終矣<lb/>
　乾乾之功遽可已乎兢兢業業堯舜未嘗一日廢葢<lb/>
<pb n="15a"/>
　聖學之始不免矜持中間正在用力至此則從容中<lb/>
　道无一毫矯拂勉强之意堯之安安舜之由行文王<lb/>
　之陟降夫子之不踰矩但見其與天運相與為无窮<lb/>
　而已雖然此君徳也堯舜禹湯文武有其事孔孟則<lb/>
　有其理前輩言顔淵龍徳而隠者也天下文明則還<lb/>
　他夫子夫子惟不得邦家而已苟得邦家綏來動和<lb/>
　皆乾道保合之功用也<lb/>
　易即理也理之所在先天後天不能違也理在聖人<lb/>
<pb n="15b"/>
　是人先乎天也天不能違聖人理在天是人後乎天<lb/>
　也聖人只得奉天天與聖人本無先後但一於理而<lb/>
　已程氏曰鬼神者造化之迹南軒曰鬼神者二氣之<lb/>
　良能皆善言鬼神者也最好㸔<lb/>
上九亢龍有悔象曰亢龍有悔盈不可乆也文言曰亢<lb/>
龍有悔窮之災也亢龍有悔與時偕極上九曰亢龍<lb/>
有悔何謂也子曰貴而无位髙而无民聖人在下位而<lb/>
无輔是以動而有悔也知進而不知退知存而不知亡<lb/>
<pb n="16a"/>
知得而不知䘮其惟聖人乎知進退存亡而不失其正<lb/>
者其惟聖人乎<lb/>
　五居中位過中則亢六陽已極物極必反故亢則有<lb/>
　悔居五之上雖貴而無位取初逺雖髙而无民二非<lb/>
　已應賢人无輔堯舜相禪所以髙乎千古者知進退<lb/>
　存亡而不失其正者乎雖然必得其如九五大人之<lb/>
　徳然後可以去故堯必得舜然後堯可以去舜必得<lb/>
　禹然後舜可以去孟子曰以天下與人易為天下得<lb/>
<pb n="16b"/>
　人難為天下得人聖人無窮已之仁也不然亢而知<lb/>
　退特堯舜之細事爾<lb/>
用九見羣龍无首吉象曰用九天徳不可為首也文言<lb/>
曰乾元用九天下治也乾元用九乃見天則<lb/>
　乾坤二卦獨有用九用六二爻者以純陽純隂故也<lb/>
　一陽生進而至六則亢而有悔然天道功成者退必<lb/>
　有以變而通之故又言所以用九之道羣龍六陽也<lb/>
　謂六陽並見則必退不為首則吉也葢天道盈虚消<lb/>
<pb n="17a"/>
　息自如此曰天徳不可為首曰天下治曰乃見天則<lb/>
　則即理也理之至當而不可過故謂之則用九無首<lb/>
　以見天則之不可過也然夫子又曰乾元用九者葢<lb/>
　四徳之在六爻潛龍元也見龍亨也飛龍利也亢龍<lb/>
　貞也天道至貞處又反歸於元故六陽之亢則必以<lb/>
　元用之是反而歸於潛龍也此天道之所以相循而<lb/>
　無窮也<lb/>
䷁<hi>坤下坤丄</hi>坤<lb/>
<pb n="17b"/>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
　未有地先有坤之理太極既判地就易中禀得柔順<lb/>
　之理故曰坤乾至健坤至順地道也妻道也臣道也<lb/>
　故坤卦六爻皆人臣之道坤四徳與乾同而貞體異<lb/>
　曰牝馬者取乾之配也乾為馬坤為牛不言牛而言<lb/>
　牝馬象乾之配也牝馬能載而又能生育坤所以載<lb/>
　萬物而資生也故為牝馬之貞陽唱而隂和男行而<lb/>
<pb n="18a"/>
　女隨此理也君子體之而有所行為先則迷為後則<lb/>
　得主而利以隂道不為倡也西南隂位朋類也自巽<lb/>
　至兊皆坤之類故往則得已之朋東北陽位自乾至<lb/>
　震皆乾之類故往則䘮已之朋坤體静故安貞吉<lb/>
彖曰至哉坤元萬物資生乃順承天坤厚載物徳合无<lb/>
疆含𢎞光大品物咸亨牝馬地類行地无疆柔順利貞<lb/>
君子攸行先迷失道後順得常西南得朋乃與類行東<lb/>
北䘮朋乃終有慶安貞之吉應地无疆<lb/>
<pb n="18b"/>
　至哉坤元萬物資生乾大坤亦至其大不敢與乾並<lb/>
　故稱至以别乾萬物賦形於天必托地以生故曰萬物<lb/>
　資生乃順承天萬物始於一乾知大始坤作成物謂<lb/>
　坤元者順承天之理奉行乎天也此言坤元坤厚載<lb/>
　物徳合无疆至厚莫如地故能載物此其用處也以<lb/>
　坤固有此徳合乎地之無疆含𢎞光大品物咸亨萬<lb/>
　物發生非坤之大不足以發生之不足以居之而物<lb/>
　無所麗自坤道敷暢萬物盡在并包兼容之中而施<lb/>
<pb n="19a"/>
　生之理益顯故曰含𢎞光大品物咸亨此言坤之亨<lb/>
　牝馬地類行地無疆柔順利貞君子攸行坤毋道也<lb/>
　故牝馬地類地雖無疆牝馬之力足以行之故象焉<lb/>
　柔順利貞坤體以柔順為利亦以柔順為貞牝馬惟<lb/>
　柔順也是以能載能生育又能為乾之配故卦辭言<lb/>
　利牝馬之貞彖辭亦總言柔順利貞也先迷失道後<lb/>
　順得常西南得朋乃與類行東北䘮朋乃終有慶既<lb/>
　曰䘮朋安得有慶葢隂不從陽不能生育故女必從<lb/>
<pb n="19b"/>
　男臣必從君地必承天合其疇類從陽則有慶也夫<lb/>
　子此意可以發文王未盡之藴安貞之吉應地无疆<lb/>
　君子體坤之徳安貞而不變所守應乎地徳之无疆<lb/>
　也乾徳在不息坤徳在無疆疆字有個體限極可乆<lb/>
　之徳自不息中來可大之業自无疆中來<lb/>
文言曰坤至柔而動也剛至静而徳方後得主而有常<lb/>
含萬物而化光坤道其順乎承天而時行<lb/>
　坤道至柔且静然不剛不方則何以載物而不移聖<lb/>
<pb n="20a"/>
　人恐剛字害坤體故曰動也剛動其發用處也坤體<lb/>
　静微有震動便為災變所以能安静者以其徳方故<lb/>
　也惟方故止而静乾以員轉坤以方止故曰共徳方<lb/>
　隂陽寒暑生殺榮悴一出於天而地一切聽命焉方<lb/>
　其煖然為春也地亦與之為春也及其凄然為秋也<lb/>
　地亦與之為秋也葢順者坤之道也故承天而時行<lb/>
　一切奉承於天而已<lb/>
象曰地勢坤君子以厚徳載物<lb/>
<pb n="20b"/>
　地勢順下坤之象也君子不體順而體厚葢勢不順<lb/>
　下無以見地之厚愈下而地愈厚也所謂載華嶽而<lb/>
　不重振河海而不洩河海之下猶有地焉方見其厚<lb/>
　也故君子以厚徳載物<lb/>
初六履霜堅氷至象曰履霜堅氷隂始凝也馴至其道<lb/>
至堅氷也文言曰積善之家必有餘慶積不善之家必<lb/>
有餘殃臣弑其君子弑其父非一朝一夕之故其所由<lb/>
來者漸矣由辨之不早辨也易曰履霜堅氷至蓋言順也<lb/>
<pb n="21a"/>
　六爻自二至五為坤之徳初戒履霜終戒龍戰坤六<lb/>
　爻純隂臣道也一隂之生其勢浸長積而至六則難<lb/>
　理矣故於履霜之始而知其有堅氷之漸也古之大<lb/>
　臣雖大有勲勞於天下而執徳愈謙者葢其智足以<lb/>
　察此也勢至莾卓雖欲不為亂亦不可得矣故曰由<lb/>
　辨之不早辨也<lb/>
六二直方大不習无不利象曰六二之動直以方也不<lb/>
習无不利地道光也文言曰直其正也方其義也君子<lb/>
<pb n="21b"/>
敬以直内義以方外敬義立而徳不孤直方大不習无<lb/>
不利則不疑其所行也<lb/>
　此中四爻為坤之徳六五在坤為人臣之極位而事<lb/>
　業所由以著見然坤之徳則二爻已盡見之矣曰直<lb/>
　方大不習無不利則全彖中所謂含𢎞光大與文言<lb/>
　所謂柔而動剛静而徳方二皆偹其體葢坤臣道也<lb/>
　壯之所行即㓜之所學達之所施即窮之所養堯舜<lb/>
　君氏之學方其在下時藴蓄當素偹故坤徳盡見於<lb/>
<pb n="22a"/>
　二而三四五則出而見於事業故三爻便從王事然<lb/>
　未得位故無成四位雖尊而君民之心未孚故但括<lb/>
　囊至五爻為人臣之極位而又得君則其可以有為<lb/>
　矣故元吉此聖賢重乾卦之綱領也直方大三者坤<lb/>
　之徳然惟直方故能大象只言六二之動直以方也<lb/>
　文言亦指言直方敬存於中共内自直程氏言主一<lb/>
　之謂敬無適之謂一學者且須持敬勿忘勿助則其<lb/>
　存養之道也人常能持此心如過獨木橋時節便見<lb/>
<pb n="22b"/>
　主一此心純一而無間則思慮所措焉往而不得其<lb/>
　正集義在我則無是餒而所向莫吾挫矣敬義既立<lb/>
　直方體偹而徳不孤則左右逄原而徳牲洪矣此直<lb/>
　方所以為大也坤徳既偹推而行之無往不利尚何<lb/>
　疑焉不習不疑也地道之光故不疑也以此見之事<lb/>
　業自然章明也<lb/>
六三含章可貞或從王事无成有終象曰含章可貞以<lb/>
時發也或從王事知光大也文言曰隂雖有美含之以<lb/>
<pb n="23a"/>
從王事弗敢成也地道也妻道也臣道也地道无成而<lb/>
代有終也<lb/>
　三雖出從王事然未得位故但含其章而守貞將以<lb/>
　待時而發也无成有終非見理之審者不能故曰知<lb/>
　光大又曰地道無成而代有終者葢隂道不居成功<lb/>
　始終嵗功皆在乎陽隂特輔陽以有為爾故曰无成<lb/>
　而代有終也<lb/>
六四括囊无咎无譽象曰括囊无咎慎不害也文言曰<lb/>
<pb n="23b"/>
天地變化草木蕃天地閉賢人隠易曰括囊无咎葢言<lb/>
謹也<lb/>
　四居上體坤道一變六爻純隂天地不交而卦氣在<lb/>
　千月乃閉塞成冬之時也雖處尊位而羣臣未相信<lb/>
　故但括囊而毁譽不加則逺害之道也文言亦專以<lb/>
　閉塞為義<lb/>
六五黄裳元吉象曰黄裳元吉文在中也文言曰居子<lb/>
黄中通理正位居體美在其中而暢於四支發於事業<lb/>
<pb n="24a"/>
美之至也<lb/>
　六五以柔居中在坤為人臣之極位進而至五則可<lb/>
　以有為矣故爻辭但贊其事業之美黄中色裳身之<lb/>
　章也言事業之美發見於外粲然有文由直方大之<lb/>
　體蓄藴於巾者素偹故能如此象曰文在中也文字<lb/>
　解裳字中字解黄字文言曰君子黄中通理解黄字<lb/>
　正位居體解裳字美在其中又解黄字暢於四支發<lb/>
　於事業又解裳字美之至也解元吉字言直方大之<lb/>
<pb n="24b"/>
　體通徹於中進而至五正大臣之位居柔中之體以<lb/>
　其藴蓄發見乎外其事業設施非一日之積也葢自<lb/>
　二爻坤徳已偹事業自當如此如周公處師保之位<lb/>
　既成其君徳而後制禮作樂以文太平之功也先儒<lb/>
　謂黄中色裳下服五君位故有居中處下之戒然文<lb/>
　王夫子無此意初上已戒而五又有戒是坤無徳之<lb/>
　可取也當從象與文言說<lb/>
上六龍戰于野其血𤣥黄象曰龍戰于野其道窮也文<lb/>
<pb n="25a"/>
言曰隂疑於陽必戰為其嫌於無陽也故稱龍焉猶未<lb/>
離其類也故稱血焉夫𤣥黄者天地之雜也天𤣥而<lb/>
地黄<lb/>
　戰曰龍戰者隂疑於陽也嫌其非君故亦稱龍如新<lb/>
　莽之即真是也血屬隂稱血者謂未離乎隂類也故<lb/>
　稱血以别之雖然其血則離𤣥天色也黄地色也其<lb/>
　血黄耶則嘗僣號其血𤣥耶實則簒奪之臣故曰𤣥<lb/>
　黄者天地之雜也然君臣之分終不可得而亂天𤣥<lb/>
<pb n="25b"/>
　地黄千嵗之日自不相紊見得大弊極亂之後天地<lb/>
　之定分終不可易若夫莽卓輩雖能為亂要之則是<lb/>
　簒奪之臣故終之曰天𤣥而地黄<lb/>
用六利永貞象曰用六永終以大終也<lb/>
　六柔道可以常守而不變故曰利永貞據陽爻用九<lb/>
　隂爻用六天地生數也然合成數言之則九為天之<lb/>
　極天下之理極則必變故曰用九無首六為地數之<lb/>
　中天下之理惟中故可常故曰用六利永貞就爻言<lb/>
<pb n="26a"/>
　龍龍能變而鯉不能變故龍之鱗八十一九九之數<lb/>
　也鯉之鱗三十六六六之數也此亦物理之自然者<lb/>
䷩<hi>震下坎上</hi>屯<lb/>
屯元亨利貞勿用有攸往利建侯彖曰屯剛柔始交而<lb/>
難生動乎險中大亨貞雷雨之動滿盈天造草昧宜建<lb/>
侯而不寜<lb/>
　屯難也天地交而雲雷興雲雷興而天地晦冥難作<lb/>
　而未明之象也草木方萌拳曲而未伸亦為屯聖人<lb/>
<pb n="26b"/>
　謂作易者共有憂患乎者屯卦聖人憂後世之深矣<lb/>
　就六爻觀之九五墮險中六二隂柔不足以濟難上<lb/>
　六泣血而窮三即鹿而吝初以陽剛在下全卦彖辭<lb/>
　盡屬在初四初應也求婚媾而吉聖人重易至此宻<lb/>
　知後世有非常之變湯武革命猶曰有國初九在下<lb/>
　而得民其三代未之有變乎其知周秦之後紛紛乎<lb/>
　匹夫起而覬非望前此未有也不知是何以為草昧<lb/>
　之運雖然未起事也其在劉項縱觀之時乎何者九<lb/>
<pb n="27a"/>
　五之君位猶存也六二之去就未决也三猶有即鹿<lb/>
　之意也初九可以得民尚盤桓而未往也此天地晦<lb/>
　冥之時也卦辭曰屯元亨利貞勿用有攸往利建侯<lb/>
　此章盡在初爻彖曰剛柔始交而難生動乎險中九<lb/>
　五之君在險中也大亨貞大亨此難宜居正也雷雨<lb/>
　之動滿盈天造草昧宜建侯而不寜造運也當此晦<lb/>
　昧之運不建侯無以示天下之公其知秦之破壊封<lb/>
　建乎曰不寜其知漢封建之患乎千萬世無窮之變<lb/>
<pb n="27b"/>
　盡見於易憂患之深未有如屯也<lb/>
象曰雲雷屯君子以經綸<lb/>
　雲雷興而未雨難作未明之象君子經綸盡在此時<lb/>
　當楚漢雌雄未决時天下大計盡在韓信蕭何留侯<lb/>
　胷中當孫曹割據時天下大計盡在諸葛孔明胷中<lb/>
初九磐桓利居貞利建侯象曰雖磐桓志行正也以貴<lb/>
下賤大得民也<lb/>
　磐桓勿用有攸往也利居貞大亨貞也利建侯宜建<lb/>
<pb n="28a"/>
　侯也屯難之世一陽在下衆隂所歸五猶正位未可<lb/>
　遽往也故盤桓然有正天下之志也非示公無以一<lb/>
　天下之心故利建侯是道陳吳楚漢皆用之象又贊<lb/>
　之曰以貴下賤大得民也他時得民必在此爻<lb/>
六二屯如邅如乘馬班如匪冦婚媾女子貞不字十年<lb/>
乃字象曰六二之難乗剛也十年乃字反常也<lb/>
　二應在五無濟難之才故欲進而不能進邅如復班<lb/>
　如也不從初冦從五婚媾有是心也貞固自守不守<lb/>
<pb n="28b"/>
　於初然從為初所字也曰十年者互體坤坤數十二<lb/>
　求五越坤卦而四應初有婚媾之吉遂牽連而從初<lb/>
　也象曰六二之難乘剛也乘剛者乘初九之剛欲從<lb/>
　五而掣肘於初也十年乃字反常者反正應而從初<lb/>
　也<lb/>
六三即鹿无虞惟入于林中君子幾不如舍徃吝象曰<lb/>
即鹿无虞以從禽也君子舍之往吝窮也<lb/>
　三居下卦之上亦為衆所推故有逐鹿之志不自知<lb/>
<pb n="29a"/>
　其才不足上六己之應己泣血而窮故曰无虞在二<lb/>
　隂之間故曰惟八于林中君子見㡬不如无往也象<lb/>
　曰往吝窮往則必窮也正如陳吳軰<lb/>
六四乘馬班如求婚媾往吉无不利象曰求而往明也<lb/>
　四近五班如未知所向也正應在初初必求已以共<lb/>
　事求婚媾也初必得必故往吉无不利象曰求而往<lb/>
　明相知之深也正如蕭曹之從沛公也<lb/>
九五屯其膏小貞吉大貞凶象曰屯其膏施未光也<lb/>
<pb n="29b"/>
　五君位也初雖起事未至九五膏澤尚屯如萃卦人<lb/>
　心求聚之時五為萃之主則曰萃有位渙卦人心渙<lb/>
　散之時五為渙之主故曰渙王居此初爻為主畢竟<lb/>
　處屯之數施澤未能光大如髙帝入闗順民心作三<lb/>
　章之約秦民亦大喜惟恐沛公不為秦王然未能遽<lb/>
　洽猶須轉戰五六年而後定葢其數如此當戰争未<lb/>
　定之時必有機會若當機㑹之小者守貞可也當機<lb/>
　㑹之大而守貞則大功無縁能集故小貞則吉大貞<lb/>
<pb n="30a"/>
　則凶如當始興之時食共欲立六國後固不可也至<lb/>
　固陵之㑹不割地則不足以致三將之命滎陽成臯<lb/>
　之困深溝髙壘不與楚戰可也垓下之圍不一蹙之<lb/>
　則不足以速項氏之亡象曰施未光也以所施未能<lb/>
　光大也<lb/>
上六乘馬班如泣血漣如象曰泣血漣如何可長也<lb/>
　雖髙而無位故窮而泣血惟項氏當之其辭與垓下<lb/>
　之事合聖人重易止有一個推求蔵往之理後世變<lb/>
<pb n="30b"/>
　故自然脗合<lb/>
䷃<hi>坎下艮上</hi>䝉<lb/>
䝉亨匪我求童䝉童䝉求我初筮告再三潰瀆則不告<lb/>
利貞彖曰䝉山下有險險而止䝉䝉亨以亨行時中也<lb/>
匪我求童蒙童䝉求我志應也初筮告以剛中也再三<lb/>
瀆瀆則不告瀆䝉也䝉以養正聖功也<lb/>
　以䝉繼屯只是反對序卦云屯者物之始生也物生<lb/>
　必䝉故受之以䝉䝉者物之穉也人之初生天理渾<lb/>
<pb n="31a"/>
　融私意不作未知所向故曰䝉山下出泉泉之始出<lb/>
　泥沙不混莫清如之性善之端也既出而混少加澄<lb/>
　治元性自在猶之學焉將以反其初也本性之外未<lb/>
　嘗加益曰聖與賢不過存得童䝉處在故孟子論性<lb/>
　善之端必自孩提之童推之揚子雲謂天降生民崆<lb/>
　峒顓䝉未害也必曰恣于情性聰明不開然後訓諸<lb/>
　理則已失聖人論䝉之義也曰䝉者亨其發處也匪<lb/>
　我求童䝉童䝉求我教人與受教之事也初筮告謂<lb/>
<pb n="31b"/>
　其始進則宜以善道告之再三瀆瀆則不告再筮三<lb/>
　筮則天性已混未可遽告發䝉之道也五爻四爻三<lb/>
　爻當之利貞貞正也能貞守得童䝉處在則本然之<lb/>
　性見而無所偏倚矣彖以上體言山下有險遇險而<lb/>
　止未知所向之象也䝉而亨善端之發也性情之發<lb/>
　無有不善者就其發處推之無非天理也故曰以亨<lb/>
　行時中也言就亨處行之無非時中之道也此正孟<lb/>
　子所謂凡有四端於我者知皆擴而充之若火之始<lb/>
<pb n="32a"/>
　然泉之始達莫之能禦也曰時中者所謂君子之中<lb/>
　庸君子之時中也告䝉在二而五求之曰匪我求童<lb/>
　䝉童䝉求我教人者與受教者之事也故曰志應筮<lb/>
　進也艮體在上一畫為山初進而五曰童䝉山下之<lb/>
　泉也本性渾然宜告以剛中之道剛中謂二也再筮<lb/>
　而困三筮而為不有躬之女其出已逺物欲混之矣<lb/>
　故曰再三瀆瀆則不告勿娶而吝也何以不告䝉處<lb/>
　已瀆也故曰瀆䝉也聖人之教人物欲之深者不遽<lb/>
<pb n="32b"/>
　告也啓發之機必遲於憤悱之後是亦教也存而養<lb/>
　之䝉處常在畧無偏倚作聖之功也釋卦辭利貞<lb/>
象曰山下出泉䝉君子以果行育徳<lb/>
　山下之泉水性之至清者䝉之象也當泉之始出而<lb/>
　酌之冷然清也稍逺則必為沙泥所混徳性也君子<lb/>
　育徳必貴所行之果稍放下則必為物所汨故果行<lb/>
　所以育徳也<lb/>
初六發䝉利用刑人用説桎梏以往吝象曰利用刑人<lb/>
<pb n="33a"/>
以正法也<lb/>
　以六處下小人之䝉也小人不畏威則不能寡罪故<lb/>
　發小人之䝉當用刑聖人用刑一懲而百戒刑一人<lb/>
　是脱衆人於桎梏桎梏且不犯無刑可也帝王之世<lb/>
　不能不正法具而不試者以此道也雖然發䝉之道<lb/>
　如此初應在四四困而不發初六才不能發執此道<lb/>
　以往亦吝葢四以困而吝也象曰以正法也<lb/>
九二包䝉吉納婦吉子克家象曰子克家剛柔接也<lb/>
<pb n="33b"/>
　二以陽居中而五以童䝉求之告䝉者也言告䝉之<lb/>
　道包䝉告人者之量納婦受告者之禮聖人教人不<lb/>
　擇才也柴愚參魯師辟由喭皆有以成就之此天地<lb/>
　生物之心也故曰包䝉吉然其至也非致敬以冇禮<lb/>
　則不受也必如納婦然六禮不偹是苟道也右以䞇<lb/>
　見之禮來聖人未嘗無誨也故曰納婦吉二以臣告<lb/>
　君子而克家也五盡納婦之禮二有包䝉之量君臣<lb/>
　志應故曰剛柔接也伊尹之於成湯周公之於成王<lb/>
<pb n="34a"/>
　用此道也<lb/>
六三勿用取女見金夫不有躬无攸利象曰勿用取女<lb/>
行不順也<lb/>
　三居互體坤之下坤為女三居其下女子之䝉女以<lb/>
　六居三其位不中九居上為已正應金夫也三見金<lb/>
　夫不能冇其躬以從之女子之無知也故勿用取女<lb/>
　象曰行不順也以其不待媒妁之言是苟合也男先<lb/>
　下女則順也<lb/>
<pb n="34b"/>
六四困䝉吝象曰困䝉之吝獨逺實也<lb/>
　二陽告䝉者也六四困乎二隂之間而不能從陽困<lb/>
　而不學者也故吝象曰獨逺實也陽為實也<lb/>
六五童䝉吉象曰童䝉之吉順以巽也<lb/>
　山下出泉六五當之正童䝉也然五君位在乾卦大<lb/>
　人居之大人與天地合徳何取乎童䝉哉此正孟子<lb/>
　所謂大人者不失其赤子之心者也聖人所以為聖<lb/>
　者無他止全得童䝉處在便是聖人彖言䝉以養正<lb/>
<pb n="35a"/>
　聖功也葢謂此故曰童䝉吉象曰順以巽者言順言<lb/>
　巽葢性分上不容加毫末循性而行全是天理子思<lb/>
　於是言率性之謂道<lb/>
上九擊䝉不利為冦利禦冦象曰利用禦冦上下順也<lb/>
　上應在三三女子之象也不有躬而來踰垣穴隙冦<lb/>
　道也而已應之則利為冦也故必擊去之是禦冦也<lb/>
　象曰上下順也只縁三行不順已擊而去然後自上<lb/>
　求下則其行順矣故曰利用禦冦上下順也<lb/>
<pb n="35b"/>
䷄<hi>乾下坎上</hi>需<lb/>
需有孚光亨貞吉利渉大川彖曰需須也險在前也剛<lb/>
健而不陷其義不困窮矣需有孚光亨貞吉位乎天位<lb/>
以正中也利渉大川往有功也<lb/>
　需須也需求也亦須待也坎險在前三陽進而遇險<lb/>
　不可陷也當少需以待之其卦為需此義先儒盡發<lb/>
　之而全卦大意則未之見序卦云需飲食之道也全<lb/>
　卦只説飲食事聖人曷為屑屑於飲食哉夫飲食人<lb/>
<pb n="36a"/>
　之大事也君臣之交賔主之歡室家之慶兄弟之和<lb/>
　樂鄰里之往來皆飲食也烏可忽哉六爻五為飲食<lb/>
　之主三陽在下賢者也進而求之然儉在前未可遽<lb/>
　進也故名卦為需卦辭有孚光亨貞吉謂九五也利<lb/>
　渉大川謂下三陽也彖曰需須也險在前也有求於<lb/>
　上而過險乾體剛健中有所主也能不犯險以求之<lb/>
　義存於中故不困窮也然以九居五為飲食之主有<lb/>
　孚光亨而貞吉者也飲食則有相孚之意不自有其<lb/>
<pb n="36b"/>
　飲食將光明而亨大之下之求上與正則吉也曰位<lb/>
　乎天位以正中也聖人惟知此位為天位非已之所<lb/>
　得私故必與賢者共天職也必與賢者食天禄也賢<lb/>
　者得食則天下獲所願矣利渉大川往有功也遇險<lb/>
　而需濟則有功也<lb/>
象曰雲上于天需君子以飲食宴樂<lb/>
　雲上于天將欲雨也萬物皆有望潤澤之意求飲食<lb/>
　于上之象也君子體此必推其飲食與天下共宴樂<lb/>
<pb n="37a"/>
　之不以為己私也古之人有行之者文王是也鹿鳴<lb/>
　以宴嘉賔四牡以宴使臣棠棣以燕兄弟伐木以燕<lb/>
　朋友菁莪以樂育才南有嘉魚以樂與賢非自宴樂<lb/>
　也<lb/>
初九需于郊利用恒无咎象曰需于郊不犯難行也利<lb/>
用恒无咎未失常也<lb/>
　三陽求五而遇險未可遽進故需于郊于沙于泥初<lb/>
　在下去險尚逺故曰郊以常道自守則无咎象曰不<lb/>
<pb n="37b"/>
　犯難行者以剛健而能不犯未失恒者不失其所守<lb/>
　也世之求爵禄而䘮失其所守者多矣<lb/>
九二需于沙小有言終吉象曰需于沙衍在中也雖小<lb/>
有言以吉終也<lb/>
　二處險近又近在沙矣五已之應求而不得則必有<lb/>
　言五居坎中坎為小有言所謂民之失徳乾餱以愆<lb/>
　者也古之君臣固有以㣲罪去者燔肉酒醴之類是<lb/>
　也然九五之君與天下共飲食者也故終吉象曰衍<lb/>
<pb n="38a"/>
　在中也和緩以待之也雖小有言以吉終也<lb/>
九三需于泥致冦至象曰需于泥災在外也自我致冦<lb/>
敬慎不敗也<lb/>
　三已近險故需于泥四在君側抑已不得進有求而<lb/>
　遇冦自取之也象曰災在外者四居外卦也敬謹不<lb/>
　敗者以剛健而能自反也<lb/>
六四需于血出自穴象曰需于血順以聽也<lb/>
　三陽方進已是隂柔處君之側先得飲食者也然陽<lb/>
<pb n="38b"/>
　進必争豈容一隂柔之才據尊位以妨賢路者故傷<lb/>
　而見血當出穴以避之象曰順以聴者退避之辭也<lb/>
九五需于酒食貞吉象曰酒食貞吉以中正也<lb/>
　五居坎坎為酒食處君位為天下飲食之主天下之<lb/>
　求飲食者皆求於五五能以中正以天禄與賢者共<lb/>
　之貞而吉也故曰以中正也<lb/>
上六入于穴有不速之客三人來敬之終吉象曰不速<lb/>
之客來敬之終吉雖不當位未大失也<lb/>
<pb n="39a"/>
　二隂近君先得飲食者也而上六以隂柔之才處尊<lb/>
　位得禄以自奉故曰入于穴三陽方進得食在後有<lb/>
　不平之意故不速而來上六不可與争也故敬之則<lb/>
　終吉雖然三陽之來皆賢者也為飲食而來非能自<lb/>
　重者也故聖人特筆以貶之曰不速而來則其來也<lb/>
　為無據曰敬之終吉則其得食也為可賤夫飲食之<lb/>
　人人賤之充此而不反則墦間厭足之道也君子觀<lb/>
　此則于飲食之道可以自知所處象曰雖不當位未<lb/>
<pb n="39b"/>
　大失也亦不罪上六也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西谿易説卷一<lb/>
</p>
<p>
</p>
  </div>
</body>
</text>
</TEI>
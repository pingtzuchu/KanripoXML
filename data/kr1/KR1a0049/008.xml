<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西谿易説卷八</head> <lb/>
    <p>
<pb n="1a"/>
欽定四庫全書<lb/>
　西谿易説卷八<lb/>
　　　　　　　　　　　　宋　李過　撰<lb/>
　　下經<lb/>
䷣<hi>離下坤上</hi>眀夷<lb/>
眀夷利艱貞彖曰明入地中眀夷内文眀而外柔順以<lb/>
蒙大難文王以之利艱貞晦其眀也内難而能正其志<lb/>
箕子以之<lb/>
<pb n="1b"/>
　眀出地上眀世也眀入地中暗世也晉變而眀夷文<lb/>
　王之心其在是乎夫子曰作易者其有憂患乎其當<lb/>
　殷之末世文王與紂之時乎吾獨于晉眀夷見之晉<lb/>
　之君臣以禮相遇交際之盛夏商盛時亦莫不然有<lb/>
　如文王之事商而不免于囚箕子之事商而不免于<lb/>
　狂此非箕子文王之所當得也盖至此而後可以言<lb/>
　命重易而至眀夷離居坤下眀不當天而入于地中<lb/>
　其己之所遇歟揚雄曰龍以不制為龍聖人以不平為<lb/>
<pb n="2a"/>
　聖人以文王之純徳陟降上帝而羑里之難固不足<lb/>
　為文王累以事君小心天實臨之而不免于疑與囚<lb/>
　文王豈能釋然于其心哉故其重易也于眀夷畧見<lb/>
　一二且婉其辭而托諸箕子越五百嵗而夫子繫易<lb/>
　始探其心于韋編三絶之後于是乎作彖而眀言其<lb/>
　事曰内文明而外柔順以蒙大難文王以之利艱貞<lb/>
　晦其眀也内難而能正其志箕子以之又作象以繫<lb/>
　于爻辭之下而於内卦之六二曰六二之吉順以則<lb/>
<pb n="2b"/>
　也盖文王至是而昭昭矣夫子曰文王既沒文不在<lb/>
　兹乎信乎其神交而精契也就六爻觀之外卦則箕<lb/>
　子用之内卦則文王用之卦辭利艱貞文王為箕子<lb/>
　發也盖内難而能正其志箕子之事也爻既言之矣<lb/>
　使彖不言文王之事孰知夫内眀外順以蒙大難之為<lb/>
　文王事耶然夫子既眀言之二千年来談易者未有<lb/>
　得其心者噫聖賢契合固如是之難也哉<lb/>
象曰眀入地中眀夷君子以蒞衆用晦而明<lb/>
<pb n="3a"/>
　日入于地眀夷之象也晦其眀以蒞衆處眀夷之世<lb/>
　之道也君子處亂世惟其有平治天下之志故遵養<lb/>
　于其間而不為苟去外雖用晦而中盖甚眀也<lb/>
初九眀夷于飛垂其翼君子于行三日不食有攸往主<lb/>
人有言象曰君子于行義不食也<lb/>
　内卦文王事初爻言其被囚而去也當眀夷之時飛<lb/>
　而垂翼縲其手也君子于行受縶而去也三日不食<lb/>
　受患之至也聖人處患難何憂哉親之過大而不怨<lb/>
<pb n="3b"/>
　是愈疏也主人有言君有疑言象曰義不食也以君<lb/>
　臣之義言之故當不食也<lb/>
六二明夷于左股用拯馬壯吉象曰六二之吉順以則<lb/>
也<lb/>
　二言其在羑里也傷及其股謂其足梏而不得行也<lb/>
　用拯馬壯吉聖人已有知患難之理方其在難也人<lb/>
　以為難而聖人已拯壯馬以出知時之不能害己也<lb/>
　象曰順以則也此㸔得夫子盡見文王之心聖人舉<lb/>
<pb n="4a"/>
　措純乎天理文王之出患難自循夫理之外不容一<lb/>
　毫私意詩曰帝謂文王不大聲以色不長夏以革不<lb/>
　識不知順帝之則文王純乎順帝則也其出羑里用<lb/>
　此道也司馬遷作史記乃謂閎散輩以計出文王如<lb/>
　此立言其得罪于聖人也不可贖<lb/>
九三明夷于南狩得其大首不可疾貞象曰南狩之志<lb/>
乃大得也<lb/>
　三言其出羑里受命為西伯也文王之化行于南國<lb/>
<pb n="4b"/>
　故出而南狩伐崇庸伐宻人得其大首也然文王征<lb/>
　伐止此而已所謂三分天下有其二以服事殷者其<lb/>
　事殷之心直不可得而瑕疵也故文王處眀夷則<lb/>
　以不可疾貞箕子處眀夷則以利艱貞二者各當其<lb/>
　事可也故曰不可疾貞象曰乃大得也江漢以南皆<lb/>
　被文王之化可謂大得志也然文王在囚而重爻猶<lb/>
　未出難也安知其南狩之事哉曰聖人重易千萬世<lb/>
　無窮之變可以逆定况于其身而當世之事變耶<lb/>
<pb n="5a"/>
六四入于左腹獲眀夷之心于出門庭象曰入于左腹<lb/>
獲心意也<lb/>
　外卦箕子用之此言其徉狂時也入于左腹狂左道<lb/>
　也入于紂腹于是得紂之心意乃出紂之門庭而紂<lb/>
　不加罪故曰于出門庭象曰獲心意也言得紂之心<lb/>
　意也當是時㣲子不免于行道比干不免于焚炙而<lb/>
　箕子獨以奴免非入于左腹安可得也<lb/>
六五箕子之明夷利貞象曰箕子之貞明不可息也<lb/>
<pb n="5b"/>
　五言箕子之能正其志也卦辭利艱貞全屬箕子艱<lb/>
　者難也貞者正也言箕子處内難而其志則正也故<lb/>
　于此曰箕子之眀夷利貞謂如箕子之處眀夷志正<lb/>
　則宜也象曰眀不可息也言箕子之眀處未嘗息也<lb/>
　武王興縲囚釋而洪範作彛倫九疇絶而復續非晦<lb/>
　于昔而眀于今也天理本未嘗息也<lb/>
上六不眀晦初登于天後入于地象曰初登于天照四<lb/>
國也後入于地失則也<lb/>
<pb n="6a"/>
　此言紂也不眀晦言明入地中不明而晦也始亦正<lb/>
　位故初登于天後失君道故後入于地象曰初登于<lb/>
　天照四國也後入于地失則也理之至當而不可過<lb/>
　為則君自有君之則紂失君道故曰失則<lb/>
　㸔明夷卦每謂文王之心千載而上惟夫子知之千<lb/>
　載而下惟韓子知之箕子之志千載而上惟夫子知<lb/>
　之千載而下惟栁子知之韓文公羑里操曰目閃閃<lb/>
　兮其凝其盲耳蕭蕭兮聴不聲聞朝不見日出兮夜<lb/>
<pb n="6b"/>
　不見月與星有知無知兮為死為生臣罪當誅兮天<lb/>
　王聖明可謂得文王之心栁子厚作箕子廟碑有云<lb/>
　當是時周時未至商祀未殄㣲子已去比干已死向<lb/>
　使紂惡未稔而先斃武庚念亂以圗存國無其人誰<lb/>
　與共理此則人事之或然者也先生隠忍而就此其亦<lb/>
　有志于斯乎可謂見得箕子之心<lb/>
䷤<hi>離下㢲上</hi>家人<lb/>
家人利女貞彖曰家人女正位乎内男正位乎外男女正<lb/>
<pb n="7a"/>
天地之大義也家人有嚴君焉父母之謂也父父子子<lb/>
兄兄弟弟夫夫婦婦而家道正正家而天下定矣<lb/>
　家人正家之道也有男女而後有夫婦有夫婦而後<lb/>
　有父子有父子而後有兄弟夫婦父子兄弟人之大<lb/>
　倫也古人自修身齊家推之于治國平天下莫不以<lb/>
　此卦九居五男在外也六居二女在内也齊家之道<lb/>
　莫先于正女女正則内治内治則外治矣故曰利女<lb/>
　貞據彖辭六爻皆説盡大抵男女各有其位而不相<lb/>
<pb n="7b"/>
　亂也古人治家莫先于辨男女之位如内言不出于<lb/>
　閫外言不入于閫之類卦分内外男女之位也内卦之<lb/>
　位女正之外卦之位男正之故下三爻正内之事也<lb/>
　上三爻正外之事也女人之道其始也為人女其中<lb/>
　也為人婦又其終也為人母男子之道其始也為人<lb/>
　子其中也為人夫又其終也為人父初爻閑有家為<lb/>
　人女之道也二爻在中饋為人婦之道也三爻家人<lb/>
　嗃嗃為人母之道也即彖辭所謂正位乎内也四爻富家<lb/>
<pb n="8a"/>
　吉為人子之道也五爻假有家為人夫之道也上爻<lb/>
　上爻威如吉為人父之道也即彖辭所謂正位乎外<lb/>
　也三曰嗃嗃上曰威如威如嗃嗃嚴貎也父母之道<lb/>
　也故曰家人有嚴君焉父母之謂也是母道亦貴乎<lb/>
　嚴也男女之位正則家道正家道正則天下定矣<lb/>
象曰風自火出家人君子以言有物而行有恒<lb/>
　風自火出槖籥之火也大凡鼔鑄須是鼓得許多風<lb/>
　従火裏出故風自火出槖籥自有一个户庭閫奥家<lb/>
<pb n="8b"/>
　之象也就中必有模範風也火也金也器也皆有模<lb/>
　範君子體之言有物行有恒正家以身言行身之模<lb/>
　範也物恒其則也一身之模範一家之模範一家之<lb/>
　模範天下之模範也<lb/>
初九閑有家悔亡象曰閑有家志未變也<lb/>
　初言為人女之道女子生則願為之有家當閑之于<lb/>
　未從人之時則可以无後悔也故曰閑有家悔亡象<lb/>
　曰志未變也女子従人則志變矣<lb/>
<pb n="9a"/>
六二无攸遂在中饋貞吉象曰六二之吉順以㢲也<lb/>
　二言為人婦之道婦道不敢成事故曰無攸遂職在<lb/>
　飲食之事故曰在中饋不與外言故曰貞吉所謂無<lb/>
　非無儀惟酒食是議者是也象曰順以㢲也順以従<lb/>
　夫也所謂以順為正者也<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<lb/>
　三言為人母之道也嗃嗃嚴肅貌母道尚嚴太嚴則<lb/>
<pb n="9b"/>
　不和故有悔而厲然與其狎而慢寧若嚴而肅故吉<lb/>
　若家政廢弛婦子嘻嘻然無所恐懼則失母道矣故<lb/>
　終吝象曰嗃嗃未失也謂雖母過嚴道未失也若嘻<lb/>
　嘻則失節矣<lb/>
六四富家大吉象曰冨家大吉順在位也<lb/>
　四言為人子之道子而克家則其家冨矣故曰富家<lb/>
　大吉象曰順在位也居㢲體㢲順也言在子之位而<lb/>
　能順事父母也<lb/>
<pb n="10a"/>
九五王假有家勿恤吉象曰王假有家交相愛也<lb/>
　五言為人夫之道居五應二二盡婦道五假而有之<lb/>
　五君位故曰王假有家得内助則无憂矣故曰勿恤<lb/>
　吉象曰交相愛也<lb/>
上九有孚威如終吉象曰威如之吉反身之謂也<lb/>
　上言為人父之道父子相遇必以誠故曰有孚義方<lb/>
　之訓必以嚴故曰威如此家道之終也一卦六爻皆<lb/>
　善父子夫婦男女皆得其正也一家皆正則有終而<lb/>
<pb n="10b"/>
　吉矣象曰反身之謂也推原所以致吉由修身而致<lb/>
　也盖修身則家齊家齊則國治國治則天下平矣<lb/>
　卦中六爻不惟男女之位定剛柔之位亦不可易上<lb/>
　父道也父道貴嚴以九居之五夫道也夫道貴義以<lb/>
　九居之四子道也子道貴順以六居之三母道也母<lb/>
　道貴嚴以九居之二婦道也婦道貴順以六居之初<lb/>
　女子之道安得用剛盖女子之未従人也當以禮自<lb/>
　防不然則為不有躬之女故亦以九居之六爻剛柔<lb/>
<pb n="11a"/>
　皆當所以為家道之善<lb/>
䷥<hi>兊下離上</hi>睽<lb/>
睽小事吉彖曰睽火動而上澤動而下二女同居其志<lb/>
不同行説而麗乎明柔進而上行得中而應乎剛是以<lb/>
小事吉天地睽而其事同也男女睽而其志通也萬物<lb/>
睽而其事類也睽之時用火矣哉<lb/>
　睽離也離與合對天下之物不遽合也必以離而合<lb/>
　聖人重卦兊下離上名卦以聧澤性潤下火性炎上<lb/>
<pb n="11b"/>
　固相違也取義為睽然水火未嘗不相為用也是以<lb/>
　睽而合也卦辭口睽小事吉當睽之時未可遽合也<lb/>
　其合必以漸故小事吉彖曰火動而上澤動而下水<lb/>
　火之性睽也二女同居其志不同行離與兊二女也<lb/>
　女子始雖同居終不同行各從所適也此聖人取睽<lb/>
　之義也然天下未有不以睽而合者曰小事吉盖就<lb/>
　卦中以二象言之雖睽以六爻言之下三爻居説體<lb/>
　上三爻居明體離以麗也以説而麗乎明終必合也<lb/>
<pb n="12a"/>
　六五以柔居上體得中而下應九二之剛為剛柔正<lb/>
　應故可以有事也以睽之功用言之大而天地則日<lb/>
　月星辰之相為紀風雨霜露之相為教隂陽寒暑之<lb/>
　相為亭毒山岳川凟之相為融結莫不以睽而相合<lb/>
　者至于人則男女之相求賓主之相交君臣之相遇<lb/>
　朋友之相親莫不以睽而合者㣲而至于物則金木<lb/>
　水火土之相為用鹹酸甘苦之相為味𤣥黄赤白之<lb/>
　相為文金石絲竹之相為節又莫不以睽而成功者<lb/>
<pb n="12b"/>
　故曰天地睽而其志同男女睽而其志通萬物睽而<lb/>
　其事類則睽之一卦思過半矣六爻中綱領甚好人<lb/>
　倫有五父子兄弟其本同也不以聧而合夫婦君臣<lb/>
　朋友則以睽而合者也故初以四言朋友之聧二與<lb/>
　五言君臣之睽三與上言夫婦之睽盖三者不睽則<lb/>
　不能合也<lb/>
象曰上火下澤睽君子以同而異<lb/>
　火炎上澤潤下物之睽也而水火未嘗不相為用是<lb/>
<pb n="13a"/>
　以睽而同也同而異異而同異同之理惟君子能知之<lb/>
初九悔亡喪馬勿逐自復見惡人无咎象曰見惡人以<lb/>
辟咎也<lb/>
　初與四言朋友之睽以剛應剛朋友以義合也同徳<lb/>
　相求其交以誠故曰悔亡然有喪我而去者不必逐<lb/>
　之聴其自復可也盖朋友之道不可預為决擇惡人<lb/>
　之來不可絶也見之則无咎孔子于孺悲陽貨亦為<lb/>
　盡禮也子夏所謂我之不賢與人将拒我如之何其<lb/>
<pb n="13b"/>
　拒人也比之可者與之不可者拒之則狹矣<lb/>
九二遇主于巷无咎象曰遇主于巷未失道也<lb/>
　二五君臣之位故言君臣之睽君臣之以睽而合者<lb/>
　非有所謂堂陛之素半面之雅也故曰遇主于巷伊<lb/>
　尹之莘野太公之渭濱諸葛孔眀之草廬皆自巷遇<lb/>
　主也故當事勢睽離之時君臣相求必欲拘堂陛之<lb/>
　常分則賢者无自而進矣遇主于巷處睽之時則然<lb/>
　未矢道也<lb/>
<pb n="14a"/>
六三見輿曳其牛掣其人天且劓无初有終象曰見輿<lb/>
曳位不當也无初有終遇剛也<lb/>
　三與上應言夫婦之睽矣夫婦之道其未合之時皆<lb/>
　判然也未知上為己之應也輿曳牛掣見其車敗也<lb/>
　其人髠首而劓鼻見其人刑也然車非真敗人非真<lb/>
　敗人非真刑也以禮自防无因而至者皆强暴也故<lb/>
　見其敗且刑然賴乎始之睽故有終之合也故曰无<lb/>
　初有終不如是則不有其躬矣<lb/>
<pb n="14b"/>
九四睽孤遇元夫交孚厲无咎象曰交孚无咎志行也<lb/>
　四與初應所以睽者上不下接也四居上體故睽孤<lb/>
　在四以九居初元善之夫也四能往遇則交孚而相<lb/>
　得矣又須嚴厲自将則无咎盖交際之心不可不孚<lb/>
　而終始之義不可不敬所謂晏平仲善與人交久而<lb/>
　敬之是也象曰志行也朋友以義合則其志同矣<lb/>
六五悔亡厥宗噬膚往何咎象曰厥宗噬膚往有慶也<lb/>
　五與二應睽而相遇情好欵宻宜悔之亡也二五正<lb/>
<pb n="15a"/>
　應本同宗也委巷相遇誓言之信不必㰱牲之備也<lb/>
　噬膚可矣古人有齧臂以相盟者噬膚之謂也然後<lb/>
　不輕就也義在則往故曰往何咎象曰往有慶也君<lb/>
　臣以義合其慶可知也<lb/>
上九睽孤見豕負塗載鬼一車先張之弧後説之弧匪<lb/>
冦婚媾往遇雨則吉象曰遇雨之吉羣疑亡也<lb/>
　上九六三之夫也當睽之時其見三也見豕負塗見<lb/>
　其行也載鬼一車見其怪也先張之弧欲與之敵也<lb/>
<pb n="15b"/>
　後説之弧又欲與之親也上離也三坎也以離遇坎<lb/>
　則敵也然上九也六三也以六應九則又親也是匪<lb/>
　冦也乃婚媾也見豕見鬼張弧説弧皆妖穢乖邪之<lb/>
　事隂陽氛沴所致隂陽和則無是矣故往遇雨則吉<lb/>
　雨隂陽和也象曰羣疑亡也夫婦之情合則向者敗<lb/>
　刑汙怪之疑盡解矣<lb/>
䷦<hi>艮下坎上</hi>蹇<lb/>
蹇利西南不利東北利見大人貞吉彖曰蹇難也險在<lb/>
<pb n="16a"/>
前也見險而能止知矣哉蹇利西南往得中也不利東<lb/>
北其道窮也利見大人往有功也當位貞吉以正邦也<lb/>
蹇之時用大已哉<lb/>
　蹇滯也何以滯遇難而滯也天下之為君子之學者<lb/>
　莫不欲得時行道中天下而立定四海之民然後隂<lb/>
　陽消長與時偕行君子之道不能常通也則遇險而<lb/>
　正姑退以自守以大吾所養天苟有平治天下之意<lb/>
　雷雨作而朋至斯孚矣此聖之所以處蹇也卦坎上<lb/>
<pb n="16b"/>
　艮下坎難也艮止也見難而止也曰利西南不利東<lb/>
　北坎艮東北之卦也合而成蹇故不利東北舍東北<lb/>
　而西南則蹇退矣利見大人九五也得與五遇則蹇<lb/>
　道亨矣人主造命者也天下之貧冨貴賤窮達亨否<lb/>
　皆由其軒輊蹇所以利見大人也然未可遽往也故<lb/>
　曰貞吉彖蹇難也險在前也見險而能止知矣哉知<lb/>
　時之不可為而止惟如者能之小人行險以求利自<lb/>
　以為知人見其未嘗不愚也難不在西南故往則得<lb/>
<pb n="17a"/>
　中難在東北失道而行宜其窮也大人蹇之主謂九<lb/>
　五有大蹇之志往遇之則有功也卦中六久各當其<lb/>
　其可君子體之是惟無用用則正君國定矣故曰以<lb/>
　正邦也惟不終蹇也則蹇之時用大矣哉<lb/>
象曰山上有水蹇君子以反身修徳<lb/>
　山上有水止水也夫水之流斯為川塞斯為淵塞而<lb/>
　不流蹇之象也然水居山上其畜益大君子觀之反<lb/>
　身修徳以大其所養則如萬仭之淵决而濟物之功<lb/>
<pb n="17b"/>
　成矣<lb/>
初六往蹇来譽象曰往蹇來譽宜待也<lb/>
　以柔在下去五最逺往而遇險必蹇不若退而自修<lb/>
　以成君子之名故曰往蹇来譽象曰冝待也以待時<lb/>
　之可也<lb/>
六二王臣蹇蹇匪躬之故象曰王臣蹇蹇終无尤也<lb/>
　五爻皆往蹇而来二獨不言而曰王臣蹇蹇盖他爻<lb/>
　非有官守者也二與五為正應居王臣之位進退不<lb/>
<pb n="18a"/>
　能自必也前遇互體為二坎蹇而又蹇也處重蹇之<lb/>
　下遇難而死難可也所以然者既已委質為臣去就<lb/>
　不由己也故曰匪躬之故象曰終无尤也謂能匪躬<lb/>
　則臣節无尤矣<lb/>
九三往蹇來反象曰往蹇來反内喜之也<lb/>
　三臨于險而居艮得所止者也往遇蹇則退而自反<lb/>
　故曰往蹇来反象曰内喜之也言反之得所樂也<lb/>
六四往蹇來連象曰往蹇來連當位實也<lb/>
<pb n="18b"/>
　五非四應往則必蹇三善于止不若退而連故曰往<lb/>
　蹇來連象曰當位實也三有實徳己與之連而得當<lb/>
　也<lb/>
九五大蹇朋來象曰大蹇朋來以中節也<lb/>
　以九五之君正位在乾卦則賢者雲龍風虎之㑹也<lb/>
　而處蹇之世使在下者皆懐有不自滿之意而去其<lb/>
　為九五之累多矣五有剛徤中正之徳大亨天下之<lb/>
　蹇使之各以朋類而来則賢者無濡滯之歎故曰大<lb/>
<pb n="19a"/>
　蹇朋来象曰以中節也賢者無濡滯之歎則得喜怒<lb/>
　哀樂之正故曰中節<lb/>
上六往蹇来碩吉利見大人象曰往蹇来碩志在内也<lb/>
利見大人以從貴也<lb/>
　碩大也六往過蹇退而得五五已有大蹇之志矣故<lb/>
　曰往蹇来碩吉利見大人象曰志在内也上位在外<lb/>
　來與五遇故曰志在内也陽貴隂賤利見九五故曰<lb/>
　以從貴也<lb/>
<pb n="19b"/>
䷧<hi>坎下震上</hi>解<lb/>
解利西南无所往其來復吉有攸往夙吉彖曰解險以<lb/>
動動而免乎險解解利西南往得衆也其來復吉乃得中<lb/>
也有攸往夙吉往有功也天地解而雷雨作雷雨作而<lb/>
百果草木皆甲拆解之時大矣哉<lb/>
　蹇變而解坎險居下震動居上動而出乎險難解之<lb/>
　象也曰利西南无所往其來復吉有攸往夙吉此卦<lb/>
　乃蹇卦之反處蹇之時則利西南无所往而來復則<lb/>
<pb n="20a"/>
　得吉如往蹇來反之類今蹇散為解則向之利西南<lb/>
　无所可往而來反則得吉者今可以有所往而豫知<lb/>
　其得吉也故曰有攸往夙吉先儒不知卦自蹇來反<lb/>
　遂牽于無所往吉又有攸往吉故其説不定彖曰解<lb/>
　險以動動而免乎險解震在坎上動處險之外是動<lb/>
　而免乎險也難在東北則利在西南宜其得衆也其<lb/>
　來復吉乃得中也未可往則以來往為中也今難既<lb/>
　險則往而有功矣是以有所往為功也盖天地之理<lb/>
<pb n="20b"/>
　不終難也難極則必解天地未解之時則雲雷為屯<lb/>
　天地既解則雷雨作萬物皆有發生之意矣當君子<lb/>
　未解難之時天下之人在虐政膏火中人未知有生<lb/>
　生之所君子既解難則人命始有所迓續矣故解之<lb/>
　時大矣哉<lb/>
象曰雷雨作解君子以赦過宥罪<lb/>
　雲雷未成雨為屯雷雨既作為解隂陽之氣鬱結而<lb/>
　解散則成雨難解之象也當難解而赦過宥罪與之<lb/>
<pb n="21a"/>
　日新則小人无所疑也<lb/>
初六无咎象曰剛柔之際義无咎也<lb/>
　六爻二陽而四陰當君子解小人之象時小人尚據<lb/>
　尊位盖解卦為患難方解之始小人猶未去君子正<lb/>
　當用力九二九四當解之責六三六五上六為在位<lb/>
　小人初六一隂居二陽之下是自知退聴者也小人<lb/>
　自知退而咎之可也盖君子不為己甚象曰剛柔之<lb/>
　際義无咎也初六一柔本在上體反而居下與二陽<lb/>
<pb n="21b"/>
　相遇宜其无咎也<lb/>
九二田獲三狐得黄矢貞吉象曰九二貞吉得中道也<lb/>
　二為解難之君子田獲三狐得黄矢盖三則為羣謂<lb/>
　上二隂也必盡小人之羣而得之而利器未嘗失獲<lb/>
　狐得矢不遺一鏃也以此解難得正而吉也象曰得<lb/>
　中道也以二得中故為解難之善<lb/>
六三負且乗致冦至貞吝象曰負且乗亦可醜也自我<lb/>
致戎又誰咎也<lb/>
<pb n="22a"/>
　當解難之時六隂也猶據下卦之上小人而乗車也<lb/>
　據非其所其禍必至故曰負且乗致冦至象曰負且<lb/>
　乗亦可醜也非其所據衆所恥也自我致戎又誰咎<lb/>
　也禍自己致又将誰咎繫辭子曰作易者其知盗乎<lb/>
　易曰負且乗致冦至負也者小人之事乗也者君子<lb/>
　之器也小人而乗君子之器盗思奪之矣上慢下暴<lb/>
　盗思伐之矣慢藏誨盗冶容誨淫易曰負且乗致冦<lb/>
　至盗之招也<lb/>
<pb n="22b"/>
九四解而拇朋至斯孚象曰解而拇未當位也<lb/>
　拇最下以九居四為解難之君子而下應初六猶有<lb/>
　保祐小人之意必解去之則君子之朋至而相孚矣<lb/>
　象曰未當位也四不得中故有此戒<lb/>
六五君子維有解吉有孚于小人象曰君子有解小人<lb/>
退也<lb/>
　六五為解之主已居君位當解之時小人猶得君而<lb/>
　未去然君子之解不可已也六五何以處之孚于小<lb/>
<pb n="23a"/>
　人使之自為去就以避賢者路可也象曰君子有解<lb/>
　小人退也言君子必解難則小人自當退也<lb/>
上六公用射隼于髙墉之上獲之无不利象曰公用射<lb/>
隼以解悖也<lb/>
　既解至五而隂猶據六是在髙墉之象也公謂九四<lb/>
　也必射而獲之然後盡解道之善而解道成矣盖此<lb/>
　一隂獨據髙位竊威福之權而在己者解而不獲必<lb/>
　反為害所謂斷蛇不殊者也象曰以解悖也獲此一<lb/>
<pb n="23b"/>
　隂則亂去矣繫辭子曰隼者禽也弓矢者器也射之<lb/>
　者人也君子藏器于身待時而動何不利之有動而<lb/>
　不括是以出而有獲語成器而動者也必成器而後<lb/>
　動謹之至也<lb/>
　<lb/>
　<lb/>
　<lb/>
　西谿易説卷八<lb/>
</p>
<p>
</p>
  </div>
</body>
</text>
</TEI>
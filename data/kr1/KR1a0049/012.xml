<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西谿易説卷十二</head> <lb/>
    <p>
<pb n="1a"/>
欽定四庫全書<lb/>
　西谿易説卷十二<lb/>
　　　　　　　　　　　　宋　李過　撰<lb/>
　下經<lb/>
䷹<hi>兊下兊上</hi>兊<lb/>
兊亨利貞彖曰兊説也剛中而柔外説以利貞是以順<lb/>
乎天而應乎人説以先民民忘其勞説以犯難民忘其<lb/>
死説之大民勸矣哉<lb/>
<pb n="1b"/>
　兊説也上之使下下之事上非相説則不相得然有<lb/>
　君子之説有小人之説君子易事而難説以理義而<lb/>
　説也小人難事而易説以勢利而説也陽為君子隂<lb/>
　為小人卦中六爻陽爻吉而隂爻㓙君子小人之説<lb/>
　固不同也兊亨説而亨也説則上下之情通利貞説<lb/>
　以正也彖説之大民勸矣哉夫天地萬物不説則不<lb/>
　能以相得而况乎君與民哉豳風七月皇華四牡<lb/>
　為之歌咏其辛勤勞苦皆古者勸民之大畧也<lb/>
<pb n="2a"/>
象曰麗澤兊君子以朋友講習<lb/>
　朋友講習所以求理義之説<lb/>
初九和兊吉象曰和兊之吉行未疑也<lb/>
　處下而説易於同流而合汚不同之謂和有栁下恵<lb/>
　之志然後可以言和兊象曰行未疑也所謂夷逸而<lb/>
　不怨阨窮而不憫皆行未疑之事也<lb/>
九二孚兊吉悔亡象曰孚兊之吉信志也<lb/>
　二應五君臣同徳而相説孚兊之吉也象曰信志也<lb/>
<pb n="2b"/>
六三來兊㓙象曰來兊之㓙位不當也<lb/>
　以六居三工與六應小人之相説也小人易説故來<lb/>
　則説<lb/>
九四商兊未寧介疾有喜象曰九四之喜有慶也<lb/>
　四與初同徳而説于三隂故去就不决商議而未寧<lb/>
　若介然疾三之隂而說初之剛則有喜象曰有慶也<lb/>
九五孚于剥有厲象曰孚于剥位正當也<lb/>
　五與二相孚而上六說之小人之説君将以剥君子<lb/>
<pb n="3a"/>
　也九五剛中之君當以嚴厲待之則得逺小人之道<lb/>
　故曰有厲象曰孚于剥位正當也<lb/>
上六引兊象曰上六引兊未光也<lb/>
　上與三應而相説小人之説也小人相濡沬兒女之<lb/>
　常事也不言吉㓙象曰上六引兊未光也<lb/>
䷺<hi>坎下㢲上</hi>渙<lb/>
涣亨王假有廟利涉大川利貞彖曰涣亨剛來而不窮<lb/>
柔得位乎外而上同王假有廟王乃在中也利涉大川<lb/>
<pb n="3b"/>
乗木有功也<lb/>
　涣散而未得所萃之時也九五為涣之主涣而欲萃<lb/>
　必萃于五卦爻皆歸五涣亨涣有亨之理王假有廟<lb/>
　宗廟人心所係有廟則人心定矣利渉大川上下共<lb/>
　濟則涣而萃矣彖曰剛來而不窮卦自否來九四一<lb/>
　剛來居九二與五為同徳之應相與以濟涣柔得乎<lb/>
　外而上同六二一柔上居六四得大臣之位而上同<lb/>
　于五九五為涣主所以成涣之功者以此二爻一為<lb/>
<pb n="4a"/>
　近臣一為正應之臣故也王假有廟王乃在中也在<lb/>
　中謂九五也卦中㢲木居坎上有舟可以濟難故曰<lb/>
　利涉大川乗木有功也<lb/>
象曰風行水上渙先王以亨于帝立廟<lb/>
　亨帝立廟則涣之主定矣<lb/>
初六用拯馬壯吉象曰初六之吉順也<lb/>
　當涣之時人必求主五為涣主初居最下非壯馬則<lb/>
　不能逺征故極馬壯吉象曰初六之吉順也<lb/>
<pb n="4b"/>
九二涣奔其杌悔亡象曰涣奔其杌得願也<lb/>
　二與五應而又同徳奔五則登五之杌謂設杌以待<lb/>
　其來也如信往而登壇良往而帷幄皆奔其杌之謂<lb/>
　也象曰涣奔其机得願也<lb/>
六三涣其躬无悔象曰渙其躬志在外也<lb/>
　三與上應而上无位不若自身拔而歸五故曰涣其<lb/>
　躬无悔如信布等棄楚而歸漢也象曰涣其躬志在<lb/>
　外也<lb/>
<pb n="5a"/>
六四涣其羣元吉涣有丘匪夷所思象曰涣其羣元吉<lb/>
光大也<lb/>
　六四近五任五腹心之寄羣集天下之才以為五用<lb/>
　故涣其羣元吉丘者物之所聚凢一智一能收拾无<lb/>
　遺如丘之聚物又當脱畧邊幅不可有等夷之思則<lb/>
　人才萃而九五之初濟矣漢之蕭何唐之元齡皆當<lb/>
　此任不然則才人之歸无所受也象曰涣其羣元吉<lb/>
　光大也居此位者非光大之臣不可所謂其心休休<lb/>
<pb n="5b"/>
　其如有容者也然後可以受天下之才<lb/>
九五涣汗其大號涣王居无咎象曰王居无咎正位也<lb/>
　五為涣主濟涣之功既正君位則大告天下令出如<lb/>
　汗可出不可反故曰涣汗其大號涣王居即王者之<lb/>
　居也象曰王居无咎正位也<lb/>
上九涣其血去逖出无咎象曰涣其洫逺害也<lb/>
　九居卦上涣功成而論賞也當渙之時患難相同未<lb/>
　必心契功成居賞則君疑而邪念起矣當此之時髙<lb/>
<pb n="6a"/>
　飛逺引不以爵邑為事如子房之長往則无良弓走<lb/>
　狗之禍矣故曰涣其血去逖出无咎象曰涣其血逺<lb/>
　害也盖若臣以涣而合非有堂陛之素必不能相終<lb/>
　凡此皆逺害之道也<lb/>
䷻<hi>兊下坎上</hi>節<lb/>
節亨苦節不可貞彖曰節亨剛柔分而剛得中苦節不<lb/>
可貞其道窮也説以行險當位以節中正以通天地節<lb/>
而四時成節以制度不傷財不害民<lb/>
<pb n="6b"/>
　天下之物莫不有節節則也理之不可過者也天下<lb/>
　之財有限而人主之欲无窮聖人立為中正之制凢<lb/>
　衣服飲食器用之具多寡之數尺寸之度皆有常則<lb/>
　而不可過故儉為聖人之㣲然儉不中節則于禮无<lb/>
　取茅茨土階卑宫菲食聖人躬行之然而各當其可<lb/>
　墨子之治喪必尚儉晏子豚肩不揜豆以為禮又非<lb/>
　可以通行而强衆聖人節天下以禮禮者制中之禮<lb/>
　非可太過而不及曰節亨節所以通也聖人不强人<lb/>
<pb n="7a"/>
　所不能節而極為苦節非可常之道也故曰苦節不<lb/>
　可貞彖以二卦言之可以見節之義六爻剛與柔分<lb/>
　而二五剛皆得中所以无太過不及而可以通行者<lb/>
　也如苦節則失之太過而極不能强制故其道窮也<lb/>
　下體説上體險人心險于山川其欲至難節也非其<lb/>
　中心之樂則不能説以行險是以能節也六爻九五<lb/>
　居中為節之主剛當其位節以中正得節天下之道<lb/>
　故曰當位以節中正以通天地之道亦莫不有節也<lb/>
<pb n="7b"/>
　隂陽寒暑之運未嘗有過然後四時相推而成嵗聖<lb/>
　人觀天地之節為天下立一定之制凡貴賤等級衣<lb/>
　服器用皆有常則以其所入供其所出與天下共由<lb/>
　之而君民无有餘不足之患故周人以千八百國之<lb/>
　財奉千八國之君而天下常冨秦人以千八百國之<lb/>
　財奉一人之身而天下常貧由制度之立與不立故<lb/>
　也故曰節以制度不傷財不害民<lb/>
象曰澤上有水節君子以制數度議徳行<lb/>
<pb n="8a"/>
　澤所以節水今澤上猶有水未歸隄防也必思隄防<lb/>
　之功所謂川有防器有範見禮教之至制數度節以<lb/>
　外也議徳行節于内也徳必稱位則不窮天下以奉<lb/>
　一已之欲<lb/>
初九不出户庭无咎象曰不出户庭知通塞也<lb/>
　處下居節之始人心與物交則為物所引傷財害民<lb/>
　皆由此生能謹宻而不出則无咎矣故曰不出户庭<lb/>
　无咎象曰知通塞也當其在下可以无出非終无出<lb/>
<pb n="8b"/>
　也二爻則出矣故曰知通塞<lb/>
九二不出門庭凶象曰不出門庭㓙失時極也<lb/>
　時行時止所謂時中也初在下不出户庭可也二不<lb/>
　出門庭則非時中之道矣處顔子時閉户可也處禹<lb/>
　稷時則以被髪纓冠為中矣象曰失時極也極中也<lb/>
　所謂時中之道也<lb/>
六三不節若則嗟若无咎象曰不節之嗟又誰咎也<lb/>
　三柔體位不當不能節者也窮則必嗟嗟則反乎節<lb/>
<pb n="9a"/>
　故无咎武帝三十年兵禍漢㡬危矣輪臺一悔尚足<lb/>
　為國故不節之嗟聖人許之象曰不節之嗟又誰咎<lb/>
　也<lb/>
六四安節亨象曰安節之亨承上道也<lb/>
　四大臣之位古者王后之用有司不敢㑹大臣得以<lb/>
　九式而撙節之然不可太過也以萬乗之尊使其自<lb/>
　奉無以異于閭閻之匹夫則其心必不安故曰安節<lb/>
　吉使君心安于節則吉也象曰承上道也節君之道<lb/>
<pb n="9b"/>
　如此也<lb/>
九五甘節吉往有尚象曰甘節之吉居位中也<lb/>
　處君位而能節必其心之樂惡衣菲食弋綈革寫必<lb/>
　其所樂之不存者彼自以為甘也以此而往吉莫大<lb/>
　矣故曰甘節吉往有尚象曰居位中也以所居位中<lb/>
　當以節者也<lb/>
上六苦節貞㓙悔亡象曰苦節貞㓙其道窮也<lb/>
　處節之極節之苦也不可貞之道也然苦節而㓙必<lb/>
<pb n="10a"/>
　無傷財害民之弊故悔亡象曰苦節貞凶其道窮也<lb/>
䷼<hi>兊下㢲上</hi>中孚<lb/>
中孚豚魚吉利涉大川利貞彖曰中孚柔在内而剛得<lb/>
中説而㢲孚乃化邦也豚魚吉信及豚魚也利涉大川<lb/>
乗木舟虚也中孚以利貞乃應乎天也<lb/>
　湘卿云孚卵也羽物之卵化也外實中虚節之象也<lb/>
　卵之致用則中故曰中孚仁及草木言草木難仁也<lb/>
　誠動金石言金石難誠也信及豚魚言豚魚難信也<lb/>
<pb n="10b"/>
　草木金石豚魚天也天則真君臣父子兄弟夫婦朋<lb/>
　友人也人則情聖人與天同徳任真不任情故信及<lb/>
　豚魚然後為吉中孚六畫有舟之象故利涉大川彖<lb/>
　柔在内而剛得中二柔居三四柔雖在内二五以剛<lb/>
　得中下體説而上體㢲以理用相孚五為中孚之主<lb/>
　化邦之道亦由是也故曰孚乃化邦也豚魚難信也<lb/>
　信及豚魚信之至也六爻中虚有舟象焉上體為木<lb/>
　故曰乗木舟虚也人心之乎出于天理之正則无往<lb/>
<pb n="11a"/>
　而不孚矣故曰中孚以利貞乃應乎天也夘化之孚<lb/>
　全是天理六爻初言人心之孚三與四取舟義二與<lb/>
　五與上言夘化之道<lb/>
象曰澤上有風中孚君子以議獄緩死<lb/>
　澤水平得風便成濤其感至易定而能應之象也議<lb/>
　獄緩死哀矜惻怛出于至誠皆可以見中孚<lb/>
初九虞吉有它不燕象曰初九虞吉志未變也<lb/>
　虞祭也𦵏反而虞所謂其去也如慕其反也如疑此<lb/>
<pb n="11b"/>
　心純乎親也有它不燕所謂食㫖不甘聞樂不樂也<lb/>
　可以見中孚故于初爻言之曰志未變也言其純一<lb/>
　而未變也能常存此心如有它不燕時則中孚之理<lb/>
　具矣<lb/>
九二鳴鶴在隂其子和之我有好爵吾與爾靡之象曰<lb/>
其子和之中心願也<lb/>
　孚羽物之卵化者惟卵化可以見中孚卵化之物啐<lb/>
　啄同時鶴鳴于隂子和于卵母子未相知也而啐啄<lb/>
<pb n="12a"/>
　已相應此純乎天理而不容以人参也相孚之道莫<lb/>
　切于此人之相孚形體雖有爾我之異而天爵之同<lb/>
　處不約而合故曰我有好爵吾與靡之象曰中心願<lb/>
　也繫辭子曰君子居其室出其言善則千之外應之<lb/>
　況其邇者乎居其室出其言不善則千里之外違之<lb/>
　況其邇者乎言出乎身加乎民行發乎邇見乎逺言<lb/>
　行君子之樞機樞機之發榮辱之主也言行君子之<lb/>
　所以動天地也可不慎乎<lb/>
<pb n="12b"/>
六三得敵或鼔或罷或泣或歌象曰或鼔或罷位不當<lb/>
也<lb/>
　中孚有舟象三四二隂處舟之中位皆不正不能相<lb/>
　孚同舟而遇風波胡越可以共濟心苟二三則舟中<lb/>
　之人皆敵國三與四不孚而敵故曰得敵或鼓或罷<lb/>
　或泣或歌方其敵則鼓而泣敵已則罷而歌小人喜<lb/>
　怒無常之態象曰位不當也言所居之位不正故小<lb/>
　人之情態自見<lb/>
<pb n="13a"/>
六四月㡬望馬匹亡无咎象曰馬匹亡絶類上也<lb/>
　四隂在上體近五望也匹敵也二隂同類而敵四能<lb/>
　不與三比亡其匹而獨處則无咎象曰馬匹亡絶類<lb/>
　上也三已之類絶之而居上也<lb/>
九五有孚攣如无咎象曰有孚攣如位正當也<lb/>
　五與二相孚鶴鳴在二而子和在五相孚也以天攣<lb/>
　如卵化之物方其拳然之時已有孚感之意然後可<lb/>
　以言天理之孚故以攣如言之象曰位正當也言所<lb/>
<pb n="13b"/>
　之位正故其中以孚也<lb/>
上九翰音登于天貞凶象曰翰音登于天何可長也<lb/>
　說<hi>闕</hi>
䷽<hi>艮下震上</hi>小過<lb/>
小過亨利貞可小事不可大事飛鳥遺之音不宜上宜<lb/>
下大吉彖曰小過小者過而亨也過以利貞與時行也<lb/>
柔得中是以小事吉也剛失位而不中是以不可大事<lb/>
也有飛鳥之象焉飛鳥遺之音不宜上宜下大吉上逆<lb/>
<pb n="14a"/>
而下順也<lb/>
　小過隂過乎陽也二陽失位而不中隂得位而中故<lb/>
　為小過小過亨小者過而亨也小人之道不可過也<lb/>
　過安得亨盖雖小道必有可觀惟致逺則恐泥故君<lb/>
　子弗由言必信行必果雖非大人之事而言行信謹<lb/>
　又非始學之可忽故小道亦有時而亨也利貞隂不<lb/>
　可長利乎貞也亦不可常貞故彖曰與時行也所謂<lb/>
　大徳不踰閑小徳出入可也柔得中可小事也剛失<lb/>
<pb n="14b"/>
　中不可大事也卦有飛鳥之象上體飛而下下體飛<lb/>
　而上飛鳥遺之音謂上六也六極而亢有遺墜之音<lb/>
　初飛而上六飛而下飛上者逆飛下者順隂道不可<lb/>
　令居上故卦言不宜上宜下彖言上逆而下順也<lb/>
象曰山上有雷小過君子以行過乎恭䘮過乎哀用過<lb/>
乎儉<lb/>
　雷在天則為雨雷而在山則不成雨隂過之象也君<lb/>
　子行過乎恭䘮過乎哀用過乎儉小而過者也若大<lb/>
<pb n="15a"/>
　徳則不踰閑<lb/>
初六飛鳥以㓙象曰飛鳥以㓙不可如何也<lb/>
　卦有飛鳥之象初飛而上隂不宜上故象曰不可如<lb/>
　何也<lb/>
六二過其祖遇其妣不及其君遇其臣无咎象曰不及<lb/>
其君臣不可過也<lb/>
　三二之父四二之祖過其祖而遇六是遇妣也五君<lb/>
　位陽不居之不及其君也而公在焉是遇其臣也然<lb/>
<pb n="15b"/>
　以二遇五同為隂過故无咎象曰不及其君臣不可<lb/>
　過也<lb/>
九三弗過防之從或戕之㓙象曰從或戕之㓙如何也<lb/>
　三居下卦二隂過而陽不過三必防之若從之則被<lb/>
　其戕而㓙也象曰從或戕之㓙如何也<lb/>
九四无咎弗過遇之往厲必戒勿用永貞象曰弗過遇<lb/>
之位不當也往厲必戒終不可長也<lb/>
　四居上體二隂過而四不過然隂得位而在已上與<lb/>
<pb n="16a"/>
　之遇則可以免害往見小人危道也必加謹戒然從<lb/>
　權則可非可用以為常也故勿用永貞象曰勿過遇<lb/>
　之位不當也往厲必戒終不可長也四與三同弗過<lb/>
　而三以防小人為義四以遇小人為義者盖三處二<lb/>
　隂之上小人在己下可得而防也四處二隂之下小<lb/>
　人在己上不可得而防也故必往遇<lb/>
六五宻雲不雨自我西郊公弋取彼在穴象曰宻雲不<lb/>
雨己上也<lb/>
<pb n="16b"/>
　五君位而隂居之隂唱則不成雨君子失位此非隂<lb/>
　所宜據也欲不得于君子一隂猶據上能就穴弋而<lb/>
　取之以自納則猶可也臣爵極于公故言公象曰宻<lb/>
　雲不雨己上也<lb/>
上六弗遇過之飛鳥離之㓙是謂災眚象曰弗遇過之<lb/>
已亢也<lb/>
　四與二遇而六不遇六過而上也故曰弗遇過之五<lb/>
　有弋己之意己巳麗六五之弋據髙不下災至而㓙<lb/>
<pb n="17a"/>
　矣故曰飛鳥離之㓙象曰弗遇過之已亢也言柔不<lb/>
　當亢而在上也<lb/>
䷾<hi>離下坎上</hi>既濟<lb/>
既濟亨小利貞初吉終亂彖曰既濟亨小者亨也利貞<lb/>
剛柔正而位當也初吉柔得中也終止則亂其道窮也<lb/>
　既濟時之既濟也水在火上水火之功成火在水上<lb/>
　水火之情睽既濟未濟之别也古人洪濟艱難不敢<lb/>
　自止所謂若涉淵水予惟往求朕攸濟必往必來安<lb/>
<pb n="17b"/>
　得不濟全卦有狐象以正體互體皆為坎離坎離水<lb/>
　火也狐能水火故有狐象老狐能濟者也少<lb/>
　狐不能濟者也既濟以九居初老狐也濡尾而曳輪<lb/>
　未濟以六居初少狐也濡尾而不往既濟未濟合在<lb/>
　初爻故既濟初曳輪三伐國五成既濟之功未濟二<lb/>
　曳輪四伐國六成未濟之功大抵又遇陽則能濟遇<lb/>
　隂則不能濟爻之陰陽相間全係初一爻曰既濟亨<lb/>
　既濟則亨也又曰小利貞彖中解作小者亨也利貞<lb/>
<pb n="18a"/>
　剛柔正而位當也蓋老狐能濟者也能濟則以濟為常少<lb/>
　狐不能濟者也不能濟則以濟為喜老狐既濟則少<lb/>
　狐亦隨之而濟老狐以濟為常安其亨者也少孤以<lb/>
　濟為喜有其亨者也苟有其亨則不能保既濟之功<lb/>
　故既亨之後則小者當利貞以小者有其亨故也剛<lb/>
　柔正而位當則成功可保矣至上六爻以柔居終反<lb/>
　成濡首之害是不能貞小之騐也禹與稷濟盡天下<lb/>
　之饑溺而不自矜伐齊桓公才服江黄便有震矜之<lb/>
<pb n="18b"/>
　色者无他此縁伯者之器小故耳故文王卦辭曰既<lb/>
　濟亨小利貞聖人之彖辭曰小者亨也盖惟小者有<lb/>
　其亨故當利貞初吉曳輪而吉也終亂濡首而亂也<lb/>
　不難于初而難于終所貴乎利貞彖既濟亨小者亨<lb/>
　也小者有其亨也利貞剛柔正而位當也剛柔位正<lb/>
　故能保既濟之功也初吉柔得中也初之所以吉者<lb/>
　以初九曳輪而二柔終猶得中終止則亂其道窮也<lb/>
象曰水在火上既濟君子以思患而預防之<lb/>
<pb n="19a"/>
　水在火上水火之功成既濟之象也思患預防在既<lb/>
　濟之後安而不忘危也四爻見之<lb/>
初九曳其輪濡其尾无咎象曰曳其輪義无咎也<lb/>
　六爻陽善陰不善二戒喪茀四戒衣袽六戒濡首皆<lb/>
　陰居之初善曳輪三善伐國五善受福皆陽居之福<lb/>
　濟事在剛不在柔也初以陽居濟之始剛而能濟者<lb/>
　也曳輪而往雖濡尾不恤也故能成既濟之功象曰<lb/>
　曳其輪義无咎也<lb/>
<pb n="19b"/>
六二婦喪其茀勿逐七日得象曰七日得以中道也<lb/>
　以六居二婦道也濟而喪茀茀車蔽也勿逐而往越<lb/>
　次得五濟道成矣坎數七故曰勿逐七日得謂不可<lb/>
　喪茀而不往也象曰七日得以中道也謂柔得中猶<lb/>
　可濟也<lb/>
九三髙宗伐鬼方三年克之小人勿用象曰三年克之<lb/>
憊也<lb/>
　三居既濟之中以陽居陽用力以濟者也如髙宗伐<lb/>
<pb n="20a"/>
　鬼方三年而後克之不以師老而止也位在三故曰<lb/>
　三年然三代之兵不用小人葢无所用小人也象曰<lb/>
　三年克之憊也三年而後克兵力亦憊矣苟有小人<lb/>
　間其中是乎一亂而生一亂也聖人此意甚㣲學者<lb/>
　冝思之<lb/>
六四繻有衣袽終日戒象曰終日戒有所疑也<lb/>
　三既克國以六處四安必忘危衣袽所以基舟漏也<lb/>
　治平之世罅漏易生故必思患而預防之終日之間<lb/>
<pb n="20b"/>
　无時而不戒所以保成功也象曰終日戒有所疑也<lb/>
九五東隣殺牛不如西隣之禴祭實受其福象曰東隣<lb/>
殺牛不如西隣之時也實受其福吉大來也<lb/>
　五為既濟之主三既伐國矣夫人處功成治定之後<lb/>
　必生侈心古之聖人其成功也必制為四時之定祭<lb/>
　外此皆徼福者也故于五爻有殺牛之戒禴則四時<lb/>
　之定祭也後世人主邊境纔无事則禱祠之事起漢<lb/>
　唐英主皆所不免且如髙宗中興之賢君伐國之後<lb/>
<pb n="21a"/>
　黷于祭祀有所不免以來鼎雉之變祖已作戒見于<lb/>
　書者可騐也故聖人于此卦三爻取髙宗伐國五爻<lb/>
　以祭祀言之其為後世慮者深矣故象曰不如西隣<lb/>
　之時也以禴者四時之定祭也外此而殺牛皆諂也<lb/>
上六濡其首厲象曰濡其首厲何可久也<lb/>
　以六居上非能守既濟之功者也所謂終止則亂者<lb/>
　也故濡首而且危治亂无常惟人所召既濟之終亂<lb/>
　形已兆所以成未濟也象曰濡其首厲何可久也<lb/>
<pb n="21b"/>
䷝<hi>坎下離上</hi>未濟<lb/>
未濟亨小狐汔濟濡其尾无攸利彖曰未濟亨柔得中<lb/>
也小狐汔濟未出中也濡其尾无攸利不續終也雖不<lb/>
當位剛柔應也<lb/>
　火在水上水火之情睽故成未濟以六居初濡尾而<lb/>
　不能曳輪故不成濟然卦有三陽曳輪伐國无異于<lb/>
　既濟但初爻得陰故曳輪不在初而在二伐國不在<lb/>
　三而在四飲酒不在五而在六故未濟不如既濟之初<lb/>
<pb n="22a"/>
　既濟不如未濟之終陰陽之自然也曰未濟亨未濟<lb/>
　而求所以濟也小狐汔濟汔水涸也狐之老者能濟<lb/>
　故未涸而亦濟既濟之初濡尾而曳輪是也狐之小<lb/>
　者不能濟必待涸而後濟未濟之初濡尾而不曳輪<lb/>
　是也以六居初小狐也小狐汔濟所以成未濟也濡<lb/>
　其尾无攸利皆指初六彖未濟亨柔得中也以六居<lb/>
　五柔得中能資衆陽以共濟故未濟而亨也小狐汔<lb/>
　濟未出中也如既濟柔處二而得中雖婦道亦濟也<lb/>
<pb n="22b"/>
　未濟柔居五而能出中故謂小狐汔濟也濡其尾无攸<lb/>
　利也不續終也以濡尾曳輪非可繼之道也雖初位<lb/>
　不當然六爻剛柔皆相應以六五柔主資九二陽剛<lb/>
　之大臣故二曳輪而四伐國未濟之功成矣故曰雖<lb/>
　不當位剛柔應也<lb/>
象曰火在水上未濟君子以思辨物居方<lb/>
　火在水上水火不相射則各從其類當未濟之時紀<lb/>
　綱多壊亂辨物居方君子急務盖平亂之道要在<lb/>
<pb n="23a"/>
　夫紀綱定<lb/>
初六濡其尾吝象曰濡其尾亦不知極也<lb/>
　以柔居未濟之初非能濟者故濡尾而吝卦所謂小<lb/>
　狐汔濟者也象曰亦不知極也極終也濡尾不往莫<lb/>
　知所終即彖所謂不續終也<lb/>
九二曳其輪貞吉象曰九二貞吉中以行正也<lb/>
　二陽剛得中徤而能濟有應在五可以成未濟之<lb/>
　功故初不曳輪而二曳輪得正而吉也象曰九二貞<lb/>
<pb n="23b"/>
　吉中以行正也<lb/>
六三未濟征凶利涉大川象曰未濟征凶位不當也<lb/>
　以六居三處坎之極非能濟者以未濟而征㓙也涉<lb/>
　坎則利矣故曰利陟大川象曰未濟征凶位不當也<lb/>
九四貞吉悔亡震用伐鬼方三年有賞于大國象曰貞<lb/>
吉悔亡志行也<lb/>
　涉坎居之以九居之未濟而能濟者也故曰貞吉悔<lb/>
　亡當伐國之任用此以伐鬼方可三年而克克則行<lb/>
<pb n="24a"/>
　賞于大國行賞在上九興師在九四四勝任故并言<lb/>
　之象曰貞吉悔亡志行也<lb/>
六五貞吉无悔君子之光有孚吉象曰君子之光其暉<lb/>
吉也<lb/>
　六五為未濟之主離明居中貞吉而无悔矣下得二<lb/>
　陽之助二陽君子也進遇離明之主相與共濟君子<lb/>
　之道光矣六五君位下得陽助剛柔相孚吉孰大焉<lb/>
　象曰君子之光其暉吉也<lb/>
<pb n="24b"/>
上六有孚于飲酒无咎濡其首有孚失是象曰飲酒濡<lb/>
首亦不失節也<lb/>
　四伐國逆<hi>闕</hi>　六<hi>闕</hi>三年功成行賞之時也古者師<lb/>
　行受賑反<hi>闕</hi>
　策勲也<hi>闕</hi>　　　　　　　　　相孚故曰有孚于<lb/>
　飲酒當此賞功之時思既濟之<hi>閔</hi>　　　　而失有<lb/>
　孚之道者正在此爻今濟道既成宜用以<hi>闕</hi>
　有孚失是盖以九居上故能保成功如此象曰亦不<lb/>
<pb n="25a"/>
　失節也當飲酒之時而思濡首之戒可謂不失節也<lb/>
　未濟與既濟只争一爻聖人設卦不終既濟而終未<lb/>
　濟者序卦云物不可窮也故受之以未濟終焉終未<lb/>
　濟所以寓生生不窮之意也然上經首乾坤終坎離<lb/>
　下經首咸恒終既濟未濟亦坎離也天地之道不過<lb/>
　陰陽五行之用莫先水火上經首天地陰陽之正也<lb/>
　故以水火之正終焉下經首夫婦陰陽之交也故以<lb/>
　水火之交終焉終始之意義盖如此<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西谿易説卷十二<lb/>
</p>
<p>
</p>
  </div>
</body>
</text>
</TEI>
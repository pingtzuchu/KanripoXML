<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西谿易説卷九</head> <lb/>
    <p>
<pb n="1a"/>
欽定四庫全書<lb/>
　西谿易説卷九<lb/>
　　　　　　　　　　　　宋　李過　撰<lb/>
　下經<lb/>
䷨<hi>兊下艮上</hi>損<lb/>
損有孚元吉无咎可貞利有攸往曷之用二簋可用享<lb/>
彖曰損損下益上其道上行損而有孚元吉无咎可貞利<lb/>
有攸往曷之用二簋可用享二簋應有時損剛益柔有<lb/>
<pb n="1b"/>
時損益盈虛與時偕行<lb/>
　損下益上其卦為損卦自泰變損三一陽上益上九<lb/>
　故下為兊而上為艮是損下益上之義也天下之人<lb/>
　皆有愛君之心故相與出力以奉上聖人為之斟酌<lb/>
　立爲一定之法夏商周之貢助徹不過什一皆損下<lb/>
　益上之義也其義盡見于損卦曰損有孚元吉无咎<lb/>
　可貞利有攸往損之始出于斯民奉上之誠心故曰<lb/>
　有孚必得六五之位然後可以受天下之益故曰元<lb/>
<pb n="2a"/>
　吉无咎其法不過天下之中正故曰可貞出力奉上<lb/>
　後已得其治故曰利有攸往曷之用二簋可用享然不<lb/>
　可多損也謂将何用與苟有愛君之誠心不必其物<lb/>
　之備也野人得芹且以獻主而筐筥錡釜之器亦可<lb/>
　羞于王公如其益主雖二簋可用享也故彖曰二簋<lb/>
　應有時損剛益柔有時損益盈虚與時偕行盖多取<lb/>
　不若少取嵗之豐歉無常不可于豐年取盈如二簋<lb/>
　亦有時而用也<lb/>
<pb n="2b"/>
象曰山下有澤損君子以懲忿窒欲<lb/>
　損澤之土以益山則澤益下而山益髙損下益上之<lb/>
　象也君子觀此當天下奉上之時財賦充溢冝懲忿<lb/>
　而窒欲盖忿心不懲則必窮兵欲心不窒則必極侈<lb/>
　窮兵極侈則聚斂猶不足供其用矣<lb/>
初九己事遄往无咎酌損之象曰己事遄往尚合志也<lb/>
　遄速也言下之益上農事纔已便當速往則无咎所<lb/>
　謂我稼既同上入執宫功之類此在下者之職也酌<lb/>
<pb n="3a"/>
　損之因其奉上不可多取也冝斟酌而損之此在上<lb/>
　者之職也盖遄往者下人奉上之誠而酌損者上人<lb/>
　愛民之仁也聖人本無取民之心于損之初便言酌<lb/>
　損象曰尚合志也下遄往而上酌損君民之心無二<lb/>
　本也<lb/>
九二利貞征凶弗損益之象曰九二利貞中以為志也<lb/>
　初酌損得其宜矣二又損則過故曰利貞征凶謂宜<lb/>
　以中正之法取民過征則凶也什一之法天下之中<lb/>
<pb n="3b"/>
　制多取之則為桀少取之則為貉不可得而損益也<lb/>
　故曰弗損益之象曰中以為志也謂以中正之法為<lb/>
　志也以二爻得中故寓聖人立法之意<lb/>
六三三人行則損一人一人行則得其友象曰一人行三<lb/>
則疑也<lb/>
　損卦之成由此一爻上往故言損剛益柔之義謂下<lb/>
　卦三爻同行則損一陽以益上一陽既往一隂順下<lb/>
　而成應故曰三人行則損一人一人行則得其友言<lb/>
<pb n="4a"/>
　剛柔損益盈虚之理也象曰一人行三則疑也言三<lb/>
　陽並行兩不成竒一不成耦必一陽上往然後剛柔<lb/>
　相應而竒耦立故三則疑己繫辭于中又取致一之<lb/>
　義曰天地絪緼萬物化醇男女搆精萬物化生易曰<lb/>
　三人行則損一人一人行則得其友言致一也<lb/>
六四損其疾使遄有喜无咎象曰損其疾亦可喜也<lb/>
　四初應受初之益疾害也當損去蠧財害民之政使<lb/>
　遄往奉上者皆有樂輸其上之意如我朱孔陽為公<lb/>
<pb n="4b"/>
　子裳言私其豵獻豜于公之類則无咎故曰損其疾<lb/>
　使遄有喜象曰亦可喜也<lb/>
六五或益之十朋之龜弗克違元吉象曰六五元吉自<lb/>
上祐也<lb/>
　六五之君受天下之益古者以龜為貝十龜曰朋十<lb/>
　朋言其數之多也民之奉君禮所當然不可得而辭<lb/>
　也故曰弗克違元吉象曰自上祐也六五居上位天<lb/>
　下皆祐之也<lb/>
<pb n="5a"/>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
　居損之極不可復損也宜思所以益民故曰弗損益<lb/>
　之則无咎而貞吉先王受地之制補助賑救之政皆<lb/>
　所以益民也宜以此往益之則普天之下皆國爾忘<lb/>
　家之臣也故曰利有攸往得臣无家象曰大得志也<lb/>
　聖人取民未㡬而與民之意已繼之矣盖與民者聖<lb/>
　人之本心也故曰大得志<lb/>
<pb n="5b"/>
䷩<hi>震下㢲上</hi>益<lb/>
益利有攸往利涉大川彖曰益損上益下民説无疆自<lb/>
上下下其道大光利有攸往中正有慶利涉大川木道<lb/>
乃行益動而㢲日進无疆天施地生其益无方凡益之<lb/>
道與時偕行<lb/>
　損上益下其卦為益受損以益民君之相與也如此<lb/>
　古人之于民夫受百畝而凡室廬服食器用之需皆上<lb/>
　之人與之至于賑賙之法補助之政又有以濟其不<lb/>
<pb n="6a"/>
　及盖下之人既出力以奉上上之人必有實恵以及<lb/>
　民此損上益下之所以為益也卦自否来損四一陽<lb/>
　下益初九損上益下之義也曰利有攸往利涉大川<lb/>
　古者君民相親相接如者耕省斂之類皆星言夙駕<lb/>
　以説于農郊也故曰利有攸往得衆則可以濟難故<lb/>
　曰利涉大川彖損上益下民説无疆在上既有以與<lb/>
　民恩意浹洽宜其説之无疆也上之人自上下下其<lb/>
　道乃益大光眀古者君民雖若等夷而君尊未嘗失<lb/>
<pb n="6b"/>
　也顧以下下而光眀以益民之道往君民相得宜其<lb/>
　有慶㢲體居下以㢲順下何難不濟故木道乃行聖人益<lb/>
　民无自窮已卦動而㢲故日進无疆惟恐其不益也<lb/>
　天施地生其益无方凢益之道與時偕行天地益萬<lb/>
　物更無限極聖人益民必欲與天地同大所謂配天<lb/>
　其澤也故其益无方然天地之益萬物無時而不益<lb/>
　未嘗有止息也聖人之益民亦與天運為不息則益<lb/>
　道至矣故與時偕行盖損上益下聖人之本心也故<lb/>
<pb n="7a"/>
　彖辭賛美之<lb/>
象曰風雷益君子以見善則遷有過則改<lb/>
　天地之益萬物莫大于風雷長養以風發生以雷然<lb/>
　風所以長養萬物亦所以肅殺萬物雷所以發生萬<lb/>
　物亦所擊摶萬物發生長養天地興利之事也擊摶<lb/>
　肅殺天地除害之事也益民之事莫過于興利除害<lb/>
　見善則遷興利之事也有過則改除害之事也<lb/>
初九利用為大作元吉无咎象曰元吉无咎下不厚事<lb/>
<pb n="7b"/>
也<lb/>
　初居最下受益于上正當此爻君之益民豈必其盡<lb/>
　出己物以與之但民生利用之具大為之興作則凡<lb/>
　日用飲食无非聖人之賜是千萬世無窮之益也如<lb/>
　作網罟取諸離作耒耨取諸益作宫室取諸大壮作<lb/>
　舟楫取諸涣之類所謂因民之利而利之也如此則<lb/>
　得元吉而无咎象曰下不厚事也謂爻中既得元吉<lb/>
　矣復言无咎何也盖聖人興盡天下之利未嘗以為<lb/>
<pb n="8a"/>
　已功也獨以塞吾責而責而已故天下之人受聖人<lb/>
　之益安于自然亦不知聖人之為厚我也故曰下不<lb/>
　厚事也老人曰我耕田而食鑿井而飲帝力于我何<lb/>
　有哉皆下不厚事之謂也惟不知其益所以為益之<lb/>
　大<lb/>
六二或益之十朋之龜弗克違永貞吉王用享于帝吉<lb/>
象曰或益之自外来也<lb/>
　二臣位人臣受益于君者也十朋之龜言錫禮之蕃<lb/>
<pb n="8b"/>
　也弗克違君命不敢辭也永貞吉受以正則吉也王<lb/>
　用享于帝吉人臣受益之極則左右奉璋以助祭如<lb/>
　相維辟公天子穆穆是也王九五也用二以助享于<lb/>
　帝也象曰自外來也謂五自外卦而來益已也<lb/>
六三益之用凶事无咎有孚中行告公用圭象曰益用<lb/>
凶事固有之也<lb/>
　三居下卦之上在下而長民奉君命以益民者也凶<lb/>
　荒札瘥益之用凶事也謂當凶荒之年宜發倉廪以<lb/>
<pb n="9a"/>
　行賑救也如此則无咎有孚中行心苟自信則酌中<lb/>
　而行之不必待君命也事已然後用圭而告公上盖<lb/>
　民之食必待中覆則無及矣正如汲黯河内事象曰<lb/>
　固有之也謂天災流行固有之事也<lb/>
六四中行告公従利用為依遷國象曰告公従以益志<lb/>
也<lb/>
　六四近君非六三比益民之事須先告公上既從然<lb/>
　後行之不然則為擅命違國視民之利而遷之如盤<lb/>
<pb n="9b"/>
　庚遷都之類皆所以利民也損上益下正屬此爻故<lb/>
　以遷國言之象曰以益志也君從臣行是以九五益<lb/>
　民之意而益之也<lb/>
九五有孚恵心勿問元吉有孚惠我徳象曰有孚惠心勿<lb/>
問之矣恵我徳大得志也<lb/>
　五君位處可為之勢有益民之實則順吾心而行之<lb/>
　不待問于下也如此則元吉民受實賜然後恵我徳<lb/>
　而不忘于心矣故曰有孚恵我徳象曰有孚恵心勿<lb/>
<pb n="10a"/>
　問之矣恵我徳大得志也民恵我徳是大得天下之<lb/>
　心也<lb/>
上九莫益之或擊之立心勿恒凶象曰莫益之偏辭也<lb/>
或擊之自外來也<lb/>
　下四爻皆受益而上九居外无職事之閒民也古者<lb/>
　民有常數士農工商不易其業豈容有一不耕不織<lb/>
　之閒夫哉故莫益之而擊之故田不耕者出屋粟宅<lb/>
　不毛者有里布閒民无常職者轉移執事之類所以<lb/>
<pb n="10b"/>
　然者以其立心之勿恒也古者民有常産而有常心<lb/>
　既无常心宜其凶也故曰立心勿恒凶象曰莫益之<lb/>
　偏辭也不士不農不工不商求益之偏辭也或擊之<lb/>
　自外来也所以擊之者以其不在四民之中自外而<lb/>
　來也<lb/>
䷪<hi>乾下兑上</hi>夬<lb/>
夬揚于王庭孚號有厲告自邑不利即戎利有攸往象<lb/>
曰夬决也剛决柔也健而説决而和揚于王庭柔乗五<lb/>
<pb n="11a"/>
剛也孚號有厲其危乃光也告自邑不利即戎所尚乃<lb/>
窮也利有攸往剛長乃終也<lb/>
　夬决也五陽决一陽也然一隂在五陽之上小人之<lb/>
　據尊位雖五陽並進而一隂在君側小人之善固結<lb/>
　其君而不去者也将誅君側之小人辭雖直而勢不<lb/>
　順自古寡謀淺慮輕舉妄動身戮而國隨以亂者皆<lb/>
　不眀夬决之理也故决衆小人易决一小人難衆皆<lb/>
　去而一獨留且據尊位而得君必其巧詐之深而未<lb/>
<pb n="11b"/>
　易動也故處夬之道其為危懼戒謹之辭者不一聖<lb/>
　人之示後世者深矣曰夬揚于王庭小人據尊位彌<lb/>
　縫之計宻而君不以為疑也必揚其過于王庭使人<lb/>
　主明知其為小人也君既信矣然後號令于衆謂将<lb/>
　有危事也使舉朝皆知其為小人也又告令于邑中<lb/>
　使舉國皆知其為小人也不利即戎小人竊威福之<lb/>
　權利在興兵君子于此欲舉兵以誅之則惡在君側<lb/>
　其勢不順而小人必勝矣故不利即戎而利有攸往<lb/>
<pb n="12a"/>
　陽氣方長隂道必終往則有功也彖夬决也剛决柔<lb/>
　也衆剛决一柔也健而説决而和决小人之道也揚<lb/>
　于王庭柔乗五剛也柔乗五剛之上小人據尊位者<lb/>
　也必揚其罪于王庭使人主知其惡也孚號有厲其<lb/>
　危乃光以危事警衆而豫防之則小人不能為害其<lb/>
　危乃光也小人利在興兵若舉兵以應之是小人之<lb/>
　計中而君子敗矣所尚乃窮也然剛長至五不容一<lb/>
　隂之獨留往則必决故曰剛長乃終也<lb/>
<pb n="12b"/>
象曰澤上于天夬君子以施禄及下居徳則忌<lb/>
　夫水升之則為雲降之則為雨澤氣升于天将决而<lb/>
　為雨夬决之象也君子既去小人當振拔困窮而施<lb/>
　之以禄若自居其功而澤不及下則自流于小人冒<lb/>
　嫉之行矣<lb/>
初九壯于前趾往不勝為咎象曰不勝而往咎也<lb/>
　陽進而决隂初居最下至㣲者也趾欲動也已居最<lb/>
　微而欲輕動以誅君側之小人往必不勝而為咎矣<lb/>
<pb n="13a"/>
　李訓鄭注未及舉事身已膏斧鉞正坐此爾象曰不<lb/>
　勝而往咎也<lb/>
九二惕號莫夜有戎勿恤象曰有戎勿恤得中道也<lb/>
　二與五同徳既信于君矣但謹懼而施號令于邑使<lb/>
　小人无所容則其勢自衰小人罪彰利在為亂故莫<lb/>
　夜有興兵之意九二不可啓兵端但勿恤之則其計<lb/>
　不行象曰得中道也以九二得中故能盡决之道也<lb/>
九三壯于頄有凶君子夬夬獨行遇雨若濡有愠无咎<lb/>
<pb n="13b"/>
象曰君子夬夬終无咎也<lb/>
　三與上正應六在上頄也已應之壯于頄也衆陽决<lb/>
　隂而已與之同凶道也君子處此當以義斷夬而又<lb/>
　夬重絶之也獨往遇六六必與和既為所汚而能愠<lb/>
　怒以絶之猶可无咎象曰君子夬夬終无咎也<lb/>
九四臀无膚其行次且牽羊悔亡聞言不信象曰其行<lb/>
次且位不當也聞言不信聰不眀也<lb/>
　四與六同在君側位望已重无意除亂欲止則衆陽<lb/>
<pb n="14a"/>
　並進于下勢不得安故曰臀无膚欲往則六同事心<lb/>
　不能斷故曰其行次且若能牽引羣陽以進則悔可<lb/>
　亡然四不中正又居兊與六同體非能决者雖聞此<lb/>
　言亦必不信象曰位不當也以所居之位不中聰不<lb/>
　明也以耳聰目眀為冨貴利欲所蔽故終不能自决<lb/>
　也自古大臣無意于决小人者皆其位望隆重而自<lb/>
　懐顧惜之意<lb/>
九五莧陸夬夬中行无咎象曰中行无咎中未光也<lb/>
<pb n="14b"/>
　五君位當夬之時尚以一隂在上獨據尊位與衆陽<lb/>
　之敵皆九五保祐之也莧陸至微物也蘋蘩蕰藻之<lb/>
　菜尚可羞于王公莧陸匹夫之所不饜而今以薦玉<lb/>
　食以喻小人不應至君側也為九五者决而又决决<lb/>
　則可以居中履正而无咎矣故曰莧陸夬夬中行无<lb/>
　咎象曰中未光也小人猶在上非九五之明徳也<lb/>
上六无號終有凶象曰无號之凶終不可長也<lb/>
　就爻位言之則以隂居尊位就名卦言之則陽而隂<lb/>
<pb n="15a"/>
　消矣决而至此不假號令亦知其有凶矣象曰終不<lb/>
　可長也隂居夬終豈有復長之理<lb/>
　卦雖五陽决一隂而五陽皆未善初不能决二未成<lb/>
　决三與為應四與同體五有保佑之意以見小人為<lb/>
　計之宻君子受其欺而不知覺聖人于爻辭反覆設<lb/>
　諭獨詳于他爻三四爻猶致意君子處此可以自謹<lb/>
䷫<hi>㢲下乾上</hi>姤<lb/>
姤女壯勿用取女彖曰姤遇也柔遇剛也勿用取女不<lb/>
<pb n="15b"/>
可與長也天地相遇品物咸章也剛遇中正天下大行<lb/>
也姤之時義大矣哉<lb/>
　姤遇也一隂决盡反而在下與五陽遇故曰姤繫辭<lb/>
　曰作易者其有憂患乎聖人重卦至此宻知後世有<lb/>
　非常之變重卦至姤其憂患又有甚于此者卦初六<lb/>
　一柔以漸而長既進而二又進而三未有咎也進而<lb/>
　至四則有无魚之凶進而至五則又自天之禍及進<lb/>
　而至上則始有上窮之吝而于卦辭則曰女壯勿用<lb/>
<pb n="16a"/>
　取女一隂尚微聖人已預言女壯而戒以勿取重卦<lb/>
　至此其三代未有之變乎其知漢唐之女禍乎武王<lb/>
　數商之罪曰牝雞司晨惟家之索然不過惟婦言是<lb/>
　聴而已未至如後世之冠履易位也漢之吕氏猶曰<lb/>
　與帝並興雖制政房闥而于大臣猶有所畏憚至唐<lb/>
　武氏之變則矯假威福臨制天下使天下之人重跡<lb/>
　寢息厥角稽首以聴命而不敢作為天地為之易位<lb/>
　者數十載此三代以来所未前閒也聖人逆知之而<lb/>
<pb n="16b"/>
　于姤卦見其義曰女壯勿用取女一隂在下方来之<lb/>
　勢下體為㢲㢲為長女此女必壯勿取之可也盖隂<lb/>
　取初爻其位不正取之必有凶也彖姤遇也柔遇剛<lb/>
　也柔下而與剛遇勿用取女不可與長也女子之道<lb/>
　易以説人一為所牽則事去矣不冝與之長也然天<lb/>
　地隂陽之遇不可絶也而况于人道乎咸之取女歸<lb/>
　妹之歸媵此天地之大義也所謂剛遇中正者此也<lb/>
　義又在一卦外故夫子彖辭中推廣言之曰姤之時<lb/>
<pb n="17a"/>
　義大矣哉<lb/>
象曰天下有風姤后以施命誥四方<lb/>
　天之遇萬物以風而風行必出于天聖人體天風之<lb/>
　象以出命而制命之權則必出于人主夫惟人主能<lb/>
　自有其權而大臣奉行之則天下常治權不自立而<lb/>
　或在奸臣或在外戚或在宦官或在女子而亂階成<lb/>
　矣故曰后以施命誥四方誥命出于后則無姤之變<lb/>
初六繫于金柅貞吉有攸往見凶羸豕孚蹢躅象曰繫<lb/>
<pb n="17b"/>
于金柅柔道牽也<lb/>
　初六一隂生而五陽在上止之柅所以止車也五爻<lb/>
　皆剛金柅也然柔道常善扳援雖欲止之而已係于<lb/>
　金柅矣幸其㣲能貞守之則吉與之徃則見凶盖一<lb/>
　隂位不正包藏之意已不可禦豕隂類也豕雖羸其<lb/>
　蹢躅不可忽也自此以往進至九五則始之變成矣<lb/>
　故有蹢躅之戒象曰柔道牽也以柔道扳援故陽俱<lb/>
　為所牽係也<lb/>
<pb n="18a"/>
九二包有魚无咎不利賔象曰包有魚義不及賓也<lb/>
　進而至二入而包之也魚隂類也故曰包有魚此位<lb/>
　尚㣲未有害也故曰无咎賓與主敵體者也以微賤<lb/>
　自守則可與主之敵體非所宜也故曰不利賓象曰<lb/>
　義不及賓也以義分之貴賤等級不可踰越使之及<lb/>
　賓則敵體矣然女子之道非能安義分者也<lb/>
九三臀无膚其行次且厲无大咎象曰其行次且行未<lb/>
牽也<lb/>
<pb n="18b"/>
　又進而三居下體之上矣然意在蹢躅非能安于三<lb/>
　位也欲居則不安故臀无膚欲進則未可往故其行<lb/>
　次且厲危也事已危矣猶未進上體故无咎象曰行<lb/>
　未牽也所以次且而未進者以九五尚未為所牽也<lb/>
九四包无魚起凶象曰无魚之凶逺民也<lb/>
　進而至四已居上體去五已逼不安隂類故曰包无<lb/>
　魚其進至此包藏禍心非一日之積也起則變成矣<lb/>
　故曰起凶象曰逺民也初爻民位至㣲者也扳援至<lb/>
<pb n="19a"/>
　此取初逺矣故曰逺民<lb/>
九五以杞包瓜含章有隕自天象曰九五含章中正也<lb/>
有隕自天志不舍命也<lb/>
　進而至五五君位也豈柔道之所當乎瓜藤蔓之物<lb/>
　也謂初六也杞髙木也謂九五也柔道扳援而至此<lb/>
　皆自九五包之也其始相遇未始不中正故曰含章<lb/>
　盖隂道能含其美也然不應至此必有自天之禍漢<lb/>
　唐之事冠履倒置天地易位宗社㡬危而户庭躡血<lb/>
<pb n="19b"/>
　其變故盖有不忍言矣故曰有隕自天象曰中正也<lb/>
　姤之始遇固出中正義分猶存也至變故之成則心<lb/>
　不安命矣盖夙夜在公抱衾與禂女子之知命者也推<lb/>
　原所以至者只縁不安命之故<lb/>
上九始其角吝无咎象曰姤其角上窮吝也<lb/>
　及進而至上居姤之極物極則反故吝然无咎者姤<lb/>
　道既吝則正道无咎盖吕氏不誅則劉室不安武氏<lb/>
　不㓕則唐祚不復故曰吝无咎象曰上窮吝也<lb/>
<pb n="20a"/>
䷬<hi>坤下兊上</hi>萃<lb/>
萃亨王假有廟利見大人亨利貞用大牲吉利有攸往<lb/>
彖曰萃聚也順以説剛中而應故聚也王假有廟致孝<lb/>
亨也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　患難方興其卦為屯難興必散其卦為涣散則求聚<lb/>
　其卦為萃萃而得主其卦為比萃者人情欲合各成<lb/>
　聚落之時也卦四隂二陽以陽為主三應于上二爻<lb/>
<pb n="20b"/>
　皆隂非萃之善初應于四聚而得吉非萃之主二應<lb/>
　于五五正君位成萃之功大畧如此曰萃亨散而復聚<lb/>
　則亨也宗廟者人心所係武王伐商載主而行髙帝<lb/>
　初興立漢社稷皆以係人心也故曰王假有廟必得<lb/>
　九五之位然後為萃之主故曰利見大人萃不以正<lb/>
　其終必離故曰利貞天子祭天地皆用太牢君位既<lb/>
　正方用大牲故曰大牲吉既用大牲萃道成矣故曰<lb/>
　利有攸往彖曰萃聚也順以説剛中而應故聚也以<lb/>
<pb n="21a"/>
　二體言之下順而上説五剛得中下與二應得所聚<lb/>
　也廟社人心所係所以假廟者示天下必有親也故曰致<lb/>
　孝享大人萃之主見大人得萃之正故曰聚以正至用<lb/>
　大牲則天命定矣如湯用元牡之類故曰順天命泛<lb/>
　觀天地間物蜂有屯蟻有聚鴻雁之能羣蚊蚋之雜襲<lb/>
　莫不羣分而自適皆其天理之不可改則萃之情見<lb/>
　矣<lb/>
象曰澤上於地萃君子以除戎噐戒不虞<lb/>
<pb n="21b"/>
　澤所以聚水水溢地上未得所歸人情涣而求聚之<lb/>
　象也人情未一患故不測故除戎器以戒不虞<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　初與四應以隂求陽宜相孚也四位不當終不成萃<lb/>
　故曰有孚不終心不能定去就不决故曰乃亂乃萃<lb/>
　萃而以理不約而合若嬰兒之號泣然雖崇物以事<lb/>
　之其號泣自若也為父母者一握其手則為笑矣此<lb/>
<pb n="22a"/>
　見天理之萃故曰若號一握為笑四既无位進而萃<lb/>
　五得萃之正勿恤而往可以无咎故曰勿恤往无咎<lb/>
　象曰其志亂也<lb/>
六二引吉无咎孚乃利用禴象曰引吉无咎中未變也<lb/>
　五為萃主六二為正應下連三隂相引而萃萃之吉也<lb/>
　故曰引吉无咎禴祭之薄也心苟相孚不必備禮故<lb/>
　曰孚乃利用禴象曰中未變也往而即孚其志一也<lb/>
六三萃如嗟如无攸利往无咎小吝象曰往无咎上㢲<lb/>
<pb n="22b"/>
也<lb/>
　三應上六六既齎咨故萃而嗟如往而萃五則无咎<lb/>
　始嗟終萃故小吝象曰往无咎上㢲也互體為㢲五<lb/>
　居㢲上三居㢲下同體而萃故曰止㢲<lb/>
九四大吉无咎象曰大吉无咎位不當也<lb/>
　四以易居上體三隂下從故曰大吉不為萃主故止<lb/>
　无咎以非君位終不成萃故象曰位不當也<lb/>
九五萃有位无咎匪孚元永貞悔亡象曰萃有位志未<lb/>
<pb n="23a"/>
光也<lb/>
　五得君位為萃之主故曰有位无咎涣而方萃人情<lb/>
　未孚必元永貞然後悔亡盖萃而得君其卦為比元<lb/>
　亨比之道也萃而成比則悔亡矣故曰匪孚元永貞<lb/>
　悔亡象曰志未光也謂有位而情未孚故未光也惟<lb/>
　其如此故只成聚落<lb/>
上六齎咨涕洟无咎象曰齎咨涕洟未安上也<lb/>
　五既正位六居五上失莘之時涕泣求五乃得无咎<lb/>
<pb n="23b"/>
　故曰齎咨涕洟无咎象曰未安上也謂所處不安故<lb/>
　涕泣也<lb/>
　<lb/>
　<lb/>
　<lb/>
　<lb/>
　<lb/>
　西谿易説卷九<lb/>
</p>
<p>
</p>
  </div>
</body>
</text>
</TEI>
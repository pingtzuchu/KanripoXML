<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易傳燈卷三</head>
    <p>
<pb n="1a"/>
欽定四庫全書<lb/>
　易傳燈卷三　　　　　　宋　徐氏　撰<lb/>
　　　六位貴賤<lb/>
六位之列言貴賤也易首章言卑髙以陳貴賤位矣又<lb/>
言列貴賤者存乎位則知爻以位言者明貴賤也嘗攷<lb/>
於易易言成卦則曰六畫易言效天下之動則曰六爻<lb/>
易言剛柔相推則曰六虛易言列貴賤則曰六位故知<lb/>
位者明貴賤之等也今即乾卦言之文王畫乾之卦分<lb/>
<pb n="1b"/>
乾上乾下之體蓋有上位下位之辨夫子彖傳曰大明<lb/>
終始六位時成亦以龍有潛見惕躍飛亢之殊於是列<lb/>
為初二三四五上之位其貴賤之等該於六位中矣然<lb/>
有下而勿用貴而无位者茲為貴賤之變也若夫他卦<lb/>
六位无非以六爻尊卑為貴賤之辨故有位不當不當<lb/>
位之言如噬嗑離六五為不當位未濟離六五亦為不<lb/>
當位需坎之上六為不當位履兑之六三為位不當餘<lb/>
卦言位不當者亦多矣皆以剛柔所處之非宜而有位<lb/>
<pb n="2a"/>
次失當之象聖人繫爻之辭所以斷其吉凶也且屯初<lb/>
九以貴下賤而得民六二以柔乘剛而有難困九二剛<lb/>
中得貞大人之吉而六三乘剛有非所據之凶易明貴<lb/>
賤之分豈不嚴哉<lb/>
　　　設卦觀象<lb/>
聖人於大傳首章曰聖人設卦觀象繫辭焉而明吉凶<lb/>
設卦者謂重卦也謂序卦也蓋八卦皆三畫以立象於<lb/>
是乎重之則有上下之象又於是乎序之則有先後之<lb/>
<pb n="2b"/>
象聖人觀重卦上下之象則繫辭以明吉凶如屯卦坎<lb/>
上震下坎體在上二隂為五患而下體震初九有君天<lb/>
下之徳見而不失其居則繫辭曰元亨利貞勿用有攸<lb/>
徃利建侯兹為觀象繫辭明吉凶也聖人又序其卦使<lb/>
不紊亂則先後有序如屯序於䝉之先䝉序於屯之後<lb/>
序需於先序訟於後師後有比小畜後有履皆不可移<lb/>
易如小畜六四得君畜制羣陽其卦居先迨六四出而<lb/>
為履之六三為柔履剛於是繫辭曰履虎尾不咥人亨<lb/>
<pb n="3a"/>
所以明吉凶兹聖人序卦有先後之象也後學不究設<lb/>
卦有重卦序卦之緼又豈知觀象繫辭明吉凶之理哉<lb/>
此章之後言君子所居而安者易之序也正謂卦有先<lb/>
後之序君子居而安之也又曰居則觀象玩辭謂觀卦<lb/>
象而玩所繫之辭又言動則觀變玩占此謂君子因剛<lb/>
柔相推之變而玩極數所占之得失其居處變動无不<lb/>
推易象變易從事則天必祐之矣<lb/>
　　　小大險易<lb/>
<pb n="3b"/>
大傳曰卦有小大辭有險易辭也者各指其所之蓋大<lb/>
言陽剛君子小言隂柔小人易於君子也其辭易易於<lb/>
小人也其辭險易各指其所適之情也如大過小過大<lb/>
畜小畜皆小大之卦也大過剛過也彖言利有攸徃亨<lb/>
其辭易矣小過小者過也彖言可小事不可大事不宜<lb/>
上宜下其辭險也大畜大者畜也彖言尚賢止健小畜<lb/>
小者畜也彖言密雲不雨皆卦有小大辭有險易也易<lb/>
之所該豈止此哉夬五剛決柔利有攸徃大者卦辭也<lb/>
<pb n="4a"/>
剥柔變剛不利有攸徃小者卦辭也姤言女壯勿用取<lb/>
女小者卦辭也臨剛浸長大也遯小浸長小也泰大來<lb/>
吉亨大也否小來不利君子貞小也其辭之險易皆可<lb/>
推也又如大有有大也衆陽應隂彖曰元亨辭易也比<lb/>
小也衆隂比陽彖曰比吉後夫凶辭險也卦六十有四<lb/>
雖乾坤莫不有大小之象其辭所指雖乾坤莫不有險<lb/>
易之指易於大小則齊於卦非偏有所惡也其辭險易<lb/>
則各指其所之非偏有所隠也君子盍可不明其理哉<lb/>
<pb n="4b"/>
自漢迄今莫有一人推明小大儉易之理有能暢而明<lb/>
之則聖人讚易之㫖豈不備哉<lb/>
　　　極數知來<lb/>
大傳曰君子動則觀其變而玩其占蓋極數知來之謂<lb/>
占通變之謂事隂陽不測之謂神又曰以卜筮者尚其<lb/>
占君子將有為將有行也問焉以言受命也如嚮無有<lb/>
逺近幽深遂知來物非天下之至精孰能與于此又曰<lb/>
占事知來夫觀變玩占非極數何以為占盖謂參伍以<lb/>
<pb n="5a"/>
變錯綜其數通其變遂成天地之文極其數遂定天下<lb/>
之象非天下之至變其孰能與于此此極數通變之言<lb/>
也成文定象皆本於此當時聖人不於大傳詳參伍錯<lb/>
綜之目後世無傳迄今之人不曉參伍以變錯綜其數<lb/>
之法遂啟後世學者妄為之説盖占事本乎參伍錯綜<lb/>
之極數也漢京房闗子明諸儒别為法以為占筮之學<lb/>
非聖人極數之本理也<lb/>
　　　大衍五十<lb/>
<pb n="5b"/>
聖人言大衍之數五十其用四十有九四十有九為用<lb/>
則五十之内虛一不用何所象乎苟用其四十有九則<lb/>
聖人亦不必言衍數之五十也自聖人書不盡言遂啓<lb/>
京房馬融荀爽鄭康成董遇顧懽劉牧諸人各立一説<lb/>
言五十之數初无的當之論又或者以天地五十五之<lb/>
數用之為四十有九者而五十之㫖遂為聖人之虛言<lb/>
若韓康伯衍天地之數所頼者五十用四十有九則一<lb/>
不用也不用而用以之通非數而數以之成斯易之太<lb/>
<pb n="6a"/>
極也四十九數總為一者太極也散為四十九即太極<lb/>
在其中矣故分而為二以象兩掛一以象三揲之以四<lb/>
以象四時四時者坎離震兑則六七八九之數也韓又<lb/>
言虚一以象虛无之氣朱震謂一者體也太極不動之<lb/>
數四十九者用也總之則一散之則四十九非四十九<lb/>
之外復有一而有一不用也龔夬謂大衍之數五十總<lb/>
四十有九之成數合而為一也此蓍之體也用四十有<lb/>
九者自分而為二言也此蓍之用也以蓍之體合蓍之<lb/>
<pb n="6b"/>
用四十九則五十也故一為虛數四十九為實數而一<lb/>
者四十九之所生也然李泰伯誚康伯述輔嗣之㫖曰<lb/>
衍天地之數所頼者五十聖人以五行天五之數特減<lb/>
其五則未知不減之時如何揲也愚以為王弼韓康伯<lb/>
言衍天地之數所頼者五十雖聖人於大衍章言天地<lb/>
之數五十有五所以成變化行鬼神而不曽明言於天<lb/>
地數減五為大衍之五十也盖大衍者為衍易用蓍言<lb/>
也四營成易十有八變成卦仲之長之天下之能事畢<lb/>
<pb n="7a"/>
矣顯道神徳行可與酬酢可與佑神矣其言易變化神<lb/>
妙如此盖當求之説卦生蓍之章即參天兩地倚數之<lb/>
言研求其理則知大衍五十之緼矣非可外求其義合<lb/>
於五十之數也如京房馬融荀爽鄭康成諸人皆立異<lb/>
説求異於聖人而不即參兩倚數而求其理豈知參天<lb/>
兩地所以為五十哉然聖人雖不言虛一數但言其用<lb/>
四十有九則知此一者常周流於四十九之用其四十<lb/>
九數已用畢事而元數五十未嘗不合也其用四十有<lb/>
<pb n="7b"/>
九者盖四營十八掛之餘計老陽老隂少陽少隂之策<lb/>
无不合於四十九之用數也如三揲九八八外有二十<lb/>
四策兹豈非四十九乎餘皆同也聖人即策數分老少<lb/>
隂陽其六九之老者為動爻而七八雖不動其策與乾<lb/>
坤當朞當物无以異也<lb/>
　　　再扐後掛<lb/>
四營成易謂分二掛一揲四歸竒也十有八變而成卦<lb/>
謂每爻三變六爻十有八變盖初揲不五則九次揲不<lb/>
<pb n="8a"/>
四則八三揲亦不四則八也其三揲謂三變初揲之變<lb/>
分二掛一揲四歸竒非五則九矣至于再變聖人以五<lb/>
嵗再閏故再扐者仍前分二掛一揲四再歸竒于扐故<lb/>
曰再扐此則非四則八也至于第三變聖人以為後掛<lb/>
者仍前分二掛一揲四歸竒于扐此亦非四即八也三<lb/>
變則一爻成矣自五嵗再閏而下聖人一言曰故再扐<lb/>
而後掛此聖人為再變及三變立文故曰再扐又曰後<lb/>
掛其文意周足盖再歸於扐其後復掛一以成一爻三<lb/>
<pb n="8b"/>
變之法明甚豈於再變不再扐三變不掛一哉先輩劉<lb/>
牧諸公以初揲分二象兩掛一象三即先將左手揲四<lb/>
歸竒又將右手揲四歸竒謂之再扐後掛其二變三變<lb/>
即无四營之數其差誤殊非聖人衍易之法也更程伊<lb/>
川張横渠諸先輩知其不通又變其説又非聖人四營<lb/>
三變之理故愚糾其失於此云夫聖人言歸竒于扐以<lb/>
象閏者盖初變之揲不五則九也先將兩手蓍四四數<lb/>
之歸其竒餘于扐并掛一或五或九也又聖人言五嵗<lb/>
<pb n="9a"/>
再閏故再扐者盖謂次變之揲不四則八也除先得或<lb/>
九之外猶有四十之蓍又分二又掛一揲四歸竒今此<lb/>
再扐不四則八也又聖人言而後掛者盖謂第三變之<lb/>
揲仍前掛一也第三次又分二掛一揲四歸竒今第三<lb/>
揲亦不四則八也此則三變成一爻矣今諸解謂第一<lb/>
變之揲四四數之歸竒于扐以象閏其次變之揲即不<lb/>
掛一有違再閏再扐之言及第三變之揲亦不掛一有<lb/>
違後掛之言豈可將五嵗再閏再扐後掛之言所以為<lb/>
<pb n="9b"/>
第二揲第三揲者更不歸竒于扐更不掛一乎今皆自<lb/>
立一説不主聖人再閏再扐後掛之言但自初揲左手<lb/>
蓍了其次揲三揲只以右手蓍合于左揲一處便為揲<lb/>
了違背聖經甚矣即不再扐後掛无再變三變之法然<lb/>
則三變成一爻十有八變而成卦聖人之言非乎先將<lb/>
左手之蓍四四數之其餘者合于掛一處又將右手之<lb/>
蓍四四數之其餘者亦合于掛一處此方是不五則九<lb/>
也若聖人言五嵗再閏故再扐而後掛者盖與第二第<lb/>
<pb n="10a"/>
三變立文非謂將右手蓍之餘合于掛一而謂之再閏<lb/>
再扐後掛也<lb/>
　九八八計二十五外有二十四策係四六數六老隂<lb/>
　五四四計一十三外有三十六策係四九數九老陽<lb/>
　兩少一多計一十七外有三十二策係四八數八少<lb/>
　隂<lb/>
　兩多一少計二十一外有二十八策係四七數七少<lb/>
　陽<lb/>
<pb n="10b"/>
　　　九六七八<lb/>
易以九六七八為隂陽老少之象今易畫三百八十四<lb/>
爻陽爻一百九十二皆以九為象隂爻一百九十二皆<lb/>
以六為象聖人即无一爻言七八者先輩亦不曽論及<lb/>
此獨陸績謂陽在初稱初九去初之二稱九二則初復<lb/>
七矣隂在初稱初六去初之二稱六二則初復八矣卦<lb/>
畫七八經書九六七八為象九六為爻四者互明此左<lb/>
氏所記卜筮者之某卦之説也陸績雖據卜筮者言七<lb/>
<pb n="11a"/>
八九六互明之義而易書稱九六不稱七八者其㫖未<lb/>
明也大傳大衍章言四營十八變其于七八九六之策<lb/>
无遺策也然策之當期當物只言乾坤則知易爻言九<lb/>
六者只言動爻也聖人見天下之吉凶悔吝皆生于動<lb/>
則六爻以傚其動故知易之九六无非動爻所以稱九<lb/>
六而不及七八易豈以七八為變動之爻哉<lb/>
　　　動爻之卦<lb/>
易六十四卦每卦一爻動之一卦如一爻動凡六卦二<lb/>
<pb n="11b"/>
爻動凡十五卦三爻動凡二十卦四爻動凡十五卦五爻<lb/>
動凡六卦不動自一卦全體動自一卦其六十四之卦<lb/>
計四千九十六卦當以本卦之體言卦象之某卦論吉<lb/>
凶羲文聖人不曽作此所之卦象遂致後世占卜者添<lb/>
入八卦納甲五行四獸世應之類揣測休咎殊非聖人<lb/>
作易本理也若夫大衍蓍數盖即蓍求易之法四營成<lb/>
易十有八變成卦八卦小成引伸觸類天下能事畢矣<lb/>
非以此為占事知來之學也如之卦有不動之爻則如<lb/>
<pb n="12a"/>
左傳載穆姜占遇艮之八是為艮之隨盖艮體上五四<lb/>
三與初皆動只二爻不動以不動爻為占故謂艮之八<lb/>
也易道變動不窮君子神而明之變而通之則之卦四<lb/>
千九十六卦所以通天下之志斷天下之疑極深硏幾<lb/>
開物成務舉在易之一書也若易之設卦聖人只言本<lb/>
卦事理如之卦謂之動爻如乾卦初九動為姤卦盖乾<lb/>
為巽也乾為巽于天之下有吉凶休咎之象如左傳周<lb/>
太史所論則可也<lb/>
<pb n="12b"/>
　　　極儀象卦<lb/>
理之無形者難言也聖人每從其實然之形而明其無<lb/>
形之理使天下有所據依而信其言故乾坤難定也聖<lb/>
人即天地之尊卑而明乾坤之定剛柔難斷也聖人即<lb/>
動静之有常而明剛柔之斷變化難見也聖人即象形<lb/>
之所在而明變化之見盖摭實然者言之則無形者可<lb/>
信也大傳曰易有太極是生兩儀兩儀生四象四象生<lb/>
八卦八卦定吉凶吉凶生大業兹易開物成務冐天下<lb/>
<pb n="13a"/>
之道者也聖人探易之初㑹生生之理于太極而明易<lb/>
之本于有聖人究易之終推生生之理于大業而明極<lb/>
之成乎業太極一氣也兩儀隂陽分太極也四象五行<lb/>
分兩儀也八卦吉凶分四象也一氣渾涵故曰太極隂<lb/>
陽既分斯曰兩儀兩儀運而四象行焉是為四象四象<lb/>
有五行所屬而八卦成列矣方以類聚物以羣分而吉<lb/>
凶生于八卦之相形變化推移著于大業之六十有四<lb/>
其極斯有實理之可言也自極而儀自儀而象理無形<lb/>
<pb n="13b"/>
也至于有卦則成列已定斯可推吉凶而生大業也大哉<lb/>
易也開物成務冐天下之道自有而入生物無窮或謂<lb/>
自無而有使其中空虚無實而能生極儀象卦闡于大<lb/>
業而有實理之可言乎<lb/>
　　　易有四象<lb/>
前章聖人設卦觀象繫辭而明吉凶也其所為象者何<lb/>
象也即後章言易有四象所以示也繫辭焉所以告也<lb/>
定之以吉凶所以斷也其四象謂老陽老隂少陽少隂<lb/>
<pb n="14a"/>
也老陽老隂乾坤也少陽震坎艮也少隂巽離兑也言<lb/>
四象則包八卦矣苟非此之謂則前後兩卦之四象也<lb/>
盖聖人設卦非説一卦而止也其卦兩兩反對如屯蒙<lb/>
相連需訟相繼小畜之與履師之與比有如雜卦所言<lb/>
兩卦之義每兩卦上下反對故聖人言四象以示繫辭<lb/>
以告定吉凶以斷也如屯卦坎上震下及為䝉則艮上<lb/>
坎下兹有四象所示又于每卦繫辭以告定吉凶以斷<lb/>
以全四象卦義或者不此之思莊氏謂易六十四卦中<lb/>
<pb n="14b"/>
有實象有假象有義象有用象非也何氏謂天生神物<lb/>
聖人則之一也天地變化聖人效之二也天垂象見吉<lb/>
凶三也河出圖洛出書聖人則之四也此四事易外别<lb/>
有其功非専易内之物何得稱易有四象劉牧云易有<lb/>
四象所以示者若繫辭云吉凶者得失之象悔吝者憂<lb/>
虞之象變化者進退之象剛柔者晝夜之象四也既繫<lb/>
辭所陳則與爻卦正協其義孔疏復謂兩儀生四象七<lb/>
八九六所以示之四象則失之甚也七八九六乃少陽<lb/>
<pb n="15a"/>
少隂老陽老隂之位生八卦之四象非易所以示之四<lb/>
象也然則易有象示及繫辭以告吉凶以斷必别有易<lb/>
書韓宣子聘魯見易象其易之為象必别有書也後學<lb/>
不究聖人設卦觀象之㫖但隨文泥辭見經有兩儀生<lb/>
四象之文又見大傳有四象之目則援引曲解然則大<lb/>
衍章亦有四象之目盍不引據以釋經乎<lb/>
　　　河圖洛書<lb/>
大傳曰河出圖洛出書聖人則之或者以為聖人因圖<lb/>
<pb n="15b"/>
書之出則之而作易非也河圖之數戴九而履一左三<lb/>
而右七二四之居上六八之居下而五居于中管攝諸<lb/>
數為十五之縱横也洛書之數一合五而成六二合五<lb/>
而成七三合五而成八四合五而成九兹一二三四五<lb/>
行之本無非統于中之五而成體也聖人觀于河圖有<lb/>
數有象以縱横十五之妙配乾坤九六之數其象之白<lb/>
紫者吉象黄黑者凶此聖人則其圖之用也聖人觀于<lb/>
洛書有數有法以一六為水居坎而生乾二七為火居<lb/>
<pb n="16a"/>
離而生巽三八為木居震而生艮四九為金居兑而生<lb/>
坤本金木水火土正位而明乾坤艮巽之卦乾君坤藏<lb/>
出震齊巽更迭變化既成萬物兹聖人則其書之用也<lb/>
圖九宫以示道書五行以垂法圖書相為經緯相為表<lb/>
裏生成之數合而為五行象數之妙闡而為後天雖犧<lb/>
文闡易于前圖書為則于後其致一也世固有以九宫<lb/>
之所示體為貪巨文武九星之名推測地理之幽其休<lb/>
咎吉凶驗若符契河圖亦妙矣亦有以五行之理明于<lb/>
<pb n="16b"/>
五事之應而咎證變見有水不潤下火不炎上等性五<lb/>
行亦神矣然則河之出圖洛之出書為聖人之所則端<lb/>
有用于作易之後也<lb/>
　　　乾坤成列<lb/>
乾列于上坤列于下成列不紊易從是而運故聖人曰<lb/>
乾坤成列易立乎其中矣乾之右有易曰巽坎艮列于<lb/>
右遂至于坤坤之左有易曰震離兑列于左遂至于乾<lb/>
兹所謂乾坤成列易立乎其中也使乾坤之體毁而不<lb/>
<pb n="17a"/>
見則易安從生而有六子分列于左右哉聖人所以先<lb/>
之曰乾坤其易之緼繼言乾坤成列而易立乎其中乾<lb/>
坤毁則无以見易易不可見乾坤或幾乎息矣聖人的<lb/>
因乾坤而見易之緼灼見其易立乎乾坤成列之中也<lb/>
後學者未講究乾坤之成列遂不知易在何處亦不曉<lb/>
八卦因此而成列也故列乾坤成列之圖而知易立乎<lb/>
乾坤成列之中也<lb/>
</p>
<p>
</p>
  </div>
</body>
</text>
</TEI>
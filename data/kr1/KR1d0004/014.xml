<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷十五</head>
    <p>
<pb n="1a"/>
欽定四庫全書<lb/>
　周官新義卷十五　　　　宋　王安石　撰<lb/>
秋官二<lb/>
鄉士掌國中各掌其鄉之民數而紏戒之聽其獄訟察<lb/>
其辭辨其獄訟異其死刑之罪而要之旬而職聽于朝<lb/>
司宼聽之斷其獄弊其訟于朝羣士司刑皆在各麗其<lb/>
法以議獄訟獄訟成士師受中協日刑殺肆之三日若<lb/>
欲免之則王㑹其期大祭祀大喪紀大軍旅大賔客則<lb/>
<pb n="1b"/>
各掌其鄉之禁令帥其屬夾道而蹕三公若有邦事則<lb/>
為之前驅而辟其喪亦如之凡國有大事則戮其犯命<lb/>
者<lb/>
遂士掌四郊各掌其遂之民數而紏其戒令聽其獄訟<lb/>
察其辭辨其獄訟異其死刑之罪而要之二旬而職聽<lb/>
于朝司寇聽之斷其獄弊其訟于朝羣士司刑皆在各<lb/>
麗其法以議獄訟獄訟成士師受中協日就郊而刑殺<lb/>
各於其遂肆之三日若欲免之則王令三公㑹其期若<lb/>
<pb n="2a"/>
邦有大事聚衆庶則各掌其遂之禁令帥其屬而蹕六<lb/>
卿若有邦事則為之前驅而辟其喪亦如之凡郊有大<lb/>
事則戮其犯命者<lb/>
縣士掌野各掌其縣之民數紏其戒令而聽其獄訟察<lb/>
其辭辨其獄訟異其死刑之罪而要之三旬而職聽於<lb/>
朝司宼聽之斷其獄弊其訟于朝羣士司刑皆在各麗<lb/>
其法以議獄訟獄訟成士師受中協日刑殺各就其縣<lb/>
肆之三日若欲免之則王命六卿㑹其期若邦有大役<lb/>
<pb n="2b"/>
聚衆庶則各掌其縣之禁令若大夫有邦事則為之前<lb/>
驅而辟其喪亦如之凡野有大事則戮其犯命者<lb/>
　鄉士掌國中各掌其鄉之民數者通掌國中而分掌<lb/>
　其鄉焉鄭氏謂鄉士八人四人而分掌三鄉也遂士<lb/>
　掌四郊而各掌其遂之民數者通掌四郊而分掌其<lb/>
　遂也縣士掌野而各掌其縣之民數者通掌野而分<lb/>
　掌其縣也所謂四郊非鄉地所謂野非遂地盖所謂<lb/>
　公邑之在郊野者焉而於鄉士言紏戒之遂士縣士<lb/>
<pb n="3a"/>
　言紏其戒令者鄉治詳故鄉士不特紏之而已又戒<lb/>
　焉縣遂治畧故遂士縣士無所戒也違其遂縣吏之<lb/>
　戒令則紏之而已異其死刑之罪而要之者死刑之<lb/>
　罪定而又要之若今責伏辨矣鄉士旬而職聽于朝<lb/>
　者慎用刑故也遂士二旬縣士三旬則以逺也羣士<lb/>
　司刑皆在各麗其法以議獄訟者羣士司刑各有所<lb/>
　掌若司刑掌五刑之法司刺掌三刺三赦三宥之法<lb/>
　又或掌官法或掌官成或掌官常故各麗其法也士<lb/>
<pb n="3b"/>
　師受中協日刑殺者獄訟成而上其中于士師士師<lb/>
　受之然後協日刑殺也鄉士刑殺不言所就以縣士<lb/>
　遂士推之就國中明矣鄉士若欲免之則王㑹其期<lb/>
　者王親㑹其期聽而議之也遂士王令三公㑹其期<lb/>
　縣士王命六卿㑹其期則逺故也六卿言命三公言<lb/>
　令則六卿任事王親命之而已三公尊不任事書命<lb/>
　以令焉鄉士三公有邦事則為之前驅而辟遂士六<lb/>
　卿有邦事則為之前驅而辟縣士大夫有邦事則為<lb/>
<pb n="4a"/>
　之前驅而辟為尊者辟行人使避也公卿大夫教治<lb/>
　政事所自出非刑官先而辟焉則有所不行其喪亦<lb/>
　如之者則喪終事也<lb/>
方士掌都家聽其獄訟之辭辨其死刑之罪而要之三<lb/>
月而上獄訟于國<lb/>
　方士三月而上獄訟于國鄭氏謂變朝言國以其自<lb/>
　有君異之也<lb/>
司冦聽其成于朝羣士司刑皆在各麗其法以議獄訟<lb/>
<pb n="4b"/>
獄訟成士師受中書其刑殺之成與其聽獄訟者凡都<lb/>
家之大事聚衆庶則各掌其方之禁令<lb/>
　司冦聽其成于朝則獄訟成而後上于國也既成而<lb/>
　後上于國而于羣士司刑麗法以議又言獄訟成者<lb/>
　前所謂成都家聽斷之成也後所謂成司冦羣士司<lb/>
　刑聽議之成也書其刑殺之成與其聽訟獄者鄭氏<lb/>
　謂備反復有失實者<lb/>
以時修其縣法若嵗終則省之而誅賞焉凡都家之士<lb/>
<pb n="5a"/>
所上治則主之<lb/>
　以時修其縣法若嵗終則省之而誅賞焉者省盖巡<lb/>
　而視之與省方同義鄭氏謂縣法縣師之職也方士<lb/>
　嵗時修此法嵗終則又省之而誅賞焉<lb/>
訝士掌四方之獄訟諭罪刑于邦國凡四方之有治於<lb/>
士者造焉四方有亂獄則徃而成之邦有賔客則與行<lb/>
人送逆之入於國則為之前驅而辟野亦如之居館則<lb/>
帥其屬而為之蹕誅戮暴客者客出入則道之有治則<lb/>
<pb n="5b"/>
贊之凡邦之大事聚衆庶則讀其誓禁<lb/>
　訝士掌四方之獄訟故邦有賔客則與行人送逆之<lb/>
　入于國則為之前驅而辟野亦如之居館則帥其屬<lb/>
　而為之蹕也<lb/>
朝士掌建邦外朝之法左九棘孤卿大夫位焉羣士在<lb/>
其後右九棘公侯伯子男位焉羣吏在其後而三槐三<lb/>
公位焉州長衆庶在其後左嘉石平罷民焉右肺石達<lb/>
窮民焉<lb/>
<pb n="6a"/>
　右公侯伯子男尊故也羣吏在其後則外朝聽獄弊<lb/>
　訟之朝也故治事者在焉面三公位焉州長衆庶在<lb/>
　其後則答王故也棘之為木也其華白義行之發也<lb/>
　其實赤事功之就也束在外所以待事也槐之為木<lb/>
　也其華黄中徳之暢也其實𤣥至道之復也文在中<lb/>
　含章之義也右窮民則不傲無告故右焉司士以正<lb/>
　朝儀之位辨貴賤之等為職故其序朝位先尊後卑<lb/>
　朝士以掌建外朝之法為職故其序朝位先卑後尊<lb/>
<pb n="6b"/>
　先卑後尊則先法之所制者<lb/>
帥其屬而以鞭呼趨且辟禁慢朝錯立族談者<lb/>
　以鞭呼趨且辟呼朝者使趨焉又為之辟也呼趨則<lb/>
　戒以肅辟則使人避焉禁慢朝錯立族談者朝當如<lb/>
　此故孔子在朝廷便便言唯謹爾孟子不踰階而揖<lb/>
　不歴位而言<lb/>
凡得獲貨賄人民六畜者委于朝告于士旬而舉之大<lb/>
者公之小者庻民私之<lb/>
<pb n="7a"/>
　易得曰得難得曰獲獲伺度而得之也人民在貨賄<lb/>
　之後盖奴虜之亡者市民所㑹伺察者衆故曰獲貨<lb/>
　賄六畜其亡必得故曰得舉之民無私焉則亦市之<lb/>
　為治欲民不以無故得利也三日而舉之則民所㑹<lb/>
　也其求宜速朝之所委則亡不必得故小者使民私<lb/>
　焉使民私焉則亦朝之為治欲不盡利以遺民也求<lb/>
　者或逺則待之宜緩故旬而舉之市不言獲人民則<lb/>
　市之所㑹幾察者衆非亡民所赴也<lb/>
<pb n="7b"/>
凡士之治有期日國中一旬郊二旬野三旬都三月邦國<lb/>
朞期内之治聽期外不聽<lb/>
　民之所急宜以時治苟為不急又在期外亦可以已<lb/>
　矣夫獄訟追證無罪之民豫受其弊則其不急豈可<lb/>
　長哉<lb/>
凡有責者有判書以治則聽<lb/>
　有判書以治則聽者以責與人必使有判書其扺冒<lb/>
　而訟有判書則為之聽治焉<lb/>
<pb n="8a"/>
凡民同貨財者令以國法行之犯令者刑罰之<lb/>
　凡民同貨財者令以國法行之犯令者刑罰之者刑<lb/>
　罰其犯令者而已不誅同財之人也若貨不出于闗<lb/>
　而舉其貨罰其人所謂國法也二人同財而一人犯<lb/>
　此令則并舉其貨焉是為令以國法行之若夫罰則<lb/>
　施犯令者一人而已<lb/>
凡屬責者以其地傅而聽其辭<lb/>
　以責屬人必使有傅傅必有地著其相抵冒而訟以<lb/>
<pb n="8b"/>
　其地傅來乃為之聽治屬責而無傅有傳而無地著<lb/>
　不知所在不可追證則弗聽也<lb/>
凡盗賊軍鄉邑及家人殺之無罪凡報仇讎者書於士<lb/>
殺之無罪若邦凶荒札喪宼戎之故則令邦國都家縣<lb/>
鄙慮刑貶<lb/>
　軍謂衆攻圍鄉邑及家則人得殺之仇讐之罪已書<lb/>
　於士而得則士之所殺也已書於士而不得則罪不<lb/>
　嫌于不明故許之専殺也思患曰慮慮刑則非特緩<lb/>
<pb n="9a"/>
　刑而已若荒政除盗賊費誓無餘刑非殺則以災宼<lb/>
　之故有加急焉故令慮以制之慮貶則用財當貶於<lb/>
　平時然欲適宜則亦不可以無慮也<lb/>
司民掌登萬民之數自生齒以上皆書於版辨其國中<lb/>
與其都鄙及其郊野異其男女嵗登下其死生及三年<lb/>
大比以萬民之數詔司冦司冦及孟冬祀司民之日獻<lb/>
其數于王王拜受之登于天府内史司㑹冡宰貳之以<lb/>
贊王治<lb/>
<pb n="9b"/>
　於小司寇言内史司㑹冢宰貳民數制國用王受民<lb/>
　數圖國用而進退之而於司民云内史司㑹冢宰貳<lb/>
　之以贊王治者司民掌民數之官也生齒之不蕃至<lb/>
　於具禍以燼則以王無陪無卿無義治之非特為貧<lb/>
　故也<lb/>
司刑掌五刑之法以麗萬民之罪墨罪五百劓罪五百<lb/>
宫罪五百刖罪五百殺罪五百若司宼斷獄弊訟則以<lb/>
五刑之法詔刑罰而以辨罪之輕重<lb/>
<pb n="10a"/>
　先王之懲民也以讓為不足然後罰以罰為不足然<lb/>
　後獄之圜土役之司空以獄而役之為不足然後墨<lb/>
　以墨為不足然後劓以劓為不足然後宫以宫為不<lb/>
　足然後刖以刖為不足然後殺墨劓宫刖殺棄人之<lb/>
　刑也以殺為不足則又有奴其父母妻子者奴其父<lb/>
　母妻子非刑之正也故不列于此<lb/>
司刺掌三刺三宥三赦之法以贊司宼聽獄訟壹刺曰<lb/>
訊羣臣再刺曰訊羣吏三刺曰訊萬民壹宥曰不識再<lb/>
<pb n="10b"/>
宥曰過失三宥曰遺忘壹赦曰㓜弱再赦曰老旄三赦<lb/>
曰憃愚以此三法者求民情斷民中而施上服下服之<lb/>
罪然後刑殺<lb/>
　不識過失遺忘致慎則或可以免焉故宥之而已㓜<lb/>
　弱老旄憃愚則非人之能為也故赦之憃愚憃而愚<lb/>
　也孔子曰古之愚也直今之愚也詐而已所謂憃愚<lb/>
　則異乎今之愚矣盖愚而非憃㓜而不弱老而不旄<lb/>
　則不在所赦矣以此三法者求民情斷民中而施上<lb/>
<pb n="11a"/>
　服下服之罪然後刑殺者罪在所刺則下刑有適重<lb/>
　而上服罪在所宥則上刑有適輕而下服以三法者<lb/>
　求民情然後斷民中斷民中然後施罪施罪定矣然<lb/>
　後刑殺若在所赦則赦之矣<lb/>
司約掌邦國及萬民之約劑治神之約為上治民之約<lb/>
次之治地之約次之治功之約次之治器之約次之治<lb/>
摯之約次之<lb/>
　治神之約謂若魯用郊之屬治民之約謂若分衛以<lb/>
<pb n="11b"/>
　士族之屬治地之約謂若取於相土之東都以㑹王<lb/>
　蒐之屬治功之約謂若虢叔虢仲勲在王室藏在盟<lb/>
　府之屬治器之約謂若魯得用四代之器之屬治摯<lb/>
　之約謂若公孫黒使强委禽之屬凡此諸治皆有許<lb/>
　與之約焉不信而訟則司約掌之<lb/>
凡大約劑書於宗彜小約劑書於丹圖若有訟者則珥<lb/>
而辟藏其不信者服墨刑若大亂則六官辟藏其不信<lb/>
者殺<lb/>
<pb n="12a"/>
　珥而辟藏重其事六官辟藏則以盟約六官皆受其<lb/>
　貳藏之故也<lb/>
司盟掌盟載之法凡邦國有疑㑹同則掌其盟約之載<lb/>
及其禮儀北面詔明神既盟則貳之盟萬民之犯命者<lb/>
詛其不信者亦如之凡民之有約劑者其貳在司盟有<lb/>
獄訟者則使之盟詛凡盟詛各以其地域之衆庶共其<lb/>
牲而致焉既盟則為司盟共祈酒脯<lb/>
　謂之明神則宜鄉明者也故北面詔之質于明神以<lb/>
<pb n="12b"/>
　相要者民之所不免也先王因以覆盟詛為大戮而<lb/>
　躬信畏以先之至其成俗盟邦國不協與民之犯命<lb/>
　而詛其不信者有獄訟者使之盟詛弭亂息争豈小<lb/>
　補哉及後世王迹熄慢神誣人實倍其上神亦既厭<lb/>
　莫之顧省則區區牲血酒脯不足以勝背誕之衆矣<lb/>
　盖治有本末本之不圖無事於末故君子屢盟詩以<lb/>
　為亂是用長鄭伯詛射頴攷叔者傳以為失政刑矣<lb/>
職金掌凡金玉錫石丹青之戒令受其入征者辨其物<lb/>
<pb n="13a"/>
之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡與其數量楬而璽之入其金錫于為兵器之府<lb/>
入其玉石丹青于守藏之府入其要掌受士之金罰貨<lb/>
罰入于司兵旅于上帝則共其金版饗諸侯亦如之凡<lb/>
國有大故而用金石則掌其令<lb/>
　士之金罰盖所謂金作贖刑而司寇無金贖之法或<lb/>
　者掌貨賄有焉<lb/>
司厲掌盜賊之任器貨賄辨其物皆有數量賈而楬之<lb/>
入于司兵其奴男子入于罪𨽻女子入于舂槀凡有爵<lb/>
<pb n="13b"/>
者與七十者與未齓者皆不為奴<lb/>
　其奴男子入于罪𨽻則為𨽻民焉女子入于舂槀則<lb/>
　以役舂人槀人之事凡有爵者七十者與未齓者皆<lb/>
　不為奴則鄭氏謂奴從坐没入縣官者是也盖盜賊<lb/>
　之罪有殺不足以懲之者所謂無餘刑非殺也<lb/>
犬人掌犬牲凡祭祀共犬牲用牷物伏瘞亦如之凡幾<lb/>
珥沈辜用駹可也凡相犬牽犬者屬焉掌其政治<lb/>
　犬人掌犬牲而凡相犬牽犬者屬焉掌其政治則并<lb/>
<pb n="14a"/>
　掌田犬矣鄭氏謂伏伏犬以車轢之瘞地祭也<lb/>
司圜掌收教罷民凡害人者弗使冠飾而加明刑焉任<lb/>
之以事而收教之能改者上罪三年而舍中罪二年而<lb/>
舍下罪一年而舍其不能改而出圜土者殺雖出三年<lb/>
不齒凡圜土之刑人也不虧體其罰人也不虧財<lb/>
　司寇謂之聚教而司圜謂之收教則致其詳焉<lb/>
掌囚掌守盜賊凡囚者上罪梏拲而桎中罪桎梏下罪<lb/>
梏王之同族拲有爵者桎以待弊罪及刑殺告刑于王<lb/>
<pb n="14b"/>
奉而適朝士加明梏以適市而刑殺之凡有爵者與王<lb/>
之同族奉而適甸師氏以待刑殺<lb/>
　掌囚凡囚皆守焉而特言盗賊者盗賊必囚而守之<lb/>
　故也梏在脰桎在足拲在手左氏傳子蕩以弓梏華<lb/>
　弱于朝則梏在脰明矣明梏著其罪于梏猶明刑也<lb/>
掌戮掌斬殺賊諜而搏之凡殺其親者焚之殺王之親<lb/>
者辜之凡殺人者踣諸市肆之三日刑盜于市凡罪之<lb/>
麗於法者亦如之唯王之同族與有爵者殺之于甸師<lb/>
<pb n="15a"/>
氏凡軍旅田役斬殺刑戮亦如之<lb/>
　斬殺賊諜而搏之者已得則斬殺之未得則搏之凡<lb/>
　殺其親者焚之者賊仁莫甚焉故也殺王之親者辜<lb/>
　之者賊義莫甚焉故也刑盜于市凡罪之麗于法者<lb/>
　亦如之者所謂刑人于市非特于衆棄之亦以人之<lb/>
　犯刑皆以趨利為本正以趨利犯刑則唯盗而已故<lb/>
　特言刑盗于市也<lb/>
墨者使守門劓者使守闗宫者使守内刖者使守囿髠<lb/>
<pb n="15b"/>
者使守積<lb/>
　墨者使守門劓者使守闗皆無妨無禁禦故也劓罪<lb/>
　重故逺之刖者使守囿則妨於禁禦可使牧禽獸而<lb/>
　已髠者使守積則王族無宫髠之而已使守積積在<lb/>
　隠故也<lb/>
司𨽻掌五𨽻之法辨其物而掌其政令帥其民而搏盗<lb/>
賊役國中之辱事為百官積任器凡囚執人之事邦有<lb/>
祭祀賔客喪紀之事則役其煩辱之事掌帥四翟之𨽻<lb/>
<pb n="16a"/>
使之皆服其邦之服執其邦之兵守王宫與野舍之厲<lb/>
禁<lb/>
罪𨽻掌役百官府與凡有守者掌使令之小事凡封國<lb/>
若家牛助為牽徬其守王宫與其厲禁者如蠻𨽻之事<lb/>
蠻𨽻掌役校人養馬其在王宫者執其國之兵以守王<lb/>
宫在野外則守厲禁<lb/>
閩𨽻掌役畜養鳥而阜蕃教擾之掌子則取𨽻焉<lb/>
　掌役畜養鳥役於掌畜也<lb/>
<pb n="16b"/>
夷𨽻掌役牧人養牛馬與鳥言其守王宫者與其守厲<lb/>
禁者如蠻𨽻之事<lb/>
貉𨽻掌役服不氏而養獸而教擾之掌與獸言其守王<lb/>
宫者與其守厲禁者如蠻𨽻之事<lb/>
　不言阜蕃猛獸非阜蕃之物<lb/>
布憲掌憲邦之刑禁正月之吉執旌節以宣布于四方<lb/>
而憲邦之刑禁以詰四方邦國及其都鄙逹于四海凡<lb/>
邦之大事合衆庶則以刑禁號令<lb/>
<pb n="17a"/>
　宣布于四方者以宣布故言四方與詩四方于宣同<lb/>
　義以詰四方邦國及其都鄙則詰及邦國之都鄙非<lb/>
　特邦國而已達於四海則四方之逺極于四海凡邦<lb/>
　之大事合衆庶則以刑禁號令謂于邦有大事鄉合<lb/>
　州黨族閭比之聨與其民人之什伍則以刑禁號令<lb/>
　焉<lb/>
禁殺戮掌司斬殺戮者凡傷人見血而不以告者攘獄<lb/>
者遏訟者以告而誅之<lb/>
<pb n="17b"/>
　掌司斬殺戮者謂非以法斬殺戮者司之以告而誅<lb/>
　之也傷人見血而不以告者攘獄者遏訟者謂有司<lb/>
　宜告而不以告宜授而攘遏之見傷而不自言與獄<lb/>
　訟而見攘遏非善良則窮弱侵善良抑窮弱刑禁所<lb/>
　為設也<lb/>
禁暴氏掌禁庶民之亂暴力正者撟誣犯禁者作言語<lb/>
而不信者以告而誅之凡國聚衆庶則戮其犯禁者以<lb/>
徇凡奚𨽻聚而出入者則司牧之戮其犯禁者<lb/>
<pb n="18a"/>
　力正謂人言不可聽不可從以力正之使聽而從焉<lb/>
　士昏禮曰父西面戒之必有正焉與此正同義政之<lb/>
　不明也以下之難知政之不行也以下之難制撟誣<lb/>
　作言語而不信下之難知者也暴亂力正犯禁下之<lb/>
　難制者也上之所誅於是為急誅庶民如此則自上<lb/>
　可知矣<lb/>
野廬氏掌達國道路至於四畿比國郊及野之道路宿<lb/>
息井樹若有賔客則令守涂地之人聚柝之有相翔者<lb/>
<pb n="18b"/>
誅之凡道路之舟車轚互者敘而行之凡有節者及有<lb/>
爵者至則為之辟禁野之横行徑踰者凡國之大事比<lb/>
修除道路者掌凡道禁邦之大師則令掃道路且以幾<lb/>
禁行作不時者不物者<lb/>
　三十里有宿宿有路室所謂宿也十里有廬廬有飲<lb/>
　食所謂息也横行謂不由道徑徑踰謂不由橋梁國<lb/>
　之大事則在國中而已邦之大師則通國野焉<lb/>
蜡氏掌除骴凡國之大祭祀令州里除不蠲禁刑者任<lb/>
<pb n="19a"/>
人及凶服者以及郊野大師大賔客亦如之若有死於<lb/>
道路者則令埋而置楬焉書其日月焉縣其衣服任器<lb/>
於有地之官以待其人掌凡國之骴禁<lb/>
　任人謂司圜任之以事之人大賔客亦令州里除不<lb/>
　蠲禁刑者任人及凶服者以及郊野則承事如祭有<lb/>
　齊敬之心焉<lb/>
雍氏掌溝瀆澮池之禁凡害于國稼者春令為阱擭溝<lb/>
瀆之利於民者秋令塞阱杜擭<lb/>
<pb n="19b"/>
　害於國稼謂害國及稼不言野而言稼盖野之禁唯<lb/>
　稼而已<lb/>
禁山之為苑澤之沈者<lb/>
　沈酖也禁山之為苑不使民専利禁澤之沈者惡其<lb/>
　所害衆<lb/>
萍民掌國之水禁幾酒謹酒禁川游者<lb/>
　幾酒㣲察其不節也謹酒謹制其無度也<lb/>
司寤氏掌夜時以星分夜以詔夜士夜禁禦晨行者禁<lb/>
<pb n="20a"/>
宵行者夜遊者<lb/>
　詩曰肅肅宵征抱衾與稠則宵非中夜矣詩曰夜如<lb/>
　何其夜鄉晨則自宵以至於晨皆所謂夜時禦晨行<lb/>
　者則禦使須明而行禁宵行者則禁之使止也禁夜<lb/>
　逰者則逰非其時雖不行亦禁焉<lb/>
司烜氏掌以夫遂取明火於日以鑒取明水於月以共<lb/>
祭祀之明齍明燭共明水凡邦之大事共墳燭庭燎中<lb/>
春以木鐸脩火禁于國中軍旅脩火禁邦若屋誅則為<lb/>
<pb n="20b"/>
明竁焉<lb/>
　明燭以明火為燭明齍以明水為齍鄭氏謂取火于<lb/>
　日取水於月欲得隂陽之潔氣也墳燭大燭屋誅盖<lb/>
　舉家得罪而誅者也明竁盖楬其罪於竁上若明刑<lb/>
　明梏<lb/>
條狼氏掌執鞭以趨辟王出入則八人夾道公則六人<lb/>
侯伯則四人子男則二人凡誓執鞭以趨於前且命之<lb/>
誓僕右曰殺誓馭曰車轘誓大夫曰敢不闗鞭五百誓<lb/>
<pb n="21a"/>
師曰三百誓邦之大史曰殺小史曰墨<lb/>
　掌執鞭趨以辟者趨而避也條狼主誓者掌辟之官<lb/>
　以禁止為事故也誓僕右者為僕為右誓其屬也誓<lb/>
　馭者為馭誓其屬也僕右曰殺馭曰車轘則軍旅之<lb/>
　事僕右之政當如此誓大夫曰敢不闗鞭五百則大<lb/>
　夫不掌軍政當豫聞而已故誓之事曰敢不闗誓之<lb/>
　刑曰鞭五百師誓其屬曰三百則所誓樂人而已大<lb/>
　史曰殺則大軍旅抱天時從焉誓其屬不可以不嚴<lb/>
<pb n="21b"/>
　小史曰墨則佐大史而已於大史曰邦之大史則明<lb/>
　此所為誓皆王宫于史稱邦則師以上皆可知也<lb/>
脩閭氏掌比國中宿互柝者與其國粥而比其追胥者<lb/>
而賞罰之禁徑踰者與以兵革趨行者與馳騁於國中<lb/>
者邦有故則令守其閭互唯執節者不幾<lb/>
　國粥謂行粥物于國中者市官所不治故修閭氏比<lb/>
　之不言禁横行則國中故也<lb/>
冥氏掌設弧張為阱擭以攻猛獸以靈鼓敺之若得其<lb/>
<pb n="22a"/>
獸則獻其皮革齒須備<lb/>
　設弧以射之設張以伺之為阱擭以陷之以靈鼓敺<lb/>
　之則使趨所陷焉<lb/>
庶氏掌除毒蠱以攻説禬之嘉草攻之凡敺蠱則令之<lb/>
比之<lb/>
　以攻說禬之則用祝焉以嘉草攻之則用葯焉<lb/>
穴氏掌攻蟄獸各以其物火之以時獻其珍異皮革<lb/>
翨氏掌攻猛鳥各以其物為媒而椅之以時獻其羽翮<lb/>
<pb n="22b"/>
　各以其物為媒而椅之者媒之以其類也攻猛鳥以<lb/>
　除人物之害焉非特利其羽翮而已孟子曰鳥獸之<lb/>
　害人者消然後人得平土而居之<lb/>
柞氏掌攻草木及林麓夏日至令刋陽木而火之冬日<lb/>
至令剝隂木而水之若欲其化也則春秋變其水火凡<lb/>
攻木者掌其政令<lb/>
薙氏掌殺草春始生而萌之夏日至而夷之秋繩而芟<lb/>
之冬日至而耜之若欲其化也則以水火變之掌凡殺<lb/>
<pb n="23a"/>
草之政令<lb/>
　春始生而萌之則始生而夷之不能使其不生故萌<lb/>
　之而弗治焉夏日至而夷之則生氣極矣於是乎可<lb/>
　夷秋繩而芟之則夷而又生生而芟之也冬日至則<lb/>
　生氣復之時於是耜之則不復生矣若欲其化也則<lb/>
　以水火變之者月令所謂燒薙行水也於是草化焉<lb/>
　鄭氏謂含實曰繩盖以繩為<graphic n="KR2335" url="https://raw.githubusercontent.com/kanripo/KR-Gaiji/master/images/KR2335.png" mimeType="image/png"/>
硩蔟氏掌覆夭鳥之巢以方書十日之號十有二辰之<lb/>
<pb n="23b"/>
號十有二月之號十有二嵗之號二十有八星之號縣<lb/>
其巢上則去之<lb/>
　盖日辰月嵗星之神凡有氣形者制焉故書其號焉<lb/>
　可以勝天<lb/>
翦氏掌除蠧物以攻禜攻之以莽草熏之凡庶蠱之事<lb/>
赤友氏掌除牆屋以蜃炭攻之以灰洒毒之凡隙屋除<lb/>
其貍蠱<lb/>
　貍蠱亦有害人者故除之<lb/>
<pb n="24a"/>
蟈氏掌去鼃黽焚牡蘜以灰洒之則死以其煙被之則<lb/>
凡水蟲無聲<lb/>
　去鼃黽使水蟲無聲亦置官者養至尊具官備物焉<lb/>
　且先王之齋去樂以致一方是時也蟲之怒鳴安可<lb/>
　以弗除除則宜有掌之者矣<lb/>
壺涿氏掌除水蟲以炮土之鼓敺之以焚石投之若欲<lb/>
殺其神則以牡橭午貫象齒而沈之則其神死淵為陵<lb/>
　除水蟲殺淵神為其有害人者今南方有所謂淵神<lb/>
<pb n="24b"/>
　者民犯之能出為祟<lb/>
庭氏掌射國中之夭鳥若不見其鳥獸則以救日之弓<lb/>
與救月之矢射之若神也則以大隂之弓與枉矢射之<lb/>
　鳥獸言夜射則神以晝射矣嘗用此救日月焉故其<lb/>
　精氣足以勝天鄭氏謂太隂之弓救月者也枉矢救<lb/>
　日者也<lb/>
銜枚氏掌司囂國之大祭祀令禁無囂軍旅田役令銜<lb/>
枚禁嘂呼歎鳴於國中者行歌哭於國中之道者<lb/>
<pb n="25a"/>
伊耆氏掌國之大祭祀共其杖咸軍旅授有爵者杖共<lb/>
王之齒杖<lb/>
　杖咸鄭氏謂去杖以函盛之既事乃受共王之齒杖<lb/>
　鄭氏謂王所以賜老者之杖唯大祭祀共杖函盖非<lb/>
　大祭祀則杖於朝者弗豫焉<lb/>
</p>
<p>
</p>
  </div>
</body>
</text>
</TEI>
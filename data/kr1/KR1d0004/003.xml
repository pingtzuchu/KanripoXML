<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷三</head>
    <p>
<pb n="1a"/>
欽定四庫全書<lb/>
　周官新義卷三　　　　宋　王安石　撰<lb/>
天官三<lb/>
宫正掌王宫之戒令糾禁以時比宫中之官府次舍之<lb/>
衆寡為之版以待夕撃柝而比之國有故則令宿其比<lb/>
亦如之辨外内而時禁稽其功緒糾其德行幾其出入<lb/>
均其稍食去其淫怠與其竒衺之民會其什伍而教之<lb/>
道藝月終則㑹其稍食嵗終則㑹其行事凡邦之大事<lb/>
<pb n="1b"/>
令于王宫之官府次舍無去守而聼政令春秋以木鐸<lb/>
脩火禁凡邦之事蹕宫中廟中則執燭大喪則授廬舍<lb/>
辨其親疏貴賤之居<lb/>
　戒之字從戈從廾兩手奉戈有所戒之意令之字從<lb/>
　亼從卩下守以為節参合乎上之意糾之字從系從<lb/>
　丩若糾絲然糾其緩散之意禁之字從林從示示使<lb/>
　知阻以仁芘焉之意然則戒戒其怠忽糾糾其緩散<lb/>
　令使為之禁使勿為也小宰掌王宫之政令凡宫之<lb/>
<pb n="2a"/>
　糾禁而宫正掌王宫之戒令糾禁則王宫之政與后<lb/>
　室之糾禁皆非宫正所豫也以時比其宫中之官府<lb/>
　次舍之衆寡則以知其人名數也次蓋其所直舍蓋<lb/>
　其所居為之版以待則版其名數以待戒令及也夕<lb/>
　撃柝而比之則若今酉㸃有故則令宿其比亦如之<lb/>
　則若今坐甲辨外内而時禁則辨其外内職所當守<lb/>
　法所得至而時其出入啟閉之禁也稽其功緒則防<lb/>
　其怠糾其德行則防其衺幾其出入則㣲察其出入<lb/>
<pb n="2b"/>
　均其稍食則平頒其稍食去其淫怠與其竒衺之民<lb/>
　則凡在宫之民尚然其吏士可知矣竒無常也衺不<lb/>
　正也竒則畸於人矣是以謂之竒也㑹其什伍而教<lb/>
　之道藝則㑹其人以為伍合其伍以為什使之相保<lb/>
　然後教之道藝也月終則㑹其稍食為小宰受其月<lb/>
　要故也嵗終則㑹其行事為大宰受其嵗㑹故也凡<lb/>
　邦之大事令于王宫之官府次舍無去守而聼政令<lb/>
　鄭氏謂使居其處待所為也春秋以木鐸修火禁鄭氏<lb/>
<pb n="3a"/>
　謂火以春出以秋入因天時以戒也春秋修火禁則<lb/>
　若今皇城四時戒火矣凡邦之事蹕鄭氏謂事祭事<lb/>
　也誤矣凡邦之事則孰非事也何特祭祀而已宫中<lb/>
　廟中則執燭鄭氏謂祭社稷五祀於宫中祭先王先<lb/>
　公於廟中則執燭亦誤矣凡在宫廟中則執燭何特<lb/>
　祭社稷五祀先王先公之時凡邦之事蹕則以嚴於<lb/>
　禁止為事宫中廟中執燭則以明於照察為事大䘮<lb/>
　則授廬舍辨其親疎貴賤之居則宫正平時以比官<lb/>
<pb n="3b"/>
　府次舍衆寡辨内外為職故也言偃曰君子學道則<lb/>
　愛人小人學道則易使夫惟愛人然後可使之近君<lb/>
　夫惟易使然後可責以守衛則教之道藝宫正所急<lb/>
　也然欲教之道藝而不先㑹其什伍則莫相勸督而<lb/>
　務學欲㑹其什伍而不先去其淫怠竒衺之民則或<lb/>
　叙胥淪溺而敗類欲去其淫怠而不稽其功緒則滛<lb/>
　怠與敬孰分欲去竒衺而不糾其德行則竒衺與正<lb/>
　孰辨則稽其功緒糾其德行又宫正所先也以稽其<lb/>
<pb n="4a"/>
　功緒糾其德行為先則不可不致察㡬其出入則所<lb/>
　以致察也以㑹其什伍教之道藝為急則不可不致<lb/>
　養均其稍食則所以致養也均其稍食矣然後稍食<lb/>
　可㑹也教之道藝矣然後行事可㑹也行事可㑹矣<lb/>
　然後邦有大事可責以聼政令而守也於是無事矣<lb/>
　思患預防而已<lb/>
宫伯掌王宫之士庶子凡在版者掌其政令行其秩叙<lb/>
作其徒役之事授八次八舍之職事若邦有大事作宫<lb/>
<pb n="4b"/>
衆則令之月終則均秩嵗終則均敘以時頒其衣裘掌<lb/>
其誅賞<lb/>
　掌王宫之士庶子凡在版者則士衛士也庶子國子<lb/>
　之倅未為士者也上言士下言庶子則包國子之未<lb/>
　為士者矣掌其政令則士庶子之政令行其秩叙則<lb/>
　秩其掌賜敘其事治先後作其徒役之事則有役焉<lb/>
　作其徒也授八次八舍之職事則授其王宫四角四<lb/>
　中宿衛之職事也若邦有大事作宫衆則令之則所<lb/>
<pb n="5a"/>
　令非特徒役之事而已月終則均秩秩酒秩膳之類<lb/>
　日月有焉故月終均之嵗終則均叙勞逸劇易宜以<lb/>
　嵗時更焉故嵗終均之以時頒其衣裘則若今賜春<lb/>
　冬衣也掌其誅賞誅賞士庶子也士庶子非王族則<lb/>
　功臣之世賢者之類王以自近而衛焉故君臣國家<lb/>
　休戚一體上下親而内外察也<lb/>
膳夫掌王之食飲膳羞以養王及后世子凡王之饋食<lb/>
用六榖膳用六牲飲用六清羞用百有二十品珍用八<lb/>
<pb n="5b"/>
物醬用百有二十罋王日一舉鼎十有二物皆有爼以<lb/>
樂侑食膳夫授祭品嘗食王乃食卒食以樂徹于造<lb/>
　膳夫授祭者授王以所祭之物也食有祭所以仁鬼<lb/>
　神君子無終食之間違仁焉品嘗食者養至尊當慎<lb/>
　故也其所防也㣲矣事君左右就養有方則品嘗食<lb/>
　膳夫之事以樂侑食卒食以樂徹于造者無大喪無<lb/>
　大荒無大禮無天地之烖無邦之大故則王可以樂<lb/>
　之時故侑食及徹皆以樂所謂憂以天下樂以天下<lb/>
<pb n="6a"/>
　者也且人之養也心志和而後氣體從之食飲膳羞<lb/>
　以養氣體也侑徹以樂則所以和其心志而助氣體<lb/>
　之養焉造至也致食於是然後進而御王及其卒也<lb/>
　徹於所致而置焉是之謂徹于造<lb/>
王齊日三舉<lb/>
　孔子齊必變食者致養其體氣也王齊日三舉則與<lb/>
　變食同意孔子之齊不御于内不聼樂不飲酒不膳<lb/>
　葷喪者則弗見也不蠲則弗見也蓋不以哀樂欲惡<lb/>
<pb n="6b"/>
　貳其心又去物之可以昏憒其志意者而致養其氣<lb/>
　體焉則所以致精明之至也夫然後可以交神明矣<lb/>
　然此特祭祀之齊尚未及夫心齊也所謂心齊則聖<lb/>
　人以神明其德者是也故其哀樂欲惡將簡之弗得<lb/>
　尚何物之能累哉雖然知致一於祭祀之齊則其於<lb/>
　心齊也亦庶幾焉<lb/>
大喪則不舉大荒則不舉大札則不舉天地有烖則不<lb/>
舉邦有大故則不舉<lb/>
<pb n="7a"/>
　大喪大荒喪荒之大者也大喪則不舉大荒則不舉<lb/>
　大札則不舉天地有烖則不舉邦有大故則不舉者<lb/>
　王以能承順天地和理神人使無灾害變故故宜饗<lb/>
　備味聼備樂今不能然宜自貶而弗舉矣<lb/>
王燕食則奉膳贊祭<lb/>
　王舉則授祭而弗贊燕食則授而贊之贊之則以其<lb/>
　祭不如舉之盛然非祭朝之餘膳也祭所以致敬也<lb/>
　祭而弗敬如弗祭故禮餕餘不祭奉餘膳而祭則非<lb/>
<pb n="7b"/>
　所以致敬也且王舉之饋膳用六牲而䱷人掌畜以<lb/>
　魚鳥共膳則燕食有魚鳥之膳矣<lb/>
凡王祭祀賓客食則徹王之胙爼<lb/>
　祭餘謂之胙胙爼則祭餘之爼也賓客食則亦必膳<lb/>
　夫授祭及卒食又膳夫徹祭餘之爼則重祭故也故<lb/>
　膳言授祭於祭祀賓客言徹胙爼相備也<lb/>
凡王之稍事設薦脯醢<lb/>
　謂之稍則禮事之畧者故膳夫設薦脯醢而已<lb/>
<pb n="8a"/>
王燕飲酒則為獻主<lb/>
　燕飲酒則主於羣臣亦有賓主之道焉故不可以無<lb/>
　獻主雖然君臣之義不可以燕廢也故使膳夫為獻<lb/>
　主而已蓋燕飲之禮惟主於以食飲養賓而膳夫以<lb/>
　食飲養王之官也使所以養王者養賓焉則王之厚<lb/>
　意也<lb/>
掌后及世子之膳羞凡肉脩之頒賜皆掌之凡祭祀之<lb/>
致福者受而膳之以摯見者亦如之<lb/>
<pb n="8b"/>
　祭祀之致福者歸王以其福也以摯見歸王者以其<lb/>
　德也歸王以其福則愛之至歸王以其德則敬之至<lb/>
　且衆歸王以福而王能享之所以備多福衆歸王以<lb/>
　德而王能納之所以成盛德故受而膳之<lb/>
嵗終則㑹唯王及后世子之膳不㑹<lb/>
　所謂不㑹非不㑹其出不為多少之計而已王與后<lb/>
　及膳禽飲酒及服皆不㑹者至尊不可以有司法數<lb/>
　制之世子則惟膳正禮可以不㑹膳禽則燕食之膳<lb/>
<pb n="9a"/>
　也與其飲酒及服皆㑹則以防荒侈故也<lb/>
庖人掌共六畜六獸六禽辨其名物凡其死生鱻薧之<lb/>
物以共王之膳與其薦羞之物及后世子之膳羞<lb/>
　六畜可畜而養者也六獸可狩而𫉬者也六禽可禽<lb/>
　而制者也以共王之膳與其薦羞之物及后世子之<lb/>
　膳羞則庖人所共后世子者膳羞而已蓋薦則自后<lb/>
　世子之官屬共之膳夫言掌王之食飲膳羞以養王<lb/>
　及后世子其物備衆而其言薦則曰王之稍事設薦<lb/>
<pb n="9b"/>
　脯醢而已則薦所共設薄矣<lb/>
共祭祀之好羞共喪紀之庶羞賓客之禽獻<lb/>
　共祭祀之好羞者先王先公及先后夫人平生所好<lb/>
　祭祀則特羞之事亡如存之意夫齊則思其所嗜則<lb/>
　其祭也可以不羞其好哉雖然求所難致傷財害民<lb/>
　以昭其先之好僻則君子亦不為也孔子為政於魯<lb/>
　先簿正祭噐不以四方之食共簿正則先王不肯求<lb/>
　所難致以傷財害命可知矣共喪紀之庶羞共賓客<lb/>
<pb n="10a"/>
　之禽獻則仁喪紀賓客故使共王膳羞之官共之也<lb/>
　或言喪事或言喪紀之事喪事喪之在我者也喪紀<lb/>
　喪之在彼者也喪紀之事喪在彼而我有事焉者也<lb/>
　喪在彼我以禮數紀之故謂之喪紀<lb/>
凡令禽獻以灋授之其出入亦如之<lb/>
　掌客所謂乗禽於諸侯各如其命之數聘禮所謂乗<lb/>
　禽於客日如其饔餼之數士中日則二雙與此官所<lb/>
　謂凡用禽獻者法也令獻禽則以此法授之使知所<lb/>
<pb n="10b"/>
　獻之物與其數及其出以給用受而入之則亦以法<lb/>
　焉其法蓋詳矣如上所言則其存而可見者爾<lb/>
凡用禽獻春行羔豚膳膏香夏行腒鱐膳膏臊秋行犢<lb/>
麛膳膏腥冬行鱻羽膳膏羶嵗終則㑹唯王及后之膳<lb/>
禽不㑹<lb/>
　春行羔豚夏行腒䐹秋行犢麛冬行鱻羽各以其時<lb/>
　物所宜鄭氏以羽為雁誤矣謂之羽豈特雁而已魚<lb/>
　謂之鱻則以别於鱐故也膳膏香者膳用牛膏也牛<lb/>
<pb n="11a"/>
　土畜也方春木用事之時則宜助養脾故也膳膏臊<lb/>
　者膳用犬膏也犬金畜也方夏火用事之時宜助養<lb/>
　肺故也膳膏腥者膳用雞膏也雞木畜也方秋金用<lb/>
　事之時宜助養肝故也膳膏羶者膳用羊膏也羊火<lb/>
　畜也方冬水用事之時宜助飬心故也<lb/>
内饔掌王及后世子膳羞之割亨煎和之事辨體名肉<lb/>
物辨百品味之物王舉則陳其鼎爼以牲體實之選百<lb/>
羞醬物珍物以俟饋共后及世子之膳羞辨腥臊羶香<lb/>
<pb n="11b"/>
之不可食者牛夜嗚則庮羊泠毛而毳羶犬赤股而躁<lb/>
臊鳥皫色而沙嗚貍豕盲眡而交睫腥馬黒脊而般臂<lb/>
螻<lb/>
　内則以貍為欝則氣無所泄而其臭惡蓋烏皫色而<lb/>
　沙嗚則其臭如之貍與欝文雖異其義一也先言辨<lb/>
　腥臊羶香之不可食者然後言羊泠毛而毳羶犬赤股<lb/>
　而躁臊豕盲視而交睫腥則所謂腥臊羶之不可食者<lb/>
　也<lb/>
<pb n="12a"/>
凡宗廟之祭祀掌割亨之事凡燕飲食亦如之凡掌共<lb/>
羞脩刑膴胖骨鱐以待共膳<lb/>
　凡掌共羞脩刑膴胖骨鱐以待共膳者此七物有掌<lb/>
　之者有共之者有掌而共之者各掌共其物以待内<lb/>
　饔共膳也蓋内饔掌王及后世子之膳則宜選取於<lb/>
　羣有司以備珍膳故也<lb/>
凡王之好賜肉脩則饔人共之<lb/>
　饔人者内饔之屬人也使内饔共好賜肉脩則王所<lb/>
<pb n="12b"/>
　好賜親而私之故也<lb/>
外饔掌外祭祀之割亨共其脯脩刑膴陳其鼎爼實之<lb/>
牲體魚腊凡賓客之飱饔饗食之事亦如之邦饗耆老<lb/>
孤子則掌其割亨之事饗士庶子亦如之師役則掌共<lb/>
其獻賜脯肉之事凡小喪紀陳其鼎爼而實之<lb/>
　耆老孤子蓋所謂死政之老與其孤也外饔言饗耆<lb/>
　老孤子而士庻子亦如之酒正言饗士庶子而後言<lb/>
　饗耆老孤子外饔掌饔饔以養之為主酒正掌酒酒<lb/>
<pb n="13a"/>
　以禮之為主<lb/>
亨人掌共鼎鑊以給水火之齊職外内饔之爨亨煑辨<lb/>
膳羞之物祭祀共大羮鉶羮賓客亦如之<lb/>
　荀况曰大饗先大羮貴飲食之本也夫大羮肉湇也<lb/>
　不致五味凡所以薦鬼神養賓客則必共之非特共<lb/>
　之又貴而先之者古之時禽獸嘗偪人矣聖人教之<lb/>
　田罟則亦以除患故也未知火化非所以養生脩火<lb/>
　之利則使之免死而已當是時人知食肉而飲其湇<lb/>
<pb n="13b"/>
　其相養亦足矣及至後世阻威役物暴殄生類以窮<lb/>
　鼎爼之欲雖聖人復起亦無如之何矣則亦因時之<lb/>
　宜為制貴賤之等使無泰甚而已然則庶具百物備<lb/>
　者豈以為吾心如是而後慊哉其勢有不得已爾故<lb/>
　毎於為禮本始以示之使知禮意所尚在此不在彼<lb/>
　也<lb/>
甸師掌帥其屬而耕耨王藉以時入之以共齍盛祭祀<lb/>
共蕭茅共野果蓏之薦喪事代王受眚烖王之同姓有<lb/>
<pb n="14a"/>
辠則死刑焉帥其徒以薪蒸役外内饔之事<lb/>
　公田謂之藉以其借民力治之故也王所親耕謂之<lb/>
　藉則亦借民力終之故也王有王之藉侯有侯之藉<lb/>
　故甸師所耕耨謂之王藉四海之内各以其職來祭<lb/>
　而王必親耕以共齍盛者以為祭弗自致焉則猶不<lb/>
　祭以此率天下則耕與養知勸矣祭祀共蕭茅者蕭<lb/>
　合脂與黍稷焫之以祭詩所謂取蕭祭脂是也凡鬼<lb/>
　享祼鬯求諸隂焫蕭求諸陽索祭祝于祊求諸隂陽<lb/>
<pb n="14b"/>
　之間逰魂為變無不之無不為也故求之不可以一<lb/>
　處茅藉以縮酒者藉何所不可而必以茅則其為體<lb/>
　順理直柔而潔白承祭祀之德當如此共野果蓏之<lb/>
　薦者為其非場圃所出故稱野焉薦於王藉共之則<lb/>
　盡志而已祭祀則致衆致逺盡物故也喪事代王受<lb/>
　眚烖者人曰眚天曰灾受眚則以眚為在已受烖則<lb/>
　服烖而弗拒使甸師代則以方宅喪不可接神而甸<lb/>
　師掌共祭薦之物神所依故也王之同姓有辠則死<lb/>
<pb n="15a"/>
　刑焉者刑于隠也刑于隠而必於甸師則亦以甸師<lb/>
　共祭薦之物故也共祭薦之物所以事宗廟宗廟之<lb/>
　親而致死刑焉則正法然後能保天下國家能保天下國<lb/>
　家然後宗廟可得而事也然則親而致死刑乃所以<lb/>
　事宗廟也<lb/>
獸人掌罟田獸辨其名物冬獻狼夏獻麋春秋獻獸<lb/>
物時田則守罟及弊田令禽注于虞中<lb/>
　冬獻狼夏獻麋者冬物成之時狼殘物之尤者夏田<lb/>
<pb n="15b"/>
　稼之時麋害稼之衆者春秋書多麋為是故也各於<lb/>
　其尤害物之時罟而獻之明設官主以除民物之害<lb/>
　春秋獻獸物者雍氏春令為阱擭之利於民者則春<lb/>
　獻獸物亦以除害與雍氏為阱擭同意大司馬秋田<lb/>
　羅弊則秋獻獸物自其用罟之時及弊田令禽注于<lb/>
　虞中者令田衆以所𫉬禽置虞旗所植之中野謂之<lb/>
　注則衆赴而投焉若水之注也<lb/>
凡祭祀喪紀賓客共其死獸生獸凡獸入于腊人皮毛<lb/>
<pb n="16a"/>
筋角于玉府凡田獸者掌其政令<lb/>
　共其生獸為或用鮮故也獸人皮毛筋角入于玉府<lb/>
　而䱷人凡䱷征亦入于玉府者周之初園囿沛澤多<lb/>
　而禽獸至人嘗患其偪矣唯周有以勝之然後中國<lb/>
　之害除而人更頼其所𫉬以共服食噐用然則獸人<lb/>
　之官修寜百姓之大者也魚之為物潛逃㣲𦕈難及<lb/>
　以政方周盛時乃能使之莘其尾頒其首浮沉小大<lb/>
　備得其性則以有法度加焉而已然則䱷人之官修<lb/>
<pb n="16b"/>
　養萬物之悉者也以獸人之官修為寜百姓之大以<lb/>
　䱷人之官修為養萬物之悉故使各入其物于玉府<lb/>
　以為王者仁民愛物其施如是然後可以兼百姓之<lb/>
　奉備萬物之養以足其燕私玩好之欲也然則㝠氏<lb/>
　宂氏翨氏攻鳥獸之猛而其所獻皮革齒須及羽翮<lb/>
　之類不入于玉府者㝠氏宂氏翨氏特除其害獸人<lb/>
　凡田之政令掌焉則其所修之利衆所除之害悉所<lb/>
　頼之𫉬多王政及人於是為大矣<lb/>
<pb n="17a"/>
䱷人掌以時䱷為梁春獻王鮪辨魚物為鱻薧以共王<lb/>
膳羞凡祭祀賓客喪紀共其魚之鱻薧凡䱷者掌其政<lb/>
令凡䱷征入于玉府<lb/>
　春獻王鮪則以其時物王鮪鮪之大者王大也故物<lb/>
　之大者多謂之王詩序言冬薦魚而此不言者䱷人<lb/>
　以時䱷為梁凡祭祀共鱻薧則冬薦在是矣<lb/>
鼈人掌取互物以時簎魚鼈龜蜃凡貍物春獻鼈蜃秋<lb/>
獻龜魚祭祀共蠯蠃蚳以授醢人掌凡邦之簎事<lb/>
<pb n="17b"/>
　鼈及龜字乳以夏而蜃以夏秋春獻鼈蜃秋獻龜魚<lb/>
　則避其字乳之時獻龜以秋者龜主以卜全而用之<lb/>
　故取以其堅成之時魚美於秋冬而冬為尤美不以<lb/>
　冬獻則鼈人所獻以簎得之故先為梁之時而獻鼈<lb/>
　尤美於夏然以避其字乳之時而弗獻唯王不以飯<lb/>
　食之養害仁政之法度如此然後能率天下之民以<lb/>
　成魚麗之功告神明矣<lb/>
腊人掌乾肉凡田獸之脯腊膴胖之事凡祭祀共豆脯<lb/>
<pb n="18a"/>
薦脯膴胖凡腊物賓客喪紀共其脯腊凡乾肉之事<lb/>
</p>
<p>
</p>
  </div>
</body>
</text>
</TEI>
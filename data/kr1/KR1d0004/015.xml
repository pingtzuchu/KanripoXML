<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷十六</head>
    <p>
<pb n="1a"/>
欽定四庫全書<lb/>
　周官新義卷十六　　　　宋　王安石　撰<lb/>
秋官三<lb/>
大行人掌大賔之禮及大客之儀以親諸侯春朝諸侯<lb/>
而圖天下之事秋覲以比邦國之功夏宗以陳天下之<lb/>
謨冬遇以協諸侯之慮時會以發四方之禁殷同以施<lb/>
天下之政時聘以結諸侯之好殷覜以除邦國之慝間<lb/>
問以諭諸侯之志歸脤以交諸侯之福賀慶以賛諸侯<lb/>
<pb n="1b"/>
之喜致禬以補諸侯之烖<lb/>
　冬遇所協之慮時聘所結之好間問所諭之志歸脤<lb/>
　所交之福賀慶所賛之喜致禬所補之烖邦國之君<lb/>
　而已故稱諸侯秋覲所比之功殷覜所除之慝臣民<lb/>
　豫焉非特諸侯故稱邦國時會所發之禁非特一國<lb/>
　故稱四方春朝所圖之事夏宗所陳之謨殷同所施<lb/>
　之政非特一方故稱天下慮慮患也圖謀事也謀成<lb/>
　焉謂之謀事成焉謂之功諸侯之慮協然後天下之<lb/>
<pb n="2a"/>
　事可圖天下之事可圖然後天下之謨成而可陳謨<lb/>
　成而可陳然後邦國之功成而可比先事後功功以<lb/>
　成事故也先謨後慮終則有始故也慝隂姦也故除<lb/>
　之以殷覜而已言歸脤而不及膰則膰有事而執焉<lb/>
　因以賜之非大行人之所歸也言致禬而不及弔言<lb/>
　禬而弔可知也言諸侯而不言兄弟則兄弟乃大宗<lb/>
　伯以禮親焉大行人親諸侯而已唯春朝圖事不言<lb/>
　以則春朝朝禮之正非適為圖事也<lb/>
<pb n="2b"/>
以九儀辨諸侯之命等諸臣之爵以同邦國之禮而待<lb/>
其賔客上公之禮執桓圭九寸繅藉九寸冕服九章建<lb/>
常九斿樊纓九就貳車九乘介九人禮九牢其朝位賔<lb/>
主之間九十歩立當車軹擯者五人廟中將幣三享王<lb/>
禮再祼而酢饗禮九獻食禮九舉岀入五積三問三勞<lb/>
諸侯之禮執信圭七寸繅藉七寸冕服七章建常七斿<lb/>
樊纓七就貳車七乘介七人禮七牢朝位賔主之間七<lb/>
十歩立當前疾擯者四人廟中將幣三享王禮壹祼而<lb/>
<pb n="3a"/>
酢饗禮七獻食禮七舉岀入四積再問再勞諸伯執躬<lb/>
圭其他皆如諸侯之禮諸子執榖璧五寸繅藉五寸冕<lb/>
服五章建常五斿樊纓五就貳車五乘介五人禮五牢<lb/>
朝位賔主之間五十歩立當車衡擯者三人廟中將幣<lb/>
三享王禮壹祼不酢饗禮五獻食禮五舉岀入三積壹<lb/>
問壹勞諸男執蒲璧其他皆如諸子之禮凡大國之孤<lb/>
執皮帛以繼小國之君岀入三積不問壹勞朝位當車<lb/>
前不交擯廟中無相以酒禮之其他皆眡小國之君凡<lb/>
<pb n="3b"/>
諸侯之卿其禮各下其君二等以下及其大夫士皆如之<lb/>
　三公八命出封加一命則謂之上公自上公以下皆<lb/>
　謂之建常所建斿數不同而皆象其道故也上公朝<lb/>
　位賔主之間九十歩立當車軹擯者五人侯伯朝位<lb/>
　賔主之間七十歩立當前疾擯者四人子男朝位賔<lb/>
　主之間五十步立當車衡擯者三人則尊者舒而縟<lb/>
　卑者慼而畧故也王禮再祼一祼而酢則祼賔而酢<lb/>
　王也一祼不酢則有禮而無報為若不敢當焉卑故<lb/>
<pb n="4a"/>
　也饗禮九獻七獻五獻則主於飲故以獻為節食禮<lb/>
　九舉七舉五舉則主於食故以舉為節大國之孤朝<lb/>
　位當車前不交擯廟中無相則彌蹙而畧矣以酒禮<lb/>
　之則祼如祭祀非禮人君弗用也<lb/>
邦畿方千里其外方五百里謂之侯服嵗壹見其貢祀<lb/>
物又其外方五百里謂之甸服二嵗壹見其貢嬪物又<lb/>
其外方五百里謂之男服三嵗壹見其貢噐物又其外<lb/>
方五百里謂之采服四嵗壹見其貢服物又其外方五<lb/>
<pb n="4b"/>
百里謂之衞服五嵗壹見其貢材物又其外方五百里<lb/>
謂之要服六嵗壹見其貢貨物九州之外謂之蕃國世<lb/>
壹見各以其所貴寳為摯<lb/>
　謂之服謂之蕃國人為之名而已人為之名故可謂<lb/>
　之蠻服亦可以謂之要服可謂之夷鎮蕃服亦可謂<lb/>
　之蕃國而與夏服異名也<lb/>
王之所以撫邦國諸侯者嵗徧存三嵗徧覜五嵗徧省<lb/>
七嵗屬象胥諭言語協辭命九嵗屬瞽史諭書名聽聲<lb/>
<pb n="5a"/>
音十有一嵗逹瑞節同度量成牢禮同數噐修灋則十<lb/>
有二嵗王廵守殷國<lb/>
　嵗徧存使問而存之也三嵗徧覜使問而視之也五<lb/>
　嵗徧省使廵而察之七嵗屬象胥諭言語協辭命者<lb/>
　象胥主譯其言譯其言然後言語可諭言語可諭然<lb/>
　後辭命可協也九嵗屬瞽史諭書名聽聲音者瞽主<lb/>
　樂史主書諭書名故屬史聽聲音故屬瞽諭之聽之<lb/>
　則亦協之而已或言協或言聽諭相<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>也先瞽而後<lb/>
<pb n="5b"/>
　聲音後史而先書名則明聲音書名無所先後十有<lb/>
　一嵗逹瑞節同度量成牢禮同數噐修灋則者瑞節<lb/>
　所以逹四方而交之度量所以同四方而一之以交<lb/>
　之也故成其牢禮以一之也故同其數噐則尊卑異<lb/>
　數貴賤異用而同乎王之所制道有升降禮有損益<lb/>
　則王之所制宜以時修之修灋則為是故也言語辭<lb/>
　命以聲音書名為本書名聲音以度量灋則為主度<lb/>
　量灋則王之所制也書名雖未之有可以義制聲音<lb/>
<pb n="6a"/>
　雖未之有可以理作故王所以一天下始於言語辭<lb/>
　命中於書名聲音終於度量灋則十有二嵗王廵守<lb/>
　殷國則親岀而省焉或廵守或殷國其岀而省焉一<lb/>
　也及夫世䘮道失道徳之意毁於書名之不逹禮樂<lb/>
　之數熄於度量之不存則先王所以諭而同之可謂<lb/>
　知要矣<lb/>
凡諸侯之王事辨其位正其等協其禮賔而見之若有<lb/>
大喪則詔相諸侯之禮若有四方之大事則受其幣聽<lb/>
<pb n="6b"/>
其辭凡諸侯之邦交嵗相問也殷相聘也世相朝也<lb/>
　曰凡諸侯之邦交嵗相問也殷相聘也世相朝也者<lb/>
　諸侯睦則王室無事矣<lb/>
小行人掌邦國賔客之禮籍以待四方之使者令諸侯<lb/>
春入貢秋獻功王親受之各以其國之籍禮之<lb/>
　令諸侯春入貢則朝正之時也秋獻功則嵗成之時<lb/>
　也各以其國之籍禮之則嘗所以禮之國各籍焉以<lb/>
　為故常左氏傳曰非禮也勿籍<lb/>
<pb n="7a"/>
凡諸侯入王則逆勞于畿及郊勞眡館將幣為承而擯<lb/>
凡四方之使者大客則擯小客則受其幣而聽其辭使<lb/>
適四方協九儀賔客之禮朝覲宗遇會同君之禮也存<lb/>
覜省聘問臣之禮也<lb/>
　凡四方之使者大客則擯鄭氏謂擯而見之王使得<lb/>
　自言小客則受其幣而聽其辭鄭氏謂聽之以入告<lb/>
達天下之六節山國用虎節土國用人節澤國用龍節<lb/>
皆以金為之道路用旌節門關用符節都鄙用管節皆<lb/>
<pb n="7b"/>
以竹為之成六瑞王用瑱圭公用桓圭侯用信圭伯用<lb/>
躬圭子用榖璧男用蒲璧<lb/>
　上有以合驗乎下下有以合驗乎上則瑞成矣<lb/>
合六幣圭以馬璋以皮璧以帛琮以錦琥以繡璜以黼<lb/>
此六物者以和諸侯之好故<lb/>
　圭以象陽之生物馬陽物也乾之所為故合圭以馬<lb/>
　璋章也文明之方所用皮有文焉合璋而不以合琮<lb/>
　則自然之文非所以合琮故合琮以錦也琥象隂之<lb/>
<pb n="8a"/>
　效法故合琥以繡璜北方之所用也故合璜以黼<lb/>
若國札喪則令賻補之若國凶荒則令賙委之若國師<lb/>
役則令槁禬之若國有福事則令慶賀之若國有禍烖<lb/>
則令哀弔之凡此五物者治其事故及其萬民之利害<lb/>
為一書其禮俗政事教治刑禁之逆順為一書其悖逆<lb/>
暴亂作慝猶犯令者為一書其札喪凶荒厄貧為一書<lb/>
其康樂和親安平為一書凡此五物者每國辨異之以<lb/>
反命于王以周知天下之故<lb/>
<pb n="8b"/>
　治五物事故亦反命于王以周知天下之故故於萬<lb/>
　民之利害稱及焉<lb/>
司儀掌九儀之賔客擯相之禮以詔儀容辭令揖譲之<lb/>
節將合諸侯則令為壇三成宫旁一門<lb/>
　為壇三成則為三等焉所謂公于上等侯伯于中等<lb/>
　子男于下等是也宫旁一門則覲禮所謂四門是也<lb/>
詔王儀南鄉見諸侯土揖庶姓時揖異姓天揖同姓及<lb/>
其擯之各以其禮公於上等侯伯於中等子男於下等<lb/>
<pb n="9a"/>
其將幣亦如之其禮亦如之王燕則諸侯毛<lb/>
　鄭氏謂土揖下手揖之時揖平手揖之天揖舉手揖<lb/>
　之言毛與言齒異齒尚長毛尚老朝尊而公之故尚<lb/>
　貴燕親而私之故尚老<lb/>
凡諸公相為賔主國五積三問皆三辭拜受皆旅擯再<lb/>
勞三辭三揖登拜受拜送主君郊勞交擯三辭車逆拜<lb/>
辱三揖三辭拜受車送三還再拜致館亦如之致飱如<lb/>
致積之禮及將幣交擯三辭車逆拜辱賔車進答拜三<lb/>
<pb n="9b"/>
揖三讓每門止一相及廟唯上相入賔三揖三譲登再<lb/>
拜授幣賔拜送幣每事如初賔亦如之及岀車送三請<lb/>
三進再拜賔三還三辭告辟致饔餼還圭饗食致贈郊<lb/>
送皆如將幣之儀賔之拜禮拜饔餼拜饗食賔繼主君<lb/>
皆如主國之禮諸侯諸伯諸子諸男之相為賔也各以<lb/>
其禮相待也如諸公之儀<lb/>
諸公之臣相為國客則三積皆三辭拜受及大夫郊勞<lb/>
旅擯三辭拜辱三譲登聽命下拜登受賔使者如初之<lb/>
<pb n="10a"/>
儀及退拜送致館如初之儀及將幣旅擯三辭拜逆客<lb/>
辟三揖毎門止一相及廟唯君相入三譲客登拜客三<lb/>
辟授幣下出毎事如初之儀及禮私面私獻皆再拜稽<lb/>
首君荅拜岀及中門之外問君客再拜對君拜客辟而<lb/>
對君問大夫客對君勞客客再拜稽首君荅拜客趨辟<lb/>
致饔餼如勞之禮饗食還圭如將幣之儀君館客客辟<lb/>
介受命遂送客從拜辱于朝明日客拜禮賜遂行如入<lb/>
之積凡侯伯子男之臣以其國之爵相為客而相禮其<lb/>
<pb n="10b"/>
儀亦如之<lb/>
凡四方之賔客禮儀辭命餼牢賜獻以二等從其爵而<lb/>
上下之凡賔客送逆同禮凡諸侯之交各稱其邦而為<lb/>
之幣以其幣為之禮凡行人之儀不朝不夕不正其主<lb/>
面亦不背客<lb/>
　毎門止一相為將致敬於廟故也及廟唯上相入則<lb/>
　致敬故也毎門止一相唯君相入則客相不入焉客<lb/>
　再拜稽首君答拜則拜而不稽首主君而客臣故也<lb/>
<pb n="11a"/>
　賔繼主君皆如主國之禮則賔所以繼主君無過不<lb/>
　及焉凡諸侯之交各稱其邦而為之幣為之禮則主<lb/>
　君所以禮賔亦無過不及焉夫邦國之君臣相為賔<lb/>
　客而先王設官焉問勞贈送物為之數拜揖辭受事<lb/>
　為之節觀春秋之時一言之不讐一拜之不中而兩<lb/>
　國為之暴骨則周官圖民禍難豈為不豫哉不朝不<lb/>
　夕不正其主面亦不背客者鄭氏謂不正東鄉不正<lb/>
　西鄉嘗視賔主之間得兩鄉之而已<lb/>
<pb n="11b"/>
行夫掌邦國傳遽之小事媺惡而無禮者凡其使也必<lb/>
以旌節雖道有難而不時必達居於其國則掌行人之<lb/>
勞辱事焉使則介之<lb/>
環人掌送逆邦國之通賔客以路節逹諸四方舎則授<lb/>
館令聚柝有任噐則令環之凡門關無幾送逆及疆<lb/>
　曰邦國之通賔客謂諸侯賔客之往來者路節鄭氏<lb/>
　謂旌節也<lb/>
象胥掌蠻夷閩貉戎狄之國使掌傳王之言而諭説焉<lb/>
<pb n="12a"/>
以和親之若以時入賔則協其禮與其辭言傳之凡其<lb/>
岀入送逆之禮節幣帛辭令而賔相之凡國之大喪詔<lb/>
相國客之禮儀而正其位凡軍旅會同受國客幣而賔<lb/>
禮之凡作事王之大事諸侯次事卿次事大夫次事上<lb/>
士下事庶子<lb/>
　職方氏言四夷八蠻七閩九貉五戎六狄皆其圖地<lb/>
　掌于職方而可辨數要者也象胥言掌蠻夷閩貉戎<lb/>
　狄之國使而不言其國數則所職非特職方可辨數<lb/>
<pb n="12b"/>
　要之國也不謂之入王而謂之入賔則或非王政所<lb/>
　加焉凡作事作四夷之事也王之大事諸侯故彤弓<lb/>
　廢則諸夏衰矣次事上士下事庶子則下事有中士<lb/>
　下士以庶子包之也<lb/>
掌客掌四方賔客之牢禮餼獻飲食之等數與其政治<lb/>
王合諸侯而饗禮則具十有二牢庶具百物<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>諸侯長<lb/>
十有再獻王廵守殷國則國君膳以牲犢令百官百牲<lb/>
皆具從者三公眡上公之禮卿眡侯伯之禮大夫眡子<lb/>
<pb n="13a"/>
男之禮士眡諸侯之卿禮庶子壹眡其大夫之禮<lb/>
凡諸侯之禮上公五積皆眡飱牽三問皆脩羣介行人<lb/>
宰史皆有牢飱五牢食四十簠十豆四十鉶四十有二<lb/>
壺四十鼎簋十有二牲三十有六皆陳饔餼九牢其死<lb/>
牢如飱之陳牽四牢米百有二十筥醯醢百有二十罋<lb/>
車皆陳車米眡生牢牢十車車秉有五籔車禾眡死牢<lb/>
牢十車車三秅芻薪倍禾皆陳乘禽日九十雙殷膳大<lb/>
牢以及歸三饗三食三燕若弗酌則以幣致之凡介行<lb/>
<pb n="13b"/>
人宰史皆有飱饔餼以其爵等為之牢禮之陳數唯上<lb/>
介有禽獻夫人致禮八壺八豆八籩膳大牢致饗大牢<lb/>
食大牢卿皆見以羔膳大牢<lb/>
侯伯四積皆眡飱牽再問皆脩飱四牢食三十有二簠<lb/>
八豆三十有二鉶二十有八壺三十有二鼎簋十有二<lb/>
腥二十有七皆陳饔餼七牢其死牢如飱之陳牽三牢<lb/>
米百筥醯醢百罋皆陳米三十車禾四十車芻薪倍禾<lb/>
皆陳乘禽日七十雙殷膳大牢三饗再食再燕凡介行<lb/>
<pb n="14a"/>
人宰史皆有飱饔餼以其爵等為之禮唯上介有禽獻<lb/>
夫人致禮八壺八豆八籩膳大牢致饗大牢卿皆見以<lb/>
羔膳特牛<lb/>
子男三積皆眡飱牽壹問以脩飱三牢食二十有四簠<lb/>
六豆二十有四鉶十有八壺二十有四鼎簋十有二牲<lb/>
十有八皆陳饔餼五牢其死牢如飱之陳牽二牢米八<lb/>
十筥醯醢八十罋皆陳米二十車禾三十車芻薪倍禾<lb/>
皆陳乘禽日五十雙壹饗壹食壹燕凡介行人宰史皆<lb/>
<pb n="14b"/>
有飱饔餼以其爵等為之禮唯上介有禽獻夫人致禮<lb/>
六壺六豆六籩膳眡致饗親見卿皆膳特牛<lb/>
凡諸侯之卿大夫士為國客則如其介之禮以待之<lb/>
凡禮賔客國新殺禮凶荒殺禮札喪殺禮禍烖殺禮在<lb/>
野在外殺禮凡賔客死致禮以喪用賔客有喪惟芻稍<lb/>
之受遭主國之喪不受饗食受牲禮<lb/>
　言王合諸侯而饗禮遂言王廵狩殷國國君膳以牲<lb/>
　犢禮務施報故也上公牲三十有六侯伯腥二十有<lb/>
<pb n="15a"/>
　七子男牲十有八牲即牲之腥者或言牲或言腥互<lb/>
　見先王制賔客之禮有餘勿過是也國新凶荒札喪<lb/>
　禍烖在野外則殺焉制其正不制其殺則禮之本寕<lb/>
　儉而已<lb/>
掌訝掌邦國之等籍以待賔客若將有國賔客至則戒<lb/>
官脩委積與士逆賔于疆為前驅而入及宿則令聚柝<lb/>
及委則致積至于國賔入館次于舎門外待事于客及<lb/>
將幣為前驅至于朝詔其位入復及退亦如之凡賔客<lb/>
<pb n="15b"/>
之治令訝訝治之凡從者岀則使人道之及歸送亦如<lb/>
之凡賔客諸侯有卿訝卿有大夫訝大夫有士訝士皆<lb/>
有訝凡訝者賔客至而往詔相其事而掌其治令<lb/>
　至于朝詔其位入復退亦如之者退亦入復若孔子<lb/>
　所謂賔不顧矣<lb/>
掌交掌以節與幣廵邦國之諸侯及其萬民之所聚者<lb/>
道王之徳意志慮使咸知王之好惡辟行之使和諸侯<lb/>
之好達萬民之説掌邦國之通事而結其交好<lb/>
<pb n="16a"/>
　以幣者掌邦國之通使事而結其交好故也此其官<lb/>
　所以謂之掌交與道王之徳意志慮則與撢人之誦<lb/>
　王志異矣<lb/>
以諭九稅之利九禮之親九牧之維九禁之難九戎之威<lb/>
　九稅九職之稅九禮九儀之禮九禁九伐之禁九戎<lb/>
　九伐之戎盖方其制軍詰禁則為九禁及其致戎事<lb/>
　焉則為九戎諭九稅之利使知藝極諭九禮之親使<lb/>
　知分守諭九牧之維使知聽令諭九禁之難使知辟<lb/>
<pb n="16b"/>
　禁諭九戎之威使知免兵於無事之時使人焉和邦<lb/>
　國而諭之折衝消萌多矣不知岀此而恃威譲文告<lb/>
　征伐之施焉則非所謂為大于其細圖難于其易也<lb/>
掌察<hi>闕</hi>
掌貨賄<hi>闕</hi>
朝大夫掌都家之國治日朝以聽國事故以告其君長<lb/>
國有政令則令其朝大夫凡都家之治於國者必因其<lb/>
朝大夫然後聽之唯大事弗因凡都家之治有不及者<lb/>
<pb n="17a"/>
則誅其朝大夫在軍旅則誅其有司<lb/>
　掌都家之國治者都家有治于國則朝大夫掌之在<lb/>
　軍誅其有司者鄭氏謂有司都家司馬<lb/>
都則<hi>闕</hi>
都士<hi>闕</hi>
家士<hi>闕</hi>
</p>
<p>
</p>
  </div>
</body>
</text>
</TEI>
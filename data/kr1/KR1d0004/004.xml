<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷四</head>
    <p>
<pb n="1a"/>
欽定四庫全書<lb/>
　周官新義卷四　　　　宋　王安石　撰<lb/>
天官四<lb/>
醫師掌醫之政令聚毒藥以共醫事凡邦之有疾病者<lb/>
疕瘍者造焉則使醫分而治之嵗終則稽其醫事以制<lb/>
其食十全為上十失一次之十失二次之十失三次之<lb/>
十失四為下<lb/>
　毒所謂五毒藥所謂五藥嵗終則稽其醫事以制其<lb/>
<pb n="1b"/>
　食者餼廩稱事然後能者勸不能者勉故十全為上<lb/>
　鄭氏為全猶愈也人之疾固有不可治者苟知不可<lb/>
　治而信則亦全也何必愈<lb/>
食醫掌和王之六食六飲六膳百羞百醤八珍之齊凡<lb/>
食齊眂春時羮齊眂夏時醬齊眂秋時飲齊眂冬時凡和<lb/>
春多酸夏多苦秋多辛冬多鹹調以滑甘凡㑹膳食之<lb/>
宜牛宜稌羊宜黍豕宜稷犬宜粱鴈宜麥魚宜苽凡君<lb/>
子之食恒放焉<lb/>
<pb n="2a"/>
　凡食齊眂春時羮齊眂夏時醬齊眂秋時飲齊眂冬<lb/>
　時者所御温熱涼寒宜如此凡和春多酸夏多苦秋<lb/>
　多辛冬多鹹調以滑甘者春主發散則宜多酸以收<lb/>
　之夏主解緩則宜多苦以堅之秋主揫歛則宜多辛<lb/>
　以散之冬主堅栗則宜多鹹以耎之滑則所以利之<lb/>
　甘則所以緩之緩之利之則所以調之也凡㑹膳食<lb/>
　之宜牛宜稌羊宜黍豕宜稷犬宜粱鴈宜麥魚宜苽<lb/>
　者食物各有所宜也物之所宜非適此而已且有所<lb/>
<pb n="2b"/>
　宜則亦有所畏惡相反當避者矣其物不可勝言也<lb/>
　言其所嘗食焉則可推類而知矣君子之食恒放焉<lb/>
　者温熱涼寒酸苦辛鹹滑甘與膳食之宜凡百君子<lb/>
　所以自養恒放王如此在易之頤君子以節飲食此<lb/>
　之謂節飲食<lb/>
疾醫掌養萬民之疾病四時皆有癘疾春時有痟首疾<lb/>
夏時有痒疥疾秋時有瘧寒疾冬時有嗽上氣疾<lb/>
　列子曰指擿無痟癢痟痛也素問曰冬傷於寒春必<lb/>
<pb n="3a"/>
　病溫夏傷於暑秋必痎瘧病温則所謂痟首之疾痎<lb/>
　瘧則所謂瘧寒之疾盖方冬之時陽為主於内寒雖<lb/>
　入之勢未能動及春陽出而隂為内主然後寒動而<lb/>
　搏陽為痟首之疾矣方夏之時隂為主於内暑雖入<lb/>
　之勢未能動及秋隂出而陽為内主然後暑動而搏<lb/>
　隂為瘧寒之疾矣痒疥疾則夏陽溢於膚革清搏而<lb/>
　淫之故也𠻳上氣疾則冬陽溢於蔵府清乘而逆之<lb/>
　故也<lb/>
<pb n="3b"/>
以五味五榖五藥養其病以五氣五聲五色眂其死生<lb/>
兩之以九竅之變參之以九蔵之動<lb/>
　素問曰氣不足補之以精精不足補之以味味養精<lb/>
　者也榖養形者也藥則療病者也養精為本養形次<lb/>
　之療病為末此治之序也望其氣矣則又聽其聲則<lb/>
　又視其色視其色矣則又兩之以九竅之變參之以<lb/>
　九蔵之動也九竅有變而後占九蔵則診其動於脈<lb/>
　兩之也以隂陽參之也以隂陽沖氣醫經所謂胃氣<lb/>
<pb n="4a"/>
　也以氣聲色眂死生不過五以味榖藥養其病亦不<lb/>
　過五則物之更王更相更廢更囚更死不過五故也<lb/>
凡民之有疾病者分而治之死終則各書其所以而入<lb/>
于醫師<lb/>
　醫師言邦之有疾病疾醫言民之有疾病治及民則<lb/>
　餘可知矣或言邦或言民相備而已醫師既言使醫<lb/>
　分而治之疾醫又言分而治之者醫師分疾病疕瘍<lb/>
　使各治之而疾醫所治又各有能故也至於瘍醫但<lb/>
<pb n="4b"/>
　言凡有瘍者受其藥焉則腫瘍潰瘍金瘍折瘍同科<lb/>
　而已獸醫曰死疾醫曰死終終則盡其道而死所謂<lb/>
　君子曰終是也終亦有所以而非醫之罪也亦書其<lb/>
　所以焉使知如此者在所不治<lb/>
瘍醫掌腫瘍潰瘍金瘍折瘍之祝藥劀殺之齊凡療瘍<lb/>
以五毒攻之以五氣養之以五藥療之以五味節之凡<lb/>
藥以酸養骨以辛養筋以鹹養脈以苦養氣以甘養肉<lb/>
以滑養竅凡有瘍者受其藥焉<lb/>
<pb n="5a"/>
　腫瘍聚而不潰潰瘍潰而不聚金瘍刄創未必折骨<lb/>
　折瘍折骨未必刄創腫瘍潰瘍自内作而潰瘍為重<lb/>
　金瘍折瘍自外作而折瘍為重故先腫瘍後潰瘍先<lb/>
　金瘍後折瘍也素問曰上古移精變氣祝由而已醫<lb/>
　之用祝尚矣而瘍尤宜祝後世有以氣封瘍而徙之<lb/>
　者蓋變氣祝由之遺法也祝之不勝然後舉藥藥之<lb/>
　不勝然後劀劀之不勝然後殺鄭氏謂殺以藥食其<lb/>
　惡肉是也以五毒攻之者攻以殺之以五氣養之者<lb/>
<pb n="5b"/>
　養以生之以五藥療之者療以治之以五味節之者<lb/>
　節以成之獨於瘍言以五氣養之者素問曰形不足<lb/>
　者温之以氣瘍之治宜以氣瘍之治宜以氣而其以<lb/>
　五氣養之反在五毒攻之之後則必先除其惡然後<lb/>
　可養故也凡療瘍者五毒五氣五味亦所以療也而<lb/>
　獨言以五藥療之以藥為主也疾醫以五味五榖五<lb/>
　藥養其病而瘍醫以五藥療之然後以五味節之者<lb/>
　疾醫所言者養也且病以治内為主故先味而後藥<lb/>
<pb n="6a"/>
　瘍醫所言者療也且瘍以治外為主故先藥而後味<lb/>
　以酸養骨者骨欲收以辛養筋者筋欲散以鹹養脈<lb/>
　者脈欲耎以苦養氣者氣欲堅以甘養肉者肉欲緩<lb/>
　以滑養竅者竅欲利於瘍醫言養骨筋脈氣肉竅則<lb/>
　善養此六者瘍無所生也及其生而治之也則亦以<lb/>
　此養之<lb/>
獸醫掌療獸病療獸瘍凡療獸病灌而行之以節之以<lb/>
動其氣觀其所𤼵而養之凡療獸瘍灌而劀之以𤼵其<lb/>
<pb n="6b"/>
惡然後藥之養之食之凡獸之有病者有瘍者使療之<lb/>
死則計其數以進退之<lb/>
　獸言病而不言疾者孟子曰舜明於庶物察於人倫<lb/>
　以為物之難知不若人之可察也唯其不可察也故<lb/>
　病而後可知也病與瘍以一醫治之賤畜故也醫師<lb/>
　言稽其醫事以制其食獸醫言死則計其數以進退<lb/>
　之制其食則有進退進退之則因亦制其食矣人言<lb/>
　死終獸言死則以物之所以死有不可察故也不稽<lb/>
<pb n="7a"/>
　其全失為上下而計其生死為進退則亦以是故也<lb/>
酒正掌酒之政令以式灋授酒材凡為公酒者亦如之<lb/>
辨五齊之名一曰泛齊二曰醴齊三曰盎齊四曰緹齊<lb/>
五曰沈齊辨三酒之物一曰事酒二曰昔酒三曰清酒<lb/>
辨四飲之物一曰清二曰醫三曰漿四曰酏掌其厚薄<lb/>
之齊以共王之四飲三酒之饌及后世子之飲與其酒<lb/>
　以式法授酒材者式其給用之式法其醸造之法凡<lb/>
　為公酒亦如之者鄭氏謂鄉射飲酒以公事作酒者<lb/>
<pb n="7b"/>
　亦以式法及酒材授之使自釀之也辨五齊之名三<lb/>
　酒之物者其物之法其名之義皆無所經見不可得<lb/>
　而知然五齊言辨名三酒言辨物者五齊以祭祭則<lb/>
　致其義名義之所出也三酒以飲飲則致其實物實<lb/>
　之所效也共王獨三酒則三酒以飲五齊以祭故也<lb/>
　言共王之四飲三酒之饌及后世子之飲與其酒則<lb/>
　后世子之飲與酒共之而已弗為之饌也<lb/>
凡祭祀以灋共五齊三酒以實八尊大祭三貳中祭再<lb/>
<pb n="8a"/>
貳小祭壹貳皆有酌數唯齊酒不貳皆有器量<lb/>
　凡祭祀必以灋共五齊三酒以實八尊者凡天地宗<lb/>
　廟社稷諸神之祭祀皆共五齊三酒以實尊物各一<lb/>
　尊凡八尊而其所實各以其法也大祭三貳中祭再<lb/>
　貳小祭壹貳皆有酌數者皆非此八尊所實齊酒則<lb/>
　皆有貳大祭所酌度用一尊則以三尊副之中祭所<lb/>
　酌度用一尊則以兩尊副之小祭所酌度用一尊則<lb/>
　以一尊副之而其尊所實又皆有酌數也凡有貳者<lb/>
<pb n="8b"/>
　備乏少也大祭所貳尤多則尤致其嚴故也唯齊酒<lb/>
　不貳皆有器量者唯所實八尊五齊三酒則無尊以<lb/>
　副之而其尊所實亦皆有器量也為其弗酌也故有<lb/>
　器量而無酌數也凡祭祀必設此五齊三酒而弗酌<lb/>
　者以神事焉故用五齊以人養焉故用三酒備五齊<lb/>
　三酒而弗酌則所以致事養之義而非以為味是所<lb/>
　謂禮之敬文也<lb/>
共賔客之禮酒共后之致飲于賔客之禮醫酏糟皆使<lb/>
<pb n="9a"/>
其士奉之凡王之燕飲酒共其計酒正奉之凡饗士庶<lb/>
子饗耆老孤子皆共其酒無酌數掌酒之賜頒皆有灋<lb/>
以行之凡有秩酒者以書契授之酒正之出日入其成<lb/>
月入其要小宰聽之嵗終則㑹唯王及后之飲酒不㑹<lb/>
以酒式誅賞<lb/>
　王燕飲酒共其計者至尊不可以有司法數制之故<lb/>
　共其計使知其不節則自戒也然則后何以不共其<lb/>
　計后王所帥也王知自戒則亦已矣饗士庶子饗耆<lb/>
<pb n="9b"/>
　老孤子皆共其酒無酌數則王施徳恵焉取醉之而<lb/>
　已掌酒之賜頒皆有法以行之者名位不同禮亦異<lb/>
　數故也凢有秩酒者有常賜之酒也鄭氏以王制九<lb/>
　十日有秩而謂有秩酒者老臣也老臣固宜有秩酒<lb/>
　然有秩酒則非特老臣而已以書契授之者授以書<lb/>
　使知其所得之數授以契使執之取酒也酒正之出<lb/>
　日入其成月入其要小宰聽之者特謹其出異于餘<lb/>
　物毖酒之意必使小宰聽之則小宰執九式之貳掌<lb/>
<pb n="10a"/>
　出納之正而止其不如法者也以酒式誅賞者以式<lb/>
　計其贏不足美惡之數而誅賞也<lb/>
酒人掌為五齊三酒祭祀則共奉之以役世婦共賔客<lb/>
之禮酒飲酒而奉之凡事共酒而入于酒府凡祭祀共<lb/>
酒以往賔客之陳酒亦如之<lb/>
　祭祀則共奉之以役世婦者世婦掌女宫之宿戒及<lb/>
　祭祀比其具酒人則共其物奉其事以為世婦役也<lb/>
　共賔客之禮酒飲酒而奉之者饗以訓恭儉故爵盈而<lb/>
<pb n="10b"/>
　不飲為禮而已則禮酒饗酒也燕以示慈恵故燕謂<lb/>
　之飲酒則飲酒者燕酒也凡事共酒而入于酒府者<lb/>
　酒正掌辨酒物及厚薄之齊故凡事共酒則入于酒<lb/>
　府酒正眂焉而後共之酒正言共賔客之禮酒酒人<lb/>
　言共賔客之禮酒飲酒而奉之凡事共酒而入于酒<lb/>
　府則酒正之所共者惟禮酒而已矣其飲酒則自酒<lb/>
　人之所共酒人之共禮酒則共之入于酒府酒正之<lb/>
　共禮酒則眂酒之所入而共之酒正共之而已酒人<lb/>
<pb n="11a"/>
　則又奉之也盖雖飲酒亦必酒正眂焉而後共之以<lb/>
　酒人凡事共酒入于酒府故也祭祀共酒以往則自<lb/>
　有奉之者往共其陳而已<lb/>
漿人掌共王之六飲水漿醴涼醫酏入于酒府共賔客<lb/>
之稍禮共夫人致飲于賔客之禮清醴醫酏糟而奉之<lb/>
凡飲共之<lb/>
　漿人言掌共王之六飲水漿醴涼醫酏入于酒府者<lb/>
　漿人所謂醴即酒正所謂清清與醴一物也言清則<lb/>
<pb n="11b"/>
　知所謂醴者清言醴則知所謂清者醴必言清則以<lb/>
　醴有清糟而酒漿所用共王及后世子者清醴也夫<lb/>
　人致飲所謂清醴者此也漿人不言共后世子者水<lb/>
　涼自其宫屬共之四飲則酒正共之矣漿人不共水<lb/>
　涼則與膳夫不共薦同意水涼無厚薄之齊又非酒<lb/>
　正所共而亦入于酒府則以共王亦眂之也共賔客<lb/>
　之稍禮則若庖人繼肉廩人繼粟稍給其物也共夫<lb/>
　人致飲於賔客之禮清醴醫酏糟而奉之者夫人有<lb/>
<pb n="12a"/>
　致飲於賔客之禮則猶冡宰有好賜予也盖上下内<lb/>
　外小大相成焉禮之所以立也后致飲則醫酏糟而<lb/>
　已厭於王也夫人致飲則又有清醴焉卑者不嫌故<lb/>
　無厭也其厭也乃其所以為貴也禮有以少為貴者<lb/>
　此之謂也<lb/>
凌人掌冰正嵗十有二月令斬冰三其凌春始治鑑凡<lb/>
内外饔之膳羞鑑焉凡酒漿之酒醴亦如之祭祀共冰<lb/>
鑑賔客共冰大喪共夷槃冰夏頒冰掌事秋刷<lb/>
<pb n="12b"/>
　凌人掌冰正嵗十有二月令斬冰三其凌者凌即冰<lb/>
　也斬之而為凌三其凌為度所用備消釋也春始治鑑<lb/>
　者鑑者鑑所以盛冰也治鑑非苐春而已於是乎始<lb/>
　也<lb/>
籩人掌四籩之實朝事之籩其實䵄蕡白黒形鹽膴鮑<lb/>
魚鱐饋食之籩其實棗㮚桃乾䕩榛實加籩之實蓤芡<lb/>
㮚浦蓤芡㮚脯羞籩之實糗餌粉餈凡祭祀共其籩薦<lb/>
羞之實喪事及賔客之事共其薦籩羞籩為王及后世<lb/>
<pb n="13a"/>
子共其内羞凡籩事掌之<lb/>
醢人掌四豆之實朝事之豆其實韭菹醓醢昌本麋臡<lb/>
菁菹鹿臡茆菹麇臡饋食之豆其實葵菹蠃醢脾析蠯<lb/>
醢蜃蚳醢豚拍魚醢加豆之實芹菹兎醢深蒲醓醢箈<lb/>
菹鴈醢筍菹魚醢羞豆之實酏食糝食凡祭祀共薦羞<lb/>
之豆實賔客喪紀亦如之為王及后世子共其内羞王<lb/>
舉則共醢六十罋以五齊七醢七菹三臡實之賔客之<lb/>
禮共醢五十罋凡事共醢<lb/>
<pb n="13b"/>
　朝事之籩豆以象朝事其親所進也饋食之籩豆以<lb/>
　象食時之所進也加籩加豆則以象饋之有加至於<lb/>
　羞籩羞豆則以象養之有羞也孝子之事其親欲知<lb/>
　其養其養也欲致其盛既盛以為未足則欲備其細<lb/>
　細既備矣以為是養而已弗敬不足以為孝孝則又<lb/>
　欲致其敬既備且致其敬斯可以已矣乃若考子之<lb/>
　心則又欲致其難且致其美夫致其難且致其美是<lb/>
　亦有力者所易也則又欲自致焉服其勤而致新以<lb/>
<pb n="14a"/>
　進之則所以自致也朝事之籩其實䵄蕡白黒形鹽<lb/>
　膴鮑魚鱐朝事之豆其實韭菹醓醢昌本麋臡菁菹<lb/>
　鹿臡茆菹麇臡則所以致其養之盛也王使周公閱<lb/>
　來聘魯饗有昌歜白黒形鹽辭曰國君文足昭也武<lb/>
　可畏也則有備物之饗以象其徳羞嘉榖鹽虎形鹽<lb/>
　虎形則所謂形鹽昌本則所謂昌歜䵄蕡白黒則所<lb/>
　謂嘉榖推公閱之言則凡朝事之籩豆為致其盛矣<lb/>
　饋食之籩其實棗栗桃乾䕩榛實饋食之豆其實葵<lb/>
<pb n="14b"/>
　菹蠃醢脾析蠯醢蜃蚳醢豚拍魚醢則所以備其細<lb/>
　且致其敬也脾析豚拍物之小體蠃蠯蜃蚳及魚則<lb/>
　亦皆物之細也此所以為備其細棗㮚榛實女所用<lb/>
　摯以告䖍也此所以謂致其敬桃乾䕩則亦備其細<lb/>
　而已加籩之實蓤芡㮚脯加豆之實芹菹兎醢深蒲<lb/>
　醓醢箈菹鴈醢筍菹魚醢所以致其難且致其美也<lb/>
　棗㮚桃乾䕩榛實及葵則取諸園圃而足蓤芡深蒲<lb/>
　芹箈及筍則取之逺矣蠃蠯蜃蚳則可掇也兎鴈魚<lb/>
<pb n="15a"/>
　則不可以掇而取矣此所以謂致其難葵不若芹之<lb/>
　美桃乾䕩不若㮚脯之美蠃蠯蜃蚳不若兎鴈魚之<lb/>
　美此所以為致其美盖醓可以為盛亦可以為美故<lb/>
　朝事加豆皆以為實魚可以為美亦可以為備㮚可<lb/>
　以為敬亦可以為美故饋食加籩皆以為實也羞籩<lb/>
　之實糗餌粉餈羞豆之實酏食糝食其榖出於耕耨<lb/>
　而皆用舂治煎和之力為多而非若菹醢之屬可以<lb/>
　久此所以為服其勤而致新以進之自致之道也凡<lb/>
<pb n="15b"/>
　祭祀共其籩薦羞之實者祭祀各有所共常器籩人<lb/>
　共其實而已喪事及賔客之事共其薦籩羞籩則王<lb/>
　有喪事及賔客之事也非特共實而已并以籩共之<lb/>
　也醢人言凡祭祀共薦羞之豆實賔客喪紀亦如之<lb/>
　則非其共王喪事及賔客之事乃以共喪紀及賔客<lb/>
　也共薦羞之豆實則共其實而已籩豆相須而成禮<lb/>
　籩人言共喪事及賔客之事則醢人亦如之矣醢人<lb/>
　言共賔客喪紀則籩人亦如之矣喪事及賔客之事<lb/>
<pb n="16a"/>
　并器共之則籩醢之器正以共王事故也賔客喪紀<lb/>
　則共實而已盖掌客職喪之屬主其事者自有器也<lb/>
　籩人言共其籩薦羞之實者籩人之官以籩名故也<lb/>
　醢人言共薦羞之豆實者醢人之官不以豆名故也<lb/>
　籩人醢人皆不言共王及后世子之内羞而曰為王<lb/>
　及后世子共其内羞則此内羞非共王及后世子乃<lb/>
　王及后世子以此内羞共禮事而籩人醢人為之共<lb/>
　之也世婦及祭之日涖陳女宫之具凡内羞之物則<lb/>
<pb n="16b"/>
　内羞所共為祭祀矣<lb/>
醯人掌共五齊七菹凡醯物以共祭祀之齊菹凡醯醤<lb/>
之物賔客亦如之王舉則共齊菹醯物六十罋共后及<lb/>
世子之醤齊菹賔客之禮共醯五十罋凡事共醯<lb/>
　醯人所共五齊七醢七菹三臡皆謂之醤故醢人王<lb/>
　舉則共六十罋以五齊七醢七菹三臡實之醯人掌<lb/>
　共王五齊七菹凡醯物王舉則共齊菹醯物六十罋<lb/>
　而膳夫為之醤用百有二十罋也醢人醯人各有五<lb/>
<pb n="17a"/>
　齊七菹而醢人謂之齊菹醯物則醯人之齊菹以醯<lb/>
　成之以醯成之之物謂之醯物所謂凡醯物是也以<lb/>
　醯成之之醤為之醯醤所謂凡醯醤之物是也所謂<lb/>
　共后及世子之醤齊菹則凡醯醤齊菹也<lb/>
鹽人掌鹽之政令以共百事之鹽祭祀共其苦鹽散鹽<lb/>
賔客共其形鹽散鹽王之膳羞共飴鹽后及世子亦如<lb/>
之凡齊事鬻鹽以待戒令<lb/>
　苦鹽鹽之苦者盖今顆鹽是也飴鹽鹽之甘者盖今戎<lb/>
<pb n="17b"/>
　鹽是也散鹽鹽之散者盖今末鹽是也散鹽不如顆<lb/>
　鹽之苦又不如戎鹽之甘故不知其味名之而名其<lb/>
　體也言散鹽則知所謂飴鹽苦鹽非散矣賔客形鹽<lb/>
　則備物之饗也備物之饗有鹽虎形以象武之可畏<lb/>
　也鹽可以柔物而從革之所生潤下之所作求其生<lb/>
　作之方則西北也故以為虎形象天事之武朝事之<lb/>
　籩有形鹽而鹽人不言者賔客共之則祭祀從可知<lb/>
　也然則祭祀不言共飴鹽者亦后世子共之則祭祀<lb/>
<pb n="18a"/>
　從可知也祭祀共苦鹽則外盡物故也<lb/>
幂人掌共巾幂祭祀以疏布巾幂八尊以畫布巾幂六<lb/>
彝凡王巾皆黼<lb/>
　八尊酒人凡祭祀以五齊三酒所實設而弗酌是禮<lb/>
　之文也六彝司尊彝所用以裸是禮之實也禮之文<lb/>
　成之以質故以疏布巾幂八尊禮之質成之以文故<lb/>
　以畫布巾幂六彝言疏知畫布之宻言畫知疏布之<lb/>
　素質冝疏文宜縟故也天事武故白與黒為黼西北<lb/>
<pb n="18b"/>
　方之色也巾以覆物冝象天事故王巾皆黼<lb/>
宫人掌王之六寢之脩為其井匽除其不蠲去其惡臭<lb/>
共王之沐浴凡寢中之事埽除執燭共鑪炭凡勞事四<lb/>
方之舎事亦如之<lb/>
　王朝有三寢有六隂陽之義也<lb/>
掌舎掌王之㑹同之舎設梐枑再重設車宫轅門為壇<lb/>
壝宫棘門為帷宫設旌門無宫則共人門凡舎事則掌<lb/>
之<lb/>
<pb n="19a"/>
　凡此所謂所設所共皆㑹同之事也先設梐枑再重<lb/>
　然後設車宫轅門所以營衛王也為壇壝宫棘門則<lb/>
　以待合諸侯而命事為帷宫設旌門則以待王之舎<lb/>
　止無宫則共人門謂王不在車宫之中則以師為營<lb/>
　衛而共人以為門也壇壝宫帷宫棘門則為之而後<lb/>
　成車宫轅門旌門無所為也設之而已人門則又不<lb/>
　設也共之而已故曰設車宫轅門為壇壝宫棘門為<lb/>
　帷宫設旌門無宫則共人門也轅門仰轅以為門壇<lb/>
<pb n="19b"/>
　壝宫為壇於中而壝其外也人門若今衛士之有行<lb/>
　門<lb/>
幕人掌帷幕幄帟綬之事凡朝覲㑹同軍旅田役祭祀<lb/>
共其帷幕幄帟綬大喪共帷幕帟綬三公及卿大夫之<lb/>
喪共其帟<lb/>
　幕人掌帷幕幄帟綬之事鄭氏以為王出宫則有是<lb/>
　事以掌次考之則王出宫有掌次掌其法以待張事<lb/>
　幕人共張物而已所謂凡朝覲㑹同軍旅田役祭祀<lb/>
<pb n="20a"/>
　共其帷幕幄帟綬之事則正謂王在宫非出次之時<lb/>
　謂之掌事則非特掌其物矣大喪共帷幕帟綬而不<lb/>
　共幄則王方宅喪無所事幄以帷幕帟綬共張喪柩<lb/>
　而已<lb/>
掌次掌王次之灋以待張事王大旅上帝則張氊案設<lb/>
皇邸朝日祀五帝則張大次小次設重帟重案合諸侯<lb/>
亦如之師田則張幕設重帟重案諸侯朝覲㑹同則張<lb/>
大次小次師田則張幕設案孤卿有邦事則張幕設案<lb/>
<pb n="20b"/>
凡喪王則張帟三重諸侯再重孤卿大夫不重凡祭祀<lb/>
張其旅幕張尸次射則張耦次掌凡邦之張事<lb/>
　王大旅上帝則張氊案設皇邸者案盖所據之案邸<lb/>
　盖所宿之邸今朝宿所次謂之邸張宿所次謂之邸<lb/>
　則邸宿所次也盖大旅上帝則掌舎為帷宫而掌次<lb/>
　設宿次於宫中宿次之中則又張氊案謂之皇邸則<lb/>
　或繪或畫或染羽以象焉而其詳莫可得而知也師<lb/>
　田張幕而不張次則與衆皆作故也掌凡邦之張事<lb/>
<pb n="21a"/>
　則在宫張事自幕人掌之掌次所掌凡在邦而已<lb/>
</p>
<p>
</p>
  </div>
</body>
</text>
</TEI>
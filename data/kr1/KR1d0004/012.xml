<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷十三</head>
    <p>
<pb n="1a"/>
欽定四庫全書<lb/>
　周官新義卷十三　　　　宋　王安石　撰<lb/>
夏官二<lb/>
大僕掌正王之服位出入王之大命掌諸侯之復逆王<lb/>
眡朝則前正位而退入亦如之<lb/>
　王眂朝眂治朝也<lb/>
建路鼓于大寢之門外而掌其政以待達窮者與遽令<lb/>
聞鼓聲則速逆御僕與御庶子祭祀賔客喪紀正王之<lb/>
<pb n="1b"/>
服位詔灋儀賛王牲事王出入則自左馭而前驅<lb/>
　窮者欲速達甚于遽令王之牲事以事鬼神苟外不<lb/>
　能治其人内不能治其身雖日用牲祭鬼神猶弗享<lb/>
　也大臣衆矣所與治其人莫尊於大宰近臣衆矣所<lb/>
　與正其身莫親於大僕故賛牲事以此两官<lb/>
凡軍旅田役賛王鼓救日月亦如之大喪始崩戒鼓傳<lb/>
達于四方窆亦如之縣喪首服之灋于宫門掌三公孤<lb/>
卿之弔勞王燕飲則相其灋王射則賛弓矢王眂燕朝<lb/>
<pb n="2a"/>
則正位掌擯相王不眂朝則辭於三公及孤卿<lb/>
小臣掌王之小命詔相王之小灋儀掌三公及孤卿之<lb/>
復逆正王之燕服位王之燕出入則前驅大祭祀朝覲<lb/>
沃王盥小祭祀賔客饗食賔射掌事如大僕之灋掌士<lb/>
大夫之弔勞凡大事佐大僕<lb/>
祭僕掌受命于王以眂祭祀而警戒祭祀有司糾百官<lb/>
之戒具既祭帥羣有司而反命以王命勞之誅其不敬<lb/>
者大喪復于小廟凡祭祀王之所不與則賜之禽都家<lb/>
<pb n="2b"/>
亦如之凡祭祀致福者展而受之<lb/>
　肆師誅其慢慢謂不肅也祭祀誅其不敬則非不肅<lb/>
　之謂也祭僕掌受命于上以眂祭祀𨽻僕掌五寢掃<lb/>
　除糞洒之事王皆以故習而親焉故也既置夏采掌<lb/>
　復復之正事又以二僕參焉復盡愛之道求所以生<lb/>
　之不以方而已<lb/>
御僕掌羣吏之逆及庶民之復與其弔勞大祭祀相盥<lb/>
而登大喪持翣掌王之燕令以序守路鼓<lb/>
<pb n="3a"/>
　庶民之復大司冦所謂逺近惸獨老幼之欲有復于<lb/>
　上者故大僕言建路鼓以待達窮者聞鼔聲則速逆<lb/>
　御僕也<lb/>
隸僕掌五寢之埽除糞洒之事祭祀脩寢王行洗乗石<lb/>
掌蹕宫中之事大喪復于小寢大寢<lb/>
弁師掌王之五冕皆𤣥冕朱裏延紐五采繅十有二就<lb/>
皆五采玉十有二玉笄朱紘諸侯之繅斿九就瑉玉三<lb/>
采其餘如王之事繅斿皆就玉瑱玉笄王之皮弁㑹五<lb/>
<pb n="3b"/>
采玉璂象邸玉笄王之弁絰弁而加環絰諸侯及孤卿<lb/>
大夫之冕韋弁皮弁弁絰各以其等為之而掌其禁令<lb/>
　五采備采也十有二就備數也玉十有二備物也玉<lb/>
　笄貫其上以象徳也<lb/>
司甲<hi>闕</hi>
司兵掌五兵五盾各辨其物與其等以待軍事及授兵<lb/>
從司馬之灋以頒之及其受兵輸亦如之及其用兵亦<lb/>
如之祭祀授舞者兵大喪廞五兵軍事建車之五兵㑹<lb/>
<pb n="4a"/>
同亦如之<lb/>
司戈盾掌戈盾之物而頒之祭祀授旅賁殳故士戈盾<lb/>
授舞者兵亦如之軍旅㑹同授貳車戈盾建乗車之戈<lb/>
盾授旅賁及虎士戈盾及舍設藩盾行則斂之<lb/>
司弓矢掌六弓四弩八矢之灋辨其名物而掌其守藏<lb/>
與其出入中春獻弓弩中秋獻矢箙及其頒之王弓弧<lb/>
弓以授射甲革椹質者夾弓庾弓以授射豻侯鳥獸者<lb/>
唐弓大弓以授學射者使者勞者其矢箙皆從其弓凡<lb/>
<pb n="4b"/>
弩夾庾利攻守唐大利車戰野戰凡矢枉矢絜矢利火<lb/>
射用諸守城車戰殺矢鍭矢用諸近射田獵矰矢茀矢<lb/>
用諸弋射恒矢庳矢用諸散射天子之弓合九而成規<lb/>
諸侯合七而成規大夫合五而成規士合三而成規句<lb/>
者謂之弊弓<lb/>
凡祭祀共射牲之弓矢澤共射椹質之弓矢大射燕射<lb/>
共弓矢如數并夾大喪共明弓矢凡師役㑹同頒弓弩<lb/>
各以其物從授兵甲之儀田弋充籠箙矢共矰矢凡亡<lb/>
<pb n="5a"/>
矢者弗用則更<lb/>
繕人掌王之用弓弩矢箙矰弋抉拾掌詔王射賛王弓<lb/>
矢之事凡乗車充其籠箙載其弓弩既射則斂之無㑹<lb/>
計<lb/>
槀人掌受財于職金以齎其工弓六物為三等弩四物<lb/>
亦如之矢八物皆三等箙亦如之春獻素秋獻成書其<lb/>
等以饗工乗其事試其弓弩以下上其食而誅賞乃入<lb/>
功于司弓矢及繕人凡齎財與其出入皆在槀人以待<lb/>
<pb n="5b"/>
㑹而攷之亡者闕之<lb/>
　入于繕人則共王用也<lb/>
戎右掌戎車之兵革使詔賛王鼓傳王命于陳中㑹同<lb/>
充革車盟則以玉敦辟盟遂役之賛牛耳桃茢<lb/>
　戎右與君同車在車之右執戈盾備非常并充兵中<lb/>
　役使故云掌之<lb/>
齊右掌祭祀㑹同賓客前齊車王乗則持馬行則陪乗<lb/>
凡有牲事則前馬<lb/>
<pb n="6a"/>
　金路以賔而謂之齊車者王敬賔事如祭故也<lb/>
道右掌前道車王出入則持馬陪乗如齊車之儀自車<lb/>
上諭命于從車詔王之車儀王式則下前馬王下則以<lb/>
蓋從<lb/>
　齊右王弗乗則前馬方乗則持馬既乗而行則陪乗<lb/>
　三者皆與齊右同<lb/>
大馭掌馭玉路以祀及犯軷王自左馭馭下祝登受轡<lb/>
犯軷遂驅之及祭酌僕僕左執轡右祭兩軹祭軓乃飲<lb/>
<pb n="6b"/>
凡馭路行以肆夏趨以采薺凡馭路儀以鸞和為節<lb/>
戎僕掌馭戎車掌王倅車之政正其服犯軷如玉路之<lb/>
儀凡巡守及兵車之㑹亦如之掌凡戎車之儀<lb/>
齊僕掌馭金路以賔朝覲宗遇饗食皆乗金路其灋儀<lb/>
各以其等為車送逆之節<lb/>
道僕掌馭象路以朝夕燕出入其灋儀如齊車掌貳車<lb/>
之政令<lb/>
田僕掌馭田路以田以鄙掌佐車之政設驅逆之車令<lb/>
<pb n="7a"/>
獲者植旌及獻比禽凡田王提馬而走諸侯晉大夫馳<lb/>
　提節之晉進之馳則亟進之尊者安舒卑者戚速<lb/>
馭夫掌馭貳車從車使車分公馬而駕治之<lb/>
　貳車副車從車謂屬車也使車謂使者所乗之車<lb/>
校人掌王馬之政辨六馬之屬種馬一物戎馬一物齊<lb/>
馬一物道馬一物田馬一物駑馬一物凡頒良馬而養<lb/>
乗之乗馬一師四圉三乗為皁皁一趣馬三皁為繋繋<lb/>
一馭夫六繋為廏廏一僕夫六廏成校校有左右駑馬<lb/>
<pb n="7b"/>
三良馬之數麗馬一圉八麗一師八師一趣馬八趣馬<lb/>
一馭夫天子十有二閑馬六種邦國六閑馬四種家四<lb/>
閑馬二種凡馬特居四之一<lb/>
　趣馬下士皁一人繋一馭夫則下士一人<lb/>
春祭馬祖執駒夏祭先牧頒馬攻特秋祭馬社臧僕冬<lb/>
祭馬步獻馬講馭夫凡大祭祀朝覲㑹同毛馬而頒之<lb/>
飾幣馬執扑而從之凡賔客受其幣馬大喪飾遣車之<lb/>
馬及葬埋之田獵則帥驅逆之車凡將事于四海山川<lb/>
<pb n="8a"/>
則飾黄駒凡國之使者共其幣馬凡軍事物馬而頒之<lb/>
等馭夫之禄宫中之稍食<lb/>
　攻特者駒之不可習者廋人攻之矣及成馬而不可<lb/>
　習則校人攻之臧僕則簡馭者簡其臧亦簡其或不<lb/>
　臧<lb/>
趣馬掌賛正良馬而齊其飲食簡其六節掌駕説之頒<lb/>
辨四時之居治以聽馭夫<lb/>
巫馬掌養疾馬而乗治之相醫而藥攻馬疾受財于校<lb/>
<pb n="8b"/>
人馬死則使其賈粥之入其布于校人<lb/>
牧師掌牧地皆有厲禁而頒之孟春焚牧中春通淫掌<lb/>
其政令凡田事賛焚莱<lb/>
　頒其地于牧人<lb/>
廋人掌十有二閑之政敎以阜馬佚特敎駣攻駒及祭<lb/>
馬祖祭閑之先牧及執駒散馬耳圉馬正校人員選馬<lb/>
八尺以上為龍七尺以上為騋六尺以上為馬<lb/>
　政以正之教以導之阜馬者養馬而阜之既阜矣又<lb/>
<pb n="9a"/>
　佚特以蕃之既蕃矣又教駣以成之攻駒則不可敎<lb/>
　者及其未駣攻之也圉馬則成馬而圉之圉馬以校<lb/>
　人執駒為節也正其員使員稱馬數正其選使選惟<lb/>
　其能小大異名使各從其類以待乗頒及以為種<lb/>
圉師掌敎圉人養馬春除蓐釁廏始牧夏庌馬冬獻馬<lb/>
射則充椹質茨牆則翦闔<lb/>
　次草謂之茨詩曰牆有茨苫謂之闔以剉草為苫<lb/>
圉人掌養馬芻牧之事以役圉師凡賔客喪紀牽馬而<lb/>
<pb n="9b"/>
入陳廞馬亦如之<lb/>
職方氏掌天下之圖以掌天下之地辨其邦國都鄙四<lb/>
夷八蠻七閩九貉五戎六狄之人民與其財用九穀六<lb/>
畜之數要周知其利害乃辨九州之國使同貫利<lb/>
　掌天下之圖以掌天下之地則所掌非特圖也又掌<lb/>
　其地焉<lb/>
東南曰揚州其山鎮曰㑹稽其澤藪曰具區其川三江<lb/>
其浸五湖其利金錫竹箭其民二男五女其畜宜鳥獸<lb/>
<pb n="10a"/>
其穀宜稻<lb/>
正南曰荆州其山鎮曰衡山其澤藪曰雲瞢其川江漢<lb/>
其浸潁湛其利丹銀齒革其民一男二女其畜宜鳥獸<lb/>
其穀宜稻<lb/>
河南曰豫州其山鎮曰華山其澤藪曰圃田其川滎雒<lb/>
其浸波溠其利林漆絲枲其民二男三女其畜宜六擾<lb/>
其穀宜五種<lb/>
正東曰青州其山鎮曰沂山其澤藪曰望諸其川淮泗<lb/>
<pb n="10b"/>
其浸沂沭其利蒲魚其民二男二女其畜宜雞狗其穀<lb/>
宜稻麥<lb/>
河東曰兖州其山鎮曰岱山其澤藪曰大野其川河泲<lb/>
其浸盧維其利蒲魚其民二男三女其畜宜六擾其穀<lb/>
宜四種<lb/>
正西曰雍州其山鎮曰嶽山其澤藪曰弦蒲其川涇汭<lb/>
其浸渭洛其利玉石其民三男二女其畜宜牛馬其穀<lb/>
宜黍稷<lb/>
<pb n="11a"/>
東北曰幽州其山鎮曰醫無閭其澤藪曰貕養其川河<lb/>
泲其浸菑時其利魚鹽其民一男三女其畜宜四擾其<lb/>
穀宜三種<lb/>
河内曰冀州其山鎮曰霍山其澤藪曰楊紆其川漳其<lb/>
浸汾潞其利松柏其民五男三女其畜宜牛羊其穀宜<lb/>
黍稷<lb/>
正北曰并州其山鎮曰恒山其澤藪曰昭餘祁其川虖<lb/>
池嘔夷其浸淶易其利布帛其民二男三女其畜宜五<lb/>
<pb n="11b"/>
擾其穀宜五種<lb/>
乃辨九服之邦國方千里曰王畿其外方五百里曰侯<lb/>
服又其外方五百里曰甸服又其外方五百里曰男服<lb/>
又其外方五百里曰采服又其外方五百里曰衞服又<lb/>
其外方五百里曰蠻服又其外方五百里曰夷服又其<lb/>
外方五百里曰鎮服又其外方五百里曰藩服凡邦國<lb/>
千里封公以方五百里則四公方四百里則六侯方三<lb/>
百里則七伯方二百里則二十五子方百里則百男以<lb/>
<pb n="12a"/>
周知天下<lb/>
凡邦國小大相維王設其牧制其職各以其所能制其<lb/>
貢各以其所有王将巡守則戒于四方曰各脩平乃守<lb/>
攷乃職事無敢不敬戒國有大刑及王之所行先道帥<lb/>
其屬而巡戒令王殷國亦如之<lb/>
　九州之序禹貢始於冀次以兖而終於雍職方始於<lb/>
　揚次以荆而終於并者蓋禹貢言治水之序職方言<lb/>
　逺近之序治水自帝都而始然後順水性所便自下<lb/>
<pb n="12b"/>
　而上故自兖至雍而止以逺近言之則周之化自北<lb/>
　而南以南為逺故關雎鵲巢之詩分為二南漢廣亦<lb/>
　言文王之道被于南國徳化所及以逺為至故也始<lb/>
　於揚州則以揚在東南次以荆則以荆在正南終於<lb/>
　并則以并在正北先逺而後近也<lb/>
土方氏掌土圭之灋以致日景以土地相宅而建邦國<lb/>
都鄙以辨土宜土化之灋而授任地者王巡守則樹王<lb/>
舍<lb/>
<pb n="13a"/>
懐方氏掌來逺方之民致方貢致逺物而送逆之達之<lb/>
以節治其委積館舍飲食<lb/>
　逆送之以為之禮達之節使無留難治其委積館舍<lb/>
　飲食使有所資賴此所以懐之也<lb/>
合方氏掌達天下之道路通其財利同其數器壹其度<lb/>
量除其怨惡同其好善<lb/>
訓方氏掌道四方之政事與其上下之志誦四方之傳<lb/>
道正嵗則布而訓四方而觀新物<lb/>
<pb n="13b"/>
形方氏掌制邦國之地域而正其封疆無有華離之地<lb/>
使小國事大國大國比小國<lb/>
　華與為國君削爪者華之同義<lb/>
山師掌山林之名辨其物與其利害而頒之于邦國使<lb/>
致其珍異之物<lb/>
　稻人澤草所生種之芒種所謂利有如此者非特中<lb/>
　人用而已王孫滿曰夏之方有徳也鑄鼎象物百物<lb/>
　而為之備使民知神姦故民入川澤山林不逢不若<lb/>
<pb n="14a"/>
　魑魅魍魎莫能逢之所謂害有如此者非特毒物及<lb/>
　螫噬之蟲獸而已<lb/>
川師掌川澤之名辨其物與其利害而頒之于邦國使<lb/>
致其珍異之物<lb/>
邍師掌四方之地名辨其丘陵墳衍邍隰之名物之可<lb/>
以封邑者<lb/>
匡人掌達灋則匡邦國而觀其慝使無敢反側以聽王<lb/>
命<lb/>
<pb n="14b"/>
撢人掌誦王志道國之政事以巡天下之邦國而語之<lb/>
使萬民和説而正王面<lb/>
都司馬掌都之士庶子及其衆庶車馬兵甲之戒令以<lb/>
國灋掌其政學以聴國司馬家司馬亦如之<lb/>
</p>
<p>
</p>
  </div>
</body>
</text>
</TEI>
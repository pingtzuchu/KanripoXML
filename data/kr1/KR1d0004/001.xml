<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷一</head>
    <p>
<pb n="1a"/>
欽定四庫全書<lb/>
　周官新義卷一　　　　宋　王安石　撰<lb/>
天官一<lb/>
惟王建國辨方正位體國經野設官分職以為民極<lb/>
　晝參諸日景夜考諸極星以正朝夕於是求地中焉<lb/>
　以建王國此之謂辨方既辨方矣立宗廟於左立社<lb/>
　稷於右立朝於前立市於後此之謂正位宫門城闕<lb/>
　堂室之類髙下廣狹之制凡在國者莫不有體此之<lb/>
<pb n="1b"/>
　謂體國井牧溝洫田萊之類逺近多寡之數凡在野<lb/>
　者莫不有經此之謂經野設官則官府之六屬是也<lb/>
　分職則官府之六職是也設官分職内以治國外以<lb/>
　治野建置在上如屋之極使民於是取中而芘焉故<lb/>
　曰以為民極極之字從木從亟木之亟者屋極是也<lb/>
乃立天官冡宰使帥其屬而掌邦治以佐王均邦國<lb/>
　發露人罪而治之者刑官之治也宀覆人罪而治之<lb/>
　者治官之治也治官尚未及教而况於刑乎宰治官<lb/>
<pb n="2a"/>
　之上也故宰之字從宀從臯省宀覆人罪之意宰以<lb/>
　治割調和為事故共刀匕者謂之宰宰於地特髙故<lb/>
　冢謂之宰也山頂曰冢冢大之上也列職於王則冡<lb/>
　宰與六卿同謂之大百官總焉則大宰於六卿獨謂<lb/>
　之冡以左助之為佐以右助之為佑地道尊右而左<lb/>
　手足不如右彊則佐之為助不如右之力也冢宰於<lb/>
　六卿莫尊焉而曰佐王則為其非論道以助王也作<lb/>
　而行之而已邦亦謂之國國亦謂之邦凡言邦國者<lb/>
<pb n="2b"/>
　諸侯之國也凡言邦言國者王國也亦或諸侯之國<lb/>
　國於文從或從□為其或之也故□之故凡言國則<lb/>
　以别郊野邦於文從邑從丰是邑之丰者故凡言邦<lb/>
　則以别於邑都亦或包邑都而言焉凡國有大事戮<lb/>
　其犯命者則以别於郊故也國中自七尺以上則以<lb/>
　别於野故也若國㐫荒令賙委之則以别於國故也<lb/>
　邦中之賦則以别於甸削縣都故也令邦移民就糓<lb/>
　則以包邑都而言故也<lb/>
<pb n="3a"/>
治官之屬大宰卿一人小宰中大夫二人宰夫下大夫<lb/>
四人上士八人中士十有六人旅下士三十有二人府<lb/>
六人㕜十有二人胥十有二人徒百有二十人<lb/>
　大宰卿小宰中大夫則卿上大夫也王制曰諸侯之<lb/>
　上大夫卿盖非特諸侯之卿為然也卿之字從□□<lb/>
　奏也從卩卩止也左從□右從卩知進止之意從皀<lb/>
　黍稷之氣也黍稷地産有養人之道其皀能上達卿<lb/>
　雖有養人之道而上達然地類也故其字如此夫之<lb/>
<pb n="3b"/>
　字與天皆從一從大夫者妻之天故也天大而無上<lb/>
　故一在大上夫雖一而大然不如天之無上故一不<lb/>
　得在大上夫以智帥人者也大夫以智帥人之大者<lb/>
　也士之字與工與才皆從二從丨才無所不達故達<lb/>
　其上下工具人器而已故上下皆弗達士非成才則<lb/>
　宜亦皆弗達然志於道者故達其上也士事人者也<lb/>
　故士又訓事事人則未能以智帥人非人之所事也<lb/>
　故未娶謂之士下士謂之旅則衆故也旅之字從㫃<lb/>
<pb n="4a"/>
　從从衆矣則從旌旗指揮故也從旌旗指揮則從人<lb/>
　而不自用下士之為旅則亦從人而不自用者也府<lb/>
　之字從广從付則其藏也付則以物付之㕜之字從<lb/>
　中從又設官分職以為民中㕜則所執在下助之而<lb/>
　已胥之字從疋從肉疋則以其為物下體肉則以其<lb/>
　亦能養人其養人也相之而已故胥又訓相也卿從<lb/>
　皀胥從肉皆以養人為義則王所建置凡以養人而<lb/>
　已徒之字從辵從土徒無車從也其辵而走則親土<lb/>
<pb n="4b"/>
　而已故無車而行謂之徒行也鄭氏以為府史胥徒<lb/>
　皆其官長所自辟除盖自下士以上皆王命也而穆<lb/>
　王命大僕曰慎簡乃僚則雖以王命命之而為之長<lb/>
　者得簡之也府史胥徒雖非士而先王之用人無流<lb/>
　品之異其賤則役於士大夫而不耻其貴則承於天<lb/>
　子而無嫌<lb/>
宫正上士二人中士四人下士八人府二人史四人胥<lb/>
四人徒四十人<lb/>
<pb n="5a"/>
宫伯中士二人下士四人府一人史二人胥二人徒二<lb/>
十人<lb/>
膳夫上士二人中士四人下士八人府二人史四人胥<lb/>
十有二人徒百有二十人<lb/>
庖人中士四人下士八人府二人史四人賈八人胥四<lb/>
人徒四十人<lb/>
　有藏則置府有書則置史有徴令之事則置徒有徒<lb/>
　則置胥有市賈之事則置賈府史賈胥徒皆賦禄焉<lb/>
<pb n="5b"/>
　使足以代其耕故市不役賈野不役農而公私各得<lb/>
　其所<lb/>
内饔中士四人下士八人府二人史四人胥十人徒百<lb/>
人<lb/>
外饔中士四人下士八人府二人史四人胥十人徒百<lb/>
人<lb/>
亨人下士四人府一人史二人胥五人徒五十人<lb/>
甸師下士二人府一人史二人胥三十人徒三百人<lb/>
<pb n="6a"/>
　王藉千畝而甸師徒三百人則為其以薪蒸役内外<lb/>
　饔之事非特耕耨王藉故也<lb/>
獸人中士四人下士八人府二人史四人胥四人徒四<lb/>
十人<lb/>
䱷人中士二人下士四人府二人史四人胥三十人徒<lb/>
三百人<lb/>
鼈人下士四人府二人史二人徒十有六人<lb/>
腊人下士四人府二人史二人徒二十人<lb/>
<pb n="6b"/>
醫師上士二人下士四人府二人史二人徒二十人<lb/>
食醫中士二人<lb/>
疾醫中士八人<lb/>
瘍醫下士八人<lb/>
獸醫下士四人<lb/>
　食疾瘍獸醫無府史徒者醫師聚毒藥以供醫事則<lb/>
　有藏矣故有府掌醫之政令而使之分治疾瘍稽其<lb/>
　事制其食則其書具有徴令矣故有史有徒諸醫資<lb/>
<pb n="7a"/>
　藥於醫師受政令聽所使治而已則無所用府史徒<lb/>
　矣<lb/>
酒正中士四人下士八人府二人史八人胥八人徒八<lb/>
十人<lb/>
酒人奄十人女酒三十人奚三百人<lb/>
　鄭氏以奄為精氣閉藏者盖民之有是疾先王因擇<lb/>
　而用焉與籧篨䝉鏐戚施直鏄聾瞶司火瞽矇修聲<lb/>
　同若以是為刑人則國君不近刑人而况於王乎若<lb/>
<pb n="7b"/>
　以為刑無罪之人而任之則宜先王之所不忍也奚<lb/>
　之字從系從大盖給使之賤係於大者故也<lb/>
漿人奄五人女漿十有五人奚百有五十人<lb/>
凌人下士二人府二人史二人胥八人徒八十人<lb/>
籩人奄一人女籩十人奚二十人<lb/>
醢人奄一人女醢二十人奚四十人<lb/>
醯人奄二人女醯二十人奚四十人<lb/>
鹽人奄二人女鹽二十人奚四十人<lb/>
<pb n="8a"/>
幂人奄一人女幂十人奚二十人<lb/>
宫人中士四人下士八人府二人史四人胥八人徒八<lb/>
十人<lb/>
掌舍下士四人府二人史四人徒四十人<lb/>
幕人下士一人府二人史二人徒四十人<lb/>
掌次下士四人府四人史二人徒八十人<lb/>
大府下大夫二人上士四人下士八人府四人史八人<lb/>
賈十有六人胥八人徒八十人<lb/>
<pb n="8b"/>
玉府上士二人中士四人府二人史二人工八人賈八<lb/>
人胥四人徒四十有八人<lb/>
内府中士二人府一人史二人徒十人<lb/>
外府中士二人府一人史二人徒十人<lb/>
司㑹中大夫二人下大夫四人上士八人中士十有六<lb/>
人府四人史八人胥五人徒五十人<lb/>
司書上士二人中士四人府二人史四人徒八人<lb/>
職内上士二人中士四人府四人史四人徒二十人<lb/>
<pb n="9a"/>
職嵗上士四人中士八人府四人史八人徒二十人<lb/>
職幣上士二人中士四人府二人史四人賈四人胥二<lb/>
人徒二十人<lb/>
司裘中士二人下士四人府二人史四人徒四十人<lb/>
掌皮下士四人府二人史四人徒四十人<lb/>
内宰下大夫二人上士四人中士八人府四人史八人<lb/>
胥八人徒八十人<lb/>
内小臣奄上士四人史二人徒八人<lb/>
<pb n="9b"/>
閽人王宫毎門四人囿游亦如之<lb/>
寺人王之正内五人<lb/>
内豎倍寺人之數<lb/>
九嬪<lb/>
世婦<lb/>
女御<lb/>
女祝四人奚八人<lb/>
女史八人奚十有六人<lb/>
<pb n="10a"/>
　九嬪世婦女御皆統於冢宰則王所以治内可謂至<lb/>
　公而盡正矣鄭氏曰不列夫人於此官者夫人之於<lb/>
　后猶三公之於王坐而論婦禮無官職然則九嬪視<lb/>
　卿世婦視大夫女御視士視大夫士而不言數者鄭<lb/>
　氏以為有婦徳則充無則闕然九嬪以教九御則世<lb/>
　婦之數不過二十七女御之數不過八十一也嬪字<lb/>
　從賔則有賔之義婦之從帚婦則卑於嬪矣而御則<lb/>
　尤卑如馬之在御遲速緩急唯御者之聽故也<lb/>
<pb n="10b"/>
典婦功中士二人下士四人府二人史四人工四人賈<lb/>
四人徒二十人<lb/>
典絲下士二人府二人史二人賈四人徒十有二人<lb/>
典泉下士二人府二人史二人徒二十人<lb/>
内司服奄一人女御二人奚八人<lb/>
縫人奄二人女御八人女工八十人奚三十人<lb/>
染人下士二人府二人史二人徒二十人<lb/>
追師下士二人府一人史二人工二人徒四人<lb/>
<pb n="11a"/>
屨人下士二人府一人史一人工八人徒四人<lb/>
夏采下士四人史一人徒四人<lb/>
大宰之職掌建邦之六典以佐王治邦國一曰治典以<lb/>
經邦國以治官府以紀萬民二曰教典以安邦國以教<lb/>
官府以擾萬民三曰禮典以和邦國以統百官以諧萬<lb/>
民四曰政典以平邦國以正百官以均萬民五曰刑典<lb/>
以詰邦國以刑百官以糾萬民六曰事典以富邦國以<lb/>
任百官以生萬民<lb/>
<pb n="11b"/>
　典之字從冊從丌從冊則載大事故也從丌則尊而<lb/>
　丌之也則之字從貝從刀從貝者利也從刀者制也<lb/>
　灋之字從水從廌從去從水則水之為物因地而為<lb/>
　曲直因器而為方圓其變無常而常可以為平從廌<lb/>
　則廌之為物去不直者從去則灋將以有所取也然<lb/>
　則典則灋詳略可知矣王之治邦國則班常而已故<lb/>
　以典典言其大常也治都鄙則使有所揆焉不特班<lb/>
　常而已故以則使有所揆焉者也治官府則悉矣故<lb/>
<pb n="12a"/>
　以灋灋則事為之制曲為之防非特使有所揆而已<lb/>
　言治都鄙官府則先官府後都鄙者以大宰所治内<lb/>
　外之序為先後也言施典則灋及以待邦國都鄙官<lb/>
　府之治則先邦國次都鄙後官府以大宰所施所待<lb/>
　尊卑之序為先後也所治以内外之序為先後而先<lb/>
　言治邦國則六典以佐王治非與八灋八則序先後<lb/>
　而言故也治典曰以經邦國以紀萬民者有經則宜<lb/>
　有緯有紀則宜有綱經而紀之者典也綱而緯之則<lb/>
<pb n="12b"/>
　存乎其人矣大宰帥其屬以佐王均邦國而治典以<lb/>
　經邦國治職以平邦國者盖治典之為書以經邦國<lb/>
　而已治官之屬推而行之然後有以平邦國至於均<lb/>
　邦國則王之事非治典之書所能及非治官之屬所<lb/>
　能専所謂綱而緯之存乎其人者此也治典以紀萬<lb/>
　民治職以均萬民則亦治典之為書以紀萬民而已<lb/>
　治官之屬推而行之然後有以均萬民也大司徒率<lb/>
　其屬以佐王安擾邦國而教典教職皆曰以安邦國<lb/>
<pb n="13a"/>
　盖教典之為書教官之為職止於以安邦國而已至<lb/>
　於擾邦國則王之事也雖然王之事於邦國亦有所<lb/>
　不獲擾焉故曰以安擾邦國也教典以擾萬民而教<lb/>
　職以寧萬民則亦教典之為書以擾萬民而已教官<lb/>
　之屬以其職推而行之然後有以寧萬民也大司馬<lb/>
　率其屬以佐王平邦國政典亦曰以平邦國而政職<lb/>
　以服邦國盖政典之為書以平邦國而王之為政亦<lb/>
　以平邦國而已至於政職然後務以服之務以服之<lb/>
<pb n="13b"/>
　則官人之事耳非所以為王也政典以均萬民而政<lb/>
　職以正萬民則亦政典之為書以均萬民而已政官<lb/>
　之屬以其職推而行之然後有以正萬民也禮典禮<lb/>
　職皆以和邦國以諧萬民盖禮者體也體定矣則禮<lb/>
　典之為書與禮官之為職不能有加損也刑典刑職<lb/>
　皆以詰邦國以糾萬民其意亦猶是也盖刑者形也<lb/>
　形成矣則刑典之為書刑官之為職亦不能有加損<lb/>
　也大宗伯帥其屬以佐王和邦國又曰佐王建保邦<lb/>
<pb n="14a"/>
　國則王之事又能建保邦國非特以和而已大司冦<lb/>
　帥其屬以佐王刑邦國盖典與職能詰邦國而已能<lb/>
　刑則王之事也然而又曰刑邦國詰四方則雖王之<lb/>
　事於四方亦有所不獲刑焉盖或徒以威讓文詰加<lb/>
　之而已事典事職皆以富邦國盖事典之為書事官<lb/>
　之為職以富邦國而已事典則以生萬民事職皆以<lb/>
　養萬民盖事典之為書以生萬民而已事官之屬以<lb/>
　其職推而行之然後有以養萬民也於邦國曰經於<lb/>
<pb n="14b"/>
　萬民曰紀於邦國曰安於萬民曰擾於邦國曰和於<lb/>
　萬民曰諧於邦國曰平於萬民曰均於邦國曰詰於<lb/>
　萬民曰糾於邦國曰富於萬民曰生萬民王所自治<lb/>
　也故其事致詳焉治典教典曰官府禮典政典刑典<lb/>
　事典曰百官者官府言其屬百官則言六官之屬天<lb/>
　地之官嫌於不分故言其屬而已四時之官嫌於不<lb/>
　通故言六官之屬也<lb/>
以八灋治官府一曰官屬以舉邦治二曰官職以辨邦<lb/>
<pb n="15a"/>
治三曰官聨以㑹官治四曰官常以聽官治五曰官成<lb/>
以經邦治六曰官灋以正邦治七曰官刑以糾邦治八<lb/>
曰官計以弊邦治<lb/>
　建官矣則設屬以佐之故一曰官屬以舉邦治設屬<lb/>
　矣則分職以治之故二曰官職以辨邦治分職矣事<lb/>
　非一職所能獨治則聨事以供之故三曰官聨以㑹<lb/>
　官治六官聨事則有故常違而辯焉則以故常聽之<lb/>
　而已故四曰官常以聽官治官常以聽百官府之治<lb/>
<pb n="15b"/>
　而已若夫聽萬民之治則有八成焉故五曰官成以<lb/>
　經邦治以官常官成聽之矣然後以法正之故六曰<lb/>
　官灋以正邦治犯法矣然後以刑糾之故七曰官刑<lb/>
　以糾邦治自官屬至於官刑皆法而已徒法不能以<lb/>
　自行必得人焉為上行法然後治成聽官府之六計<lb/>
　則所以進羣吏使各致其行能為上行法也故八曰<lb/>
　官計以弊邦治官計者官府之治所成終始也八灋<lb/>
　或言邦治或言官治者官聨官常六官之通治雖六<lb/>
<pb n="16a"/>
　官之通治而各致其一官之治故言官治與天地二<lb/>
　官嫌於不分故稱官府同意餘則各一官之治雖各<lb/>
　一官之治而六官相待而成治是乃所以為邦治也<lb/>
　故言邦治與四時之官嫌於不通故稱百官同意官<lb/>
　聨以㑹官治而小宰則以官府之六聨合邦治者大<lb/>
　司徒之職曰天地之所合也風雨之所㑹也盖兩謂<lb/>
　之合衆謂之㑹以官府之六聨㑹官治則所㑹者衆<lb/>
　矣以官府之六聨合邦治則所合者官聨與邦治兩<lb/>
<pb n="16b"/>
　而已<lb/>
以八則治都鄙一曰祭祀以馭其神二曰灋則以馭其<lb/>
官三曰廢置以馭其吏四曰禄位以馭其士五曰賦貢<lb/>
以馭其用六曰禮俗以馭其民七曰刑賞以馭其威八<lb/>
曰田役以馭其衆<lb/>
　書曰建邦設都春秋曰齊人伐我西鄙都鄙者以其<lb/>
　有邑都焉故謂之都以其在王國之鄙也故謂之鄙<lb/>
　都鄙王子弟公卿大夫所食之采地也學以致其道<lb/>
<pb n="17a"/>
　者士也在所崇養故以禄位馭之治以致其事者吏<lb/>
　也在所察治故以廢置馭之言廢常先置者必有廢<lb/>
　也然後有所置禮則上之所以制民也俗則上之所<lb/>
　以因乎民也無所制乎民則政廢而家殊俗無所因<lb/>
　乎民則民偷而禮不行故馭其民當以禮俗也刑所<lb/>
　以為威而曰刑賞以馭其威者獨刑而無賞則有怨<lb/>
　而已豈能使民聽服而畏哉田則上之所以簡衆也<lb/>
　役則上之所以任衆也或曰馭其民或曰馭其衆者<lb/>
<pb n="17b"/>
　言其㑹而為用則曰衆也凡造都鄙必先立宗廟社<lb/>
　稷諸神之祀故一曰祭祀以馭其神宗廟社稷諸神<lb/>
　之祀立矣然後立廟庭官府施灋則焉故二曰灋則<lb/>
　以馭其官施灋則矣然後其違從廢舉可考而廢置<lb/>
　也故三曰廢置以馭其吏廢置者所以治之禄位者<lb/>
　所以待之治之者政也待之者禮也徒治之以政而<lb/>
　不待之以禮則將免而無耻故四曰禄位以馭其士<lb/>
　有吏士以行灋則然後政教立政立則所以富之富<lb/>
<pb n="18a"/>
　之然後賦貢可足教立則所以穀之穀之然後禮俗<lb/>
　可成故五曰賦貢以馭其用六曰禮俗以馭其民政<lb/>
　教立然後繼之以刑賞刑賞則政教之末也故七曰<lb/>
　刑賞以馭其威威立矣然後衆為用故八曰田役以<lb/>
　馭其衆祭祀以馭其神者其神所享唯祭祀之從也<lb/>
　灋則以馭其官者其官所守唯灋則之從也廢置以馭<lb/>
　其吏者其吏所治唯廢置之從也禄位以馭其士者<lb/>
　其士所事唯禄位之從也賦貢以馭其用者其上所<lb/>
<pb n="18b"/>
　用唯賦貢之從也禮俗以馭其民者其民所履唯禮<lb/>
　俗之從也刑賞以馭其威者其民所畏唯刑賞之從<lb/>
　也田役以馭其衆者其民所㑹唯田役之從也若夫<lb/>
　典祀弗舉淫祠無禁巫祝費財殀昬傷民則非所以<lb/>
　馭其神也上不知所制下不知所守私義害國私智<lb/>
　非上則非所以馭其官也治不時考政不歲㑹勤不<lb/>
　保置怠不患廢則非所以馭其吏也禄不論功位不<lb/>
　議行貪汙取富誣偽取貴則非所以馭其士也征求<lb/>
<pb n="19a"/>
　無藝費出無節奢或僣上儉或廢禮則非所以馭其<lb/>
　用也人自為禮莫能統壹家自為俗無所視效則非<lb/>
　所以馭其民也刑以幸免賞以苟得慢公死黨畏衆<lb/>
　侮上則非所以馭其威也富貲役貧豪傑兼衆使之<lb/>
　則怨作之則懼則非所以馭其衆也然則八則之於<lb/>
　都鄙曷可少哉治莫小於都鄙莫大於天下都鄙如<lb/>
　此則治天下可知矣<lb/>
以八柄詔王馭羣臣一曰爵以馭其貴二曰禄以馭其<lb/>
<pb n="19b"/>
富三曰予以馭其幸四曰置以馭其行五曰生以馭其<lb/>
福六曰奪以馭其貧七曰廢以馭其罪八曰誅以馭其<lb/>
過<lb/>
　於六典曰佐王治邦國大治王與大宰共之也於八<lb/>
　灋八則直曰治官府都鄙小治大宰得専之也於八<lb/>
　柄八統曰詔王馭羣臣萬民則是獨王之事也大宰<lb/>
　以其義詔之而已予以馭其幸者其賢不足爵也其<lb/>
　庸不足禄也而以私恩施焉故謂之幸爵以馭其貴<lb/>
<pb n="20a"/>
　則非王爵之無貴也禄以馭其富則非王禄之無富<lb/>
　也予以馭其幸則非王予之無幸也生以馭其福則<lb/>
　非王生之無福也奪以馭其貧則非王奪之無貧也<lb/>
　置以馭其行則以置馭之使有行也廢以馭其罪誅<lb/>
　以馭其過則以廢誅馭之使無罪過也盖上失其柄<lb/>
　則人以私義自髙而爵不足以貴之以専利自厚而<lb/>
　禄不足以富之取予自恣也則不待王幸之而後予<lb/>
　生殺自恣也則不待王福之而後生有行或以違忤<lb/>
<pb n="20b"/>
　貴勢而廢誅有罪有過或以朋比姦邪而見置則尚<lb/>
　何以馭其羣臣哉八柄與内史同而内史變誅為殺<lb/>
　盖誅言其意殺言其事大宰大臣詔王馭羣臣者也<lb/>
　當以道揆故言其意内史有司詔王治當守法而已<lb/>
　故言其事誅又訓責而知大宰所謂誅為殺者以内<lb/>
　史見之也誅殺也而以馭其過者廢之則使被廢者<lb/>
　不至於得罪殺之則使衆知懼而莫敢為過失也大<lb/>
　宰八柄之序先慶賞而後刑威於慶賞則先重而後<lb/>
<pb n="21a"/>
　輕於刑威則先輕而後重勸賞畏刑之意至於内史<lb/>
　則慶賞刑威雜而莫知其孰先主於守法而不豫其<lb/>
　以道揆之意故也<lb/>
以八統詔王馭萬民一曰親親二曰敬故三曰進賢四<lb/>
曰使能五曰保庸六曰尊貴七曰達吏八曰禮賔<lb/>
　馭羣臣曰柄馭萬民曰統柄言操此而彼為用統言<lb/>
　舉此而彼從焉親親孝也仁也敬故仁也義也是王<lb/>
　之行也故一曰親親二曰敬故進賢使能保庸尊貴<lb/>
<pb n="21b"/>
　達吏禮賔則有政存焉進賢使能然後有庸可保也<lb/>
　故三曰進賢四曰使能五曰保庸賢也能也庸也固<lb/>
　在所尚然爵亦天下達尊故六曰尊貴尊貴則抑賤<lb/>
　抑賤則吏之志能嫌不能達故七曰達吏自達吏以<lb/>
　上皆内治也禮賔則所以接外也故八曰禮賔馭以<lb/>
　親親而民莫遺其親馭以敬故則民莫慢其故馭以<lb/>
　進賢則民知徳之不可不務馭以使能則民知能之<lb/>
　不可不勉馭以保庸則民知功實之不可害馭以尊<lb/>
<pb n="22a"/>
　貴則民知爵命之不可陵馭以達吏則民知壅蔽不<lb/>
　可為馭以禮賔則民知交際當以禮夫八統者各致<lb/>
　其事不相奪也後世親親也因或進之敬故也因或<lb/>
　使之保庸也因或尊之則失是矣<lb/>
以九職任萬民一曰三農生九穀二曰園圃毓草木三<lb/>
曰虞衡作山澤之材四曰藪牧養蕃鳥獸五曰百工飭<lb/>
化八材六曰商賈阜通貨賄七曰嬪婦化治絲枲八曰<lb/>
臣妾聚斂疏材九曰閒民無常職轉移執事<lb/>
<pb n="22b"/>
　山澤皆虞而曰虞衡作山澤之材者山虞掌山林之<lb/>
　政令則其政令施於山林川衡掌巡川澤之禁令則<lb/>
　其禁令施於澤矣虞衡山澤之官而作山澤之材者<lb/>
　民職也則此所謂虞衡言其地之人而已嬪有夫者<lb/>
　也婦有姑者也舅殁姑老則無職矣故所任者嬪婦<lb/>
　而已九穀言生草木言毓鳥獸言養蕃者九穀不能<lb/>
　自生待三農而後生草木能自生而不能相毓待園<lb/>
　圃而後毓鳥獸能相毓不能自養蕃待藪牧而後養<lb/>
<pb n="23a"/>
　蕃養蕃者養而後蕃之也飭化者飭而後化之也阜<lb/>
　通者阜而後通之也化治者化而後治之也聚斂者<lb/>
　聚而後斂之也九穀草木山澤之材人所食用鳥獸<lb/>
　則其肉以備人食其羽毛齒牙骨角筋革以備人用<lb/>
　故一曰三農生九穀二曰園圃毓草木三曰虞衡作<lb/>
　山澤之材四曰藪牧養蕃鳥獸百工因山澤之材鳥<lb/>
　獸之物以就民器者也故五曰百工飭化八材一人<lb/>
　之身而百工之所為備則宜有商賈以資之故六曰<lb/>
<pb n="23b"/>
　商賈阜通貨賄任民以男事為主强力為先嬪婦女<lb/>
　弱也故七曰嬪婦化治絲枲臣妾則又賤者故八曰<lb/>
　臣妾聚斂疏材閒民則八職所待以成事者也故九<lb/>
　曰閒民無常職轉移執事夫八職之民其事有時而<lb/>
　用衆則轉移執事曷可少哉盖有常以為利無常以<lb/>
　為用者天之道也<lb/>
以九賦斂財賄一曰邦中之賦二曰四郊之賦三曰邦<lb/>
甸之賦四曰家削之賦五曰邦縣之賦六曰邦都之賦<lb/>
<pb n="24a"/>
七曰關市之賦八曰山澤之賦九曰幣餘之賦<lb/>
　下以職共謂之貢上以取政謂之賦以九賦斂財賄<lb/>
　者才之以為利謂之財有之以為利謂之賄謂之財<lb/>
　賄則與言貨賄異矣貨言化之以為利則商賈之事<lb/>
　也邦中王之所邑其外百里謂之四郊與邑交故也<lb/>
　又其外百里謂之邦甸甸法正在是故也又其外百<lb/>
　里謂之家削家邑之地削小故也其外百里謂之邦<lb/>
　縣小都之地取首在下取首在上取系在下故也又<lb/>
<pb n="24b"/>
　其外百里謂之邦都大都之地所謂畺地也小都不<lb/>
　謂之都而謂之縣大都不謂之畺而謂之都相備也<lb/>
　盖言郊甸削縣則都為畺地可知言都則郊甸削縣<lb/>
　為鄉遂公邑家邑小都亦可知也幣餘者職幣所謂<lb/>
　斂官府都鄙與凡用邦財者之幣振掌事者之餘財<lb/>
　是也餘財邦物而謂之賦者既以給之矣於是振之<lb/>
　以歸之邦故亦謂之賦也<lb/>
以九式均節財用一曰祭祀之式二曰賔客之式三曰<lb/>
<pb n="25a"/>
喪荒之式四曰羞服之式五曰工事之式六曰幣帛之<lb/>
式七曰芻秣之式八曰匪頒之式九曰好用之式<lb/>
　祭祀賔客喪荒人治之大者也祭祀在所尊賔客在<lb/>
　所敬喪荒在所恤故一曰祭祀之式二曰賔客之式<lb/>
　三曰喪荒之式人治之大廢而弗治則亡隨其後羞<lb/>
　服器用將誰使共之匪頒好用將以誰予然則羞服<lb/>
　工事幣帛芻秣匪頒好用之式宜在祭祀賔客喪荒<lb/>
　之後矣羞服之用急於工事工事所造急於幣帛幣<lb/>
<pb n="25b"/>
　帛之用貴於芻秣匪頒好用則用財之餘事而好用<lb/>
　又不急於匪頒故四曰羞服之式五曰工事之式六<lb/>
　曰幣帛之式七曰芻秣之式八曰匪頒之式九曰好<lb/>
　用之式大宰以九式均節財用而小宰執九貢九賦<lb/>
　九式之貳以均財節邦用司㑹以九式之灋均節邦<lb/>
　之財用者邦國萬民有餘則多取而備禮焉不足則<lb/>
　少取而殺禮焉其用財也令邦國萬民以是為差此<lb/>
　所謂均財節用小宰則以貳大宰制財之多少與禮<lb/>
<pb n="26a"/>
　之備殺為職令邦國萬民以是為差則弗豫焉此所<lb/>
　謂均財節邦用司㑹則凡在邦國萬民者皆弗豫也<lb/>
　以灋均節邦之財用而已<lb/>
以九貢致邦國之用一曰祀貢二曰嬪貢三曰器貢四<lb/>
曰幣貢五曰材貢六曰貨貢七曰服貢八曰斿貢九曰<lb/>
物貢<lb/>
　祀貢凡可以共祭祀之物嬪貢凡可以共嬪婦之物<lb/>
　器貢凡可以為器之物幣貢凡可以為幣之物材貢<lb/>
<pb n="26b"/>
　凡可以為材之物貨貢凡可以為貨之物服貢凡可<lb/>
　以為服之物斿貢凡可以共燕游之物物貢則凡祀<lb/>
　嬪器幣材貨服斿之物皆是也大行人侯服貢祀物<lb/>
　甸服貢嬪物男服貢器物采服貢服物衛服貢材物<lb/>
　要服貢貨物而九貢一曰祀貢二曰嬪貢三曰器貢<lb/>
　四曰幣貢五曰材貢六曰貨貢七曰服貢八曰斿貢<lb/>
　九曰物貢者施政之序上先而下後内先而外後以<lb/>
　詳責近以略責逺上以供祭祀之物使侯服貢之則<lb/>
<pb n="27a"/>
　上先下後之意内以貢嬪婦之物使甸服貢之則内<lb/>
　先外後之意器服作治之功多使男服采服貢之則<lb/>
　以詳責近之意材貨作治之功少使衛服要服貢之<lb/>
　則以略責逺之意先器後服先材後貨則亦以逺近<lb/>
　為差九貢退服在材貨之後者材貨邦用所通服則<lb/>
　王身所獨大宰以道佐王者也於此又明王者養天<lb/>
　下以道其用材宜後其身之意幣斿物貢則六服所<lb/>
　通以幣繼嬪器之後以斿物繼貨物之後則亦各得<lb/>
<pb n="27b"/>
　其所也九賦言斂九貢言致者邦國之財不可斂而<lb/>
　取也致之使其自至而已九賦言財賄九貢言用者<lb/>
　財賄以斂言也斂止於王畿則所斂狹矣用以散言<lb/>
　也散及於邦國則所散廣矣大宰事王以道斂欲狹<lb/>
　散欲廣王之道也至於司㑹以九賦之灋令田野之<lb/>
　財用以九貢之灋致邦國之財用賦貢兼以斂散言<lb/>
　則司㑹事王以灋主㑹其入出而已取欲狹施欲廣<lb/>
　非其任矣<lb/>
<pb n="28a"/>
以九兩繫邦國之民一曰牧以地得民二曰長以貴得<lb/>
民三曰師以賢得民四曰儒以道得民五曰宗以族得<lb/>
民六曰主以利得民七曰吏以治得民八曰友以任得<lb/>
民九曰藪以富得民<lb/>
　牧九州之牧也連率卒正屬長國君皆以地得民而<lb/>
　獨言牧者舉尊以見卑也于上舉尊以見卑則與舜<lb/>
　典舉上帝以見日月星辰同意藪澤虞之藪也山澤<lb/>
　之虞川林之衡皆以富得民而獨言藪則舉小以見<lb/>
<pb n="28b"/>
　大也於下舉小以見大則與舜典言山川以見大示<lb/>
　同意長都鄙之長禄而不世不得有其地故曰以貴<lb/>
　得民而已師有德行以教人者也儒以道藝教人者<lb/>
　也宗繼祖者其族氏之所宗主有家者其臣𨽻之所<lb/>
　主主不得専地臣𨽻有治焉則吏聽之其貴又不足<lb/>
　道也則其得民以利而已吏則凡治民者皆是也友<lb/>
　則學校鄉田相與為友者也牧長皆君也師儒皆師<lb/>
　也自非君師則内莫尊於宗外莫貴於主吏則治之<lb/>
<pb n="29a"/>
　而已友則任之而已藪則民利其財而已自牧至藪<lb/>
　皆有所兩則民有所繋屬而不散故多寡死生出入<lb/>
　往來皆可知也夫然後可得而治矣乃後世九兩廢<lb/>
　人得自恣莫相統壹而不知所以繋之故宣王料民<lb/>
　於大原而仲山甫非之也當是時上徒欲知民數而<lb/>
　不得尚安能得其情而制之乎民既散矣則放辟邪<lb/>
　侈無不為也故曽子謂陽膚曰上失其道民散久矣<lb/>
　如得其情則哀矜而勿喜<lb/>
<pb n="29b"/>
正月之吉始和布治于邦國都鄙乃縣治象之灋于象<lb/>
魏使萬民觀治象挾日而斂之<lb/>
　正月之吉始和布治于邦國都鄙者歲終令百官府<lb/>
　各正其治受其㑹聽其政事于是調制所當改易故<lb/>
　正月之吉則始和矣乃布治于邦國都鄙也元者德<lb/>
　也正者政也德欲終始如一故即位之一年謂之元<lb/>
　年政欲毎歲改易故改歲之一月謂之正月正月之<lb/>
　吉則朔月也朔月謂之吉則明生之幾故也三代各<lb/>
<pb n="30a"/>
　有正月而周以建子之月為正夏以建寅之月為正<lb/>
　夏正據人所見故謂之人正授民事則宜據人所見<lb/>
　故周亦兼用夏時而以夏之正月為正嵗始和布治<lb/>
　以周之正月而正嵗又觀象灋則以兼用夏時故也<lb/>
　兼用夏時而以正月之吉使萬民觀治象則正嵗先<lb/>
　王之正也正月之吉時王之正也萬民取正于時王<lb/>
　而已若夫百官則又當取正于先王也乃縣治象之<lb/>
　灋于象魏使萬民觀治象挾日而斂之者以其縣灋<lb/>
<pb n="30b"/>
　示人如天垂象故謂之象治象之灋使民遍行之則<lb/>
　宜使民知故縣于象魏使民觀之挾日也正月之吉<lb/>
　言縣于象魏而不言狥于木鐸正嵗言狥于木鐸而<lb/>
　不言縣于象魏相備也盖觀象灋皆縣于象魏而狥<lb/>
　以木鐸或言狥以木鐸或言令以木鐸亦相備也盖<lb/>
　皆行狥而言令之也或言象之灋或言灋之象者觀<lb/>
　則以象為主用則以灋為主以灋為主則曰灋象以<lb/>
　象為主則曰象灋或言灋象或言象灋則亦相備而<lb/>
<pb n="31a"/>
　已相備而于大宰言萬民則灋以及萬民為大事故<lb/>
　也<lb/>
乃施典于邦國而建其牧立其監設其參傅其伍陳其<lb/>
殷置其輔乃施則于都鄙而建其長立其兩設其伍陳<lb/>
其殷置其輔乃施灋于官府而建其正立其貳設其攷<lb/>
陳其殷置其輔<lb/>
　乃施典于邦國乃施則于都鄙乃施灋于官府者既<lb/>
　以治象示民於是乃以所建六典八則八灋施于邦<lb/>
<pb n="31b"/>
　國都鄙官府也建六典八則八灋舊矣于此言乃施<lb/>
　則于是申之容有所改易故也盖大宰是自嵗終詔<lb/>
　王廢置至是既施典則灋矣則王于邦國都鄙官府<lb/>
　有廢置焉自牧長及正至于殷輔不在所廢則皆王<lb/>
　所建立設傅陳置也苟錯諸地謂之置置之成列謂<lb/>
　之陳使有所𫝊焉謂之傅設則設之而無所立也立<lb/>
　則立之而無所建也建則作而立之也牧所謂以地<lb/>
　得民者也監所謂三監也不言諸侯則上言牧下言<lb/>
<pb n="32a"/>
　監包諸侯矣參三卿也伍五大夫也殷衆士也輔輔<lb/>
　治者也長所謂以貴得民者也兩兩也不謂之貳則<lb/>
　于其長有臣道與官屬異故也正官長也謂之正則<lb/>
　以其屬所取正故也貳則若小宰之于大宰是也攷<lb/>
　則攷殷輔之治者也<lb/>
凡治以典待邦國之治以則待都鄙之治以灋待官府<lb/>
之治以官成待萬民之治以禮待賔客之治<lb/>
　我之治彼也以此施焉故彼之治乎我也以此待之<lb/>
<pb n="32b"/>
祀五帝則掌百官之誓戒與其具脩前期十日帥執事<lb/>
而卜日遂戒及執事眡滌濯及納亨贊王牲事及祀之<lb/>
日贊玉幣爵之事祀大神示亦如之享先王亦如之贊<lb/>
玉几玉爵大朝覲㑹同贊玉幣玉獻玉几玉爵大喪贊<lb/>
贈玉含玉<lb/>
　大神者昊天也夏曰昊天則帝與萬物相見之時故<lb/>
　王所祀者昊天而已五帝則五精之君昊天之佐也<lb/>
　凡在天者皆神也故昊天為大神凡在地者皆示也<lb/>
<pb n="33a"/>
　故大地為大示神之字從示從申則以有所示無所<lb/>
　屈故也示之字從二從小則以有所示故也效灋之<lb/>
　謂坤言有所示也有所示則二而小矣故天從一從<lb/>
　大示從二從小從二從小為示而從一從大不為神<lb/>
　者神無體也則不可以言大神無數也則不可言一<lb/>
　有所示則二而小而神亦從示者神妙萬物而為言<lb/>
　固為其能大能小不能有所示非所以為神惟其無<lb/>
　所屈是以異于是也大宗伯言祀大神享大鬼祭大<lb/>
<pb n="33b"/>
　示而大宰言祀大神示享先王者大宗伯掌建天神<lb/>
　人鬼地示之禮故各正其名序其位而言之大宰非<lb/>
　禮官也則其佐王事神示祖考也以道事神示以道<lb/>
　故大示不謂之祭事祖考以道故先王不謂之鬼謂<lb/>
　之鬼則正名其為鬼而弗以神事之矣是禮而已非<lb/>
　道也夫先王之王也有聖而不可知者及其死也亦<lb/>
　如斯而已故詩曰三后在天王配于京然通于道乃<lb/>
　知其為神制于禮則見其為鬼而已正言祀五帝而<lb/>
<pb n="34a"/>
　以祀大神示享先王如之者其所佐則王其所職則<lb/>
　宰其為道也適足以紹上帝而已以祀大神示則為<lb/>
　不足以享先王則為有餘盖能乂王家則足以享先<lb/>
　王矣戒所謂散齋也禮記曰七日戒三日宿又曰散<lb/>
　齋七日以定之致齋三日以齊之齊之之謂齋定之<lb/>
　之謂戒大宰大宗伯同帥執事而卜日而大宰獨掌<lb/>
　誓者卜宜與衆占誓宜聽于一然戒之日又使大司<lb/>
　冦涖誓者犯誓則施刑故也大宗伯正掌建邦之天<lb/>
<pb n="34b"/>
　神人鬼地示之禮故宿眡滌濯涖玉鬯省牲鑊奉玉<lb/>
　齍大宰于六官特尊焉故及執事然後眡滌濯及納<lb/>
　亨然後賛王牲事及祀之日然後賛玉幣爵之事六<lb/>
　官奉牲六官之人奉齍則牲事尊于齍天地不祼祼<lb/>
　以求神而已則幣爵之事尊于鬯大宰賛牲事而不<lb/>
　賛齍賛幣爵之事而不賛鬯則亦以特尊故也玉幣<lb/>
　玉獻玉几玉爵大朝覲㑹同之大禮贈玉含玉大喪<lb/>
　之大事贈在含後而先言贈則贈事比含尤送終之<lb/>
<pb n="35a"/>
　大者以其禮事之大故亦大宰賛之牲事言賛王其<lb/>
　下玉幣爵之事玉几玉幣玉獻言賛而不言王則䝉<lb/>
　上言王從可知也賛牲賛玉幣爵言事其下玉几玉<lb/>
　爵玉幣玉獻言賛而不言事則䝉上言事可知也大<lb/>
　宰言賛王玉幣爵之事而小宰言凡賔客賛祼凡受<lb/>
　爵之事凡受幣之事則大宰于幣爵之事無所不賛<lb/>
　而小宰所賛于其受之而已<lb/>
作大事則戒于百官贊王命王眡治朝則贊聽治眡四<lb/>
<pb n="35b"/>
方之聽朝亦如之<lb/>
　所作謂之事所遭謂之故故有所因而使然者也眡<lb/>
　治朝言王而作大事不言王則作大事者大宰故也<lb/>
　盖命者君所出而事之者臣所作故曰坐而論道謂<lb/>
　之三公作而行之謂之士大夫餘官言大事未有言<lb/>
　作者則大事獨大宰作之而已所謂治朝者聽治之<lb/>
　朝也巡狩四方則無治朝故曰聽朝而已<lb/>
凡邦之小治則冡宰聽之待四方之賔客之小治<lb/>
<pb n="36a"/>
　聽邦之小治稱冢宰則百官總焉故也既曰以禮待<lb/>
　賔客之治又曰待四方賔客之小治者賔客之治有<lb/>
　詔王者矣八統所謂禮賔是也若其小治則大宰専<lb/>
　之言四方則非特邦國而已賔客之小治非特邦國<lb/>
　則餘可知矣此亦于下舉小以見大也故曰冢宰統<lb/>
　百官均四海<lb/>
歲終則令百官府各正其治受其㑹聽其致事而詔王<lb/>
廢置三歲則大計羣吏之治而誅賞之<lb/>
<pb n="36b"/>
　以八灋治官府與施灋于官府曰官府而已及歲終<lb/>
　則曰令百官府各正其治受其㑹聽其致事者正其<lb/>
　治受其㑹嫌特治官之屬故也正其治者為將受其<lb/>
　㑹聽其致事以詔王廢置故各使之先自正其治也<lb/>
　受其㑹者受其一歲功事財用之計聽其致事者聽<lb/>
　其所致以告于上之事則其吏之行治可知矣于是<lb/>
　乎詔王廢置然此非特為廢置也歲終平在朔易之<lb/>
　時亦欲以知所當調制以待正月之吉布施之也誅<lb/>
<pb n="37a"/>
　則非特廢之而已賞則非特置之而已三歲大計羣<lb/>
　吏之治而誅賞之不言詔王則歲終廢置尚以詔王<lb/>
　三歲誅賞可知矣大宰以六典佐王治邦國其職之<lb/>
　大者也以八灋治官府以八則治都鄙其職之小者<lb/>
　也先自治其職然後詔王以其職上則詔王以其職<lb/>
　下則任民以其職任民以其職然後民富民富然後<lb/>
　財賄可得而斂斂則得民財矣得而不能理則非所<lb/>
　以為均節財用則所以為義也治其國有義然後邦<lb/>
<pb n="37b"/>
　國服而其財可致也能致邦國之財然後為王者之<lb/>
　富富然後邦國之民可聚聚而無以繋之則散繋而<lb/>
　無以治之則亂使萬民觀治冢宰施典施則施灋大<lb/>
　祭祀大朝覲㑹同大喪大事至于待賔客之小治則<lb/>
　皆其所以治也受其㑹聽其致事夫計羣吏之治而<lb/>
　詔王廢置誅賞則其治之所成終始也<lb/>
</p>
<p>
</p>
  </div>
</body>
</text>
</TEI>
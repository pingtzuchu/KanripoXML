<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷六</head>
    <p>
<pb n="1a"/>
欽定四庫全書<lb/>
　周官新義卷六　　　　　宋　王安石　撰<lb/>
地官一<lb/>
惟王建國辨方正位體國經野設官分職以爲民極乃<lb/>
立地官司徒使帥其屬而掌邦教以佐王安擾邦國教<lb/>
官之屬大司徒卿一人小司徒中大夫二人鄉師下大<lb/>
夫四人上士八人中士十有六人旅下士三十有二人<lb/>
府六人史十有二人胥十有二人徒百有二十人<lb/>
<pb n="1b"/>
鄉老二鄉則公一人鄉大夫每鄉卿一人州長毎州中<lb/>
大夫一人黨正毎黨下大夫一人族師毎族上士一人<lb/>
閭胥毎閭中士一人比長五家下士一人<lb/>
封人中士四人下士八人府二人史四人胥六人徒六<lb/>
十人<lb/>
鼓人中士六人府二人史四人徒二十人<lb/>
舞師下士二人胥四人舞徒四十人<lb/>
牧人下士六人府一人史二人徒六十人<lb/>
<pb n="2a"/>
牛人中士二人下士四人府二人史四人胥二十人徒<lb/>
二百人<lb/>
充人下士二人史二人胥四人徒四十人<lb/>
載師上士二人中士四人府二人史四人胥六人徒六<lb/>
十人<lb/>
閭師中士二人史二人徒二十人<lb/>
縣師上士二人中士四人府二人史四人胥八人徒八<lb/>
十人<lb/>
<pb n="2b"/>
遺人中士二人下士四人府二人史四人胥四人徒四<lb/>
十人<lb/>
均人中士二人下士四人府二人史四人胥四人徒四<lb/>
十人<lb/>
師氏中大夫一人上士二人府二人史二人胥十有二<lb/>
人徒百有二十人<lb/>
保氏下大夫一人中士二人府二人史二人胥六人徒<lb/>
六十人<lb/>
<pb n="3a"/>
司諫中士二人史二人徒二十人<lb/>
司救中士二人史二人徒二十人<lb/>
調人下士二人史二人徒十人<lb/>
媒氏下士二人史二人徒十人<lb/>
司市下大夫二人上士四人中士八人下士十有六人<lb/>
府四人史八人胥十有二人徒百有二十人<lb/>
質人中士二人下士四人府二人史四人胥二人徒二<lb/>
十人<lb/>
<pb n="3b"/>
廛人中士二人下士四人府二人史四人胥二人徒二<lb/>
十人<lb/>
胥師二十肆則一人皆二史賈師二十肆則一人皆二<lb/>
史司虣十肆則一人司稽五肆則一人胥二肆則一人<lb/>
肆長毎肆則一人<lb/>
泉府上士四人中士八人下士十有六人府四人史八<lb/>
人賈八人徒八十人<lb/>
司門下大夫二人上士四人中士八人下士十有六人<lb/>
<pb n="4a"/>
府二人史四人胥四人徒四十人毎門下士二人府一<lb/>
人史二人徒四人<lb/>
司關上士二人中士四人府二人史四人胥八人徒八<lb/>
十人每關下士二人府一人史二人徒四人<lb/>
掌節上士二人中士四人府二人史四人胥二人徒二<lb/>
十人<lb/>
遂人中大夫二人遂師下大夫四人上士八人中士十<lb/>
有六人旅下士三十有二人府四人史十有二人胥十<lb/>
<pb n="4b"/>
有二人徒百有二十人<lb/>
遂大夫每遂中大夫一人縣正毎縣下大夫一人鄙師<lb/>
毎鄙上士一人鄼長毎鄼中士一人里宰毎里下士一<lb/>
人鄰長五家則一人<lb/>
旅師中士四人下士八人府二人史四人胥八人徒八<lb/>
十人<lb/>
稍人下士四人史二人徒十有二人<lb/>
委人中士二人下士四人府二人史四人徒四十人<lb/>
<pb n="5a"/>
土均上士二人中士四人下士八人府二人史四人胥<lb/>
四人徒四十人<lb/>
草人下士四人史二人徒十有二人<lb/>
稻人上士二人中士四人下士八人府二人史四人胥<lb/>
十人徒百人<lb/>
土訓中士二人下士四人史二人徒八人<lb/>
誦訓中士二人下士四人史二人徒八人<lb/>
山虞毎大山中士四人下士八人府二人史四人胥八<lb/>
<pb n="5b"/>
人徒八十人中山下士六人史二人胥六人徒六十人<lb/>
小山下士二人史一人徒二十人<lb/>
林衡毎大林麓下士十有二人史四人胥十有二人徒<lb/>
百有二十人中林麓如中山之虞小林麓如小山之虞<lb/>
川衡每大川下士十有二人史四人胥十有二人徒百<lb/>
有二十人中川下士六人史二人胥六人徒六十人小<lb/>
川下士二人史一人徒二十人<lb/>
澤虞毎大澤大藪中士四人下士八人府二人史四人<lb/>
<pb n="6a"/>
胥八人徒八十人中澤中藪如巾川之衡小澤小藪如<lb/>
小川之衡<lb/>
迹人中士四人下士八人史二人徒四十人<lb/>
卝人中士二人下士四人府二人史二人胥四人徒四<lb/>
十人<lb/>
角人下士二人府一人徒八人<lb/>
羽人下士二人府一人徒八人<lb/>
掌葛下士二人府一人史一人胥二人徒二十人<lb/>
<pb n="6b"/>
掌染革下士二人府一人史二人徒八人<lb/>
掌炭下士二人史二人徒二十人<lb/>
掌荼下士二人府一人史一人徒二十人<lb/>
掌蜃下士二人府一人史一人徒八人<lb/>
囿人中士四人下士八人府二人胥八人徒八十人<lb/>
場人毎場下士二人府一人史一人徒二十人<lb/>
廩人下大夫二人上士四人中士八人下士十有六人<lb/>
府八人史十有六人胥三十人徒三百人<lb/>
<pb n="7a"/>
舍人上士二人中士四人府二人史四人胥四人徒四<lb/>
十人<lb/>
倉人中士四人下士八人府二人史四人胥四人徒四<lb/>
十人<lb/>
司禄中士四人下士八人府二人史四人徒四十人<lb/>
司稼下士八人史四人徒四十人<lb/>
舂人奄二人女舂抌二人奚五人<lb/>
饎人奄二人女饎八人奚四十人<lb/>
<pb n="7b"/>
槀人奄八人女槀毎奄二人奚五人<lb/>
大司徒之職掌建邦之土地之圖與其人民之數以佐<lb/>
王安擾邦國<lb/>
　掌土地之圖則土㑹土宜土均之法可施王國之地<lb/>
　中可求邦國之地域可制掌人民之數則地守地職<lb/>
　地貢之事可令萬民之卒伍可㑹都鄙之室數可制<lb/>
　夫然後可以佐王安擾邦國<lb/>
以天下土地之圖周知九州之地域廣輪之數辨其山<lb/>
<pb n="8a"/>
林川澤丘陵墳衍原隰之名物而辨其邦國都鄙之數<lb/>
制其畿疆而溝封之設其社稷之壝而𣗳之田主各以<lb/>
其野之所宜木遂以名其社與其野<lb/>
　各以其野所宜木則新甿欲有所植不謀而知其土<lb/>
　壌所宜公上欲有所歛不視而見其木所出<lb/>
以土㑹之灋辨五地之物生一曰山林其動物宜毛物<lb/>
其植物宜皁物其民毛而方二曰川澤其動物宜鱗物<lb/>
其植物宜膏物其民黒而津三曰丘陵其動物宜羽物<lb/>
<pb n="8b"/>
其植物宜覈物其民専而長四曰墳衍其動物宜介物<lb/>
其植物宜莢物其民晳而瘠五曰原隰其動物宜臝物<lb/>
其植物宜叢物其民豐肉而庳<lb/>
　鄭氏以虎豹之屬爲臝物正所謂毛物臝物宜謂鼃<lb/>
　螾之屬然鄭氏所說出於考工不知考工所記何據<lb/>
　而然<lb/>
因此五物者民之常而施十有二教焉一曰以祀禮教<lb/>
敬則民不苟二曰以陽禮教譲則民不争三曰以隂禮<lb/>
<pb n="9a"/>
敎親則民不怨四曰以樂禮敎和則民不乖五曰以儀<lb/>
辨等則民不越六曰以俗敎安則民不愉七曰以刑敎<lb/>
中則民不虣八曰以誓敎恤則民不怠九曰以度敎節<lb/>
則民知足十曰以世事敎能則民不失職十有一曰以<lb/>
賢制爵則民慎德十有二曰以庸制禄則民興功<lb/>
以土宜之灋辨十有二土之名物以相民宅而知其利<lb/>
害以阜人民以蕃鳥獸以毓草木以任土事<lb/>
　名以命其土即丘陵墳衍原隰之屬<lb/>
<pb n="9b"/>
辨十有二壤而知其種以教稼穡樹蓺以土均之灋辨<lb/>
五物九等制天下之地征以作民職以令地貢以歛財<lb/>
賦以均齊天下之政<lb/>
　民職地貢財賦則有政矣然逺近多寡之不均先後<lb/>
　緩急之不齊非政之善於是乎以均齊天下之政<lb/>
以土圭之灋測土深正日景以求地中日南則景短多<lb/>
暑日北則景長多寒日東則景夕多風日西則景朝多<lb/>
隂日至之景尺有五寸謂之地中天地之所合也四時<lb/>
<pb n="10a"/>
之所交也風雨之所㑹也隂陽之所和也然則百物阜<lb/>
安乃建王國焉制其畿方千里而封樹之<lb/>
凡建邦國以土圭土其地而制其域諸公之地封疆方<lb/>
五百里其食者半諸侯之地封疆方四百里其食者參<lb/>
之一諸伯之地封疆方三百里其食者參之一諸子之<lb/>
地封疆方二百里其食者四之一諸男之地封疆方百<lb/>
里其食者四之一凡造都鄙制其地域而封溝之以其<lb/>
室數制之不易之地家百畮一易之地家二百畮再易<lb/>
<pb n="10b"/>
之地家三百畮乃分地職奠地守制地貢而頒職事焉<lb/>
以爲地灋而待政令<lb/>
以荒政十有二聚萬民一曰㪚利二曰薄征三曰緩刑<lb/>
四曰弛力五曰舍禁六曰去幾七曰眚禮八曰殺哀九<lb/>
曰蕃樂十曰多昬十有一曰索鬼神十有二曰除盗賊<lb/>
以保息六養萬民一曰慈㓜二曰養老三曰振窮四曰<lb/>
恤貧五曰寛疾六曰安富<lb/>
以本俗六安萬民一曰媺宫室二曰族墳墓三曰聨兄<lb/>
<pb n="11a"/>
弟四曰聮師儒五曰聮朋友六曰同衣服<lb/>
正月之吉始和布敎于邦國都鄙乃縣敎象之灋于象<lb/>
魏使萬民觀敎象挾日而歛之乃施敎灋于邦國都鄙<lb/>
使之各以教其所治民令五家爲比使之相保五比爲<lb/>
閭使之相受四閭爲族使之相葬五族爲黨使之相救<lb/>
五黨爲州使之相賙五州為鄉使之相賔<lb/>
頒職事十有二于邦國都鄙使以登萬民一曰稼穡二<lb/>
曰樹藝三曰作材四曰阜蕃五曰飭材六曰通財七曰<lb/>
<pb n="11b"/>
化材八曰歛材九曰生材十曰學藝十有一曰世事十<lb/>
有二曰服事<lb/>
　登言進而成之九職任萬民加三事焉所以進而成<lb/>
　之也<lb/>
以鄉三物敎萬民而賔興之一曰六德知仁聖義忠和<lb/>
二曰六行孝友睦婣任恤三曰六藝禮樂射御書數<lb/>
以鄉八刑糾萬民一曰不孝之刑二曰不睦之刑三曰<lb/>
不婣之刑四曰不弟之刑五曰不任之刑六曰不恤之<lb/>
<pb n="12a"/>
刑七曰造言之刑八曰亂民之刑<lb/>
以五禮防萬民之僞而教之中以六樂防萬民之情而<lb/>
敎之和凡萬民之不服敎而有獄訟者與有地治者聽<lb/>
而斷之其附于刑者歸于士<lb/>
祀五帝奉牛牲羞其肆享先王亦如之大賔客令野修<lb/>
道委積大喪帥六鄉之衆庶屬其六引而治其政令大<lb/>
軍旅大田役以旗致萬民而治其徒庶之政令若國有<lb/>
大故則致萬民於王門令無節者不行於天下大荒大<lb/>
<pb n="12b"/>
札則令邦國移民通財舍禁弛力薄征緩刑<lb/>
歲終則令敎官正治而致事正嵗令于敎官曰各共爾<lb/>
職脩乃事以聼王命其有不正則國有常刑<lb/>
小司徒之職掌建邦之敎灋以稽國中及四郊都鄙之<lb/>
夫家九比之數以辨其貴賤老幼廢疾凡征役之施舍<lb/>
與其祭祀飲食喪紀之禁令<lb/>
乃頒比灋于六鄉之大夫使各登其鄉之衆寡六畜車<lb/>
輦辨其物以歲時入其數以施政敎行徴令<lb/>
<pb n="13a"/>
　凡民數有數之者閭胥以時数其衆寡是也有稽之<lb/>
　者鄉師以時稽其夫家衆寡是也数之則以所屬之<lb/>
　人寡稽之則以其所屬之人衆有校而登之者族師<lb/>
　以時屬民而校登其夫家衆寡是也有登而不校者<lb/>
　鄉大夫以歲時登其夫家衆寡是也登之而不校則<lb/>
　其登之也因族師之所校而已<lb/>
及三年則大比大比則受邦國之比要乃㑹萬民之卒<lb/>
伍而用之五人爲伍五伍爲兩四兩為卒五卒爲旅五<lb/>
<pb n="13b"/>
旅為師五師為軍以起軍旅以作田役以比追胥以令<lb/>
貢賦<lb/>
乃均土地以稽其人民而周知其数上地家七人可任<lb/>
也者家三人中地家六人可任也者二家五人下地家<lb/>
五人可任也者家二人凡起徒役母過家一人以其餘<lb/>
爲羡唯田與追胥竭作<lb/>
　可任者或家三人二家五人家二人而起徒役無過<lb/>
　家一人盖用徒役不必一時皆徧計所役久近取勞<lb/>
<pb n="14a"/>
　佚均而已不于一役家起二人所以寛民也惟田與<lb/>
　追胥竭作則獵取禽獸與衆同欲逐伺盗賊與衆同<lb/>
　惡所役近且不久故也<lb/>
凡用衆庶則掌其政敎與其戒禁聽其辭訟施其賞罰<lb/>
誅其犯命者凡國之大事致民大故致餘子<lb/>
乃經土地而井牧其田野九夫爲井四片爲邑四邑爲<lb/>
丘四丘爲甸四甸爲縣四縣爲都以任地事而令貢賦<lb/>
凡稅歛之事<lb/>
<pb n="14b"/>
　田畆有類於井而公田之中又鑿井焉故謂之井田<lb/>
　一井之田九百畆八家八百畆公田居中百畆除二<lb/>
　十畆八家分之得二畆半以爲廬舍合保城之地二<lb/>
　畆半孟子所謂五畆之宅是也公田八十畆八家耕<lb/>
　之是爲助法廬舍居中貴人也私田環列於公田之<lb/>
　外蓋衛王之意八家私百畆至於興兵之際乃八陣<lb/>
　圖之法<lb/>
乃分地域而辨其守施其職而平其政<lb/>
<pb n="15a"/>
凡小祭祀奉牛牲羞其肆小賔客令野修道委積大軍<lb/>
旅帥其衆庶小軍旅廵役治其政令大喪帥邦役治其<lb/>
政教凡建邦國立其社稷正其畿疆之封凡民訟以地<lb/>
比正之地訟以圖正之<lb/>
歲終則攷其屬官之治成而誅賞令羣吏正要㑹而致<lb/>
事正歲則帥其屬而觀教灋之象徇以木鐸曰不用灋<lb/>
者國有常刑令羣吏憲禁令修灋糾職以待邦治及大<lb/>
比六鄉四郊之吏平教治正政事攷夫屋及其衆寡六<lb/>
<pb n="15b"/>
畜兵器以待政令<lb/>
鄉師之職各掌其所治鄉之教而聽其治以國比之灋<lb/>
以時稽其夫家衆寡辨其老幼貴賤廢疾馬牛之物辨<lb/>
其可任者與其施舍者掌其戒令糾禁聽其獄訟大役<lb/>
則帥民徒而至治其政令既役則受州里之役要以攷<lb/>
司空之辟以逆其役事凡邦事令作秩叙<lb/>
大祭祀羞牛牲共茅蒩大軍旅㑹同正治其徒役與其<lb/>
輂輦戮其犯命者大喪用役則帥其民而至遂治之及<lb/>
<pb n="16a"/>
葬執纛以與匠師御匶而治役及窆執斧以涖匠師<lb/>
　葬而治役正其挽匶之行列故執纛以為儀已窆而<lb/>
　涖匠師則以防匶之傾虧使戒飭焉故執以為威<lb/>
凡四時之田前期出田法于州里簡其鼔鐸旗物兵器<lb/>
修其卒伍及期以司徒之大旗致衆庶而陳之以旗物<lb/>
辨鄉邑而治其政令刑禁廵其前後之屯而戮其犯命<lb/>
者斷其爭禽之訟凡四時之徵令有常者以木鐸徇於<lb/>
市朝<lb/>
<pb n="16b"/>
　市朝衆所聚之地使皆聞而知之也<lb/>
以歲時廵國及野而賙萬民之囏阨以王命施恵歲終<lb/>
則攷六鄉之治以詔廢置<lb/>
正歲稽其鄉器比共吉凶二服閭共祭器族共喪器黨<lb/>
共射器州共賔器鄉共吉凶禮樂之器若國大比則攷<lb/>
教察辭稽器展事以詔誅賞<lb/>
鄉大夫之職各掌其鄉之政教禁令正月之吉受教灋<lb/>
于司徒退而頒之于其鄉吏使各以教其所治以攷其<lb/>
<pb n="17a"/>
德行察其道藝<lb/>
　攷攷知其實偽察察見其精粗<lb/>
以歲時登其夫家之衆寡辨其可任者國中自七尺以<lb/>
及六十野自六尺以及六十有五皆征之其舍者國中<lb/>
貴者賢者能者服公事者老者疾者皆舍以歲時入其<lb/>
書<lb/>
　征之者以其材舍之者以其齒<lb/>
三年則大比攷其德行道藝而興賢者能者鄉老及鄉<lb/>
<pb n="17b"/>
大夫帥其吏與其衆寡以禮禮賔之厥明鄉老及鄉大<lb/>
夫羣吏獻賢能之書于王王再拜受之登於天府内史<lb/>
貳之退而以鄉射之禮五物詢衆庶一曰和二曰容三<lb/>
曰主皮四曰和容五曰興舞此謂使民興賢出使長之<lb/>
使民興能入使治之歲終則令六鄉之吏皆㑹政致事<lb/>
正歲令羣吏攷灋于司徒以退各憲之於其所治之國<lb/>
大詢于衆庶則各帥其鄉之衆寡而致於朝國有大故<lb/>
則令民各守其閭以待政令以旌節輔令則逹之<lb/>
<pb n="18a"/>
　帥其鄉之衆寡則鄉官咸在焉若州長則所帥衆若<lb/>
　閭胥則所帥寡<lb/>
州長各掌其州之教治政令之灋正月之吉各屬其州<lb/>
之民而讀灋以攷其德行道藝而勸之以糾其過惡而<lb/>
戒之若以歲時祭祀州社則屬其民而讀灋亦如之春<lb/>
秋以禮㑹民而射于州序凡州之大祭祀大喪皆涖其<lb/>
事若國作民而師田行役之事則帥而致之掌其戒令<lb/>
與其賞罰歲終則㑹其州之政令正歲則讀教灋如初<lb/>
<pb n="18b"/>
三年大比則大攷州里以賛鄉大夫廢興<lb/>
黨正各掌其黨之政令教治及四時之孟月吉日則屬<lb/>
民而讀邦灋以糾戒之春秋祭禜亦如之國索鬼神而<lb/>
祭祀則以禮屬民而飲酒于序以正齒位壹命齒于鄉<lb/>
里再命齒于父族三命而不齒凡其黨之祭祀喪紀昏<lb/>
冠飲酒教其禮事掌其戒禁凡作民而師田行役則以<lb/>
其灋治其政事歲終則㑹其黨政帥其吏而致事正歲<lb/>
屬民讀灋而書其德行道藝以歲時涖校比及大比亦<lb/>
<pb n="19a"/>
如之<lb/>
族師各掌其族之戒令政事月吉則屬民而讀邦灋書<lb/>
其孝弟睦婣有學者春秋祭酺亦如之以邦比之灋帥<lb/>
四閭之吏以時屬民而校登其族之夫家衆寡辨其貴<lb/>
賤老幼廢疾可任者及其六畜車輦五家為比十家為<lb/>
聨五人為伍十人為聨四閭為族八閭為聨使之相保<lb/>
相受刑罰慶賞相及相共以受邦職以役國事以相葬<lb/>
埋若作民而師田行役則合其卒伍簡其兵器以鼔鐸<lb/>
<pb n="19b"/>
旗物帥而至掌其治令戒禁刑罰歲終則㑹政致事<lb/>
　以伍聨伍故謂之令<lb/>
閭胥各掌其閭之徵令以歲時各數其閭之衆寡辨其<lb/>
施舍凡春秋之祭祀役政喪紀之數聚衆庶既比則讀<lb/>
灋書其敬敏任恤者凡事掌其比觵撻罰之事<lb/>
比長各掌其比之治五家相受相和親有辠竒衺則相<lb/>
及徙于國中及郊則從而授之若徙于他則為之旌節<lb/>
而行之若無授無節則唯圜土内之<lb/>
<pb n="20a"/>
　經於鄉大夫曰政教禁令州長曰教治政令黨正曰<lb/>
　政令教治族師曰戒令政事閭胥曰閭之徵令比長<lb/>
　曰比之治命官之意其輕重皆在一字間也政令為<lb/>
　重禁令次之戒令又次之徵令為下鄉大夫州長詳<lb/>
　於教而兼政黨正族師詳於政而兼教閭胥則承上<lb/>
　之政教而掌其政令耳比長則並無所為令矣<lb/>
封人掌設王之社壝為畿封而𣗳之凡封國設其社稷<lb/>
之壝封其四疆造都邑之封域者亦如之令社稷之職<lb/>
<pb n="20b"/>
凡祭祀飾其牛牲設其楅衡置其絼共其水稾歌舞牲<lb/>
及毛炮之豚凡喪紀賔客軍旅大盟則飾其牛牲<lb/>
　封人言掌設王之社壝封疆而𣗳之則以飾土事為<lb/>
　職故使之飾牛牲以牛土畜故也<lb/>
鼔人掌教六鼔四金之音聲以節聲樂以和軍旅以正<lb/>
田役教為鼓而辨其聲用以雷鼔鼓神祀以靈鼔鼓社<lb/>
祭以路鼔鼔鬼享以鼖鼓鼓軍事以鼛鼓鼓役事以晉<lb/>
鼓鼓金奏以金錞和鼔以金觸節鼔以金鐃止鼔以金<lb/>
<pb n="21a"/>
鐸通鼔凡祭祀百物之神鼔兵舞帗舞者凡軍旅夜鼔<lb/>
鼜軍動則鼔其衆田役亦如之救日月則詔王鼔大喪<lb/>
則詔大僕鼔<lb/>
舞師掌教兵舞帥而舞山川之祭祀教帗舞帥而舞社<lb/>
稷之祭祀教羽舞帥而舞四方之祭祀教皇舞帥而舞<lb/>
旱暵之事凡野舞則皆教之凡小祭祀則不興舞<lb/>
牧人掌牧六牲而阜蕃其物以共祭祀之牲牷凡陽祀<lb/>
用騂牲毛之隂祀用黝牲毛之望祀各以其方之色牲<lb/>
<pb n="21b"/>
毛之凡時祀之牲必用牷物凡外祭毁事用尨可也凡<lb/>
祭祀共其犧牲以授充人繫之凡牲不繫者共奉之<lb/>
　共奉之則非特共其牲又奉其事<lb/>
牛人掌養國之公牛以待國之政令凡祭祀共其享牛<lb/>
求牛以授職人而芻之凡賔客之事共其牢禮積膳之<lb/>
牛饗食賔射共其膳羞之牛軍事共其犒牛喪事共其<lb/>
奠牛凡㑹同軍旅行役共其兵車之牛與其牽徬以載<lb/>
公任器凡祭祀共其牛牲之互與其盆簝以待事<lb/>
<pb n="22a"/>
充人掌繫祭祀之牲牷祀五帝則繫于牢芻之三月享<lb/>
先王亦如之凡散祭祀之牲繫于國門使養之展牲則<lb/>
告牷碩牲則賛<lb/>
載師掌任土之灋以物地事授地職而待其政令以廛<lb/>
里任國中之地以場圃任園地以宅田士田賈田任近<lb/>
郊之地以官田牛田賞田牧田任逺郊之地以公邑之<lb/>
田任甸地以家邑之田任稍地以小都之田任縣地以<lb/>
大都之田任畺地凡任地國宅無征園廛二十而一近<lb/>
<pb n="22b"/>
郊十一逺郊二十而三甸稍縣都皆無過十二唯其漆<lb/>
林之征二十而五凡宅不毛者有里布凡田不耕者出<lb/>
屋粟凡民無職事者出夫家之征以時徵其賦<lb/>
閭師掌國中及四郊之人民六畜之數以任其力以待<lb/>
其政令以時徵其賦凡任民任農以耕事貢九榖任圃<lb/>
以𣗳事貢草木任工以飭材事貢器物任商以市事貢<lb/>
貨賄任牧以畜事貢鳥獸任嬪以女事貢布帛任衡以<lb/>
山事貢其物任虞以澤事貢其物凡無職者出夫布凡<lb/>
<pb n="23a"/>
庶民不畜者祭無牲不耕者祭無盛不𣗳者無椁不蠶<lb/>
者不帛不績者不衰<lb/>
縣師掌邦國都鄙稍甸郊里之地域而辨其夫家人民<lb/>
田萊之數及其六畜車輦之稽三年大比則以攷羣吏<lb/>
而以詔廢置若將有軍旅㑹同田役之戒則受灋于司<lb/>
馬以作其衆庶及馬牛車輦㑹其車人之卒伍使皆備<lb/>
旗鼓兵器以帥而至凡造都邑量其地辨其物而制其<lb/>
域以歲時徵野之賦貢<lb/>
<pb n="23b"/>
遺人掌邦之委積以待施惠鄉里之委積以恤民之囏<lb/>
阨門關之委積以養老孤郊里之委積以待賔客野鄙<lb/>
之委積以待羇旅縣都之委積以待凶荒凡賔客㑹同<lb/>
師役掌其道路之委積凡國野之道十里有廬廬有飲<lb/>
食三十里有宿宿有路室路室有委五十里有市市有<lb/>
候館候館有積凡委積之事廵而比之以時頒之<lb/>
均人掌均地政均地守均地職均人民牛馬車輦之力<lb/>
政凡均力政以歲上下豐年則公旬用三日焉中年則<lb/>
<pb n="24a"/>
公旬用二日焉無年則公旬用一日焉凶札則無力政<lb/>
無財賦不收地守地職不均地政三年大比則大均<lb/>
　地政上所以正下地守地職下所以供上人民牛馬<lb/>
　車輦之力政則征于地守地職之人而已<lb/>
師氏掌以媺詔王以三德敎國子一曰至德以為道本<lb/>
二曰敏德以為行本三曰孝德以知逆惡教三行一曰<lb/>
孝行以親父母二曰友行以尊賢良三曰順行以事師<lb/>
長居虎門之左司王朝掌國中失之事以教國子弟凡<lb/>
<pb n="24b"/>
國之貴遊子弟學焉凡祭祀賔客㑹同喪紀軍旅王舉<lb/>
則從聽治亦如之使其屬帥四夷之𨽻各以其兵服守<lb/>
王之門外且蹕朝在野外則守内列<lb/>
　師氏保氏凡祭祀賔客㑹同喪紀軍旅王舉則從聽<lb/>
　治亦如之則是詔媺諫惡之官無適而非從夫然後<lb/>
　王無一媺之弗為無一惡之弗去<lb/>
保氏掌諫王惡而養國子以道乃教之六藝一曰五禮<lb/>
二曰六樂三曰五射四曰五馭五曰六書六曰九數乃<lb/>
<pb n="25a"/>
教之六儀一曰祭祀之容二曰賔客之容三曰朝廷之<lb/>
容四曰喪紀之容五曰軍旅之容六曰車馬之容<lb/>
　先王本道以達為藝緣道而制為儀<lb/>
凡祭祀賔客㑹同喪紀軍旅王舉則從聽治亦如之使<lb/>
其屬守王闈<lb/>
　師氏未有媺而詔之故曰掌以媺詔王保氏有惡而<lb/>
　後諫故曰掌諫王惡師氏保氏皆使其屬守則亦有<lb/>
　保之名焉守事非其身之所任矣<lb/>
<pb n="25b"/>
司諌掌糾萬民之德而勸之朋友正其行而强之道藝<lb/>
廵問而觀察之以時書其德行道藝辨其能而可任於<lb/>
國事者以攷鄉里之治以詔廢置以行赦宥<lb/>
　知吏之實故可以詔廢置知民之實故可以行赦宥<lb/>
司救掌萬民之衺惡過失而誅讓之以禮防禁而救之<lb/>
凡民之有衺惡者三讓而罰三罰而士加明刑恥諸嘉<lb/>
石役諸司空其有過失者三讓而罰三罰而歸于圜土<lb/>
凡歲時有天患民病則以節廵國中及郊野而以王命<lb/>
<pb n="26a"/>
施惠<lb/>
調人掌司萬民之難而諧和之凡過而殺傷人者以民<lb/>
成之鳥獸亦如之凡和難父之讎辟諸海外兄弟之讎<lb/>
辟諸千里之外從父兄弟之讎不同國君之讎眂父師<lb/>
長之讎眂兄弟主友之讎眂從父兄弟弗辟則與之瑞<lb/>
節而以執之凡殺人有反殺者使邦國交讎之凡殺人<lb/>
而義者不同國令勿讎讎之則死凡有鬭怒者成之不<lb/>
可成者則書之先動者誅之<lb/>
<pb n="26b"/>
媒氏掌萬民之判凡男女自成名以上皆書年月日名<lb/>
焉令男三十而娶女二十而嫁凡娶判妻入子者皆書<lb/>
之中春之月令㑹男女於是時也奔者不禁若無故而<lb/>
不用令者罰之司男女之無夫家者而㑹之凡嫁子娶<lb/>
妻入幣純帛無過五兩禁遷葬者與嫁殤者凡男女之<lb/>
隂訟聽之于勝國之社其附于刑者歸之于士<lb/>
　社隂故于兹聽訟神所在也明當敬而不䙝<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷十</head>
    <p>
<pb n="1a"/>
欽定四庫全書<lb/>
　周官新義卷十　　　　　宋　王安石　撰<lb/>
春官三<lb/>
大司樂掌成均之灋以治建國之學政而合國之子弟<lb/>
焉凡有道者有徳者使教焉死則以為樂祖祭於瞽宗<lb/>
　言建國之學政者凡建國則有學焉禮記曰於成均<lb/>
　以及取爵於上尊又曰禮在瞽宗則成均瞽宗皆學<lb/>
　名教學之道成其虧均其過不及而已謂之成均義<lb/>
<pb n="1b"/>
　盖取此瞽宗盖言主以樂教瞽之所宗大司樂治建<lb/>
　國之學政則以合國子弟而已其教則使有道有徳<lb/>
　者焉死祭於瞽宗則主以樂教故也<lb/>
以樂徳教國子中和祗庸孝友<lb/>
　中庸三徳所謂至徳和六徳所謂和孝三徳所謂孝<lb/>
　祗則順行之所成友則友行之所成也行自外作立<lb/>
　之以禮徳由中出成之以樂立之以禮則為順行友<lb/>
　行成之以樂則為祗徳友徳盖事師長所以成敬不<lb/>
<pb n="2a"/>
　言敬而言祗則敬之在樂必達而為祗故也中所以<lb/>
　本道之體其義達而為和其敬達而為祗能和能祗<lb/>
　則庸徳成焉庸言之信庸行之謹在易之乾所為君<lb/>
　徳故繼之以孝孔子曰聖人之徳又何以加于孝乎<lb/>
　友則樂徳所成終始聖人之徳無以加於孝則孝與<lb/>
　聖何以異曰聖人之於人道也孝而已聖人之於天<lb/>
　道則孝不足以言之此孝與聖所以異聖人之徳無<lb/>
　以加於孝而孝於三徳為下則三徳之孝以知逆惡<lb/>
<pb n="2b"/>
　而已樂徳之孝成於樂者也諸侯之孝不豫焉非特<lb/>
　以知逆惡已也<lb/>
以樂語教國子興道諷誦言語<lb/>
　道謂直道其事諷所以動之誦則以言<lb/>
以樂舞教國子舞雲門大卷大咸大㲈大夏大濩大武<lb/>
　先王之樂多矣大司樂用以教國子此則六樂而已<lb/>
　雲門大卷則所謂雲門大咸則所謂咸池大㲈則所<lb/>
　謂九㲈謂之九㲈盖以其九成<lb/>
<pb n="3a"/>
以六律六同五聲八音六舞大合樂以致鬼神示以和<lb/>
邦國以諧萬民以安賔客以説逺人以作動物<lb/>
　六律六同所以考五聲五聲所以成八音八音所以<lb/>
　節六舞六舞所以大合樂大合樂則幽足以致鬼神<lb/>
　示明足以和邦國内足以諧萬民外足以安賓客逺<lb/>
　足以説逺人微足以作動物致鬼神示作樂所先故<lb/>
　易之豫言先王作樂曰殷薦之上帝以配祖考而已<lb/>
　作動物則樂之餘事<lb/>
<pb n="3b"/>
乃分樂而序之以祭以享以祀乃奏黄鐘歌大吕舞雲<lb/>
門以祀天神乃奏大簇歌應鐘舞咸池以祭地示乃奏<lb/>
姑洗歌南吕舞大㲈以祀四望乃奏㽔賓歌函鐘舞大<lb/>
夏以祭山川乃奏夷則歌小吕舞大濩以享先妣乃奏<lb/>
無射歌夾鍾舞大武以享先祖凡六樂者文之以五聲<lb/>
播之以八音<lb/>
　分樂而序之則分律而序之自黄鍾以至無射分同<lb/>
　而序之自大吕以至夾鍾分舞而序之自雲門以至<lb/>
<pb n="4a"/>
　大武以祭以享以祀則以祭地示以享人鬼以祀天<lb/>
　神四望言祀盖方望兼上下之神焉先以祭次以享<lb/>
　次以祀則祭享祀雖有所分至用樂則於鬼神示皆<lb/>
　備其物達其義致其道焉備其物則祭也達其義則<lb/>
　享也致其道則祀也先妣在先祖之上則姜嫄也姜<lb/>
　嫄特祀其後以為禖神禖神而序之先祖之上則先<lb/>
　祖所自出故也分樂以祭以享以祀言所不及者衆<lb/>
　盖其用也亦上下比義而已<lb/>
<pb n="4b"/>
凡六樂者一變而致羽物及川澤之示再變而致臝物<lb/>
及山林之示三變而致鱗物及丘陵之示四變而致毛<lb/>
物及墳衍之示五變而致介物及土示六變而致象物<lb/>
及天神<lb/>
　凡此六樂所致盖皆合萬物而索饗之之時天曰神<lb/>
　地曰示物曰物所謂土示則原隰之示所謂象物則<lb/>
　在天成象者也羽物輕疾故致之易介物重遲故致<lb/>
　之難象物恍惚無形則其致之尤難川澤虚故致之<lb/>
<pb n="5a"/>
　易墳衍實故致之難天神逺人而尊則其致之尤難<lb/>
　其餘所致先後盖其大致如斯而已<lb/>
凡樂圜鍾爲宫黄鍾爲角大簇爲徵姑洗為羽靁鼓靁<lb/>
鼗孤竹之管雲和之琴瑟雲門之舞冬日至於地上之<lb/>
圜丘奏之若樂六變則天神皆降可得而禮矣凡樂函<lb/>
鍾為宫大簇為角姑洗為徵南吕為羽靈鼓靈鼗孫竹<lb/>
之管空桑之琴瑟咸池之舞夏日至於澤中之方丘奏<lb/>
之若樂八變則地示皆出可得而禮矣凡樂黄鍾為宫<lb/>
<pb n="5b"/>
大吕為角大簇為徵應鍾為羽路鼓路鼗隂竹之管龍<lb/>
門之琴瑟九徳之歌九㲈之舞於宗廟之中奏之若樂<lb/>
九變則人鬼可得而禮矣<lb/>
　圜鍾正東方之律帝與萬物相見於是出焉天無乎<lb/>
　不覆求天神而禮之則其樂之宫宜以帝所出之方<lb/>
　而已故以圜鍾為宫函鍾西南方之律萬物於是致<lb/>
　養乎地地無乎不載求地示而禮之則其樂之宫宜<lb/>
　以物致養之方而已故以函鍾為宫黄鍾正北方之<lb/>
<pb n="6a"/>
　律也萬物於是藏焉死者之所首也鬼無乎不之求<lb/>
　人鬼而禮之則其樂之宫宜以死者所首之方而已<lb/>
　故以黄鍾為宫三宫如此其他則盖以聲類求之各<lb/>
　有所宜天神孤竹之管則以陽為竒地示孫竹之管<lb/>
　則以隂為重為小人鬼在宗廟又致以冬之日至而<lb/>
　隂竹之管則凡聲陽也又用陽竹之管則純於陽矣<lb/>
　非所以致鬼於此謂之九㲈盖宗廟九變以㲈九成<lb/>
　故也然則圜丘方丘六變八變亦各以其樂成歟<lb/>
<pb n="6b"/>
凡樂事大祭祀宿縣遂以聲展之王出入則令奏王夏<lb/>
尸出入則令奏肆夏牲出入則令奏昭夏帥國子而舞<lb/>
大饗不入牲其他皆如祭祀大射王出入令奏王夏及<lb/>
射令奏騶虞詔諸侯以弓矢舞王大食三侑皆令奏鐘<lb/>
鼓王師大獻則令奏愷樂凡日月食四鎭五嶽崩大傀<lb/>
異烖諸侯薨令去樂大札大凶大烖大臣死凡國之大<lb/>
憂令弛縣<lb/>
　憂之日短則令去樂而已憂之日長則令弛縣焉異<lb/>
<pb n="7a"/>
　烖異而不大大烖大矣而不必異<lb/>
凡建國禁其淫聲過聲凶聲慢聲大䘮涖廞樂器及葬<lb/>
藏樂器亦如之<lb/>
樂師掌國學之政以教國子小舞凡舞有帗舞有羽舞<lb/>
有皇舞有旄舞有干舞有人舞<lb/>
　小舞非大卷大咸之屬旄舞則旄人所教之舞人舞<lb/>
　則手舞而已<lb/>
教樂儀行以肆夏趨以采薺車亦如之環拜以鍾鼓為<lb/>
<pb n="7b"/>
節凡射王以騶虞為節諸侯以貍首為節大夫以采蘋<lb/>
為節士以采蘩為節<lb/>
　凡射王以騶虞為節者樂仁而殺以時諸侯以貍首<lb/>
　為節者樂御而射以禮大夫以采蘋為節者樂循法<lb/>
　士以采蘩為節者樂不失職采蘩取不逺於法而已<lb/>
　在諸侯之義則為能制節在士之義則為足以循法<lb/>
　蓋非先王之法言不敢言非先王之徳行不敢行非<lb/>
　先王之法服不敢服是為卿大夫之孝非士所及故<lb/>
<pb n="8a"/>
　樂循法者大夫而樂不失職者士射士職也不言孤<lb/>
　卿則以射人見之<lb/>
凡樂掌其序事治其樂政凡國之小事用樂者令奏鍾<lb/>
鼓凡樂成則告備詔來瞽臯舞及徹帥學士而歌徹令<lb/>
相饗食諸侯序其樂事令奏鍾鼓令相如祭之儀燕射<lb/>
帥射夫以弓矢舞樂出入令奏鍾鼓凡軍大獻教愷歌<lb/>
遂倡之凡䘮陳樂器則帥樂官及序哭亦如之凡樂官<lb/>
掌其政令聴其治訟<lb/>
<pb n="8b"/>
　禮以陳為備樂以奏為備故禮則告備而後行禮樂<lb/>
　則樂成而後告備詔來瞽臯舞詔瞽使來詔舞使緩<lb/>
　令相令相瞽者使出凡䘮陳樂器則陳而不作猶大<lb/>
　䘮之廞焉<lb/>
大胥掌學士之版以待致諸子春入學舍采合舞秋頒<lb/>
學合聲以六樂之㑹正舞位以序出入舞者比樂官展<lb/>
樂器凡祭祀之用樂者以鼓徵學士序宫中之事<lb/>
　以待致諸子者至則以待之不至則以致之春入學<lb/>
<pb n="9a"/>
　舍采則以始入學禮先師釋菜焉合舞則春貎之時<lb/>
　故也秋頒學則以春始入學未知其分藝所宜至秋<lb/>
　而可知也於是分授以所學合聲則秋言之時也書<lb/>
　曰詩言志歌永言聲依永律和聲樂之聲以言為本<lb/>
　以六樂之㑹正舞位以序出入舞者則㑹六樂而舞<lb/>
　之其列衆其變繁易亂而難治故也六樂有文舞焉<lb/>
　有武舞焉征誅揖讓之序盡此矣蓋其義則有孔子<lb/>
　為之三月不知肉味者非窮神知化孰能究此哉故<lb/>
<pb n="9b"/>
　先王成人終始于此而已<lb/>
小胥掌學士之徵令而比之觵其不敬者巡舞列而撻<lb/>
其怠慢者正樂縣之位王宫縣諸侯軒縣卿大夫判縣<lb/>
士特縣辨其聲凡縣鍾磬半為堵全為肆<lb/>
　肆師誅其慢怠者則祭以懲慢為先小胥撻其怠慢<lb/>
　者則學以懲怠為急祭言誅之政也學言撻之教也<lb/>
　堵言半半合是以為宫肆言全而後可肆也鄭氏謂<lb/>
　宫四靣象宫室軒去其一靣判又去其一靣<lb/>
<pb n="10a"/>
太師掌六律六同以合隂陽之聲陽聲黄鍾大簇姑洗<lb/>
㽔賓夷則無射隂聲大吕應鍾南吕函鍾小吕夾鍾皆<lb/>
文之以五聲宫商角徵羽皆播之以八音金石土革絲<lb/>
木匏竹教六詩曰風曰賦曰比曰興曰雅曰頌以六徳<lb/>
為之本以六律為之音<lb/>
　風雅頌詩之體賦比興詩之用六徳所謂中和祇庸<lb/>
　孝友也以六徳為之本故雖變猶止乎禮義以六律<lb/>
　為之音則書所謂聲依永律和聲<lb/>
<pb n="10b"/>
大祭祀帥瞽登歌令奏擊拊下管播樂器令奏鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>大<lb/>
饗亦如之大射帥瞽而歌射節<lb/>
　登歌下管則道以無所因為上有所待為下<lb/>
大師執同律以聴軍聲而詔吉凶<lb/>
　詔吉凶使知所戒一體之盈虚通于天地應于物類<lb/>
　故占之以㝱卜眡之以祲象聴之以同律皆得其祥<lb/>
　焉<lb/>
大䘮帥瞽而廞作匶諡凡國之瞽矇正焉<lb/>
<pb n="11a"/>
　史序事王行見于事故大史讀誄瞽掌樂王徳成于<lb/>
　樂故大師作諡諡成徳之名也<lb/>
小師掌教鼓鼗柷敔塤簫管絃歌大祭祀登歌擊拊下<lb/>
管擊應鼓徹歌大饗亦如之大喪與廞凡小祭祀小樂<lb/>
事鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>掌六樂聲音之節與其和<lb/>
瞽矇掌播鼗柷敔塤簫管絃歌諷誦詩世奠繫鼓琴瑟<lb/>
掌九徳六詩之歌以役大師<lb/>
眡瞭掌凡樂事播鼗擊頌磬笙磬掌大師之縣凡樂事<lb/>
<pb n="11b"/>
相瞽大䘮廞樂器大旅亦如之賓射皆奏其鍾鼓鼜愷<lb/>
獻亦如之<lb/>
典同掌六律六同之和以辨天地四方隂陽之聲以為<lb/>
樂器凡聲高聲䃂正聲緩下聲肆陂聲散險聲斂達聲<lb/>
贏微聲韽回聲衍侈聲筰弇聲鬱薄聲甄厚聲石凡為<lb/>
樂器以十有二律為之數度以十有二聲為之齊量凡<lb/>
和樂亦如之<lb/>
　數本起於黄鍾始於一而三之歷十二辰而五數備<lb/>
<pb n="12a"/>
　其長則度之所起其餘律皆自是而生故凡為樂器<lb/>
　以十二律為之數度䃂聲生於髙肆聲生於下甄聲<lb/>
　生於薄石聲生於厚高下厚薄之所屬所制則有齊<lb/>
　矣贏聲生於達衍聲生於回筰聲生於侈鬱聲生於<lb/>
　弇達回侈弇之屬所容則有量矣故凡為樂器以十<lb/>
　有二聲為之齊量<lb/>
磬師掌教擊磬擊編鍾教縵樂燕樂之鍾磬凡祭祀奏<lb/>
縵樂<lb/>
<pb n="12b"/>
鍾師掌金奏凡樂事以鍾鼓奏九夏王夏肆夏昭夏納<lb/>
夏章夏齊夏族夏祴夏驁夏凡祭祀饗食奏燕樂凡射<lb/>
王奏騶虞諸侯奏貍首卿大夫奏采蘋士奏采蘩掌鼙<lb/>
鼓縵樂<lb/>
笙師掌教龡竽笙塤籥簫篪<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>管舂牘應雅以教祴樂<lb/>
凡祭祀饗射共其鍾笙之樂燕樂亦如之大䘮廞其樂<lb/>
器及葬奉而藏之大旅則陳之<lb/>
鏄師掌金奏之鼓凡祭祀鼓其金奏之樂饗食賔射亦<lb/>
<pb n="13a"/>
如之軍大獻則鼔其愷樂凡軍之夜三鼜皆鼓之守鼜<lb/>
亦如之大䘮廞其樂器奉而藏之<lb/>
　鼔愷樂掌於鏄師者鏄師掌金奏之鼓其所掌樂以<lb/>
　金為主軍以金止既勝矣欲戢兵之意<lb/>
韎師掌教韎樂祭祀則帥其屬而舞之大饗亦如之<lb/>
旄人掌教舞散樂舞夷樂凡四方之以舞仕者屬焉凡<lb/>
祭祀賓客舞其燕樂<lb/>
籥師掌教國子舞羽龡籥祭祀則鼔羽籥之舞賓客饗<lb/>
<pb n="13b"/>
食則亦如之大䘮廞其樂器奉而藏之<lb/>
　籥如篴三孔主中聲而上下律吕於是乎生<lb/>
籥章掌土鼓豳籥中春晝擊土鼓龡豳詩以逆暑中秋<lb/>
夜迎寒亦如之凡國祈年于田祖龡豳雅擊土鼓以樂<lb/>
田畯國祭蜡則龡豳頌擊土鼓以息老物<lb/>
　土鼓禮記所謂蒯桴土鼔豳籥豳國之籥王業之起<lb/>
　本於豳樂之作本於籥始於土鼓逆暑迎寒祈年皆<lb/>
　以本始民事息老物則息使復本反始故所擊者土<lb/>
<pb n="14a"/>
　鼓所龡者豳籥其章用豳詩焉豳雅豳頌謂之雅頌<lb/>
　則非七月之詩蓋若九夏亡之矣逆暑迎寒不言國<lb/>
　而祈年息老物言國則祈年息老物通乎下故言國<lb/>
　以别之<lb/>
鞮鞻氏掌四夷之樂與其聲歌祭祀則龡而歌之燕亦<lb/>
如之<lb/>
典庸器掌藏樂器庸器及祭祀帥其屬而設筍虡陳庸<lb/>
器饗食賓射亦如之大䘮廞筍虡<lb/>
<pb n="14b"/>
　典庸器而掌藏樂器設筍虡者樂凡以象民功而筍<lb/>
　虡則設業焉<lb/>
司干掌舞器祭祀舞者既陳則授舞器既舞則受之賔<lb/>
饗亦如之大䘮廞舞器及葬奉而藏之<lb/>
大小掌三兆之法一曰玉兆二曰瓦兆三曰原兆其經<lb/>
兆之體皆百有二十其頌皆千有二百掌三易之法一<lb/>
曰連山二曰歸藏三曰周易其經卦皆八其别皆六十<lb/>
有四掌三㝱之法一曰致㝱二曰觭㝱三曰咸陟其經<lb/>
<pb n="15a"/>
運十其别九十以邦事作龜之八命一曰征二曰象三<lb/>
曰與四曰謀五曰果六曰至七曰雨八曰瘳<lb/>
　征行役討伐象天象變動與有所與謀有所謀果果<lb/>
　不至至不雨雨不瘳瘳不征事大及衆故征為先瘳<lb/>
　不及衆私憂而已故瘳為後象則天事之大雨則天<lb/>
　事之小天事之大而在征後則天道逺人道邇故也<lb/>
　先雨後瘳則雨及衆故也與先謀則有所與之宜愼<lb/>
　甚於有所謀謀先果至則果既有為也卜其果而已<lb/>
<pb n="15b"/>
　至既有行也卜其至而已<lb/>
以八命者賛三兆三易三夢之占以觀國家之吉凶以<lb/>
詔救政<lb/>
　大卜以龜八命賛易㝱之占而占人以八筮占頌則<lb/>
　占龜以筮夢合焉故洪範大疑謀及卜筮兩眡其從<lb/>
　違以㫁吉凶而武王曰朕㝱恊朕卜戎商必克吉凶<lb/>
　之變休戚之情見於蓍龜動於四體見於蓍龜故取<lb/>
　於朽骨之象枯莖之數動於四體故取於精神之寓<lb/>
<pb n="16a"/>
　䰟氣之交則龜蓍夢三者未嘗不相須以為用焉洪<lb/>
　範大疑謀及卜筮兩眡其從違以㫁吉凶而武王曰<lb/>
　朕㝱恊朕卜戎商必克大卜以八命賛三兆三易三<lb/>
　夢之占則亦以龜筮夢合而占也八命者邦君之八<lb/>
　命也以邦事卜之龜故用三兆之法以占之以邦事<lb/>
　筮之蓍故用三易之法以占之以邦事考之夢故用<lb/>
　三夢之法以占之作八命非特占之於蓍亦驗之於<lb/>
　筮叶之於夢而後已故有賛其占者焉蓋以三兆三<lb/>
<pb n="16b"/>
　易三夢為正以言辭之命賛之而已如是則國家之<lb/>
　吉者可以前知凶則詔王正厥事以救之也所謂救<lb/>
　政者修政以救凶灾也蓋吉凶之變雖出乎天而其<lb/>
　所以感召之者實自乎人知凶而修政以救之則可<lb/>
　以轉禍而為福矣古之人固有以人君之言善而致<lb/>
　熒惑之退舍孰謂救政之不可為歟<lb/>
凡國大貞卜立君卜大封則眡高作龜大祭祀則眡高<lb/>
命龜凡小事涖卜國大遷大師則貞龜凡旅陳龜凡䘮<lb/>
<pb n="17a"/>
事命龜<lb/>
　作龜者作其兆命龜者命以故貞龜者貞其兆之吉<lb/>
　凶凡國大貞卜立君卜大封皆卜而貞之大祭祀國<lb/>
　大遷大師凡䘮事皆作而命之或言作或言命或言<lb/>
　卜或言貞則相備而已國大貞既言貞矣卜立君卜<lb/>
　大封人事故於是言作龜焉大祭祀則聴於神而已<lb/>
　故於是言命龜焉國大遷大師則其事在衆尤須人<lb/>
　謀以貞為主故於是言貞龜焉以貞為主故成王征<lb/>
<pb n="17b"/>
　三監淮夷而庻邦君越庻士御事反曰王害不違卜<lb/>
　也作龜必眡高者龜天産其兆象天事故也凡旅陳<lb/>
　龜蓋陳而弗作與陳樂器同<lb/>
卜師掌開龜之四兆一曰方兆二曰功兆三曰義兆四<lb/>
曰弓兆凡卜事眡高揚火以作龜致其墨凡卜辨龜之<lb/>
上下左右隂陽以授命龜者而詔相之<lb/>
龜人掌六龜之屬各有名物天龜曰靈屬地龜曰繹屬<lb/>
東龜曰果屬西龜曰靁屬南龜曰獵屬北龜曰若屬各<lb/>
<pb n="18a"/>
以其方之色與其體辨之凡取龜用秋時攻龜用春時<lb/>
各以其物入于龜室上春釁龜祭祀先卜若有祭事則<lb/>
奉龜以徃旅亦如之䘮亦如之<lb/>
菙氏掌共燋契以待卜事凡卜以明火爇燋逐龡其焌<lb/>
契以授卜師遂役之<lb/>
占人掌占龜以八簭占八頌以八卦占簭之八故以眡<lb/>
吉凶凡卜簭君占體大夫占色史占墨卜人占坼<lb/>
　簭有八故龜有八命命言所以令龜故言所以令簭<lb/>
<pb n="18b"/>
　或言故或言命相備也八簭則八故之簭八頌則八<lb/>
　命之頌八卦則八簭之卦卜人掌占龜也而以八簭<lb/>
　占八頌以八卦占簭之八故以眡吉凶則以簭合而<lb/>
　占焉占體占色占墨占坼皆占龜而曰凡卜簭則簭<lb/>
　亦占體故也詩曰爾卜爾筮體無咎言筮占體於此<lb/>
　見矣龜作之而坼坼而後墨與色可知卜人先占坼<lb/>
　史占墨次之大夫占色又次之衆占備焉而後君占<lb/>
　體以㫁吉凶事之序也先言占體則以尊卑之序言<lb/>
<pb n="19a"/>
　之<lb/>
凡卜簭既事則繫幣以比其命嵗終則計其占之中否<lb/>
　繫幣以比其命者繫幣於龜簭而書所命以比之嵗<lb/>
　終計其占之中否則以考官占龜矣<lb/>
簭人掌三易以辨九簭之名一曰連山二曰歸藏三曰<lb/>
周易九簭之名一曰巫更二曰巫咸三曰巫式四曰巫<lb/>
目五曰巫易六曰巫比七曰巫祠八曰巫參九曰巫環<lb/>
以辨吉凶凡國之大事先簭而後卜上春相簭凡國事<lb/>
<pb n="19b"/>
共簭<lb/>
　凡國之大事先簭而後卜者兼用卜簭而尊龜焉故<lb/>
　後之上春相簭則簭亦有媺惡如龜矣<lb/>
占夢掌其嵗時觀天地之㑹辨隂陽之氣以日月星辰<lb/>
占六夢之吉凶一曰正夢二曰噩夢三曰思夢四曰寤<lb/>
夢五曰喜夢六曰懼夢<lb/>
　人之精神與天地同流通萬物一氣也易曰乾道變<lb/>
　化各正性命保合太和乃利貞故占㝱掌其嵗時觀<lb/>
<pb n="20a"/>
　天地之㑹辨隂陽之氣以日月星辰占六夢之吉凶<lb/>
　掌其嵗時則掌占㝱之嵗時而已寤㝱若狐突㝱太<lb/>
　子申生正㝱鄭氏謂平安自㝱<lb/>
季冬聘王夢獻吉夢于王王拜而受之乃舍萌于四方<lb/>
以贈惡夢遂令始難歐疫<lb/>
　問王㝱而占之吉則獻王不吉則舍萌于四方以贈<lb/>
　焉吉凶有萌則見於㝱故其贈也舍萌焉遂令始難<lb/>
　歐疫則内無釁然後自外至者可索而歐也<lb/>
<pb n="20b"/>
眡祲掌十煇之灋以觀妖祥辨吉凶一曰祲二曰象三<lb/>
曰䥴四曰監五曰闇六曰瞢七曰彌八曰敘九曰隮十<lb/>
曰想掌安宅敘降正嵗則行事嵗終則弊其事<lb/>
　物反為妖兆見為祥吉凶則妖祥之成事人不安宅<lb/>
　則眡祲掌以灋為之安宅又為叙其妖祥而降之若<lb/>
　保章氏降豐荒之祲象正嵗則行事者行安宅敘降<lb/>
　之事嵗終則弊其事者弊其正嵗所行之事不言㑹<lb/>
　而言弊則不可㑹也弊之而已<lb/>
</p>
<p>
</p>
  </div>
</body>
</text>
</TEI>
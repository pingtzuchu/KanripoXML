<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷七</head>
    <p>
<pb n="1a"/>
欽定四庫全書<lb/>
　周官新義卷七　　　　宋　王安石　撰<lb/>
地官二<lb/>
司市掌市之治敎政刑量度禁令以次敘分地而經市<lb/>
以陳肆辨物而平市以政令禁物靡而均市以商賈阜<lb/>
貨而行布以量度成賈而徵儥以質劑結信而止訟以<lb/>
賈民禁僞而除詐以刑罰禁虣而去盜以泉府同貨而<lb/>
斂賖<lb/>
<pb n="1b"/>
大市日昃而市百族爲主朝市朝時而市商賈爲主夕<lb/>
市夕時而市販夫販婦爲主<lb/>
凡市入則胥執鞭度守門市之羣吏平肆展成奠賈上<lb/>
旌于思次以令市市師涖焉而聽大治大訟胥師賈師<lb/>
涖于介次而聽小治小訟<lb/>
凡萬民之期于市者辟布者量度者刑戮者各於其地<lb/>
之敘凡得貨賄六畜者亦如之三日而舉之凡治市之<lb/>
貨賄六畜珍異亡者使有利者使阜害者使亡靡者使<lb/>
<pb n="2a"/>
微<lb/>
凡通貨賄以璽節出入之國凶荒札喪則市無征而作<lb/>
布凡市僞飾之禁在民者十有二在商者十有二在賈<lb/>
者十有二在工者十有二市刑小刑憲罰中刑徇罰大<lb/>
刑扑罰其附于刑者歸于士<lb/>
國君過市則刑人赦夫人過市罰一幕世子過市罰一<lb/>
帟命夫過市罰一蓋命婦過市罰一帷凡會同師役市<lb/>
司帥賈師而從治其市政掌其賣儥之事<lb/>
<pb n="2b"/>
　過市非所以明逺利也市人犯刑以利而已國君近<lb/>
　市則市人何誅焉故國君過市則刑人赦所謂刑人<lb/>
　亦憲徇扑三者而已幕也帟也蓋也皆庇下之物爲<lb/>
　上近利則無以庇下矣<lb/>
質人掌成市之貨賄人民牛馬兵器珍異凡賣儥者質<lb/>
劑焉大市以質小市以劑掌稽市之書契同其度量壹<lb/>
其淳制巡而攷之犯禁者舉而罰之凡治質劑者國中<lb/>
一旬郊二旬野三旬都三月邦國朞期内聽期外不聽<lb/>
<pb n="3a"/>
　質劑之治宜以時決久而後辨則証逮或已死亡其<lb/>
　事易以生僞故期外不聽亦所以省煩擾<lb/>
廛人掌斂市絘布總布質布罰布廛布而入于泉府凡<lb/>
屠者斂其皮角筋骨入于玉府凡珍異之有滯者斂而<lb/>
入于膳府<lb/>
　皮角筋骨屠者之餘財也廛人斂而入于玉府明所<lb/>
　取者非民之正利<lb/>
胥師各掌其次之政令而平其貨賄憲刑禁焉察其詐<lb/>
<pb n="3b"/>
僞飾行儥慝者而誅罰之聽其小治小訟而斷之<lb/>
賈師各掌其次之貨賄之治辨其物而均平之展其成<lb/>
而奠其賈然後令市凡天患禁貴儥者使有恆賈四時<lb/>
之珍異亦如之凡國之賣儥各帥其屬而嗣掌其月凡<lb/>
師役會同亦如之<lb/>
司虣掌憲市之禁令禁其鬬嚻者與其虣亂者出入相<lb/>
陵犯者以屬遊飲食于市者若不可禁則搏而戮之<lb/>
司稽掌巡市而察其犯禁者與其不物者而搏之掌執<lb/>
<pb n="4a"/>
市之盜賊以徇且刑之<lb/>
胥各掌其所治之政執鞭度而巡其前掌其坐作出入<lb/>
之禁令襲其不正者凡有罪者撻戮而罰之<lb/>
肆長各掌其肆之政令陳其貨賄名相近者相逺也實<lb/>
相近者相爾也而平正之斂其總布掌其戒禁<lb/>
泉府掌以市之征布斂市之不售貨之滯於民用者以<lb/>
其賈買之物楬而書之以待不時而買者買者各從其<lb/>
抵都鄙從其主國人郊人從其有司然後予之凡賖者<lb/>
<pb n="4b"/>
祭祀無過旬日喪紀無過三月凡民之貸者與其有司<lb/>
辨而授之以國服爲之息凡國事之財用取具焉歳終<lb/>
則會其出入而納其餘<lb/>
司門掌授管鍵以啓閉國門幾出入不物者正其貨賄<lb/>
凡財物犯禁者舉之以其財養死政之老與其孤<lb/>
　司門總統諸門故掌授管鍵之事<lb/>
祭祀之牛牲繫焉監門養之凡歳時之門受其餘凡四<lb/>
方之賔客造焉則以告<lb/>
<pb n="5a"/>
司關掌國貨之節以聯門市司貨賄之出入者掌其治<lb/>
禁與其征廛凡貨不出於關者舉其貨罰其人凡所達<lb/>
貨賄者則以節傳出之國凶札則無關門之征猶幾凡<lb/>
四方之賔客敂關則爲之告有外内之送令則以節傳<lb/>
出内之<lb/>
掌節掌守邦節而辨其用以輔王命守邦國者用玉節<lb/>
守都鄙者用角節凡邦國之使節山國用虎節土國用<lb/>
人節澤國用龍節皆金也以英蕩輔之門關用符節貨<lb/>
<pb n="5b"/>
賄用璽節道路用旌節皆有期以反節凡通達於天下<lb/>
者必有節以傳輔之無節者有幾則不達<lb/>
　門關則以符合之貨賄則以璽驗之道路則以旌表<lb/>
　之<lb/>
遂人掌邦之野以土地之圖經田野造縣鄙形體之灋<lb/>
五家爲鄰五鄰爲里四里爲鄼五鄼爲鄙五鄙爲縣五<lb/>
縣爲遂皆有地域溝樹之使各掌其政令刑禁<lb/>
　比相保則鄰亦相保閭相受則里亦相受族相葬則<lb/>
<pb n="6a"/>
　鄼亦相葬矣黨相救則鄙亦相救矣州相賙則縣亦<lb/>
　相賙矣鄉相賔則遂亦相賔矣<lb/>
以歳時稽其人民而授之田野簡其兵器敎之稼穡凡<lb/>
治野以下劑致甿以田里安甿以樂昏擾甿以土宜敎<lb/>
甿稼穡以興耡利甿以時器勸甿以疆予任甿<lb/>
　孟子曰唯助爲有公田許慎釋鋤以商人七十而鋤<lb/>
　則助鋤一也興之以助公田則甿得所私焉所以利<lb/>
　之善其器則以勸謂之時器則器之用各有時若耜<lb/>
<pb n="6b"/>
　以耕銍以穫<lb/>
以土均平政辨其野之土上地中地下地以頒田里上<lb/>
地夫一廛田百畮萊五十畮餘夫亦如之中地夫一廛<lb/>
田百畮萊百畮餘夫亦如之下地夫一廛田百畮萊二<lb/>
百畮餘夫亦如之<lb/>
凡治野夫閒有遂遂上有徑十夫有溝溝上有畛百夫<lb/>
有洫洫上有涂千夫有澮澮上有道萬夫有川川上有<lb/>
路以達于畿<lb/>
<pb n="7a"/>
以歳時登其夫家之衆寡及其六畜車輦辨其老幼廢<lb/>
疾與其施舍者以頒職作事以令貢賦以令師田以起<lb/>
政役<lb/>
　遂人既登其夫家衆寡六畜車輦遂師又以時登則<lb/>
　遂師登之于遂人遂人登之于小司徒<lb/>
若起野役則令各帥其所治之民而至以遂之大旗致<lb/>
之其不用命者誅之<lb/>
　鄉師致民以司徒之大旗遂人所謂大旗亦司徒之<lb/>
<pb n="7b"/>
　大旗于是建焉于遂言遂之大旗則鄉可知于鄉言<lb/>
　司徒之大旗則遂亦可知<lb/>
凡國祭祀共野牲令野職凡賔客令脩野道而委積大<lb/>
喪帥六遂之役而致之掌其政令及葬帥而屬六綍及<lb/>
窆陳役凡事致野役而師田作野民帥而至掌其政治<lb/>
禁令<lb/>
遂師各掌其遂之政令戒禁以時登其夫家之衆寡六<lb/>
畜車輦辨其施舍與其可任者經牧其田野辨其可食<lb/>
<pb n="8a"/>
者周知其數而任之以徵財征<lb/>
　經牧其田野猶小司徒所謂經土地而井牧其田野<lb/>
　不言井則以下言辨其可食者周知其數而任之故<lb/>
　也<lb/>
作役事則聽其治訟巡其稼穡而移用其民以救其時<lb/>
事<lb/>
凡國祭祀審其誓戒共其野牲入野職野賦于玉府賔<lb/>
客則巡其道脩庀其委積大喪使帥其屬以幄帟先道<lb/>
<pb n="8b"/>
野役及窆抱磨共丘籠及蜃車之役軍旅田獵平野民<lb/>
掌其禁令比敘其事而賞罰<lb/>
　幕人大喪共帷幕帟綬今此幄帟非幕人所共矣道<lb/>
　野役帥以至墓磨者適歴執綍者名也丘籠之役竁<lb/>
　復土也其器曰籠蜃車柩路也柩路載栁四輪迫地<lb/>
　而行有似于蜃因取名焉行至壙乃説更復載龍輴<lb/>
　蜃車載闉壙之蜃者<lb/>
遂大夫各掌其遂之政令以歳時稽其夫家之衆寡六<lb/>
<pb n="9a"/>
畜田野辨其可任者與其可施舍者以敎稼穡以稽功<lb/>
事掌其政令戒禁聽其治訟令爲邑者歳終則會政致<lb/>
事正歳簡稼器脩稼政三歳大比則帥其吏而興甿明<lb/>
其有功者屬其地治者凡爲邑者以四達戒其功事而<lb/>
誅賞廢興之<lb/>
縣正各掌其縣之政令徵比以頒田里以分職事掌其<lb/>
治訟趨其稼事而賞罰之若將用野民師田行役移執<lb/>
事則帥而至治其政令既役則稽功會事而誅賞<lb/>
<pb n="9b"/>
　遂官各降鄉一等其官亦各降焉故州謂之長縣與<lb/>
　黨同謂之正鄙與族同謂之師移執事若遂師所謂<lb/>
　巡其稼穡而移用其民以救其時事也<lb/>
鄙師各掌其鄙之政令祭祀凡作民則掌其戒令以時<lb/>
數其衆庶而察其媺惡而誅賞歳終則會其鄙之政而<lb/>
致事<lb/>
鄼長各掌其鄼之政令以時校登其夫家比其衆寡以<lb/>
治其喪紀祭祀之事若作其民而用之則以旗鼓兵革<lb/>
<pb n="10a"/>
帥而至若歳時簡器與有司數之凡歳時之戒令皆聽<lb/>
之趨其耕耨稽其女功<lb/>
里宰掌比其邑之衆寡與其六畜兵器治其政令以歳<lb/>
時合耦于耡以治稼穡趨其耕耨行其秩敘以待有司<lb/>
之政令而徵斂其財賦<lb/>
鄰長掌相糾相受凡邑中之政相賛徙于他邑則從而<lb/>
授之<lb/>
旅師掌聚野之耡粟屋粟閒粟而用之以質劑致民平<lb/>
<pb n="10b"/>
頒其興積施其惠散其利而均其政令凡用粟春頒而<lb/>
秋斂之凡新甿之治皆聽之使無征役以地之媺惡爲<lb/>
之等<lb/>
　掌聚野之耡粟屋粟閒粟而用之者聚此三粟而用<lb/>
　以頒以施以散也施其惠若民有艱阸不責其償<lb/>
稍人掌令丘乗之政令若有會同師田行役之事則以<lb/>
縣師之灋作其同徒輂輦帥而以至治其政令以聽於<lb/>
司馬大喪帥蜃車與其役以至掌其政令以聽於司徒<lb/>
<pb n="11a"/>
　丘之政令司徒所掌乗之政令司馬所掌稍人掌令<lb/>
　丘乗之政令耳丘言其地乗言其賦所謂同則丘地<lb/>
　也所謂徒役輂輦蜃車則乗賦也其作而帥以至掌<lb/>
　其政令以聽于司馬司徒則所謂令丘乗之政令也<lb/>
委人掌斂野之賦斂薪芻凡疏材木材凡畜聚之物以<lb/>
稍聚待賔客以甸聚待羇旅凡其余聚以待頒賜<lb/>
　稍聚者所聚稍給之物甸聚者所聚甸賦之物余聚<lb/>
　者所聚經用之餘物頒則用財之餘事故以余聚待<lb/>
<pb n="11b"/>
　之<lb/>
以式灋共祭祀之薪蒸木材賔客共其芻薪喪紀共其<lb/>
薪蒸木材軍旅共其委積薪芻凡疏材共野委兵器與<lb/>
其野囿財用凡軍旅之賔客館焉<lb/>
土均掌平土地之政以均地守以均地事以均地貢<lb/>
　均人無所不均故曰均地政土均雖有及乎地征然<lb/>
　以土爲主未及乎均人故言平土地之政<lb/>
以和邦國都鄙之政令刑禁與其施舍禮俗喪紀祭祀<lb/>
<pb n="12a"/>
皆以地媺惡爲輕重之灋而行之掌其禁令<lb/>
草人掌土化之灋以物地相其宜而爲之種凡糞種騂<lb/>
剛用牛赤緹用羊墳壤用麋渴澤用鹿鹹潟用貆勃壤<lb/>
用狐埴壚用豕彊㯺用蕡輕爂用犬<lb/>
稻人掌稼下地以瀦畜水以防止水以溝蕩水以遂均<lb/>
水以列舍水以澮寫水以涉揚其芟作田凡稼澤夏以<lb/>
水殄草而芟夷之澤草所生種之芒種旱暵共其雩斂<lb/>
喪紀共其葦事<lb/>
<pb n="12b"/>
　夏以水殄草則以夏水如湯利以殺草也喪紀共其<lb/>
　葦事葦生下地故也<lb/>
土訓掌道地圖以詔地事道地慝以辨地物而原其生<lb/>
以詔地求王巡守則夾王車<lb/>
誦訓掌道方志以詔觀事掌道方慝以詔辟忌以知地<lb/>
俗王巡守則夾王車<lb/>
山虞掌山林之政令物爲之厲而爲之守禁仲冬斬陽<lb/>
木仲夏斬陰木凡服耜斬季材以時入之令萬民時斬<lb/>
<pb n="13a"/>
材有期日凡邦工入山林而掄材不禁春秋之斬木不<lb/>
入禁凡竊木者有刑罰<lb/>
　考工記曰凡斬轂之道必矩其隂陽陽也者縝理而<lb/>
　堅隂也者疏理而柔是故以火養其隂而齊諸其陽則<lb/>
　轂雖敝不藃所謂陽木則縝理而堅者也所謂隂木<lb/>
　則疏理而柔者也疏理而柔宜以火養則斬以仲夏<lb/>
　使盛陽暴之與火養同意隂木如此則陽木斬以仲<lb/>
　冬宜矣<lb/>
<pb n="13b"/>
若祭山林則爲主而脩除且蹕若大田獵則萊山田之<lb/>
野及弊田植虞旗于中致禽而珥焉<lb/>
　蹕止人犯其祭虞主山林掌其政令且爲之厲禁也<lb/>
林衡掌巡林麓之禁令而平其守以時計林麓而賞罰<lb/>
之若斬木材則受灋于山虞而掌其政令<lb/>
　澤虞言使其地之人守其財物而林衡不言林衡言<lb/>
　平其守而澤虞不言互見也林之政山虞掌之川衡<lb/>
　掌其巡之禁令而已然則林衡正於山虞者也川衡<lb/>
<pb n="14a"/>
　正於澤虞者也<lb/>
川衡掌巡川澤之禁令而平其守以時舍其守犯禁者<lb/>
執而誅罰之祭祀賔客共川奠<lb/>
　澤亦必如此而不言亦互見也<lb/>
澤虞掌國澤之政令爲之厲禁使其地之人守其財物<lb/>
以時入之于玉府頒其餘于萬民凡祭祀賔客共澤物<lb/>
之奠喪紀共其葦蒲之事<lb/>
　使其地之人守其財物則人自爲守所以澤雖大莫<lb/>
<pb n="14b"/>
　或害其養蕃山林川澤皆有財物惟澤入于玉府者<lb/>
　澤物最小也所以自養取薄所以養人從厚夫是之<lb/>
　謂王德又頒其餘于萬民則雖澤物亦不盡利<lb/>
若大田獵則萊澤野及弊田植虞旌以屬禽<lb/>
　澤野所謂藪也<lb/>
迹人掌邦田之地政爲之厲禁而守之凡田獵者受令<lb/>
焉禁麛卵者與其毒矢射者<lb/>
　名曰迹人以迹知禽獸之處而後可得田而取矣邦<lb/>
<pb n="15a"/>
　田無地則鳥獸無所生有地而無政則其生不能蕃<lb/>
　息雖有政不爲厲禁以守之則侵地盜物所以干有<lb/>
　司者衆矣雖爲厲禁以守之然雉兎者往焉亦弗禁<lb/>
　也<lb/>
卝人掌金玉錫石之地而爲之厲禁以守之若以時取<lb/>
之則物其地圖而授之巡其禁令<lb/>
角人掌以時徵齒角凡骨物於山澤之農以當邦賦之<lb/>
政令以度量受之以共財用<lb/>
<pb n="15b"/>
羽人掌以時徵羽翮之政于山澤之農以當邦賦之政<lb/>
令凡受羽十羽爲審百羽爲摶十摶爲縳<lb/>
掌葛掌以時徵絺綌之材于山農凡葛征徵草貢之材<lb/>
于澤農以當邦賦之政令以權度受之<lb/>
掌染草掌以春秋斂染草之物以權量受之以待時而<lb/>
頒之<lb/>
掌炭掌灰物炭物之徵令以時入之以權量受之以共<lb/>
邦之用凡炭灰之事<lb/>
<pb n="16a"/>
　掌染草至掌蜃所徵亦必當邦賦之政令而不言者<lb/>
　則以角人羽人掌葛見之<lb/>
掌荼掌以時聚荼以共喪事徵野疏材之物以待邦事<lb/>
凡畜聚之物<lb/>
掌蜃掌斂互物蜃物以共闉壙之蜃祭祀共蜃器之蜃<lb/>
共白盛之蜃<lb/>
　用蜃以禦濕除貍蟲<lb/>
囿人掌囿游之獸禁牧百獸祭祀喪紀賔客共其生獸<lb/>
<pb n="16b"/>
死獸之物<lb/>
　獸人共生獸死獸囿人共生獸死獸之物者獸人所<lb/>
　共田獵所罟囿人所共囿㳺所牧共其物若麋膚熊<lb/>
　蹯之類<lb/>
場人掌國之場圃而樹之果蓏珍異之物以時斂而藏<lb/>
之凡祭祀賔客共其果蓏享亦如之<lb/>
廩人掌九穀之數以待國之匪頒賙賜稍食以歳之上<lb/>
下數邦用以知足否以詔穀用以治年之凶豐凡萬民<lb/>
<pb n="17a"/>
之食食者人四鬴上也人三鬴中也人二鬴下也<lb/>
　民之食可以鬴計者校登夫家貴賤老幼廢疾之數<lb/>
　觀稼省斂稽比財物其法詳也<lb/>
若食不能人二鬴則令邦移民就穀詔王殺邦用凡邦<lb/>
有會同師役之事則治其糧與其食大祭祀則共其接<lb/>
盛<lb/>
舍人掌平宫中之政分其財守以灋掌其出入凡祭祀<lb/>
共簠簋實之陳之賔客亦如之共其禮車米筥米芻禾<lb/>
<pb n="17b"/>
喪紀共飯米熬穀以歳時縣穜稑之種以共王后之春<lb/>
獻種掌米粟之出入辨其物歳終則會計其政<lb/>
倉人掌粟入之藏辨九穀之物以待邦用若穀不足則<lb/>
止餘灋用有餘則藏之以待凶而頒之凡國之大事共<lb/>
道路之穀積食飲之具<lb/>
　法式所用有雖不足不可以已者有待有餘然後用<lb/>
　者所謂餘法用則待有餘而後用者<lb/>
司祿<hi>闕</hi>
<pb n="18a"/>
司稼掌巡邦野之稼而辨穜稑之種周知其名與其所<lb/>
宜地以爲灋而縣于邑閭巡野觀稼以年之上下出斂<lb/>
灋掌均萬民之食而賙其急而平其興<lb/>
舂人掌共米物祭祀共其齍盛之米賔客共其牢禮之<lb/>
米凡饗食共其食米掌凡米事<lb/>
饎人掌凡祭祀共盛共王及后之六食凡賔客共其簠<lb/>
簋之實饗食亦如之<lb/>
　舂人舂穀以爲米饎人炊米以爲食其職事相成故<lb/>
<pb n="18b"/>
　舂人祭祀共齍盛之米饎人祭祀共盛舂人賔客共<lb/>
　牢禮之米而饎人共其簠簋之實饎人共王及后之<lb/>
　六食饔飱亦共簠簋之實而舂人不言共米則以言<lb/>
　祭祀賔客從可知也<lb/>
槁人掌共外内朝宂食者之食若饗耆老孤子士庶子<lb/>
共其食掌豢祭祀之犬<lb/>
</p>
<p>
</p>
  </div>
</body>
</text>
</TEI>
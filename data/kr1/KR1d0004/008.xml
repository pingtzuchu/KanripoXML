<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷九</head>
    <p>
<pb n="1a"/>
欽定四庫全書<lb/>
　周官新義卷九　　　　　宋　王安石　撰<lb/>
春官二<lb/>
肆師之職掌立國祀之禮以佐大宗伯立大祀用玉帛<lb/>
牲牷立次祀用牲幣立小祀用牲以嵗時序其祭祀及<lb/>
其祈珥<lb/>
　祈大祝所謂六祈珥若小子所謂珥于社稷<lb/>
大祭祀展犧牲繫于牢頒于職人凡祭祀之卜日宿為<lb/>
<pb n="1b"/>
期詔相其禮眂滌濯亦如之祭之日表齍盛告絜展器<lb/>
陳告備及果築䰞相治小禮誅其慢怠者<lb/>
　職人者謂職其事之人展器陳者器及陳皆展之小<lb/>
　宗伯告備于王則肆師告備于小宗伯矣禮有告具<lb/>
　有告備具則有所不備焉備則非特具而已<lb/>
掌兆中廟中之禁令凡祭祀禮成則告事畢大賔客涖<lb/>
筵几築䰞賛果将大朝覲佐儐共設匪罋之禮饗食授<lb/>
祭與祝侯禳于畺及郊<lb/>
<pb n="2a"/>
　事畢于禮成故禮成則告事畢授祭授賔祭也蓋王<lb/>
　祭則膳夫授之侯以候之禳以郤之于畺及郊則逺<lb/>
　或至畺近止于郊<lb/>
大䘮大渳以鬯則築䰞令外内命婦序哭禁外内命男<lb/>
女之衰不中灋者且授之杖凡師甸用牲于社宗則為<lb/>
位類造上帝封于大神祭兵于山川亦如之<lb/>
　鄭氏謂社軍社宗遷主遷可以謂之祖亦可以謂之<lb/>
　宗謂之宗則以其繼太祖故也類造蓋皆祭名封于<lb/>
<pb n="2b"/>
　大神則巡守方岳因髙封之柴祭天也祭兵于山川<lb/>
　若武成告所過名山大川類造在行始封及祭兵在<lb/>
　行後此其言之序<lb/>
凡師不功則助牽主車<lb/>
　師以民用命有功以神依之為助不功則掌邦政與<lb/>
　立國祀者任其事故大司馬奉主車肆師助牽馬<lb/>
凡四時之大甸獵祭表貉則為位嘗之日涖卜來嵗之<lb/>
芟獮之日涖卜來嵗之戒社之日涖卜來嵗之稼若國<lb/>
<pb n="3a"/>
有大故則令國人祭嵗時之祭祀亦如之凡卿大夫之<lb/>
䘮相其禮凡國之大事治其禮儀以佐宗伯凡國之小<lb/>
事治其禮儀而掌其事如宗伯之禮<lb/>
　國人遭故及嵗時祭祀皆待上令則其祀事節矣<lb/>
鬱人掌祼器凡祭祀賔客之祼事和鬱鬯以實彝而陳<lb/>
之凡祼玉濯之陳之以賛祼事詔祼將之儀與其節凡<lb/>
祼事沃盥大䘮之渳共其肆器及葬共其祼器遂貍之<lb/>
大祭祀與量人受舉斝之卒爵而飲之<lb/>
<pb n="3b"/>
　與量人受舉斝之卒爵而飲之者舉斝禮記所謂舉<lb/>
　斝角詔妥尸也卒爵若儀禮所謂皇尸卒爵也斝先<lb/>
　王之爵唯王禮用焉于舉斝也量人與鬱人受其卒<lb/>
　爵而飲之也受舉斝之卒爵而飲之明與之同其事<lb/>
　則與之同其福必與量人者鬱人賛祼量人制從獻<lb/>
　之脯燔故也<lb/>
鬯人掌共秬鬯而飾之凡祭祀社壝用大罍禜門用瓢<lb/>
齎廟用脩凡山川四方用□凡祼事用概凡□事用散<lb/>
<pb n="4a"/>
大䘮之大渳設斗共其釁鬯凡王之齊事共其秬鬯凡<lb/>
王弔臨共介鬯<lb/>
　大䘮之大渳設斗共其釁鬯者設斗為渳也共其釁<lb/>
　鬯則既以鬯渳又以釁<lb/>
雞人掌共雞牲辨其物大祭祀夜嘑旦以嘂百官凡國<lb/>
之大賔客㑹同軍旅䘮紀亦如之凡國事為期則告之<lb/>
時凡祭祀面禳釁共其雞牲<lb/>
　辨其物鄭氏謂陽祀用騂隂祀用黝夜嘑旦以嘂百<lb/>
<pb n="4b"/>
　官鄭氏謂警使夙興<lb/>
司尊彝掌六尊六彝之位詔其酌辨其用與其實春祠<lb/>
夏禴祼用雞彝鳥彝皆有舟其朝踐用兩獻尊其再獻<lb/>
用兩象尊皆有罍諸臣之所昨也秋嘗冬烝祼用斝彝<lb/>
黄彝皆有舟其朝獻用兩著尊其饋獻用兩壺尊皆有<lb/>
罍諸臣之所昨也凡四時之間祀追享朝享祼用虎彝<lb/>
蜼彝皆有舟其朝踐用兩大尊其再獻用兩山尊皆有<lb/>
罍諸臣之所昨也<lb/>
<pb n="5a"/>
　朝踐者籩人醢人所謂朝事也踐踐籩豆詩所謂籩<lb/>
　豆有踐是也再獻者籩人醢人所謂饋食也以朝事<lb/>
　為初獻則饋食為再獻矣朝獻即朝踐也以籩豆言<lb/>
　之則曰踐以爵言之則曰獻相備也饋獻即再獻也<lb/>
　以序言之則曰再以物言之則曰饋亦相備而已間<lb/>
　祀追享朝享禘祫也禘祫非四時常祀也故謂之間<lb/>
　祀禘及祖所自出故謂之追享祫自䘮除朝廟始故<lb/>
　謂之朝享彝皆有舟尊皆有罍為酒戒也罍為雲靁<lb/>
<pb n="5b"/>
　之象焉故謂之罍舟所受過量則沉溺靁能作陽氣<lb/>
　以澤物然作而不節更以害之<lb/>
凡六彝六尊之酌鬱齊獻酌醴齊縮酌盎齊涗酌凡酒<lb/>
脩酌大䘮存奠彝大旅亦如之<lb/>
　縮酌以茅縮而後酌也涗酌以酒涚而後酌也鬱齊<lb/>
　不縮也獻之而已故曰獻酌醴齊不涗也縮之而已<lb/>
　故曰縮酌盎齊不脩也涗之而已故曰涗酌<lb/>
司几筵掌五几五席之名物辨其用與其位凡大朝覲<lb/>
<pb n="6a"/>
大饗射凡封國命諸侯王位設黼依依前南鄉設莞筵<lb/>
紛純加繅席畫純加次席黼純左右玉几祀先王昨席<lb/>
亦如之諸侯祭祀席蒲筵繢純加莞席紛純右彫几昨<lb/>
席莞筵紛純加繅席畫純筵國賔于牖前亦如之左彤<lb/>
几甸役則設熊席右漆几凡䘮事設葦席右素几其柏<lb/>
席用雈黼純諸侯則紛純毎敦一几凡吉事變几凶事<lb/>
仍几<lb/>
　莞筵紛純皆成以全體道之質也繅席則加藻飾焉<lb/>
<pb n="6b"/>
　而畫純則雜衆色以章之徳之文也次席則以次列<lb/>
　成文黼純則以斷割為義事之制也左右玉几則左<lb/>
　右所馮皆徳焉王徳備此故大朝覲饗射封國命諸<lb/>
　侯祀先王受酢壹用此而已蒲筵則以柔從為體繢<lb/>
　純則采物有所受之以柔從為體則雖貴而不矯采<lb/>
　物有所受之則雖富而不溢此諸侯所以保其國而<lb/>
　為祭主也加莞席紛純則致道之質焉所以祀也莞<lb/>
　席紛純加繅席畫純則致道之質以成祀事成徳之<lb/>
<pb n="7a"/>
　文以受酢福致道之質則信由中出成徳之文則禮<lb/>
　自外作故筵國賔于牖前亦如之也夫承賔事之大<lb/>
　則猶承神也故大饗之禮唯不入牲他皆如祭祀而<lb/>
　大賔客不見凶服刑人則亦如祭祀焉用其至故也<lb/>
　然祭祀及昨異席則其致道也僅成祀而已無黼依<lb/>
　無次席黼純則離於事然後能致道非王徳矣夫繢<lb/>
　純繢而後純則以諸侯采物有所受之畫純純而後<lb/>
　畫而諸侯昨席用焉則諸侯雖以謹席為孝亦制節<lb/>
<pb n="7b"/>
　故也右彫几則以義為主彫刻制之文所以成義義<lb/>
　隂也故右几左彤几則以禮為主彤文明之物所以<lb/>
　合禮禮陽也故左几筵國賔不設几則几尊者所馮<lb/>
　嫌以尊加焉祭祀則不嫌故也甸役設熊席則用毅<lb/>
　以莅衆也右漆几則漆貞固之物貞固所以幹事幹<lb/>
　事知也知隂也故右几<lb/>
天府掌祖廟之守藏與其禁令凡國之玉鎮大寶器藏<lb/>
焉若有大祭大䘮則出而陳之既事藏之凡官府鄉州<lb/>
<pb n="8a"/>
及都鄙之治中受而藏之以詔王察羣吏之治上春釁<lb/>
寶鎮及寶器凡吉凶之事祖廟之中沃盥執燭季冬陳<lb/>
玉以貞來嵗之媺惡若遷寳則奉之若祭天之司民司<lb/>
禄而獻民數穀數則受而藏之<lb/>
典瑞掌玉瑞玉器之藏辨其物名與其用事設其服飾<lb/>
王晉大圭執鎮圭繅藉五采五就以朝日公執桓圭侯<lb/>
執信圭伯執躬圭繅皆三采三就子執穀璧男執蒲璧<lb/>
繅皆二采再就以朝覲宗遇㑹同于王諸侯相見亦如<lb/>
<pb n="8b"/>
之瑑圭璋璧琮繅皆二采一就以覜聘四圭有邸以祀<lb/>
天旅上帝兩圭有邸以祀地旅四望祼圭有贊以肆先<lb/>
王以祼賔客圭璧以祀日月星辰璋邸射以祀山川以<lb/>
造贈賔客土圭以致四時日月封國則以土地珍圭以<lb/>
徵守以䘏凶荒牙璋以起軍旅以治兵守璧羡以起度<lb/>
駔圭璋璧琮琥璜之渠眉疏璧琮以斂尸穀圭以和難<lb/>
以聘女琬圭以治徳以結好琰圭以易行以除慝大祭<lb/>
祀大旅凡賔客之事共其玉器而奉之大䘮共飯玉含<lb/>
<pb n="9a"/>
玉贈玉凡玉器出則共奉之<lb/>
　故書珍為鎮當從故書以鎮為正王晉大圭執鎮圭<lb/>
　繅藉五采五就以朝日者圭之所象道之用也大圭<lb/>
　杼上終葵首則其用也即其體而已此其所以為大<lb/>
　也故王晉之晉之服之也鎮圭則四方鎮焉萬物養<lb/>
　焉仁而已故王執之繅藉則内玉之貞剛而以柔順<lb/>
　藉焉五采則備徳之文五就則成徳之事以朝日則<lb/>
　王之朝日猶諸侯之相見也諸侯相見以朝覲宗遇<lb/>
<pb n="9b"/>
　㑹同於王之器則王之朝日以祀天旅上帝之器宜<lb/>
　矣言以朝日則以祀天旅上帝可知也公執桓圭則<lb/>
　以仁為體彊直有以立上承而不下芘之徳歸之上<lb/>
　其立也不孤焉公之所執也侯執信圭則以仁為體<lb/>
　尊而不詘伯執躬圭則以仁為體卑而不信繅皆三<lb/>
　采三就則徳之殺也子執穀璧則以善養人而已男<lb/>
　執蒲璧則以順安人而已繅皆二采再就則徳之殺<lb/>
　也以朝覲宗遇㑹同于王而諸侯相見亦如之則君<lb/>
<pb n="10a"/>
　子自敵以上皆用其至焉瑑圭璋璧琮繅皆二采一<lb/>
　就以覜聘者圭璋璧琮皆瑑焉則異於禮神之物二<lb/>
　采則非二采不成為徳一就則覲成事而已頫聘臣<lb/>
　之禮故也四圭有邸則四圭而宿一邸也兩圭有邸<lb/>
　則兩圭而宿一邸也祼圭有瓚則以圭為柄也圭璧<lb/>
　則以璧為邸也璋邸射則璋宿于邸若射之貫焉日<lb/>
　月星辰以璧為邸則四圭邸璧可知也四圭邸璧則<lb/>
　兩圭邸琮可知也兩圭邸琮則璋邸琮亦可知也自<lb/>
<pb n="10b"/>
　山川以上皆稱祀神之也神之則其器所象皆其所<lb/>
　託而宿故稱邸焉圭璧不言邸而知其為邸則以璋<lb/>
　邸知之也四圭所象則天之利用無所不達兩圭所<lb/>
　象則地之利用能地而已圭所象則陽之生物璋所<lb/>
　象則隂之成事若射之貫則山川通氣故也旅上帝<lb/>
　旅四望則㑹而旅焉故所象與天地同徳國主山川<lb/>
　而保之故造贈賔客與山川同物也祼圭有瓚以肆<lb/>
　先王則羞其肆而祼焉猶賔客之祼也圭以致其用<lb/>
<pb n="11a"/>
　瓚以贊其事祼非正禮故也土圭以測土深故謂之<lb/>
　土圭以致四時日月則冬夏以致日春秋以致月封<lb/>
　國以土地則度地之廣袤焉鎮圭王瑞也四方鎮焉<lb/>
　萬物養焉故以徵諸侯以恤凶荒牙璋所象隂之成<lb/>
　事而有噬嗑之用焉故以起軍旅以治兵守璧羨為<lb/>
　璧而羨之也以起度則度尺以為度度在樂則起於<lb/>
　黄鍾之長在禮則起於璧羨先王以為度之不存則<lb/>
　禮樂之文熄故作此使天下後世有考焉駔圭璋璧<lb/>
<pb n="11b"/>
　琮琥璜之渠眉疏璧琮以斂尸則六物皆為渠眉璧<lb/>
　琮文疏焉左右手足腹背各以其物㑹而斂也穀圭<lb/>
　蓋如穀璧之文以善為義故以和難以聘女琬圭蓋<lb/>
　圓其鋭以順為義故以治徳以結好琰圭蓋剡其末<lb/>
　有戈兵之象故以易行以除慝易行則威讓文告而<lb/>
　已除慝則有誅伐之事焉<lb/>
典命掌諸侯之五儀諸臣之五等之命上公九命為伯<lb/>
其國家宫室車旗衣服禮儀皆以九為節侯伯七命其<lb/>
<pb n="12a"/>
國家宫室車旗衣服禮儀皆以七為節子男五命其國<lb/>
家宫室車旗衣服禮儀皆以五為節王之三公八命其<lb/>
卿六命其大夫四命及其出封皆加一等其國家宫室<lb/>
車旗衣服禮儀亦如之<lb/>
　公侯伯子男之命以九以七以五皆陽數人君故也<lb/>
　公卿大夫之命以八以六以四皆隂數人臣故也自<lb/>
　三命以下則已卑故雖陽數亦以命人臣而已<lb/>
凡諸侯之適子誓於天子攝其君則下其君之禮一等<lb/>
<pb n="12b"/>
未誓則以皮帛繼子男公之孤四命以皮帛眂小國之<lb/>
君其卿三命其大夫再命其士一命其宫室車旗衣服<lb/>
禮儀各眡其命之數侯伯之卿大夫士亦如之子男之<lb/>
卿再命其大夫一命其士不命其宫室車旗衣服禮儀<lb/>
各眡其命之數<lb/>
　適子攝其君則君或多疾故也孤執皮帛諸侯之適<lb/>
　子未誓則以皮帛繼子男公之孤以皮帛眡小國之<lb/>
　君摰用帛唯此而已然書所謂三帛者此歟其士不<lb/>
<pb n="13a"/>
　命而曰各眡其命之數蓋雖不命亦眂一命之數焉<lb/>
司服掌王之吉凶衣服辨其名物與其用事王之吉服<lb/>
祀昊天上帝則服大裘而冕祀五帝亦如之享先王則<lb/>
衮冕享先公饗射則鷩冕祀四望山川則毳冕祭社稷<lb/>
五祀則希冕祭羣小祀則𤣥冕<lb/>
　祀昊天上帝則大裘而冕祀五帝亦如之者大裘無<lb/>
　經緯之文無繪繡之功其色則復乎至幽而已羣而<lb/>
　不黨則又由天道而公焉致恭以有禮則事至尊之<lb/>
<pb n="13b"/>
　道也故以祀昊天為稱祀五帝則如之而已五帝之<lb/>
　為徳則既有所分矣裘不可徒服蓋亦服衮故禮記<lb/>
　言郊之祭王被衮以象天也冕後方而前圓後卬而<lb/>
　前俛𤣥表而朱裏後方者不變之體前圓者無方之<lb/>
　用卬而𤣥者升而辨於物俛而朱者降而與萬物相<lb/>
　見曰冕則以其與萬物相見名之也夫璧以圓為體<lb/>
　而冕以方為體者以方為體則以圓為用以圓為體<lb/>
　則以銳為用以銳為用非道之全也故執之而已享<lb/>
<pb n="14a"/>
　先王則衮冕享先公饗射則鷩冕祀四望山川則毳<lb/>
　冕祭社稷五祀則希冕祭羣小祀則𤣥冕者各稱其<lb/>
　事而已先公之尊也而所服止於鷩冕非卑之於先<lb/>
　王以為祭則各以其服授尸尸服如是而王服衮以<lb/>
　臨之則非所以為敬故弗敢也祭社稷五祀所服止<lb/>
　於希冕則亦非卑之於饗射也以為社稷五祀之所<lb/>
　上止於利人故衣粉米而已以書考之古人之象凡<lb/>
　十二章蓋一隂一陽之謂道道之在天日月以運之<lb/>
<pb n="14b"/>
　星辰以紀之其施於人也仁莫尚焉無為而仁者山<lb/>
　也仁而不可知者龍也仁藏於不可知而顯於可知<lb/>
　者禮也禮者文而已其文可知者華蟲也凡此皆徳<lb/>
　之上故繪而在上宗彝則虎蜼之彝虎義也蜼智也<lb/>
　象之於宗彝則又以能常奉宗廟為孝焉柔順清潔<lb/>
　可以薦羞者藻昭明齊速可以亨餁者火藻也火也<lb/>
　則所以致其孝米養人也粉之然後利散而均焉養<lb/>
　人而已而無斷以制之非所謂知柔剛黼則所以為<lb/>
<pb n="15a"/>
　斷也用斷不可以無辨黻則所以為辨也凡此皆徳<lb/>
　之下故絺繡而在下然辨物者徳之所以成終始也<lb/>
　至周登三辰於旗而登龍於山則作服九章而已蓋<lb/>
　於是時其為王也純矣則其於天道也志之而已衮<lb/>
　冕則九章之服公所服也而王亦服焉故文從公衣<lb/>
　而音從音從上下通也鷩冕則七章之服蓋自華蟲<lb/>
　而下故謂之鷩也毳冕則五章之服蓋自虎蜼而下<lb/>
　故謂之毳也希冕則三章之服蓋其章粉米而已故<lb/>
<pb n="15b"/>
　謂之希𤣥冕則裳黻而已其章不足道也故稱衣之<lb/>
　𤣥焉凡六冕之服其衣皆𤣥其裳皆纁徳成而上事<lb/>
　成而下之意以𤣥為徳則非所以接事也<lb/>
凡兵事韋弁服眂朝則皮弁服凡甸冠弁服凡凶事服<lb/>
弁服凡弔事弁絰服<lb/>
　韋弁違物性而制之質而已矣故兵事韋弁服其染<lb/>
　赤為之則以宣布著盡為義皮弁順物性而制之文<lb/>
　質具焉故眂朝皮弁服其用鹿皮為之則以知接其<lb/>
<pb n="16a"/>
　類為義冠弁𤣥冠也兵則有事矣故尚赤甸則未有<lb/>
　事故尚𤣥<lb/>
凡䘮為天王斬衰為王后齊衰王為三公六卿錫衰為<lb/>
諸侯緦衰為大夫士疑衰其首服皆弁絰大札大荒大<lb/>
烖素服<lb/>
　為天王斬衰者王臣及諸侯也謂之天王則以王為<lb/>
　天故也明不以王為天則弗服矣故諸侯之大夫自<lb/>
　天其君則為王緦衰而已<lb/>
<pb n="16b"/>
公之服自衮冕而下如王之服侯伯之服自鷩冕而下<lb/>
如公之服子男之服自毳冕而下如侯伯之服孤之服<lb/>
自希冕而下如子男之服卿大夫之服自𤣥冕而下如<lb/>
孤之服其凶服加以大功小功士之服自皮弁而下如<lb/>
大夫之服其凶服亦如之其齊服有𤣥端素端凡大祭<lb/>
祀大賔客共其衣服而奉之大䘮共其復衣服斂衣服<lb/>
奠衣服廞衣服皆掌其陳序<lb/>
典祀掌外祀之兆守皆有域掌其禁令若以時祭祀則<lb/>
<pb n="17a"/>
帥其屬而脩除徵役于司隷而役之及祭帥其屬而守<lb/>
其厲禁而蹕之<lb/>
　鄭氏謂外祀所祀於四郊域兆表之域守則守其兆<lb/>
　域也<lb/>
守祧掌守先王先公之廟祧其遺衣服藏焉若將祭祀<lb/>
則各以其服授尸其廟則有司脩除之其祧則守祧黝<lb/>
堊之既祭則藏其隋與其服<lb/>
世婦掌女宫之宿戒及祭祀比其具詔王后之禮事帥<lb/>
<pb n="17b"/>
六宫之人共齍盛相外内宗之禮事大賔客之饗食亦<lb/>
如之大䘮比外内命婦之朝莫哭不蔽者而苛罰之凡<lb/>
王后有摻事於婦人則詔相凡内事有達於外官者世<lb/>
婦掌之<lb/>
内宗掌宗廟之祭祀薦加豆籩及以樂徹則佐𫝊豆籩<lb/>
賔客之饗食亦如之王后有事則從大䘮序哭者哭諸<lb/>
侯亦如之凡卿大夫之䘮掌其弔臨<lb/>
　世婦言掌弔臨于卿大夫之䘮則王或使焉乃往内<lb/>
<pb n="18a"/>
　宗言凡卿大夫之䘮掌其弔臨則凡䘮皆往亦同族<lb/>
　故也<lb/>
外宗掌宗廟之祭祀佐王后薦玉豆眂豆籩及以樂徹<lb/>
亦如之王后以樂羞齍則贊凡王后之獻亦如之王后<lb/>
不與則贊宗伯小祭祀掌事賔客之事亦如之大䘮則<lb/>
敘外内朝莫哭者哭諸侯亦如之<lb/>
　内宗同族故薦加豆籩外宗族異故佐贊后及宗伯<lb/>
　而已内宗大䘮序哭者則與宮中之哭者序焉外宗<lb/>
<pb n="18b"/>
　敘内外朝莫哭者則敘内女外婦之序哭也世婦言<lb/>
　掌弔臨于卿大夫之䘮則王或使焉乃往内宗言凡<lb/>
　卿大夫之䘮掌其弔臨則凡䘮皆往矣掌弔臨則亦<lb/>
　同族故也<lb/>
冢人掌公墓之地辨其兆域而為之圖先王之葬居中<lb/>
以昭穆為左右凡諸侯居左右以前卿大夫士居後各<lb/>
以其族凡死於兵者不入兆域凡有功者居前以爵等<lb/>
為丘封之度與其樹數<lb/>
<pb n="19a"/>
　死政者養其老孤而又饗之所以勸也凡死於兵者<lb/>
　不入兆域則死政與絀焉蓋勸之以明其有義絀之<lb/>
　以明其非孝欲人兩得之而已必於葬絀之則父母<lb/>
　全而生之子全而歸之然後為孝故也以昭穆為左<lb/>
　右各以其族尚親也凡死於兵者不入兆域尚徳也<lb/>
　凡有功者居前尚功也以爵等為丘封之度與其樹<lb/>
　數尚貴也蓋先王所以治死者如此<lb/>
大䘮既有日請度甫竁遂為之尸及竁以度為丘隧共<lb/>
<pb n="19b"/>
䘮之窆器及葬言鸞車象人及窆執斧以涖遂入藏凶<lb/>
器正墓位蹕墓域守墓禁凡祭墓為尸凡諸侯及諸臣<lb/>
葬於墓者授之兆為之蹕均其禁<lb/>
　凡祭為尸皆取所祭之類故宗廟之尸則以其昭穆<lb/>
　之同山林之尸則以山虞竁墓之尸則以冢人言鸞<lb/>
　車象人者言之於匶使知有焉正墓位則正其所居<lb/>
　左右前後蹕墓域則若墓大夫之巡墓厲守墓禁則<lb/>
　若墓大夫居其中之室以守之授之兆則死自竁窆<lb/>
<pb n="20a"/>
　均其禁則均地守焉<lb/>
墓大夫掌凡邦墓之地域為之圖令國民族葬而掌其<lb/>
禁令正其位掌其度數使皆有私地域凡爭墓地者聽<lb/>
其獄訟帥其屬而巡墓厲居其中之室以守之<lb/>
　墓大夫徒二百人豈不多哉然邦墓地域禁令度數<lb/>
　皆掌焉帥其屬巡墓厲而居其中之室以守之則與<lb/>
　夫後世人自求地家自置守富則僣而不忌貧則無<lb/>
　所於葬掘墓盜尸斬木之獄不絶於有司其為利害<lb/>
<pb n="20b"/>
　煩省異矣<lb/>
職䘮掌諸侯之䘮及卿大夫士凡有爵者之䘮以國之<lb/>
䘮禮涖其禁令序其事凡國有司以王命有事焉則詔<lb/>
贊主人凡其䘮祭詔其號治其禮凡公有司之所共職<lb/>
䘮令之趣其事<lb/>
　有司以王命有事於諸侯則謂之國有司言國以别<lb/>
　侯國也以公物共私䘮則謂之公有司公有司之所<lb/>
　共則非國矣職䘮無三公之䘮則上言諸侯下言卿<lb/>
<pb n="21a"/>
　大夫又言凡有爵者包三公矣<lb/>
</p>
<p>
</p>
  </div>
</body>
</text>
</TEI>
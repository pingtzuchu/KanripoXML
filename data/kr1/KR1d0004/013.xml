<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷十四</head>
    <p>
<pb n="1a"/>
欽定四庫全書<lb/>
　周官新義卷十四　　　　宋　王安石　撰<lb/>
秋官一<lb/>
惟王建國辨方正位體國經野設官分職以為民極乃<lb/>
立秋官司寇使帥其屬而掌邦禁以佐王刑邦國刑官<lb/>
之屬大司寇卿一人小司寇中大夫二人士師下大夫<lb/>
四人鄉士上士八人中士十有六人旅下士三十有二<lb/>
人府六人史十有二人胥十有二人徒百有二十人<lb/>
<pb n="1b"/>
遂士中士十有二人府六人史十有二人胥十有二人<lb/>
徒百有二十人<lb/>
縣士中士三十有二人府八人史十有六人胥十有六人<lb/>
徒百有六十人<lb/>
方士中士十有六人府八人史十有六人胥十有六人<lb/>
徒百有六十人<lb/>
訝士中士八人府四人史八人胥八人徒八十人<lb/>
朝士中士六人府三人史六人胥六人徒六十人<lb/>
<pb n="2a"/>
司民中士六人府三人史六人胥三人徒三十人<lb/>
司刑中士二人府一人史二人胥二人徒二十人<lb/>
司刺下士二人府一人史二人徒四人<lb/>
司約下士二人府一人史二人徒四人<lb/>
司盟下士二人府一人史二人徒四人<lb/>
職金上士二人下士四人府二人史四人胥八人徒八十人<lb/>
司厲下士二人史一人徒十有二人<lb/>
犬人下士二人府一人史二人賈四人徒十有六人<lb/>
<pb n="2b"/>
司圜中士六人下士十有二人府三人史六人胥十有<lb/>
六人徒百有六十人<lb/>
掌囚下士十有二人府六人史十有二人徒百有二十<lb/>
人<lb/>
掌戮下士二人史一人徒十有二人<lb/>
司𨽻中士二人下士十有二人府五人史十人胥二十<lb/>
人徒二百人<lb/>
罪𨽻百有二十人<lb/>
<pb n="3a"/>
蠻𨽻百有二十人<lb/>
閩𨽻百有二十人<lb/>
夷𨽻百有二十人<lb/>
貉𨽻百有二十人<lb/>
布憲中士二人下士四人府二人史四人胥四人徒四十人<lb/>
禁殺戮下士二人史一人徒十有二人<lb/>
禁暴氏下士六人史三人胥六人徒六十人<lb/>
野廬氏下士六人胥十有二人徒百有二十人<lb/>
<pb n="3b"/>
蜡氏下士四人徒四十人<lb/>
雍氏下士二人徒八人<lb/>
萍氏下士二人徒八人<lb/>
　萍之浮物不沈溺又勝酒故掌國之水禁幾酒謹酒<lb/>
　禁川游者謂之萍氏<lb/>
司寤氏下士二人徒八人<lb/>
司烜氏下士六人徒十有二人<lb/>
條狼氏下士六人胥六人徒六十人<lb/>
<pb n="4a"/>
脩閭氏下士二人史一人徒十有二人<lb/>
冥氏下士二人徒八人<lb/>
庶氏下士一人徒四人<lb/>
穴氏下士一人徒四人<lb/>
翨氏下士二人徒八人<lb/>
柞氏下士八人徒二十人<lb/>
薙氏下士二人徒二十人<lb/>
硩蔟氏下士一人徒二人<lb/>
<pb n="4b"/>
翦氏下士一人徒二人<lb/>
赤犮氏下士一人徒二人<lb/>
蟈氏下士一人徒二人<lb/>
壺涿氏下士一人徒二人<lb/>
庭氏下士一人徒二人<lb/>
銜枚氏下士二人徒八人<lb/>
伊耆氏下士一人徒二人<lb/>
大行人中大夫二人小行人下大夫四人司儀上士八<lb/>
<pb n="5a"/>
人中士十有六人行夫下士三十有二人府四人史八<lb/>
人胥八人徒八十人<lb/>
環人中士四人史四人胥四人徒四十人<lb/>
象胥每翟上士一人中士二人下士八人徒二十人<lb/>
掌客上士二人下士四人府一人史二人胥二人徒二<lb/>
十人<lb/>
掌訝中士八人府二人史四人胥四人徒四十人<lb/>
掌交中士八人府二人史四人徒三十有二人<lb/>
<pb n="5b"/>
掌察四方中士八人史四人徒十有六人<lb/>
掌貨賄下士十有六人史四人徒三十有二人<lb/>
朝大夫每國上士二人下士四人府一人史二人庶子<lb/>
八人徒二十人<lb/>
都則中士一人下士二人府一人史二人庶子四人徒<lb/>
八十人<lb/>
都士中士二人下士四人府二人史四人胥四人徒四<lb/>
十人家士亦如之<lb/>
<pb n="6a"/>
大司寇之職掌建邦之三典以佐王刑邦國詰四方<lb/>
　邦國刑之所加故曰刑邦國四方則有威讓之令有<lb/>
　文告之辭布令陳辭而又不至則又增修于徳而已<lb/>
　故曰詰四方<lb/>
一曰刑新國用輕典二曰刑平國用中典三曰刑亂國<lb/>
用重典<lb/>
　刑新國用輕典則教化未明習俗未成以柔乂之也<lb/>
　刑平國用中典則教化已明習俗已成以正直乂之<lb/>
<pb n="6b"/>
　也刑亂國用重典則頑昬暴悖不可教化以剛乂之<lb/>
　也故書云惟敬五刑以成三徳<lb/>
以五刑糾萬民一曰野刑上功糾力二曰軍刑上命糾<lb/>
守三曰鄉刑上徳糾孝四曰官刑上能糾職五曰國刑<lb/>
上愿糾暴<lb/>
　野刑為事故上功糾力力所以致功軍刑為政故上<lb/>
　命糾守守所以致命鄉刑為教故上徳糾孝孝所以<lb/>
　致徳官刑為治故上能糾職職所以致能國刑刑也<lb/>
<pb n="7a"/>
　故上愿糾暴失愿而暴刑所取也然則刑無為禮乎<lb/>
　曰禮之施萬民者在教而已自野刑序之以至于國<lb/>
　則與書序蠻夷猾夏寇賊姦宄同意<lb/>
以圜土聚教罷民凡害人者寘之圜土而施職事焉以<lb/>
明刑恥之其能改者反于中國不齒三年其不能改而<lb/>
出圜土者殺<lb/>
　凡害人者謂有過失而麗于法者也其獄謂之圜土<lb/>
　則有生養之意也其人謂之罷民則不自强以禮故<lb/>
<pb n="7b"/>
　也施職事焉則使知自强以明刑恥之則使知自好<lb/>
　其能改者反于中國不齒三年者寘之圜土外之于<lb/>
　中國也故其能改而反也謂之反于中國其收之也<lb/>
　三讓而罰三罰而歸之圜土及與其能改亦不可以一<lb/>
　年而足故不齒三年三年無違則亦久矣于是以倫<lb/>
　類序之其不能改而出圜土者殺則上所以宥而教<lb/>
　之至矣既不能改又逃焉殺之義也先王之于民也<lb/>
　徳以教之禮以賓之仁以宥之義以制之善者怙焉<lb/>
<pb n="8a"/>
　不善者懼焉故居則易以治動則易以服<lb/>
以兩造禁民訟入束矢於朝然後聽之以兩劑禁民獄<lb/>
入鈞金三日乃致于朝然後聽之<lb/>
　以兩造禁民訟者訟以兩造聽之而無所偏受則不<lb/>
　直者自反而民訟禁矣入束矢于朝然後聽之者以<lb/>
　束矢自明其直然後聽蓋不直則入其矢亦所以懲<lb/>
　其不直以兩劑禁民獄者獄以兩劑聽之而無所偏<lb/>
　信則不直者自反而民獄禁矣入鈞金三日乃致于<lb/>
<pb n="8b"/>
　朝然後聽之者以鈞金自明其不可變然後聽蓋不<lb/>
　信則入其金亦所以懲不信獄必三日然後聽則重<lb/>
　致民于獄也獄必以劑則訟至于獄無簡不聽非特<lb/>
　劑而已舉劑以見類焉<lb/>
以嘉石平罷民凡萬民之有罪過而未麗於灋而害於<lb/>
州里者桎梏而坐諸嘉石役諸司空重罪旬有三日坐<lb/>
朞役其次九日坐九月役其次七日坐七月役其次五<lb/>
日坐五月役其下罪三日坐三月役使州里任之則宥<lb/>
<pb n="9a"/>
而舍之<lb/>
　嘉合禮之善也以嘉石平罷民罷民不能自强以禮<lb/>
　故也萬民之有罪過而未麗于法而害于州里者則<lb/>
　司救所謂衺惡也凡害人者則司救所謂過失是也<lb/>
　過失不謂之罪而得罪反重于衺惡則為其已麗于<lb/>
　法故也惟其過失是以未入于刑不虧其體而以圜<lb/>
　土教之也衺惡謂之罪而得罪反輕于過失為其未<lb/>
　麗于法故也坐諸嘉石使自反焉且以恥之役諸司<lb/>
<pb n="9b"/>
　空則以彊其罷故也重罪旬有三日坐朞役其次九<lb/>
　日坐九月役其次七日坐七月役其次五日坐五月<lb/>
　役其下罪三日坐三月役則報之各稱其罪之輕重<lb/>
　使州里任之則宥而舍之則無任者終不舍焉是乃<lb/>
　所以使州里相安也先王善是法以為其刑人也不<lb/>
　虧體其罰人也不虧財非特如此而已司空之役不<lb/>
　可廢也與其徭平民而苦之孰若役此以安州里之<lb/>
　為利也<lb/>
<pb n="10a"/>
以肺石達窮民凡逺近惸獨老幼之欲有復於上而其<lb/>
長弗達者立於肺石三日士聽其辭以告於上而罪其長<lb/>
　肺之情憂其竅為鼻以肺石達窮民則以其憂在内<lb/>
　不能自達故也非此疾也不為窮民以大僕觀之則<lb/>
　欲其速達甚于遽令然而立于肺石三日然後聽則<lb/>
　又惡民之凟其上民凟其上憒眊而不渫雖誠無告<lb/>
　反不暇治矣<lb/>
正月之吉始和布刑于邦國都鄙乃縣刑象之灋于象<lb/>
<pb n="10b"/>
魏使萬民觀刑象挾日而斂之凡邦之大盟約涖其盟<lb/>
書而登之于天府大史内史司㑹及六官皆受其貳而<lb/>
藏之<lb/>
　凡邦之大盟約大司寇涖其盟書者刑一成而不可<lb/>
　變盟約如之且違焉則刑所取也登之于天府者謹<lb/>
　藏之也大史内史司㑹及六官皆貳而藏之者各以<lb/>
　考事焉非特備失亡而已<lb/>
凡諸侯之獄訟以邦典定之凡卿大夫之獄訟以邦灋<lb/>
<pb n="11a"/>
斷之凡庶民之獄訟以邦成弊之<lb/>
　諸侯强大其獄訟難定故言以邦典定之卿大夫親<lb/>
　貴其獄訟難斷故言以邦法斷之若夫庶民患其情<lb/>
　偽難弊而已故言以邦成弊之<lb/>
大祭祀奉犬牲<lb/>
　犬金畜也秋官羞之則各從其類也因致其義焉奉<lb/>
　不可變之義一于所事致其守禦以佐大事者大司<lb/>
　寇之職也小司寇小祭祀奉犬牲士師刉珥奉犬牲<lb/>
<pb n="11b"/>
　與此同義所任有小大而已<lb/>
若禋祀五帝則戒之日涖誓百官戒于百族<lb/>
　涖誓而戒焉則制百官百族于刑之中義也謂之禋<lb/>
　祀則致意之精焉刑官佐王事上帝如斯而已天地<lb/>
　二官不言禋則所以佐王事上帝有大于此者此無<lb/>
　所事意不期精粗焉<lb/>
及納亨前王祭之日亦如之奉其明水火凡朝覲㑹同<lb/>
前王大喪亦如之大軍旅涖戮于社凡邦之大事使其<lb/>
<pb n="12a"/>
屬蹕<lb/>
　及納亨前王祭之日亦如之者於是也治官以宰制<lb/>
　斟酌贊王而刑官先焉俾王從欲以治則刑先之故<lb/>
　也司寇稱祭之日而宰稱祀則宰天官也故稱祀司<lb/>
　寇秋官也制物之形焉故稱祭明水火之為物潔而<lb/>
　清明之至也清以察理之在我明以燭事之在物潔<lb/>
　以革汙穢而除之刑官所以格上帝于是為至朝覲<lb/>
　㑹同前王大喪亦如之則與大祭祀前王同義大軍<lb/>
<pb n="12b"/>
　旅涖戮于社則涖戮刑官之事也蹕者止人使毋敢<lb/>
　干焉刑官之事也小司寇國之大事使其屬蹕則事<lb/>
　在國中而已大司寇邦之大事使其屬蹕則事之所<lb/>
　在通國野焉<lb/>
小司寇之職掌外朝之政以致萬民而詢焉一曰詢國<lb/>
危二曰詢國遷三曰詢立君其位王南鄉三公及州長<lb/>
百姓北面羣臣西面羣吏東面小司寇擯以敘進而問<lb/>
焉以衆輔志而弊謀<lb/>
<pb n="13a"/>
　國危國遷立君大事也有疑焉則所謂大疑故致萬<lb/>
　民而詢焉三公鄉老也上言三公中言州長下言百<lb/>
　姓則鄉官皆在此矣上言萬民下言百姓則詢備矣<lb/>
　其言百姓猶洪範之言庶人其言萬民則猶洪範之<lb/>
　言庶民也百姓北面荅君也三公及州長北面帥民<lb/>
　也羣臣西面羣吏東面則左右其事而已民為貴于<lb/>
　是見矣小司寇擯以敘進而問焉以衆輔志而弊謀<lb/>
　則以王志而輔之衆以衆謀為稽而弊之於王也<lb/>
<pb n="13b"/>
以五刑聽萬民之獄訟附于刑用情訊之至于旬乃弊<lb/>
之讀書則用灋凡命夫命婦不躬坐獄訟凡王之同族<lb/>
有罪不即市<lb/>
　以五刑聽萬民之獄訟者聽獄訟當知罪所麗故也<lb/>
　知罪所麗則姦民有可刺之實不能以巧免愚民有<lb/>
　可宥之情知所以出之焉附于刑用情訊之者既得<lb/>
　其情罪附于刑矣則用情訊之恐其惟從非從也至<lb/>
　于旬乃弊之者慎用刑也與書要囚服念五六日至<lb/>
<pb n="14a"/>
　于旬時丕蔽要囚同義讀書則用法者弊其罪則讀<lb/>
　其服罪之書讀其服罪之書則用法而已不以意為<lb/>
　輕重訊用情則民得自盡弊用法則吏無所肆焉凡<lb/>
　命夫命婦不躬坐獄訟者貴貴也凡王之同族有罪<lb/>
　不即市者親親也貴貴親親如此而已豈以故撓法<lb/>
　哉<lb/>
以五聲聽獄訟求民情一曰辭聽二曰色聽三曰氣聽<lb/>
四曰耳聽五曰目聽<lb/>
<pb n="14b"/>
　聽獄訟求民情以訊鞫作其言因察其視聽氣色以<lb/>
　知其情偽故皆謂之聲焉言而色動氣喪視聽失則<lb/>
　其偽可知也然皆以辭為主辭窮而情得矣故五聲<lb/>
　以辭為先氣色耳目次之<lb/>
以八辟麗邦灋附刑罰一曰議親之辟二曰議故之辟<lb/>
三曰議賢之辟四曰議能之辟五曰議功之辟六曰議<lb/>
貴之辟七曰議勤之辟八曰議賓之辟<lb/>
　出命制節以治人罪謂之辟八辟有議則非制于法<lb/>
<pb n="15a"/>
　而已故稱辟焉王所以馭萬民者有八統故其用刑<lb/>
　有八辟麗邦法附刑罰則若今律稱在八議者亦稱<lb/>
　定行之律也謂之議則刑誅赦宥未定也然以臯陶<lb/>
　為士瞽瞍殺人而舜不敢赦則其議之大槩可知矣<lb/>
以三刺斷庶民獄訟之中一曰訊羣臣二曰訊羣吏三<lb/>
曰訊萬民聽民之所刺宥以施上服下服之刑<lb/>
　聽民之所刺宥以施上服下服之刑則刺宥聽命而<lb/>
　已訊羣臣訊羣吏則臣吏能循民志而達之者也<lb/>
<pb n="15b"/>
及大比登民數自生齒以上登于天府内史司㑹冡宰<lb/>
貳之以制國用<lb/>
　及大比登民數自生齒以上登于天府者生齒則有<lb/>
　食之端有食之端則將任之以職故自生齒以上登<lb/>
　其數登于天府則寶而藏之内史司㑹冡宰貳之以<lb/>
　制國用者國用以賦斂制之賦斂多寡以民制之故<lb/>
　也<lb/>
小祭祀奉犬牲凡禋祀五帝實鑊水納亨亦如之<lb/>
<pb n="16a"/>
　曰以木爨火亨飪也實鑊水則濟以木爨火之事而<lb/>
　成之秋官之屬也<lb/>
大賓客前王而辟后世子之喪亦如之小師涖戮凡國<lb/>
之大事使其屬蹕孟冬祀司民獻民數於王王拜受之<lb/>
以圖國用而進退之<lb/>
　内史司㑹冡宰制國用王圖國用而進退之者圖圖<lb/>
　其大計制事為之制雖事為之制而進退之則斷于<lb/>
　王焉言圖制國用于此則民之犯刑以其貧而已民<lb/>
<pb n="16b"/>
　之貧以上賦斂之多而已賦斂之多以不知圖國用<lb/>
　制之而已<lb/>
嵗終則令羣士計獄弊訟登中于天府正嵗帥其屬而<lb/>
觀刑象令以木鐸曰不用灋者國有常刑令羣士乃宣<lb/>
布于四方憲刑禁乃命其屬入㑹乃致事<lb/>
　中獄訟之中中言事實之書也天府謂之治中告天<lb/>
　謂之升中與此同義<lb/>
士師之職掌國之五禁之灋以左右刑罰一曰宮禁二<lb/>
<pb n="17a"/>
曰官禁三曰國禁四曰野禁五曰軍禁皆以木鐸徇之<lb/>
于朝書而縣于門閭<lb/>
　五禁之法以左右刑罰為以五禁左右之五刑自野<lb/>
　以及國而五禁自宮以及軍則禁欲其毋犯而已此<lb/>
　其所以異于刑也<lb/>
以五戒先後刑罰毋使罪麗于民一曰誓用之于軍旅<lb/>
二曰誥用之于㑹同三曰禁用諸田役四曰糾用諸國<lb/>
中五曰憲用諸都鄙<lb/>
<pb n="17b"/>
　以五戒先後刑罰者以刑罰為中以五戒先後之若<lb/>
　盤庚上篇則以誥先之也若盤庚下篇則以誥後之<lb/>
　也誓誥則若湯誓之於伐桀洛誥之於營周為一事<lb/>
　施一時而已故曰用之於軍旅用之於㑹同禁糾憲<lb/>
　則所用非特一事一時故曰用諸田役用諸國中用<lb/>
　諸都鄙毋使罪麗於民則軍旅為大㑹同次之田役<lb/>
　次之國中都鄙則戒之於無事之時先國中後都鄙<lb/>
　與五禁先近後逺同義<lb/>
<pb n="18a"/>
掌鄉合州黨族閭比之聨與其民人之什伍使之相安<lb/>
相受以比追胥之事以施刑罰慶賞<lb/>
　掌鄉合州黨族閭比之聨與其民人之什伍者以比<lb/>
　合比以伍合伍使之相聨也使之相安相受以比追<lb/>
　胥之事以施刑罰慶賞者去其害人者則使之相安<lb/>
　使州里任焉而舍之則使之相受相安相受然後可<lb/>
　以比追胥之事以施刑罰慶賞則廢事者施刑罰有<lb/>
　功者施慶賞士師掌刑使之相安而已若夫使之相<lb/>
<pb n="18b"/>
　保則有教存焉非士師所及也<lb/>
掌官中之政令察獄訟之辭以詔司寇斷獄弊訟致邦<lb/>
令<lb/>
　掌官中之政令者其政令施于其官府之中而已致<lb/>
　邦令者有邦令則致之于官府邦國都鄙也<lb/>
掌士之八成一曰邦汋二曰邦賊三曰邦諜四曰犯邦<lb/>
令五曰撟邦令六曰為邦盜七曰為邦朋八曰為邦誣<lb/>
　邦汋汋邦事輕重緩急所在而為鄉背出入者也邦<lb/>
<pb n="19a"/>
　賊則是為邦賊而已為邦盜則是為邦盜者也非邦<lb/>
　盜而已亂之初生以有邦汋邦汋之不治失政刑矣<lb/>
　宄自内作而為賊姦自外來而為諜固其所也賊諜<lb/>
　為害大矣然未如犯邦令之甚令不行則其害非止<lb/>
　賊諜犯邦令之不治則撟邦令者至焉撟邦令之不<lb/>
　治則為邦盜者至焉易所謂上慢下暴盜思伐之者<lb/>
　也然為邦盗者中無主不至為邦朋為邦誣則盜之<lb/>
　所主也邦朋非邦誣不立則邦誣非邦朋不成惡直<lb/>
<pb n="19b"/>
　醜正相與為比守正特立之士不容于時而有大物<lb/>
　者無與昭姦此綱紀所以壞大盜所以作然不知禍<lb/>
　本在此而以危亡為兢兢亦難以祈無事矣故事之<lb/>
　八成其序如此<lb/>
若邦凶荒則以荒辯之灋治之令移民通財糾守緩刑<lb/>
　有移民通財糾守緩刑之事則因有辯矣故有荒辯<lb/>
　之法焉大行人言若國凶荒令賙委之則令諸侯相<lb/>
　賙委故言國小司寇言若邦凶荒以荒辯之法治之<lb/>
<pb n="20a"/>
　則凶荒徧邦然後以荒辯之法治之故言邦荒政無<lb/>
　糾守而有去幾今此無去幾而有糾守王責諸侯以<lb/>
　守故可以去幾邦國為王守則有糾守而已<lb/>
凡以財獄訟者正之以傅别約劑<lb/>
　以此正獄訟則民知無傅别約劑之不可治皆無敢<lb/>
　苟簡於其始訟之所由省也孔子聽訟吾猶人也故<lb/>
　於訟欲作事謀始始之不謀及其卒也雖聖人亦末<lb/>
　如之何矣<lb/>
<pb n="20b"/>
若祭勝國之社稷則為之尸<lb/>
　滅亡刑之類也<lb/>
王燕出入則前驅而辟祀五帝則沃尸及王盥洎鑊水<lb/>
　洎鑊水者續司寇之事而終之<lb/>
凡刉珥則奉犬牲諸侯為賓則帥其屬而蹕于王宫大<lb/>
喪亦如之<lb/>
　大小司寇使其屬則弗親蹕也士師帥其屬則親蹕<lb/>
　矣大司寇蹕邦事小司寇蹕國事故士師蹕王宫而<lb/>
<pb n="21a"/>
　已<lb/>
大師帥其屬而禁逆軍旅者與犯師禁者而戮之嵗終<lb/>
則令正要㑹正歳帥其屬而憲禁令于國及郊野<lb/>
　雖大師然然所禁而戮非但大師也<lb/>
</p>
<p>
</p>
  </div>
</body>
</text>
</TEI>
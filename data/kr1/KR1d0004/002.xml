<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官新義卷二</head>
    <p>
<pb n="1a"/>
欽定四庫全書<lb/>
　周官新義卷二　　　　宋　王安石　撰<lb/>
天官二<lb/>
小宰之職掌建邦之宫刑以治王宫之政令凡宫之糾<lb/>
禁<lb/>
　小宰治王宫之政令而内宰治王内之政令王内后<lb/>
　宫也内宰治后宫之政令故小宰獨治王宫之政令<lb/>
　至于后宫之糾禁則小宰兼之故曰凡宫之糾禁也<lb/>
<pb n="1b"/>
掌邦之六典八灋八則之貳以逆邦國都鄙官府之治<lb/>
執邦之九貢九賦九式之貳以均財節邦用<lb/>
　操縱之權上之所專故于六典八灋八則之貳則曰<lb/>
　掌出納之正下之所守故于九貢九賦九式之貳則<lb/>
　曰執執則固矣掌則掌之而已六典八灋八則之書<lb/>
　大宰與大史作而立之故大宰曰掌建邦之六典以<lb/>
　佐王治邦國以八法治官府以八則治都鄙大史亦<lb/>
　曰掌建邦之六典以逆邦國之治掌法以逆官府之<lb/>
<pb n="2a"/>
　治掌則以逆都鄙之治夫皆作而立之也乃獨於六<lb/>
　典言建則舉大以知小故也司書則正掌其書者也<lb/>
　故司書曰掌邦之六典八法八則小宰司㑹則副掌<lb/>
　其書者也故小宰司㑹皆曰掌六典八法八則之貳<lb/>
　以逆邦國都鄙官府之治也逆者有所治正也有所<lb/>
　治正則逆之矣所治在大史則大史之所逆也所治在<lb/>
　司㑹則司㑹之所逆也所治在小宰則小宰之所逆<lb/>
　也非大史司㑹小宰所逆然後大宰以典法則待之<lb/>
<pb n="2b"/>
　其言六典八法八則皆以六典為先八法次之八則<lb/>
　為後者以應大宰所治之序也其言邦國都鄙官府<lb/>
　則以邦國為先都鄙次之官府為後者以應大宰所<lb/>
　待之序也至其言九貢九賦九式小宰司㑹所序先<lb/>
　後皆與大宰不同則大宰以道佐王揆事使邦國服<lb/>
　然後致其貢物故序九貢在九式之後小宰司㑹則<lb/>
　以貢賦之法受其入以式法出之而已所以致其貢<lb/>
　之序則非所豫也故以九貢為先九賦次之九式為<lb/>
<pb n="3a"/>
　後<lb/>
以官府之六敘正羣吏一曰以敘正其位二曰以敘進<lb/>
其治三曰以敘作其事四曰以敘制其食五曰以敘受<lb/>
其㑹六曰以敘聽其情<lb/>
　敘敘其倫之先後也以敘正其位者以其人之敘正<lb/>
　之以敘進其治者以其位之敘進之謂治目有功進<lb/>
　使治凡也以敘作其事者以其位治之敘作之以敘<lb/>
　制其食者以其治事之敘制之以敘受其㑹者以其<lb/>
<pb n="3b"/>
　治事與食之敘受之以敘聽其情者自㑹以上不得<lb/>
　其情則皆有訟訟則各以其敘聽之<lb/>
以官府之六屬舉邦治一曰天官其屬六十掌邦治大<lb/>
事則從其長小事則專達二曰地官其屬六十掌邦教<lb/>
大事則從其長小事則專達三曰春官其屬六十掌邦<lb/>
禮大事則從其長小事則專達四曰夏官其屬六十掌<lb/>
邦政大事則從其長小事則專達五曰秋官其屬六十<lb/>
掌邦刑大事則從其長小事則專達六曰冬官其屬六<lb/>
<pb n="4a"/>
十掌邦事大事則從其長小事則專達<lb/>
　天地四時之官各以象類名之其義甚衆非言之所<lb/>
　能盡觀乎天地四時則知名官之意矣盖治所不能及然<lb/>
　後教教所不能化然後禮禮所不能服然後政政所<lb/>
　不能正然後刑刑所不能勝則有事焉刑之而能勝<lb/>
　則無事矣事終則有始不可窮也故以邦事終焉<lb/>
以官府之六職辨邦治一曰治職以平邦國以均萬民<lb/>
以節財用二曰教職以安邦國以寧萬民以懐賔客三<lb/>
<pb n="4b"/>
曰禮職以和邦國以諧萬民以事鬼神四曰政職以服<lb/>
邦國以正萬民以聚百物五曰刑職以詰邦國以糾萬<lb/>
民以除盜賊六曰事職以富邦國以養萬民以生百物<lb/>
　所謂節財用者非特節邦之財用而已邦國不敢專<lb/>
　利以過制萬民不敢擅財而自侈然後財用可節也<lb/>
　故治職以平邦國以均萬民然後以節財用邦國不<lb/>
　安萬民不寧雖其封域之内散蕩離析而不能守也<lb/>
　又安能使賔客懐之故教職以安邦國以寧萬民然<lb/>
<pb n="5a"/>
　後以懐賔客邦國不和則無與事其先王萬民不諧<lb/>
　則無與致其禋祀故禮職以和邦國以諧萬民然後<lb/>
　以事鬼神聚百物則將求之邦國萬民而已不能服<lb/>
　之正之則其財豈肯供上之所求故政職以服邦國<lb/>
　以正萬民然後以聚百物除盜賊則令糾守比追胥<lb/>
　而已邦國不可詰則無以令糾守萬民不可糾則無<lb/>
　以比追胥矣故刑職以詰邦國以糾萬民然後以除<lb/>
　盜賊生百物則將任之邦國萬民而已不能富之養<lb/>
<pb n="5b"/>
　之則其力豈能勝上之所任故事職以富邦國以養<lb/>
　萬民然後以生百物六職終于以生百物則事者物<lb/>
　之所成終始也<lb/>
以官府之六聨合邦治一曰祭祀之聮事二曰賔客之<lb/>
聮事三曰喪荒之聮事四曰軍旅之聮事五曰田役之<lb/>
聮事六曰歛㢮之聮事凡小事皆有聮<lb/>
　祭祀在所尊賔客在所敬喪荒在所恤三者人治之<lb/>
　大也為人亂之也故有軍旅之事軍旅以用衆也田<lb/>
<pb n="6a"/>
　則簡衆而已役則任衆而已歛㢮之事比田役為小<lb/>
　故一曰祭祀之聮事二曰賔客之聮事三曰喪荒之<lb/>
　聮事四曰軍旅之聮事五曰田役之聮事六曰歛弛<lb/>
　之聮事<lb/>
以官府之八成經邦治一曰聽政役以比居二曰聽師<lb/>
田以簡稽三曰聽閭里以版圖四曰聽稱責以傅别五<lb/>
曰聽禄位以禮命六曰聽取予以書契七曰聽賣買以<lb/>
質劑八曰聽出入以要㑹<lb/>
<pb n="6b"/>
　聽政役以比居者比謂國比居謂民居聽政役者欲<lb/>
　知其可任與施舍而已故以國比正之以國比正之<lb/>
　而不服則又以民居正之以國比正之則若後世以<lb/>
　五等簿差役也以民居正之則若後世以簿差役不<lb/>
　服則檢視屋産矣聽師田以簡稽者簡謂閲而選之<lb/>
　稽謂考而計簡稽則皆有書焉聽師田者欲知其車<lb/>
　徒之所任財器之所出而已故以簡稽聽之也聽閭<lb/>
　里以版圖者版謂人民之版圖謂土地之圖閭則六<lb/>
<pb n="7a"/>
　卿所謂五比為閭里則六遂所謂五鄰為里聽閭里<lb/>
　者欲知其地域所守人民所屬而已故以版圖聽之<lb/>
　也聽稱責以傅别者傅朝士所謂地傅也責傅其事<lb/>
　者若今責契立保也别朝士所謂判書也判書稱責<lb/>
　之要也别謂人執其一人執其一則書其所予之數<lb/>
　使責者執之書其所償之數使稱者執之以其償責<lb/>
　或不能一而足故也聽禄位以禮命者禮有數命有<lb/>
　等禄位視此制之故也聽取予以書契者書簡牘而<lb/>
<pb n="7b"/>
　已契則取予之要也契謂人執其一予者執左取者<lb/>
　執右合而騐之也别也契也皆要也稱責為之别則<lb/>
　其用以别為主取予謂之契則其用以合為主聽賣<lb/>
　買以質劑者質人大市則以質小市則以劑質則有<lb/>
　質其事者若人市契立見也劑則為要書而已聽出<lb/>
　入以要㑹者月計謂之要嵗計謂之㑹八成所序先<lb/>
　後盖或以事之大小或以治之多寡<lb/>
以聽官府之六計弊羣吏之治一曰亷善二曰亷能三<lb/>
<pb n="8a"/>
曰亷敬四曰亷正五曰亷灋六曰亷辨<lb/>
　治汙謂之汙治荒謂之荒治亂謂之亂治擾謂之擾<lb/>
　則治弊謂之弊矣所謂弊羣吏之治者治弊之謂也<lb/>
　善其行謂之善善其事謂之能能直内謂之敬能正<lb/>
　直謂之正能守法謂之法能辨事謂之辨亷者察也<lb/>
　聽官府弊吏治察此而已欲善其事必先善其行善<lb/>
　行宜以徳不宜以偽直内則所以為徳也直而不正非<lb/>
　所以成徳正然後能守法守法則將以行之行之則<lb/>
<pb n="8b"/>
　宜辨事辨事則吏治所成終始也故一曰亷善二曰亷<lb/>
　能三曰亷敬四曰亷正五曰亷法六曰亷辨此人之<lb/>
　行能謂之六計者察其吏治而知其所以治者行能<lb/>
　如此此聽官府弊吏治之數也故謂之六計焉<lb/>
以灋掌祭祀朝覲㑹同賔客之戒具軍旅田役喪荒亦<lb/>
如之七事者令百官府共其財用治其施舍聽其治訟<lb/>
　小宰掌戒而不掌誓掌具而不掌修盖誓聽于一而<lb/>
　修則有所加損戒與衆共而具則具之而已又言以法<lb/>
<pb n="9a"/>
　則亦不豫道揆故也施恵焉謂之施舍政役焉謂之<lb/>
　舍理其事謂之治爭其事謂之訟財用出于官府施<lb/>
　舍加于人民治訟則或以財用之不共或以施舍之<lb/>
　不治故先言共其財用次言治其施舍後言聽其治<lb/>
　訟<lb/>
凡祭祀賛玉幣爵之事祼将之事凡賔客賛祼凡受爵<lb/>
之事凡受幣之事喪荒受其舍禭幣玉之事<lb/>
　宗廟之祼求神于陰賔客之祼則若今禮飲賔客祭<lb/>
<pb n="9b"/>
　酒也祼将祼而將瓚也喪荒有幣玉則賻贈賙委之<lb/>
　物也<lb/>
月終則以官府之叙受羣吏之要賛冡宰受歲㑹歲終<lb/>
則令羣吏致事正歲帥治官之屬而觀治象之灋徇以<lb/>
木鐸曰不用灋者國有常刑乃退以宫刑憲禁于王宫<lb/>
令于百官府曰各脩乃職攷乃灋待乃事以聽王命其<lb/>
有不共則國有大刑<lb/>
　徇以木鐸文事故也文事奮木鐸尚仁故也武事奮<lb/>
<pb n="10a"/>
　木鐸尚義故也有令焉必徇鐸奮之者盖將以禁人<lb/>
　則宜使之皆知不使之不知也及犯令而刑之則是<lb/>
　罔人而已大司徒令于教官曰各共爾職脩乃事以<lb/>
　聽王命其有不正則國有常刑小宰令于百官府曰<lb/>
　各脩乃職攷乃灋待乃事以聽王命其有不共則國<lb/>
　有大刑者大司徒令于教官則所謂修乃事者自其<lb/>
　教官之職事也小宰以宫刑憲禁令攷乃法則所以<lb/>
　避禁也令待乃事則其事有待乎王宫之政令焉故<lb/>
<pb n="10b"/>
　也共所以事上正所以臨下在宫則戒以不共在府<lb/>
　則戒以不正亦各其所也為宫刑而令獨曰國有大<lb/>
　刑則以宫刑宜嚴于官府今律宫殿中所坐比常法<lb/>
　有加亦是意也小宰先正羣吏然後可以舉邦治其<lb/>
　舉邦治也欲人分致其事故分職以辨之為其辨之<lb/>
　有不能舉也故又聮事以合之有辨有合則官府之<lb/>
　治無不舉矣於是聽萬民之治所謂羣吏之治者以<lb/>
　聽萬民之治為主聽萬民之治矣于是弊羣吏之治<lb/>
<pb n="11a"/>
　焉若夫以法掌戒具賛幣爵祼将含禭弊玉之事則<lb/>
　皆其分職聮事所治也至于受羣吏之要賛冢宰受<lb/>
　歲㑹令羣吏致事則所治終焉觀治象以宫刑憲禁<lb/>
　則所謂終則有始也<lb/>
宰夫之職掌治朝之灋以正王及三公六卿大夫羣吏<lb/>
之位掌其禁令<lb/>
　治以致其事者吏也謂之三公六卿大夫羣吏之位<lb/>
　則比羣吏非大夫以上也小宰掌王宫之政令凡宫<lb/>
<pb n="11b"/>
　之糾禁而宰夫掌治朝之法則所謂政也以正王及<lb/>
　三公六卿大夫羣吏之位掌其禁令不言政及糾者<lb/>
　正治朝之位則所謂政也以法正之則糾在其中矣<lb/>
叙羣吏之治以待賔客之令諸臣之復萬民之逆<lb/>
　下有事則治乎上上有事則令乎下大宰尊于賔客<lb/>
　故大宰以禮待賔客之治賔客尊于羣吏故小宰叙<lb/>
　羣吏之治以待賔客之令復有報乎上也逆有言乎<lb/>
　上也上言而令之下聽而行之所謂順也下有言乎<lb/>
<pb n="12a"/>
　上則逆矣<lb/>
掌百官府之徴令辨其八職一曰正掌官灋以治要二<lb/>
曰師掌官成以治凡三曰司掌官灋以治目四曰旅掌<lb/>
官常以治數五曰府掌官契以治藏六曰史掌官書以<lb/>
賛治七曰胥掌官叙以治叙八曰徒掌官令以徴令<lb/>
　掌官府之徴令辨其八職者有官府則有所徴令矣<lb/>
　有徴令則其所掌治不可以不辨也正其屬所取正<lb/>
　者也師則教其屬者也司則各自司其職事而已旅<lb/>
<pb n="12b"/>
　則衆而有所從焉數一二三四是也合衆數而為目<lb/>
　合衆目而為凡合衆凡而為要要則月計凡則旬計<lb/>
　目則日計旬計則宰夫所謂旬終正日成是也一二<lb/>
　三四之數府史之所掌也而旅治之目則旅之所掌<lb/>
　也而司治之凡則司之所掌也而師治之要則師之<lb/>
　所掌也而正治之此官府之八職也故治至于要而<lb/>
　止若夫㑹則正之所掌也而王治之矣故大宰受百<lb/>
　官府之㑹而詔王廢置廢置在王則王治之矣王省<lb/>
<pb n="13a"/>
　惟嵗亦謂此也凡治官府以法為主成則以待萬民<lb/>
　之治常則聽官治而已故正掌官法師掌官成旅掌<lb/>
　官常司亦掌官法者正掌官法以正其屬司掌官法<lb/>
　則貳焉而已<lb/>
掌治灋以考百官府羣都縣鄙之治乗其財用之出入<lb/>
凡失財用物辟名者以官刑詔冢宰而誅之其足用長<lb/>
財善物者賞之<lb/>
　不言以法而言掌治法者宰夫所攷雖及百官府羣<lb/>
<pb n="13b"/>
　都縣鄙之治然其事則治官之事其法則治官之法<lb/>
　而已五官所掌攷則弗預也所謂縣者縣師所掌閒<lb/>
　田之縣也宰夫所攷及于百官府羣都縣鄙則大宰小<lb/>
　宰所謂官府都鄙其為百官府羣都縣鄙可知矣不<lb/>
　言㑹其財用而曰乘者以二三四乗之則謂之乗總<lb/>
　㑹其數則謂之㑹欲知其總數則宜言㑹欲知其别<lb/>
　數則宜言乗今此欲知其失財用物辟名足用長財<lb/>
　故言乗其財用之出入也失其所藏之貨賄則謂之<lb/>
<pb n="14a"/>
　失財非所用而用焉則謂之失用所失之物非貨賄<lb/>
　也則謂之失物辟名則其出入名不正而已足用者<lb/>
　用無不足而已長財則所藏又有餘焉善物則所作<lb/>
　所受又無不善夫物有不可謂之財而財亦有物也<lb/>
　言失財用物則失物非財以其既言失財故也言善<lb/>
　物則財亦物也以其未嘗言善財故也所誅非特治<lb/>
　官之屬也故曰以官刑詔冢宰而誅之誅以詔冢宰<lb/>
　則賞可知矣<lb/>
<pb n="14b"/>
以式灋掌祭祀之戒具與其薦羞從太宰而眡滌濯<lb/>
　具與薦羞則以式掌之戒與滌濯則以灋掌之<lb/>
凡禮事贊小宰比官府之具<lb/>
　小宰以灋掌祭祀朝覲㑹同賔客之戒具軍旅田役<lb/>
　喪荒亦如之七事者令百官府共其財用所謂官府<lb/>
　之具者此也祭祀則吉禮之事也軍旅田役則軍禮<lb/>
　之事也喪荒則凶禮之事也所謂凡禮事者此也<lb/>
凡朝覲㑹同賔客以牢禮之灋掌其牢禮委積膳獻飲<lb/>
<pb n="15a"/>
食賔賜之飱牽與其陳數凡邦之弔事掌其戒令與其<lb/>
幣器財用凡所共者<lb/>
　牛羊豕謂之牢米禾薪芻謂之委積夕食謂之飱牢<lb/>
　生可牽謂之牽牢禮則大行人掌客牢禮之等數是<lb/>
　也牢禮之法則其掌之又有法焉委積則上公五積<lb/>
　之屬是也膳則飲膳大牢之屬是也獻則上介有禽<lb/>
　獸之屬是也飲則壺四十之屬是也食則食四十之<lb/>
　屬是也飱則飱五牢之屬是也賔之飱牢則有司所<lb/>
<pb n="15b"/>
　共賜之飱牽則王所好賜陳數則以爵等為之牢禮<lb/>
　之陳數是也<lb/>
大喪小䘮掌小官之戒令帥執事以治之三公六卿之<lb/>
喪與職喪帥官有司而治之凡諸大夫之喪使其旅帥<lb/>
有司而治之<lb/>
　與職喪帥官有司而治之則帥宰夫職喪之屬官與<lb/>
　其府史治之使其旅帥有司而治之則使宰旅帥其<lb/>
　府史治之<lb/>
<pb n="16a"/>
嵗終則令羣吏正嵗㑹月終則令正月要旬終則令正<lb/>
日成而以攷其治治不以時舉者以告而誅之<lb/>
　告或以告于上或以告于下故不言所詔而曰以告<lb/>
　而誅之以告而誅之者不待三嵗大計而誅之者也<lb/>
正歲則以灋警戒羣吏令脩宫中之職事書其能者與<lb/>
其良者而以告于上<lb/>
　宫正稽其功緒糾其徳行嵗終㑹其行然後宰夫得<lb/>
　以攷其㑹而正歲書其能者良者以告于上良者書<lb/>
<pb n="16b"/>
　之賢可知矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷十五</head> <lb/>
    <p>
<pb n="1a"/>
欽定四庫全書<lb/>
　詩經世本古義卷十五<lb/>
　　　　　　　　　　　　　明　何楷　撰<lb/>
　　周夷王之世詩三篇<lb/>
　柏舟言仁而不遇也衞頃公之時仁人不遇小人在<lb/>
　側<hi>出序懷焦氏易林云汎汎柏舟流行不行耿耿寤寐心  大憂仁不逢時退隱窮居孔叢子載孔子</hi>
　<hi>曰吾于柏舟見匹夫執志之不可易也按頃公時事無所考據史記衞自康叔封爲孟侯子康伯立六傳</hi>
　<hi>至貞伯俱降封伯貞伯卒子頃侯立厚賂周夷王復命爲侯以諡法考之墮廢社稷曰頃則謂其時仁人</hi>
<pb n="1b"/>
　<hi>不遇小人在側者理或然也</hi>
汎彼柏舟<hi>尤韻</hi>亦汎其流<hi>尤/韻</hi>耿耿不寐如有隱<hi>文選注作殷</hi>憂<lb/>
<hi>尤韻</hi>微我無酒以敖<hi>釋文一/作遨</hi>以遊<hi>尤韻豐氏本作游木比而賦也汎浮也柏  名説文謂之鞠爾雅謂之掬陸佃云襍記所謂暢臼以掬者是也柏性堅緻有脂而香故古人破爲暢臼用以擣鬱竹竿之詩云檜楫松舟菁菁者莪之詩云汎汎楊舟是則松楊皆可爲舟而此獨言柏舟者以柏木内貞外固故賢者取以自况後章匪石匪席之心内之貞也威儀二句外之固也舟載渡物者今不用而汎汎然流于水中喻已有濟世之才而不見用也又嚴粲云舟以喻國必有人以維楫之而後能有所濟今浮舟于水而無其人以維楫之則亦浮汎而流去耳其將何所止泊乎所謂渡江河亡維楫中流而遇風波船必覆矣亦汎其<pb n="2a"/>流猶言譬彼舟流不知所屆也亦通耿杜林云光也朱子云耿耿小明憂之貌也輔廣云人有所憂則其心耿耿然惟于憂之一路分明耳其他固有所不及也古人下字不苟如此惟其心耿耿然故不能寐也如有隱憂者沈憂之人不知所憂何事但覺胸中有物耳微之言非蓋音近也遨説文云出遊也从出从放以出放爲遨蓋㑹意也非我無酒可藉遨遊以解此憂而此憂似非酒與遨遊之所能解耳</hi>　我心匪鑒<hi>釋文作監韓詩外傳作鑑</hi>不可以茹<hi>御/韻</hi>亦有兄弟不可以據<hi>御韻</hi>薄言往<lb/>
愬<hi>遇韻</hi>逢彼之怒<hi>遇韻也賦也鑒鏡也所以察形茹方言云食  呉越凡貪食者謂之茹故其義又訓受取吞納之意詩柔則茹之是也解見烝民篇歐陽修云傳曰火日外景金水内景蓋鑒之於物納影在内凡物不擇妍媸皆納其景我心匪鑒不能善惡皆納善者納之惡者不納以其不能兼容是以見嫉于在側<pb n="2b"/>之羣小而獨不遇也韓詩外傳云君子潔其身而同者合焉善其音而類者應焉馬鳴而馬應之牛鳴而牛應之非和也其勢然也故新沐者必彈冠新浴者必振衣莫能以己之皭皭容人之混汚然詩曰我心匪鑒不可以茹此之謂也兄弟指僚友言據説文云杖持也猶言依也薄發語辭愬説文云告也逢説文云遇也彼彼兄弟也怒説文云恚也共事兄弟不與我同心意嚮既殊則言不相入故往愬以情而反逢其怒猶離騷所謂申申詈予者也上章言上不得于君此章言下不得于寮友也</hi>　我心匪<hi>列女傳作非</hi>石不<lb/>
可轉<hi>叶銑韻陟兖翻</hi>也我心匪<hi>列女傳/作非</hi>席不可卷<hi>銑韻</hi>也威儀棣<lb/>
棣<hi>禮記釋文作逮</hi>不可選<hi>銑韻朱穆/傳注作算</hi>也<hi>賦也轉説文云運也筦蒲曰席巻本曲䣛之義因爲舒卷之卷此承上往愬逢怒而言小人之惡君子曰何爲斯踽踽涼涼然君子終不以是故易其所守于<pb n="3a"/>是自誓亦我心非如石然石可轉我心之專一不可轉也我心非如席然席可卷我心之專一不可卷也劉向云言守善篤也棣通作逮説文云及也威儀棣棣言其威儀之所汎及者衆多之辭也故毛傳訓棣棣云富而閑習也物有其容不可數也賈誼云夫有威可畏謂之威有儀可象謂之文富不可爲量多不可爲數故詩曰威儀棣棣不可選也棣棣富也不可選衆也言接君臣上下父子兄弟内外大小品事之各有容志也左傳北宫文子亦云言君臣上下父子兄弟内外大小皆有威儀也愚按古字選算通用論語斗筲之人何足算也漢書作斗筲之徒何足選也故以不可選爲衆若如字解則選乃簡擇也言威儀棣棣然盛各有常度誰可容吾簡擇而自貶以苟合乎故孔子引此詩而以爲無體之禮也是道也非大德不踰閑而細行必矜者其孰能之詩之好仁如此</hi>　憂心悄悄<hi>篠/韻</hi>愠于<hi>尹文子/作於</hi>羣小<hi>篠/韻</hi>覯<hi>釋文豐本作遘</hi>
<pb n="3b"/>
閔既多受侮不少<hi>篠韻</hi>靜言思之寤<hi>説文/作晤</hi>辟<hi>爾雅作擗陸德明本作擘</hi>
有摽<hi>叶篠韻卑小翻也賦也上章言内不失乎已此章言外不理于口  悄徐鍇云憂思低小也愠説文云怒也羣小衆小人在君側者君子見遠識微憂先于事小人安其危而樂其所以亡見君子與已異趣則嘗疾視于君子故君子憂國之心悄悄然反見怒于羣小也昔者孟子誦此詩而以孔子當之而孔子亦曰小人成羣斯足憂矣覯遇見也閔吊者在門也侮傷也俱見説文不少者不一而足也小人得志則爲讒譖以害君子既可哀憐矣又復從而傷之其曰既多不少者以著小人之衆也靜説文云審也言語辭説文云寐覺而有言曰寤辟通作擘説文云撝也摽説文云擊也言靜審而思念之毎寤覺之時但自撝其手以拊心而已蓋爲國事痛非自傷其遇也</hi>　日居月諸胡迭<hi>韓詩作臷/云傷也</hi>而微<hi>韻</hi>心之<lb/>
<pb n="4a"/>
憂矣如匪澣衣<hi>微韻</hi>靜言思之不能奮飛<hi>微韻月比也日君象  臣象居諸者語助也檀弓云何居左傳云忽諸皆語助也迭説文云更迭也微本隱行之義嚴云謂不明也日月食則不明十月之交云彼月而微此日而微是也言日食朔月食望日乎月乎何爲更迭而皆微乎喻衞之君若臣并昏也匪通作非澣説文云濯衣垢也匪澣衣謂垢汚不濯之衣鄭𤣥云衣之不澣則憒辱無照察愚按如匪澣衣猶孟子所謂如以朝衣朝冠坐于塗炭者又蘇轍云憂之不去于心如衣垢之不澣不忘濯也亦通奮説文云翬也翬者大飛也不能奮飛言不能如鳥大奮翼而飛去也雖含垢忍辱如此然以義則不可去以情則不忍去知其無可奈何而安之若命厚之至也此即箕子我不顧行遯之意若夫屈原事楚不忍其憤懐沙自沈此猶賢者之過賈誼不見用于漢文弔湘作賦乃曰厯九州而相其君兮何必懐此都也則心可轉而卷矣<pb n="4b"/>噫序以作此詩者爲仁人誠仁人哉</hi>
　　柏舟五章章六句<hi>韓嬰以爲衞宣姜自警所作劉向列女傳亦云衞宣夫人者齊</hi>
　　<hi>侯之女也嫁于衞至城門而衞君死保母曰可以還矣女不聽遂入持三年之喪畢弟立請曰衞小</hi>
　　<hi>國也不容二庖請願同庖終不聽衞君使人愬于齊兄弟齊兄弟皆欲與君使人告女女終不聽乃</hi>
　　<hi>作詩愚按衞宣姜生子壽朔至宣公卒而見烝于昭伯左傳記載甚明今云至城門而衞君死豈有</hi>
　　<hi>兩衞宣乎又他日向上封事論恭顯傾陷正人引是詩憂心悄悄愠于羣小則又解之曰小人成羣</hi>
　　<hi>亦足愠也夫非即向之言哉何其與序合乃爾乃朱子本列女傳之意而以爲此婦人不得于其夫</hi>
　　<hi>之詩遂疑莊姜所作政坐爲毛傳篇次誤耳然章首言飲酒遨遊此豈婦人之事愚未敢以爲然申</hi>
<pb n="5a"/>
　　<hi>培説以爲康叔因管叔欲害周公挾武庚以叛憂之而作考地理志云邶以封紂子武庚使管蔡監</hi>
　　<hi>之是詩固邶風也篇中如亦有兄弟不可以據似是惡管蔡之詞至如威儀棣棣覯閔受侮等語皆</hi>
　　<hi>與康叔不類至子貢傳則謂管叔封于邶與蔡叔霍叔康叔監殷四國害周公康叔諫不聽三叔遂</hi>
　　<hi>以殷叛康叔憂王室賦柏舟子曰仁矣漢書亦曰周公善康叔不從管蔡之亂然考史記明言武王</hi>
　　<hi>封管蔡之時康叔尚少未得封及周公殺武庚禄父管叔放蔡叔以武庚殷遺民封康叔爲衞君周</hi>
　　<hi>公旦懼康叔齒少乃申告康叔謂之康誥酒誥梓材以命之則所謂康叔先受封及不從管蔡之亂</hi>
　　<hi>者皆耒足信</hi>
　北門仕不得志也亦衞頃公時之詩<hi>序云刺仕不得志也言衞之忠</hi>
<pb n="5b"/>
　<hi>臣不得其志爾朱傳亦云衞之賢者處亂世事暗君不得其志愚按柏舟之詩曰亦有兄弟不可以據所</hi>
　<hi>謂兄弟指僚友也此詩言我入自外室人交徧謫我室人亦指僚友也其語意固已相類又史記載衞自</hi>
　<hi>康叔後六世俱降爵爲伯至頃侯厚賂周夷王夷王始命衞爲侯此詩云王事敦我意必曾有遣使往周</hi>
　<hi>之事故以王事稱耳</hi>
出自北門<hi>叶眞韻眉貧翻亦叶先韻謨連翻</hi>憂心殷殷<hi>叶眞韻於眞翻亦叶先韻因蓮翻釋文作慇慇</hi>終窶且貧<hi>眞韻亦叶先/韻頻䁕翻</hi>莫知我艱<hi>叶眞韻渠巾翻亦叶先韻經天翻豐氏本作囏</hi>已焉哉<hi>叶攴韻將其翻韓詩/外傳作亦已焉哉</hi>天實爲之<hi>支韻</hi>謂<lb/>
之何哉<hi>叶韻見上事賦也自從也舊説謂北門背陽向陰故借爲  暗君之况然以下章我入自外證<pb n="6a"/>之則亦不過因征役出此門遂賦之以自歎耳殷通作慇説文云痛也所痛心者非一故重言之若下文所稱是也終者自始至今之謂窶説文云無禮居也徐鍇云階阼升降所以行禮貧無禮故先見於屋室貧説文云財分少也終窶且貧二事之辭窶則無以爲居貧則無以自給也艱爾雅云難也無知己以此爲難者言君既然矣諸臣亦如之嚴粲云仕不得志誰知我遠役之艱苦者蓋從事獨賢之歎也已焉哉言固不見知于人亦無望于人矣鄭云詩人事君無二志故自決歸之于天孔云君臣義合道不行則去今君于已薄矣猶云勤身以事之知復何哉無去心是忠之至也愚按此與柏舟篇末言不能奮飛意正相似定是一人之作莊子云夫仕其君者不擇事而安之忠之盛也知其無可奈何而安之若命德之至也</hi>　王事適<hi>陌韻</hi>我<lb/>
政事一埤益<hi>陌韻</hi>我我入自外室人交徧謫<hi>陌韻</hi>我已焉哉<lb/>
<pb n="6b"/>
天實爲之謂之何哉<hi>哉之韻見首章謂賦也凡以事往來于王所者皆  之王事適說文云之也政事謂本國之政事如兵甲財賦内外盟會之類一猶皆也埤增也益饒也俱見説文言奉命王所之事既適于我矣衞國之政事又皆一切增益叢集于我矣我入自外者我行役自外而歸也室人謂僚寀也盡人而求曰交毎事而責曰徧謫責也蘇轍云言已事而反則其處者爭求其瑕疵而譴責之言勞而不免于罪也謂之室人者在内而不事事也舊以室人爲室家之人交徧謫我如周書所謂弗能有好于而家者亦自可通但専以歎貧爲言于義似淺</hi>　王事敦<hi>叶灰韻/魚囘翻</hi>我政事一埤遺<hi>叶灰韻夷囘翻</hi>我我入自外室人交徧摧<hi>灰韻釋文作催韓詩豐本俱作䜅</hi>我已焉<lb/>
哉天實爲之謂之何哉<hi>哉之韻見首章迫賦也敦説文云怒也韓詩云  也蓋督促而<pb n="7a"/>不能副其意則怒也遺通作貽説文云贈也適者始辭敦者極辭益者畧辭遺者盡辭摧説文云擠也一云挏也皆挫抑之意</hi>
　　北門三章章七句<hi>子貢傳云管叔以殷畔仕者苦之故賦此詩然以武庚之事爲</hi>
　　<hi>王事是豈明于義者耶申培説以爲邶之仕者處危國事亂君因征役而出門賦之以自歎彼但見</hi>
　　<hi>此詩在邶風中故云然不必有所據</hi>
　北風賢者去國也亦衞頃公時詩<hi>愚按此與柏舟北門二篇皆爲僚友</hi>
　<hi>不睦之語而或去或不去異矣所以繫之頃公者柏舟之序曰衞頃公之時仁人不遇小人在側此詩亦</hi>
　<hi>足以當之</hi>
<pb n="7b"/>
北風其涼<hi>陽韻</hi>雨<hi>去聲後同</hi>雪其雱<hi>陽韻穆天子傳注/作<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>籀文作雱</hi>惠而好<lb/>
<hi>去聲後同</hi>我攜手同行<hi>叶陽韻/寒剛翻</hi>其虚其邪<hi>叶魚韻祥余翻爾雅豐氏本俱作徐</hi>
既亟只且<hi>叶魚韻子余翻而興也北風寒涼之風程子云四時之風春  自東則生物也夏而自南則養物也秋而自西則成物也冬而自北則殺物也以北風之殺害萬物故以起興自上而下曰雨雪説文云凝雨説物者本作䨮从雨从彗蓋雪雨之可埽者亦能淨紛穢若彗也省作雪釋名云雪綏也水下遇寒而凝綏綏然下也雱即旁字説文云溥也雪助風爲虐風以譬君雪以譬臣惠説文云仁也猶愛也好謂相好也攜説文云提也行去也言誰有仁人與我相親厚者我將提攜其手與之同行去而避之也其虚言君子在野也孟子云不信仁賢則國空虚邪者正之反其邪言小人在位也既盡也亟通作㥛説文云疾也或通作䩯説文<pb n="8a"/>云急也只且語助辭孔穎達云我所以去之者非直爲君之酷虐而在位之臣莫不盡爲急刻之行矣所以當去以此也又鄧元錫云内經四時有經風風從其方來曰實風主生養收藏從其衝若前後來曰虚邪賊風犯則傷人按此解於虚邪二字亦合但章首以風雪並言不應咏風遺雪耳况末章亦有此二句而章首並無北風之語乎</hi>　北風其喈<hi>古文/作<graphic n="KR3167" url="https://raw.githubusercontent.com/kanripo/KR-Gaiji/master/images/KR3167.png" mimeType="image/png"/>
                    </hi>雨雪其霏<hi>微韻列女傳作霏霏</hi>惠而好我<lb/>
攜手同歸<hi>微韻</hi>其虚其邪<hi>見/前</hi>既亟只且<hi>見前説興也喈通作偕  文云強也霏雰也雪落急也毛傳云甚貌謝枋得云喻禍害愈急也又陸佃云雱蓋言聚霏蓋言散涼者其刻也喈者其和也自今觀之雪勢布散無所不加其意或未艾也則風侯更和故是詩風以其喈雪以其霏爲後雖理亦可通然恐非詩意歸擬歸家而退休也</hi>　莫赤匪狐<hi>虞/韻</hi>莫黒匪烏<hi>虞韻亦叶麻韻於加<pb n="8b"/>翻</hi>惠而好我攜手同車<hi>麻韻韋昭云古惟尺遮翻自漢以來始有居音按章首二句同用虞韻則此亦當叶虞韻讀如駒恭于翻謂漢後始有居音者恐未然</hi>其虚其邪既亟只<lb/>
且<hi>邪且韻見首章之比也狐獸名似犬赤色説文云狐妖獸也鬼所乘  烏鳥名一名鵶黒色其字象形林罕以爲全象鳥形但不注其目睛萬類目睛皆黒烏體全黒遠而不分别其睛也狐烏皆不祥之物狐之類皆赤烏之類皆黒人莫能分别赤以爲非狐者莫能分别黒以爲非烏者繇狐赤烏黒其類相似以况衞之諸臣同惡相濟無有出于其類者陸佃云狐羣者也烏合者也又管子曰烏集之交初雖相驩後必相咄詩人毎引以刺者非特譏其爲惡如一亦以刺其初皆利合不以道也一説嚴粲云最赤者狐最黒者烏見其色而可知矣猶衞之無道不難辨也宜速去亦通程子云同車亦偕行耳但卒章詞意益迫切同車有已駕之意愚按只<pb n="9a"/>因此一語故疑爲仕于衞者所作</hi>
　　北風三章章六句<hi>序以爲刺虐也衞國並爲威虐百姓不親莫不相攜持而去焉</hi>
　　<hi>程子謂詩爲君子見幾而作非百姓相攜而去今按末章有攜手同車之語則其非賤者可知矣子</hi>
　　<hi>貢傳申培説皆謂邶國危亂士民去之豐熙附㑹其説指爲管叔不義而衆叛親離也然味詩意實</hi>
　　<hi>不爾</hi>
　<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經世本古義卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷二十六</head> <lb/>
    <p>
<pb n="1a"/>
欽定四庫全書<lb/>
　詩經世本古義卷二十六<lb/>
　　　　　　　　　　　　　明　何楷　撰<lb/>
　　周定王之世詩八篇<lb/>
　汾沮洳晉人刺其大夫也<hi>出子貢傳申培説同</hi>初設公路公行<lb/>
　公族之官而用非其人故刺之<hi>晉自成公即位始有公族餘子公行之官</hi>
　<hi>解見此詩首章下官初設于晉足證此詩乃晉詩而非魏詩也魏㓕于晉獻公成為獻孫知與魏無涉也</hi>
　<hi>其時趙括為公族大夫趙盾為旄車之族先是趙衰從公子重耳奔狄狄人獲叔隗季隗納諸公子公子</hi>
<pb n="1b"/>
　<hi>取季隗以叔隗妻趙衰生盾及反國又以己女妻衰生趙同趙括趙嬰趙姬請逆盾與其母叔隗來以盾</hi>
　<hi>為才固請于公以為適子而使其三子下之以叔隗為内子而已下之盾本庶子故以公族譲括耳然同</hi>
　<hi>乃括兄同宜為公族而以與括亦不可曉同食邑于原括食邑于屏故晉人呼同括為原屏又呼括為屏</hi>
　<hi>季也盾雖為旄車之族而是時盾方執政必不自為之為此者必其子趙朔矣朔以宣十二年罹下車之</hi>
　<hi>難而武方且畜于公宫繼朔職者不知誰代為之其後趙嬰通于莊姬莊姬者朔妻也原屏放諸齊莊姬</hi>
　<hi>為是故譛原屏將為亂而晉景遂尸同括鄒忠𦙍云此詩所刺意者其即譏朔括之徒乎夫事雖不可以</hi>
　<hi>成敗論然屠岸賈治靈公之賊請誅其子徧告諸將惟韓厥嘗畜于趙氏故婉詞解之而諸將無異議賈</hi>
　<hi>蓋有所侮而動也侮朔之無能為也直如後世之尚主者耳婁嬰與莊姬通罪固當討然同括不請于君</hi>
<pb n="2a"/>
　<hi>而擅放之豈得為無罪觀邲之役與救鄭之役二人勇而鋭于戰幾再敗晉師斯不亦妄庸監子哉何以</hi>
　<hi>堪公族之任故愚意詩人所譏即以為朔與括亦可蓋成公初設此官而諸人不稱其職是以貽譏按春</hi>
　<hi>秋魯宣公二年秋九月晉人弑靈公而立成公十月周匡王崩定王即位故繫此詩于定王之首詳玩詩</hi>
　<hi>意深刺君疎逺公室而信任卿族且所用者又皆不得其人故因汾水之間有賢人隠居而不得位者借</hi>
　<hi>以相擬其起興于采莫采桑采藚猶曰人才無地不生耳</hi>
彼汾沮洳<hi>叶遇韻讀如孺儒遇翻</hi>言采其莫<hi>叶遇韻莫故翻</hi>彼其之子美<lb/>
無度<hi>遇韻</hi>美無度<hi>同/上</hi>殊異乎公路<hi>遇韻之興也山海經云管涔  山汾水出焉在今山西太原府靜樂縣地理志云西南至汾陰入河在今平陽府榮河縣蘇轍云汾水出于晉其流及魏晉語<pb n="2b"/>宰孔曰晉景霍以為城汾河洓澮以為淵沮與王制沮澤之沮同義方氏云小而水所止曰沮大而水所止曰澤洳説文云漸濕也朱子云沮洳水浸處下濕之地莫毛傳云莱也陸璣云莫莖大如箸赤節節一葉似栁葉厚而長有毛刺今人繅以取繭緒其味酢而滑始生可以為羹又可生食五方通謂之酸迷冀州人謂之乾絳河汾之間謂之莫陸佃云其子如楮實而紅謂之乾絳蓋以此也今呉越之俗呼為茂子彼其之子指賢人也鄭𤣥云是子之徳美無有度言不可尺寸孔云不可以尺寸量也重言美無度有怪而惜之之意後放此殊即異也公路官名孔云以其主君路車謂之公路按左傳宣二年初驪姬之亂詛無畜羣公子自是晉無公族及成公即位乃官卿之適子而為之田以為公族又官其餘子亦為餘子其庶子為公行晉于是有公族餘子公行趙盾請以括為公族盾為旄車之族據此則公族以適子為之公行以庶子為之其稱餘子者杜預以為適<pb n="3a"/>子之母弟也盾辭公族而為旄車之族乃餘子之職意即所為公路者耳旄車亦作軞車服䖍以為戎車之倅倅者副也公行以主君兵車之行列得名而旄車為之副然則公路小于公行而公行又小于公族故三章先後之序云爾詩意言汾水之旁漸濕所及之地有莫生焉采之可以供食用之需以興彼其之子其徳不可涯涘亦猶汾水之旁浸者然據今所見其備員公路之官者皆莫之能擬也然乃賢者不用而所用者皆不賢何與後放此</hi>　彼汾一方<hi>陽/韻</hi>言采其桑<hi>陽/韻</hi>彼其<hi>韓詩外傳作已下章同</hi>之<lb/>
子美如英<hi>叶陽韻於良翻</hi>美如英<hi>同/上</hi>殊異乎公行<hi>叶陽韻寒剛翻  興也一方朱子云彼一方也上章沮洳乃廣指汾旁所浸之地此則就近水之處而言比前為差狹矣采桑所以供蠶事英者草木之華也如英如玉皆摹擬之辭于彼汾一方想見之猶秦風云所謂伊人在水一方者韓詩外傳<pb n="3b"/>云君子有主善之心而無勝人之色徳足以君天下而無驕肆之容行足以及後世而不以一言非人之不善故曰君子盛徳而卑虚已以受人旁行不流應物而不窮雖在下位民願戴之雖欲無尊得乎哉詩曰彼己之子美如英美如英殊異乎公行</hi>　彼汾一曲<hi>沃/韻</hi>言采其藚<hi>沃韻</hi>彼其之子<lb/>
美如玉<hi>沃韻</hi>美如玉<hi>同/上</hi>殊異乎公族<hi>叶沃韻讀如濯直角翻  興也一曲朱子云謂水曲流處比一方又狹矣班固地理志云魏國亦姬姓也在晉之南河曲故詩曰彼汾一曲寘之河之側爾雅釋草云藚牛脣李巡云别二名郭璞云水蕮也如續斷寸寸有節拔之可復陸璣云今澤㵼也葉如車前而大味亦相似徐州廣陵人食之本草云一名水㵼及㵼芒芋鵠㵼陶隠居云葉狹長藂生諸淺水中仙經服食斷榖皆用之亦云身輕能步行水上圗經云春生苗多在淺水中葉似牛舌獨莖而長秋開白花作藂似榖<pb n="4a"/>精草采藚所以治疾公族鄭云主君同姓昭穆者晉以卿大夫之適子為之不必君之同姓左傳晉悼公時荀蒙荀禬欒黶韓無忌為公族大夫使訓卿之子弟是也悼公曰荀蒙惇恵荀襘文敏黶也果敢無忌鎮靜夫膏粱之性難正也使惇恵者教之則徧而不倦使文敏者道之則婉而入使果敢者諗之則過不隠使鎮靜者修之則壹味悼公此言則公族之選可識矣韓詩外傳云君子易和而難狎也易懼而不可刼也畏患而不避義死好利而不為所非交親而不比言辨而不亂盪盪乎其義不可大也嗛乎其㢘不可劌也温乎其仁厚之寛大也超乎其有以殊于世也詩曰美如玉美如玉殊異乎公族</hi>
　　汾沮洳三章章六句<hi>子貢傳申培説篇名皆作彼汾  序以為刺儉也其君儉</hi>
　　<hi>以能勤刺不得禮也今按篇中絶不見有所云儉以能勤者鄭𤣥即以采莫采桑采藚當之然以國</hi>
<pb n="4b"/>
　　<hi>君而躬行采菜有是事否或曰此影語也人主而親細民之事為勤儉則有並耕而治數米而炊如</hi>
　　<hi>沮洳采莫之為者矣果爾則篇中曰彼其之子又曰殊異乎公路何以稱焉崔靈恩集注于此序其</hi>
　　<hi>君儉以能勤句君下有子字王肅孫毓皆以為大夫也朱子従之而第不取其采菜之説但以章首</hi>
　　<hi>二句為興體愚不知其所謂興意安在為美為刺皆不可解且以殊異乎公路等語謂刺其儉嗇褊</hi>
　　<hi>急之態外不似貴人是矣然上文曰美無度美如英美如玉不應極其賛美若此如英如玉政自其</hi>
　　<hi>氣象見之彼儉嗇褊急者果能有此氣象否乎既已如英如玉矣奈何云不似貴人乎似亦難為下</hi>
　　<hi>轉語矣諸儒所以相沿總之為篇次所誤見此詩繫于葛屨之下于是附㑹牽連而為之説曰女手</hi>
　　<hi>縫裳采桑采莫正與公儀休拔園葵去織婦者相反以貴族而與細民爭利其國之困窮可知噫説</hi>
<pb n="5a"/>
　　<hi>誠辨矣祇恐詩人失笑于千載之上也讀韓詩外傳二則無貶辭愚故竊于此得詩義焉又按晉卿</hi>
　　<hi>族太盛其後三卿卒以分晉詩人倘亦有慨于中故于公路公行公族之官深致其不滿之意與</hi>
　株林刺陳國君臣淫于夏姬也<hi>何以知為刺陳國君臣也以乗馬乗駒之</hi>
　<hi>語知之乗馬者靈公乗駒者孔寧儀行父</hi>
胡為乎株林<hi>侵韻</hi>從夏南<hi>叶侵韻/女今翻</hi>匪適株林<hi>見/上</hi>從夏南<hi>見上邑賦也胡之言何蓋音近也株林王氏以為株邑也按  外曰郊郊外曰牧牧外曰野野外曰林據詩中曰株林又曰株野又曰株王氏之言是也郡國志陳縣注云陳有株邑蓋朱襄之地郡縣志云宋州柘城縣本陳之株邑在寧逺縣南七十里寰宇記云陳州南頓縣西南三十里有夏亭城城北五里有株林夏南夏徵舒也孔<pb n="5b"/>頴達云楚語昔陳宣公子公子夏為御叔娶于鄭穆公女生子南徵舒祖字子夏故為夏氏徴舒字子南以氏配字謂之夏南楚殺徵舒左傳謂之戮夏南是知夏南即徵舒也實從夏南之母言從夏南者婦人夫死從子夏南為其家主故以夏南言之朱子云淫乎夏姬不可言也故以從其子言之詩人之忠厚如此按禮寡婦之子非有見焉弗與為友逺嫌也況從其子而淫于寡婦乎國人不欲斥言之故相與語曰我國君大夫何故偕往株林乎或對之曰従夏南耳聞者又微其辭而為之隠曰是必無君臣同往従夏南之理恐非適彼以從夏南也嚴粲云依違言之而譏之最切矣</hi>　駕我乗馬<hi>韻/</hi>説<hi>音税豐氏本作税</hi>于株<lb/>
野<hi>馬韻</hi>乗<hi>平/聲</hi>我乗<hi>去/聲</hi>駒<hi>虞韻釋文作驕舊音駒沈云或作駒字是後人改之皇皇者華篇内同</hi>朝<hi>豐氏本/作鼂</hi>食于株<hi>虞韻駕賦也具車馬曰駕孟子乗輿已  是也陸佃云諸侯乗馬駕<pb n="6a"/>四我弋君自我下文我則代大夫自我也説説文云釋也猶舍止也株野説見上章乗我之乗與駕義同乗駒四駒與乗馬同鄭云馬六尺以下曰駒毛傳云大夫乗駒孔云皇皇者華説大夫出徒經謂我馬維駒是大夫之制禮當乗駒也陸云馬二嵗曰駒大夫乗駒葢駒血氣未定則有蹄齧之虞故大夫乗之又从句字音拘則以血氣未定宜拘執之焉耳曰朝食于株則在株越宿可知此章答上匪適株林二語曰爾謂彼適株林者非従夏南也然則彼駕乗馬者方且説于株野彼乗乗駒者方且朝食于株此非従夏南而何曰株林則其地尚泛繇株林而株野繇株野而食于株明明在夏南之所居矣於乗馬者言税野於乗駒者言朝食互相備也抑又若甚大夫之惡以為君諱者然所刺之大夫則孔寜儀行父是也吕祖謙云駕言乗馬則舍于株野矣乗我乗駒則又食于株矣雖欲為之隠亦不可得也周語單襄公曰先王之令有之曰天道賞善而罰淫故凡我造<pb n="6b"/>國無從非彛無即滔淫各守爾典以承天休今陳侯不念𦙍續之常棄其伉儷妃嬪而帥其卿佐以淫于夏氏不亦瀆姓矣乎即此詩所詠也按徵舒父御叔於靈公為従祖父故曰瀆姓朱善云衛之亂至于牆有茨而極于是有狄入衛之禍陳之亂至于株林而極于是有楚入陳之禍然則狄非能入衛也宣姜實召之也楚非能入陳也夏姬實召之也此所謂女戎也比事以觀可以為淫亂者之戒矣</hi>
　　株林二章章四句<hi>序云刺靈公也淫乎夏姬驅馳而往朝夕不休息焉申培説云</hi>
　　<hi>陳靈公通乎夏姬國人刺之子貢傳亦同然則言乗馬又言乗駒當作何解豈靈公忽而乗馬又忽</hi>
　　<hi>而乗駒乎</hi>
　東門之楊刺陳靈公淫于夏姬也<hi>周語定王六年單襄公假道于陳以</hi>
<pb n="7a"/>
　<hi>聘於楚大朝覲矣道茀不可行也司空不視塗場功未畢民將築臺于夏氏及陳陳靈公與孔寧儀行父</hi>
　<hi>南冠以如夏氏留賓弗見今按此詩言楊葉牂牂肺肺皆赤色也霜降後則楊葉色赤正心星晨見之時</hi>
　<hi>而辭又近淫奔之語是以知為刺淫于夏姬也</hi>
東門之楊<hi>陽韻</hi>其葉牂牂<hi>陽/韻</hi>昬以為期明星煌煌<hi>陽韻楊賦也木有黄白青赤四種以下文牂牂推之此楊正謂赤楊耳其葉牂牂紀時也牂羊名説文以為牡羊毛傳以為牝羊言牝近之愚博求其義則牂乃赤色羊也按前漢書天文志云牂雲如狗赤色又太嵗在午曰敦牂午亦火徳其色赤則牂之為赤色也明矣曰牂牂者明其葉葉俱赤如牂羊之色然也陸佃云赤楊霜降則葉赤材理亦赤昬本作昏説文云日冥也期説文云㑹也謂訂其相見之期㑹也明星解見雞鳴篇煌説文云輝也煇<pb n="7b"/>者火光也曰煌煌者光之盛也靈公經東門而適株邑以淫于夏姬其相訂約皆以昏為期及至啓明之星煌煌然而猶盤桓不忍去也此詩當與月出株林二篇合看曰月出皎兮佼人僚兮則昏以為期可知矣曰乗我乗駒朝食于株則何但明星煌煌而已哉</hi>　東門之楊<hi>此章楊字不用韻</hi>其葉肺肺<lb/>
<hi>叶霽韻讀如嘒呼恵翻</hi>昬以為期明星晢晢<hi>叶霽韻征例翻易明辨晢也之晢與晳不同彼从析此从折石賦也肺五臓之一周禮以肺石達窮民注云肺石赤  也疏云肺屬南方火火色赤肺亦赤曰其葉肺肺者言葉之色似之亦明其非一葉也又肺之色比牂為更赤然則楊葉之色肺肺然為深于霜降之時矣此以見公之淫于夏氏不一而足株林之序所謂驅馳而往朝夕不休息者也晢説文云昭晣明也从日折聲引禮記晣明行事之晣徐鍇云今禮記作質明假借也明星晢晢蓋天將曉而東方明之時小星已<pb n="8a"/>不見惟明星尚了了可辨也</hi>
　　東門之楊二章章四句<hi>序云刺時也昏姻失時男女多違親迎女猶有不至</hi>
　　<hi>者也今按經文有昬字禮娶婦以昬而霜降亦昏姻之時荀卿謂霜降逆女氷泮殺止家語謂霜降</hi>
　　<hi>而婦功成嫁娶者行焉是也従其説亦自可通特以親迎不至雖曰失禮然亦猥事必如此一一盡</hi>
　　<hi>錄之經恐里巷歌謡不勝録矣朱子又改為男女期㑹而負約之辭郝敬非之云暮夜郊外林莽相</hi>
　　<hi>期惟恐人知又自詩以傳乎非情也子貢傳有朋友二字而下文闕不知其意云何章潢以為刺失</hi>
　　<hi>信義也托言黄昏為期而至于明星煌煌晢晢則失其為約矣語意近似而要無稽據申培説闕文</hi>
　東門之池刺陳夏姬也淫于一君二卿焉<hi>按左傳陳靈公與孔</hi>
<pb n="8b"/>
　<hi>寧儀行父通于夏姫皆衷其衵服以戯于朝洩冶諌曰公卿宣淫民無效焉榖梁傳亦云陳靈公通于夏</hi>
　<hi>徴舒之家公孫寜儀行父亦通其家或衣其衣或衷其襦以相戯于朝即此詩所咏也篇中曰彼美淑姬</hi>
　<hi>故知為刺夏姬也</hi>
東門之池可以漚麻<hi>叶歌韻眉波翻</hi>彼美淑<hi>陸徳明本豐氏本俱作叔後同</hi>姬<lb/>
可與晤歌<hi>韻池興也池毛傳云城池也孔安國云停水曰  孔穎達云以池繫門言之則此池近在門外諸詩言東門皆是城門故以池為城池郡縣志云東門池在陳州城東門内道南水經注云陳城故陳國也東門内有池池水東西七十步南北八十許步水至清潔而不耗竭不生魚草水中有故臺處詩所謂東門之池也漚説文云久漬也毛云柔也孔云謂漸漬之使之柔韌也東門之外有池水可以漚柔麻草使可緝績<pb n="9a"/>愚按詩之興意以東門之池乃公共之所人人可往無禁止也漚者漸漬之辭猶云可以浸淫而無害也麻解見丘中有庥篇春秋説題辭云麻之為言微也陰精寖密女作纎微也麻生于夏夏衣物成禮儀故麻可以為衣陽成于三物以化故三變縷布也宋均曰麻枝葉成謂之衣三變生成形一變也漚取皮二變也積成為縷三變也彼美淑姬指夏姬鄭穆公之女姬姓云美淑者反言之也又陸徳明本淑作叔按姬為鄭靈公之妹以長幼序之故云叔姬謂之彼美正美其色耳晤説文云明也字从日劉熈云人聲曰歌柯也以聲吟咏如草木之有柯葉徐鍇云長引其聲以誦之也謂之晤歌者言相與和歌于白晝之下非幽隠無人之地也下倣此殷大白云池也而漚麻淑姬也而晤歌其為用亦鄙矣</hi>　東門之池可以漚紵<hi>語韻陸本豐本俱作苧</hi>彼美淑姬可與晤語<hi>韻者興也紵説文云檾屬細  為絟粗者為紵陸璣<pb n="9b"/>云紵亦麻也科生數十莖宿根在地中至春自生不嵗種也荆揚之間一嵗三收今官園種之嵗再割割便生剥之以銕若竹刮其表厚皮自脫但得其裏韌如筋者煑之用緝謂之徽紵今南越紵布皆用此麻語説文云論也徐鍇云論難曰語語者午也言交午也</hi>　東門之池可以漚菅<hi>叶先韻居賢翻</hi>
彼美淑姬<hi>列女傳作孟姜</hi>可以晤<hi>列女傳/作寤</hi>言<hi>叶先韻倪堅翻華興也爾雅云白野菅陸璣云菅似茅而滑澤無毛其根如渣芹而甜根下五寸中有白粉者柔韌宜為索漚及曝尤善也邢昺云白華亦茅類也漚之柔韌異其名謂之為菅因謂在野未漚者為野菅耳濮一之云左傳雖有絲麻無棄菅蒯蒯與菅皆謂苕也黄華者俗名黄芒即蒯也白華者俗名白芒即菅也范祖禹云菅可為屨許慎云直言曰言論難曰語徐云凡直言者無所指引借譬也又周禮注云發端曰言答述曰語愚按此詩三章語意相類非<pb n="10a"/>徒取變文叶韻已也誠見一姬耳而有與之歌者又有與之語者又有與之言者其穢徳彰聞為已甚矣直書其事而醜自見猶之一東門之池而麻漚焉紵漚焉菅亦漚焉尚復有清池哉姬淫于陳靈公孔寧儀行父適符三人之數又古人貴麻與絲並言故説文曰衣錦檾衣曹風曰麻衣如雪所謂雖有絲麻不棄菅蒯是也然則麻以比靈公而紵與菅則孔儀二人之況耳詩之屬辭精切而渾厚不露如此</hi>
　　東門之池三章章四句<hi>子貢傳申培説俱闕文朱子以為男女㑹遇之辭蓋</hi>
　　<hi>因其㑹遇之地所見之物以起興然則夫子何以錄之于經乎序云刺時也疾其君之淫昏而思賢</hi>
　　<hi>女以配君子也舊説遂以淑姬為所思之賢女欲藉其晤歌晤言為成徳之助言陳君荒淫無度不</hi>
　　<hi>可告語其君子無可奈何但因其好色思得淑女為其配耦日夜處而無間與之對歌以相切化庶</hi>
<pb n="10b"/>
　　<hi>幾優柔而漸入之如池之漚麻漸漬而不自知也于義迂甚</hi>
　月出陳靈公淫于夏姬姬子徵舒將弑公國人作此<lb/>
　詩以諷<hi>靈公名平國春秋宣十年五月癸巳陳夏徴舒弑其君平國據周語實定王之八年也左</hi>
　<hi>傳云陳靈公與孔寧儀行父飲酒于夏氏公謂行父曰徵舒似女對曰亦似君徴舒病之公出自其廏射</hi>
　<hi>而殺之史記亦云靈公十五年與二子飲于夏氏罷酒出徵舒㐲弩廏門射殺靈公此詩篇中三言舒字</hi>
　<hi>指夏徵舒也殺機已動而公猶不知止故國人作此詩以諷告之諺云姦近殺可畏哉三復此詩為之毛</hi>
　<hi>悚汪克寛云禮稱諸侯非問疾弔喪而入諸臣之家是謂君臣為謔注者謂陳靈公數如夏氏以取弑焉</hi>
　<hi>夫人君之舉動尚謹于嫌疑之際而不可輕也況可紊男女之别恣鳥獸之行其不為朱温之萬段者幾</hi>
<pb n="11a"/>
　<hi>希矣張洽云古人以禮為防閑而人君之尊有妃偶嬪御之侍有居處出入之奉有㢘恥羞惡之限所以</hi>
　<hi>養其尊貴者至矣何至驅馳於株林以為樂哉考之外傳單子如楚過陳歸而告王以陳侯帥其卿佐南</hi>
　<hi>冠以淫于夏氏陳侯不有大咎國必亡已見之于三年之前矣能無及乎觀春秋所書弑君如陳平國齊</hi>
　<hi>光蔡固以千乗之主而自儕于閭巷小人所不為者心術之惑可不戒哉</hi>
月出皎<hi>篠韻陸徳明本豐氏本俱作皦</hi>兮佼<hi>石經陸本豐本/俱作姣後同</hi>人僚<hi>篠韻陸本作療豐本作遼</hi>兮舒<hi>豐本作/紓後同</hi>窈糾<hi>叶篠韻/舉天翻</hi>兮勞心悄<hi>篠/韻</hi>兮<hi>賦也郝敬云月主陰司昏俾夜作晝比女色也皎説文云月之白也佼説文云交也从人从交佼人交乎夏姫之人指靈公也僚説文云好貌當月出之時而見此交夏姬之人僚然姣好與皎月相映也舒夏徵舒也舉名以告詩人<pb n="11b"/>之辭亦顯矣窈説文云深逺也以處心積慮言糾説文云䋲三合也取以象徴舒意中憤恨絞急之狀曰勞心者國人自謂也國人憂其君之將見弑故憂思之甚而至于心勞也後倣此悄徐鍇云憂思低小也錢氏以為黙憂是也此第一章摹寫公初見夏姬而其子徵舒邑邑不自得之容如此</hi>　月出皓<hi>韻豐本作皥</hi>兮佼人懰<hi>叶皓韻胡老翻埤蒼作嬼云妖也陸本羣經音辨俱作劉豐本作藐</hi>兮舒懮<lb/>
受<hi>叶皓韻時倒翻</hi>兮勞心慅<hi>叶皓韻/采蚤翻</hi>兮<hi>賦也皓本作顥説文云白貌懰字説文不載當作劉殺也憂靈公交乎夏姬將見殺也如是詩人之辭抑又顯矣懮字説文亦不載當即㥑字愁也楚辭云傷余心之懮懮是也受説文云相付也徐鍇云上下相受也蓋不勝其傷心之痛而私有所授意于人將以圖公也慅説文云動也王安石云言不安而騷動也</hi>　月出照<hi>嘯韻豐/本作燎</hi>兮佼人燎<hi>叶嘯<pb n="12a"/>韻力照翻豐本作窅</hi>兮舒夭紹<hi>叶嘯韻/時照翻</hi>兮勞心慘<hi>叶嘯韻讀如陗七肖翻朱子云當作懆五經文字作懆豐氏本作慓</hi>兮<hi>賦也照増韻云明所燭也燎説文云放火也舒弑計已成公將遇害如火之燎于原不可嚮爾也夭説文云屈也徐云夭矯其頭頸也紹説文云𦂳糾也不反顧無二慮之意慘毒也猶痛也君父遭難其可毒痛孰如之夫既明斥舒名以告君矣而公終不悟愚哉其後宣十一年冬楚莊王為陳夏氏亂故伐陳謂陳人無動將討于少西氏遂入陳殺夏徵舒轘諸栗門少西者徴舒祖子夏之名楚語蔡聲子曰昔陳公子夏為御叔娶于鄭穆公生子南子南之母亂陳而亡之使子南戮于諸侯</hi>
　　月出三章章四句<hi>子貢傳闕文但存朋友二字申培説以為朋友相期不至而作</hi>
　　<hi>即如所言相期不至亦是常事而永夜怫鬱若此近于溺矣序云刺好色也在位不好徳而説美焉</hi>
<pb n="12b"/>
　　<hi>意亦近之而於義甚泛朱子改為男女相悦相念之辭不獨理味索然抑且有害風教聖人何為而</hi>
　　<hi>不刪之乎</hi>
　澤陂代為夏姬思陳靈公儀行父孔寧而作蓋以醜<lb/>
　之<hi>序云刺時也言靈公君臣淫于其國男女相説憂思感傷焉錢天錫云蓋女思男之辭觀碩大且卷</hi>
　<hi>碩大且儼可見如涕泗滂沱輾轉㐲枕宛是婦人的光景愚按此必夏姬之作或國人代為之言以志刺</hi>
　<hi>其在靈公被弑孔寧儀行父奔楚之後乎序所謂男女相説男則一君二卿是也女即夏姬是也</hi>
彼澤之陂有蒲<hi>讀詩記豐氏本俱作□風俗通作藪</hi>與荷<hi>歌韻樊光爾雅注作茄</hi>有<lb/>
美一人傷<hi>魯詩作陽云予也</hi>如之何<hi>歌/韻</hi>寤寐無為涕泗滂沱<hi>歌韻<pb n="13a"/>之興也澤國語云水之鍾也應劭引傳云水草交厝名  為澤澤者言其潤澤萬物以阜民用也陂毛傳云澤障也孔頴達云謂澤畔障水之岸蒲説文云似莞而褊有脊滑柔而温陸佃云水草也生于水厓可以為席故禮男執蒲璧言有安人之道也嚴粲云按斯干下莞箋云小蒲則莞精蒲粗矣左傳云澤之莞蒲舟鮫守之名物解云蒲香草也生于春盛于夏與荷同其榮枯荷爾雅云芙蕖其莖茄其葉蕸其本蔤其華菡蓞其實蓮其根藕其中的的中薏陸佃云荷總名也葉華等名具衆義故以不知為問謂之荷也昔人正名百物有是哉郭璞云今江東人呼荷華為芙蓉北方人便以藕為荷亦以蓮為荷蜀人以藕為茄或用其母為葉名或用根子為母葉號此皆名相錯習俗傳誤失其正體者也羅願引周書云魚龍成則藪澤竭藪澤竭則蓮藕掘孔云以陂内有此二物故舉言之非生于陂上也郝敬云淫義生于水故以澤比蒲荷蕳菡蓞皆柔弱浸淫之物水草<pb n="13b"/>相依比男女相狎荀子云與時屈伸柔從若蒲葦陸佃云荷善傾欹蒲無骨榦而柔従愚按三章皆言蒲蓋蒲所以為席故姬取以自況荷與蕳菡蓞别言之則公與孔寧儀行父三人之況也首言荷興靈公也有美一人正指靈公傷痛也曲禮云知生者弔知死者傷公既被弑故云傷如之何也説文云寐覺而有言曰寤無為言他無所事也涕説文云泣也毛云自目曰涕自鼻曰泗孔云經傳言隕涕出涕皆謂淚出于目泗既非涕亦涕之類明其泗出于鼻也又素問云涕之與泣譬人兄弟急則俱死生則俱生據此則泣為淚涕為鼻液今俗謂鼻液為涕是也愚按増韻涕自兼目湆鼻液二義泗本水名以其源有四故从水从四此言涕泗亦以目鼻四竅俱出涕故謂之泗今文中有云涕之泗者深得其義非以涕與泗並言也滂説文云沛也沱流貌易出涕沱若是也皆哀死之辭</hi>　彼澤之陂有蒲與蕳<hi>叶先韻居賢翻鄭𤣥改作蓮非</hi>有美<lb/>
<pb n="14a"/>
一人碩大且卷<hi>叶先韻逵員翻陸徳明本作睠豐本作婘</hi>寤寐無為中心悁<lb/>
悁<hi>先韻公興也蕳解見溱洧篇按穀梁傳列女傳孔寧皆作  孫寜則寧是陳同姓之卿儀行父乃異姓之卿此詩首言荷終言菡蓞菡蓞者荷華也取以為同姓之比蕳與荷非一族蓋比儀行父也有美一人正指行父碩大以形體言卷曲也舒卷之卷言其形體碩大而舉動且又能委曲也悁説文云憤也悁悁者悁而又悁毛云猶悒悒也公如夏氏戲謂行父曰徵舒似汝行父對曰亦似君徵舒聞其言而病之公遂不免而二子皆奔生離死别皆胎禍于行父之一言故雖思之而又恨之</hi>　彼澤之陂有蒲菡<hi>説文豐本俱作菡陸本作莟又作□</hi>蓞<hi>叶琰韻待撿翻説文作蕳陸本作□</hi>有美一人碩大且儼<lb/>
<hi>琰韻説文韓詩太平御覽俱作㜝薛君云重順也楊慎云言美人豐豔體外有餘或訓為含怒非詩注一作□</hi>
<pb n="14b"/>
寤寐無為輾<hi>陸本文選注豐本俱作展</hi>轉伏枕<hi>叶琰韻知撿翻未興也菡蓞荷華之  舒者徐鍇云菡猶含也未吐之意陸佃云菡蓞實若舀隨昏昕闔闢焉陸璣云未發為菡蓞已發為芙蕖通曰芙蓉荷之莖葉華實等名甚多菡蓞特荷中之一物耳公孫寧亦公族中之一人故以為比又或以其年少云然有美一人正指寧也儼毛云矜莊貌言其形體碩大而且能為矜莊之容以副之也舊説以此為稱婦人之美儼然可敬愛如車牽之碩女云者然謂之曰儼則非淫佚之婦所稱明矣輾車轢物也轉運也皆形容臥而不周之意解見關雎篇伏偃也偃臥而以首據枕謂之伏枕朱子云輾轉伏枕臥而不寐思之深且久也以其出奔在楚無相見期故思之春秋宣十一年楚子入陳納公孫寧儀行父于陳胡安國云此二臣者従君于昏宣淫于朝誅殺諌臣使其君見弑蓋致亂之臣也肆諸市朝與衆同弃然後快于人心今乃詭辭奔楚託于討賊<pb n="15a"/>復讐以自脱其罪而楚莊不能察其反覆又使陳人用之是猶人有飲毒而死者幸而復生又强以毒飲之可乎故聖人外此二人于陳而特書曰納納者不受而强納之者也為楚莊者宜奈何瀦徵舒之宫封洩冶之墓尸孔寜儀行父于朝謀于陳衆定其君而去其庶幾乎列女傳云夏姬狀美好無匹内挾伎術蓋老而復壯者三為王后七為夫人公侯爭之莫不迷惑失意左傳楚莊王討夏氏遂殺徵舒而滅陳欲納夏姬以申公巫臣諫而止子反欲取之巫臣曰是不祥人也是夭子蠻殺御叔弑靈侯戮夏南出孔儀䘮鄭國何不祥若是人生實難其有不獲死乎天下多美婦人何必是子反乃止王以予連尹襄老襄老死于邲其子黒要烝焉巫臣遂自娶之而奔晉叔向之母論夏姬曰子靈之妻殺三夫一君一子而亡一國兩卿矣可無懲乎吾聞之甚美必有甚惡是鄭穆少妃姚子之子子貉之妹也子貉早死無後而天鍾美于是將必以是大有敗也子靈巫臣字<pb n="15b"/>子蠻子貉皆鄭靈公字姚寛云徵舒行惡逆姬當四十餘嵗乃魯宣公十一年厯宣公成公申公巫臣竊以逃晉又相去十餘年矣後又生女嫁叔向計其年六十餘矣而能有孕或云夏姬凡九為寡婦當之者輒死左氏所載當之者已八人矣宇文士及妝臺記序云春秋之初有晉楚之諺曰夏姬得道雞皮三少</hi>
　　澤陂三章章六句<hi>舊説皆以為男女相悦而相念之詩朱子亦然生繇未深玩詩</hi>
　　<hi>詞而得其指耳子貢傳申培説皆以為洩冶諌而死君子傷之則毎章首二句當作何取義不足信</hi>
　　<hi>也</hi>
　旄丘責衛不恤鄰也狄迫逐黎侯黎侯求救于衛衛<lb/>
　不能救黎之臣子怨之而作是詩也<hi>左宣十五年潞子嬰兒之夫人</hi>
<pb n="16a"/>
　<hi>晉景公之姊也酆舒為政而殺之又傷潞子之目晉侯欲伐之諸大夫皆曰不可酆舒有三雋才不如待</hi>
　<hi>後之人伯宗曰必伐之狄有五罪雋才雖多何補焉不徳一也嗜酒二也棄仲章而奪黎氏地三也虐我</hi>
　<hi>伯姬四也傷其君目五也怙其雋才而不以茂徳滋益罪也夫恃才與衆亡之道也商紂繇之故滅天反</hi>
　<hi>時為災地反物為妖民反徳為亂亂則妖災生故文反正為乏盡在狄矣晉侯從之六月癸夘晉荀林父</hi>
　<hi>敗赤狄于曲梁辛亥滅潞鄷舒奔衛衛人歸諸晉晉人殺之七月壬午晉侯治兵于稷以畧狄土立黎侯</hi>
　<hi>而還今按晉滅潞而鄷舒遂奔衛則衛與狄之素相好可知宜乎其不肯救黎也其歸鄷舒于晉直是畏</hi>
　<hi>晉威之故耳黎雖已滅于狄猶幸復封于晉故知王靈不綱則霸主自不可少</hi>
旄<hi>陸徳明云字林作堥</hi>丘之葛<hi>曷/韻</hi>兮何誕之節<hi>叶曷韻才達翻</hi>兮叔兮伯<lb/>
<pb n="16b"/>
<hi>叶質韻必益翻</hi>兮何多日<hi>質/韻</hi>也<hi>興也爾雅云前髙旄丘李巡云謂前髙後卑下也又王雪山云丘之多草木者也星名旄頭言光芒多冠名旄頭言羽毛多亦通寰宇記云在澶州臨河縣東誕毛傳云濶也按説文誕詞誕也徐鍇云妄為大言也故誕轉訓大又因訓大轉為濶也節本竹約之名葛亦有節鄭𤣥云土氣緩則葛生濶節黎臣子之初至衛見旄丘之上葛長大而節疎濶因追述之以起興曰旄丘之葛何其節之濶也以興諸侯以國相連屬憂思相及亦當如葛之濶節蔓延相連及也陸佃云𤓰葛皆延蔓相及故屬之綿逺者取譬𤓰葛一説郝云前髙後下曰旄丘丘之不斷截者葛亦不斷之物毛遂曰從之利害兩言而决日出而言日中不决即此意也亦通季父曰叔父之兄曰伯凡兄亦曰伯皆等稱衛臣之辭先叔後伯者取其叶韻范景文云衛兄弟之國也其臣亦兄弟也而呼以叔伯式微之臣固應如是耳何多日者言何其多日而不見<pb n="17a"/>救也觀後章有狐裘蒙戎之語則自暑厯寒其久可知鍾惺云多日二字立言甚妙不作絶望之語深于責人者也朱子云此詩本責衛君而但斥其臣可見其優柔而不迫也</hi>　何其處<hi>叶語韻敞吕翻</hi>也<lb/>
必有與<hi>語韻</hi>也何其久<hi>叶紙韻/苟起翻</hi>也必有以<hi>紙/韻</hi>也<hi>吕氏春秋此二句在何其處也二句之上賦也䖏止也與猶偕也春秋帥師例能左右之曰以因上章何多日也而言我黎君求救于衛何其止于彼而不來其必有與吾君相偕而俱來者耶何其為時之久而未來其必有能扶持左右之而後來耶蓋凝望之切如此</hi>　狐裘<hi>豐氏本/作求</hi>蒙戎<hi>東韻豐/本作茸</hi>匪車不東<hi>韻</hi>
叔兮伯兮靡所與同<hi>東韻戎賦也狐裘黎君所衣之裘也蒙  通尨茸説文云尨犬之多毛者茸草生茸茸貌左傳士蒍賦詩云狐裘尨茸杜預云亂貌吕祖謙云狐裘之貌是也匪通作非車謂黎君<pb n="17b"/>所乗之車東指衛也鄭𤣥云黎國在衛西此章因衛不來故而為悵恨之辭言我君自夏適衛至今已服狐裘之服矣非不親乗車而往東也其如衛之叔兮伯兮漠不關念竟無有與我君同來者我亦奈之何哉</hi>
瑣<hi>陸徳明本作璅</hi>兮尾兮流<hi>爾雅注作留/陸本作鶹</hi>離之子<hi>紙韻</hi>叔兮伯兮<lb/>
褎<hi>釋文一作裒</hi>如充耳<hi>紙韻聲比而賦也瑣通作<graphic n="KR2639" url="https://raw.githubusercontent.com/kanripo/KR-Gaiji/master/images/KR2639.png" mimeType="image/png"/>説文以為貝  也字从小因借為細小之義尾説文云微也流離爾雅作鶹鷅陸璣云梟也自關西謂梟為流離其子適長大還食其母故張奐云鶹鷅食母許慎云梟不孝鳥是也蘇轍云衛人以狄之微而不忌譬如流離之養其子不知其將為己患也褎説文云衣袂也嚴粲云凡盛服則有瑱名為充耳非真塞其耳也褎如充耳蓋象其褒衣博帶之容䄂如充耳之下垂不一引手拯救也正與奮臂攘袂相反李氏云衛不救黎非唯失睦乃四隣之道抑亦唇亡齒寒矣陳際㤗云<pb n="18a"/>戎伐凡伯于楚邱以歸責衛不救王臣也式微旄丘之葛責衛不救寄公也</hi>
　　旄丘四章章四句<hi>子貢傳以為黎侯出奔衛穆公不禮焉黎人怨之然衛實以不</hi>
　　<hi>救黎致怨非不禮也申培説以為狄逐黎侯黎侯寓于衛衛穆公不克納黎大夫怨之而作是詩然</hi>
　　<hi>黎侯特往衛請救尚未失國非不克納也序則云責衛伯也狄人迫逐黎侯黎侯寓于衛衛不能修</hi>
　　<hi>方伯連率之職黎之臣子以責于衛也按史記衛自康叔而後至貞伯七世皆稱伯至頃侯始稱侯</hi>
　　<hi>或謂衞先世皆任方伯之職其説似與序合至頃侯乃失其職始夷而為侯然孔頴達謂康叔之後</hi>
　　<hi>為時王所黜故但稱伯不稱侯及頃侯始賂夷王而復之則又與前説相左要之赤狄奪黎氏地其</hi>
　　<hi>事載在左傳甚明吾但従其有據者耳</hi>
<pb n="18b"/>
　式微黎侯寓于衛其臣勸以歸也<hi>出序夫子貢傳云黎大  勸其君以</hi>
　<hi>歸國賦式微孔頴達云上黨壺關縣有黎亭羅泌路史謂黎子姓侯爵文王所戡者與紂都接今潞城東</hi>
　<hi>十八里有故黎侯城而吕氏春秋則謂武王封帝堯後于黎城晉灼曰黎山在其南河水逕其東按此詩</hi>
　<hi>及旄丘皆黎臣所作旄丘則作于居守者此詩則作于従行者黎侯名陽見水經注</hi>
式微式微<hi>韻</hi>胡不歸<hi>微/韻</hi>微君之故<hi>遇/韻</hi>胡為乎中露<hi>遇韻列女傳作路聲賦也爾雅云式微式微者微乎微者也式鄭𤣥云發  也孔云以君被逐既微又見卑賤是至微也下文微君之微訓如式微之微皆謂細也李氏云以微視之若無有也故猶事也中露露中猶中林中谷倒其辭也言有霑濡之辱而不見芘覆如人之失國者言越在草莾也嚴云君何不歸乎彼以微視吾君之事如無<pb n="19a"/>有矣失國大故也衛人以微視之不以吾君之事為事也無望其救患矣君何為處此露中乎舊説于微君之微云猶非也則不應一篇之中而上下文用字頓異且主憂臣辱主辱臣死而謂我若非君之故何為處此亦豈臣子所宜言哉左襄二十九年公自楚還聞季武子取卞欲無入榮成伯賦式微乃歸</hi>式微式微<lb/>
<hi>韻</hi>胡不歸<hi>微/韻</hi>微君之躬<hi>東/韻</hi>胡為乎泥中<hi>東韻胡賦也躬身也  安國云以事求人而人不有其事是謂微君之故以身下人而人不有其事是謂微君之躬泥中言有䧟溺之難而不見拯救如人之卑賤者言辱在泥塗也嚴云衛人不惟輕視吾君之事且輕視吾君之身矣何為處此泥中乎又毛傳以中露泥中皆衛邑名鄭𤣥謂黎侯為狄人所逐棄其國而寄于衛衛處之以二邑水經注云黎陽在魏郡世謂黎侯城昔黎侯陽寓于衛詩所謂胡為乎泥中疑此城也土地汙下城居小阜魏濮陽郡治也黄震<pb n="19b"/>辨之云以中露泥中為二邑恐無一身處二邑之理鄭曉云上言中露下言泥中猶云側身天地耳</hi>
　　式微二章章四句<hi>申培説謂黎侯失國寓于衛其臣勸之歸今按黎侯若既失國</hi>
　　<hi>當何國可歸曰胡不歸則是作詩之時國猶未失也其後因衛不往救黎始失國卒賴晉景公復立</hi>
　　<hi>之耳又劉向列女傳云黎莊夫人者衛侯之女黎莊公之夫人也既往而不同欲所務者異未嘗得</hi>
　　<hi>見甚不得意其傳母閔夫人賢公反不納憐其失意又恐其己見遺而不以時去謂夫人曰夫婦之</hi>
　　<hi>道有義則合無義則去今不得意胡不去乎乃作詩曰式微式徼胡不歸夫人曰婦人之道一而已</hi>
　　<hi>矣彼雖不吾以吾何可以離于婦道乎乃作詩曰微君之故胡為乎中路終執貞一不違婦道以俟</hi>
　　<hi>君命然則此詩乃二人所作其問答宛肖宜若可従者惟合旄丘詩觀之乃始見其為一時主憂臣</hi>
<pb n="20a"/>
　　<hi>辱之言小序所傳必非無本且因此而見錄于詩亦以其有關係于國家存亡之故耳至若列女傳</hi>
　　<hi>言黎莊夫人乃衛侯之女則衛不徒與國實為婚姻黎之望援者以此而亦可見此詩之出于黎矣</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經世本古義卷二十六<lb/>
</p>
<p>
</p>
  </div>
</body>
</text>
</TEI>
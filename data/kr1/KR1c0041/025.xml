<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷二十五</head> <lb/>
    <p>
<pb n="1a"/>
欽定四庫全書<lb/>
　詩經世本古義卷二十五<lb/>
　　　　　　　　　　　　　明　何楷　撰<lb/>
　　周頃王之世詩一篇<lb/>
　碩鼠晉譎也士㑹奔秦晉欲復之使魏夀餘偽以魏<lb/>
　叛而自歸于秦因與之俱還晉焉<hi>左文十三年晉人患秦之用士㑹也</hi>
　<hi>夏六卿相見於諸浮趙宣子曰隨㑹在秦賈季在狄難日至矣若之何中行桓子曰請復賈季能外事且</hi>
　<hi>繇舊勲郤成子曰賈季亂且罪大不如隨㑹能賤而有恥柔而不犯其智足使也且無罪乃使魏夀餘偽</hi>
<pb n="1b"/>
　<hi>以魏叛者以誘士㑹執其帑于晉使夜逸請自歸于秦秦伯許之履士㑹之足于朝秦伯師于河西魏人</hi>
　<hi>在東夀餘曰請東人之能與夫二三有司言者吾與之先使士㑹士㑹辭曰晉人虎狼也若背其言身死</hi>
　<hi>妻子為戮無益于君不可悔也秦伯曰若背其言所不歸爾帑者有如河乃行繞朝贈之以䇿曰子無謂</hi>
　<hi>秦無人吾謀適不用也既濟魏人譟而還秦人歸其帑其處者為劉氏按晉用譎計以復士㑹而託之魏</hi>
　<hi>叛以誘秦故此詩繫之魏風其曰三嵗貫女逝將去女適彼樂土者皆假設之辭也魏之遺事見于史傳</hi>
　<hi>者絶少惟芮伯被逐并此而兩而皆有一詩足為證佐云</hi>
碩䑕碩䑕無<hi>石經作毋</hi>食我黍<hi>叶麌韻讀如/豎上主翻</hi>三嵗貫<hi>石經作官</hi>女<lb/>
<hi>音汝後同</hi>莫我肯<hi>石經豐氏/本俱作肎</hi>顧<hi>叶麌韻/果五翻</hi>逝將去女<hi>音汝後同外傳作汝</hi>
<pb n="2a"/>
適彼樂<hi>音絡後同</hi>土<hi>麌/韻</hi>樂土樂土<hi>同/上</hi>爰得我所<hi>叶麌韻讀如數爽主翻比而賦也碩大也碩䑕樊光謂即鼫䑕也郭璞云形大如䑕頭似兎尾有毛青黄色好在田中食粟豆關西呼為句䑕許慎云鼫䑕五伎䑕也能飛不能上屋能遊不能渡谷能緣不能窮木能走不能先人能穴不能覆身此之謂五伎陸璣云今河東有大䑕能人立交前兩脚于頸上跳舞善鳴食人禾苗人逐則走入樹空中亦有五伎或謂之雀䑕其形大故云碩䑕也魏今河東河北縣也詩言其方物冝謂此䑕非今大䑕又不食禾苗本草又謂螻蛄為石鼠亦五伎物異名同孔穎達云此經作碩鼠不作鼫䑕之字其義或如陸言也愚按五伎之䑕亦名鼯䑕荀子曰鼯䑕五伎而窮是也此食禾苗者一名雀䑕陸佃以為即廣稚所云䶂䑕也碩䶂雀音皆相近宜可信借為呼碩䑕而告之以當呼聚歛之臣而斥之首言黍者黍五榖之長古人酒食皆用黍其字以<pb n="2b"/>禾入水三字合孔子曰黍可以為酒禾入水也儀禮特牲佐食摶黍注云獨用黍者食之主又詩頌其饟伊黍汪云豐年之時雖賤者猶食黍明黍是貴也貫通作摜説文云習也三嵗貫女言女習聚歛以為常至今已三嵗矣又按石經作三嵗官女蓋以服官三載乃考績之期故刺之亦通顧還視也猶念也三嵗遭虐不為不久而絶不肯一顧念其苦此其所以恨也逝往也將去女者與之訣别之詞適説文云之也樂土指鄰國也連稱樂土者喜談樂道彼土之可樂以見其厭苦于此也爰曰也所之言處音之近也得我所猶言得其所安處也</hi>
　碩䑕碩䑕無食我麥<hi>叶職韻紀力翻</hi>三嵗貫女莫我肯徳<hi>職韻</hi>
逝將去女適彼樂國<hi>職韻</hi>樂國樂國<hi>同/上</hi>爰得我直<hi>職韻賦比而也羅願云麥者接絶續之乏榖夏之時舊榖已絶新榖未登民于此時乏食而麥最先熟故以為重董仲舒曰<pb n="3a"/>春秋于他榖不書至無麥禾則書之以此見聖人于五榖最重麥與禾也因説武帝勸關中種麥而明堂月令亦有仲秋勸種麥之文其有失時行罪無疑凡以接續所賴懼民不以為意耳今皆為碩䑕所食則民之困甚矣徳恵也莫我肯徳謂不肯施恵于我也樂國者可樂之國其君及有司皆以百姓為念也爰得我直者范祖禹云欲適彼有道之國而赴愬之得其直嚴粲云直猶伸也受抑于此而欲求伸于彼也</hi>　碩䑕碩<lb/>
䑕無食我苗<hi>叶豪韻謨袍翻</hi>三嵗貫女莫我肯勞<hi>豪韻</hi>逝將去女<lb/>
適彼樂郊<hi>叶豪韻居勞翻</hi>樂郊樂郊<hi>同/上</hi>誰之永<hi>釋文/作咏</hi>號<hi>叶豪韻乎刀翻豐氏本作号謝比而賦也苖説文云草生于田者字从草从田㑹意  枋得云食黍不足而食麥食麥不足而食苗苗者禾方樹而未秀也食至于此以比其貪之甚也勞猶慰也杜預云勞者叙其勤以答也按顧存諸心<pb n="3b"/>徳施諸政勞發諸言至慰人以言而猶不肯真可謂之<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>毒矣國外曰郊繇郊以入其國也永號長呼也蘇轍云欲適樂郊而不可得故曰誰為樂郊可長號而求之者哉愚按若以此為魏夀餘之詩則不惟挾魏人以往秦而已且先播之聲詩以鳴其愁苦不得已之意秦人之聞而信之固其宜矣</hi>
　　碩䑕三章章八句<hi>王符云履畆税而碩䑕作不知何據序以為刺重歛也國人刺</hi>
　　<hi>其君重斂蠶食于民不修其政貪而畏人若大䑕也朱子謂此亦託于碩䑕以刺其有司之詞未必</hi>
　　<hi>直以碩䑕比其君也嚴粲亦云碩䑕指聚斂之臣此輩奉承其君以重斂于民國史題其事于篇端</hi>
　　<hi>但曰刺重斂耳其後説詩者乃以為刺其君若大䑕程子謂序有失詩之意者此類是也臣之奉行</hi>
　　<hi>繇君政使然謂刺其君重斂可也便以碩䑕為稱其君不可也申培説但謂大夫貪戾魏人怨之而</hi>
<pb n="4a"/>
　　<hi>作是詩或謂此見魏并于晉之繇要之依文生解義亦無害若吕氏春秋載寗戚飯牛居車下望桓</hi>
　　<hi>公而悲擊牛疾歌髙誘注以為歌碩䑕考寗戚衛人當是以衛魏同音之故訛而指為此詩耳未足</hi>
　　<hi>信也</hi>
　<lb/>
　<lb/>
　<lb/>
　<lb/>
　<lb/>
<pb n="4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經世本古義卷二十五<lb/>
</p>
<p>
</p>
  </div>
</body>
</text>
</TEI>
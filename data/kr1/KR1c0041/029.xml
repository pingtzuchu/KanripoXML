<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷後</head> <lb/>
    <p>
<pb n="1a"/>
欽定四庫全書<lb/>
　詩經世本古義卷後<lb/>
　　　　　　　　　　　　　明　何楷　撰<lb/>
　屬引<lb/>
何子曰美哉周易之有序卦也越數千年卷帙粲然序<lb/>
卦之烈也予既論次詩世著之小引以為定本异時陵<lb/>
谷遷貿倘<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>厥傳不其怊而爰倣序卦作屬引一篇其<lb/>
辭曰<lb/>
<pb n="1b"/>
維予宅閩漳之浦厥有名山謚曰九侯𦙍于少康従㑹<lb/>
稽來游余論其世以誦其詩爰有公劉始遷于豳居其<lb/>
髙丘詩表殊尤曰篤不忘是三百五篇之權輿而敕臯<lb/>
傒汭之箕裘也　維豳有風士農女桑公劉篤之以啓<lb/>
靈長故次之以七月　當夏省耘吁嗟求雨于社于方<lb/>
又御田祖故次之以甫田　及秋省斂報祭于方厥有<lb/>
黍稷兼用犧羊故次之以大田　三時不害慶此年豐<lb/>
孟冬息老八蜡咸通故次之以豐年　豈惟祭蜡亦復<lb/>
<pb n="2a"/>
祠社以續禾稼故次之以良耜　既蜡而臘先祖五祀<lb/>
屬民飲酒正位以齒故次之以載芟　有飶其香酒醴<lb/>
維醹速族人以序族夏是取故次之以行葦　夏道既<lb/>
湮杞不足徵賴周祖公劉存此八篇豈惟杞微繄宋亦<lb/>
然及正考父如周商頌以傳十二存五聖人愾焉試尋<lb/>
厥世自盤庚先故次之以長發　長發大禘上溯髙辛<lb/>
越髙宗祭成湯用樂娛神尚鬼尚聲于兹可論故次之<lb/>
以那　髙宗肜日越有雉雊黷于祭祀傅氏以謀故次<lb/>
<pb n="2b"/>
之以烈祖　鼎耳告異責躬思道重譯來朝景員是保<lb/>
追報上甲殷邦肇造故次之以𤣥鳥　維王大仁靖殷<lb/>
乃雍既其殁也廟號髙宗故次之以殷武　殷武之後<lb/>
殷道復衰組紺初興亶父遷岐舍伯立季將傳昌為洽<lb/>
陽作合武乙之時故次之以關雎　淑女充媵御以百<lb/>
兩九鳥成鳩九女是倣故次之以鵲巢　關雎鵲巢太<lb/>
姒之徳宜室宜家國人攸則故次之以桃夭　維太姒<lb/>
有徽音方兆多男故次之以螽斯　宜爾子孫貴在惜<lb/>
<pb n="3a"/>
福衣錦尚絅毋忘中谷故次之以葛覃　洎武乙震死<lb/>
文丁嗣之翳徒不道公季靡之三大夫是獲九命作伯<lb/>
故次之以采薇　白華笙歌取此常華功髙召忌塞庫<lb/>
困季洎西伯昌受命思積賢自倞故次之以卷耳　卷<lb/>
耳懷人寘彼周行周行可示㫖酒筐將故次之以鹿鳴<lb/>
　非徒尊賢尤善養老合語乞言敬祝夀考故次之以<lb/>
南山有臺　亦越季冬命國人合三族君子以悦小人<lb/>
胥樂故次之以伐木　時昆夷玁狁並起跳梁命南仲<lb/>
<pb n="3b"/>
城朔方又復西行臣忠婦義獨居感傷故次之以艸蟲<lb/>
　艸蟲既過采薇南山是曰南陔南仲方還奏凱遲遲<lb/>
詩以勞之故次之以出車　維此出車又名華黍更代<lb/>
仲歌來諗將母故次之以四牡　既勞還帥亦勞還役<lb/>
何以異歌賜不同格故次之以杕杜　是師之行在帝<lb/>
乙三年六月周地震西伯怵然遣使四出交鄰禮賢故<lb/>
次之以皇皇者華　自西土光四方遂進爵為公維太<lb/>
姒親蠶夙夜有事于公宫故次之以采蘩　内有賢助<lb/>
<pb n="4a"/>
外有武夫無成代終公侯以娛故次之以兔罝　公侯<lb/>
作牧典治南國曰維下濟譬彼樛木故次之以樛木<lb/>
樛木嘉魚南方之美來朝式燕主賓咸喜故次之以南<lb/>
有嘉魚　既化有邦風及在位節儉正直維召南諸大<lb/>
夫之治故次之以羔羊　羔羊大夫小星衆妾陽治陰<lb/>
教于斯畢浹故次之以小星　衆妾與嫡俱或歸以須<lb/>
而不攣其孚則安能有其家故次之以江有汜　當斯<lb/>
時也内無怨女求我庶士六禮斯舉故次之以摽有梅<lb/>
<pb n="4b"/>
　迨吉迨今匪禮不行漢神可望不可即言刈其薪欲<lb/>
得荆故次之以漢廣　一醮不復改而敢以疢倍故次<lb/>
之以芣苢　芣苢亦已惡不害我自芳麕鹿雖云健不<lb/>
令彼得狂故次之以野有死麕　是維文王徳刑寡妻<lb/>
母儀克正以範中閨先姜後任克與之齊周室三母麟<lb/>
兮麟兮故次之以麟之趾　繄公子振振長子發中子<lb/>
旦皆聖人閻虎譛之牖里遘屯用史巫紛若婦朂其臣<lb/>
故次之以殷其靁　竒怪物既獻辛乃釋怒賜弓矢鈇<lb/>
<pb n="5a"/>
鉞遂伐密須得其路與鼓爰以大蒐式彰我武故次之<lb/>
以騶虞　伐密復滅崇始作邑于酆酆邑本崇地而有<lb/>
彊暴戎召伯聽厥訟女不彊暴従故次之以行露　都<lb/>
鄷既三載乃始作辟廱譽髦喜既見由儀自舂容故次<lb/>
之以菁菁者莪　自作辟廱後殷辛甲出奔周下至畿<lb/>
内民惟文王之求故次之以汝墳　汝墳魚頳尾於虖<lb/>
生靡樂文能咸和民臺沼相繼作于以燕嘉賓翫彼牣<lb/>
魚躍故次之以魚麗　厥享國五十年大綂未集武王<lb/>
<pb n="5b"/>
嗣西伯曰予亂臣十有婦人焉維齊邑姜追其教成婦<lb/>
順克明故次之以采蘋　惟彼蘋藻女子之祭諸侯五<lb/>
廟嵗事是繼夫人薦豆君則羞嚌燔炙殽脯繹祊靡替<lb/>
故次之以鳬鷖　鳬鷖享公尸武猶在諸侯及坶野歸<lb/>
来革殷為周前歌後舞飲至優游故次之以魚藻　溯<lb/>
自古公實始戩商周原築室蹶生文王天下初定尊號<lb/>
未遑故次之以綿　追王三后上及亶父邦甸侯衛咸<lb/>
駿奔走故次之以旱麓　爰述先徳森森有條追王匪<lb/>
<pb n="6a"/>
私仰契層霄故次之以皇矣　乃望祭岐山大告武成<lb/>
子孫當保此有夷之行故次之以天作　越及次年薦<lb/>
殷太廟禮成受釐有俶是詔故次之以既醉　朝臣已<lb/>
内和萬國已外驩四方皆來徹歌以繁又名昭夏文廟<lb/>
是觀故次之以雝　維此文考能刑文母在宫如在廟<lb/>
實太任有造故次之以思齊　是名齊夏又有章夏推<lb/>
教子作人久道以成化文武具章相聖賢之流亞故次<lb/>
之以棫樸　問作人伊何精意在辟廱辟廱有鼓鐘論<lb/>
<pb n="6b"/>
倫與神通縦有臺囿沼至樂孰此同故次之以靈臺<lb/>
文徳已究矣復次武王事耕耤教公侯欲使勤地利故<lb/>
次之以臣工　亦有不為臣公侯靡足羈訪道道已傳<lb/>
毋詘髙節為故次之以白駒　天下大封建孟侯在妹<lb/>
邦勿若殷王受而以迷亂終故次之以小宛　維小宛<lb/>
憂傷自歎我日邁胡丁不造倐忽云逝隮祔皇祖是為<lb/>
既葬卒哭之祭故次之以閔予小子　哀哉武王崩羣<lb/>
叔流言弼人刺管謂不念厥晜故次之以匏有苦葉<lb/>
<pb n="7a"/>
伊孺子摇摇周公閔斯維音嘵嘵故次之以鴟鴞　公<lb/>
避居東都充盈厥膚王未得金縢書但未敢誚諸故次<lb/>
之以狼跋　于後天大雷電以風王感悟將迎公于東<lb/>
故次之以伐柯　周公歸只使者欷只故次之以九罭<lb/>
　公居東二年歸滅武庚先四年王免喪初朝武王廟<lb/>
中揚令徳之紀之綱故次之以假樂　率是辟公以見<lb/>
昭考竣事勞之純嘏是禱故次之以載見　辟公陛辭<lb/>
勅遣遲遲交相警戒維前王思故次之以烈文　春正<lb/>
<pb n="7b"/>
月朝廟初夏嘗麥延訪羣臣欲昭考攸則故次之以訪<lb/>
落　多難未堪重以集蓼惟羣臣助予予毖無小故次<lb/>
之以小毖　王求助匪懈羣臣咸悈維昭考陟降厥家<lb/>
實陟降厥士王曰敬哉疇將予就冀顯徳是示故次之<lb/>
以敬之　先是公滅武庚遂伐奄滅蒲姑既又伐淮夷<lb/>
遷奄君于蒲姑庚黨無逋至是師来旋首尾三年故次<lb/>
之以東山　東山勞従軍從軍答公勤故次之以破斧<lb/>
　時禽父宅曲阜淮夷亦犯魯惟禽父類公允文允武<lb/>
<pb n="8a"/>
獻馘泮宫莫予敢侮故次之以泮水　公既平多難閔<lb/>
管辟蔡囚作詩聨宗族共藩屏周故次之以常棣　於<lb/>
是公為師述祖禰之徳用告孺子王厥鑒維殷適故次<lb/>
之以大明　大明追挺生文武相繼剏鴻業今王為孫<lb/>
子烝烝庶能愜故次之以文王有聲　公具大聖才作<lb/>
師而兼相制禮作樂頒度量郊祀后稷以配天尊祖無<lb/>
以尚故次之以思文　思文郊迎長日祈穀郊在啟蟄<lb/>
美稷功與帝匹故次之以生民　既尊祖又嚴父季秋<lb/>
<pb n="8b"/>
大享五帝咸聚宗祀明堂文王為主故次之以我將<lb/>
敬天事已備蜡祭及靈星亦以后稷配皮弁素服見儀<lb/>
刑故次之以絲衣　惟后稷周始祖秋祫嘗修爨俎祊<lb/>
祭後禮具舉樂章名祴夏送尸戒鐘鼓亦或名采薺用<lb/>
以節步武故次之以楚茨　四時之祭甞與烝為備嘗<lb/>
詳饋熟後烝詳朝踐前古文良竒幻合之成一篇故次<lb/>
之以信南山　又有季冬月寢廟薦厥魚先嘗而後薦<lb/>
敬與秋嘗如故次之以潛　是為宗廟禮次及于朝廷<lb/>
<pb n="9a"/>
諸侯來朝饗禮命寧亦名驁夏列于禮經故次之以桑<lb/>
扈　饗訓共儉燕示慈恵孔燕豈弟以寵嗣世故次之<lb/>
以蓼蕭　嗣世有燕朝正有饗饗畢而燕其儀不爽故<lb/>
次之以湛<hi>先君諱</hi>露　諸侯朝正或時獻功獻功之饗賜<lb/>
彤玈弓饗禮無異受賜不同故次之以彤弓　獻功而<lb/>
外又有貢士載以後車達于天子取名崇丘升髙之比<lb/>
故次之以緜蠻　洪範八政賓繼以師爰有軍禮當舉<lb/>
行之維岐陽大田在成王六年被之笙歌由庚是傳故<lb/>
<pb n="9b"/>
次之以吉日　亦越九年有事太廟我客助祭白馬來<lb/>
朝習射澤宫鷺羽斯肖故次之以振鷺　維兹太廟始<lb/>
行大祫樂則用勺於古不襲故次之以有瞽　大武六<lb/>
成勺居其次始而北出我武斯試亦名為遏遏劉取義<lb/>
在九夏中納夏是已故次之以武　武後有勺是為再<lb/>
成勺詩晚出舞曲始盈以其養晦名武宿夜舞莫重焉<lb/>
謂滅商也故次之以酌　三成而南封建諸侯命之大<lb/>
賚繹思時周故次之以賚　四成巡守南國是疆告祭<lb/>
<pb n="10a"/>
省方故次之以般　告祭省方允王維后式序在位周<lb/>
左召右是為五成肆夏金奏故次之以時邁　保有厥<lb/>
士于以四方六成復綴以崇我王周召之治武亂攸彰<lb/>
故次之以桓　我客觀成畢事將歸王燕餞之信宿依<lb/>
依故次之以有客　有客為誰曰維微子天命靡常觀<lb/>
兹殷士念祖修徳令聞不已王夏之奏有取于此故次<lb/>
之以文王　明年王與弟叔虞戲削桐葉以封史佚謂<lb/>
天子無戲言遂國之汾河東錄古詩蟋蟀以見唐風故<lb/>
<pb n="10b"/>
次之以蟋蟀　昔陶唐有冀方後世失道亂紀綱乃滅<lb/>
而亡惟周召交營土中以敬徳誥王欲至萬年保受王<lb/>
明故次之以天保　雒邑既成周公作明堂以明堂太<lb/>
廟宗祀文王季秋大饗及兹而兩禮以義起嚴父無已<lb/>
故次之以清廟　文徳丕顯無射于人秉以對天於虖<lb/>
維純故次之以維天之命　下管象武干戚以舞表文<lb/>
之功伐崇肇禋徳馨升聞式宜配天故次之以維清<lb/>
乃落新宫用被下管是兆休祥君子晏衎故次之以斯<lb/>
<pb n="11a"/>
干　厥既命庶殷處之于下都母忿疾其頑利豈弟以<lb/>
需故次之以泂酌　詩有泂酌書有召誥君奭納約與<lb/>
旦同道旦逝奭衰馮翼者誰卷阿從遊以矢其詩故次<lb/>
之以卷阿　飄風自南當得賢士凱風自南當得孝子<lb/>
康公輔周康叔化弼正君善俗賴二康在故次之以凱<lb/>
風　成王新陟康涖應門召畢率諸侯繇左右入執奠<lb/>
稽首言王義嗣徳賜予有繁故次之以采菽　三年吉<lb/>
禘更定樂章無聲之樂以頌成王故次之以昊天有成<lb/>
<pb n="11b"/>
命　及其受釐因而陳戒昭哉嗣服惟徳是勱堂下奏<lb/>
武庶幾勿壊故次之以下武　在成王廟申戒農官卜<lb/>
郊于禰宫祈榖不遑安故次之以噫嘻　及康末年召<lb/>
康公始薨享夀百齡徳洽黎烝故次之以甘棠　成康<lb/>
相連刑措不用昭舉日祭斤斤作頌故次之以執競<lb/>
胡昭南游中流膠舟宴樂淮上樂極生愁故次之以鼔<lb/>
鐘　繼昭為穆於詩靡載有密康公在共之世粲者來<lb/>
奔自弋厥戾故次之以綢<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>　密康色荒齊哀禽荒懿<lb/>
<pb n="12a"/>
王信譛哀遂遭烹故次之以還　厯孝而夷王室逾衰<lb/>
衞頃賂周復命為侯頃實不道仁賢用憂故次之以栢<lb/>
舟　仁賢用憂仕不得志居既見愠出亦遇㚄故次之<lb/>
以北門　㚄不可為攜手去之爾狐爾烏與爾長辭故<lb/>
次之以北風　攜手同行跋涉不顧亦有將士跋涉為<lb/>
苦是維厲王暴虐之故故次之以漸漸之石　王虐用<lb/>
其民民不堪命芮良夫作詩譏切執政故次之以桑柔<lb/>
　亂生不夷覃及于鬼方荆楚之間鞠為戰塲孝子從<lb/>
<pb n="12b"/>
役思祭徬徨故次之以四月　四月建巳維六之日徂<lb/>
嵗暑興役及今兹未畢閨中憂危局髮首疾故次之以<lb/>
采緣　昔者聖王人情為田民勞不休怨曠騷然實小<lb/>
子階厲使國有殘故次之以民勞　蹻蹻小子不恤唸<lb/>
㕧非徒好兵重以好利天心判離大難將至故次之以<lb/>
板　維王防口以諫為妖凡伯賦板召穆公賦民勞罔<lb/>
敢斥王但斥同僚穆又廋厥辭託刺前朝故次之以蕩<lb/>
　蕩之與湯古字相通皆取水流莫知其窮蕩蕩上帝<lb/>
<pb n="13a"/>
畏其疾威子之蕩兮游蕩是譏故次之以宛丘　陳幽<lb/>
唱巫風民多淫祀市也婆娑子仲之子故次之以東門<lb/>
之枌　誰謂陳小猶可為善國釐公繼幽懦不能自力<lb/>
衡門之賢棲遲太息故次之以衡門　幽末釐初厲王<lb/>
已㳅彘有共伯和實間王位後乃還共山以厲王為祟<lb/>
周人懷之猶盱其至故次之以都人士　當共伯攝位<lb/>
時天下苦大旱窮民多離散及宣始來歸隨陽如鴻雁<lb/>
故次之以鴻雁　王既懷窮民尤欲懷諸侯四年命蹶<lb/>
<pb n="13b"/>
父諭韓使来朝故次之以韓奕　韓侯受命為北國伯<lb/>
俾追其貊乃有玁狁北狄之一五年盛夏忽内侵王命<lb/>
薄伐屬尹吉賊従髙邑來驅従太原出故次之以六月<lb/>
　従征者方叔已盛著威名先使教大閲因使伐蠻荆<lb/>
屈指三月間二醜相繼平故次之以采芑　淮徐尚未<lb/>
靖明年王自將伐徐皇父休父從王師赫赫雷霆如故<lb/>
次之以常武　命召穆公往伐淮夷與王師為犄角俾<lb/>
賊黨披離王歸自伐徐乃錫命之故次之以江漢　自<lb/>
<pb n="14a"/>
北而南以及于東天戈所指無有不僵愾彼西戎殺我<lb/>
西垂大夫與厥子兵七千使報父仇故次之以無衣<lb/>
四方既平封申伯于謝匪元舅是私惟藩宣佊藉故次<lb/>
之以崧髙　王命召伯為申伯定宅召伯勞厥士士因<lb/>
以不啙故次之以黍苗　亦既城謝又復城齊孰能補<lb/>
王闕而出遣仲山甫兮吉甫作誦用當耳提故次之以<lb/>
烝民　城謝城齊皆七年事明年考室考牧附此敬小<lb/>
慎微中興之理故次之以無羊　豈惟物畜盛更侈車<lb/>
<pb n="14b"/>
馬修九季㑹東都圃田狩優游故次之以車攻　攻車<lb/>
欲得好造舟欲得堅車好可田獵舟堅可濟川孰如衛<lb/>
共婦節比栢舟堅故次之以汛彼栢舟　處變賦栢舟<lb/>
處常賦雞鳴况于后夫人夙夜謹寢興姜后待永巷脫<lb/>
簪間未央故次之以庭燎　庭燎作諷王復勤政憂旱<lb/>
側身以勵庶正故次之以雲漢　云胡末年不藉千畆<lb/>
戎至千畞師不能拒諸侯不勤王爪士責祈父故次之<lb/>
以祈父　異類擾邊陲飛隼盈朝紳祈父念寡母沔水<lb/>
<pb n="15a"/>
憂其親故次之以沔水　憂親者伊誰杜伯子隰叔父<lb/>
死遭周難反其舊唐族故次之以黄鳥　黄鳥集于桑<lb/>
檀園遍樹穀桑穀共生朝詩人為𤼵藥故次之以鶴鳴<lb/>
　宣王詩止此更理幽王篇王昏不若以醜為妍譬將<lb/>
牛車自取塵昏故次之以無將大車　小人在位君子<lb/>
在野髙原之物而生隰下故次之以隰桑　用舍既乖<lb/>
方聚斂以為務元年命皇父二年初増賦故次之以大<lb/>
東　既増賦又失刑巷伯行厥譛孟子共掖庭楊園倚<lb/>
<pb n="15b"/>
畞丘牽引恐不停故次之以巷伯　即位及三年寵愛<lb/>
彼褒姒䜛色貨具備西周將亡矣詩人咏鴛鴦追其大<lb/>
昏始故次之以鴛鴦　寵嬖立為后中宫遂見廢鴛鴦<lb/>
戢左翼之子胡不類故次之以白華　髙岡析柞薪惡<lb/>
其葉之湑碩女可尊之為辰卑人不可以為主故次之<lb/>
以車舝　王尊寵卑人爰私其親豈謂兄弟不如昏姻<lb/>
故次之以角弓　昏姻日以昵兄弟日以疎何當與宴<lb/>
得厠玉除言所欲言豈為酒歟故次之以頍弁　㫖嘉<lb/>
<pb n="16a"/>
不敢望但望分瓠葉微薄不廢禮亦曰被延接故次之<lb/>
以瓠葉　幽王為褒煽遂闕親親恩秦雖號戎翟猶知<lb/>
念厥昆故次之以小戎　五楘梁輈何厯錄毋棄爾輔<lb/>
顧爾僕棄輔及僕不可行局髙蹐厚凛繁霜故次之以<lb/>
正月　四年四月隕繁霜赫赫宗周滅不久厲階自褒<lb/>
姒蟊賊實繁有胡不自我先胡不自我後故次之以瞻<lb/>
卬　此賦瞻卭者昔亦曽賦板偕召穆公為厲王大簡<lb/>
感穆同志懷其祖先人維求舊豈曰無賢故次之以召<lb/>
<pb n="16b"/>
旻　召旻痛疾威回遹夷我邦小旻痛疾威謀猶回遹<lb/>
從故次之以小旻　以上凡四詩疑皆凡伯作内斥褒<lb/>
姒閻外斥皇父虢辭意互出入驚心梟鴟惡内外相表<lb/>
裏太子乃遭鑠故次之以青蠅　青蠅汚白不可得理<lb/>
太子奔申為逃其死故次之以我行其野　奔申無聊<lb/>
在幽五年傅欲悟君作詩以傳故次之以小弁　小弁<lb/>
親親讀者稱仁更作蓼莪痛呼昊天故次之以蓼莪<lb/>
幽王竟不悟惟聽艷妻煽羣黨盛分布四方皆有羡宜<lb/>
<pb n="17a"/>
臼方奔申皇父乃都向日食在陽月謫見猶夢夢故次<lb/>
之以十月之交　都向既離居三事亶多藏獨有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御<lb/>
儔日瘁反得謗故次之以雨無正　居者有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御行者<lb/>
有士子従事獨賢勞孔哀彼啙啙故次之以北山　士<lb/>
子馳驅勞及征夫率彼幽艸畏不能趨故次之以何艸<lb/>
不黄　行役已苦過期不代念彼共人亦孔之僾故次<lb/>
之以小明　更有鄶賢能明周道孝治天下仁親為寳<lb/>
子生三年乃免懷抱用刺短喪古禮是考故次之以素<lb/>
<pb n="17b"/>
冠　鄶仲驕慢好潔衣服服不式禮其何能國故次之<lb/>
以逍遥　羔裘逍遥失其伉儷叔妘外通留子私詣故<lb/>
次之以丘中有麻　諱鄭稱留寄孥為媒室既被竊國<lb/>
亦殆哉故次之以隰有萇楚　女徳無極于何其臻鄶<lb/>
以妘亡周以姒冺故次之以菀栁　幽欲悦褒舉烽為<lb/>
戲諸侯極焉後亦不至乃盟太室將謀伐申大夫憂亂<lb/>
俾忖他人故次之以巧言　十年伐申戎遂入寇誰為<lb/>
此旤牝羊牡首故次之以苕之華　幽死驪山下平遂<lb/>
<pb n="18a"/>
即位者東遷在斯時掘突作六師故次之以瞻彼雒矣<lb/>
　掘突従王遷寓居彼客舍平王深倚重臨視靡休暇<lb/>
故次之以緇衣　又有秦襄公以兵送平王王命為秦<lb/>
伯車馬何焜煌故次之以車鄰　及平之三年錫司徒<lb/>
鄭伯命父子繼其職象賢斯為盛故次之以裳裳者華<lb/>
　六年鄭遷于溱洧溱洧有土風三月桃花水下時士<lb/>
女秉蘭以徜徉故次之以溱洧　昔言鄭詩淫於此始<lb/>
一見更有女思奔在彼東門墠故次之以東門之墠<lb/>
<pb n="18b"/>
雖譏溱洧亦有雞鳴女曰士曰相戒勤生民勞則思何<lb/>
淫不貞故次之以女曰雞鳴　雖譏東門之墠亦有出<lb/>
其東門勿用取女匪我思存以禮為坊其流不渾故次<lb/>
之以出其東門　繄鄭風駘蕩不如秦雄壯溱洧汧渭何<lb/>
懸殊思女媚公各異尚故次之以駟驖　舍拔以従禽<lb/>
𤼵的以祈爵較獵雖見竒肄禮自足樂故次之以賓之<lb/>
初筵　衛武賓筵傞傞自怪及其耄年猶作懿戒故次<lb/>
之以抑　衛人頌武諡為睿聖切磋琢磨沒身斯竟故<lb/>
<pb n="19a"/>
次之以淇奥　河淇故殷墟終南周所都殷墟為衛有<lb/>
周都忽奏區覽兹興廢迹憑弔重嗟吁故次之以終南<lb/>
　維秦文公有此岐豐二后今邈矣孰為遡洄從故次<lb/>
之以蒹葭　秦賦蒹葭周詠禾黍豈無興復一成一旅<lb/>
故次之以黍離　平王無志棄地不顧念彼舊民誰堪<lb/>
依怙故次之以中谷有蓷　昏姻禮廢夫婦道苦永終<lb/>
知敝以禮自處故次之以碩人　衛姜感傅言操行不<lb/>
衰惰秉禮自修持失意成轗軻故次之以綠衣　絺綌<lb/>
<pb n="19b"/>
來風靜思其故何當迴君心倐解氣而悟故次之以終<lb/>
風　望夫君兮不來覩日月兮増懷故次之以日月<lb/>
碩人何其頎寵嬖及厥子合舞忘教胄不講養正理故<lb/>
次之以簡兮　碩人雖俁俁居身亦太寛無别將生亂<lb/>
賢者豈能安故次之以考槃　獨寐非忘君不見如三<lb/>
月遇合古所難此意誰為曰故次之以采葛　鄭莊怨<lb/>
䜛言寓意于采葛東遷鄭焉依遲君幸未𤼵故次之以<lb/>
遵大路　大路何皎皎白石何齒齒擥手以傳心不使<lb/>
<pb n="20a"/>
外人指故次之以白石　素衣朱襮進之于沃子有衣<lb/>
裳云何不著故次之以山有樞　白石山樞微辭諷之<lb/>
危彼晉昭力寡難支故次之以椒聊　成師為椒聊晉<lb/>
昭比揚水豈惟晉昭公平王亦如此故次之以戍申<lb/>
逺戍何時歸御輕事已非雞棲牛羊下室家自絫欷故<lb/>
次之以君子于役　于役為誰維申之知公族罔念不<lb/>
及葛藟故次之以葛藟　人惟孝乎友于兄弟莫如鄭<lb/>
莊公䧟段不以禮故次之以叔于田　段出傾巷洵美<lb/>
<pb n="20b"/>
且武逞技公前袒裼暴虎故次之以大叔于田　段封<lb/>
大叔百雉都城仲足請圗暗與公迎故次之以將仲子<lb/>
　仲本祭封人而以疎間親立談投契卿材是甄故次<lb/>
之以野有蔓艸　樂莫樂兮新相知悲莫悲兮生别離<lb/>
邂逅樂清揚逺送悲頡頑故次之以燕燕　戴媯方歸<lb/>
陳衛師從子仲不戢忘自焚州吁乃㑹宋故次之以擊<lb/>
鼓　宋㑹師伐鄭以鄭欲納馮及曲沃伐翼鄭又以師<lb/>
従桓王初即位不問厥辠助少陵長俾民心痗故次之<lb/>
<pb n="21a"/>
以節南山　王不勝忮求伐翼又伐沃衛宣亦忮求鄭<lb/>
郕戴魯相繼被其毒曽謂在位百君子不及婦人能忠<lb/>
告故次之以雄雉　雄雉當求雌未聞雌雉乃従牡為<lb/>
問新臺臺上人籧篨戚施形亦苦故次之以新臺　臺<lb/>
下水何深深朝隮雨何淫淫水深不足洮雨淫不終朝<lb/>
故次之以蝃蝀　衛宣大無信齊姜不知命偕不如仳<lb/>
兮老不如死兮故次之以君子偕老　冶容能誨淫云<lb/>
何不自匿亦有靜女姝城隅焉是即故次之以靜女<lb/>
<pb n="21b"/>
貽彤管不堪攜上父妾下子妻宣姜死夷姜縊胡施顔<lb/>
䑕不啻故次之以相䑕　夫婦失道國俗傷敗棄舊淫<lb/>
新不知所届故次之以谷風　谷風婦之良更有婦而<lb/>
淫奔人人賤之飲恨自傷心故次之以氓　維夫婦暨<lb/>
朋友其合皆以人夫婦猶相棄暴蘇安足論故次之以<lb/>
何人斯　逝我陳俟我著友不友女不女彼為何人而<lb/>
居我處故次之以著　魯桓迎齊子先得見于讙齊子<lb/>
猶魴魚従者猶鱮鰥故次之以敉笱　笱敉當補裳敉<lb/>
<pb n="22a"/>
當縫補笱屬夫道縫裳盡婦功故次之以葛屨　糾屨縫<lb/>
裳以事良人不似墓棘使鴞得親故次之以墓門　深<lb/>
言或不顧顛倒乃思予恐懼或不去安樂轉棄予人情<lb/>
何常哉思來獨自語故次之以習習谷風　周東鄭是<lb/>
依周鄭乃交惡忘徳以興師先驅至鄭路鄭固失臣節<lb/>
周亦太不裕故次之以伯兮　伯兮出無功不支而先<lb/>
奔王卒遂大亂鄭聃射王肩故次之以兔爰　自是鄭<lb/>
稱强雄長于一時明年戎伐齊齊侯使乞師鄭忽獲戎<lb/>
<pb n="22b"/>
帥齊僖請妻之故次之以有女同車　舜華不足慕羨<lb/>
彼苞栩集國爾雖忘家忠孝固並急故次之以鴇羽<lb/>
栩棘與桑在野黍稷稻粱在田荷華游龍在隰扶蘇喬<lb/>
松在山不憂靡盬之王事但期比肩有多賢故次之以<lb/>
山有扶蘇　有如鄭祭仲是名狂狡童私従鄰國謀出<lb/>
公復立公故次之以狡童　鄭人惡仲播于有衆誰能<lb/>
唱義者蠢蠢欲俱動故次之以蘀兮　俱動苦綿力思<lb/>
正于大國故次之以褰裳　褰裳與乗舟所遇深淺異<lb/>
<pb n="23a"/>
褰裳可速涉乗舟須防墜故次之以二子乗舟　伋夀<lb/>
爭死誠可哀衛朔得位従譛來驕而無禮安恃哉故次<lb/>
之以芄蘭　朔也幼蘧蘧安能定婁豬故次之以牆有<lb/>
茨　廧陰之㑹明日有傳牀第之言娣妾能宣故次之<lb/>
以鶉之奔奔　淫風下滔盡喪其曹竊妻以逃故次之<lb/>
以桑中　桑中葉有幽相従似穿窬折栁以樊圃猶可<lb/>
息狂夫故次之以東方未明　未明而求衣求衣成何<lb/>
事齊襄政無常毎作従禽戲故次之以盧令　獵有功<lb/>
<pb n="23b"/>
狗亦有功人豈其謀國而無與親故次之以揚之水<lb/>
篇名揚之水于今凡三見桓王崩之年鄭昭始言返安<lb/>
得君子臣同心節不變故次之以風雨　風雨聽雞鳴<lb/>
牝雞或無晨魯桓狥齊子爰以喪其身故次之以南山<lb/>
　南山見雄狐東日映姝子鳥獸同羣爾故次之以東<lb/>
方之日　齊魯共東方莊不報桓仇春秋書狩禚詩亦<lb/>
刺射侯故次之以猗嗟　莊非桓之子文姜實莊母齊<lb/>
人呼莊甥又譬之苗莠故次之以無田　魯莊亦已弁<lb/>
<pb n="24a"/>
恣其母宣淫行人口似碑何獨無人心故次之以載驅<lb/>
　宣淫未已再主齊昏齊侯之子平王之孫故次之以<lb/>
何彼穠矣　齊桓娶于周又有如夫人衛姬不聽樂雞<lb/>
鳴詩以陳故次之以雞鳴　當莊王之末桓霸未成春<lb/>
秋始書荆執蔡侯獻舞又虜息君妻其夫人夫人生子<lb/>
不言以死為殉故次之以大車　荆子服毳衣曲沃簒<lb/>
侯服七命荆固蠻兮沃亦夷僖王寵沃斯失正故次之<lb/>
以無衣七兮　僖傳莊及恵子頽作亂入王城歌儛享<lb/>
<pb n="24b"/>
賓樂禍以傾故次之以君子陽陽　樂兮陽陽侜兮忉<lb/>
忉當憂而樂死不可逃故次之以防有鵲巢　鵲巢鳩<lb/>
居以夫為天河水清漣思予美人故次之以伐檀　魏<lb/>
國困行役申生乗其隙克敵䜛言興嬖子方奪嫡故次<lb/>
之以園有桃　申生能慕父宋襄能念母母出不可歸<lb/>
兩地思依依故次之以河廣　宋在河南衛在河北衛<lb/>
有狄人難求救婚姻國渡河以廬曹先賴宋之力故次<lb/>
之以干旄　竿旄已入浚竿竹可釣淇淇浚不相及空<lb/>
<pb n="25a"/>
勞衛女思故次之以竹竿　衛女維何許穆夫人因衛<lb/>
大夫告難感往事懐辛故次之以載馳　自傷力小不<lb/>
能救衛思控大邦維齊亦壻亦有曹邢可與共濟捄拯<lb/>
焚溺孰如其鋭故次之以泉水　齊桓公新霸恤難扶<lb/>
危戍漕遣無虧歸祭服重錦乗馬門材使衛不頽故次<lb/>
之以有狐　衛警未謐鄭亦戒嚴髙克次河上而兒戲<lb/>
以淹公子素憂棄師直指無嫌故次之以清人　清人<lb/>
方在逐存亡未可卜有伯主畏簡書國絶而復續圖報<lb/>
<pb n="25b"/>
百不足故次之以木𤓰　桓城楚丘封衛又與之繫馬<lb/>
三百衛文新造邦衣大布兮冠大帛季年騋牝有三千<lb/>
消殺倐然生羽翮故次之以定之方中　作室揆以日<lb/>
聽言揆以理信䜛不灼理采苓山巔似故次之以采苓<lb/>
　晉獻惑驪姬信䜛殺其子重耳乃出亡狐偃與終始<lb/>
故次之以陟岵　狐偃服父訓委質不二心譬彼中閨<lb/>
婦百嵗共枕衾故次之以葛生　晉獻嗜攻戰國人多<lb/>
死亡天道好還骨肉相傷夷吾得晉國時在周襄王既<lb/>
<pb n="26a"/>
不納羣公子又欲殺其兄祚以不長故次之以有杕<lb/>
嗤夷吾無親踽踽瞏瞏卒見獲于秦靈臺未改館七年<lb/>
孰為陳故次之以權輿　重耳避恵久居于外懷安齊<lb/>
姜狐偃用懟謀于桑下醉以車載故次之以十畞之間<lb/>
　遂行適曹乃覩蜉蝣故次之以蜉蝣　維共公為蜉<lb/>
蝣蕞爾曹而三百人乗軒安能久存故次之以候人<lb/>
候人主送迎重耳返自秦罃也身自送舅氏路車乗馬<lb/>
列佩珍故次之以渭陽　重耳因秦得入國是為晉文<lb/>
<pb n="26b"/>
公寺人披求見告以吕郤將焚宫遂釋斬袪怨等之于<lb/>
飄風故次之以羔裘豹袪　怨可釋勞當報介推禄弗<lb/>
及賢者將髙蹈表兹禮賢心將永以為好故次之以有<lb/>
杕之杜　杕杜道左行者失庇晉文過曹莫為飲食遂<lb/>
誅無禮以曹為首已復封曹乃頌徳厚故次之以鳲鳩<lb/>
　過曹適鄭鄭亦不禮叔詹進諫當念兄弟及文定霸<lb/>
問罪鄭疆詹紆國難時號忠良故次之以羔裘　晉禮<lb/>
詹歸在魯僖三十年次年魯始郊史克頌以傳故次之<lb/>
<pb n="27a"/>
以閟宫　僖行郊禘周公衰矣惟大飲烝為得古禮故<lb/>
次之以有駜　駉駉有駜馬政大修齊戎田駑四種旁<lb/>
逑故次之以駉　良馬馳逸足不借翰晨風愛馬良馬<lb/>
至亦與好士同故次之以晨風　秦穆賤晨風固亦稱<lb/>
好士如何輕用人子車殉三子故次之以交交黄鳥<lb/>
黄鳥集于桑哀死斷人腸碩䑕食我黍何不徙逺方此<lb/>
詩亦假託詭計招賢良叙在頃王世僅存此三章□次<lb/>
之以碩䑕　下此有定王其世詩八篇晉人重卿族始<lb/>
<pb n="27b"/>
立卿子田族行何纍纍紈袴或非賢試亦擬碩䑕奚以<lb/>
解嘲焉故次之以汾沮洳　如陳夏徵舒亦陳之公族<lb/>
母氏為君淫二卿並不速朝夕在株林株林觸人目故<lb/>
次之以株林　朝従東門來夕従東門去仰慙啓明星<lb/>
俯慙赤楊樹故次之以東門之楊　東門有楊抑又有<lb/>
池麻紵與菅何揀擇為故次之以東門之池　姬身有<lb/>
如池下流之所歸姬貌有如月深夜相因依徵舒窈糾<lb/>
殺機動何不知機早自厞故次之以月出　靈公死矣<lb/>
<pb n="28a"/>
孔儀徙矣夏姬㥋矣故次之以澤陂　澤蒲體恒柔丘<lb/>
葛節恒濶求人恒如蒲待求恒如葛故次之以旄丘<lb/>
處者賦旄丘出者賦式微衛不恤黎難黎君胡不歸故<lb/>
次之以式微　繇來國勢微大率教化墜所以子産鄉<lb/>
校不毁蔚為鄭名卿顯於景王世故次之以子衿　僑<lb/>
重子衿教化以行載誦丰詩得女之貞勿謂事微式關<lb/>
大閑聖人錄閨節維此及汎彼栢舟兩篇故次之以丰<lb/>
　刪詩將終矣乃及敬王代孔子生斯時知命懷㤞憏<lb/>
<pb n="28b"/>
狄泉古下都非天子所詣荀躒雖納王徘徊功亦細特<lb/>
錄下泉詩以表王靈替棄置不復續世衰無足系因之<lb/>
作春秋獲麟而掩袂　孟子歎詩亡學者須論世四始<lb/>
其一端陋彼推五際維予生也晚樂道竊有志次第詩<lb/>
篇章竊取大賢義託始于少康屬望中興意況復篤公<lb/>
劉亦言遷都事周初遷日榮周末遷日顇東遷已卑陋<lb/>
矧此東遷媿　抑余殿下泉别又有取爾晉韓皆武穆<lb/>
何従韓受氏荀伯晉之臣余祖晉兄弟今幸遇明主達<lb/>
<pb n="29a"/>
政乃可仕自公退食暇編摩不輟晷九侯山前余所居<lb/>
元孫末裔族所起論世首少康序篇下泉止聖人立教<lb/>
不忘先魯商有頌意如此千載而下有知詩經世本古<lb/>
義為承學一家之言者余心亦快矣<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經世本古義卷後<lb/>
</p>
<p>
</p>
  </div>
</body>
</text>
</TEI>
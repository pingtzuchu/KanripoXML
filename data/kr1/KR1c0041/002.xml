<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷二</head> <lb/>
    <p>
<pb n="1a"/>
欽定四庫全書<lb/>
　詩經世本古義卷二<lb/>
　　　　　　　　　　　　　明　何楷　撰<lb/>
　　殷盤庚之世詩一篇<lb/>
　長發大禘也<hi>出序及子貢傳申培説俱同</hi>盤庚時之詩<hi>蘇轍云大禘之祭所</hi>
　<hi>及者逺故其詩歴言商之先后又及其卿士伊尹葢與祭于禘者也今按禘之名義有三一曰時禘祭義</hi>
　<hi>言春祭曰礿夏祭曰禘秋祭曰嘗冬祭曰烝舊説以為此夏殷之禮也故王制曰天子犆礿祫禘祫嘗祫</hi>
　<hi>烝諸侯礿犆禘一犆一祫嘗祫烝祫其所謂禘即夏禘也及周祭改春曰祠夏曰礿惟烝嘗如舊而以禘</hi>
<pb n="1b"/>
　<hi>為殷祭則時禘之名至周而廢一曰吉禘謂喪畢即吉而致新死者之主于太廟若竹書之吉禘于先王</hi>
　<hi>左襄十六年晉人言寡君之未禘祀是也一曰大禘爾雅以為大祭禮大傳篇謂不王不禘王者禘其祖</hi>
　<hi>之所自出以其祖配之所謂祖之所自出者如商周以稷契為始祖而稷契之所自出則嚳也鄭康成見</hi>
　<hi>祭法禘文皆在郊上遂以大祭圓丘謂之禘而不知祭法所以先禘于郊者謂郊只及其始祖而禘則上</hi>
　<hi>及其始祖之所自出以其所祀之祖最逺故耳扵祀天無預也及其解祖之所自出則謂王者之先祖皆</hi>
　<hi>感太微五帝之精以生蒼則威靈仰赤則赤熛怒黄則含樞紐白則白招拒黒則汁光紀皆用正嵗之正</hi>
　<hi>月郊祭之堯赤精舜黄禹白湯黒文王蒼皆本於讖緯之説尤為支離妖妄先儒多攻之自趙伯循及楊</hi>
　<hi>氏伸大傳之㫖而大禘之義始明惟漢儒皆以大禘為合祭羣廟程子胡致堂皆從其説而趙楊泥大傳</hi>
<pb n="2a"/>
　<hi>中以其祖配之一語謂禘祭推始祖之所自出其配之者惟始祖一人而已朱子亦以為然故疑長發之</hi>
　<hi>詩廣及羣廟宜為祫祭之詩今即據大傳本文觀之其首曰禮不王不禘王者禘其祖之所自出以其祖</hi>
　<hi>配之而即繼之曰諸侯及其太祖大夫士有大事省于其君于祫及其高祖馬端臨謂玩其文意亦似共</hi>
　<hi>只説一祭天子則謂之禘所謂不王不禘而禘則及其祖之所自出諸侯則不可以言禘而所祭止太祖</hi>
　<hi>大夫士又不可以言祫必有功勞見知于君許之祫則于祫可及高祖葢共是合祭祖宗而以君臣之故</hi>
　<hi>所及有逺近故異其名也此可謂深得書意者矣葢禘之為言諦也諦者審也所以取名為禘者一則如</hi>
　<hi>宋神宗謂審諦其祖之所自出自秦漢以來譜牒不明其禘禮固可廢者是也一則如許慎説文謂審諦</hi>
　<hi>昭穆張純謂諦諟昭穆尊卑之義是也然則夏祭之名禘者以禘乃祫禘為祫嘗祫烝之始有三昭三穆</hi>
<pb n="2b"/>
　<hi>在焉而吉禘之名禘者亦為新入廟之主将以其班祔二者之義皆取辨其昭穆斯則大禘之禮祭其祖</hi>
　<hi>之所自出扵始祖之廟而七廟之主皆在亦以明矣可無疑扵長發之為大禘矣然則大禘配食固兼及</hi>
　<hi>毁廟歟曰以大傳文觀之則不及毁廟也彼謂諸侯及其太祖大夫士于祫及其高祖則是但據見在五</hi>
　<hi>廟三廟而言以此例天子禘其祖之所自出亦惟以見在七廟之主配耳何得及毁廟乎若夫合毁廟未</hi>
　<hi>毁廟之主而皆祭于太廟則謂之大祫然大祫雖大而不及于太祖之所自出則其禮差小于大禘大禘</hi>
　<hi>與郊並重國語謂禘郊之事則有全烝又謂禘郊不過繭栗是也大祫雖及于毁廟之主而不過始于太</hi>
　<hi>祖則其所始者亦與諸侯同而已故曰禘大而祫小也祫又有小祫謂之時祫其所合祭者惟及未毁廟</hi>
　<hi>之主則時禘亦在其内即王制所謂祫禘祫嘗祫烝是也從來諸儒論禘祫者紛紛愚推䆒其實不過禘</hi>
<pb n="3a"/>
　<hi>二祫二而已大禘之禮重于大祫追逺祖也大祫之禮别于吉禘隆合祀也吉禘之禮廣于小祫叙新主</hi>
　<hi>也小祫之禮異于犆礿嫌黷祭也吉禘獨新主為然小祫則每嵗皆有其大禘大祫行禮之嵗數則經傳</hi>
　<hi>無文惟春秋文二年大事于太廟公羊傳曰大事者何大祫也大祫者何合祭也其合祭奈何毁廟之主</hi>
　<hi>陳于太祖未毁廟之主皆升合食于太祖五年而再殷祭何休張純鄭𤣥皆謂五年而再殷祭者三年而</hi>
　<hi>祫五年而禘也此葢本緯書之説所以取三年五年者謂三年一閏天氣小備五年再閏天氣大備耳而</hi>
　<hi>楊氏闢之以為公羊所言殷祭指大祫也五年再舉謂三年一祫五年再祫也扵禘祭乎何與今據公羊</hi>
　<hi>本文則楊説為正然則當以何時禘也愚獨有取于劉歆之説也謂禮去事有殺故春秋外傳曰日祭月</hi>
　<hi>祀時享嵗貢終王祖禰則日祭曾高則月祀二祧則時享壇墠則嵗貢大禘則終王徳盛而㳺廣親親之</hi>
<pb n="3b"/>
　<hi>殺也彌逺則彌尊故禘為重矣歆所謂大禘則終王者謂毎一王終新王即位則行大禘之禮蠻夷各以</hi>
　<hi>其珍貢來助祭也如此則不失之忘亦不失之黷欲行大禘者惟此為允矣若大祫之月崔靈恩謂祭以</hi>
　<hi>秋張純謂祭以冬愚未知孰是乃純議大禘以夏四月陽氣在上隂氣在下為正尊卑之義則愚亦有取</hi>
　<hi>焉凡禮之行也必追其本禘夏祭也然則大禘之當用夏月亦㫁㫁無疑也葢古禮之無徵乆矣雖孔子</hi>
　<hi>且苦文獻之不足而吾烏從正之要以殷實因夏周實因殷其大致所在固有可類推而得者又按此詩</hi>
　<hi>末章舉及阿衡正配享太廟之事則固大禘之一證也何以明之書盤庚篇告有位之辭云古我先王暨</hi>
　<hi>乃祖乃父胥及逸勤茲予大享于先王爾祖其從與享之孔安國謂大享者烝嘗也扵禮無據周禮司尊</hi>
　<hi>彛職云凡四時之間祀追享朝享先儒謂禘追祭其所自岀故為追享祫羣主皆朝于太祖而合食故為</hi>
<pb n="4a"/>
　<hi>朝享皆在四時之間故曰間祀此其説與盤庚之言大享者合禘祫皆以享名而禘尤大于祫故以大享</hi>
　<hi>名也享亦通作饗禮器言大饗其王事與樂記言大饗之䄠尚𤣥酒而俎腥魚大羹不和有遺味者矣大</hi>
　<hi>戴禮亦云大饗尚𤣥尊俎生魚先大羹貴飲食之本也大饗尚𤣥尊而用酒食先黍稷而飯稻粱祭嚌大</hi>
　<hi>羹而飽乎庶羞貴本而親用貴本之謂文親用之謂理兩者合而成文以歸太一夫是謂大隆葢大禘追</hi>
　<hi>及逺祖有㝠漠之思焉故其禮意與郊同如此今盤庚言功臣配享正在大享之時則序以長發為大禘</hi>
　<hi>信非妄矣何休亦云禘所以異于祫者功臣皆祭也是詩也當作于盤庚之世觀其以茲予大享為言則</hi>
　<hi>知功臣配祭其禮自盤庚始矣先是竹書載沃丁八年祠保衡如使早有配祭之禮則亦安用専祀為哉</hi>
濬哲<hi>陸徳明本作悊</hi>維商<hi>陽/韻</hi>長發其祥<hi>陽/韻</hi>洪<hi>豐氏本/作浲</hi>水芒芒<hi>陽韻<pb n="4b"/>豐本作汒汒</hi>禹敷下土方<hi>陽/韻</hi>外大國是疆<hi>陽/韻</hi>幅隕<hi>華氏本豐本俱作員</hi>
既長<hi>陽韻</hi>有娀方将<hi>叶陽韻/資良翻</hi>帝<hi>列女傳/無帝字</hi>立子生商<hi>見前濬賦也本深通川之義爾雅以為幽深也哲説文云知也濬哲維商賛商家能推其祖之所自出以制大禘之禮也樂記曰作者之謂聖述者之謂明孔子曰明乎郊社之禮禘嘗之義治國其如示諸掌乎即此詩賛濬哲之意論語云或問禘之説子曰不知也知其説者之扵天下也其如示諸斯乎指其掌朱子云禘之意最深長如祖考與自家身未相遼絶祭祀之理亦自易理㑹即如郊天祀地猶有天地之顯然者不敢不盡其心至祭其始祖己自大段濶逺難盡其感格之道今又推其始祖之所自出而祀之苟非察理之精微誠意之極至安能與于此哉故知此則治天下不難也愚按諸侯不得祖天子大夫不得祖諸侯分有所限也稷契皆旁支宜不得祖<pb n="5a"/>帝嚳然其子孫既有天下而為天子矣彼為嚳嫡傳而主嚳祀者則皆其臣也即越常格以祭之其誰曰不宜故大傳曰禮不王不禘而孔子謂知禘説則明于天下皆謂惟天子始足以為此非諸侯大夫所可例也推此意也人所生有本焉有本之本焉極其本之本而不以本支之分為限則人物可以同原而至于天矣故大禘之禮與郊同意者也烝皆以全牲皆以繭栗則以所自出之帝尊而且逺故亦以天道事之也雖然周人立廟惟及姜嫄不敢及嚳僅于大禘一祀之而已聖人制禮之嚴固如此長發其祥遡開商興王之祥繇于帝嚳也祥者吉之先見者也商家之發見其禎祥者已乆實自帝嚳之世矣微帝嚳則契安從生故今日扵大禘祀之也洪水孟子説文皆以為洚水也洚者水不遵道也芒通作荒説文以草淹地為荒故借為水淹地之義敷説文云布也猶分也書曰禹敷土蔡沈謂分别土地以為九州是也方四方也尚書序曰帝釐下土方楚辭天問<pb n="5b"/>曰禹之力獻功降省下土方語法同此毛傳云諸夏為外孔頴達云對京師為内也疆説文云界也當洚水淹地芒芒之時下土之方幾莫得而辨禹治水之後乃始分别土地定其方域自京師之外凡可以建為大國者則從而區晝其疆界以待新封之用此大禹弼成五服至于五千之事言此所以為封契發端也今按禹貢紀錫土正在治水成功之後幅説文云布帛廣也隕通作圓説文云圜全也統計舜時五服之廣如布帛之幅然四面圓全而無欠缺又長逺而無涯際也有娀契母家所封國也契母為嚳次妃史記言桀敗于有娀之墟國名記謂其地在陕虢間葢湯先敗桀師于此也将通作壮説文云大也有娀以契之故當時方且昌大其國也帝者天之主宰篇中三舉帝皆指天言子謂有娀氏之女子即契母也子生二字連讀不與下商字相連謂其女子之所生者正指契也金履祥云生猶甥也謂帝立有娀氏女所生者為商也史記云契長而佐禹治水有<pb n="6a"/>功帝舜乃命契為司徒封于商賜姓子氏愚按契之封商雖帝舜命之而皆本于天意以契能敬敷五教有可封之功故歸之于帝立焉此章言商之受命基于契而契則帝嚳之所生所以著禘祭之繇也</hi>　𤣥王<lb/>
桓撥<hi>曷韻亦叶屑韻筆别翻韓詩作發</hi>受小國是達<hi>曷韻亦叶屑韻陀悦翻</hi>受大<lb/>
國是達<hi>同上</hi>率<hi>漢書/作帥</hi>履<hi>外傳説苑漢/書俱作禮</hi>不越<hi>月韻亦叶曷韻户括翻</hi>遂<lb/>
視<hi>豐本作眎</hi>既發<hi>月韻亦叶曷/韻北末翻</hi>相<hi>去/聲</hi>土烈烈<hi>屑/韻</hi>海外有截<hi>屑韻豐本此下又有一章云㝠勤于官水國載安有易凶頑僕牛是踐帝命式甄上甲桓桓孝思孔宣注引路史謂僕牛者河伯名也葢因禮記有㝠勤其官國語有報上甲微之文詩不應舍此二君而不之及故依附而益之王賦也𤣥王毛傳云契也按𤣥者幽逺之義稱契為𤣥  亦猶曾孫之下為𤣥孫盖以其為逺祖而名之或謂<pb n="6b"/>其生因𤣥鳥降得名而鄭又謂黒帝所感生故以𤣥稱皆不可信孔云國語曰𤣥王勤商十四世而興𤣥王為契明矣又云昔我先王后稷我先王不窋韋昭謂周之禘祫文武不先不窋故通謂之王商頌亦以契為𤣥王是其為王之祖故呼王非追號為王也桓通作和酈道元讀尚書桓夷底績桓作和漢書注云陳宋之間言桓聲如和今猶謂桓表為和表撥説文云治也錢天錫云當時混沌之竅未鑿而顓蒙之性亦未開非撥之不可撥昏而使之明撥亂而使之治皆撥也愚按桓撥謂和以撥之即舜所云敷教在寛也孟子載放勲命契之辭曰勞之來之匡之直之輔之翼之使自得之又從而振徳之此可謂之桓撥矣受小國是達受大國是達者鄭𤣥云始堯封之商為小國舜之末年乃益其土地為大國言能達其教令孔云中候握河紀説堯云封稷契臯陶賜姓號是堯封之也考河命説舜之事云褒賜羣臣賞爵有功稷契臯陶益土地是舜益地為大國也陸化<pb n="7a"/>熙云達即百姓親五品遜教化無窒礙之意率通作□循也履説文云足所依也越説文云度也猶言踰也契能以身教故其國中之民皆□循契身之所踐履如親義序别信之類無踰越者視説文云瞻也發者奮起之意金履祥云遂視既發其觀瞻之者皆感發也愚按此汎指天下人而言不在契本國之内者曰遂曰既皆速化之辭相土契之孫昭明之子鄭𤣥謂相土承契之業入為王官之伯出長諸侯王肅謂相土在夏為司馬之職掌征伐要皆以詩辭想像之殊無明據竹書載帝相十五年商侯相土作乘馬遂遷于商丘與左傳言陶唐氏火正閼伯居商丘相土因之者合其曰作乘馬則此詩所詠也乘馬即甸賦也班固漢志謂殷周以兵定天下立司馬之官設六軍之衆因井田而制軍賦四井為邑四邑為丘丘十六井也有戎馬一匹牛三頭四丘為甸甸六十四井也有戎馬四匹兵車一乘牛十二頭甲士三人卒七十二人干戈備具是為乘馬之法今據竹<pb n="7b"/>書所載則乘馬之法夏后之世相土固先為之矣烈説文云火猛也烈烈状其威也海外之與海内華夷之界也截説文云㫁也乘馬之法行則兵威大振方行天下至于海表㒺有不服彼海外蠻夷之國截然守其界限毋敢窺伺内地實偪處此者故曰有截也劉敞云夷狄扵中國無事焉其扵天子世一見則諸侯雖善其交際不得而通也是以春秋亦不與其朝不與其朝者懲淫慝一内外也周公致太平越裳氏重九譯而獻其白雉公曰君子徳不及焉不享其贄愚按觀此可以得海外有截之義契始封商至相土遷于閼伯之墟以主大火厥後湯以亳興其地即在商丘東南是開商基者契而開興王之基者相土故商人祀契為始祖而其次即祀相土為不遷之宗焉</hi>　帝命不違至于湯齊<hi>韻韓詩外傳作躋</hi>湯降不遲<lb/>
聖敬日躋<hi>齊韻禮記作齊</hi>昭假<hi>豐本/作格</hi>遲遲<hi>支/韻</hi>上帝是祗<hi>支韻</hi>帝命<lb/>
<pb n="8a"/>
式于九圍<hi>叶支韻盈之翻言賦也此下四章皆述成湯之事帝命不違  契與相土能順承天之命令不敢違背凡其兢業小心盡職于侯國者皆是也齊等也按説文訓齊為禾麥吐穂上平也故有平等之義至于湯齊者言湯之不違帝命亦能與契相土等埓也韓詩外傳云孔子曰先聖後聖其揆一也因引此詩又云聖人以己度人者也以心度心以情度情以類度類古今一也類不悖雖乆同理故性緣理而不迷也詩曰帝命不違至于湯齊言古今一也降説文云下也不遟毛云言疾也愚按湯降不遟即書所謂疾敬徳也此但以敬畏天命言晉語宋公孫固欲襄公禮晉公子重耳而引此詩謂湯降不遟者降有禮之謂特㫁章取義耳聖者造極之名輔廣云聖敬云者言湯之敬乃聖人之敬也無一毫虧缺無一息間斷朱子云湯工夫全在敬字上看來大段是一箇修飭底人躋爾雅公羊傳皆以為陞也日躋者文選注云言湯聖敬之道上聞于天也<pb n="8b"/>愚按躋而曰日有至誠無息之意韓詩外傳云孔子曰徳行寛裕者守之以恭土地廣大者守之以儉禄位尊盛者守之以卑人衆兵强者守之以畏聰明睿知者守之以愚博聞强記者守之以淺夫是之謂抑而損之詩曰湯降不遟聖敬日躋又云周公曰易有一道大足以守天下中足以守其國家近足以守其身謙之謂也夫天道虧盈而益謙地道變盈而流謙鬼神害盈而福謙人道惡盈而好謙是以衣成則必缺袵宮成則必缺隅屋成則必加拙示不成者天道然也易曰謙亨君子有終吉詩曰湯降不遟聖敬日躋昭明也假通作徦至也昭假者明其敬之所至欲使天知之也遟遟不屑屑繫念也祗敬式法也俱見説文九圍毛云九州也孔云九分天下各為九處若規圍然故謂之九圍也嚴粲云敬為聖人之敬言至誠也日躋言至誠無息也其昭假于天遟遟甚緩言湯無心于得天付之悠悠也湯無所覬倖故惟上帝是敬其誠專一然天自命之以為法于天<pb n="9a"/>下也錢云式九圍有表正萬邦之意未便是為天子下二章正式于九圍之事禮孔子閒居篇子夏曰三王之徳參扵天地敢問何如斯可謂參天地矣孔子曰奉三無私以勞天下天無私覆地無私載日月無私炤此之謂三無私其在詩曰帝命不違至于湯齊湯降不遟聖敬日齊昭假遟遟上帝是祗帝命式于九圍是湯之徳也引詩之意但取成湯能敬天命葢能敬天命則自能奉三無私矣</hi>　受小球大球<hi>尤韻</hi>為<lb/>
下國綴<hi>齊魯韓詩禮記注俱作畷</hi>旒<hi>尤韻齊魯韓詩/禮記注俱作郵</hi>何<hi>豐本作荷後同</hi>天之<lb/>
休<hi>尤韻</hi>不競不絿<hi>尤/韻</hi>不剛不柔<hi>尤/韻</hi>敷<hi>左傳後漢/書俱作布</hi>政優優<hi>尤韻説文作憂憂</hi>百禄是遒<hi>尤韻説文作揫厥賦也球孔安國云玉名禹貢雍州  貢球琳虞書曰戞擊鳴球球者玉磬之名而禮玉藻篇云笏天子以球玉則球可以為磬亦可為笏説文専以玉磬解球誤矣小<pb n="9b"/>球大球朱子金氏皆謂小國大國所贄之玉也按聘義云天子制諸侯比年小聘三年大聘相厲以禮此天子之所以養諸侯兵不用而諸侯自為正之具也以圭璋聘重禮也已聘而還圭璋此輕財而重禮之義也周禮小行人合六幣圭以馬璋以皮璧以帛琮以錦琥以繡璜以黼此六物者以和諸侯之好故夏殷之世聘禮所用經無明文據此言受球則亦圭璋璧琮琥璜之類矣左傳孟獻子曰小國之免于大國也聘而獻物扵是有庭實旅百事亦同此劉向新序載湯出田見人張網四面而祝之曰從天墜者從地出者從四方來者皆罹吾網湯曰嘻盡之矣乃解其三面止置一面改祝曰欲左者左欲右者右欲高者高欲下者下不用命者乃入吾網漢南諸侯聞之曰湯徳至矣及禽獸歸之者四十餘國竹書亦載夏桀二十三年釋商侯履扵夏臺諸侯遂賔于商此詩言受球受共大抵皆此後事也下國鄭云諸侯也綴説文云合箸也鄭云猶結也孔云内則言衣<pb n="10a"/>裳綻裂紉箴請補綴是綴為連結之義也旒毛云章也按説文無旒字本作瑬云垂玉也冕飾周禮弁師職云王冕五彩繅十有二就皆五彩玉十有二徐鍇云瑬之言流也自上而下動則逶迤若流水也陳氏云或謂之繁露其勢然也若旌旗之流則名為㳺其後字改作旒而以為冕之所垂及旌旗之飾之通稱故秋官大行人及考工記説旌旗之事皆云九旒七旒爾雅説旌旗之練旒九鄭箋解此詩亦以旒為旌旗之垂者也夫以旒从㫃則是旌旗之屬固不可通扵冕飾然㫃下施㐬殆不成字故知非古文也毛傳解旒為章與説文合當從之襄十六年公羊曰君若贅旒然言諸侯反繫屬于大夫也此言綴旒與彼意相似而詞有正反之異湯為冕下國諸侯為瑬綴之取其相繫屬之義也又荀子云奪然後義殺然後仁上下易位然後貞功參天地澤被生民夫是之謂權險之平湯武是也傳曰斬而齊枉而順不同而一詩曰受小球大球為下國綴旒此之謂也按<pb n="10b"/>荀子引詩之意政從伐桀後賛之非本義也又按禮八蜡之一曰郵表畷鄭注禮記引此詩作為下國畷郵以古者井畔相連處謂之畷郵若郵亭乃田畯處此以督約百姓者成湯施布仁政為下國諸侯所會集亦如畷郵然其義似有據疑古文或如此並存之何説文云儋也猶言承任也休鄭云美也言承任天之嘉美于我故為衆諸侯所歸鄉也競説文云彊語也一曰逐也鄭亦云不逐者不與人爭前後也絿説文毛傳皆云急也不兢不絿以交鄰國言今即湯事葛一節觀之以大事小是不競也葛伯放而不祀湯使遺之牛羊又使亳衆往為之耕是不絿也不剛不柔二句以布政于本國言剛則易失之猛柔則易失之縱不剛不柔寛嚴相濟仁義不偏以此布政則可謂至和矣優通作憂按説文㥑憂優三字義各不同㥑从心从頁愁也心㥑則形于顔面故从心又从頁頁者首也憂从㥑从攵行之和也人有㥑行國則可以解之故从㥑又从攵攵所以行也優从人<pb n="11a"/>定意从憂得聲其義則饒裕也後人混㥑愁之㥑作憂變憂和之憂作□又通作優饒之優皆失本義又朱傳解此優優如字以為寛裕之意亦通但據左傳孔子引此詩有政是以和之言故宜通作憂耳百禄猶云多福迫説文云廹也言多福來廹近之如富貴逼人之意毛傳訓遒為聚則當通作揫其義則收束也承上文言湯所以何天之休而受小大聘問之贄者何修得此哉湯之待小大諸侯未嘗競而欲駕其上也未嘗絿而急須其來也其日所布政于本國者不一于剛不一于柔迭運並行而有優優和調之美故天下諸侯聞風心服而自不能已于玉帛之将直以綴旒奉之所謂百禄是遒者此也伊尹告太甲曰先王子恵困窮民服厥命㒺有不悦並其有邦厥鄰乃曰傒我后后來無罰當日諸侯咸賔于商其故實繇于此左成二年齊國佐對晉人曰四王之王也樹徳而濟同欲焉五伯之霸也勤而撫之以役王命今吾子求合諸侯以逞無疆之欲詩曰布政<pb n="11b"/>優優百禄是遒子實不優而棄百禄諸侯何害焉韓詩外傳云王者之等賦正事田野什一關市譏而不征山林澤梁以時入而不禁相地而正壤理道而致貢萬物羣來無有流滯以相通移近者不隐其能逺者不疾其勞雖幽閒僻陋之國莫不趨使而安樂之夫是之謂王者之等賦正事皆可與此詩互看又左傳載仲尼曰政寛則民慢慢則紏之以猛猛則民殘殘則施之以寛寛以濟猛猛以濟寛政是以和詩曰不競不絿不剛不柔布政優優百禄是遒和之至也韓詩外傳亦云詩曰不競不絿不剛不柔中庸和通之謂也又云言當之為貴也又云聖人養一性而御大氣持一命而節滋味奄治天下不遺其小存其精神以補其中謂之志詩曰不兢不絿不剛不柔言得中也皆見兢絿剛柔二句文法相類故并引之不必與詩㫖合也</hi>　受小共<lb/>
<hi>豐本作貢下同</hi>大共<hi>叶冬韻居容翻亦/叶腫韻居勇翻</hi>為下國駿<hi>大戴禮/作恂</hi>厖<hi>叶董<pb n="12a"/>韻莫孔翻齊詩豐本俱作駹荀子大戴禮俱作蒙</hi>何天之龍<hi>冬韻亦叶腫韻丑勇翻大戴禮豐本俱作寵</hi>敷<hi>大戴禮陸徳/明本俱作傅</hi>奏其勇<hi>腫/韻</hi>不震不動<hi>董韻</hi>不戁不竦<lb/>
<hi>腫韻</hi>百禄是總<hi>董韻陸本作鬷豐本作□按此章以腫董二韻互叶葢音相近  賦也上章言諸侯通聘問此章言諸侯從征伐皆所謂帝命式于九圍者也史記云湯征諸侯曰汝不能敬命予大罰殛之無有攸赦孟子云湯十一征而無敵于天下孔安國云湯為夏方伯得専征伐共通作供説文云設也謂陳設以給用也左傳君謂許不供義正同此受小共大共者湯将征伐四方受小大諸侯供給如卒乘器具糗糒芻秣之類也以下文敷奏等語推之可見駿通作峻説文云高也厖説文云石大貎為下國駿厖者下國諸侯恃湯以安如倚頼于磐石然也齊詩以駿厖作駿駹謂馬也然馬豈所以比先祖亦不倫甚矣陶逸則云古人取喻恰<pb n="12b"/>當上言政事文也故以綴旒喻下言武功武也故以駿厖喻又荀子云從人之欲則勢不能容物不能贍也故先王為之制禮義以分之使有貴賤之等長幼之差知賢愚能不能之分皆使人載其事而各得其宜故仁人在上則農以力盡田賈以察盡財百工以察盡器械士大夫以上至于公侯莫不以仁厚知能盡官職夫是之謂至平故或禄天下而不自以為多或監門御旅抱關擊柝而不自以為寡故曰斬而齊枉而順不同而一夫是之謂人倫詩曰受小共大共為下國駿䝉此之謂也引詩之意謂下之奉上名分當然扵詩指亦近但以駿厖作駿蒙則殊不可解龍通作寵説文云尊居也因以為寵異之義言承任天之寵異乎我故小大諸侯皆奔命恐後如此也郝敬云人心所屬即是天休人心所奉即是天寵敷奏與敷政之敷義同奏説文云進也敷奏其勇者布散而日進其勇言其武功之廣也大戴禮云孔子曰不畏彊禦不侮矜寡是仲由之行也詩云受小<pb n="13a"/>共大共為下國恂䝉何天之龍傅奏其勇夫强乎武哉文不勝其質震如易震不于其躬于其鄰之震動説文云作也不震不動者言師出于不得已非人心憂懼之深國勢搖動之極則兵不輕動也戁竦據説文皆訓敬扵義難通戁當通作赧面慙而赤也爾雅疏謂面慙曰戁是也竦當通作悚説文云懼也總説文云聚束也成湯師出有名故無愧怍亦無恐懼于是小大諸侯皆倚之以為安各出所有以供其用而為百禄之所總聚也書仲虺之誥曰初征自葛東征西夷怨南征北狄怨曰奚獨後予攸徂之民室家是慶曰徯予后后來其蘇湯之行師如是亦何戁懼之有百禄是遒與何天之休應百禄是總與何天之龍應天休天龍與第三章帝命應</hi>
　武王載斾<hi>叶曷韻蒲撥翻韓詩外傳荀子俱作發説文作坺</hi>有䖍秉鉞如火<lb/>
烈烈<hi>屑韻</hi>則莫我敢曷<hi>韻亦叶屑韻阿竭翻/漢書豐本俱作遏</hi>苞<hi>漢書注作包</hi>有<lb/>
<pb n="13b"/>
三蘖<hi>屑韻亦叶曷韻牙葛翻漢書注作枿</hi>莫遂莫達<hi>曷韻亦叶屑韻陀悦翻</hi>九有九<lb/>
截<hi>屑韻</hi>韋顧<hi>漢書/作鼓</hi>既伐<hi>月韻亦叶屑韻/讀如穴胡決翻</hi>昆吾夏桀<hi>屑韻亦叶月韻居竭翻王賦也此章述成湯伐桀之事葢至是始為天子也武  湯也解見𤣥鳥篇斾説文云繼旐之旗沛然而垂解見出車篇所謂續旐末為燕尾者也載斾者載之扵車上也禮曰徳車結旌武車綏旌綏謂垂舒之也垂旌所以為戰昔晉治兵建而不斾已而斾之諸侯畏之此詩言湯之載斾尚未及戰也苐載之扵車以待将戰而建耳䖍説文云虎行貌或以為敬也徐鍇云虎之行兢兢然有威故謂敬為䖍秉持也鉞本作戉説文云大斧也周禮注云秉鉞所以為将威也有䖍秉鉞朱子云言恭行天罰也顔師古云湯雖秉鉞以敬為先輔廣云載斾秉鉞不敢不䖍即所謂臨事而懼也愚按此亦與第三章聖敬相應史記稱夏桀為虐政淫荒而諸侯<pb n="14a"/>昆吾氏為亂湯乃興師率諸侯伊尹從湯湯自把鉞以伐昆吾遂伐桀然則此章言載斾秉鉞専為伐昆吾夏桀紀事韋顧既伐特追數之耳上章言敷奏其勇則皆伐韋顧之類也如火烈烈者鄭云興師出伐志在誅有罪其威勢如猛火之炎熾也莫之為無音之轉也曷説文云何也朱子云誰何也按誰何者詰問譙訶之辭然此亦謂昆吾夏桀不敢訶成湯耳錢天錫云如火二句以戒懼為奮楊理直氣壮故威靈如此一説曷通作遏説文云微止也謂繳繞使止也亦通荀子云仁人之兵聚則成卒散則成列延則若莫邪之長刃嬰之者㫁兑則若莫邪之利鋒當之者潰圜居而方正則若盤石然觸之者角摧且夫暴國之君将誰與至哉彼其所與至者必其民也而其民之親我歡若父母其好我芬若椒蘭彼反顧其上則若灼鯨若仇讐人之情雖桀跖豈又肻為其所惡賊其所好者哉是猶使人之子孫自賊其父母也彼必将來告之夫又何可詐也詩曰武王載發<pb n="14b"/>有䖍秉鉞如火烈烈則莫我敢遏此之謂也以草包裹物曰苞即苞苴之苞也蘖説文云伐木餘也歐陽修云韋也顧也昆吾也所謂三蘖也按湯十一征其見于尚書及竹書者如葛如有雒如荆如温皆次第夷滅獨韋顧昆吾三國後亡故以蘖稱桀樹此三國為私黨如以草苞裹餘蘗故曰苞有三蘗也遂即遂生復性之遂達即驛驛其達之達遂達皆從蘖字生出勾則能遂萌則能達非三蘖所可望也九有九州也解見𤣥鳥篇有截與海外有截義同九州諸侯截然判斷不與三蘖相通故桀雖有意包畜之而終至扵局促莫能申遂窮窘莫能通達也劉向説苑載湯欲伐桀伊尹曰請阻之貢職以觀其動桀怒起九夷之師以伐之伊尹曰未可彼尚能起九夷之師是罪在我也湯乃謝罪請服明年又不供貢職桀怒起九夷之師不起伊尹曰可矣湯乃興師此所謂九有有截者也又書伊尹曰惟尹躬暨湯咸有一徳克享天心受天明命以有九有之師爰革夏正夫<pb n="15a"/>九有既聯屬扵湯則其判斷于夏可知已既者已事之辭朱子云韋顧既伐而昆吾夏桀次之此紀當時用師之序也鄭云三國黨于桀惡湯先伐韋顧克之昆吾夏桀則同時誅也按竹書桀二十八年昆吾氏伐商商會諸侯于景亳遂征韋商師取韋遂征顧二十九年商師取顧三十年商師取昆吾三十一年商自陑征夏邑克昆吾大雷雨戰于鳴條夏師敗績桀出奔三朡戰于郕獲桀于焦門放之于南巢而王應麟引郡國志云湯伐桀桀與韋顧之君拒湯于莘之墟遂戰扵鳴條之野此與詩辭不合殆不足信又鄭語史伯云祝融其後八姓己姓昆吾顧則夏滅之彭姓豕韋則商滅之昆吾顧既滅于夏而此有昆吾顧者葢既滅而復立之亦猶豕韋為商所滅而其後世仍為商伯古五伯數中所謂商豕韋是也一統志云直𨽻大名府滑縣古豕韋氏之國顧城在山東東昌府濮州范縣東南五十三里濮州古顓頊之墟曰帝丘夏為昆吾氏所居桀都安邑即今山西<pb n="15b"/>平陽府解州安邑縣縣北二十里有鳴條岡郡國志云安邑有昆吾亭湯伐桀戰處寰宇記云昆吾亭盖湯伐桀之時昆吾以兵助桀同時而滅故有亭非國于此也左昭十八年二月乙卯周毛得殺毛伯過而代之萇𢎞曰毛得必亡是昆吾稔之日也孔云昆吾以乙卯日亡也桀亦以乙卯日亡故檀弓注云桀以乙卯亡未知何月也黄佐云初伐韋次伐顧庶㡬夏桀知所改圖也及其終不悛也然後興南巢之師以快人神之憤苟徒以為治亂者必先其黨剪其枝葉而後除其本根則是後世以計取天下之為而非聖人恭行天討之意矣陳際泰云三蘖不數葛何也葛非桀黨也葛非桀黨而隨以兵何也肘腋之禍不先剪之而虞後顧也韋顧昆吾夏桀平叙之而不殊何也不正其為天子也不正其為天子而湯之師始不負扵天下矣自帝命不違至此皆紀湯事湯繇七十里諸侯起而為天子故叙述特詳或問先君商先如㝠如微皆有功徳可稱而詩自契外獨舉<pb n="16a"/>相土以及于湯其他皆不之及何也曰此祭法所謂二祧者也祭法云王立七廟一壇一墠曰考廟曰王考廟曰皇考廟曰顯考廟曰祖考廟皆月祭之逺廟為祧有二祧享嘗乃止去祧為壇去壇為墠壇墠有禱焉祭之無禱乃止去墠為鬼按考廟者父廟也王考廟者祖廟也皇考廟為曾祖顯考廟為高祖其曰祖廟則始祖也始祖而下四親而上扵廟當毁而擇其中之有功徳者以為二祧舊説謂祧之言超也超然上去也特為有功徳而留故謂之祧也外此若高祖之父則去祧為壇高祖之祖則去壇為墠此後又有從壇遷來墠者則此前在墠者遷入石凾為鬼皆以其無功徳故也合始祖二祧與四親共為七廟故伊尹告太甲曰七世之廟可以觀徳所謂觀徳則専指二祧而言也先儒皆疑此禮與王制三昭三穆並太祖廟為七之説不合今以此詩觀之祭法所傳不為無據大抵前代禮耳自湯而下至于盤庚凡傳十八君即以父子相傳為一世推之亦有十<pb n="16b"/>世除盤庚四親廟外自第六世太戊而上已皆在應毁之列而湯身剏王業及上世相土肇基王迹俱無毁理故特立為二祧後世如周文武立二世室亦以其應毁故為之則猶之二祧之意但殷合二祧為七廟而周則除二世室為七廟耳若太甲為太宗太戊為中宗則其廟又在七廟之外是詩前惟頌相土後惟頌湯而已此又可証為二祧之最確者自二祧而外遡及𤣥王則以其為始祖又遡及長發其祥則以嚳為始祖之所自出故愚謂大禘之禮七廟之主皆在既非廣及毁廟亦非專以始祖配葢竊有窺于此也</hi>　昔在中<lb/>
葉<hi>韻豐本作枼</hi>有震且業<hi>葉/韻</hi>允也天子<hi>紙/韻</hi>降于卿士<hi>紙韻</hi>實維<lb/>
阿<hi>豐本作伊</hi>衡<hi>叶陽韻/户郎翻</hi>實左右商王<hi>陽韻臣賦也禘于太廟則功  與祭與祭必非一臣而此章獨言伊尹者以伊尹為開國元勲故特舉之也朱子云承上文而言昔在則前乎此矣葉毛云世<pb n="17a"/>也按葉文从世而來故訓葉為世此詩前言相土後言成湯則所謂中葉者其世數居于相土成湯之中者也震孔云懼也以國勢不定言業毛云危也以人心不安言如振之為有易所殺微之恢復居殷未乆而復返商丘皆震且業象也不然何至湯而僅僅有七十里乎允信也天子指湯也允也天子讃湯有聖徳信乎其為真主也降下也卿士指伊尹也稱其位曰卿稱其徳曰士周官稱六卿亦曰戒爾卿士降于卿士言湯屈己以下伊尹不敢自高也孟子曰故将大有為之君必有所不召之臣欲有謀焉則就之其尊徳樂道不如是不足以有為也故湯之于伊尹學焉而後臣之故不勞而王此即降于卿士之説也亦與第三章湯降不遲相應一説蘇轍云信矣天之子商也䧏之卿士而後商室以興亦通阿衡官名鄭云阿倚也衡平也伊尹湯所依倚而取平故以為官名郝敬云如太公之號尚父也愚按此宰相之位上卿之職至太甲改官名為保衡故書君奭篇<pb n="17b"/>云成湯既受命時則有若伊尹格于皇天在太甲時則有若保衡以伊尹保衡止是一人故一稱其名一稱其官也上實維指其人下實維指其功左右者謂佐佑之以敷政奏勇伐夏救民也湯受命仍舊國號曰商王孟子云伊尹耕于有莘之野而樂堯舜之道焉非其義也非其道也禄之以天下弗顧也繫馬千駟弗視也非其義也非其道也一介不以與人一介不以取諸人湯使人以幣聘之囂囂然曰我何以湯之聘幣為哉吾豈若處畎畆之中繇是以樂堯舜之道哉湯三使往聘之既而幡然改曰與我處畎畆之中繇是以樂堯舜之道吾豈若使是君為堯舜之君哉吾豈若使是民為堯舜之民哉吾豈若于吾身親見之哉天之生此民也使先知覺後知使先覺覺後覺也予天民之先覺者也予将以斯道覺斯民也非予覺之而誰也思天下之民匹夫匹婦有不與被堯舜之澤者若已推而内之溝中其自任以天下之重如此故就湯而説之以伐夏救民沈約云<pb n="18a"/>湯在亳能修其徳伊摯将應湯命夢乘船過日月之旁呂氏春秋云桀為無道暴戾頑貪天下顫恐而患之言者不同紛紛分分其情難得于辛任威凌轢諸侯以及兆民賢良鬰怨殺彼龍逄以服群凶衆庻冺冺皆有逺志莫敢直言其生若驚大臣同患弗周而畔桀愈自賢矜過善非生道重塞國人大崩湯乃惕懼憂天下之不寜欲令伊尹往視曠夏恐其不信湯繇親自射伊尹伊尹奔夏三年反報扵亳曰桀迷惑于末嬉好彼琬琰不恤其衆衆志不堪上下相疾民心積怨皆曰上天弗恤夏命其卒湯謂伊尹曰若告我曠夏盡如詩湯與伊尹盟以示必滅夏伊尹又復往視曠夏聽扵末嬉末嬉言曰今昔天子夢西方有日東方有日兩日相與鬭西方日勝東方日不勝伊尹以告湯商涸旱湯猶發師以信伊尹之盟故令師從東方出扵國西以進未接刃而桀走逐之至太沙身體離散為天下戮不可正諫雖後悔之将可奈何湯立為天子夏民大悦如得慈親朝不易<pb n="18b"/>位農不去疇商不變肆親郼如夏此之謂至公此之謂至安此之謂至信盡行伊尹之盟不避旱殃祖伊尹世世享商今按伊尹身為元功世享盛祭専美有商及周公時命成王記功宗以功作元祀其典實□于此</hi>
　　長發七章一章八句四章章七句一章九句一章<lb/>
　　六句<hi>楊氏云詩頌長發大禘但述𤣥王以下而不及扵所自出之帝則安得謂之禘詩乎朱子</hi>
　　<hi>亦疑大禘不及羣廟之主此宜為祫祭之篇今按篇首即以長發其祥一語開端明是指帝嚳而言</hi>
　　<hi>未嘗不及扵所自出之帝也豈必舉嚳之名而後謂之及嚳耶昔朱子疑為祫祭則天子夏秋冬三</hi>
　　<hi>時之祭皆祫其以功臣配享惟當在祫烝耳月令十月有大飲烝之文指祫烝也周禮夏官司勲職</hi>
　　<hi>云王功曰勲國功曰功民功曰庸事功曰勞治功曰力戰功曰多凡有功者銘書于王之太常祭扵</hi>
<pb n="19a"/>
　　<hi>大烝司勲詔之烝冬祭也謂之大者物成衆多之時具祭比三時為大也方是時百物皆報焉祭有</hi>
　　<hi>功宜矣禮記祭統衛孔悝之鼎銘曰勤大命施于烝彛鼎亦謂配享于烝祭也此詩如以為祫烝亦</hi>
　　<hi>無不可但彼乃周禮而殷禮别無所考愚但以盤庚大享之言與詩序大禘之説合故從之</hi>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經世本古義卷二<lb/>
</p>
<p>
</p>
  </div>
</body>
</text>
</TEI>
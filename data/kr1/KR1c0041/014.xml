<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷十四</head> <lb/>
    <p>
<pb n="1a"/>
欽定四庫全書<lb/>
　詩經世本古義卷十四<lb/>
　　　　　　　　　　　　　明　何楷　撰<lb/>
　　周懿王之世詩一篇<lb/>
　還刺荒也齊哀公好田獵從禽獸而無厭國人化之<lb/>
　遂成風俗習于田獵謂之賢閑於馳逐謂之好焉<hi>出序</hi>
　<hi>紀哀公名不辰太公四世孫後朝周爲夷王所烹因  侯之譛也宋衷云哀公荒婬田遊史作還詩以刺</hi>
　<hi>之按史記曰懿王之時王室遂衰詩人作刺金履祥云詩之時世多不可考其時王風未作變小雅多有</hi>
<pb n="1b"/>
　<hi>刺詩序皆以爲刺幽王太史公多見古書殆必有考胡氏大紀以齊哀公之立當在懿王之世而以刺哀</hi>
　<hi>公之詩𨽻之</hi>
子之還<hi>叶先韻旬宣翻齊詩漢書水經注豐氏本俱作營云營丘也韓詩作嫙云好貌</hi>兮遭我<lb/>
乎<hi>説文作于漢書齊詩俱作虖</hi>峱<hi>齊詩漢書崔靈恩集注豐/氏本俱作嶩吕氏注作巙</hi>之閒<hi>叶先韻居賢翻</hi>兮並驅<hi>釋文作駈豐/本作敺後同</hi>從<hi>説文/作从</hi>兩肩<hi>先韻説文釋文俱作豜豐氏本作猏</hi>兮揖我謂我儇<hi>先韻韓詩豐氏/俱作婘云好貌</hi>兮<hi>賦也孔頴達云三章皆士大夫相答之辭還通作嬛説文云材緊也所謂便嬛也鄭𤣥云子也我也皆士大夫也俱出田獵而相遭也遭説文云遇也徐鍇云猶匝也若行復相值也峱齊山名字从山从狃按狃之爲義犬性驕也此山當是獵犬出沒之所故<pb n="2a"/>从狃也董氏云考于地記嶩峱巙皆山名在齊之郊故諸書或異間近也與峱山相近也並説文云併也即子與我也驅驅馬也從逐也張揖云獸三歳爲肩不定其爲何獸也或以爲即豜説文云豜三歳豕肩相及者詩獻豜于公是也揖我謂我儇譽辭也儇説文云慧也孔云以報答相譽則尊卑平等非國君也然馳車逐獸又非庶人故知子也我也皆士大夫出田相遭也嚴粲云以子之便捷乃揖我謂我甚儇利也如子之能尚且見推此自矜于其黨以氣陵之之辭也章潢云子之還兮已譽人也謂我儇兮人譽己也並驅則人己皆與有能也詩人直述其詞而不加一語以致美刺之意然齊人矜誇之俗昭然不容掩矣又班固云此亦其舒緩之體也</hi>　子之茂<hi>叶有韻莫後/翻豐本作戊</hi>兮遭我乎峱之道<hi>叶有韻他口翻</hi>兮<lb/>
並驅從兩牡<hi>有韻</hi>兮揖我謂我好<hi>叶有韻/許厚翻</hi>兮<hi>賦也茂盛也謂年華壯盛<pb n="2b"/>猶今言茂齡也道者適峱之路爾雅云一達謂之道路牡説文云畜父也亦不明言其何獸好美也猶言其年力恰與彼相宜也</hi>　子之昌<hi>陽/韻</hi>兮遭我乎峱<hi>豐本首章作嶩次章作峱此章作巙</hi>
之陽<hi>韻</hi>兮並驅從兩狼<hi>陽/韻</hi>兮揖我謂我臧<hi>陽/韻</hi>兮<hi>賦也昌説文云美言也毎相稱譽是其言之美也山南曰陽初猶近峱既而適峱此則在峱之中矣陸佃云狼物之尤暴戾者故詩以爲後豺祭狼卜又善逐獸里語曰狼卜食狼將遠逐食必先倒立以卜所向故今獵師遇狼輒喜蓋狼之所嚮獸之所在也其靈知如此許慎云狼似犬鋭頭白頰高前廣後陸璣云其鳴能小能大善爲小兒啼聲以誘人去數十步其猛健者雖善用兵者不能免也按爾雅云狼牡貛牝狼其子獥絶有力迅狼爲總名分之則有貛狼獥迅四名然狼之名獨歸之牝者羅願云鳥之類雄摯于雌獸之類牝猛于牡以乳獲其子非可得<pb n="3a"/>犯也是以羆爲熊之牝而羆猛于熊狼爲貛之牝而狼名獨著虎猛者稱乳虎蓋其類也又陳祥道云周禮庖人掌共六畜辨其名物春秋傳言六畜五牲以奉五味鄭司農謂六獸者麋鹿熊麕野豕兔鄭康成謂獸人冬獻狼夏獻麋又内則無熊則六獸當有狼而熊不屬杜預則曰五牲者麋鹿狼麏兔今考之於詩五豝五豵兩肩兩狼私豵獻豜麀鹿麌麌小豝大兕内則有鹿脯田豕脯麕脯麋鹿田豕麕皆有軒又曰麋鹿爲菹麕爲辟雞野豕爲軒兔爲宛脾少儀麋鹿爲菹野豕爲軒皆聶而不切麕爲辟雞兔爲宛脾皆聶而切之内則八珍有狼臅膏則六獸當有狼無熊如康成之説五牲當有野豕非如杜氏之論也臧善也譽其技藝之善鄒忠𦙍云夫鬭雞走犬六摶蹴鞠者齊之俗固然其於田事尤所習但如豳風之于貉爲裘其同纉武秦風之奉時辰牡亦誰得訾且禁之乃卒然狹道相逢而必欲以僄狡逞伎吕氏謂意氣飛動勃勃見于眉宇之間所以染其神<pb n="3b"/>者深矣曹植樂府名都篇有云鬭雞東郊道走馬長楸間馳騁未能半雙兔過我前攬弓捷鳴鏑長驅上南山左挽因右發一縱兩禽連餘巧未及展仰手接飛鳶觀者咸稱善衆工歸我妍此正與營之詩同意蓋刺時人遊聘之樂也鄧元錫云還刺禽荒也言俗好獵不言君從禽斯風人之㫖哉</hi>
　　還三章章四句<hi>韓詩篇名作嫙齊詩子貢傳申培說豐氏本俱作營  子貢傳云齊</hi>
　　<hi>俗習于田賦營申培説云齊俗好田君子刺之朱傳云獵者交錯于道路相稱譽如此皆不著其世</hi>
　　<hi>愚以序及宋衷兩説脗合皆以爲哀公時事故從之</hi>
　<lb/>
　詩經世本古義卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷四</head> <lb/>
    <p>
<pb n="1a"/>
欽定四庫全書<lb/>
　詩經世本古義卷四<lb/>
　　　　　　　　　　　　　明　何楷　撰<lb/>
　　殷祖庚之世詩一篇<lb/>
　殷武立高宗廟也武丁修政行徳天下咸驩殷道復<lb/>
　興武丁崩子祖庚立祖已嘉武丁之以祥雉為徳立<lb/>
　其廟為高宗<hi>自武丁修政下俱出史記</hi>廟既成始祔而祭之之詩<lb/>
　<hi>出朱傳殷武丁祥雉事詳見那烈祖二篇小引下沈約云王  之大仁也力行王道不敢荒寧嘉靖殷邦</hi>
<pb n="1b"/>
　<hi>至于小大無時或怨是時輿地東不過江黄西不過氐𦍑南不過荆蠻北不過朔方而頌聲作禮廢而復</hi>
　<hi>起廟號高宗劉歆云天子三昭三穆與太祖之廟而七七者其正法數可常數者也宗不在此數中宗變</hi>
　<hi>也苟有功徳則宗之不可預為設數故扵殷太甲為太宗大戊曰中宗武丁曰高宗周公為無逸之戒舉</hi>
　<hi>殷三宗以勸成王繇是言之宗無數也然則所以勸帝者之功徳博矣或又説中宗高宗者宗其道而毁</hi>
　<hi>其廟名與實異非尊徳貴功之意也詩云蔽芾甘棠勿剪勿伐召伯所茇思其人猶愛其樹况宗其道而</hi>
　<hi>毁其廟乎迭毁之禮自有常法無殊功異徳固以親疎相推朱子云劉歆説宗不在七廟數中此説是又</hi>
　<hi>云商之三宗若不是别立廟只是親廟時何不胡亂将三箇來立如何恰限取祖甲太戊高宗為之那個</hi>
　<hi>祖有功宗有徳天下後世自有公論不以捒擇為嫌所以名之曰幽厲雖孝子慈孫百世不能改那個好</hi>
<pb n="2a"/>
　<hi>底自是合當宗祀如何毁得愚按當祖庚時武宗于七廟中正為考廟今如為武丁别立一廟則是考廟</hi>
　<hi>虚主也抑豈向之居考廟者尚仍舊而不遷耶然無此理矣若謂祀武丁于考廟又别為武丁自立廟則</hi>
　<hi>是武丁有二主尤無此理以愚意之武丁雖自立廟然當世數未盡時必仍居七廟中而虚其新廟及夫</hi>
　<hi>親盡應毁之日乃始遷其主于新廟與七廟同享祀為百世不遷之宗而不與羣祧等列耳又按先儒謂</hi>
　<hi>逺廟為祧遷主藏焉周之祧法先公之遷主藏于后稷之廟先王之遷主藏于文武之廟羣穆則藏于文</hi>
　<hi>羣昭則藏于武故或謂宗曰世室亦曰祧以此法例之如商之三宗為宗則三宗以下之子孫凡自七廟</hi>
　<hi>而祧者必各依其昭穆而分蔵其主于三宗之廟亦禮之可行者也若西漢每帝即世輙立一廟不止于</hi>
　<hi>七不列昭穆迭毁東漢宗廟之制代代稱宗未嘗有祧遷之法此皆失禮之大者劉公瑾云三宗之廟未</hi>
<pb n="2b"/>
　<hi>知立于何所竊意中宗當穆高宗祖甲當昭各随昭穆之位特列其廟扵太祖廟之兩旁三昭三穆之上</hi>
　<hi>如周文武世室之位也</hi>
撻<hi>説文作□</hi>彼殷武奮伐荆楚<hi>語/韻</hi>罙<hi>説文/作䍘</hi>入其阻<hi>語韻</hi>裒荆之<lb/>
旅<hi>語韻</hi>有截其所<hi>語/韻</hi>湯孫之緒<hi>語韻舊自章首起/至此為第一章</hi>維女<hi>音汝</hi>
荆楚<hi>見上</hi>居國南鄉<hi>陽/韻</hi>昔有<hi>豐氏本/作在</hi>成湯<hi>陽/韻</hi>自彼氐羗<hi>陽韻</hi>
莫敢不來享<hi>叶陽韻虛良翻</hi>莫敢不來王<hi>陽/韻</hi>曰商是常<hi>陽韻舊自維汝至此為第二章也賦也撻説文作□趙頤光云从虍達聲从虍何威之  今文改作撻殷武毛傳云殷王武丁也錢氏云謂殷之有武者莫高宗若也按商自盤庚遷殷始改國號曰殷武丁名昭小乙之子成湯十世孫廟<pb n="3a"/>號高宗鄒忠𦙍云商家賢聖之君惟載斾之湯及奮伐之丁以武特聞其他固有不甚武者夫服叛招携非大武不克大振此殷武所以為赫濯而守文之主不與焉奮説文云翬也从奞在田上鳥鼔翅翬翬然疾也兵興之迅疾似之伐説文云擊也徐光啟云奮伐二字有卓然果㫁人不及謀發不及距意此時積衰之後稍着一分因仍姑待之意便淩夷而不振矣荆楚毛傳云荆州之楚國也春秋正義云楚荆一木二名故以為國號亦得二名孔頴達云荆是州名楚是國名周有天下始封熊繹為楚子扵武丁之世不知楚君何人也解頤新語云或謂成王始封熊繹扵荆至魯僖公元年始有楚號遂疑商時未有荆楚乃欲假此以實韓詩宋襄公時作商頌之説殊不思自帝嚳九州已有荆州之名至禹貢有荆州即荆楚也又有荆岐則雍州之荆也詩人以有二荆故以荆楚别荆岐耳孰謂周始有荆楚哉按沈括謂揚州宜楊荆州宜荆地名因此楚乃荆之别名故二<pb n="3b"/>字通用春秋賈氏訓詁謂秦始皇父諱楚因亦變楚為荆此通用之證也徐光啟云荆楚左控江陵右控黔中南負蒼梧北依涇塞險阻之國司馬遷云夫荆楚僄勇輕悍好作亂乃自古記之矣李本云詩中稱商邑稱景山皆北亳也葢盤庚既没而殷道日衰楚人叛之其患之所及必常在淮北如春秋時楚之凌虐陳宋也北亳即宋也王慎中云方城漢水之間地大人衆形阻而俗襍介錯扵商邑之吭而近不一扵夏而非純扵夷未能以為内而不可以為外先王固欲梁圉其山川井邑其人民以固威嚴之勢而立長乆之安非如氐羗之荒忽惟其來享來王而已公羊傳云楚有王者則後服無王者則先叛夷狄也而亟病中國罙本作䍘説文云周也阻説文云險也増韻云山巇曰險水隔曰阻若泛言則山水通用愚按罙入其阻當是指鬼方之地易既濟九三爻云高宗伐鬼方三年克之未濟九四爻云震用伐鬼方三年有賞于大國朱子疑荆楚即鬼方謂荆楚地<pb n="4a"/>好鬼自古而然以三苗復九黎之徳家為巫祝民神雜糅是以荆楚舊多淫祠下至戰國之際猶爾驗諸屈原九歌可見也然竹書載武丁三十二年伐鬼方次于荆至三十四年王師克鬼方則鬼方與荆楚明非一國大抵鬼方在荆州之地其所居者必山水險阻之䖏能乘間出没為中國患而荆楚慓輕輒附之以俱動故世治則後服世亂則先叛高宗興兵本為伐鬼方而特揚言以伐荆楚為名一則使鬼方恬然不復措意而我可以攻其無備一則怵荆楚俾自為守而不暇與鬼方結連此固已得用兵勝算矣所以能直搗長驅如入無人之境也至是師據腹中地利在我則鬼方與荆楚不復相顧而二醜之勢俱孤是故荆楚必服而鬼方必克也易言震用伐鬼方知此舉非高宗自行震是臣名于傳無考或以震者長子之象借為大将之稱如師卦九五言長子帥師之意耳裒爾雅毛傳皆云聚也按説文無裒字本作褒通作褎説文云衣袂也裒荆之旅者猶言收<pb n="4b"/>拾荆楚之衆不使其紛出而為鬼方所用亦聚意也葢此時荆楚已聽命矣又呂祖謙云裒荆之旅謂入巢穴其衆無所遁逃窮而保聚如句踐棲于會稽之類也亦通徐云漢書嚴助疏云臣聞長老言秦之時嘗使尉佗徒睢擊越又使監禄鑿渠通道越人逃入深山林叢不可攻留軍屯守空地曠日持乆士卒勞倦越乃出擊之秦兵大敗荆楚以南高山深谷藂林宻菁夷人據險負阻鳥舉鱗聚不可方物至今猶然高宗伐楚獨能裒荆之旅可謂神于用兵矣截説文云斷也言截斷鬼方與荆楚為二不敢出而相應也一説曹氏云王師所在截然無敢犯之者猶常武所謂截彼淮浦王師之所也亦通湯孫朱子云謂高宗按那及烈祖篇亦皆稱高宗為湯孫緒本絲耑之名事業之有條理亦如之故爾雅訓為事又為業也承上文言此非好大喜功乃為湯孫者事業當然必如此而後無愧扵為湯之孫也下文言昔有成湯曰商是常意實本此又按竹書載夏桀二十一<pb n="5a"/>年商師征有雒克之遂征荆荆降是則奮伐荆楚固成湯已事耳維女荆楚以下紀高宗因荆旅聴命而諭告之辭也鄉毛云所也鄭云楚國近在荆州之域居中國之南方陸化熙云見為聲教所加正朔所及也郝敬云三代以前王都多在西北楚地據東南半天下王者南面出治失楚則如面墻故曰維女荆楚居國南鄉言至近而要也金履祥云商周中葉荆楚每為中國大患葢自豫南偏即踰重山而至鄧號為山南而又渡漢水控引雲夢江沱是為重險荆楚在其間為九州内之夷狄一出慿陵則北撼中州東矙陳蔡此所以易為中國患也商都河南北周遷雒陽視荆楚為國南而負固若此其為大患宜矣然自文王興于岐周而其風化行扵江漢秦人恃力亦足以制楚葢自雍南出即山水皆東南趨其下荆楚亦猶建瓴水爾然則荆可以擣豫闞揚徐而雍梁又足以制荆設險雖守國之末務而亦不可不知也氐羗鄭云夷狄國在西方者也山海經云伯夷父<pb n="5b"/>生西岳西岳生先龍先龍是始生氐羗氐羗乞姓孔云氐羗之種漢世仍存在秦隴之西地理志云隴西郡有氐道羗道按一統志以陕西臨洮府寜夏岷州靖虜衞文縣所四川龍州松潘叠溪皆為羗地曰自彼者舉絶逺以例其餘見不止于氐羗觀下文莫敢字可見竹書載湯即位之次年氐羗來賓又八年初廵狩定獻令則氐羗其先至者而其後四方諸夷始相繼而來故特舉氐羗也威之所制者廣故曰莫敢享説文云獻也逸周書王會解云湯問伊尹曰諸侯來獻或無馬牛之所生而獻逺方之物事實相反不利今吾欲因其地勢所有獻之必易得而不貴其為四方獻令伊尹受命扵是為四方令曰臣請正東符婁仇州伊慮漚深九夷十蠻越漚鬋文身請令以魚支之鞞魝鰂之醤鮫□利劍為獻正南甌鄧桂國損子産里百濮九囷請令以珠璣瑇瑁象齒文犀翠羽菌鶴短狗為獻正西崑崙狗國鬼親枳已闒耳貫胸雕題離丘漆齒請令以丹青白旄紕罽江<pb n="6a"/>歴龍角神龜為獻正北空同大夏莎車沽他旦略貌胡戎翟匈奴樓煩月氏<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>犂其龍東胡請令以橐駞白玉野馬騊駼駃騠良弓為獻湯曰善按觀此則氐羗鬼方荆楚之類各依其方所有之物為貢皆在其中矣鄭云世見曰王孔云謂其國父死子繼及嗣王即位乃來朝也荀子云諸夏之國同服同儀蠻夷戎狄之國同服不同制封内甸服封外侯服侯衞賓服蠻夷要服戎狄荒服甸服者祭侯服者祀賔服者享要服者貢荒服者終王日祭月祀時享嵗貢終王夫是之謂視形勢而制械用稱逺近而等貢獻是王者之至也彼楚越者且時享嵗貢終王之屬也必齊之日祭月祀之屬然後曰受制也則未足與及王者之制也季本云曹氏以為氐羗之國近者以時聘享逺者亦來終王以享與王為逺近之差今詳詩意則似戎狄之在荒服者世一見王而非來朝之日凡遇嵗貢之時則有貢獻故以獻先于王葢待戎狄之道禮當如此不必以賔荒分二等也曰述高宗<pb n="6b"/>之言也常猶云故事也商之故事則然爾荆楚所稔知今日者我叨為湯之孫安得不纉承先緒而容爾國與鬼方相煽以叛使成湯時來享來王之典遂廢耶此章頌高宗之能攘外也賈捐之云武丁成王殷周之大仁也然地東不過江黄西不過氐羗南不過蠻荆北不過朔方是以頌聲並作又後漢書云后桀之亂畎夷入居邠岐之間成湯既興伐而攘之及殷室中衰諸夷皆叛至于武丁征西戎鬼方三年乃克故其詩曰自彼氐羗莫敢不來王而竹書亦載武丁三十四年王師克鬼方氐羗來賓然則武丁固亦有平氐羗之事而此詩乃為欲往平氐羗發與</hi>　天命多辟<hi>叶錫韻/普擊翻</hi>設都于禹之績<hi>錫韻</hi>嵗事<lb/>
來辟<hi>見上</hi>勿予禍<hi>豐本/作過</hi>適<hi>叶錫韻丁歴/翻豐本作謫</hi>稼穡匪解<hi>舊自天命起至此為第三章豐本匪解下有祀事孔力一句按朱子云頌中有全篇句句是韻如殷武之類無兩句不是韻到<pb n="7a"/>稼穡匪解自是欠了一句豐之増補葢原于此庸妄極矣</hi>天命降監<hi>叶勘韻苦紺翻亦叶陷韻居懺翻朱子云下與濫叶</hi>下民有嚴<hi>叶陽韻/五剛翻</hi>不僭不濫<hi>勘韻亦叶陷韻胡懴翻</hi>不<lb/>
敢怠遑<hi>陽韻左傳作皇</hi>命于下國<hi>職韻亦叶屋韻古六翻左傳引詩無此句</hi>封建厥<lb/>
福<hi>屋韻亦叶職韻筆力翻左傳作命以多福舊自降監起至此為第四章</hi>商邑翼翼<hi>職韻</hi>四<lb/>
方之<hi>後漢書作是</hi>極<hi>職韻後漢書商邑二句作京師翼翼四方是則注云此韓詩之文  賦也自章首至封建厥福皆紀高宗戒勑諸侯之辭與上章荆楚事無渉多鄭云衆也辟毛云君也多辟謂衆諸侯也傅説告高宗曰明王奉君天道建邦設都樹后王君公不惟逸豫惟以亂民是則諸侯分封雖命于天子而實皆天之所命矣設都猶言建國績説文云緝也九州平治皆禹所積累而成猶之緝麻然也設都于禹之績者曹<pb n="7b"/>氏云諸侯設都之地皆禹之功也鄭云禹平水土弼成五服而諸侯之國定是以云然嵗事如周禮春朝夏宗秋覲冬遇之類其來以時故曰嵗事即朝覲述職也與來享來王不同辟與多辟之辟同勿之言毋亦音近也予通作余爾雅云我也高宗自謂也禍説文云害也劉熙云毁也言毁滅也適通作謫説文云罰也禍重而謫輕鍾惺云以禍適為言商道先罰後賞也種之曰稼斂之曰穡匪通作非解通作懈説文云怠也言爾為嵗事而來之諸侯其必毋為我所禍謫如能勤于民事使民稼穡不怠則禍謫可免矣李氏云觀孟子載天子廵守惟以土地田野為慶讓之主誠以農事為重也天命即上文之天命降下監臨也嚴教命急也俱見説文言天既命爾為諸侯則時時下而臨視之而下民之督責更有嚴于天之降監者臯陶所謂天聰明自我民聰明天明畏自我民明威達于上下敬哉有土即此意也不僣不濫二句高宗自表其待諸侯之法也僣説文云假也<pb n="8a"/>徐鍇云按左傳惟名與器不可以假人是僣也濫説文云汜也愚按左傳云淫刑以逞淫即濫之義也左襄二十六年蔡聲子引此詩曰善為國者賞不僣而刑不濫賞僣則懼及淫人刑濫則懼及善人按觀此可得僣濫二字之義入其疆土地闢田野治則有慶何僣之有入其疆土地荒蕪則有讓何濫之有怠説文云慢也遑説文云急也不敢怠遑者言不敢過寛而失之慢若僣于賞而無罰是怠也不敢過急而失之猛若濫于罰而無賞是遑也或賞或罰總之以民事為主而已下國與長發篇之下國義同指衆諸侯也我以此命爾下國之諸侯誠欲凡在封建之列者其皆有福慎毋廢朕命哉一説林堯叟云封建厥福者福禄鞏固如封建之永世也亦通又左哀五年鄭駟秦富而侈嬖大夫也而常陳卿之車服扵其庭鄭人惡而殺之子思曰不守其位而能乆者鮮矣商頌曰不僣不濫不敢怠皇命以多福此以不僣二句指有位者言其解又異商邑二句合成湯與<pb n="8b"/>高宗而共贊美之也翼鳥兩羽也湯都南亳其後屢遷至盤庚遷殷改都北亳即高宗所都也以其地在商丘故統曰商邑二亳對峙如鳥之有兩羽故曰翼翼也極説文云棟也按極者屋脊之棟屋脊居屋之中故鄭訓為中也昔成湯所居乃四方諸侯之所取中今高宗所居亦能與之嫓美則以其賞不僣而罰不濫故也史記載成湯既絀夏命還亳作湯誥其文曰維三月王自至扵東郊告諸侯羣后毋不有功于民勤力廼事予乃大罰殛女毋予怨曰古禹臯陶乆勞于外其有功乎民民乃有安東為江北為濟西為河南為淮四瀆已脩萬民乃有居后稷降播農殖百穀三公咸有功于民故后有立昔蚩尤與其大夫作亂百姓帝乃弗予有状先王言不可不勉曰不道毋之在國女毋我怨以令諸侯此誥辭與高宗之命下國先後一揆故書無逸篇曰其在高宗時舊勞于外爰暨小人作其即位乃或亮隂三年不言其惟不言言乃雍不敢荒寧嘉靖殷邦至于小大無<pb n="9a"/>時或怨所謂言乃雍者當即此命下國之言而小大之國無時或怨者亦即不怨其不僣不濫歟孟子有言武丁朝諸侯有天下猶運之掌也非無故也此章頌高宗之能安内也</hi>　赫赫厥聲<hi>庚韻</hi>濯濯<lb/>
厥靈<hi>青韻</hi>壽考且寜<hi>青/韻</hi>以保我後生<hi>庚韻此四句用韻法與車攻篇决拾四句同舊自商邑起至此為第五章</hi>陟彼景山<hi>叶先韻/翰旃翻</hi>松栢丸丸<hi>叶先韻胡圓翻</hi>是<lb/>
斷是遷<hi>先韻</hi>方斲是䖍<hi>先韻爾/雅作榩</hi>松桷有梴<hi>先/韻</hi>旅楹有閑<hi>叶先韻向甄翻</hi>寝成孔安<hi>叶先韻扵䖍翻舊自陟彼起至此為第六章  賦也赫火盛貌厥聲承上章命于下國言五事言屬火故曰赫赫濯説文云澣也靈孔云尊敬為神靈也毛萇云神之精明稱靈厥靈承首章奮伐荆楚言中衰之後氣象更新如新沐新浴者然故曰濯濯鄭云赫赫乎其出政教也濯濯乎其見尊敬也<pb n="9b"/>夀乆考老也俱見説文書無逸篇曰肆高宗之享國五十有九年可謂夀考矣寜通作寍説文云安也季本云天下治安也我後生主時王作寝廟者而言謂後高宗而生者也身夀考則經營必周世治安則靈長未艾此高宗之中興所以為烈而子孫崇報之所以不容己與陟彼景山以下言作廟事也陟説文云登也景山解見𤣥鳥篇括地志云宋州北五十里大蒙城為景亳湯所盟地因景山為名按據此則高宗所都在景亳明矣景亳者北亳也丸説文云圜傾側而轉者字从反仄徐鍇云仄者一面欹而不可囘也是故仄而可反為丸丸可左可右也按毛傳訓丸丸為易直孔謂言其滑易而調直意亦同此葢指松栢之本身言也下文為桷為楹皆取諸松栢也義亦見閟宮篇斷説文云截也遷爾雅云徙也截之所生之地徙之造作之處方朱子云正也正以繩墨也斲説文云斫也削以斧斤也方斲聯下松桷言尚書大傳云其桷天子斲之大夫達稜士首本庻人<pb n="10a"/>到加榖梁傳云天子之桷斲之礱之加宻石焉諸侯之桷斲之礱之大夫之桷斲之士斲本䖍毛云敬也解見長發篇孔云工匠皆敬其事不惰慢也松桷解見閟宮篇梴説文云長木也孔云桷者椽也椽以長為善旅毛云陳也朱子云衆也二義皆通楹説文廣雅皆云柱也閑説文云闌也陳列衆柱似處處皆有閑闌也一說閑者不過其度之意亦通寝毛云路寝也孔云王之所居路寝是寝之尊者故知謂路寝也按閟宮篇詠新廟亦但舉路寝則此可例推矣朱子云此葢特為百世不遷之廟不在三昭三穆之數寝成孔安者高宗功徳盛大今特為别設寝廟與太宗太甲中宗太戊號為三宗既成則人心甚安也猶閟宮篇言萬民時若之意萬尚烈云高宗之寝廟其成與不成闗係非小倘不成則一切俱不相安今寝成如是乃甚相安也見得此寝廟之作乃報功追逺之典萬萬非所得已者也詩言微婉深厚如此一説孔安就百世不遷言之亦通又羅苹云孔子<pb n="10b"/>刪詩録商頌五章豈無意哉景山商墳墓之所在也商邑之大豈無賢材哉松栢丸丸在扵斷而遷之方斵而敬承之以用之耳松栢小材有抱而整布衆楹大材有閑而靜别既各得施則寝成而孔安矣撫成羣材而任以成國則人君高拱仰成矣是綢繆牖户之義也此似借題立論要非詩㫖</hi>
　　殷武三章二章章十三句一章十一句<hi>舊作六章三章章六</hi>
　　<hi>句二章章七句一章五句高序及子貢傳皆云祀高宗也今按此詩明為立  宗新廟而作或于祭</hi>
　　<hi>祀時仍歌此詩則不可知耳申培説則云帝乙之時武丁親盡當祧以其中興功高存而不毁特新</hi>
　　<hi>其廟稱為高宗而祀之故作此歌此葢掇襲疏義之説愚初亦以為然及誦史記武丁之廟已立于</hi>
　　<hi>其子祖庚之時此昭然有據者何得以臆揣易之乎又古文引此詩皆以為詠成湯左襄二十六年</hi>
<pb n="11a"/>
　　<hi>蔡聲子曰商頌有之曰不僣不濫不敢怠皇命于下國封建厥福此湯所以獲天福也前漢書匡衡</hi>
　　<hi>曰道德之行繇内及外自近者始然後民知所法遷善日進而不自知是以百姓安隂陽和神靈應</hi>
　　<hi>而嘉祥見詩曰商邑翼翼四方之極壽考且寜以保我後生此成湯所以建至治保子孫化異俗而</hi>
　　<hi>懐鬼方也皆為昔有成湯之一句所誤</hi>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經世本古義卷四<lb/>
</p>
<p>
</p>
  </div>
</body>
</text>
</TEI>
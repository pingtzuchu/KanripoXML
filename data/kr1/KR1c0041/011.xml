<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷十一</head> <lb/>
    <p>
<pb n="1a"/>
欽定四庫全書<lb/>
　詩經世本古義卷十一<lb/>
　　　　　　　　　　　　　明　何楷　撰<lb/>
　　周康王之世詩五篇<lb/>
　采菽康王即位召公畢公爲東西二伯率諸侯來朝<lb/>
　王錫命之<hi>書康王之誥篇云王出在應門之内太保率西方諸侯入應門左畢公率東方諸侯</hi>
　<hi>入應門右此詩第四章有平平左右亦是率從之語故知爲朝康王詩也樂記云武王克商分周公左召</hi>
　<hi>公右班固云自陜以東周公主之自陜以西召公主之王肅云畢公代周公爲東伯孔穎逹云二公率領</hi>
<pb n="1b"/>
　<hi>諸侯知其爲二伯各率其所掌諸侯曲禮所謂職方者此之義也又按儀禮覲禮篇云天子衮冕負斧依</hi>
　<hi>侯氏入門右坐奠圭再拜稽首擯者謁侯氏坐取圭升致命王受之玉侯氏降階東北面再拜稽首擯者</hi>
　<hi>延之曰升升成拜乃出四享皆束帛加璧庭實惟國所有及事畢天子賜侯氏以車服迎于外門外再拜</hi>
　<hi>重賜無數今據康王之誥篇所載諸侯布乘黃朱賓稱奉圭兼幣曰一二臣衞敢執壤奠皆再拜稽首則</hi>
　<hi>所謂圭幣庭實之獻固有之矣而天子之賜冺焉無聞深屬可疑此詩言何錫予之路車乘馬𤣥衮及黼</hi>
　<hi>則正賜以車服之禮謂詩足補書之闕可也又覲禮事畢賜車服之時諸公奉篋服加命書于其上升自</hi>
　<hi>西階東面大史是右侯氏升西面立大史述命侯氏降西階之間北面再拜稽首升成拜大史加書于服</hi>
　<hi>上侯氏受是詩言天子命之則正其事也其第四章殿天子之邦云云是命中語而康王之誥篇記王報</hi>
<pb n="2a"/>
　<hi>誥庶邦侯甸男衞之辭有曰乃命建侯樹屏在我後之人雖爾身在外乃心罔不在王室則亦于殿邦之</hi>
　<hi>㫖深有合焉愚所以定爲康王之詩者以此孔叢子載孔子曰於采菽見古之明王所以敬諸侯也</hi>
采菽<hi>左傳國語陸德明本子貢傳申培説俱作叔豐氏本作尗</hi>采菽筐<hi>豐本/作匚</hi>之筥<hi>語韻</hi>
之君子來朝<hi>音潮後同</hi>何錫予<hi>語韻白虎通作與後同</hi>之雖無予之路<lb/>
車乘馬<hi>叶麌韻滿補翻</hi>又何<hi>白虎通何/下有以字</hi>予之𤣥衮及黼<hi>麌韻采興也説文云捋取也菽大豆也又羅願云菽者衆豆之總名其類最多故九穀之中居其二於用甚多羞籩之實<graphic n="KR2047" url="https://raw.githubusercontent.com/kanripo/KR-Gaiji/master/images/KR2047.png" mimeType="image/png"/>
                    餌粉餈皆擣粉熬大豆以爲表也又以爲豉又以爲粥筐筥解見采蘋篇陳祥道云聘禮君使卿歸饔餼賓與上介皆米百筥筥半斛夫人使大夫歸饔餼賓上介米八筐士介六筐筐五斛夫百筥以多爲榮而所實少八<pb n="2b"/>筐六筐以少爲貴而所實多則筐大而筥小矣於文筐正而筥圍之則筐方而筥員矣詩意以菽興車馬衣服采菽而貯以筐筥將以待不時之需諸侯來朝有錫予之禮而可不亟儲其具乎君子謂五等之諸侯也後同凡諸侯見于天子曰朝此則因康王初即位而來朝也錫通作賜説文云予也予説文云推予也字象上下相予之形愚按予字乃以上與下之義觀字形下引可見何錫予之心口相問之辭言將賜何物以予之乎旋即自計曰雖無他可以予之然如下文車馬之賜不可闕也路即周禮五路之路杜預謂行於道路故以路名鄭𤣥云王在焉曰路賈公彦云謂若路門路寢路車路馬皆稱路故廣言之鄧元錫云周禮車直名路於路切也五路惟玉路不以賜其餘金路以封同姓象路以封異姓革路以封四衞木路以封蕃國四馬爲乘乘馬所以駕路車者按韓奕之詩曰其贈維何乘馬路車即諸侯來朝而錫予之事也又何予之言車馬之外于禮又當<pb n="3a"/>有所予也𤣥衮鄭云𤣥衣而畫以卷龍也凡冕服皆𤣥衣纁裳按古者天子服十二章虞書舜曰予欲觀古人之象日月星辰山龍華蟲作㑹宗彝藻火粉米黼黻絺繡是也繪繡各六衣用繪裳用繡共爲十二象天數也公則自山而下以次逓減故臯陶謨曰五服五章哉鄭注以爲十二也九也七也五也三也是其逓減之數理或然也至周以日月星辰畫於旌旗爲大常服止九章而稍變其序登龍於山登火於宗彞尊其神明也九章初一曰龍次二曰山三華蟲四火五宗彞六藻七粉米八黼九黻龍取其變山取其鎮華蟲取其文火取其明宗彞取其孝藻取其潔粉米取其養黼取其㫁黻取其别公之服與王同衣五章自龍至宗彞裳四章自藻至黼侯伯則衣三章自華蟲至宗彞裳四章與公同凡七子男亦衣三章起宗彞而升藻粉米于衣其裳止黼黻二章耳凡五以上衣皆用繪裳皆用繡降是孤衣止一章刺粉米無畫裳二章同子男凡三又降是卿大夫衣<pb n="3b"/>無文裳刺黻而已蓋鄭康成説如此鄭所以云然者以周禮推之周禮司服職云王祀昊天上帝則服大裘而冕祀五帝亦如之享先王則衮冕享先公饗射則鷩冕祀四望山川則毳冕祭社稷五祀則希冕祭羣小祀則𤣥冕凡兵事韋弁服眂朝則皮弁服凡甸冠弁服凡凶事服弁服凡弔事弁絰服公之服自衮冕而下如王之服侯伯之服自鷩冕而下如公之服子男之服自毳冕而下如侯伯之服孤之服自希冕而下如子男之服卿大夫之服自𤣥冕而下如孤之服士之服自皮弁而下如大夫之服配冕之服五通大裘而六配弁之服則止于五大裘之制未詳司裘職云掌爲大裘以共王祀天之服鄭司農以爲黒羔裘也服以祀天示質也然郊特牲云祭之日王被衮以象天若與周禮不同者家語云郊之日天子大裘以黼之被裘象天既至泰壇王脱裘矣服衮以臨燔柴據此家語之説最爲明白曰大裘以黼之者言先服大裘而後服黼衣黼衣即衮衣也若玉<pb n="4a"/>藻所謂被衮象天則謂以大裘被于衮之上正指大裘也及燔柴之時始去大裘而露其衮若宗廟之祭則惟用衮而已羔裘色𤣥與天同色故曰象天必取裘者衮外服裘猶裳有韍示不忘古不然則如祭羣小祀之𤣥衣足矣固知古人制禮自有深意公自衮以下皆如王服惟不敢服大裘以此爲異故玉藻云唯君有黼裘以誓省大裘非古也白黒謂黼謂狐白與黒羔合爲黼文惟諸侯得服之以誓衆田獵其後皆僭用天子之大裘矣故議之云非古也衮鄭𤣥云卷龍衣也孔云衮之言卷也謂龍首卷然玉藻曰龍卷以祭知爲龍首卷也説文云天子享先王卷龍繡於下幅一龍蟠阿上向按龍本衣之章而説文謂繡於下幅似未爲允此四字當是指裳言一龍蟠阿上向乃是正解衮義阿曲也謂龍蟠曲之狀其首上向即卷意也又王制云三公一命卷若有加則賜也不過九命考周禮云三公八命其出封加一等然則所謂一命卷者謂進八命而九命始服卷龍<pb n="4b"/>耳但王服卷公亦服卷王九章公亦九章將何所别終不能無疑按白虎通引傳曰天子升龍諸侯降龍賈公彦以爲據衣服而言鄭𤣥注覲禮謂上公衮無升龍蓋本於此此其説可信天子之龍蟠阿上向故名爲卷此即升龍也衮字从衣从公可知衮但爲上公之服必與天子有異卷衮同是畫龍而升降有别以聲音相鄰傳訛遂混其實天子之服當名卷上公之服則名衮也請以俟知者自衮以下皆名禆衣禮記曾子問云諸侯禆冕覲禮侯氏禆冕鄭𤣥謂禆之言埤也天子大裘爲上其餘爲禆也所以知侯伯之章始於華蟲者以侯伯服鷩冕鷩者赤雉也雉又名華蟲以其有文采故稱華以其頸毛及尾似蛇兼有細毛似獸故以蟲名考工記謂之鳥獸蛇言鳥之似獸似蛇者即雉也侯伯服以鷩冕故知始華蟲也所以知子男之章始于宗彞者以子男服毳冕獸之細毛名毳鄭𤣥以毳畫虎蜼謂宗彞也宗彞者宗廟彞尊之飾彞與爵相似周禮六彞有雞彞鳥<pb n="5a"/>彞斝彞黃彞虎彞蜼彞其序以遠代者在後如六尊之次曰犧象著壺大山大者虞氏之尊也山者夏后之尊也明堂位云夏后氏雞彞殷以斚周以黃鳥彞序在雞斚之間知必皆三代之彞而宗彞之㑹于衣自舜已有之其非三代之彞可知故鄭斷其爲虎蜼蜼形如母猴與虎皆淺毛細毳又與周禮毳冕之義合也子男服以毳冕故知始宗彞也所以知孤繡粉米者以孤服希冕希與絺同本作黹説文云箴縷所紩衣也紩者縫也即刺繡也章在裳者刺繡其在衣者繪畫而已今升粉米于衣粉米不可畫之物雖在衣亦刺之不變故得希名粉米而下唯有黼黻二章乃在裳者故知孤章始粉米也孔又謂以此推毳冕之粉米當亦刺之也卿大夫知衣無文者以卿大夫服𤣥冕祭服衣本是𤣥今但言𤣥知其無文又自九章而下降殺以兩至此當得一章則所餘者惟黻而已故知但裳刺黻也易云黃帝堯舜垂衣裳而天下治蓋取諸乾坤衣法天故章數奇裳法地<pb n="5b"/>故章數偶七章以下其數漸少則裳上之章亦漸勝于衣也所以知凡冕服皆𤣥衣纁裳者亦以衣法天天色𤣥裳法地地色黃但土無正位託於南方火色赤與黃相兼即纁色也凡此皆鄭孔諸儒以意推之而著其説如此雖未足盡信然亦彷彿近之今據此詩𤣥衮明上公之衣亦𤣥色周禮言𤣥冕謂衣之無文者其本色是𤣥然則凡冕服之皆𤣥衣其説確矣鄭又知登龍于山者若如舜時山在龍上則衮冕不爲最尊故知登龍于山也知登火于宗彞者若不登火則五章之服自藻而下不得稱爲毳冕故知當登火以間于華蟲之下宗彞之上也然宗彞之下有藻火兩章知不登藻而登火者以火有光明之盛春秋傳云火龍黼黻禮記殷火周龍章是火貴于藻故知登火不登藻也備録于此或疑自古衣裳十二章周道尚文不應遂簡其三按左傳子大叔曰爲九文六采五章以奉五色所謂九文即九章也九文之説自左傳已著之其非漢儒臆揣明甚又臧哀<pb n="6a"/>伯曰三辰旂旗昭其明也是又漢儒所云日月星辰畫于旌旗之證也或又舉郊特牲云祭之日王被衮以象天戴冕璪十有二旒則天數也謂衮備十二章所以象天以此破九章之説豈知被衮戴冕原分二事大裘色𤣥被于衮上象天之色冕璪十有二旒法天之數何相涉之有又按五服雖異而冕則一周禮弁師職云掌王之五冕皆𤣥冕朱裏延紐五采繅十有二就皆五采玉十有二玉笄朱紘諸侯之繅斿九就璿玉三采其餘如王之事又云諸侯及孤卿大夫之冕各以其等爲之注謂諸侯之繅斿九就侯當爲公之誤也斿即旒也天子前後十二旒諸公九命故九旒侯伯七命七旒子男五命五旒王之三公八命其卿六命其大夫四命公之孤四命其大夫再命子男之卿再命其大夫一命凡旒數各視其命數爲差鄭又謂一命之大夫冕而無旒未知然否自天子之下皆以一冕冠數服服之章極于九從九而逓殺冕之旒極于十二從十二而逓殺各不相同<pb n="6b"/>士則無冕黼有二義考工記説文皆謂白與黒相次謂之黼舊説又謂黼作斧形周禮注疏云斧之謂黼蓋半白半黒似斧刃白而身黒又云近刃白近上黒取斷割焉公衣五章裳四章而衣以衮爲首子男衣三章裳二章而裳以黼爲首此言𤣥衮及黼者舉公及子男以該侯伯也又詩若概舉九章當始于衮終于黻古爾雅訓衮爲黻黻者衮之盡也此不言黻者以卿大夫止有裳一章刺黻無黼故但言黼以别于卿大夫明此所錫予者止於來朝之諸侯不爲卿大夫設也凡此皆先王待諸侯之常制是時諸侯尚未來朝而王者已預爲之儲具如此國語秦穆公燕公子重耳賦采菽子餘使公子降拜秦伯降辭子餘曰公以天子之命服命重耳重耳敢有安志敢不降拜左昭十七年小邾穆公來朝公與之宴季平子賦采菽穆公賦菁菁者莪昭子曰不有以國其能久乎秦穆公季平子皆僭歌天子之詩以自誇大其失禮均矣</hi>　觱<hi>説文作畢豐本作滭</hi>沸<lb/>
<pb n="7a"/>
檻<hi>説文作濫</hi>泉言采其芹<hi>文韻亦叶微韻渠希翻羅願云芹今蘄多有之蘄之爲蘄以有芹也蘄即芹亦有祈音</hi>君子來朝言觀其旂<hi>微韻亦叶文韻巨斤翻</hi>其旂淠淠<lb/>
<hi>霽韻</hi>鸞<hi>豐本/作鑾</hi>聲嘒嘒<hi>霽/韻</hi>載驂載駟<hi>寘/韻</hi>君子所屆<hi>叶寘韻居吏翻亦叶霽韻居例翻晏子春秋作誡之興也觱字本作觱羌人所吹以驚馬也此狀水噴出  貌與觱發同意沸説文云水騰涌也檻泉爾雅云正出正出者涌出也李巡云水泉從下上出曰涌泉愚按檻當依説文作濫云汜也芹爾雅説文皆云楚葵也陸佃云水菜也一名水英潔白而有節其氣芬芳羅云二月三月作英時可作菹及熟爚食之葉似芎藭花白色而無實根赤白色周禮醢人加豆之實用水草則有芹菹深蒲本草注云芹有兩種荻芹取根白色赤芹取莖葉並堪作菹及生菜詩意以檻泉自下上出興君子自下國而朝于王朝檻泉之<pb n="7b"/>旁有芹可采興君子之來朝亦有儀從可觀也旂建在車上解見庭燎篇淠淠毛云動也字从水如水之動也鸞解見蓼蕭采芑篇嘒説文云小聲也王安石云言其聲之細則無敢馳驅故也車行在道旂不一其動鸞不一其聲故連言之載則也驂有三義禮記注外騑曰驂謂服外兩馬詩騧驪是驂是也説文謂駕三馬王肅云夏駕兩謂之麗殷益一騑謂之驂周又益一騑謂之駟是也此以驂駟並言四馬爲駟則兩服兩騑兼舉之不應重言兩騑當是驂乘之驂顔師古云乘車之法尊者居左御者居中又一人處右以備傾側是以戎車則曰居右餘曰驂乘驂者三也蓋取三人爲義屆説文云極也徐鍇云極即至也見旂聞鸞漸來漸近至此而見其車上之人又見其駕車之馬則君子於是至矣又晏子春秋云翟王子羨臣于景公以重駕公觀之而不説也嬖人嬰子説之因爲之請曰厚禄之公許諾晏子曰詩曰載驂載駟君子所屆夫駕八固非制也今又重此其<pb n="8a"/>爲非制也不滋甚乎田獵則不便道行致遠則不可然而用馬數倍此非御下之道也淫于耳目不當民務此聖王之所禁也</hi>　赤芾<hi>白虎通作紼/豐本作市</hi>在股<hi>麌/韻</hi>邪幅在下<hi>叶麌韻後五翻</hi>
彼<hi>荀子作匪</hi>交匪<hi>韓詩外/傳作庶</hi>紓<hi>叶語韻/神與翻</hi>天子所予<hi>語/韻</hi>樂<hi>音雒後同</hi>只<lb/>
君子天子命<hi>叶真韻眉辛翻</hi>之樂只君子福禄申<hi>真/韻</hi>之<hi>賦也赤芾解見侯人車攻采芑素冠諸篇芾本作市通作韍毛傳云諸侯赤芾鄭𤣥云冕服謂之芾其他服謂之韠孔云士之有爵弁猶大夫以上有冕也士有韎韐猶大夫以上有芾也士冠禮陳服於房中爵升韎韐皮弁素韠𤣥端爵韠襍記謂士弁而祭于公即爵弁也士服爵弁以韎韐配之則服冕者以芾配之故知冕服謂之芾士服皮弁𤣥端皆服韠是他服謂之韠以冕爲主非冕謂之他也韍韠俱是蔽膝之象其制則同但尊祭服異其名耳愚<pb n="8b"/>按芾韍通稱説文解韍爲韠解韠爲韍隨便言之必以祭服名芾則采芑乃大閲之禮車攻乃大田之禮何以云朱芾赤芾乎股説文云髀也鄭云脛本曰股邪通作衺不正之謂幅即左傳帶裳幅舄之幅毛云偪也所以自偪束也鄭云如今行縢也偪束其脛自足至膝故曰在下孔云邪纒于足謂之邪幅劉熈云言以裹脚可以跳騰輕便也按内則子事父母有偪即此或云今之布襪是邪幅之遺制此兩句紀諸侯入朝之禮芾爲膝衞謹拜跪也幅以束脛利趨蹌也彼彼諸侯也交謂上交于天子匪通作非紓毛傳説文皆云緩也新君嗣位相率趨朝不敢紓緩也予首章錫予之予即車服是也向所儲以待其來者而今始可以予之矣朱善云彼交匪敖則萬福之所求彼交匪紓則天子之所予鄒忠𦙍云孔子謂於采菽見明王所以敬諸侯夫非獨君敬其臣亦繇臣自爲敬則彼交匪紓盡之矣樂喜好也只助語詞命之謂天子有言以褒勉之下章殿天子之邦等語<pb n="9a"/>是也申者申束堅固之意律厯志云堅于申説文云七月陰氣成自申束此申之義也福禄申之有加無已即下章言萬福攸同也鄭云天子賜之神則以福禄申重之所謂人謀鬼謀也孔云祭綂曰古者明君爵有德而禄有功必賜爵禄于太廟示不敢専也則賜或在廟故神得福之</hi>　維柞之枝其葉蓬<lb/>
蓬<hi>東韻</hi>樂只<hi>左傳/作㫖</hi>君子殿天子之邦<hi>叶東韻/悲工翻</hi>樂只<hi>左傳作㫖</hi>君<lb/>
子萬福<hi>左傳萬福作福禄</hi>攸同<hi>東/韻</hi>平平<hi>韓詩作便便左傳作便蕃</hi>左右亦是<lb/>
率<hi>左傳作帥</hi>從<hi>叶東韻麤叢翻散興也柞解見車舝篇蓬乃草之不理者葉  生遇風輒拔而旋今以柞葉之渙然似之故曰蓬蓬詩意以柞興朝廷枝興召畢二公葉興東西二方之諸侯劉彞云柞之所以有枝以衞其株枝之所以有葉以庇其榦者皆繇根本堅固氣脈盛大俾之然根本天子也枝葉者諸侯也氣脈者朝<pb n="9b"/>廷之寵命也故葉之蓬蓬者根本氣脈之所及反以衞其根株而爲之堅固也又鄭云以柞爲興者柞之葉新將生故乃落于地喻繼世相承以德亦通樂只君子殿天子之邦此天子褒勉之辭上章所謂命之者也殿毛云鎭也孔云軍行在後曰殿取其鎭重之義愚按説文殿乃擊聲然古者以屋之高嚴通呼爲殿及軍後名殿皆不詳其説意此殿當通作奠奠之爲言置也定也與奠高山大川之奠同意即四方無虞一人以寧是也萬福極言其福之盛攸同者同于天子所謂君臣並受其福也平平率從預期後日之辭平平依韓詩通作便便史記平章平秩平在之平皆作便蓋以音取之便説文云安也便便韓詩云閑雅之貌贊辭也左右指應門左右而言時東西方諸侯俱分列左右故云然率通作□綂領之義從説文云隨也言繼此以往凡此嫻習禮儀之諸侯自應門左右而入者亦如今日之綂率而相從以脩職貢於天子永永勿替可也左襄十一年晉侯以<pb n="10a"/>樂賜魏絳曰子教寡人和諸戎狄以正諸華八年之中九合諸侯如樂之和無所不諧請與子樂之辭曰夫和戎狄國之福也臣何力之有焉抑臣願君安其樂而思其終也詩曰樂旨君子殿天子之邦樂旨君子福禄攸同便蕃左右亦是帥從夫樂以安德義以處之禮以行之信以守之仁以厲之而後可以殿邦國同福禄來遠人所謂樂也</hi>　汎汎楊舟紼纚<hi>爾雅/作縭</hi>維<hi>支韻</hi>之樂只君子天子<lb/>
葵<hi>支韻</hi>之樂只君子福禄膍<hi>支韻韓/詩作肶</hi>之優哉游哉<hi>韓詩外傳作游哉優哉</hi>亦是戾<hi>叶支韻/郎之翻</hi>矣<hi>興也汎汎楊舟解見菁莪篇紼説文云亂絲也爾雅毛傳皆云繂也孫炎云大索也蓋以亂絲爲大索也纚當依爾雅通作縭説文云以絲介履也爾雅注云介猶閡也孫炎云舟止繫之於樹木也凡四角繫之爲維爾雅天子方舟諸侯維舟注謂方舟比舩爲橋也維舟連四舩也楊<pb n="10b"/>木之舟浮于水上汎汎然將逐流而去舟人以大索罣之於樹且并其四舩而同聨絡之使不得他適興諸侯朝事已畢行當辭歸而欲致其挽留之意也葵菜名詳見七月篇其性向日曹植云若葵藿之傾葉太陽雖不爲囘光然向之者誠也淮南子云聖人之於道猶葵之與日也雖不能以終始其鄉之誠也羅云夫天有十日葵與之終始故葵从癸陸佃云左傳云鮑莊子之智不及葵葵猶能衞其足今葵心隨日光所轉輒低覆其根故葵揆也能揆日向焉本草曰葵爲百菜之主豈亦以此乎天子葵之言天子鑒其忠于王朝亦如葵之向日故即以葵擬之也膍説文云牛百葉也周禮醢人脾析即此析者言其狀分析也此言福禄之多不可數紀亦如牛肚之有百葉然也葵膍皆實字活用見詩人用字之奇三章言福禄申之乃屬望其後而期之之辭此章言福禄膍之則俯鑒其忠而必之之辭語意自别優通作優説文云行之和也水行曰游優哉游哉從容和緩<pb n="11a"/>之貌欲其不急于行也一説萬時華云優游忠愛自然之意君尊而臣卑者固有局迫疑畏之形君弱而臣強者亦有飛揚跋扈之色如何説得優游亦通戾鳶飛戾天之戾通作麗言附著于此而不去也蓋錫予之不足而眷留之無已如此</hi>
　　采菽五章章八句<hi>韋昭但謂玉錫諸侯命服之樂而不能知其世序則以爲刺幽</hi>
　　<hi>王也侮慢諸侯諸侯來朝不能錫命以禮數徴會之而無信義君子見微而思古焉舊説皆謂此幽</hi>
　　<hi>王舉火戲諸侯以悦褒姒之事今按通篇皆交泰懽悦之辭絶無幾微諷刺之意其爲盛世詩無疑</hi>
　　<hi>况又有孔叢子一言可證據乎序之所云大抵爲毛傳篇次惑耳若申培説以爲諸侯免喪入朝天</hi>
　　<hi>子錫賚之詩鄒忠𦙍駁之謂此不過從韓奕篇竊倣其意然彼云韓侯受命此云君子來朝語意固</hi>
<pb n="11b"/>
　　<hi>自不類且來朝者豈必終王世告至耶其論覈矣子貢傳謂天子燕諸侯之作玩本文何曾涉燕字</hi>
　　<hi>一語朱子謂天子所以答魚藻則彼言豈樂此言來朝絶不相蒙皆不足信</hi>
　昊天有成命祀成王之詩<hi>出朱傳</hi>道成王之德也成王<lb/>
　能明文昭能定武烈者也<hi>出國語詩朱子云此康王以後之  鄒忠𦙍云竹書</hi>
　<hi>紀康王三年吉禘於先王更定樂章此類是已此詩爲頌成雖微國語亦自曉然而證之國語尤信黃佐</hi>
　<hi>云此爲祀成王之頌大雅下武篇爲此頌受釐之雅其爲一時之樂無疑也按穆天子傳祭公飲天子酒</hi>
　<hi>乃歌□天之詩舊註謂□天即昊天也篇中有成王不敢康之語疑祭公以此規諫也</hi>
昊<hi>穆天子傳作□</hi>天有成命二后受之成王不敢康夙夜基<hi>禮記<pb n="12a"/>陸德明本俱作其</hi>命宥宻<hi>賈誼新/書作謐</hi>於<hi>音烏國語/無此字</hi>緝熙單<hi>國語作亶</hi>厥<lb/>
心肆其靖之<hi>通章俱無韻大賦也昊本作昦孔安國云元氣昊然廣  也成命季本云謂不易之定命也二后毛公賈誼皆云文武也受説文云相付也徐鍇云取上下相受也成王名誦康爾雅云安也夙夜謂朝夕也基者朱子云積累乎下以承藉乎上者也命即有成命之命陸化熙云德立于此命承于彼如有憑藉者然故曰基命宥説文云寛也宻當依新書作謐説文云靜語也一曰無聲也萬時華云繼世之君多以成命可徼于是心安逸豫無以爲承藉天命之基如築室者基址不固雖棟宇巍然已有土崩之勢矣成王以不敢康爲心故其所以基命于夙夜者如是宥如是宻鄭𤣥云寛仁所以止苛刻也安靜所以止暴亂也禮仲尼燕居篇孔子曰夙夜其命宥宻無聲之樂也今按宻通爲謐乃無聲之義人君以寛大之德爲本而安靜以行<pb n="12b"/>之則其施之民者既無所苛又無所擾自然歡欣和悦各得其所樂孰加焉是之謂無聲之樂也又賈誼云夫昊天有成命頌之盛德也其詩曰昊天有成命二后受之成王不敢康夙夜基命宥謐謐者寧也億也命者制令也基者經也勢也夙早也康安也后王也二后文王武王成王者武王之子文王之孫也文王有大德而功未就武王有大功而治未成及成王承嗣仁以臨民故稱昊天焉不敢怠安蚤興夜寐以繼文王之業布文陳紀經制度設犧牲使四海之内懿然葆德各遵其道故曰有成承順武王之功奉揚武王之德九州之民四荒之國謌謡文武之烈絫九譯而請朝致貢職以供祀故曰二后受之方是時也天地調和神民順億鬼不厲祟民不謗怨故曰宥謐此其解頗異要從前説爲順於嘆美辭緝朱子云繼續也熙者光明之義主二后之業言書顧命篇所謂昔君文王武王宣重光是也曰緝熙者篤前人成烈之謂單通作殫説文云極盡也禮語歳既<pb n="13a"/>單矣惟爲社事單出里莊子單千金之家義並與殫同單厥心者凡可以繼續二后光明之業者無所不盡其心也前言宥密體也此言單厥心用也周昌年云單字作完滿看與盡性之盡一般肆説文云極陳也猶云暢言之也靖説文云立竫也竫者亭安之義肆其靖之主天命而言謂天之眷周安固而不移也與首句及基命句相應徐光啓云武王未受命故武王之後不可無成王厯觀三代以至今日繼世而後必有變更天心人事其勢自爾尋其所以殆未易言獨周家不然以此知成王之功大矣一説閔光德云肆其靖之還指祭時説言時王之能靖正見成王保命之悠久也亦通又周語晉羊舌肸聘于周單靖公享之儉而敬語說昊天有成命單之老送叔向叔向告之曰昔史佚有言曰動莫若敬居莫若儉德莫若讓事莫若咨單子之况我禮也皆有焉且其語説昊天有成命其詩曰昊天有成命二后受之成王不敢康夙夜基命宥宻緝熙亶厥心肆其靖之<pb n="13b"/>是道成王之德也成王能明文昭能定武烈者也夫道成命者而稱昊天翼其上也二后受之讓于德也成王不敢康敬百姓也夙夜恭也基始也命信也宥寛也宻寧也緝明也熙廣也亶厚也肆固也靖龢也其始也翼上德讓而敬百姓其中也恭儉信寛帥歸于寧其終也廣厚其心以固龢之始於德讓中於信寛終於固龢故曰成此與賈説雖於詩意未必盡合然亦可以證是詩爲祀成王之詩矣</hi>
　　昊天有成命一章七句<hi>序及蔡邕獨斷皆云郊祀天地之所歌也漢儒惑其</hi>
　　<hi>説至蘇子瞻輩猶引之以爲古者合祀天地之證夫郊社之分合代有不同紛如聚訟乃此詩止舉</hi>
　　<hi>天命而已何嘗有一語言及于地而郝敬強爲之説曰古者冬至合祀天地于郊此詩頌昊天而不</hi>
　　<hi>及地如人稱父而不及母綂于尊也是則然矣然篇中成王二字當作何解豈成王可配天而郊祀</hi>
<pb n="14a"/>
　　<hi>之詩至康王時始有乎求其説而難通則不得不仍從賈鄭唐韋之説謂成王云者言文武成此王</hi>
　　<hi>功猶書言成王畏相者爾就如所云則郊祀天地之樂歌而盛稱二后之功已自不倫若云以配祭</hi>
　　<hi>故及之則惟文王有季秋大饗之配未聞武王曾配帝也推原其故皆繇毛鄭輩定以頌爲成王之</hi>
　　<hi>時周公所作康王而後不容有頌然則執競篇以不顯成康並言非明指成王誦康王釗而何善乎</hi>
　　<hi>范蜀公之言曰揚雄所謂康王之時頌夸作于下班固亦謂成康沒而頌聲寢言自成康之後不復</hi>
　　<hi>有見于頌也此可以破從前諸儒之瞽説矣朱子云昊天有成命之類便是康王詩而今却要解那</hi>
　　<hi>成王做成王業費盡氣力要從王業上説去不知怎生地乃申培説則以爲康王禘成王于明堂之</hi>
　　<hi>詩即子貢傳有缺文亦于祀成王下空二字而尚存一堂字蓋亦同申培説之意不知其所謂禘者</hi>
<pb n="14b"/>
　　<hi>大禘乎吉禘乎大禘則成王無獨配始祖所自出之理吉禘則于大廟不宜于明堂倘謂亦如嚴父</hi>
　　<hi>配天之説乎果此禮世世可以通行則若厲若幽將何以處之愚已詳晰此禮于清廟我將二小引</hi>
　　<hi>之下有以深著其不然矣鄙儒無識僞作古書多見其不知量耳</hi>
　下武康王祭成王廟受釐陳戒之詩<hi>朱子云此詩有成王字當爲康</hi>
　<hi>王以後之詩愚按此與昊天有成命篇同爲一時之作知爲受釐陳戒詩者以昭兹來許二章知之</hi>
下<hi>豐氏本作文</hi>武維周世有哲<hi>陸德明本作/悊云又作喆</hi>王<hi>陽韻</hi>三后在天<lb/>
王配于京<hi>叶陽韻居良翻樂賦也下堂下也武大武也周公作大武之  象伐紂之事以管播其聲又於庭中爲大武之舞皆在堂下故云下武文王世子云下管象舞大武大合衆以事逹有神興有德也祭綂<pb n="15a"/>曰夫大嘗禘升歌清廟下而管象朱干玉戚以舞大武八佾以舞大夏此天子之樂也是皆所謂下武者也周禮大司樂職云舞大武以享先祖孔頴達謂七廟同用樂言先祖以總之不斥號諡則后稷文武兼親廟亦在其中明先祖之文兼通諸廟也下武維周者言堂下奏大武之樂維我周有之也此大武之樂雖爲武王而作而積累有自因推原于世有哲王指下文三后也以追王故稱王一説萬尚烈云自古開國之君未有不以武者故湯必曰武湯亦曰武王高宗中興亦必曰殷武亦曰武王是武之于君尚矣然武者未必能下也武而能下者周乎故曰下武維周其語意猶濬哲維商之云也何以言周之下武如太王來朝走馬武也始而事狄既而避狄亦何下乎如王季其勤王家武也而王此大邦克順克比亦何下乎如文王赫怒整兵武也而小心翼翼昭事上帝亦何下乎所謂下武維周此類是已雖近牽強理亦可通哲説文云知也上知天意之所嚮下知<pb n="15b"/>民心之所歸惟德而已此其哲之實也三后毛傳云大王王季文王也周自大王遷居周原國勢漸盛其後雖有天下猶仍遷國之號遡肇基王迹者必自大王焉在天與周書兹殷多先哲王在天相類朱子云既沒而其精神上與天合也王毛云武王也配者對立之義京鄭𤣥云謂鎬京也愚按周以京言則見其有天下矣周之當王已久至武王而後終其業故此在鎬京者足以配彼在天者據時位而言也此章専美武王錢天錫云武王恢大綂基而曰克配其義可想陸燧云京字重看見化國爲天下有極難配處</hi>　王配于京<lb/>
世德作求<hi>尤韻亦叶虞韻舉朱翻</hi>永言配命成王之孚<hi>虞韻亦叶尤韻芳尤翻説賦也世德謂先世之德依本篇經文但指三后言作  文云起也求猶索也當通作逑按康誥云我時其維殷先哲王德用康又民作求與此語意正相類嚴粲云武王所以能配三后于京者以其於先世之德能起<pb n="16a"/>而求之善繼述也愚按三后之德積累已深醖釀已厚至于武王益加振揚而光大之天命之集自有不容己者此其所以稱克配若使德不至而遏佚前光宜王而不王或圖度天命不當王而王其負愧于三后多矣何配之有徐光啟云三后事殷武王代紂功業不同順逆相反然迹逆而理順事異而心通三后而在牧野之舉必不得以已也故詩頌武王曾無一語道其剏基立業恢拓前功而但曰配京求德見武王此舉無非曲體先人克全孝道雖化家爲國變侯爲王實無分毫與前人謬戾孔子所稱善繼述意本此皆所以白聖人之心迹扶萬世之名教周昌年云求有參經權通常變無方以求之意永言配命解見文王篇成王武王之子名誦鳥抱子曰孚取抱持不失之義武王受命繇于作求三后之德此武王之孝也再傳成王克配天命與之相副則以成王亦潛孚于武王之德故耳武王述三后成王又能述武王故詩人長言以美之此章兼美武王成王按<pb n="16b"/>昊天有成命篇有成王不敢康之句朱子以爲康王以後祀成王之詩此詩明稱成王其爲祀成王而作無可疑者與周書言維助成王德顯及成王畏相等語不同</hi>　成王之孚下土之式<hi>職韻</hi>
永言孝思孝思維則<hi>職韻天賦也下土兼臣民而言君尊如  故目四方之人爲下土式説文云法也成王潛孚于武王之德抱持不失故下土之人咸歸心于成王而以之爲法謂遵其命服其化也韓詩外傳云上不知順孝則民不知返本君不知敬長則民不知貴親禘祭不敬山川失時則民無所畏矣不教而誅則民不識勸也故君子修身及孝則民不倍矣敬孝達乎下則民知慈愛矣好惡喻乎百姓則下應其上如影響矣是以兼制天下定海内臣萬姓之要法也明王聖主之所不能須㬰而舍也詩曰成王之孚下土之式禮記緇衣篇子曰禹立三年百姓以仁遂焉豈必盡仁大雅曰成王之孚下土之式按二書引詩之意皆<pb n="17a"/>謂上當以身教民之所取法者惟上耳然尚非此詩正旨此詩通章只宜以德之一字貫三后之所以造周武王之所以受命後嗣之所以守成皆此具也孝根於思謂之孝思即孚字意書曰奉先思孝則者裁制之義故亦訓法維則屬康王言詩人長言此成王之孝一本於其真切之思如此孝思乃後王之所當取法也與下土之式句判不相涉舊説合看甚誤孟子贊舜孝而引此詩乃是就孝發論謂凡爲人子者所當取法耳此章專美成王</hi>　媚兹一人應侯順<hi>家語淮南子定本/俱作愼豐本作眘</hi>德<hi>職韻亦叶屋韻都木翻</hi>永言孝思昭哉嗣服<hi>屋韻亦叶職韻鼻墨翻毛賦也媚説文云悦也一人  云天子也孔云曲禮天子自稱曰予一人言其天下之貴唯一人而已愚按觀下文應侯二字則此指武王也應通作譍以言相答故爲感應之義侯諸侯也指武王昔日爲諸侯也左傳云慈和徧服曰順德即世德作求之<pb n="17b"/>德言天下之所以悦服武王當其爲諸侯之日即相與起而應之者亦順其有作求三后之德耳此二句申美武王昭明嗣繼服事也長言此成王之孝思與武王之德相爲孚契顯明哉其能繼續武王之事也此二句申美成王皆所以歆動康王也又大戴禮將軍文子篇美顔淵荀子仲尼篇美吉人悉引此詩以其迂遠太甚故置不録</hi>　昭兹<hi>漢碑豐本/俱作哉</hi>來許<hi>叶麌韻火五翻/後漢書注作慎</hi>繩<hi>後漢書注作愼</hi>
其祖武<hi>麌韻後漢書注作父</hi>於<hi>音烏/後同</hi>萬斯年受天之祜<hi>麌韻下賦也此  二章以孝思勉康王而致其期望之意昭即上章昭哉嗣服之昭指成王也兹此也謂今日也來來康王也許説文云聽也繩如繩索之相續不斷故朱子以爲繼也武指武王也武王乃康王之祖故稱祖武按周頌武篇云嗣武受之亦單稱武王爲武也於嘆美辭受説文云相付也徐鍇云取上下相受也祜説文云福也言成王嗣<pb n="18a"/>服之德於今爲昭我言及此康王尚來而聽之當以成王爲法而繼爾祖武王之德又歎而美之言果能如此則庶乎自今以往至于萬年受天之福無有紀極矣篇中所舉有三后有成王此獨言繩其祖武者三后之德總會于武王即成王亦不過嗣武王之德耳繩武王則三后與成王悉包括其中矣周有天下自武至康已厯三世而積德不替如一日基厚則難傾根深則不拔萬年子子孫孫永保民固其所也</hi>　受天之<lb/>
祜四方來賀<hi>箇韻</hi>於萬斯年不遐有佐<hi>叶箇韻子賀翻語賦也受天之祜聯上章當主後日子孫言賀説文云以禮相奉慶也朱子云朝賀也周末秦強天子致胙諸侯皆賀即此賀也四方來賀所謂四海之内悉主悉臣莫敢不來享莫敢不來王也遐説文云遠也指萬年言佐孔云助也謂助子孫説文無佐字本作左上从<graphic n="KR1664" url="https://raw.githubusercontent.com/kanripo/KR-Gaiji/master/images/KR1664.png" mimeType="image/png"/>
                        <graphic n="KR1664" url="https://raw.githubusercontent.com/kanripo/KR-Gaiji/master/images/KR1664.png" mimeType="image/png"/>音左左手也謂以/手相助下从工其所作爲也會意今文書<graphic n="KR1664" url="https://raw.githubusercontent.com/kanripo/KR-Gaiji/master/images/KR1664.png" mimeType="image/png"/>皆作左書<pb n="18b"/>左皆作佐言王誠能繩祖德而使後人蒙業而安則自今日而遙計及萬年吾王之於子孫不亦遠有所佐助乎一説遐即指四方有佐即指來賀言四方之遠皆爲我周之屏翰也亦通韓詩外傳云成王之時有三苗貫桑而生同爲一秀大幾滿車長幾充箱成王問周公曰此何物也周公曰三苗同一秀意者天下殆同一也比期三年果有越裳氏重九譯而止獻白雉於周公道路悠遠山川幽深恐使人之未達也故重譯而來周公曰吾何以見賜也譯曰吾受命國之黃髪日久矣天之不迅風疾雨也海不波溢也三年於兹矣意者中國殆有聖人盍往朝之於是來也周公乃敬求其所以來詩曰於萬斯年不遐有佐黃佐云武王之道繼述而已然應侯順德大著於當時受祜有佐可及于後世效驗之文如此能配三后有以哉後之謂漢家自有制度者守漢法也喜觀貞觀政要者守唐法也惜乎漢唐之非法也大甲視乃烈祖而諸侯咸歸武丁監于成憲而編髪來<pb n="19a"/>朝孝思維則也陸燧云孝者通乎天人貫乎今古在武王爲求德在子孫爲繩武在今日爲媚兹在萬年爲有佐分量豈小哉</hi>
　　下武六章章四句<hi>子貢傳申培説豐氏本篇名俱作大武  申培説以爲康王大</hi>
　　<hi>禘報祀成王奏大武六成既畢受釐陳戒之詩今按申説近之然祭禮有五禘郊祖宗報既曰大禘</hi>
　　<hi>矣又曰報祀何也且大禘之禮禘其祖之所自出而以其祖配此詩所稱無及帝嚳之事惡在具爲</hi>
　　<hi>大禘乎序則云繼文也武王有聖德復受天命能昭先人之功焉專主武王言己不得詩意况繼文</hi>
　　<hi>二字尤無義味不過以此詩篇次糸靈臺後靈臺爲文王詩而此詩繼之謂之繼文耳後人或從而</hi>
　　<hi>爲之説謂周家世崇文德今言下武者武王之賤武也賤武所以繼文也夫武王以武得天下且制</hi>
<pb n="19b"/>
　　<hi>爲大武之樂以示子孫而乃謂其賤武何歟又子貢傳及申培説俱以下武作大武鄒忠𦙍諛之謂</hi>
　　<hi>此即大武之樂章則武賚桓諸篇將安所置之二書皆僞出其以下武爲大武猶之朱子以下武爲</hi>
　　<hi>文武也皆求下之解而不得者也乃傳又以此爲訓成王之詩則愚將執祖武二字正之知此詩作</hi>
　　<hi>于康世不作于成世明矣</hi>
　噫嘻康王春祈穀也既得卜于禰廟因戒農官<hi>家語定公</hi>
　<hi>問于孔子曰寡人聞郊而莫同何也孔子曰郊之祭也迎長日之至也大報天而主日配以月故周之始</hi>
　<hi>郊其月以日至其日用上辛至於啟蟄之月則又祈穀于上帝此二者天子之禮也魯無冬至大郊之事</hi>
　<hi>降殺于天子是以不同也公曰天子之郊其禮何可得聞乎孔子對曰臣聞天子卜郊則受命于祖廟而</hi>
<pb n="20a"/>
　<hi>作龜于禰宫尊祖親考之義也卜之日王親立于澤宫以聽誓命受教諫之義也既卜獻命庫門之内所</hi>
　<hi>以戒百官也太廟之命戒百姓也郊特牲疏云作龜于禰宫者作灼也禰宫禰廟也先告祖受命又至禰</hi>
　<hi>廟卜之也考亦禰也尊祖故受之命命宜繇尊者出親禰故作龜是事事宜就親近之也左襄七年夏四</hi>
　<hi>月三卜郊不從孟獻子曰吾乃今而後知有卜筮夫郊祀后稷以祈農事也是故啓蟄而郊郊而後耕今</hi>
　<hi>既耕而卜郊宜其不從也穀梁傳云自正月至于三月郊之時也我以十二月下辛卜正月上辛如不從</hi>
　<hi>則以正月下辛卜二月上辛如不從則以二月下辛卜三月上辛如不從則不郊矣郊三卜禮也四卜非</hi>
　<hi>禮也五卜強也陳祥道云考之於禮卜筮不過三則僖襄之四卜郊成之五卜郊其爲非禮與強可知也</hi>
　<hi>然明堂位曰孟春乘大路祀帝于郊配以后稷左氏曰啓蟄而郊郊而後耕則魯郊固在夏之孟春矣啖</hi>
<pb n="20b"/>
　<hi>助曰以周二月卜三月上辛不吉則卜中辛又不吉則卜下辛此説是也穀梁謂自夏正至三月郊之時</hi>
　<hi>也皆卜上辛然考之儀禮少牢饋食筮旬有一日若不吉則及遠日又筮日如初曲禮曰旬之外曰遠日</hi>
　<hi>是古人踰旬則卜未聞踰月乃卜也愚按左傳穀梁及陳氏禮書所云正月二月三月四月皆主周正而</hi>
　<hi>言古者一歳郊祀凡再冬至之郊爲報本也建寅之郊爲祈穀也建寅之郊用卜而冬至之郊不用卜蓋</hi>
　<hi>以禮文徴之郊特牲云郊之用辛也周之始郊日以至家語亦云周之始郊其月以日至其日用上辛所</hi>
　<hi>謂始郊者對建寅之郊而言日不取至日而定用上辛此以知冬至之郊不用卜也月令云孟春之月天</hi>
　<hi>子乃以元日祈穀于上帝乃擇元辰天子親載耒耜躬耕帝籍甲乙丙丁等謂之日子丑寅卯等謂之辰</hi>
　<hi>元之爲言善也日必須十辰必須擇據春秋言卜郊者皆祈穀之郊此以知惟建寅之郊用卜也然祈穀</hi>
<pb n="21a"/>
　<hi>卜郊仍以辛日爲主則啖助之説較之穀梁爲近三辛推移要不出建寅一月若三卜不從則孟獻子所</hi>
　<hi>云既耕之後亦可無用郊爲矣日所以必取辛者鄭𤣥謂取人君齋戒自新之義陳祥道則謂社用甲者</hi>
　<hi>日之始郊用辛者乾之方生物者社也故用甲成功者天也故用辛理皆可通若元辰之擇舊説謂用亥</hi>
　<hi>日以隂陽式法正月亥爲天倉合于耕事皇氏又云正月建寅日月㑹辰在亥俱未知然否愚所以定噫</hi>
　<hi>嘻之詩爲咏祈穀卜郊之事者以篇中專言勸農而章首有成王昭假之語明此詩作于康王之世乃主</hi>
　<hi>作龜禰宫而言不然周自后稷以農事開國即欲勅農官何不于始祖之廟舉始祖爲辭而顧于成王何</hi>
　<hi>取乎序及蔡邕獨斷亦皆云春夏祈穀于上帝之所歌也此説相傳必非無本今觀詩中雖言耕事而絶</hi>
　<hi>無一語及祈穀者惟章首二語以爲作龜禰宫乃與孟春祈穀相涉耳然孟春仲夏雖皆有祈穀而禮各</hi>
<pb n="21b"/>
　<hi>不同仲夏大雩帝用盛樂以祈穀實無作龜禰宫之事序不應兼夏而言疑傳説之誤或夏字衍也又竹</hi>
　<hi>書載康王三年申戒農官告于廟是詩之作其在此時乎</hi>
噫嘻成王既昭假<hi>豐氏本作格</hi>爾<hi>紙/韻</hi>率<hi>韓詩作帥</hi>時農夫播厥百<lb/>
穀<hi>叶宥韻居侯翻</hi>駿<hi>陸德明/本作浚</hi>發爾私終三十里<hi>紙韻</hi>亦服爾耕十<lb/>
千維耦<hi>叶宥韻牛遘翻里與爾叶耦與穀叶蓋轆轤體  賦也噫説文云飽食息也嘻本作譆説文云痛也今皆以爲嘆聲鄭𤣥云噫嘻有所多大之聲也孔穎達云孔子見顔淵死曰噫天喪予成湯見四面羅者曰嘻盡之矣則噫嘻皆是歎聲作者有所襃多美大而爲聲以歎之也成王名誦康王父也既者已事之辭昭明也假通作徦説文云至也爾爾農官也以率時農夫之語推之可見與下文爾私爾耕兩爾字不同彼爾謂<pb n="22a"/>農夫也康王將祈穀于上帝先灼龜禰宫既得吉卜郊且有日乃召農官歎息而告之曰祈穀而郊重事也頃者卜日于我成王受命如響是我成王于冥冥之中其神靈貫徹已昭昭至于爾之所事矣爾農官可不思所以副成王之意乎率是農夫以下勅勉農官之辭也率通作□説文云將□也蓋綂領士卒以行者故有綂領之義時之言是音之近也農夫耕甿也鄭氏以爾雅訓田畯爲農夫謂是主田之吏今按七月篇云嗟我農夫我稼既同上入執宫功此豈田畯之謂乎播説文云種也百穀解見七月篇薛君云穀類非一故言百也駿當依陸本通作浚説文云抒也徐鍇云取出之也愚按此即浚井之浚謂浚田使深取土出之即下文言發孟子所謂深耕是也發猶起也鄭以爲伐也孔云冬官匠人云一耦之伐伐發地也以耜擊伐此地使之發起也私毛云民田也朱子云此必鄉遂之官司稼之屬其職以萬夫爲界者溝洫用貢法無公田故皆謂之私漳州陳<pb n="22b"/>安卿云周制國中鄉遂之地用貢法田不井授但爲溝洫一夫受田百畝與同溝之人通力合作計畝均收大率十而賦其一終鄭云竟也萬尚烈云無遺地之謂但言三十里者鄭云周禮曰凡治野田夫間有遂遂上有徑十夫有溝溝上有畛百夫有洫洫上有涂千夫有澮澮上有道萬夫有川川上有路計此萬夫之地方三十三里少半里也孔云周禮以萬夫爲限與此十千相當又計此萬夫之地一夫百畝方百步積萬夫方之是廣長各百夫以百乘百是萬也既廣長皆百夫夫有百步三夫爲一里則百夫爲三十三里餘百步即三分里之一爲少半里是三十三里又少半里也愚按古者六尺爲步廣一步長百步曰畝四方長廣皆百步曰百畝一畝之田實積百步而方十步一夫之田實積百畝而方十畝萬夫之田四方縱橫計之各百夫也以一方百步之畝積之三百步爲一里百夫之長萬步計得三十三里零言三十里舉成數耳趙頤孫云按遂人云十夫有<pb n="23a"/>溝百夫有洫竊意鄉遂之地在近郊遠郊之間六軍之所從出必是平原廣野可畫爲萬夫之田有溝有洫又有涂路也又陳祥道云考工記匠人爲溝洫廣尺深尺謂之甽田首倍之廣二尺深二尺謂之遂九夫爲井井間廣四尺深四尺謂之溝方十里爲成成間廣八尺深八尺謂之洫方百里爲同同間廣二尋深二仞謂之澮鄭康成以匠人有甽遂溝洫澮之制而多寡與遂人異故言采地制井田鄉遂公邑制溝洫又謂鄉遂公邑之吏或促民以公使不得恤其私諸侯専國之政或恣爲貪暴税民無藝故畿内用夏貢邦國用商助賈公彦之徒遂以載師自國中園㕓以至甸稍縣都皆無過十二是鄉遂及四等公邑皆用貢而無助以明鄉遂特爲溝洫而已然先王之爲井田也使所飲同井所食同田所居同廛所服同事出入相友守望相助疾病相扶持鄉遂六軍之所寓庸豈各授之田而不爲井法乎大田之詩言曾孫來止而歌雨我公田遂及我私噫嘻之詩言<pb n="23b"/>祈穀于上帝而歌駿發爾私終三十里亦服爾耕十千維耦周官遂人言興鋤旅師有鋤粟此鄉遂井田之事也孟子曰鄉田同井請野九一而助則鄉遂之爲井田可知矣先王之時上以仁撫下下以義事上以仁撫下故先民而後公則駿發爾私是也以義事上故先公而後已則雨我公田遂及我私是也又私田稼不善則非吏公田稼不善則非民庸有鄉遂公邑之吏促民以公使不恤其私者乎小司徒九夫爲井匠人亦九夫爲井井間有溝自井地言之也遂人十夫有溝兼溝涂言之也然遂人百夫有洫而匠人十里爲成成間有洫則九百夫之地遂人千夫有澮而匠人百里爲同同間有澮則九萬夫之地其不同何耶成間有洫非一成之地包以一洫而已謂其間有洫也同間有澮非一同之地包以一澮而已謂其間有澮也成與同地之廣者也洫與澮溝之大者也於成舉洫於同舉澮亦其大略云爾按則此説甚辨並存之亦鄭訓爲大朱訓爲皆愚按從鄭説<pb n="24a"/>當通作奕然二説俱通服鄭云事也耕説文云犂也字从耒从井耒所以犂古者井田故从井亦服爾耕者言使之皆從事於耕也十千者一川之内萬夫之數也疏義云一里三夫十里三十夫三十里則九十夫又三里則九夫又三分里之一則一夫合爲百夫縱橫皆百夫則萬夫也此蓋以百乘百以三十三里有奇乘三十三里有奇之法也耦漢志注云併兩耜而耕也考工記云耜廣五寸二耜爲耦説文云耒廣五寸爲伐二伐爲耦季本云古之耕者步百爲畝畝爲三畎廣尺深尺耜廣五寸以二人並耕左右起土其深者爲畎高者爲壠也胡一桂云十千維耦者蓋萬夫合耦而耕實五千耦耳按周禮遂人職云以興耡利甿里宰職云以歳時合耦于耡旅師職云掌聚野之耡粟而用之興耡者謂鼓舞作興之使之通力合作也合耦者謂配合其力相等者爲之俾強不獨勞弱不獨逸也耡粟者謂有興耡合耦不至者則罰之粟以備賑恤之用也古者未有以牛挽<pb n="24b"/>犂之法故須用兩人並耕如此上言駿發爾私終三十里則各言之人人發起其私田至竟三十里之内無一畝而不然説文所謂一耒之伐也此言亦服爾耕十千維耦則對言之一人各有一耦以舉耕犂之事盡萬夫而皆然考工所謂二耜之耦也耒耜共爲一器柄曲木曰耒耒端曰耜説文考工偶舉其一耳欲播種必先深耕故惓惓及此又季云一夫百畝畝百步百畝之田縱横各百步積之得萬步以三百步爲里法約之得三十三里三分里之一言三十者舉成數也田一面百步計之爲一畝以千步計之則爲阡阡爲十畝是百畝之田爲十阡也十阡之内以耦耕之是百畝爲一耦也按據此説則三十里十千皆但主一夫百畝而言於算法亦似可通但古人文辭質確不應詼詭若此孟子曰方里而井井九百畝一夫之田不過方一里中九分之一而乃張之爲三十餘里可乎</hi>
<pb n="25a"/>
　　噫嘻一章八句<hi>朱子以爲亦戒農官之詞則此詩宜在雅不宜在頌辨已在臣工篇</hi>
　　<hi>矣申培説謂康王孟春祈穀于東郊以成王配享之詩愚不知成王配享祈穀載在何典聞以后稷</hi>
　　<hi>配矣未聞以禰配也豈亦將依倣于明堂嚴父之説耶誕妄如此大是可笑子貢傳闕文</hi>
　甘棠思召公也<hi>序云美召伯也召伯之教明于南國按韓詩外傳云昔者周道之盛召伯</hi>
　<hi>在朝有司請營召以居召伯曰嗟以吾一身而勞百姓此非吾先君文王之志也於是出而就蒸庶于阡</hi>
　<hi>陌隴畝之間而聽斷焉召伯暴處遠野廬于樹下百姓大悦耕桑者倍力以勸于是歳大稔民給家足其</hi>
　<hi>後在位者驕奢不恤元元税賦繁數百姓困乏耕桑失時于是詩人見召伯之所休息樹下美而歌之劉</hi>
　<hi>向説苑云召公述職當桑蠶之時不欲變民事故不入邑中舍于甘棠之下而聽斷焉陜間之人皆得其</hi>
<pb n="25b"/>
　<hi>所是故後世思而歌詠之漢書王吉傳云昔召公述職當民事時舍于棠下而聽斷焉是時人皆得其所</hi>
　<hi>後世思其仁恩至虖不伐甘棠史記燕世家云召公之治西方甚得兆民和巡行鄉邑有棠樹決獄政事</hi>
　<hi>其下自侯伯至庶人各得其所無失職者召公卒民人思召公之政懐棠樹不敢伐歌咏之焦氏易林云</hi>
　<hi>大樹之子百條共母當夏六月枝葉盛茂鸞鳯以庇召伯遊暑數説不一然總以見召伯之德入人之深</hi>
　<hi>故序謂召伯之教明于南國也左昭二年晉侯使韓宣子來聘公享之季武子賦甘棠宣子曰起不堪也</hi>
　<hi>無以及召公孔穎達云召伯食采文王時爲伯武王時故樂記曰武王伐紂五成而分陜周公左召公右</hi>
　<hi>是也鄭以此篇所陳巡民決訟皆是武王伐紂之後爲伯時事以經云召伯即此詩召公爲伯時作也若</hi>
　<hi>文王時與周公共行王化有美即歸之于王詩人何得感文王之化而曲美召公哉武王之時召公爲王</hi>
<pb n="26a"/>
　<hi>官之伯故得美之因詩繫召公故録之在召南愚按鄭譜謂文王受命作邑于豐乃分岐邦周召之地爲</hi>
　<hi>周公旦召公奭之采地分施政教于雍涼荆豫徐揚六州而采其詩爲風愚終不能無疑周召二公至武</hi>
　<hi>王時乃始輔佐在文王時未嘗用事也故書君奭乃周召對語之辭其厯舉文王之臣惟曰虢尗閎夭散</hi>
　<hi>宜生泰顚南宫适及武王時虢尗先死則曰武王惟兹四人尚迪有禄而已周召之分陜而治在武王得</hi>
　<hi>天下之後而甘棠頌召伯之詩又當在康王之時考竹書召公以康王二十四年薨諸書皆謂召公沒後</hi>
　<hi>始作此詩故孔叢子載孔子曰吾于甘棠見宗廟之敬也左定九年鄭駟歂殺鄧析而用其竹刑君子謂</hi>
　<hi>子然于是不忠用其道不棄其人詩云蔽芾甘棠勿翦勿伐召伯所茇思其人猶愛其樹况用其道而不</hi>
　<hi>恤其人乎子然無以勸能矣襄十四年晉士鞅言樂黶汰虐已甚猶可以免蓋武子之子也秦伯問故對</hi>
<pb n="26b"/>
　<hi>曰武子之德在民如周人之思召公焉愛其甘棠况其子乎劉歆廟議以爲思其人尚愛其木况宗其道</hi>
　<hi>而毁其廟乎繹前數説則此詩因召公已殁而作尤其彰明較著者不但非作于文王之時亦非作于武</hi>
　<hi>王之時矣鄒忠𦙍云周公先以成王二十一年薨舊説二南皆爲文王詩周公所集以明德化之盛亦正</hi>
　<hi>未可泥耳</hi>
蔽芾<hi>韓詩外傳作茀</hi>甘棠勿翦<hi>韓詩作剗漢書作/鬋豐氏本作□</hi>勿伐<hi>叶隊韻符廢翻亦叶泰韻蒲蓋翻</hi>召<hi>漢書/作邵</hi>伯所茇<hi>叶隊韻放吠翻亦叶泰韻博蓋翻説文讀詩記並作废賦也蔽説文云蔽蔽小草也一云薆也又云奄也齊語使海干有蔽註云可依蔽也芾説文云草木盛貌今以蔽芾二字連言蓋陰翳茂盛之意甘棠郭璞云今之杜梨也陸璣云棠梨也按爾雅云杜赤棠白者棠樊光云<pb n="27a"/>白者爲棠赤者爲杜陸佃云草木蟲魚疏以爲赤棠與白棠同爾但子有赤白美惡子白色爲白棠甘棠也赤棠子澁而酢無味俗語曰澁如杜是也字説云詩言蔽芾甘棠以杜之美言有杕之杜以棠之惡言説詩者以意逆志乃能得之九域志云召伯甘棠樹在陜州府署西南隅翦通作剪説文云齊斷也伐釋文云斬木也謂斬伐其枝曰勿者是惓惓愛䕶而不忍傷之故詞若相戒言不但剪其根幹不可雖伐其枝條亦不可也思人愛物與覩物思人二意俱有召地名召公奭采邑也史記燕世家云與周同姓皇甫謐云文王之庶子勝殷後封于北燕留周佐政食邑于召輔成王康王卒諡曰康長子繼燕支子繼召按左傳富辰言文之昭十六國無燕似不足信豐熈以爲王季庶子亦不知何所本也茇通作废説文云舍也徐鍇云今詩周禮皆借作茇鄭𤣥云草舍也周禮夏官教茇舍註云草止之也軍有草止之法孔云茇者草也草中止舍故云茇張文潛云召公<pb n="27b"/>爲天子之大臣中分天下而治之而治事臨務至出于草野田畝草木之間宜若不知體矣然古人惟不敢遺一人故能康一家不敢遺一家故能王一國嘗讀西漢書見循吏傳如美宣召信臣之徒其治郡邑事無大小一一立法曲有制度至於躬行田野不少休息未嘗不愛其知爲政之理竭力勤事而至誠愛其氏也考索云周南天子所都周公不得專有其美召公專主諸侯則南國之教得以稱召伯也在易二與四同功而異位二多譽遠也四多懼近也周公近召公遠有詩無詩此其異與蘇轍云周公在内近于文王雖有德而不見則其詩不作召公在外遠于文王功業明著則詩作于下此理之最明者也</hi>　蔽芾甘棠勿翦<lb/>
勿敗<hi>叶泰韻烏外翻豐本作䢙</hi>召伯所□<hi>叶泰韻丘蓋翻原愒字今文作憇釋文豐本俱作愒本賦也敗謂殘壊之□  作愒説文云息也</hi>　蔽芾甘棠勿翦勿拜<hi>叶霽韻變制翻<pb n="28a"/>廣韻作扒</hi>召伯所説<hi>叶霽韻輸芮翻爾雅注豐本俱作税陸德明本作脱  賦也拜説文云首至地也錢氏云謂攀下也攀下其枝如人之拜嚴粲云謂低屈之挽其枝以至地也程大昌云三章皆曰勿翦翦者斷也勿拜則不止不翦且不敢屈其枝而垂之敬之至也孟子論天下易事曰爲長者折枝即肢體之肢與木枝一義則拜者折枝之謂也嚴云始則相戒不可斬伐而去之中則相戒豈特不可斬伐但殘壊之亦不可終則相戒豈特不可殘壊但低屈之亦不可愛之愈深䕶之愈至也説説文云釋也後人作悦即此字言此樹爲召公所喜悦也太史公云召公奭可謂仁矣甘棠且思之况其人乎燕社稷血食者八九百歳於姬姓獨後亡豈非召公之烈耶</hi>
　　甘棠三章章三句<hi>子貢傳謂召康公勤于勞民燕人懐之賦甘棠申培説亦謂燕</hi>
<pb n="28b"/>
　　<hi>人追美召公之詩按李德裕宋齊丘論有曰燕人之思召伯甘棠勿翦似相脗合然他無所出直是</hi>
　　<hi>見召公其後封燕故耳燕詩别無入國風不如還諸召南之民之爲得也</hi>
　<lb/>
　<lb/>
　<lb/>
　<lb/>
　<lb/>
　詩經世本古義卷十一<lb/>
</p>
<p>
</p>
  </div>
</body>
</text>
</TEI>
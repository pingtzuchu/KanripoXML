<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷十六</head> <lb/>
    <p>
<pb n="1a"/>
欽定四庫全書<lb/>
　詩經世本古義卷十六<lb/>
　　　　　　　　　　　　　明　何楷　撰<lb/>
　　周厲王之世詩十篇<lb/>
　漸漸之石將士苦東征也<hi>竹書紀厲王三年淮夷侵雒王命虢公長父伐之不</hi>
　<hi>克是詩之作疑在此時也淮夷在東方故篇中有東征之語深入苦雨師人扶病不暇其不能克敵可知</hi>
　<hi>矣</hi>
漸漸<hi>陸德明本子貢傳申培説豐氏本俱作嶃嶃</hi>之石維其高<hi>豪韻</hi>矣山川悠<lb/>
<pb n="1b"/>
遠維其勞<hi>豪韻</hi>矣武人東征不皇<hi>朱傳大全俱/作遑後同</hi>朝<hi>叶豪韻直高翻</hi>
矣<hi>賦也首二句以遠言漸漸於石義難通釋文作嶃嶃然考説文無嶃字疑但通作斬言石之森立其狀如斬截然也劉彛云漸漸之石維其高矣者謂所厯之路石皆亷利傷人之足割馬之蹄不可以踐履也不獨漸漸而已其高峻峭拔非攀緣則不可以登也悠本憂思之義借以爲長遠之意山川悠遠者劉云其山窮者川斷之也其川盡者山間之也重重相間不可極不曰悠遠乎勞説文云劇也謂疲倦也程途遼邈我行將倦此初行而懸擬之辭非已行而倦也武人鄭𤣥云謂將率也東征者受王命東行而征伐也皇通作遑朱子云暇也按遑本訓急或訓爲暇者蓋反言之猶亂之爲治也覲君曰朝周禮注云朝猶朝也欲其來之早也不皇朝矣者謂身既遠行不得朝見天子此章以陛辭就道之時言嚴粲云雖在勞苦之地不忘君也</hi>漸漸<lb/>
<pb n="2a"/>
<hi>豐本作嶃嶃</hi>之石維其卒<hi>叶質韻/即聿翻</hi>矣山川悠遠曷其沒<hi>叶質韻莫筆翻</hi>矣武人東征不皇出<hi>質/韻</hi>矣<hi>賦也卒毛傳云竟也孔穎達云漸漸然險峻之山石我等登之維其終竟言徧厯此石也沒者沈滅之義猶盡也上章因石路阻隔不前而嘆山川之悠遠此章言既過此石而山川之悠遠仍復如故故又歎其登厯何時而可盡也一説萬時華云沒字狀深箐懸洞杳杳深入之意曷何爲也杜子美詩行色逓隱見人烟半有無僕夫穿竹語稚子入雲呼可想此景亦通不皇出矣朱子云謂但知深入不暇謀出也</hi>　有豕白蹢<hi>豐本/作<graphic n="KR2354" url="https://raw.githubusercontent.com/kanripo/KR-Gaiji/master/images/KR2354.png" mimeType="image/png"/>
                    </hi>烝涉波<hi>歌韻</hi>矣月離于<lb/>
畢俾滂<hi>豐本作霶</hi>沱<hi>歌韻史/記作池</hi>矣武人東征不皇他<hi>歌韻豐本作它</hi>矣<lb/>
<hi>豐本於此章之上又有一章其辭云馬鳴蕭蕭陟彼厓矣月離于箕風揚沙矣武人東征不皇家矣蓋因春秋<pb n="2b"/>有月離于箕風揚沙之語而妄益之其膚鄙可笑如此  賦也豕彘也姤初六云羸豕孚蹢躅説文訓蹢爲住足訓躅則但曰蹢躅毛亨孫炎皆訓蹢爲蹄今以意詳之則住足之訓當分屬蹢躅兩字足即蹢所謂蹄也躅當訓住其音類也蹢爾雅亦作豴云豕四豴皆白<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>鄭云豕之性能水又唐突難禁制白蹄其尤躁疾者孔云駭與<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>字異義同駭者躁疾之言白蹄名之爲駭是躁疾于餘豕羅願云在十二肖皆配十二支故已象虵豕象亥史晉師伐齊以己亥爲三豕是也今既从豕又从亥者蓋北方之卦水洊至焉<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>豕爲水之畜又應於水爲能充其類故在物从豕在氣从亥烝本火氣上升之義故又訓爲進也涉説文云徒行厲水也波説文云水涌流也韓詩注云犬喜雪馬喜風豕喜雨陸佃云説卦坎爲豕坎性趨下豕能俯其首又喜卑穢亦水畜也羅云豕之性能水牧豬之所必在水草之交故瀦从豬以豬所食息也天將久雨則豕進而涉水波白蹢尤其躁<pb n="3a"/>進者故先進焉愚按涉以流言則是水流涌盛足見雨澤之多非以涉波爲雨兆也或疑此豕爲江豚今按江豚乃風信于雨無與離通作麗易訓離爲麗謂相附也亦通作儷月令宿離不貣注讀如儷偶之儷謂相偶也畢二十八宿之一解見大東篇孔云以是陰雨之星故謂之陰星甘氏云畢主街巷陰雨天之雨師也故明而移動則霖潦及街壅塞明而定則天下安朱子云畢是漉魚底又網漉魚則其汁水淋漓而下若雨然畢星名義蓋取諸此今畢星上有一柄下開兩义形亦類畢俾使也滂説文云沛也沱本水名今訓以爲水貌按沱字右施它它者蛇也當是以其水之蜿蜒而來有如蛇然故施它也漢書云西方爲雨雨少陰之位也月失中道移而西入畢則多雨孔云洪範曰星有好風星有好雨者即此畢是也春秋緯説曰月離于箕風揚沙則好風者箕也所以箕好風畢好雨者鄭以爲箕東方木宿風中央土氣木克土爲妻從妻所好故好風也畢西方金<pb n="3b"/>宿雨東方木氣金克木爲妻從妻所好故好雨也推此則南宫好暘北宫好燠中宫四季好寒也是繇己之所克而得其妃從其妃之所好故也鄭知然者以五行傳貌屬木言屬金視屬火聽屬水思屬土庶徴亦依此貌言視聽思爲次鄭繇此故言雨木氣也春而施生故木氣爲雨也暘金氣也秋物成而堅故金氣爲暘也燠火氣也寒水氣也風土氣也凡氣非風不行猶金木水火非土不處故知土氣爲風以此知風土雨木皆從妃所好也按此説五事庶徴所屬與蔡沈書傳不同存以備考家語云孔子將近行命從者皆持蓋已而果雨巫馬期問曰旦無雲既日出而夫子命持雨具敢問何以知之孔子曰昨暮月宿畢詩不云乎月離于畢俾滂沱矣以此知之論衡云孔子出使子路齎雨具有頃天果大雨子路問其故孔子曰昨暮月離于畢後日月復離畢孔子出子路請齎雨具孔子不聽出果無雨子路問其故孔子曰昔者月離其陰故雨昨暮月離其陽故不雨<pb n="4a"/>愚按俾滂沱矣玩一俾字是未雨而預料其將雨以爲月離畢實使之若歸咎于月者然與首二句言從前之多雨不同嚴云停潦尚多雨歇未久而月離于畢則又將雨矣厭苦多雨之辭也對苦雨一事而言謂之他不皇他矣者遭逢蹇而智慮廢惟雨是憂足矣尚能講求制勝之事乎劉云深入蠻夷之域爲山川之所困雨水之所淫戰敵未捷病疫相仍救其生命之不暇何皇及于他事哉此章在不皇出矣之後蓋已至其地特爲雨所苦而恐其不能戰耳輔廣云世之治也固未嘗無征伐之事也然行者之勞未嘗自言而上之人則汲汲然以言其勞之可念世之亂也上之人未嘗念其勞而言之也而行者則自言其勞苦而不置焉夫使勞者自言而上之人不加恤焉則烏在其爲民之父母也</hi>
　　漸漸之石三章章六句<hi>序云下國刺幽王也戎狄叛之荆舒不至乃命將率</hi>
<pb n="4b"/>
　　<hi>東征役久病于外故作是詩也按幽王東征之役史傳無所經見殆不足信朱子但曰將帥出征經</hi>
　　<hi>厯險遠不堪勞苦而作此詩子貢傳亦云周人從征賦此而皆不能知其世申培説則直以爲桓王</hi>
　　<hi>伐鄭將帥不堪勞苦而作彼但知鄭在周東而不知自西周視天下諸侯之國皆在東方所謂小東</hi>
　　<hi>大東是也况篇中有山川悠遠之語斷非指鄭可知</hi>
　桑柔芮伯刺厲王也<hi>出序朱傳從之</hi>託爲誡諭僚友之詞以<lb/>
　諷切之<hi>鄭𤣥云芮伯畿内諸侯王卿士也字良夫按左文元年秦穆公引大風有隧章稱爲芮良</hi>
　<hi>夫之詩其説與序合序之可信如此篇中不敢斥言王而但斥當時執政者信用非人貪利生事以致禍</hi>
　<hi>亂大抵爲榮夷公輩發也周語厲王説榮夷公芮良夫諫不聽既榮公爲卿士諸侯不享而墨子亦言厲</hi>
<pb n="5a"/>
　<hi>王染於□公長父榮夷終荀卿成相篇亦云讒夫多進反覆言語生詐態爭寵嫉賢利惡忌下斂黨與上</hi>
　<hi>蔽匿上壅蔽失輔勢任用讒夫不能制孰公長父之難厲王流于彘然則□公孰公長父蓋亦一時用事</hi>
　<hi>之人與又汲冡周書有芮良夫解其言頗與詩意脗合今附錄于此芮伯若曰予小臣良夫稽道謀告子</hi>
　<hi>惟民父母致厥道無遠不服無道左右臣妾乃違民歸于德德則民戴否則民讐兹言允効于前不遠商</hi>
　<hi>紂不道夏桀之虐肆我有家嗚呼惟爾天子嗣文武業惟爾執政小子同先王之臣昏行不顧道王不若</hi>
　<hi>專利作威佐亂進禍民將弗堪治亂信乎其行惟王暨爾執政小子攸聞古人求多聞以監戒不聞是惟</hi>
　<hi>弗知后除民害不維民害害民乃非后惟其讐后作類后弗類民不知后惟其怨民至億兆后一而已寡</hi>
　<hi>不敵衆后其危哉嗚呼爾無或如之今爾執政小子惟以貪諛爲事不懃德以備難下民胥怨財單竭手</hi>
<pb n="5b"/>
　<hi>足靡措弗堪戴上不其亂而以予小臣良夫觀天下有土之君厥德不遠罔有代德時爲王之患其惟國</hi>
　<hi>人嗚呼惟爾執政朋友小子其惟洗爾心改爾行克憂往愆以保爾居爾乃瞶禍翫烖遂弗悛余未知王</hi>
　<hi>之所定矧乃攸行惟禍發於人之攸忽於人之攸輕闕不存焉變之攸伏爾執政小子不圖善偷生苟安</hi>
　<hi>爵以賄成賢者箝口小人鼓舌逃害要利並得厥求唯曰哀哉我聞曰以言取人人飾其言以行取人人</hi>
　<hi>竭其行飾言無庸竭行有成惟爾小子飾言事王寔蕃有徒王貌受之終弗獲用面相誣蒙及爾顛覆自</hi>
　<hi>謂有餘予謂爾弗足敬思以德備乃禍難難至而悔悔將安及無曰予爲惟爾之禍書序謂芮伯納王于</hi>
　<hi>善暨執政小臣咸省厥躬作爲此書</hi>
菀彼桑柔<hi>尤韻</hi>其下侯旬<hi>眞韻爾/雅作洵</hi>捋采其劉<hi>尤韻</hi>瘼此下民<lb/>
<pb n="6a"/>
<hi>眞韻</hi>不殄心憂<hi>尤韻孫鑛云柔劉憂與旬民間叶此即後世所謂轆轤韻乃知古人體無所不有愚按篇中多用此體</hi>倉兄<hi>陸德明/本作況</hi>塡<hi>叶真韻/他鄰翻</hi>兮倬彼昊天<hi>叶眞韻汀因翻</hi>
寧不我矜<hi>叶眞韻渠巾翻維比也菀毛傳云茂貌侯語詞據爾雅則伊  之類旬説文云徧也按十日爲旬以周匝十日而言之故有徧之義捋説文云取易也詩詁云以指厯取也采説文亦云捋取也愚按二字並言義當小别蓋逐葉摘之謂之采牽枝以手循衆葉而兼下之謂之捋也劉本作鎦殺伐之義桑葉雖茂而徧而或捋之或采之又或劉之三事並用則無遺葉矣喻王之於民其所以殘削之者無所不備也豳風言采蘩祁祁所謂采也言猗彼女桑毛傳以爲角而束之所謂捋也言取彼斧斨以伐遠揚所謂劉也歐陽修云他木皆有枝葉而詩人獨以桑爲譬者惟桑以葉用于人瘼説文云病也殄爾雅云絶也説文云盡也不殄心<pb n="6b"/>憂猶曹操短歌行所云憂從中來不可斷絶也見下民之病故心憂也倉通作愴説文云傷也兄通作怳説文云狂之貌塡本作寘説文云塞也憂之極而愴愴之極而怳至于胸鬲俱懑塞也倬説文云著大也鄭亦以爲明大貌矜兢同音兢者危栗不安之狀人心有所憐憫其狀亦如之訛而爲矜因又訓矜爲憐耳不然矜本矛柄之名訓憐殊難解言彼明著于上之昊天見我之憂寧不少加矜憐使民病獲瘳而我之憂亦因之以已乎民病之實備在下三章蘇轍云桑之爲物其葉最盛然及其采之也一朝而盡無黃落之漸故詩人取以爲比言周之盛也如桑柔之茂其陰無所不徧至於厲王肆行暴虐以敗其成業則王室忽焉凋弊如桑之既采民失其陰而受其病故君子憂之不絶于心悲之益久而不已號天而訴之也又陳際泰云周之於物象瓜也桑也瓜甘美而善潰桑盛而柔周以忠厚立國而尚文歸馬放牛祖宗貽謀已弱即能延其世也然遂數傳而不<pb n="7a"/>振吁柔之道固不利遠也哉</hi>　四牡騤騤<hi>支/韻</hi>旟旐有翩<hi>先韻亦叶眞韻批賓翻陸本作偏</hi>亂生不夷<hi>支/韻</hi>靡國不泯<hi>叶先韻民堅翻亦叶眞韻彌隣翻</hi>民靡有<lb/>
黎<hi>叶支韻吕支翻</hi>具禍以燼<hi>叶眞韻詞辛/翻陸本作藎</hi>於<hi>音/烏</hi>乎有哀<hi>叶支韻魚羈翻</hi>
國步斯頻<hi>眞韻説文作矉騤賦也首章既啓其端次章乃據時事言之  説文云馬行威儀也騤騤毛云不息也鳥隼曰旟龜蛇曰旐此戎車所建禮所謂前朱雀而後𤣥武也翩説文云疾飛也孔云翩是旌旂行而舒張之貌旌旗止則納之弢中言其行而翩翩是在路不息歐陽云四牡騤騤臣吏奔走於道路也旟旐有翩庶民召集于兵役也愚按此必厲王時有數興征伐之事故詩云然或疑史無所載然史記楚世家明言周厲王暴虐熊渠畏其伐楚去其王又秦本紀亦言厲王無道諸侯或叛之西戎反王室滅犬丘大駱之族竹<pb n="7b"/>書載厲王三年淮夷侵雒王命虢公長父伐之不克十一年西戎入于犬丘皇王大紀載厲王時荆楚寇于南獫狁寇于北淮夷寇于東命虢公征之不克徴斂數起虐用其民民不堪命聚議而興謗召穆公以告王怒得衞巫使糾謗者收殺之是其事皆與詩相脗合故自足信鄒忠𦙍云司馬子長有言詩書所以復見者多藏人家而史記獨藏周室以故滅夫三代以前征伐之事豈盡可考哉亂謂兵革之亂夷説文毛傳皆云平也孔云王本用兵欲以除亂但伐不得罪而亂日生不復能平之靡無通泯説文毛傳皆云滅也爾雅云盡也征役繁興侯國有調遣之煩故財力頓盡非謂無國不伐而使之皆泯滅也黎通作驪馬深黒色禹貢厥土青黎史記作青驪可證詩書言黎民則以頭之黒髮言之猶秦呼百姓曰黔首黔亦黒也民靡有黎者言丁壯從軍死亡畧盡無復有黒髮之人也具通作俱偕也禍謂兵革之禍燼説文云火餘也具禍以燼連上句一串讀鄭云俱<pb n="8a"/>遇此禍以爲燼言害所及廣孔云燼是燋燭既然之餘以比其時之民得存性命者皆死亡之餘愚按上文既言靡有黎而此尚云以燼者猶曰存什一于千百云爾繇王好用兵故亂日生而不能平繇亂日生而不能平故諸侯之國無不驛騷而王國及侯國之民皆受其病若此也於乎解見抑篇於乎有哀者歎而傷之言烏呼有是可哀痛也國謂王國猶言朝廷也步説文云行也頻者説文以爲人臨水厓頻蹙不前而止之義則是與蹙同意言國家所行如是吾且見其日以窮迫而不能復有所施展矣一説蘇云國步國之動也頻數也畜大物者惡數動之故以國步斯頻爲哀也亦通</hi>　國步蔑資<hi>支/韻</hi>天不我將<hi>漾韻亦叶陽韻資良翻</hi>靡所止疑<hi>支/韻</hi>云徂何往<hi>叶漾韻于放翻亦叶陽韻於王翻</hi>君子<lb/>
實維<hi>支韻豐本作惟</hi>秉心無競<hi>敬韻亦叶漾韻其亮翻五經文字作倞</hi>誰生厲階<lb/>
<pb n="8b"/>
<hi>叶支韻堅夷翻</hi>至今爲梗<hi>叶敬韻古孟翻亦叶漾韻口浪翻也賦也蔑通作滅盡也資説文云貨人所齎持也將者扶持之意字从寸寸者手也疑説文云惑也徂即往也徂以人之行往言下文往以所往之地言故兩文以别之曰云曰何皆疑辭也言國家數勞民動衆已殫盡其資財矣而天又不肯扶持我謂所至皆敗衂也民心洶洶慮主之未肯悛改大役必未休息乃王無所以止其疑者於是咸相與驚惑曰今又將往何處乎一説毛傳云疑定也朱子云讀如儀禮疑立之疑按儀禮士昏禮婦疑立于席之西注疑立自定之貌又鄉射禮賓拜西階上疑立主人阼階東疑立鄉飲酒亦有此文蓋人有疑則有徘徊姑定之意曰靡所止疑者鄭云我從兵役無有止息時亦通但如此屬字似太奇耳君子指當時執政者言即榮夷公輩是也維説文云網綱也繫綴之義人以手持禾爲秉故鄭箋訓秉爲執秉心猶今人云立定主意者競説文云疆語也喜爭<pb n="9a"/>啓釁所謂競也誰指上文君子不欲斥言之也厲本旱石之名岸之危處亦曰厲階砌之有級者説文以爲陛也曰生厲階者岸之危處本無階可升今忽生一階焉以授之使之舍康莊而立于危險之地孟子所謂安其危而利其菑也梗錢氏以爲水上浮木壅水者今語以斷梗與浮萍飄蓬並言是也言柄政之君子實爲國家之所繫維其所以執持其心者當以無所爭競爲主用養和平之福誰爲興兵搆怨之謀以階之厲使從役之民飄泊靡定至今如水上之浮梗乎左昭二十四年楚子爲舟師以啓呉疆沈尹戌曰亡郢之始於此在矣詩曰誰生厲階至今爲梗其王之謂乎</hi>　憂心慇慇<hi>叶眞韻於眞翻豐本作殷殷</hi>念我土<lb/>
宇<hi>麌韻</hi>我生不辰<hi>眞/韻</hi>逢天僤<hi>陸本/作亶</hi>怒<hi>叶麌韻/暖五翻</hi>自西徂東<hi>韻會小補云叶音丁入青韻古叶青通眞</hi>靡所定處<hi>叶語韻/敞吕翻</hi>多我覯痻<hi>眞韻</hi>孔棘<lb/>
<pb n="9b"/>
我圉<hi>語韻垂賦也慇説文云痛也宇本屋邊之名因借爲邊  之義徐鍇云按左傳在君之宇下是爲邊垂也念我土宇言國家之土宇可念亦如所謂日蹙國百里者不辰爾雅云不時也邢昺云言不得其時也逢説文云遇也僤説文云疾也僤怒者迅疾之怒猶云疾威也兵連禍結無稍停緩之時若天意所使者然故云逢天僤怒也處説文云止也嚴云是時鎬京在西中原在東自西至東無有寧居者言京師及中原皆亂也覯説文云遇見也痻鄭云病也孔云痻字从病而以昏爲聲是昏忽之病按説文無痻字當通作昏晉語鮮不天昏韋昭註以爲狂惑之疾是也多我覯痻言我所遇見者無非狂惑之人指當時凡居位謀國者言也孔甚也棘通作䩯説文云急也圉通作圄説文云守之也按圉本囹圉所以拘罪人者今文圉圄多誤用故爾雅訓圉爲垂舍人云拒邊垂也邢昺云守禦在外垂也孔棘我圉者言朝廷信任昏惑之人挑怨賈禍故我之邊垂又<pb n="10a"/>甚急即史言諸侯叛王及東夷西戎迭見侵擾之事也</hi>　爲謀爲毖<hi>叶質韻壁吉翻大全云叶音必</hi>亂況斯削<hi>藥/韻</hi>告爾<hi>墨子作/女下同</hi>憂恤<hi>質韻墨/子作䘏</hi>誨爾序爵<hi>藥韻墨子序爵作予鬱</hi>誰<hi>墨子/作孰</hi>能執熱逝<hi>墨子/作鮮</hi>不以<hi>墨子/作用</hi>濯<hi>覺韻亦叶藥韻青藥翻</hi>其何能淑載胥及溺<hi>藥韻亦叶覺韻女角翻時賦中有比也承上三章言  事至于如此亦將如之何哉其惟知謀知毖而後可説文云慮難曰謀毖慎也亂即亂生不夷之亂況本寒水之名毛傳鄭箋皆訓爲兹晉語韋昭注訓爲益二解相通未詳其義孔穎達以爲況者賜也賜人之物則益滋多故爲滋也據此説則況當通作貺然以滋益訓貺於義爲迂不如依貺字本義即訓作賜耳禍亂之來若天所與之故曰亂貺也削説文云析也儀禮注云猶殺也殺音色界翻謂刻削之使小也言今廟堂之上特無有謀<pb n="10b"/>改圖而毖後患者耳若能爲謀以圖其新爲毖以防其患則天之以大亂與我者將繇此漸漸削小非復不可收拾之勢矣告通作誥曉諭之意爾指執政者觀後有嗟爾朋友之語可見蓋不欲斥言王而但託之告朋友耳恤據説文兼憂與收二義謂哀痛民之窮而收之也誨説文云曉教也序爵朱子云辨别賢否之道也張文潛云宜爲公卿者爵之以公卿宜爲大夫士者爵之以大夫士此爵之所以序也愚者爵尊賢者爵卑爵之所以亂也故序爵者别賢不肖而已前章推原禍亂之繇而曰誰生厲階又曰多我覯痻故此言謀毖之道維何亦惟告爾以憂念民窮而亟收恤之然非在位皆賢者必不能代君恤民故又誨之以序爵焉以其時在位皆忍心之人故欲其取而澄汰之也執熱孫鑛云熱氣盈身如執之然鍾惺云舊解執字作執持之執今人以水濯手豈能便執持熱物乎蓋熱曰執熱猶云熱不可解此古文用字奥處逝往也濯洗濯之濯浴可解熱也此<pb n="11a"/>二句以比語作正意言人當盛熱之時誰能執守此熱以往而不思澣濯於清泠之淵用此以解其熱者比今之民困于兵革已甚惟賢者在位秉無競之心招攜以禮懐遠以德以罷兵息民而後民困可解也以濯解熱是賢者恤民作用曰誰能曰不以皆歎今之不然孟子云今也欲無敵于天下而不以仁是猶執熱而不以濯也左襄三十一年北宫文子相衞襄公如楚過鄭印叚迋勞于棐林如聘禮而以勞辭文子入聘子羽爲行人馮簡子與子大叔逆客事畢而出言于衞侯曰鄭有禮其數世之福也其無大國之討乎詩云誰能執熱逝不以濯禮之於政如熱之有濯也濯以救熱何患之有合觀孟左可得以濯之義又墨子云爵位不高則民不敬蓄禄不厚則民不信也政令不斷則民不畏也故古聖王高予之爵重予之禄任之以事斷予之令夫豈爲其臣賜哉欲其事之成也詩曰告女憂䘏誨女予鬱孰能執熱鮮不用濯則此語古者國君諸侯之不可以不執<pb n="11b"/>善承嗣輔佐也譬之猶執熱之有濯也將休其手焉按此則即取用賢比以濯舊説皆如是然意似未盡淑通作俶説文云善也使民無鋒鏑死亡之憂有安生樂業之慶善孰如之載之言則也胥爾雅云皆也溺通作㲻説文云沒也此二句承不以濯而言以濯解熱理勢當然既不以濯則熱終不可解其何能善哉不特民陷溺于禍難無出脱之時恐女在位者亦將與之俱盡而無脱身之地矣孟子云苟不志于仁終身憂辱以陷于死亡詩云其何能淑載胥及溺此之謂也</hi>　如彼遡風<hi>叶侵韻/孚金翻</hi>亦孔之僾<hi>隊韻</hi>
民有肅心<hi>侵韻</hi>荓<hi>陸本作迸/云或作拼</hi>云不逮<hi>隊/韻</hi>好<hi>去/聲</hi>是稼<hi>鄭陸本俱作家</hi>
穡<hi>職韻鄭陸本俱作嗇陸云尋鄭家嗇二字本皆無禾者下稼穡卒痒始從禾</hi>力民代食<hi>職韻</hi>
稼穡維寶<hi>皓韻</hi>代食維好<hi>皓韻向比而賦也遡通作<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>説文云  也水欲下違之而上也<pb n="12a"/>曰遡風者流逆而風亦與之俱逆也僾説文云仿佛也徐鍇云見之不明也按祭義云祭之日入室僾然必有見乎其位字義正同風水俱逆舟行難前遥瞻彼岸不知尚在何處此承上章載胥及溺而言以比人處危亂之時眞莫測將來世運如何究竟猶書所謂如涉大水茫無津涯也民有肅心二句又舉當時病民之事言之肅説文云持事振敬也荓當依陸本作迸説文云散走也一云斥逐也與大學迸諸四夷義同謂斥逐使之散去也逮通作隶説文云及也民本無怠惰之心徒以征役繁興使之東馳西竄不能及時趨事嚴云謂奪其農時使不得耕耨也好是稼穡四句勸諫之辭也好謂崇尚之耕種曰稼收斂曰穡孔云司勲云治功曰力則力民謂有功加于民者也代食錢氏云代耕而食也稼穡維寶申言好是稼穡之意鼂錯有言明君貴五穀而賤金玉寶之義也韓詩外傳云晉平公之時寶藏之臺燒士大夫聞之趨車馳馬救火三日三夜乃勝之公子晏<pb n="12b"/>子獨束帛而賀曰甚善矣平公勃然作色曰珠玉之所藏也國之重寶也而天火之士大夫皆趨車走馬而救之子獨束帛而賀何也有説則生無説則死公子晏子曰何敢無説臣聞之王者藏于天下諸侯藏于百姓商賈藏于篋匱今百姓之于外裋褐不蔽形糟糠不充口虚耗而賦斂無已王收大半而藏之臺是以天火之且臣聞之昔者桀殘賊海内賦斂無度萬民甚苦是故湯誅之爲天下戮笑今皇天降災於藏臺是君之福也而不自知變怪亦恐君之爲隣國笑矣公曰善自今以往請藏于百姓之間詩曰稼穡維寶維好之好如字謂美好也嚴云今當好是稼穡言重農也其有功力於民者則使之代耕而食言任賢也蓋稼穡當以爲寶而不可輕食禄以代耕者當擇其人之好而不可濫也愚按好是稼穡與告爾憂恤相應力民代食與誨爾序爵相應使代食者不得其人則民亦不得盡力于稼穡矣故因言民之不逮而仍推及之</hi>　天降喪<hi>去聲</hi>
<pb n="13a"/>
亂滅我立王<hi>陽韻</hi>降此蟊賊<hi>職韻豐/本作蟘</hi>稼穡卒痒<hi>陽/韻</hi>哀恫<hi>陸本作同豐本作痌</hi>中國<hi>職/韻</hi>具贅卒荒<hi>陽/韻</hi>靡有旅<hi>豐本/作吕</hi>力<hi>職韻</hi>以念穹<lb/>
蒼<hi>陽韻降賦中有比也降下也喪者亡失之謂民失農業是  喪也兵連不休是降亂也滅爾雅説文皆云盡也立王鄭蘇皆云我王所恃以立者愚按即指下文稼穡是也國以民爲本民以食爲天非所恃立以爲王之具而何蟊食苗根者惡之故呼之以賊非二物也解見大田篇季本云此非以害稼者言蓋借以指當時在位貪亂之人能害國者鄧元錫云稼穡國之寶也貪人以好兵荒之是蟊賊也天降蟊賊是降之喪亂也卒盡痒病也俱見爾雅又説文訓痒爲瘍季云天下既亂則民不得盡力于農畝所以卒病而無成也哀説文云閔也徐云閔痛之形于聲也於文口衣爲哀衣哀聲也恫説文云痛也一曰呻吟也中國兼人與地言之具通作<pb n="13b"/>俱偕也以物質錢曰贅爲其放貝于外故字从敖男子出附女家謂之贅壻亦取斯義具贅者言中國之人民相偕從役于外鮮有家居者如贅物然也荒説文云蕪也卒荒者言中國之田地盡皆荒蕪也夫然則是不肯寶好稼穡而使民苦于不逮者皆此蟊賊之爲矣旅衆也旅力猶言合力也穹蒼天也李巡云古時人質仰視天形穹隆而高色蒼蒼然故曰穹蒼念穹蒼則思所以挽囘氣運矣嚴云羣臣無有盡力以念及天意者是代食者其人非好也韓詩外傳云民勞思佚治暴思仁刑危思安國亂思天詩曰靡有旅力以念穹蒼</hi>　維<lb/>
此惠君民人所瞻<hi>叶陽韻諸良翻按漢較官碑以瞻爲彰</hi>秉心宣猶考愼<lb/>
其相<hi>陽韻</hi>維彼不順自獨俾臧<hi>陽/韻</hi>自有肺<hi>陸本/作胇</hi>腸<hi>陽韻</hi>俾民<lb/>
卒狂<hi>陽韻心賦也惠説文云仁也字从心从叀徐云爲惠者  專也惠君謂仁愛之君曰維此者亦諷勸<pb n="14a"/>之辭以王暴虐不敢直斥其非故姑爲巽語以感動之後言維此聖人放此民謂百姓人謂羣臣廣韻云仰視曰瞻仁愛之君有所舉動必足以福國庇民故臣民皆瞻仰之也秉心二句教其當如此也秉心宣猶與秉心無競句法正同鄭云宣徧猶謀也考通作攷説文云敂也撞擊之義趙頤光云凡攷索攷究並當用攷相説文云省視也惠君之所存心者凡所舉事必以徧謀于衆爲主不但不偏執一己之見亦不輕狥一二人之言既與衆共謀之矣然後從而參互研索之務致謹于其所省視者可行則行可止則止不敢苟且從事也惠君之所以爲惠君者道固如此舊説依鄭箋以相作輔相解亦通但韻不叶耳維彼不順指當時執政者而言曰維彼者鄙而外之之辭如論語問子西曰彼哉是也後凡言維彼者放此不順謂不順于理自獨者言其自視唯有一獨而已此外天下人皆無足當意者也俾使臧善也嚴云欲用獨自之見而使之善何繇得善乎自有肺<pb n="14b"/>腸者鄭云行其心中之所欲孔云肺腸五臟之物言之以表其心故云自有肺腸愚按肺氣最盛故劉熙釋名云肺勃也其氣鬱勃也腸謂大小腸能化糟粕其所出者皆滓穢耳以不順之盛氣自用故但舉肺言且所出者總非良謀故但舉腸言曰自有者見其不合於衆所同然也俾民卒狂者使民逐逐奔命盡皆如狂也彼不順者之所行惟任己見不顧民病如此而爲惠君者乃聽信之何哉此正與第三章誰生厲階二句相應</hi>
瞻彼中林<hi>侵韻</hi>甡甡其鹿<hi>屋/韻</hi>朋友已譖<hi>叶侵韻子林翻陸本作僭</hi>不胥<lb/>
以穀<hi>屋韻</hi>人亦有言進退維<hi>韓詩外/傳作惟</hi>谷<hi>屋韻也興也中林林中  甡説文云衆生竝立之貌甡甡毛云衆多也許愼云鹿性旅行草蟲經云鹿欲食皆鳴相召志不忌也朋友僚宷之稱指執政者後放此譖説文云愬也以鹿之相從起朋友之相譖乃反興也穀爾雅云善也不胥以穀與自獨俾臧<pb n="15a"/>相應言彼惟自以爲是不肯參伍衆論以求其眞善之所在也意當時執政所謀者芮伯必曾力阻之既不見用而反被譖毁故云然人亦有言蓋恒言也谷兩山間流水之道也欲進而盡言則己見惡于朋友欲退而不言則又抱愧于幽獨躊躇于前却之間如皆將墜于深谷也晏子春秋云叔向問晏子曰齊國之德衰矣今子何若晏子對曰嬰聞事明君者竭心力以沒其身行不逮則退不以誣持禄事惰君者優游其身以沒其世力不能則去不以諛持危且嬰聞君子之事君也進不失忠退不失行不苟合以隱忠可謂不失忠不持利以傷亷可謂不失行叔向曰善哉詩有之曰進退維谷其此之謂與又韓詩外傳云田常弑簡公乃盟于國人曰不盟者死及家石他曰古之事君者死其君之事捨君以全親非忠也捨親以死君之事非孝也他則不能然不盟是殺吾親也從人而行是背吾君也嗚呼生亂世不得正行刼乎暴人不得全義悲夫乃進盟以免父母退<pb n="15b"/>伏劍以死其君聞之者曰君子哉安之命矣詩曰人亦有言進退惟谷石先生之謂也</hi>　維此聖<lb/>
人瞻言百里<hi>紙韻</hi>維彼愚人覆狂以喜<hi>紙韻</hi>匪言不能胡斯<lb/>
<hi>漢書作此</hi>畏忌<hi>叶紙韻渠綺翻字賦也維此聖人亦諷王也聖説文云通也  从耳應劭云聖者聲也言聞聲知情也瞻言百里者嚴云聖人於人之言能瞻之於百里之外謂望之而喻其意也一説瞻言百里謂聖人能知微見遠亦通維彼愚人刺當時執政者愚惷覆反也狂即俾民卒狂之狂覆狂以喜者言民之奔命若狂其狀甚可憐而彼反以爲喜也匪通作非非言不能芮伯自道也鄭云胡之言何也禮記注云忌之言戒也言聖人在上雖疎逖之人驟進言于前且一見而能察其所懷來之意然則今有以狂爲喜之愚人若彼者聖人豈不辨之我爲其所譖亦非不能指摘其爲愚也乃於此若有所畏懼忌諱而不敢言者何也恨極而自訝<pb n="16a"/>之辭徐幹云夫酒食人之所愛者也而人相見莫不進焉不吝於所愛者以彼之嗜之也使嗜者甚於酒食人豈愛之故忠言之不出以未有嗜之者也詩云匪言不能胡斯畏忌按周語云厲王虐國人謗王王怒得衞巫使監謗者以告則殺之國人不敢言道路以目王喜告召公曰吾能弭謗矣乃不敢言召公曰是鄣之也防民之口甚於防川川壅而潰傷人必多民亦如之是故爲川決之使導爲民者宣之使言故天子聽政使公卿至於列士獻詩瞽獻典史獻書師箴<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>賦矇誦百工諌庶人傳語近臣盡規親戚補察瞽史教誨耆艾修之而後王斟酌焉是故事行而不悖民之有口也猶土之有山川也財用於是乎出猶其有原濕衍沃也衣食於是乎生口之宣言也善敗於是乎興行善而備敗所以阜財用衣食者也夫民慮之於心而宣之於口成而行之胡可壅也若壅其口其與能幾何王弗聽於是國人莫敢出言竹書載厲王八年初監謗芮伯良夫戒百官于朝<pb n="16b"/>疑即此詩之所爲作也</hi>　維此良人弗求弗迪<hi>叶屋韻讀如軸直六翻</hi>維彼<lb/>
忍心是顧是復<hi>屋韻</hi>民之貪亂寧爲荼毒<hi>叶屋韻讀如竺丁木翻史記身毒國轉爲天篤又爲竺是也聚賦也此章專責執政者良善也求通作逑説文云斂  也迪説文云道也毛云進也愚按書迪簡在王庭義亦同此謂導引而進之也忍心謂有殘忍之心者與良人對看良人以慈良爲德主于愛民忍心以殘忍爲心主于害民亦曰維此維彼者與上二章所指不同乃詩人行文錯綜處然於良人言此者則愛而内之之辭於忍心言彼者則惡而外之之辭也顧説文云還視也復猶重也國有善人則不肯尋覓而導進之偏于忍心之人乃顧視而眷念之重復而綢繆之蓋不順者之所爲如此此其所以數建貪利之謀數興得己之役而瘼此下民也張文潛云蕩曰曾是掊克曾是在服則維彼忍心是顧是復可知也貪鄭<pb n="17a"/>云猶欲也寧本願詞此則反而言之猶云豈肯也荼苦菜也解見谷風篇朱子以爲蓼謂南方人名荼爲辣荼或用以毒溪取魚即所謂荼毒也此或未足信毒説文云厚也害人之草往往而生愚按以往往而生故訓毒爲厚説者以爲荼蔓野葛之屬是也荼毒二字並言荼當比不順者毒當比忍心者以執政者唯一人而忍心者其類實繁故也民本喜亂至弱而強至順而險豈肯甘爲人所荼毒而俯首聽命乎言其勢必終至于叛亂以深悚惕之周語太子晉云人有言曰無過亂人之門又曰佐雝者嘗焉佐鬭者傷焉又曰禍不好不能爲禍詩曰四牡騤騤旟旐有翩亂生不夷靡國不冺又曰民之貪亂寧爲荼毒夫見亂而不惕所殘必多其飾彌章民有怨亂猶不可遏坊記子云貧而好樂富而好禮衆而以寧者天下其幾矣詩云民之貪亂寧爲荼毒故制國不過千乘都城不過百雉家富不過百乘以此坊民諸侯猶有畔者荀子云凡人莫不欲安榮而惡危辱故<pb n="17b"/>惟君子爲能得其所好小人則日徼其所惡亦引此詩</hi>　大<hi>爾雅注作泰</hi>風有隧有空<lb/>
大谷<hi>屋韻</hi>維此良人作爲式穀<hi>屋/韻</hi>維彼不順征<hi>韓詩外傳作往</hi>以<lb/>
中<hi>韓詩外傳作虫</hi>垢<hi>叶屋韻居六翻物興之比也此承上章而言嚴云大風損  喻小人也爾雅作泰風云西風也愚按此以比忍心者隧本作邃説文云深遠也字从穴蓋謂穴之深遠者晉文公請隧鄭莊公隧而相見其義正同空説文云竅也字亦从穴一云虚也兼此二義爾雅注云有水曰溪無水曰谷鄭云有空大谷蓋風洞也今風洞所在有之聞之陽和有洞出風每年致祭而金華宋潛夫亦有風門洞碑記此類是也水經注亦云北屈縣故城西十里有風山上有穴如輪風氣蕭瑟習常不止當其衝飄也而略無生草蓋不定衆風之門故也鄭云大風之行有所從而來必從大空谷之中愚按有空大谷即上文所謂隧也此以比不順者空<pb n="18a"/>谷爲大風之所自出亦猶不順之人當國乃忍心之羣小所繇藉以進身也維此良人維彼不順解俱見前式説文云法也榖即不胥以穀之穀言良人之作爲必取法于善道也又毛傳引爾雅云式用也言良人之所作爲者必用善道也征鄭云行也中中所藏也垢説文云濁也字从土蓋土之穢濁者言其中藏之汙穢盡爲忍心之人鼓動而發行之以流毒于下民亦如大風之飛塵揚沙然也君子小人各於其類彼忍心者有隧而良人無之然則雖作爲式穀而不見求迪固其宜矣韓詩外傳云以明扶明則昇于天以明扶闇則歸其人兩瞽相扶不傷牆木不陷井穽則其幸也詩曰維彼不順往以出垢闇行也</hi>　大風有隧<hi>寘韻</hi>貪<lb/>
人敗類<hi>寘韻</hi>聽言則對誦言如醉<hi>寘韻</hi>匪用其良覆俾我悖<lb/>
<hi>叶寘韻蒲寐翻言比而賦也貪人指不順者言類鄭云等夷也敗類者  使同類之人皆將化其所爲胥而爲<pb n="18b"/>貪也地中有隧乃大風之所從生以比不順者當權則士習因而敗壊也周語厲王説榮夷公芮良夫曰王室其將卑乎夫榮公好專利而不知大難夫利百物之所生也天地之所載也而或專之其害多矣天地百物皆將取焉胡可專也所怒甚多而不備大難以是教王王能久乎夫王人者將導利而布之上下者也使神人百物無不得其極猶日怵惕懼怨之來故頌曰思文后稷克配彼天立我烝民莫匪爾極大雅曰陳錫載周是不布利而懼難乎故能載周以至于今今王學專利其可乎匹夫專利猶謂之盜王而行之其歸鮮矣榮公若用周必敗既榮公爲卿士諸侯不享愚按觀此則詩所詠貪人其指榮夷公明矣然以此詩繹之則所謂榮公好利而不備難者非但聚斂掊克之謂乃生事搆釁以奪諸侯之有若孔子言患寡患貧孟子言闢土地充府庫是也韓詩外傳云福生於無爲而患生於多欲知足然後富從之德宜君人然後貴從之故貴爵而賤德者雖<pb n="19a"/>爲天子不尊矣貪物而不知止者雖有天下不富矣夫土地之生不益山澤之出有盡懐不富之心而求不益之物挾百倍之欲而求有盡之財是桀紂之所以失其位也詩曰大風有隧貪人敗類按韓詩所言正爲貪人二字作解聽言則對誦言如醉者郝敬云欲人聽從己言則以辭色接對若人指陳時事誦説則謷然不顧如醉者矣一説鄭云誦詩書之言則冥卧如醉孔云樂記魏文侯自言端冕而聽古樂唯恐卧史記稱商鞅説秦孝公以帝道孝公睡而弗應皆是心所不悟如醉然也亦通韓詩外傳云古之謂知道者曰先生何也猶言先醒也不聞道術之人則冥於得失不知亂之所繇毦毦乎其猶醉也故有先生者後生者有不生者詩曰聽言則對誦言如醉匪通作非良良人也覆反也悖本作誖説文云亂也籀文顚倒从二或謂上下反覆相惑正誖亂之意不用其良覆俾我悖者謂不順之人所用者非善人之言而彼之所言則皆反于理以是爲非以非爲<pb n="19b"/>是使我聞之而惑亂也左文元年殽之役晉人既歸秦師秦大夫及左右皆言於秦伯曰是敗也孟明之罪也必殺之秦伯曰是孤之罪也周芮良夫之詩曰大風有隧貪人敗類聽言則對誦言如醉匪用其良覆俾我悖是貪故也孤之謂矣孤實貪以禍夫子夫子何罪復使爲政</hi>　嗟爾朋友予豈不知<lb/>
而作<hi>藥韻</hi>如彼飛蟲時亦弋獲<hi>叶藥韻/黃郭翻</hi>既之陰女<hi>音汝</hi>反予<lb/>
來赫<hi>叶藥韻閲各翻陸作嚇貪賦也自此章而下皆自明其作詩之意朋友指  人也與第九章義同作嚴云即下既作爾歌之作承上章誦言如醉而言我豈不知吾言之不合于爾而復作此詩乎一説我豈不知其理而妄作此詩乎亦通飛蟲孔云飛鳥蟲是鳥之大名故羽蟲三百六十鳳凰爲之長是鳥之稱蟲者也弋本訓橜通作隿説文云徼射飛鳥也獲得也鄭云女所行如是猶鳥飛行自恣東西南北時亦爲弋射者所得<pb n="20a"/>言放縱久無所拘制則將遇伺女之間者得謀女也一説飛蟲喻事理朱子云言已之言或亦有中猶曰千慮而一得也亦通既者已事之辭之往也陰女張子厚云陰往宻告于女也赫説文云火赤也朱子云威怒之貌言女恣貪不已必有禍患我昔日已曾以此意微婉勸諭于女欲女改圖避禍而女反加赫然之怒于我是可怪也此即追述朋友已譖之事雖已經被其譖而仍作此詩以致其忠告詩人之厚也</hi>　民之罔<lb/>
極<hi>職韻</hi>職涼<hi>鄭箋/作諒</hi>善背<hi>叶職韻/必墨翻</hi>爲民不利如云不克<hi>職韻</hi>民<lb/>
之囘遹職競用力<hi>職韻未賦也極者止極之義民困于征役  知所止即第四章所謂靡所止疑云徂何往者職説文云記微也字从耳蓋聽而記之服膺不忘之謂故爾雅又訓爲主也常也涼爾雅説文皆云薄也左傳虢多涼德作法于涼其義皆同善即前所謂穀也背通作倍説文云反也克勝也言民之罔<pb n="20b"/>極已可憐矣而汝所記之心者惟以涼薄爲主絶無一毫惻怛之意聞人進仁愛之善言則違倍而不聽其所爲者皆不利于民之事且如恐其不勝而勇于爲之也囘説文云轉也遹説文云囘避也民疲奔命相與流轉之四方以避之猶書所謂保抱攜持厥婦子以哀籲天徂厥亡是也競即秉心無競之競民既因罔極而四散奔避矣而汝猶專主爲爭競之謀日尋諸仇讐而用力不休也此皆據時事而言篇首四章所指即其事也</hi>
　民之未戾<hi>叶寘韻力置翻</hi>職盜爲寇涼曰不可<hi>叶歌韻居何翻古字歌作可是可有歌音也</hi>覆背善詈<hi>寘/韻</hi>雖曰匪予<hi>叶魚韻/羊諸翻</hi>既作爾歌<hi>韻亦叶魚韻斤於翻按朱子謂此章叶韻未詳今觀戾與詈叶可與歌叶乃隔句用轆轤體此用韻之最奇者諸家所未有也若未二句只以魚韻叶亦可但如此則前四句皆無韻矣達者詳之  賦也戾字从犬出户下説文<pb n="21a"/>以爲身曲戾也故訓戾爲曲與乖同意盜指貪人所行言竊人之財猶爲之盜况攫非其有乎書注云羣行攻刼曰寇民之未戾言民此時雖逃亡猶未至于悍然乖戾而爲叛也若汝所專主者惟爭奪是圖則與盜無異民不堪此荼毒且羣起而爲寇而女亦不能復役使是民矣此即第十一章言民之貪亂寧爲荼毒之意預揭將來之禍以申戒之也涼曰不可三句追前日而言即第十四章所謂既之陰女反予來赫者覆反也背善猶上章云善背也詈説文云罵也匪讀作非予與前予字同皆芮伯自謂也言我嘗獻規于女謂女所行涼薄多失民心斷不可復蹈者汝反違背我之善言而罵詈我蓋指前此譖毁之事也然雖曰女曾以我所言爲不是似無庸再更端矣而我之心終不能以自己亦既不憚諄復爲汝作歌庶其聞之而省悟乎提醒深切正與予豈不知而作句相應</hi>
<pb n="21b"/>
　　桑柔十六章八章章八句八章章六句<hi>申培説以爲芮良夫</hi>
　　<hi>傷厲王之失國而作是詩蓋因詩中有滅我立王一語朱子曾疑此詩之作在共和之後遂附㑹之</hi>
　　<hi>耳愚謂果共和之後景象如斯周其亡而宣不興矣立王依鄭箋解自不可易又攷玩詩詞與國語</hi>
　　<hi>汲冢周書竹書俱互相出入斷其在厲王之世子貢傳闕文</hi>
　四月孝子歎征役而思祭也<hi>孔叢子載孔子曰於四月見孝子之思祭也韓</hi>
　<hi>詩以爲歎征役也愚定屬此詩於厲王之世按桑柔之詩曰四牡騤騤旟旐有翩亂生不夷靡國不冺則</hi>
　<hi>當時征役繁興可知已又蕩之詩曰内奰于中國覃及鬼方鬼方者荆楚之地此詩詠滔滔江漢南國之</hi>
　<hi>紀意即爲覃及鬼方之事而發但史失傳耳</hi>
<pb n="22a"/>
四月維夏六月徂暑<hi>語韻</hi>先祖匪人<hi>豐氏本/作神</hi>胡寧忍予<hi>語韻時賦也四月夏正建巳之月所謂孟夏也此詩作于是  六月建未之月徂説文云往也二十四氣中大暑在六月故以暑言徂暑謂往年之暑也遡父而上皆曰先祖忍含忍也時蓋有征伐南國之役大夫與焉踰年不歸祭祀曠廢因作詩以自悼曰今兹四月時已越春而夏矣追思往歳于征正在季夏盛暑之時屈指韶華朱明再厯禮卿大夫宗廟四時皆有祭今以行役于外而此典缺焉不修我先祖獨非人情乎所望於後人之報本反始者謂何寧能姑含忍予而無怨恫否也左文十三年鄭伯會公于棐請平于晉鄭伯與公晏于棐子家賦鴻鴈季文子曰寡君未免於此文子賦四月子家賦載馳之四章文子賦采薇之四章鄭伯拜公答拜杜註謂子家賦鴻鴈義取侯伯哀恤鰥寡有征伐之勞言鄭國寡弱欲使魯侯還晉恤之文子賦四月義取行役踰<pb n="22b"/>時思歸祭祀不欲爲還晉子家賦載馳之四章義取小國有急欲引大國以救助文子賦采薇之四章義取豈敢定居許爲鄭還晉不敢安居此鄭伯之所以拜而謝也今按季文子賦詩之意與孔子思祭之説正合王肅亦主是説</hi>　秋日淒淒<hi>陸德明本/作棲棲</hi>百卉具<hi>韓詩/作俱</hi>腓<hi>微韻爾雅作痱</hi>亂<lb/>
離瘼矣<hi>瘼矣家語説苑俱作斯瘼韓詩作斯莫</hi>爰<hi>家語朱傳/俱作奚</hi>其適歸<hi>微韻  賦而興也秋日謂去歳六月後之秋日亦追述之辭也淒淒毛傳云涼風也按淒字本義據説文云雲雨起也此不可以雲雨言故毛傳解爲涼風蓋擬其陰寒慘淡之狀如雲雨之方起者然緑衣所謂淒其以風是也卉説文云艸之總名也具通作俱偕也腓通作痱説文云風病也鄭𤣥云涼風用事而衆草皆病按漢賈誼治安策云夫辟者一面病痱者一方痛今西邊北邊之郡雖有長爵不輕得復五尺以上不輕得息斥侯望烽燧不得<pb n="23a"/>卧將吏被介胄而睡臣故曰一方病矣詩之興意亦以王數興兵征伐重苦下國從征之人如百草遭風其枝葉當風者先受摧折也亂謂兵戈不息離謂室家分離瘼説文云病也郭璞云東齊謂病曰瘼亂離瘼矣者言因兵亂而分離凡有事于戎行者亦甚病矣自六月啓行秋尚在道而其士卒愁苦之狀如此爰説文云引也謂引詞也字从<graphic n="KR1528" url="https://raw.githubusercontent.com/kanripo/KR-Gaiji/master/images/KR1528.png" mimeType="image/png"/>从于于者詞也<graphic n="KR1528" url="https://raw.githubusercontent.com/kanripo/KR-Gaiji/master/images/KR1528.png" mimeType="image/png"/>者引也故或以爲曰或以爲于也適毛云之也言此病不獨士卒受之且還往歸之于國家也王安石云亂出乎上而受患常在下及其極也乃適歸乎其所出矣左宣十二年鄭石制入楚師將以分鄭而立公子魚臣辛未鄭殺魚臣及石制君子曰史佚所謂母怙亂者謂是類也詩曰亂離瘼矣爰其適歸歸於怙亂者也夫又家語説苑載葉公問政于孔子孔子曰政在附近而來遠子貢問曰政有異乎孔子曰夫荆之地廣而居狹民有離志焉故曰在于附近而來遠詩不云乎亂離斯瘼奚其適歸此傷離散<pb n="23b"/>以爲亂者也又是一説</hi>　冬日烈烈<hi>豐本作/洌洌</hi>飄風發發<hi>叶曷韻北末翻</hi>民<lb/>
莫不穀我獨何害<hi>叶曷韻何葛翻日賦而興也冬日謂去歳秋後之冬  烈通作颲説文云烈風也烈者火猛之義風以烈名亦風之猛者飄風囘風也輕利僄遫軍中之䇿應無常有似于此民汎指不從征者而言穀毛云養也嚴云民莫不得遂其安養而我獨何以遭此害乎</hi>　山有嘉卉侯<lb/>
栗<hi>豐本作㮚</hi>侯梅<hi>叶支韻莫悲/翻豐本作某</hi>廢爲殘賊莫知其尤<hi>叶支韻盈之翻卉興而比也嘉美也錢氏云卉草也通言之則艸木皆  也侯栗栗名侯梅梅名漢西京襍記云初修上林苑羣臣遠方各獻名果異樹亦有製爲美名以標奇麗栗四侯栗榛栗瑰栗嶧陽栗梅七朱梅紫葉梅紫華梅同心梅麗枝梅燕梅侯梅廣志云栗有關中侯栗大如雞子三秦記曰侯國出栗愚按侯栗侯梅未詳其狀然意<pb n="24a"/>必栗與梅之大者故特以侯名又西京雜記中有侯李侯查其所以得名想亦同此栗梅之實皆可以薦籩豆而侯栗侯梅品尤瑰異故詩人因其名取以爲侯國之比李氏云言山有嘉卉是栗是梅也考工記言天下之大獸五脂者膏者臝者羽者鱗者與此詩之文相類廢爲殘賊者嚴云今其山廢爲殘賊之地言斫伐其本根無復存留其地荒矣尤通作郵過也詩人言王朝設立藩屏助宣政教譬之封殖嘉卉原以厚民之生今王搆怨侯國日尋干戈俾紛紛背叛無有寧宇皆繇在位者多喜功貪利之輩蠱惑致然而王曾不自知其過也又韓詩外傳云善爲政者順情性之宜順陰陽之序通本末之理合天人之際如是則天氣奉養而生物豐美矣不知爲政者使情厭性使陰乘陽使末逆本使人詭天氣鞠而不信鬱而不宣如是則災害生怪異起羣生皆傷而年穀不熟是以其動傷德其靜亡救故緩者事之急者弗知日反理而欲以爲治詩曰廢爲殘賊莫知其<pb n="24b"/>龙</hi>　相<hi>去/聲</hi>彼泉水載清載濁<hi>叶屋韻/徒谷翻</hi>我日構<hi>豐本/作遘</hi>禍<hi>豐本作害</hi>曷云能穀<hi>屋韻意興而比也相説文云省視也从目木會  易緯文云地可觀者莫可觀于木也載之言則也丘氏云我視泉水則有清時則有濁時不一於濁也我我王朝也構説文云蓋也鄭云猶合集也愚按結屋爲構合集衆材而成之也曷云能穀與民莫不穀相應嚴云今我國乃日日結禍猶水之無清時也何繇遂其生養乎</hi>　滔滔江漢南國之紀<hi>紙/韻</hi>盡瘁<hi>陸本作萃</hi>以仕寧<lb/>
莫我有<hi>叶紙韻羽軌翻漢興而比也滔説文云水漫漫大貌以下言江  二水故重云滔滔江漢解見漢廣篇發源于梁而合流于荆南國主荆州之地言也紀説文云絲别也朱子云謂經帶包絡之也鄭云江也漢也南國之大水紀理衆川使不壅滯蘇轍云諸侯放恣天下治亂莫能相一是以思得王者以紀諸侯如江<pb n="25a"/>漢之紀衆水使天下國有所宗而人有所賴孔云荆楚之域國無道則先強有道則後服瘁病仕宦也我以仕宦之故馳驅戎行固當鞠躬盡力然不識能終保有我身否乎鄭云懼危亡也</hi>　匪鶉<hi>説文陸本豐本俱作□</hi>匪鳶<hi>先韻豐/本作<graphic n="KR2541" url="https://raw.githubusercontent.com/kanripo/KR-Gaiji/master/images/KR2541.png" mimeType="image/png"/>
                    </hi>翰飛戾天<hi>先/韻</hi>匪鱣匪鮪<hi>愚按若四句一韻則當作匪鮪匪鱣鱣先韻</hi>潛逃于淵<hi>先韻豐本作<graphic n="KR1570" url="https://raw.githubusercontent.com/kanripo/KR-Gaiji/master/images/KR1570.png" mimeType="image/png"/>李賦也鶉當依説文作□云鵰也  氏云若以爲鶉鵲之鶉則無戾天之理今按鶉鵲之鶉本从佳非从鳥也陸佃云鵰能食草似鷹而大黒色俗呼皂鵰一名鷻其飛上薄雲漢羅願云鵰者鶚之類土黃色健飛擊沙漠中空中盤旋無細不覩鳶䲭類爾雅云鳶鳥醜其飛也翔陶隱居云即俗人呼爲老鴉者與鵰鶚並相似而大極善飛騰江淮間捕魚食之陸云鳶摩風回翔故其飛也翔曲禮曰前有塵埃則載鳴鳶鳶鳴則將風故也翰廣韻云鳥羽也蘇軾云鳥飛不在翼而在翰翰者翼<pb n="25b"/>之鋭也戾通作麗附著之意鱣鮪二魚名解見碩人篇朱子云鶉鳶則能翰飛戾天鱣鮪則能潛逃于淵我非是四者則亦無所逃矣愚按此憂其終不能免禍也即寧莫我有之意</hi>　山有蕨薇<hi>叶支韻靡爲翻</hi>隰有杞桋<hi>支韻陸/本作荑</hi>君子作歌維以告哀<hi>叶支韻魚羈翻  賦也蕨薇二草名解見草蟲篇陸佃云蕨薇所以祭也蓋大夫妻之祭於其將嫁則以蘋藻於其既嫁則以蕨薇神饗德與信不求備焉漢時官園種薇以共宗廟祭祀然則祭用蕨薇先王之禮舊矣隰説文云阪下隰也公羊傳云下平曰隰又詩徂隰徂畛鄭箋以爲新發田也杞通作芑舊説以杞爲枸檵今按禮表記引詩豐水有芑註亦以芑爲枸檵是把芑二字通也然此杞非枸檵乃爾雅所云白苗之芑郭璞謂今之白梁粟也芑田中所生所以供祭生氏之詩云恒之穈芑是任是負以歸肇杞是也桋當依説文作荑嚴云即靜女自牧歸荑之荑茅<pb n="26a"/>始生者也陸佃云列子云因以爲茅靡茅靡一作弟靡弟讀如稊茅之始生也荑稊一也茅體柔而理直又潔白故先王用之以藉亦以縮酒易曰藉用白茅禮曰縮酌用茅謂之明酌以茅縮而後酌也陸璣云茅之白者古用包褁禮物以充祭祀舊説泥爾雅以桋爲赤梀陸璣亦云梀葉如柞皮薄而白其木理赤者爲舜梀一名桋然據郭璞説赤梀樹葉細而岐鋭皮理錯戾好叢生山中中爲車輞則其非隰地所有明矣又爾雅以女桑爲桋桑而詩亦云隰桑有阿則此隰之桋其或爲女桑不可知但于思祭之意不合故不取詩咏采薇采蕨昔人皆以爲在暮春之時戴侗謂薇生山中冬晚抽茅至春柔矣夏而剛宜芼豕賈思勰謂種粱與植穀同時以二月上旬種者謂上時三月上旬及清明節爲中時四月上旬爲下時而楚辭注亦謂茅春生布地如針俗謂之茅針亦可噉夏生白葉茸茸然至秋而枯然則是四物者皆四月維夏時所有故詩人即所見而賦之與君<pb n="26b"/>子詩人自謂也禮不下庶人君子則有位之稱以見已當守禮也陸佃云下國構禍怨亂並興則孝子有不得饗其親者矣故詩所以告哀也愚按此亦憂其身之將不免故云然不然豈以家事先國事哉</hi>
　　四月八章章四句<hi>序云大夫刺幽王也在位貪殘下國搆禍怨亂並興焉按漸漸</hi>
　　<hi>之石序亦以爲下國刺幽王也戎狄叛之荆舒不至乃命將率東征疑足與此詩相證然遍考史傳</hi>
　　<hi>皆無所載似不足信朱子但以爲遭亂自傷之詩而詆先祖爲非人既屬無理且無端指出滔滔江</hi>
　　<hi>漢二句尤不相涉申培謂大夫遭讒流離南國而作是詩恍惚近似今爲之集説于此先祖匪人言</hi>
　　<hi>先祖非人也乃神也陟降在上胡寧忍予乎夏則暑秋則腓冬則烈旤亂日進無時而息也獨不及</hi>
　　<hi>春者蓋天氣和暢萬物發育治之象也自古治世少亂世多觀四時可知矣嘉卉廢爲殘賊者猶離</hi>
<pb n="27a"/>
　　<hi>騷所謂蘭芷變而不芳荃蕙化而爲茅何昔日之芳艸兮今直爲此蕭艾也莫知其尤言上無明主</hi>
　　<hi>煬竈蔽明莫有能知其罪過者也相彼泉水載清載濁歎世道昏亂永無清明之期也我日構禍所</hi>
　　<hi>謂舉手挂網羅動足觸機穽滔滔江漢咏其所見亦如三閭放逐澤畔行吟乎今我盡瘁以從仕而</hi>
　　<hi>曾不我有此惓惓不忘君之辭也匪鶉四句不獨義無可逃亦見避之無路薇蕨在山刺纖植而高</hi>
　　<hi>張也把桋在隰歎美材而下列也一説謂蕨薇把桋四物皆可食蓋思遁跡山林以逃世患如伯夷</hi>
　　<hi>食薇四皓茹芝之意維以告哀者作此詩以告其哀憐天下之志非以爲其身也愚但以與左傳孔</hi>
　　<hi>叢子不合故不敢從子貢傳闕文</hi>
　采綠刺怨曠也<hi>出序家子貢傳申培説皆謂周人從軍室  念之而作李氐云時多征役</hi>
<pb n="27b"/>
　<hi>久勞于外其所以怨曠也郝敬云人情者聖王之田男女居室人之大欲古者用民之力歳不過三日新</hi>
　<hi>婚三月不從政恤其私也今使其室家暌離匹婦銜怨故聖人錄是詩以明王道本乎人情愚按篇中有</hi>
　<hi>五日爲期六日不詹之語謂三月當來歸遲之四月猶未至也疑與四月維夏篇爲同時事一爲征夫之</hi>
　<hi>辭一爲思婦之語</hi>
終朝<hi>豐氏本作鼂後同</hi>采綠<hi>沃韻楚辭/章句作菉</hi>不盈一匊<hi>屋韻</hi>予髮曲局<lb/>
<hi>沃韻</hi>薄言歸沐<hi>屋韻綠與局叶匊與沐叶亦隔句用韻云賦也毛云自旦及食時爲終朝采説文捋取也綠當依王逸作菉爾雅云王芻也郭璞云即菉蓐艸也今呼䲭脚莎亦作莎脚莎又作鹿蓐又名藎艸唐本草注云此草葉似竹而細薄莖亦圓小生平澤溪澗之側荆襄人煑以染黃色極鮮好俗亦呼淡竹葉陸<pb n="28a"/>璣云其莖葉似竹青緑色高數尺今淇澳傍生如草其草澀礪可以洗攪笏及盤枕利於刀錯俗呼爲木賊盈説文云滿器也毛云兩手曰匊或謂一手曰匊今按説文訓匊爲左手則以爲一手者得之詩詁謂屈掌曰匊是也鄭𤣥云終朝采之而不滿手怨曠之深憂思不專于事也曲説文云受物之器局説文云促也如物之盤礡局促于曲中有蓬鬆散亂之意或以曲局爲不舒展非也鄭云禮婦人在夫家笄象笄今曲卷其髮憂思之甚也謝枋得云婦人夫不在不事容飾故伯兮曰自伯之東首如飛蓬薄言程子云發語辭後同沐説文云濯髮也萬時華云手方采綠忽念髪之曲局歸而膏沐此中想頭轉動處大可味輔廣云薄言歸沐恐君子之或歸也好飾者婦人之性也愚按菉艸澀礪可以爲攪洗之用故采之而動歸沐之思抑亦感其染色鮮好因而修容也與季本云爲夫將歸有期故汲汲沐以待夫此以方及五日之期言也</hi>　終朝采藍<hi>覃韻</hi>
<pb n="28b"/>
不盈一襜<hi>鹽韻亦叶覃韻都甘翻</hi>五日<hi>豐本作/月後同</hi>爲期六日不詹<hi>鹽韻亦叶覃韻多甘翻豐本作瞻葉賦也藍説文云染青艸也爾雅葴馬藍注云即今大  冬藍爲澱者通志云藍三種蓼藍如蓼染綠大藍如芥染淺碧槐藍如槐葉染青三藍皆可作澱色成勝母故曰青出藍而青于藍秦子云園圃之藍不異衆草染而後朗齊民要術云藍地欲得良三徧細耕三月中浸子令芽出乃畦種之五月中新雨後拔栽三莖作一科相去八寸五徧爲良七月中刈藍羅願云月令仲夏之月令民毋刈藍以染注謂此月藍始可别引夏小正曰五月啓灌藍蓼灌謂叢生也種藍之體初必叢生藍兒長大始可分移使之稀散以言正養藍之時非刈藍之侯也自四月微陰始起爲政者繼長增高毋有壊墮此月又陰陽爭死生分之月君子戒靜以待宴陰之所成則微陰未成也戒刈藍以損生氣恐微陰不勝故耶又是月班馬政游牝别羣縶<pb n="29a"/>駒之月馬之爲性畏新出之灰駒遇輒死石礦之灰亦能令馬落駒刈藍以染也燒灰也暴布也三者皆有出灰之氣令而禁之者蓋爲馬歟刈藍之禁與馬質禁原蠶同意不然蠶之再養藍之早刈聖人何留意哉藍于草中獨有禁故字从監又按崔寔謂榆莢落時可種藍五月可刈藍其説與月令異非先王之法也衣蔽前謂之襜毛傳説文同郭璞謂今之蔽膝今按襜蔽前正當蔽膝之處非蔽膝也陸佃云藍綠易得之物今以憂思貳之故雖終朝采掇而綠不盈一匊藍不盈一襜也藍大于綠又其畦植如鱗則其采之盈襜易矣故詩以爲後綠可以染黃藍可以染青則皆婦人致飾之物故詩正言之五日六日以豳風一之日二之日三之日四之日例之則五日爲三月六日爲四月也愚以易七日來復之七日爲五月義亦本此詹朱子云與瞻同仰視曰瞻期以三月而歸至四月猶未瞻見也今又及采藍之時則過五月矣是以不禁其憂思之如此也後漢書劉<pb n="29b"/>瑜上疏云天地之性陰陽正紀隔絶其道則水旱爲并詩云五日爲期六日不詹怨曠作歌仲尼所錄</hi>
之子于狩言韔<hi>陸德明本作鬯</hi>其弓<hi>東韻亦叶蒸韻姑𢎞翻</hi>之子于釣言<lb/>
綸之繩<hi>蒸韻亦叶東韻神融翻孔賦也之子鄭云是子也謂其君子也于往也  穎達云狩者獵之總名言者發語辭韔説文云弓衣也亦名弢以革爲之韔其弓者孔云弛弓納于韔中也釣釣魚也朱子云理絲曰綸周易王肅注云纒褁也禮記疏云綸如宛轉繩今按常説皆謂合絲爲繩謂之綸是也繩説文云索也孔云釣繩以生絲爲之此下二章皆預擬之詞婦人苦夫之困于征役也曰君子今遠出如此倘使歸來將何所事乎假使往狩我當爲之納其弓於韔中不使之用所以然者以田獵所以講武我不欲其習於武事也如其往釣我則願從焉當合絲爲繩以待耳蓋時事倥傯故欲規其君子但以烟波釣徒自娯是雖閨閣之言亦見<pb n="30a"/>其所遭之不幸也觀下章言釣不言狩則微意大可想見又韔其弓與綸之繩一其一之下字自别其者外之之辭之者内之之辭</hi>　其釣維何維魴及鱮<hi>語/韻</hi>維魴及鱮<hi>見上</hi>薄言<lb/>
觀<hi>韓詩作覩</hi>者<hi>叶語韻掌與翻定本崔靈恩集注並作多孔云俗本作觀覩誤  賦也魴鱮解見汝墳魚麗敝笱諸篇按陸璣云魴魚之美者鱮魚之不美者今舉一美一不美則可以槩衆魚矣我之與子相親相暱于其釣而獲也行往觀之豈至如今怨曠然歸果何時耶意想如此非有是事或謂此與上節皆追述昔日之子在家時所爲殊覺味短</hi>
　　采綠四章章四句<hi>序謂幽王之時多怨曠者也今亦未有以見其然朱子但謂是</hi>
　　<hi>婦人思其君子之詩非刺也然則聖人錄此有何關係</hi>
<pb n="30b"/>
　民勞召穆公刺厲王也<hi>出序</hi>皆戒同列之詞蓋王所親<lb/>
　信者戒同列即所以刺王也<hi>季本云集傳以爲同列相戒之辭以詩詞觀之</hi>
　<hi>大抵得之矣但所謂同列者必王所親信之人故末章曰王欲玉女錢天錫云厲王之世衞巫監謗道路</hi>
　<hi>以目穆公故亂其詞言在同列實刺王也</hi>
民亦勞止汔<hi>漢書作迄</hi>可小康<hi>陽/韻</hi>惠此中國以綏四方<hi>陽韻</hi>無<lb/>
<hi>左傳作毋</hi>縱<hi>左傳豐氏/本俱作從</hi>詭隨以謹無<hi>潛夫論/作是</hi>良<hi>陽韻</hi>式遏寇虐<lb/>
憯<hi>左傳家語陸德明本俱作慘説文作朁</hi>不畏明<hi>陽韻謨/郎翻</hi>柔<hi>陸本作揉</hi>遠能邇<lb/>
以定我王<hi>陽韻勞賦也民中國之民也勞説文云劇也云亦  者凌濛初云下一亦字視甚字更百<pb n="31a"/>倍大東哀我憚人亦可息也亦然鄧元錫云夫民之勞也實詭隨之人貪於利寇之虐之也止通作只語助辭錢天錫云賈生有言安民可以行義而危民易與爲非民勞者危之漸也汔當依漢書作迄説文云至也曰可者見惟此時尚可他日將不及也曰小者幾幾不敢過望之辭康鄭𤣥云安也顔師古云言人勞已久至此可以小安逸之彭執中云民勞甚矣未能遽望其太平也但庶幾小康耳萬時華云開口便唱此二語已自凄絶惠説文云仁也對四夷言爲中國兼京師四國皆是下文言式遏寇虐正所以仁此中國也綏本車中靶之名爾雅以爲安也徐鍇云升車必執綏所以安也四方對中國而言乃四夷也内地堅固則四夷皆帖息而不敢動是乃所以撫綏之也淮南子云聖主在上無隱人無軼民無勞役無寃刑四海之内莫不仰上之德象主之指夷狄之國重譯而至非户辨而家説之也推其誠心施之天下而已矣詩曰惠此中國以綏四方内順而外<pb n="31b"/>寧矣又荀子云朋黨比周之譽君子不聽殘賊加累之譖君子不用隱忌雍蔽之人君子不近貨財禽犢之請君子不許凡流言流説流事流謀流譽流愬不官而衡至者君子慎之如是則姦言姦説姦事姦謀姦譽姦愬莫之試也忠言忠説忠事忠謀忠譽忠愬莫不明通刑政平而百姓歸之禮義備而君子歸之故禮及身而行修義及國而政明天下願令行禁止王者之事畢矣詩曰惠此中國以綏四方此之謂也左僖二十八年君子謂晉文公其能刑矣詩云惠此中國以綏四方不失賞刑之謂也引詩之意皆與下文無縱詭隨四語互相發縱説文云緩也視若不介意之謂詭詐隨從也萬云通章無縱詭隨句最重故章章有之小人禍國只是一味詭隨大氐居高位者多喜軟熟惡剛方小人欲進其身亦必未命先唯未令先諾陽順其意陰匿其奸人主不察而信之于是逞其無良之志肆其惛怓之口窮其罔極之惡露其醜厲之狀遂其繾綣之奸寇虐播于下民<pb n="32a"/>而王國因之以壞故不徒曰隨而曰詭隨隨者不詭不過臧獲下賤奔走承奉之態詭者不隨雖敦懿操莽亦無進身之路合此二字眞可謂曲盡小人情態矣無縱者明以辨之斷以絶之決不姑息也謹説文云愼也與縱字對看無良不善也嚴粲云人見詭隨者無所傷拂則目爲善良不知其容悦取寵皆爲自利之計而非忠於所事實非善良之士也今戒用事者無縱此詭隨則可以謹防無良之人蘇轍云人未有無故而妄從人者惟無良之人將悦其君而竊其權則爲之故無縱詭隨則無良之人肅無良之人肅則寇虐無畏之人止又後漢書陳忠上疏云臣聞輕者重之端小者大之源故隄潰蟻孔氣洩鍼芒是以明者愼微智者識幾書曰小不可不殺詩云無縱詭隨以謹無良蓋所以崇本絶末鉤深之慮也按詩意謂詭隨之事乃無良之人所爲而忠則謂詭隨不禁必至無良亦隨意取義耳式發語聲遏爾雅云止也郭璞云今以逆相止爲遏又説文云微止<pb n="32b"/>也徐鍇云繳繞使止也寇説文云暴也尚書注云羣行攻刼曰寇虐説文云殘也寇虐二字串説謂逞虐于氏荼毒如寇孟子所謂民賊也憯爾雅訓曾當依説文作朁字从曰發語聲也憯不畏明者言此作爲寇虐之人肆然公行無所忌憚曾不畏人之共見之也李氏云不於詭隨之時而禁止之至於爲宼虐而欲遏止之亦以晚矣嚴云遠謂夷狄邇謂中國治道畧外而詳内夷狄則撫柔之而已中國之治甚詳故必能其事猶言克家也以定我王者如此而後天位可永固也承上文言寇虐之人不遏則中國之民必不得安故又申之曰凡欲柔遠必先能邇吾前所云惠此中國以綏四方者可不勤勤加之意以爲定我王地乎書言柔遠能邇必難壬人詩言柔遠能邇在謹無良其旨一矣又左昭二十年鄭子産有疾謂子大叔曰我死子必爲政唯有德者能以寛服民其次莫如猛仲尼曰善哉政寛則民慢慢則糾之以猛猛則民殘殘則施之以寛寛以濟猛猛以濟<pb n="33a"/>寛政是以和詩曰民亦勞止汔可小康惠此中國以綏四方施之以寛也毋從詭隨以謹無良式遏寇虐慘不畏明糾之以猛也柔遠能邇以定我王平之以和也此非詩本旨然聖賢借經明理亦何所不可</hi>　民<lb/>
亦勞止汔可小休<hi>尤韻</hi>惠此中國以爲民逑<hi>尤/韻</hi>無縱<hi>豐本作從下同</hi>詭隨以謹惽<hi>説文豐本/俱作惛</hi>怓<hi>叶尤韻尼猶翻</hi>式遏寇虐無俾民<lb/>
憂<hi>尤韻</hi>無棄爾勞以爲王休<hi>見上豐本作庥言賦也休説文云止息也獨  惠中國者上章據天下之大勢發論此章則專主修内治而言逑説文云斂聚也民勞則散故必思所以斂聚之惽本作惛説文云不憭也怓説文云亂也詭隨之人心不明了惟欲變亂成法以逞其寇虐之謀書所謂辨言亂政利口亂官即其人也舊但作讙譁解于義未盡蓋惽怓二字皆从心不從口也俾使也憂通作㥑説文云愁也先<pb n="33b"/>王立法所以造福民生事事皆有深意存焉今一旦取而紛更之于彼之爲寇虐計得己而民之愁苦將何所紀極故叮嚀醒之曰無俾民憂棄説文云捐也爾勞亦主變法言爾誤信惽怓者之言日從事于更張固自謂勞于爲國矣豈知有害無利徒自擲此勞耳愼無虚用其勞于所不必用但因其固然行所無事而使吾王亦得享安靜之福可也時必有變法之事王休之休與小休之休其解正同</hi>　民亦勞止汔可<lb/>
小息<hi>職韻</hi>惠此京師以綏四國<hi>職/韻</hi>無<hi>左傳作毋</hi>縱詭隨以謹罔<lb/>
極<hi>職韻</hi>式遏寇虐無俾作慝<hi>職/韻</hi>敬愼威儀以近有德<hi>職韻  賦也息毛傳云止也按息本喘息人以一呼一吸爲一息故息有止義此章又於中國内獨提京師而言公羊傳云京大也師衆也天子之居必以大衆言之京師者天下根本之地若京師先不安亦何能綏及四方之國乎<pb n="34a"/>然寇虐之施自近及遠故戒其謹罔極此罔極與他處言罔極不同罔無也極者屋脊之棟有高與中二義惟京師足以當之商頌所謂商邑翼翼四方之極也使詭隨之人得肆其寇虐之害則根本先揺而亦無以爲四方之極矣京師離心則四國必皆解體天子將安所託乎胡安國云王者以天下爲家則以京師爲室京師者本也周公作立政曰迪惟有夏乃有室大競其作䲭鴞詩以遺成王亦曰既取我子無毁我室皆指京師言之也以京師爲室王畿爲堂諸夏爲庭户四夷爲藩籬治外者先自内治遠者先自近本亂而末治者否矣慝當通作匿陰姦也按説文無慝字漢書月見東方謂之仄慝一謂之側匿故知慝匿通用無俾作慝者無使其招來姦黨暗相嘯聚也敬愼威儀二句教其但當親近君子非謂小人盤結必合衆君子與之爭勝也觀板之詩曰小子蹻蹻與下章言戎雖小子正是一人則此人必平素侮慢自賢者孟子所謂訑訑之聲音顔色距人于<pb n="34b"/>千里之外彼有德之人安肯爲之用乎故以敬愼威儀箴之又左昭二年叔弓聘于晉晉侯使郊勞辭致館又辭叔向曰子叔子知禮哉吾聞之曰忠信禮之器也卑讓禮之宗也不忘國忠信也先國後己卑讓也詩曰敬愼威儀以近有德夫子近德矣斷章取義非詩正旨</hi>　民亦勞止汔可小愒<hi>齊韻</hi>惠<lb/>
此中國俾民憂泄<hi>齊韻</hi>無縱詭隨以謹醜厲<hi>齊韻亦叶泰韻落蓋翻</hi>
式遏寇虐無俾正敗<hi>叶泰韻烏外翻</hi>戎雖<hi>豐本改此二字作無曰</hi>小子而<lb/>
式𢎞大<hi>泰韻惠賦也愒爾雅説文皆云息也徐鍇云猶憩也  此中國承上章惠京師綏四國言與首次二章語意有别言果能惠内以及外則惠庶幾遍此中國矣泄毛云去也孔穎達云泄者閉物漏去之名故以爲去愚按泄字从水當如水流去之意俾民憂泄與次章無俾民憂相照前此惑于惽怓之説妄有變動既<pb n="35a"/>不能使民無憂矣及兹改圖尚可使民憂寫泄而去也醜説文云可惡也劉熙云臭也如物臭穢也厲説文云旱石也愚按此厲字即孟子厲民之厲以謹醜厲者言以愼防此臭穢可惡之人與有德者相齟齬如旱石之劘物也正敗朱子云正道敗壊也使有德者不見用而惟詭隨之言是從則悖正者勝而守正者敗矣戎鄭云猶汝也孫毓云戎之爲汝詩人通訓按其義未詳當是古讀戎汝同音故字得通用耳小子少年也國語稱厲王説榮夷公其即此人乎輔廣云以小子稱同列必是長老者之辭式亦語聲𢎞鄭云猶廣也按𢎞本弓聲轉訓爲廣于義無取當通作宖説文云屋響也屋廣則響故以廣訓言汝乃新進少年而不意其曠度洪量於人無所不容乃爾蓋譏調其濫比匪人舊説以爲規其責任之重非也</hi>　民亦勞止汔可小<lb/>
安<hi>寒韻亦叶先韻於䖍翻</hi>惠此中國國無有殘<hi>寒韻亦叶先韻財先翻</hi>無縱<lb/>
<pb n="35b"/>
詭隨以謹繾綣<hi>叶銑韻讀如卷古轉翻陸本作卷</hi>式遏寇虐無俾正反<lb/>
<hi>叶銑韻甫臠翻</hi>王欲玉女<hi>音/汝</hi>是用大諫<hi>叶銑韻九件翻魏高堂隆傳豐本俱作簡  賦也安説文云靜也字从女在宀下徐鍇云女子非有大故不踰閾也愚按此亦止息之意康休息愒安義無淺深趁韻成文耳惠此中國亦申上章之語殘説文云賊也劉熙云踐使殘壊也國無有殘李氏云言國無殘敗之禍也五章無縱詭隨下各深一步説而各立一意繾綣蘇朱皆云小人之固結其君者也輔云惟詭隨之人方能委曲逢迎以自固結于君也按繾綣二字舊無明解説文訓繾則曰繾綣不相離也訓綣則曰繾綣也釋名訓綣亦但云藏物繾綣束縳之也毛傳訓繾綣云反覆也孔氏訓繾綣云牢固相著之意愚以字意求之繾左施遣遣之爲言縱也綣左施卷卷之爲言曲也然則繾是縱絲繩令直後乃從而屈曲纒束之則謂之綣也<pb n="36a"/>此章爲五章之終故特言以謹繾綣乃歸根挈要所在必使君志清明曉然知是之爲是非之爲非則自不爲詭隨所惑倘無以破其奸而俾其得以詭隨自結則交將日益深而不可解矣王安石云正敗者敗而已未盡反而爲不正若正反則無正也曹居貞云以是爲非以惡爲善一切相反則亡無日矣玉朱子云寶愛之意女指同列也諫白虎通云間也更也是非相間革更其行也徐鍇云於文言柬爲諫柬者分别善惡通詩反覆詳委言之不已故曰大諫朱子云言王欲以女爲玉而寶愛之故我用王之意大諫正於女蓋託爲王意以相戒也凌濛初云文似相戒而忽著王欲玉女一句便是刺王本旨愚按玉之一字亦詩人嘲謔之辭然古今以䑕朴爲璞者多矣獨厲王哉</hi>
　　民勞五章章十句<hi>申培説云厲王之時公卿憂亂同列相戒而作此詩按此詩雖</hi>
<pb n="36b"/>
　　<hi>戒同列實刺同列以此同列乃王所信任爲執政者篇中所指詭隨宼虐之人皆其黨也申説於詩</hi>
　　<hi>意大相刺謬子貢傳闕文</hi>
　板凡伯刺厲王也<hi>出序</hi>切責僚友用事之人而義歸于<lb/>
　刺王<hi>出嚴氏詩輯引朱子之言七按左傳云凡蔣邢茅胙祭周公之𦙍春秋隱  年天王使凡伯來</hi>
　<hi>聘然則凡伯乃周同姓國于畿内世在王朝胡一桂云厲王無道召穆凡伯以親賢之故宜極言而力救</hi>
　<hi>之顧乃不直致其諌而姑責同僚以使之聞之者豈非亦以監謗之故不欲嬰其鋒以陷于罪而甚吾君</hi>
　<hi>之惡也耶蔣悌生云詳味此詩蓋朝廷始昏亂之時其時文武周公之道典章法度粲然具在非不存也</hi>
　<hi>在朝之臣老成才德非不有也但王心暴虐棄舊章而不顧疎斥老成而不用而其所任以政者乃少年</hi>
<pb n="37a"/>
　<hi>不更事之人是以民勞于下而政亂于上其時若召穆公凡伯之徒又皆世臣與國同休戚者言不行諫</hi>
　<hi>不聽義又不可去故其熱中之情發而爲懇惻切直之詞一語責之旋以一語勸之不厭繁複惟欲其有</hi>
　<hi>所警悟而改紀于其政所謂亂世之音怨以怒其政乖此類是也</hi>
上帝板板<hi>叶銑韻俾緬翻爾雅作版</hi>下民卒<hi>韓詩/作瘁</hi>癉<hi>叶銑韻多卷翻禮記沈本俱作
                        <graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>陸德明/本作僤</hi>出話不然<hi>先韻</hi>爲猶<hi>豐氏本作/猷下同</hi>不遠<hi>叶先韻於圓翻</hi>靡<lb/>
聖管管不實於亶<hi>叶諫韻直莧翻按管亶本俱旱韻但下兩句遠諫無叶今以亶叶諫</hi>猶<lb/>
<hi>左傳作猷</hi>之未遠是用大諫<hi>韻左傳豐本俱作簡宰賦也上帝天也程子云以主  言謂之帝板本作版説文云判也上帝板板者言天心判離之甚無眷顧之意也毛傳訓板爲反蓋取其偏傍韓詩外<pb n="37b"/>傳引此亦云勞心苦思從欲極好靡財傷情毁名損壽悲夫傷哉窮君之反於是道而愁百姓其解與毛傳同爾雅訓板板爲僻則但以文意取之然皆非板字本訓也癉説文云勞病也下民卒癉者鄭𤣥云天下之民盡病也又禮記緇衣篇子曰上人疑則百姓惑故君民者章好以示民俗愼惡以御民之淫則民不惑矣詩云上帝板板下民卒<graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>按此乃推探亂本之言非本文正義話爾雅説文皆云善言也孫炎云善人之言也然通作嘫説文云語聲也蓋相應許之意猶爾雅云謀也解見采芑篇人有進善言于彼者彼則不以爲然而據彼之所爲謀者又全無長遠之慮即下三章所稱是也靡無通音之轉也管樂器以竹爲之鄭𤣥謂如篴而小併兩而吹者是也實者對虚之名不實則虚矣亶説文云多穀也穀多則實故借爲充實之意此刺當時用事者相習諂諛謂從古安有聖人惟吾王聖耳一唱衆和如管與管之相應猶正月之詩所云具曰予聖者第五章夸<pb n="38a"/>毗正指此然聽其言則洋洋盈耳而其實何嘗有此事徒夸張贊誦以取悦而已時厲王好利其倉廩之所藏者必多故歎之曰若輩言不根心以無爲有不能如穀藏之充實也亦嘲謔之辭猶之未遠與爲猶不遠語意有别彼不遠乃實指之辭此未遠則根發端二句説言天心已離民病已極此何等時也宜可以改弦易轍矣而尚狃于細娯忘其大患謀猷仍然未遠乎是用大諫雖曰諫同列正所以諫王也自次章以下至末反覆詳委言之不已所謂大諫者也左成八年晉侯使韓穿來言汶陽之田歸之于齊季文子餞之私焉曰士之二三猶喪妃耦而况霸主霸主將德是以而二三之其何以長有諸侯乎詩曰猶之未遠是用大簡行父懼晉之不遠猶而失諸侯也是以敢私言之按傳言不遠猶但取無遠慮之意</hi>　天之方難<hi>叶先韻那㳂翻</hi>
無然憲憲<hi>叶先韻孚焉翻</hi>天之方蹶<hi>叶霽韻姑衞翻亦叶屑韻紀劣翻</hi>無然泄<lb/>
<pb n="38b"/>
泄<hi>霽韻亦叶屑韻私列翻説文引此作呭呭又作詍詍爾雅今石經俱作洩洩</hi>辭之輯<hi>韻亦叶合韻祖合翻説文作咠新序作集</hi>矣民之洽<hi>叶輯韻胡急翻亦叶合韻葛合翻左傳作協</hi>矣辭<lb/>
之懌<hi>陌韻亦叶藥韻弋灼翻説苑陸本俱作繹</hi>矣民之莫<hi>藥韻亦叶陌/韻莫白翻</hi>矣<hi>賦也難本鳥名後借與易對言者以偏傍與艱同因從艱義艱説文訓爲土之難治者以其用工不易故爲反易之稱憲説文云敏也字下从心从目徐鍇云目與心應爲敏上从宀从丰宀讀若綿深屋也丰讀若介艸生散亂也許氏曰于宀暗丰亂之中以心目治之四體會意蹶説文云僵也即顚躓也泄當依説文通作呭云多言也按孟子引此詩而解之曰泄泄猶沓沓也事君無義進退無禮言則非先王之道者猶沓沓也夫孟子以言則非先王之道解泄泄而説文亦以沓爲語多如水之流故其字从水从日則與訓呭爲多言之義合矣宜從之<pb n="39a"/>荀子註引此詩作詍詍亦云辨説利口而飾非以言亂是則謂之詍也言天方以否塞之運難我爾無逞爾之敏捷一往而不顧也天方以顚躓之運蹶我爾無騁爾之利口以非而亂是也又樂記武坐致右憲鄭氏謂憲讀如軒聲之誤也則此憲憲通作軒軒亦可世説謂軒軒若朝霞舉是也車前爲軒蓋狀其足高氣揚之象耳民勞之詩云俾民憂泄取水流去之義則此泄泄如字解亦可言其神情渙散不與國事相關亦如水之流去也辭之輯矣四句引起下章之語辭非號令之謂乃在朝諸臣各出所見而有禆益于廟謨者輯説文云車和輯也故取以爲和集之義言欲其集衆思也洽當依左傳通作協説文云衆之同和也懌當從説苑及陸德明本通作繹於義爲長繹者抽絲也書曰庶言同則繹論語曰巽與之言能無悦乎繹之爲貴蓋欲其集合衆論抽繹于心而思其至當之理也今但依本字解則爾雅訓樂説文訓悦乃是平心易氣不相扞格之意莫通作<pb n="39b"/>嗼説文云□嗼也按嚴忌哀時命篇云嗼□黙而無聲正此字義爾雅訓定而毛傳解此莫字亦以爲定則知莫嗼通用取靜定之意夫既和同又靜定則亂何自生徐光啓云書云同寅協恭和衷哉國家之患莫大乎人私其見而不相能也厲王之時上監謗以防民下好利而不備難此是彼非盈庭莫執壎箎之誼冺矣所謂輯懌只是平心易氣獻可替否順理調劑至爾我同心以釐庶政便能爲民造福而洽莫之效臻難蹶之天定也嚴粲云此詩首章責同僚出話不然爲猶不遠故二章因戒之以言論之間宜相和協謂徒執一己之見者未必有深長之慮惟寮友和同商議庶幾合謀并智可以措民于安耳然愚而自用者終不能舍己而從人故三章言我即爾謀聽我囂囂四章言匪我言耄爾用憂謔謂己以善言告之而不見聽也善言既不見聽乃大言虚誕諛言阿附善人見其如此不肯復言矣故五章言無爲夸毗善人載尸也前五章皆説寮友議論不相協<pb n="40a"/>猶小旻詩六章其前五章皆説謀猶之不臧也達觀上下章旨知辭之輯懌非謂王者出令矣又左襄三十一年叔向曰辭之不可以己也如是夫子産有辭諸侯賴之若之何其釋辭也詩曰辭之輯矣民之協矣辭之懌矣民之莫矣其知之矣説苑云子貢曰出言陳辭身之得失國之安危也詩云辭之懌矣民之莫矣夫辭者人之所以通也主父偃曰人而無辭安所用之昔子産修其辭而趙武致其敬王孫滿明其言而楚莊以慙蘇秦行其説而六國以安蒯通陳其説而身得以全夫辭者乃所以尊君重身安國全性者也故辭不可不修而説不可不善此皆因詩中有辭字遂借以明辭令之重非詩本意也</hi>　我雖異事及爾同<lb/>
寮<hi>蕭韻陸本大全朱傳俱作僚</hi>我即爾謀聽我囂囂<hi>蕭韻爾雅作敖敖</hi>我言<lb/>
維服勿以<hi>荀子作用</hi>爲笑<hi>叶蕭韻/思邀翻</hi>先民有言詢于芻<hi>説苑作蒭</hi>蕘<lb/>
<pb n="40b"/>
<hi>蕭韻寮賦也此章主出話不然而言異事朱子云不同職也  同官也按左傳荀林父謂先蔑曰同官爲寮吾嘗同寮敢不盡心乎爲賦板之三章是寮爲同官也但説文有僚字無寮字而蒼頡篇訓寮云小窓也其字从宀則於同官之義無預惟僚字从人説文訓爲好貌蓋服官之人其威儀美好可知故古以官爲僚虞書百僚師師是也然則此寮字正當通作僚陳櫟云觀此言則其爲同列相戒甚明即就也囂説文云聲也氣出頭上解見車攻篇蓋相詬誶之意鄭云我雖與爾職事異者乃與爾同官俱爲卿士我就爾而謀忠告以善道爾反聽我言謷謷不肯受也我言維服與商書説乃言維服語正相類服即佩服之服凡我所言者爾當時常記存之於心亦如衣服之附麗于身康誥篇所謂衣德言是也笑解顔啓齒也輕侮其言故用以資笑柄也先民孔穎達云先世上古之民賢者有言所謂成語也詢説文云謀也芻説文云刋艸也蕘説文云薪也芻蕘毛云薪<pb n="41a"/>采者孔云芻者飼馬牛之草蕘者供燃火之草言古之賢人有語傳于後世謂凡謀國者必須謀及下賤者始有以得民之情今我所與爾謀者皆詢于下賤之所得其言民情最眞而女顧以爲笑而不聽乎禮坊記篇子云上酌民言則下天上施上不酌民言則犯也下不天上施則亂也故君子信讓以涖百姓則民之報禮重詩云先氏有言詢于芻蕘舊説皆謂芻蕘尚可詢况于僚友其義亦通但不如坊記孔子之説於味爲長若諸書引此皆同後説荀子云天下國有俊士世有賢人迷者不問路溺者不問遂亡人好獨詩曰我言維服勿用爲笑先民有言詢于芻蕘言博問也韓詩外傳云天子居廣厦之下帷帳之内旃茵之上被躧舄視不出閫莽然而知天下者以其賢左右也故獨視不若與衆視之明也獨聽不若與衆聽之聰也獨慮不若與衆慮之切也故明王使賢臣輻輳竝進所以通中正而致隱居之士詩曰先民有言詢于芻蕘此之謂也説苑云齊桓公設<pb n="41b"/>庭燎爲士之欲造見者朞年而士不至於是東野鄙人有以九九之術見者桓公曰九九何足以見乎鄙人對曰臣非以九九爲足以見也臣聞主君設庭燎以待士朞年而士不至夫士之所以不至者君天下賢君也四方之士皆自以論而不及君故不至也夫九九薄能耳而君猶禮之况賢於九九乎夫太山不辭壤石江海不逆小流所以成大也詩云先民有言詢于芻蕘言博謀也桓公曰善乃因禮之朞月四方之士相攜而並至</hi>
　天之方虐<hi>藥韻</hi>無然謔謔<hi>藥/韻</hi>老夫灌灌<hi>爾雅作讙讙</hi>小子蹻<lb/>
蹻<hi>藥韻列女傳作矯矯</hi>匪我言耄<hi>號韻亦叶藥/韻慕各翻</hi>爾用憂謔<hi>見上</hi>多將<lb/>
熇熇<hi>叶號韻苦到翻亦叶藥韻黒合翻爾雅作謞謞</hi>不可救藥<hi>韻爲賦也此章主  猶不遠而言虐殘謔戲也俱見説文天方降殘虐將有覆亡之禍不止於方難方蹶而已女無以國事爲戲謔恬然不知<pb n="42a"/>斂戢也觀下文爾用憂謔則知此謔謔是言其視國事不介意非謂其聽己言而笑狀類戲謔也老夫孔云凡伯自謂也灌溉也言之不已欲其沁入于心與書言啟乃心沃朕心沃字義同小子指執政者即民勞篇所稱戎雖小子也蹻説文云舉足行高也劉向云詩曰老夫灌灌小子蹻蹻言老夫欲盡其謀而少者驕而不受也秦穆公所以敗其師殷紂所以亡天下也故書曰黃髮之言則無所愆詩曰壽胥與試美用老人之言以安國也耄朱子云老而昏也左傳所謂老將智而耄及之是也憂謔當可憂之時而反以之爲謔孟子所謂安其危而利其葘是也多猶久也將者且然之辭熇説父云火熱也藥所以治病周禮疾醫職云以五藥養其病注謂草木蟲石穀也瘍醫職云凡藥以酸養骨以辛養筋以鹹養脈以苦養氣以甘養肉以滑養竅王安石云列子曰曾不發藥乎左氏曰不如聞而藥之也與此救藥同意蘇轍云老者知其不可而盡其款誠以告之少者不<pb n="42b"/>信而驕之故曰非我老耄而妄言乃女以憂爲戲耳夫憂未至而救之猶可爲也苟俟其益多則如火之盛不可復救矣朱善云夫憂不可戲也苟以憂爲謔則積之之多將如火之燎于原不可得而撲滅矣劉向云夫死者猶不可藥而生也悲夫亂君之治不可藥而息也詩曰多將熇熇不可救藥甚之之辭也韓詩外傳云人主之疾十有二發非有賢醫莫能治也何謂十二發痿蹶逆脹滿支膈盲煩喘痺風此之曰十二發賢醫治之何曰省事輕刑則痿不作無使小民饑寒則蹶不作無令財貨上流則逆不作無令倉廩積腐則脹不作無使府庫充實則滿不作無使羣臣縱恣則支不作無使下情不上通則膈不作上材恤下則盲不作法令奉行則煩不作無使下怨則喘不作無使賢伏匿則痺不作無使百姓歌吟誹謗則風不作夫重臣羣下者人主之心腹支體也心腹支體無疾則人主無疾矣故非有賢醫莫能治也人皆有此十二疾而不用賢醫則國非其國詩<pb n="43a"/>曰多將熇熇不可救藥終亦必亡而已矣故賢醫用則衆庶無疾况人主乎</hi>　天之方懠<hi>叶支韻疾之翻亦叶齊韻征奚翻</hi>無爲夸毗<hi>支韻亦叶齊/韻部迷翻</hi>威儀卒迷<hi>齊韻亦叶支韻武移翻</hi>善人載尸<hi>支/韻</hi>民之方殿<hi>説文作唸/豐本作墊</hi>屎<hi>支韻説文作㕧豐本作咿</hi>則莫我敢葵<hi>支韻豐/本作揆</hi>喪<hi>去聲説/苑作相</hi>亂蔑資<hi>支/韻</hi>曾<hi>家語無此字</hi>
莫惠我師<hi>支韻通賦也懠爾雅云怒也按説文無懠字疑當  作擠排也天之方懠就執政身上説與前章方難方蹶方虐就國運説者不同夸通作誇説文云譀也譀者誕也即朱子所謂大言也毗通作比説文云相與周宻也言天怒汝之甚方擠排汝不使汝當國汝無徒恣爲夸大之言稱聖頌神諂媚人主以自固結首章靡聖管管正指夸而言若爾雅釋夸毗爲體柔其實只解毗之一字耳卒鄭云盡也迷説文云惑也屈<pb n="43b"/>己卑身求得于人籧篨戚施亦孔之醜其終日所行之威儀盡錯亂囘惑也善人憂國之人載之言則也尸孔云謂祭時之尸以爲神象故終祭而不言賢人君子則如尸不復言語畏政故也鄭云時厲王虐而弭謗錢天錫云小人之焰張善人之氣結畏而不敢言憤而不肯言知其無益而不遽言即欲不載尸得乎萬時華云或束手旁觀或屏跡閑處皆載尸也徐幹云君子者行不媮合立不易方不以天下枉道不以樂生害仁安可以禄誘哉雖強摶執之而不獲已亦杜口佯愚苟免不暇國之安危將何賴焉故詩曰威儀卒迷善人載尸此之謂也王應麟云善人載尸裴度之晚節也殿説文云擊聲也説文作唸云㕧也屎當從説文作㕧云呻也孫炎云人愁苦呻吟之聲也本無屎字又俗以糞爲屎莊子謂道在屎溺是也然古文屎本作<graphic n="KR2522" url="https://raw.githubusercontent.com/kanripo/KR-Gaiji/master/images/KR2522.png" mimeType="image/png"/>一字兩譌可見其謬民之方殿屎以刑法之峻言無莫通音之轉也葵菜也其性常傾葉向日解見采菽篇言民方遭搏擊之威<pb n="44a"/>愁苦呻吟無敢依歸于我如葵之向日也喪猶失也蔑王弼云猶削也孔云謂微蔑物之見削則微蔑也陸元朗云楚俗有削蔑之言資説文云貨也人所齎持也曾説文云詞之舒也惠即行慶施惠之惠謂恤其不足也師衆也民失其業又遭四方多故其所齎持者既削小矣而曾無有憐恤我衆之意嘆其誅求之無己也此以賦斂之重言時榮夷公好利而厲王悦之故重斂不已民不能供其求則必至于重法民之殿屎蓋繇于此家語説苑俱載孔子曰詩不云乎喪亂蔑資曾莫惠我師此傷奢侈不節以爲亂者也又鄧元錫云此章儆求人也喪亂而善人尸居將蔑所與資孰爲代天惠民乎亦通</hi>　天之牖<hi>風俗通作誘</hi>民如壎<lb/>
<hi>風俗通作塤</hi>如篪<hi>叶齊韻讀如/齊前西翻</hi>如璋如圭<hi>齊/韻</hi>如取如攜<hi>齊韻</hi>攜<lb/>
無曰益<hi>陌韻</hi>牖<hi>禮記外傳/俱作誘</hi>民孔易<hi>陌/韻</hi>民之多辟<hi>陌韻</hi>無自立<lb/>
<pb n="44b"/>
辟<hi>見上學賦也此章承上章喪亂蔑資二句而深著其禍大  曰貨悖而入者亦悖而出孟子曰上下交征利而國危矣即其意也天之牖民三句推原民性本善皆本于天之所命湯誥所謂維皇上帝降衷于下民若有恒性者凡仁不遺親義不後君皆民之所能爲也特視上人所以開導之者何如耳牖説文云穿壁以木爲交窓也所以見日徐鍇云古者一室一户一牖程子云牖者開通之義愚按左傳言天牖其衷用字同此但彼只就一時言此則本其受于有生之初者言之謂開民良知而民無不知開民良能而民無不能也壎篪解見彼何人斯篇璋圭解見卷阿篇毛云如壎如篪言相和也如璋如圭言相合也孔云壎篪俱是樂器其聲相和故云相和半圭爲璋合二璋則成圭故云相合愚按如壎如篪指衆民言孟子謂故凡同類者舉相似也同肖形而爲人則同有此性故彼如壎此如篪也如璋如圭指天人相合言子思言天命之謂性散之則爲人人之<pb n="45a"/>性合之則共一維天之命故民如璋天如圭也然則王如能以德道民即無不能秉德以尊君親上者矣而其如在位之臣以言利導王棄德不務何哉如取如攜言取民也取孔云謂物在他處行往取之攜説文云提也謂以手舉之取攜只是一意言如取物于他處而以手舉之也故下文但承攜字言無通作毋戒辭也無曰者言愼毋出之于口也攜而至于增益征斂無度非維正之供也此即上章所謂喪亂蔑資曽莫惠我師者民何以堪牖民指君言孔甚也易變易也按説文易本蟲名乃蜥易也陸佃謂蜥易一日十二時變色故有變易之義夫上之所爲下之歸也君好利民誰不好利君所以啓迪其民者如此民亦將疾趨改易而向所得于天牖之本體總澌滅而不復自存矣勢必至于君能取民亦能奪下文言民之多辟所自來也樂記子夏云爲人君者謹其所好惡而已矣君好之則臣爲之上行之則民從之詩云誘民孔易此之謂也又韓詩外傳云人有六<pb n="45b"/>情目欲視好色耳欲聽宫商鼻欲嗅芬香口欲嗜甘旨其身體四肢欲安而不作衣欲被文繡而輕煖此六者民之六情也失之則亂從之則穆故聖王之教其民矣必因其情而節之以禮必從其欲而制之以義義簡而備禮易而法去情不遠故民之從命也速孔子知道之易行曰詩云誘民孔易非虚辭也按此則以易爲難易之易舊説亦皆如此讀然於韻不合其失明矣若樂記所引孔易仍是變易之義定當以前説爲正民之多辟鄭云民之行多爲邪辟者按此則辟當通作僻説文云從旁牽也從旁牽之其非出于正道可知自立猶言置身也辟即上文之辟毋自立辟者憂其不免也言民今既多邪僻而有亂心矣汝毋晏然置身于羣邪之中而不思所以挽囘之䇿竊憂禍之及女也能無懼乎左宣九年陳靈公與孔寧儀行父通于夏姬皆衷其衵服以戲于朝洩冶諌曰公卿宣淫民無效焉且聞不令君其納之公曰吾能改矣公告二子二子請殺之公弗禁遂<pb n="46a"/>殺洩冶孔子曰詩云民之多辟無自立辟其洩冶之謂乎昭二十八年晉祁勝與鄥臧通室祁盈將執之訪於司馬叔游叔游曰鄭書有之惡直醜正實蕃有徒無道立矣子懼不免詩曰民之多辟無自立辟姑已若何按二傳引詩語意正同</hi>　价<hi>荀子漢書/俱作介</hi>人維<hi>漢書作/惟下同</hi>藩大<hi>荀子作太</hi>師維<lb/>
垣<hi>叶寒韻胡官翻按藩垣俱元韻但翰無元叶故俱用寒韻</hi>大邦維屏大宗維翰<hi>叶寒韻河干翻</hi>懐德維<hi>左傳作/惟下同</hi>寧<hi>叶陽韻尼良/翻豐本作寍</hi>宗子維城<hi>叶陽韻辰羊翻</hi>
無<hi>在傳漢書俱作毋</hi>俾城壊<hi>叶賄韻/胡罪翻</hi>無<hi>左傳漢書/俱作毋</hi>獨斯畏<hi>叶賄韻烏賄翻道賦也此章承上章民之多辟二句而教之以弭亂之  价爾雅説文皆以爲善也价人即第五章所云善人也藩孔云園圃之籬也善人在位足以建威銷萌天下望其氣勢自然有所畏憚而不敢發故曰維藩如<pb n="46b"/>此而可令其載尸乎大師王安石云大衆也垣孔云小牆之名國之有封疆猶家之有垣牆后非衆罔與守邦故曰維垣如此而可令其莫敢葵乎荀子云君人者愛民而安好士而榮兩者無一焉而亡詩曰价人維藩大師維垣此之謂也大邦二句又進而推言之大邦鄭云成國諸侯也孔云以言大邦則不兼小國故知爲成國諸侯七命賜國伯以上爲成國也爾雅云屏爲之樹謂小牆當門中者王者以天下爲家侯甸男采衞諸侯在門庭之内堂奥之外有屏之象焉宜有以綰結之不可使之離心也大宗即梓材所謂大家孟子所謂巨室如尹吉之類翰鳥羽也大宗勲閎之舊枝葉之蕃足以聯合衆心羽翼王室有翰之象焉宜有以聯屬之不可使其解體也時厲王用榮公爲卿士諸侯不享而衞巫監謗之後國人莫敢出言道路以目則外而大邦内而大宗其爲攜貳者多矣故是詩云然懐德欲其懐愛民之德不言利也懐如懷抱之懐與論語孟子懐德同例下<pb n="47a"/>章言無在而不敬天正所謂懐也寧通作寍説文云安也天下康寧無多辟之患也宗子鄭云謂王之適子愚按此蓋不忍斥言王故但目宗子耳即所以目王也孔云城可以禦寇難故以城喻言爾信能懐德以事君使四方無虞則庶乎王之太子亦有所恃以爲安矣左僖五年晉侯使士蔿爲二公子築蒲與屈不愼置薪焉夷吾訴之公使讓之士蔿稽首而對曰詩云懐德維寧宗子維城君其修德而固宗子何城如之無通作毋戒辭也下同俾使也城指宗子也壞説文云敗也獨鄭云獨居也斯説文云析也鄭云離也斧以斯之之斯畏懼也言汝苟不能懐德而仍惟賄是求則氏不堪命必禍及宗子是謂城壊城既壊矣汝將焉往雖存汝之一身而家與之爲怨人與之爲讐終必不免可懼也哉爾其長慮早圖毋使至此非獨爲宗子亦所以自爲也抑是言也豈獨戒同列哉古人有言曰撫我則后虐我則讐孟子曰寡助之至親戚叛之使厲王而聞及此能無𢥠然<pb n="47b"/>懼乎孔云周語曰彘之亂宣王在召公之宫國人圍之召公以其子代宣王是禍及宗子也左傳曰至于厲王王心戾虐萬民弗忍居王于彘是獨居而畏也賢人之言皆有徴矣又左昭六年宋寺人栁逐華合比於是華亥欲代右師乃與寺人栁比公使代之見于左師左師曰女夫也必亡女喪而宗室於人何有人亦於汝何有詩曰宗子維城毋俾城壊毋獨斯畏女其畏哉此引詩意又稍異</hi>　敬<hi>後漢書作畏</hi>天之怒<lb/>
<hi>遇韻</hi>無<hi>左傳後漢/書俱作不</hi>敢戲豫<hi>叶遇韻/愈戍翻</hi>敬天之渝<hi>虞韻後漢書作威</hi>無<lb/>
<hi>左傳後漢書俱作不</hi>敢馳驅<hi>虞韻後漢/書作驅馳</hi>昊天曰明<hi>叶陽韻謨郎翻</hi>及爾出<lb/>
王<hi>陽韻豐本作往</hi>昊天曰旦<hi>叶霰韻/都眷翻</hi>及爾游衍<hi>叶霰韻延面翻陸本作羨  賦也敬天四句言懐德也敬非空空畏懼而已必思所以安民而囘天者其所懐抱當在德矣夫方難不已至于<pb n="48a"/>方蹶方蹶不已至于方虐此天怒之甚也尚敢以戲豫處之耶爾用憂謔所謂戲豫也戲舊解皆訓爲謔弄之意未詳其義所出考説文解戲爲三軍之偏而徐鍇則云所謂戲下者也戲下即麾下然則戲麾通用直是狀其信手指麾謂之謔弄耳豫乃象之大者舊訓爲怠緩又訓爲逸樂皆所未喻當是通作舒舒者伸也伸展自如則怠緩逸樂二義俱有矣故晉書地理志解豫州名義云豫者舒也言性理安舒也舒亦有豫音又偏傍相同故得通用也渝説文訓爲變汙故有變之義易言官有渝春秋言渝盟是也篇首言上帝板板則已將改易天命屬之他人矣天心之變如此尚敢以馳驅承之耶走馬謂之馳䇿馬謂之驅然此不必指盤遊言如小子蹻蹻即所謂馳驅也兩無皆戒辭昊天曰明又覆説所以當無敢之意昊爾雅注云氣皓□也天明天旦對天怒天渝言出王游衍對戲豫馳驅言世亂者天晦之象世治者天明之象自治而趨亂爲明入于地之象自亂<pb n="48b"/>而轉治乃夜復爲旦之象兩及爾與及爾同僚語氣相類王毛云往也按往有王音故以音同通用左貴嬪德柔頌云邈邈德柔越天之剛神以知來智以藏往是也出王者朱子云言出而有所往也游説文云旌旗之流也亦借爲浮水之義衍水溢也言游又言衍總象其飄飄縱裕之意言我所以戒爾毋敢戲豫馳驅者亦謂此時天方怒方渝故耳假使天步際其清明則我固將偕汝以出往而觀化自娯抑使否運倐而獲轉則我亦且偕汝以游衍而及時爲樂矣而豈故爲是苦言以規汝乎舊説謂天之監人無往不在其理自精然於此詩立言之意反覺寛緩未切讀者詳之</hi>
　　板八章章八句<hi>申培説云厲王用事之臣多懐不忠以致禍敗故公卿賦此以責之</hi>
　　<hi>按不忠二字既屬寛泛而序言此詩凡伯所作則已明著其人乃泛云公卿賦此何也僞書鄙淺固</hi>
<pb n="49a"/>
　　<hi>無足怪子貢傳闕文</hi>
　蕩厲王無道召穆公賦此詩以諫之<hi>出申培説詩序傳皆以此  爲</hi>
　<hi>召穆公作萬時華云反覆説紂賈山之借秦爲喻也反覆説天霍光之所謂王行自絶于天也鄒德𦙍云</hi>
　<hi>通篇託之文王嘆商危言不諱而卒不能啓王之聰故異時彘之亂國人圍王宫召公曰昔吾驟諫王王</hi>
　<hi>不從以及此難夫驟諫者非獨春秋外傳所載諫監謗數語蓋蕩之詩尤最危焉而厲王不以爲罪其猶</hi>
　<hi>有容言之度乎愚按民勞蕩二詩皆穆公所作初猶託諷于同列其後王惡愈深故遂直諫王耳季本云</hi>
　<hi>此詩若非面陳則當爲小雅</hi>
蕩蕩<hi>爾雅作盪盪</hi>上帝下民之辟疾威上帝其命多辟<hi>陸德明本<pb n="49b"/>作僻兩帝兩辟不别用韻亦一變體</hi>天生烝民其命匪諶<hi>叶東韻市隆翻説文作忱韓詩作訦</hi>靡不有初鮮克有終<hi>東韻言賦也孔穎達云此下諸章皆  文王曰咨此獨不然者見實非殷商之事故於章首不言文王以起發其意也蕩字从水非从艸故爲水流廣遠之貌書蕩蕩懐山襄陵是也蕩蕩上帝呼上帝而告之也云蕩蕩者象其廣遠而言不敢斥君故借言下民與書高宗肜日篇言惟天降下民意同辟通作僻邪僻也解見板篇疾説文訓病亦訓急徐鍇云病來急故从矢矢急疾也威説文以爲姑之稱故其字从女而又从戌者徐鍇謂土盛于戌土者陰之主亦猶姑爲婦之主故从戌也漢律有婦告威姑之文然則姑之稱威其來古矣後人因此遂借爲氣勢可畏之義以其統内事而爲婦所嚴憚故也命自天之付畀于人者而言言此下民之相習于邪僻也豈上帝欲疾速降之威虐故其所以命之者無非戾氣所<pb n="50a"/>鍾而使之多邪僻如是乎蓋無所歸咎而姑爲憾天之辭也烝衆也其命二字畧斷匪非通諶説文云誠諦也匪諶主民言靡之言無也鮮通作尟少也有初鮮終以閲厯之變態言詩人既先致憾于天矣因又爲之解曰天生衆民其付畀之理本一而無二惟人不能使此理之在己者諶信不移故使天之命亦若有不可信者耳是使其命匪諶者皆人之爲也試觀天下人當其始時去性尚近多有可觀迨夫末路染習日深少不變節此豈可歸咎于天哉以詩意觀之厲王初年似未甚有失德如第三章言而秉義類是猶知任賢人也迨其後小人進用遂至多行不義斂怨于民皆小人教之耳民亦知其播虐有自所以小人既殛而王流于彘之後猶尚得以壽終此詩言靡不有初以致其歎惜復言鮮克有終以動其挽囘王若聽此而覺悟焉且將不失爲賢王何至有流彘之事乎朱善云人性皆善厲王之性亦文武成康之性也而何不善之有要其終而觀之則文武<pb n="50b"/>成康若彼其仁厚而厲王若彼其暴虐何也蓋文王性之者也武王身之者也成康困知勉行者也厲王自暴自棄者也惟其自暴自棄也故與之言仁義之言則拒之而不信與之行仁義之行則絶之而不爲然則非天命之多辟也乃王之逆天命而自底于多辟也非天命之匪諶也乃王之逆天命而自爲是匪諶也非天命之多辟非天命之匪諶則其蕩蕩者固自若也而豈可以疾威言之哉因知其爲怨天之辭而非天之實有是也朱子云劉康公曰民受天地之中以生所謂命也能者養之以福不能者敗以取禍此之謂也左宣二年晉靈公不君士季將諫三進及溜而後公視之曰吾知所過矣將改之士季稽首而對曰人誰無過過而能改善莫大焉詩曰靡不有初鮮克有終夫如是則能補過者鮮矣君能有終則社稷之固也豈惟羣臣賴之晏子春秋云景公將觀于淄上與晏子聞立公喟然歎曰嗚呼使國可長保而傳于子孫豈不樂哉晏子對曰嬰聞之能<pb n="51a"/>長保國者能終善者也諸侯並立能終善者爲長列士並學能終善者爲師昔先君桓公其方任賢而贊德之時亡國恃以存危國仰以安是以民樂其政而世高其德行遠征暴勞者不疾驅海内使朝天子而諸侯不怨當是時盛君之行不能進焉及其卒而衰怠于德而并于樂身溺于婦寺而謀因豎刁是以民苦其政而世非其行故身死乎胡宫而不舉蟲出而不收當是時也桀紂之卒不能惡焉詩曰靡不有初鮮克有終不能終善者不遂其君韓詩外傳云官怠于有成病加于小愈禍生于懈惰孝衰于妻子察此四者愼終如始易曰小狐汔濟濡其尾詩曰靡不有初鮮克有終按合觀諸書所引可以得此詩之意又外傳云繭之性爲絲弗得女工燔以沸湯抽其統理不成爲絲卵之性爲雛不得良雞覆伏孚育積日累久則不成爲雛夫人性善非得明王聖主扶攜内之以道則不成君子詩曰天生烝民其命匪諶靡不有初鮮克有終言惟明王聖主然後使之然<pb n="51b"/>也其言理甚是然以詩言烝民爲主化民言則絶非詩意若左襄三十一年衞侯在楚北宫文子見令尹圍之威儀言於衞侯曰令尹似君矣將有他志雖獲其志不能終也詩曰靡不有初鮮克有終終之實難令尹其將不免此但借初終二字爲言去詩旨更遠矣</hi>　文王曰咨咨女<hi>音汝/下同</hi>殷商<hi>每章俱用此二句起又不用韻亦變體也</hi>曾是彊禦<hi>漢書注/作圉</hi>曾是掊克<hi>職韻</hi>曾是<lb/>
在位曾是在服<hi>叶職韻鼻墨翻</hi>天降滔<hi>大全朱傳豐本俱作慆</hi>德女興是<lb/>
力<hi>職韻紂賦也咨孔云歎辭殷商解見大明篇先儒以爲指  也吕氏春秋云昔者紂爲無道殺梅伯而醢之殺鬼侯而脯之以禮諸侯於廟文王流涕而咨之孔云厲王弭謗穆公朝廷之臣不敢斥言王之惡故止陳文王咨嗟殷紂以切刺之歐陽修云以下條陳王者之過惡言此等事皆殷紂所爲文王咨嗟以戒於初而厲<pb n="52a"/>王踐而行之於終也陳際泰云板刺厲王也其似刺同列託也惟民勞亦然至蕩而亂益深矣其毎章以文王發端亦託也託同列指言時事也託文王乃不指言時事託同列可盡言也託文王尤可盡言也文王尊蓋所刺譏又在勝國夫在勝國于是益展其言故曰亂益深也曾説文云辭之舒也曰曾是者怪詫之辭上二句曾是言何乃有是人下二句曾是言何乃用是人也彊禦毛傳云彊梁禦善也彊説文云弓有力也孔云任威使氣之貌禦猶禦人以口給之禦按禦圄圉三字音同解異禦者祀也圄者守也止也圉者囹圉也今誤以囹圉之圉爲圄而以止守之圄爲禦至禦之爲祀名則全無識者此禦字當通作圄謂拒而止之也掊説文云把也引鹽官入手取鹽爲掊然則是取物之名也克勝也逆取于民而民無如之何是爲彼所勝也彊禦是妬賢嫉能者下章言彊禦多懟是也掊克是聚斂巧取者下章言寇攘式内是也時厲王任用此兩等人故云然墨子<pb n="52b"/>曰厲王染于□公長父榮夷終吕覽亦云厲王染于虢公長父榮夷終其即此輩乎服毛云服政事也在位在服總上言謂居公卿百執事之位而任其職事也孔云在服與在位對文謂非徒備官又委任之也降下也滔説文云水漫漫大貌滔德即指彊禦掊克言以其存之心者方興未艾如滔天之水未知所極故曰滔德篇中女而爾皆指王也興説文云起也登庸之謂人事之得失本于氣化之盛衰國家不幸而有此滔德之人固若天之所降然亦繇汝作興信用此一輩人故彼于是得以肆力爲之耳下章曰流言曰斂怨皆所謂是力者也一説馮時可云天降慆慢之德于人而女又興起此輩以協爲力則胡爲不亂也亦通</hi>　文王曰<lb/>
咨咨女殷商而秉義類<hi>寘韻亦叶隊韻盧對翻</hi>彊禦多懟<hi>寘韻亦叶隊韻徒對翻</hi>流言以對<hi>隊/韻</hi>寇攘式内<hi>隊韻亦叶寘/韻而瑞翻</hi>侯作<hi>陸本作詛</hi>侯<lb/>
<pb n="53a"/>
祝<hi>叶宥韻職救翻</hi>靡屆靡究<hi>宥韻禾賦也而之爲汝音之轉也手持  爲秉則秉乃執持之意義猶善也對第五章不義言則此義指善人也類似也汝所秉持而見之行者乃與善人同類之事謂行善道也觀此則善人當厲王初年其嘗稍見用可知矣懟怨也彊禦之人見王之嚮善也則嘗懐怨恨而思所以間阻之於是乎巧造言語以入告于王務誹謗其事之不便總之皆無根之言也以其浮浪如水之流謂之流言孔云以謗毁之言對王令王不用之使賢者黜退也按泰誓篇數紂之惡云崇信姦囘放黜師保屏棄典刑囚奴正士事正謂此寇攘奪刼之名即掊克之人是也羣行攻刼曰寇取非其有曰攘加以盜名醜之之甚也式用也孔云彊禦之人既退賢者乃進其黨類故寇盜攘竊爲姦宄者進在王朝而信之使用事於内也以小人後至而自外入内故云式内按牧誓篇數紂之惡云乃惟四方之多罪逋逃是崇是長是信是使是以爲大夫卿<pb n="53b"/>士俾暴虐于百姓以姦宄于商邑即此所謂寇攘式内者也侯諸侯也作通作詛周禮詛祝掌盟詛鄭注云大事曰盟小事曰詛鄧元錫云詔明神殛之使沮敗曰詛左傳鄭伯使詛射穎考叔者是也祝謂致詞于神以求福周禮大祝掌六祝之辭以事鬼神示祈福祥求永貞是也六祝一曰順祝二曰年祝三曰吉祝四曰化祝五曰瑞祝六曰筴祝此其爲順祝化祝乎鄧云順祝者君仁臣忠之類化祝者祝化廣被也靡無通屆極究窮也俱見説文諸侯苦王之聽信小人恣爲暴虐故有詛小人使神速殛之者亦有祝王使神牖王心而改圖者而皆不敢必王暴虐之事於何時而始有窮極也</hi>　文王曰咨咨女殷商女炰烋<lb/>
于中國<hi>職韻</hi>斂怨以爲德<hi>職/韻</hi>不明爾德<hi>見/上</hi>時無背無側<hi>職韻豐本作反</hi>爾德不明<hi>庚/韻</hi>以無陪<hi>陸本/作培</hi>無卿<hi>庚韻前漢書五行志中引此四句云<pb n="54a"/>爾德不明以亡倍亡卿不明爾德以亡背亡仄烋賦也炰烋毛云猶彭亨也鄭云自矜氣健之貌按炰  字俱从火則疑爲火熾盛之貌然説文解炰爲火炙肉而無烋字其義俱難解趙頤光謂本作咆哮乃是狀其喑嗚立威之象亦或可信但未詳所出耳愚意炰但當通作包包者裹也烋韻會云通作休休者美也包休猶云積德與斂怨相反言女當斂聚美事于中國而乃偏為斂怨之人乎此解較順請以俟達者中國對夷狄言與民勞篇解同觀第六章對鬼方言可見斂怨者寇攘之人所行者皆斂集衆怨之事吕正獻公所謂小人聚斂以佐人主之欲而不知其終爲害也賞其納忠而不知其大不忠也嘉其任怨而不知其怨歸于上也微子篇云降監殷民用乂讐斂召敵讐不怠罪合于一多瘠罔詔正謂此也以爲德者言王反以此斂怨之人爲有德之人而任用之也此惟王之不明于德故如此人心虚靈不昧衆理具焉是之謂德能明其德則自能知人矣此<pb n="54b"/>探本之論時是通用音之轉也反面爲背是違于理不正爲側是趨于邪皆指小人之斂怨言也背側俱非佳字舊説以背爲前後左右之稱背可謂之前乎其不該明矣爾德不明與不明爾德顚倒變文而意自相屬繇不能明其德故其德遂不明也陪本重土之義因又訓爲貳貳者重也孔云陪貳謂副貳王者則三公也卿士謂六卿也昭三十二年左傳曰物有陪貳天生季氏以貳魯侯諸侯以上卿爲貳則知天子陪貳唯三公也冢宰雖亦貳王治事當從六卿之制也前漢書五行志云詩云爾德不明以亡陪亡卿不明爾德以亡背亡仄言上不明暗昧蔽惑則不能知善惡親近習長同類亡功者受賞有罪者不殺顔師古云言不别善惡有逆背傾反者有堪爲卿大夫者皆不知之也愚按班顔之解已得詩意但背側陪卿四字俱是就小人身上説承上文斂怨以爲德一句而言無背無側者彼實背側而不知其爲背側故明有而謂之無也無陪無卿者不知其不<pb n="55a"/>堪爲陪卿而漫以之爲陪卿故雖有而猶之無也又韓詩外傳云智如泉源行可以爲表儀者人師也智可以砥行可以爲輔弼者人友也據法守職而不敢爲非者人吏也當前決意一呼衆諾者人𨽻也故上主以師爲佐中主以友爲佐下主以史爲佐危亡之主以𨽻爲佐語曰淵廣者其魚大主明者其臣惠眼觀而志合必繇其中故同明相見同音相聞同志相從非賢者莫能用賢故輔弼左右所任使者有存亡之機得失之要也可無愼乎詩曰不明爾德時無背無側爾德不明以無陪燕卿又云有諤諤爭臣者其國昌有黙黙諛臣者其國亡詩曰不明爾德云云言文王咨嗟痛殷商無輔弼諫諍之臣而亡天下矣按韓于背側陪卿之義亦仍從舊説</hi>　文王曰咨咨女殷商天不湎爾以酒<hi>無韻未詳</hi>不義從<lb/>
式<hi>無韻未詳</hi>既愆<hi>陸本/作諐</hi>爾止<hi>紙/韻</hi>靡明靡晦<hi>叶紙韻/呼洧翻</hi>式<hi>陸本作或下同</hi>
<pb n="55b"/>
號<hi>平聲</hi>式呼<hi>叶遇韻荒故翻亦叶箇韻呼箇翻又/叶禡韻虚訝翻漢書崔注俱作謼</hi>俾<hi>陸本作卑</hi>
晝作夜<hi>禡韻亦叶遇韻元具翻飲賦也湎説文云沈于酒也按孔引酒誥注云  酒齊色曰湎而文選薛君章句則云齊顔色均衆寡謂之沈閉門不出客謂之湎總之沈湎義頗相似而沈字右施冘冘者淫淫行貌乃沈溺于酒之稱湎字右施面則是自其見于面者言孔解爲確齊色謂共飲者皆醉面色齊同也湎爾以酒兼指君臣天之立君以爲民也豈使爾漫不事事乃偕其臣而湎于酒乎不義從式推所以湎酒之繇也從隨式用也爾于不義之人隨其所行用其所言因遂以飲酒爲樂事而君臣交湎耳小人蠱惑其君如聲色狗馬之類固自多端而飲酒亦其一彼乘醉飽之昏將有所爲也下章蜩螗沸羮之弊皆繇于此而君豈能知之乎既愆爾止四句湎酒之容也愆説文云過也止舉止也按止字象艸木初生之形艸木出有址故以止爲足<pb n="56a"/>愆爾止者起坐無恒舉止失其常度也靡之言無也明言日晦言夜言其窮日夜以爲樂也按禮記云飲酒之節朝不廢朝日不廢夕今王異是矣式發語聲與篇中諸式字不同陸德明云一作或號者嗟吁之聲爾雅舞號雩也注云雩之祭舞者吁嗟而請雨是也呼本外息與吸對言内息爲吸外息爲呼此當通作虖説文云哮虖也蓋大叫之聲古文烏呼亦作於虖是也號呼亦愆止中之一事然至於號呼則酒酣極矣漢書成帝乘輿幄坐張畫屏風畫紂醉踞妲己作長夜之樂上因顧指畫而問班伯曰此圖何戒伯曰沈湎于酒微子所以告去也式號式謼大雅所以流連也詩書淫亂之戒其原皆在于酒上迺喟然嘆曰吾久不見班生今日復聞讜言俾晝作夜視靡明靡晦句更深言其沈醉不省雖白日昏昏然亦如夜也蓋荒躭既甚神志昏迷豈特廢時失事而已按微子篇云天毒降災荒殷邦方興沈酗于酒酒誥篇云在今後嗣王酣身用燕喪威儀皆紂湎酒<pb n="56b"/>之證又劉向説苑引此詩謂人之有鬭比之狂惑疾病詩云式號式呼俾晝作夜言鬭行也此全非詩旨</hi>
文王曰咨咨女殷商如蜩如螗<hi>陽韻</hi>如沸如羮<hi>叶陽韻盧當翻豐本作鬻</hi>小大近喪<hi>去/聲</hi>人尚乎由行<hi>叶陽韻寒剛翻</hi>内奰于中國覃及<lb/>
鬼方<hi>陽韻陸賦也蜩蟬也解見七月篇螗蝘也亦名螗蜩按  璣云蟬之大而黒色者有五德文清亷儉信一名蝘虭一名虭蟟青徐謂之螇螰楚人謂之蟪蛄秦燕謂之蛥蚗或名之蜓蚞郭璞云俗呼爲胡蟬江南謂之螗<graphic n="KR2171" url="https://raw.githubusercontent.com/kanripo/KR-Gaiji/master/images/KR2171.png" mimeType="image/png"/>陸佃從郭説謂螗其首方廣似蟬而小鳴聲清亮蜩亦蟬之一種形大而黒昔人啖之佃所謂蜩乃璣所謂螗總之蜩螗皆蟬類大小異名莫能詳也以詩意推之冠蜩于螗之上則蜩當是大者鄒陽栁賦亦云蜩螗厲響而爾雅于蜋蜩螗蜩又皆得蜩之名則佃之説爲足信矣蜩螗皆善噪者沸説文云水騰涌也羮説<pb n="57a"/>文云五味和鬻也劉熈云汪也汁汪郎也如蜩如螗言之亂也謀夫孔多各爲其所欲爲位之尊者則如蜩位之卑者則如螗也如沸如羮政之亂也今日行一令明日行一令迭進無停如水之沸甲言亦行之乙言亦行之錯互無章如羮之襍也顔師古亦云謂政無文理虚言噂沓如蜩螗之鳴湯之沸涫羮之將熟也小大以法度言喪亡也先王之法度無論大綱領小節目皆爲小人所變亂其有尚存而未亡者特千百中之十一耳故曰近喪也周書無逸篇云乃變亂先王之政刑至於小大語正同此人指王也不欲斥言故但汎稱人也由從也彼之變亂成法如此而人尚猶然從其所行曾不以爲非也按微子篇云卿士師師非度正謂此也對夷狄言則中國爲内奰説文云壯大也本作□三大三目二目爲□居倦切目圍也三目爲□益大也此象其赫奕尊嚴之狀人不敢近蘇子瞻所謂秦人視其君如雷霆鬼神者也史記云王行暴虐侈傲國人謗王王怒得衞<pb n="57b"/>巫使監謗者以告則殺之王益嚴國人莫敢言道路以目此即所謂奰于中國者也覃者延長之義説文以爲長味爾雅以爲延也鬼方王質謂楚俗多鬼指楚也季本云唐高祖以爲夏曰熏鬻商曰鬼方周曰獫狁漢曰匈奴唐曰突厥本一國而異名非也大王避熏鬻之患本在殷時則商亦仍熏鬻之舊未嘗有鬼方之名也至周始名獫狁耳又世本注云鬼方於漢則先零戎後漢西羌傳云武丁伐西戎鬼方然皆無確據今按易言高宗伐鬼方而詩言高宗伐荆楚則鬼方之地在荆楚中明矣史記楚世家亦云周厲王之時暴虐熊渠畏其伐楚亦去其王此詩先言内奰而承之以覃及鬼方正謂峻厲之威及于遠方與史殊合然則鬼方非荆楚而何</hi>
　文王曰咨咨女殷商匪上帝不時<hi>叶紙韻上紙翻</hi>殷不用舊<lb/>
<hi>叶紙韻暨几翻</hi>雖無老成人尚有典刑<hi>叶陽韻/胡光翻</hi>曾是莫聽<hi>叶陽韻他<pb n="58a"/>陽翻豐本作□</hi>大命以傾<hi>叶陽韻曲王翻豐本作頃厄賦也匪通作非嚴云不時者猶言  運非上天爲此厄運乃殷自不用其先王之舊法耳按周書政繇舊之舊亦指舊法言一説用舊謂用舊人亦通老成人孔云年老成德之人典莊都云大册也字从册在丌下尊閣之也刑當作刑字从井从刀井者法也犯法者必麗于刑故从刀也典刑二字連言謂典冊所載之法也聽猶察也人有舉典刑以入告者王毎厭薄之以爲此豈足當老成人而我信之乎然其人雖可輕而其言一一本於典刑則固不可棄乃曾無一語見聽察何也此隱隱是穆公自道而同志如凡伯芮伯之輩亦在其中矣一説鄭云朝廷皆任喜怒曾無用典刑治事者孔云以莫爲總辭故知指君臣也亦通按微子篇云乃罔畏畏咈其耉長舊有位人亦紂棄老成之證大命以傾預卜其將然之辭嚴云盤庚云懋建大命大命謂國之興亡也傾説文云仄也凡物傾仄則揺<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>而不安故亦<pb n="58b"/>訓爲危王應麟云正先諫誅嬴運促李雲忠隕漢宗覆章華罹僇陳業隳昭圖嬰禍唐鼎移詩曰曾是莫聽大命以傾劉向云君有過不諫諍將危國隕社稷也有能盡言於君用則留之不用則去之謂之諫用則可生不用則死謂之諍有能比和用力率羣下相與彊矯君君雖不受不能不聽遂解國之大患除國之大害成於尊君安國謂之輔有能亢君之命反君之事竊君之重以安國之危除主之辱攻伐足以成國之大利謂之弼故諫諍輔弼之人社稷之臣也明君之所尊禮而闇君以爲已賊故明君之所貴闇君之所殺也明君好問闇君好獨明君上賢使能而享其功闇君畏賢妬能而滅其業罰其忠而賞其賊夫是之謂至闇桀紂之所以亡也詩云曾是莫聽大命以傾此之謂也</hi>　文王曰咨咨女殷商人亦有言顚<lb/>
沛之揭<hi>霽韻亦叶屑韻蹇列翻</hi>枝葉未有害<hi>叶霽韻/暇憩翻</hi>本實先撥<hi>叶屑<pb n="59a"/>韻筆别翻列女傳作敗豐本作蹶</hi>殷鑒不遠在<hi>國語在字/上有近字</hi>夏后<hi>杜欽傳后字下有氏字</hi>之世<hi>霽韻亦叶屑韻私列翻沛賦也人孔云古之賢哲之人亦有言即顚  以下三語是也顚通作槇説文云仆木也徐鍇云尚書盤庚若顚木之有由枿本作此假借作顚仆字也沛本水流之貌孟子若水之就下沛然孰能禦之是也此言沛者以仆地之勢如之揭説文云高舉也枝説文云本别生條也徐云自本兩分故曰别生害説文云傷也木下曰本實謂充實撥説文云治也古人言顚仆之木沛然至地必高舉而起之其根葉縱有所損未足爲傷須先撥治其根本使其元氣充實則顚木可生矣今民怨已甚國勢已危先王法度無小無大又皆爲小人所破壞欲驟然槩舉而修復之固未易言惟于大關鍵所在亟加講求斥遠小人蠲除苛政要以收拾民心爲主民心者國家之根本根本既固國勢可安然後漸次釐飭節目以還先王之<pb n="59b"/>舊此撥亂爲治之機括也召公諫王所惓惓望王有終者其指歸全在于此舊説訓揭爲蹶訓撥爲絶於二字本義無涉全非詩意即如所説木之本根既已絶矣而枝葉尚然無害有此理否况厲王之時衆口嗷嗷内而中國外而鬼方人心無不盡去亦不得謂之枝葉未有害也傳訛相沿深知其謬殷鑒二句危言以動之也夏后之世指桀也承上文言苟爲不然則大命之傾將不可救王其能無懼乎明鏡非遠視爾所代彼夏后之世何以訖于桀哉泰誓篇亦云厥鑒惟不逺在彼夏王但彼爲詆辭此爲惕辭耳蘇轍云殷鑒在夏蓋爲文王歎紂之辭然周鑒之在殷亦可知矣周語太子晉云天所崇之子孫或在畎畝繇欲亂民也畎畝之人或在社稷繇欲靖民也無有異焉詩云殷鑒不遠近在夏后之世孟子云暴其民甚則身弑國亡不甚則身危國削名之曰幽厲雖孝子慈孫百世不能改也詩曰殷鑒不遠在夏后之世比之謂也韓詩外傳云昔者禹以夏王桀以<pb n="60a"/>夏亡湯以殷王紂以殷亡故無常安之樂宜治之民得賢則昌不肖則亡自古及今未有不然者也夫明鏡者所以照形也往古者所以知今也夫知惡往古之所以危亡而不襲蹈其所以安存者則無以異于斂行而求遂於前人鄙語曰不知爲吏視已成事或曰前車覆而後車不誡是以後車覆也故夏之所以亡者而殷爲之殷之所以亡者而周爲之故殷可以鑒於夏而周可以鑒於殷詩曰殷鑒不遠在夏后之世黃佐云板蕩之詩深刺其君之惡非章君過也憂國愛君之心所發也唐之太宗以詩賜其臣蕭瑀而曰板蕩識誠臣噫其亦有感于此也夫</hi>
　　蕩八章章八句<hi>序云召穆公傷周室太壊也厲王無道天下蕩蕩無綱紀文章故作</hi>
　　<hi>是詩也蘇轍駮之云蕩之所以爲蕩繇詩有蕩蕩上帝也序以爲天下蕩蕩無綱紀文章則非詩之</hi>
<pb n="60b"/>
　　<hi>意矣嚴云臣子作詩皆發於憂國之忠欲以感悟其君雖弊壞已極猶幾其改圖君臣大義無所逃</hi>
　　<hi>于天地之間也此詩託言文王歎商特借秦爲喻耳或謂傷者傷嗟而已非諫刺之比如此殆類後</hi>
　　<hi>世詞人弔古之作非當時臣子惓惓之義也子貢傳但存召穆公三字而其餘闕文朱子但汎稱爲</hi>
　　<hi>詩人之作亦未深信其出于召穆又鄭樵云三百篇中之詩皆可被之絃歌故琴中有鵲巢操騶虞</hi>
　　<hi>伐檀操白駒操皆今詩文又古人謂之雅琴頌琴古之雅頌即今之琴操琴者禁也將以禁人之邪</hi>
　　<hi>心故以歌乎詩如文中子歸而援琴鼓蕩蕩之什乃知聲至隋末猶存</hi>
　宛丘刺陳幽公也淫荒昬亂游蕩無度焉<hi>出序陳朱子謂  國</hi>
　<hi>小無事實幽公但以諡惡故得游蕩無度之詩未敢信也愚按幽公非游蕩無度何至得惡諡亦安在其</hi>
<pb n="61a"/>
　<hi>不可信乎考史記載幽公十二年周厲王奔于彘而竹書亦紀厲王二十二年陳幽公薨則幽公之爲諸</hi>
　<hi>侯實在厲王之世</hi>
子之湯<hi>叶漾韻他浪翻楚辭章句作蕩</hi>兮宛丘之上<hi>叶漾韻時亮翻</hi>兮洵有情<lb/>
兮而無望<hi>漾韻</hi>兮<hi>賦也子毛傳以爲指大夫鄭箋以爲斥幽公孔穎達云大夫稱子是其常稱又公羊傳公子翬謂隱公曰百姓安子諸侯説子則諸侯之臣亦呼君曰子愚按毛鄭之説皆非也此直是游人相謂之辭所以喚起下二章而著幽公淫荒之實耳湯水流貌曰子之湯兮者言其縱情流覽如水之流宛丘水經注云在陳城南道東郡縣志云在陳州宛丘縣南三里王隱云漸欲平今不知所在矣按爾雅云宛中宛丘又云丘上有丘爲宛丘毛公李巡孫炎皆以爲四方高中央下惟郭璞謂中央隆峻狀如一丘與諸説異邢<pb n="61b"/>昺爾雅疏云郭謂中央高者以四方高中央下即上文水潦所止泥丘也又下文云丘上有丘爲宛丘既言丘上有丘非中央隆高而何洵通作恂説文云信也有情猶云可以適情也下章言歌舞之塲乃在此丘之下憑高流覽信乎其有足繫人情懐也而之爲爾音之近也望袁仁云責望也此歌舞之樂乃吾君幽公之所爲女無責望之也言無望乃所以深望之耳其諷切之者至矣舊説以無望爲刺君之辭言其威儀不足觀望亦通但以國人刺君而正斥之曰湯曰無望安所稱婉而多風乎</hi>　坎其擊鼔<hi>麌韻</hi>宛丘之<lb/>
下<hi>叶麌韻後五翻</hi>無<hi>漢書作/亡下同</hi>冬無夏値<hi>豐本作/植後同</hi>其鷺羽<hi>麌韻坎賦也通作竷説文引詩竷竷鼓我今文作坎坎鼓我竷説文云舞也字从章从夅从夊樂有章故从章夅者降也舞有升降故从夅夊象人兩脛有所躧也舞者之行步夊夊然故从夊如舊説以坎爲擊鼓聲然則後章坎其擊<pb n="62a"/>缶又將爲擊缶聲乎應劭云鼓者春分之音以助萬物皆鼓甲而出故謂之鼓按舞必應節擊鼓所以爲舞節也故曰坎其擊鼓後章放此無冬無夏言無時不然范祖禹云冬夏祁寒大暑之時也人之好樂于是時必少息焉今也無冬無夏則其他時可知矣値説文云措也猶持也鷺水鳥爾雅云舂鉏也一作舂鋤陸佃云步于淺水好自低昂故曰舂鋤也方言鶡鴠謂之獨舂與此同意陸璣云鷺好而潔白故謂之白鳥齊魯之間謂之舂鉏遼東樂浪呉掦人皆謂之白鷺青脚高尺七八寸尾如鷹尾喙長三寸頭上有長毛十數枚長尺餘毿毿然與衆毛異欲取魚時則弭之禽經云鷺啄則絲偃鷹捕則角弭藏殺機也郭璞云其頭翅背上皆有長翰毛今江東人取以爲睫攡名之曰白鷺縗羽説文云鳥長毛也毛云鷺鳥之羽可以爲翳鄭𤣥云翳舞者所持以指麾愚按此即下章所謂翿也與周禮之羽舞不同彼乃翟羽舞人所執衞詩右手秉翟是也此舞師所執宋<pb n="62b"/>太樂文舞不用翟羽而用鷺羽蓋惑於此詩所云矣</hi>　坎其擊缶<hi>有/韻</hi>宛丘之道<hi>叶有韻他口翻</hi>無冬無夏値其鷺翿<hi>叶有韻殖有翻爾雅豐氏本俱作纛  賦也爾雅云盎謂之缶孔云易離卦九三不鼓缶而歌注謂艮爻也位近丑丑上値弁星弁星似缶詩坎其擊缶則樂器亦有缶又史記藺相如使秦王鼓缶是樂器爲缶也坎卦六四樽酒簋貳用缶注謂爻辰在丑丑上值斗可以斟之象斗上有建星建星之形似簋貳副也建星上有弁星弁星之形又如弁天子大臣以王命出㑹諸侯主國尊于簋副設𤣥酒以缶則缶又是酒器也比卦初六爻有孚盈缶注謂爻辰在未上値東井井之水人所汲用缶左傳曰具綆缶備水器則缶是汲水之器然則缶是瓦器可以節樂若今擊甌又可以盛水盛酒即今之瓦盆也國語云缶絲尚宫陳暘云缶之爲器中虚而善容外員而善應中聲之所自出者也唐堯之時有擊壤而歌者<pb n="63a"/>因使<graphic n="KR2851" url="https://raw.githubusercontent.com/kanripo/KR-Gaiji/master/images/KR2851.png" mimeType="image/png"/>以縻<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>冥缶而鼓之是以易之鼔缶而歌見于離詩之擊缶見于宛丘缶之爲樂自唐至周所不易也孰謂始于西戎乎顧起元云或曰形如覆盆以四杖擊之墨子吟缶史記秦王爲趙王擊缶其來久矣又黄佐云缶秦聲也陳師從胡公于豐徒衆習其聲以歸國人化之翿解見君子陽陽篇陳祥道云春秋傳曰舞師題以旌夏則鷺翿蓋若今大樂工執之以引舞者也又詩故云擊鼓擊缶舞鷺羽鷺翿娯神也蓋若孫皓于巫梁武于佛矣踵大姬之餘習也顔師古亦云鷺鳥之羽以爲翿立之而舞以事神也愚按商書伊尹曰敢有恒舞于宫酣歌于室是謂巫風况其眞溺于巫而恒舞于道上者乎</hi>
　　宛丘三章章四句<hi>申培説以爲陳人譏其大夫之詩此特因章首有子之一字耳</hi>
　　<hi>玩詩意似不然子貢傳闕文又按春秋桓五年書春正月甲戌己丑陳侯鮑卒公羊傳云曷以爲二</hi>
<pb n="63b"/>
　　<hi>日卒之㤜也甲戌之日亡己丑之日死而得君子疑焉故以二日卒之也穀梁傳亦云陳侯以甲戌</hi>
　　<hi>之日出己丑之日得不知死之日故舉二日以包也然則此詩所云宛丘之下宛丘之道無冬無夏</hi>
　　<hi>者其即刺陳侯鮑與未可知也</hi>
　東門之枌刺陳風也巫覡盛行女子往往棄其業而<lb/>
　觀之<hi>班固地理志云周武王封嬀滿于陳是爲胡公妻以元女大姬婦人尊貴好祭祀用巫故其俗</hi>
　<hi>好巫鬼鄭𤣥詩譜云大姬無子好巫覡禱祈鬼神歌舞之樂民俗化而爲之孔穎達云大姬無子而左傳</hi>
　<hi>子産云我周之自出杜預曰陳周之出者蓋大姬于後生子以禱而得子故彌信巫覡也在女曰巫在男</hi>
　<hi>曰覡巫是總名詩稱擊鼓于宛丘婆婆于枌栩是有大姬歌舞之遺風也匡衡云陳夫人好巫而民淫祀</hi>
<pb n="64a"/>
　<hi>黃佐云大姬好巫禱本于忠信以通神明之德豈非肅肅之化哉但流俗日至于匪彛爾蘇轍云列國之</hi>
　<hi>風皆有所自起方周之盛時王澤充塞其善者篤于善不善者以禮自將亦不至于惡其後周德既衰諸</hi>
　<hi>侯各因其舊俗而増之善者因善以入于惡而不善者日以益甚故陳以大姬之餘俗爲游蕩無度亦理</hi>
　<hi>勢然也愚按時幽公恒舞酣歌國人化之相與縱觀巫覡資其遊戲所謂上有好者下必有甚也毛傳繫</hi>
　<hi>此詩于宛丘之後所以著巫風之自若歸咎于大姬或未足信</hi>
東門之枌宛丘之栩<hi>麌韻</hi>子仲之子婆<hi>説文豐氏本/俱作媻後同</hi>娑<hi>豐本作莎</hi>其下<hi>叶麌韻後五翻間賦也嚴粲云陳都宛丘之側其東門與丘之  乃國之交㑹戴氏云陳詩多言東門必陳人遊息之地爾雅云榆白枌邢昺疏云榆之皮色白名枌然則枌即白榆也陸佃云先敷葉後著<pb n="64b"/>莢榆性扇地所扇各與木等故其陰下五穀不植而古之人就以息焉齊桓公時衢之民桑麻不種繭縷不治衣多弊屨多穿管仲請沐途旁之枝使無尺寸之陰爲是故也栩解見鴇羽篇枌栩之陰皆人之所趨而聚者子仲之子孔云禮孫以王父字爲氏此人上祖必有字子仲者故氏子仲也嚴云子女子也愚按以下文婆娑觀之字皆从女則子仲之子即女巫是也詩之子于歸亦以女子爲子婆説文作媻云奢也奢者張也娑説文云舞也李巡云婆娑盤辟舞也舞所以娯神或婆娑于枌之下或婆娑于栩之下明其非一時非一處也</hi>
穀旦<hi>陸德明本作且云苟且也</hi>于差<hi>叶歌韻倉何/翻韓詩作嗟</hi>南方之原<hi>豐本作宛丘之坡蓋因見原字于韻不叶贗改之耳然四句何必盡用韻鄙淺不足信</hi>不績其麻<hi>叶歌韻眉波翻</hi>
市<hi>潛夫論作女</hi>也婆娑<hi>歌韻一賦也穀爾雅云善也旦早朝也本  日之始而言孔以無陰雲風<pb n="65a"/>雨謂穀旦是也差説文云不相値也爾雅云廣平曰原又説文云高平之野曰原南方之原高明之地子仲之子向皆婆娑于枌栩之下而今忽變而之于南方之原則自故處求之而不可得矣故曰穀旦于差也績緝也市即南方之原之市也此女子聞子仲之子婆娑于南方之原之市因遂不績其麻而欲往觀之也漢王符潛夫論云詩刺不績其麻女也婆娑今多不修中饋休其蠶織而起學巫祝鼓舞事神以欺誣細民熒惑百姓婦女羸弱疾病之家懐憂憒憒皆易恐懼至使奔走便時去離正宅崎嶇路側上漏下濕風寒所傷姦人所利賊盜所中益禍益祟以致重者不可勝數或棄醫藥更往事神故至于死亡不自知爲巫所欺誤乃反恨事巫之晚此熒惑細民之甚者也</hi>　穀旦于逝<hi>霽韻豐氏/本作市</hi>越以鬷邁<hi>叶霽韻</hi>視<lb/>
爾如荍<hi>蕭韻</hi>貽我握椒<hi>蕭韻豐氏本作茮子賦也逝往也此穀旦之時既知  仲之子所在<pb n="65b"/>因往而從之越爾雅云於也鬷通作總説文云聚束也孔云麻縷毎數一升用繩紀之邁爾雅云行也鬷邁言挾其麻總而行不暇績也爾指子仲之子也爾雅云荍蚍衃毛傳以爲芘芣郭璞云今荆葵也謝氏云小草多華少葉葉又翹起陸佃云似蕪菁華紫緑色可食微苦羅願云華五銖錢大色粉紅有紫文縷之一名錦葵大抵似蘆菔華濮氏云芘芣紫荆春時開華自根及幹而上連接甚宻有類蟣窠故爾雅名蚍蜉俗曰火蟣愚按此以同時凑集而觀子仲婆娑者其人亦如蚍衃開華之盛故曰視爾如荍舊説皆謂以荍華比女色似未合握説文云搤持也陸佃云持五指也在外爲持在内爲握椒毛云芬香也按周禮女巫掌歳時祓除釁浴注謂如上已修禊以薫草藥沐浴滌邪穢椒之實芬香故子仲之子取以相貽亦辟除不祥之意如後世元正小歳皆進椒酒亦其類也巫之所以結納人心者其術在是此婦人女子輩之所以樂觀之與鄧元錫云國語曰古<pb n="66a"/>者民神不襍民之精爽不攜貳者又能齊肅中正其知能上下比義其聖能光遠宣朗其明能光昭之其聰能聽徹之如是則神降之在男曰覡在女曰巫是以使制神之處位次主而爲之牲器時服是以聖人用之今之巫祝既闇其義何明之見何法之行正神不降惑于淫厲苟貪貨食遂誣人神令此道滅痛矣</hi>
　　東門之枌三章章四句<hi>序云疾亂也幽公淫荒風化之所行男女棄其舊業</hi>
　　<hi>亟㑹於道路歌舞于市井爾朱子亦云此男女聚㑹歌舞而賦其事以相樂愚按此詩所言婆娑正</hi>
　　<hi>巫覡之事未有良家子女而羣然歌舞于市中者况不績其麻二句潛夫之解更自明晰乎子貢傳</hi>
　　<hi>申培説俱闕</hi>
　衡門誘陳僖公也愿而無立志故作是詩以誘掖其<lb/>
<pb n="66b"/>
　君也<hi>出序以歐陽修亦云詩人以陳僖公其性不恣放可  勉進于善而惜其懦無自立之志故作</hi>
　<hi>詩以誘進之按諡法小心畏忌曰僖公得此諡則序所謂愿而無立志者蓋近之矣然是詩通篇俱賢者</hi>
　<hi>自道之語蓋言已雖隱居無求而實有用世之具特君不見用耳誠用之則轉弱小爲強大不難矣詩人</hi>
　<hi>作此以誘進僖公其寓意如此蕞爾國乃有此人惜姓名之不傳也</hi>
衡門之下可以棲遲<hi>支韻漢書棲遲作<graphic n="KR3022" url="https://raw.githubusercontent.com/kanripo/KR-Gaiji/master/images/KR3022.png" mimeType="image/png"/>
                        <graphic n="KR1795" url="https://raw.githubusercontent.com/kanripo/KR-Gaiji/master/images/KR1795.png" mimeType="image/png"/>
                    </hi>泌之洋洋可以樂<hi>音絡韓詩外傳列女傳俱作療鄭𤣥本及石經俱作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>
                    </hi>飢<hi>支韻韓詩外傳作饑雖賦也此章言已不見用  遯世亦足自樂也衡説文云牛觸横大木徐鍇以爲牛好抵觸用木闌制之然則衡乃横木之義故毛傳解衡門謂橫木爲門也孔頴達云門之深者有阿塾堂宇此惟橫木爲之言其淺也棲即栖字禽經云陸鳥曰棲謂止<pb n="67a"/>息也遲廣韻云久也緩也泌説文云狹流也洋洋朱子云水流貌飢餓也孫毓云此言臨水歎逝可以樂道忘飢是感激立志慷慨之喻陸燧云棲遲樂飢字連看上漏下濕恨不急去之爲快惟棲而遲則可久矣不曰忘飢而曰樂飢人惟飢餓切身未免愁煩惟樂而飢雖飢亦樂矣又樂飢一本作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>飢按説文云<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>治也與療同義孔云飲水可以<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>渴而云<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>飢者飢久則爲渴得水/則亦小<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>故言飢以爲韻韓詩外傳云子夏讀詩已畢夫子問曰爾亦可言于詩矣子夏對曰詩之于事也昭昭乎若日月之光明燎燎乎如星辰之錯行上有堯舜之道下有三王之義弟子不敢忘雖居蓬户之中彈琴以詠先王之風有人亦樂之無人亦樂之亦可發憤忘食矣詩曰衡門之下可以棲遲泌之洋洋可以療飢夫子造然變容曰嘻吾子始可以言詩已矣</hi>　豈<lb/>
其食魚必河之魴<hi>陽韻</hi>豈其取<hi>音娶/下同</hi>妻必齊之姜<hi>陽韻比賦而<pb n="67b"/>也此下二章言已若見用則展布必有可觀不問國之大小也孔子曰苟有用我者朞月而已可也三年有成孟子曰地方百里而可以王語意相類歐陽修云言何必大國然後可爲譬如食魚者凡魚皆可食若必待魴鯉則不食魚矣譬如娶妻則諸姓之女皆可娶若必待齊宋之族則不娶妻矣此所謂誘掖之也魴解見汝墳篇姜齊姓齊者伯夷之後伯夷主四岳之職周語云四岳賜姓曰姜</hi>　豈其食魚必河之<lb/>
鯉<hi>紙韻</hi>豈其取妻必宋之子<hi>紙韻貴賦而比也陸佃云鯉魚之  者故爾雅釋魚以鯉冠篇而神農書曰鯉最爲魚之主又云河性宜魚故詩曰豈其食魚必河之魴必河之鯉也列女傳曰糊弓以河魚之膠説者以爲河膠粘子宋姓本紀云舜封契於商賜姓曰子齊姜宋子言其族類之貴足爲繫援非謂色之美也食魚不必于魴鯉比小國亦可爲娶妻不必于姜子比大國不足慕陳國有賢焉如此而僖公不知<pb n="68a"/>其委靡而不能自立不亦宜乎按僖公幽公子</hi>
　　衡門三章章四句<hi>朱子云此隱居自樂而無求者之辭申培説亦以爲君子樂隱</hi>
　　<hi>之詩愚謂如此説亦只贊得君子一半耳雖曰隨遇而安不願乎外心地自間品格自高然使其徒</hi>
　　<hi>爲泉石膏肓烟霞痼疾已也亦不過一自了之人耳於世道何賴焉子貢傳闕文</hi>
　<lb/>
　<lb/>
　<lb/>
　<lb/>
<pb n="68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經世本古義卷十六<lb/>
</p>
<p>
</p>
  </div>
</body>
</text>
</TEI>
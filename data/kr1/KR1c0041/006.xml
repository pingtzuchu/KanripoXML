<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷六</head> <lb/>
    <p>
<pb n="1a"/>
欽定四庫全書<lb/>
　詩經世本古義卷六<lb/>
　　　　　　　　　　　　　明　何楷　撰<lb/>
　　殷文丁之世詩五篇<lb/>
　采薇勞戍役也周公季歴以戍役伐戎獲㨗而歸代<lb/>
　為述征之辭以勞之<hi>據詩中有一月三㨗之語以竹書考之文丁十一年周公季歴</hi>
　<hi>伐翳徒之戎獲其三大夫來獻㨗其事與三㨗合即此詩之所為作也翳徒當是獫狁别號或其君長之</hi>
　<hi>名漢書匈奴傳云匈奴其先夏后氐之苖裔曰淳維唐虞以上有山戎獫狁薰粥居于北邉随草畜牧而</hi>
<pb n="1b"/>
　<hi>轉移顔師古謂山戎獫狁薰粥皆匈奴别號然則翳徒以戎名正所謂山戎耳又竹書於季歴獻㨗之後</hi>
　<hi>即書王殺季歴沈約註云王嘉季歴之功錫之圭瓚秬鬯九命為伯既而執諸塞庫季歴困而死因謂文</hi>
　<hi>丁殺季歴竹書小注亦云執王季于塞庫覊文王於玉門鬰尼之情辭以作歌其來乆矣季歴有勞而不</hi>
　<hi>見察鬰邑不得志而死非文丁殺之也而曰王殺者所以深著文丁之失耳雖于他書無所見而此事或</hi>
　<hi>者不誣季歴死于文丁十一年則文王嗣位當即在文丁之世而孔叢子載子思述子夏之言謂殷王帝</hi>
　<hi>乙之時王季以九命作伯于西受圭瓚秬鬯之錫故文王因之得專征伐後之編史者如皇王人紀通鑑</hi>
　<hi>前編諸史㑹編之類因孔叢之言謂王季於帝乙時尚在遂繫文王嗣位於帝乙之世今以意㑹之正謂</hi>
　<hi>帝乙命文王為西伯實仍王季九命作伯之舊耳非指王季為帝乙所命也古人文字質直不善讀者鮮</hi>
<pb n="2a"/>
　<hi>不以疑似失之徃徃類此</hi>
采薇采薇<hi>微韻與下曰歸以隔句為韻</hi>薇亦作<hi>叶遇韻/臧祚翻</hi>止<hi>豊氏本作只下同</hi>
曰歸曰歸<hi>微韻</hi>歲亦莫<hi>叶遇韻莫故翻/陸徳明本作暮</hi>止靡室靡家<hi>叶遇韻古慕翻</hi>玁<hi>漢書申培説豐/本俱作獫下同</hi>狁<hi>漢書/作允</hi>之故<hi>遇/韻</hi>不遑啟居<hi>叶遇韻讀如自俱遇翻</hi>玁狁之故<hi>同上一賦也薇解見草蟲篇重言采薇者不  采也作起也猶言怒生也止通作只説文云語己詞也後倣此曰者預計之詞莫晚也此代為將士追述之言曰我向從戍臨行正是春月采取薇菜之時其薇菜已生而出地矣斯時心口相語當何時歸乎何時歸乎連言之者念歸之切慮其當在嵗晚也靡通作無蓋音近也男有室女有家今男不得以室為室女不得以家為家所謂靡室靡家也玁狁毛傳<pb n="2b"/>云北狄也鄭𤣥云今匈奴也按説文玁作獫長喙犬也狁據前漢書本作允説文無狁字意即左傳所謂允姓之姦居于𤓰州者因其為狄故以犬呼之曰玁狁耳遑説文云急也啟爾雅云跪也按啟之訓跪其義難通展轉推尋當是啟音同跽通作跽耳跽説文云長跪也謂伸兩足兩膝着地而立身也凡有所獻于尊者必拜跪而進之此蓋指將父將母之事也以玁狁侵陵之故身當出戍不能急急為啟居之計啟所以求父母之歡居所以圖栖止之逸也朱子云叙其勤苦悲傷之情而又風以義也</hi>　采薇采薇薇亦柔<lb/>
<hi>尤韻</hi>止曰歸曰歸心亦憂<hi>尤/韻</hi>止憂心烈烈<hi>屑/韻</hi>載饑載渴<hi>叶屑韻巨列翻</hi>我戍未定<hi>叶青韻/唐丁翻</hi>靡使歸聘<hi>叶青韻讀如俜滂丁翻  賦也柔鄭云謂脆脕之時朱子云始生而弱也心亦憂止憂歸期之逺也烈説文云火猛也嚴云如火烈烈言内熱也載之言<pb n="3a"/>則亦音近也輔廣云此章言其在路之情故曰憂心烈烈載饑載渴凡人在道路時饑渴固有所不免故卒章言其歸路之情亦曰載饑載渴蘇轍云内憂歸期之逺而外為饑渴之所困亦甚病矣我託為戍役之自我也後倣此定説文云安也鄭云止也我戍未定謂未至戍所而安止也使指同戍者言聘毛云問也徐鍇云字乆耳訪問之以耳也孔穎逹云謂問安否之義靡使歸聘同行無歸人誰可使問其家之安否也</hi>　采薇<lb/>
采薇薇亦剛<hi>陽韻</hi>止曰歸曰歸歲亦陽<hi>韻/</hi>止王事靡盬<hi>麌韻</hi>
不遑啟處<hi>叶麌韻讀如取此主翻</hi>憂心孔疚<hi>叶職韻/訖力翻</hi>我行不來<hi>叶職韻六直翻薇賦也剛朱子云旣成而剛也三山李氏云始遣戍時  始生其後薇長而柔又其後薇壯而剛以見天時之變爾戴侗云薇即苦益菜生山中冬晚抽牙至春柔矣夏而剛宜芼豕詩曰薇亦剛止嵗亦陽止薇<pb n="3b"/>蓋至夏而剛也愚按據戴説以陽為夏則此云陽者謂正陽之月乃巳月也與日月陽止之觧不同首章言嵗亦暮止預期之辭也此言嵗亦陽止即景之辭也雖均以曰歸發端而命意各别王事謂封疆守禦之事盬毛云不堅固也按盬乃河東鹽池之名鹽最易消故為不堅固之義王事靡盬者謂王事不可使之不堅固故當竭力以圖之也愚意此説亦迂以音求之直是盬固音近通作固耳言王事無可恃以為固者故外侮來侵如此也不遑啟處與首章不遑啟居義同但彼就初上道言此則已至戍所而復興内顧之思耳憂心孔疚與次章憂心意亦有異彼憂歸期之逺此則根王事靡盬生來憤激國難以成敗利鈍未可逆知故憂之而至于甚病也行是戍已定而復他有所行意當時必有趨利搗巢之事故下章以戎車既駕一月三㨗言也來鄭云猶反也據家曰來朱子云此見士之竭力致死無還心也凌濛初云我行不來奮然自誓壯氣凛凛自與不我活<pb n="4a"/>兮不同沈蓮岡云言情處委曲悲傷言義處慷慨激烈自是動人</hi>　彼爾<hi>爾雅註説文俱作繭</hi>維<lb/>
何維常之華<hi>麻韻</hi>彼路斯何君子之車<hi>麻韻</hi>戎車旣駕四牡<lb/>
業業<hi>葉韻</hi>豈敢定居一月三㨗<hi>葉韻猶興也爾説文云麗爾也  靡麗也从冂从㸚尒聲與爽同意徐鍇云猶歴歴然希疏㸃綴見明也説文又引此詩句作薾云華盛貌二義俱通常常棣也解見常棣篇常棣之華甚盛秦子所謂作人當如常棣灼然光發是也路戎路斯此也君子謂主帥則季歴是也戎路乃主帥所乘若下文所謂戎車則總括五戎而言路車亦在其内朱子即以路當戎車非是按周禮車僕所掌有戎路廣車闕車苹車輕車五者戎路即革路王在軍所乘也廣車横陳之車備更迭戰者闕車遊軍乘以補闕者苹車苹讀為屏所用對敵以自蔽隠者輕車所以馳敵致師者此五者皆兵車所謂五戎也不獨天<pb n="4b"/>子有之巾車職云革路以即戎以封四衛故春秋傳曰公喪戎路又王賜晉侯戎路之服又㐮十四年欒鍼曰吾有二位于戎路是則侯國亦有戎路也邲之戰楚君之戎分為二廣是侯國亦有廣車也又邲之戰楚使潘黨率游闕四十乘是侯國亦有闕車也孫子八陳有苹車之陳又曰馳車千乘是苹車輕車侯國皆有也殷車制無考但即周禮例之内之卿大夫士視外之侯伯子男命数相等固知所乘為戎路而自廣車以下四等之車其皆為行間所必備明矣詩之興意以棣華之盛况兵車之盛非但為一君子之車言也又陸佃云常棣華蕚上承下覆甚相親爾此以爾通作邇取義以興將帥士卒互相親爾亦自可通但此詩只言華不曾及蕚未可與鄂韚之詩同論耳駕説文云馬在軛中也業所以餙懸鐘鼔者詩簴業維樅是也借為動而不息之貌故曰業業也豈敢定居鄭云豈敢止而居處自安也陸化熈云豈敢定居内有工夫如坐則運籌行則决戰退則<pb n="5a"/>堅壁進則攻取是也豈敢在心上看㨗説文云軍獲得也春秋傳齊人來獻戎㨗之㨗一月三㨗當時適有此事即竹書所謂獲三大夫來獻㨗是也三㨗之事别無所見故知此詩為王季伐翳徒之役無疑也以常華推之其時正在夏間故於師旣還而述其功以勞之耳舊説泥于小序歌遣之説乃以為預期之詞正與説夢何異又鄭孔謂遣戍有三時故所遣有先中後三軰陸佃因之遂謂其到有先後各能獲㨗故曰一月三㨗皆迂滯附㑹不成義理左文十三年鄭伯㑹公于棐請平于晉鄭大夫子家賦載馳之四章魯季文子賦采薇之四章鄭伯拜公荅拜</hi>　駕彼四牡四牡騤騤<hi>叶微韻讀如頎渠希翻</hi>君子所<lb/>
依<hi>微韻</hi>小人所腓<hi>微/韻</hi>四牡翼翼<hi>職/韻</hi>象弭魚服<hi>叶職韻鼻墨翻</hi>豈不<lb/>
日<hi>陸徳明云日音越又人栗反今按日音越則是作曰字</hi>戒玁狁孔棘<hi>職韻㨗賦也三  既<pb n="5b"/>奏可以歸矣然戍事未畢猶未敢弛備遽歸昔人言北狄畏暑耐寒又秋氣折膠則弓弩可用故秋冬尤易為侵暴必留屯以防之此章所述正其事也騤説文云馬行威儀也重言騤騤者非一馬也此歸而屯戍非趨利進戰之時故與上章業業之象不同但見羣馬之行動有威儀而已君子即上章君子依慿依也小人託為戍士自稱之辭腓説文云脛腨也程子云腓有從動之義人之腓身行則從動劉彛云君子則依之以為禦備也小人則腓之以為進退也愚按腓本實字今借作虛字解終覺牽强凡古文音同及偏傍同者多通用此腓字當即是厞字厞説文爾雅皆云隠也楚辭隠思君兮厞側禮記取廟之西北厞薪用㸑之皆訓作隠此曰小人所厞者言戍士亦藉是車以自隠蔽也陳祥道云古之用兵也險野人為主易野車為主險野非不用車而主于人易野非不用人而主于車車之於戰動則足以衝突止則足以營衞將卒有所芘兵械衣裝有所齎昔周<pb n="6a"/>伐鄭為魚麗之陳先偏後伍伍承彌縫邲之戰楚君之戎分為二廣廣有一卒卒偏之兩先偏後伍伍從其偏也卒偏之兩兩從其偏也先其車足以當敵後其人足以待變則古者車戰之法畧可知也按曰伍曰兩曰卒皆以人言曰偏曰廣皆以車言周禮五人為伍五伍為兩四兩為卒即司馬法所謂二十五人為兩百人為卒也左傳杜註車十五乘為大偏九乘為小偏其尤大者又有二十五乘之偏周魚麗之偏二十五乘之偏也楚二廣之偏十五乘之偏也廣即廣車説見上章楚以十五乘為一廣亦用舊偏法西麓周氏云古者戰陳士卒必與車乘相麗故左傳曰卒乘輯睦章氏云車戰之法每車用甲士三人歩卒七十二人行則以車為衞居則以車為營顧起元云古者以馬駕車秦晉韓原之戰惠公乘小駟昭公元年晉荀吳敗狄于大鹵始毁車崇卒而单騎自此始或問六韜有騎戰何言古無单騎曰六韜偽文非太公著杜牧之注孫子曰黄帝險于蚩尤以<pb n="6b"/>中夏車徒制夷虜騎士此乃弧矢之利也牧之此言必有所據徐光啟云讀君子所依二句想見古人用車之法今宜模倣此意變通其制度極是國家根本之策若以房琯為口實㡬於懲噎廢飱矣豈古無以歩騎敗者乎翼鳥羽也翼翼程子云行列整治之狀又季本云言馬之欲行如鳥舒翼也象獸名此謂象牙也弭説文云弓無緣可以解轡紛者毛云弓反末也所以解紒也亦名彆埤蒼云彆弓反末戾也孔云爾雅弓有緣者謂之弓謂繳束而漆之無緣者謂之弭不以繳束骨飾兩頭者也紒與結義同䋲束有結用以解之故曰所以解結也兵車三人同載左人持弓中人御車御人自當佩觴不專待射者解結弭之用骨自是弓之所宜亦不為解轡而設但巧者作器因物取用若轡或有紒可以助解之耳一説李廵謂骨飾兩頭曰弓不以骨飾曰弭郭璞毛詩拾遺云毛訓象弭謂弓反末以象骨為之蓋俗説之誤弭者弓之别名謂以象牙為之今西方有以犀角<pb n="7a"/>及器角為弓者魚服以魚皮為矢服陸璣云魚獸之皮也魚獸似猪東海有之一名魚貍其皮背上斑文腹下純青今以為弓□歩义者也其皮雖乾燥以為弓□矢服經年海水將潮及天將雨其毛皆起水潮遝及天晴其毛復如故雖在数千里外可以知海水之潮氣自相感也按左傳夫人魚軒服虔亦云魚獸也服盛矢器周禮仲秋獻矢服國語檿弧箕服是也本作箙初學記云織竹曰<graphic n="KR2729" url="https://raw.githubusercontent.com/kanripo/KR-Gaiji/master/images/KR2729.png" mimeType="image/png"/>以皮曰箙箙者柔服之義<graphic n="KR2729" url="https://raw.githubusercontent.com/kanripo/KR-Gaiji/master/images/KR2729.png" mimeType="image/png"/>者相迫<graphic n="KR2729" url="https://raw.githubusercontent.com/kanripo/KR-Gaiji/master/images/KR2729.png" mimeType="image/png"/>之名陳祥道云周禮田弋用籠箙以竹為之則凡非籠箙皆皮也中秋獻矢箙蓋皮以秋堅也然所謂魚服者魚皮之堅者皆可為之不必魚獸而已弓與弩有三等矢箙亦三等則箙之長短視矢為之也戒説文云警也棘鄭云急也當通作䩯承上文言行間之人整肅器械何日不然雖無事之時凛如大敵將至者以玁狁徃來飄忽至如風雨誠不可以忘備也蔡汝楠云豈敢定居繇君子有不測之畧豈不日戒繇君子有不懈之心采薇雖<pb n="7b"/>咏戍役之情而將道亦自可見一説日戒就心言亦通錢天錫云怠惰偷安無果敢之氣則謂之定居疎忽慢敵無敬謹之心則謂之不戒豊道生云上章旣叙其戰㨗此又述其日警之志則所以美其憂國之誠終始不忘而勞之也</hi>　昔我徃矣楊柳依依<hi>微/韻</hi>今我來思雨<hi>去聲</hi>雪霏<lb/>
霏<hi>微韻豊氏本作䬠䬠</hi>行道遲遲<hi>支/韻</hi>載渴載飢<hi>支韻鹽鐵論作饑</hi>我心傷<lb/>
悲<hi>支韻</hi>莫知<hi>鹽鐵論/作之</hi>我哀<hi>叶支韻魚羈翻采賦也昔我徃矣即首章所言  薇之時也楊柳木二種然相似而稱之易混爾雅云楊蒲柳即本草之水楊也陸璣云有兩種皮正青者曰小楊其一種皮紅者曰大楊皆長廣于柳葉皆可為箭笴左傳所謂董澤之蒲是也亦名楊柳柳説文云小楊也本草註云柳葉狹長青綠枝條長軟草木志畧云柳曰天棘斬其枝横倒曲直挿之皆生其華謂之絮随風如飛雪夏小正<pb n="8a"/>云正月柳稊稊者發孚也註云稊芽也衍義云柳華即初生有黄蘂者及其華乾絮方出謂之柳絮陸云柳柔脆易生之木與楊同類陳藏器云江東通名楊柳北人都不言楊楊樹葉短柳樹葉長舊説順挿為柳倒揷為楊朱子云柳楊之下垂者楊柳之揚起者依依者初抽條時嫋嫋不定如欲依倚他物也思語辭雨雪解見北風篇霏霏朱子云雪甚貌按二十四氣十月立冬之後為小雪至大雪則為十一月節氣此言霏霏當在十一月以後也白虎通云古者師出不踰時者為怨思也天道一時生一時飬人者天之貴物也踰時則内有怨女外有曠夫故詩曰昔我徃矣楊柳依依今我來思雨雪霏霏遲遲毛云長逺也程子云言行道遲遲則見歸思之切鄭云行反在於道路猶饑渴言至苦也莫疑詞猶論語文莫吾猶人之莫哀即傷悲言或有知我之情者否乎嚴云言莫知其勞苦乃所以深知之也范景文云去日則盻前期歸日則感徃事懐此悽惻不啻在己也<pb n="8b"/>范祖禹云予於采薇見先王以人道使人後世則牛羊而已毛云君子能盡人之情故人忘其死朱子云首章言征夫之出蓋以玁狁不可不征故捨其室家而不遑寧處二章則既出而不能不念其家三章則竭力致死而無還心蓋不復念家矣四章五章則唯勉于王事而欲成戰伐之功也卒章則言事成之後極陳其勞苦憂傷之情也其序如此程子云上能察其情則雖勞而不怨雖憂而能勵矣</hi>
　　采薇六章章八句<hi>序云遣戍役也文王之時西有昆夷之患北有玁狁之難以天</hi>
　　<hi>子之命命將率遣戍役以守衞中國故歌采薇以遣之出車以勞遝枤杜以勤歸也毛公云遣將率</hi>
　　<hi>及戍役同歌同時欲其同心也季本辨之云古者出師以喪禮處之則無宴樂故無遣詩及其獻㨗</hi>
　　<hi>代還則歌凱以歸故極美其功而曲叙其情以為勞詩也鄒忠𦙍亦云序以采薇為遣戍夫楊柳依</hi>
<pb n="9a"/>
　　<hi>依則正薇柔時也雨雪霏霏則正嵗暮時也撫今追昔道其實歴之景如此若云預道歸時之景豈</hi>
　　<hi>有方遣之日而遂以為昔徃是莊子所謂今日適越而昔日至矣今按一月三㨗自是紀述實事之</hi>
　　<hi>語若遣行時安得有此子貢傳以為勞師之詩是已而但繫之宣王之世申培説亦以為宣王之世</hi>
　　<hi>既驅獫狁勞其還師之詩此蓋惑于漢書匈奴傳之説謂懿王時王室遂衰戎狄交侵暴虐中國中</hi>
　　<hi>國被其苦詩人始作疾而歌之曰靡室靡家玁狁之故豈不日戒玁狁孔棘至懿王曽孫宣王興師</hi>
　　<hi>命將以征伐之詩人美大其功而或又泥采薇出車篇中昔我徃矣四語文氣相類則謂二詩果皆</hi>
　　<hi>同時之作今苐思薇作薇柔楊柳依依與黍稷方華逈不相及且彼歸于春日遲遲此歸于雨雪霏</hi>
　　<hi>霏冬春瞭然烏可混也又况采薇三㨗正值常華而出車獲醜乃在二月其奏功之期尤相去之逺</hi>
<pb n="9b"/>
　　<hi>乎頼有竹書為據則知此詩實作于王季之時不屬之文王亦不屬之宣王矣</hi>
　卷耳太姒欲文王求賢審官也<hi>序云卷耳后妃之志也又當輔佐君子求</hi>
　<hi>賢審官知臣下之勤勞内有進賢之志而無險詖私謁之心朝夕思念至於憂勤也按史記稱文王立為</hi>
　<hi>西伯禮下賢者日中不暇食以待士士以此多歸之太顚閑夭散宜生鬻子辛甲大夫之徒皆徃歸之是</hi>
　<hi>詩也其作于文王初即位之時多賢未來歸之日乎劉敞云后妃但主内事所職隂教善不出閨壼之中</hi>
　<hi>業不過籩饋之事何得知天下之賢而思進之乎且令自古婦人欲干預政事故引此為證初雖以進賢</hi>
　<hi>審官為號已而晨鳴便無可奈何矣蓋后妃於君子有夙夜警戒相成之道此詩言警戒人君之意不謂</hi>
　<hi>自巳求賢審官也郝敬云或者謂婦人勿與外事然則鷄鳴之觧佩十亂之邑姜非乎不越酒食不及爵</hi>
<pb n="10a"/>
　<hi>賞借中饋以効箴故謂之志而已豈婦無公事休其蠶織之謂哉</hi>
采采卷<hi>爾雅作菤</hi>耳不盈頃筐<hi>陽韻豐氏本作匚</hi>嗟我懷人寘彼周<lb/>
行<hi>叶陽韻戸郎翻艸賦也采説文云捋取也重言采采非一采也卷耳  名爾雅以為苓耳廣雅以為枲耳幽州人謂之爵耳以其形似䑕耳故有耳之號江東呼常枲郭璞云亦曰胡枲陸璣云葉青白色似胡荽白華細莖蔓生可煮為茹滑而少味四月中生子如婦人耳璫故又謂之耳璫艸也羅願云幽冀謂之䄠菜或又謂之常思菜一名葹一名羊負來博物志曰昔中國無此言從外國逐羊毛中來此物既稱胡枲必是胡物但其名出後代耳卷耳野中所多日夕羊下來多負以歸以此得名未可知也本艸云即今蒼耳多刺叢生如盤麴蘖中多用之按張敬夫詩采耳元因備酒漿其説本此后妃之貴必不自采卷耳淮南子稱瞽師庶女位賤尚<pb n="10b"/>葈許叔重曰尚主也葈者葈耳菜名也主是官者至微賤也瞽師庶女復賤于主葈之官故云觀此則主枲之官位之微者周禮顧不可考或成周以前有之如醢人酒人之屬也郝云婦人以縫衣裳羃酒漿為事葛覃衣裳也卷耳酒漿也頃本頭不正之義通作傾説文云仄也韓詩云欹也筐竹器歐陽脩云卷耳易得頃筐小器也然采采而不能頓盈后妃以采卷耳之不盈而知求賢之難得因物託意諷其君子嗟説文云咨也易注云佐也言之不足以盡意故發此聲以自佐我后妃自謂懐后妃自思也人謂賢人之未用者寘置周宻也俱見説文行毛傳云列也師師濟濟宻布朝列曰周行左㐮十五年君子謂楚于是乎能官人官人禮之急也能官人則民無覦心詩曰嗟我懐人寘彼周行能官人也王及公侯伯子男甸采衞大夫各居其列所謂周行也后妃言嗟我思欲君子敷求哲人布滿有位亦惟恐朝之不盈也張綱云夫易得之菜以實易盈之器又采采而<pb n="11a"/>不已然且不能頓盈况賢才之士為難得百官之位為至衆欲求難得之材以實至衆之位可不思念之乎又荀子云卷耳易得也傾筐易盈也而不可以貳周行故曰心枝則無知傾則不精貳則疑惑劉敞本荀子之意以説此詩云采卷耳者欲求盈筐今不得盈心不在故無獲也以言治國當求賢耳亦以心不專故賢不來矣如是頃筐無所獲則失其所願周行無所寘則失其所治此為后妃警戒求賢審官也亦通</hi>　陟彼<lb/>
崔嵬<hi>灰韻</hi>我馬虺<hi>九經考異作/㾯豐本作虫</hi>隤<hi>灰韻爾雅作/穨説文作頺</hi>我姑<hi>説文作夃音同云秦以市買多得為夃</hi>酌<hi>豐本/作勺</hi>彼金罍<hi>漢書注/作<graphic n="KR2710" url="https://raw.githubusercontent.com/kanripo/KR-Gaiji/master/images/KR2710.png" mimeType="image/png"/>
                    </hi>維以不永懷<hi>叶灰韻乎乖翻云比而賦也陟説文云登也崔説文云大髙也嵬説文  髙不平也又爾雅云石山戴土謂之崔嵬馬比在位諸臣易曰用拯馬壯吉亦以馬比臣也虺似蛇而小解見斯干篇隤説文云下墜也按孫炎解虺隤<pb n="11b"/>為馬退不能升髙之病愚意猶今人言蛇倒退是也姑且也酌説文云盛酒行觴也后妃飲酒而以酌言則是與文王對酌也罍酒尊也顧起元云梁孝王有罍尊直千金戒後世善寳之古之酌酒皆取罍故廟堂之上罍尊在阼犧尊在西字本作櫑形似壺龜目刻木作雲雷象名罍取於雲雷故也大者受一斛韓詩言天子以玉飾諸侯大夫皆以黄金飾士以梓孔頴逹謂天子以玉經無明文士無飾言其木體則以上同用梓而加飾耳所以刻雲雷者以盛酒故取其陽氣發逹又象雲雷博施如人君下及諸臣也沈括云余嘗得一古銅罍環其腹皆有画正是人間屋梁所画曲水細觀之乃是雲雷相間為飾如□者古雲字也象雲氣之形如□者雷字也象囘旋之聲皆一□一□相間永毛云長也懷説文云念思也后妃言文王以身任國家之重當憂患之時猶之登崔嵬者然惟此二三在位戮力公家譬馬之虺隤其力亦孔殫矣而所欲求之賢人未知尚在何所微<pb n="12a"/>獨我憂念之文王亦當憂念之人亦有言惟酒可以忘憂我姑且飭治中饋與文王對酌以相寛解庶不至長介懷而不釋也蓋無所聊頼之辭後章放此</hi>　陟彼高岡<hi>陽/韻</hi>我馬𤣥黄<hi>陽韻</hi>我<lb/>
姑酌彼兕觥<hi>叶陽韻姑黄翻陸徳明本豐本俱作觵</hi>維以不永傷<hi>陽韻賦比而也爾雅云山脊曰岡𤣥黄者毛云𤣥馬病則黄朱子云病極而變色也兕獸名解見吉日篇其角可以為爵即兕觥也觥亦罰爵韓詩云觥受五升觥廓也所以著明之貌君子有過廓然著明陸佃云兕善抵觸故先王之制罰爵以兕角為之酒陽物也而善發人之剛其過則在抵觸故先王制此以為酒戒既言金罍又言兕觥者金罍所以盛酒及其注之兕觥然後飲之酌酒行觴湏此二器故兩言酌彼也傷説文云創也創者痛也蓋憂思之極也蘇轍云此章意不盡申殷勤也凡詩之重復類此</hi>　陟彼砠<hi>説文作岨陸本作□集韻<pb n="12b"/>作□</hi>矣我馬瘏<hi>虞韻陸云/一作屠非</hi>矣我僕痡<hi>虞韻陸/本作鋪</hi>矣云何吁<hi>虞韻爾雅注作盱豐本作于</hi>矣<hi>比而賦也砠本作岨説文云石戴土也毛亦云石山戴土曰砠瘏痡説文皆云病也孫炎云瘏馬疲不能進之病痡人疲不能行之病云何者自問之辭也吁説文云驚也升髙必資馬馭馬必資僕馬以比宣力四方之臣僕以比倡率羣僚之臣石山戴土既已不良于行而我又馬瘏僕痡安能有濟計無所出惟有深懐驚怛而已始而懐繼而傷終而吁一節深一節王聞而求賢審官之念不勃然生哉又爾雅注引此句吁作盱長目逺望也蓋望賢者之來而解吾思也尤有味范景文云四矣字亦是亂辭其音方終不更遲之又乆也晉束晢讀書賦云讀卷耳則忠臣喜誦蓼莪則孝子悲</hi>
　　卷耳四章章四句<hi>子貢傳謂文王遣使求賢而閔行役之囏也勞之以卷耳申培</hi>
<pb n="13a"/>
　　<hi>説亦云文王遣使求賢而勞之以詩今觀章首二句采耳乃中饋之業懿筐亦女執之器其必非文</hi>
　　<hi>王語明矣朱子則以此詩亦后妃所自作后妃以君子不在而思念之可以見其貞静專一之至意</hi>
　　<hi>謂當文王朝會征伐之時羑里拘幽之日而有此詩則恐鄙事非后妃所執大路非后妃所遵而更</hi>
　　<hi>復登山飲酒乘馬擕僕何其言之不倫一至于此縱極賛為増伉儷之重得性情之正而其為義亦</hi>
　　<hi>小矣若䨮山王氏直以為勞媵妾之歸寧而作無稽斯甚又齊魯韓三家皆以為康王時詩亦不足</hi>
　　<hi>信</hi>
　鹿鳴文王燕羣臣嘉賓之詩<hi>出陳𤾉樂書季按史記周本紀云公  卒子昌</hi>
　<hi>立是為文王篤仁敬老禮下賢者日中不暇食以待士士以此多歸之意即鹿鳴南山有䑓諸詩之所為</hi>
<pb n="13b"/>
　<hi>作也序云鹿鳴燕羣臣嘉賓也既飲食之又實幣帛筐篚以將其厚意然後忠臣嘉賓乃得盡其心矣孔</hi>
　<hi>叢子引孔子之言曰於鹿鳴見君臣之有禮也而儀禮註則云鹿鳴者君與臣下及四方之賓燕講道脩</hi>
　<hi>徳之樂歌左傳叔孫豹如晉晉悼公享之工歌鹿鳴之三三拜晉侯使行人問焉對曰鹿鳴君之所以嘉</hi>
　<hi>先君之好也敢不拜嘉又儀禮于燕禮鄉飲酒禮皆歌鹿鳴四牡皇皇者華注謂歌鹿鳴取嘉賓示善道</hi>
　<hi>又樂其明昭之徳可則傚也四牡取其勤勞王事忠孝之至以勞賓皇華取自以不及欲諮謀賢知自光</hi>
　<hi>明謂之升歌三終大射禮亦歌鹿鳴三終大戴記投壼篇云凡雅二十六篇共八篇可歌鹿鳴貍首鵲巢</hi>
　<hi>采蘩采蘋伐檀白駒騶虞劉公瑾云凡上下通用之樂止是小雅二南諸詩而無歌大雅者可見大雅獨</hi>
　<hi>為天子之樂此二雅大小所以分也朱傳因之以為此燕饗賓客之詩郝敬云此詩初本燕羣臣嘉賓作</hi>
<pb n="14a"/>
　<hi>猶關雎本后妃之德雖鄉射燕禮用之未可遂為鄉射燕禮之樂歌也又按學記云大學始教皮弁祭菜</hi>
　<hi>示敬道也宵雅□三官其始也鄭氏云宵之言小也□習也習小雅之三謂鹿鳴四牡皇皇者華也此皆</hi>
　<hi>君臣宴樂相勞苦之詩蓋以居官受任之美誘諭其初志故曰官其始也章潢云觀鹿鳴之詩後世燕射</hi>
　<hi>上下通用無非示人尊賢求教之意</hi>
呦呦鹿鳴<hi>庚韻以下二章例之則此句非韻</hi>食野之苹<hi>庚韻</hi>我有嘉賓鼓<lb/>
瑟吹笙<hi>庚韻</hi>吹笙鼓簧<hi>陽/韻</hi>承筐<hi>豐氏本/作匚</hi>是將<hi>叶陽韻資良翻</hi>人之<lb/>
好<hi>去聲</hi>我示<hi>鄭𤣥本/作寘</hi>我周行<hi>叶陽韻户郎翻鳴興也呦説文云鹿鳴聲也  非一鹿故曰呦呦許慎云鹿之性見食急則必旅行陸佃云鹿性警防分背而食以備人物之害蓋鹿萃善走者分背而<pb n="14b"/>食食則相呼羣居則環其角外向以防物之害己而毛詩草蟲經曰鹿欲食皆鳴相召志不忌也周官曰視朝則皮弁服皮弁正以鹿皮為之蓋取諸此易林云白鹿鳴呦呼其老少喜彼茂草樂我君子苹爾雅云藾蕭也郭璞云今藾蒿也陸璣云葉青白色莖似箸而輕脆始生香可生食又可蒸食毛傳説文皆以為萍按萍乃水中所浮者非野所生非鹿所食故鄭箋不從而羅願駁之以為古人以水草之交為麋則麋鹿亦食水草今鹿豕多就水傍食又人家飬豕皆以萍食之何嫌于鹿不食乎愚謂羅説非也考爾雅先云萍蓱又云苹藾蕭萍苹字異實非一物安得混苹為萍乎又唐徳宗聼政暇博覽羣書一日問宰臣詩食野之苹苹是何草楊珏以爾雅藾蕭為對上曰詩疏葉圓而花白叢生野中似非藾蕭今按詩疏中都無此語不知何出野有苹而羣鹿相呼以食之以興君有禮而衆嘉賓相率以趨之古語謂桃李不言下自成蹊即此意也舊説以鹿呼同類如<pb n="15a"/>君呼臣子似不成義理家語孔子曰關雎興于鳥而君子美之取其雌雄之有别鹿鳴興于獸而君子大之取其得食而相呼若以鳥獸之名嫌之固不可行也陸賈云鹿鳴以仁求其羣關雎以義鳴其雄劉晝云夫鳥獸之醜苟有一善詩人歌咏以為美談奚况人之有善而可棄乎按昔裴安祖講鹿鳴而兄弟同食詩之可以興如此我主人自謂也嘉善也嘉賓謂所燕之客孔頴逹云燕禮于客之内立一人為賓使宰夫為主與之對行禮其實君設酒殽羣臣皆在君為之主羣臣總為賓也燕禮云若與四方之賓燕則迎之于大門内四方之賓惟迎之為異其燕皆與臣同按序以羣臣嘉賓對言則似謂羣臣為本國之臣嘉賓為四方之賓然詩不言羣臣惟言嘉賓則總謂羣臣為嘉賓待臣之厚也朱子曰于朝曰君臣焉于燕曰賓主焉先王以禮使臣之厚于此見矣鼔嚴粲云動也謂動其聲也陳暘云爾雅曰所以鼓柷謂之止所以鼓敔謂之籈徒鼓鍾謂之脩徒鼓<pb n="15b"/>磬謂之寋繇是觀之凡所以作樂者古人皆以為鼓則所以作琴瑟笙簧謂之鼓不亦可乎又按易亦以擊缶為鼓缶瑟解見關雎篇笙説文云正月之音物生故謂之笙又劉熈云笙生也象物貫地而生也世本云随作笙未詳何代人禮記云女媧之笙簧張揖云以匏為之十三管宫管在左方爾雅云大笙謂之巢小者謂之和巢風俗通作<graphic n="KR2625" url="https://raw.githubusercontent.com/kanripo/KR-Gaiji/master/images/KR2625.png" mimeType="image/png"/>郭云列管匏中施簧管端大者十九簧小者十三簧鄉射記云三笙一和而成聲言三人吹笙一人吹和也許氏云古者造笙以曲沃之匏汶陽之篠有長短之制法象鳳皇其形鳳翼其聲鳳鳴大者名巢以衆管在匏有鳳巢之象小者名和以大者倡則小者和也按笙以匏竹合而成聲而在八音中獨以匏稱者蓋所重在匏也唐恊律郎劉貺作大樂令壁記謂女媧氏列管于匏以應立春今以木易匏而漆之無匏音矣惟荆梁之南尚仍古制鼔瑟吹笙即燕樂也瑟在堂上笙在堂下古者主人三獻禮成之後而樂作記所謂凡<pb n="16a"/>舉爵三作而不徒爵故作樂以樂之燕禮篇云小臣納工工四人二瑟小臣左何瑟面鼓執越内絃右手相入升自西階北面東上坐小臣坐授瑟乃<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>工歌鹿鳴四牡皇皇者華卒歌笙入立于縣中奏南陔白華華黍乃間歌魚麗笙繇庚歌南有嘉魚笙崇丘歌南山有䑓笙繇儀遂歌鄉樂周南關雎葛覃卷耳召南鵲巢采蘩采蘋大師告樂正曰正歌備按小臣相工者也工四人謂二瑟二歌也左何瑟以左肩擔瑟也面鼔謂可鼓者在前也越瑟底孔也内絃以瑟絃側向身也右手相以右手扶瞽也授瑟相者以瑟授瞽工也間歌者謂堂上堂下一歌一吹更迭而作也笙以笙吹詩也先鼔瑟而後吹笙故詩言之序云爾重言吹笙者引下鼓簧之文也簧笙中之簧解見君子陽陽篇嚴云吹笙則動其簧而發聲承藉也筐篚屬承之以筐指幣帛言書曰篚厥𤣥黄是也將奉也孔云飲有酬賓送酒之幣食有侑賓勸飽之幣或疑燕禮無用幣之文兒燾謂周語云先王之<pb n="16b"/>燕體解節折而共飲食之於是乎有折爼加豆酬幣宴貨以示容合好則燕未嘗不用酬幣也朱子云君臣之分以嚴為主朝廷之禮以敬為主然一于嚴敬則情或不通而無以盡其忠告之益故先王因其飲食聚㑹制為燕饗之禮以通上下之情而言其禮意之厚如此人指嘉賓也好猶愛也人之好我指平日言示垂示也垂象示人之示孔云古字以目視物以物示人同作視字後世作字目視物从示傍見示人物作單示字周説文云宻也行毛傳云列也與卷耳篇同解以衆賓與燕者森然在列亦謂之周行言我之於嘉賓既有琴瑟以樂之又有幣帛以將之矣彼嘉賓固素愛我者庶乎當此時而有以示我于濟濟行列之中乎萬時華云嘉賓素有忠愛之心而情適于燕樂之時庶㡬志意舒展言語得盡若君以燕享結其臣之歡心則非所以為君臣因君之燕享而后輸好我之恍亦非所以為臣矣嚴云以告我者為相愛蓋道之使言也禮記子曰私惠不歸徳<pb n="17a"/>君子不自留焉引此詩言人有私惠于我而不合于徳義之公君子决不留之于己也朱子云蓋所求于羣臣嘉賓者如此夫如是是以君臣上下誠意交孚而莫不一出于正所以和樂而不滛也</hi>　呦呦鹿<lb/>
鳴食野之蒿<hi>豪韻</hi>我有嘉賔德音孔昭<hi>叶豪韻/則豪翻</hi>視<hi>豐氏本作示</hi>
民不恌<hi>叶豪韻魯刀翻左傳説文中論豐本俱作佻</hi>君子是則是傚<hi>叶豪韻何高翻中論作效</hi>我有㫖酒嘉賔式燕以敖<hi>豪叶云興也蒿爾雅説文皆  菣也郭璞云今人呼為青蒿香中炙啖者為菣陸璣云青蒿荆豫之間汝南汝隂皆云菣也本或云牡菣者牡衍字牡菣乃是蔚非蒿也陸佃云蒿之類至多如青蒿一類自有兩種有黄色者有青色者本草謂之青蒿亦恐有别也陜西綏銀之間有青蒿在蒿叢之間時有一兩株逈然青色土人謂之香蒿莖與常蒿悉同但比常蒿色青翠一如<pb n="17b"/>松檜之色至深秋餘蒿並黄此蒿猶青氣稍芬香恐古人所用以此為勝又爾雅云蘩之醜秋為蒿則蘩蕭莪之類至秋老成通名為蒿德音善言也與上章示我周行相應孔甚昭明也此言嘉賓教益于我皆有德之言甚昭明也燾謂此作樂坐燕之後而復行旅酬之禮時也鄉射禮云古者于旅也語疏義云賓筵之初禮樂方盛言語則慢矣迨至旅酬則禮已成樂已備于是而語乃無嫌也視民曹氏云與視民如傷同義恌輕薄也其視民也不敢以輕薄之意視之故其所言無非造福民生之言君子賛美嘉賓也則法傚學也言嘉賓以不恌之徳而形為孔昭之音信乎其為君子而我當尊所聞而師法之也此二句解依左傳昭十年季平子伐莒取郠獻俘始用人于亳社臧武仲在齊聞之曰周公其不饗魯祭乎周公饗義魯無義詩曰徳音孔昭視民不佻佻之謂甚矣而壹用之將誰福哉又昭七年公至自楚孟僖子病不能相禮乃講學之苟能禮者從之仲尼曰<pb n="18a"/>能補過者君子也詩曰君子是則是傚孟僖子可則傚已矣式用也燕通作宴説文云安也按賈逵曰不脱履升堂曰宴安之意也左傳云享以訓共儉宴以示慈惠敖毛云遊也嚴云言其禮之從容也我與之燕飲而敖遊庶乎從容欵洽而有磨礱浸潤之益非徒遊燕而已</hi>　呦呦鹿鳴食野之芩<hi>侵韻</hi>
我有嘉賔鼓瑟鼓琴<hi>侵韻</hi>鼓瑟鼔琴<hi>同/上</hi>和樂<hi>音絡/後同</hi>且湛<hi>叶侵韻持林翻楷家君諱也説文本作媅釋文作耽</hi>我有㫖酒以燕樂嘉賔之心<hi>侵韻地興也芩草名陸璣云莖如釵股葉如竹蔓生澤中下  鹹處牛馬亦喜食之羅願云鹿鳴所食三物一曰苹今藾蒿始生香可食二曰蒿蒿甚香三曰芩芩亦香草蓋草木之臭味相同有同類食之之義琴解見關雎篇陳𤾉云頥天下之和者樂也窮樂之趣者琴也八音以絲為君絲又以琴為君此爾雅旣釋五音即次以琴而<pb n="18b"/>必先言瑟者瑟與琴相湏為用異于琴者以絲分而音細耳故四代之樂大琴必配以大瑟中琴必配以小瑟又禮瞽矇掌鼓琴瑟詩鼓瑟鼓琴書琴瑟以詠大傳大琴大瑟皆並言之蓋古制也然鄉飲酒禮二人皆左何瑟燕禮小臣左何瑟樂記清廟之瑟詩並坐鼓瑟何不日鼓瑟皆不及琴者以瑟見琴也又云文王之燕羣臣嘉賓始則鼓瑟吹笙吹笙鼓簧者以其樂主盈遇之之誠有加而無已也終則鼓瑟鼓琴先瑟而後琴者以反為文示其有常而無變也燾謂首章言鼓瑟吹笙至此復言鼓瑟鼔琴者蓋旅酬將終作無算樂之時也先是作樂樂賓之後君命曰以我安言以我故安坐也皆對曰諾敢不安既而君曰無不醉命盡醉也皆興對曰諾敢不醉于是旅酬禮畢無筭爵言以醉為節不限数也公有命徹幕公尊有幕今徹之示欲罄此尊意勤厚也然後皆升堂反坐無筭樂向者獻酬有節笙歌間合皆三終今曰無筭不拘三也此詩鼓瑟鼔琴重言義或因<pb n="19a"/>此及宵執燭奏陔夏而後出鄧元錫云終之以樂成之以禮愛敬交通拜坐互起旣腆厥終復惟其始此古者君禮臣臣事君一體相待而成之道也耽通作媅説文云樂也愚按字乆甚蓋言樂之甚也燕樂燕而樂也嚴云言非徒養其氣體也偕之燕飲以樂其心庶其罄竭而無隠耳蓋上下之情不通則忠臣嘉賓雖欲盡心以告君而其勢分隔絶有不可得者非為必待燕而後盡其心也毛云夫不能致其樂則不能得其志不能得其志則嘉賓不能竭其力陸化熈云心字最重盛世所以地天交泰堂簾不隔而絶無忌諱者正為君心與臣心合而為一耳馮時可云但欲燕樂其心而不敢為再三之凟其尊之也至矣又范祖禹云食之以禮樂之以樂將之以實求之以誠此所以得其心也賢者豈以飲食幣帛為悦哉夫昏姻不備則貞女不行也禮樂不備則賢者不處也賢者不處則豈得樂而盡其心乎</hi>
<pb n="19b"/>
　　鹿鳴三章章八句<hi>子貢傳云伐木菁莪隰桑白駒皆所以燕賢也申培説則云鹿</hi>
　　<hi>鳴天子燕賓師之歌蓋鹿鳴伐木菁莪隰桑皆燕賢者而詞有重輕敬有隆殺所謂尊賢之等也愚</hi>
　　<hi>按以此詩專為燕賓師作亦臆度之説又王應麟云太史公謂仁義陵遲鹿鳴刺焉蔡邕琴操云鹿</hi>
　　<hi>鳴周大臣所作也王道衰大臣知賢者幽隠彈絃風諌陳𤾉樂書引古琴曲謂周大臣傷時在位而</hi>
　　<hi>作王符云忽養賢而鹿鳴思又或謂鹿鳴四牡皇皇者華之類皆為康王時詩蓋齊魯韓三家之説</hi>
　　<hi>猶關雎刺時作諷也雅又按漢太樂食舉十三曲一曰鹿鳴杜夔傳舊  樂四曲一曰鹿鳴二曰騶</hi>
　　<hi>虞三曰伐檀四曰文王皆古聲辭琴操云古琴有詩歌五曲曰鹿鳴伐檀騶虞鵲巢白駒黄佐云禮</hi>
　　<hi>樂相湏以為用禮非樂不行樂非禮不舉自后夔以來樂以詩為本詩以聲為用八音六律為之羽</hi>
<pb n="20a"/>
　　<hi>翼耳仲尼編詩為燕享祀之時用以歌而非用以説義也古之詩今之詞曲也若不能歌之但能誦</hi>
　　<hi>其文而説其義可乎不幸腐儒競起齊魯韓毛四家各為序訓而以説相髙漢朝又立之學官以義</hi>
　　<hi>理相授遂使聲歌之音湮没無聞然當漢之初去三代未逺雖經生學者不識詩而太樂氏以聲歌</hi>
　　<hi>肄業徃徃仲尼三百篇瞽史之徒例能歌也奈義理之説旣勝則聲歌之樂日微東漢之末禮樂蕭</hi>
　　<hi>條雖東觀石渠議論紛紜無補于事曹孟德平劉表得漢雅樂郎杜夔夔老矣又不肄習所得于三</hi>
　　<hi>百篇者惟鹿鳴騶虞伐檀文王四篇而已餘聲不傳大和末又失其三左延年所得惟鹿鳴一篇每</hi>
　　<hi>正旦大㑹太尉奉命羣臣行禮東廂雅樂常作者是也古者歌鹿鳴必歌四牡皇皇者華三詩同節</hi>
　　<hi>故曰工歌鹿鳴之三而用笙入三終以賛之然後間歌合樂首尾相承節奏有屬今得一詩而無所</hi>
<pb n="20b"/>
　　<hi>用可乎應知古詩之聲為可貴也至晉鹿鳴一篇又絶無傳後世不復聞詩矣</hi>
　南山有臺文王養老之詩<hi>尚書大傳云齊宣王問于子春曰寡人欲行孝弟之</hi>
　<hi>義為之有道乎子春曰昔者衞聞之樂正子曰文王之治岐也五十者杖于家六十者杖于鄉七十者杖</hi>
　<hi>于朝見君揖杖八十者杖于朝見君揖杖君曰趨見客無俟朝以朝乘車輲輪御為僕送至于家而孝弟</hi>
　<hi>之義逹於諸侯九十杖而朝見君建杖君曰趨見毋俟朝以朝車送之舎太子重鄉養卜筮巫醫御于前</hi>
　<hi>祝咽祝哽以食乘車輲輪胥與就膳徹送至于家君如有欲問明日就其室以珍從而孝弟之義逹于四</hi>
　<hi>海此文王之治岐也君如欲行孝弟之大義盍反文王之治岐按文王立教最重養老禮文王世子篇云</hi>
　<hi>凡大合樂必遂養老鄭𤣥謂春入學舎菜合舞秋頒學合聲於是時也視學則遂養老又孔頴逹謂月令</hi>
<pb n="21a"/>
　<hi>季春大合樂亦在其中此皆因視學而養老者也至其敎世子也亦然曰凡祭與養老乞言合語之禮皆</hi>
　<hi>小樂正詔之於東序大樂正學舞干戚語説命乞言皆大樂正授数故孟子曰伯夷辟紂居北海之濵聞</hi>
　<hi>文王作興曰盍歸乎來吾聞西伯善養老者太公辟紂居東海之濵聞文王作興曰盍歸乎來吾聞西伯</hi>
　<hi>善養老者天下有善養老則仁人以為已歸矣文王之善養老其見于經傳者如此南山有臺之篇據鄉</hi>
　<hi>飲酒禮燕禮笙入而後皆間歌此詩則周公未作儀禮之前已有之故朱子以為燕饗通用之樂歌而其</hi>
　<hi>首二章則祝君子曰萬夀無期萬夀無疆末二章則又贊之曰遐不眉夀遐不黄耉此非為養老發詠而</hi>
　<hi>何</hi>
南山有臺<hi>叶支韻田飴翻穆天子傳作□子貢傳申培説豐氏本俱作薹</hi>北山有萊<hi>叶支<pb n="21b"/>韻陵之翻</hi>樂<hi>音絡/後同</hi>只<hi>左傳/作㫖</hi>君子邦家之基<hi>支韻</hi>樂只君子萬壽<lb/>
無期<hi>支韻也興也南山北山皆據周地而言左右前後之况  臺萊皆艸名爾雅云臺夫湏陸璣云舊説夫湏莎草也有皮堅細滑緻可為簦笠都人士詩云臺笠是也陸佃云又可以為簑疏而無温故莎从沙與内司服所謂沙同意嚴粲云以莎艸為衣則謂之簑莎為艸名簑為衣名羅願以臺與莎為兩物云臺者沙艸可為衣以禦雨編之若甲毶毶而垂故雨順注而下然或藉而臥則不能隔雨名曰夫湏蓋匹夫所湏也莎莖葉都似三稜根若附子周匝多毛人謂之香附子一名雀頭香招隠云青莎雜樹兮薠草靃靡薠與莎相似但以大小為異陶隠居以為古人詩多用之而無識者河中府有綠莎㕔晏元獻公庭莎記曰是艸耐水旱樂延蔓雖抜心隕葉弗之絶也按爾雅云臺夫湏又云薃侯莎疏云薃即莎别名侯維也猶語辭也説文又訓莎云鎬<pb n="22a"/>侯也據此則臺與莎自是兩物羅説是也朱子以臺為即莎草而大全又引本草曰其實名香附子又似此臺即羅氏之所謂莎者但未知羅氏所言沙艸其形狀何似一説臺一名山莎而夏小正曰薃也者莎䔺也通作沙□亦名地毛見廣雅則爾雅之所云薃侯莎者乃以莎䔺二字為名不单名莎且得地毛之名疑羅所云根若附子周而多毛者形若近之而臺既一名山莎故舊説謂之莎草或即青莎緑莎之類耳萊説文云蔓華也通作釐爾雅所謂釐蔓華是也郭璞云一名蒙華又朱子云其葉香可食陸璣云今兗州人蒸以為茹謂之萊蒸按朱陸所云未審即蔓華否然以意類之莎旣樂延蔓而萊亦名蔓華則二草皆蔓生屬也又原始云萊即梨也一名落帚初生葉可食大則為樹可為杖未知是否歐陽脩云髙山多草木如周多賢才殷大白云山以草木為毛髪國以賢才為羽儀樂只君子言君子有令徳可令人愛樂也鄭𤣥云只之言是也君子通羣老之<pb n="22b"/>為賓客者言之以此詩五章各舉南北山草木起興可知其非一老也基説文云牆始也基固則牆安邦家之基即邦家頼以鞏固之謂以臺萊為興者取其附地而生蔓延愈逺或又可以為杖有得其基藉之象焉又羅云詩雅言得賢為邦家立太平之基凡詠八物以臺為首蓋禦雨之具雖至微然非平日預知其所在蓄以待之則一旦欲用索之而不得故特宜先備亦猶賢者之不可不先蓄也越王句踐棲于㑹稽之上求謀士退吳者大夫種進對曰臣聞賈人夏則資皮冬則資絺旱則資車水則資舟以待乏也夫雖無四方之憂然謀臣與爪牙之士不可不養而擇也譬如簑笠時雨既至必求之今君王既棲于㑹稽之上然後乃求謀臣無乃後乎是古者蓄簑笠以備患比之賢者之待難矣陸佃云萊可食臺可覆賢者之類也故曰邦家之基又云臺可覆以象庇下之臣萊可食以象濟難之臣左㐮二十四年鄭子産寓書于韓宣子曰夫令名德之輿也徳國家之<pb n="23a"/>基也有基無壊無亦是務乎有徳則樂樂則能久詩云樂只君子邦家之基有令徳也夫昭十三年同盟于平丘子産爭承自日中以爭至于昏晉人許之仲尼謂子産于是行也足以為國基矣詩曰樂旨君子邦家之基子産君子之求樂者也愚按傳意以國安則可樂故曰求樂此與詩解異期限也萬夀無期言夀自此至于萬年尚未有期限也嚴云有期則有時而止劉公瑾云或疑賓客不足以當萬夀之語愚謂當時賓客容有爵齒俱尊足當之者蓋古人簡質如士冠禮祝辭亦云眉夀萬年又况古器物銘所謂用蘄萬夀用蘄眉夀萬年無疆<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>其眉夀萬年無疆之類皆為自祝之辭則此詩以萬夀祝賓庸何傷乎愚按此詩為養老作先美其徳而後祝其夀期此其老而益老也次章放</hi>　南山有桑<hi>陽韻</hi>北山有楊<lb/>
<hi>陽韻</hi>樂只君子邦家之光<hi>陽/韻</hi>樂只君子萬夀無疆<hi>陽韻  興<pb n="23b"/>也典述云桑木者箕星之精神木也蟲食葉為文章格物論云桑樹大者数圍髙一二丈許皮麤枝幹條竦春正二月抽條發葉大者盈尺有刻缺面深緑而光楊解見采薇篇與栁相似枝條揚起者曰楊陸佃云鬱彼之楊沃若之桑以賁乎山則有光之象故曰樂只君子邦家之光基所以安也光所以榮也輔廣云首章美其可以為邦家之基本所謂治生乎君子賢者為國之楨幹也次章美其可以為邦家之顯榮所謂儒者在朝則美政在位則美俗也陸化熈云邦家之基之光直指其徳非言徳足以基之顯之也疆界也期以時言疆以地言總是言其未有限量之意</hi>　南山有杞<hi>紙韻</hi>北山有李<lb/>
<hi>紙韻</hi>樂只君子民之父母<hi>叶紙韻母鄙翻</hi>樂只君子徳音不已<lb/>
<hi>紙韻愚興也把王應麟以為梓祀之杞解見在彼杞棘下  以陟彼北山言采其把例之則此把當即是<pb n="24a"/>枸檵也根葉莖子皆可食令人輕身益氣解見四牡篇李木之多子者解見何彼穠矣篇陸佃云李性頗難老老雖枝枯子亦不細其品處桃上故詩曰投我以桃報之以李杞李皆可食取其養人故以興民之父母父母子之所頼以養者也大學云民之所好好之民之所惡惡之此之謂民之父母前言邦家之基邦家之光猶虛虛賛美之詞此正指其德之實足為人所利頼耳有德之言曰德音鹿鳴篇德音孔昭是也後放此已説文云止也古者養老有乞言合語之禮内則篇云凡養老五帝憲三王有乞言五帝憲養氣體而不乞言有善則記之為惇史三王亦憲既養老而後乞言亦微其禮皆有惇史文王世子篇云始之養也適東序釋奠於先老遂設三老五更羣老之席位焉適饌省醴養老之珍具遂發咏焉退修之以孝養也反登歌清廟旣歌而語以成之也言父子君臣長㓜之道合德音之致禮之大者也按乞言者從之求善言合語者旅酬而合語君子有藴<pb n="24b"/>藉足以父母斯民當其就養之時亹亹談説曽無解倦故曰德音不已</hi>　南山有栲<hi>叶有韻去九翻</hi>北山有杻<hi>有/韻</hi>樂只君子遐不眉夀<hi>有韻</hi>樂只君子德音<lb/>
是茂<hi>叶有韻莫口翻嵗興也栲杻解俱見山有樞篇栲全天年杻號萬  故取以興眉夀又陸佃云杻可為弓幹栲可為車輻有乆之道故曰遐不眉夀亦通遐之言何蓋音近也眉夀毛傳云秀眉也劉公瑾云醫書以眉毛過垂眼下者為夀長嚴云秀眉夀證也愚按萬夀無期萬夀無疆願其後日之辭也遐不眉夀遐不黄耉美其今日之辭也茂者艸豐盛之義德音之多亦如之故曰是茂蓋期望過此以徃愈得聞君子之善言也</hi>
　南山有枸<hi>麌韻</hi>北山有楰<hi>叶麌韻勇主翻</hi>樂只君子遐不黄耉<lb/>
<hi>叶麌韻讀如古果五翻</hi>樂只君子保艾爾後<hi>叶麌韻後五翻枸興也枸毛傳云枳  也<pb n="25a"/>陸璣云其狀如櫨一名枸骨高大如白楊所在山中皆有理白可為函板枝柯不直子著枝端大如指長数寸噉之甘美如飴八九月熟江南特美今官園種之謂之木蜜古語云枳枸來巢言其味甘故飛鳥慕而巢之本從南方來能令酒味薄若以為屋柱則一屋之酒皆薄本草注云其樹徑尺葉如桑柘其子作房似珊瑚核在其端人皆食之詩詁云枸木在處有之其子生枝耑横析岐出狀如枅栱土人謂枅栱木此木誤入酒能使酒化如水味本草云木蜜樹生南方枝葉俱可噉如飴古今注云一名樹蜜一名木錫實形卷曲核在實外亦名白石白實木實木石一名機枸子朱子云建陽謂之皆拱子吾鄉呼為兼勾味甘而解酒毒李善注宋玉風賦枳句來巢云橘踰淮為枳句曲也以舊説考之句當通作枸李解似誤孔云枸木多枝而曲所以來巢枸又通作梖廣韻云枳梖實如珊瑚是白石木之子古者人君燕食所加庶羞凡三十一物其果則有蔆梖曲禮云婦<pb n="25b"/>人之摯梖榛疏云梖卽今之白石李也鄭𤣥云今邳郯之間食其實亦名支枸又名厲漢脚指戴侗云以其實似指也人亦取以代飴作餈楰爾雅云䑕梓也郭璞云楸屬今江東有虎梓陸璣云其樹葉木理如楸山楸之異者今人謂之苦楸濕時脆燥時堅集韻云似山楸而黒曹居貞云楰宫室之良材也嚴云臺萊桑楊把李栲杻枸楰多其名者喻賢之多而皆有用也陸佃云得賢之盛若栲杻枸楰高大以不朽成乎山則至矣愚按此章所以取興枸楰者不徒取高大堅乆之義枸可代飴所以為養楰可構宮室所以為安末句云保艾爾後保之為義則安也艾之為義則養也詩之興意殆兼為是與黄毛云黄髪也舍人云老人髪白復黄也耉説文云老人面凍黎色若浮垢者方言云汝頴梁宋之間謂養為艾後後日也自此以後夀尚未有窮期故曰保艾爾後蓋申祝之辭</hi>
<pb n="26a"/>
　　南山有臺五章章六句<hi>穆天子傳庚寅天子西遊乃宿于祭壬辰祭公飲天</hi>
　　<hi>子酒乃歌□天之詩天子命歌南山有□乃紹宴舊説疑為即南山有臺之篇但古字難曉耳左襄</hi>
　　<hi>三十年季武子如宋報向戍之聘歸復命公享之賦魚麗之卒章公賦南山有臺武子去所曰臣不</hi>
　　<hi>堪也按燕禮既間歌此二詩而魯之君臣復舉此二詩為賦何也豈禮之行亦有異耶序以為樂得</hi>
　　<hi>賢也得賢則能為邦家立太平之基矣鄒忠𦙍駭之云序以南有嘉魚為樂與賢此篇為樂得賢不</hi>
　　<hi>過更一字以為異其實無甚意義朱子亦謂㸔詩便有感發人意思今讀之無所感發者正是被時</hi>
　　<hi>儒解殺了如南山有臺之序蓋見詩中有邦家之基故如此説才如此説定便局了一詩之意至若</hi>
　　<hi>子貢傳以為大臣所以報王申培説以為大臣頌美天子之詩此不過因詩中有萬夀二語疑謂非</hi>
<pb n="26b"/>
　　<hi>頌祝臣下之詞耳果爾則周穆魯㐮之饗臣皆不宜賦此詩矣</hi>
　伐木文王季冬大飲三族也<hi>月令季冬之月命樂師大合吹而罷鄭𤣥注云</hi>
　<hi>嵗將終與族人大飲作樂于大寢以綴恩也言罷者此用禮樂於族人最盛後年若時乃復然也凡用樂</hi>
　<hi>必有禮用禮則有不用樂者王居明堂禮季冬命國為酒以合三族君子説小人樂唐禮志貞觀中顔師</hi>
　<hi>古議明堂曰文王居明堂之禮國有酒以合三族推其事與月令合黄子道周云夫是季冬之月不言合</hi>
　<hi>族也而於合吹言合族者蓋合族在於是矣詩曰坎坎鼓我蹲蹲舞我迨我暇矣飲此湑矣謂嵗暮禮闋</hi>
　<hi>王者乃暇也愚按先是仲冬之月日短至則伐木取竹箭季冬命四監牧秩薪柴所謂草木黄落然後斧</hi>
　<hi>斤入山林者合之嵗暮飲湑之説伐木之詩信為此事詠矣鄭註摭王居明堂禮而師古指王為文王必</hi>
<pb n="27a"/>
　<hi>有所據玉海引逸周書云文王召發于明堂而淮南子亦云文王周觀得失徧覽是非堯舜所以昌桀紂</hi>
　<hi>所以亡者皆著於明堂是則文王果嘗居明堂益徵顔監之不妄也禮有饗有食有燕饗禮烹太牢以飲</hi>
　<hi>賓體薦而不食爵盈而不飲几設而不倚依尊卑為獻数畢而止食禮無樂有飯有殽雖設酒而不飲其</hi>
　<hi>禮以食為主燕禮牲用狗一獻之禮既畢皆坐而飲酒其爵無筭也其樂無筭也此詩言有肥牡有肥羜</hi>
　<hi>是用太牢則同于饗言陳饋八簋籩豆有踐是有飯有殽則同于食言有酒湑我無酒酤我是無筭爵言</hi>
　<hi>坎坎鼓我蹲蹲舞我是無筭樂則同于燕兼是三者而有之蓋禮之盛也故月令謂之大合吹而鄭註謂</hi>
　<hi>之大飲至其末章曰民之失德乾餱以愆則又命國人皆合三族之事也三族有二義其一謂父子及身</hi>
　<hi>則小記云以三為五以五為九是也其一謂父族及母族妻族也是詩有以速諸舅之言則當從後義國</hi>
<pb n="27b"/>
　<hi>君行此禮則君子説國人皆行此禮則小人樂故序以此詩為燕朋友故舊也而復申之曰自天子以至</hi>
　<hi>庶人未有不湏友以成者親親以睦友賢不棄不遺故舊則民德歸厚矣蓋其意似亦有窺于此</hi>
伐木丁丁<hi>叶庚韻中莖翻</hi>鳥鳴嚶嚶<hi>庚/韻</hi>出自幽谷<hi>屋韻</hi>遷于喬木<lb/>
<hi>屋韻</hi>嚶其鳴<hi>庚/韻</hi>矣求其友聲<hi>庚/韻</hi>相<hi>去/聲</hi>彼鳥矣猶求友聲<hi>同上</hi>
矧伊人矣不求友生<hi>庚韻</hi>神之聽之終和且平<hi>庚韻斫興也伐  也丁之言當蓋音近也謂施斧與木相當也重言丁丁者見其非一伐也嚶説文云鳥鳴也重言嚶嚶者鄭𤣥云兩鳥聲也幽説文云隠也谷兩山間流水之道也遷説文云登也爾雅云木上勾曰喬歐陽脩云考詩之義是為鳥在木上聞伐木之聲則驚鳴而飛遷于他木方其驚飛倉卒之際猶不忘其類相呼而去其在人也可不<pb n="28a"/>求其友乎張氏云詩人多相因之辭如伐木而感鳥鳴蓋因此以興焉者也愚按此總即一時所見以起興首章取鳥鳴後二章取伐木寓意則一徐幹云小人尚明鍳君子尚至言至言也非賢友則無取之故君子必求賢友也詩曰伐木丁丁鳥鳴嚶嚶出自幽谷遷于喬木言朋友之義務在切直以升于善道者也孟子云吾聞出自幽谷遷于喬木者未聞下喬木而入于幽谷者嚶其鳴矣專指求友之鳥而言此嚶然而鳴者乃是求其友之聲若此鳥鳴而又有彼鳥以應之則為嚶嚶也矧説文云况也字从矢从引取詞之所之如矢也求友生者求友以生迫切之辭也羽族微類猶必呼其羣以擇所安况人有知而可不取資于朋友以期生全乎友之於人德業相勸過失相規患難相救皆胥匡以生之道也神謂鬼神聽猶鍳也終者乆要之意程子云和謂相好平謂不變神之聽之終和且平乃誓神明心之語承上文言人不可不求友故盟之于神願終乆相與和好<pb n="28b"/>而不變也范祖禹云質諸鬼神而無疑亦可以為不欺矣真德秀云玩其詩只見為人之求友而不為君之求臣蓋先王樂道忘勢但知有朋友相湏之義而不見有君臣相臨之分故也此章首提朋友之當篤後第二章舉朋友中之尊者為言第三章舉朋友中之卑者為言</hi>　伐木許許<hi>語韻説文豐氏本俱作所所</hi>釃酒有藇<hi>語/韻</hi>既有肥羜<hi>語/韻</hi>以速諸父<hi>叶語韻讀如許喜與翻</hi>寜<lb/>
適不來微我弗顧<hi>叶語韻讀如巨臼許翻</hi>於<hi>音/烏</hi>粲洒埽<hi>叶有韻蘇后翻</hi>陳<lb/>
饋八簋<hi>叶有韻已有翻説文云古作匭徐鍇云九聲也</hi>既有肥牡<hi>有韻</hi>以速諸舅<lb/>
<hi>有韻</hi>寜適不來微我有咎<hi>有韻興興也此下二章皆以伐木起  程子云山中伐木非一人能獨為必與同志者共之既同其事則相親好成朋友之義伐木之人必有此義况士君子乎故賦伐木之<pb n="29a"/>人叙其情推其義以勸朋友之道劉敞云伐木必求助于人况任天下之事事多重于伐木者乎許許朱子云衆人共力之聲淮南子翟煎對梁王曰舉良木者前呼邪許後亦應之此舉重勸力之歌也按邪許呂覽又作輿□蓋其聲相近耳説文作所所云伐木聲也釃説文云下酒也徐鍇云猶籭也籭取之也章懷太子云猶濾也陸德明云謂以筐<graphic n="KR1847" url="https://raw.githubusercontent.com/kanripo/KR-Gaiji/master/images/KR1847.png" mimeType="image/png"/>酒朱子云泲之而去其糟也毛傳云以筐曰釃以薮曰湑孔頴逹云筐竹器也薮草也釃酒者或用筐或用草用草者用茅也左傳爾貢苞茅不入王祭不供無以縮酒是也説文無藇字當通作與黨與也此句屬伐木之衆人言蓋伐木必湏力故人皆釃酒以助力各有黨與也亦借以興燕飲之意蘇轍云伐木至小矣而猶湏友故君子于其閒暇而飲食以燕樂之所以求其驩心也爾雅云未成羊曰羜説文云五月成羔也羅願云説文穪五月生似謂仲夏所生按齊民要術五月六月七月生者兩熱相仍惡中之甚以速<pb n="29b"/>諸父不應用此當是生及五月者爾陸佃云字从宁佇也佇其美成而後足用速爾雅云徵也易不速之客儀禮乃速客皆謂相呼召也亦欲其亟來之意毛云天子謂同姓諸侯諸侯謂同姓大夫皆曰父異姓則稱舅曰寜曰微皆意中猜忖之辭寜猶豈也寜適不來慮其適然有故而不來也微之言無亦音近也顧念也微我弗顧慮其無乃不我肯顧也於朱子云嘆辭粲通作燦説文云燦爛明瀞貌洒滌埽棄也俱見説文謂以水濕地而拚除之也陳通作敶説文云列也周禮註云進食于尊曰饋孔云粲然洒埽其室庭陳飲食之饋八簋朱子云器之盛也明堂位云有虞氏之兩敦夏后氏之四璉殷之六瑚周之八簋又按祭統云三牲之爼八簋之實美物備矣是則八簋乃國家祭禮而今用以陳饋蓋尊敬之至也牡説文云畜父也孔頴逹以為肥羜之牡者羅願則云諸父用羜羜則小羊諸舅用牡牡乃大牛禮隆殺不同者羜乃食禮義親而禮数牡乃享禮意重而<pb n="30a"/>禮厚所以待諸父與諸舅各有所宜也禮記曰羔豚而祭百官皆足太牢而祭不必有餘禮之稱者皆如此陸佃云既有肥羜而後言既有肥牡則其禮有加而無己愚按釃酒洒埽陳饋羜牡皆一時事互文以相通耳先言諸父後言諸舅親疎之序也咎毛傳云過也鄧元錫云以速諸父舅而不來也寜其適然他有故而不來乎將無我弗顧我有咎而不來也自反深而望切矣舊説謂但欲盡其在我若彼之來不來於我無與則是假一速以塞責而已詩中肫切之意恐不若是</hi>　伐木于阪<hi>叶銑韻/孚臠翻</hi>釃酒有衍<hi>銑韻亦叶先韻夷然翻</hi>籩豆有踐<hi>銑/韻</hi>兄弟無逺<hi>叶銑韻讀如蝘於殄翻亦叶先韻於圓翻</hi>
民之失德乾餱以愆<hi>先韻亦叶銑韻以淺翻</hi>有酒湑<hi>叶麌韻讀如数爽主翻釋文作醑</hi>我無酒酤<hi>叶麌韻/果五翻</hi>我坎坎<hi>説文/作竷</hi>鼓<hi>麌韻説文作舞</hi>我蹲蹲<lb/>
<pb n="30b"/>
<hi>釋文説文俱作墫</hi>舞<hi>麌/韻</hi>我迨我暇矣飲此湑<hi>見/上</hi>矣<hi>興也説文云坡者曰坂析木已畢而置之于從高臨卑之地將有所移而用之也衍嚴粲云水溢也言釃酒之多也工竣則相與飲酒以樂之與次章之以酒助力者不同矣迨暇飲湑意亦如是籩豆有踐解見伐柯篇兄弟朱子云朋友之同儕者兼同姓異姓言先諸父諸舅而後言兄弟者尊卑之序也無逺欲其無相逺也即不我遐棄之謂真德秀云尊其友曰父曰舅親其友曰弟曰兄此其為尊德樂道之至也夫民之失德二句是比方之詞蓋即常情之小失以喚起上當篤友也失徳只就自處言顔師古云言人無恩德不相飲食乾餱二物皆食之薄者也王制乾豆注云乾謂腊之以為豆實疏云豆實非脯而云乾者謂作醢及臡先乾其肉徐鍇云今人謂飯乾為餱詩乃褁餱糧是也愆説文云過也即失德之愆程子云民之失德故不能修親睦之道厚朋友故舊之禮至乾餱不相<pb n="31a"/>及鄧云乾餱之愆也非薄物細故之失已也禮無不體失禮是失德也德何敢失也漢書宣帝詔曰夫酒食之㑹所以行禮樂也今郡國或擅為苛禁禁民不得具酒食相賀召繇是廢鄉黨之禮令民亡所樂非所以導民也詩不云乎民之失德乾餱以愆薛宣疏亦引此云鄉黨闕于嘉賓之懽九族忘其親親之恩飲食周急之厚彌衰送徃勞來之禮不行夫人道不通則隂陽否鬲和氣不興未必不繇此也有酒以下六句極言禮意之真切友情之親厚如此不出上三叚設燕意而冩情更為親切湑説文毛傳皆云莤酒也莤音縮陸云與左傳縮酒同義謂以茅泲之而去其糟也酤説文毛傳皆云一宿酒也徐云謂造之一夜而熟若今鷄鳴酒是也言或儲之平日或造之近時母使其或不足于供也或通作夃夃者買也亦通作沽論語沽酒市脯不食尸子云沽者知酒之多少是也黄佐云漢食貨志曰詩云無酒酤我而論語云沽酒不食二者似相反也夫詩處承平之<pb n="31b"/>世酒酤在官和㫖便人可以相御也論語孔子當衰周之世酒酤在民薄惡不誠是以疑而不食愚詳詩之所云特設言之以見其相愛之情耳非必無酒縱使無酒猶當為我酤買之篤于朋友不以有無為辭也下文言飲此湑知不待酤也坎通作竷説文云舞也解見宛丘篇重言坎坎者舞之不已也擊鼔以為舞節故陳風曰坎其擊鼓而此亦曰坎坎鼓我也蹲通作壿偏旁从士説文云士舞也重言蹲蹲者見非一人之舞也蘓云奏之以鼓重之以舞盡其有以樂之也陳𤾉云易曰鼓之舞之以盡神古者作樂始於鼓以作其聲終於舞以動其容坎坎鼓我則發諸聲音而以反為文也蹲蹲舞我則形諸動静而蹈厲有節也人道性術之變盡于此矣文王燕朋友故舊而為樂至此亦仁之至義之盡也通章言我皆主人自我舊説謂湑我酤我鼓我舞我為古人倒句文法非也讀者當于湑酤鼓舞字畧斷言有酒而令人湑之者我也無酒而令人酤之者我也命人坎<pb n="32a"/>坎而鼓之者我也命人蹲蹲而舞之者我也孔云禮記天子食三老五更于大學冕而總干親在舞位知此非自舞者食三老五更重禮示敬故王親舞之此與故舊燕樂不當親舞也若言親舞豈亦親擊鼓乎以此知使人為之迨本作逮説文云及也有汲汲皇皇之意暇説文云閒也嵗終而事閒也飲此淆者飲此所湑之酒也鄧云鹿鳴之辭篤而敬伐木之辭和而親</hi>
　　伐木三章章十二句<hi>毛鄭本作伐木六章章六句劉氏云此詩每章首輙云伐</hi>
　　<hi>木凡三云伐木故知當為三章舊作六章誤矣朱子從之豐氏本亦同  朱傳以為燕朋友故舊子</hi>
　　<hi>貢傳以為燕賢申培説以為天子燕友之歌皆不能知此詩所用之地若蔡邕正交論云周徳始衰</hi>
　　<hi>頌聲既寢伐木有鳥鳴之刺蓋因詩中有矧伊人矣不求友生之語遂以為刺詩耳細玩詩中無刺</hi>
<pb n="32b"/>
　　<hi>意也而太平御覽初學記古樂志及文選注皆云饑者歌食勞者歌事詩人伐木自苦其事故以為</hi>
　　<hi>文此本韓詩之説然其義小矣</hi>
　<lb/>
　<lb/>
　<lb/>
　<lb/>
　<lb/>
　詩經世本古義卷六<lb/>
</p>
<p>
</p>
  </div>
</body>
</text>
</TEI>
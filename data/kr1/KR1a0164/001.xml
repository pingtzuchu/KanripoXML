<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易緯稽覽圖卷上</head>
    <p>
<pb n="1a"/>
欽定四庫全書<lb/>
　易緯稽覽圖卷上　　　　漢　鄭康成　註<lb/>
　　推天元甲子之術<lb/>
　　置天元已来年數以六十去之不滿六十者以甲<lb/>
　　子始數筭盡之上所得之日即生嵗之卦諸變皆<lb/>
　　如卦十所年嵗月朔日辰直子日者即主今月之<lb/>
　　卦今日辰直五子之日即是今日之卦也諸改變<lb/>
　　異並與嵗同占至嵗之卦當隨太嵗而移之行一<lb/>
<pb n="1b"/>
　　子終則反始無有窮也<hi>年至今随己亥三十六年矣</hi>
　　推易天地人之元術<lb/>
　　先置天元太初癸巳元年一百九十萬八千八百<lb/>
　　五十三嵗乃始太初元年已来載數至所求年嵗<lb/>
　　上以六十除之不滿六十者以從甲子所數筭盡<lb/>
　　者之上即今嵗用事<hi>已上冩出一紙本經易緯無之此於三備上錄出以廣本</hi>
　　<hi>耳其所冩三備並從前立卦者皆不冩以縁此本有更不能再出故此本兩存耳從後即是易緯本</hi>
　　<hi>經非三備所有也</hi>易天地人道元至宋元嘉元年一百九<lb/>
<pb n="2a"/>
　　十萬六千三百八十算外從元年至今大唐上元<lb/>
　　二年乙亥又積三百三十八年<hi>按以上推衍天元嵗數乃後世術士</hi>
　　<hi>所加非易緯本經據馮椅引中興舘閣書目有李淳風續注易緯其一推天元甲子之術其二推易</hi>
　　<hi>天地人之元術與此相合疑即出淳風續注本也原本此文與甲子卦起中孚句相連屬乃傳冩淆</hi>
　　<hi>混黄震日抄謂此書言至今大唐上元二年乙亥卦起中孚亦悞連正文讀蓋南宋冩本已然今退</hi>
　　<hi>二字書之以别於正文</hi>
甲子卦氣起中孚<hi>卦氣陽氣也中孚卦名也中者和也孚者信也經言中孚豚魚言庶人養也舉庶人言之其所養微也言微陽生於坎而為雷聲尚未聞於人而知於律厯俞助作也若言天子出耕諸<pb n="2b"/>侯當而耕也故以言之氣按後漢書郎顗𫝊注引此文作卦氣起中孚原本脱  字今補入又注文自雷聲尚未聞於人以下文義與上不合似非本注據郎顗𫝊注所引甲子卦氣起中孚六日八十分之七二語本連屬成文而此本後文隂還雨隂威色注内陽生於坎氣尚微云云皆言卦起起中孚之義與此注所養微云云詞義符合當為此注原文無疑其下即與六日八十分之七句相接太陽一二云云恐亦非本經次第蓋舊時𫝊冩錯互遂併正文而亂之今既無别本可證未敢釐定姑仍舊文而附識所疑於此</hi>太陽一二以<lb/>
上自雷雷聲<hi>太陽謂一月大壯一二者陽爻在上雷聲盛聞於人得自雷其卦中是消息臣強君弱雷從觧起之按此文自雷雷聲義不可通而郎顗𫝊引孔子曰雷  始𤼵大壯始君弱臣強從觧起與此注相合疑正文亦有脱誤</hi>當雷不雷太陽弱<hi>春分之後當雷不雷君弱於道徳也  按此文<pb n="3a"/>亦郎顗𫝊所引</hi>不當雷而雷太陽弱<hi>秋分之後不當雷而雷此君弱干度誅罰不行邪臣䟦扈於下陽氣放洩則雷冬行亂冬傷陽也</hi>不少陽為雷上侵之比也<hi>離卦九三用事而雷臣欲侵其君之否也  按正文不字疑衍文</hi>先白乃當雷<hi>至秋分日色先白則知秋分後必當雷不雷者刺其君春分之後雷秋分之後不當雷若反雷必逆也</hi>降隂下迎隂起<lb/>
合和而陽氣用上薄之則為雷<hi>陽氣風也</hi>雷有聲名曰雷有<lb/>
光名曰電<hi>按此句舊本混入注文今訂正</hi>迎隂獨起陽上薄之其電炎<lb/>
炎也漫漫也其電淳淳也<hi>此君臣不和之象也</hi>隂陽和合其電燿<lb/>
燿也其光長而雷殷殷也<hi>此君臣道和謂三氣合也三氣者降氣下迎隂氣起風氣<pb n="3b"/>上薄之和合電為之雷空虚有賢人之當其實者也故曰殷殷也  按孫㲄古微書引此文作為電煇煇也未詳所據</hi>非太平而雜卦以其度效一辰則可矣<hi>雜卦九三上六决温九三上九微温六三上九决寒六三上六微寒曰七分中一辰效則可也  按九三上六舊本作九三上九九三上九舊本作六三上九今據後注文改</hi>唯消息及四時卦當盡其日<hi>寒温之氣消息盡六日七分四時七十三分也</hi>太平之時太隂用事<hi>謂從否至臨也</hi>而少陽<lb/>
卦當效時至則於效分上一時<hi>雜卦用事至於三爻三初九三上六决温九三上九微温臨分上辰也衍按注三爻下三初二字疑  文</hi>非太平以其卦分效則可<lb/>
<hi>以其六日七分一分效則可矣</hi>未可責時至立效也太陽用事<hi>謂從泰至遯</hi>
<pb n="4a"/>
少隂卦爻亦如之<hi>雜卦用事效六三上九决寒六三上六微寒亦如效少陽也</hi>凡形<lb/>
體不相應<hi>形謂白濁清凈可得而見故言形體者以身體寒濁也不相應者温不清凈寒白濁也</hi>
皆有其事而不成也其在位者有徳而不行也<hi>徳者帝王之道其在位者廢而不行故不相應之道也</hi>有貌無實<hi>白濁清凈效寒温不效此佞人之類也</hi>有<lb/>
實無貌<hi>寒温效白濁清凈不效此賢者之類屈道仕也</hi>故言從其類也上為貌<lb/>
也寒温為實<hi>白濁清凈其上貌寒温者是為實</hi>温為尊寒為卑<hi>温喻君寒喻臣君當施生臣當奉命尊卑等也</hi>故尊見卑益自尊卑見尊益自卑則寒<lb/>
温决絶矣<hi>九三應上六六三應上九則寒温决絶可知</hi>兩尊兩卑無所别<hi>君臣<pb n="4b"/>道卑不能相使</hi>則寒温微不絶决<hi>六三應上六寒不絶决難别知也  按注六三原本作九三今據後注文改</hi>隂陽升所謂應者地上有隂而天上有陽曰<lb/>
應<hi>六三應上九寒相應寒温白濁</hi>俱隂曰罔<hi>六三應上六兩隂無相見之意故無應者天欎然而罔也</hi>地上有陽而天上有隂曰應<hi>九三應上六隂陽相應清凈寒温  按地上有陽十一字原本混入注文今訂正</hi>俱陽曰罔<hi>九三應上九兩陽無相見之意曰罔罔故為亡也</hi>
小畜乾位比<hi>比九三陽爻故言比</hi>然息之卦當勝雜卦也<hi>九三俱當温乾之温當有不效者至衝事𤼵矣盛氣行也何以夷狄來朝消息效四時效乃來朝也一曰少陽卦不效為水太温甚者為旱為秋榮冬雪少隂不效為旱為賊為兵雖消息及四時卦效各盡其日息卦主祿消卦主刑四時<pb n="5a"/>四方主刑兵故曰左右前後字按後文上有隂百二十日為雨注内勝小畜温也五  似當為此處本注而錯入彼注者其自消息效四時效以下乃論卦效之騐與正文不相應似又當在後文左為右前為後之下而簡錯在此也</hi>降陽為風<hi>上九用事卦效後一百二十日降為卒風其不效也後九十一日降為災風天惡氣不得上天中九十一日為災風其隂不時卦四方生形也故曰降陽必為其風  按注文其隂不時句疑有脱誤生形疑當作主刑</hi>降隂為雨<hi>上九用事卦效後一百二十日降隂為雨  按注上九用事九疑作六</hi>昇氣上降氣微<hi>君弱臣強不得以時昇降昇氣喻君降氣喻臣也</hi>是故陽<lb/>
還其風必暴<hi>君弱臣强君令不得行降氣積後一百三十日内隂得同類并下故薄故必暴也</hi>
隂還其雨亦暴<hi>臣强君弱君澤不得行降氣道積後一百三十日内得同類并下故薄也一曰<pb n="5b"/>昇降氣為隂陽卦昇於九三六三寒温過暴疾起時降氣而上也降氣盛至十日七日近三日四日其降也有鳴風之文發屋折木之風是一百三十日故曰還也  按正  還字之上原本脱隂字今據後文補入</hi>降<lb/>
陽之風動不鳴條<hi>動摇萬物和適不迅疾鳴條也</hi>降隂之雨潤不破塊<lb/>
<hi>潤澤和適不疾沛破塊四按孫㲄古微書引此文與降隂為雨句相屬疑以上  語本俱在降陽為風降隂為雨二語之下或有倒簡耳</hi>還風者善令還也<hi>還暴也君出善令盖者若百姓君弱臣强還而不行陽氣道積不以時降後得同類并下故暴也故曰令還也</hi>隂還雨隂威色<hi>還暴隂陽生於坎氣尚微寒温未知萬物變形律氣先得中孚卦氣乃信愛而飬之故言卦氣起中孚也  按正文隂威色疑當作隂威也又注與正文不相應俱應為簡首卦氣起中孚句注文盖因陽生於坎四字相近錯誤在此而反<pb n="6a"/>佚其本注耳</hi>六日八十分之七<hi>六以候也八十分為一日之七者一卦六日七分也  按自此文以下至左為右前為後皆論卦氣之法應依漢書注所引與卦氣起中孚句相從卷中錯簡頗多今但隨文致疑未敢擅改</hi>而從<hi>從得/一卦</hi>四時卦十一辰餘而從<hi>四時卦者謂四正卦坎離震兊四時方伯之卦也十一辰餘者七十三分而從者得一之卦也</hi>坎常以冬至日始<lb/>
效<hi>坎北方卦名微陽所生卦效為夷不侵以温效為四夷來侵也</hi>復生坎七日<hi>復卦各生坎七日復時一陽生於隂之下陽氣交故經言七日来復一正之者也</hi>消息及雜卦𫝊相去<lb/>
各如中孚<hi>消息六日七分四時卦七十三分</hi>太隂用事如少陽卦之效<lb/>
也一辰其隂效也盡日<hi>大隂謂消也從否卦至臨為太隂雜卦九三為少陽之效雜卦<pb n="6b"/>九三行於太隂之中效微温一辰其餘皆當隨太隂為寒其隂效也盡日為雜卦六十三行於太隂中盡六日七分也原按正文少陽原本作少隂一辰  本一隂今俱据文改正</hi>太陽用事而少隂卦<lb/>
之效也一辰其陽也盡日<hi>太陽謂消息也從泰卦至遯為太陽雜卦六三行於太陽之日中效微寒一辰其餘皆當随太陽為温效盡六日七分也  按注文謂消息也消字衍又微寒原本作微陽今据文改正</hi>消息及四時卦各盡其日<hi>消息盡六日七分四時盡七十三分</hi>卦<lb/>
身效弱也<hi>五弱於道徳</hi>四時卦身效為兵<hi>以寒侵為兵氣所起兵所致也以温為夷狄相攻之道也</hi>左為右前為後<hi>東方為左西方為右南方為前北方為後一百二十日降為卒雨其有陽一百二十日而風謂上九用事後一百二十日降為卒風  按注中一百二十日以下云云俱<pb n="7a"/>應在後文上有隂百二十日為雨句下彼注中上六用事後五字當在此注二百二十日降為卒雨九字之上自其有陽至而風十字復當為正文謂上九至卒風十五字復當為注文疑𫝊冩者以後字文相同而錯誤在此又混正文入注遂不可辨耳</hi>諸卦氣温寒清濁各如其所<hi>諸卦謂六十四卦也氣謂用事所當效氣温寒清濁各如其所者九三上九清濁微九三上六當温其微白濁故名各如之其所也説寒則當白濁則凈消此四時氣候也各當得其正也</hi>侵消息者<hi>温卦以温侵寒卦以寒侵</hi>或<lb/>
隂専政或隂侵陽<hi>陽者君隂者臣臣専君政事亦隂侵陽臣謀殺其君亦隂侵陽也  按後漢書郎顗傳注引此文作隂専政舊本訛隂為陽今据改</hi>侵之比先蒙<hi>蒙之比非一也先蒙者臣將欲侵其君亂氣而起霧冐之故先蒙内按陸徳明釋文引稽覽圖云無以教天下曰蒙今本  無此語或即<pb n="7b"/>此處佚文也</hi>三則震<hi>消息比三卦蒙盡六日七分則震者地動隂正蒙也隂不靜臣氣盛故地動故曰三則震</hi>専政者言隂為之雖正不得専也猶當歸之於陽<lb/>
<hi>臣當為而後為之復行之也</hi>専之一則震<hi>臣専君政甚則非其必待三也一則震矣甚者一卦六日以寒隂加以還風而温蒙侵消息後九十日則震還矣以風雨止時為期</hi>侵甚則蝕矣其<lb/>
加寒温<hi>食非必待三時也一侵則食矣其加温寒謂春夏寒大過秋冬温疾風𤼵屋折木太陽無光有影無形正按侵甚則蝕矣其加寒温九字當為  文原本混入注中今訂正</hi>原其劇易<hi>一則震一則蝕易乃三震三日乃蝕故曰原其劇易之道也</hi>賊隂逆霣者霜<hi>賊隂者言人忍壊賊治人也逆者非其時霣者從上也霜者霜以非時殺物無霜而殺物亦賊之隂</hi>故陽虐之應旱霣<lb/>
<pb n="8a"/>
霜以殺萬物萬物終嵗不復生<hi>君行暴虐誅殺暴罪天應其行旱霜殺萬物則終嵗不復生也虎按虐原本訛作唐注中又訛作  今並據文改</hi>隂假威之應亦旱霣<lb/>
霜而殺物<hi>假威者言君使臣按問則臣反假君威而殺之心也天應其行亦旱霜殺萬物不言終嵗不復生何庻㡬君能覺悟誅之也君所殺下無復望故言終嵗不復生也  按心也心字疑衍文</hi>至霣<lb/>
霜時根生榮不死<hi>至九月剥用事時當霣霜殺萬物今不霣霜萬物皆復榮不死也</hi>斯<lb/>
陽假與隂威之烈責隂假威誅<hi>按責字疑賊字之訛</hi>而隂不能誅<lb/>
好行大虐則旱霣霜好行小虐則水害物離各如之<hi>按離字疑當作雜卦字</hi>當霜霣者法廢<hi>九月剝用事當霣霜殺物化成今不霣者也</hi>陽無<lb/>
<pb n="8b"/>
得則旱害物隂僣陽亦旱害物<hi>按後漢書郎顗傳引此文得作徳盖徳得古字通又隂字原本訛作陽今据傳文改正</hi>觀其政以别之陽之以木為災也<lb/>
於春夏水而殺萬物隂作之以水為害也於秋冬降隂<lb/>
不行<hi>君施不行</hi>而迎隂獨起為雨雨少必殺旱異者旱之而<lb/>
不害物也斯祿去公室福由下施故陽雖不施而隂通<lb/>
行之徳以成物也水異者而不害物也<hi>按水異者下据文疑脱水字</hi>
斯陽欲誅而不能故降陽不時雨并合也降陽見南迎<lb/>
隂見北北不能雨白直黒而後雨或先迎而後降隂不<lb/>
<pb n="9a"/>
下時迎隂不起承陽迎隂氣乆隂不雨亂氣雲之起也<lb/>
觀本所起卦人為之<hi>按此氣本從何卦起所從起卦人所為也降雲之隂君謀臣之隂迎雲之隂臣謀君之隂也</hi>太陽霓出地上少陽時並而聲微<hi>太陽正月泰卦霓出地上者陽散始出霓與地平少陽得時並而當雷少陽謂泰卦也用事於正月泰氣得用並臣強作威者使臨作反皆盗賊誅殺暴罪威行於下君得不降氣道積以時降後得同類并下故暴</hi>其入消息<lb/>
日圍<hi>雜卦用事以風雨若寒温入消息卦一二分一二日盡後見此前後名曰求雜卦用事以寒温若暴風雨徑出入消息卦一二分若一二侵徑出消息下□雜卦名曰陵此皆臣侵之象漸也先犯之君不覺悟則圍君復不覺悟則侵此臣威令行也氣所𤼵陵所止共謀者也氣消息卦中出歴雜卦名曰乗及諸侯卦以寒<pb n="9b"/>温風雨而尊卑侵相乘皆如此故曰消息日圍也</hi>觀本所起卦人為之<hi>觀寒温若風雨本從何卦所起卦人為之也</hi>一則圍三年<hi>一圍後消息常不效三年則日蝕之兆也</hi>以風<lb/>
雨濟止時為期<hi>晝止則晝蝕夜止則夜蝕曰按濟即霽字周禮太卜注引洪範  濟曰圛</hi>晝<lb/>
則為蝕既暮則為星亡之蝕<hi>晝不蝕既暮不星亡不能成災為異而已矣</hi>三<lb/>
則圍<hi>三蝕三既若三星亡則圍者亡已滅之象也河出圖洛出書更有所命也</hi>還風雨起消<lb/>
息則陽誅罰妄<hi>還風雨起於消息卦中者君妄誅罰無罪</hi>消息居卦中卦而<lb/>
已不分則他卦為之<hi>還風雨自居卦分中則君自所為也出即分他卦人教君為主消息所為無害物也卦人教君為之則風雨害物以此别之一日還風從公入消息者臣率君為非也從消息入侯<pb n="10a"/>卦者君率臣為非上侵下侵等卦今按正文息字上据注當有消字原本脱  補入</hi>上有隂百二<lb/>
十日為雨<hi>上六用事後勝小畜温也語按此與上下文不相類注中勝小畜温之  義亦不倫今覈其文與上左為右前為後注内二百二十日降為卒雨云云詞義相連盖本為一節錯誤在此以致首尾舛互當為正文云上有隂百二十日為雨注云上六用事後一百二十日降為卒雨又正文云其有陽二百二十日而風注云謂上九用事後一百二十日降為卒風文意明白自無可疑又注内勝小畜温也五字當屬前小畜乾位比息之卦當勝雜卦注内之文錯出於此</hi>别相侵則一實氣不以貎<hi>寒温為實白濁清凈為貌别相侵以白濁清净也</hi>有實無貎屈道人也<hi>有寒温無白濁清淨此賢者屈道仕於不肖之君也顗按屈道仕三字原本作屬壯今据後漢書郎  傳注所引文改正</hi>有貎無<lb/>
<pb n="10b"/>
實佞人也<hi>有白濁清淨無寒温比佞人以便巧仕於世也賢者有美道上屈不肖君但無實氣效耳佞人無美道可以便巧仕故但貎氣效之注按原本注文便巧仕下脱於世二字今據郎顗傳  増入</hi>消<lb/>
息無為屈故無效也<hi>消息至尊無上但效寒温不效貎氣也説消息上無所屈但貎皆相應也故無貎矣</hi>剝隂氣上達霣霜以降<hi>剥九月之卦隂氣上達於五霜始降副殺萬物</hi>
寒氣以殺萬物成刑<hi>寒氣當殺落萬物嵗成熟其長大而刑之萬物成也</hi>不至則<lb/>
太隂不强霜不以時降萬物必有不成刑者則有傷年<lb/>
之灾<hi>此君弱刑罰法度廢不行之象也傷年者傷霜當傷生物也一曰太隂不强則其日蝕微則其旱為霜𤼵於衝日其無赤但霜相按霜不以時降以下十九字與上文霣霜以降云云  對當為正文原本混入注<pb n="11a"/>中今訂正</hi>十一月微温比十月<hi>十月離卦九三上六效温如十月之氣也  按上六當作上九</hi>其决温比九月<hi>九三六二效温如九月氣  按六二當作上六</hi>三月微寒比<lb/>
二月以决寒比正月<hi>三月雜卦六三上六微寒如二月之氣六三上九决寒如正月之氣脱按原本正文微下  寒字今据文増入</hi>冬至之後三十日極寒<hi>三十日後大寒過正為實</hi>夏至日之後三十日極温<hi>三十日後大温過正為實</hi>仲春之後微<lb/>
温却三十日<hi>仲春者春分也</hi>决温却六十日<hi>至夏至也微者則知於身决絶者可知上按据注决温  當有脱文</hi>冬寒過甚有所害亦賊隂也賊隂亦為<lb/>
圍蝕於正陽<hi>蝕者月蝕隂侵陽臣殺君之應正按原本賊隂俱作則隂今辨訛改</hi>正陽<lb/>
<pb n="11b"/>
者二月至四月陽氣用事時也三月之末四月之本<hi>於是蝕日者世子所殺也</hi>或二月之末三月之末四月之本<hi>於是蝕日人君所殺也蝕必以怒上者傷君蝕於下者傷民下也</hi>蝕日月相薄之日在前後各鄉<lb/>
隂之地侵之或不從隂所来者有行事師不載太平時<lb/>
隂陽和合風雨咸同海内不偏地有阻險故風有遲疾<lb/>
雖太平之政猶有不能均同也唯平均乃不鳴條故欲<lb/>
風於亳亳者陳留也<hi>按自太平時以下隋書王劭𫝊引其文原本以太平二字入正文而時隂陽以下俱混入小注今據劭𫝊改正又亳者陳留原本作亳有陳離今亦據王劭𫝊改正</hi>蟲食木<lb/>
<pb n="12a"/>
實曰髙<hi>謂食木顛</hi>斯割下啖上之異食心曰内下比掩惡適<lb/>
足以害民食外曰莘食下曰根斯教令煩擾不任職也<lb/>
以政别之<hi>各以蟲所居别知其吏文按此九字當為注原本混入正  今訂正</hi>非真而直<lb/>
<hi>按此四字疑有誤</hi>蟲子生人畜生人也其非人也必害良臣<hi>愛命者小人也故必害良臣也蟲子生人者言隂以更生陽其非人也者物蟲子生人支體有不具者若人生六畜物也然必害良臣猶紫奪朱正按蟲子生人者以下當為注原本混入  文今改正</hi>噬嗑反則有<lb/>
口實之變治道得則隂物變為陽物<hi>葱變為韭亦是引按隋書王劭傳此文又引鄭康成注有此六字原本脱今補入</hi>其反也則陽物變為隂物祐斷<lb/>
<pb n="12b"/>
復生若以死象生<hi>按漢書五行志引京房易𫝊有斷枯復生之語則祐斷當作枯斷</hi>葦<lb/>
生不過一嵗竹生不過四嵗他物比之竹葦九禁為人<lb/>
辟也木知比也<hi>按此四句當有脱誤</hi>日食之比隂得陽蒙之比也<lb/>
隂冐陽也<hi>蒙氣也比非一也邪臣謀覆冐其君先霧從夜昏起或從夜半或平日君不覺悟日中不觧遂成蒙君復不覺悟下為霧也入按此注文見於後漢書郎顗𫝊注内原本全脱今補  又原本正文脱日字陽字又也字訛耶冐字訛謂今並據郎顗𫝊注改正</hi>黄之比知善不舉青白之<lb/>
比疑也黒之比不掩惡也白之比弱也赤之比色元也<lb/>
<hi>按元字疑誤</hi>霓之比無徳以色親也<hi>霓邪氣也隂無徳以好色得親幸於陽也  按<pb n="13a"/>後漢書楊賜𫝊引此文稱中孚經又引鄭注云云原本全脱今補入</hi>震之比隂不靜風逆<lb/>
之比隂假作也旱之比隂潜陽起也寒燠之比亂水比<lb/>
隂賞誅逆霣霜之比隂假威霧之比隂亂陽<hi>臣亂其君政事</hi>黒<lb/>
一日黄滿五日赤三日<hi>皆太陽色蒙亦然也</hi>過乃為異象八十二<lb/>
日變下為青白霧<hi>白者象物氣白也青者象㓜雜任事象於消息者一日後六日霧極六日為三十六日霧雜卦各以日</hi>君不覺後七十二日變為赤黄君復不<lb/>
政三年蝕於正陽<hi>二三四也入按君不覺三字原本混  注文今訂正</hi>蝕一辰<hi>蝕者日蝕辰者辰開</hi>寒燠水旱一時風雨逆霣𤼵旬中象者氣也象<lb/>
<pb n="13b"/>
氣起而太陽強而眀者陽覺寤其危悖辱異乃行黄之<lb/>
色悖如麴塵白青之色如縹<hi>太陽色白青狀如縹青也  按原本如縹上脱色字今据文増</hi>黒之異在日中分分也<hi>黒色分分在日中惡見臣有戒殺君不過三日  按分分疑當作雰雰漢書五行志雰氣寒是也</hi>白之色白而不照其色悖<hi>太陽白無明但陽體存悖悖狀如廢</hi>赤之色煇煇也<hi>太陽色無明赤然但體在赤中</hi>赤不過為<lb/>
疾病其色眀者無能也霓者氣也霓氣起在日側其色<lb/>
赤青白黄在日旁震者地動也<hi>陽不靜之象</hi>風之為異東西<lb/>
南北嘿無度<hi>按嘿字疑有誤</hi>其逆者觸也水者雨也雨或不生<lb/>
<pb n="14a"/>
寒者非其寒也燠温也其時節温也逆霣者旱霜一曰<lb/>
賊隂也雺者霧也一曰乆隂不雨霧之比也陽感天不<lb/>
旋日諸侯不旋時大夫不過期<hi>陽者天子為善一日天立應以善為惡一日天立應以惡諸侯為善一時天立應以善為惡一時天立應以惡大夫為善一嵗天立應以善為惡一嵗天亦立應以惡一説云不旋日立應之不過時三辰間不過期從今日至明日也陽即指天子也  按後漢書郎顗𫝊引此文稱中孚𫝊又引鄭註云云原本全脱今增入</hi>凡異所生灾所起各以其政<lb/>
變之則除其不可變則施之亦除<hi>改其政者謂失火令則行水令失土令則行木令失金令則行火令則灾除去也不可變謂殺賢者也施之者死者不可復生封祿其子孫使得血食則<pb n="14b"/>灾除也原按郎顗𫝊註引鄭注有此文原本全脱今補入又按  本政訛卦除訛隂今並據郎顗𫝊註改正</hi>
祿之除也無以成三必敗或不改不祿而灾曰除者<hi>按以上文有脱誤</hi>觀本所起以知存亡<hi>有此灾異不改祿三不禄天更光明隂陽和列星不失度乃賢者時政也明天之意去此卿来者常故得政卦人存常不無失者卦人亡  按此註文有脱誤</hi>
於中録　於七經<hi>按黄震日抄稱通卦騐有於七經於河洛之目於理無所考今通卦騐並無此目其文反見稽覽圖又不言於河洛而言於中錄似是題篇之名而義不可曉今姑仍舊文</hi>
乾十一月小君賢臣佐上天下有作謀九錄之文天下<lb/>
風雨揠禾威政復聖人自西北立<lb/>
<pb n="15a"/>
坤六月有女子任政一年𫝊為復五月有貧之從東北<lb/>
来立大起土邑西北地動星墜陽衛<hi>按隋書王劭𫝊引此文而為之釋曰坤六月者坤徳在未六月建未一年𫝊為復者復是坤之一世卦陽氣初生五月貧之者貧之當為真人字之誤也原本任訛作滛邑訛作色又脱立字今並据劭𫝊改正</hi>
屯十一月神人從中山出趙地動北方三十日千里馬<lb/>
數至<hi>按隋書王劭𫝊引此文而釋之曰屯十一月神人從中山出者此卦動而大亨作趙地動者中山為趙地以神人將去故變動千里馬者屯卦震下坎上震於馬作足坎於馬為羙脊也原本月上脱一字又脱地動二字今並据劭𫝊改正</hi>
<pb n="15b"/>
蒙正月天下東北經顔色陽國水大溢陽泉<lb/>
需四月常從西北方進陽来名来公東海移北三里夏<lb/>
雨寜　陽隂二十三日易君三年<lb/>
訟三月下與上訟爭設行三月河水不流三有徳者祀<lb/>
之水乃西行兵甲事河十年有大水古訟牛出領北山<lb/>
東北<lb/>
師四月師動兵臨晋及謀於呉兵還太山東南西北二<lb/>
十民死驚死生之憂三官地動大星下民驚於水元師<lb/>
<pb n="16a"/>
坤下故受流坤師號曰躋戒秋分<lb/>
比四月骨肉之親爭周文王武當有女子立六年三死<lb/>
小畜四月多風雨少民苦有三牛青三角出東南河海<lb/>
之濵杜衛侍兵之矣<lb/>
履六月人民清係扁逆賞八尺二寸戒并易樂少雨西<lb/>
北神絶祝日在貴人<lb/>
泰十月天生死女子用政八九年中子要有未疵代之<lb/>
兵起西北東南三年觧天乆隂賢趙陵為佐典日再中<lb/>
<pb n="16b"/>
食戒<lb/>
否六月天下分為國足無賢人政亂大風揚名三陽晉<lb/>
書山趙秦承之兩月民盡見之<lb/>
同人七月　炎帝與天同光其趙起及困未開上守下<lb/>
為民賊天下馬數下山東三年天下大樂戒充煩戒之<lb/>
六年雨未黄龍下東北<lb/>
大有四月天下甘露神雀出咸陽名上百獸官撫其上<lb/>
安<lb/>
<pb n="17a"/>
謙十二月地大喊列名肥西南有壤壊山侵道大通天<lb/>
均光三日去有兵一年死女子家<lb/>
豫二月天氣神龜出室三牧侯一年東海濟南垣上戊<lb/>
巳莫見九曹政不均三出<lb/>
随二月四年天下地中有雷在王庭國家大驚易君如<lb/>
有出蟲在市中白虹貫日蝕三<lb/>
蠱四月六年二月有外國来見神於國王以殺名臣見<lb/>
其年并禹折木疾水兵西方<lb/>
<pb n="17b"/>
臨三月三年兵謀隂言從事南隂池是頭後有衝骨西<lb/>
方名牧卉夏屬<lb/>
觀八月外國從西方来龍物王吕女後大亂受法乗馬<lb/>
天下皆傷大風女子貴<lb/>
噬嗑五月小人任政獄訟象衆兵大行備矣至二有名<lb/>
尸尸<lb/>
賁八月師國家本吕上二月死有神徃来王合神獸戰<lb/>
下東海<lb/>
<pb n="18a"/>
剝九月小人復君子三年大道　通丁正吉東北西南<lb/>
復十一月初氣元有年死君二年小邦王為正月六年<lb/>
大得削王復及國其祠武夷天下臨不雨九月觧<lb/>
旡妄九月天下無雲而雷三十日之外雷行夜從西南<lb/>
正東北位濟邑有中國周用上宫武在第<lb/>
大畜八月天徳明王侯人去城十二年天下大昌女子<lb/>
立政三年去此地大神獸来見至堂三年大獸出東北<lb/>
臺邑河邑<lb/>
<pb n="18b"/>
頥十二月有君王自敵三年葵邱興臨養民年西南有<lb/>
懐山立三國去禹髙官故遺人馬生角六年三日並出<lb/>
大過十二月子旡下父去死東野澤海濵若壊在咸市<lb/>
衆民西臺上地中及年天下憂衆死者<lb/>
習坎十一月不凍二破燕壊齊小國外不節賢人於西<lb/>
来佐王年之大昌<lb/>
離五月天下大旱女子滛男子滛各持其兵外鄉三年<lb/>
盡小兒出十二年合鄉邑在南西端倉邑<lb/>
<pb n="19a"/>
咸五月者天子去小人老是得天下之元易官西南華<lb/>
為重重代六年昌大維来見<lb/>
恒六月小人勝君子奪其愛六年天下魁若代成曰烏<lb/>
卬郡鳴邑上是年百川及行盡不通　遯卦<lb/>
大壯三月小人用事君子奪之女子為政九年後後來<lb/>
立五帝出五帝出白帝見黒山北<lb/>
晋四月有明蒐之王喜進出用者衆天下東行西南北<lb/>
侯至列先四年<lb/>
<pb n="19b"/>
明夷十二月赤大生屬陽若陽若在邑東百三十里五<lb/>
帝弟中國生大㧞七月大水出其下見<lb/>
家人五月小家子出之井山之陽宗室亂孤人刑冠政<lb/>
堂當生蓬蒿四年復<lb/>
睽十二月始王易服邑國子南大滛四月大行殊髙陽<lb/>
元武王之起南方<lb/>
蹇十二月大鳥在蛟龍戱深淵北王天下命生元武樂<lb/>
三大山變易<lb/>
<pb n="20a"/>
觧二月大旱下民東北邱䑓二年元受易刑名嗣絶三<lb/>
年王嗣民司無名民思<lb/>
損十二月兵賊重三年自與天下小逆流大鳥下其邑<lb/>
天蒙北背白出西北方<lb/>
益十月上下相益民年天下疾龍起邑東南維北軍山<lb/>
東於上大風壊屋<lb/>
夬五月天下四月人生在邑北替邑城南水上江河逆<lb/>
三月小人用事<lb/>
<pb n="20b"/>
姤五月天下女盡堂正一女五夫王家滛天下不治三<lb/>
年<lb/>
萃九月天下聚衆相謀兵起車馳人驟来人西方白色<lb/>
天下昌其見陽生堂下<lb/>
升十二月女子守十年下邑東北来立易變政治天地<lb/>
有心士衆賢爭養不死二侯三人女子殺之正北左行<lb/>
第一<lb/>
困九月小人来君子去小國破賢人亡兵行諸免之生<lb/>
<pb n="21a"/>
六年不義血兵刄小起東北取立死<lb/>
井四月水衆通出地凉東兵河梁大名把在北方白懐<lb/>
絶爰漢家禍<lb/>
革六月五榖傷及草木旱熱赤地千里大官炊火<lb/>
鼎五月吳人君天與延年齒東北中庻人王髙徳之<lb/>
震二月大海濯地至水之洫於上度得起天年女立政<lb/>
八年<lb/>
艮十二月君臣仁兵行三月地動其年旱有人從東北<lb/>
<pb n="21b"/>
来長眉僂周鄭<lb/>
漸二月有侯少仁彊有外兵四方不死地變有大鳥東<lb/>
南歸<lb/>
歸妹十一月成威立王二十七婦及小國與神水芒成<lb/>
湯兵豐空無人大憂死小人無兵革<lb/>
旅傷旱憂秋冬旱兵憂死泰<lb/>
巽四月春生火風折木傷五榖風死秋風死<lb/>
兊八月立秋女子榮其家蔑大将養任易君二世夷四<lb/>
<pb n="22a"/>
圖來歸偏水大出東同齊南不分<lb/>
渙五月有諸侯離邑為民欲得将兵水復旱金䥫貴髙<lb/>
者興晋千邑武侯<lb/>
節六月安國有惡君天下鳥多白兔緯拘見天下日泉<lb/>
神路天下大山出蒙之處有移河不死<lb/>
中孚十二月人君之世安寜中孚女子亂世於外天不<lb/>
信地數動中國祖絶嗣上君驚於兵北夷衛隗<lb/>
小過正月小過洫於中兵起於夷南故邑牛䍧歸鄉侯<lb/>
<pb n="22b"/>
不勝是年有大水死王三人東北大動晝昏日再中北<lb/>
方有貴人子走於紂<lb/>
既濟九月年大水地臨三年不絶六世多血<lb/>
未濟有故都破水國來兵四年九月有分國陽殊邑<hi>按以上依六十四卦次序各為之辭盖即毖緯之文語多艱深不可曉而訛脱尤甚據王劭稱貧之二字為真人之誤則知自隋以前其書已有差錯今既無别本可證姑仍舊文録之</hi>
</p>
<p>
</p>
  </div>
</body>
</text>
</TEI>
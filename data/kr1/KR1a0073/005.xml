<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易原㫖卷五</head>
    <p>
<pb n="1a"/>
欽定四庫全書<lb/>
　周易原㫖卷五　　　　　　元　保巴　撰<lb/>
䷡<hi>乾下兑上</hi>夬<hi>决也兑上乾下喻澤水聚於至髙之處有决開澤所水能通流之象以體言之陽决隂也以用言之剛决柔也故曰夬</hi>揚于王庭<hi>小人方盛之時君子之道未勝安能顯然以正道决去之故含晦俟時今既小人哀微君子道盛當顯行之於公朝使人明知善惡故云揚于王庭矣</hi>孚號<lb/>
有厲<hi>孚信之在中誠意也號者命衆之辭君子之道雖長盛而不敢忘戒備故至誠以命衆使知尚可用危厲謹慎戒懼之道則無患也故曰有厲乃光也</hi>告自邑<hi>謂君子治小人以其不善也必以己之善道勝革之故聖王誅亂必先修己舜之敷文徳是也邑私邑告自邑先自治也故曰告自邑</hi>不利即<lb/>
<pb n="1b"/>
戎<hi>以衆陽之盛决於一隂力固有餘然不可極用剛武而即戎苦然太過而有傷也故曰不刊即戎</hi>利<lb/>
有攸徃<hi>陽雖盛未極乎上隂雖微猶有未去是小人尚有存者君子於政化之道有未至耳故宜進而徃也不尚剛武而其道益進乃夬道之善也</hi>
彖曰夬决也剛决柔也健而説决而和揚于王庭柔乘<lb/>
五剛也孚號有厲其危乃光也告自邑不利即戎所尚<lb/>
乃窮也利有攸徃剛長乃終也<lb/>
象曰澤上於天夬君子以施禄及下居徳則忌<lb/>
　君子體而用之澤者水之聚也而上於天喻至髙之<lb/>
<pb n="2a"/>
　處故為夬决之象謂君子觀澤决於上而注溉於下<lb/>
　之象則以施其禄澤以及於下也觀其决潰之象則<lb/>
　以居徳則忌謂居徳者約也約我以禮之義忌者防<lb/>
　也蓋謂約立防禁有防禁則無潰散也故申明天下<lb/>
　之事聚而不致散失之意<lb/>
初九<hi>陽剛在下志欲前進</hi>壯于前趾<hi>九五乾體剛健在上之物乃在下而居决時壯于前進者也前趾即行人之象言决於進也</hi>徃不勝為咎<hi>蓋謂進之宜則勝進之過則不勝故曰徃不勝則為咎也</hi>象曰不勝而徃咎也<lb/>
<pb n="2b"/>
　君子體而用之人之行必當度其事之可為然後决<lb/>
　之則無過矣理不能勝而且徃其咎可知凡行而有<lb/>
　咎者皆决之過也<lb/>
九二<hi>陽處柔位不過於剛也</hi>惕號莫夜有戎勿恤<hi>夬者陽决隂君子决小人之時不可忘戒備也陽長將極之時而二處中居柔不為過剛能知戒備處夬之善也内懷兢惕而外嚴戒號雖暮夜有兵戎亦可勿憂恤矣</hi>象曰有戎勿恤得中道也<lb/>
　君子體而用之暮夜有兵戎可懼之甚也然可勿恤<lb/>
　者以自處之善也既得中道又知惕懼且有戒備凡<lb/>
<pb n="3a"/>
　事不足憂恤也<lb/>
九三<hi>陽居健體之極剛斷果决者也</hi>壯於頄有凶君子夬夬獨行遇雨<lb/>
若濡有愠无咎<hi>爻辭差錯安定胡公移其文曰壯于頄有凶獨行遇雨若濡有愠君子夬夬无咎亦未安程子再移其文曰當云壯于頄有凶獨行遇雨君子夬夬若濡有愠无咎謂夬夬尚剛之貌蓋三居下體之上又處健體之極剛果於决者也頄顴骨也在上而未極於上者也言雖在上而未為最上故上有君而自任其剛决是壯於頄者有凶獨行遇雨者謂三與上六為正應方羣陽共决一隂之時若以己私之故不與衆同而獨行止與上六隂陽和合故云遇雨易中言雨者皆謂隂陽和合也君子道長决去小人之時而己獨與之和其凶可知耳唯君子處斯時則能夬夬謂夬其夬果决其斷也蓋言雖與上六正應終係小人必當<pb n="3b"/>逺絶之如見小人若見濡汚有愠惡之色如此則无過咎也</hi>象曰君子夬夬終无咎<lb/>
也<lb/>
　君子體而用之牽梏於私好由無决也君子義之與<lb/>
　比决於當决故終不至於有咎也<lb/>
九四<hi>陽居兑下處位不當本有悔也</hi>臀无膚<hi>謂衆陽並進自下勢不得安猶臀傷而居不能安也故曰臀无膚矣</hi>其行次且<hi>欲行則居柔失其剛壯不能强進故曰其行趦趄也</hi>牽羊悔亡<lb/>
<hi>兑為羊羊者羣行之物其性説而上進然而被羣伴牽挽之所以不致過説其悔亡矣</hi>聞言不信<lb/>
<hi>謂剛處柔説在於夬卦凡所聞言不能明决故曰聞言不信</hi>象曰其行次且位不當<lb/>
<pb n="4a"/>
也聞言不信聰不明也<lb/>
　君子體而用之九四居位不當以陽居柔失其剛决<lb/>
　反生疑矣既疑必障明而塞聰也茍致明障聰塞所<lb/>
　行次且不能决耳縱有勉厲之言亦不能信用也<lb/>
九五<hi>陽居尊位中正之君也</hi>莧陸夬夬中行无咎<hi>五雖剛陽中正居於尊位然而全卦内上六獨隂九五為决隂之主而反比之其咎大矣故必决其决見上六知莧陸然莧陸者今所謂馬齒莧是也莧性曝之難乾所感隂氣過多却脆而易折故九五以中正之道易為决斷所以无過咎矣</hi>象曰<lb/>
中行无咎中未光也<lb/>
<pb n="4b"/>
　君子體而用之夫人若心正意誠乃能行中正之道<lb/>
　而充實光輝九五心雖有所比而能决之不失中正<lb/>
　之義僅得无咎然則致中道而不能光大者蓋謂人<lb/>
　心一有所欲則離道矣夫子於此示人之意深矣<lb/>
上六<hi>隂居最上夬之終也</hi>无號終有凶<hi>陽長將極隂消將盡獨一隂處窮極之地是衆君子得時决去危極之小人也其勢必須消盡故云无用號咷畏懼終必有凶也</hi>象曰无號之凶<lb/>
終不可長也<lb/>
　君子體而用之陽剛君子之道進而益盛小人之道<lb/>
<pb n="5a"/>
　既已窮極自然消亡豈復能長乆乎雖號咷無以為<lb/>
　也故云終不可長也<lb/>
䷫<hi>巽下乾上</hi>姤<hi>遇也風行天下天之下者萬物也風之行無不經觸乃遇之象故為遇又一隂始生於下隂與陽遇也故為姤</hi>女壯<hi>一隂始生自是而長漸以盛矣言女之將長壯也</hi>勿用取女<lb/>
<hi>隂長則陽消女壯則男弱故戒勿用取如是之女婦勝於男家道必敗何可乆也</hi>
彖曰姤遇也柔遇剛也勿用取女不可與長也天地相<lb/>
遇品物咸章也剛遇中正天下大行也姤之時義大矣<lb/>
哉<lb/>
<pb n="5b"/>
象曰天下有風姤后以施命誥四方<lb/>
　君子體而用之風行天下無所不周為君后者觀其<lb/>
　周徧之象以施其命令周誥四方也為庶人者亦當<lb/>
　觀象以成其家矣<lb/>
初六<hi>隂柔在下姤之始也</hi>繫于金柅<hi>一隂生則長而漸盛隂長則陽消小人道長也治之當於其㣲而未盛之時故繫于金柅柅者止車之物又以金為之言堅固之至也</hi>貞吉<hi>止之以金柅又繫之蓋使隂不得躁進則陽剛貞正之道吉也故曰貞吉</hi>有攸徃見凶<hi>茍使之躁進徃則害陽是見凶也</hi>羸豕孚蹢躅<hi>以卦變言巽卦初二剛柔相易得離離伏坎坎為豕也豕隂躁之物信能蹢躅<pb n="6a"/>蹢躅者跳躑也羸豕者隂微在下也譬諸小人性躁信能蹢躅傷害君子君子小人異道小人雖處微弱未嘗無害君子之心君子當以防微杜漸則小人無能為也</hi>象曰繫于金柅柔道牽也<lb/>
　君子體而用之謂小人隂道漸進牽引而行當以繫<lb/>
　之于金柅止其進也若非正固不能止之矣<lb/>
九二<hi>陽居隂位切近於初相遇之至近也</hi>包有魚<hi>魚謂隂物之至美者也以剛陽之才包容在下之隂柔有所美悦也巽反對為兑致悦矣姤者遇也二與初隂陽相比即相遇也</hi>无咎<hi>在他卦則初正應於四在姤隂陽相比而感應矣故曰无咎</hi>不利賓<hi>二既比初九四反為賓客矣故曰不利賓為四與初正應致此</hi>象曰包有魚義不及賓也<lb/>
<pb n="6b"/>
　君子體而用之謂相與之道主於專一所遇包容隂<lb/>
　小之人難得其誠心茍未得心又遇外賓則遇道乖<lb/>
　矣又喻包者猶苴裹然如包苴之魚豈及於賓葢謂<lb/>
　不可更及外人也言遇道必當專一二則雜矣故曰<lb/>
　義不及賓也<lb/>
九三<hi>陽居巽上剛正者也</hi>臀无膚<hi>謂二與初既相遇三説初而密比於二致被二忌所以居止不安若臀之无膚也</hi>其行次且<hi>次且者即此趦趄之意進難之狀謂不能遽舍也</hi>厲无大<lb/>
咎<hi>然三剛正而處巽有終不迷之義常懷危厲之心不敢妄動則可以无大咎也</hi>象曰其行次<lb/>
<pb n="7a"/>
且行未牽也<lb/>
　君子體而用之其始志在求遇於初故其行遲遲未<lb/>
　牽不從其行也既知危而改之故未至於大咎也<lb/>
九四<hi>以陽處隂不中正也</hi>包无魚<hi>包者喻所裏蓄至美之魚也謂四與初為正應當相遇者也乃初已遇於二矣失其所遇猶包之无魚亡其所有也故曰包无魚</hi>起凶<hi>謂四當姤遇之時居上位而失其下下之離由己之失其徳也四之失者不中正也以不中正而失其民所以凶也</hi>象曰无魚之<lb/>
凶逺民也<lb/>
　君子體而用之謂為人長者所處不能中正又無寛<lb/>
<pb n="7b"/>
　裕之徳是以失其民耳<lb/>
九五<hi>陽居尊位中正之君也</hi>以杞包瓜含章有隕自天<hi>九五下亦無應以中正之道處之必有遇矣故謂杞葉大能垂䕃包物喻九五之君也瓜謂食之美者喻在下之賢也以杞包瓜者謂廣納包容也含章者含𢎞光大也如此之求賢未有不相遇矣有隕自天者謂有物自天而降必得之也</hi>
象曰九五含章中正也有隕自天志不舎命也<lb/>
　君子體而用之為人上者當以剛健中正必得天相<lb/>
　遇也所謂含章者以其含藴中正之徳自然充實而<lb/>
　成章故曰含𢎞光大耳命者天理也舍者違也至誠<lb/>
<pb n="8a"/>
　中正屈已依命而求賢存志而不違天理所以有隕<lb/>
　自天必得之矣<lb/>
上九<hi>陽居姤極姤之終也</hi>姤其角吝<hi>至剛而在上者角也上九以剛居上故以角為象人之相遇由降屈以相從和順以相接故能合也上九髙亢而剛極人誰與之以此求遇故可吝也</hi>无咎<hi>己則如是人之逺之非他人之罪也由己致之故无所歸咎矣</hi>象曰姤其角上窮吝也<lb/>
　君子體而用之既處窮上剛亦極矣是上窮而致吝<lb/>
　也以剛極居髙而求遇不亦難乎<lb/>
䷬<hi>坤下兑上</hi>萃亨<hi>萃者聚也澤上於地水之聚也以卦而言兑以和悦而潤下坤以柔順而承上<pb n="8b"/>所以天地人物皆亨通而理一耳故曰萃亨</hi>王假有廟<hi>喻王者萃聚而一定天下之道至於有廟極矣有廟者衆生致敬誠心而祭享於上所以民徳歸厚萬物自然成序矣蓋謂心一定而無不定也吁治莫大於治心乎</hi>利見大人亨利貞<hi>謂心定而主宰正主正而萬物遂萬物既遂何况於人乎故曰利見大人亨利貞矣</hi>用大牲吉利有攸徃<hi>内卦坤坤為子母牛取其順也故用大牲吉事莫重於祭故以祭享而言以其上交鬼神下接民物所以誠心而報本也夫不能有為者力之不足也當萃之時故利有攸徃大凡興功立事貴得可為之時萃而後用是以動而有裕葢天理然也</hi>
彖曰萃聚也順以説剛中而應故聚也王假有廟致孝<lb/>
享也利見大人亨聚以正也用大牲吉利有攸徃順天<lb/>
<pb n="9a"/>
命也觀其所聚而天地萬物之情可見矣<lb/>
象曰澤上於地萃君子以除戎器戒不虞<lb/>
　君子體而用之聚則有衆起當以除戎器戒不虞豫<lb/>
　為之防也豫防者治心耳心治無所用戎矣<lb/>
初六<hi>隂居坤下萃之初也</hi>有孚不終乃亂乃萃若號一握為笑勿<lb/>
恤徃无咎<hi>初六上與九四為正應四九剛直之君子也初為近於二三同類隂暗之小人也固後於九四則為有孚矣茍合於二三有孚不終也為同類感亂其心乃亂乃萃也若號呼而求正應一笑而相聚也不待憂恤快然无咎也</hi>象曰乃亂乃萃其志亂也<lb/>
<pb n="9b"/>
　君子體而用之操心當慎獨而謹守其正切勿因同<lb/>
　類所感致亂其心志而失其正矣<lb/>
六二<hi>隂居坤體之中隂柔當位也</hi>引吉无咎<hi>處羣隂之中未能合於上也固守中正之道待九五剛中之君求聘牽引而萃則獲吉而无躁進之咎也</hi>孚乃<hi>謂正應於五故孚信致有常而不變也</hi>
利用禴<hi>禴者祭之簡薄者菲薄而祭不尚傋物直以誠意而交於神明也所以二不用虚文專以誠實交於五五亦中正其心而下求致使君臣和合萃之善也萃道以此又何咎也</hi>象曰引吉无咎<lb/>
中未變也<lb/>
　君子體而用之或曰二既有中正之徳而象云未變<lb/>
<pb n="10a"/>
　辭若不足何也曰羣隂比處乃其類聚方萃之時居<lb/>
　其間而能自守不變逺須正應剛立者能之二隂柔<lb/>
　之才以其有中正之徳可覬其未至於變耳故象含<lb/>
　其意以存戒也<lb/>
六三<hi>不中正又且無應居坤體隂極之地</hi>萃如嗟如<hi>不獲萃而嗟恨也上求於四四非其類而下求於二二非其應而不合以其居萃不中不正為二四抑絶故恨也</hi>无攸利<hi>何所利矣</hi>徃无<lb/>
咎<hi>上卦兑説下卦坤順又互巽亦入順所以雖與上非隂陽之正應然萃之時以類相從故曰徃无咎</hi>小<lb/>
吝<hi>謂始求聚於四與二不獲而後從上六人之動為如此雖得所求亦可小羞吝也</hi>象曰徃无<lb/>
<pb n="10b"/>
咎上巽也<lb/>
　君子體而用之謂上處無位之地互體見巽又值兌<lb/>
　説之極常存變動順從於人之心六三隂類而徃求<lb/>
　之必巽順而説萃也萃道如此誠為小人之黨矣<lb/>
九四<hi>以陽居隂位不當也</hi>大吉无咎<hi>上近九五為君信任君臣之萃也下履坤衆羣隂為民所崇得下民之萃也履非其位得上下之萃茍不能行大善之吉則有咎也蓋四雖剛其位本柔若能以柔順而承上以謙和而親下盡萃道大善之吉僅免其咎故曰大吉无咎</hi>象曰大吉无咎位不<lb/>
當也<lb/>
<pb n="11a"/>
　君子體而用之以其位之不當疑其所為而未能盡<lb/>
　善故云必得大吉然後為无咎也非盡善安得為大<lb/>
　吉乎<lb/>
九五<hi>以陽居尊有其位也</hi>萃有位无咎<hi>五以中正居君位/所治无咎過也</hi>匪孚<hi>以匪孚而自警有其道也</hi>元永貞悔亡<hi>若反身而修徳自然大獲乆逺之福慶必能貞固而悔亡矣</hi>
象曰萃有位志未光也<lb/>
　君子體而用之為人上者必當誠信而著於天下有<lb/>
　感必有應無不懷歸者若尚有匪孚是其志之未光<lb/>
<pb n="11b"/>
　大矣<lb/>
上六<hi>隂居最上説之主也</hi>齎咨<hi>以隂闇而說髙位貪欲而躁進者矣以此求萃而人不與也不遂其志齎咨而嗟恨也</hi>涕洟无咎<hi>至於萃道用窮涕洟而悲泣也其被人將棄絶蓋由己之自取何怨咎之有哉</hi>象曰齎咨涕洟未安上也<lb/>
　君子體而用之聚則必有散理之常也君子居之則<lb/>
　柔順而謙退不失其宜泰然自安也小人處之肆情<lb/>
　而貪欲自取其咎所以不能安於上也<lb/>
䷭<hi>巽下坤上</hi>升<hi>進上也坤上巽下為升又木/在地中長而益髙升之象也</hi>元亨<hi>升進之道有大<pb n="12a"/>通之理故曰元亨</hi>用見大人<hi>用此理而見大徳之人以行其道故曰用見大人矣</hi>勿恤南<lb/>
征吉<hi>二臣以順巽而進上見五君君必以順徳而合如是則不假憂恤而向前征進矣故曰南征吉</hi>
彖曰柔以時升巽而順剛中而應是以大亨用見大人<lb/>
勿恤有慶也南征吉志行也<lb/>
象曰地中生木升君子以順徳積小以髙大<lb/>
　君子體而用之觀升之象以順修其徳積累自微小<lb/>
　以至髙大也順則可進逆則乃退萬物之進長皆以<lb/>
　順道也善不積不足以成名學業之充實道徳之崇<lb/>
<pb n="12b"/>
　髙皆由積累而至積小所以成髙大升之義也<lb/>
初六<hi>隂柔處下巽之主也</hi>允升大吉<hi>上無正應未遂其升也以隂陽相比所以進比於九二之剛巽之至也二以剛中之徳上應於君當升之任者也允者信從也初之柔巽唯信從於二信二而從之同升乃大吉也</hi>象曰允升大吉上合志也<lb/>
　君子體而用之隂柔之人若能信從剛中之賢同志<lb/>
　而升進故獲莫大之吉矣<lb/>
九二<hi>陽居巽體之中巽順之臣也</hi>孚乃利用禴无咎<hi>上應六五當升之時以剛處中乃有孚也利用禴者祭祀菲薄謂君臣相與專在孚誠不用文飾也二臣以剛中之道盡誠而助五君君必以<pb n="13a"/>柔順之徳而相合也升道如此是以无咎也</hi>象曰九二之孚有喜也<lb/>
　君子體而用之二臣能以孚誠事上則不唯為臣之<lb/>
　道无咎而已可以行剛中之道澤及天下是有喜也<lb/>
　凡象言有慶者如是則有福慶及於物也言有喜者<lb/>
　既善而又有可喜也<lb/>
九三<hi>陽居巽上正而有應</hi>升虚邑<hi>上卦坤所以隂虛為升虚邑象三以陽剛之才正而巽順又有應援以是而升如入無人之邑四通八達而無所疑矣故曰升虚邑</hi>象曰升虚邑无所疑<lb/>
也<lb/>
<pb n="13b"/>
　君子體而用之以順應柔當見其幾而作則不疑其<lb/>
　所升進矣<lb/>
六四<hi>以隂處隂柔之正也</hi>王用亨于岐山吉无咎<hi>上卦坤下卦巽皆順又巽伏艮為山言岐山即西山也亨即享也皆是心通氣通之意葢謂柔正通順徳之盛也上升君王之道下進賢良之才君臣慶會所以亨也以柔自晦其徳愈進所以吉也能升此道故無咎矣盡斯道者豈非文王乎</hi>象曰<lb/>
王用亨于岐山順事也<lb/>
　君子體而用之四居近君之位而當升之時得吉而<lb/>
　无咎者以其有順徳也以柔居坤順之至也文王之<lb/>
<pb n="14a"/>
　亨于岐山亦以順時順事而已上順於上下順乎下<lb/>
　以順處其義故云順事也<lb/>
六五<hi>隂居尊位柔順之君也</hi>貞吉<hi>以中順之徳能用剛中/之賢得其正固之吉也</hi>升階<hi>以柔中之道下進賢才則在下羣賢升進不敢踰越乃由階而升也</hi>象曰貞吉升階大得志<lb/>
也<lb/>
　君子體而用之倚任賢才而能貞固如是而升可以<lb/>
　致天下大治其志可大得也君道之升患無賢才之<lb/>
　助爾有助則猶自階而升也<lb/>
<pb n="14b"/>
上六<hi>隂居升極</hi>㝠升<hi>謂昏㝠於升知進而不知止者也其為不明甚矣</hi>利于不息之<lb/>
貞<hi>然求升不已之心有時而用於貞正而當不息之事則為宜矣君子於貞正之徳終日乾乾自强不息如上六不已之心用之於此則利也以小人貪求无己之心移於進徳則何善如之</hi>象曰㝠升在<lb/>
上消不富也<hi>坤為㝠昧又隂虚為不富</hi>
　君子體而用之昏㝠於升極上而不知己唯有消亡<lb/>
　豈復有加益也不富無復増益矣升既極則有退而<lb/>
　無進也<lb/>
䷮<hi>坎下兑上</hi>困<hi>憊乏之義為卦兑上而坎下水居澤上則澤中有水也乃在澤下枯涸無水之象為<pb n="15a"/>困窮之義又坎陽卦兑隂卦坎剛為兌柔所揜九二之剛為初六六三之柔所揜四五之剛為三上之柔所揜皆剛被柔揜也故卦名為困</hi>亨<hi>然困而可亨者以卦徳言坎險兑説處險而説身雖困而道則亨也</hi>貞<lb/>
大人吉无咎有言不信<hi>處困能亨為得其正以卦體二五皆剛中與乾之二五相似有大人之象守正之大人處困必吉也吉則无咎矣有吉不信兑口在上處困而多言人誰信之尚口乃窮也此又戒之之辭</hi>
彖曰困剛揜也險以説困而不失其所亨其唯君子乎<lb/>
貞大人吉以剛中也有言不信尚口乃窮也<lb/>
象曰澤无水困君子以致命遂志<lb/>
<pb n="15b"/>
　君子體而用之若遇困窮之時既盡其防慮之道而<lb/>
　不得免則命也當推致其命而遂其志知命之當然<lb/>
　也甚至困窮禍患亦不以動其心唯行吾義而已茍<lb/>
　不知命則恐懼於險難棄義而就利所守亡矣安能<lb/>
　遂其為善之志乎<lb/>
初六<hi>隂居坎下隂險之小人也</hi>臀困<hi>遇困之時隂柔揜蔽陽剛之象所以隨取宜也初六在卦下喻臀象言臀困至傷居不安也</hi>于株木<hi>外卦巽巽為木言株木無枝不能覆庇於物喻初與三隂類欲陷九二剛陽之君子以其初六本體柔弱又處不中雖欲與同類害君子亦不能同濟也</hi>入于幽谷<lb/>
<pb n="16a"/>
三嵗不覿<hi>不唯不濟反致深陷入于坎下幽暗之谷至于三嵗不覿三者數之小變言其乆也乆不能覿面相逢於同類耳葢謂欲陷他人反陷自己不明之甚矣</hi>象曰入于幽谷幽不明<lb/>
也<lb/>
　君子體而用之蓋謂人生天地之間當以贊助天地<lb/>
　之化育可與天地㕘矣夫贊化之道莫祥於薦賢使<lb/>
　能耳既且不能反從而揜蔽之故曰不祥之實蔽賢<lb/>
　者當之吁甚不明也<lb/>
九二<hi>一陽陷二隂之中守困之君子也</hi>困于酒食<hi>坎有酒食象故稱酒食君子處困雖為小<pb n="16b"/>人所揜不以窮困動其心故飲食宴樂自如也</hi>朱紱方來<hi>以剛中之徳感動九五之君必來相求冕紱自外來也</hi>利用亨祀<hi>九五推祭祀之誠而求下九二之心盡己之誠交通於上</hi>征凶无<lb/>
咎<hi>盡心竭力恭行天罰而去凶惡也出天下之險濟天下之危又何咎之有也</hi>象曰困于酒<lb/>
食終有慶也<lb/>
　君子體而用之雖處於困而未能施恵於人亦當堅<lb/>
　守剛中之徳素分待時必致亨通而獲慶耳<lb/>
六三<hi>隂居坎上隂險之甚也</hi>困于石據于蒺藜<hi>以隂柔而居陽剛處不中正下乘九二之剛上承九四之剛所以剛强之狀譬如堅石故曰困于石據于蒺藜也</hi>入于其宫不見<lb/>
<pb n="17a"/>
其妻凶<hi>宫者居所安也妻者所安之主也知進退之不可而欲安其居則失其所安矣進退與處皆不可唯死而已其凶可知</hi>象曰據于蒺藜乗剛也入于其宫不見其<lb/>
妻不祥也<lb/>
　君子體而用之繫辭曰非所困而困焉名必辱非所<lb/>
　據而據焉身必危既辱且危死期將至妻其可得見<lb/>
　耶蓋謂陽剛不可犯也<lb/>
九四<hi>以陽處隂位不當也</hi>來徐徐<hi>以剛處柔不能濟困初雖正應知非其人故不與也二非已應葢有剛中之徳足以拯困故徐徐而來求之也</hi>困于金車吝<hi>金者剛陽也坎為輪言車載物者也<pb n="17b"/>蓋為乘載九二之剛陽也九二雖剛亦在困中未得行也故吝</hi>有終<hi>謂君子處於困難同徳相求終必相與</hi>象曰來徐徐志在下也雖不當位有與也<lb/>
　君子體而用之四應於初初非其人故不與也二非<lb/>
　已應蓋有剛中之徳同志相扶與拯困也可謂擇善<lb/>
　矣<lb/>
九五<hi>陽居尊位極困之君也</hi>劓刖<hi>謂九五之剛不堪為柔所揜不得已則加刑而號令之互見巽巽為風風為號令也設法上下制之謂截鼻曰劓傷於上也去足曰刖傷於下也故曰劓刖</hi>困于赤<lb/>
紱乃徐有説<hi>説者上卦兑兑為説五君位也人君之困由上下無與也赤紱臣下之服取行來之<pb n="18a"/>義故以紱言人君之困以天下不來歸附也天下皆來則非困也五雖在困而有剛中之徳下有九二剛中之賢道同徳合徐必相應而來其濟天下之困是始困而徐有喜説也</hi>利用祭祀<hi>祭祀之事必致其誠敬而後受福人君在困之時宜念天下之因求天下之賢若祭祀然致其誠敬則能致天下之賢濟天下之困矣</hi>象曰劓刖志未得也乃徐有説以中直也利用祭祀<lb/>
受福也<lb/>
　君子體而用之始為隂揜無上下之與方困未能得<lb/>
　志之時以剛陽之才行中正之道設法用刑以拯危<lb/>
　困所用劓刖者嚴刑也赤紱者錫賜也是故施嚴刑<lb/>
<pb n="18b"/>
　而去小人厚錫福而進君子此拯困之要下與九二<lb/>
　同徳非隂陽之正應故以厚禮而求之也乃得徐徐<lb/>
　而來喜悦相應共行其道而出天下之困也於是推<lb/>
　祭祀之誠行和恱之道而安天下之危至於小人道<lb/>
　絶君子道伸反困而亨受其福慶也<lb/>
上六<hi>隂處兑極困終而將變也</hi>困于葛藟<hi>隂柔小人處困之外幸甚也在下朋類相牽挽共害君子若從之如被葛藟之藤纒繞不得脱也</hi>于臲卼曰動悔有悔征吉<hi>處之則下乗二剛臲卼不安也自謂曰動則必悔有悔過之心舍其同類而逺之則能出困也故曰征吉</hi>象曰困<lb/>
<pb n="19a"/>
于葛藟未當也動悔有悔吉行也<lb/>
　君子體而用之為困所纒而不能變未得其道也以<lb/>
　其所處未當之故舎其同類而逺去之可出於困而<lb/>
　悔亡矣是其行而吉也<lb/>
䷯<hi>巽下坎上</hi>井<hi>靜也濟物而不窮也坎陷巽入為井木上有水井之象也古之聖人鑿地為井慮有泥汚而致水不清故以木為底鑽之以九竅以象九陽是以巽木之上有坎水故名曰井也</hi>改邑不<lb/>
改井<hi>至靜不可動也謂如時勢者以剛中之徳固守安靜不隨世變不逐時遷藏器於身待時而用則不失井之常徳是改邑不改井也</hi>无喪无得<hi>汲之而不竭存之而不盈井之徳也</hi>徃來井井<lb/>
<pb n="19b"/>
<hi>已汲而徃欲汲而來皆井之用也</hi>汔至亦未繘井<hi>汔幾也繘綆皆繩也幾至而未及泉矣</hi>
羸其瓶凶<hi>九二剛中之才乃有濟物之用上無係應不能施其用也茍或妄動失剛中之徳而無功如短綆汲之不能及泉喻人不量力而强為如羸破其瓶失其用所以凶也</hi>
彖曰巽乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
象曰木上有水井君子以勞民勸相<lb/>
　君子體而用之木承水而上之乃以器皿汲水而出<lb/>
　井之象君子觀井之象法井之徳以勞徠其民而勸<lb/>
<pb n="20a"/>
　勉以成相助之道也<lb/>
初六<hi>隂居巽下木入泥也</hi>井泥不食<hi>井與鼎皆物也就物以為義六以隂柔居下上無應援無上水之象不能濟物乃井之不可食也井之不可食以泥汚也在井之下有泥之象井之用以其水之養人也無水則舍置不用故不食矣</hi>舊井无禽<hi>井水之上人獲其用禽鳥亦就而求焉舊廢之井人既不食水不復上則禽鳥亦不復徃故無禽矣</hi>象曰井泥不食下也舊井无禽時<lb/>
舎也<lb/>
　君子體而用之猶人當濟物之時而才弱無援不能<lb/>
　及物為時所舍也<lb/>
<pb n="20b"/>
九二<hi>陽剛處柔而無上應</hi>井谷<hi>二處巽入又上無應故下比於初喻水不能上之象也井之水上行而濟物澗谷之水當旁出而就下二居井而就下失井之道乃井而如谷也故曰井谷</hi>射鮒<hi>井上出則養人而濟物今反下就汚泥注於鮒而已鮒或以為蝦或以為蟇葢謂井泥中微物耳射注也如谷之下流注於鮒也</hi>甕敝漏<hi>陽剛之才可以養人濟物而上無應援故不能上而就下是以無濟用之功如水之在甕本可為用乃破敝而漏之不為用也</hi>象曰井谷射鮒无與也<lb/>
　君子體而用之謂井以上出為功二陽剛之才本可<lb/>
　濟用以其在下而上無應援故無與成功耳<lb/>
九三<hi>陽居巽上得其正也</hi>井渫不食為我心惻<hi>三以陽剛居得其正是以有濟用之<pb n="21a"/>才者也在井下之上水之清潔可食者也井以上出為用陽剛之性上又志應上六處剛而過中汲汲上進乃有才用而切於施為未得其用則如井之渫治清潔而不見食為其心之惻怛也</hi>可用汲王明<lb/>
並受其福<hi>三有剛斷之才雖處不中遇時切於施為明王用人豈求備也以濟用如井之清潔可用汲而食也若上有明王能用人才上享其功下被其澤上下並受其福也</hi>象曰井渫不食行<lb/>
惻也求王明受福也<lb/>
　君子體而用之井渫治而不見食乃人有才知而不<lb/>
　見用故不得行為憂惻也既不得行為惻豈得免有<lb/>
　求也故求王明而受福志切於行也葢謂以惻隱之<lb/>
<pb n="21b"/>
　心不忍棄天下而不行耳<lb/>
六四<hi>以隂處隂得其正也</hi>井甃无咎<hi>乾坤相御有坎離巽兑兑為金鑿井所資巽為工修井所用初井舊而二井谷至四而甃而修之何咎之有初二不正故敝四正故修然四雖處正欠剛故才不足也未得施行可自守也井甃无咎宜砌壘也舊井復新可濟物也普濟一切又何咎也</hi>象曰井甃无<lb/>
咎修井也<lb/>
　君子體而用之甃者修治於井也雖不能大其濟物<lb/>
　之功亦能修治而不廢也葢謂六四爻位皆隂本有<lb/>
　咎以其得正故無咎耳安能大濟乎<lb/>
<pb n="22a"/>
九五<hi>陽為坎主井之泉也</hi>井冽寒泉食<hi>五以陽剛中正又居尊位其才徳盡其善美喻井冽寒泉食也冽謂甘潔也井泉以寒為美甘潔之寒泉可為人食也然而不言吉者井以上出為成功未至於上未及用也故至上而後言元吉</hi>象曰寒泉之食中正也<lb/>
　君子體而用之泉寒而可食井道之至善者也九五<lb/>
　中正之徳為至善之義耳<lb/>
上六<hi>隂居最上井道成也</hi>井收勿幕<hi>井以上出為用居井之上井道之成也收謂以轆轤收繘者坎為輪即轆轤巽為繩繘幕猶覆也幕言蔽履也謂取而不蔽覆其利無窮井之施濟廣矣大矣</hi>有孚<lb/>
元吉<hi>上與三應故曰有孚有孚者有常而不變博施而常大善之吉也夫體井之用博施而有常非大人<pb n="22b"/>孰能它卦之終為極為變唯井與鼎終乃為成功是以元吉也</hi>象曰元吉在上大成也<lb/>
　君子體而用之以大善之吉在卦之上井道之大成<lb/>
　也井以上為成功矣<lb/>
䷰<hi>離下兑上</hi>革<hi>兑上離下澤中有火也説卦云水火不相射或曰理當水火互根何謂不相射歟曰真假之别也謂真水火者水中本有之火謂之真火所以水中火能滅其相火也火中本有之水謂之真水所以火中水之真氣煎熬克之涸竭凡水也葢水火而真假變革乃妙用而神化也故名曰革</hi>已日乃<lb/>
孚<hi>當變之時人心未能全信必行克已之後人心方信也</hi>元亨<hi>革而信之其道大亨通也</hi>利貞<lb/>
悔亡<hi>然革變之時利在正固是以亡其悔也</hi>
<pb n="23a"/>
彖曰革水火相息二女同居其志不相得曰革已日乃<lb/>
孚革而信之文明以説大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
象曰澤中有火革君子以治厯明時<lb/>
　君子體而用之水火相息為革革即變也君子觀革<lb/>
　之象推日月星辰之遷易以治厯數明四時之序也<lb/>
　夫變易之道事之至大理之至明跡之至著莫如四<lb/>
<pb n="23b"/>
　時觀四時而順變革則與天地合其序矣<lb/>
初九<hi>陽處離下革之初也</hi>鞏用黄牛之革<hi>鞏與革皆堅固之義内卦離離得坤之中爻為黄牛黄中色牛順物黄牛之革中順之象固之以黄牛之革守之以中順之志不可革變也</hi>象曰鞏<lb/>
用黄牛不可以有為也<lb/>
　君子體而用之以初九時位才皆不可以有為故當<lb/>
　以中順自固也<lb/>
六二<hi>隂居離體之中文明之臣也</hi>已日乃革之<hi>以隂柔而處中正當其位也上得九五剛中之君相與得其時也以中正而應中無偏故也文明之才得時得位而無偏蔽處革之至善已日革之矣當<pb n="24a"/>革故從新之時人心未能全勝信不可先也</hi>征吉无咎<hi>已日之後以文明中正之徳上輔剛陽之君以行其道則得吉而無過咎矣</hi>象曰已日革之行有嘉也<lb/>
　君子體而用之已日革之征則吉无咎者行則有嘉<lb/>
　慶也謂可以革天下之弊新天下之事處而不行是<lb/>
　無救弊濟世之心失時而有咎也<lb/>
九三<hi>陽處離體之上明之極也</hi>征凶<hi>以陽處陽剛之過也剛明過中急於征進躁於革變是以凶也</hi>
貞厲<hi>誠能堅守正固常懷危厲不失宜也</hi>革言三就<hi>順其公論察其革言至於再三而有所合則可信也</hi>有孚<hi>重慎如是則得至當乃有孚也以此而行何革之不成也</hi>象曰革言三就<lb/>
<pb n="24b"/>
又何之矣<lb/>
　君子體而用之稽之衆論至於三就事至當也又何<lb/>
　之矣如是而行必得其宜也<lb/>
九四<hi>陽居兑體之初革下為上正當革變之時也</hi>悔亡<hi>處革變之時以陽處隂本有悔也陽剛之才切近君位為君信任其悔亡也</hi>有孚改命吉<hi>順承君命而任其職有孚誠也已有孚誠上下信之革之至當也君命有所未安盡其孚誠而改之是以吉也</hi>象曰改命之吉信志也<lb/>
　君子體而用之改命而吉以上下信其志也誠既至<lb/>
　則上下信矣改革之道以上下之信為本不當不孚<lb/>
<pb n="25a"/>
　則不信當而不孚猶不可行也况不當乎<lb/>
九五<hi>陽居尊位中正之君也</hi>大人虎變未占有孚<hi>以剛健之才行中正之道革天下之事無不當也虎者上卦兑故西兑之屬陽剛之義大人之象也虎變者風虎雲龍變化之大也喻九五大人之革上順天命下順人心又得九四剛直之臣相助其當革之事决然而舉不假占决已有孚誠於天下是以天下受大人之革致其至當和悦而信之也</hi>象曰大人虎變其文炳也<lb/>
　君子體而用之事理明著若虎文之炳煥明盛也天<lb/>
　下有不孚信乎<lb/>
上六<hi>隂居最上革之終也</hi>君子豹變<hi>君子謂善人良善則已從革而變其著見若豹文之彬蔚<pb n="25b"/>也</hi>小人革面<hi>小人昏愚難遷者雖未能心化亦革其面以從上之教令也龍虎大人之象故大人云虎君子言豹也</hi>征凶<hi>人性本善皆可以變化然有下愚雖聖人不能移者以堯舜為君以聖繼聖百有餘年之後天下方被化而致有苗有象來格烝乂葢亦革面而已小人既革其外革道可以為成也茍更從而深治之則為己甚非道也故至革之終而又征則凶也</hi>居貞吉<hi>當以自守革至於極而不守以貞則所革隨復變矣天下之事始則患乎難革已革則患乎不能守也故革之終戒以居貞則吉也</hi>象曰君<lb/>
子豹變其文蔚也小人革面順以從君也<lb/>
　君子體而用之從化遷善成文彬蔚章見於外也中<lb/>
　人以上莫不變革雖不移之小人則亦不敢肆其惡<lb/>
<pb n="26a"/>
　革易其外以順從君上之教令是革面也至此革道<lb/>
　成矣小人勉而假善君子所容也更徃而治之則凶<lb/>
　矣<lb/>
䷱<hi>巽下離上</hi>鼎<hi>器也以其象者三陽居中為腹一隂在下為足一隂在五為耳一陽在上為鉉乃以制器者尚其象故用之於治道禹王為之九鼎謂之重器所以謂重器者九州九鼎各分風土所宜之物神氣相依之理贊天地化育之道俱鑄於鼎可以上明天理下順人心遂能革故鼎新使夫有位者乆守為則故鼎為重器也</hi>元吉亨<hi>葢鼎之為器體之至重而不可動用之至大而不可量可以亨上帝可以養聖賢可以飽天下故曰元吉亨矣</hi>
<pb n="26b"/>
彖曰鼎象也以木巽火亨飪也聖人亨以享上帝而大<lb/>
亨以養聖賢巽而耳目聰明柔進而上行得中而應乎<lb/>
剛是以元亨<lb/>
象曰木上有火鼎君子以正位凝命<lb/>
　君子體而用之鼎者法象之器其形端正其體安重<lb/>
　故君子所以威重處正凝成於命令矣<lb/>
初六<hi>隂居巽下鼎之趾也</hi>鼎顛趾<hi>上應於四趾而向上顛之象也鼎覆則趾顛趾顛則覆其實矣</hi>
利出否<hi>然有當顛之時謂傾出敗惡以致潔浄鼎新革故利有出否所以新民否即惡物也去其舊染<pb n="27a"/>之汚</hi>得妾以其子无咎<hi>初與四應爻易位見兑為妾又見震震為長男即為長子長子主事其理順也故无咎</hi>象曰鼎顛趾未悖也利出否以從貴也<hi>否音鄙</hi>
　君子體而用之鼎覆而趾顛悖道也然非必為悖者<lb/>
　蓋有傾出否惡之時去故而鼎新革惡而受美從貴<lb/>
　之義也初應於四即上從於貴者矣<lb/>
九二<hi>陽剛處中鼎有實也</hi>鼎有實<hi>陽實隂虚九二剛/中鼎中有實之象</hi>我仇有疾<hi>二應五而比初嘉耦曰妃即五也怨耦曰仇即初也二比初以隂陽相從則非正而害義是有疾也</hi>不我能<lb/>
即吉<hi>二當以正自守使不正者不能相干人能自守以正則不正者不能即就之矣所以吉也</hi>象曰<lb/>
<pb n="27b"/>
鼎有實慎所之也我仇有疾終无尤也<lb/>
　君子體而用之鼎之有實猶人之誠信若能誠信中<lb/>
　道而素守雖有仇怨之小人將欲有疾終无尤矣<lb/>
九三<hi>以陽處剛居巽之上處得其正者</hi>鼎耳革<hi>卦象取義不一是為易也以全卦言之初為趾五為耳以上下卦言之三下卦之上又為耳四上卦之下又為足矣上下无常不可作典要之義也鼎者革之反故於此爻言革故曰鼎耳革</hi>其行塞<hi>三處得正有濟用之才為上無正應未見其用也欲從於五為四所隔未遂其志其行有塞儗也</hi>雉膏不食<hi>上離為雉謂烹飪以成膏之美味有阻而未見亨也故不食</hi>方雨<hi>互體見兑澤故稱雨猶井之九三井渫不食不得其君無以施也葢五之君聰而且明必<pb n="28a"/>降恩澤也雨澤方降喻賢才見用其志遂也所以旁通情耳</hi>虧悔終吉<hi>虧欠言不足也若䝉君亨其功民霑其澤其道行也當此之時不足之悔終反吉也</hi>象曰鼎耳革失其義也<lb/>
　君子體而用之始與鼎革異者失其相求之義也與<lb/>
　五非應又被四隔失求合之道也不中非同志之象<lb/>
　也是以其行塞而不通然上明而下賢終必舉遂君<lb/>
　臣慶㑹即隂陽和暢雨澤普濟故方雨而吉<lb/>
九四<hi>以陽處隂位不正也切近於君大臣之位也</hi>鼎折足<hi>互體見兑兑為毁折宫鼎折足者上卦之下為足以其居四近君不中不正應又隂柔徳薄而位髙也葢謂小人慎不可用用必不勝其任而敗事<pb n="28b"/>猶鼎之折足矣</hi>覆公餗<hi>鼎折其足則傾覆公上之餗餗鼎實也鼎實言供君之飲饍也</hi>其形渥<lb/>
凶<hi>葢謂居大臣之位當天下之任而所用非人至於覆敗乃不勝其任可謂羞愧之甚也其形渥為赧汗也凶可知矣繋辭曰徳薄而位尊知小而謀大力小而任重鮮不及矣言不勝其任蔽于私也</hi>象曰覆<lb/>
公餗信何如也<lb/>
　君子體而用之大臣當天下之任必能成天下之治<lb/>
　安則不誤君之所倚下民之所望與己致身任道之<lb/>
　志不失所期乃謂信也不然則失其職誤上之委任<lb/>
　得為信乎故曰信如何也<lb/>
<pb n="29a"/>
六五<hi>隂居離體明之象也</hi>鼎黄耳金鉉利貞<hi>五二相易為乾故為金五在鼎上耳之象也鼎之舉措在耳為鼎之主也五有中徳故云黄耳鉉舉耳者二應於五二為鉉五為耳二五文明得中而相應才無不足也其理至善矣利在貞固而已六五居中應中不至於失正而質本柔故戒以貞固於中也</hi>象<lb/>
曰鼎黄耳中以為實也<lb/>
　君子體而用之六五以得中為善是以為實徳也五<lb/>
　之所以聰明應剛為鼎之主得鼎之道皆由得中也<lb/>
上九<hi>陽明居上鼎之功成也</hi>鼎玉鉉大吉无不利<hi>井與鼎以上出為用又處終鼎之功成也九雖剛陽而居隂履柔不極剛而能濕潤喻玉也在上為鉉耳耳以舉鼎玉鉉以舉耳居成功之道<pb n="29b"/>唯善處而已剛柔適宜動靜不過則大吉无所不利矣</hi>象曰玉鉉在上剛柔節也<lb/>
　君子體而用之鼎以上為功至此鼎道大成矣爻剛<lb/>
　位柔爻陽位隂剛柔者隂陽和也變理隂陽三公之<lb/>
　事玉鉉在上三公之象耳以舉鼎鉉以舉耳綱舉而<lb/>
　目自隨領挈而裴自順鉉者鼎之綱領也相天子理<lb/>
　天下者知綱領之所在而舉之則體立而用行綏之<lb/>
　斯來動之斯和矣感應之機也易其神矣哉<lb/>
䷲<hi>震下震上</hi>震<hi>乾初爻交坤而成震震初索而得男謂之長男又一陽動於二隂之下故震動也又<pb n="30a"/>天之一陽降於地下陽動之時震動而𤼵聲者雷也又震為雷矣</hi>亨<hi>雷聲奮迅而萬物皆得舒暢是以震有亨通之理也</hi>震來虩虩<hi>虩者一陽所動之竅言一陽者即為帝竅者即為一陽所動之穴帝王以宰而言主宰天下萬物者也故曰帝出乎震謂萬事萬物皆常謹於幾動之微震來者即冬至日閉闗后不省方之意可謂謹懼至甚所以訓虩虩然言周旋顧慮不敢自寧致喻為蠅虎之貌也葢謂主宰而言者宜為天下之大本歟</hi>笑言啞啞<hi>啞於雅切訓不言也又烏格切訓笑聲處震如是則能保其安裕故笑言啞啞然謂和悦貌也人之和悦莫不歸吾凖則中而已</hi>震驚百里<hi>使人警省驚逺而懼邇也</hi>不<lb/>
喪匕鬯<hi>人之致其誠敬莫如祭祀之主也匕以載鼎實升之於俎鬯以灌地而降神方其酌裸以求神薦牲而祈饗盡其誠敬之心則雖震雷之威不能使之懼而失守故臨大震懼能安而不自失者惟能敬而已<pb n="30b"/>故曰不喪匕鬯也</hi>
彖曰震亨震來虩虩恐致福也<hi>能恐懼則致得福矣</hi>笑言啞啞後<lb/>
有則也震驚百里驚逺而懼邇也出可以守宗廟社稷<lb/>
以為祭主也<lb/>
象曰洊雷震君子以恐懼修省<lb/>
　君子體而用之洊重襲也上下皆震故為洊雷雷重<lb/>
　仍則威益盛君子觀洊雷威震之象以恐懼自修飭<lb/>
　循省也君子畏天之威則修正其身思省其過咎而<lb/>
<pb n="31a"/>
　改之不唯雷震凡遇驚懼之事皆當如是矣<lb/>
初九<hi>陽居震下震動之主也</hi>震來虩虩後笑言啞啞吉<hi>處動之初震來之始也當震之來虩虩然不自安恐懼而修省而後啞啞然安和也因懼而獲福所以吉也</hi>象曰震來<lb/>
虩虩恐致福也笑言啞啞後有則也<lb/>
　君子體而用之震來而能恐懼周顧則無患矣是能<lb/>
　因恐懼而反致福也又因恐懼而自修省不敢違於<lb/>
　法度是由震而後有法則故能保其安吉而笑言啞<lb/>
　啞也<lb/>
<pb n="31b"/>
六二<hi>以隂處柔位當也</hi>震來厲億喪貝躋于九陵勿逐七日得<lb/>
<hi>隂柔中正善處震也乗初九之剛震來之厲者危猛也自厲其心畏懼而修省也億度其不能當必喪其所有之寶貝也遂退於至髙之處避之升于九陵也以中正之道固守事過則反常也所謂七日者卦有六位七則反常所喪之寶貝勿逐自得之也</hi>象曰震來厲乗剛也<lb/>
　君子體而用之當震而乗剛是以彼厲而已危震剛<lb/>
　之來其可禦乎<lb/>
六三<hi>以隂處陽位不當也</hi>震蘇蘇震行无𤯝<hi>震為反生死而復生為蘇耳蘇蘇者謂神氣緩散自失之狀六三以隂居陽以不正處不正於平時且不能安况處震乎故震懼而蘇蘇然若因震懼而<pb n="32a"/>能行去不正而就正則可以無過𤯝猶過也三行至四正也動以就正為善故二勿逐則自得三能行則無𤯝矣</hi>象曰震蘇蘇位不當也<lb/>
　君子體而用之其恐懼自失蘇蘇然由其所處不當<lb/>
　故也不中不正其能安乎<lb/>
九四<hi>陽居隂位處不正也</hi>震遂泥<hi>居震動之時不中不正處柔失剛健之道居四無中正之徳陷溺於重隂之間不能自震奮者也故曰遂泥泥滯溺也以不正之陽而上下重隂安能免於泥乎遂無反之意處震懼則莫能守也欲震動則莫能奮也震道亡矣豈復能光亨也</hi>象曰震遂泥未光也<lb/>
　君子體而用之陽者剛物震者動義以剛處動本有<lb/>
<pb n="32b"/>
　光亨之道乃失其剛正而陷於重隂以致遂泥豈能<lb/>
　光也云未光者見陽剛本能震也以失徳故泥耳<lb/>
六五<hi>隂居尊位柔中之君也</hi>震徃來厲億无喪有事<hi>下震已徃上震方來有危厲之道者以乗剛也億度其事無致喪者得中故也</hi>象曰震徃來厲危行也其事<lb/>
在中大无喪也<lb/>
　君子體而用之徃來皆厲行則有危也動皆有危唯<lb/>
　在无喪其事而已其事謂中也能不失其中則可自<lb/>
　守也大无喪以无喪為大也<lb/>
<pb n="33a"/>
上六<hi>隂居上體之上至髙之處也</hi>震索索視矍矍<hi>處重震之極其氣索然其視矍然懼之甚矣</hi>征凶<hi>不可復動/動則有凶</hi>震不于其躬于其鄰无咎<hi>震之及身乃于其躬也不于其躬謂未及身也于其鄰鄰者近于身者也指六五而言畏其鄰戒而不征雖危而无咎矣</hi>婚<lb/>
媾有言<hi>婚媾者隂陽相配也指初九而言上為衆動之首既知戒而不動則朋類必有怨言如終極而反初可謂地復也繫辭云上下無常剛柔相易不可為典要俗言上下爻無位者即謂上下爻無常也易理終必反初上六指婚媾為初九明矣</hi>象曰農索索中未得也雖凶无咎畏<lb/>
鄰戒也<lb/>
　君子體而用之以其失中震懼不安至於索索矣極<lb/>
<pb n="33b"/>
　而復征則凶也若能見鄰戒而知懼變於未極之前<lb/>
　則无咎矣上六動之極震極當復也<lb/>
䷳<hi>艮下艮上</hi>艮其背不獲其身行其庭不見其人无咎<hi>艮為山止也以體言之天之陽氣降于地上為艮是山自天而墜也故曰山一陽止於二隂之上隂靜也下靜而上止故艮止也以象言之乾上爻交坤而成艮艮三索而得男是謂少男也以二體言之上下以敵相應不相與也六爻俱無正應各守其位止之象也故曰艮其背所謂背者於其全身舉至重而言也其背靜亦靜動亦靜不見有我亦不見有人惟一於止而已是以不獲其身行其庭不見其人也何咎之冇</hi>
彖曰艮止也時止則止時行則行動靜不失其時其道<lb/>
<pb n="34a"/>
光明艮其止止其所也上下敵應不相與也是以不獲<lb/>
其身行其庭不見其人无咎也<lb/>
象曰兼山艮君子以思不出其位<lb/>
　君子體而用之上下皆山故為兼山君子觀艮止之<lb/>
　象而思安所止不出其位也位者所處之分也萬事<lb/>
　各有其所得其所則止而安若當行而止當速而乆<lb/>
　或過或不及皆出其位也况踰分非據乎<lb/>
初六<hi>隂居艮下趾之象也</hi>艮其趾<hi>易咸艮以人身取象人之動止必謹其始艮其趾也</hi>无咎<lb/>
<pb n="34b"/>
<hi>止於未動則不至于失故无咎也</hi>利永貞<hi>永乆正固保其有終艮之宜也</hi>象曰艮其趾<lb/>
未失正也<lb/>
　君子體而用之當止而行非正也止之於初故未失<lb/>
　正事止於始則易而未至於失也<lb/>
六二<hi>隂居中正知止者也</hi>艮其腓<hi>處下體之中腓之象也腓訓脛腨俗謂足肚艮其腓者動止而不在己也</hi>不拯其隨<hi>不獲己而從三也三以剛為艮主所處不中失其止之道也二欲救之三恃剛而不能退聽故不拯而隨之也</hi>其心不快<hi>但人之四體皆聽命於心其儻不拯其隨與之俱動則見不退而聽命於心其心不快矣心天君也心於止必知其所止則百體皆聽命固也然蹶者趨者反動其心不<pb n="35a"/>拯其隨其心不快</hi>象曰不拯其隨未退聽也<lb/>
　君子體而用之所以不拯救之而唯隨者在上者未<lb/>
　能下從也若三能退身降志而聽從則可拯救矣<lb/>
九三<hi>陽居下體之上艮之主也</hi>艮其限<hi>以一陽居四隂之中在上下之際為限限則有定止之象也</hi>列其夤<hi>亦為上下之中故夤為心膂之肉列其夤者列則有分定之位謂心在其中知止而後有定者也</hi>厲薰心<hi>然有定位所處不中致被四隂夾攻之危莫甚焉危亡之憂乃薰灼其心也</hi>象<lb/>
曰艮其限危薰心也<lb/>
　君子體而用之憂患薰心其操心也危之君子乎自<lb/>
<pb n="35b"/>
　守於羣邪見陷之時能定於百憂叢至之日此其所<lb/>
　以為難也不難無以見君子<lb/>
六四<hi>以柔處隂得其正也</hi>艮其身无咎<hi>切近於君大臣之位也居上之下身之象也欲止於物先止其身艮止之當也故无咎可謂守身為大矣</hi>象曰艮其身止諸躬也<lb/>
　君子體而用之身舉全體而言耳目鼻口四肢皆在<lb/>
　矣能艮其身耳之於聲目之於色口之於味鼻之於<lb/>
　臭四肢之於安佚凡可以為心害者皆絶矣葢身一<lb/>
　於心耳一於心者無欲之謂也無欲則靜虚動直靜<lb/>
<pb n="36a"/>
　虚則明動直則公明通公溥聖矣哉<lb/>
六五<hi>隂居尊位艮之君也</hi>艮其輔言有序悔亡<hi>六五隂柔之才不足以當君位故止在上取輔義言之三四五互頤口輔之象艮其輔者止於頰輔即慎言也言冇序者審而後言言必有序也柔中之徳謹於言行其悔亡也</hi>象曰艮其輔以中正也<lb/>
　君子體而用之蓋謂艮止其口輔者自知柔弱當慎<lb/>
　其言也不得已而有言者必有序所以有序者以其<lb/>
　五在上卦之中正居君位可行中正之道也中正者<lb/>
　極也極者皇建其有極也皇極者大中至正之道故<lb/>
<pb n="36b"/>
　曰以中正也<lb/>
上九<hi>陽居最上止之終也</hi>敦艮吉<hi>敦艮敦臨敦復皆艮象敦厚也地以厚故靜艮山隆於坤地之上厚之厚也其厚之厚者即靜之靜也所以艮六爻皆吉主靜之妙如此哉</hi>象曰敦艮之吉<lb/>
以厚終也<lb/>
　君子體而用之天下之事唯終守之為難故曰敦艮<lb/>
　之吉以厚終也者即中庸所謂博厚配地髙明配天<lb/>
　悠乆无疆云耳<lb/>
䷴<hi>艮下巽上</hi>漸<hi>以卦變言漸自否來三之柔進/居四故卦名為漸漸者進也</hi>女歸吉<hi>以卦<pb n="37a"/>象言巽下艮有男在女下之象又伏體有歸妹之象以九居五以六居二又有男正位乎外女正位乎内皆為女歸吉矣</hi>利貞<hi>三之柔進居於四進而當位徃冇功也以六居四為正進以正正己可以正國人也以卦體言九五之位剛得中也以卦徳言止而能正動不窮也故利貞矣漸進也卦之不曰進而曰漸者道當進以漸也事亦當進以漸也况女之從人不進以漸可乎哉</hi>
彖曰漸之進也女歸吉也進得位徃有功也進以正可<lb/>
以正邦也其位剛得中也止而巽動不窮也<lb/>
象曰山上有木漸君子以居賢徳善俗<lb/>
　君子體而用之山木以漸而長徳行以漸而積風俗<lb/>
<pb n="37b"/>
　以漸而化其理一也體易者可不知漸之義乎<lb/>
初六<hi>隂居最下漸之初也</hi>鴻漸于干<hi>物之進以漸者莫如鴻南鄉北鄉其進以漸而卒至焉故六爻皆取鴻以喻漸進之義二三四五互體見坎初近坎水為干干水涯也故曰鴻漸于干矣</hi>小子厲<lb/>
有言无咎<hi>艮為少男即為小子厲以其爻不中正無應故厲然漸進之初涉害未深雖有言而懼終无咎義則然也</hi>象曰小子之厲義无咎也<lb/>
　君子體而用之初六處下而不中柔弱而無應以此<lb/>
　而進常情之所憂也君子則深識逺照預知未然之<lb/>
　事故不憂也小子幼子唯能見己然之事從衆人之<lb/>
<pb n="38a"/>
　所知非自能燭理也故危懼而有言葢不知處下亦<lb/>
　有可進之道其道用柔所以不躁也無應所以能漸<lb/>
　也於義自无咎矣若漸之初而用剛急進則失漸之<lb/>
　義不能進而致咎必矣<lb/>
六二<hi>隂居艮體之中中正之臣也</hi>鴻漸于磐飲食衎衎吉<hi>衎苦旦切樂也艮為石磐象互體見坎酒食象六二上應九五剛中之君進之安裕者也如鴻志之進自干涯而至磐石漸而進之也其進之平易如磐石之安也喻天下安平君臣慶會其飲食和樂衎衎然其樂可知也</hi>象曰飲食<lb/>
衎衎不素飽也<lb/>
<pb n="38b"/>
　君子體而用之六二柔順中正上應九五在鴻則漸<lb/>
　進于磐飲啄自適在君子則飲食雖不異於鴻而所<lb/>
　以飲食者不同於鴻詩云豈弟君子不素餐兮孟子<lb/>
　曰既醉以酒既飽以徳言飽乎仁義也所以不願人<lb/>
　之膏粱之味也六二之君子其進也豈徒為温飽而<lb/>
　已哉<lb/>
九三<hi>陽居艮上處得其正</hi>鴻漸于陸<hi>九三動則為坤坤可為陸地陸地平地也三在下卦之上漸進至於陸地矣</hi>夫征不復<hi>九三六四皆無應而相比相比則親密而易合却為無應則無道而<pb n="39a"/>相求以隂陽而言之九三以陽故夫也六四以隂故婦也若三不能克復義理儻征徃而求四是夫征不復也</hi>
婦孕不育<hi>雖隂陽相與終無正應有失漸道之理喻婦不以婚禮而從夫有失人倫之道所以孕而不育也</hi>凶<hi>蓋謂君子非禮求人人必忽/之也進道以此是以凶也</hi>利禦㓂<hi>互體見坎坎為冦君子當以正道而固守果使小人不能進即為禦冦矣</hi>象曰夫征不復離羣醜也婦<lb/>
孕不育失其道也利用禦冦順相保也<lb/>
　君子體而用之進不以正離叛羣類是可醜也失漸<lb/>
　之道是以凶也苟以順道而相保則得其宜也<lb/>
六四<hi>隂居巽下處得其正</hi>鴻漸于木或得其桷无咎<hi>木桷皆巽象下乗剛進處<pb n="39b"/>不安也鴻漸于木者漸進於巽木也鴻連趾而不能握枝今進於木本不安也或得平柯而處之是得其桷而能安處也六四雖正下乗九三之剛漸進而本有危也葢所處順巽而正是以无咎也</hi>象曰或得<lb/>
其桷順以巽也<lb/>
　君子體而用之處髙而不危葢以柔順而行正道之<lb/>
　故也<lb/>
九五<hi>陽處尊位剛中之君也</hi>鴻漸于陵<hi>陵即丘陵地之髙阜之處也言鴻漸于至髙之所矣</hi>
婦三嵗不孕<hi>下與六二為正應為三四所阻乆而未合故曰婦三嵗不孕也</hi>終莫之勝<lb/>
吉<hi>然陽剛之才而得中正之道必有亨通之理不正之人終不能間故曰終莫之勝吉也</hi>象曰終<lb/>
<pb n="40a"/>
莫之勝吉得所願也<lb/>
　君子體而用之邪不能勝正是以中也中正之道得<lb/>
　行君臣之志願得矣<lb/>
上九<hi>陽居巽上謙巽之至也</hi>鴻漸于陸其羽可用為儀吉<hi>安定胡公曰陸為逵逵雲路也謂虚空之中也爾雅云九達謂之逵逵通達無阻蔽之義上九在至髙之位又益上進是出乎位之外在它時則為過矣於漸之時居巽之極必有其序如鴻之離所止而飛于雲空在人則超逸乎常事之外者也進至於是而不失其漸賢逹之髙致也故曰用為儀法而吉羽鴻之所用進也以其進之用况上九進之道乎</hi>象曰其羽可用為儀吉不可亂也<lb/>
<pb n="40b"/>
　君子體而用之君子之進自下而上由微而著跬步<lb/>
　造次莫不有序不失其序則無所不得其吉故九雖<lb/>
　窮髙而不失其吉可用為儀法者以其序而不可亂<lb/>
　也<lb/>
䷵<hi>兑下震上</hi>歸妹<hi>女之嫁歸也妹少之稱以卦變言卦自泰來三四交而成歸妹乾坤交也以卦徳言震上兑下以少女從長男也男動而女説以説而動皆男説女女從男之象易有男女配合之卦四咸恒漸歸妹也咸與恒漸與歸妹皆卦之反對咸恒夫婦之道漸歸妹女歸之義咸與歸妹男女之情也人之所説者少女故云妹為女歸之象又有長男説少女之義故為歸妹也</hi>征凶无攸利<hi>以説而動動而<pb n="41a"/>不當故征凶又除上下二爻俱不當位及柔爻皆乘剛故无所徃而利也</hi>
彖曰歸妹天地之大義也天地不交而萬物不興歸妹<lb/>
人之終始也説以動所歸妹也征凶位不當也无攸利<lb/>
柔乗剛也<lb/>
象曰澤上有雷歸妹君子以永終知敝<lb/>
　君子體而用之雷震於上澤隨而動陽動於上隂説<lb/>
　而從女從男之象也故為歸妹君子觀男女配合生<lb/>
　息相續之象乃以永其終知有敝也永終謂生息嗣<lb/>
<pb n="41b"/>
　續永乆其傳也知敝謂知物有敝壞而為相繼之道<lb/>
　女歸則有生息故有永終之義又天婦之道當常永<lb/>
　有終知其有敝壞而戒慎之故聖人防閑男女非正<lb/>
　不能永終故設此戒也<lb/>
初九<hi>陽處震下歸妹之初也</hi>歸妹以娣<hi>娣即媵也媵以證實證二切送去從嫁者也女之歸居下而無正應娣之象也</hi>跛能履<hi>剛陽在婦人為賢貞之徳而處卑順娣之賢正者處説居下為順義婦之卑下雖賢何所能為不過自善其身以承助其君而己如跛之能履言不能及逺也</hi>征吉<hi>然在其分為善故以是而行則吉也</hi>象曰歸妹以娣以恒也跛能履吉相承也<lb/>
<pb n="42a"/>
　君子體而用之歸妹之義以説而動非夫婦能常之<lb/>
　道九乃剛陽有賢貞之徳雖娣之微乃能以常者也<lb/>
　雖在下不能有所為如跛者之能履然征而吉者以<lb/>
　其能相承助也能助其君娣之吉也<lb/>
九二<hi>陽居兑體之中女之賢貞之象也</hi>𦕈能視<hi>二與五相應悦而從動則失其正也女雖賢而不能自遂雖剛中而獨力何為喻𦕈能視言不及逺也</hi>利幽人之貞<hi>誠能自善其身幽靜而以正固守得其正也</hi>象曰利幽人之貞未變常也<lb/>
　君子體而用之九二兑體為少女為説彖之所以言<lb/>
<pb n="42b"/>
　凶者以女先説男之故周公所以於爻設訓戒之辭<lb/>
　曰利幽人之貞女之幽貞者也幽閑貞靜闗睢之徳<lb/>
　九二位柔徳剛實似之夫如是始未變其婦道之常<lb/>
　否則變常矣諸爻言歸妹而九二不言即所歸之妹<lb/>
　也履卦之幽人貞吉君子之幽貞者也歸妹之幽人<lb/>
　之貞婦人之幽貞者也<lb/>
六三<hi>以隂處陽位不當也</hi>歸妹以須反歸以娣<hi>妹即女之小者須即婢也娣送女從嫁者即婢也今人謂生其子者有妻生之子有妾生之子有婢生之子所以然而然也須天官書云須女四星<pb n="43a"/>賤妾之稱織女三星天女也陸震曰天文織女貴須女賤兑為妾故有此象歸妹有娣焉又有須焉須見寵則娣見斥歸而復反矣六三不當位故有此象曰反歸以娣</hi>象曰歸妹以須未當也<lb/>
　君子體而用之女無妍醜入宫見妬士無賢不肖入<lb/>
　朝見嫉娣不見妬於妹而亦見妬於須吁可不謹哉<lb/>
九四<hi>陽居震下剛處柔也</hi>歸妹愆期<hi>兑正秋也震仲春也踰兑而至震過秋而待春歸妹愆期也</hi>遲歸有時<hi>上無正應未得其歸也必待佳偶之時耳故曰遲歸有時也</hi>象曰愆期<lb/>
之志有待而行也<lb/>
　君子體而用之九四歸妹以剛柔兼濟女子之徳也<lb/>
<pb n="43b"/>
　上無正應未得其歸也擇時而不嫁愆過其期也雖<lb/>
　嫁之遲必待佳偶之時喻君子名徳雖重亦未可躁<lb/>
　進也必待良友然後可行也<lb/>
六五<hi>隂居尊位王姬之象也</hi>帝乙歸妹<hi>五居尊位妹之貴髙者也下應於二為下嫁之象王姬下嫁自古而然至帝乙而後正婚姻之禮明男女之分雖至貴之女不得失柔巽之道恐有貴驕之志故易中隂尊而謙降者則曰帝乙歸妹奉之六五是也</hi>其君之袂不如其娣之袂良<lb/>
<hi>貴人女之歸唯謙降以從禮乃尊髙之徳也不事容飾以説人言娣媵即從嫁之女以容飾為事奉者耳衣袂所以為容飾也六五尊貴之女尚禮而不尚飾故其袂不及其娣之袂良良即美好</hi>月幾望吉<hi>葢謂<pb n="44a"/>不可亢極而過中也月望隂之盈也盈則敵陽也幾謂未至於盈也五之貴髙尚不至於盈極喻女貴不抗夫乃為吉耳申明賢女處尊貴之道也</hi>象曰帝乙歸妹不如其娣之袂良也<lb/>
其位在中以貴行也<lb/>
　君子體而用之以帝乙歸妹之道言其袂不如其娣<lb/>
　之袂良尚禮而不尚飾也五以柔中在尊髙之位以<lb/>
　尊貴而行中道也柔順降屈尚禮而不尚飾乃中道<lb/>
　也<lb/>
上六<hi>隂居最上隂之極也</hi>女承筐无實<hi>隂極而無應女歸而無終也承筐婦職所供也无實<pb n="44b"/>謂空筐不能奉祭祀也</hi>士刲羊无血无攸利<hi>刲音暌屠羊也刺也剥也葢公卿祭祀親自割牲取血以祭喻刲羊無血内卦兑故稱羊謂不能承奉祭祀也既不能祀則是不能為婦道矣婦道無終又奚利有哉</hi>象曰上六无實承虚筐也<lb/>
　君子體而用之震為竹其體下實上虚有筐象所謂<lb/>
　承筐也又上六隂為虚无實也兑羊為金刲羊也坎<lb/>
　為血三四復位則坎毁无血也婦職助祭則以筐實<lb/>
　蘋藻之屬諸侯卿大夫皆親割牲取血以祭今无實<lb/>
　无血是夫婦之禮不成而祭祀無主此約婚不終而<lb/>
<pb n="45a"/>
　无攸利矣<hi>此卦元自泰來三四交而成歸妹即乾坤交也互體見坎坎有血象三四復位則坎</hi>
　<hi>毁所以无血也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易原㫖卷五<lb/>
</p>
<p>
</p>
  </div>
</body>
</text>
</TEI>
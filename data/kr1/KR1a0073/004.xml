<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易原㫖卷四</head>
    <p>
<pb n="1a"/>
欽定四庫全書<lb/>
　周易原㫖卷四　　　　　　元　保巴　撰<lb/>
䷞<hi>艮下兑上</hi>咸<hi>咸者感也卦自否來乾坤二卦正應相易變為兌上艮下少男下於少女二氣相感故卦名為咸咸皆也無心感物是皆感之義即隂陽不測之理所以微始無始神為無為勿名勿迹萬事萬物匪依隂陽相感則非也</hi>亨<hi>乾坤剛柔相感成兌艮二少艮為山為止為少男兌為澤為悦為少女既止而悦又少男下於少女又山澤通氣是以亨也</hi>利貞<hi>凡言利者皆有斷割之義故斷以誠相感必得其貞正矣</hi>取女吉<hi>既得貞正即能成生長化育之功也故曰取女吉又謂咸卦男下於女夫婦之感也恒卦女下於男夫婦之常也</hi>
<pb n="1b"/>
彖曰咸感也柔上而剛下二氣感應以相與止而説男<lb/>
下女是以亨利貞取女吉也天地感而萬物化生聖人<lb/>
感人心而天下和平觀其所感而天地萬物之情可見<lb/>
矣<lb/>
象曰山上有澤咸君子以虛受人<lb/>
　君子體而用之凢受於人者當以虛其中而受之則<lb/>
　能入矣虛中者無我也無我者無心也無心感物者<lb/>
　咸感也咸感者中無私主所感無不應矣<lb/>
<pb n="2a"/>
初六<hi>隂居最下感之初也</hi>咸其拇<hi>易咸艮二卦專以人身取象此卦六爻皆應宜動以靜為主艮卦宜靜以動為主此謂易之大理也拇者足之大指咸其拇者謂足之大指居下而在外感之淺也人之舉行必待心先動而足應之耳拇指焉能感動於人物乎葢謂初以隂柔之質處於卑下雖有九四為正應又不中正亦未宜輕進且待九四先動而後應是則不失其理矣</hi>象曰咸其拇志在外也<lb/>
　君子體而用之初欲上進而外應於四初四俱不中<lb/>
　正茍以不中正而相感者志雖在外動則有失感應<lb/>
　之道矣<lb/>
六二<hi>隂居下體之中腓之象也</hi>咸其腓凶<hi>腓謂足肚也人之舉行必待心先感而後足舉則腓<pb n="2b"/>隨而動理之常也其心未感足未舉而腓自動不祥之兆也故曰咸其腓凶</hi>居吉<hi>二與五為正應雖中正亦不宜妄動止不求而自躁進失中正之德是以凶也若守中正之道待上感而後應則順理而無害故曰居吉</hi>象曰雖凶居吉順不害也<lb/>
　君子體而用之二居中得正所應於五又得中正其<lb/>
　才本善以其在咸之時質柔而上應故戒以先動求<lb/>
　君則凶居以自守則吉象復明之云非戒之不得相<lb/>
　感唯順理則不害謂守道不先動也<lb/>
九三<hi>陽處下體之上股之象也</hi>咸其股執其隨<hi>股在身之下足之上所為不能自由必隨<pb n="3a"/>身動故曰執其隨也</hi>往吝<hi>三處不中不能自守上應悦極不循其理感悦而往所執如此不亦羞吝乎</hi>
象曰咸其股亦不處也志在隨人所執下也<lb/>
　君子體而用之前二隂爻皆有感而動三雖陽爻亦<lb/>
　然故云亦不處也不處謂動耳有陽之才而不能自<lb/>
　主其理志反在於隨人是所操執者卑下之甚也聖<lb/>
　人之戒深切矣<lb/>
九四<hi>四居三陽之中咸之主也</hi>貞吉悔亡<hi>以陽處隂所處不正本有悔也四居脢之下脢是背脊肉股之上為心心以主靜為本心能貞靜若無即無私係則吉而无悔故曰貞吉悔亡矣</hi>憧憧往<lb/>
<pb n="3b"/>
來朋從爾思<hi>葢謂一物各有一太極人身以心為極心以靜為主周子故云寂然不動者誠也感而遂通者神也動而未形有無之間者㡬也所以㡬動於此感應之道深切著明矣萬事在㡬未有感害之先當以存心飬神物來即應耳不然若憧憧然於往來之間但從私係亂其心神多思多慮致被雜念所亂則思慮所及者朋類從之或思慮不及者朋類不從難成皆感之功矣</hi>象曰貞吉悔亡未感<lb/>
害也憧憧往來未光大也<lb/>
　君子體而用之貞則吉而悔亡未為私感所害也係<lb/>
　私應則害於感矣憧憧往來以私心相感感應之道<lb/>
　狹矣故未光大也葢謂先靜其心使致鑑空衡平物<lb/>
<pb n="4a"/>
　各附物不以纎毫障蔽故曰天下何思何慮天下同<lb/>
　歸而殊塗一致而百慮天下何思何慮反複而言者<lb/>
　叮嚀懇切謂雖物有萬殊事有萬變統之以一一即<lb/>
　心誠貞正而己感道如此無物不應矣<lb/>
九五<hi>陽居尊位中正之君也</hi>咸其脢无悔<hi>九五尊位當以至誠咸感於天下也若正應二比上若係二而說上則偏私淺狹非人君之道矣又謂脢背肉也與心相背而所不見言能背其私心感非其所見而說者則得人君感天下之正而无悔也</hi>象曰咸其脢志末也<lb/>
　君子體而用之葢謂為人上者不可有纎毫私係雖<lb/>
<pb n="4b"/>
　脢與心相背而所不見其係終未為全善僅能无悔<lb/>
　而已故曰志末也<lb/>
上六<hi>隂居兌上為悅之主</hi>咸其輔頰舌<hi>兌為口輔頰舌者皆口屬也輔音父助也弼也亦姓䩉<graphic n="KR3567" url="https://raw.githubusercontent.com/kanripo/KR-Gaiji/master/images/KR3567.png" mimeType="image/png"/>二同音父皆頰骨也頰居牒切面旁也不直云口而云輔頰舌者亦猶今人謂口過曰唇吻曰頰舌也輔頰舌皆用以言也上六居感之極是其欲感物之極者也則不能以至誠感物而發見於口舌之間小人女子之常態也豈能動於人乎</hi>象曰咸其輔頰舌滕口說也<lb/>
　君子體而用之葢謂唯至誠為能感人乃以柔說滕<lb/>
　揚於口舌談其虛辭媚語為隂暗小人之態豈能感<lb/>
<pb n="5a"/>
　於人乎<lb/>
䷟<hi>巽下震上</hi>恒<hi>以卦變言恒自㤗來初之剛上而居四四之柔下而居初陽貴隂賤剛上而柔下男尊而女卑男外而女内皆經常之理恒乆之道故名為恒</hi>亨无咎利貞<hi>誠能久常其德合天地之道無休無息可以致亨通而无咎然而利在正固矣</hi>利有攸往<hi>所謂恒者非一定之常惟宜恒於可恒之正而恒之恒得其正无所往而非利矣</hi>
彖曰恒久也剛上而柔下雷風相與巽而動剛柔皆應<lb/>
恒恒亨无咎利貞久於其道也天地之道恒乆而不已<lb/>
也利有攸往終則有始也日月得天而能乆照四時變<lb/>
<pb n="5b"/>
化而能久成聖人久於其道而天下化成觀其所恒而<lb/>
天地萬物之情可見矣<lb/>
象曰雷風恒君子以立不易方<lb/>
　君子體而用之觀雷風相與成恒之象以常久其德<lb/>
　自立於大中常久之道不變易其方所也<lb/>
初六<hi>隂處恒之最初隂柔不及者也</hi>浚恒<hi>巽為入浚者入之深也初居㢲下與四為正應四居震體而陽性以剛居髙志上而不下又為二三所隔初居隂柔又不居正不量自己之才又不度四之髙逺之勢素志守恒而求上應故知恒而不知變求恒之深者也</hi>貞凶无攸利<hi>知㡬之士陽用中理必獲常矣<pb n="6a"/>不知幾者堅守失其常凶必至矣凶至何所往而得其利乎</hi>象曰浚恒之凶始求深<lb/>
也<lb/>
　君子體而用之葢謂隂暗小人不得恒之宜也以隂<lb/>
　柔之質居恒之始不度髙上之勢而輒求深於上應<lb/>
　是知常而不知變者豈能知幾哉<lb/>
九二<hi>陽居陰位非常理也</hi>悔亡<hi>在恒之義居得其正則常道也九陽爻居隂位非常理也處非其常本當有悔以其九二中德而應於五五又居中以中而應中其處動皆得中也是能恒乆於中矣能恒久於中則不失正矣中重於正中則正矣正不必有中也九二以剛中之德而應於中德之勝也足以亡其悔矣人能<pb n="6b"/>識重輕之勢則可以言易也</hi>象曰九二悔亡能久中也<lb/>
　君子體而用之得悔亡者由其能恒久於中也人能<lb/>
　恒久於中豈止亡其悔是德之善也<lb/>
九三<hi>陽居陽位處得其正也</hi>不恒其德<hi>三爻陽居陽位處得其位是其常處也乃志從於上六不唯隂陽相應且以風復從雷於恒處而不處不恒之人也故德不常</hi>或承之羞<hi>則差辱或承之矣或承之謂有時而至也</hi>貞吝<hi>固守不恒以為恒豈不可羞吝乎</hi>象曰不恒其德无<lb/>
所容也<lb/>
　君子體而用之人無常德無所容其身矣<lb/>
<pb n="7a"/>
九四<hi>陽居震下動之主也</hi>田無禽<hi>以陽居隂處非其所若居他人之位安可常處而久託乎哉以田為喻言九陽之居四隂非其位而雖處恒乆亦如田獵而無禽獸之獲謂徒用力而無功也</hi>象曰久<lb/>
非其位安得禽也<lb/>
　君子體而用之處非其位雖欲久處何所得乎是故<lb/>
　以田為喻故云安得禽也<lb/>
六五<hi>隂居尊位柔得中也</hi>恒其德貞婦人吉夫子凶<hi>五應於二以隂柔而應陽剛居中而所應又中隂柔之正也故恒乆其德則為貞也夫以順從為恒者婦人之道在婦人則為貞故吉若丈夫而以順從於人為恒則失其剛陽之正乃凶也五君位而不以君道言者如六五之義在丈夫猶凶况人<pb n="7b"/>君之道乎在他卦六居君位而應剛未為失也在恒故不可耳君道豈可以柔順為恒也</hi>象曰婦人<lb/>
貞吉從一而終也夫子制義從婦凶也<lb/>
　君子體而用之震為長男五隂本柔巽為長女二陽<lb/>
　本剛則是柔弱之男子順從剛强之婦人乃為妾婦<lb/>
　之道以順為正者也故女子吉丈夫凶矣<lb/>
上六<hi>隂居震之最上動之又動者也</hi>振恒凶<hi>此振者速也如振衣如振書抖擞運動之意在上而其動無節以此為恒反致凶矣</hi>象曰振恒在上大无功也<lb/>
　君子體而用之隂柔在上則當守其安靜久常其德<lb/>
<pb n="8a"/>
　可也今反以隂質躁動要功安得有成乎不惟无功<lb/>
　久且撓亂有損矣故曰大无功也<lb/>
䷠<hi>艮下乾上</hi>遯<hi>遯者退而隠也隂長陽/消君子遯隠之時也</hi>亨<hi>君子遯隠以伸其道道不屈則為亨故遯所以有亨也</hi>小利貞<hi>隂小陽大二隂方長之時喻小人之道漸長未至於隆盛之際知幾之士遯而隠之固善然終失其忠孝之大矣務大而忘小之君子居剛之位言五二即當隨時取宜杜漸防㣲預以雍容和緩俯就隂小不惡而嚴固守天地生育之理以仁義而主之使致小人無由而遽盛耳故曰小利貞</hi>
彖曰遯亨遯而亨也剛當位而應與時行也小利貞浸<lb/>
<pb n="8b"/>
而長也遯之時義大矣哉<lb/>
象曰天下有山遯君子以逺小人不惡而嚴<lb/>
　君子體而用之天下有山山下起而乃止天上進而<lb/>
　相違是遯避之象也君子觀其象以避遠乎小人遠<lb/>
　小人之道若以惡聲厲色適足以致其怨忿唯在乎<lb/>
　矜莊威嚴使知敬畏則自然而化矣<lb/>
初六<hi>隂柔在下遯之下及者也</hi>遯尾<hi>遯之在後也諸卦尚進以初為先遯卦尚退以初為後即上為首初為尾故曰遯尾</hi>厲<hi>遯以尾者遯在最後遯之/不及危厲之道也故曰厲</hi>勿用有攸往<hi>不可<pb n="9a"/>用此而往往則必危殆矣</hi>象曰遯尾之厲不往何災也<lb/>
　君子體而用之見幾先遯固為善也遯而為尾危之<lb/>
　道也往既有危不若不往而晦藏可免於災處微故<lb/>
　也古人處微下應亂世而不去者多矣<lb/>
六二<hi>隂居艮體之中所處中正敦篤者也</hi>執之用黄牛之革<hi>執者一定之辭黄者中色二伏坤坤為牛者柔順之獸革皮也其皮至堅</hi>莫之勝說<hi>葢謂二以中正而順於五五以剛健而親於二二五之志允執厥中其堅固不可勝言也</hi>象曰執用黄牛固志也<lb/>
　君子體而用之上下以中順之道相固結其心志甚<lb/>
<pb n="9b"/>
　堅如執之以牛革也<lb/>
九三<hi>陽處艮上為止之主</hi>係遯<hi>上無正應陽說於隂以其下比二而係之也故曰係遯</hi>有疾<lb/>
厲<hi>以二為係累之疾不能遠遯是以有危厲矣</hi>畜臣妾吉<hi>下説二隂暱比而相親於臣妾小人女子惠而私愛而畜養之至得其心而為吉終不可任大事矣</hi>象曰係遯之厲有疾憊<lb/>
也畜臣妾吉不可大事也<lb/>
　君子體而用之遯而有係累必以困憊致危其有疾<lb/>
　乃憊也蓋力亦不足矣以此暱愛之心畜養臣妾則<lb/>
　吉豈可以當大事乎<lb/>
<pb n="10a"/>
九四<hi>陽居健體之下剛明果斷樂善而好遯者也</hi>好遯君子吉<hi>君子處此不為私愛所累是以吉也</hi>小人否<hi>茍或下應於六則是牽於私愛而害於遯反以為凶故否也</hi>象曰君子<lb/>
好遯小人否也<lb/>
　君子體而用之君子好遯而不失於義小人反是而<lb/>
　至於不善也<lb/>
九五<hi>陽居尊位中正之君也</hi>嘉遯貞吉<hi>五與二應本為私係由其二亦中正所以處其心志及乎動止莫非中正而無私係之失矣可謂嘉遯也故為貞正之吉</hi>象曰嘉遯貞吉以正<lb/>
志也<lb/>
<pb n="10b"/>
　君子體而用之志正則動必由正所以為遯之嘉也<lb/>
　居中得正而應中正是其志正也所以為吉人之遯<lb/>
　也正也者唯在正其志而已矣<lb/>
上九<hi>陽居健體之極明斷果决者也</hi>肥遯无不利<hi>肥者充大寛裕之意遯者唯飄然遠逝無所係滯之為善上九乾體剛斷在卦之外矣又下無所係是遯之遠而無累可謂有餘裕也遯者窮困之時也善處則肥矣其遯如此何所不利</hi>象曰肥遯无不利无所疑也<lb/>
　君子體而用之其遯之遠無所疑滯也葢在外則已<lb/>
　遠無應則無累故為剛决無疑何所不利矣<lb/>
<pb n="11a"/>
䷡<hi>乾下震上</hi>大壯利貞<hi>陽大隂小四陽二隂大者壯也此以卦體釋卦名也乾剛震動剛以動故壯此以卦德釋卦名也大壯利於貞者陽正隂邪陽為大又為正大者正也正大則无不利正大而天地之情可見矣</hi>
彖曰大壯大者壯也剛以動故壯大壮利貞大者正也<lb/>
正大而天地之情可見矣<lb/>
象曰雷在天上大壮君子以非禮弗履<lb/>
　君子體而用之雷震於天上大而壯也君子觀大壯<lb/>
　之象以行其壯君子之大壯者莫若克己復禮古人<lb/>
<pb n="11b"/>
　云自勝之謂强中庸於和而不流中立而不倚皆曰<lb/>
　强哉矯赴湯火蹈白刄武夫之勇可能也至於克己<lb/>
　復禮則非君子之大壯不可能也故曰君子以非禮<lb/>
　弗履<lb/>
初九<hi>陽居健體之初用者壯也</hi>壯于趾<hi>初陽剛乾體而處下壯於進者也在下而用壯于趾也</hi>
征凶<hi>趾在下而進動之物九在下用壯而不得其中夫以剛處壯雖居上猶不可行况在乎下故征則凶矣</hi>有孚<hi>孚信也謂以壯而往則得凶可必也</hi>象曰壯于趾其孚窮也<lb/>
　君子體而用之在最下而用壯動不以禮所行欲必<lb/>
<pb n="12a"/>
　信則致困窮矣<lb/>
九二<hi>陽居隂位剛柔得中也</hi>貞吉<hi>當大壯之時剛柔兼濟得中而不過於剛是以獲貞正之吉也</hi>
象曰九二貞吉以中也<lb/>
　君子體而用之所以貞正之吉者以其得中道也中<lb/>
　則不失正况陽剛而乾體乎<lb/>
九三<hi>陽居健之上過於用剛者也</hi>小人用壯<hi>恃剛勇而躁進故曰用壯</hi>君子用罔<lb/>
<hi>知其非禮而弗履故曰用罔</hi>貞厲<hi>君子有勇而無義為亂莫若剛柔得中則不折不屈施於天下無不宜苟以剛之太過則無和順之德止以堅固守壯必致危厲矣</hi>羝羊觸藩羸其角<hi>兌為羊互<pb n="12b"/>體見兌凡物莫不用其壯齒者齧角者觸蹄者踶羝者壯羊也羊壯於首羝為喜觸故取為象羊喜觸藩籬九四當其前有藩籬之象也蓋所當必觸喜用壯如此必羸困其角矣猶人尚剛壮所當必用必至摧困也九三壯甚如此而不至凶何也曰如三之為其往足以致凶而方言其危故未及於凶也凡可以致凶而未至者則曰厲也</hi>象曰小人用壯君子罔也<lb/>
　君子體而用之其壯用之者則為小人罔用之者則<lb/>
　為君子聖人垂訓深切著明矣<lb/>
九四<hi>陽居震體尚動者也</hi>貞吉悔亡<hi>以陽處隂本有悔也當壯之時以剛處柔不過於剛所以得正固之吉故悔亡</hi>藩决不羸<hi>如剖開藩籬道通而上進無所礙也</hi>壯于大輿之輹<lb/>
<pb n="13a"/>
<hi>輹與輻同互體見乾乾伏坤坤為大輿也如車輪輻之堅壯乘之至逺謂壯於進也</hi>象曰藩决不<lb/>
羸尚往也<lb/>
　君子體而用之震體主動上進遇柔無所窒礙壯之<lb/>
　善也<lb/>
六五<hi>隂居尊位治壯之君也</hi>喪羊于易无悔<hi>羊羣行而喜觸以象諸陽並進言四陽方長而並進五以柔居上其位不當若以力制則難勝而有悔唯和易也如此則可以无悔矣</hi>象曰喪<lb/>
羊于易位不當也<lb/>
　君子體而用之故謂喪羊于易之義蓋謂六五處位<lb/>
<pb n="13b"/>
　不當以柔居尊欲治羣陽必以和易之道制之然大<lb/>
　率治壯不可用剛故曰柔能勝剛弱能勝强<lb/>
上六<hi>隂居動極非所處而處者也</hi>羝羊觸藩<hi>羝羊但取其用壯故此爻亦稱之羝羊觸藩謂上六以隂處震終而當壯極其過可知故稱如羝羊觸其藩籬矣</hi>不能退不能遂无攸<lb/>
利<hi>反被藩籬所桎進則礙其身退則妨其角其致如此无所往而得利也</hi>艱則吉<hi>莫若克歎正固則反壯為柔而得吉矣又居壯之終有變之義也</hi>象曰不能退不能遂不詳也<lb/>
艱則吉咎不長也<lb/>
　君子體而用之非其處而處之者故進退不能是其<lb/>
<pb n="14a"/>
　自處之不詳慎也艱則吉者柔遇艱難又居壯極自<lb/>
　然當變矣變則得其素分所謂過咎不長則吉也<lb/>
䷋<hi>坤下離上</hi>晉<hi>進也以卦象言明出地上日之進也以卦德言順而麗乎大明徳之進也以卦變言晉自觀來柔進而上行柔進也晉為進盛之時大明在上而下醴順附諸侯氶王之象也</hi>康侯<hi>故為康侯康侯者治安之侯也</hi>用錫馬<hi>錫者賜也坤有牝馬又/互體見坎坎有馬象</hi>蕃庶<hi>衆多也上卦坤坤為衆葢謂上之大明寵賜治安之侯多以車馬之類言其重賜也</hi>晝日三接<hi>不唯重賜之厚又有親禮晝日之中至於三接言寵遇之至也晉即言進盛之時上明下順君臣相得在上而言則進於明盛在臣而言則進升髙顯受其光寵也</hi>
<pb n="14b"/>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
象曰明出地上晉君子以自昭明徳<lb/>
　君子體而用之而以自昭其明徳者去蔽致知昭明<lb/>
　徳於己也明明徳於天下者昭明德於外也明明德<lb/>
　在己故云自昭<lb/>
初六<hi>隂居順體之下初進者也</hi>晉如摧如<hi>處位不當又兼初進所以謹於進而懼若摧如也</hi>
貞吉<hi>所行正固則得其吉</hi>罔孚裕无咎<hi>處身卑下未顯誠信於上唯寛裕待之則无咎也蓋<pb n="15a"/>謂卑微之君子初進於道未蒙上之見信唯以正固飬德無急求上之信以誠自守直至時至道行方可獲吉而无咎矣</hi>象曰晉如摧如獨行正也裕无咎未受命也<lb/>
　君子禮而用之無進無抑唯獨行正道也寛裕則无<lb/>
　咎者始欲進而未當位故也君子之進退或遲或速<lb/>
　唯義所當未嘗不裕也聖人恐後人不逹寛裕之義<lb/>
　居位者廢職失守以為裕故特云初六裕則无咎者<lb/>
　始進未受命當職任故也若有官守不信於上而失<lb/>
　其職一日不可居也然事非一槩久速唯時亦容有<lb/>
<pb n="15b"/>
　為之兆也<lb/>
六二<hi>以柔居隂中正之臣也</hi>晉如愁如<hi>上無應援以中正柔和之德非强於進者也故於進為可愁謂其進之難也</hi>貞吉<hi>然守其貞正/則當得吉</hi>受茲介福于其王母<hi>見一耦畫便伏坤坤為母王母即祖母也謂隂之至尊指六五耳二以中正之道自守雖上無應援不能自進然其中正之德久而必彰上之人自當求之葢六五大明之君必當求之令受介大之福禄故曰受兹介福于王母矣</hi>象曰受兹介福以中正也<lb/>
　君子體而用之人能固守中正之道久而必亨而况<lb/>
　與上同徳者乎故曰受兹介福也<lb/>
<pb n="16a"/>
六三<hi>柔居坤體之上極順者也</hi>衆允悔亡<hi>處不中正本有悔也坤為衆人與上應而有衆所順從之象雖不中正其悔亡矣或曰不由中正而與衆同得其善乎曰衆所允者即舍己從人樂取於人以為善必至當矣况順上之大明豈不善耶古人云謀從衆則合天心</hi>象曰衆允之志上行也<lb/>
　君子體而用之順而麗乎大明柔進而上行衆志之<lb/>
　所同也<lb/>
九四<hi>剛居離體之下處不中正切近君位也</hi>晉如鼫鼠<hi>二三四互艮艮為鼠九四非其位而居之小人之象貪據其位者也故如鼫鼠鼠性好貪而畏人譬人處位而不得中正雖身貪心終畏而不能坦然此小人之道也</hi>貞厲<hi>所處不當又貪髙而上進然加貞固堅守其危可知矣凡言貞厲者開有改之<pb n="16b"/>道也</hi>象曰鼫鼠貞厲位不當也<lb/>
　君子體而用之深戒小人不可為治耳故譬鼠焉<lb/>
六五<hi>柔居離體之中夫明之君也</hi>悔亡<hi>六以柔居尊位本當有悔以其大明而下皆順附故悔亡</hi>
失得勿恤<hi>自得大明之位當推誠委任盡衆人之才通天下之志勿復自任其明故曰失得勿恤</hi>
往吉无不利<hi>六五大明之主不患其不能明照患其用明之過甚至於太察太察者泥於一事不能普照有失委任之道也六五居中所得者大明也大明即是過明過而失中寧失所得之大明不可失中也失中者即失道矣故曰失得勿恤往吉无不利恤是憂恤也</hi>象曰失得勿恤往有慶<lb/>
也<lb/>
<pb n="17a"/>
　君子體而用之以大明之德得下之附推誠委任則<lb/>
　可以成天下之大功是往而有福慶也<lb/>
上九<hi>陽處最上剛過明極也</hi>晉其角<hi>角剛而居上之物上九以剛居卦之極故取角為象以陽居上剛之極也剛極則有强猛之過進極躁急之失以剛而極於進失其中之甚也</hi>維用伐邑厲<lb/>
吉无咎<hi>無所用而可維獨用於伐邑則雖厲而吉且无咎伐四方者治外也伐其居邑者治内也言伐邑謂内自治也</hi>貞吝<hi>以盡其貞固而自治然非中和之德亦失其道而猶吝矣葢謂不可失其中和之道也反此貞亦吝耳故曰貞吝</hi>象曰維用伐邑道未光也<lb/>
　君子體而用之夫道旣至光大則無不中正安有過<lb/>
<pb n="17b"/>
　乎今方以伐邑而自治未及中正之道故曰未光大<lb/>
　矣<lb/>
䷣<hi>離下坤上</hi>明夷利艱貞<hi>夷傷也下離火而上坤土有明入地之象故曰明夷言傷明也互體見坎坎為䧟故曰利艱貞言遇險宜貞固而處難也葢謂君子當明夷之時利在知艱難而不失其貞正也在昏暗艱難之時而能不失其正所以為君子也</hi>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
象曰明入地中明夷君子以莅衆用晦而明<lb/>
<pb n="18a"/>
　君子體而用之明所以照君子無所不照然用明之<lb/>
　過則傷於察太察則盡事而無含𢎞之度故君子觀<lb/>
　明入地中之象於莅衆也不極其明察而用晦然後<lb/>
　能容物和衆衆親而安是用晦矣乃所以為明也若<lb/>
　自任其明無所不察則不勝其忿疾而損寛厚含容<lb/>
　之德人情暌疑而不安必失莅衆之道適所以為不<lb/>
　明也古之聖人設前旒屏樹者不欲明盡乎隠也葢<lb/>
　謂處暗而觀明者貞明也<lb/>
<pb n="18b"/>
初九<hi>陽居離體之初見傷明之始也</hi>明夷于飛<hi>陽明上升故/取飛之象也</hi>垂其翼<hi>隂開在上欲傷陽明所以不能遂其進矣是于飛而知其有傷故歛其翼而避之也</hi>君子于行三日<lb/>
不食<hi>至於三日而不暇食則是退避之速也</hi>有攸往主人有言<hi>夫知幾之君子獨見其㣲非人所能議也故明傷之始見傷未顯而去之則世俗孰不疑怪故有所往適則主人有言語議論矣</hi>
象曰君子于行義不食也<lb/>
　君子體而用之知幾者趨時為大當明傷之時退藏<lb/>
　於密行義而樂道安處而忘食葢言行義樂道之切<lb/>
　也<lb/>
<pb n="19a"/>
六二<hi>柔居明體之中下卦之主大臣之位也</hi>明夷夷于左股<hi>初與四應爻相易為㢲㢲為股夷于左股者傷其左股也左右之股肱為臣象左尊右卑謂左股尤其貴重者言傷於大臣也</hi>用拯<lb/>
馬壯吉<hi>互體見震震為馬作足言其馬壯而疾也蓋拯救之道當以壯健而速者獲吉矣</hi>象曰<lb/>
六二之吉順以則也<lb/>
　君子體而用之葢喻若文王大明之君居大臣之位<lb/>
　故暗主所忌本當傷矣復獲吉者故乾卦所云乾元<lb/>
　用九乃見天則即天則而好還耳茍能以中正之道<lb/>
　順守天則倘遇明傷之時亦能復吉矣故曰文王以<lb/>
<pb n="19b"/>
　之<lb/>
九三<hi>陽居離體之上剛明之極也</hi>明夷于南狩<hi>離為南方為甲冑為戈兵即南狩之象然離明也坤暗也九三離之上而明極又處剛而上進又上六坤之上暗之極也兩極正應相敵明勝則暗除矣</hi>
得其大首<hi>上六雖非君位以其居上而暗極故為暗主又謂之大首狩者畋而去害之義蓋謂九三以其處正而剛明之故敵勝上六得其大首矣</hi>不可疾貞<hi>謂誅訖元惡其舊染汚俗之餘黨當以中正之道教而化之未能遽革之也遽革則駭懼而不安反為傷矣故曰不可疾貞</hi>象曰南狩之<lb/>
志乃大得也<lb/>
　君子體而用之夫以下之明除上之暗其志在去害<lb/>
<pb n="20a"/>
　而已如商周之湯武豈有意於利天下乎得其大首<lb/>
　是能去害而大得其志矣志茍不然乃悖亂之事也<lb/>
六四<hi>隂居柔位上近於君以柔和順於君者也</hi>入于左腹<hi>坤為腹左腹者隠僻之所邪道也夫小人之事君必以邪道而入腹之深</hi>獲明夷之心<hi>互體見坎坎為心入深至于蠱其心而已</hi>于<lb/>
出門庭<hi>蠱其心即誠信於中而後能事於外也故曰于出門庭</hi>象曰入于左腹獲<lb/>
心意也<lb/>
　君子體而用之入于左腹者癖病也喻謂小人以邪<lb/>
　僻之道入于君腹而蠱其心必致喪身亡國矣吁可<lb/>
<pb n="20b"/>
　不戒慎乎<lb/>
六五<hi>五為君位然易變隨時取義不可作典要也乃見紂極暗而不可處於君位隨時取義指丄六為紂昏極之君位反此爻為臣位也</hi>箕子之明夷<hi>謂五切近上六係傷明之主若自顯其明則見傷害必矣故當如箕子之自晦藏則可以免於難况箕子商之舊臣而同姓之親可謂切近於紂矣故佯為奴以免於害雖晦藏其明而内守其正所謂内難而能正其志可謂貞吉而仁明也</hi>利貞<hi>故曰利貞箕子以之</hi>
象曰箕子之貞明不可息也<lb/>
　君子體而用之箕子晦藏不失其貞固雖遭患難其<lb/>
　明自存不可㓕息也故為之戒去謂當如箕子之貞<lb/>
<pb n="21a"/>
　固則可已矣吁豈能如之也<lb/>
上六<hi>隂居最上明夷之主也</hi>不明晦<hi>三爻皆稱明夷言明而被傷者上爻獨稱不明蓋謂自不明又晦暗他人之明故曰不明晦</hi>初登于天<hi>本居於髙位明當及逺正如日初出之象故登天</hi>
後入于地<hi>乃夷傷其明而昏暗極甚如日没之象故入地蓋謂上明夷之終又坤隂之終明傷之極者也</hi>象曰初登于天照四國也後入于地失則也<lb/>
　君子體而用之初登于天居髙而明則當照及四方<lb/>
　也乃被傷而昏暗是後入于地失明之道也失則即<lb/>
　失其道矣<lb/>
<pb n="21b"/>
䷤<hi>離下巽上</hi>家人<hi>此卦外㢲内離為風自火出火熾則風生風生自火所以自内而出也自内而出由家而及於外之象故曰家人</hi>利女貞<hi>二五中正指五為男指二為女家人之道利在女正女正則家道正矣夫夫婦婦而家道正獨云利女貞者夫正者身正也女正者家正也女正則男正可知矣是以觸類而長之引而伸之耳</hi>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
象曰風自火出家人君子以言有物而行有恒<lb/>
<pb n="22a"/>
　君子體而用之正家之本在正其身正身之道一言<lb/>
　一動不可易也君子觀風自火出之象知事之由内<lb/>
　而出故所言必有物所行必有恒也物謂事實恒謂<lb/>
　常度法則也德業之著於外由言行之謹於内也言<lb/>
　慎行修則身正而家治矣<lb/>
初九<hi>陽居最下家道之始也</hi>閑有家悔亡<hi>治家之道先以法度防閑不致長㓜失序故悔亡矣</hi>象曰閑有家志未變也<lb/>
　君子體而用之當防閑於始言家人志意未變動之<lb/>
<pb n="22b"/>
　前也正志未流散微欲變動而防閑之則不傷恩失<lb/>
　義處家之善也是以悔亡志變而後治之則所傷多<lb/>
　矣乃有悔也<lb/>
六二<hi>隂柔處於中正婦人之道也</hi>无攸遂<hi>上應九五如婦從夫以順為正即事無所遂矣苟或妾婦自遂其事則僣上居下家不齊也</hi>在中饋<hi>離㢲又互坎此三卦有水火木之象中饋即烹飪之義蓋謂在於室中主饋祀敬先而又從夫</hi>貞吉<hi>尊敬而柔順婦道貞正矣故吉</hi>象曰六二之<lb/>
吉順以㢲也<lb/>
　君子體而用之人之處夫骨肉父子之間大率以情<lb/>
<pb n="23a"/>
　勝禮以恩奪義唯剛立之人則能不以私愛失其正<lb/>
　理故家人卦大要以剛為善初三上三爻是也六二<lb/>
　以隂柔之才而為男子處之則無所為而可也夫剛<lb/>
　明之丈夫尚有溺情愛而不能自守其正者况柔弱<lb/>
　之人其能勝妻子之情乎如二之才若為婦人之道<lb/>
　則其正矣<lb/>
九三<hi>陽居離上剛明者也</hi>家人嗃嗃悔厲吉<hi>九三以陽居剛而不中雖得正而過乎剛者也治内過剛則傷於嚴急故家人嗃嗃然治家過嚴不能無傷故必悔於嚴厲以其骨肉恩勝嚴過悔也雖<pb n="23b"/>悔於嚴厲未得寛猛之中然而家道齊肅人心祗畏猶為家之吉也</hi>婦子嘻嘻終吝<hi>在卦非有嘻嘻之象以對嗃嗃而言謂與其失於放肆寧過於嚴也嘻嘻笑樂無節也放恣無節則終至敗家可羞吝也</hi>
象曰家人嗃嗃未失也婦子嘻嘻失家節也<lb/>
　君子體而用之雖嗃嗃於治家之道未為甚失若婦<lb/>
　子嘻嘻是無禮法失家之節家必亂也<lb/>
六四<hi>隂居㢲下順之至也</hi>富家<hi>六四正而有應諸卦隂爻稱不富而此爻稱富何也其陽當主義隂當主利又陽當主貴隂若正而有應必富主於富隂陽對代之義乎故易取無常不可作典要耳兼以柔順處之所以能富其家也</hi>大吉<hi>推此道而及天下則國治民豐莫大之吉也</hi>象曰富家大吉<lb/>
<pb n="24a"/>
順在位也<lb/>
　君子體而用之居正而順守於忠義在國兼善在家<lb/>
　必富矣<lb/>
九五<hi>陽居尊位中正之君也</hi>王假有家<hi>隨卦取義九五與六二正應隂陽相感夫婦之象也五恭已於外二正家於内内外同德可謂至矣夫王假有家者五君位故以王言假至也極乎有家之道也</hi>
勿恤吉<hi>有家之道修理既至則不憂勞而天下治矣故曰勿恤而吉也</hi>象曰王假有家<lb/>
交相愛也<lb/>
　君子體而用之夫王者之道修身以齊家家正則天<lb/>
<pb n="24b"/>
　下治矣王假有家之道者非止能使之順從而已必<lb/>
　致其心化誠合夫愛其内助婦愛其刑家交相愛也<lb/>
　能如是者文王之妃乎若身修法立而家未化亦猶<lb/>
　未得為假有家之道也<lb/>
上九<hi>陽居㢲上治家之道成也</hi>有孚<hi>上九陽實孚即誠信矣治家之道非至誠不能也是則已無孚信安能使人信乎故治家以有孚為本耳</hi>威如終吉<hi>治家者在妻孥情愛之間慈過則無嚴恩勝則掩義故家之患常在禮法不足而瀆慢生也若長失尊嚴少忘恭順而家不亂者未之有也故必有威則能終吉保家之道終在有孚威嚴而已故於卦終吉也</hi>象曰威如之吉反身之謂也<lb/>
<pb n="25a"/>
　君子體而用之治家之道以正身為本故云反身之<lb/>
　謂也見爻辭謂治家當有威嚴故夫子又復戒云當<lb/>
　先嚴其身也威嚴不先行於己則人怨不服故云威<lb/>
　如而吉者能自反於身也孟子所謂身不行道不行<lb/>
　於妻子也<lb/>
䷥<hi>兑下離上</hi>暌<hi>乖異離散也離兌交重而為睽火燥炎上水潤就下二體相違睽之象也以體言之離為中女兌為少女二女同居其志相違睽之義也</hi>小事吉<hi>言睽者本同矣本不同則非睽也方睽之時六五以柔居尊位下有兑説乂得中道而應乎剛雖不能合天下之睽而成天下之大事亦可以小濟是以<pb n="25b"/>小事吉也或曰五以明而應剛不能致大吉何也曰五以隂柔雖應剛二遇睽之時相與之道未能深固故不能成大吉也</hi>
彖曰睽火動而上澤動而下二女同居其志不同行<hi>中女離火志上少女兌澤志下不同行者同而異也</hi>說而麗乎明柔進而上行<hi>二五正應相易成天雷无妄言天雷真實而動乎上下卦兌説故兌為少女有柔説上行之象致異而同也</hi>得中<lb/>
而應乎剛是以小事吉天地睽而其事同也男女睽而<lb/>
其志通也萬物睽而其事類也睽之時用大矣哉<lb/>
象曰上火下澤睽君子以同而異<lb/>
<pb n="26a"/>
　君子體而用之於大同之中而知所當異者也夫聖<lb/>
　賢之處斯世於人理之常莫不大同於世俗之所同<lb/>
　者則有時而獨異葢於秉彛則同矣與流俗習性則<lb/>
　異也不能大同者亂常拂理之人也却不能獨異一<lb/>
　向流俗放肆亦失常矣要在同而能異二者之間耳<lb/>
　易曰妙在幾中庸曰和而不流是也<lb/>
初九<hi>惕居最下暌之始也</hi>悔亡喪馬勿逐自復見惡人无咎<hi>互體有坎坎為美眷馬坎自外卦而來馬勿逐自復之象故曰悔亡矣又外卦是離離為目四為坎體坎又為盗盗為惡<pb n="26b"/>人有見惡人之象言被惡人未害之先見而預避之故无咎也</hi>象曰見惡人以辟咎也<lb/>
　君子體而用之初與四當應却為初陽去應四陽二<lb/>
　陽雖同而志異四又居坎體坎為盗即惡人也葢謂<lb/>
　處暌離之時人情乖違求和合之且病其不可得安<lb/>
　敢將惡人而拒絶之况兼小人乖異者至衆衆必仇<lb/>
　於君子而禍咎至矣又安能化不善而使之合乎故<lb/>
　必見之所以免辟絶之怨也无怨咎則有可合之道<lb/>
　矣古之聖王所以能化姦凶為善良革仇敵為臣民<lb/>
<pb n="27a"/>
　者由弗絶也<lb/>
九二<hi>陽居中位剛中之臣也</hi>遇主于巷<hi>巷謂委曲之道也二五剛柔相與雖為正應蓋睽異之時君心未合則當以剛中之德宛轉相求而得㑹遇也故曰遇主于巷</hi>无咎<hi>君臣之睽既合則能濟睽之功何咎之有也</hi>象曰遇主于巷未失道也<lb/>
　君子體而用之以委曲之道宛轉相求致君臣之睽<lb/>
　慶㑹而合道雖似與正違實不失其中道者非枉己<lb/>
　屈道也<lb/>
六三<hi>隂居兌上非其位也</hi>見輿曵其牛掣<hi>上卦離離以坤中爻為主故有化牛之象又互<pb n="27b"/>體見坎六三遇坎坎為輪為曵就下之義葢謂他卦所處不正猶為不善况睽異之時乎六三以隂柔之質處二剛之中下有九二就下而曵退其車上有九四為互坎之體䧟阻而掣其牛葢被二陽所害故也掣者從制從手執止之義也</hi>其人天且劓<hi>互體為坎坎䧟也䧟穽刑獄之象故設此喻天者程子訓髠首也劓者即截鼻葢謂三體柔以處剛而志行故力進以犯之是以重傷也</hi>无初有終<hi>始為二陽所厄是无初也後得上九應援是有終也</hi>象曰見輿曵位不當也无初有終遇<lb/>
剛也<lb/>
　君子體而用之守道固處自無終睽之理故賢者順<lb/>
　理而安行智者知幾而靜待矣<lb/>
<pb n="28a"/>
九四<hi>以陽處柔下無正應</hi>睽孤<hi>謂居二隂之間是/睽離孤處者也</hi>遇元夫<hi>遇初九也元夫言大人即君也</hi>交孚<hi>隂陽相感/而交信</hi>厲无咎<hi>雖處互坎之危體亦无咎矣</hi>象曰交<lb/>
孚无咎志行也<lb/>
　君子體而用之若能至誠輔弼而交信於君何所不<lb/>
　能濟也唯有君則能行其志矣復將何咎<lb/>
六五<hi>隂居尊位本有悔也</hi>悔亡<hi>以中而應剛/悔乃亡也</hi>厥宗噬膚<hi>以似體而言自二之上似噬嗑厥宗指九二與六五是係其一宗之黨類二五隂陽正應而九四間之可以噬齧其肌膚而深入之也當睽之時非入之者深豈能合矣</hi>往何咎<hi>如此之深入而往何咎之有</hi>象曰厥宗噬<lb/>
<pb n="28b"/>
膚往有慶也<lb/>
　君子體而用之爻辭但言厥宗噬膚可以往而无咎<lb/>
　象復推明其義言人君雖己才不足若能信任賢輔<lb/>
　使以其道深入於己則可以有為是往而有福慶也<lb/>
上九睽孤見豕負塗載鬼一車先張之弧後說之弧匪<lb/>
㓂婚媾往遇雨則吉<hi>上九亦稱睽孤者睽之極也下應六三兌說之主又互坎為豕為泥為鬼方為輪為弓為㓂為雨言羣疑未亡之先見其汚也見其怪也羣疑既亡之後弧可說矣㓂可婚矣皆先睽後合之義睽六爻除初九外餘皆不正以其有應始睽終合也故吉</hi>象曰遇雨之吉羣<lb/>
<pb n="29a"/>
疑亡也<lb/>
　君子體而用之遇雨吉者上九下應六三乃兌説之<lb/>
　主正應相感隂陽和也始睽而能終和故吉也所以<lb/>
　能和者以羣疑盡亡也其始睽也無所不疑故云羣<lb/>
　疑睽極而合則疑皆亡也<lb/>
䷴<hi>艮下坎上</hi>蹇<hi>前遇坎而又互坎坎窞也險難之甚故名蹇然見險能止亦可謂知</hi>利西南<lb/>
不利東北利見大人貞吉<hi>後天八卦方位坤在西南故曰利西南然卦無坤而言及西南者何也或曰用卦變也二五剛柔相易有坤象坤為國可以正邦耳二五中而當位利見大人貞吉矣故<pb n="29b"/>蹇之時用大矣哉</hi>
彖曰蹇難也險在前也見險而能止知矣哉蹇利西南<lb/>
往得中也不利東北其道窮也利見大人往有功也當<lb/>
位貞吉以正邦也蹇之時用大矣哉<lb/>
象曰山上有水蹇君子以反身修德<lb/>
　君子體而用之山上復有險蹇之象也行有不得者<lb/>
　皆反求諸己故遇艱蹇則必自反以修德是處蹇之<lb/>
　道也<lb/>
<pb n="30a"/>
初六<hi>隂居艮下蹇之初也</hi>往蹇來譽<hi>往則遇險來則得譽有險在前宜少需待之故也</hi>象<lb/>
曰往蹇來譽宜待也<lb/>
　君子體而用之當以藏器於身待時用也<lb/>
六二<hi>隂柔處中上應九五五之臣也</hi>王臣蹇蹇<hi>當蹇之任遇蹇之事才柔而不勝其職蹇之又蹇也</hi>匪躬之故<hi>竭力助君非為己身雖未成功亦不失守故曰匪躬之故也</hi>象曰王臣<lb/>
蹇蹇終无尤也<lb/>
　君子體而用之雖難厄於蹇之時忠義之心志在濟<lb/>
　君雖未成功終无過尤也聖人取其志義而謂其无<lb/>
<pb n="30b"/>
　尤所以勸忠進也<lb/>
九三<hi>陽居艮上處得正也</hi>往蹇來反<hi>往則坎隂在前來反就二隂内卦二隂喜而從陽内喜之也</hi>象曰往蹇來反内喜之也<lb/>
　君子體而用之内者在下之隂也方蹇之時隂柔不<lb/>
　能自立故皆附於三之陽而喜愛之九之處三在蹇<lb/>
　為得其所也處蹇而得下之心可以求安矣<lb/>
六四<hi>隂居坎下隂之初而當位也</hi>往蹇來連<hi>謂退則無應進則犯險不量力而往深入蹇也以其當位而嘗有知幾之士退來者相連而合也葢謂初待時二處蹇三反身則衆志相連而合言處之善也</hi>
<pb n="31a"/>
象曰往蹇來連當位實也<lb/>
　君子體而用之以誠實而親下則得衆也<lb/>
九五<hi>陽處尊位而在險中處蹇難之君也</hi>大蹇朋來<hi>正應六二四上相比喻朋來也當大蹇之時有朋來之助中節如此何蹇之懼矣</hi>象曰大蹇朋來以中節也<lb/>
　君子體而用之五有中正之德得其朋比之臣以中<lb/>
　節而輔弼之雖處大難不失守也<lb/>
上六<hi>隂居險上蹇之極也</hi>往蹇來碩吉<hi>碩大也蹇極而往險尤深矣來就九五則有碩大之功更加以寛裕而親下得衆也寛則得衆來碩吉也</hi>利見大人<hi>既得在下衆志相扶利見九五大德<pb n="31b"/>之君矣</hi>象曰往蹇來碩志在内也利見大人以從貴也<lb/>
　君子體而用之事君必當同心竭力以濟天下是以<lb/>
　䧟者得出危者得安蹇難解矣<lb/>
䷧<hi>坎下震上</hi>解<hi>卦之所以名為解者居險能動動能出乎險之外難之散也故名解以下皆卦變</hi>
利西南<hi>初四剛柔相易得坤坤位西南</hi>无所往其來復吉<hi>初與四二與五應爻剛柔相易成屯屯以相比而剛柔相易成解故無所往而來復吉也</hi>有攸往夙吉<hi>夙早也初也初與應爻易位成臨臨浸而長之卦故往則有功故茍有攸往夙吉也</hi>
彖曰解險以動動而免乎險解解利西南往得衆也其<lb/>
<pb n="32a"/>
來復吉乃得中也有攸往夙吉往有功也天地解而雷<lb/>
雨作雷雨作而百果草木皆甲拆解之時大矣哉<lb/>
象曰雷雨作解君子以赦過宥罪<lb/>
　君子體而用之處患難方散之時觀解之象體雷雨<lb/>
　大作有𤼵生之意所以布惠施恩飬民育物赦過宥<lb/>
　罪使民自新此寛平順易之道也<lb/>
初六<hi>隂居最下解之始也</hi>无咎<hi>居解之初剛柔相應難其散矣何咎之有</hi>象曰剛柔之<lb/>
際義无咎也<lb/>
<pb n="32b"/>
　君子體而用之初四剛柔感應得其宜也素分而安<lb/>
　處之夫何為咎耶<lb/>
九二<hi>陽居隂位剛得中也</hi>田獲三狐得黄矢貞吉<hi>田者畋獵而去害之事狐者邪媚之獸三狐指坎卦六三喻時之小人也獲謂能變化而除去之者譬如田中獵而獲狐也所以能獲者必以中直之道治之故黄中色矢直物黄矢謂中直也羣邪不去君子用中直之道除之乃貞正而得吉也</hi>象<lb/>
曰九二貞吉得中道也<lb/>
　吾子體而用之所謂貞吉者得其中道也除去邪惡<lb/>
　使其中直之道得行乃正而吉也<lb/>
<pb n="33a"/>
六三<hi>隂處陽位不中正也</hi>負且乘致㓂至<hi>處不中正承乘皆剛又居坎體之上又遇互坎坎䧟也為盗為㓂上負九四喻小人能負荷擔攀之小事也却乘九二喻君子至大之重器即可與車而載者小人不可擔攀也故曰負且乘致㓂至盗之招也</hi>貞吝<hi>誠為羞醜而貞吝也</hi>象曰負且乘<lb/>
亦可醜也自我致戎又誰咎也<lb/>
　君子體而用之六三隂柔本當居下及居下卦之上<lb/>
　處非其位猶小人宜在下以負荷而且乘車非其據<lb/>
　也必致㓂奪之至喻小人雖勉為正而氣質卑下本<lb/>
　非在上之物終為鄙吝也若能大正則如何曰大正<lb/>
<pb n="33b"/>
　非隂小之人所能也若能進德則化為君子矣六三<lb/>
　隂柔小人宜在下而反處下之上猶小人宜負而反<lb/>
　乘當致㓂奪也難解之時而小人竊位復致㓂矣故<lb/>
　曰自我致戎又誰咎也<lb/>
九四<hi>陽居動體震卦之主切近柔君處位未當</hi>解而拇朋至斯孚<hi>下與初六之隂為應拇在下而㣲者謂初也若居上位而親小人則賢人正士逺退矣斥去小人則君子之黨進而誠相得也但四能去其初六之隂柔小人則陽剛君子之朋來至而誠合矣不解去小人則己之誠未至安能得人之孚信也故曰解而拇朋至斯孚矣</hi>象曰解而拇未當位也<lb/>
<pb n="34a"/>
　君子體而用之以其自處未當必先克解己私而歸<lb/>
　正然後孚信而朋至矣<lb/>
六五<hi>柔居尊位處解之君也</hi>君子維有解吉有孚于小人<hi>以君子通言之君子所親比者必君子也所解去者必小人也故曰君子維有解吉解之至要在乎退小人進君子欲退小人必先有孚既有孚于小人則小人之黨解而化君子之朋進而合如此則政化行而天下治矣故曰有孚于小人也</hi>象曰君子有解小人退也<lb/>
　君子體而用之務要解散小人之黨而已更何加乎<lb/>
上六<hi>隂居解極位之至髙非君位故曰公也</hi>公用射隼于髙墉之上獲之<lb/>
<pb n="34b"/>
无不利<hi>謂公但據解終而言也隼鷙害之物象為害之小人墉墻内外之限也害若在内則是未解之時也若出墉外則是無害矣復何所解故在墉上離乎内而終未去也云髙謂上至解極之時而獨有未解者乃害之堅强者也上居解極解道已至器已成也故能射而獲之既獲之則天下之患解已盡矣何所不利夫子於繫辭復伸其義曰隼者禽也弓矢者器也射之者人也君子藏器於身待時而動故无不利</hi>象曰<lb/>
公用射隼以解悖也<lb/>
　君子體而用之至解而終未解者悖亂之大者也大<lb/>
　者小人之魁首耳若將魁首射而獲之則天下平矣<lb/>
䷨<hi>兌下艮上</hi>損<hi>以卦變言損自泰來益自否來損下益上則名為損損上益下則名為益所以知上<pb n="35a"/>以下為基惟基本可益不可損之義見矣</hi>有孚元吉无咎可貞利有攸往<hi>此卦六爻皆應即應時之義故為有孚則元吉矣无咎可貞矣利有攸往矣有是四者之吉也</hi>曷之用<hi>問辭</hi>
二簋可用享<hi>答辭古者享禮以四簋為中當損之時二簋雖薄亦可用享此文王彖辭也葢謂隨時取中義取於中誠敬而已矣故夫子為彖作傳曰損者損下卦之乾以益上卦之坤其陽道上行也損而有孚元吉无咎可貞利有攸往曷之用二簋可用享者二簋禮之至損本不可用而可用者應有其時也剛或太過柔或不足損剛而益柔亦有其時也損其盈益其虛損益盈虛與時偕行而已</hi>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
<pb n="35b"/>
有時損益盈虛與時偕行<lb/>
象曰山下有澤損君子以懲忿窒欲<lb/>
　君子體而用之山瘦澤増損山也土克制水損澤也<lb/>
　皆損之象耳忿不可極欲不可縱君子之所當損也<lb/>
　先儒曰懲忿如救火窒欲如防水矣蓋謂損者當以<lb/>
　損過而就中損浮末而就本實也故云曷之用二簋<lb/>
　可用享二簋之約可用享祭言在乎誠而已誠為本<lb/>
　也天下之害無不由末之勝本也聖人設戒深切著<lb/>
<pb n="36a"/>
　明矣本為民為邦本也吁下者可以損乎<lb/>
初九<hi>陽居卑下損德而修身也</hi>己事遄往无咎<hi>以全卦言卦自泰來損三而益上以逐爻言則因名起義皆言損矣初九輟己其事而速往損自己之剛益四之柔可得无咎與上合志故也</hi>酌損<lb/>
之<hi>當斟酌其淺深而為損謂懼其太過也</hi>象曰己事遄往尚合志也<lb/>
　君子體而用之四頼於初初益於四與上合志也然<lb/>
　而亦當斟酌中理而損益之則不失其宜耳<lb/>
九二<hi>陽居兌體之中</hi>利貞<hi>居兌說而上應六五之君不可以謟諛邪枉而入也當以正固其道則得宜矣故曰利貞</hi>征凶<hi>若恃説而征進必失/中正之德所以凶也</hi>弗損<hi>志存乎中則能自正則弗損其<pb n="36b"/>剛也</hi>益之<hi>不損其剛足可以益於君上矣</hi>象曰九二利貞中以為志也<lb/>
　君子體而用之志存乎中則自正矣大率中重於正<lb/>
　中則正矣正不必中也能守中則有益於上矣<lb/>
六三<hi>隂居兑上説之主也</hi>三人行則損一人一人行則得其友<hi>繫辭傳曰天地絪緼萬物化醇男女搆精萬物化生易曰三人行則損一人一人行則得其友言致一也天地一隂一陽而已男女亦一隂一陽而已一隂行則得一陽為之友一陽行則得一隂為之友此一人行則得其友也若違此義一隂而從二陽則一陽見傷一陽而從二隂則一隂被斥必損一人也葢謂一隂一陽之謂道也</hi>
象曰一人行三則疑也<lb/>
<pb n="37a"/>
　君子體而用之繫辭傳曰言致一也其義尤顯致字<lb/>
　當玩一隂一陽一陽一隂其志皆專若參而為三我<lb/>
　之志分彼之志離矣損之六爻皆有剛柔正應正應<lb/>
　之外復何他志故曰三則疑矣<lb/>
六四<hi>隂居艮體上近柔君所處得其正也</hi>損其疾使遄有喜无咎<hi>處位雖正而過中憂其過中是有疾也下應於初損己從善而獲益之損其疾矣去疾遄速則有喜而无咎也</hi>象曰損<lb/>
其疾亦可喜也<lb/>
　君子體而用之有過速改无疾而有喜也<lb/>
<pb n="37b"/>
六五<hi>隂居尊位中順之君也</hi>或益之十朋之龜弗克違元吉<hi>説卦離為龜内柔而外剛也六五於損之時以中順而居尊位以虛中應乎二之剛陽是人君能虛中自損以降志順從在下之賢也能如是天下孰不損己而以益之故或有益之之事則十朋之龜助之矣十謂数之變言衆多之辭龜者决是非吉凶之物喻衆人之公論必合正理致龜筴不能違也如此可謂大善之吉矣古人云謀從衆則合天心</hi>象曰六五元吉自上祐也<lb/>
　君子體而用之所以得元吉者以其能盡衆人之見<lb/>
　合天地之理故自上天降之福祐也<lb/>
上九<hi>陽居最上損極而當變也</hi>弗損益之无咎<hi>利己益人之謂也益人而不損己何咎之<pb n="38a"/>有也</hi>貞吉<hi>損道以此得/正之吉也</hi>利有攸往<hi>宜有所往/則有益也</hi>得臣无家<hi>得天下之人心不可私其家也</hi>象曰弗損益之大得志也<lb/>
　君子體而用之居上不損下而反益之是君子大得<lb/>
　行其志也君子之志唯在益人而已<lb/>
䷩<hi>震下㢲上</hi>益<hi>損上益下所以為益以卦變言此卦自否來損乾之一陽以益坤為損上益下矣</hi>
利有攸往利渉大川<hi>益於天下之道故利有攸往益衆之道可以濟險難利渉大川也</hi>
彖曰益損上益下民説无疆<hi>互體見坤坤為衆故曰民民為邦本薄税歛者損上財益下民故民説誠能損上益下則民説無疆矣</hi>自上下下其道大光利有攸<lb/>
<pb n="38b"/>
往中正<hi>二五兩爻居中得正</hi>有慶利渉大川木道乃行<hi>乘木舟虛也</hi>益<lb/>
動而㢲日進无疆天施地生其益无方凡益之道與時<lb/>
偕行<lb/>
象曰風雷益君子以見善則遷有過則改<lb/>
　君子體而用之風烈則雷迅雷激則風怒二物相益<lb/>
　者也君子觀風雷相益之象而求益於己故為益之<lb/>
　道莫若見善則遷有過則改也見善能遷則可以盡<lb/>
　天下之善有過能改則無過矣人之有益者莫大於<lb/>
<pb n="39a"/>
　是<lb/>
初九<hi>陽居震下尚動者也</hi>利用為大作<hi>初九為震動之主剛陽之盛也居益之時其才足以益物雖居至下而上有六四之大臣應於己四㢲順之主上能㢲於君下能順於賢才也在下者不能有為必待在上者應從之而後可輔弼於上大益天下之事故曰利用為大作也</hi>元吉无咎<hi>居下得上之用以行其志必須所為大善而吉則无過咎矣若否而不能元吉則不唯在己有咎乃累乎上為上之咎也在至下而當大任小善不足以稱也故必元吉然後方得无咎矣</hi>象曰元吉无咎下不厚<lb/>
事也<lb/>
　君子體而用之在下者本不當處厚事厚事即重大<lb/>
<pb n="39b"/>
　之事也居下者處重大之事功成而不恃其有是以<lb/>
　大吉而无咎也<lb/>
六二<hi>隂處柔位上應九五之君</hi>或益之<hi>所處中正體柔而順有虛中之象能處守正之道虛其中以求益而能順從天下孰不願告而益之矣</hi>十朋之龜弗克違<hi>十者數之變言衆多也龜者所以占吉凶辨是非之物葢謂或有可益之事則衆朋助而益之甚至龜筴亦不能違何况於人乎</hi>永<lb/>
貞吉<hi>然而六二之質本隂其志柔弱故戒在常永貞固則吉也</hi>王用享于帝吉<hi>王用虛中而順受上天之眷命代天益衆以保天下悠乆无疆誠於永貞之念然後祭祀上帝必享而降吉矣天子如此何况於庶人乎</hi>象曰或益之自外來也<lb/>
<pb n="40a"/>
　君子體而用之既得中正虛中能受天下之善而固<lb/>
　守則有有益之事必致衆人自外來益之矣自外來<lb/>
　豈非五乎五居君位君者羣也言羣下之歸心也可<lb/>
　謂衆人自外來而益之矣<lb/>
六三<hi>以隂處陽位不當也</hi>益之用凶事无咎<hi>爻例三多凶三雖處不當位却以隂柔處於陽剛又應上九亦剛乃志存乎剛又互體見坤坤為衆為民三居下體之上喻在民上有守令之象居陽應剛處動之極居民上而剛决果於為益者也果於為益用之於凶事則无咎凶事謂患難非常之事言倘遇非常促急人民被害之事不暇告命當以用剛致身力庇其民故謂凶事亦可无咎矣</hi>有孚中行告<lb/>
<pb n="40b"/>
公用圭<hi>三以上應故有孚三四為全卦之中故中行雖能致身救民之吉必以中道而行功成而不可有為而不可恃常以敬念於君盡孚誠逹於上故告公用圭所以申信也</hi>象曰益用凶事固<lb/>
有之也<lb/>
　君子體而用之六三益之獨可用於凶事固有之者<lb/>
　謂專固自任其事也居下當禀承於上乃專任其事<lb/>
　者唯救民之凶災拯時之艱急乃處機變之權宜故<lb/>
　得无咎若平時專任其不可也<lb/>
六四<hi>隂柔當位切近於君㢲順之主也</hi>中行告公從<hi>易例取卦不一四於全卦之中且得<pb n="41a"/>正有事告於公而見從之象故云若行得中道則可以益於君上告於上而獲信從矣</hi>利用為依<lb/>
遷國<hi>互體見坤坤為國謂上依剛中之君而致其益下順初九剛陽之才行其事利用如此也自古國邑民不安其居則遷遷國者順下而動也</hi>象曰告公從以益志也<lb/>
　君子體而用之告公而獲從者告之以益天下之志<lb/>
　也志茍在於益天下上必信而從之事君者不患上<lb/>
　之不從患其志之不誠也<lb/>
九五<hi>陽居尊位中正之君也</hi>有孚惠心勿問元吉<hi>五二中正比德以行其益何所不利以陽實在中有孚之象以九五之德之才之位而中心至誠在惠於物其至善大吉不待問而可知矣故<pb n="41b"/>曰勿問元吉</hi>有孚惠我徳<hi>謂人君至誠益於天下天下之人無不至誠愛戴以君之德澤為恩惠也</hi>象曰有孚惠心勿問之矣惠我德大得志也<lb/>
　君子體而用之誠以道德而惠益之其元吉不假言<lb/>
　也故曰勿問之矣<lb/>
上九<hi>陽居至極無位者也</hi>莫益之或擊之<hi>上居無位之地非行益於人者也以剛處益之極求益之甚者也所應者隂非取善自益者也益者利也益利者衆人所同欲也專欲益己其害大矣欲之甚則昏蔽而忘義理求之極則侵奪而致仇怨故聖人深戒也九以剛而求益之極衆人所其惡故莫者無也無益之者或有擊之矣</hi>立心勿恒凶<hi>謂聖人戒人存心不可專利故云勿恒若恒心如此則凶道矣<pb n="42a"/>當速改之可也</hi>象曰莫益之偏辭也或擊之自外來也<lb/>
　君子體而用之理者天下之至公利益者衆人之所<lb/>
　同欲茍公其心不失其正理則與衆同利益無侵於<lb/>
　人人亦欲與之同正己之辭也若獨好於利蔽於一<lb/>
　己之私求自益以損於人偏己之辭也故曰偏辭矣<lb/>
　茍不偏己合於通益之公道則人亦益之何為擊之<lb/>
　乎既偏己求益於人至於甚極則自招惡而攻擊之<lb/>
　者由外來也<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易原㫖卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易原㫖卷七</head>
    <p>
<pb n="1a"/>
欽定四庫全書<lb/>
　周易原㫖卷七　　　　　　元　保巴　撰<lb/>
　繫辭上<lb/>
卦下所繫之辭名卦辭文王所作夫子曰聖人設卦觀<lb/>
象繫辭焉而明吉凶是也爻下所繫之辭名爻辭周公<lb/>
所作夫子曰聖人有以見天下之動而觀其㑹通以行其<lb/>
典禮繫辭焉以斷其吉凶是也故夫子作傳十篇上彖下<lb/>
彖大象小象文言漢儒已附之各卦各爻之下上繫下繫<lb/>
<pb n="1b"/>
說卦序卦雜卦縂論全易之㫖<lb/>
天尊地卑乾坤定矣<lb/>
乾象天坤象地天尊地卑則乾坤之尊卑定矣以類推<lb/>
之乾為君為父坤為臣為母以類推之此論象也<lb/>
卑髙以陳貴賤位矣<lb/>
卦畫在卑為賤屯初九以貴下賤是也卦畫在髙為貴<lb/>
乾上九貴而无位是也鼎之初應四曰以從貴也四為<lb/>
貴而初為賤歸妹之五應二曰以貴行也五為貴而二<lb/>
<pb n="2a"/>
為賤三與五同功而異位三多凶五多功貴賤之等也<lb/>
五為貴而三為賤卑高之勢以陳而貴賤之位以辨此<lb/>
論位也<lb/>
動静有常剛柔斷矣<lb/>
動極復静静極復動理之常也動極復静則剛變為柔<lb/>
静極復動則柔變為剛因動静之有常而剛柔可斷矣<lb/>
此論爻也<lb/>
方以類聚物之羣分吉凶生矣<lb/>
<pb n="2b"/>
方者方位之方觀其象則知其方也指隂陽之位也物<lb/>
者品物之物爻有等故曰物是也指隂陽之爻也位之<lb/>
隂陽各欲從其類爻之隂陽亦各從其羣陽爻陽位隂<lb/>
爻隂位則吉反是則凶矣此論占也<lb/>
在天成象在地成形變化見矣<lb/>
在天成象象不一也皆天之所為在地成形形不一也<lb/>
皆地之所為百九十二陽爻皆乾之變百九十二隂爻<lb/>
皆坤之變乾天也坤地也知天地之變化則知萬物之<lb/>
<pb n="3a"/>
變化矣此論變也<lb/>
是故剛柔相摩八卦相盪鼓之以雷霆潤之以風雨日<lb/>
月運行一寒一暑<lb/>
先天方圖圓圖二牝牡相御隂陽反對一畫剛對一畫<lb/>
柔既成八卦八而八之計六十四卦内外皆是大父對<lb/>
大母長男對長女中男對中女少男對少女此易之隂<lb/>
陽相摩盪也證之於天則震雷必有巽風離電必有坎<lb/>
雨日往則月來寒往則暑來此天之隂陽相摩盪也此<lb/>
<pb n="3b"/>
論對待也<lb/>
乾道成男坤道成女<lb/>
三男之卦皆坤體得乾初爻為長男中爻為中男上爻<lb/>
為少男三女之卦皆乾體得坤初爻為長女中爻為中<lb/>
女上爻為少女此論𤼵揮也<lb/>
乾知大始坤作成物<lb/>
大哉乾元萬物資始至哉坤元萬物資生大父大母生<lb/>
成萬物如此此論性情也<lb/>
<pb n="4a"/>
乾以易知坤以簡能易則易知簡則易從易知則有親<lb/>
易從則有功有親則可乆有功則可大可乆則賢人之<lb/>
徳可大則賢人之業易簡而天下之理得矣天下之理<lb/>
得而成位乎其中矣<lb/>
乾健而已其道甚易坤順而已其道甚簡易則無艱深<lb/>
所易知也簡則無繁擾所易從也易知則人樂附斯有<lb/>
親矣易從則人樂效斯有功矣有親非可乆之道乎有<lb/>
功非可大之道乎可乆者賢人之徳也可大者賢人之<lb/>
<pb n="4b"/>
業也人能體乾坤之易簡以為我之易簡則天下之理<lb/>
得天下之理得則成位乎天地之中人與天地參而為<lb/>
三矣此論徳業也<lb/>
聖人設卦觀象繫辭焉而明吉凶剛柔相推而生變化<lb/>
易者象也象也者像也三畫之卦取象如説卦所云是<lb/>
也六畫之卦取象如井鼎頤噬嗑之類是也不特此也<lb/>
一卦自有一卦之象一爻自有一爻之象一卦之象如<lb/>
坤為牝馬一爻之象如初為履霜二為直方三為含章<lb/>
<pb n="5a"/>
四為括囊五為黄裳上為𤣥黄觀其象如何於是卦下<lb/>
繫之以辭以明一卦之吉凶爻下係之以辭以明一爻<lb/>
之吉凶既然矣又有卦變焉卦變不一筮而遇少隂少<lb/>
陽不變遇老隂老陽皆變剛變為柔柔變為剛於是變<lb/>
而至某卦矣又有變自某卦來者如賁柔來而文剛分<lb/>
剛上而文柔自泰來无妄剛自外來而為主於内自遯<lb/>
來之類又有應爻剛柔易位者履變夬稱夬履臨變咸<lb/>
稱咸臨屯變觧稱雷雨之動滿盈蒙變觀稱順以巽也<lb/>
<pb n="5b"/>
之類此一剛一柔更相推移而變化生焉者也易有聖<lb/>
人之道四曰象曰辭曰變曰占此論象辭變也<lb/>
是故吉凶者失得之象也悔吝者憂虞之象也變化者<lb/>
進退之象也剛柔者晝夜之象也六爻之動三極之道<lb/>
也<lb/>
得位得中則吉反是則凶故吉凶者失得之象也臨六<lb/>
三既憂之无咎中孚初九虞吉悔吝非吉而未至于凶<lb/>
憂之虞之則自凶趨吉矣故悔吝者憂虞之象也六七<lb/>
<pb n="6a"/>
八九者四象之數陽主進七進至九極則返矣變為八<lb/>
隂主退八退至六極則返矣變為七故變化者進退之<lb/>
象也晝屬陽為剛夜屬隂為柔日中則昃晝不能无夜<lb/>
夜不能无晝柔極為剛也故剛柔者晝夜之象也六爻<lb/>
初二為地三四為人五山為天故六爻者三極之象也<lb/>
占有象變有象爻有象位有象此論象也<lb/>
是故君子所居而安者易之序也所樂而玩者爻之辭<lb/>
也<lb/>
<pb n="6b"/>
易之序序卦也如物不可以終通不可以終否不可以<lb/>
終盡不可以終過不可以終壯不可以終離之類一爻<lb/>
之辭如潜龍勿用履霜堅氷至之類此論辭也<lb/>
是故君子居則觀其象而玩其辭動則觀其變而玩其<lb/>
占是以自天祐之<lb/>
君子平常之時未筮之先則觀其所畫之象而玩其所<lb/>
繫之辭暨其將有為也既筮之後則觀其所變之爻而<lb/>
玩其所值之占吉則行之凶則舍之動静之間與天為<lb/>
<pb n="7a"/>
一是以自天祐之吉无不利此論象辭變占也<lb/>
彖者言乎象者也爻者言乎變者也<lb/>
不變視彖用全卦之象變視其爻用一爻之變此論象<lb/>
變也<lb/>
吉凶者言乎其失得也悔吝者言乎其小疵也无咎者<lb/>
善補過也<lb/>
此論占也<lb/>
是故列貴賤者存乎位<lb/>
<pb n="7b"/>
位有高卑等有貴賤故曰列貴賤者存乎位<lb/>
齊小大者存乎卦<lb/>
陽大隂小震坎艮陽卦巽離兑隂卦卦畫既成則隂陽<lb/>
可識矣故曰齊小大者存乎卦<lb/>
辨吉凶者存乎辭<lb/>
玩辭則知所趨避矣故曰辨吉凶者存乎辭<lb/>
憂悔吝者存乎介<lb/>
介者介乎吉凶之間於此致其憂焉則悔吝可免矣故<lb/>
<pb n="8a"/>
曰憂悔吝者存乎介<lb/>
震无咎者存乎悔<lb/>
悔者自凶而趨吉知悔則動而无咎矣故曰震无咎者<lb/>
存乎悔<lb/>
是故卦有小大辭有險易<lb/>
卦有小大如小往大來為泰大往小來為否是也辭有<lb/>
險易如泰之无平不陂无往不復易者使傾為辭之險<lb/>
否之其亡其亡繫于苞桑危者使平為辭之易是也<lb/>
<pb n="8b"/>
辭也者各指其所之<lb/>
變而之某卦則視其所變之爻辭如春秋傳蔡墨云乾<lb/>
之始曰潜龍勿用其同人曰見龍在田其大有曰飛龍<lb/>
在天其夬曰亢龍有悔其坤曰見羣龍无首吉是也<lb/>
易與天地凖故能彌綸天地之道<lb/>
聖人作易皆取則于天地故用易者必能彌綸天地之<lb/>
道也天地以道為凖易以天地為凖聖人以易為凖<lb/>
仰以觀于天文俯以察于地理是故知幽明之故<lb/>
<pb n="9a"/>
天文地理之可見者為明其不可見者為幽不出隂陽<lb/>
兩端而已易仰則觀象于天俯則觀法于地而作也知<lb/>
易則知幽明之故矣<lb/>
原始反終故知死生之説<lb/>
生者物之始死者物之終原其始而反其終死生之説<lb/>
不過如此易之初為始上為終由初而生至終而極始<lb/>
不能无終也知易則知死生之説矣<lb/>
精氣為物遊魂為變是故知鬼神之情狀<lb/>
<pb n="9b"/>
隂精陽氣聚則為物魂遊魄降散則為變隂魄鬼之靈<lb/>
陽魂神之靈也易以隂陽為爻隂極陽極為變亦猶是<lb/>
也知易則知鬼神之情狀矣<lb/>
與天地相似故不違<lb/>
知易則行健不息與天相似矣厚徳載物與地相似矣<lb/>
故我與天地不相違<lb/>
知周乎萬物而道濟天下故不過旁行而不流<lb/>
知易則智可以周萬物而道可以濟天下故得中而不<lb/>
<pb n="10a"/>
太過旁行而不流蕩<lb/>
樂天知命故不憂<lb/>
知易則知消息盈虛天也命也故樂而不憂<lb/>
安土敦乎仁故能愛<lb/>
知易則天理明民志定安土敦乎仁矣故能親愛<lb/>
範圍天地之化而不過曲成萬物而不遺通乎晝夜之<lb/>
道而知故神无方而易无體<lb/>
所謂神无方易无體夫子對言之易吾知其為易也神<lb/>
<pb n="10b"/>
果何物耶易即神也神即易也非於神之外他有所謂<lb/>
易亦非於易之外他有所謂神不言神則易㡬於一物<lb/>
故此下出神字不一是皆易之神也神也者妙萬物而<lb/>
為言者也易其神也乎易者天地之匡廓易者萬物之<lb/>
陶冶易者晝夜之明鑑謂易為神耶神則无方也謂神<lb/>
為易耶易則无體也此夫子讃易道之妙也<lb/>
一隂一陽之謂道繼之者善也成之者性也<lb/>
天道隂陽而已地道柔剛而己人道仁義而已君子體<lb/>
<pb n="11a"/>
天地而用之與天地合徳而不違善繼其志命也善述<lb/>
其事性也立心於生道故曰天地大徳曰生<lb/>
仁者見之謂之仁知者見之謂之知百姓日用而不知<lb/>
故君子之道鮮矣<lb/>
易有君子之道盖廣大悉備也今仁者見其有安土敦<lb/>
仁之理則止謂之為仁知者見其有知周天下之理則<lb/>
止謂之為知是局於一偏矣百姓終日由之而不知之<lb/>
故易備君子之道而知之者鮮<lb/>
<pb n="11b"/>
顯諸仁藏諸用<lb/>
易感而遂通顯諸仁也寂然不動藏諸用也<lb/>
鼓萬物而不與聖人同憂<lb/>
易鼓之舞之以盡神鼓萬物也易无思也无為也不與<lb/>
聖人同憂也<lb/>
盛徳大業至矣哉<lb/>
讃易道也<lb/>
富有之謂大業<lb/>
<pb n="12a"/>
以言乎天地之間則備矣非富有乎<lb/>
日新之謂盛徳<lb/>
易窮則變變則通非日新乎<lb/>
生生之謂易<lb/>
一生二二生四四生八八八生六十四生生之謂易也<lb/>
成象之謂乾<lb/>
六畫既具乾象成矣成象之謂乾也<lb/>
效法之謂坤<lb/>
<pb n="12b"/>
六畫皆竒既為乾六畫皆耦斯為坤矣效法之謂坤也<lb/>
極數知来之謂占<lb/>
推極其數以知將来極數知来之謂占也<lb/>
通變之謂事<lb/>
所占之事視其變爻通變之謂事也<lb/>
隂陽不測之謂神<lb/>
信手平分竒耦莫測隂陽不測之謂神也<lb/>
夫易廣矣大矣以言乎逺則不禦以言乎邇則静而正<lb/>
<pb n="13a"/>
以言乎天地之間則備矣<lb/>
易道廣大逺則彌滿六合孰能禦之近則不盈一握静<lb/>
而正耳天地之間萬物皆備廣矣大矣如此哉<lb/>
夫乾其静也專其動也直是以大生焉夫坤其静也翕<lb/>
其動也闢是以廣生焉<lb/>
乾陽物也坤隂物也乾以質言其静也專其動也直是<lb/>
以大生焉坤以量言其静也翕其動也闢是以廣生焉<lb/>
廣大配天地變通配四時隂陽之義配日月易簡之善<lb/>
<pb n="13b"/>
配至徳<lb/>
此體易也人能體乾之大則與天配矣體地之廣則與<lb/>
地配矣寒極不生寒而生煖熱極不生熱而生凉物極<lb/>
必返道窮必變人能知變通之義則與四時配矣日往<lb/>
則月来月往則日来隂陽之義如此也人能知隂陽之<lb/>
義則與日月配矣乾以易知坤以簡能乾坤之至徳也<lb/>
人能有易簡之善則與乾坤之至徳配矣<lb/>
子曰易其至矣乎<lb/>
<pb n="14a"/>
讃易道也<lb/>
夫易聖人所以崇徳而廣業也<lb/>
盛徳大業易也崇徳廣業用易者也<lb/>
知崇禮卑崇效天卑法地<lb/>
知欲其崇禮欲其卑崇當效天之崇乾之首出是也卑<lb/>
當法地之卑坤之後順是也<lb/>
天地設位而易行乎其中矣<lb/>
天地開闢未有文籍之先已有此易天地初設位而易<lb/>
<pb n="14b"/>
已行乎其中是易與天地參而為三也<lb/>
成性存存道義之門<lb/>
舎繼善而言成性則四徳歸根於貞四時復命於冬體<lb/>
立而用行矣非道義之門乎<lb/>
聖人有以見天下之賾而擬諸其形容象其物宜是故<lb/>
謂之象<lb/>
賾幽深也<lb/>
聖人有以見天下之動而觀其㑹通以行其典禮繫辭<lb/>
<pb n="15a"/>
焉以斷其吉凶是故謂之爻<lb/>
吉凶悔吝生乎動者也典禮猶言法度<lb/>
言天下之至賾而不可惡也言天下之至動而不可亂<lb/>
也<lb/>
象言天下之至賾而不可厭其煩爻言天下之至動而<lb/>
不可差其法<lb/>
擬之而後言議之而後動擬議以成其變化<lb/>
其辭則擬之而後言其占則議之而後動其變則擬議<lb/>
<pb n="15b"/>
之而後成<lb/>
鳴鶴在隂其子和之我有好爵吾與爾靡之子曰君子<lb/>
居其室出其言善則千里之外應之况其邇者乎居其<lb/>
室出其言不善則千里之外違之况其邇者乎言出乎<lb/>
身加乎民行𤼵乎邇見乎逺言行君子之樞機樞機之𤼵<lb/>
榮辱之主也言行君子之所以動天地也可不慎乎<lb/>
此下七爻夫子教人玩辭也動則觀其變而玩其占居<lb/>
則觀其象而玩其辭玩辭則義理无窮矣此釋中孚九<lb/>
<pb n="16a"/>
二爻義也居其室即在隂之義出其言即鳴鶴之義千<lb/>
里之外應之即其子和之之義言出乎身加乎民行𤼵<lb/>
乎邇見乎逺樞運而户開機動而矢𤼵小則召榮辱大<lb/>
則動天地皆此倡而彼和感應之最妙者也<lb/>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭<lb/>
此釋同人九五爻義也禹稷顔子出處不同而心則同<lb/>
比干箕子語嘿不同而心則同心茍同焉出處語嘿不<lb/>
<pb n="16b"/>
必同也二五正應二人同心其利可以斷金同心之言<lb/>
其臭可以比蘭甚言二心之不可不同也<lb/>
初六藉用白茅无咎子曰茍錯諸地而可矣藉之用茅<lb/>
何咎之有慎之至也夫茅之為物薄而用可重也慎斯<lb/>
術也以往其无所失矣<lb/>
此釋大過初六爻義也詩野有死麕白茅包之野有死<lb/>
鹿白茅純束夫以鹿獻人者苟置之地可矣藉之用茅<lb/>
則敬慎之意也夫茅之為物薄而意在敬慎則用可重<lb/>
<pb n="17a"/>
矣不在薦而在籍不在藉而在禮慎守斯術而行豈有<lb/>
失乎天下之事過皆有失惟過於慎則無所失故无咎<lb/>
勞謙君子有終吉子曰勞而不伐有功而不徳厚之至<lb/>
也語以其功下人者也徳言盛禮言恭謙也者致恭以存<lb/>
其位者也<lb/>
此釋謙九三爻義也徳欲其盛禮欲其恭<lb/>
亢龍有悔子曰貴而無位髙而无民賢人在下位而无<lb/>
輔是以動而有悔也<lb/>
<pb n="17b"/>
此釋乾上九爻義也論貴賤則上為貴然在卦外為无<lb/>
位論卑髙則上為髙然卦無隂爻則為无民諸陽在下<lb/>
為賢人在下位而無應為无輔貴而无位髙而无民賢<lb/>
人在下位而无輔亢龍也靜則可勉動則有悔矣<lb/>
不出户庭无咎子曰亂之所生也則言語以為階君不<lb/>
宻則失臣臣不宻則失身幾事不宻則害成是以君子<lb/>
慎宻而不出也<lb/>
此釋節初九爻義也節九二不出則凶初九不出則无<lb/>
<pb n="18a"/>
咎或出或不出各視其時而已時當不出則慎宻而不<lb/>
出不然則亂生而害成非知幾之君子矣<lb/>
子曰作易者其知盗乎易曰負且乗致冦至負也者小<lb/>
人之事也乗也者君子之噐也小人而乗君子之噐盗<lb/>
思奪之矣上慢下暴盗思伐之矣慢藏誨盗冶容誨滛<lb/>
易曰負且乘致冦至盗之招也<lb/>
此釋觧六三爻義也以上七爻專論義理所謂和順於<lb/>
道徳而理於義窮理盡性以至於命者是也占既施矣<lb/>
<pb n="18b"/>
象既著矣變既值矣辭既立矣然後因其辭推其義趨<lb/>
避之方進退之道開物成務之理性命道徳之妙皆由<lb/>
是可見易其神矣乎<lb/>
大衍之數五十<lb/>
河圖之數五居其中天數二十五地數三十凡五十有<lb/>
五去天數五故大衍之數五十去地數六筮用蓍四十<lb/>
有九<lb/>
其用四十有九分而為二以象兩<lb/>
<pb n="19a"/>
信手中分為二以象兩儀先揲左次揲右尊陽也<lb/>
掛一以象三<lb/>
掛右一蓍于左小指間以象三才<lb/>
揲之以四以象四時<lb/>
所以謂四者老隂老陽少隂少陽為四象四揲之以象<lb/>
春夏秋冬四時為一嵗故四即一也<lb/>
歸竒於扐以象閠<lb/>
將左一半四數之觀其餘或一或二或三無則四以為<lb/>
<pb n="19b"/>
竒歸之無名指間以象歸餘之閠<lb/>
五歳再閏故再扐而後掛<lb/>
將右一半四數之歸其餘於中指間以象五歳再閠復<lb/>
合存䇿而後再分再掛<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
大衍之數出于河圖洛書是數也可以成變化行鬼神<lb/>
<pb n="20a"/>
乾之䇿二百一十有六坤之䇿百四十有四凡三百有<lb/>
六十當期之日二篇之䇿萬有一千五百二十當萬物<lb/>
之數也<lb/>
皇極先天造化圖内有二中之說天以五為中加倍二<lb/>
五一十天干是也地以六為中加倍二六一十二地支<lb/>
是也數有乘除天中五以五乘之五五得二十五地中<lb/>
六以五乘之五六得三十合得五十有五内除天中之<lb/>
五為大衍之數五十去地中之六為大衍之用四十有<lb/>
<pb n="20b"/>
九以其乾元用九故用二老二少此四象而營之四九<lb/>
得三十六將三十六以六爻乘之得二百一十六坤元<lb/>
用六以四而營之得二十四將二十四又以六爻乘之<lb/>
得一百四十四所以乾坤之䇿合而得三百六十當一<lb/>
期之日數也上經下經共六十四卦二篇之䇿每篇三<lb/>
十二卦將每卦六爻以六乘之得陽爻百九十二以其<lb/>
乾元用九四而營之得四九三十六却將三十六數與<lb/>
一百九十二相乗得六千九百一十二又一篇三十二<lb/>
<pb n="21a"/>
卦以六爻六數乘之得隂爻一百九十二以坤元用六<lb/>
四而營之四六得二十四却將二十四數與一百九十<lb/>
二相乘得四千六百單八二篇之䇿合之為萬有一千<lb/>
五百二十當萬物之數也<lb/>
是故四營而成易十有八變而成卦八卦而小成引而<lb/>
伸之觸類而長之天下之能事畢矣顯道神徳行是故<lb/>
可與酬酢可與祐神矣<lb/>
四營者分二掛一揲四歸竒也四營成一變初變或餘<lb/>
<pb n="21b"/>
五或餘九再變或餘四或餘八三變亦或餘四或餘八<lb/>
三變成一爻除五四四為䇿十三則存䇿三十六九其<lb/>
四也九為老陽其象□除九八八為䇿二十五則存䇿<lb/>
二十四六其四也為老隂其象□除五八八或九四八<lb/>
為䇿二十一則存䇿二十八七其四也為少陽其象□<lb/>
除九四四或五八四為䇿十七則存䇿三十二八其四<lb/>
也為少隂其象<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
                    <hi>三變成一爻六爻成一卦</hi>十有八變而成卦也三<lb/>
畫得八卦易之小成也引而伸之<hi>
                        <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>卦可變六十四卦</hi>至六畫得<lb/>
<pb n="22a"/>
六十四卦觸類而長之者號物之數曰萬豈八物之所<lb/>
能盡哉以類而推可也三百八十四爻豈止為三百八<lb/>
十四事而已哉以類而求可也消長在是治亂在是進<lb/>
退在是吉凶趨避在是天下之能事畢矣顯其道闡幽<lb/>
也神其徳行㣲顯也可與酬酢萬變可與祐助神明易<lb/>
之功用如此<lb/>
子曰知變化之道者其知神之所為乎<lb/>
易變易也皆是剛柔相易乾為馬乾極變坤坤亦為馬<lb/>
<pb n="22b"/>
坤為氷坤極變乾乾亦為氷坤初變震再變兑其究為<lb/>
健巽初變乾再變離其究為躁卦陽極變隂隂極變陽<lb/>
皆變化之道也易變不一此其槩耳是非人之所為也<lb/>
易之所為也非易之所為也神之所為也易其神矣乎<lb/>
易有聖人之道四焉以言者尚其辭以動者尚其變以<lb/>
制噐者尚其象以卜筮者尚其占<lb/>
易一聖人也聖人一易也故易乃聖人之道而聖人乃<lb/>
盡易之道指易以為聖人可也指聖人以論易亦可也<lb/>
<pb n="23a"/>
易有聖人之道四辭也變也象也占也何謂辭文王作<lb/>
彖辭六十四周公作爻辭三百八十四精可以窮理盡<lb/>
性粗可以開物成務此辭也何謂變七八不變九六變<lb/>
不變視彖變視其爻變及二爻視上爻變及三爻視兩<lb/>
卦之彖變及四爻視卦之不變者主下爻變及五爻視<lb/>
卦之一不變爻六爻變之盡視之卦之彖此變也何謂<lb/>
象近取諸身如乾為首坤為腹之類逺取諸物如乾為<lb/>
馬坤為牛之類觀象於天如離為日坎為月觀法于地<lb/>
<pb n="23b"/>
如艮為山兑為澤之類他如説卦乾為金為玉坤為布<lb/>
為釡之類此象也何謂占五十蓍虛一分二掛一揲四<lb/>
歸竒四營為一變三變為一爻六變為一卦中不中正<lb/>
不正有應無應當位不當位而吉凶生焉此占也以言<lb/>
者尚其辭如論語云不恒其徳或承之羞是也以動者<lb/>
尚其變易道窮則變變則通君子體易化而裁之存乎<lb/>
變推而行之存乎通是也以制噐者尚其象如十三卦<lb/>
綱罟取諸離耒耜取諸益是也以卜筮者尚其占如春<lb/>
<pb n="24a"/>
秋傳陳厲公生敬仲筮遇觀之否晋公子重耳筮得國<lb/>
遇貞屯悔豫是也君子居則觀其象而玩其辭動則觀其<lb/>
變而玩其占<lb/>
是以君子將有為也將有行也問焉而以言其受命也<lb/>
如響无有逺近幽深遂知來物非天下之至精其孰能<lb/>
與於此<lb/>
君子將有為也將有行也以言而問之蓍蓍之受命也<lb/>
如響應聲百世之逺目前之近幽不可見深不可測者<lb/>
<pb n="24b"/>
凡未来之事皆能遂知非天下之至精其孰能與於此<lb/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
河圖之數縱横十五參其五焉十五也伍其三焉亦十<lb/>
五也十五者參天兩地天一地二天三地四天五之積<lb/>
參伍以變則以十五之數變為一二三四五也從而錯<lb/>
之以雜其類綜之以舉其緫天一地二地四相雜而為<lb/>
七衆以寡為主舉其緫用天一為少陽天一天三地四<lb/>
<pb n="25a"/>
相雜而為八衆以寡為主舉其緫用地四為少隂天一<lb/>
天三天五積之得九純陽不雜為老陽地二地四積之<lb/>
得六純隂不雜為老隂若天一地二天三為六地四天<lb/>
五為九通其變皆能天地隂陽相雜而成文矣象而後<lb/>
有數數又所以求象九者三其三也奇奇奇老陽之象<lb/>
六者三其二也耦耦耦老隂之象七者一其三二其二<lb/>
也為奇者一為耦者二多用少用一竒少陽之象八者<lb/>
一其二二其三也為耦者一為竒者二多用少用一耦<lb/>
<pb n="25b"/>
少隂之象推極其數天下之象遂定矣非天下之至變<lb/>
其孰能與於此<lb/>
易无思也无為也寂然不動感而遂通天下之故非天<lb/>
下之至神其孰能與於此<lb/>
易何心哉无思也无為也未占之先寂然不動而已既<lb/>
占之後感而遂通天下之故寂者感之體感者寂之用<lb/>
人心之妙其動静亦若是也非天下之至神其孰能與<lb/>
於此<lb/>
<pb n="26a"/>
夫易聖人之所以極深而研幾也唯深也故能通天下<lb/>
之志唯幾也故能成天下之務唯神也故不疾而速不<lb/>
行而至<lb/>
詩書禮樂皆是說已往之事唯易却是兼説已往未来<lb/>
之事深者至𤣥至奥不在目前不在淺近故謂之深聖<lb/>
人作易所以推極乎此幾者至㣲至隱動而未形有無<lb/>
之間故謂之幾聖人作易所以研窮乎此處置於衆人<lb/>
不識之中關防於茫昧未見之始惟深也則人所未見<lb/>
<pb n="26b"/>
我能知之可以通天下之志矣惟幾也則事不待著我<lb/>
能察之可以成天下之務矣若是者超于物而不囿于<lb/>
物神之所為也惟神也故不疾而速不行而至知此者<lb/>
可與言易矣<lb/>
子曰易有聖人之道四焉者此之謂也<lb/>
極其數以定天下之象象也通其變以成天下之文變<lb/>
也遂知未来占也極深研幾辭也此大易之道也亦聖<lb/>
人之道也<lb/>
<pb n="27a"/>
天一地二天三地四天五地六天七地八天九地十<lb/>
一三五七九奇數也屬陽天秉陽故謂之為天二四六<lb/>
八十耦數也屬隂地秉隂故謂之為地先天之易用四<lb/>
象後天之易用五行皆自出<lb/>
子曰夫易何為者也夫易開物成務冒天下之道如斯<lb/>
而已者也<lb/>
易可以開端庶物可以裁成衆務可以籠罩天下之道<lb/>
無不在其中開物成務易不流于髙虛冒天下之道易<lb/>
<pb n="27b"/>
不流于粗淺<lb/>
是故聖人以通天下之志以定天下之業以斷天下之<lb/>
疑<lb/>
聖人之心兢兢業業惟深也故能通天下之志惟幾也<lb/>
故能定天下之業汝有大疑謀及卜筮故能斷天下之<lb/>
疑也<lb/>
是故蓍之徳圓而神<lb/>
信乎中孚隂陽不測蓍之為徳圓而神也<lb/>
<pb n="28a"/>
卦之德方以知<lb/>
六畫既成因象求意卦之為徳方以知也<lb/>
六爻之義易以貢<lb/>
上下无常剛柔相易爻之為義易以貢也<lb/>
聖人以此洗心<lb/>
聖人之心本無垢也何以洗為哉聖人猶以此洗其心<lb/>
焉滌之以蒙泉沃之以兑澤潤之以坎水而滄浪不足<lb/>
以喻其清沂浴風雩不足以喻其樂潔净精㣲心即易<lb/>
<pb n="28b"/>
矣易即心矣神矣哉<lb/>
退藏於密<lb/>
藏諸用也<lb/>
吉凶與民同患<lb/>
顯諸仁也聖人與易同體預知前事然不以物欲累其心安<lb/>
其時而處其順不敢為天下先耳故能吉凶與民同患也<lb/>
神以知來知以藏往<lb/>
神知二而一者也告往可以知來夏商所損益可知則其<lb/>
<pb n="29a"/>
或繼周者雖百世亦不過如是苟求其故千歲之日至可<lb/>
坐而知也前乎千萬世之已往吾知能藏之後乎千萬世<lb/>
之方來吾神能知之必以神配蓍以知配卦則泥矣<lb/>
其孰能與於此哉古之聰明睿知神武而不殺者夫<lb/>
若此者其孰能與於此哉其古之聖人聰無不聞明無<lb/>
不見睿知無不通所向者順所當者伏不戰而人屈不<lb/>
怒而民威如是之道誰能之<lb/>
是以明於天之道而察於民之故<lb/>
<pb n="29b"/>
福善禍淫天之道也自已求之民之故也易之所謂吉<lb/>
凶葢亦明於天之道而察於民之故耳<lb/>
是興神物以前民用<lb/>
天生神物聖人則之是興神物也至誠之道可以前知<lb/>
以前民用也<lb/>
聖人以此齋戒以神明其德夫<lb/>
先志定而後鬼神謀乃心而及卜筮聖人可無假於蓍<lb/>
龜也而聖人不能不假於蓍龜也聖人以此齋戒以神<lb/>
<pb n="30a"/>
明其德夫<lb/>
是故闔户謂之坤<lb/>
坤自夏至一陰漸生漸長於時為閉萬物從之而入故<lb/>
曰闔户謂之坤<lb/>
闢户謂之乾<lb/>
乾自冬至一陽漸生漸長於時為啟萬物從之而出故<lb/>
曰闢户謂之乾<lb/>
一闔一闢謂之變<lb/>
<pb n="30b"/>
坤闔則陽變而陰乾闢則陰變而陽故曰一闔一闢謂之變<lb/>
往來不窮謂之通<lb/>
陰往則陽來陽往則陰來往往來來無有窮己故曰往<lb/>
來不窮謂之通<lb/>
見乃謂之象<lb/>
氣聚而可見陰陽著於象矣故曰見乃謂之象<lb/>
形乃謂之器<lb/>
質成而可執陰陽囿於器矣故曰形乃謂之器<lb/>
<pb n="31a"/>
制而用之謂之法<lb/>
因其有象有器制而用之為方圓平直莫不有自然之<lb/>
則焉故曰制而用之謂之法<lb/>
利用出入民咸用之謂之神<lb/>
乾之闢也利用以出坤之闔也利用以入隂陽動静一<lb/>
凖於易民咸用之知其然而莫知其所以然也豈非神<lb/>
乎故曰利用出入民咸用之謂之神<lb/>
是故易有太極是生兩儀兩儀生四象四象生八卦八卦<lb/>
<pb n="31b"/>
定吉凶吉凶生大業<lb/>
此聖人作易乃自然之次第有不假智力安排而成者<lb/>
以卦畫言之圓圖則太極居中畫一奇居左以象陽畫<lb/>
一耦居右以象隂是為兩儀陽儀之上加一奇居東南<lb/>
一耦居西北陽左左旋先陽後隂隂儀之上加一奇居<lb/>
西南一耦居西北隂右右旋亦先陽後隂於是一奇畫<lb/>
上又一奇畫兩奇畫筮者因而重之為□重以象老陽<lb/>
一耦畫上又一耦畫兩耦畫筮者因而交之為□交以<lb/>
<pb n="32a"/>
象老隂一竒畫上得一耦畫筮者竟用象之一耦為<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>
拆以象少隂一耦畫之上得一奇畫筮者竟用象之一<lb/>
奇為<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>單以象少陽是為四象四象之上各加一奇一<lb/>
耦則成八卦矣横圖則太極居下自根而幹自榦而枝<lb/>
亦先畫一竒居左次畫一耦居右為兩儀一陽儀二隂<lb/>
儀兩儀之上又各加一竒一耦為四象一老陽二少隂<lb/>
三少陽四老隂四象之上又各加一奇一耦為八卦乾<lb/>
一兑二離三震四巽五坎六艮七坤八皆是陽尊居左<lb/>
<pb n="32b"/>
隂卑居右一定不易之序也若如此位置則以横圖直<lb/>
圖合之為方圖月卦方偶皆順矣以揲蓍求卦言之以<lb/>
五十蓍虛一不用太極也四十九蓍平分為二兩儀也<lb/>
掛扐之餘得七八九六四象也四象出而八卦著矣<lb/>
有卦體有卦象有卦徳有卦爻有卦位中正與否有應<lb/>
無應而吉凶以定吉則趨之凶則避之而大業以生<lb/>
是故法象莫大乎天地<lb/>
成象之謂乾效法之謂坤聖人之作易也仰則觀象于<lb/>
<pb n="33a"/>
天俯則觀法于地故曰法象莫大乎天地<lb/>
變通莫大乎四時<lb/>
暑往則寒来寒往則暑来陽極變隂隂極變陽而四時<lb/>
行焉<lb/>
懸象著明莫大乎日月<lb/>
陽燧召火於日方諸召水於月日月水火之精坎離之<lb/>
象相反以相成者也懸象著明其有過于日月者乎<lb/>
崇髙莫大乎富貴<lb/>
<pb n="33b"/>
卑髙陳貴賤位五為君二為臣崇髙之位聖人之大寳<lb/>
富貴之無敵者也<lb/>
備物致用立成器以為天下利莫大乎聖人<lb/>
致天下之民聚天下之貨備物也服牛乗馬棺槨宫室<lb/>
致用也耒耜舟楫弧矢杵<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>立成器也惟羲農軒后能<lb/>
之故曰莫大乎聖人<lb/>
探賾索隠鈎深致逺以定天下之吉凶成天下之亹亹<lb/>
者莫大乎蓍龜<lb/>
<pb n="34a"/>
賾可探而知隠可索而見深可鈎而上逺可致而近以<lb/>
定天下之孰吉孰凶成天下之亹亹不倦者蓍龜二物<lb/>
也龜為卜䇿為筮因蓍併及龜耳<lb/>
是故天生神物聖人則之<lb/>
蓍龜是也聖人取之以為法則<lb/>
天地變化聖人效之<lb/>
天地隂陽之變化如寒極不生寒而生煖老隂變少陽<lb/>
也熱極不生熱而生凉老陽變少隂也故□變為<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>□<lb/>
<pb n="34b"/>
變為<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>九變為八六變為七效天地之變化耳又先天<lb/>
圖陽極則變而生隂隂極則變而生陽陽生於子而極<lb/>
于己隂生於午而極於亥皆效天地之變化也<lb/>
天垂象見吉凶聖人象之<lb/>
日月星辰循度則吉失度則凶天之象也隂陽之爻當<lb/>
位則吉不當位則凶易之象也是故聖人象之<lb/>
河出圖洛出書聖人則之<lb/>
大衍之數揲蓍求卦用河圖而洛書亦無不合此聖人<lb/>
<pb n="35a"/>
作易之原也詳見圖説是故聖人則之<lb/>
易有四象所以示也<lb/>
伏犧作易惟用四象者一老陽二少隂三少陽四老<lb/>
陰在數為七八九六或畫為<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>□□以大衍之數<lb/>
五十虚一分二掛一揲四歸奇之後存䇿或得四九三<lb/>
十六或得四六二十四或得四七二十八或得四八三<lb/>
十二七八九六之數出而竒耦老少之象見奇耦老少<lb/>
之象見而<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>□□之畫成卦之所由立也變之所由<lb/>
<pb n="35b"/>
生也易之所由作也此四象之所以示也<lb/>
繫辭焉所以告也<lb/>
伏犧畫卦而無語言文字文王始於卦下繫之以辭周<lb/>
公始于爻下繫之以辭將以告詔天下後世耳非謂易<lb/>
可盡于言也<lb/>
定之以吉凶所以斷也<lb/>
吉字從□凶字從□陽吉隂凶其大畧也若夫失位則<lb/>
陽亦凶得位則隂亦吉又不可執一焉三百八十四爻<lb/>
<pb n="36a"/>
不止三百八十四事讀者不可以辭害意但視其占辭<lb/>
之吉凶悔吝悔亡无咎元亨小亨无攸利吉无不利无<lb/>
初有終初吉終亂所定吉凶為如何可以斷矣<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
此釋大有上九爻義上九位隂為順爻陽為信六五以<lb/>
柔下之為能尚其賢故非特天順之人亦信之吉无不<lb/>
<pb n="36b"/>
利矣<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利鼓之舞之以盡神<lb/>
義理無窮言語有限書不能盡言也言不能盡意也然<lb/>
則聖人之意其終不可得而見乎曰聖人各卦立各卦<lb/>
之象各爻立各爻之象如牝馬之象隂不可先之意也<lb/>
亢龍之象陽不可過之意也則亦可以盡意矣設為之<lb/>
<pb n="37a"/>
卦如小往大来為㤗大往小来為否五隂侵陽為剥五<lb/>
陽去隂為夬君子小人之情偽已盡由是而繫之以辭<lb/>
焉則亦可以盡言矣卦既設矣象既立矣辭既繫矣又觀<lb/>
其變用某彖某爻則知所趨避吉无不利變者又易中<lb/>
鼓之舞之之神也然則如之何曰書不盡言求之卦言<lb/>
不盡意求之象卦象不盡求之變變又不盡求之心以<lb/>
心㑹心餘皆筌蹄耳<lb/>
乾坤其易之緼耶乾坤成列而易立乎其中矣乾坤毁<lb/>
<pb n="37b"/>
則无以見易易不可見則乾坤或幾乎息矣<lb/>
乾陽物坤隂物也百九十二陽爻皆自乾来百九十二<lb/>
隂爻皆自坤来亦不過乾陽坤隂之所為而已緼奥也<lb/>
乾坤在易之中所以為易者乎自乾一至坤八成列之<lb/>
後而易立乎其中矣乾坤不離易易不離乾坤乾坤毁<lb/>
則无以見易易不可見則乾坤或幾乎息矣甚言易之<lb/>
所以為易者乾坤隂陽之所為而已非有他也<lb/>
是故形而上者謂之道<lb/>
<pb n="38a"/>
太極理也無外故曰形而上者謂之道<lb/>
形而下者謂之噐<lb/>
隂陽氣也氣變則有質矣故曰形而下者謂之噐<lb/>
化而裁之謂之變<lb/>
隂極變陽陽極變隂物極必返既化育而又裁節之也<lb/>
如此<lb/>
推而行之謂之通<lb/>
乾陽大也變則不可為首坤隂小也變則乃以大終與<lb/>
<pb n="38b"/>
時推移行無固必故曰通<lb/>
舉而措之天下之民謂之事業<lb/>
易之為道其妙可以窮理盡性其㣲可以開物成務既<lb/>
不堕于形噐亦不流于虛無故可舉而措之天下之民<lb/>
則謂之事業<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
以行其典禮繫辭焉以斷其吉凶是故謂之爻<lb/>
<pb n="39a"/>
重出以起下文注見前<lb/>
極天下之賾者存乎卦<lb/>
上言象與爻此言卦與辭象雖有以見天下之賾也而<lb/>
所以推極天下之賾者則存乎六畫之卦<lb/>
鼓天下之動者存乎辭<lb/>
爻雖有以見天下之動也而鼓舞天下之動者則存乎<lb/>
三百八十四爻之辭<lb/>
化而裁之存乎變推而行之存乎通<lb/>
<pb n="39b"/>
前言化而裁之謂之變推而行之謂之通釋其名義也<lb/>
此言化而裁之存乎變推而行之存乎通前言其體此<lb/>
言其妙用處在一存字<lb/>
神而明之存乎其人<lb/>
苟非其人道不虛行神而明之是誠在我也<lb/>
黙而成之不言而信存乎徳行<lb/>
易何心哉易何言哉不求人信而人自信之蓍卦之徳<lb/>
行如此然則蓍卦亦可言徳行乎曰蓍之徳圓而神卦<lb/>
<pb n="40a"/>
之徳方以知陽卦奇隂卦耦其徳行何也乾徳行恒易<lb/>
坤徳行恒簡是其證矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易原㫖卷七<lb/>
</p>
<p>
</p>
  </div>
</body>
</text>
</TEI>
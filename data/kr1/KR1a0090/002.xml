<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易文詮卷二</head>
    <p>
<pb n="1a"/>
欽定四庫全書<lb/>
　周易文詮卷二　　　　　　元　趙汸　撰<lb/>
䷞<hi>艮下兑上</hi>
咸亨利貞取女吉<lb/>
　卦有交感之義故名咸其在于人與天下相感精神<lb/>
　往來毫无間隔故亨然感通之道以静不以動以誠<lb/>
　不以言所謂咸者利于无心之貞我不着感彼不着<lb/>
　應戒欲循理一出自然合天理而出于无心當人情<lb/>
<pb n="1b"/>
　而應以无意如取女之正乃得咸之貞而吉<lb/>
彖曰咸感也<lb/>
　卦名咸者彼此交感之義也无心者不能感故咸加<lb/>
　心而為感有心者不能咸感故感去心而為咸咸皆<lb/>
　也惟无心故无不應咸感者心无其心也<lb/>
柔上而剛下二氣感應以相與止而説男下女是以亨<lb/>
利貞取女吉也<lb/>
　卦體柔上剛下是剛感柔應柔感剛應其氣相通造<lb/>
<pb n="2a"/>
　化所感之正也卦徳艮止兑説是感者專一不他應<lb/>
　者樂從无强其情相洽人已所感之正也卦象男先<lb/>
　下女既不凟倫以少配少又不過時男女所感之正<lb/>
　也凡此皆貞是以亨而取女之吉也<lb/>
天地感而萬物化生聖人感人心而天下和平觀其所<lb/>
感而天地萬物之情可見矣<lb/>
　即感之理而極言之天地與萬物同一氣以氣感而<lb/>
　物之同受是氣者自莫知其氣化而形生焉聖人天<lb/>
<pb n="2b"/>
　下同一心以心感而人之同有是心者自莫知其情<lb/>
　孚而和平焉即此而究觀之凡天地施受萬物應求<lb/>
　皆不期感而自无不感者其情盖可見矣<lb/>
象曰山上有澤咸君子以虛受人<lb/>
　澤非山上所有而有之是澤氣上蒸于山而山受之<lb/>
　咸象也君子以山惟虛故受澤心惟虚故受益于是<lb/>
　寂然不動廓然无我任物之自往自來而我全无意<lb/>
　必致虛以受天下之感與山之受澤无異矣<lb/>
<pb n="3a"/>
初六咸其拇<lb/>
　處咸之初感于最下是事物未接而意見将迎不能<lb/>
　虛受有心于感者也故為咸拇之象<lb/>
象曰咸其拇志在外也<lb/>
　未感之先心本在内一動于感則逐于外此豈處静<lb/>
　之學乎<lb/>
六二咸其腓凶居吉<lb/>
　隂柔<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>動不能固守是當感之時不克順應馳逐于<lb/>
<pb n="3b"/>
　物有心于感為咸其腓如是則虛體汨而感動累矣<lb/>
　凶然幸其中正徳性未冺能居其所静以待感則為<lb/>
　以虚受人而吉動凶静吉君子審之<lb/>
象曰雖凶居吉順不害也<lb/>
　二凶而居猶吉葢反<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>為静能順自然之正静固静<lb/>
　動亦静矣何害之有<lb/>
九三咸其股執其隨往吝<lb/>
　初二隂柔不當隨者三不能自主而隨之是所守不<lb/>
<pb n="4a"/>
　正感不以道專以隨人為主而執之不變者也為咸<lb/>
　股執隨之象如是以往徒以身為天下役感必不通<lb/>
　吝<lb/>
象曰咸其股亦不處也志在隨人所執下也<lb/>
　隂柔固動而不處三以陽剛亦然其志盖在隨人與<lb/>
　君子超然自立大相刺謬不亦卑下之甚乎<lb/>
九四貞吉悔亡憧憧往來朋從爾思<lb/>
　心之感動當正而固乃得其理九四以陽居隂未免<lb/>
<pb n="4b"/>
　有悔必能以静虛為感大公順應而貞乃推之而感<lb/>
　无不通反之而心无所役吉而悔亡若有心于感而<lb/>
　憧憧往來思及于徃思及于來又思及于徃而來來<lb/>
　而往将以思窮物者終必以物窮思則但見朋類從<lb/>
　之豈能感通天下悔且不免况于吉乎<lb/>
象曰貞吉悔亡未感害也憧憧往來未光大也<lb/>
　貞吉悔亡者以貞為感意必不生未涉私感之害也<lb/>
　若憧憧往來則計較横據咸道狹矣豈得為光大乎<lb/>
<pb n="5a"/>
九五咸其脢无悔<lb/>
　心體至虛膠之使有絶之使无皆非貞也五當脢處<lb/>
　是有心絶物孤髙寂寞一无所感者也為咸其脢較<lb/>
　之二三之縁感而生累者雖亦少異然亦僅可无私<lb/>
　感之悔耳<lb/>
象曰咸其脢志末也<lb/>
　君子以天地萬物為一體以經綸參賛為已責天下<lb/>
　何一不藉吾感而乃至于脢焉其志不亦末乎<lb/>
<pb n="5b"/>
上六咸其輔頰舌<lb/>
　人于天下固不可无心于感亦不可有心于感上六<lb/>
　以隂柔居悦之終當感之極耑以巧媚動人而无其<lb/>
　寔為咸其輔頰舌之象<lb/>
象曰咸其輔頰舌滕口説也<lb/>
　感人貴誠上則馳騁不根咸之貞道失矣<lb/>
䷟<hi>巽下震上</hi>
恒亨无咎利貞利有攸往<lb/>
<pb n="6a"/>
　卦有恒久之義故為恒學而能恒則真積久而見解<lb/>
　融亨且作輟不生而无頻復之咎然天下无不恒之<lb/>
　正容有不正之恒必有所行者精擇乎經常不易之<lb/>
　正道而守之方措之事業无往不利<lb/>
彖曰恒久也剛上而柔下雷風相與巽而動剛柔皆應<lb/>
恒<lb/>
　卦名恒者久之義也卦體剛上柔下髙卑以陳分之常<lb/>
　也卦象震雷巽風動散相承勢之常也卦徳巽入震<lb/>
<pb n="6b"/>
　動各妙其用有常行矣卦體剛柔相應彼此相資有<lb/>
　常情矣常則无不及者故曰恒<lb/>
恒亨无咎利貞久於其道也天地之道恒久而不已也<lb/>
　恒固亨无咎矣又曰利貞者何也盖正外无道道外<lb/>
　无正惟皆聖賢當然之道乃非久于私智久于異端<lb/>
　而謂之恒不正不可以言道也觀之天地惟天之命<lb/>
　於穆不已萬古如斯亦以正而久也况人顧可以不<lb/>
　貞乎<lb/>
<pb n="7a"/>
利有攸往終則有始也<lb/>
　天下之理有守斯能有為不養則不可動利有攸往<lb/>
　者正謂久于其道學問于此造極經綸于此造端有<lb/>
　終則有始而不可窮也何往不利<lb/>
日月得天而能久照四時變化而能久成聖人久于其<lb/>
道而天下化成觀其所恒而天地萬物之情可見矣<lb/>
　以恒道極言之日月得天自然之理亘古今而能久<lb/>
　照于上一恒也四時隂陽變化亘古今而能久成乎<lb/>
<pb n="7b"/>
　時亦一恒也聖人至誠无息而治功悠久天下化于<lb/>
　道而成俗亦一恒也即此觀之覆載生成常理不愆<lb/>
　飛潛動植常性不易情之所在皆道之所在人則安<lb/>
　可久非其道也故貴利貞<lb/>
象曰雷風恒君子以立不易方<lb/>
　雷風至變也而終古不易變而有不變者存恒之象<lb/>
　也君子體之以隨其所至不易方焉常久之理如綱<lb/>
　常倫紀以至日用事物各有當然之則所謂方也見<lb/>
<pb n="8a"/>
　之既明守之又定任千變萬化而其所立終不可易<lb/>
　君子之恒也<lb/>
初六浚恒貞凶无攸利<lb/>
　初與四應理之常也但居在下位不无相隔之勢初<lb/>
　不度量以巽善入之性深以常理求之計欲其聽言<lb/>
　欲其從為浚恒之象如是則所求雖為正應而不自<lb/>
　量以入嫌隙易生徒取疏辱凶又何利<lb/>
象曰浚恒貞凶始求深也<lb/>
<pb n="8b"/>
　人情相求貴量淺深初與四相與之始遽深求之交<lb/>
　淺言深所以凶也<lb/>
九二悔亡<lb/>
　以陽居隂所為或有乖于常道本應有悔幸其居柔<lb/>
　是存心有常為能圖回善反範其身于中正之歸以<lb/>
　久于道故内省不疚而悔亡<lb/>
象曰九二悔亡能久中也<lb/>
　二宜悔而亡者葢道所貴者中中所貴者久能久于<lb/>
<pb n="9a"/>
　其中始終不渝則氣質雖偏中不可改何悔不亡<lb/>
九三不恒其徳或承之羞貞吝<lb/>
　三居得正本自有徳乃過剛不中志從于上是識操<lb/>
　未定一旦易志于功名富貴者也大節一隳終身莫<lb/>
　贖上而見鄙縉紳下而遺譏清議羞辱之來有不知<lb/>
　其自來者夫无徳承羞猶可言也貞而不恒何羞如<lb/>
　之<lb/>
象曰不恒其徳无所容也<lb/>
<pb n="9b"/>
　凶咎猶可言也以不恒取羞則内媿已外媿人其身<lb/>
　心何所容乎<lb/>
九四田无禽<lb/>
　以陽居隂久非其位是所久者偏主曲學之私非聖<lb/>
　賢中正之道内无益于身心外无禆于事業猶田于<lb/>
　无禽之地而无獲也<lb/>
象曰久非其位安得禽也<lb/>
　位者人所當止之處即所謂道也久非其道流于曲<lb/>
<pb n="10a"/>
　學而无用安得禽乎<lb/>
六五恒其徳貞婦人吉夫子凶<lb/>
　自古英君毅辟非不降其虚懐而乾綱未始不攬五<lb/>
　以柔中應二剛中是人主以任臣為貞而守之不變<lb/>
　為恒其徳貞之象不知君道貴剛與臣道貴柔不同<lb/>
　夫此順道惟臣事君如婦之從夫則可若君使臣如<lb/>
　夫之從婦則偏任生奸而凶<lb/>
象曰婦人貞吉從一而終也夫子制義從婦凶也<lb/>
<pb n="10b"/>
　婦人貞吉以臣道猶妻道忠順不失以事一人如婦<lb/>
　人從夫終身守一故吉若君則猶夫也正當以義獨制<lb/>
　而乃至于從婦安免下移之凶<lb/>
上六振恒凶<lb/>
　振者動之速也上六居恒之極處震之終恒極則不<lb/>
　常震終則過動又隂柔不能固守是大臣當國不能<lb/>
　安静一于紛更者也故有以振為恒之象而有悮國<lb/>
　悮民之凶<lb/>
<pb n="11a"/>
象曰振恒在上大无功也<lb/>
　振恒自以為功矣孰知動擾之極貽害民社不小也<lb/>
䷠<hi>艮下乾上</hi>
遯亨小利貞<lb/>
　遯退避也二隂浸長陽當退避故為遯然君子時雖<lb/>
　當遯而九五當位下有六二之應若猶可以有為但<lb/>
　二隂浸長于下則其勢不可以不遯故為君子能遯<lb/>
　則身雖退而道亨在小人則利于守正不可以浸長<lb/>
<pb n="11b"/>
　之故而遂迫于陽也<lb/>
彖曰遯亨遯而亨也剛當位而應與時行也<lb/>
　遯何言亨正以惟遯能亨不遯則不能亨也五剛當<lb/>
　位而二應之是君子有可為之徳小人有包承之心<lb/>
　似不必遯而二隂漸長正當遯之時也君子于此不<lb/>
　恃可為不倚私好見早去決通乎時之妙用而與之<lb/>
　偕行則不降不辱而亨<lb/>
小利貞浸而長也<lb/>
<pb n="12a"/>
　小利貞者二隂浸長其勢日盛将凌君子非小人之<lb/>
　貞即非小人之利故利于貞<lb/>
遯之時義大矣哉<lb/>
　乃知遯之時以遯為義者也時自外遭義由中出不<lb/>
　先時而遯不後時而遯不遯于迹而遯于理相時之<lb/>
　消息而妙用之非有見幾之智克己之勇者不能其<lb/>
　時義豈不大哉<lb/>
象曰天下有山遯君子以逺小人不惡而嚴<lb/>
<pb n="12b"/>
　天逺於山遯之象也君子以逺小人不必大聲厲色<lb/>
　以絶彼之迹惟荘敬自持以消彼之邪則无意于逺<lb/>
　小人而小人自逺猶天无意以逺山而山自逺也<lb/>
初六遯尾厲勿用有攸往<lb/>
　當遯之時宜先不宜後初居卦下不能與時皆遯為<lb/>
　遯尾之象危道也惟勿往而静俟可耳<lb/>
象曰遯尾之厲不往何災也<lb/>
　遯尾之厲以不早遯故耳若止而不往則不殆不辱<lb/>
<pb n="13a"/>
　矣<lb/>
六二執之用黄牛之革莫之勝説<lb/>
　二當遯時而有中順之徳知時之當遯而與時偕行<lb/>
　收歛其徳不形于外守之不變萬鍾不以動其心三<lb/>
　公不以易其介猶執之用黄牛之革者莫之勝説也<lb/>
象曰執用黄牛固志也<lb/>
　遯不以迹而以志二固守其中順之志故能確乎不<lb/>
　拔也<lb/>
<pb n="13b"/>
九三係遯有疾厲畜臣妾吉<lb/>
　三近二隂是君子隠忍包容不能決去有所係戀者<lb/>
　也不惟名節有疵而且中傷有禍疾厲所不免者此<lb/>
　用豢飬臣妾則吉若施之于遯則不可也<lb/>
象曰係遯之厲有疾憊也畜臣妾吉不可大事也<lb/>
　係遯之厲非小人能危君子以君子溺于比昵故有<lb/>
　疾而至憊也畜臣妾吉者係戀之情僅可施之此耳<lb/>
　若出處之事大節攸闗豈可以此畜之乎<lb/>
<pb n="14a"/>
九四好遯君子吉小人否<lb/>
　四下應初是與小人有所好也然乾體剛健不係私<lb/>
　好而絶之以遯者此惟自克以義制欲之君子能之<lb/>
　有遯亨之吉而小人則否也<lb/>
象曰君子好遯小人否也<lb/>
　君子重名義故能絶私愛而遯若小人則昵私情必<lb/>
　不能矣<lb/>
九五嘉遯貞吉<lb/>
<pb n="14b"/>
　人當遯時或當遯而不能與時偕行或能遯而濡滯<lb/>
　不決俱非遯之美也今五與二中正相應是在已有<lb/>
　可為之徳在人有承順之心若不必遯而能與時偕<lb/>
　行妙用其機善藏其用遯之嘉美者也乃為得處遯<lb/>
　之正道而身名兩全吉<lb/>
象曰嘉遯貞吉以正志也<lb/>
　人志富貴則富貴足以累心人志功名則功名足以<lb/>
　累心五能正其在我之志則泊然无累故能嘉遯而<lb/>
<pb n="15a"/>
　吉<lb/>
上九肥遯无不利<lb/>
　陽剛有必遯之志无應又得遂其志故其為遯也優<lb/>
　游自得處之裕如而肥者也如是則寵辱不驚理亂<lb/>
　不聞尾係厲危俱不能及无不利<lb/>
象曰肥遯无不利无所疑也<lb/>
　心有所疑則身有所係上九胸次洒落无疑于富貴<lb/>
　功名无疑于毁譽得失故肥遯无不利<lb/>
<pb n="15b"/>
䷡<hi>乾下震上</hi>
大壮利貞<lb/>
　四陽盛長是君子滿朝故為大壮然其所以壮者不<lb/>
　徒勢以倡之寔理以維之也制心制事立身立朝務<lb/>
　以禮義正直自持而終无氣激謀疎自恃其壮之意<lb/>
　乃可保其壮而利<lb/>
彖曰大壮大者壮也剛以動故壮<lb/>
　卦名大壮以四陽盛長君子之勢将充滿于朝大者<lb/>
<pb n="16a"/>
　壮也然君子之大大以道而非徒以其人君子之壮<lb/>
　壮以理而不徒以其勢卦徳乾剛震動是本天徳之<lb/>
　剛以動毅然樹道義立名節不屈于欲不靡于氣故<lb/>
　勢日昌而業日熾而壮<lb/>
大壮利貞大者正也正大而天地之情可見矣<lb/>
　大壮矣而又利貞者何以君子之大者本无不正也<lb/>
　其人為天下之大人則所存所發光明俊偉方嚴特<lb/>
　立必无不正故利于貞試即正之出于大者究言之<lb/>
<pb n="16b"/>
　天地无情无私而已矣无私覆載无私生成亦一貞<lb/>
　也天地且然况君子乎信乎大壮不可不貞也<lb/>
象曰雷在天上大壮君子以非禮弗履<lb/>
　雷在天上威嚴赫烈大壮之象也君子體之以為禮<lb/>
　者天理之正非禮者人欲之私苟非禮而履之則无<lb/>
　以勝私而不可以言壮故必以理制欲不失身于從<lb/>
　欲之危以道御情不失身于邪動之過而後天徳之<lb/>
　剛常伸徳義之勇在我自勝者强矣<lb/>
<pb n="17a"/>
初九壮于趾征凶有孚<lb/>
　初以陽剛居下事權全不在我乃因君子勢盛之日<lb/>
　不量勢力恃壮妄為遽欲興大事去小人壮于趾者<lb/>
　也以是而往為<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>為激理拂事乖其凶必矣<lb/>
象曰壮于趾其孚窮也<lb/>
　居下而即<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>進其凶不必于事後也當始壮之時理<lb/>
　勢有必困窮矣<lb/>
九二貞吉<lb/>
<pb n="17b"/>
　以陽居隂不免恃壮似乎不貞然所處得中是大臣<lb/>
　以禮持躬相其機而不驟明其勢而不激凡所動履<lb/>
　一歸于正則内不任剛外不召釁吉<lb/>
象曰九二貞吉以中也<lb/>
　大凡事无過舉皆由于心无偏私二以貞得吉以其<lb/>
　心之中也<lb/>
九三小人用壮君子用罔貞厲羝羊觸藩羸其角<lb/>
　君子之于天下必有忍人所不能忍之徳性然後有<lb/>
<pb n="18a"/>
　為人所不能為之事功九三過剛不中是君子之恃<lb/>
　壮輕為者夫小人方用无禮之勇以伺君子而君子<lb/>
　乃不能慎重蔑視小人是亦過于壮矣所為雖正而<lb/>
　意忽防疎適以自厲有羝羊恃壮觸藩自困其角之<lb/>
　象君子可不戒乎<lb/>
象曰小人用壮君子罔也<lb/>
　小人血氣未除用壮无足怪者乃君子以義理自勝<lb/>
　而亦用罔謂之何哉<lb/>
<pb n="18b"/>
九四貞吉悔亡藩決不羸壮于大輿之輹<lb/>
　以陽居隂不免躁進之悔然不極其剛為能自反不<lb/>
　恃壮用罔而貞則動罔不臧而心隨以愜吉且悔亡<lb/>
　矣如是則羣邪屈服不撓上進之機而在人无阻小<lb/>
　人不能阻君子之進取象于羊猶藩決而不羸其角<lb/>
　素藴精强發于幹旋之際而在我不撓君子不患无<lb/>
　可行之其取象于車猶壮于大輿之輹<lb/>
象曰藩決不羸尚往也<lb/>
<pb n="19a"/>
　凡往之不利皆由用罔者自取其困壮趾者自致其<lb/>
　凶惟不極其剛而以貞行則人心无忤事勢不拂羣<lb/>
　邪莫阻而吾道可尚進也<lb/>
六五喪羊于易无悔<lb/>
　隂柔居中既巽順而无可為之才復安分而无必為<lb/>
　之志是人皆恃壮競進彼獨喪其剛勇之氣而不自<lb/>
　覺者為喪羊于易之象羸角之悔吾知免矣其如尚<lb/>
　往何<lb/>
<pb n="19b"/>
象曰喪羊于易位不當也<lb/>
　柔中雖善而以之處壮則為不當故不能乗時有為<lb/>
　耳<lb/>
上六羝羊觸藩不能退不能遂无攸利艱則吉<lb/>
　壮終動極是大臣才弱志剛不自度量而喜動好事<lb/>
　心既不安于退而才又不足以遂其進為羝羊觸藩<lb/>
　不能退遂之象如是何所利哉然惟不艱故耳誠能<lb/>
　詳審而艱以處之内審事理外度機宜則善用其壮<lb/>
<pb n="20a"/>
　終得遂其進而吉<lb/>
象曰不能退不能遂不詳也<lb/>
　進退无據由其不詳審于時勢也艱則能詳而遂其<lb/>
　進彼不遂之咎不長矣上可不艱哉<lb/>
䷢<hi>坤下離上</hi>
晉康侯用錫馬蕃庶晝日三接<lb/>
　上離下坤是人臣以坤順之徳乗時而麗乎君故為<lb/>
　晉盖人臣立功啟之者時本之者徳而成之者君有<lb/>
<pb n="20b"/>
　是三者而上進則澤被生民功在社稷為安國之侯<lb/>
　用是而受君之寵不惟錫馬而且蕃庶禮何隆也不<lb/>
　惟晝接而且三接情何殷也康侯之遇誠隆哉<lb/>
象曰晉進也<lb/>
　卦名晉者是上進之義在天道為方亨之㑹在人事<lb/>
　為奮庸之時也<lb/>
明出地上順而麗乎大明柔進而上行是以康侯用錫<lb/>
馬蕃庶晝日三接也<lb/>
<pb n="21a"/>
　康侯何以獲此殊遇哉盖録功以時卦象明出地上<lb/>
　是世道清明賞罰无私有其時矣居功以徳卦徳順<lb/>
　麗大明是恭順事上勞謙不伐有其徳矣録功以君<lb/>
　卦變柔進上行是徽柔在御崇徳報功有其君矣有<lb/>
　此三者自成安國之殊勲膺寵任之殊遇是以康侯<lb/>
　用錫馬蕃庶晝日三接也<lb/>
象曰明出地上晉君子以自昭明徳<lb/>
　明出地上愈進愈明晉之象也君子以晉莫有大于<lb/>
<pb n="21b"/>
　進徳者徳本明也而昏昭之機全操于自于是澈吾<lb/>
　蔽澄吾天日新又新内省于潛宻惺于獨而徳将與<lb/>
　日同明矣<lb/>
初六晉如摧如貞吉罔孚裕无咎<lb/>
　以隂居下有欲進之心應不中正遇妨賢之人有晉<lb/>
　摧之象當此可尤人乎惟重道義慎名節自守以貞<lb/>
　終必見信于上得遂其進而吉然此論其常耳設猶<lb/>
　未孚亦當泰然寛裕以俟之自无干進之咎<lb/>
<pb n="22a"/>
象曰晉如摧如獨行正也裕无咎未受命也<lb/>
　晉何以摧如以直已守道獨行正耳惟正所以見摧<lb/>
　又安可因摧以失其正即至罔孚必裕无咎者以未<lb/>
　有官守之命正可綽綽自如也<lb/>
六二晉如愁如貞吉受兹介福于其王母<lb/>
　六二中正无應有可進之徳无汲引之人一片憂盛<lb/>
　危明之心不能自遂能免愁乎為晉如愁如之象然<lb/>
　豈以愁而遂自貶以求庸乎必直已守正乃終見知<lb/>
<pb n="22b"/>
　于主不惟得遂其進而吉且受大福于中順之君而<lb/>
　寵任不虚矣<lb/>
象曰受兹介福以中正也<lb/>
　二有中正之徳明主所必求者介福所以受也非倖<lb/>
　致也<lb/>
六三衆允悔亡<lb/>
　三不中正宜有悔者然下與二隂皆欲進而麗乎大<lb/>
　明之君是其志同道合為衆所允如是則信友可以<lb/>
<pb n="23a"/>
　獲君摧愁之悔可亡<lb/>
象曰衆允之志上行也<lb/>
　人孰无志但志于富貴功名者皆不為衆所信三之<lb/>
　志欲上而行道故衆皆允之也<lb/>
九四晉如鼫䑕貞厲<lb/>
　四无中正之徳而竊據髙位患得患失貪而畏人者<lb/>
　也為鼫鼠之象雖位出天朝而貞然徳不勝位終必<lb/>
　失之厲<lb/>
<pb n="23b"/>
象曰鼫鼠貞厲位不當也<lb/>
　无徳而據髙位是為不當雖貞亦厲豈能久乎<lb/>
六五悔亡失得勿恤往吉无不利<lb/>
　以隂居陽治道或有未純不无有悔幸大明在上天<lb/>
　資英敏健明以照其悔可亡然五雖明體而以六居<lb/>
　之人主當晉盛之時挾長駕之術功利之私在所不<lb/>
　免此而不以純王之心處之終非純王之化也必去<lb/>
　其好大喜功之心而一切得失概置勿恤乃政純化<lb/>
<pb n="24a"/>
　溥吉无不利<lb/>
象曰失得勿恤徃有慶也<lb/>
　王道本于誠意失得勿恤純王之心也本此心以往<lb/>
　則化自溥而大有慶矣<lb/>
上九晉其角維用伐邑厲吉无咎貞吝<lb/>
　上居剛進之極是純以躁猛用事而畧无寛和之度<lb/>
　為晉其角之象若此者将安用之維用伐不服之小<lb/>
　邑雖兵凶戰危而厲亦可收戰勝之吉无敗亡之咎<lb/>
<pb n="24b"/>
　然徒用剛而不尚徳雖伐之有名而貞其去夫聖武<lb/>
　益逺而吝剛之不可過用如此<lb/>
象曰維用伐邑道未光也<lb/>
　居晉之上宜明徳以照四方征伐已非其道况維用<lb/>
　以伐邑乎其于自昭明徳之道大相逺矣<lb/>
䷣<hi>離下坤上</hi>
明夷利艱貞<lb/>
　夷傷也下離上坤日入地中是陽明君子見傷于柔<lb/>
<pb n="25a"/>
　暗故為明夷又上六為暗之主六五近之是以宗臣<lb/>
　而近暗主難于去位難于行志不正則失身直道則<lb/>
　賈禍惟操危慮深隠忍以行其志委曲以盡其忠如<lb/>
　此艱難以守其貞乃不唯唯以徇非復不矯矯以激<lb/>
　怒而為臣道之利<lb/>
象曰明入地中明夷<lb/>
　卦名明夷者日不明也入地則晦猶君子為柔明所<lb/>
　掩也曰明夷<lb/>
<pb n="25b"/>
内文明而外柔順以蒙大難文王以之<lb/>
　明夷之義何居為卦内離外坤人臣内有文明之徳<lb/>
　外有柔順之為以是徳而蒙國家之難是明而見傷<lb/>
　者也古之人有以之者文王是也緝熙之徳翼翼小<lb/>
　心遭紂見囚正此類也<lb/>
利艱貞晦其明也内難而能正其志箕子以之<lb/>
　利艱貞者盖明夷之時明不可露宜韜晦也五近上<lb/>
　六暗主正忠臣蒙難事之不可諫之不行去之不得<lb/>
<pb n="26a"/>
　所恃黙黙周旋惟此志耳正之于内不形于外所謂<lb/>
　晦其明也古之人有以之者箕子是也盖其為紂近<lb/>
　親佯狂受辱正其晦明者也<lb/>
象曰明入地中明夷君子以蒞衆用晦而明<lb/>
　明入地中明夷之象也君子體以蒞衆不明則人皆<lb/>
　我欺過明則物不我容于是明哲旁燭本无不明不<lb/>
　敢以明為明而不盡用其察用晦而明<lb/>
初九明夷于飛垂其翼君子于行三日不食有攸往主<lb/>
<pb n="26b"/>
人有言<lb/>
　君子以道而行猶鳥以翼而飛初當明夷之時其去<lb/>
　暗主尚逺禍雖未及道已難行有飛而垂翼之象君<lb/>
　子于此惟有去而已矣見幾而行困窮雖至三日不<lb/>
　食不暇顧慮即去此適彼動得謗尤或議其迂或議<lb/>
　其固至于主人有言亦安計哉<lb/>
象曰君子于行義不食也<lb/>
　行何至于三日不食以義自決當如此也<lb/>
<pb n="27a"/>
六二明夷夷于左股用拯馬壮吉<lb/>
　二去暗主較初為近猶夷于左股及此不去禍无及<lb/>
　矣速于決去如用馬壮之疾以救之乃可全身逺禍<lb/>
　而吉<lb/>
象曰六二之吉順以則也<lb/>
　二之所處難于初矣而乃得吉盖禍及而去處明夷<lb/>
　之則也二有順徳能早見而決順也而以則也故吉<lb/>
　也<lb/>
<pb n="27b"/>
九三明夷于南狩得其大首不可疾貞<lb/>
　九三以剛居剛有天下之大徳居明體之上有天下<lb/>
　之大望而上應暗主向明伐暴獨夫授首有明夷于<lb/>
　南狩得其大首之象夫以明伐暴貞也但君臣大倫<lb/>
　放伐大事其可亟乎尚可以化暗為明吾寜待之豈<lb/>
　可以貞疾圖之耶<lb/>
象曰南狩之志乃大得也<lb/>
　南狩非富天下也志在除暴救民乃能成大功也<lb/>
<pb n="28a"/>
六四入于左腹獲明夷之心于出門庭<lb/>
　四爻暗體是身處昏朝道无時而明有入于左腹之<lb/>
　象然幸柔順得正有能去之智居暗尚淺有可去之<lb/>
　機故猶可飄然得意于逺去為獲明夷之心于出門<lb/>
　庭之象<lb/>
象曰入于左腹獲心意也<lb/>
　四雖入于左腹然能見幾而作是時義可去而去得<lb/>
　遂心意也<lb/>
<pb n="28b"/>
六五箕子之明夷利貞<lb/>
　五以宗臣居暗地近暗君去之不能徇之不可惟晦<lb/>
　其明以正其志象如箕子之明夷佯狂受辱以守其<lb/>
　貞此貴戚之道萬世不易當其任者必守之乃利<lb/>
象曰箕子之貞明不可息也<lb/>
　箕子之貞乃艱貞也艱貞䝉難似不用明然其晦也<lb/>
　无非委曲以全此心之明明愈晦而愈全自不可滅<lb/>
　息也<lb/>
<pb n="29a"/>
上六不明晦初登于天後入于地<lb/>
　以隂居坤之極不明其徳以至于晦始則處髙位以<lb/>
　傷人之明終必至于自傷而墜厥命故其象如此<lb/>
象曰初登于天照四國也後入于地失則也<lb/>
　初登于天亦常居尊位以照四國而卒入于地者昏<lb/>
　而不明失其照臨之則也<lb/>
䷤<hi>離下巽上</hi>
家人利女貞<lb/>
<pb n="29b"/>
　卦之九五六二内外各得其正而家道成故為家人<lb/>
　夫家之不正恒起于婦人而家之難正亦莫難于婦<lb/>
　人故正家者務修身以正乎内樹範閨壼端化刑于<lb/>
　利女貞焉乃為風化之原而外亦因之以正矣<lb/>
彖曰家人女正位乎内男正位乎外男女正天地之大<lb/>
義也<lb/>
　家人何以利女貞卦之二五主卦内外是為女者秉<lb/>
　順徳以正位乎内而不預外事為男者秉剛徳以正<lb/>
<pb n="30a"/>
　位乎外而不牽内私男女正則剛柔之義明倡隨之<lb/>
　義得是古今隂陽㑹合之理非天地之大義而何<lb/>
家人有嚴君焉父母之謂也<lb/>
　男女何以正哉一家之中不一者分不齊者情惟家<lb/>
　人有嚴君以主之而後内外森然嚴君者誰謂此正<lb/>
　位乎内外之父母也以正為嚴夫是以謂之嚴君而<lb/>
　為家人所宜有也<lb/>
父父子子兄兄弟弟夫夫婦婦而家道正正家而天下<lb/>
<pb n="30b"/>
定矣<lb/>
　惟有嚴君則教行于家初上秩尊卑之位父父子子<lb/>
　也五三定先後之序兄兄弟弟也三五二四嚴内外<lb/>
　之别夫夫婦婦也家道至此倫盡而正矣家正則天<lb/>
　下一家也人人能正則天下之有家者各盡其正而<lb/>
　定矣正家之所係如此安可不貞<lb/>
象曰風自火出家人君子以言有物而行有恒<lb/>
　風出于火化出于家家人之象也君子以家之本在<lb/>
<pb n="31a"/>
　身而身之所出惟言與行故言必有物闡明綱常俱<lb/>
　根體騐而行必有常敦篤倫理无間始終則身修家<lb/>
　齊而天下亦自此而定矣<lb/>
初九閑有家悔亡<lb/>
　正家之法莫重于始始而不閑後必至有相凟相夷<lb/>
　之悔初以陽剛處有家之始是時固當閑而徳又能<lb/>
　閑者本吾身以立閑乗其倫之未凟恩之未離而肅<lb/>
　之以義聮之以情則倫正義篤而夷凟之悔亡矣<lb/>
<pb n="31b"/>
象曰閑有家志未變也<lb/>
　一家之人志已變而防之難志未變而防之易初即<lb/>
　能閑其志未變故悔可亡<lb/>
六二无攸遂在中饋貞吉<lb/>
　柔順中正是女子幽閑貞静者一切家庭之事統于<lb/>
　夫子不敢自遂惟在中饋酒食是議此真女子之正<lb/>
　位乎内而成桃夭之化者也貞吉<lb/>
象曰六二之吉順以巽也<lb/>
<pb n="32a"/>
　二之所以吉者本此柔順之徳以巽從夫也<lb/>
九三家人嗃嗃悔厲吉婦子嘻嘻終吝<lb/>
　過剛不中治家太嚴有嗃嗃之象如是則傷恩而有<lb/>
　悔厲然家道嚴肅人心能正而得吉若以悔厲之故<lb/>
　致使綱維不立婦子嘻嘻則蕩倫敗節終必吝矣<lb/>
象曰家人嗃嗃未失也婦子嘻嘻失家節也<lb/>
　家人嗃嗃雖有悔厲然使人心肅而不縱猶未失正<lb/>
　家之節若至婦子嘻嘻則必以情掩義失其正家之<lb/>
<pb n="32b"/>
　節矣<lb/>
六四富家大吉<lb/>
　人君以天下為家四為大臣其家相也以柔正居上<lb/>
　位是能開財源節財流以自然之利富天下之家者<lb/>
　也如此則人富而禮義生仁讓之風成矣大吉<lb/>
象曰富家大吉順在位也<lb/>
　順徳而居高位得理財之道又能操理財之權所以<lb/>
　大吉<lb/>
<pb n="33a"/>
九五王假有家勿恤吉<lb/>
　五以陽剛應二柔順是正乎外者固賢聖之君而正<lb/>
　乎内者又賢聖之后王者其儀不忒而假于有家者<lb/>
　也以聖君配聖后則勿用憂而關雎麟趾之化成矣<lb/>
象曰王假有家交相愛也<lb/>
　王假有家豈私愛哉聖君慶内助之得人聖后樂刑<lb/>
　于之有主所謂雍雍在宫一徳相合而成愛者也<lb/>
上九有孚威如終吉<lb/>
<pb n="33b"/>
　上九以剛居上是主家之久者而能以剛行之本孚<lb/>
　誠以蓄恩義而其間倫紀森嚴毫不可犯有孚而威<lb/>
　如者也如是則一家之中情洽分定家道永昌終吉<lb/>
象曰威如之吉反身之謂也<lb/>
　家之欽式惟在于身威非作威反身自治言物行恒<lb/>
　而人自畏服之所以吉也<lb/>
䷥<hi>兊下離上</hi>
睽小事吉<lb/>
<pb n="34a"/>
　睽乖異也為卦上火下澤性相違異中女少女志不<lb/>
　同歸故為睽濟大事者以人心為本睽則人心乖異<lb/>
　若一无可為幸而有徳有勢有輔即未能遽合天下<lb/>
　之睽以成大事猶可補偏救弊維持目前徐俟人心<lb/>
　之定小事吉<lb/>
彖曰睽火動而上澤動而下二女同居其志不同行<lb/>
　卦名睽者觀象于物火動炎上澤動潤下物性之睽<lb/>
　也觀象于人二女同居其志異適人情之睽也即物<lb/>
<pb n="34b"/>
　與人觀之而世道之睽可知故名睽<lb/>
説而麗乎明柔進而上行得中而應乎剛是以小事吉<lb/>
　人心既睽何以小事吉卦徳説麗乎明是内既心氣<lb/>
　和婉而外又旁燭事幾有其徳矣卦變柔進上行是<lb/>
　以徽柔之質而握大寳之權有其勢矣卦體六五得<lb/>
　中應二之剛是以虛中之誠而來賢人之助有其輔<lb/>
　矣是以尚可有為而小事吉<lb/>
天地睽而其事同也男女睽而其志通也萬物睽而其<lb/>
<pb n="35a"/>
事類也睽之時用大矣哉<lb/>
　然性情之暌不可有而形體之睽不可无人但知睽<lb/>
　之為暌不知暌之為合試以其用而極言之位上位<lb/>
　下天地之睽也而化育之事同位内位外男女之睽<lb/>
　也而倡隨之志通别生分類萬物之睽也而應求之<lb/>
　事類可見不暌則无以為合而三才之用幾息矣睽<lb/>
　之時用豈不大哉<lb/>
象曰上火下澤睽君子以同而異<lb/>
<pb n="35b"/>
　火澤合體其性相違睽之象也君子以之處世未常<lb/>
　不異亦未常立異以為異惟以同而異不矯情以忤<lb/>
　物亦不和光以徇人盖睽中原自有合君子亦于合<lb/>
　中用睽深于睽者也<lb/>
初九悔亡喪馬勿逐自復見惡人无咎<lb/>
　濟睽无助宜有悔者幸與九四同徳相應其悔亡矣<lb/>
　象猶始雖喪馬終勿逐而自復然當睽之時同徳相<lb/>
　合正異已者所忌分别太嚴必遭䜛搆故必見惡人<lb/>
<pb n="36a"/>
　以釋其疑乃可无咎<lb/>
象曰見惡人以辟咎也<lb/>
　初見惡人豈其本心正以避中傷之咎以固同徳之<lb/>
　合也<lb/>
九二遇主于巷无咎<lb/>
　二五隂陽正應居睽之時乖戾不合然君臣之義不<lb/>
　容恝然必至誠以感動之盡力以扶持之明理義以<lb/>
　致其知杜蔽惑以誠其志委曲求通象猶遇主于巷<lb/>
<pb n="36b"/>
　此臣子苦心致君妙術臣責无咎矣<lb/>
象曰遇主于巷未失道也<lb/>
　委曲以遇其主似乎枉道而實正應所在分不可逃<lb/>
　義不容已豈失道乎<lb/>
六三見輿曳其牛掣其人天且劓无初有終<lb/>
　三與上正應本有君臣之分不幸居二四之間故欲<lb/>
　進而與上相遇二則從後援之為曳其輿四則從前<lb/>
　尼之為掣其牛此情勢所迫三固无如何者所恃上<lb/>
<pb n="37a"/>
　之見諒耳乃上剛明處極猜恨方深疑其有妄合之<lb/>
　意而欲加之髠劓之刑之象猜疑如此是无初也然<lb/>
　邪不勝正終必釋疑而合有終<lb/>
象曰見輿曳位不當也无初有終遇剛也<lb/>
　見輿曳者以三位居二陽之間迹有可疑是以疑見<lb/>
　橫生也无初有終者所恃遇上之剛性最坦直雖一<lb/>
　有可疑不惜情面而一明心迹亦便渙然冰釋也<lb/>
九四睽孤遇元夫交孚厲无咎<lb/>
<pb n="37b"/>
　四與初九本為正應奈左右之隣皆隂柔小人孤立<lb/>
　无助為睽孤之象幸初陽在下元善之夫也與之相<lb/>
　遇徳同心契而交孚焉睽乃不孤矣第當睽之時間<lb/>
　之者多交情未深易離難合故必危以處之防䜛杜<lb/>
　害然後得保其孚而无咎<lb/>
象曰交孚无咎志行也<lb/>
　濟睽大臣之志也四孚无咎則同心協力而睽可濟<lb/>
　志大行矣<lb/>
<pb n="38a"/>
六五悔亡厥宗噬膚徃何咎<lb/>
　以隂居陽濟睽之才不足宜有悔者然柔中應二其<lb/>
　悔可亡盖二為宗臣乃厥宗也五以虛中應之臣方<lb/>
　篤于遇主君更切于下交情投意洽誠如噬膚之易<lb/>
　者以是而往與之合則君臣之睽合而天下之暌无<lb/>
　不合矣无咎<lb/>
象曰厥宗噬膚往有慶也<lb/>
　君能與臣契合而往以濟暌慶有不在天下者乎<lb/>
<pb n="38b"/>
上九睽孤見豕負塗載鬼一車先張之弧後説之孤匪<lb/>
寇婚媾往遇雨則吉<lb/>
　上九本與三應但以剛明處睽之極則猜疑所結意<lb/>
　見橫生遂成睽孤故三本无汚而疑其汚如見豕負<lb/>
　塗即至一切无有之事而亦疑其為有如載鬼一車<lb/>
　疑益甚矣由是積疑成忿如張弧而欲射之然三本<lb/>
　无此事則疑将釋後若脱而不果射焉乃知三非為<lb/>
　我害寔為我親前疑盡釋而往從之若隂陽和而雨<lb/>
<pb n="39a"/>
　焉則始睽終合而吉<lb/>
象曰遇雨之吉羣疑亡也<lb/>
　遇雨之吉㑹合深矣由三本无可疑故羣疑盡釋也<lb/>
䷦<hi>艮下坎上</hi>
蹇利西南不利東北利見大人貞吉<lb/>
　蹇難也為卦艮下坎上見險而止世艱方殷不可輕<lb/>
　進故為蹇夫蹇時必有地有輔而有徳以行之乃克<lb/>
　有濟故必守要害據行險方進可以戰退可以守西<lb/>
<pb n="39b"/>
　南平易乃為利耳若往東北則英雄无用武之地不<lb/>
　利也又必見有徳有望之大人始可資其謀畧以匡<lb/>
　濟而利又當秉公扶義以順人心乃施為正大能成<lb/>
　撥亂之功貞吉盖見險者貴于能止而又不可終于<lb/>
　止處險者利于進而又不可失其正也<lb/>
彖曰蹇難也險在前也見險而能止知矣哉<lb/>
　卦名蹇者難之義也國之險難臨在前也夫見險而<lb/>
　能自止以審時則不冒進不退避居静觀動非深明<lb/>
<pb n="40a"/>
　利害者不能豈非智哉<lb/>
蹇利西南往得中也不利東北其道窮也利見大人往<lb/>
有功也當位貞吉以正邦也蹇之時用大矣哉<lb/>
　蹇而利西南者卦變四往居五而得中是據形勢而<lb/>
　可圖恢復也不利東北者以四退入于艮是陷身險阻<lb/>
　无用武之地濟險之道窮也利見大人者以九五有<lb/>
　大人之象往而見之能資謨猷以定禍亂而有功也<lb/>
　貞吉者以五爻各當其位有正之義盖扶大義秉大<lb/>
<pb n="40b"/>
　公以削平亂畧整頓紀綱而邦因之以正也夫所恃<lb/>
　以濟蹇者不過地與輔與徳耳今有此三者可以審<lb/>
　旺衰之形決從違之理盡張弛之畧其為時用豈不<lb/>
　大哉<lb/>
象曰山上有水蹇君子以反身修徳<lb/>
　山上有水曲折難行蹇之象也君子以世道之蹇皆<lb/>
　由吾徳之不修致之故不敢外生怨尤惟自反之于<lb/>
　身或省察于念慮或體騐于躬行有所未善則改之<lb/>
<pb n="41a"/>
　无歉于心則加勉如是以修其徳則吾身之蹇已濟<lb/>
　而徳孚于人矣<lb/>
初六往蹇來譽<lb/>
　豪傑首貴識時初當險難方殷正宜俟時故往則有<lb/>
　蹇惟見險能止而來焉乃為從容觀變而有俟時之<lb/>
　譽<lb/>
象曰往蹇來譽宜待也<lb/>
　往蹇來譽非謂其勿往也謂宜待時而往也若一于<lb/>
<pb n="41b"/>
　止而不行何譽之有<lb/>
六二王臣蹇蹇匪躬之故<lb/>
　柔順中正忠藎之臣也而應五在險正當國難鞠躬<lb/>
　盡瘁不避艱險是王臣之蹇而又蹇者也然其所以<lb/>
　為此者進不為名退不為利豈以其躬之故哉雖捐<lb/>
　軀有所不恤矣<lb/>
象曰王臣蹇蹇終无尤也<lb/>
　王臣而至蹇蹇事雖不濟終无可尤况又未必然乎<lb/>
<pb n="42a"/>
　甚矣人臣應如是也<lb/>
九三往蹇來反<lb/>
　三當國難方殷非一手足所能濟者如恃才獨往有<lb/>
　蹇而已惟反就二隂同心協力庶可有濟故宜來而<lb/>
　反之也<lb/>
象曰往蹇來反内喜之也<lb/>
　反非强與之合也内之二隂初止以待時二蹇以求<lb/>
　濟俱樂豪傑為之助者寔喜其來也三可不反哉<lb/>
<pb n="42b"/>
六四往蹇來連<lb/>
　大臣身處國難才弱不能以濟往則有蹇惟來連九<lb/>
　三資其才力可也<lb/>
象曰往蹇來連當位實也<lb/>
　九三陽剛盖有濟險之實徳者也故宜連之以共濟<lb/>
九五大蹇朋來<lb/>
　居尊當蹇宗社係焉大蹇者也幸有剛中之徳勢力<lb/>
　既足以招徠而信義又足以號召是以豪傑景附正應<lb/>
<pb n="43a"/>
　而外如來譽來反來連來碩之朋无不獻猷効力以<lb/>
　濟天下之蹇矣<lb/>
象曰大蹇朋來以中節也<lb/>
　大蹇之時智士所深避者五何以朋來盖遺大投艱<lb/>
　非有剛中之節鮮不畏難而阻五有中徳故羣歸之<lb/>
上六往蹇來碩吉利見大人<lb/>
　隂居險極時雖将濟若止自往益以蹇耳惟來就九<lb/>
　五濟蹇之君乃有碩大之功而吉盖五為徳位兼隆<lb/>
<pb n="43b"/>
　之大人見之則撥亂之猷将展于中節之君其碩吉<lb/>
　也<lb/>
象曰往蹇來碩志在内也利見大人以從貴也<lb/>
　往蹇來碩者以志在天下國家之内而欲濟之所以<lb/>
　來就大君以成大功也利見大人者正以五有徳位<lb/>
　之貴乃從而見之也<lb/>
䷧<hi>坎下震上</hi>
解利西南无所往其來復吉有攸往夙吉<lb/>
<pb n="44a"/>
　解難之㪚也居險能動才足出險故為解大難方解<lb/>
　百姓始離湯火之日故必去煩滌苛務為寛大以養<lb/>
　方復之元氣保未固之生機如西南平易乃為利也<lb/>
　如此時亂流盡殄而无所往固當與民休息來復其<lb/>
　所而安静使國家相安于无事而吉若遺孽猶存而<lb/>
　有攸往又當早往早復不可久為煩擾使國家不苦<lb/>
　于多事而吉<lb/>
彖曰解險以動動而免乎險解<lb/>
<pb n="44b"/>
　卦名解者以其徳坎險震動當險難之時而幹濟之<lb/>
　才能戡定于禍亂之外為險以動夫處險特患无才<lb/>
　才既能動自克振作有為易險為夷而解難盡脱矣<lb/>
解利西南往得衆也其來復吉乃得中也有攸往夙吉<lb/>
往有功也<lb/>
　利西南者卦變坤體平易卦畫又有中之象是當解<lb/>
　時以平易之道往以近民乃得衆心也其來復吉者<lb/>
　解時以安静為中卦變二居得中是不喜功生事而<lb/>
<pb n="45a"/>
　與天下休息能處解之中道也有攸往夙吉者二惟<lb/>
　得中而往所以早往早復收安輯之功也<lb/>
天地解而雷雨作雷雨作而百果草木皆甲坼解之時<lb/>
大矣哉<lb/>
　極解之道言之非惟帝王以之生萬民天地亦以之<lb/>
　生萬物天地解則二氣暢發雷雨交作以動以潤凡<lb/>
　百果草木枯者萌甲而甲開坼矣是天地未解萬物<lb/>
　不能先時天地既解萬物不能後時解之時豈不大哉<lb/>
<pb n="45b"/>
　王者宜法天以行解矣<lb/>
象曰雷雨作解君子以赦過宥罪<lb/>
　雷雨交作萬物解散解之象也君子以天下多難人<lb/>
　易罹于罪過法解之意于无心之過竟赦之而不問<lb/>
　即有心之罪亦宥之以從輕无非體天地生物之心<lb/>
　而解斯民網之宻也<lb/>
初六无咎<lb/>
　治解之道固不可多事以激變亦不可因循以養變<lb/>
<pb n="46a"/>
　初以柔在下徳本安静而上應九四剛足以濟則无<lb/>
　紛更之弊亦无委靡之失何咎之有<lb/>
象曰剛柔之際義无咎也<lb/>
　初之无咎非倖致也柔得剛濟剛柔交資義无咎也<lb/>
九二田獲三狐得黃矢貞吉<lb/>
　當解之時衆君子成之而不足一小人敗之而有餘<lb/>
　况狐有三乎二有剛中之徳是秉道嫉邪之君子也<lb/>
　故能去邪媚之小人而得中直之正士為田獲三狐<lb/>
<pb n="46b"/>
　得黃矢之象此正人臣舉錯之正朝廷清而天下治<lb/>
　矣吉<lb/>
象曰九二貞吉得中道也<lb/>
　小人難去君子又難合二惟以中自秉故好惡不偏<lb/>
　為能得正而吉也<lb/>
六三負且乗致寇至貞吝<lb/>
　三以无徳之人而據髙位雖得必失如負者之人乗<lb/>
　君子之器而致寇奪者雖位出于君而貞實有不稱<lb/>
<pb n="47a"/>
　之羞而吝况又未必正乎<lb/>
象曰負且乗亦可醜也自我致戎又誰咎也<lb/>
　負而且乗處非其位即不見奪亦已可醜况必致寇<lb/>
　乎寇之至也自我致之安所歸咎<lb/>
九四解而拇朋至斯孚<lb/>
　解時非剛明之朋不足以同徳相濟四應初柔是大<lb/>
　臣頤指之人也故為四計斷然解去爾之比昵以示<lb/>
　門无私交斯同徳之朋至而相孚无間然則朋之至<lb/>
<pb n="47b"/>
　與孚皆視小人之解與否耳<lb/>
象曰解而拇未當位也<lb/>
　初固私人而四應之亦是私情之合也不特豪傑聞<lb/>
　而解體于義不容不解矣<lb/>
六五君子維有解吉有孚于小人<lb/>
　正當君位誠君子也然與三隂同類其情不无牽引<lb/>
　人君于此惟有解之而已无他術也小人一解則君<lb/>
　徳清而天下治吉然小人難退外疎而内親之者往<lb/>
<pb n="48a"/>
　往有之故必以小人之去為騐非僅托解之名以逃<lb/>
　天下之公議遂可云解也<lb/>
象曰君子有解小人退也<lb/>
　自古小人易進難退必實有以解之小人方退若有<lb/>
　其名而无其實小人未必退也<lb/>
上六公用射隼于髙墉之上獲之无不利<lb/>
　三以小人竊據髙位隼在墉之上也上當公孤之任<lb/>
　抱已成之器用解除之則一舉即擒如射隼于髙墉<lb/>
<pb n="48b"/>
　而即獲焉大奸一去宗社生靈俱受其福无不利<lb/>
象曰公用射隼以解悖也<lb/>
　小人蠧國害民悖亂之大者也公是以聲其罪而射<lb/>
　之耳非私惡也<lb/>
䷨<hi>兊下艮上</hi>
損有孚元吉无咎可貞利有攸往<lb/>
　為卦損下卦上畫之陽益上卦上畫之隂有剥民奉<lb/>
　君之象故為損損非善道宜難得吉而无咎宜非貞<lb/>
<pb n="49a"/>
　而不可往必平日節用愛人之心素著一時出于萬<lb/>
　不得已而有孚焉然後議損則衆庶共諒其心而輸<lb/>
　将恐後國事濟矣元吉且不以為厲而无咎此雖一<lb/>
　時濟變之權亦可為萬世救時之法可貞不獨可以<lb/>
　施之一方亦可施之四海為利有攸往信乎損非得<lb/>
　已而必貴于有孚也<lb/>
曷之用二簋可用享<lb/>
　以不得已損之必以不得已用之其用維何雖享帝<lb/>
<pb n="49b"/>
　享親國之大典禮宜從厚而時詘不可舉贏即以二<lb/>
　簋亦可用享况其他乎<lb/>
彖曰損損下益上其道上行<lb/>
　卦名損者損下益上剥民以奉君也夫民貧則君不<lb/>
　能獨富勢必損及于上其道上行矣<lb/>
損而有孚元吉无咎可貞利有攸往曷之用二簋可用<lb/>
享二簋應有時損剛益柔有時損益盈虛與時偕行<lb/>
　人主損民而誠有孚則元吉无咎可貞利往不必言<lb/>
<pb n="50a"/>
　矣又曰曷之用二簋可用享者何也豈享可從薄哉<lb/>
　當損之時應有此用乃時之不得不然者試觀卦畫<lb/>
　損乾剛以益坤柔亦以剛進之極時當損也柔退之<lb/>
　極時當益也又觀物理進極必盈盈則必虛自與時<lb/>
　而偕損退極必虛虛則必盈自與時而偕益无非趨<lb/>
　時者也時不可違如此故用享亦然<lb/>
象曰山下有澤損君子以懲忿窒欲<lb/>
　山下有澤損深益髙損之象也君子以吾身所當損<lb/>
<pb n="50b"/>
　者莫如忿慾忿則不能以理處人欲則不能以理處<lb/>
　已故于忿也則懲之中和養心平易養氣制于未發<lb/>
　之先忘怒觀理不為客氣所使于欲也則窒之省察<lb/>
　研幾克治務盡絶于未萌之始以理勝私不為情欲<lb/>
　所牽庶損所當損而身无不修矣<lb/>
初九已事遄往无咎酌損之<lb/>
　初應四陽有救正之責于是已吾私家之事而遄往<lb/>
　以懲窒其忿欲則公爾忘私事上之責已塞无咎然<lb/>
<pb n="51a"/>
　以下而損上勢分懸絶情義未孚法言巽言當量而<lb/>
　入必因事納誨相時效忠不得以遄往而遂徑直為<lb/>
　也惟酌乃為善用損者不然未信見謗以数受辱所<lb/>
　不免矣<lb/>
象曰已事遄往尚合志也<lb/>
　已事遄往者以四之志正欲初助己以損其疾初與<lb/>
　之合何嫌于遄故初當速往也<lb/>
九二利貞征凶弗損益之<lb/>
<pb n="51b"/>
　剛中自守不肯妄進所謂貞也則道義自持名節不<lb/>
　辱而利若輕有所往降志辱身凶莫甚矣甚哉節義<lb/>
　之不可損也誠常守之而弗損其益于上之風教者<lb/>
　大矣弗損正所以益之也<lb/>
象曰九二利貞中以為志也<lb/>
　二以中徳為志則在我者確乎不拔所以能貞而不<lb/>
　妄進也<lb/>
六三三人行則損一人一人行則得其友<lb/>
<pb n="52a"/>
　下卦本乾而損上爻以益坤是人于同類之中而或<lb/>
　有異己者即三人行也三則嫌疑生必我損去其異<lb/>
　類者而使彼行可也所損之一人既行則在此者皆<lb/>
　同心共濟斯得其友矣<lb/>
象曰一人行三則疑也<lb/>
　于三人行而必損一人者非示人以不廣也正以三<lb/>
　則學術駁而議論乖不得不然耳<lb/>
六四損其疾使遄有喜无咎<lb/>
<pb n="52b"/>
　四以大臣而有柔靡之習是資初之剛明以損其疾<lb/>
　者也此必勇于改過速于遷善能使初見我汲汲之<lb/>
　心而遄往于我方得匡救相成而有喜无終疾之咎<lb/>
象曰損其疾亦可喜也<lb/>
　人而无疾固為可喜有疾而能資人以損之則過復<lb/>
　无過亦可喜也<lb/>
六五或益之十朋之龜弗克違元吉<lb/>
　柔中居尊是人君虚心好善使天下豪傑景從効才<lb/>
<pb n="53a"/>
　獻徳若益之十朋之龜有弗克違者如是則合天下<lb/>
　之聰明才智為其功名君徳純而治化溥元吉<lb/>
象曰六五元吉自上祐也<lb/>
　賢為上之所簡五能致天下之賢則克當天心矣其<lb/>
　元吉豈特人祐之哉<lb/>
上九弗損益之无咎貞吉利有攸往得臣无家<lb/>
　人君之益天下以因為上制田教畜一无所損其利<lb/>
　自溥能以弗損益人无負子民之責而无咎然其所<lb/>
<pb n="53b"/>
　以益之者一出于帝王大公之正道斯澤无不被而<lb/>
　吉且法可常行而利惠而不費其惠廣矣其得臣尚<lb/>
　可以家計哉<lb/>
象曰弗損益之大得志也<lb/>
　王者以益天下為志今弗損益之則益道大行而志<lb/>
　得矣<lb/>
䷩<hi>震下巽上</hi>
益利有攸往利涉大川<lb/>
<pb n="54a"/>
　卦畫損上益下民富則君不得獨貧下益而上亦益<lb/>
　矣故為益二五中正君臣同徳二體皆木才猷素裕<lb/>
　人主本此以益民則有所往而發政施仁自徳澤四<lb/>
　達而民賴以安固利即使涉川而拯溺救屯則阽危<lb/>
　胥援而民賴以生亦利<lb/>
彖曰益損上益下民説无疆自上下下其道大光<lb/>
　卦名益者卦體損上益下是君能減常賦行補助自<lb/>
　損以益民則民被其澤悦懌无疆矣然所以損上益<lb/>
<pb n="54b"/>
　下者實恩由上推而下及于閭閻非徒為一切轉移<lb/>
　之術姑為益下之名者也此其為道如天道下濟而<lb/>
　光明與霸者之暗昧不同此民説所以无疆也<lb/>
利有攸往中正有慶利涉大川木道乃行<lb/>
　利有攸往者盖以益下之道必由君臣同徳使各懐<lb/>
　異志則上恩或不下究下意或不上通今二五中正<lb/>
　其益下也必有良法美意非偏小私補之術且无壅<lb/>
　蔽之患民被澤而有慶矣至于利涉大川益道已无<lb/>
<pb n="55a"/>
　不行乃所以行者由震巽皆木有濟川之具在人為<lb/>
　才猷克壮道濟經綸卓然有具乃能大行而利<lb/>
益動而巽日進无疆天施地生其益无方凡益之道與<lb/>
時偕行<lb/>
　試取益道而極言之由事功以推之學術由學術以<lb/>
　推之造化而知之益道不外一時其在學問卦徳震<lb/>
　動巽入是為學者既奮發精進又沈潛深入勿忘勿<lb/>
　助循此日進自然徳崇業廣寜有疆乎其在造化卦<lb/>
<pb n="55b"/>
　體陽上隂下天施地生自然並育不悖化化生生之<lb/>
　機无有方所矣凡此皆益即皆道也皆道即皆時也故<lb/>
　凡人事之窮而通失而得物理之虛而盈消而長皆出<lb/>
　于時之自然而非智力所能與也非與時偕行乎益<lb/>
　道之大如此<lb/>
象曰風雷益君子以見善則遷有過則改<lb/>
　風烈雷迅交相助益益之象也君子法之以自益見<lb/>
　有善也不拘一轍隨見皆遷无少逡巡見有過也不<lb/>
<pb n="56a"/>
　俟終日隨見皆改无少係憚如是則理存欲遏而益<lb/>
　于身心多矣<lb/>
初九利用為大作元吉无咎<lb/>
　人臣原不為利祿効忠况居下受益是仕籍初登寵<lb/>
　任已渥其報効也必盡心竭力利用大有作為于凡<lb/>
　關宗社係生靈者為人之所不能為為人之所不敢<lb/>
　為方足報知主上然始進而圖非常之功一有不善<lb/>
　疑忌交集必謀出萬全事圖經久帝王其規模聖賢<lb/>
<pb n="56b"/>
　其事業大善而吉乃可免咎<lb/>
象曰元吉无咎下不厚事也<lb/>
　居下始進本不當任重事使非元吉何能无咎<lb/>
六二或益之十朋之龜弗克違永貞吉王用享于帝吉<lb/>
　虚中處下是人臣竭誠致敬故精意所感自來君眷<lb/>
　而寵渥之來有辭之弗克者為或益之之象此即臣<lb/>
　之貞也第永守之而不變則主眷益隆而吉斯道也<lb/>
　雖王者用以享帝尚可居歆况人臣守此事君有不<lb/>
<pb n="57a"/>
　吉乎甚矣貞必受益而人臣不可不貞<lb/>
象曰或益之自外來也<lb/>
　益出于君何以曰或以二之心原不為利祿而效忠<lb/>
　也故寵渥之來如出意外二真純臣哉<lb/>
六三益之用凶事无咎有孚中行告公用圭<lb/>
　六三隂柔不中不正不當得益者也然當益下之時<lb/>
　居多凶之地遺大投艱有益之以凶事者必儆戒震<lb/>
　動增益其所不能然後可以无咎然益以凶事責望<lb/>
<pb n="57b"/>
　良深又必内而有孚誠積于中外而中行協中以行<lb/>
　以此自靖如用圭以通信乃為无咎<lb/>
象曰益用凶事固有之也<lb/>
　孚中人所固有第人情不激則不發益用凶事者正<lb/>
　欲其困心衡慮而固守之也<lb/>
六四中行告公從利用為依遷國<lb/>
　益下之事不一必㕘酌合宜乃為中也四不得中非<lb/>
　中行矣誠能以益下為心勉于中行則動中機宜所<lb/>
<pb n="58a"/>
　行皆合于君以此入告言无不從既能如是即以遷<lb/>
　國勞民傷財亦依衆心之所欲如太王遷岐不以養<lb/>
　人害人盤庚遷殷曰視民利用遷人心樂從无有不<lb/>
　利况君寜有不從中行者乎<lb/>
象曰告公從以益志也<lb/>
　告公而從以四惓惓以益下為志故君能諒而從之<lb/>
　也<lb/>
九五有孚惠心勿問元吉有孚惠我徳<lb/>
<pb n="58b"/>
　五以陽剛為益之主是大君之益天下者一本于肫<lb/>
　懇之心而非違道以干譽者也如此惠民何待問而<lb/>
　知元吉哉但見上以誠感下以誠應而民之惠我徳<lb/>
　者亦皆出于有孚矣<lb/>
象曰有孚惠心勿問之矣惠我徳大得志也<lb/>
　人主之患特恐其志不真惠民耳惠出于心其益无<lb/>
　方元吉可勿問也至有孚惠我徳益道大光益民之<lb/>
　志不大得乎<lb/>
<pb n="59a"/>
上九莫益之或擊之立心勿恒凶<lb/>
　陽居益極求益不已是君剥民自奉而不知止者不<lb/>
　知耑利于己即以施奪于民有莫益而或擊之者焉<lb/>
　然其端始于立心之不恒盖益下者君上之恒一念<lb/>
　反常即為禍府豈待擊而後知其凶乎<lb/>
象曰莫益之偏辭也或擊之自外來也<lb/>
　人君求益不已犯天下之大怒而但言莫益者特從<lb/>
　其耑利之一偏言之也若究其禍必有擊之出于意<lb/>
<pb n="59b"/>
　外豈徒莫益而已哉<lb/>
䷪<hi>乾下兊上</hi>
夬揚于王庭孚號有厲告自邑不利即戎利有攸往<lb/>
　夬决去也以五陽去一隂决之而已故為夬然决之<lb/>
　之道必正名其罪以揚于王庭則小人之罪始明而<lb/>
　盡誠以呼號其衆相與合力則君子之勢始盛然小<lb/>
　人之罪雖明而君子之待小人者常疎又必有危厲<lb/>
　之道操心也危慮患也深則隄防始嚴苟遂乗以安<lb/>
<pb n="60a"/>
　肆則不可君子之類雖集而小人之伺君子者常宻<lb/>
　又必有自治之道无隙可乗无過可議則謀出萬全<lb/>
　若徒尚夫威武則不利夫然後一舉而小人可以立<lb/>
　决吾道可行而利有攸往<lb/>
彖曰夬决也剛决柔也健而説决而和<lb/>
　卦名夬者决之義也以五剛决一柔其去之也易矣<lb/>
　故為夬然决之之道過柔者易失于懦過剛者易失<lb/>
　于暴必如卦徳乾健兊説健以斷之剛毅嫉邪不為<lb/>
<pb n="60b"/>
　柔媚所惑而不緩圖以失其機悦以處之平心易氣<lb/>
　絶不傷于忿戾而不輕動以激其變然後事合機宜<lb/>
　動中肯綮以此而决健非黨錮悦非調停<lb/>
揚于王庭柔乗五剛也孚號有厲其危乃光也告自邑<lb/>
不利即戎所尚乃窮也利有攸往剛長乃終也<lb/>
　揚于王庭者以一小人居衆君子之上妨賢誤國罪<lb/>
　莫大焉不得不揚也既孚號以集衆矣而必有厲者<lb/>
　恐小人隂謀不測故必操心以危而謀出萬全决道<lb/>
<pb n="61a"/>
　乃大光也既告自邑以自治矣而又不利即戎者盖<lb/>
　惟理足以服人若耑尚威武且将激變自取困窮也<lb/>
　利有攸往者五剛既長一變即乾而陽乃終是滿朝<lb/>
　皆君子而决道乃成終也<lb/>
象曰澤上于天夬君子以施祿及下居徳則忌<lb/>
　澤氣上升于天勢必沛决而下夬之象也人君體之<lb/>
　以施澤于下祿予加于君子樂利及于小人猶澤之<lb/>
　决而下注焉然上之祿下非以為徳也若居為己徳<lb/>
<pb n="61b"/>
　矜功伐善積而不流則封殖自私失大君之宜而忌<lb/>
　矣<lb/>
初九壮于前趾往不勝為咎<lb/>
　當决之時居下任壮是少年新進憤憤嫉邪急于一<lb/>
　决以為快者有壮于前趾之象以是而往决小人則<lb/>
　力弱計疎必不能勝其咎乃自為耳<lb/>
象曰不勝而往咎也<lb/>
　君子欲决小人必事出于萬全而功乃收于一旦今<lb/>
<pb n="62a"/>
　初不勝而往豈待往而知其咎哉當不勝時已可卜<lb/>
　其咎矣<lb/>
九二惕號莫夜有戎勿恤<lb/>
　從來决小人者最患輕疎而不為計自任而不求援<lb/>
　九二居柔得中其為决也不任剛壮内既懐憂惕以<lb/>
　善其謀外又孚號衆正以集其類如是雖小人變生<lb/>
　不測為莫夜有戎之象然思慮周而无可乗之機黨<lb/>
　援盛而有難犯之勢奚用恤乎<lb/>
<pb n="62b"/>
象曰有戎勿恤得中道也<lb/>
　有戎則有憂恤曰勿恤者以其能得中道不恃剛而<lb/>
　惕號故有偹而无患也<lb/>
九三壮于頄有凶君子夬夬獨行遇雨若濡有愠无咎<lb/>
　頄顴也九三當决之時以剛而過乎中是决小人而<lb/>
　剛壮見于面目者也如是則機疎謀露有凶道矣然<lb/>
　在衆陽之中獨與上六為應為君子計决正不以迹<lb/>
　也若能果决其决不係私愛則雖合于上六如獨行<lb/>
<pb n="63a"/>
　遇雨至于若濡而為君子所愠然終必能决去小人<lb/>
　而无所咎也<lb/>
象曰君子夬夬終无咎也<lb/>
　君子之决小人獨有此心耳心果夬夬迹雖若濡終<lb/>
　必无咎<lb/>
九四臀无膚其行次且牽羊悔亡聞言不信<lb/>
　以九居四不中不正心既不能静守才又不足有為<lb/>
　故将止而不决小人則志欲上進而居則不安将進<lb/>
<pb n="63b"/>
　而欲决小人則力有不足而行則不進有臀无膚其<lb/>
　行次且之象悔可知矣吾為四計惟讓君子前進而<lb/>
　我隨之設謀决䇿一聽於人如牽羊然乃因人成功<lb/>
　而悔可亡然四切競進雖聞此言必不見信吾其如<lb/>
　之何哉<lb/>
象曰其行次且位不當也聞言不信聰不明也<lb/>
　其行何以次且由其才徳不足以遂其進也聞言何<lb/>
　以不信由其志惑于競進而聪之不明也<lb/>
<pb n="64a"/>
九五莧陸夬夬中行无咎<lb/>
　五為决主切近上六是人君親附小人朝夕左右之<lb/>
　間為所蠱惑而不自覺如莧陸感隂氣之多者可不决<lb/>
　去之乎故必真心决之而且善藏其用不激于氣而<lb/>
　中行乃為决而和者无咎<lb/>
象曰中行无咎中未光也<lb/>
　中行宜无弗得而止无咎者盖小人不難决而君心<lb/>
　中之小人最難决迫于義而係于情中心豈得為光<lb/>
<pb n="64b"/>
　明乎<lb/>
上六无號終有凶<lb/>
　隂居夬極黨盡勢孤雖應三比五而皆夬夬何所呼<lb/>
　號以求援乎始雖乗剛終必凶矣<lb/>
象曰无號之凶終不可長也<lb/>
　小人居于君子之上方自以為萬年之固抑知終為<lb/>
　君子所决何可乗以自恣乎<lb/>
䷫<hi>巽下乾上</hi>
<pb n="65a"/>
姤女壮勿用取女<lb/>
　夬盡為乾方喜君子滿朝不意一隂始生小人忽爾<lb/>
　進用不期而遇故為姤以一隂遇五陽滅貞之謀已<lb/>
　蓄堅氷之微已成猶女徳不貞而壮之甚也君子于<lb/>
　此豈可忽其始進而與之比昵哉取以自配必害乎<lb/>
　陽惟早杜而嚴絶之勿用取女可也<lb/>
彖曰姤遇也柔遇剛也<lb/>
　卦名姤者不期而遇之義也一柔而遇五剛是衆君<lb/>
<pb n="65b"/>
　子无心于遇小人而一小人輙敢于遇衆君子卒然<lb/>
　而值出于意外故為姤<lb/>
勿用取女不可與長也<lb/>
　勿用取女以小人用事皆君子有以與之未幾而禍<lb/>
　君子蠧國家矣豈可與之長共事哉<lb/>
天地相遇品物咸章也<lb/>
　然論隂陽淑慝之分遇不可有若論隂陽相須之理<lb/>
　遇不可无卦體以隂遇陽是天當純陽用事之日忽<lb/>
<pb n="66a"/>
　得地之㣲隂助之則燥烈之氣有所滋潤而品物流<lb/>
　形自爾咸章矣造化以姤成功如此<lb/>
剛遇中正天下大行也<lb/>
　造化不能一日无隂况世道乎第顧其主張世道者<lb/>
　何如耳卦體以九居五是人君以英明果斷之徳遇<lb/>
　宅中表正之位則徳以位顯天下惟其運化政教大<lb/>
　行矣聖人以姤成功如此<lb/>
姤之時義大矣哉<lb/>
<pb n="66b"/>
　此固天人相遇之善也豈所論于君子之與小人哉<lb/>
　姤之一隂始生其端雖㣲其勢必盛自非識㣲君子<lb/>
　謹而防之必支蔓而不可挽斯時斯義豈不大哉<lb/>
象曰天下有風姤后以施命誥四方<lb/>
　天下有風物無不遇姤之象也元后體之以天不能<lb/>
　遇物而遇之以風君不能遇民而遇之以命于是以<lb/>
　王心之一為王言之大舉凡政教必施命令布誥四<lb/>
　方使天下曉然洞吾為民之心則君心與民相遇亦<lb/>
<pb n="67a"/>
　如風之鼔乎萬物矣<lb/>
初六繋于金柅貞吉有攸往見凶羸豕孚蹢躅<lb/>
　初隂始生小人用事之始也誠能堅以自止不進而<lb/>
　肆害君子如繫于金柅此小人之貞得受君子之賜<lb/>
　吉若乗勢而往則自失其庇凶然在君子當知一隂<lb/>
　雖㣲勢必得權害正猶羸豕必至蹢躅可不早為之<lb/>
　防哉<lb/>
象曰繫于金柅柔道牽也<lb/>
<pb n="67b"/>
　小人之道柔道也柔則多媚善附易于牽引羣邪以<lb/>
　進而肆害正之謀故以金柅戒之也<lb/>
九二包有魚无咎不利賔<lb/>
　二以得時用事之君子而與初遇是小人在其包容<lb/>
　之中為包有魚之象乗此制之諭以道義惕以禍福<lb/>
　使不肆害自可免咎若失此不制使與諸賢相遇則<lb/>
　貽害无窮甚不利焉<lb/>
象曰包有魚義不及賓也<lb/>
<pb n="68a"/>
　包有魚者非獨計及賓之害而制之也揆之于義二<lb/>
　當盡制小人之責不令害及賓也<lb/>
九三臀无膚其行次且厲无大咎<lb/>
　過剛不中性躁欲進上下无遇而不得遂為臀无膚<lb/>
　其行次且之象如是則寡助可危固厲然无滛朋之<lb/>
　大咎<lb/>
象曰其行次且行未牽也<lb/>
　其行次且由勢孤未得牽引之人无所援以梯進耳<lb/>
<pb n="68b"/>
九四包无魚起凶<lb/>
　初與四應本其所属之民乃遇于二而不遇四為包<lb/>
　无魚之象人心既去禍亂自此起矣凶<lb/>
象曰无魚之凶逺民也<lb/>
　无魚之凶豈人之逺我我无孔邇之懐我寔有以逺<lb/>
　之耳民非无故而去也<lb/>
九五以杞包𤓰含章有隕自天<lb/>
　陽剛中正主持世道是以徳位兼隆之君子而下防<lb/>
<pb n="69a"/>
　始生用事之小人猶以把包𤓰勢甚易矣然彼方長<lb/>
　而我将消天運使然難以力爭必其所謂包𤓰者深<lb/>
　宻其謀潛藏其勢含晦章美不露聲色而黙以制之<lb/>
　乃人事盡而天運回而陽之消者倐然來復若從天<lb/>
　而降矣信乎姤轉為復非含章不能也<lb/>
象曰九五含章中正也有隕自天志不舍命也<lb/>
　君子之去小人多不能宻其機而九五獨能含章者<lb/>
　以有中正之徳涵養甚深不徒恃剛故能含也隂陽<lb/>
<pb n="69b"/>
　迭勝乃天命之自然而五能有隕自天者以志不舍<lb/>
　命能以有常之理順乎天而不逆其命以挽回之任<lb/>
　圖于己而不委其命故以人勝天而命自我回也<lb/>
上九姤其角吝无咎<lb/>
　人必謙以與人而後能得所遇上无位而處剛是驕<lb/>
　亢自髙求遇而以角者也以角求遇徒觸忤耳吝所<lb/>
　不免然亦无比匪之咎<lb/>
象曰姤其角上窮吝也<lb/>
<pb n="70a"/>
　髙亢在上絶物无侣宜窮于遇故足羞也<lb/>
䷬<hi>坤下兊上</hi>
萃亨王假有廟利見大人亨利貞用大牲吉利有攸往<lb/>
　卦徳見君民之萃卦體見君臣之萃故為萃萃之時<lb/>
　當盡處萃之道而道莫大于尊尊親親在王者當假<lb/>
　于宗廟之中聚一己之精神以通祖考之精神而非<lb/>
　靡文以為假也在君子利于見大人事君以行義則<lb/>
　道可達而亨又必利于正而非枉己以為徇也然假<lb/>
<pb n="70b"/>
　廟豈徒聚精神已哉萃則物豐而祀宜隆必用大牲<lb/>
　以昭民力普存祭乃受福而吉然見大人豈徒聚以<lb/>
　正已哉萃則學偹而宜用宏必有所往以展平生所<lb/>
　藴乃能有功而利<lb/>
彖曰萃聚也順以説剛中而應故聚也<lb/>
　卦名萃者聚之義也卦徳坤順兊説是民順以從君<lb/>
　而君説以先民也卦體五剛中而二應之是君以誠<lb/>
　實下交而臣以虛中上應也元后黎庶心結不解元<lb/>
<pb n="71a"/>
　首股肱精意相孚故聚也<lb/>
王假有廟致孝享也利見大人亨聚以正也用大牲吉<lb/>
利有攸往順天命也<lb/>
　王假有廟非以邀福盖以王者孝親之情既聚必對<lb/>
　越告䖍致吾誠敬于廟也利見大人亨非以干祿盖<lb/>
　吾人從君之志既聚必行義達道一出于正而乃亨<lb/>
　也假廟而必用大牲吉見大人而必利有攸往盖禮<lb/>
　隨時豐功以時建皆天命之所必然物以萃而豐用<lb/>
<pb n="71b"/>
　大牲者時隆而隆也學以萃而益利有往者時行而<lb/>
　行也順乎天命所以吉而利也<lb/>
觀其所聚而天地萬物之情可見矣<lb/>
　試取其理而極言之不特王者與仕進也推之天地<lb/>
　萬物莫不有萃聚之情焉觀其所聚陽倡隂和乾施<lb/>
　坤承天地之情于聚可見也形交氣感聲應氣求萬<lb/>
　物之情于聚可見也萃之大如此<lb/>
象曰澤上于地萃君子以除戎器戒不虞<lb/>
<pb n="72a"/>
　澤上于地津潤上行萃之象也水聚而不防則潰人<lb/>
　聚而不防則亂是以君子體之以保萃為之簡練兵<lb/>
　戎修戢武備以戒内難外患之出于意外者則萃可<lb/>
　長保矣<lb/>
初六有孚不終乃亂乃萃若號一握為笑往无咎<lb/>
　初六上應九四而隔于二隂當萃之時不能自守是<lb/>
　有孚而不終志亂而妄萃也宜有咎矣若能呼號正<lb/>
　應則從違靡定未免為衆所笑然號之者正也笑之<lb/>
<pb n="72b"/>
　者妄也但勿恤而往從正應則无亂萃之咎<lb/>
象曰乃亂乃萃其志亂也<lb/>
　人之相萃未有不由于志初之乃亂乃萃志先自亂<lb/>
　矣誰其主之而令其亂乎<lb/>
六二引吉无咎孚乃利用禴<lb/>
　二應五而襍于二隂之間似君臣本自相孚而為讒<lb/>
　邪所間故必牽引二隂以萃于五乃有集思廣益之<lb/>
　吉无背公植黨之咎夫此引萃之心非避嫌非邀名<lb/>
<pb n="73a"/>
　一出于忠愛之實心所謂孚也二以孚上通五亦以<lb/>
　孚下交不事煩文自足相信猶祭者有其孚誠雖用<lb/>
　禴亦可格神无不利<lb/>
象曰引吉无咎中未變也<lb/>
　二引萃而得吉无咎者由此中公忠之念未常少變<lb/>
　故能不昵朋比也不然未有不亂萃者<lb/>
六三萃如嗟如无攸利往无咎小吝<lb/>
　六三隂柔无可萃之徳上无應與无可萃之人欲求<lb/>
<pb n="73b"/>
　萃于近己之權貴而不得故嗟如而无所利為三之<lb/>
　計惟往從于上可以无咎但困然後往復得隂極无<lb/>
　位之人亦可小羞矣然理宜如是自當近舍不正之<lb/>
　强援而逺結正應之窮交小吝不必恤也<lb/>
象曰往无咎上巽也<lb/>
　往從上而无咎者上居悦極能巽順以受之故得萃<lb/>
　而无咎<lb/>
九四大吉无咎<lb/>
<pb n="74a"/>
　四以大臣比君因以下比衆隂得其萃矣權之所集<lb/>
　咎必歸之且以陽居隂未免有邪媚之私則咎不終<lb/>
　无者必其所以萃者貞以親上義以使民既不枉道<lb/>
　以從欲又不違道以干譽思患以杜釁孽之萌謹㣲<lb/>
　以逺僣逼之漸大吉如是庶幾臣節克靖君民兩无<lb/>
　負矣<lb/>
象曰大吉无咎位不當也<lb/>
　必大吉而後无咎者以其非君位而萃天下之心居<lb/>
<pb n="74b"/>
　危疑之地而有不當之嫌自非盡善難以塞責也<lb/>
九五萃有位无咎匪孚元永貞悔亡<lb/>
　當萃時而有陽剛之徳以居尊是徳稱其位而民信<lb/>
　從萃有位而无咎矣設有方命未孚固為至治之累<lb/>
　而有悔然不必求之人也反而益修吾徳俾吾元善<lb/>
　之懿无間而永不雜而貞則徳純化洽而匪孚之悔<lb/>
　亡矣<lb/>
象曰萃有位志未光也<lb/>
<pb n="75a"/>
　人主之志萬邦作孚乃為光大今萃有位而猶有匪<lb/>
　孚此中豈能坦然愉快故曰未光<lb/>
上六齎咨涕洟无咎<lb/>
　萃極将㪚而隂柔才弱无位望輕有孤立之危故必<lb/>
　操危慮深恐懼修省如齎咨涕洟乃創艾改圖可以<lb/>
　信友可以獲君不終无萃而可无咎<lb/>
象曰齎咨涕洟未安上也<lb/>
　上能得萃其心乃安今居上而求萃不得宜其憂懼<lb/>
<pb n="75b"/>
　如此耳<lb/>
䷭<hi>巽下坤上</hi>
升元亨用見大人勿恤南征吉<lb/>
　卦變柔上居四是以柔嘉君子乗時奮庸故為升君<lb/>
　子之升恒患无徳與應卦體巽順有升之徳五應有<lb/>
　升之機自得元亨所以方升之始用以利見大人則<lb/>
　主臣交孚所謂日隔之疎與不專之患但可勿恤既<lb/>
　升之後南征有為則展布經綸将見道徳日盛功業<lb/>
<pb n="76a"/>
　日彰吉莫大焉其元亨盖有如此<lb/>
彖曰柔以時升<lb/>
　卦名升者卦變柔自解來進居于四升于二陽之上<lb/>
　是柔嘉之士因時以進而居台輔之位者也<lb/>
巽而順剛中而應是以大亨<lb/>
　升何以元亨盖不度已之可進而進者是為自輕其<lb/>
　身不度人之能用而進者是為不量其君卦徳巽而<lb/>
　順是内既沉潛觀理无欲速躁進之心外又從容俟<lb/>
<pb n="76b"/>
　時无冒進干君之失可升之徳裕矣卦體九二剛中<lb/>
　而五應之是臣有强毅匡濟之畧而遇虛己下賢之<lb/>
　君又有可升之㑹矣既不困于抱負復不厄于際㑹<lb/>
　是以大亨<lb/>
用見大人勿恤有慶也南征吉志行也<lb/>
　又言用見大人勿恤盖君子出仕必欲得君今一徳<lb/>
　而明良契合不惟一身之慶而實斯道之慶也又言<lb/>
　南征吉盖君子之志在于行道今有慶而致主澤民<lb/>
<pb n="77a"/>
　則隠居之志殆為行義之達矣<lb/>
象曰地中生木升君子以順徳積小以髙大<lb/>
　地中生木以漸而高升之象也君子以為徳之升也<lb/>
　亦必以漸從細處致慎積之以至于髙大如由一念<lb/>
　之善念念皆謹積而至于无念不善由一事之宜事<lb/>
　事皆宜積而至于无事不宜則日新月盛徳必廣大<lb/>
　髙明而不可及矣<lb/>
初六允升大吉<lb/>
<pb n="77b"/>
　初為巽主柔順居下不先時而躁進故二陽從而信<lb/>
　之援以同升可以勿恤而南征吉孰大焉<lb/>
象曰允升大吉上合志也<lb/>
　初允升而大吉者上二陽志在南征初能巽而與之<lb/>
　合故二陽樂為汲引而同升也<lb/>
九二孚乃利用禴无咎<lb/>
　九二剛中上交五以虛中應之是人臣精白一心足<lb/>
　以感孚于君而致君之孚也惟既孚矣乃可以任吾<lb/>
<pb n="78a"/>
　樸忠不事繁文象如利用禴祭則我勿欺而君不疑<lb/>
　无咎<lb/>
象曰九二之孚有喜也<lb/>
　二能以心孚于君上則得君而道行矣寧不有喜<lb/>
九三升虛邑<lb/>
　三以陽剛之才當雍熙可升之時而進臨于坤道可<lb/>
　大行如入无人之境為升虛邑之象<lb/>
象曰升虛邑无所疑也<lb/>
<pb n="78b"/>
　人于升時有時而无徳未免有疑于己有徳而无時<lb/>
　未免有疑于人三經濟有術際遇有時動无阻礙何<lb/>
　所疑乎<lb/>
六四王用亨于岐山吉无咎<lb/>
　四為大臣无可復升而以隂居隂順之至者是人臣<lb/>
　能致誠敬以事上如王者致誠而事神也有王用亨<lb/>
　于岐山之象如是則得臣道之純而无隕越之咎<lb/>
象曰王用亨于岐山順事也<lb/>
<pb n="79a"/>
　四取象于用亨者臣之于君猶君之于帝謂其忠順<lb/>
　不失以事其上也<lb/>
六五貞吉升階<lb/>
　以隂居陽未免見小欲速必念慮謀猷一皆出于純<lb/>
　王之貞不雜于功利不流于偏黨乃心純化溥吉升<lb/>
　斯世于大猷如升階之易易矣<lb/>
象曰貞吉升階大得志也<lb/>
　王者以致治為志今以貞成治則其功業所就可以<lb/>
<pb n="79b"/>
　嫓帝王㕘天地矣其志不大得乎<lb/>
上六㝠升利于不息之貞<lb/>
　以隂柔居升極昏㝠于升沈迷利欲知進而不知止<lb/>
　者亦何利哉惟轉此不已之心用之于不息之正孶<lb/>
　孶不倦漸進髙大乃為利耳<lb/>
象曰㝠升在上消不富也<lb/>
　人之一身外有増加則内必減損㝠升在上而進極<lb/>
　不已本體消亡日甚豈復有所富乎<lb/>
<pb n="80a"/>
䷮<hi>坎下兊上</hi>
困亨貞大人吉无咎有言不信<lb/>
　卦體六爻陽為隂掩志不得伸道不得行有困窮之<lb/>
　義故為困君子處此惟守義安命泰然自得以自亨<lb/>
　通則得處困之貞然非素有大涵養者不能故惟大<lb/>
　人足以當之有亨貞之吉无不亨貞之咎苟非其人<lb/>
　心不能亨而嘵嘵自鳴徒為憤世嫉俗之論祗益以<lb/>
　困誰其信之不可不戒也<lb/>
<pb n="80b"/>
彖曰困剛揜也<lb/>
　卦名困者卦體剛為柔掩是君子剛大正直之氣為<lb/>
　柔所蔽欝而不伸所以為困<lb/>
險以説困而不失其所亨其惟君子乎貞大人吉以剛<lb/>
中也有言不信尚口乃窮也<lb/>
　困何以亨盖亨不于其身而于其心不于其時而于<lb/>
　其道卦徳險以説是所處之境雖困而樂天知命胸<lb/>
　中自得之趣依然獨抱不因困而失其所亨此惟有<lb/>
<pb n="81a"/>
　守有識之君子能之乎所謂貞大人吉以二與五剛<lb/>
　而不屈无柔懦可乗中而不躁无矜激敗事制事制<lb/>
　心俱能順理所以得吉又曰有言不信以困時所尚<lb/>
　者心亨困不足以窮我惟所尚者口説憤憤不平徒<lb/>
　以激人之怒滋已之危自取困窮也處困者可不戒<lb/>
　哉<lb/>
象曰澤无水困君子以致命遂志<lb/>
　澤以注水下漏則枯困之象也君子以處困之道莫<lb/>
<pb n="81b"/>
　先于志或遇君父之仇或值國家之難係于綱常名<lb/>
　節為志所必欲成者則凡身家性命利害難易俱所<lb/>
　弗計而惟猛拚一死獨行其是以遂其志而已<lb/>
初六臀困于株木入于幽谷三嵗不覿<lb/>
　初以隂柔居困之下束手待斃不得所安如臀困于<lb/>
　株木者然若以明者遇此猶可望其醒悟以圖出險<lb/>
　之功今又居暗之甚才既不能審機智又不能觀變<lb/>
　終入于困不克自振有入于幽谷三嵗不覿之象<lb/>
<pb n="82a"/>
象曰入于幽谷幽不明也<lb/>
　審時觀變全恃識力入于幽谷心不明乎事理安望<lb/>
　其出于險哉<lb/>
九二困于酒食朱紱方來利用亨祀征凶无咎<lb/>
　九二當困之時剛中應五是以才徳而膺艱大舉凡<lb/>
　宗社生靈俱以身任所謂王事賢勞者也上之知遇<lb/>
　不特髙爵厚祿極其豐隆而且寵任責成有加无已<lb/>
　為困于酒食朱紱方來之象二将何以承之必精白<lb/>
<pb n="82b"/>
　一心竭誠報效如用亨祀乃為利焉即時值困窮征<lb/>
　或有凶而精誠自獻雖凶无咎<lb/>
象曰困于酒食中有慶也<lb/>
　二固困于酒食以有中徳故能竭誠濟困以貽天下<lb/>
　之慶也<lb/>
六三困于石據于蒺藜入于其宫不見其妻凶<lb/>
　三隂柔不中正才徳不足以處困故欲前推九四以<lb/>
　上進而四堅不可動欲退依九二以圖安而二又剛<lb/>
<pb n="83a"/>
　鋭不可依為困于石據于蒺藜之象如此則禍必及<lb/>
　身雖有上六正應亦終不得見矣如入于其宫不見<lb/>
　其妻凶莫甚焉<lb/>
象曰據于蒺藜乗剛也入于其宫不見其妻不祥也<lb/>
　據于蒺藜以乗九二之剛據非所據不得安也入于<lb/>
　其宫不見其妻孤立寡援危亡立見不祥也<lb/>
九四來徐徐困于金車吝冇終<lb/>
　大几才足濟物正應有困能速救之雖有强暴之徒<lb/>
<pb n="83b"/>
　不能阻吾之援四无才以援初故其來也徐徐不速<lb/>
　而初困于九二不克前進為困于金車之象夫初之<lb/>
　困四之吝也然邪不勝正終必得合有終<lb/>
象曰來徐徐志在下也雖不當位有與也<lb/>
　四來徐徐勢雖若緩其志未常不在初也人特患其<lb/>
　无志耳既有其志才雖不足究竟有志自成必能相<lb/>
　與有合也<lb/>
九五劓刖困于赤紱乃徐有説利用祭祀<lb/>
<pb n="84a"/>
　五當困時上為隂揜是蔽于近習下則乗剛是迫于<lb/>
　强臣上下皆傷為劓刖之象既為所傷是臣服于我<lb/>
　者反得以制我猶赤紱為臣下之服而今為所困矣<lb/>
　幸其剛中有英斷之才又居悦體善調停之術為能<lb/>
　從容和緩制馭臣下而大權漸收无憂旁落乃徐有<lb/>
　説而不終于困也然小人進退恒視君心之誠否一<lb/>
　有不誠便得乗間而入必无二无襍如享祀然斯小<lb/>
　人不得倖進國家獲无窮之福乃為利耳<lb/>
<pb n="84b"/>
象曰劓刖志未得也乃徐有説以中直也利用祭祀受<lb/>
福也<lb/>
　劓刖者隂揜則蔽乗剛則危動輙有制濟困之志豈<lb/>
　能得乎乃徐有説者以五有中徳不縱不激順理而<lb/>
　直也利用祭祀者君心純一小人不得而入宗社生<lb/>
　靈皆受其福也<lb/>
上六困于葛藟于臲卼曰動悔有悔征吉<lb/>
　以隂柔處困極欲動則才弱束手纒縛而不能解欲<lb/>
<pb n="85a"/>
　静則時勢危迫震撼而不得安動輙有悔无往不困<lb/>
　為困于葛藟于臲卼曰動悔之象然物窮則變誠能<lb/>
　深自悔悟振作有為以是而征困可免矣吉<lb/>
象曰困于葛藟未當也動悔有悔吉行也<lb/>
　困于葛藟以隂柔无解困之才而所為未當也因動<lb/>
　悔而有悔心則克自奮發而吉與行㑹不終于困矣<lb/>
䷯<hi>巽下坎上</hi>
井改邑不改井无喪无得往來井井汔至亦未繘井羸<lb/>
<pb n="85b"/>
其瓶凶<lb/>
　巽木入水而上出其水有井之象故為井井體有常<lb/>
　而不遷猶治道有定而不易故為治以養人者恪守<lb/>
　成法雖時勢不无變更而先王仁天下之法毫无更<lb/>
　改猶改邑不改井焉夫既不改則于舊章无所增損<lb/>
　而人人蒙澤不猶无喪无得而往來井井者乎然法<lb/>
　貴由舊尤貴慎終設守之未幾而紛更隨起如汲井<lb/>
　幾至得水尚未盡綆而敗其瓶則功雖垂成一旦僨<lb/>
<pb n="86a"/>
　棄凶<lb/>
彖曰巽乎水而上水井井養而不窮也<lb/>
　卦名井者以巽木入乎坎水之下而津潤上達為木<lb/>
　之華猶井水在下而汲之上行也故為井是井也其<lb/>
　出有源其施不竭養民而不窮于用也<lb/>
改邑不改井乃以剛中也汔至亦未繘井未有功也羸<lb/>
其瓶是以凶也<lb/>
　改邑不改井者以二五有剛中之徳剛則强毅有守<lb/>
<pb n="86b"/>
　而持之久中則意見不偏而善于因此所以能守常<lb/>
　法有功而无凶也若汔至亦未繘井是法方行而澤<lb/>
　未及物未有功也正當恪守之時乃妄肆紛更以至<lb/>
　僨事如羸其瓶是以取凶豈法之過哉<lb/>
象曰木上有水井君子以勞民勸相<lb/>
　木上有水津潤上行井之象也君子體以養民不勞<lb/>
　民則澤壅不流不勸相則澤施不廣于是制田里教<lb/>
　樹畜以勞來其民又勸勉之使民自相周助則以君<lb/>
<pb n="87a"/>
　養民固君之養使民自養亦君之養養之不窮與井<lb/>
　不竭一矣<lb/>
初六井泥不食舊井无禽<lb/>
　井以陽剛為泉上出為功初六以隂居下既无養人<lb/>
　之徳又无及物之功明主所不賓天下所共棄者也<lb/>
　象猶井泥而人不食遂成廢舊之井即禽鳥亦莫之<lb/>
　顧也<lb/>
象曰井泥不食下也舊井无禽時舍也<lb/>
<pb n="87b"/>
　井泥不食言隂柔居下而澤不及于人也舊井无禽<lb/>
　言其不能濟物而為時所棄也<lb/>
九二井谷射鮒甕敝漏<lb/>
　九二剛中徳足及物但无正應汲引无人下比初六<lb/>
　彚征无助雖有其徳僅能自潤如井旁穴水止可下<lb/>
　注于鮒不能逺濟即有汲者亦如甕敝水漏于下不<lb/>
　能上出盖抱徳而不遇其時者也豈不惜哉<lb/>
象曰井谷射鮒无與也<lb/>
<pb n="88a"/>
　二非无徳无與汲引之人所以其澤不能及物耳<lb/>
九三井渫不食為我心惻可用汲王明並受其福<lb/>
　陽剛得正徳足澤民居下之上未為時用使人徒憫<lb/>
　其道之窮象猶井渫不食為我心惻者此正惻其可<lb/>
　汲而不汲也以无王明故耳如有王之明者汲而用<lb/>
　之則徳施所溥君民俱受其福矣<lb/>
象曰井渫不食行惻也求王明受福也<lb/>
　井既渫而猶不食豈特知已興嗟行道之人亦以為<lb/>
<pb n="88b"/>
　戚也倘有求賢之王明于知人舉而用之民社之福<lb/>
　王者受之矣<lb/>
六四井甃无咎<lb/>
　四柔得正是清介之士反身自治不染流俗浴徳有<lb/>
　餘而濟人不足者也故其象為井甃如是則日新不<lb/>
　已雖无及物之功亦无汚染之咎<lb/>
象曰井甃无咎修井也<lb/>
　井以甃而无咎以有修之者也能防其汚方能致清<lb/>
<pb n="89a"/>
　然則側身勵行修潔其身士君子曷可少哉<lb/>
九五井冽寒泉食<lb/>
　五以陽剛居尊是淵泉之徳素裕于己而時出之功<lb/>
　自及于人象猶井冽而寒足為人食者<lb/>
象曰寒泉之食中正也<lb/>
　寒泉而為人食不徒操利物之權以有中正之徳凡<lb/>
　所以養人者盡善盡美故能如是<lb/>
上六井收勿幕有孚元吉<lb/>
<pb n="89b"/>
　上居井終坎口不揜是溥其井養之徳導民之利而<lb/>
　不窮任民之取而不禁象猶井之汲取而不覆者此<lb/>
　皆由其實心實政而有孚焉乃有此宏施耳大善而<lb/>
　吉<lb/>
象曰元吉在上大成也<lb/>
　上得元吉于井終則无一人不得其養上下與天地<lb/>
　同流矣養道大成豈曰小補之哉<lb/>
䷰<hi>離下兊上</hi>
<pb n="90a"/>
革已日乃孚元亨利貞悔亡<lb/>
　離下兊上物理人情俱所當革故為革盖人心可與<lb/>
　習常難以通變可與樂成難與慮始一日變革豈能<lb/>
　遽信必得已革之日事久論定然後信聖人之革非<lb/>
　喜革也不得已也革之難如此然事勢當革即一時<lb/>
　未信亦何暇恤要在革之當耳果能灼于事理順于<lb/>
　時勢善其所革可以通之天下萬世而元亨協于天<lb/>
　理人情而利貞則所革皆善而妄革之悔亡矣<lb/>
<pb n="90b"/>
彖曰革水火相息二女同居其志不相得曰革<lb/>
　卦名革者水上火下各相滅息而勢不相濟二女同<lb/>
　居少上中下長幼失序而志不相得物理人情俱當<lb/>
　變革故曰革<lb/>
已日乃孚革而信之文明以説大亨以正革而當其悔<lb/>
乃亡<lb/>
　已日乃孚者以革故非常黎民懼焉必至已日而後<lb/>
　无不信也又曰悔亡者以卦徳離明兑説内能灼乎<lb/>
<pb n="91a"/>
　事理而非苟革外能順乎時勢而非驟革其為革也<lb/>
　大善而可亨且咸正而无缺革而能當其悔乃亡<lb/>
天地革而四時成湯武革命順乎天而應乎人革之時<lb/>
大矣哉<lb/>
　試以其革而極言之天地之道隂極則革而陽陽極<lb/>
　則革而隂寒暑往來而四時成矣湯革夏而為商武<lb/>
　革商而為周盖因天心厭亂人情思治而順且應之<lb/>
　矣可見天地之成化工聖人之成世道皆不外于革<lb/>
<pb n="91b"/>
　則革之所在時之所在也時之所趨不得不革革之<lb/>
　時豈不大哉<lb/>
象曰澤中有火革君子以治厯明時<lb/>
　澤中有火火燃則水乾水决則火滅革之象也君子<lb/>
　以為革之大者莫過于時使不治厯以明之則四序<lb/>
　不分嵗令无别何以欽天道而授人事于是設占步<lb/>
　之法以推天象運行之度立布筭之術以察氣機旋<lb/>
　轉之變由遲速以定推遷由分積以考盈縮使晦朔<lb/>
<pb n="92a"/>
　弦望不愆其序分至啟閉不失其時如是則七政齊<lb/>
　而百揆序在上者得以敬天而勤民在下者得以因<lb/>
　時而趨事革莫大于此矣<lb/>
初九鞏用黃牛之革<lb/>
　雖當革時居初无應是法未盡弊而猶有待上无委<lb/>
　任權不在我豈可輕有所為惟不妄革為中不躁革<lb/>
　為順堅確固守如鞏用黃牛之革則為善也<lb/>
象曰鞏用黃牛不可以有為也<lb/>
<pb n="92b"/>
　鞏用黃牛非避事也時勢不在本不可以有為故中<lb/>
　順以自守也<lb/>
六二已日乃革之征吉无咎<lb/>
　中正文明上應九五有徳有勢可以革矣然革乃大<lb/>
　事非得已者化可更而无以善治未可也變可通而<lb/>
　无以宜民未可也必從容詳審至于已日然後革之<lb/>
　由是以往則其革為便民利國有更化之吉无紛擾<lb/>
　之咎<lb/>
<pb n="93a"/>
象曰已日革之行有嘉也<lb/>
　已日革之則更張有漸弊无弗革治无弗新行有休<lb/>
　嘉之功矣<lb/>
九三征凶貞厲革言三就有孚<lb/>
　過剛不中居離之極過暴過察躁動于革者也以是<lb/>
　而往人必不信凶雖事所當革而貞亦不免于矯拂<lb/>
　而厲然時既宜革所病者不能審耳若能于利害可<lb/>
　否熟思審處議革之言至于三就則亦足以信取于<lb/>
<pb n="93b"/>
　人而可革矣<lb/>
象曰革言三就又何之矣<lb/>
　革言三就則審之又審慮无遺䇿矣又何必再有所<lb/>
　商酌哉<lb/>
九四悔亡有孚改命吉<lb/>
　以陽居隂是大臣承積弊之後宜有悔者幸剛柔不<lb/>
　偏善革之用不乖事理不拂人情其悔可亡然在我<lb/>
　或有可革而在人或未能信則亦未可遽革必其所<lb/>
<pb n="94a"/>
　革者揆諸理而咸當騐諸人而恊從變通盡利之事<lb/>
　有以孚于上下然後舉凡政令之未善者而更易之<lb/>
　庶惟其所為无不樂從而革故鼎新之治成矣<lb/>
象曰改命之吉信志也<lb/>
　改命豈易而四得吉由其為國為民之志當未改之<lb/>
　先已見信于君民故上安而下從也<lb/>
九五大人虎變未占有孚<lb/>
　陽剛中正為革之主是以大人革命而有天下者以<lb/>
<pb n="94b"/>
　自新新民之徳而為順天應人之舉則皇猷帝治煥<lb/>
　然一新有虎變之象此其道徳之威自能明著動變<lb/>
　四海從風不待占决而有孚矣<lb/>
象曰大人虎變其文炳也<lb/>
　大人轉移世道如虎之變則禮樂昭明其文炳然革<lb/>
　道盛矣<lb/>
上六君子豹變小人革面征凶居貞吉<lb/>
　上居革終天下風移俗易革道成矣其在君子則遷<lb/>
<pb n="95a"/>
　善敏徳而光輝外著如豹之變其在小人亦畏威逺<lb/>
　罪遵王之道而革面向化至此復何為哉變革之事<lb/>
　不可以過况上六之才又以守文為勝若往紛更則<lb/>
　有擾事之凶惟居守其貞與君子小人共相安于徳<lb/>
　化則可保治而吉<lb/>
象曰君子豹變其文蔚也小人革面順以從君也<lb/>
　君子豹變者君子自治積中發外蔚然而可觀也小<lb/>
　人革命者因君而革化為順從不敢自外于王化也<lb/>
<pb n="95b"/>
䷱<hi>巽下離上</hi>
鼎元吉亨<lb/>
　爻象俱有鼎之體用故為鼎鼎重器也得之固難保<lb/>
　之亦不易必有徳有位有輔而鼎乃可保卦象變體<lb/>
　備此三者則經綸調燮自可以凝天命係人心矣元<lb/>
　亨<lb/>
象曰鼎象也以木巽火亨飪也聖人亨以享上帝而大<lb/>
亨以養聖賢<lb/>
<pb n="96a"/>
　卦名鼎者卦體有鼎之象初隂為足二三四陽為腹<lb/>
　五隂為耳上陽為鉉制器尚象鼎之用立矣卦象有<lb/>
　鼎之用以巽木入離火而致烹飪鼎之用行矣故為<lb/>
　鼎然其用豈小哉聖人享上帝以報功也而特牲之<lb/>
　物必用鼎以烹之而後可以達其誠聖人養聖賢以<lb/>
　崇徳也而式燕之具必用鼎以烹之而後可以將其<lb/>
　敬夫以報功崇徳之鉅典而皆有資于鼎鼎之用不<lb/>
　大哉<lb/>
<pb n="96b"/>
巽而耳目聰明柔進而上行得中而應乎剛是以元亨<lb/>
　鼎之所係如此其大保之誠未易矣而詞曰元亨何<lb/>
　以致之盖凝鼎在徳而位主之賢輔之卦象内巽順<lb/>
　而外聰明是心思沉潛深入義理而視聽明聰旁燭<lb/>
　事機有凝鼎之徳矣卦變柔進而上居五是以徽柔<lb/>
　而履大寳之尊有主鼎之權矣卦體又五得中而應<lb/>
　二剛是以虛中而任剛明之佐有調鼎之輔矣兼此<lb/>
　三者徳位相資明良共濟則重器可保永為享帝養<lb/>
<pb n="97a"/>
　賢之令主矣是以元亨<lb/>
象曰木上有火鼎君子以正位凝命<lb/>
　木上有火烹飪乃致鼎之象也君子以鼎為重器命<lb/>
　之所在位之所在也命不凝无以主鼎位不正无以<lb/>
　凝命于是正以凝之非僅端荘南面之謂也齋戒神<lb/>
　明以正其内而毫无邪思整齊嚴肅以正其外而絶<lb/>
　无妄動念念事事與命對越則正既不離乎位位自<lb/>
　不離乎正而命无不凝鼎可永保矣<lb/>
<pb n="97b"/>
初六鼎顛趾利出否得妾以其子无咎<lb/>
　居鼎之下趾象也上應九四四所任者隂柔才弱不<lb/>
　能勝任致四覆餗失飪鼎顛趾矣然因有負于四而<lb/>
　警戒震動出其隂邪之惡則克勝其任猶顛趾而因<lb/>
　以出否之象未為不利盖因敗以為功猶得妾以其<lb/>
　子因賤以致貴也无負委托之咎<lb/>
象曰鼎顛趾未悖也利出否以從貴也<lb/>
　人臣以盡職為道鼎而顛趾似悖道矣而實未為悖<lb/>
<pb n="98a"/>
　也以出否也其有出否之利者正以從陽剛之貴柔<lb/>
　靡去而剛毅存可以不負所托也<lb/>
九二鼎有實我仇有疾不我能即吉<lb/>
　以剛居中實徳充積鼎有實之象而宻邇初隂易為<lb/>
　所溺是我之仇而足為我害者幸剛中自守不惡而<lb/>
　嚴初自不能就而疾我則實徳不虧輔鼎之功出矣<lb/>
　吉<lb/>
象曰鼎有實慎所之也我仇有疾終无尤也<lb/>
<pb n="98b"/>
　人未有无因而即我者由我有所之也二雖鼎有實<lb/>
　矣可自恃哉宜愛吾鼎而慎所之于始則雖我仇有<lb/>
　疾而終不能凂何有失身之尤<lb/>
九三鼎耳革其行塞雉膏不食方雨虧悔終吉<lb/>
　三居鼎腹承文明之腴本有雉膏之美足以食天下<lb/>
　者乃越五應上舍可事之君而從避世之士道无由<lb/>
　行澤无由沛猶鼎耳方革而其行塞雉膏不食之象<lb/>
　上負天子下負所學不有悔乎幸陽居得正尚非果<lb/>
<pb n="99a"/>
　于忘世而上又有好賢之君若舍上應五則明良㑹<lb/>
　合如方雨然而虧其不仕之悔矣終必為人所食而<lb/>
　吉<lb/>
象曰鼎耳革失其義也<lb/>
　君臣之義不可廢也鼎耳革則潔身亂倫不仕無義<lb/>
　自我失之矣<lb/>
九四鼎折足覆公餗其形渥凶<lb/>
　四以大臣任天下之重宜廣求賢才以共圖之乃下<lb/>
<pb n="99b"/>
　應初六之隂委任匪人以致敗事猶鼎折足而覆公<lb/>
　餗負君誤國能迯刑誅哉凶<lb/>
象曰覆公餗信如何也<lb/>
　人臣未常不以薦賢自許四任匪人以敗公事向之<lb/>
　期許何如也无論刑誅當亦自愧矣<lb/>
六五鼎黃耳金鉉利貞<lb/>
　五以虛中應二堅剛是聖君良弼兩相成矣猶鼎黃<lb/>
　耳而又貫以金鉉之象又當任賢勿貳始終如一而<lb/>
<pb n="100a"/>
　貞斯賢才效用鼎命永凝而利<lb/>
象曰鼎黄耳中以為實也<lb/>
　鼎黃耳者任賢之念真實由衷中以為實非矯飾而<lb/>
　為之也<lb/>
上九鼎玉鉉大吉无不利<lb/>
　上佐五以出治猶鉉貫耳以舉鼎然輔鼎以剛而太<lb/>
　剛則折上以陽居隂剛而能温是精明出以渾厚有<lb/>
　玉鉉之象如是則輔理謀猷不吐不茹粹然盡善相<lb/>
<pb n="100b"/>
　道得而萬國理矣大吉无不利<lb/>
象曰玉鉉在上剛柔節也<lb/>
　人臣之徳過剛无以立渾厚之體過柔无以起明作<lb/>
　之功皆不足以比徳于玉今以陽居隂不一于剛而<lb/>
　能以柔節之所謂温潤而栗者也安得不吉<lb/>
䷲<hi>震下震上</hi>
震亨震來虩虩笑言啞啞震驚百里不喪匕鬯<lb/>
　一陽始生震動奮發在人事則值天下之變而震動<lb/>
<pb n="101a"/>
　不安故為震夫人當變故之來似難得亨然危者使<lb/>
　平震固有亨道焉盖天下之事安不生于安而生于<lb/>
　危主震長子誠能安不忘危心存恐懼常如事之來<lb/>
　而虩虩然不敢安寜則怠緩之氣盡消自能精神凝<lb/>
　固舉動安和優游自如而笑言啞啞矣平時業已寜<lb/>
　定臨事豈復周張即有非常之變生于猝然有如震<lb/>
　驚百里而心有定主事有常度處之泰然不失所主<lb/>
　之重猶主祭者不喪匕鬯所謂震亨如此<lb/>
<pb n="101b"/>
彖曰震亨<lb/>
　卦名震而詞曰亨者葢生全出于憂患安樂得之艱<lb/>
　危震則必亨能震故亨也<lb/>
震來虩虩恐致福也笑言啞啞後有則也<lb/>
　震來虩虩者恐心也恐固非福而福惟恐乃能致也<lb/>
　笑言啞啞者非倖致也盖人能先事恐懼觀變已審<lb/>
　而後區處自有法則也<lb/>
震驚百里驚逺而懼邇也出可以守宗廟社稷以為祭<lb/>
<pb n="102a"/>
主也<lb/>
　震驚百里者以國家大變卒然臨之如震雷而逺邇<lb/>
　驚懼也人情當此易喪所守而主器長子獨能處之<lb/>
　泰然不失所守如不喪匕鬯其中心有主真足以任<lb/>
　天下之重宗廟社稷寔式憑之故出可以守之為祭<lb/>
　主也<lb/>
象曰洊雷震君子以恐懼修省<lb/>
　雷聲洊至震之象也君子以為禍變之來皆人所召<lb/>
<pb n="102b"/>
　非盡人事何以回天于是存恐懼之實心以之修治<lb/>
　其身思省其過以盡恐懼之實事如此則善于承天<lb/>
　而變故自消處震之道得矣<lb/>
初九震來虩虩後笑言啞啞吉<lb/>
　初為震主居震之初是先時而能虩虩然恐懼修省<lb/>
　者也圖之已早慮之已周患无自生而後笑語自如<lb/>
　矣吉<lb/>
象曰震來虩虩恐致福也笑言啞啞後有則也<lb/>
<pb n="103a"/>
　震來虩虩則即此最初一念持之而有終也笑言啞<lb/>
　啞即此恐懼一法行之而有效也過初而懼則為晚<lb/>
　矣<lb/>
六二震來厲億喪貝躋于九陵勿逐七日得<lb/>
　二以隂柔乗初之剛為所侵凌是當震之來而危厲<lb/>
　者勢不能敵避之可也特患係戀所有而不能耳是<lb/>
　必盡棄貨財逺去圖存如億喪貝躋于九陵焉然二<lb/>
　柔順中正徳足自守猶可勉為善後之圖不久則所<lb/>
<pb n="103b"/>
　喪者亦将復得有勿逐七日得之象<lb/>
象曰震來厲乗剛也<lb/>
　震來厲者以乗初剛弱不敵强不得不厲非徳之不<lb/>
　足也<lb/>
六三震蘇蘇震行无眚<lb/>
　以隂居陽而不中正是无才无謀一當震來不勝驚<lb/>
　懼緩㪚自失莫知所為有蘇蘇之象是固應有眚矣<lb/>
　若因震而修省能行以去其不正則眚可无矣<lb/>
<pb n="104a"/>
象曰震蘇蘇位不當也<lb/>
　震蘇蘇者由其徳不足以禦震當危懼之時而束手<lb/>
　待斃不當如此故自失耳安可无變計乎<lb/>
九四震遂泥<lb/>
　四以才徳不足之人陷于二隂重險之中不能自振<lb/>
　遂沉溺而不復起矣為震遂泥之象<lb/>
象曰震遂泥未光也<lb/>
　當震時而能奮發有為乃為有光今震而遂泥終于<lb/>
<pb n="104b"/>
　暗昧安得光明<lb/>
六五震往來厲億无喪有事<lb/>
　隂居君位而當國家之變才弱不足以濟故往來皆<lb/>
　厲无時不危者也幸其得中能存小心恐懼修省不<lb/>
　特无大喪失之禍而且能持危定傾而有事于補救<lb/>
　也<lb/>
象曰震往來厲危行也其事在中大无喪也<lb/>
　震往來厲以无才濟變危與行㑹也然危行而猶能<lb/>
<pb n="105a"/>
　有事者以有中徳不倚于情不激于氣修省之宻可<lb/>
　以易危為安所以大无喪也<lb/>
上六震索索視矍矍征凶震不于其躬于其鄰无咎婚<lb/>
媾有言<lb/>
　以隂柔處震極是无才而處大變者志氣索索而消<lb/>
　阻故瞻視矍矍而傍徨以此而往中先自亂其凶必<lb/>
　矣此惟防之不早故耳若當震未及身之先能自儆<lb/>
　戒預備則可无咎然猶有意外之變如婚媾且不免<lb/>
<pb n="105b"/>
　言况不防之于先乎<lb/>
象曰震索索中未得也雖凶无咎畏鄰戒也<lb/>
　震索索者由中无主未得所安也雖凶无咎者以震<lb/>
　在鄰乃鄰人所戒而我即畏備則有備无患也<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
　艮止也上下皆艮有止之義故為艮天下之理各有<lb/>
　當止之所猶人之一身惟背為止人心惟不知所止<lb/>
<pb n="106a"/>
　是以内則迫于吾身之利害外則奪于人事之是非<lb/>
　而不免于有咎苟能止于當止之理則方其静而未<lb/>
　行湛然一太虛之體而思慮俱捐一切耳目口鼻之<lb/>
　私不動于中如不獲其身及其動而既行廓然一太<lb/>
　虛之用而外誘不擾一切聲色臭味之用不牽于外<lb/>
　如行其庭不見其人如是則内不出外不入静固止<lb/>
　動亦止无妄動之咎<lb/>
彖曰艮止也時止則止時行則行動静不失其時其道<lb/>
<pb n="106b"/>
光明<lb/>
　卦名艮者言心之止也止非枯寂而守之者也貫乎<lb/>
　動静而妙于一時故時當止則與之俱止斂感于寂<lb/>
　可也時而當行則與之俱行通寂于感可也如是則<lb/>
　吾心體之内動静不膠一因乎時而不以我與焉兩<lb/>
　忘而化于道也尚有意必固我之為累而道不光明<lb/>
　乎<lb/>
艮其止止其所也上下敵應不相與也是以不獲其身<lb/>
<pb n="107a"/>
行其庭不見其人无咎也<lb/>
　人之一身惟背為止所謂艮其止者言止得其所也<lb/>
　止之時所在止行之時所在行无時非止无止非所<lb/>
　也内外之卦隂與隂應静不耦動陽與陽應動不耦<lb/>
　静上下敵應而不相與是各止于其所也是以行止<lb/>
　皆因于時物我皆无所累若不獲其身行其庭而不<lb/>
　見其人无咎也<lb/>
象曰兼山艮君子以思不出其位<lb/>
<pb n="107b"/>
　兩山相峙各止其所艮之象也君子體之以心之官<lb/>
　則思思不可馳凡人咸有現在所居之位于位中所<lb/>
　當自盡之理固不可缺于位外不必自逐之念亦不<lb/>
　可紛從位起思而不以思迎位隨思還位而不以位<lb/>
　閑思是則止所之學也<lb/>
初六艮其趾无咎利永貞<lb/>
　初隂柔性本静者也而居艮初是内欲未萌外交未<lb/>
　引能止其所者也无朋從之咎此即初之貞也能永<lb/>
<pb n="108a"/>
　守之則止為常止而利<lb/>
象曰艮其趾未失正也<lb/>
　人生而静吾人本來之正也人多縁妄動而失之今<lb/>
　曰艮趾則能止于未動之初而于主静之正未失也<lb/>
六二艮其腓不拯其隨其心不快<lb/>
　二當腓處最易動者而居中得正是制心制事一皆<lb/>
　恬静自守置之波蕩之地而不為所動為艮腓之象<lb/>
　然君子之心必合人已兼成而後快三乃二之所隨<lb/>
<pb n="108b"/>
　者過剛不中妄止于上二不能救其膠執之失其心<lb/>
　豈能快哉<lb/>
象曰不拯其隨未退聽也<lb/>
　不拯其隨由三剛愎自用不肯退聽乎二非二之過<lb/>
　也<lb/>
九三艮其限列其夤厲薫心<lb/>
　心體固不可妄動亦不可惡動而求静三當限處本<lb/>
　非可止而過剛不中違時强制不復顧其變動屈伸<lb/>
<pb n="109a"/>
　為艮其限如是則事勢乖違物情暌絶如列其夤在<lb/>
　三之心或以盡去物感可以息心抑知却動求静心<lb/>
　豈能静拂戾于外必不安寕于内其為危厲可知<lb/>
象曰艮其限危薫心也<lb/>
　三艮其限方自以為可以制心而列夤之危至于薫<lb/>
　心限其可艮乎哉<lb/>
六四艮其身无咎<lb/>
　純隂得正時止而止是于一身之中思不亂營官不<lb/>
<pb n="109b"/>
　亂役為艮其身之象如此則内外皆止視聽言動俱<lb/>
　无所累无咎<lb/>
象曰艮其身止諸躬也<lb/>
　四之艮身豈徒求之形體之間哉見之躬行實能時<lb/>
　行時止而止諸躬也<lb/>
六五艮其輔言有序悔亡<lb/>
　五當輔處言所由出以隂居陽似未免悔然能得中<lb/>
　心本安静言不妄發發必中理為艮其輔言有序之<lb/>
<pb n="110a"/>
　象而失言之悔亡<lb/>
象曰艮其輔以中正也<lb/>
　艮其輔者心安于静而不偏故言當乎理而不紊也<lb/>
上九敦艮吉<lb/>
　以陽剛居止之極是徳性本自堅凝而功夫又无間<lb/>
　斷動静各止其所而始終不渝敦厚于止者也大人<lb/>
　之止至善聖人之欽汝止可與侔矣止體光明而吉<lb/>
象曰敦艮之吉以厚終也<lb/>
<pb n="110b"/>
　心性之學靡不有初鮮克有終敦艮之吉愈久愈凝<lb/>
　厚其終矣<lb/>
䷴<hi>艮下巽上</hi>
漸女歸吉利貞<lb/>
　卦體下止上巽是為士者未進之時止而不妄方進<lb/>
　之時巽而不驟故為漸君子仕進特患不以漸耳苟<lb/>
　如女子之嫁禮備後歸則其進也以禮其出也不苟<lb/>
　可以有為而吉然士人固有漸進而未必正必以正<lb/>
<pb n="111a"/>
　自守毋曲學阿世毋枉道徇人乃利<lb/>
彖曰漸之進也女歸吉也<lb/>
　卦名漸而詞曰女歸吉者漸進之義也天下漸進者<lb/>
　莫如女歸以女歸之道而進則可以行道而吉也<lb/>
進得位往有功也進以正可以正邦也<lb/>
　何以利貞卦變自渙而來九進居三是臣得臣位自<lb/>
　旅而來九進居五是君得君位夫位者功業之所藉<lb/>
　也進得其位往必有功所以然者位非虚擁功非倖<lb/>
<pb n="111b"/>
　成始進以正則正已可以正人而邦即從此正矣<lb/>
其位剛得中也<lb/>
　夫此得位也在卦變固有得正之功矣在卦體又有<lb/>
　得中之義焉以剛居五而得其正是為君者英明强<lb/>
　毅粹然而无偏私以此建中即以此表正有君如此<lb/>
　君子之進可不正乎<lb/>
止而巽動不窮也<lb/>
　夫卦體固有得中之象矣而卦徳又有漸進之義焉<lb/>
<pb n="112a"/>
　則時未可進止而不苟既恬退而无求時若可進巽<lb/>
　而不躁復舒徐而不驟以此動而有為自重者人亦<lb/>
　重之自无摧抑可以輔剛中之主而成正邦之功矣<lb/>
　寧有窮乎<lb/>
象曰山上有木漸君子以居賢徳善俗<lb/>
　山上有木以漸而長漸之象也君子體之以徳必積<lb/>
　累而後成寛以居之而无欲速之心則徳以漸而進<lb/>
　俗必漸摩而後化馴以善之而无督責之意則俗以<lb/>
<pb n="112b"/>
　漸而美矣<lb/>
初六鴻漸于干小子厲有言无咎<lb/>
　始進无應是以新進之士名寔未孚阨于下僚如鴻<lb/>
　漸于干而未得所安也夫以一介孤臣履危蒙譏為<lb/>
　小子厲有言也然實時命不偶非其自致无咎<lb/>
象曰小子之厲義无咎也<lb/>
　小子之厲位卑无應使然非妄進所致也于義為无<lb/>
　咎<lb/>
<pb n="113a"/>
六二鴻漸于磐飲食衎衎吉<lb/>
　六二柔順中正進以其漸而上應九五是有徳有遇<lb/>
　而徳以稱位居髙食厚而委蛇自適者也為鴻漸于<lb/>
　磐飲食衎衎之象夫以大臣不尸位素餐則正邦善<lb/>
　俗功業爛然吉<lb/>
象曰飲食衎衎不素飽也<lb/>
　飲食衎衎豈徒伴食以徳詔祿不素飽也<lb/>
九三鴻漸于陸夫征不復婦孕不育凶利禦寇<lb/>
<pb n="113b"/>
　九三過剛不中而无應是无徳无援而恃剛躁進何<lb/>
　以安其位乎猶鴻離水而漸于陸夫㝠行者必取困<lb/>
　違衆者必見摧以一己而言徒然率意而行如夫征<lb/>
　行而不復以與人而言不能資人柔順如婦孕而不<lb/>
　育凶莫甚焉此等過剛无適而可惟用禦寇庶幾克<lb/>
　敵外此别无用也其于漸進豈所宜哉<lb/>
象曰夫征不復離羣醜也婦孕不育失其道也利用禦<lb/>
寇順相保也<lb/>
<pb n="114a"/>
　夫征不復者以剛愎獨行自離羣類也婦孕不育者<lb/>
　以有陽无隂失其生育之道也利用禦寇者以此陽<lb/>
　惟用以禦寇斯為順道而能相保也若用以處漸則<lb/>
　逆而非所宜矣<lb/>
六四鴻漸于木或得其桷无咎<lb/>
　以柔乗剛是大臣見逼于權奸而不得其所者幸有<lb/>
　巽順之徳善于處已處人使彼不能肆暴而我猶得<lb/>
　少安如水鳥木棲或得平柯之象庶无危身之咎<lb/>
<pb n="114b"/>
象曰或得其桷順以巽也<lb/>
　乗剛宜不得安而或得其桷以順而无忤于物且巽<lb/>
　而能沉于幾遇難處之人有善處之術所以能得安<lb/>
　也<lb/>
九五鴻漸于陵婦三嵗不孕終莫之勝吉<lb/>
　五居尊位鴻漸髙阜之象然君待臣以𢎞化猶婦待<lb/>
　夫以生育二體正應乃為三四所隔不得相遇以成<lb/>
　治功為婦三嵗不孕之象然邪不勝正自将君臣㑹<lb/>
<pb n="115a"/>
　合而成正邦之化吉<lb/>
象曰終莫之勝吉得所願也<lb/>
　得賢𢎞化五所願也終莫之勝吉則得遂其所願矣<lb/>
上九鴻漸于陸其羽可用為儀吉<lb/>
　上有剛徳非不足羽翼聖朝但出臣位之外是髙飛<lb/>
　遐舉如鴻漸于雲路然夫當漸之時不患少事功而<lb/>
　患少節義如上九之清風峻節可以振激一時師表<lb/>
　百世无用之用大有功于名教者其羽為儀吉孰大焉<lb/>
<pb n="115b"/>
象曰其羽可用為儀吉不可亂也<lb/>
　其羽可用為儀吉者以其超世之志卓然自立舉凡<lb/>
　富貴功名俱不足以亂之也<lb/>
䷵<hi>兑下震上</hi>
歸妹征凶无攸利<lb/>
　卦以少從長既非婚姻之時情以悦而動亦非于歸<lb/>
　之禮女先于男所歸者妹故名歸妹夫妹而自歸已<lb/>
　非正矣且卦體位多不正滛滅禮也以柔乗剛婦制<lb/>
<pb n="116a"/>
　夫也自其方歸之始已非禮法之所容以征則凶究<lb/>
　其既歸之後又豈室家之所宜无攸利<lb/>
彖曰歸妹天地之大義也天地不交而萬物不興歸妹<lb/>
人之終始也<lb/>
　卦名歸妹豈細故哉男女室家雖曰人道而隂陽交<lb/>
　感天地之大義也天地不交則氣化塞而萬彚不興<lb/>
　若男女不交則形化㝠而人類滅息故歸妹雖女道<lb/>
　之終而生育之所造端寔人道之始也非天地之大<lb/>
<pb n="116b"/>
　義而何<lb/>
説以動所歸妹也<lb/>
　夫歸妹之義通乎天地如此而可苟乎乃卦徳則説<lb/>
　以動是女子為私情之合而不由于禮所歸者妹也<lb/>
征凶位不當也无攸利柔乗剛也<lb/>
　詞曰征凶者以卦爻自二至五位皆不當是男不以<lb/>
　正從女女不以正從男閨門慚徳非禮法所容也无<lb/>
　攸利者以三五爻皆以柔乗剛是夫屈于婦婦制于<lb/>
<pb n="117a"/>
　夫惟家之索也<lb/>
象曰澤上有雷歸妹君子以永終知敝<lb/>
　雷動則澤隨猶女之隨男而動歸妹之象也君子知<lb/>
　夫婦之道不可以不久必正其始斯能善其終而无<lb/>
　敝苟以悦而動則一時雖合逆知潰禮教敗倫常久<lb/>
　必至于乖離所以思其終必圖其始念其永必慎于<lb/>
　今以防㣲而杜弊也<lb/>
初九歸妹以娣跛能履征吉<lb/>
<pb n="117b"/>
　初九居下而无正應是位列家臣如歸妹以娣者然<lb/>
　有陽剛之徳雖不得大展其志猶能為所當為猶跛<lb/>
　能履之象以是而往隨分盡職吉<lb/>
象曰歸妹以娣以恒也跛能履吉相承也<lb/>
　妹歸以娣而亦能有為者以陽剛有恒久之徳位雖<lb/>
　卑而才則裕也跛能履吉惟有此恒徳乃能承助其<lb/>
　君也<lb/>
九二眇能視利幽人之貞<lb/>
<pb n="118a"/>
　二剛中而應不正是有徳之賢臣遇非其主不能言<lb/>
　聽計從而究其所施如眇能視而不及逺也夫進不<lb/>
　能行其志不若退而守其志利幽人之貞可也<lb/>
象曰利幽人之貞未變常也<lb/>
　抱道守志士人之常利幽人之貞者二不以時未偶<lb/>
　變其所守之常也<lb/>
六三歸妹以須反歸以娣<lb/>
　隂不中正既乏經綸為悦之主又覬利祿是徳不足<lb/>
<pb n="118b"/>
　以待用耑務媚人以求售者此士類所羞稱明王所<lb/>
　必棄也誰其用之祇見其久待于下終于卑賤而已<lb/>
　如歸妹以須未得所適而反歸以娣之象<lb/>
象曰歸妹以須未當也<lb/>
　歸妹以須以徳不足而行可鄙所以見棄于時也<lb/>
九四歸妹愆期遲歸有時<lb/>
　陽剛居上而无正應是有徳而未遇其君故抱道自<lb/>
　守寧過期不仕為歸妹愆期而遲歸之象然其所以<lb/>
<pb n="119a"/>
　遲遲者豈失時哉仕自有時時之未偶即愆期勿恤<lb/>
　矣<lb/>
象曰愆期之志有待而行也<lb/>
　士固有志愆期之志非不欲行待可行而後行也<lb/>
六五帝乙歸妹其君之袂不如其娣之袂良月幾望吉<lb/>
　五以柔中下應九二是為君者屈己下賢以實不以<lb/>
　文猶帝女下嫁而其服飾反不如娣之美者君徳至<lb/>
　此盛无以加為月幾望之象如是則賢才輔而理道<lb/>
<pb n="119b"/>
　昌吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
　夫以帝乙歸妹而反不如其娣之袂良也由其有中<lb/>
　徳之貴而行故不尚飾也<lb/>
上六女承筐无實士刲羊无血无攸利<lb/>
　上六隂柔居終无應既无可進之徳復无與進之君<lb/>
　擬之女之嫁者如承筐无實不成嫁也擬之士之娶<lb/>
<pb n="120a"/>
　者如刲羊无血不成娶也上不能以得君下不能以<lb/>
　治民何所利哉<lb/>
象曰上六无實承虚筐也<lb/>
　陰柔无徳无見用之實故世莫之用徒懐欲進之心<lb/>
　猶之承虛筐耳<lb/>
䷶<hi>離下震上</hi>
豐亨王假之勿憂宜日中<lb/>
　卦徳明動相資致治盛大故為豐豐則天下一綂治<lb/>
<pb n="120b"/>
　化四達亨王者至此豐亨之時可喜也而盛極當衰<lb/>
　尤為可憂然徒憂无益盖有道焉惟日戒滿不以勢<lb/>
　盛而萌侈大不以治極而啓紛更如日之中天不至<lb/>
　于昃乃可長保此豐矣<lb/>
彖曰豐大也明以動故豐<lb/>
　卦名豐者治功盛大之謂也是何修而臻此卦徳離<lb/>
　明震動智能見大而識天下之幾才能圖大而振天<lb/>
　下之務明與動合故明作有功而治化廣大故豐<lb/>
<pb n="121a"/>
王假之尚大也勿憂宜日中宜照天下也<lb/>
　王假之者言王者至此豐亨之時治普化𢎞功宏志<lb/>
　廣不期大而自大所尚者大也勿憂宜日中者以大<lb/>
　可有而不可尚言宜抑尚大之心為守成之心凡四<lb/>
　海休戚生民利害无不畢照不敢自有其盛以置天<lb/>
　下于度外乃為宜也<lb/>
日中則昃月盈則食天地盈虛與時消息而况于人乎<lb/>
况于鬼神乎<lb/>
<pb n="121b"/>
　王者所以宜日中者以中不可過耳日既中未有不<lb/>
　昃者月既盈未有不食者即天地氣機之盈虛且與<lb/>
　時為消息時未有息而不消者則天地亦未有盈而<lb/>
　不虚者况于人事不出天地之外鬼神運于天地之<lb/>
　中有能常盛而不衰乎治亂循環有必然者所以宜<lb/>
　日中之戒也<lb/>
象曰雷電皆至豐君子以折獄致刑<lb/>
　雷電交至威照並行其勢盛大豐之衆也君子體之<lb/>
<pb n="122a"/>
　以治獄于獄之未成則法電之照以剖析之使是非<lb/>
　曲直惟明克允既成則法雷之威以刑致之使輕重<lb/>
　大小惟斷乃成如是則奸无遺而民不寃豐可長保<lb/>
　矣<lb/>
初九遇其配主雖旬无咎往有尚<lb/>
　初明四動是明動相資合而有助為遇其配主焉惟<lb/>
　其相配則一徳未有不一心者兩賢豈相厄哉惟智<lb/>
　謀才力不相上下必无傾軋之咎以此而往同寅協<lb/>
<pb n="122b"/>
　恭豐可保矣為往有尚<lb/>
象曰雖旬无咎過旬災也<lb/>
　雖旬无咎者正惟旬而不過故无咎耳若求勝其配<lb/>
　則相忌之災不可言矣<lb/>
六二豐其蔀日中見斗往得疑疾有孚發若吉<lb/>
　二本明臣而遇五尚大之暗主猶豐大其障蔀斗且<lb/>
　日中而見也以君若此而遽直言往諫必反猜疑疾<lb/>
　惡惟積有孚以感發之斯誠无不格君蔽可開吾明<lb/>
<pb n="123a"/>
　不掩吉<lb/>
象曰有孚發若信以發志也<lb/>
　五雖暗主而本明之志未有不可發者有孚發若正<lb/>
　積誠以感發之非以口舌争之者也<lb/>
九三豐其沛日中見沬折其右肱无咎<lb/>
　三處明極而應上六其受障蔽甚于蔀矣為豐沛見<lb/>
　沬之象夫明徳既為所蔽勢必至于廢棄如折其右<lb/>
　肱而終不能展其用也然此固蔽賢者之過于三无<lb/>
<pb n="123b"/>
　咎<lb/>
象曰豐其沛不可大事也折其右肱終不可用也<lb/>
　事君保豐大事也豐其沛則主已昏暗大事去矣是<lb/>
　以三雖至明可用為股肱亦如右肱之折終不可用<lb/>
　也<lb/>
九四豐其蔀日中見斗遇其夷主吉<lb/>
　四以大臣而近暗主亦明而受蔽者也故為豐蔀見<lb/>
　斗之象然大臣不宜以君蔽自諉而協贊自能以和<lb/>
<pb n="124a"/>
　衷相成下有初九與我同徳吾之夷主也若能下而<lb/>
　就之同輔其君則同心協力謀斷相資君可格而豐<lb/>
　可保吉<lb/>
象曰豐其蔀位不當也日中見斗幽不明也遇其夷主<lb/>
吉行也<lb/>
　豐其蔀者以位不當立昏暗之朝也日中見斗者以<lb/>
　明為君蔽幽而不能自耀于光明也遇其夷主者明<lb/>
　動相資可往以格君而吉行也<lb/>
<pb n="124b"/>
六五來章有慶譽吉<lb/>
　質雖柔暗難以保豐若能來致天下章美之賢則資<lb/>
　人之明開已之暗可享豐亨之慶致聖主之譽何吉<lb/>
　如之<lb/>
象曰六五之吉有慶也<lb/>
　五以來章而得吉豈止一人之慶哉天下皆受其慶<lb/>
　矣招來賢士豈宜緩也<lb/>
上六豐其屋蔀其家闚其户閴其无人三嵗不覿凶<lb/>
<pb n="125a"/>
　上以隂柔居豐之極處動之終是恣意尚大而又鋭<lb/>
　意喜功自以為窮天下之明而不知自恃其明其暗<lb/>
　反甚如豐其屋而自蔽其家者然即其障蔽之深人<lb/>
　情物理一无可見終身昏迷如窺户無人三嵗不覿<lb/>
　如此則窮大失居邦家淪喪凶莫甚焉<lb/>
象曰豐其屋天際翔也闚其户閴其无人自藏也<lb/>
　豐其屋者言其豐極動終懐滿假之心負驕盈之氣<lb/>
　如屋之髙大翔于天際也闚其户閴其无人者由其<lb/>
<pb n="125b"/>
　恃勢挾才自驕以蔽其明自滿以昏其志故障蔽之<lb/>
　深一无所見也<lb/>
䷷<hi>艮下離上</hi>
旅小亨旅貞吉<lb/>
　艮下離上卦體卦徳俱有去所止而不處之義故為<lb/>
　旅凡人寄身羇旅黨少親寡似難得亨然道无不在<lb/>
　若能善處而有安静之心酌于理勢以善其動則不<lb/>
　忤于物不迷于事為可小亨此即處旅之貞也能守<lb/>
<pb n="126a"/>
　之而不失則人已兩得可保其亨矣吉<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也<lb/>
　旅則失其居矣何以小亨盖處旅之道莫貴乎得中<lb/>
　莫病于自足卦體六五柔得中乎外而順乎上下之<lb/>
　二陽則是不亢不屈行已合乎中行而于人之有徳<lb/>
　者又虚心順從使有才力者樂為我助處已處人兩<lb/>
　得其道矣抑處旅之道莫貴于静正莫患于不明卦<lb/>
<pb n="126b"/>
　徳艮止而離麗于明則是恬退安静心不失于妄求<lb/>
　而所以應于外者又審時度勢凡事物機宜俱洞悉<lb/>
　无遺則以内以外交盡其善矣是以雖在旅時亦能<lb/>
　小亨而貞吉也<lb/>
旅之時義大矣哉<lb/>
　由是觀之當旅之時自有處旅之義所遇之人既非<lb/>
　情所素孚所處之地又非身所安便髙則取禍卑則<lb/>
　取辱自非柔中應剛内止外眀者不能小亨而吉此<lb/>
<pb n="127a"/>
　時此義豈不大哉<lb/>
象曰山上有火旅君子以明慎用刑而不留獄<lb/>
　山上火動去而不留旅之象也君子體之以獄者司<lb/>
　民之命故于獄之未决則明察其情慎重其事用刑<lb/>
　如山輕重出入无敢慢易于刑之既成則當刑即刑<lb/>
　當斷即斷不留如火或罰或宥无敢淹滯如是則用<lb/>
　刑之道得矣<lb/>
初六旅瑣瑣斯其所取災<lb/>
<pb n="127b"/>
　隂柔居下是氣量淺狹行已卑污處旅而卑瑣者也<lb/>
　旅而若斯必致侮辱是旅不為災災適自取耳<lb/>
象曰旅瑣瑣志窮災也<lb/>
　旅瑣瑣志量猥陋亦已甚矣其自取災固其宜也<lb/>
六二旅即次懐其資得童僕貞<lb/>
　柔順中正既能與物无忤又能處置得宜以是處旅<lb/>
　自即次而安其身懐資而裕其用且得童僕之貞信<lb/>
　為无欺而有賴盖惟全乎處旅之道故能備旅之善<lb/>
<pb n="128a"/>
　也<lb/>
象曰得童僕貞終无尤也<lb/>
　旅以得人為重二能得童僕貞則即次懐資皆有所<lb/>
　賴雖云親寡終无尢矣<lb/>
九三旅焚其次喪其童僕貞厲<lb/>
　過剛不中居下之上是性既剛暴行又亢驕待人不<lb/>
　遜御下寡恩者也以故无爰處之安有叛離之志為<lb/>
　焚次喪僕之象此雖心无私邪而貞然亦失依寡助<lb/>
<pb n="128b"/>
　而厲<lb/>
象曰旅焚其次亦以傷矣以旅與下其義喪也<lb/>
　旅而焚次已傷不安况又喪僕然當旅之時而與下<lb/>
　之道如此義當喪也豈人之无良哉<lb/>
九四旅于處得其資斧我心不快<lb/>
　以陽居隂用柔能下是不過于剛而又不忤于物以<lb/>
　此處旅則隨處皆安可獲棲身之地隨事有備可得<lb/>
　資身之防然居非正位而上下皆柔則所處非久安<lb/>
<pb n="129a"/>
　之位所與非相知之人不能伸其志而愉快也<lb/>
象曰旅于處未得位也得其資斧心未快也<lb/>
　君子之志在得位以行其道旅于處則非所安之位<lb/>
　位既未得志必不能自伸雖有資斧其志豈能快然<lb/>
六五射雉一矢亡終以譽命<lb/>
　六五柔順文明又得中道為離之主有雉之象是逺<lb/>
　臣入國覲天子之光以行其志如射雉然夫士處旅<lb/>
　親寡不能遽合其先不无一矢之失然才不終晦終<lb/>
<pb n="129b"/>
　必以此聲聞于朝受命于君也<lb/>
象曰終以譽命上逮也<lb/>
　終以譽命者身際文明聲譽上達于天子也<lb/>
上九鳥焚其巢旅人先笑後號咷喪牛于易凶<lb/>
　上處旅之終窮大失居棲遲无地鳴豫于未焚之先<lb/>
　悲號于既焚之後為焚巢笑號之象所以然者由其<lb/>
　驕亢自髙失其順徳而不自知如喪牛于易凶<lb/>
象曰以旅在上其義焚也喪牛于易終莫之聞也<lb/>
<pb n="130a"/>
　處旅之時惟謙順可以圖安上九好髙不下誰其容<lb/>
　之其焚巢宜也喪牛于易者以失其順徳不自聞知<lb/>
　而終于昏迷也<lb/>
䷸<hi>巽下巽上</hi>
巽小亨利有攸往利見大人<lb/>
　隂伏陽下其性善入故為巽天下事惟陽剛才力方<lb/>
　能大有作為巽隂為主則力量才猷皆有未逮小亨<lb/>
　幸其以隂從陽則力與才俱有所藉可以圖大而利<lb/>
<pb n="130b"/>
　有攸往然必所從者為徳望冠世之大人乃利見耳<lb/>
彖曰重巽以申命<lb/>
　上下皆巽是重巽也巽入也重巽則深入矣盖君之<lb/>
　入人心莫如命惟重巽是所以申命者反覆叮嚀有<lb/>
　以深入于人心矣<lb/>
剛巽乎中正而志行柔皆順乎剛是以小亨利有攸往<lb/>
利見大人<lb/>
　詞曰小亨利有攸往利見大人者卦體九五剛也而<lb/>
<pb n="131a"/>
　巽入乎中正之徳初四柔也而皆順從乎九五之剛<lb/>
　是君以剛毅之資而巽順乎中正之矩則徳純化洽<lb/>
　而建中表正之志行矣由是在下臣民莫不順其剛<lb/>
　之中正以歸于中正是以柔雖小亨而无不利也<lb/>
象曰隨風巽君子以申命行事<lb/>
　風行相繼无物不入巽之象也君子以風不繼无以<lb/>
　深入萬物命不繼无以深入萬民故于國家紀綱民<lb/>
　生利病无不三令五申熟民耳目一民心志而後行<lb/>
<pb n="131b"/>
　其所命之事則有以深入乎人心矣<lb/>
初六進退利武人之貞<lb/>
　初六以隂居下為巽之主卑巽太過于天下事退怯<lb/>
　而不敢為化所當更徒裕蠱以滋其弊而不能叮嚀<lb/>
　于其變之前弊雖宜革徒詭隨以安其陋而不能揆<lb/>
　度于其變之後故為進退不果之象若以武人之貞<lb/>
　處之則事不持于兩可有以濟其所不及而得所宜<lb/>
　矣<lb/>
<pb n="132a"/>
象曰進退志疑也利武人之貞志治也<lb/>
　天下事皆起于志方進而退不果决志有所疑而未<lb/>
　定也惟濟以武人之貞則志有主而不亂矣<lb/>
九二巽在牀下用史巫紛若吉无咎<lb/>
　處隂居下能巽者也而又居中不為已甚是人臣謙<lb/>
　卑遜順不敢少亢而惟叮嚀煩悉其詞以對揚其精<lb/>
　白以道達其真誠象猶巽在牀下用史巫紛若者然<lb/>
　如是則忠順不失于君可格而吉于臣不諂而无咎<lb/>
<pb n="132b"/>
象曰紛若之吉得中也<lb/>
　人臣之道以順為中二能竭誠得其道矣豈諂乎哉<lb/>
九三頻巽吝<lb/>
　過剛不中无下人之資居下之上挾上人之勢非能<lb/>
　巽者故雖勉為謙遜于一時而不能久頻巽而頻失<lb/>
　者也无恒取羞吝<lb/>
象曰頻巽之吝志窮也<lb/>
　巽出于心乃為可久九三過剛不中志意滿極其所<lb/>
<pb n="133a"/>
　為巽者徒致飾于聲音笑貌耳<lb/>
六四悔亡田獲三品<lb/>
　隂柔无應承乗皆剛是才弱勢孤而又迫于强暴似<lb/>
　行有不得之悔幸其用柔能下為能謙恭下士而羣<lb/>
　䇿羣力皆為我用則不特其悔可亡亦且如田者能<lb/>
　獲三品之多焉<lb/>
象曰田獲三品有功也<lb/>
　人臣之功莫大于延攬豪傑四能虛懐以獲之天下<lb/>
<pb n="133b"/>
　之功集矣<lb/>
九五貞吉悔亡无不利无初有終先庚三日後庚三日<lb/>
吉<lb/>
　五居巽體是繼世之君承先朝之積弊宜有悔者然<lb/>
　剛健則能更而中正又善其更為能革弊以歸于貞<lb/>
　焉貞則得更化之善而吉從前之弊盡革而悔可亡<lb/>
　且維新之治大洽而无不利是雖无初也而實有終<lb/>
　矣則惟貞之故也貞豈易言哉必于未然用先庚三<lb/>
<pb n="134a"/>
　日之丁斟酌以悉利害于已然用後庚三日之癸揆<lb/>
　度以圖久逺斯謂之貞而吉<lb/>
象曰九五之吉位正中也<lb/>
　五以變更而亦得吉以有正中之徳既不因循亦不<lb/>
　躁率變而不失其正權而不離乎經所以能貞而吉<lb/>
上九巽在牀下喪其資斧貞凶<lb/>
　上九本有剛斷之徳以居巽極凡事一于柔荏過于<lb/>
　卑巽而所為剛斷者俱失為巽在牀下喪其資斧之<lb/>
<pb n="134b"/>
　象雖時所當巽而貞然志氣卑靡必致僨事凶<lb/>
象曰巽在牀下上窮也喪其資斧正乎凶也<lb/>
　巽在牀下者以居巽上卑巽已極也喪其資斧者失<lb/>
　其剛斷天下事无一可為其凶必也<lb/>
䷹<hi>兊下兊上</hi>
兊亨利貞<lb/>
　悦萬物者莫悦乎澤上下皆兑故為兑人君以悦感<lb/>
　民民无不懐化无不洽亨然違道以干民譽非貞也<lb/>
<pb n="135a"/>
　必其所為悦者大公至正不煦煦于驩虞之私乃為<lb/>
　王道之正而利<lb/>
彖曰兑悦也<lb/>
　卦名兑者以兩情相恱之謂也兩相恱則此感彼應<lb/>
　其間自有淪洽无往不通矣故名兊<lb/>
剛中而柔外説以利貞是以順乎天而應乎人説以先<lb/>
民民忘其勞説以犯難民忘其死説之大民觀矣哉<lb/>
　説固冇亨道矣而又必利于貞者何卦體二五以剛<lb/>
<pb n="135b"/>
　居中三上以柔居外是内而中心誠恱外而接物和<lb/>
　柔本誠為悦而恱以正乃為利也貞則天人共協是<lb/>
　以順天心而不悖應人心而不違由是以順應者率<lb/>
　民趨事民悦而忘其勞即率民犯難民亦悦而忘其<lb/>
　死夫勞與死民情最難堪也而俱與為忘是説之之<lb/>
　道蕩蕩為公而不流于小補其鼔舞相勸不能自已<lb/>
　豈不大哉<lb/>
象曰麗澤兑君子以朋友講習<lb/>
<pb n="136a"/>
　兩澤相麗互相滋益兊之象也君子以學无所麗无<lb/>
　以恱心于是集友以闡明義理開發性靈而習之不<lb/>
　已講習討論无少間斷則在已有以裕其已在人有<lb/>
　以及于人恱心之趣自无窮矣<lb/>
初九和兊吉<lb/>
　陽居説體而處最下又无係應是真性自暢而外无<lb/>
　私戀其出而為説者一本性情之正而无偏黨之私<lb/>
　所謂和而不流者也為和兊之象和則達之天下而<lb/>
<pb n="136b"/>
　志无不通吉<lb/>
象曰和兊之吉行未疑也<lb/>
　和兊之吉者從本性發見流行順應而无私何疑累<lb/>
　之有<lb/>
九二孚兊吉悔亡<lb/>
　以陽居隂是處危疑之地不足取信于君而有悔者<lb/>
　幸其徳剛中能以精誠為媚而非致飾于言貌之間<lb/>
　孚兊者也孚則至誠所格可以獲上治民吉而悔亡<lb/>
<pb n="137a"/>
象曰孚兊之吉信志也<lb/>
　凢人之恱多以其貌九二剛中是其孚實本于中心<lb/>
　而克自信其志也自信而君安有不信哉<lb/>
六三來兊凶<lb/>
　隂柔不中正為兊之主是无徳而専事媚恱者以上<lb/>
　无應而來就二陽以求恱則枉已求容必為正人之<lb/>
　所賤惡凶之道也<lb/>
象曰來兊之凶位不當也<lb/>
<pb n="137b"/>
　來兊而取凶辱以位不當而无自守之徳也<lb/>
九四商兊未寧介疾有喜<lb/>
　上近九五中正之君下比六三柔邪之人故不能决<lb/>
　而商度所恱未能寧定幸質本陽剛為能介然守正<lb/>
　知三為邪媚而疾惡則君臣相合而有喜矣<lb/>
象曰九四之喜有慶也<lb/>
　絶去柔邪媚兹一人九四之喜也然豈獨四喜哉明<lb/>
　良合而庶事康天下受其福慶矣<lb/>
<pb n="138a"/>
九五孚于剥有厲<lb/>
　上六以隂柔小人為説之主處説之極隂剥人主者<lb/>
　也五雖剛正而宻邇之未免因其匿情矯偽而誤信<lb/>
　不疑孚于剥焉将聰明壅蔽天下國家之危厲從此<lb/>
　起矣<lb/>
象曰孚于剥位正當也<lb/>
　孚于剝者以五剛中為正居尊為當一則恃其才足<lb/>
　馭奸一則恃其勢足制命故不覺為其所剝而信之<lb/>
<pb n="138b"/>
　也<lb/>
上六引兊<lb/>
　隂居恱極窮恱之巧以不求恱為恱能使人昵已而<lb/>
　不自知為引兊者也識者可不早為防哉<lb/>
象曰上六引兊未光也<lb/>
　上以媚恱引人則包藏禍心踪跡詭異曖昧甚矣豈<lb/>
　能光乎<lb/>
䷺<hi>坎下巽上</hi>
<pb n="139a"/>
渙亨王假有廟利渉大川利貞<lb/>
　世道涣散人心瓦解故為渙時至于渙宜難得亨卦<lb/>
　變有形險可據才能可運而又有為之助者可亨然<lb/>
　濟渙之道首收人心次談經濟當渙之時九廟震驚<lb/>
　祖考之精神渙矣王者必假廟以聚之使人心反本而<lb/>
　有係属抑渙之時神州陸沉天下之陷溺深矣王者<lb/>
　必奮憑河以救之使斯民拯救而得所安且合神明<lb/>
　之渙舉動一本于大義其假廟也順時協禮不為淫<lb/>
<pb n="139b"/>
　祀以徼福其涉川也伐暴取殘不為行險以要功必<lb/>
　利于貞其渙乃濟<lb/>
彖曰渙亨剛來而不窮柔得位乎外而上同<lb/>
　渙何以亨卦變九來居二而得中是英雄得用武之<lb/>
　地據守進取皆有資藉不至困窮濟渙有基矣六往<lb/>
　居三得九之位是才堪文武能安集又能戡亂濟渙<lb/>
　有才矣且上同于四得忠良豪傑與之戮力抒忠濟<lb/>
　渙有助矣故可亨<lb/>
<pb n="140a"/>
王假有廟王乃在中也<lb/>
　王假有廟非虛文也王乃聚已之精神親至于廟以<lb/>
　誠感格乎祖使天下曉然知人本乎祖之義而不至<lb/>
　于渙也<lb/>
利涉大川乗木有功也<lb/>
　利涉大川非倖致也盖有具也卦象巽木乗于坎水<lb/>
　之上是經綸康濟之才藴蓄有素可以拯天下之難<lb/>
　而有功也<lb/>
<pb n="140b"/>
象曰風行水上渙先王以亨于帝立廟<lb/>
　風行水上離披解散渙之象也先王以合渙在收人<lb/>
　心收人心在使之知所本萬物本乎天享帝于郊仁<lb/>
　人之所以事天而合上帝之渙也人本乎祖立廟于<lb/>
　國孝子之所以享親以合祖考之渙也此濟渙之大<lb/>
　也<lb/>
初六用拯馬壮吉<lb/>
　居卦之初渙之始也始渙而能拯之為力極易又有<lb/>
<pb n="141a"/>
　九二之剛足以資其英畧𢎞濟時艱猶用拯而得壮<lb/>
　馬焉則初六隂柔雖无濟渙之才而能順乎九二則<lb/>
　渙无弗濟吉<lb/>
象曰初六之吉順也<lb/>
　初以隂柔才弱之人而得濟渙之吉才謀功效不必<lb/>
　自已出也以能順乎九二之剛耳<lb/>
九二渙奔其机悔亡<lb/>
　當渙之時首在據險九而居二似失故居而有悔矣<lb/>
<pb n="141b"/>
　然能得乎中是正所謂剛來不窮者能據要害以圖<lb/>
　恢復猶人之奔得其机而安也如是則英雄得用武<lb/>
　之地進可以戰退可以守悔亡<lb/>
象曰渙奔其机得願也<lb/>
　據險濟渙英雄所願而不能得者今奔其机其願遂<lb/>
　矣<lb/>
六三渙其躬无悔<lb/>
　三在内體躬之象也隂柔而不中正似有私于已者<lb/>
<pb n="142a"/>
　然居得陽位志在濟時為能不辭勞瘁馳驅四方渙<lb/>
　其躬者也自无内顧之悔<lb/>
象曰渙其躬志在外也<lb/>
　三渙其躬志在天下不在一身所以公爾忘私也<lb/>
六四渙其羣元吉渙有丘匪夷所思<lb/>
　居隂得正上承九五是以大臣當濟渙之任而下无<lb/>
　應與為能開誠布公散其朋黨渙其羣之象如是則<lb/>
　相道克盡元吉然使止為一身明心迹而令才知之<lb/>
<pb n="142b"/>
　士懐疑不進則雖免招尤猶是尋常識見四當渙羣<lb/>
　之日又能激發人心使人人乃心王室媚茲一人是<lb/>
　渙也適所以為聚也有若丘陵此正老成妙算第一<lb/>
　等事業第一等人品也豈常人思慮之所及哉<lb/>
象曰渙其羣元吉光大也<lb/>
　去私交而得吉非心術之光明正大豈能公忠臻此<lb/>
九五渙汗其大號渙王居无咎<lb/>
　天下之渙多起于情意不敷恩澤不究五以剛中居<lb/>
<pb n="143a"/>
　尊是能發徳音下明詔以宣達上下之情為渙汗其<lb/>
　大號之象然實恵未徧號令為虚又能渙其居積大<lb/>
　賚四方為渙王居之象是則可以收拾人心无負濟<lb/>
　渙之咎<lb/>
象曰王居无咎正位也<lb/>
　王既居矣而得无咎以有中正之徳而居尊位仁政<lb/>
　本于仁心公利不私故无咎也<lb/>
上九渙其血去逖出无咎<lb/>
<pb n="143b"/>
　上以陽剛居渙之極才既有為時又将濟能出乎渙<lb/>
　解傷害而使去且蘇阽危而憂懼出為血去逖出之<lb/>
　象无負濟渙之咎<lb/>
象曰渙其血逺害也<lb/>
　血者渙之害也上能渙其血則時雖有害今已逺之<lb/>
　矣<lb/>
䷻<hi>兊下坎上</hi>
節亨苦節不可貞<lb/>
<pb n="144a"/>
　坎水无窮兊澤有限有防而不溢之意故為節凡事<lb/>
　有節則立身无過裁制得中有亨道矣然所謂節者<lb/>
　謂節之使不過也非過于節而為苦也節至于苦非<lb/>
　中節矣矯情拂性其可久乎故不可守以為常<lb/>
彖曰節亨剛柔分而剛得中<lb/>
　節而曰亨節固有亨道也其道貴乎得中卦之全體<lb/>
　剛柔均分卦之二體二五得中分則均而不偏中則<lb/>
　限而不過以此為節无偏勝之失而有當可之宜故<lb/>
<pb n="144b"/>
　亨<lb/>
苦節不可貞其道窮也<lb/>
　苦節不可貞盖以苦則過中矯情拂性其道窮極而<lb/>
　不可行矣故不可貞<lb/>
説以行險當位以節中正以通<lb/>
　夫節道至苦則窮而不通矣而卦之徳體則又有通<lb/>
　而不窮之道焉兊說也坎險也人情悦則易流險則<lb/>
　思止以易流之情行險止之意是其所為止者以和<lb/>
<pb n="145a"/>
　平之心行之而不至于苦是節道也而九五當位主<lb/>
　節是居尊以操節之權而又中正以善節之道則其<lb/>
　制不過其節不苦可以通之天下萬世矣<lb/>
天地節而四時成節以制度不傷財不害民<lb/>
　極而言之天地之道陽極隂生隂極陽生若有均節<lb/>
　而不過者而氣序不忒四時于是乎成矣聖人以天<lb/>
　地之節節為度數則匪頒有式費出有經不至傷財<lb/>
　而害民矣節道之大如此<lb/>
<pb n="145b"/>
象曰澤上有水節君子以制數度議徳行<lb/>
　澤上有水其容有限節之象也君子體之以民用民<lb/>
　行不節則不中爰是以制度數數有多寡度有隆殺<lb/>
　制之云者自服物采章以至宫室器用莫不各有等<lb/>
　級限制而使賤不踰貴下不侵上所以節民用也又<lb/>
　以議徳行徳存乎心行見乎外議之云者自民彞物<lb/>
　則以至進退周旋一一為之酌斟而使心无過思動<lb/>
　不踰則所以節民行也民用民行咸歸于節天下治<lb/>
<pb n="146a"/>
　矣<lb/>
初九不出户庭无咎<lb/>
　陽剛得正居節之初有能止之徳值當止之時為節<lb/>
　而能止不妄求出不出户庭之象自无枉道之咎<lb/>
象曰不出户庭知通塞也<lb/>
　不出户庭豈徒知塞哉通則行塞則止其于通塞之<lb/>
　理知之深矣<lb/>
九二不出門庭凶<lb/>
<pb n="146b"/>
　二當可行之時而剛而不正昧于進退之宜上无應<lb/>
　與忘乎君臣之義知節而不知通徒以隠為髙者也<lb/>
　為不出門庭之象潔身亂倫凶莫甚焉<lb/>
象曰不出門庭凶失時極也<lb/>
　時可出而不出自失機㑹之極矣<lb/>
六三不節若則嗟若无咎<lb/>
　隂柔而不中正非能節者以行已則蕩而无檢以制<lb/>
　用則靡而不經恣情矯縱畧不撙節徳縱而敗才縱<lb/>
<pb n="147a"/>
　而傷凶悔之來徒自嗟嘆為不節則嗟之象人而至<lb/>
　此无所歸咎矣<lb/>
象曰不節之嗟又誰咎也<lb/>
　不節之嗟可尤人乎誰為不節咎将安歸<lb/>
六四安節亨<lb/>
　五以中正主節于上四以柔正純臣安于五之所節<lb/>
　而立身制用一稟時王毫无勉强為安節之象則用<lb/>
　无不經行无不宜亨<lb/>
<pb n="147b"/>
象曰安節之亨承上道也<lb/>
　安節之亨盖以五當位以節道之所在也四順而承<lb/>
　之非徒安分而已<lb/>
九五甘節吉往有尚<lb/>
　九五當位主節而有中正之徳故其為節也教不强<lb/>
　世制不矯俗皆依性而行因情而出調于天節節之<lb/>
　甘而不苦也制作盡善可以參天地合帝王吉且以<lb/>
　是而往可以凖今可以傳後不有尚乎<lb/>
<pb n="148a"/>
象曰甘節之吉居位中也<lb/>
　節以中為貴五居位得中而有中徳節之所以甘而<lb/>
　吉也<lb/>
上六苦節貞凶悔亡<lb/>
　處節之道中則甘過則苦上居節極慕儉素之風而<lb/>
　流于嗇髙賢智之行而傷于矯乃節之苦者也如是<lb/>
　則矯拂太甚非人情所安雖事當節而貞終不可行<lb/>
　而凶然此不可繩天下未始不可範一身戔戔之嗇<lb/>
<pb n="148b"/>
　可以共徳硜硜之守可以寡尤其悔可亡<lb/>
象曰苦節貞凶其道窮也<lb/>
　節道豈有窮時苦節者自窮之耳<lb/>
䷼<hi>兊下巽上</hi>
中孚豚魚吉利涉大川利貞<lb/>
　卦體中實中虛一心之孚卦徳下恱上巽兩情之孚<lb/>
　故為中孚孚既在中則至誠所感无物不格雖人至<lb/>
　頑㝠如豚魚之无知亦可感之而吉况有知者乎忠<lb/>
<pb n="149a"/>
　信可行无險不通雖事至艱危如大川之至險亦可<lb/>
　濟之而利况平居乎可見天下无不可感之人无不<lb/>
　可濟之事然又非硜硜小信所能孚也必正而不諒<lb/>
　執而能通信所當信而合于貞乃為利耳<lb/>
彖曰中孚柔在内而剛得中説而巽孚乃化邦也<lb/>
　卦名中孚者以一卦言之二隂在内為中虚以二體<lb/>
　言之二五剛得中為中實是太虚之心一物无所容<lb/>
　者即為萬理之皆實也此信之主于中者也卦徳下<lb/>
<pb n="149b"/>
　悦上巽是臣以媚兹上通君以順從下應都俞吁咈<lb/>
　孚于一堂萬邦作孚矣此信之達于外者也<lb/>
豚魚吉信及豚魚也利涉大川乗木舟虚也<lb/>
　豚魚吉者言誠信之極无物不動即无物不及雖无<lb/>
　知如豚與魚亦能及之也利涉大川者卦象木為水<lb/>
　上乗木之象外實内虛舟虚之象在人則有鴻鉅之<lb/>
　才一本于虛中之心而出自可應變而不窮也<lb/>
中孚以利貞乃應乎天也<lb/>
<pb n="150a"/>
　中孚以利貞者以中孚之理无私无為天之道也孚<lb/>
　出于貞則意見不着情識不生乃應乎天而合也<lb/>
象曰澤上有風中孚君子以議獄緩死<lb/>
　風感水受彼此相入中孚之象也君子體之以用獄<lb/>
　而致夫至誠惻怛之意恐其犯于不得已與陷于不<lb/>
　自知于是議獄于可死之中而務求其生即求其生<lb/>
　而不得亦不忍遽使就辟姑緩其死以待議如此則<lb/>
　中孚之意溢于刑獄中矣<lb/>
<pb n="150b"/>
初九虞吉有他不燕<lb/>
　中孚之道貴審乎初初以陽剛應四柔正所當信者<lb/>
　業已度其可信而一意信之是始合以正徳性事業<lb/>
　借為典型吉之道也如有他焉則二三之心非所以<lb/>
　定交而成其孚矣寧得燕安乎<lb/>
象曰初九虞吉志未變也<lb/>
　初以虞而得志正以私情未起而從正之志未變也<lb/>
　初當决其志矣<lb/>
<pb n="151a"/>
九二鳴鶴在隂其子和之我有好爵吾與爾靡之<lb/>
　二五中孚相應是為臣者幽隠之誠素積于中而君<lb/>
　亦以誠應之為鹤鳴子和之象賡歌喜起欲間不能<lb/>
　此豈私情之所致哉盖懿徳良貴人所同好二既有<lb/>
　之五遂戀之天機之自動者天理之自孚也分雖君<lb/>
　臣情同父子一徳之孚如此<lb/>
象曰其子和之中心願也<lb/>
　五之孚二若子和者實出中心之願而无所强故不<lb/>
<pb n="151b"/>
　期和而自和也<lb/>
六三得敵或鼔或罷或泣或歌<lb/>
　三以隂居悦極浮躁不常者也乃與上九信之極者<lb/>
　相應以此之无恒應彼之固執適與相敵為得敵之<lb/>
　象已既无主人又无藉所以作止无定或鼔或罷喜<lb/>
　怒无常或泣或歌此誠人而无信不知其可也<lb/>
象曰或鼓或罷位不當也<lb/>
　三之或鼓或罷豈敵之咎哉由位不當已无中孚之<lb/>
<pb n="152a"/>
　徳故惟所信是從而作輟无恒也<lb/>
六四月幾望馬匹亡无咎<lb/>
　位近于君居隂得正是徳位兼隆如月幾望此正衆<lb/>
　附黨集之時與初相應初方信之而四即能絶去私<lb/>
　交一心以信于五如馬亡其匹自无危疑之咎<lb/>
象曰馬匹亡絶類上也<lb/>
　馬匹亡者豈猶有係戀之情哉初雖其類四能絶之<lb/>
　故能一心于上也<lb/>
<pb n="152b"/>
九五有孚攣如无咎<lb/>
　五為孚主而以健正之徳下應九二之賢和以中心<lb/>
　靡以好爵心徳相固䜛邪不能間焉象如攣如則上<lb/>
　下交孚化邦之治成矣无咎<lb/>
象曰有孚攣如位正當也<lb/>
　有孚何以攣如由五有中孚之徳而當尊位故能與<lb/>
　二交孚而无間也豈徒以迹相靡也哉<lb/>
上九翰音登于天貞凶<lb/>
<pb n="153a"/>
　天下事理常與時勢上下而不可膠于一定上九居<lb/>
　信之極而不知變象猶翰音非登天之物而必欲登<lb/>
　之者然以是為貞則必拂于理勢反足敗其信矣凶<lb/>
象曰翰音登于天何可長也<lb/>
　信之所以能久者以能通其變而不窮耳上今翰音<lb/>
　登于天則信非所信矣滯而不通豈能久哉<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
<pb n="153b"/>
下大吉<lb/>
　隂多于陽故為小過夫所過者小則隂柔之人于人<lb/>
　无所忤于事无所拂故為小過隨其才力所行自可<lb/>
　无碍亨然其所為必因時合宜安于分義之貞乃為<lb/>
　利耳利貞何如陽大隂小小其貞也陽上隂下下其<lb/>
　貞也處小過者當思用柔非幹理之才但可小事而<lb/>
　為吾所能為不可大事而為吾所難為即小事亦不<lb/>
　可過甚尚必收斂退抑不居亢而居卑如飛鳥遺音<lb/>
<pb n="154a"/>
　下而不上乃為守貞而行適其宜事无不善大吉<lb/>
彖曰小過小者過而亨也<lb/>
　小過而曰亨者以卦體隂多于陽是分處其小而勢<lb/>
　過于大因其過而善用之亦可有為而亨也<lb/>
過以利貞與時行也柔得中是以小事吉也<lb/>
　小過亨矣必以利貞者以小過之時分不可過理當<lb/>
　慎宻故不敢圖大不敢處上貞也即時也時所當然<lb/>
　與之偕行也可小事者二五以柔居中雖柔非任事<lb/>
<pb n="154b"/>
　之才而得中非一于柔弱尚能隨分而為所當為是<lb/>
　以小事吉也<lb/>
剛失位而不中是以不可大事也<lb/>
　不可大事者以三四二爻剛似有圖大之才而失位<lb/>
　則權去而无任事之位不中則徳薄而昧時措之宜<lb/>
　安可大有所為是以不可大事也<lb/>
有飛鳥之象焉飛鳥遺之音不宜上宜下大吉上逆而<lb/>
下順也<lb/>
<pb n="155a"/>
　何以取飛鳥也卦體内實外虚如鳥張兩翼有飛鳴<lb/>
　之象焉詞曰飛鳥遺之音不宜上宜下大吉者以小<lb/>
　過之時理宜謙抑若驕亢而挾一上人之心則非其<lb/>
　分而忤于時為逆若卑巽而懐一下人之心則得其<lb/>
　常而合于時為順所以不宜上宜下大吉<lb/>
象曰山上有雷小過君子以行過乎恭喪過乎哀用過<lb/>
乎儉<lb/>
　山上有雷聲雖離地未升于天小過之象也君子以<lb/>
<pb n="155b"/>
　時當小過不能為驚世之事但就一身之中无關天<lb/>
　下國家之大者皆小也皆可以過也故于行已也寜<lb/>
　過乎恭毋過乎傲但不過而至于足恭之甚于居喪<lb/>
　也寧過乎哀毋過乎易但不過而至于滅性之甚于<lb/>
　制用也寜過乎儉毋過乎奢但不過而至于吝嗇之<lb/>
　甚此皆過以利貞與時行也過而不過深合小過<lb/>
　之義矣<lb/>
初六飛鳥以凶<lb/>
<pb n="156a"/>
　小過之時凡事只因收斂初以隂柔躁妄之性上應<lb/>
　九四權勢之交又當過盈之時輙欲妄動志亢氣揚<lb/>
　如鳥之飛上而不下則逆而不順取敗招尤其凶必<lb/>
　然<lb/>
象曰飛鳥以凶不可如何也<lb/>
　凡人凶害未有不可解免者今初居下即以飛而取<lb/>
　凶其自恃驕亢不可救矣可如何哉<lb/>
六二過其祖遇其妣不及其君遇其臣无咎<lb/>
<pb n="156b"/>
　六二柔順中正為純徳之臣其進而事君也過三四<lb/>
　而遇六五是不入强臣之黨而惟從柔順之君心无<lb/>
　驕亢節秉順恭有過祖遇妣之象焉如此則不凌迫<lb/>
　其君而適得其為臣之分有不及其君而遇其臣之<lb/>
　象又何専權逼上之咎<lb/>
象曰不及其君臣不可過也<lb/>
　二之不及其君者非媚主也君尊臣卑原有定義臣<lb/>
　而過君小則有専恣之嫌大則有僭逼之罪斷斷乎<lb/>
<pb n="157a"/>
　其不可也<lb/>
九三弗過防之從或戕之凶<lb/>
　九三剛正君子衆隂所欲害者乃自恃其剛不肯過<lb/>
　為之備則小人得以乗間而入為其中傷而不自覺<lb/>
　從或戕之變生意外凶不免矣<lb/>
象曰從或戕之凶如何也<lb/>
　從或戕之凶莫知所由來且不知所底止凶之甚也<lb/>
　君子可不過為之防哉<lb/>
<pb n="157b"/>
九四弗過遇之无咎往厲必戒勿用永貞<lb/>
　大臣當過之時以剛處柔得宜下之道无咎弗過于<lb/>
　剛而傲寧過于柔而恭適合小之宜矣若以剛往必<lb/>
　以亢取厲所當戒也然亦時適當戒耳若因戒往厲<lb/>
　而永執此柔以為常則太柔必廢咎所不免勿用永<lb/>
　貞可也<lb/>
象曰弗過遇之位不當也往厲必戒終不可長也<lb/>
　弗過遇之以剛而居柔為位不當在小過時獨為適<lb/>
<pb n="158a"/>
　合其宜也往厲必戒以往則過剛取敗而不可久所<lb/>
　當戒也<lb/>
六五宻雲不雨自我西郊公弋取彼在穴<lb/>
　五以无才之君居崇髙之位又當隂過将衰之時不<lb/>
　能有為于天下有宻雲不雨自我西郊之象是在已<lb/>
　固不能為矣而乃弋取以為助者又六二之隂柔以<lb/>
　无能之臣輔不振之君猶鳥之在穴非弋之所能取<lb/>
　者也兩隂相得其不能濟大事可知<lb/>
<pb n="158b"/>
象曰宻雲不雨已上也<lb/>
　宻雲何以不雨惟以才弱實由居尊而挾勢太髙不<lb/>
　能下賢以求輔也<lb/>
上六弗遇過之飛鳥離之凶是謂災眚<lb/>
　以隂居動體之上處隂過之極凡立心行已皆越分<lb/>
　自髙弗遇合乎時宜而過之甚者如鳥之飛而且逺<lb/>
　凶何如哉天人交忌災眚洊臻是之謂矣<lb/>
象曰弗遇過之已亢也<lb/>
<pb n="159a"/>
　小過之時不宜上宜下也上不遇而又過之其自處<lb/>
　已亢矣上且不可况至亢乎宜災眚之並至也<lb/>
䷾<hi>離下坎上</hi>
既濟亨小利貞初吉終亂<lb/>
　水火相交各得其用六爻之位各得其正其在人事<lb/>
　是能協力夾輔而又處置得宜故為既濟濟而曰既<lb/>
　盛極伏衰其亨亦小甚可畏也必敬天勤民不忘戒<lb/>
　懼常守其貞乃為利焉所以然者當濟之初心恒敬<lb/>
<pb n="159b"/>
　畏得吉至于終人情漸怠以慢易致亂矣可見知懼<lb/>
　則保恃滿則傾保邦未亂全在于貞安可不慎終如<lb/>
　始乎<lb/>
彖曰既濟亨小者亨也<lb/>
　既濟亨者盖時當既濟其盛已過惟事之小者尚可<lb/>
　亨也<lb/>
利貞剛柔正而位當也<lb/>
　利貞者卦之六爻以剛居剛以柔居柔各正而當位<lb/>
<pb n="160a"/>
　則剛能勵精圖治而不好大以生事柔能持重守成<lb/>
　而不因循以滋弊此保濟之貞所當守也<lb/>
初吉柔得中也<lb/>
　初吉者時當濟初六二柔而得中有持重之心无廢<lb/>
　弛之失故保濟而吉<lb/>
終止則亂其道窮也<lb/>
　終止者非終必亂也盖既濟之終人有止心是憂勤<lb/>
　輟而怠荒生未有不致亂者治道于是窮矣安可不<lb/>
<pb n="160b"/>
　貞<lb/>
象曰水在火上既濟君子以思患而豫防之<lb/>
　水火相交各得其用既濟之象也君子體之以既濟<lb/>
　雖非有患之時而患每生于既濟之日其患之生也<lb/>
　每隠而不及覺故貴于思思者戰兢恐懼思其終也<lb/>
　又卒而不及持故貴于防防者謹㣲杜漸防其始也<lb/>
　如是則有備无患濟可長保矣<lb/>
初九曳其輪濡其尾无咎<lb/>
<pb n="161a"/>
　既濟之初正逸欲未萌止心未起誠能凡事敬畏不<lb/>
　敢輕動如車曳輪不前而任事慎重如狐濡尾不濟<lb/>
　而慮患周詳則謹慎不敗无咎之道也<lb/>
象曰曳其輪義无咎也<lb/>
　車以輪而行曳之則不行矣保濟者如此其謹其无<lb/>
　終亂之咎宜也非倖也<lb/>
六二婦喪其茀勿逐七日得<lb/>
　二以文明中正之徳上應九五剛陽中正之君宜得<lb/>
<pb n="161b"/>
　行其志而九五居既濟之時不能下賢以行其道如<lb/>
　婦喪其茀而失其所以行也然中正之道不可終廢<lb/>
　二不枉道求合而惟養晦俟時自有以來明主之求<lb/>
　終得行其志故為勿逐七日得<lb/>
象曰七日得以中道也<lb/>
　七日得者以二有中道也中道在我保濟者必求之<lb/>
　故勿逐而自得也<lb/>
九三髙宗伐鬼方三年克之小人勿用<lb/>
<pb n="162a"/>
　以剛居剛當既濟時赫然而討不服有高宗伐鬼方<lb/>
　之象然兵不可輕舉必毋希近功久而後克又當慎<lb/>
　于擇将勿用小人以致窮黷甚矣師不可輕舉而将<lb/>
　不可妄用也<lb/>
象曰三年克之憊也<lb/>
　用兵必至三年能克師老財匱困憊甚矣可輕用乎<lb/>
六四繻有衣袽終日戒<lb/>
　以柔居柔是小心敬畏之大臣也常思承平日久隠<lb/>
<pb n="162b"/>
　禍恒伏于致治之畧既无不具而思危之念尤不敢<lb/>
　懈如乗舟者防繻已有衣袽而又終日戒焉可謂深<lb/>
　于保濟者矣<lb/>
象曰終日戒有所疑也<lb/>
　既豫防矣而猶終日戒者豈漫為无益之憂哉其心<lb/>
　之所圖惟具見有不得不疑畏者在也<lb/>
九五東鄰殺牛不如西鄰之禴祭實受其福<lb/>
　五當濟時盛極将衰天命人心皆莫之與雖居尊位<lb/>
<pb n="163a"/>
　不如二之得時天與人歸實有以凝之為東鄰殺牛<lb/>
　其祭雖盛不如西鄰薄祭實受其福之象天豈私人<lb/>
　人實有以受之耳<lb/>
象曰東鄰殺牛不如西鄰之時也實受其福吉大來也<lb/>
　東鄰殺牛不如西鄰禴祭非位不如二時不如二也<lb/>
　實受其福正以二能得時福祉方來未艾也<lb/>
上六濡其首厲<lb/>
　既濟之極險體之上正終亂之時乃以隂柔處之惟<lb/>
<pb n="163b"/>
　務因循不知敬畏為狐涉水而濡其首之象危之道<lb/>
象曰濡其首厲何可久也<lb/>
　上當終亂之時振作圖之猶恐不濟今以因循濡首<lb/>
　喪无日矣豈可久乎<lb/>
䷿<hi>坎下離上</hi>
未濟亨小狐汔濟濡其尾无攸利<lb/>
　未濟事未成之時也為卦水火不交不相為用是人<lb/>
　心未協卦之六爻皆失其位是人謀不臧事无所濟<lb/>
<pb n="164a"/>
　故為未濟未濟有得濟之機有必濟之理亨然将濟<lb/>
　者時乘時者人須老成持重敬慎圖功方克有濟若<lb/>
　使紀綱稍振法度粗舉而即繼以輕鋭怠忽如小狐<lb/>
　幾濟而濡其尾則治卒廢弛終于不濟无攸利<lb/>
彖曰未濟亨柔得中也<lb/>
　未濟而亨豈徒天運哉盖未濟之時剛猛則僨事柔<lb/>
　弱亦隳功今六五以隂居陽則柔既小心慎宻而得<lb/>
　中又能處置合宜故能濟所未濟而亨也<lb/>
<pb n="164b"/>
小狐汔濟未出中也濡其尾无攸利不續終也雖不當<lb/>
位剛柔應也<lb/>
　小狐汔濟治貴治始尤貴圖終始雖有為而時事方<lb/>
　殷未出險難之中也濡其尾无攸利怠忽旋生幾成<lb/>
　而敗不能繼續以求濟于終也然天下事将逐已乎<lb/>
　此特人之不善濟耳卦之六爻雖不當位而謀猷未<lb/>
　臧然剛柔皆應則同心協力可以共濟何至濡尾不<lb/>
　續終哉<lb/>
<pb n="165a"/>
象曰火在水上未濟君子以慎辨物居方<lb/>
　水火未交炎者炎而潤者潤不相為用未濟之象也<lb/>
　君子以天下未濟物之倒置者多矣于是慎以辨之<lb/>
　因器命名緣分定制使親疎貴賤各得其序尊卑大<lb/>
　小各安其分則陽居陽位隂居隂位各執宜居之方<lb/>
　民志定而世可濟矣<lb/>
初六濡其尾吝<lb/>
　隂柔居下當未濟之初是无任事之才而又值難濟<lb/>
<pb n="165b"/>
　之日少年新進不能度勢量力急于求進而不能濟<lb/>
　為狐涉水而濡其尾之象可羞吝也<lb/>
象曰濡其尾亦不知極也<lb/>
　初以始進而即濡尾豈特時之難濟哉亦由不能自<lb/>
　量昧于敬慎也<lb/>
九二曳其輪貞吉<lb/>
　二以才臣應五柔主幾于迫矣幸其居柔得中為能<lb/>
　安分守禮事无耑成心无欲速如車曳輪不進則得<lb/>
<pb n="166a"/>
　臣道之貞而有濟世之吉<lb/>
象曰九二貞吉中以行正也<lb/>
　二以貞而得吉可謂能行正矣豈勉為行哉由其宅<lb/>
　心中順故能行為臣之正道也<lb/>
六三未濟征凶利涉大川<lb/>
　隂柔而不中正无經綸之才者而當未濟之時獨往<lb/>
　以濟鮮不仆也凶然以柔乗剛有可倚仗之人将出<lb/>
　乎坎又有可圖之㑹若能取資于陽剛之人乗時以<lb/>
<pb n="166b"/>
　圖共濟則未濟可濟何涉川之不利哉<lb/>
象曰未濟征凶位不當也<lb/>
　濟世須有才徳三以菲才凉徳而往未有不敗宜其<lb/>
　凶也<lb/>
九四貞吉悔亡震用伐鬼方三年有賞于大國<lb/>
　四以大臣責在濟世而以剛居柔是志欲有為而未<lb/>
　免于沮喪不貞而有悔也能勉而貞奮發有為則難<lb/>
　无弗濟心无弗愜吉而悔亡然反正之功非可因循<lb/>
<pb n="167a"/>
　必以剛决之力作震奮之氣而且功深力久庶柔靡<lb/>
　可除壮猷克展為震用伐鬼方三年有賞于大國之<lb/>
　象<lb/>
象曰貞吉悔亡志行也<lb/>
　四之志在濟時能勉而貞則震奮功深才猷克壮其<lb/>
　志可行矣<lb/>
六五貞吉无悔君子之光有孚吉<lb/>
　以六居五氣質未純亦非正也然文明之主本體極<lb/>
<pb n="167b"/>
　其虚靈居中應二求賢極其誠懇為能得賢之助以<lb/>
　成其徳无歉于心貞吉无悔由是而暢于四肢發于<lb/>
　事業文章禮樂煥然一新為君子之光又皆根于實<lb/>
　徳而非矯飾于外而有孚焉天下文明何吉如之<lb/>
象曰君子之光其暉吉也<lb/>
　君子之光吉豈止一身哉将光被四表格于上下矣<lb/>
上九有孚于飲酒无咎濡其首有孚失是<lb/>
　以剛明居未濟之極才既能濟時又将濟人主于此<lb/>
<pb n="168a"/>
　復何為哉惟有真心實意與天下休養无為如孚于<lb/>
　飲酒焉无急功罔動之咎然此非漫不事事而一于<lb/>
　怠荒也若躭娯不返以至濡首則有孚為是者今失<lb/>
　其是矣事終未濟可不戒哉<lb/>
象曰飲酒濡首亦不知節也<lb/>
　飲酒而至濡首但知有孚之為是至于是之所在自<lb/>
　有節制而不可過者今至失是其不知節亦已甚矣<lb/>
　<lb/>
<pb n="168b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易文詮卷二<lb/>
</p>
<p>
</p>
  </div>
</body>
</text>
</TEI>
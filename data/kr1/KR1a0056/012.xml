<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文公易說卷十二</head>
    <p>
<pb n="1a"/>
欽定四庫全書<lb/>
　文公易說卷十二　　　　　　宋　朱鑑　撰<lb/>
　　　繫辭上傳<lb/>
易有君子之道四至精至變則合做兩箇是它裏面各有<lb/>
　這箇<hi>㬊淵録</hi>
問易有聖人之道四焉以言者尚其辭以言是取其言以<lb/>
　明理斷事如論語上舉不恒其徳或承之羞之類否曰<lb/>
　是<lb/>
<pb n="1b"/>
劉礪問以制器者尚其象曰這都難說葢取諸離字便是<lb/>
　一箇半間半界底字如取諸離益不是先有見乎離而<lb/>
　後為網罟先有見乎益而後為耒耜之屬聖人亦只是<lb/>
　見魚鼈之屬欲有以取之遂做一箇物事去攔截他欲<lb/>
　得耕種見地土硬遂做一箇物事去剔起他却合於離<lb/>
　之象合於益之意又曰有取其象者有取其意者<hi>葉賀孫録</hi>
問以卜筮者尚其占卜用龜亦使易占否先生曰不用只<lb/>
　是文勢如此<hi>林學䝉録</hi>
<pb n="2a"/>
問以言者尚其辭及云以動以制器以卜筮這以字是指<lb/>
　以易而言否先生曰然又問辭占是一類動制器是一<lb/>
　類所以下文至精分辭占說至變合變象說先生曰然<lb/>
　占與辭是一類者曉得辭方能知得占若與人說話曉<lb/>
　得它言語才見它胷中底藴變是事之始象是事之已<lb/>
　形者故亦是一類也<hi>林學䝉録</hi>
問君子將有為也將有行也問焉而以言其受命也如響<lb/>
　荅曰此是說君子作事問於蓍龜言是命龜受命如響<lb/>
<pb n="2b"/>
　龜受命也<hi>周謨録</hi>
問君子將有為也將有行也問焉而以言其受命也如響<lb/>
　曰此是說君子作事問於蓍龜也問焉以言人以蓍問<lb/>
　易求其卦爻之辭而以之發言處事受命如響則易受<lb/>
　人之命如響之應聲以決未來吉凶也<hi>金去偽録</hi>
問焉而以言曰若以上下文義推之而以言即是命筮之<lb/>
　辭古人亦大叚重命筮之辭但而以言三字義則拗若<lb/>
　作以易之言如所謂不恒其徳或承之羞不占只是以<lb/>
<pb n="3a"/>
　其言言又於上下文不順<lb/>
參以三數之也伍以五數之也如云什五其民如云或相<lb/>
　什伯非直為三與五而已也蓋紀數之法以三數之則<lb/>
　遇五而齊以五數之則遇三而㑹故荀子曰窺敵制變<lb/>
　欲伍以參注引韓子曰省同異之言以知朋黨之分偶<lb/>
　三五之驗以責陳言之實又曰參之以比物五之以合<lb/>
　三而漢書趙廣漢傳亦云參伍其賈以類相準皆其義<lb/>
　也易所謂參伍以變者蓋言或以三數而變之或以伍<lb/>
<pb n="3b"/>
　數而變之前後多寡更相反覆以不齊而要其齊如河<lb/>
　圗洛書大衍之數伏羲文王之卦歴象之日月五星章<lb/>
　蔀紀元是皆各為一法不相依附而不害其相通也綜<lb/>
　宗之義沙隨得之然錯綜自是兩事錯者雜而互之也<lb/>
　綜者條而理之也參伍錯綜又各是一事參伍所以通<lb/>
　之其治之也簡而䟽錯綜所以極之其治之也繁而密<lb/>
問參伍以變錯綜其數曰荀子說參伍處楊倞解之為詳<lb/>
　漢書所謂欲問馬先問牛參伍之以得其實綜如織綜<lb/>
<pb n="4a"/>
　之綜大抵隂陽竒耦變化無窮天下之事不出諸此成<lb/>
　天地之文者若卦爻之陳列變態者是也定天下之象<lb/>
　者物象皆有定理足以經綸天下之事也<hi>萬人傑録</hi>
參伍是相牽連之意如參要做五須用添二五要做六須<lb/>
　着添一做三須着減二錯綜是兩樣錯是往來交錯之<lb/>
　義綜如織底綜一箇上去一箇下來陽上去做隂隂下<lb/>
　來做陽如綜相似<hi>㬊淵録</hi>
問參伍以變先生云既三以數之又伍以數之譬之三十<lb/>
<pb n="4b"/>
　錢以三數之看得幾箇三了又以五數之看得幾箇五<lb/>
　兩數參合方可看得箇成數曰也是如此或問也不獨<lb/>
　是以數筭大㮣只是參合底意如趙廣漢欲問馬先問<lb/>
　牛便只是以彼數來參此數否曰是又曰是恁地數了<lb/>
　又恁地數又曰是將這箇去比那箇又曰若其他數猶<lb/>
　可凑三與五兩數自是參差不齊所以舉以為言又曰<lb/>
　這箇是三箇將五來比之便是多了兩箇這箇是五箇<lb/>
　將三來比之便是少了兩箇又曰兵家謂窺敵制變欲<lb/>
<pb n="5a"/>
　伍以參今欲覘敵人之事敎一人探來恁地說又差一<lb/>
　箇去探來說得不同便將這兩說相參看是如何以求<lb/>
　其實所以謂之欲伍以參<lb/>
或問經緯錯綜之義先生曰錯是往來底綜是上下底綜<lb/>
　便是織機上底古人下這字極子細但看它那單用處<lb/>
　都有箇道理如經綸底字綸是兩條絲相合各有條理<lb/>
　凡用綸處便有倫理底義統字是垂一箇物事下來下<lb/>
　面有一箇人接着便謂之統但看垂字便可見又曰錯<lb/>
<pb n="5b"/>
　綜其數便只是七八九六六對八便是東西相錯六上<lb/>
　生七為陽九下生八為隂便是上下為綜又曰古人做<lb/>
　易其巧不可言太陽數九少隂數八少陽數七太隂數<lb/>
　六初亦不知其數如何恁地元來只是十數太陽居一<lb/>
　除了本身便是九箇少隂居二除了本身便是八箇少<lb/>
　陽居三除了本身便是七箇太隂居四除了本身便是<lb/>
　六箇這處古來都不曽有人見得<hi>黄義剛録</hi>
參伍以變參字音曹參之參猶言參差底意思譬猶幾箇<lb/>
<pb n="6a"/>
　物事在這邉逐三數之看是幾箇又逐五數之看是幾<lb/>
　箇又曰若三箇兩是六箇便多了一箇三箇三是十箇<lb/>
　又少一箇三四又是十二箇也未是三箇五方是十五箇<lb/>
參伍以變錯綜其數參謂三數之揲蓍本無二數五數之<lb/>
　法只言交互參考皆有自然之數如三二為九六十三<lb/>
　之類雖不用以揲蓍而推筭變通未嘗不用錯者有迭<lb/>
　相為用之意綜又有緫而挈之之意如織者之綜絲也<lb/>
　<hi>周謨録</hi>
<pb n="6b"/>
錯綜其數本義云錯者交而互之一左一右之謂也問莫<lb/>
　是揲蓍以左揲右右揲左否曰不特此如乾對坤坎對<lb/>
　離自是交錯又問綜者緫而挈之莫合掛扐之數否曰<lb/>
　且以七八九六明之六七八九便是次序然而七是陽<lb/>
　六壓它不得便當檢上七生八八生九九又須檢上便<lb/>
　是一低一昻<hi>林學䝉録</hi>
凡言易者多只是指蓍卦而言蓍卦何嘗有思有為但只<lb/>
　是扣着便應無所不通所以為神耳非是别有至神在<lb/>
<pb n="7a"/>
　蓍卦之外也<hi>荅吕祖儉</hi>
横渠云一故神譬之人身四體皆一物故觸之而無不覺<lb/>
　不待心使至此而後覺也此所謂感而遂通不行而至<lb/>
　不疾而速也發於心達於氣天地與吾身共是一團物<lb/>
　事所謂鬼神者只是自家氣自家心下思慮纔動這氣<lb/>
　即敷於外自然有所感通<lb/>
易所謂寂然不動感而遂通天下之故乃指蓍卦而言之<lb/>
　推之天下萬物無一不如此者初不為心而發而遂不<lb/>
<pb n="7b"/>
　可以言性也五峰議論似此拘滯處多惜乎不及其時<lb/>
　而扣之反覆究窮必有至當之論也<hi>荅吕祖儉</hi>
康節云若非前聖開䝉吝幾作人間小丈夫誠哉是言近<lb/>
　讀易傳見得隂陽剛柔一箇道理儘有商量未易以書<lb/>
　見也兩叚之疑動靜之說甚佳赤子之心前書已嘗言<lb/>
　之<hi>謂言其體則無賢愚少長之别今曰赤子之心已是指其用而言之</hi>前此似亦未理會<lb/>
　到此試為思之如何來諭謂其言非寂然不動與未發<lb/>
　不同為將動靜做不好說似初無此意但言不專此而<lb/>
<pb n="8a"/>
　言則兼已𤼵感通之用在其<hi>元空</hi>耳今者只如前書推<lb/>
　明程子之意則亦不須如此分别費力矣<hi>荅林擇之</hi>
不得其正字非謂心有是四者也遺書云易无思无為也此<lb/>
　戒去作為也向來欲添非字以今觀之似不必然此意<lb/>
　蓋明聖人之所謂無非漠然無所謂也特未嘗作為耳<lb/>
　只此便是天命流行活潑潑地戒之者非聖人之自戒<lb/>
　特以作為為不可耳大抵立言欲寛舒平易<hi>云云○荅林擇之</hi>
易曰无思也无為也寂然不動感而遂通天下之故者何<lb/>
<pb n="8b"/>
　也曰无思慮也无作為也其寂然者無時而不感其感<lb/>
　通者無時而不寂也是乃天命之全體用之一源流行<lb/>
　而不息者也疑若不可以時處分矣然於其未發也見<lb/>
　其感通之體於已發也見其寂然之用亦各有當而實<lb/>
　未嘗分焉故程子曰中者言寂然不動者也和者言感<lb/>
　而遂通者也然中和以情性言者也寂感以心言者也<lb/>
　中和蓋所以為寂感也觀言字者字可以見其微意矣<lb/>
　<hi>雜著</hi>
<pb n="9a"/>
易无思也无為也寂然不動忠也敬也立大本也感而遂<lb/>
　通天下之故恕也義也行達道也<hi>荅張欽夫問目</hi>
寂感之說甚佳然愚意要從根本上說來言其有此故能<lb/>
　如此亦似不可偏廢但為字下不著耳今欲易之云有<lb/>
　中有和所以能寂感而惟感所以為中和也如何<hi>同上</hi>
夫易何為者也<hi>止</hi>以斷天下之疑此言易之書用如此<lb/>
諸說例蒙印可而未發之㫖又其樞要既無異論何慰<lb/>
　如之然比觀舊說却覺無甚綱領因復體察得見此<lb/>
<pb n="9b"/>
　理須以心為主而論之則性情之徳中和之妙皆有<lb/>
　條而不紊矣然人之一身知覺運用莫非心之所為<lb/>
　則心者固所以主於身而無動靜語黙之間者也然<lb/>
　方其靜也事物未出思慮未萌而一性渾然道義全<lb/>
　具其所謂中是乃心之所以為體而寂然不動者也<lb/>
　及其動也事物交至思慮萌焉則七情迭用各有攸<lb/>
　主其所謂和是乃心之所以為用感而遂通者也然<lb/>
　性之靜也而不能不動也而必有節焉是則心之所<lb/>
<pb n="10a"/>
　以寂然感通周流貫徹而體用未始相離者也然人<lb/>
　有是心而或不仁則無以著此心之妙人雖欲仁而<lb/>
　或不敬則無以致求仁之功盖心主乎一身而無動<lb/>
　靜語黙之間是以君子之於敬亦無動靜語黙而不<lb/>
　用其力焉未發之前是敬也固已主乎存飬之實已<lb/>
　發之際是敬也又常行於省察之間方其存也思慮<lb/>
　未萌而知覺不昧是則靜中之動復之所以見天地<lb/>
　之心也及其察也事物紛糾而品節不差是則動中<lb/>
<pb n="10b"/>
　之靜艮之所以不獲其身不見其人也有以主乎靜<lb/>
　中之動是以寂而未嘗不感有以察乎動中之靜是<lb/>
　以感而未嘗不寂寂而常感感而常寂此心之所以<lb/>
　周流貫徹而无一息之不仁也然則君子之所以致<lb/>
　中和而天地位萬物育者在此而已蓋主於身而無<lb/>
　動靜語黙之間者心也仁則心之道而敬則心之貞<lb/>
　也此徹上徹下之道聖學之本統明乎此則性情之<lb/>
　徳中和之妙可一言而盡矣熹向來之說固未及此<lb/>
<pb n="11a"/>
　而來諭曲折雖多所發明然於提綱振領處似亦有<lb/>
　未盡又如所謂學者先須察識端倪之發然後可加<lb/>
　存養之功則熹於此能無疑盖發處固當察識但人<lb/>
　自有未發時此處便合存養豈可必待發而後察察<lb/>
　而後存邪且從初不曽存養便欲隨時察識切恐浩<lb/>
　浩茫茫無下手處而毫釐之差千里之繆將有不可<lb/>
　勝言者此程子所以毎言孟子才髙學之無可依據<lb/>
　人須是學顔子之學則入聖人為近有用力處其微<lb/>
<pb n="11b"/>
　意亦可見且如灑掃應對進退此存養之事也不知<lb/>
　學者將先存於此而後察之邪抑將先察識而後存<lb/>
　養也以此觀之則用力之先後判然可覩矣來敎又<lb/>
　謂動中涵靜所謂復見天地之心亦所未喻熹前以<lb/>
　復為靜中之動者蓋觀卦象便自可見而伊川先生<lb/>
　之意似亦如此來敎又謂言靜則溺於虚無此固所<lb/>
　當深慮然此二字如佛老之論則誠有此患若以天<lb/>
　理觀之則動之不能無靜猶靜之不能無動也靜之<lb/>
<pb n="12a"/>
　不能無養猶動之不可不察也但見得一動一靜互<lb/>
　為其根敬義夾持不容間斷之意則雖下靜字元非<lb/>
　死物至靜之中蓋有動之端焉是乃所以見天地之<lb/>
　心而先王之所以至日閉關蓋當此之時則安靜以<lb/>
　養乎此爾固非違事絶物閉目兀坐而偏於静之謂<lb/>
　但未接物時便有敬以主乎其中則事至物來善端<lb/>
　昭著而所以察之者益精明爾伊川先生所謂却於<lb/>
　已發之際觀之者正謂未發則只有存養而已發則<lb/>
<pb n="12b"/>
　方有可觀也周子之言主靜乃就中正仁義而言以<lb/>
　正對中則中為重以義配仁則仁為本爾非四者之<lb/>
　外别有主靜一叚事也來敎又謂熹言以靜為本不<lb/>
　若遂言以敬為本此固然也然敬字工夫通貫動靜<lb/>
　而必以靜為本故熹向來輒有是語今若遂易為敬<lb/>
　雖若完全然却不見敬之所施有先有後則亦未得<lb/>
　為諦當也至如來敎所謂要須察夫動以見靜之所<lb/>
　存靜以涵動之所本動靜相須體用不離而後為無<lb/>
<pb n="13a"/>
　滲漏也此數句卓然語意俱到謹以書之座右出入<lb/>
　觀省然上兩句次序似未甚安意謂易而置之乃有<lb/>
　可行之實不審尊意以為如何<hi>荅張欽夫</hi>
某看來寂然不動衆人皆有是心至感而遂通處獨聖<lb/>
　人能之衆人却不然蓋它雖具此心未發時已自汨<lb/>
　亂了思慮紛擾夢寐顛倒可見若無聖人操存之道<lb/>
　至感發處如何得㑹如聖人中節<hi>徐㝢録</hi>
陳厚之問寂然不動感而遂通曰寂然是體感是用當<lb/>
<pb n="13b"/>
　其寂然時理固在此必感而後發如仁感為惻隱未<lb/>
　感時只是仁義感為羞惡未感時只是義可學問胡<lb/>
　氏說此多指心作已發曰便是錯了縱使已發感之<lb/>
　體固在所謂動中未嘗不靜如此則流行發見而常<lb/>
　卓然不可移今只指作已發一齊無本了終日只得<lb/>
　奔波急廹大錯了<hi>鄭可學録</hi>
感而遂通感着它卦卦便應它如人來問底善便與說<lb/>
　善來問底惡便與說惡所以先儒說道潔靜精微這<lb/>
<pb n="14a"/>
　般句說得有些意思<hi>㬊淵録</hi>
寂然不動感而遂通天下之故與窮理盡性以至於命<lb/>
　本是說易不是說人諸家皆是借來就人上說亦通<lb/>
　<hi>李閎祖録</hi>
變化之道莫非神之所為也故知變化之道則知神之<lb/>
　所為矣易有聖人之道四焉所謂變化之道也觀變<lb/>
　玩占可以見其精之至矣玩辭觀象可以見其變之<lb/>
　至矣然非有寂然感通之神則亦何以為精為變而<lb/>
<pb n="14b"/>
　成變化之道哉此變化之道所以為神之所為也所<lb/>
　以極深者以其幾也所以研幾者以其變也極深研<lb/>
　幾所以不疾而速不行而至者以其神也此又覆明<lb/>
　上文之意復以易有聖人之道四焉者結之也或曰<lb/>
　至精至變皆以書言之矣至神之妙亦以書言可乎<lb/>
　曰至神之妙固無不在詳攷之文意則實亦以書言<lb/>
　之也所謂無思無為寂然不動云者言在册象在畫<lb/>
　蓍在櫝而變未形也至於玩辭觀象而揲蓍以變則<lb/>
<pb n="15a"/>
　感而遂通天下之故矣推而極於天地之大反而驗<lb/>
　諸心術之微其一動一靜循環始終之際至神之妙<lb/>
　亦如此而已矣嗚呼此其所以不疾而速不行而至<lb/>
　也歟<hi>雜著精變神說</hi>
問聖言其所行智言其所知聖智兩盡孔子是也若伯<lb/>
　夷伊尹栁下惠者其力皆足以行聖人之事而其知<lb/>
　不逮孔子故惟能於清和任處知之盡行之至而其<lb/>
　他容有所未用然亦謂之聖者以其於此三者已臻<lb/>
<pb n="15b"/>
　其極雖使孔子處之亦不過知之有所未周耳知之<lb/>
　未周故伯夷於清則中而於任於和未必中也伊尹<lb/>
　栁下惠於任於和則中而於清未必中也易大傳論<lb/>
　智常與神相配而中庸稱舜亦以大智目之則智之<lb/>
　為言非天下之至神孰能與於此荅云此說亦是但<lb/>
　易大傳以下不必如此說智有淺深若孔子之金聲<lb/>
　則智之極而無所不周者也學者則隨其知之所及<lb/>
　而為大小耳豈可㮣以為天下之至神乎<hi>荅程洵</hi>
<pb n="16a"/>
易便有那深有那幾聖人用這底來極出那深研出那<lb/>
　幾研是研磨到底之意詩書禮樂皆是說那已有底<lb/>
　事惟是易說那未有底事研幾是不待它顯著只在<lb/>
　那茫昧時都處置了深是幽深通是開通人所以閉<lb/>
　塞只為它淺若是深後便能開通人志道理若淺如<lb/>
　何開通得人所謂通天下之志亦只似說開物相似<lb/>
　所以下一句也說箇成務易是說那未有底六十四<lb/>
　卦皆是如此<hi>㬊淵録</hi>
<pb n="16b"/>
深就心上說幾就事上說幾便是有那事了雖是微畢<lb/>
　竟是有深在心甚𤣥奥幾在事半微半顯通天下之<lb/>
　志猶言開物<hi>開通其閉塞</hi>故其下對成務<hi>同上</hi>
極出那深故能通天下之志研出那幾故能成天下之<lb/>
　務<hi>同上</hi>
問繫辭中言惟深也故能通天下之志惟幾也故能成<lb/>
　天下之務又言以通天下之志以定天下之業以斷<lb/>
　天下之疑恐此二通字乃所以通達天下之心志使<lb/>
<pb n="17a"/>
　之通曉如所謂開物之意曰然這般此小道理更無<lb/>
　窮問繫辭中極有一兩字難曉處且如極深研幾二<lb/>
　字更體不出不知如何曰研幾便是研磨出那幾微<lb/>
　處且如一箇卦在這裏便有吉凶有悔有吝幾微毫<lb/>
　釐處都研磨出來問如何是極深曰要人都曉得至<lb/>
　深難見底道理都就易中見得問如所謂幽明之故<lb/>
　死生之說鬼神之情狀之類否曰然問如此說則正<lb/>
　與本義所謂所以極深者至精也所以研幾者至變<lb/>
<pb n="17b"/>
　也正相發明曰然<hi>楊道夫録</hi>
知至如易所謂極深惟深也故能通天下之志這一句<lb/>
　略相似能慮便是研幾如所謂惟幾也故能成天下<lb/>
　之務這一句却相似<hi>林夔孫録</hi>
問惟深也惟幾也惟神也此是說聖人能如此否曰此<lb/>
　是說聖人亦是易如此若不深如何通得天下之志<lb/>
　又曰他恁黑窣地深疑若不可測然其中却事事有<lb/>
　又曰事事都有一箇端緒可尋又曰各有箇路脉線<lb/>
<pb n="18a"/>
　索在裏面所以曰惟幾也故能成天下之務研者便<lb/>
　是研窮他或問幾曰這便是周子所謂動而未形有<lb/>
　無之間者也<hi>林學䝉録</hi>
子升再問知止與能慮先生昨以比易中深與幾或問<lb/>
　中却兼下極深研幾字覺未穩曰當時下得也未子<lb/>
　細要之只着得研幾字<hi>錢本之録</hi>
子升問知之便是知至否曰知止就事上說知至就心<lb/>
　上說知止知事之所當止知至則心知識無不盡又<lb/>
<pb n="18b"/>
　問知止能慮之别曰知止是知事物所當止之理到<lb/>
　得臨事又湏研幾審處方能得所止如易所謂惟深<lb/>
　也故能通天下之志此似知止惟幾也故能成天下<lb/>
　之務此便是能慮聖人言語自有不約而同處<hi>同上</hi>
因說人心不可狹小其待人物胷中不可先分厚薄有<lb/>
　所别異荅曰惟君子為能通天下之志放令規模寛<lb/>
　闊使人人各得盡其情多少快活<hi>余大雅録</hi>
易本是為卜筮而作古人淳質初無文義故畫卦爻以<lb/>
<pb n="19a"/>
　開物成務故曰夫易何為者也夫易開物成務冐天<lb/>
　下之道如斯而已者也是故以通天下之志以定天<lb/>
　下之業以斷天下之疑是故蓍之徳圎而神卦之徳<lb/>
　方以知六爻之義易以貢聖人以此洗心退藏於密<lb/>
　此易之大意在此<hi>周謨録</hi>
易本欲定天下之志斷天下之疑而已不是要說道理<lb/>
　也<lb/>
夫易開物成務冒天下之道是易之理能恁地而人以<lb/>
<pb n="19b"/>
　之卜筮又能開物成務曰然<hi>林學䝉録</hi>
開物成務冒天下之道讀繫辭須見得如何是開物如<lb/>
　何是成務又如何是冒天下之道須要就卦中一一<lb/>
　見得許多道理然後可讀繫辭也蓋易之為書大抵<lb/>
　皆是因卜筮而設敎逐爻開示吉凶包括無遺如將<lb/>
　天下許多道理包藏在其中故曰冒天下之道如利<lb/>
　用為依遷國一爻象只曰下不厚事也自此推之則<lb/>
　凡居下者不當厚事如子之於父臣之於君僚屬之<lb/>
<pb n="20a"/>
　於官長皆不可以踰分越職縱可為亦須是盡善方<lb/>
　能無過所以有元吉无咎之戒繫辭自大衍數以下<lb/>
　皆是說卜筮事若不曉它盡是說爻變中道理則如<lb/>
　所謂動靜不居周流六虚之類有何憑著今人說易<lb/>
　所以不將卜筮為主者只是嫌怕小却這箇道理故<lb/>
　憑虚失實茫昧臆度而已殊不知由卜筮而推上通<lb/>
　鬼神下通事物精及於無形粗及於有象如包罩在<lb/>
　此隨取隨得居則觀其象而玩其辭動則觀其變而<lb/>
<pb n="20b"/>
　玩其占者又不待卜而後見只是體察便自見吉凶<lb/>
　之理聖人作易無不示戒乾卦纔說元亨便說利貞<lb/>
　坤卦纔說元亨便說利牝馬之貞大畜卦乾陽在下<lb/>
　為艮所畜三得上應又畜極必通故曰良馬逐可謂<lb/>
　通快矣然必艱難貞正又且曰閑輿衛然後利有攸<lb/>
　往設若恃良馬之壯而忘艱貞之戒則必不利矣乾<lb/>
　之九三君子終日乾乾固是好事然必曰夕惕若厲<lb/>
　然後无咎也凡讀易而能句句體驗每存兢慄戒謹<lb/>
<pb n="21a"/>
　之意則於已為有益不然亦空言爾<hi>周謨録</hi>
心具衆理變化感通生生不窮故謂之易此其所以能<lb/>
　開物成務而冒天下也圎神方知變化二者闕一則<lb/>
　用不妙用不妙則心有所蔽而明不遍照洗心正謂<lb/>
　其無蔽而光明耳非有所加益也寂然之中衆理必<lb/>
　具而無朕可名其密之謂歟必有怵惕惻隱之心此<lb/>
　心之宰而情之動也如此立語如何<hi>問張欽夫</hi>
古人淳質遇事無許多商量既欲如此又欲如彼無所<lb/>
<pb n="21b"/>
　適從故作易示人以卜筮之事故能通志定業斷疑<lb/>
　所謂開物成務者也<hi>萬人傑録</hi>
以通天下之志以定天下之業以斷天下之疑此是說<lb/>
　蓍龜若不指蓍龜何以言通之定之斷之<hi>呉必大録</hi>
蓍之徳圎而神<hi>止</hi>不殺者夫又是從源頭說起不是言<lb/>
　卜筮聖人之心具易之三徳故渾然是此道理不煩<lb/>
　用一毫之私便是洗心即是退藏於密者他人無捉<lb/>
　摸他便是寂然不動處吉凶與民同患神以知來知<lb/>
<pb n="22a"/>
　以藏往皆已具此理但未用之於蓍龜故曰古之聦<lb/>
　明睿知神武而不殺者夫神武不殺之言如譬喻謂<lb/>
　已具此理却不犯手耳明於天之道以下方說蓍龜<lb/>
　乃是發用處是興神物以前民用蓋聖人已具此理<lb/>
　復就蓍龜上發明之使民亦得以前知也聖人以此<lb/>
　齊戒以神明其徳徳即聖人之徳又即卜筮以齊戒<lb/>
　神明之<hi>吳必大録</hi>
蓍之徳圎而神卦之徳方以智六爻之義易以貢蓍與<lb/>
<pb n="22b"/>
　卦以徳言爻以人言但只是這箇道理在此而已故<lb/>
　聖人以此洗心退藏於密以此洗心者心中渾然此<lb/>
　理别無他物退藏於密只是未見於用所謂寂然不<lb/>
　動也下文說神以知來便是以蓍之徳知來智以藏<lb/>
　往便是以卦之徳藏往洗心退藏言體知來藏徃言<lb/>
　用然亦只言體用具矣而未及使出來處到下文是<lb/>
　興神物以前民用方發揮許多道理以盡見於用也<lb/>
　然前叚必結之以聦明睿智神武而不殺者只是譬<lb/>
<pb n="23a"/>
　喻蓍龜雖未用而神靈之理具在猶武是殺人底事<lb/>
　聖人却存此神武而不殺也<hi>周謨録</hi>
是故蓍之徳<hi>止</hi>不殺者夫此言聖人所以作易之本也<lb/>
　蓍動卦靜而爻之變易無窮未畫之前此理已具於<lb/>
　聖人之心矣然物之未感則寂然不動而無朕兆之<lb/>
　可名及其出而應物則憂以天下而所謂圎神方智<lb/>
　者各見於功用之實矣聦明睿知神武不殺者言其<lb/>
　體用之妙也<hi>荅張欽夫</hi>
<pb n="23b"/>
蓍之徳圎而神卦之徳方以知六爻之義易以貢今解<lb/>
　貢字只得以告人解說但神字知字下得重不知此<lb/>
　字如何又下得輕曉不得<hi>林學䝉録</hi>
聖人以此洗心一叚曰聖人心中都無纎毫私意都不<lb/>
　假卜筮只是以易之理洗心其未感物也則湛然純<lb/>
　一都無一毫之累都更無迹所謂退藏於密及其吉<lb/>
　凶與民同患却神以知來知以藏往是誰會恁地非<lb/>
　古之聦明睿知神武而不殺者不能如此聖人於天<lb/>
<pb n="24a"/>
　下自是所當者摧所向者伏然而他都不費手脚又<lb/>
　曰他都不犯手這便是神武不殺又曰神以知來如<lb/>
　明鏡然物事來都看見知以藏往只是見在有㡳事<lb/>
　他都識得又曰都藏得在這裏又曰如揲蓍然當其<lb/>
　未揲也都不知成卦了則事都絣定在上面了便是<lb/>
　藏往<hi>云云</hi>下文所以云是以明於天之道察於民之<lb/>
　故設為卜筮以為民之鄉導故只是事聖人於此又<lb/>
　曰以卜筮而齊戒以神明其徳顯道神徳字便似這<lb/>
<pb n="24b"/>
　神字猶言凶吉若有神隂相之相似都不是自家做<lb/>
　得都却若神之所為又曰這都只退聴於鬼神又曰<lb/>
　聖人之於卜筮其齊戒之心虚靜純一戒謹恐懼都<lb/>
　只退聴於鬼神<hi>同上</hi>
易以貢是變易以告人聖人以此洗心退藏於密是以<lb/>
　那易來洗濯自家心了便没些私意小智在裏許聖<lb/>
　人便似那易了不假蓍龜而知卜筮所以說神武而<lb/>
　不殺這是它有那神以知來知以藏往又說箇齊戒<lb/>
<pb n="25a"/>
　以神明其徳皆是得其理不假其物<hi>㬊淵録</hi>
前面一截說易之理未是說到卜筮處後面方說卜筮<lb/>
　聖人之心渾只是圎神方知易貢三箇物事更無别<lb/>
　物一似洗得來靜潔了前面此字指易之理言武是<lb/>
　殺底物事神武却不殺便如易是卜筮底物事這却<lb/>
　方是說理未到用處到下面是以明於天之道方是<lb/>
　說卜筮<hi>同上</hi>
以此洗心道只是道理聖人此心虚明自然具衆理潔<lb/>
<pb n="25b"/>
　靜精微只是不犯手卦爻許多不是安排對副與人<lb/>
　看是甚人來自然撞着易如此聖人也如此所以說<lb/>
　箇蓍之徳卦之徳明其徳<hi>同上</hi>
聖人以此洗心注云洗萬物之心若聖人之意果若此<lb/>
　何不直言以此洗萬物之心乎大抵觀聖賢之言只<lb/>
　作自已作文看如本說洗萬物之心却止云洗心於<lb/>
　心安乎<hi>萬人傑録</hi>
聖人以此洗心此字指蓍卦之徳六爻之義而言洗心<lb/>
<pb n="26a"/>
　言聖人玩此理而黙契其妙也退藏於密但言未感<lb/>
　物之時耳及其吉凶與民同患則所用者亦此理而<lb/>
　已其所以知來者向之所謂圎而神者也其所以藏<lb/>
　往者向之所謂方以知者也神武不殺言聖人之不<lb/>
　假卜筮而知吉凶也是以明於天之道以下乃言敎<lb/>
　民卜筮之事而聖人亦未嘗不敬而信之以神明其<lb/>
　徳也此章文義只如此程先生說或是一時意到而<lb/>
　言不暇考其文義今但玩味其意别看可也若牽合<lb/>
<pb n="26b"/>
　經㫖則費力矣<hi>荅王遇</hi>
問竊謂聖人既已玩易而黙契其妙自然退藏於密吉<lb/>
　凶與民同患更無先後之可言荅云理固無先後然<lb/>
　時與事則不能無先後之殊矣此等處須子細着實<lb/>
　理㑹不可一向掠空向上去無收殺也<lb/>
洗心聖人玩辭觀象理與心㑹也齊戒聖人觀變玩占<lb/>
　臨事而敬也<hi>荅何鎬</hi>
退藏於密時固是不用這物事吉凶與民同患也不用<lb/>
<pb n="27a"/>
　這物事用神而不用蓍用知而不用卦全不犯手退<lb/>
　藏於密是不用事時到它用事也不犯手事未到時<lb/>
　先安排在這裏了事到時恁地來恁地應<hi>㬊淵録</hi>
神以知來知以藏往一卦之中凡爻辭所載皆是已著<lb/>
　底道理此藏往也占得此爻却因已見底道理以推<lb/>
　未來底事便是知來<hi>吳必大録</hi>
人有盡記得一生以來履歴事者此是智以藏往否曰<lb/>
　此是魄強所以記得多<hi>廖徳明録</hi>
<pb n="27b"/>
古人之聦明睿知神武而不殺者夫如譬喻說相似<hi>萬人</hi>
　<hi>傑録</hi>
問明於天之道而察於民之故天之道便是民之故否<lb/>
　曰到得極固只有一箇道理看時須做兩處看方看<lb/>
　得周匝無虧欠處問天之道只是福善禍滛之類否<lb/>
　曰如隂陽變化春何為而生秋何為而殺夏何為而<lb/>
　暑冬何為而寒皆要理㑹得問民之故如君臣父子<lb/>
　之類是否曰凡民日用皆是若只理㑹得民之故却<lb/>
<pb n="28a"/>
　理㑹不得天之道便即民之故亦未是在到得極時<lb/>
　固只是一理要之須是都看得匝始得<hi>楊道夫録</hi>
是以明於天之道<hi>止</hi>以前民用此言作易之事也聖人<lb/>
　以此齊戒以神明其徳夫此言用易之事也齊戒敬<lb/>
　也聖人無一時一事而不敬此特因卜筮而言尤見<lb/>
　其精誠之至如孔子所慎齊戰疾之意也湛然純一<lb/>
　之謂齋肅然警惕之謂戒玩此則知所以神明其徳<lb/>
　之意也<hi>荅張敬夫</hi>
<pb n="28b"/>
又問是以明於天之道而察於民之故曰聖人見得天<lb/>
　道又知得人事都是這箇道理看見蓍龜之靈都包<lb/>
　得這道理於是作為卜筮使民人因卜筮皆知得道<lb/>
　理都在這裏面了<hi>林學䝉録</hi>
或問明於庶物察於人倫明察之義有深淺否曰察深<lb/>
　於明明只是大㮣明得這箇道理爾又問此與孝經<lb/>
　事天明地察之義如何曰這箇明察又别此察字却<lb/>
　訓著字訓昭字事父孝則事天之道昭明事母孝則<lb/>
<pb n="29a"/>
　事地之道察著孟子所言明察與易繫明於天之道<lb/>
　察於人之故同<hi>金去偽録</hi>
是興神物以前民用此言有以開民使民皆知前時民<lb/>
　皆昬塞吉凶利害是非都不知因這箇開了便能如<lb/>
　神明然此便是神明其徳又云民用之則民神明聖<lb/>
　人用之則自神明其徳蓍之徳以下三句是未涉於<lb/>
　用聖人以此洗心是得此三者之理而不假其物這<lb/>
　箇是有那神以知來知以藏往<hi>㬊淵録</hi>
<pb n="29b"/>
明道愛舉聖人以此齊戒以神明其徳夫一句雖不是<lb/>
　本文意思要之意思自好因再舉之直卿問此恐是<lb/>
　君子篤恭而天下平之意曰否只如上蔡所謂敬是<lb/>
　常惺惺法問此恐非是聖人分上事曰便是說道不<lb/>
　是本文意思要之自好言畢再三誦之<hi>楊道夫録</hi>
先生問義剛近來全無所問不知做甚工夫義剛對曰<lb/>
　數日偶見遺書看數叚入心遂乘興看數日先生曰<lb/>
　遺書録明道語多有只載古人全句不添一字底如<lb/>
<pb n="30a"/>
　曰思無邪如曰聖人以此齊戒以神明其徳夫皆是<lb/>
　亦有重出者是當時舉此句教人去思量先生語至<lb/>
　此整容兩誦聖人以此齊戒以神明其徳夫曰便是<lb/>
　聖人也要神明這箇本是一箇靈聖底物事自家齊<lb/>
　戒便㑹靈聖不齊戒便不靈聖古人所以七日戒三<lb/>
　日齊胡叔器問齊戒只是敬否先生曰也是敬但齋<lb/>
　較詳於戒湛然純一之謂齋肅然警惕之謂戒到湛<lb/>
　然純一時那肅然警惕也無了<hi>黃義剛録</hi>
<pb n="30b"/>
問是故闔户謂之坤一叚只是這一箇物以其闔謂之<lb/>
　坤以其闢謂之乾以其闔闢謂之變以其不窮謂之<lb/>
　通以其發見而未成形謂之象以其成形則謂之器<lb/>
　聖人脩明以立敎則謂之法百姓日用則謂之神曰<lb/>
　是如此又曰利用出入者便是民生日用都離不得<lb/>
　他又曰民之於易隨取而各足易之於民周徧而不<lb/>
　窮所以謂之神所謂活潑潑地便是這處<hi>林學䝉録</hi>
闔闢乾坤理與事皆如此書亦如此這箇則說理底意<lb/>
<pb n="31a"/>
　思多知禮成性横渠說得别它道是聖人成得箇性<lb/>
　衆人性而未成<hi>㬊淵録</hi>
郭先生說見乃謂象有云象之在道乃易之在太極其<lb/>
　意想是說道念慮才動處有箇做主宰底然看得繫<lb/>
　辭本意只是說那動而未形有無之間者幾底意思<lb/>
　幾雖是未形然畢竟是有箇物了<hi>㬊淵録</hi>
問或問龜山子罕言利如何是利龜山曰都一般如利<lb/>
　用出入之利皆是此說似可疑曰易所言利字謂當<lb/>
<pb n="31b"/>
　做底若放於利而行之利夫子誠罕言二利字豈可<lb/>
　言一般<hi>吳必大録</hi>
問易有太極曰自今觀之隂陽函太極也推本而言則<lb/>
　太極生隂陽也<hi>童伯羽録</hi>
問易有太極是生兩儀兩儀生四象四象生八卦荅云<lb/>
　此太極却是為畫卦設當來畫卦前太極只是一箇<lb/>
　渾淪底道理裏面包含隂陽剛柔竒耦無所不有及<lb/>
　畫一竒一耦是生兩儀再於一竒畫上加一耦此是<lb/>
<pb n="32a"/>
　陽中之隂又於一竒畫上加一竒此是陽中之陽又<lb/>
　於一耦上加一竒此是隂中之陽又於一耦上加一<lb/>
　耦此是隂中之隂是謂四象所謂八卦者一象上有<lb/>
　兩卦每象各添一竒一耦便是八卦某嘗聞一朋友<lb/>
　說一為儀二為象三為卦四象如春夏秋冬金木水<lb/>
　火東西南北無不可推矣<hi>周謨録</hi>
易有太極是生兩儀即所謂易也但先倒說此一句故<lb/>
　曰易有太極<hi>劉砥録</hi>
<pb n="32b"/>
易說三條昨亦思之此上下文本是通貫前此求其說<lb/>
　而不得故各自為說而不能相通耳洗心齋戒特觀<lb/>
　象玩辭觀變玩占之大者但方其退藏而與民同患<lb/>
　之用已具及其應變則又所以齋戒而神明其徳此<lb/>
　則非聖人不能與精義致用利用崇徳亦頗相類此<lb/>
　下所言闔闢往來乃易之道易有太極則承上文而<lb/>
　言所以往來闔闢而無窮者以其有是理耳有是理<lb/>
　則天地設位而易行乎其中矣兩而生四四而生八<lb/>
<pb n="33a"/>
　至於八則三變相因而三才可見故聖人因之畫為<lb/>
　八卦以形變易之妙而定吉凶至此然後可以言書<lb/>
　耳前所謂易有太極者恐未可以書言也愚意如此<lb/>
　不審如何<hi>荅蔡元定</hi>
易有太極便是下面兩儀四象八卦自三百八十四爻<lb/>
　揔為六十四自六十四揔為八卦自八卦揔為四象<lb/>
　揔為兩儀自兩儀揔為太極以物喻之易之有太極<lb/>
　如木之有根浮圗之有頂但木之極浮圗之極是有<lb/>
<pb n="33b"/>
　形之極太極却不是一物無方所頓放是無形之極<lb/>
　故周子曰无極而太極是他說得有功處然太極所<lb/>
　以為太極者却不離乎兩儀四象八卦如曰一隂一<lb/>
　陽之謂道指隂陽為道固不可而道則不離乎隂陽<lb/>
　也<hi>吳必大録</hi>
六月一日林黄中侍即來見論易有太極是生兩儀兩<lb/>
　儀生四象四象生八卦就一卦言之全體為太極内<lb/>
　外為兩儀内外及互體為四象又顛倒取為八卦先<lb/>
<pb n="34a"/>
　生曰如此則不是生却是包也始畫卦時只是箇隂<lb/>
　陽竒耦一生兩兩生四四生八而已方其為太極未<lb/>
　有兩儀也由太極而後生兩儀方其為兩儀未有四<lb/>
　象也由兩儀而後生四象方其為四象未有八卦也<lb/>
　由四象而後生八卦此之謂生若以為包則是未有<lb/>
　太極已先有兩儀未有兩儀已先有四象未有四象<lb/>
　已先有八卦矣林又曰太極有象且既曰易有太極<lb/>
　則不可謂之無濂溪乃有无極之說何也先生曰有<lb/>
<pb n="34b"/>
　太極是有此理无極是無形器方體可求兩儀有象<lb/>
　太極則无象林又曰三畫以象三才先生曰有三畫<lb/>
　方看見似箇三才模樣非故畫以象之也<hi>李閎祖録</hi>
以定天下之吉凶成天下之亹亹者曰人到疑而不能<lb/>
　決處便放倒了不肯向前既得卜筮知其吉凶自然<lb/>
　勉勉住不得則其所以亹亹者是卜筮成之也<hi>吳必大録</hi>
問書不盡言言不盡意是聖人設問之辭曰也是如此<lb/>
　言是不足以盡意故立象以盡意書是不足以盡言<lb/>
<pb n="35a"/>
　故因繫辭以盡言又曰書不盡言言不盡意是元舊<lb/>
　有此語又曰立象之盡意不獨見聖人有這意思寫<lb/>
　出來自是他象上有這意設卦以盡情偽不成聖人<lb/>
　有情又有偽自是卦上有這情偽但今曉不得那處<lb/>
　是偽如下繫云中心疑者其辭枝誣善之人其辭游<lb/>
　也理㑹他不得不知如何是支不知那卦中那處見<lb/>
　得如此沉思之乆曰看來情偽只是箇好與不好如<lb/>
　剥五隂只是要害一箇陽這是不好底情便是偽如<lb/>
<pb n="35b"/>
　復如臨便是好底卦便是眞情<hi>林學䝉録</hi>
問立象設卦繫辭是聖人發其精意以見於書變通鼔<lb/>
　舞是聖人推而見之於事否曰是<hi>同上</hi>
問書不盡言言不盡意一章立象盡意是觀竒耦兩畫<lb/>
　包含變化無有窮盡設卦以盡情偽謂有一竒一耦<lb/>
　設之於卦自是盡得天下情偽繫辭便斷其吉凶變<lb/>
　而通之以盡利此言占得此卦隂陽老少交變因其<lb/>
　變便有通之之理鼓之舞之以盡神未占得則有所<lb/>
<pb n="36a"/>
　疑既占則無所疑自然使得人脚輕手快行得順便<lb/>
　如大衍之後言顯道神徳行是故可與酬酢可與佑<lb/>
　神定天下之吉凶成天下之亹亹皆是鼓之舞之之<lb/>
　意乾坤其易之緼邪乾坤成列而易又立乎其中這<lb/>
　又只是言立象以盡意設卦以盡情偽易不過只是<lb/>
　一箇隂陽竒耦千變萬變則易之體立若竒耦不交<lb/>
　變竒純是竒耦純是耦去那裏見易易不可見則隂<lb/>
　陽竒耦之用亦何自而辨問在天地上如何曰關天<lb/>
<pb n="36b"/>
　地甚麽事此皆是說易不外竒耦兩物而已化而裁<lb/>
　之謂之變推而行之謂之通這是兩截不相干化而<lb/>
　裁之屬前項事謂漸漸化去裁制成變則謂之變推<lb/>
　而行之屬後項事謂推而為别一卦了則通行無礙<lb/>
　故為通舉而措之天下謂之事業便只是定天下吉<lb/>
　凶成天下亹亹者極天下之賾者存乎卦體之中備<lb/>
　隂陽變易之形容鼔天下之動者存乎辭是說出這<lb/>
　天下之動如鼓之舞之相似卦即象也辭即爻也大<lb/>
<pb n="37a"/>
　抵易只是一箇隂陽竒耦而已此外更有何物神明<lb/>
　一叚却是與形而上之道相對說自形而上謂之道<lb/>
　說至於變通事業却是自至約處說入至粗處去自<lb/>
　極天下之賾者存乎卦說至於神而明之則又是由<lb/>
　至粗上說入至約處黙而成之不言而信則說得又<lb/>
　微矣<hi>范元裕録</hi>
問變而通之如禮樂刑政皆天理之自然聖人但因而<lb/>
　為之品節範防以為敎於天下鼓之舞之蓋有以作<lb/>
<pb n="37b"/>
　興振起之使之遷善而不自知否曰鼓之舞之便無<lb/>
　所用力自是聖人敎化如此又曰政敎皆有鼔舞之<lb/>
　但樂占得分數較多自是樂㑹得㑹得而不自知因<lb/>
　舉横渠云<hi>云云</hi>巫風其鼓舞之盡神者歟巫字從工<lb/>
　兩邊人字是取象其舉袖巫者祀神如舞雩之類皆<lb/>
　須舞蓋以通暢其和氣達於神明<lb/>
變而通之以盡利鼔之舞之以盡神立象設卦繫辭皆<lb/>
　謂卜筮之用而天下之人方知所以避凶趨吉奮然<lb/>
<pb n="38a"/>
　有所興作不知手之舞之足之蹈之之意故曰定天<lb/>
　下之吉凶成天下之亹亹者蓋莫大乎蓍龜猶懼迫<lb/>
　天下之人勉之為善相似<hi>周謨録</hi>
又問鼔之舞之以盡神又言鼓天下之動者存乎辭鼓<lb/>
　舞恐是振揚發明底意思否曰然蓋提撕警覺使人<lb/>
　各為其所當為也如初九當潛則鼓之以勿用九二<lb/>
　當見則鼔之以利見大人若無辭則都發不出了<hi>楊道</hi>
　<hi>夫録</hi>
<pb n="38b"/>
鼔之舞之以盡神亦如成天下亹亹之義鼔舞有發動<lb/>
　之意鼓天下之動者存乎辭因易之辭而知吉凶後<lb/>
　如此<hi>吳必大録</hi>
乾坤其易之緼邪緼袍之緼是箇胎骨子<hi>萬人傑録</hi>
乾坤易之緼向論衣敝緼𫀆緼是綿絮胎今看此緼字<lb/>
　正是如此取義易包着此理乾坤即是體骨<hi>吳必大録</hi>
乾坤其易之緼邪<hi>止</hi>乾坤或幾乎息矣自易道統體而<lb/>
　言則乾陽坤隂一動一靜乃其緼也自乾坤成列而<lb/>
<pb n="39a"/>
　觀之則易之為道又不在乾坤之外惟不在外故曰<lb/>
　乾坤毁則無以見易然易不可見則乾自乾坤自坤<lb/>
　故又曰易不可見則乾坤或幾乎息矣<hi>荅張欽夫問目</hi>
問乾坤其易之緼邪曰緼是𫀆中之胎骨乾坤成列便<lb/>
　是乾一兊二離三震四卦都成列了其變易方立其<lb/>
　中若只是一隂一陽則未有變易在又曰有這卦則<lb/>
　有變易無這卦便無這易了又曰易有太極則以易<lb/>
　為主此一叚文意則以乾坤為主<hi>林學䝉録</hi>
<pb n="39b"/>
問乾坤成列而易立乎中是謂兩畫之列是說八卦之<lb/>
　列曰兩畫也是列八卦也是列六十四卦也是列<hi>同上</hi>
乾坤成列易立乎其中只是說乾坤二卦易是易之書<lb/>
　與天地定位而易行乎其中不同天地定位却是說<lb/>
　易之道理<hi>吳必大録</hi>
乾坤毁則無以見易易只是隂陽卦畫没這幾箇卦畫<lb/>
　憑箇甚寫出那隂陽造化何處更得易來這只是反<lb/>
　覆說易不可見則乾坤或幾乎息只是說揲蓍求卦<lb/>
<pb n="40a"/>
　更推不去說做造化之理息也得不若前說較平稳<lb/>
　<hi>㬊淵録</hi>
無極齋記發明義理之本原正名實於毫釐幾忽之際<lb/>
　非見之明玩之熟詎能及此然其間有曰易姑象其<lb/>
　機詩書禮樂姑陳其用熹竊謂姑者且然而非實之<lb/>
　辭也夫易之象其機詩書禮樂之陳其用皆其實然<lb/>
　而不可易者豈且然而非實之云乎又有曰髣髴曰<lb/>
　強名曰假狀凡此皆近乎老莊溟涬鴻䝉之說以六<lb/>
<pb n="40b"/>
　經語孟攷之凡聖人之言皆慤實而精明平易而淵<lb/>
　奥似或不如是也又有曰禮樂政事典謨訓誥皆斯<lb/>
　齋之土苴耳土苴之言亦出於莊周識者固已議之<lb/>
　今祖其言以為是說則是道有精粗内外之隔此恐<lb/>
　未安又曰老兮釋兮付諸大鈞範質之初語意隱奥<lb/>
　亦所未喻又曰西伯不識不知仲尼母意母我兹蓋<lb/>
　乾坤毁無以見易易不可見乾坤或幾乎息矣熹竊<lb/>
　謂詩人之稱文王雖曰不識不知然必繼之曰順帝<lb/>
<pb n="41a"/>
　之則孔門之稱夫子雖曰母意母我然後之得其傳<lb/>
　者語之必曰絶四之外必有事焉蓋體用相循無所<lb/>
　偏滯理固然也且大傳所謂易不可見則乾坤息者<lb/>
　乃所以明乾坤即易易即乾坤乾坤無時而毁則易<lb/>
　無時而息爾恐非如所引終篇之意乃類於老氏復<lb/>
　歸於無物之云也若夫中庸之終所謂無聲無臭乃<lb/>
　本於上天之載而言則聲臭雖無而上天之載自顯<lb/>
　非若今之所云并與乾坤而無之也此恐於道體有<lb/>
<pb n="41b"/>
　害自所謂求仁之端者推之則可見矣<hi>荅江元適</hi>
問形而上者謂之道形而下者謂之器如何分形器曰<lb/>
　形而上者是理才有作用便是形而下者問隂陽如<lb/>
　何是形而下者曰一物便有隂陽寒煖生殺皆見得<lb/>
　是形而下者事物雖大皆形而下者堯舜之事業是<lb/>
　也理雖小皆形而上者<hi>錢木之録</hi>
先生云横渠說道止於形器中揀箇好底說耳謂清為<lb/>
　道則濁之中果非道乎客感客形與無感無形未免<lb/>
<pb n="42a"/>
　有兩截之病聖人不如此說如曰形而上者謂之道<lb/>
　又曰一隂一陽之謂道<hi>萬人傑録</hi>
形而上者形而下者形以上底虚渾是道理形以下底<lb/>
　實便是器這箇分别得精切明道說只是這箇截得<lb/>
　上下最分明又曰形是這形質以上便為道以下便<lb/>
　為器這箇分别得最親切故明道云惟此語截得上<lb/>
　下最分明<hi>㬊淵録</hi>
形而上者謂之道形而上底虚渾是道理形而下者謂<lb/>
<pb n="42b"/>
　之器形而下底實便是器這箇分别得精切明道語<lb/>
　截得上下最分明<hi>蕭佐録</hi>
形是這形質以上便為道以下便為器這箇分得最精<lb/>
　切故明道云惟此語截得上下最分明安土敦乎仁<lb/>
　故能愛此語最密<hi>黄義剛録</hi>
形而上者謂之道形而下者謂之器這箇在人看指器<lb/>
　而謂道固不得離器而求道亦不得且如火是器自<lb/>
　有道在裏<hi>林夔孫録</hi>
<pb n="43a"/>
器亦道道亦器也道未嘗離乎器道只是器之理這人<lb/>
　身是器語言動作便是人之理理只在器上理與器<lb/>
　未嘗相離<lb/>
形而上者謂之道形而下者謂之器道是道理事事物<lb/>
　物皆有箇道理器是形迹事事物物亦皆有箇形迹<lb/>
　有道湏有器有器湏有道有物必有則<hi>葉賀孫録</hi>
可見底是器不可見底是道理是道物是器<lb/>
問形而上者謂之道一叚只是這一箇道理但即形器<lb/>
<pb n="43b"/>
　之本體而不離乎形器則謂之道就形器而言則謂<lb/>
　之器聖人因其自然化而裁之則謂之變推而行之<lb/>
　則謂之通舉而措之則謂之事業裁也行也措也都<lb/>
　只是裁行措這道曰是<lb/>
伊川云形而上者謂之道形而下者謂之器湏著如此<lb/>
　説這是伊川見得分明故云湏著如此説形而上者<lb/>
　是理形而下者是物如此開説方見分明如此了方<lb/>
　説得道不離乎器器不違乎道處如為君湏止於仁<lb/>
<pb n="44a"/>
　這是道理合如此為人臣止於敬為人子止於孝為<lb/>
　人父止於慈這是道理合如此今人不解恁地説便<lb/>
　不索性兩邉説怎生説得通<hi>葉賀孫録</hi>
形而上者謂之道形而下者謂之器形而上者指理形<lb/>
　而下者指事物而言事事物物皆有其理事物可見<lb/>
　而其理難知即事即物便要見得此理只是如此看<lb/>
　但要真實於事物上見得這箇道理然後於己有益<lb/>
　為人君止於仁為人子止於孝必湏就君臣父子上<lb/>
<pb n="44b"/>
　見得此理大學之道不曰窮理而謂之格物只是使<lb/>
　人就實處窮竟事事物物上有許多道理窮之不可<lb/>
　不盡也<hi>周謨録</hi>
天地形而下者天地乾坤之形殻乾坤天地之性情<hi>李方</hi>
　<hi>子録</hi>
化而裁之存乎變推而行之存乎通裁是裁截之義謂<lb/>
　如一歳裁為四時一時裁為三月一月裁為三十日<lb/>
　一日裁為十二時此是變也又如隂陽兩爻自此之<lb/>
<pb n="45a"/>
　彼自彼之此若不截斷則豈有定體通是通其變將<lb/>
　已裁定者推而行之即是通謂如占得乾之履便是<lb/>
　九三如乾乾不息則我所行者以此而措之於民則<lb/>
　謂之事業也<hi>吳必大録</hi>
問易中多言變通通字之義如何曰處得恰好處便是<lb/>
　通問徃來不窮謂之通如何曰處得好便不窮不通<lb/>
　便窮問推而行之謂之通如何曰推而行之便是就<lb/>
　這上行將去且如亢龍有悔是不通了處得來无悔<lb/>
<pb n="45b"/>
　便是通變是就時就事上説通是就上面得行䖏說<lb/>
　故曰通其變只要常教流通不窮問如富貴貧賤夷<lb/>
　狄患難這是變行乎富貴行乎貧賤行乎夷狄行乎<lb/>
　患難至於無入而不自得便是通否曰然<hi>楊道夫録</hi>
横渠説化而裁之謂之變一句説得好不知本義中有<lb/>
　否曰無但尋常看此一句只如自初九之潛而為九<lb/>
　二之見這便是化就他化處截斷便是變曰然化是<lb/>
　箇亹亹地去有漸底意思且如而今天氣漸漸地涼<lb/>
<pb n="46a"/>
　將去到得立秋便截斷這以後是秋便是變問如此<lb/>
　則裁之乃人事也曰然<hi>楊道夫録</hi>
化而裁之存乎變只在那化中裁截取便是變如子丑<lb/>
　寅卯十二時皆以漸而化不見其化之迹及亥後子<lb/>
　時便截取是屬明日所謂變也<hi>萬人傑録</hi>
化而裁之化是因其自然而化裁是人為變是變了他<lb/>
　且如一年三百六十日湏待一日日漸次進去到那<lb/>
　滿時這便是化自春而夏夏而秋秋而冬聖人去這<lb/>
<pb n="46b"/>
　裏截做四時這便是變化不是一日内便頓然恁地<lb/>
　人之進徳亦如此三十而立不到那三十時便立湏<lb/>
　從十五志學漸漸化去方到横渠去這裏說做化而<lb/>
　裁之便是這意陰變而趨於剛剛變而趨於柔與這<lb/>
　箇意思也只一般自陰來做陽其勢浸長便覺突兀<lb/>
　有頭面自陽去做陰這只是漸漸消化去這變化之<lb/>
　義亦與鬼神屈伸相似<hi>㬊淵録</hi>
問上云化而裁之謂之變下云化而裁之存乎變如何<lb/>
<pb n="47a"/>
　分曰上文化而裁之便喚做變下文是就這變處見<lb/>
　得化而裁之如自初一日至于三十日便是化到這<lb/>
　三十日裁斷做一月明日便屬後月便是變便是化<lb/>
　而裁之到這處方見得又曰星辰運行無頃刻停息<lb/>
　若逐時紀之自不勝其紀以昬旦紀之則一日差一<lb/>
　度然亦記不得所以只於逐月裁斷道昬某中旦某<lb/>
　中逐日便是化到這一月處便是變又曰化而裁之<lb/>
　方是分下頭項推而行之便是見於事如堯典分命<lb/>
<pb n="47b"/>
　羲和許多事便是化而裁之到敬授人時便是推而<lb/>
　行之<hi>林學䝉録</hi>
化而裁之存乎變只在那化中裁截取便是變如子丑<lb/>
　寅卯十二時皆以漸而化不見其化之之迹及亥從<lb/>
　子時便截取是屬明日所謂變也<hi>沈僴録</hi>
化是漸自子至亥漸漸消化以至於無變則有陡段可<lb/>
　見如晝夜之分横渠說化而裁之謂之變處一段甚<lb/>
　好<hi>吳必大録</hi>
<pb n="48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文公易説卷十二<lb/>
</p>
<p>
</p>
  </div>
</body>
</text>
</TEI>
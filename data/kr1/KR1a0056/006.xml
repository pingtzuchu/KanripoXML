<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文公易説卷六</head>
    <p>
<pb n="1a"/>
欽定四庫全書<lb/>
　文公易説卷六　　　　　　宋　朱鑑　撰<lb/>
　　　下經<lb/>
䷲<hi>震下震上</hi>震<lb/>
震來虩虩是震之初震得來如此<lb/>
言人常似那震來時虩虩地便能笑言啞啞到得震驚<lb/>
　百里也不喪匕鬯這箇相連做一串説下來<hi>㬊淵録</hi>
震未便説到誠敬處只是説臨大震懼而不失其常主<lb/>
<pb n="1b"/>
　器之事未必彖辭便有此意看來只是傳中方説<hi>㬊淵</hi>
　<hi>録</hi>
億喪貝有以億作噫字觧底<lb/>
李燔問伊川先生言震驚百里不喪匕鬯臨大震懼能<lb/>
　安而不自失惟誠敬而已處震之道固當如此若出<lb/>
　於不測驚動莫不害事否先生曰若誠敬至自是不<lb/>
　驚驚則自是有聞斷<lb/>
䷳<hi>艮下艮上</hi>艮<lb/>
<pb n="2a"/>
吳必大問兼山所得於程門者云艮内外皆止是内止<lb/>
　天理外止人欲又如門限然在外者不得入在内者<lb/>
　不得出此意如何先生云何故恁地説因論艮其止<lb/>
　彖云止其所便是觧艮其背盖人之四肢皆能運轉<lb/>
　惟背不動止其所之義也程傳觧作止於所不見恐<lb/>
　未安若是天下之事皆止其所已何與焉人亦何與<lb/>
　焉此所謂不獲其身行其庭不見其人也又問莫是<lb/>
　舜有天下而不與之意否曰不相似如所謂百官萬<lb/>
<pb n="2b"/>
　務金革百萬之衆飲水曲肱樂在其中萬變皆在人<lb/>
　其實無一事是也又云艮其背静而止也行其庭動<lb/>
　而止也萬物皆止其所只有理而已不獲其身不見<lb/>
　其人也因論易云彖象文言觧得易直是分曉精宻<lb/>
　但學者虚心讀之便自可見如利見大人文言分明<lb/>
　觧聖人作而萬物覩之類是也爻辭只是占得此卦<lb/>
　爻之辭看作何用謂如屯卦之利建侯屯自是卦畫<lb/>
　何嘗有建侯意思如晉文公占之便有用也又如王<lb/>
<pb n="3a"/>
　用亨于岐山亨字合作享字是王者有事於山川之<lb/>
　卦以屯推之皆可見矣<hi>萬人傑録</hi>
郭子和傳其父學又兼象數其學已雜又被謝昌國拈<lb/>
　掇得愈不是了又問郭以兼山學自名是其學只一<lb/>
　艮卦曰易之道一箇艮卦可盡則不消更有六十三<lb/>
　卦<hi>金去偽録</hi>
問止非為也為不止矣何謂也曰止便不作為作為便<lb/>
　不是止曰止是以心言否曰是淳舉易傳内欲不萌<lb/>
<pb n="3b"/>
　外物不接曰即是這止<hi>問艮卦○陳淳録</hi>
示喻艮背之説周程先生意是如此尋常亦只此曉㑹<lb/>
　於道理工夫無不是處但近讀見得彖辭觧云艮其<lb/>
　止止其所也正説此句之意則所謂艮乃止也背乃<lb/>
　當止之所也程先生於此句下亦作此説却不本上<lb/>
　文卦辭之義盖理自兩通但文王本意則只當依孔<lb/>
　子所觧為是不須更引不見之説以雜之也不審尊<lb/>
　意以為如何<hi>荅吕竦</hi>
<pb n="4a"/>
問通書艮其背背非見也云云荅曰程子觧艮其背謂<lb/>
　止於其所不見即此説然看易意恐不是恁地如彖<lb/>
　下止亦只是去止那上而止艮其止此一句若不是<lb/>
　止字誤本是背字便是艮其止句觧那艮其背一句<lb/>
　艮其止乃是止於其所當止也亦似大學言君止於<lb/>
　仁臣止於敬之類程子觧此下文觧得甚好上面艮<lb/>
　其背是止於其所當止之地也不獲其身行其庭不<lb/>
　見其人萬物皆各止其所了都純是理也不見冇已<lb/>
<pb n="4b"/>
　也不見有人都只見是理<hi>徐寓録</hi>
伊川易傳艮其背一段只是非禮勿視非禮勿聽非禮<lb/>
　勿言非禮勿動則止於所不見无欲以亂其心不獲<lb/>
　其身者盖外既無非禮之視聽言動則内自不見其<lb/>
　私已之欲矣外物不接便是姦聲亂色不留聰明滛<lb/>
　樂慝禮不接心術惰慢邪僻之氣不設於身體之意<lb/>
　又曰艮其背不獲其身行其庭不見其人易中只是<lb/>
　説艮其止止其所人之四肢百骸皆能動作惟背不<lb/>
<pb n="5a"/>
　能動止於背是止得其當止之所明道答横渠定性<lb/>
　書舉其語是此意伊川説却不同又自是一説不知<lb/>
　伊川觧艮其止止其所也又説得分曉却觧艮其背<lb/>
　又自有異想是照顧不到周先生通書之説却與伊<lb/>
　川同也或問不見可欲便心不亂與艮其背之説何<lb/>
　如曰老氏之説非為自家不見可欲看他上文皆是<lb/>
　使民人如此如虚其心亦是使他無思無欲實其腹<lb/>
　亦是使他飽滿<hi>温公如此觧蔡文説不然</hi>又曰艮其背看伊川説<lb/>
<pb n="5b"/>
　只是非禮勿視非禮勿聽非禮勿言非禮勿動今人<lb/>
　又説得深少閒便恐走作如釋老氏之説屏去外物<lb/>
　也又因説止於所不見曰非禮之事物湏是常去防<lb/>
　閑它不成道我恁地了便一向去事物裏面衮得<hi>葉賀</hi>
　<hi>孫録</hi>
不獲其身不得其身也猶言討自家自己不得又曰欲<lb/>
　出於身人才要一件物事便須以身已去對副他若<lb/>
　無所欲則可恁底平平過便似無此身一般又曰伊<lb/>
<pb n="6a"/>
　川觧艮其背一段若别做一段看却好只是移放易<lb/>
　上説便難通湏費心力口舌方始為説得出又曰上<lb/>
　下敵應不相與猶言各不相管只是各止其所又曰<lb/>
　明道曰與其非外而是内不若内外之兩忘也説得<lb/>
　最好便是不獲其身行其庭不見其人不見有物不<lb/>
　見有我只見其所當止也如為人君止於仁不知下<lb/>
　面道如何只是我當止於仁為人臣止於敬不知上<lb/>
　面道如何只是我當止於敬只認我所當止也以至<lb/>
<pb n="6b"/>
　父子兄弟夫婦朋友大事小事莫不皆然從伊川之<lb/>
　説到不獲其身處便説不來至行其庭不見其人越<lb/>
　難説只做止其所止更不費力<hi>葉賀孫録</hi>
艮背之用固在於止其所然能止其所乃知至物格以<lb/>
　後事始學者還便可用否更告喻及也<hi>荅吕伯恭别紙</hi>
所示疑義若據易文則艮其背即是止其所之義而伊<lb/>
　川説作兩般恐非經之本㫖然其言止欲於無見乃<lb/>
　非禮勿視勿聽之義於學者亦不為無用更思之<hi>荅楊</hi>
<pb n="7a"/>
　<hi>仲思</hi>
艮其背不見其身盖是閑邪存其誠制之於外以安其<lb/>
　内奸聲亂色不留聰明淫樂慝禮不接心術之意若<lb/>
　能如此做工夫亦自好外物不接不萌之際二字南<lb/>
　軒以為當去伯恭却説止於所不見是眼雖見而心<lb/>
　不見恐無此理但易本意却是説只見義理不見已<lb/>
　身也不知是疼不知是痛不知是利不知是害如舍<lb/>
　生取義殺身成仁一般行其庭不見其人是只見道<lb/>
<pb n="7b"/>
　理不見那人也不知是張三不知是李四<hi>黄顯子録</hi>
舊聞先生言艮其背是止字彖中明言艮其止止其所<lb/>
　也又言艮其背一句是腦故彖中言是以不獲其身<lb/>
　行其庭不見其人也四句只略相對<hi>同上</hi>
問伊川艮其背傳看來所謂止者正謂應事接物之時<lb/>
　各得其所也今云止於所不見又云不交於物則是<lb/>
　無所見無所交方得其所止而安若有所見有所交<lb/>
　時是全無可止之處矣曰這處無不見底意思周先<lb/>
<pb n="8a"/>
　生也恁地説是它偶看這一處錯了相傳如此但看<lb/>
　孔子釋彖之辭云艮其止止其所也盖此一句即是<lb/>
　説艮其背人身皆動惟背不動這便是所當止處此<lb/>
　句伊川却説得好若移此句説它腦子便無詐多勞<lb/>
　攘<hi>林夔孫録</hi>
行其庭不見其人一似不曾見人一般<hi>同上</hi>
因説不獲其身曰如君止於仁臣止於忠但見得事之<lb/>
　當止不見此身之為利為害纔將此身預其間則道<lb/>
<pb n="8b"/>
　理便壊了古人所以殺身成仁舍生取義者只為不<lb/>
　見此身方能如此<hi>林學蒙録</hi>
問艮其背不獲其身是静中之止行其庭不見其人是<lb/>
　動中之止伊川云内欲不萌外物不接如是而止乃<lb/>
　得其止似只説得静中之止否先生云然此段分作<lb/>
　兩截却是艮其背不獲其身為靜之止行其庭不見<lb/>
　其人為動之止總説則艮其背是止之時當其所止<lb/>
　了所以止時自不獲其身行時自不見其人此三句<lb/>
<pb n="9a"/>
　乃艮其背之效驗所以彖辭先説止其所也上下敵<lb/>
　應不相與也却云是以不獲其身行其庭不見其人<lb/>
　也又問云止有兩義得所止之止是指義理之極行<lb/>
　止之止則就人事所為而言先生曰然時止之止止<lb/>
　字小得其所止之止止字大此段工夫全在艮其背<lb/>
　上多是人將行其庭對此句説便不是了行其庭則<lb/>
　是輕説過縁艮其背既盡得了則不獲其身行其庭<lb/>
　不見其人矣<lb/>
<pb n="9b"/>
李閎祖問伊川易傳艮其背之義曰此説似差了不可<lb/>
　曉若據夫子説止其所也只是物各有所止之意伊<lb/>
　川又却於觧艮其止止其所也又是説得分明恐上<lb/>
　面是失檢㸃<hi>錢木之録</hi>
君子之學莫若廓然而大公物來而順應自後許多説<lb/>
　話只是此二句意艮其背不獲其身行其庭不見其<lb/>
　人此是説廓然而大公<lb/>
張洽問艮其背處先生曰艮其背不獲其身是只見箇<lb/>
<pb n="10a"/>
　道理不見自家行其庭不見其人是只見箇道理不<lb/>
　見箇人也<hi>潘時舉録</hi>
艮其背背只是言止也人之四體皆能動惟背不動取<lb/>
　止之義各止其所則廓然而大公<hi>廖徳明録</hi>
問艮其背不獲其身者止而止也所謂静而止其所也<lb/>
　行其庭不見其人者行而止也所謂動而止其所也<lb/>
　盖艮之義止而已當止而止止也當行而行亦止也<lb/>
　此所謂止其所也静而止其所者是只見道理所當<lb/>
<pb n="10b"/>
　止處不見已身之有利害禍福也動而止其所者是<lb/>
　只見道理所當行處不見在人之有强弱貴賤也古<lb/>
　人所以舍生取義殺身成仁者不獲其身者乃能不<lb/>
　見其人未有顧已身之利害禍福不能不畏侮於人<lb/>
　之强弱貴賤也故曰動靜各止其所而必以主夫静<lb/>
　者為本焉所以自源而徂流也程先生所謂止於所<lb/>
　不見則無以亂其心而止乃安是又就做工夫上言<lb/>
　猶所謂姦聲亂色不留聰明淫樂慝禮不接心術之<lb/>
<pb n="11a"/>
　意此盖𤼵明所以能止之義故其彖傳有曰艮其背<lb/>
　故不獲其身不見其人是以能止也此恐言外之意<lb/>
　未必易之本義不知如此看得否荅云不獲其身不<lb/>
　見其人惟説甚善然亦不專在此日用精粗盖無不<lb/>
　然也程先生説自是其所見如夫子彖傳文言未必<lb/>
　文王之本意也<hi>荅董銖録</hi>
楊至問止於所不見先生云盖是閑邪存其誠制之於<lb/>
　外以安其内如姦聲亂色不留聰明淫樂慝禮不接<lb/>
<pb n="11b"/>
　心術凡可欲者皆置在背後之意外物不接内欲不<lb/>
　萌之際敬夫謂當去之際二字伯恭説止於所不見<lb/>
　是眼雖見而心不見恐無此理艮其背不獲其身行<lb/>
　其庭不見其人但見義理之當止不見吾之身但見<lb/>
　義理之當為不知為張三李四<hi>襲蓋卿録</hi>
問通書艮其背背非見也曰只如非禮勿視姦聲亂色<lb/>
　不留聰明淫樂慝禮不接心術非是耳無所聞目無<lb/>
　所見程子觧艮其背謂止於其所不見即是此説但<lb/>
<pb n="12a"/>
　易意恐不如此卦象下止便是去止那上止彖艮其<lb/>
　止一句若非止誤本是背字便為此句觧那艮其背<lb/>
　句艮其止是止於所當止如大學君止於仁臣止於<lb/>
　敬之類程子觧此下却好不知上如何又恁地説人<lb/>
　之四肢皆能動有止之象艮其背是止於其所當止<lb/>
　之地也不獲其身行其庭不見其人萬物各止其所<lb/>
　便都統是一理也不見有已也不見有人都只見是<lb/>
　理<lb/>
<pb n="12b"/>
問艮行其庭不見其人傳曰庭除之間至近也在背則<lb/>
　雖至近不見謂不交於物也外物不按内欲不萌如<lb/>
　是而止乃得止之道夫人豈得不交於物而孑然自<lb/>
　立於世哉意此所謂不交者謂非已之所當應則雖<lb/>
　在至近而猶不見也若非所當應亦感之而動則非<lb/>
　所以為止矣未知是否荅云熟讀彖傳之詞可見文<lb/>
　義艮其背乃止其所之意程傳恐非本文之㫖<lb/>
蕭佐問艮易傳云止於其所不見則無慾以亂其心又<lb/>
<pb n="13a"/>
　云外物不接内慾不萌如是而止乃得止之道竊恐<lb/>
　外物無有絶而不接之理若拘拘然務絶乎物而求<lb/>
　以不亂其心是在我却無所守而外為物所動則奈<lb/>
　何先生曰此一段亦有可疑外物豈能不接但當於<lb/>
　非禮勿視勿聽勿言勿動四者用力<hi>蕭佐編次</hi>
艮其背不獲其身只見道理所當止處不見自家自己<lb/>
　不見害不見利不見痛痒只見道理如古人殺身成<lb/>
　仁舍生取義皆是見得道理合當恁地處置皆不見<lb/>
<pb n="13b"/>
　是張三李四伊川説艮其背是止於所不見其意如<lb/>
　説閑邪如所謂制之於外以安其内如所謂姦聲亂<lb/>
　色不留於聰明淫樂慝禮不接於心術此意亦自好<lb/>
　但易之本意未必是如此劉孟容問老子所謂不見<lb/>
　可欲使心不亂與易傳同否荅云老子之意是要得<lb/>
　使人不見故温公觧此一段認得老子本意聖人之<lb/>
　治虚其心是要得人無思無欲實其腹是要得人充<lb/>
　飽弱其志是要得箇不争强其骨是要得人作勞後<lb/>
<pb n="14a"/>
　人觧得過髙了通書云背非見也亦似伊川説止非<lb/>
　為也亦不是本意語録中有云周茂叔謂看一部華<lb/>
　嚴經不如看一艮卦下面注云言各止其所他這裏<lb/>
　却看得止字好<hi>㬊淵録</hi>
外物不接内慾不萌之際南軒以為之際二字當除去<lb/>
　<hi>今程傳已無之際字○同上</hi>
艮其背便不獲其身便不見其人行其庭對艮其背只<lb/>
　是對得輕身是動物不道動都是妄然而動斯妄矣<lb/>
<pb n="14b"/>
　不動自无妄<hi>同上</hi>
艮其背渾只見得道理合當如此入自家一分不得着<lb/>
　一些私意不得不獲其身不干自家事這四句湏是<lb/>
　説艮其背了静時不獲其身動時不見其人所以彖<lb/>
　辭傳中説是以不獲其身至无咎也周先生所以説<lb/>
　定之以仁義忠信而主静這依舊只是就艮其背邉<lb/>
　説下來不是内不見已外不見人這兩卦各自是一<lb/>
　箇物不相秋採<hi>同上</hi>
<pb n="15a"/>
八純卦都不相與只是艮卦是止尤不相與内不見已<lb/>
　是内卦外不見人是外卦兩卦各自去<lb/>
問艮六二不拯其隨程子謂二不得以拯三之不中則<lb/>
　勉而隨之不拯而惟隨也恐惟字未的當若不拯而<lb/>
　惟隨則如樂正子之於子敖冉求之於季氏也當只<lb/>
　言不拯其所隨故其心不快如孔孟之於時君諫不<lb/>
　行言不聽則去而已勉而隨之恐非時止之義荅云<lb/>
　得之<hi>荅潘時舉</hi>
<pb n="15b"/>
艮其限是截做兩段去<hi>㬊淵録</hi>
熹嘗説賈誼固有才文章亦雄偉只是言語急廹失進<lb/>
　言之序看有甚事都一齊説了宜乎絳灌之徒不悦<lb/>
　而文帝謙讓未遑也且如一閒破屋教自家修湏有<lb/>
　先後緩急之序不成一齊拆下雜然並修看它㑹做<lb/>
　事底人便别如韓信鄧禹諸葛孔明輩無不有一定<lb/>
　之規模漸漸做將去所以所為皆卓然有成這様人<lb/>
　方是有定力㑹做事如賈誼胷次終是閙着事不得<lb/>
<pb n="16a"/>
　有些子在心中盡要迸出來只管跳躑爆趠不已如<lb/>
　乘生駒相似制御它未下所以言語無序而不能有<lb/>
　所為也易曰艮其輔言有序悔亡聖人之意可見<hi>沈僴</hi>
　<hi>録</hi>
䷴<hi>艮下巽上</hi>漸<lb/>
卦中有兩箇孕婦字不知如何取象不可曉<hi>㬊淵録</hi>
漸之九三夫征不復婦孕不育利禦冦今術家言宜㛰<lb/>
　姻日不利出師征伐宜征伐日不利㛰姻盖其日有<lb/>
<pb n="16b"/>
　宜和合争鬭之不同兵家多遵用之<hi>沈僴録</hi>
漸九三爻雖不好夫征不復婦孕不育却利禦冦今術<lb/>
　家擇日利婚姻底日不宜用兵利相戰底日不宜㛰<lb/>
　嫁正是此意盖用兵則要相殺相勝婚姻則要和合<lb/>
　故用不同也<lb/>
䷵<hi>兑下震上</hi>歸妹<lb/>
歸妹未有不好只是説以動帶累它<hi>㬊淵録</hi>
月幾望是説隂盛<hi>㬊淵録</hi>
<pb n="17a"/>
䷶<hi>離下震上</hi>豐<lb/>
豐亨王假之須是王假之了方且勿憂宜日中若未到<lb/>
　這箇田地更憂甚底王亦未有可憂宜照天下是貼<lb/>
　底閑句<lb/>
問九四近隂闇之君所以豐其蔀日中見斗之象亦是<lb/>
　它本身不中正所致故象云位不當也先生曰也是<lb/>
　如此<lb/>
䷷<hi>艮下離上</hi>旅<lb/>
<pb n="17b"/>
旅六五如伊川説一矢亡之亡字正如秦無亡矢遺鏃<lb/>
　之亡不是如伊川之説易中凡言終吉者皆是𥘉不<lb/>
　甚好又曰而今只如這小小文義亦無人去觧拆得<lb/>
䷸<hi>巽下巽上</hi>巽<lb/>
九二得中所以過於巽為善用史巫紛若吉看来是箇<lb/>
　盡誠以祭祀之吉占<lb/>
九三頻巽不比頻復復是好事所以頻復為无咎巽不<lb/>
　是大故好底事九三别無伎倆只管今日巽了明日<lb/>
<pb n="18a"/>
　巽自是可吝<lb/>
六四田獲三品伊川主張作巽於上下説得較牽强<lb/>
无初有終也仿彿是伊川説未善是無初更之而善是<lb/>
　有終自貞吉悔亡以下都是這一箇意思一如坤卦<lb/>
　先迷後得以下都只是一箇意<hi>㬊淵録</hi>
九五先庚三日後庚三日不知是如何看來又似設此<lb/>
　為卜是吉模様蠱之先甲三日是辛後甲三日是丁<lb/>
　此卦先庚三日亦是丁丁與辛皆古人祭祀之日但<lb/>
<pb n="18b"/>
　癸日不見用處<lb/>
先庚後庚是説那後面變了底一截<lb/>
九五品具上比於隂故有此戒<lb/>
資斧有做齎斧説底這資斧在巽上説也自分曉然而<lb/>
　旅中亦豈可無備禦底物事次第這便是<hi>㬊淵録</hi>
䷹<hi>兑下兑上</hi>兑<lb/>
川壅為澤坎為川兑為澤澤是水不流底却下一畫閉<lb/>
　合時便成兑卦便是川壅為澤之象<hi>㬊淵録</hi>
<pb n="19a"/>
兑巽卦爻辭皆不端的可以移上移下如剥卦之類皆<lb/>
　確定移不得不知是如何兑商兑之類皆不甚親切<lb/>
　為復是觧書到末梢㑹嬾了看不子細為復聖人别<lb/>
　有意義但先儒觧得亦皆如此無理㑹<lb/>
䷺<hi>坎下巽上</hi>渙<lb/>
渙卦亦不可曉只以大意看則人之所當渙者莫甚於<lb/>
　己私其次便渙散其它羣隊合以成大其次便雖渙<lb/>
　散其號令與其居積以周於人其次便渙去患害但<lb/>
<pb n="19b"/>
　六四一爻未見其大好處今爻辭却説得恁地浩大<lb/>
　皆不可曉<lb/>
此卦只是卜祭吉又更宜涉川王乃在中是指廟中言<lb/>
　宜在廟祭祀伊川先生説得那道理多了它見得許<lb/>
　多道理了不肯自做它説須要寄搭放在經上易不<lb/>
　須説得深只是輕輕地説過<hi>㬊淵録</hi>
奔其机也只是九來做二人事上説時是來就那安處<lb/>
　渙其羣言散小羣做大羣如將小物事幾把觧來合<lb/>
<pb n="20a"/>
　做一大把東坡説一爻最好縁他㑹做文字理㑹得<lb/>
　文勢故説得合<lb/>
九二渙奔其机是以卦變言之自三來居二得中而不<lb/>
　窮所以為安如机之安也九三是自二徃居三未為<lb/>
　得位以其上同於四所以為得位彖辭如此説得宻<lb/>
　若云上應九為上同恐如此跳過了不得此亦是依<lb/>
　文解義説終是不見得三來居二之為安二之於三<lb/>
　為得位是如何<lb/>
<pb n="20b"/>
九三渙其躬志在外也是舍己從人意思<lb/>
渙其羣乃取老蘇之説是散了小小底羣隊併做一箇<lb/>
　東坡所謂合小以謀大大以為一且如我太祖之取<lb/>
　蜀取江南皆是渙其羣渙有邱之義但不知六四爻<lb/>
　如何當得此義<lb/>
常觀觧易底惟是東坡㑹做文字了却揍着它語脉如<lb/>
　渙其羣元吉諸家皆云渙散了却成羣都不成語句<lb/>
　惟東坡説道渙散它小小羣聚合成一大羣如那天<lb/>
<pb n="21a"/>
　下混一之際破散它那小羣成一大羣如此方成文<lb/>
　理<hi>㬊淵録</hi>
渙是散底意思物事有當散底號令當散積聚當散羣<lb/>
　隊當散<hi>同上</hi>
散居積須是在它正位方可<lb/>
老蘇云渙之六四曰渙其羣元吉夫羣者聖人之所欲<lb/>
　渙以混一天下者也此説雖程傳有所不及如程傳<lb/>
　之説各相朋黨不能混一惟六四能渙小人之私羣<lb/>
<pb n="21b"/>
　成天下之公道此所以元吉也老蘇天資髙又善為<lb/>
　文章故此等説話皆能達其意大抵渙卦上三爻是<lb/>
　以渙濟渙也<hi>楊道夫録</hi>
渙汗其大號聖人當初就人身上説一汗字為象不為<lb/>
　無意盖人若之號令當出乎人君之中心由中而外<lb/>
　由近而逺雖至幽至逺之處無不被而及之亦由人<lb/>
　身之汗出於中而浹於四體也<hi>楊道夫録</hi>
渙汗其大號號令當教如汗之出於毛百竅中迸散出<lb/>
<pb n="22a"/>
　來這箇物出不㑹反却不是説那號令不當反只是<lb/>
　取其如汗之散出自有不反底意思<lb/>
九五象王居无咎只是節做四字句伊川泥其句所以<lb/>
　説得王居无咎差了如上九象亦自節了字則此可<lb/>
　疑<lb/>
䷻<hi>兑下坎上</hi>節<lb/>
節卦大抵以當位而通為善觀九五中正而通本義云<lb/>
　坎為通豈水在中間必流而不止邪先生曰然又云<lb/>
<pb n="22b"/>
　觀這六爻上三爻在險中是處節者也故四在險初<lb/>
　而節則亨五在險中而節則甘上在險中雖苦而亡<lb/>
　悔盖節之時當然也下三爻在險外未至於節而預<lb/>
　知所以節之義初知通塞故无咎二可行而反節三<lb/>
　見險在前當節而又以隂居剛不中正而不能節所<lb/>
　以二爻凶而有咎不知是如此否先生云恁地説也<lb/>
　説得然九二爻看來未甚不好而反云凶終是觧不<lb/>
　穏<lb/>
<pb n="23a"/>
問君子之道貴乎得中節之過雖非中道然亦愈於不<lb/>
　節者如何便㑹凶如九二不出門庭雖是失時亦未<lb/>
　失為恬退守節者乃以凶何也先生沉思良久曰這<lb/>
　處便局定不得若以占言之且是冩下少間自有進<lb/>
　應處眼下皆未見得若以道理言之則有可為之時<lb/>
　乃不出而為之這便是凶之道不是别更有凶又曰<lb/>
　時乎時乎不再來如何可失<lb/>
户庭是初爻之象門庭是第二爻之象户庭未出去在<lb/>
<pb n="23b"/>
　門庭則已稍出矣就爻位上推户庭主心門庭主事<lb/>
　<hi>㬊淵録</hi>
安節是安穏自在甘節是不辛苦喫力底意思甘便對<lb/>
　那苦甘節與禮之用和為貴相似不成人臣得甘節<lb/>
　吉時也要節天下大率人一身上各自有箇當節底<lb/>
䷼<hi>兑下巽上</hi>中孚<lb/>
中孚與小過都是有飛鳥之象中孚是箇卵象是鳥之<lb/>
　未出殻底孚亦是那孚膜意思所以卦中都説鳴鶴<lb/>
<pb n="24a"/>
　翰音之類翰音登天言不知變者盖説一向恁麽去<lb/>
　不知道去不得這兩卦十分觧不得且依稀地説豚<lb/>
　魚吉這卦中它須見得有箇豚魚之象今不可考占<lb/>
　法則莫湏是見豚魚則吉如鳥占之意象若卜分理<lb/>
　㑹着便湏穿鑿<hi>同上</hi>
唐臣問中孚傳曰中虚為中孚之象中實亦為孚象又<lb/>
　曰中虚信之本中實信之質又曰中虚為誠之象中<lb/>
　實為孚之象夫有本則有質有誠則有孚盖即質生<lb/>
<pb n="24b"/>
　於本而孚出於誠也似有終始似有先後然不可得<lb/>
　指而名之以為終始先後也故分而言之則曰中實<lb/>
　合而言之則曰中虚分謂二體兑與巽也合謂全體<lb/>
　中孚是也二體以剛而得上下之中雖曰實矣及其<lb/>
　成體則二柔在中而又生於虚焉盖虚中未嘗無實<lb/>
　而中實未嘗不虚也以虛為實之體而實為虚之川<lb/>
　雖曰體曰用又不可岐而為二也大抵虚根於實實<lb/>
　出於虚及其虚也實之理未嘗不在焉於其實也虚<lb/>
<pb n="25a"/>
　之義未嘗不存焉但不可執其虚而忘其實忘其實<lb/>
　則無質也無信也又不可泥其實而失其虚失其虚<lb/>
　則無本也不誠也是猶隂根於陽陽根於隂静無為<lb/>
　動有道並行而不相悖者也今夫天地之間一元之<lb/>
　氣杳㝠無迹豈非虚邪萬物生成各具形器豈非實<lb/>
　邪然物雖成形豈能離於一元之氣一元之氣豈能<lb/>
　捨於物而自用哉在今學者體天地之化盡形色之<lb/>
　則中不可不虚亦不可不實存飬在我則中心廣大<lb/>
<pb n="25b"/>
　纎毫不留不失於信之本不忘於誠之象豈非虚邪<lb/>
　應接於外則必矜細行克勤小物不失於信之質不<lb/>
　忘於孚之象豈非實邪此亦伊川先生所謂由乎中<lb/>
　以應乎外制於外所以養其中之義也如是則體用<lb/>
　一源内外交養豈不美哉某讀易傳而有此疑義萬<lb/>
　望詳教徳明荅云中孚之義微奥豈徳明所能識嘗<lb/>
　試考諸卦體二五皆陽而中實者中心純實而有信<lb/>
　之義也就所主而言則中實為信之質就所感而言<lb/>
<pb n="26a"/>
　則中虚為信之本又以澤風二象言之則水以虚而<lb/>
　受風之入下以虚而受上之感皆所以為信也其體<lb/>
　其實其虚一歸於信此易之所以變易而無不各極<lb/>
　其道而中孚之義著矣來説謂虚中未嘗無實實中<lb/>
　未嘗無虚固善又謂虚根於實實根於虚又以一元<lb/>
　之氣為虚萬物生成為實其言竊恐有病精義云冲<lb/>
　漠无朕而萬象森然已具其曰萬象已具則雖沖漠<lb/>
　无朕之際已不為虚矣况於一元之氣所既有者得<lb/>
<pb n="26b"/>
　為虚乎此幾於老氏有生於無之論見闢於正䝉之<lb/>
　書者也又以存養於中應接於外為兩截恐失程子<lb/>
　由乎中以應乎外之本意不審高明以為如何荅云<lb/>
　李君二說亦佳但太支蔓作病耳有本則有質有誠<lb/>
　則有孚盖質生於本而孚出於誠此四句自好似有<lb/>
　始終以下則贅矣分合則是論卦體非為不可以先<lb/>
　後指名而言也虚中未嘗無實以下亦似衍説與此<lb/>
　義初不相干所云實出於虚此尤無理至謂執虚忘<lb/>
<pb n="27a"/>
　實泥實失虚皆極有害大抵如今一念之間中無私<lb/>
　主便謂之虚事皆不妄便謂之實不是兩件事也其<lb/>
　説又以存養於中為虚應接於外為實亦誤矣子晦<lb/>
　之言大抵近之但語有未親切處耳後段虚實之説<lb/>
　亦類此子晦之言甚善但敬則内欲不萌外誘不入<lb/>
　自其内欲不萌而言則曰虚自其外誘不入而言故<lb/>
　曰實只是一時事不可作兩截看也<hi>荅廖徳明</hi>
問中孚外剛中柔至誠惻怛之人也荅云得無色厲内<lb/>
<pb n="27b"/>
　荏之姦邪大抵此一類都不是此特其小失耳<hi>荅林學蒙</hi>
問中孚孚字與信字恐亦有别先生云伊川云存於中<lb/>
　為孚見於事為信説得極好因舉字説孚字從爪從<lb/>
　子如鳥抱子之象今之乳字也一邊從孚盖中所抱<lb/>
　者實有物也中間實有物所以人自信之<lb/>
九二爻自不可曉看來我有好爵吾與爾縻之是兩箇<lb/>
　都要這物事所以鶴鳴子和是兩箇中心都愛所以<lb/>
　相應如此<hi>云云</hi>所謂潔靜精微之謂易自是懸空説<lb/>
<pb n="28a"/>
　一箇物事在這裏初不惹着物事熹嘗謂説易如水<lb/>
　上打毬子相似是這頭打來那頭又打去都惹不着<lb/>
　水方得而今見人説都打入水裏去了<hi>吕煇録</hi>
鶴鳴子和亦不可曉好爵爾縻亦不知是説甚底繋辭<lb/>
　中又説從别處去<hi>㬊淵録</hi>
中孚小過兩卦鶻突不可曉小過尤甚如云弗過防之<lb/>
　則是不能過防之也四字只是一句至弗過遇之與<lb/>
　弗遇過之皆是兩字為絶句義更不可曉<hi>吕煇録</hi>
<pb n="28b"/>
問中孚六三大義是如何曰所以説中孚小過皆不可<lb/>
　曉便是如此依文觧字看來只是不中不正所以歌<lb/>
　泣喜樂都無常也<hi>吕煇録</hi>
䷽<hi>艮下震上</hi>小過<lb/>
小過是小事又過於小如喪過乎哀用過乎儉皆是過<lb/>
　於小退後一步自貶損底意思<hi>同上</hi>
小過大率是過得不多如大過便説獨立不懼小過只<lb/>
　説這行喪用度都只是這般小事伊川説那禪讓征<lb/>
<pb n="29a"/>
　伐也未説到這箇大槩都是那過低小底飛鳥遺音<lb/>
　雖不見得遺音是如何大槩且恁地說<hi>㬊淵録</hi>
小過是過於慈惠之類大過是剛嚴果毅底氣象<lb/>
小過飛鳥遺音本義謂致飛鳥遺音之應如何先生云<lb/>
　看這象似有羽蟲之孽之意如賈誼鵩鳥之類是也<lb/>
初六飛鳥以凶只是取其飛過高了不是取遺音之義<lb/>
　中孚有卵之象小過中間二畫是鳥腹上下四隂為<lb/>
　鳥翼之象鳥出乎卵此小過所以次中孚也<hi>吕煇録</hi>
<pb n="29b"/>
九三爻觧得便順九四上六二爻不可曉九四上六爻<lb/>
　文與三爻不同<lb/>
三父四祖五便當妣過祖而遇妣是過陽而遇隂然而<lb/>
　隂不可過則不能及六五却反囘來六二上面<lb/>
九四弗過遇之過遇猶言加意待之也上六弗遇過之<lb/>
　疑亦當作弗遇之與九三過防之文體正同<hi>㬊淵録</hi>
九四弗過遇之一句曉不得所以下兩句都不識頭處<lb/>
　又曰此爻小象恐不得如伊川説以長字為上聲勿<lb/>
<pb n="30a"/>
　用永貞便是不可長久勿用永貞是莫常恁地又曰<lb/>
　莫不一向要進<lb/>
密雲不雨大槩做不得底意思<hi>㬊淵録</hi>
弋是俊壯底意却只弋得這般物事<hi>同上</hi>
䷾<hi>離下坎上</hi>既濟<lb/>
未濟與既濟諸爻頭尾相似中間三四兩爻如損益模<lb/>
　様顚倒了它曳輸濡尾在既濟為无咎在此卦則或<lb/>
　吝或貞吉這便是不同了<lb/>
<pb n="30b"/>
易不是説殺底物事只可輕輕地説若是確定一爻吉<lb/>
　一爻凶便是揚子雲太元了易不恁地兩卦各自説<lb/>
　濡尾濡首不必拘説在此言首在彼言尾大槩既濟<lb/>
　是那日中衙晡時候盛了只是向衰去未濟是那五<lb/>
　更初時只是向明去聖人當初見這箇爻裏有這箇<lb/>
　意思便説出這一爻來或是從隂陽上説或是從卦<lb/>
　位上説這箇説得散漫不恁地逼拶它它這箇説得<lb/>
　疏到它密時盛水不漏到它疏時疏得無理㑹若只<lb/>
<pb n="31a"/>
　要就名義上求它便是今人説易了大失它易底本<lb/>
　意它周公做這爻辭只依稀地見這箇意便説這箇<lb/>
　事出來大段散漫趙子欽尚自嫌熹説得䟽不知如<lb/>
　今然有要退削了處譬如箇燈籠安四箇柱這柱已<lb/>
　是礙了明若更剔去得豈不更是明亮所以説不可<lb/>
　為典要可見得它散漫<hi>同上</hi>
既濟是已濟了大事都已亨過了只更小小底正在亨<lb/>
　通若能戒謹恐懼得常似今猶自得不然便一向不<lb/>
<pb n="31b"/>
　好去了伊川之意亦是如此但要説做亨小所以不<lb/>
　分曉又曰若將濟便是好今已濟便只是不好去了<lb/>
　<hi>林學蒙録</hi>
問既濟上三爻皆漸漸不好盖出明隂四有衣袽之象<lb/>
　曰冇所疑也便是不美之端倪自此已露五殺牛則<lb/>
　大自過盛上濡首則極而亂矣不知如何先生云然<lb/>
　時運到那時都過了康節所謂飲酒酩酊開花離披<lb/>
　時節所以有這様不好底意思出來<hi>林學蒙録</hi>
<pb n="32a"/>
亨小當作小亨大率到那既濟了時便有不好去所以<lb/>
　説小亨如唐時正觀之盛便向那不好處<hi>㬊淵錄</hi>
初吉終亂便有不好在末後底意思<hi>同上</hi>
曵輪濡尾是只爭些子時候是欲到與未到之閒不是<lb/>
　不欲濟是要濟而未敢輕濟如曹操臨敵意思安閑<lb/>
　如不欲戰老子所謂猶若冬涉川之象涉則畢竟涉<lb/>
　只是畏那寒了未敢便涉<lb/>
髙宗伐鬼方疑是高宗舊日占得此爻故聖人引之證<lb/>
<pb n="32b"/>
　此爻之吉凶如此如箕子之明夷利貞帝乙歸妹皆<lb/>
　恐是如此又曰漢時去古未逺想見卜筮之書皆存<lb/>
　如漢文帝之占大横庚庚都似傳上人説話又曰夏<lb/>
　啓以光想是夏啓曾占得此卦<hi>吕煇録</hi>
問三年克之憊也以言用兵是不得已之事以髙宗之<lb/>
　賢三年而克鬼方亦不勝其憊矣先生曰言不可輕<lb/>
　用也<hi>林學履録</hi>
問九三爻以言紂雖貴為天子祭祀之盛而不若文王<lb/>
<pb n="33a"/>
　薄祭却可以福祐盖時之興衰自是如此曰揚子雲<lb/>
　<hi>云云</hi>十六日月雖缺未多更圓似生明之時必竟是<lb/>
　漸缺去月初雖小於生魄時必是長底時節問占得<lb/>
　此爻則如何曰這當看所值之時何如大意大底不<lb/>
　得便宜<lb/>
六四以柔居柔能慮患預防盖是心低小底人便能慮<lb/>
　事柔善底人心不麄慮事細密剛果之人心麄不觧<lb/>
　如此<hi>㬊淵録</hi>
<pb n="33b"/>
䷿<hi>坎下離上</hi>未濟<lb/>
未濟看來只陽爻便好隂爻便不好但六五上九二爻<lb/>
　不知是如何盖五以得中故吉上九有可濟之才又<lb/>
　當未濟之極可以濟矣亦云不吉更不可曉<hi>吕煇録</hi>
問未濟所以亨者謂之未濟便是有濟之理但尚遲遲<lb/>
　故謂之未濟而柔得中又自有亨之道曰然小狐汔<lb/>
　濟汔字訓幾與井卦同既曰幾便是未濟未出中不<lb/>
　獨是説九二爻通卦之體皆是未出乎坎險所以未<lb/>
<pb n="34a"/>
　濟<hi>林學履録</hi>
取狐為象上象頭下象尾<hi>㬊淵録</hi>
問居未濟之時未可以動作初六隂柔不能固守而輕<lb/>
　進故有濡其尾之吝九二陽剛得中得正曵其輪而<lb/>
　不進所以正吉曰看來也只如此大槩難曉某之觧<lb/>
　也且備禮依衆人觧説又曰坎有輪象所以説輪大<lb/>
　槩未濟之下卦皆是未可進用濡尾曵輪皆是此意<lb/>
　六三未離坎體便也不好到四五已出乎險方好六<lb/>
<pb n="34b"/>
　又不好了又曰濡首分明是狐過溪而濡其首今象<lb/>
　却云飲酒濡首皆不可曉嘗有人著書以彖象文言<lb/>
　為非聖人之書只是而今也着與孔子分踈<lb/>
未濟九四與上九有孚皆不可曉只得且依稀如此説<lb/>
　又曰損益二卦説龜一卦在二爻一卦在五爻是顛<lb/>
　倒此卦與既濟説伐鬼方亦顛倒不知是如何<lb/>
問未濟上九以陽居未濟之極宜可以濟而反不善者<lb/>
　竊謂未濟則當寛静以待九二九四以陽居隂皆能<lb/>
<pb n="35a"/>
　静守上九則極陽不中所以如此先生云也未見得<lb/>
　如此大抵時運既當未濟雖有陽剛之才亦無所用<lb/>
　况又不得位所以如此<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文公易説卷六<lb/>
</p>
<p>
</p>
  </div>
</body>
</text>
</TEI>
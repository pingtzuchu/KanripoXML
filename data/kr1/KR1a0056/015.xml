<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文公易說卷十五</head>
    <p>
<pb n="1a"/>
欽定四庫全書<lb/>
　文公易說卷十五　　　　　宋　朱鑑　撰<lb/>
　　　文言傳<lb/>
伏羲自是伏羲易文王自是文王易孔子自是孔子易<lb/>
　伏羲分卦乾南坤北文王卦又不同故曰周易元亨<lb/>
　利貞文王以前只是大亨而利於正至孔子方觧作<lb/>
　四徳易只是尚占之書<hi>廖徳明録</hi>
文言上不必大故求道理看来只是恊韻說將去潛龍<lb/>
<pb n="1b"/>
　勿用何謂也以下大槩各就他要說處便說不必言<lb/>
　専說人事天道伊川說乾之用乾之時乾之義難分<lb/>
　别到了時似用用似義<lb/>
周貴卿問元亨利貞以此四者分配四時却如何云乾<lb/>
　之徳也曰它當初只是說大亨利於正不以分配四<lb/>
　時孔子見此四字好後始分作四件說孔子之易與<lb/>
　文王之易畧自不同伏羲易自是伏羲易文王易自<lb/>
　是文王易孔子易自是孔子易<hi>黄義剛録</hi>
<pb n="2a"/>
乾之元亨利貞本是謂筮得此卦則大亨而利於守正<lb/>
　而彖辭文言皆以為四徳熹嘗疑如此等類皆是别<lb/>
　立說以發明一意至如坤之利牝馬之貞則發得甚<lb/>
　相似矣<hi>楊道夫録</hi>
元亨利貞在這裏都具了楊宗範却說元亨屬陽利貞<lb/>
　屬隂此却不是乾之利貞是陽中之隂坤之元亨是<lb/>
　隂中之陽<hi>㬊淵録</hi>
致道問元亨利貞曰元是未通底亨利是未收成底貞<lb/>
<pb n="2b"/>
　是已成底譬如春夏秋冬冬夏便是隂陽極處其間<lb/>
　春秋便是過接處<hi>林恪録</hi>
文王本説元亨利貞為大亨利正夫子以為四徳梅蘂<lb/>
　初生為元開花為亨結子為利成熟為貞物生為元<lb/>
　長為亨成而未全為利成熟為貞<hi>甘節録</hi>
乾之元亨利貞天道也人得之則為仁義禮智之性<hi>襲蓋</hi>
　<hi>卿録</hi>
先生又曰仁為四徳之首而智則能成始而成終猶元<lb/>
<pb n="3a"/>
　為四徳之長然元不生於元而生於貞蓋天地之化<lb/>
　不翕聚則不能發散也仁智交際之間乃萬化之機<lb/>
　軸此理循環不窮脗合無間不貞則無以為元也<hi>董銖</hi>
　<hi>録</hi>
以天道言之為元亨利貞以四時言之為春夏秋冬以<lb/>
　人道言之為仁義禮智以氣候言之為温凉燥濕以<lb/>
　四方言之為東西南北<hi>甘節録</hi>
生底意思是仁殺底意思是義發見嘉㑹是禮收<hi>又記是深</hi>
<pb n="3b"/>
　<hi>字</hi>藏不測是智<hi>同上</hi>
又曰温底是元熱底是亨涼底是利寒底是貞<hi>同上</hi>
問知覺是仁中之一件否久之曰生底是仁乂曰仁義<lb/>
　禮智是四箇根子惻隠羞惡恭敬是非是根上所發<lb/>
　底苗又曰生是元長是亨收斂是利藏是貞只是一<lb/>
　箇氣理無形故就氣上看理也是恁地次日又曰仁<lb/>
　是根愛是苗又曰古言仁多以慈祥豈弟易則曰安<lb/>
　土敦乎仁故能愛何嘗以知覺為仁乂曰程子曰仁<lb/>
<pb n="4a"/>
　是理此說太虚如偏言則一事專言則包四者此說<lb/>
　却是𦂳要底節問仁如何包四者荅曰易便說得好<lb/>
　元者善之長義禮智莫非善這箇却是善之長又曰<lb/>
　義禮智無仁則死矣何處更討義禮智來<hi>同上</hi>
問文言四徳一段先生曰元者善之長以下四句說天<lb/>
　徳之自然君子體仁足以長人以下四句說人事之<lb/>
　當然元只是善之長萬物生理皆始於此衆善百行<lb/>
　皆統於此故於時為春於人為仁亨是嘉之會此句<lb/>
<pb n="4b"/>
　自來說者多不明嘉美也㑹猶齊也嘉㑹衆美之㑹<lb/>
　猶言齊好也春天發生萬物未大故齊到夏時洪纎<lb/>
　髙下各各暢茂蓋春方生育至此乃無一物不暢茂<lb/>
　其在人則禮儀三千事事物物大大小小一齊到恰<lb/>
　好處所謂動容周旋皆中禮故於時為夏於人為禮<lb/>
　<hi>周子遂喚作中</hi>利者為義之和萬物至此各遂其性事理至<lb/>
　此無不得冝故於時為秋於人為義貞者乃事之榦<lb/>
　萬物至此收斂成實事理至此無不的正故於時為<lb/>
<pb n="5a"/>
　冬於人為智此天徳之自然其在君子所當從事於<lb/>
　此者則必體仁乃足以長人嘉㑹足以合禮利物足<lb/>
　以和義貞固足以榦事此四句倒用上面四箇字極<lb/>
　有力體者以仁為體仁為我之骨我以之為體仁皆<lb/>
　從我發出故無物不在所愛所以能長人嘉㑹足以<lb/>
　合禮者言須是美其所㑹也欲其所㑹之美當美其<lb/>
　所㑹蓋其厚薄親踈尊卑小大相接之體各有節文<lb/>
　無不中節即所㑹皆羙所以能合於禮也利物足以<lb/>
<pb n="5b"/>
　和義者使物物各得其利則義無不和物各得其冝<lb/>
　不相妨害自無乖戾而各得其分之和所以為義之<lb/>
　和也蘇氏說利者義之和却說義慘殺而不和不可<lb/>
　徒義須着些利則和此則義是一物利又是一物義<lb/>
　是苦物恐人嫌須着些利令甜此不知義之言也義<lb/>
　中自有利使人而皆義則不遺其親不後其君自無<lb/>
　不利非和而何貞固足以榦事者貞正也知其正之<lb/>
　所在固守而不去故足以為事之榦榦事言事之所<lb/>
<pb n="6a"/>
　依以立蓋正而能固萬事依此而立在人則是智至<lb/>
　靈至明是是非非確然不可移易不可欺瞞所以能<lb/>
　立事也榦如板築之有楨榦今人築牆必立一木於<lb/>
　中為骨俗謂之夜义木無此則不可築横曰楨直曰<lb/>
　榦無是非之心非知也知得是是非非之正堅固確<lb/>
　守不可移易故曰知周子則謂之正也<hi>董銖録</hi>
問周子不言禮智而言中正如何先生曰禮智說得猶<lb/>
　寛中正則切而實矣且謂之禮尚或有不中節處若<lb/>
<pb n="6b"/>
　謂之中則無過不及無非禮之禮乃節文恰好處也<lb/>
　謂之智尚或有正不正若謂之正則是非端的分明<lb/>
　乃智之實也<hi>同上</hi>
先生曰伊川語録中說仁者以天地萬物為一體說得<lb/>
　太深無捉摸處易傳其手筆只云四徳之元猶五常<lb/>
　之仁偏言則一事專言則包四者又曰仁者天下之<lb/>
　公善之本也易傳只此兩處說仁說得極平實學者<lb/>
　當精看此等處<hi>同上</hi>
<pb n="7a"/>
春秋傳言元即仁也仁人心也固有此理然不知仁如<lb/>
　何却喚做元如程先生曰天下之理原其所自未有<lb/>
　不善易傳曰成而後有敗敗非先成者也得而後有<lb/>
　失非得何以有失也便說得有根源<hi>金去偽録</hi>
道夫問伊川云四徳之元猶五常之仁偏言則一事專<lb/>
　言則包四者曰須是先識得元與仁是甚物事更就<lb/>
　自家身上看甚麽是仁甚麽是義禮智既識得這箇<lb/>
　便見得這一箇能包得那數箇若有人問自家如何<lb/>
<pb n="7b"/>
　一箇便包得數箇只荅云只為是一箇問黄榦曰公<lb/>
　於此處見得分明否曰向来看康節詩見得這意思<lb/>
　如謂天根月窟閑来徃三十六宫都是春正與程子<lb/>
　所謂靜後見萬物皆有春意同且如這箇卓子安頓<lb/>
　得恰好時便是仁蓋無乖戾便是生意窮天地亘古<lb/>
　今只是一箇生意故曰仁者與物無對以其無徃非<lb/>
　仁此所以仁包四徳也曰如此體仁便不是便不是<lb/>
　生底意思卓子安頓得恰好只可言中不可謂之仁<lb/>
<pb n="8a"/>
　元只是初底便是如木之萌如草之芽其在人如惻<lb/>
　然有隠初来底意思便是所以程子謂看雞雛可以<lb/>
　觀仁為是那嫰小底便有仁底意思在問如所謂初<lb/>
　来意思便是不知思慮之萌不得其正時如何曰這<lb/>
　便是地頭着賊便是那元字上着賊了如合收斂而<lb/>
　不曽收斂時便是利底地頭着賊了如合貞靜時不<lb/>
　能貞靜便是正底地頭着賊了以一身觀之元是頭<lb/>
　亨便是手足利便是胷腹貞便是元氣所歸宿處所<lb/>
<pb n="8b"/>
　以人頭亦謂之元首穆姜亦曰元者體之長也今若<lb/>
　能知得所謂元之元元之亨元之利元之貞上面一<lb/>
　箇元字便是包那四箇下面元字則是偏言則一事<lb/>
　者恁地說則太煞分明了須要知得所謂元之元亨<lb/>
　之元利之元貞之元者蓋見得此則知得所謂只是<lb/>
　一箇也若以一嵗之體言之則春便是元然所謂首<lb/>
　夏清和便是亨之元孟秋之月便是利之元到那初<lb/>
　冬十月便是貞之元也只是初底意思便是道夫曰<lb/>
<pb n="9a"/>
　如先生之言正是程子說復其見天地之心復之初<lb/>
　爻便是天地生物之心也曰今只將公所見看所謂<lb/>
　心譬如榖種生之性便是仁陽氣發處乃情也觀之<lb/>
　便見久之復曰正如天官冢宰以分職言之特六卿<lb/>
　之一耳而曰建邦之六典則乂統六卿也<hi>楊道夫録</hi>
先生問榦以仁包四者之義榦曰康節先生詩云天根<lb/>
　月窟常来徃三十六宫都是春程先生亦云靜後見<lb/>
　萬物皆有春意且如一卓一椅安頓得是便是仁蓋<lb/>
<pb n="9b"/>
　無乖戾便是生意故曰仁者與物無對以其无徃非<lb/>
　仁此仁之所以包四者也先生曰一卓一椅安頓得<lb/>
　是只可謂之中不可謂之仁要理會得仁當就初生<lb/>
　處看便見得仁字分眀以人身觀之元是頭亨是胷<lb/>
　腹利貞是元氣歸宿處所以人頭謂之元首穆姜亦<lb/>
　曰元者體之長也如春夏秋冬春為一嵗之首由是<lb/>
　而為夏由是而為秋為冬皆自此生出所以謂仁包<lb/>
　四徳者只縁四箇是一箇以元亨利貞言之只是一<lb/>
<pb n="10a"/>
　箇元却有元之元元之亨元之利元之貞上四箇元<lb/>
　字便是包四徳下一箇元便是主一事又有亨之元<lb/>
　利之元貞之元曉得此意則仁包四者尤眀白亨之<lb/>
　元者夏四月初是也利之元者秋七月初是也貞之<lb/>
　元者冬十月初是也程先生亦謂雞雛可以見仁者<lb/>
　亦是看其初生意思也問物理固如此就人心思慮<lb/>
　上觀之如何先生曰思慮方萌持守得定便是仁如<lb/>
　思慮方萌時錯了便是賊其仁當施為時錯了便是<lb/>
<pb n="10b"/>
　賊其禮當收斂時錯了便是賊其義當貞靜時錯了<lb/>
　便是賊其智凡物皆有箇如此道理<lb/>
所論春不可以包夏秋冬亦未然若如所論則是元字<lb/>
　是摠說下面須更添一字與亨利貞别為四徳矣豈<lb/>
　理也邪<hi>荅林徳久</hi>
四徳之元猶五常之仁偏言則一事專言則包四徳此<lb/>
　段只於易元者善之長與論語言仁處看若天下之<lb/>
　動貞夫一者也則貞又包四者周易一書只說一箇<lb/>
<pb n="11a"/>
　利則利又大也元者善之長也善之首也亨者嘉之<lb/>
　㑹也好底㑹聚也義者冝也利即義也萬物各得其<lb/>
　所義之合也榦事事之骨也猶言體物也看此一段<lb/>
　須與太極圖通看四徳之元安在甚處剥之為卦在<lb/>
　甚處乾天也一段在甚處方能通成一片不然則不<lb/>
　貫通少間看得如此了猶未是受用處在<hi>此因問近思録首數</hi>
　<hi>條○葉賀孫録</hi>
光祖問四徳之元猶五常之仁偏言一事專言包四者<lb/>
<pb n="11b"/>
　曰元是初發生出来生後方㑹通通後方始向成利<lb/>
　者物之遂方是成得六七分到貞處方是十分此偏<lb/>
　言也然發生中已具後許多道理此專言也<hi>葉賀孫録</hi>
道夫問萬物之生意最可觀此元者善之長也斯所謂<lb/>
　仁也此也只是先生向所謂初之意否曰萬物之生<lb/>
　天命流行自始至終無非此理但初生之際淳粹未<lb/>
　散尤易見耳只如元亨利貞皆是善而元則為善之<lb/>
　長亨利貞皆自那裏来仁義禮智亦皆善也而仁則<lb/>
<pb n="12a"/>
　為萬善之首義禮智皆從這裏出耳<hi>楊道夫録</hi>
或問論語言仁處先生云理難見氣易見但就氣上看<lb/>
　便見如看元亨利貞是也元亨利貞也難看且看春<lb/>
　夏秋冬春時盡是温厚之氣仁便是這般氣象夏秋<lb/>
　冬雖不同皆是陽春生育之氣行乎其中故偏言則<lb/>
　一事專言則包四者<hi>鄭南升録</hi>
又曰天之生物便有春夏秋冬隂陽剛柔元亨利貞在<lb/>
　人則為仁義禮智是箇胚撲裏便有這底<lb/>
<pb n="12b"/>
仁義禮智只把元亨利貞春夏秋冬看便見知覺自是<lb/>
　智之事在四徳是貞字而知所以近乎仁便是四端<lb/>
　循環處若無這智便起這仁字不得<lb/>
元亨利貞只就物上看亦分眀所以有此物便有此氣<lb/>
　所以有此氣便有此理所以易傳只說元者萬物之<lb/>
　始<hi>云云</hi>不說氣只說物者言物則氣與理皆在其中至<lb/>
　云天地間無無理之氣所以有此氣者以其有此理<lb/>
　也<hi>楊至録</hi>
<pb n="13a"/>
元亨利貞理也有這四段氣也有這四段理便在氣中<lb/>
　兩箇不曽相離<lb/>
元亨利貞仁義禮智金木水火春夏秋冬將這四箇只<lb/>
　管涵泳玩味儘好<lb/>
故曰乾元亨利貞他把乾字當君子<hi>㬊淵録</hi>
問元者善之長曰元亨利貞皆善也而元為四者之長<lb/>
　是善端初發見也<lb/>
元亨利貞有次第仁義禮智因感而發則無次第曰發<lb/>
<pb n="13b"/>
　時無次第生時却有次第<hi>蕭佐録</hi>
氣無始無終是從元處說起元之前又是貞了如子時<lb/>
　是今日子之前又是昨日之亥無空缺時然天地間<lb/>
　有箇局定底如四方是也有箇推行底如四時是也<lb/>
　理都如此元亨利貞只就物上看亦分眀所以有此<lb/>
　物便有此氣所以有此氣便有此理故易傳只說元<lb/>
　者萬物之始亨者萬物之長利者萬物之遂貞者萬<lb/>
　物之成不說氣只說物者言物則氣與理皆在其中<lb/>
<pb n="14a"/>
　伊川所說四句自動不得只為遂字成字說有未盡<lb/>
　熹略添字說盡<hi>舒髙録</hi>
易中言元者善之長說得最親切無滲漏仁義禮智莫<lb/>
　非善這箇却是善之長仁是有滋味底物事說做知<lb/>
　覺時知覺却是無滋味底物事仁則有所屬如孝弟<lb/>
　慈和柔愛皆屬仁<lb/>
元亨播羣品利貞固靈根非誠諒無有五性實斯存世<lb/>
　人逞私見鑿智道彌昬豈若林居子幽探萬化原<hi>齋居</hi>
<pb n="14b"/>
　<hi>感興詩</hi>
先生問道夫曰公别看甚文字曰只看近思録今日問<lb/>
　箇明日復將温尋子細熟看曰如適間所說元亨利<lb/>
　貞是一箇道理之大綱目須當時復將来子細研究<lb/>
　如濂溪通書只是反覆說這一箇道理蓋那裏雖千<lb/>
　變萬化千條萬緒只是這一箇做將去<hi>楊道夫録</hi>
體仁如體物相似人在那仁裏做骨子故謂之仁仁只<lb/>
　是箇道理須着這人方體得他做得他骨子比而效<lb/>
<pb n="15a"/>
　之之說却覺不是<lb/>
伊川說利物足以和義覺見它說得糊塗如何喚做和<lb/>
　合於義四句都說不力<hi>㬊淵録</hi>
問孟子言仁義禮智義在第二太極圖以義為利却成<lb/>
　在第三曰禮是陽故云亨謂之仁義禮智猶東西南<lb/>
　北所謂元亨利貞猶東南西北一箇是對說一箇是<lb/>
　從一邊說<hi>林夔孫録</hi>
元亨利貞只就物上看所以有此物便有是氣所以有<lb/>
<pb n="15b"/>
　此氣便有是理都在這裏伊川元者萬物之始亨者<lb/>
　萬物之通利者萬物之遂貞者萬物之成四句自動<lb/>
　不得只為遂字成字說不盡故某略添字說教盡八<lb/>
　兄云自易說元亨利貞了直至濂溪康節始發出来<lb/>
　佛書中說六根六塵六識四大十二縁生之類皆極<lb/>
　精巧故前輩學佛者必謂此孔子所不及今學者且<lb/>
　便截斷必欲窮究其說恐不能得己身出来<hi>實際理地不染</hi>
　<hi>一塵佛事門中不舎一法</hi>
<pb n="16a"/>
仁為四徳之首而智則能成始而成終猶元為四徳之<lb/>
　長然元不生於元而生於貞蓋天地之化不翕聚則<lb/>
　不能發散也<lb/>
曽祖道問元亨利貞偏言則一事專言則包四者先生<lb/>
　云元者乃天地生物之端乾言大哉乾元萬物資之<lb/>
　以始至哉坤元萬物資之以生乃知元者天地生物<lb/>
　之端倪也元者生意在亨則生意之長在利則生意<lb/>
　之遂在貞則生意之成若言仁便是這意思仁本是<lb/>
<pb n="16b"/>
　生意乃惻隠之心也苟傷著這生意則惻隠之心便<lb/>
　發若羞惡也是仁去那義上發若辭遜也是仁去那<lb/>
　禮上發若是非也是仁去那智上發若不仁之人安<lb/>
　得更有禮智信<hi>黄先之録</hi>
先生曰乾之四徳元譬之則人之首也手足之運動則<lb/>
　有亨之意思利則配之胷臟貞則元氣之所藏也又<lb/>
　曰以五臟配之尤眀白且如肝屬木木便是元心屬<lb/>
　火火便是亨肺屬金金便是利腎屬水水便是貞<hi>楊道</hi>
<pb n="17a"/>
　<hi>大録</hi>
元之為義不專主於生熹竊詳此語恐有大病請觀諸<lb/>
　天地而以易彖文言程傳反復求之當見其意若必<lb/>
　以此言為是則冝其不知所以為善之長之說矣此<lb/>
　乃義理根源不容有毫釐之差竊意髙眀非不知此<lb/>
　特命辭之未善爾<hi>與張栻</hi>
元者用之端而亨利貞之理具焉至於為亨為利為貞<lb/>
　則亦元之為爾此元之所以包四徳也若分而言之<lb/>
<pb n="17b"/>
　則元亨誠之通利貞誠之復其體用固有在矣恐亦<lb/>
　不得如龜山之說也<hi>以用言則元為主以體言則貞為主○答方士繇</hi>
時舉問元亨誠之通利貞誠之復元亨是春夏利貞是<lb/>
　秋冬秋冬生氣既散何以謂之收斂先生曰其氣已<lb/>
　散收斂者乃其理耳曰冬問地下氣暖便也是氣收<lb/>
　斂在内先生曰上面氣自散了下面暖底乃自是生<lb/>
　来却不是已散之氣也<lb/>
黄榦問利貞誠之復如先生注下言復如伏藏先生曰<lb/>
<pb n="18a"/>
　復只是四來這箇是周先生添這一句孔子只說乾<lb/>
　道變化各正性命又曰這箇物事<hi>又記物事二字是氣字</hi>流行<lb/>
　到這裏來這裏住著却又復從這裏做起又曰如母<lb/>
　子相似未生之時母無氣不能成其子既生之後子<lb/>
　自是子母自是母又曰如樹上開一花結一子未到<lb/>
　利貞處尚是運下面氣去䕃<hi>又記是養字</hi>他及到利貞處<lb/>
　自不用養<hi>又記養字是恁地字</hi>又問自一念之萌以至于事之<lb/>
　得其所是一事之元亨利貞先生應而曰他又自這<lb/>
<pb n="18b"/>
　裏做起所謂生生之謂易也是恁地又記曰氣行這<lb/>
　裏住著便立這裏既立在這裏則又從這裏做起<hi>甘節</hi>
　<hi>録</hi>
又問元亨利貞乾之四徳仁義禮智人之四徳然亨却<lb/>
　是禮次序却不同何也先生曰此仁義禮智猶言春<lb/>
　夏秋冬也因問李子思易說以誠敬二字說乾坤如<lb/>
　何先生曰其說乾坤二卦本於誠敬就其說中此條<lb/>
　為善蓋渠以乾卦云閑邪存其誠坤卦云敬以直内<lb/>
<pb n="19a"/>
　故說及誠敬耳<hi>董銖録</hi>
問太極聖人定之以中正仁義本無先後曰此四句配<lb/>
　金木水火土而言中有禮底道理正有智底道理如<lb/>
　乾之元亨利貞元即仁亨即中利即義貞即正皆是<lb/>
　此理<lb/>
問聖人定之以中正仁義而主靜何也曰中正仁義皆<lb/>
　謂發用處正者中之質義者仁之斷中則無過不及<lb/>
　隨時以取中正則當然之定理仁是惻隠慈愛之處<lb/>
<pb n="19b"/>
　義是裁制斷決之事主靜者主正與義也正義便是<lb/>
　利貞中是亨仁是元<hi>今案皆謂發用處及之處之事等語皆未曉更考○廖徳眀録</hi>
學者疑問中謂就四徳言之仁却是動智却是靜先生<lb/>
　云周子太極圖中乃是如此說又云熹前日荅一朋<lb/>
　友書云仁體剛而用柔義體柔而用剛<hi>荅董銖問說卦書</hi>
問通書眀通公溥庶矣乎舊見履之所記先生語以明<lb/>
　配木公配火溥配金溥何以配金曰溥如何配金溥<lb/>
　正是配水此四字只是依春夏秋冬之序相配將去<lb/>
<pb n="20a"/>
　眀配木<hi>仁元</hi>通配火<hi>禮/亨</hi>公配金<hi>義/利</hi>漙配水<hi>智貞</hi>想是他記<lb/>
　錯了<lb/>
問五行之體質屬土否曰横渠正蒙有一說好只說金<lb/>
　與木之體質屬土水與火却不屬土問火附木而生<lb/>
　莫亦屬土否曰火自是箇虚空中物事問只温熱之<lb/>
　氣便是火否曰然<hi>沈僴録</hi>
專言仁則包三者言仁義則又管攝禮智二者如智之<lb/>
　實知斯二者禮之實節文斯二者是也<hi>廖徳明録</hi>
<pb n="20b"/>
元亨利貞譬諸榖可見榖之生萌芽是元苗是亨穟是<lb/>
　利成實是貞穀之實又復能生循環無窮<hi>同上</hi>
問向蒙戒諭說仁意思云義禮智信上著不得又須見<lb/>
　義禮智信上少不得方見仁統五常之意大雅今以<lb/>
　樹為喻夫樹之根固有生氣然貫徹首尾豈可謂榦<lb/>
　與枝花與葉無生氣也荅曰固然只如四時春為仁<lb/>
　有箇生意在夏則見其有箇亨通意在秋則見其有<lb/>
　箇成實意在冬則見其有箇貞固意在夏秋冬生意<lb/>
<pb n="21a"/>
　何嘗息木雖凋零生意則常存大抵天地間只一理<lb/>
　隨其到處分許多名字出來四者於五行各有配惟<lb/>
　信配土以見仁義禮智實有此理不是虚說又如乾<lb/>
　四徳元最重其次貞亦重以眀終始之義非元則無<lb/>
　以生非貞則無以終非終則無以為始不始則不能<lb/>
　成終矣如此循環無窮此所謂大眀終始也<hi>余大雅録</hi>
元亨利貞理也有這四段氣也有這四段理理便在氣<lb/>
　中兩箇不曽相離若是說時則有那未渉於氣底四<lb/>
<pb n="21b"/>
　徳要就氣上看也得所以伊川說元者物之始亨者<lb/>
　物之遂利者物之實貞者物之成這雖是就氣上說<lb/>
　理便在其中伊川這段說話不得謂是有氣則理便<lb/>
　具所以伊川只恁地說便可見得物裏面便有這理<lb/>
　若要親切莫若只就自家身上看惻隠須有惻隠底<lb/>
　根子羞惡須有羞惡底根子這便是仁義仁義禮智<lb/>
　便是元亨利貞孟子所以只得恁地說若不恁地說<lb/>
　更無說處仁義禮智以一箇包子裏面合下都具了<lb/>
<pb n="22a"/>
　一理渾然非有先後元亨利貞便是如此不是說道<lb/>
　有元之時有亨之時<hi>㬊淵録</hi>
仁與義是柔軟底禮智是堅實底仁義是頭禮智是尾<lb/>
　一似說春秋冬夏相似仁義是陽底一截禮智是隂<lb/>
　底一截<hi>同上</hi>
乾道便只是天徳不消分别乾道變化是就乾道上說<lb/>
　天徳是就他四徳上說<hi>同上</hi>
元亨利貞無斷處貞了又元今日子時前便是昨日亥<lb/>
<pb n="22b"/>
　時物有夏秋冬生底是到這裏方感得生氣它自有<lb/>
　箇小小元亨利貞氣無始無終且從元處說起元之<lb/>
　前又是貞了<lb/>
元亨利貞其發見有次序仁義禮智在裏面自有次序<lb/>
　到發見時隨感而動却無次序<hi>㬊淵録</hi>
元亨是大通利貞是收斂情性<hi>楊道夫録</hi>
問元者善之長也亦仁而已體仁則痒疴疾痛舉切吾<lb/>
　身故足以長人亨者嘉之㑹㑹通也㑹而通也通有<lb/>
<pb n="23a"/>
　交之意嘉㑹猶言慶㑹㑹通而不嘉者有矣如小人<lb/>
　同謀其情非不通也然非嘉美之㑹又安有亨乎利<lb/>
　者義之和和合於義即利也利物足以和義蓋義者<lb/>
　得冝之謂也處得其冝不逆於物即所謂利利則義<lb/>
　之行豈不足以和義乎貞者事之榦徹頭徹尾不可<lb/>
　欠闕人之遇事所以頽惰不立而失其素志者不貞<lb/>
　故也此所謂貞固足以榦事文言四徳大槩就人事<lb/>
　言之自君子體仁以下體乾之徳見諸行事者也是<lb/>
<pb n="23b"/>
　以繫之曰君子行此四徳者故曰乾元亨利貞荅云<lb/>
　嘉之㑹衆美之㑹也如萬物之長暢茂蕃鮮不約而<lb/>
　㑹也君子能嘉其㑹則可以合於禮矣如動容周旋<lb/>
　無不中禮是義之和處義有分别斷割疑於不和然<lb/>
　行而各得其冝是乃和也君子之所謂利也利物謂<lb/>
　使物各得其所非自利之私也榦猶身之有骨故板<lb/>
　築之栽謂之楨榦此可以識貞之理矣<lb/>
問乾元亨利貞猶言性仁義禮智荅云此語最穏當<lb/>
<pb n="24a"/>
戊己土律中黄鍾之宫詹卿以為陽生於子至午而盡<lb/>
　到未又生出一黄鍾這箇說話熹思量得不是恁地<lb/>
　蓋似此元亨利貞黄鍾略略似箇乾字宫是在可字<lb/>
　中間又似是非在惻隱之前其它春音角夏音徵秋<lb/>
　音商冬音羽此惟說宫聲如京房律準<hi>闕</hi>
　絃為黄鍾不動十二絃便拄起應十二月<hi>林夔孫録</hi>
仁為四端之首而智則能成始能成終猶元雖四徳之<lb/>
　長元不生於元而生於貞蓋天地之化不翕聚則不<lb/>
<pb n="24b"/>
　能發散理固然也仁智交際之間乃萬物之機軸此<lb/>
　理循環不窮脗合無間程子所謂動靜無端隂陽無<lb/>
　始者此也<hi>陳埴録</hi>
意必固我四字正與元亨利貞四徳相類元者善之長<lb/>
　貞便是善成就處私意之萌以至於我亦是無狀成<lb/>
　就<hi>吳必大録</hi>
意必固我亦自有先後凡起意作一事便有必期之望<lb/>
　所期之事或未至或已過又執滯而留於心故有有<lb/>
<pb n="25a"/>
　我之患意是為惡先鋒我是為惡成就正如四徳貞<lb/>
　是好底成就處我是惡底成就處<hi>萬人傑録</hi>
元者善之長春秋傳記穆姜所誦之語謂元者體之長<lb/>
　覺得體字較好是一體之長也<hi>沈僴録</hi>
元者善之長也先生曰左傳作元者體之長也似到說<lb/>
　得好<lb/>
趙師夏問元者善之長也先生曰元亨利貞皆善也而<lb/>
　元乃為四者之長是善端初發見處也<hi>潘時舉録</hi>
<pb n="25b"/>
樂記言易直子諒之心昔人改子諒作子良看來良字<lb/>
　却是人之初心子愛良善便是元者善之長<hi>徐㝢録</hi>
仁是惻隠之母惻隱是仁之子又仁包義禮智三者仁<lb/>
　是長兄管屬得義禮智故曰元者善之長<hi>廖徳明録</hi>
以萬善之先名仁殊不親切且以所引易傳及四時之<lb/>
　春者體之即見熹前所論統仁義禮智及四端而言<lb/>
　者其分界限眀而血脉通貫不必别立名字但要用<lb/>
　工致力使真不失此心然後為得耳<hi>答呂祖儉</hi>
<pb n="26a"/>
且如元者善之長便是萬物資始之端能發用底不可<lb/>
　將仁之本體做一物又將發用底别做一物也<hi>同上</hi>
如易所謂元者善之長元豈與善而二哉但此善根之<lb/>
　發迥然無對既發之後方有若其情不若其情而善<lb/>
　惡遂分則此善也不以惡為對矣其本則實無二也<lb/>
　<hi>此段疑有誤字○答何鎬</hi>
問仁天之尊爵先生解曰仁者天地生物之心得之最<lb/>
　先而兼統四者所謂元者善之長也如何是得之最<lb/>
<pb n="26b"/>
　先曰人先得那生底道理所謂心生道也有是心斯<lb/>
　具是形以生也<hi>輔廣録</hi>
亨者嘉之㑹亨是萬物亨通到此界分無一物不得其<lb/>
　美故曰嘉之㑹也<hi>吳必大録</hi>
亨者嘉之㑹嘉㑹足以合禮蓋言萬物各有好時然到<lb/>
　此亨之時皆盛大長茂無不好者故曰嘉之㑹㑹是<lb/>
　㑹集之義也人之修為便處處皆要好不特是只要<lb/>
　一處好而已須是動容周旋皆中乎禮可也故曰嘉<lb/>
<pb n="27a"/>
　㑹嘉其所㑹也<hi>呂煇録</hi>
問亨者嘉之㑹也與嘉㑹足以合禮嘗讀程傳其義未<lb/>
　通如何曰嘉是美㑹是聚無有不美便是亨蓋自春<lb/>
　至夏無一物不豐盈便是亨遂若一物如此他物不<lb/>
　如此則不可以為㑹須是衆美合聚方可謂之㑹嘉<lb/>
　㑹足以合禮自上文君子體仁而言謂嘉其所㑹此<lb/>
　嘉字却說得輕如文之以禮樂文字亦是輕<hi>闕</hi>
　如言禮樂之文則文字為重也謂如在人一言之美<lb/>
<pb n="27b"/>
　一行之美皆未盡善須是嘉其㑹使無一言一行之<lb/>
　美都無私意了便能合於禮也黄㽦問利物足以和<lb/>
　義都有箇分别當其分時覺得似不和及各得其所<lb/>
　物皆利是乃和義也且如君君臣臣父父子子分别<lb/>
　如此則君得其所以為君臣得其所以為臣父得其<lb/>
　所以為父子得其所以為子各得其利所以和也若<lb/>
　君處臣位臣處君位安得和乎又問覺得於上句字<lb/>
　義顛倒曰惟其利於物者所以和其義耳萬人傑問<lb/>
<pb n="28a"/>
　貞固二字與體仁嘉㑹利物之文似不同曰前日已<lb/>
　説了屬北方者便著用兩字方能盡之<hi>吳必大録</hi>
問亨者嘉之會曰元者善之長也亨者嘉之㑹也春天<lb/>
　萬物發生未大故齊到夏一齊發生都齊旺許多好<lb/>
　物皆萃聚在這裏便是嘉之㑹曰在人言之則如何<lb/>
　曰動容周旋皆中理便是嘉之㑹嘉會足以合禮須<lb/>
　是嘉其㑹始得<lb/>
問亨者嘉之㑹先生曰此處難下語且以草木言之發<lb/>
<pb n="28b"/>
　生到夏時好處來湊㑹嘉只是好處㑹是期㑹也又<lb/>
　曰貞固是固得恰好如尾生之信不貞之固須固得<lb/>
　好方是貞<lb/>
孔子於文言只說利者義之和是掉了那利只是義之<lb/>
　和為利蓋是不去利上求利只義之和處便是利<hi>呂煇</hi>
　<hi>録</hi>
先生云利者義之和所謂義者如父之為父子之為子<lb/>
　君之為君臣之為臣各自有義然行得來如此和者<lb/>
<pb n="29a"/>
　豈不是利利字與不利字對如云利有攸往不利有<lb/>
　攸往<lb/>
或問利者義之和也曰義之和處便是利如君臣父子<lb/>
　各得其冝此便是義之和處安得云不利如君不君<lb/>
　臣不臣父不父子不子此便是不和也安得云利孔<lb/>
　子所以罕言利者蓋不欲專以利為言恐人只管去<lb/>
　利上求也<hi>金去偽録</hi>
眀道云義無對或曰義與利對道夫問若曰利者義之<lb/>
<pb n="29b"/>
　和則義依舊無對曰正是恁地<hi>楊道夫録</hi>
利者義之和也曰義疑於不和矣然處之而各得其所<lb/>
　則和義之和處便是利<lb/>
問程子曰義安處便是利只是當然而然便安否曰是<lb/>
　也只萬物各得其分便是利字則易所謂利者義之<lb/>
　和利便是義之和處然那句解得不似此語却親切<lb/>
　正好去解那句義<lb/>
利者義之和義是箇有界分斷制底物事疑於不和然<lb/>
<pb n="30a"/>
　使物各得其分不相侵越乃所以和也<hi>沈僴録</hi>
易言利者義之和若以理言之義自是箇斷制底物事<lb/>
　有凛然不可犯處似不和矣然實則和若臣而犯君<lb/>
　子而犯父不安其分便是不義不義便不和矣孟子<lb/>
　云未有仁而遺其親者也未有義而後其君者也也<lb/>
　是這意思只是箇依本分若依本分時爾得爾底我<lb/>
　得我底則自然和而有别若上下交征利<hi>闕</hi>
　侵相奪便是不義不和而切於求利矣東坡<hi>闕</hi>義者<lb/>
<pb n="30b"/>
　義之和論却便把利做别一箇物事來和這義都不<lb/>
　是了東坡於理上無所見只是胡亂恁地説<lb/>
易裏說利者義之和利只在義之和義本是箇裁割斷<lb/>
　制之物惟施得冝則和此所以為利往前人說這一<lb/>
　句都錯如東坡説道利所以為義之和他把這義做<lb/>
　箇慘殺之物看了却道得利方和利是乾卦<hi>闕</hi>
　何這一句却去說義兼它全不識義如它處說不<hi>闕</hi>
　又曰有所不行只連下面說方通如曰有所不行知<lb/>
<pb n="31a"/>
　和而和不以禮節之亦不可行也如易裏說其唯聖<lb/>
　人乎<hi>葉賀孫録</hi>
問程子曰義安處便為利只是當然便安否曰是只萬<lb/>
　物各得其分便是利君得其為君臣得其為臣父得<lb/>
　其為父子得其為子何利如之這利字即易所謂利<lb/>
　者義之和利便是義之和處程子當初此處解得亦<lb/>
　未親切不似這語却親切正好去解利者義之和句<lb/>
　義似初不和而却和截然而不可犯似不和分别後<lb/>
<pb n="31b"/>
　萬物各止其所却是和不和生於不義義則無不和<lb/>
　和則無不利矣<hi>徐㝢録</hi>
蘇文害正道甚於老佛且如易所謂利者義之和却解<lb/>
　為義無利則不和故必以利濟義然後合於人情若<lb/>
　如此非惟失聖言之本指又且陷溺其心先生正色<lb/>
　曰熹在當時必與它辨却笑曰必被它無禮<hi>郭友仁録</hi>
問子罕言利孔子自不曽說及利豈但罕言而已曰大<lb/>
　易一書所言多矣利只是這箇利若只管說與人未<lb/>
<pb n="32a"/>
　必曉得以義為利之意却一向只營營貪得計較孟<lb/>
　子曰未有仁而遺其親未有義而後其君這箇是說<lb/>
　利但人不可先計其利惟知行吾仁非為不遺其親<lb/>
　而行仁惟知行吾義非為不後其君而行義<hi>葉賀孫録</hi>
問子罕言利與命與仁曰這利字是箇尲尬鏖糟底物<lb/>
　事若說全不要利又不成特地去利而就害若纔說<lb/>
　著利少間便使人生計較又不成模樣所以孔子於<lb/>
　易只說利者義之和又曰利物足以和義只說到這<lb/>
<pb n="32b"/>
　裏住<hi>又曰只認義和處便是利不去利上求利了○沈僴録</hi>
施學諭問利者義之和先生指在坐云如何說可學云<lb/>
　義乃利之和處曰義之分有别似乎無情却是要順<lb/>
　乃和處蓋嚴肅之氣也而萬物不得此不生乃是和<lb/>
　又曰亨者嘉之㑹聚也正是夏萬物一齊長時然上<lb/>
　句嘉字重㑹字輕下句㑹字重嘉字輕<hi>鄭可學録</hi>
利是那義裏面生出來底凡事處制得合冝利便隨之<lb/>
　所以云利者義之和是義便兼得和若只理㑹利却<lb/>
<pb n="33a"/>
　是從中間半截做下去遺了上面一截義底小人只<lb/>
　理會後面半截君子從頭來<lb/>
正固便是事之榦傳曰亨貞之體名稱其事明其義與<lb/>
　乾坤不殊但各主於其事而言耳<hi>答方士繇</hi>
貞者事之榦伊川說貞字只以為正恐未足以盡貞之<lb/>
　義須是說正而固然亦未推得到知上看得來合是<lb/>
　<hi>闕</hi>如此知是那黙運事變底一件物事所以為事之<lb/>
　榦<lb/>
<pb n="33b"/>
㬊淵問君子貞而不諒先生曰貞者正而固也<hi>闕</hi>
　道理是如此便須只恁地做所謂知斯二者弗去是<lb/>
　也為正字說不盡故更加固字如易所謂貞固足以<lb/>
　榦事若諒者是不擇是非必要如此<hi>闕</hi>
　固守之意諒則有固必之心也<hi>潘時舉録</hi>
體仁不是將仁來為我之體我之體便都是<lb/>
體仁本義云以仁為體者猶言自家一箇身體元來都<lb/>
　是仁又云本義說以仁為體似不甚分眀然也只得<lb/>
<pb n="34a"/>
　恁地說<hi>呂煇録</hi>
問體仁長人解云以仁為體是如何先生說只得如此<lb/>
　要自見得蓋謂身便是仁也<lb/>
問伊川解體仁長人作體乾之仁看來在乾為元在人<lb/>
　為仁只應就人上說仁又解利物和義作合於義而<lb/>
　能利物亦恐倒說了此類恐皆未安否先生云然君<lb/>
　子行此四徳則體仁是君子之仁也前輩之說不必<lb/>
　辨它不是只自曉得便了<lb/>
<pb n="34b"/>
嘉㑹㑹者萬事皆發見在裏處得事是謂之嘉㑹一事<lb/>
　不是不喚做嘉㑹㑹是禮發見之後意思却在未發<lb/>
　見之前利物使萬物各得其所乃是義之和處<hi>義自然和</hi>
　<hi>不是義外别有箇和○黄顯子録</hi>
嘉㑹須是有禮後底事然這意思却在禮之先嘉其所<lb/>
　㑹時未說到那禮在然能如此則便能合禮利物時<lb/>
　未說到和義在然能使物各得其利則便能和義㑹<lb/>
　字說道是那萬物一齊發見處得它盡嘉㑹便是如<lb/>
<pb n="35a"/>
　只一事兩事嘉美時未為嘉㑹㑹字張葆光用齊字<lb/>
　說說得幾句也好使物各得其冝何利如之如此便<lb/>
　足以和義這利字是好底如孟子所說戰國時利是<lb/>
　不好底這箇利如那未有仁而遺其親未有義而後<lb/>
　其君之利和字也有那老蘇所謂無利則義有那慘<lb/>
　殺而不和之意蓋於物不利則義未和<hi>㬊淵録</hi>
時舉問利物足以和義曰斷是非别曲直近於不和然<lb/>
　是非曲直辨則便是利此乃是和處也<hi>潘時舉録</hi>
<pb n="35b"/>
利物足以和義凡說義各有分别如君臣父子兄弟夫<lb/>
　婦之義各自不同似於不和然而各正其分各得其<lb/>
　理便是順利便是和處事物莫不皆然<lb/>
上古之易方是利用厚生周易始有正徳意如利貞是<lb/>
　敎人利於貞正貞吉是敎人貞正則吉至孔子則說<lb/>
　得道理又多<hi>李閎祖録</hi>
趙師䢼問天體物而不遺猶仁體事而無不在也以見<lb/>
　物物各有天理事事皆有仁曰然趙師夏問與體物<lb/>
<pb n="36a"/>
　而不可遺一般否曰然曰先生易解將榦事猶言為<lb/>
　事之榦體物猶言為物之體<hi>葉賀孫録</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文公易說卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文公易説卷五</head>
    <p>
<pb n="1a"/>
欽定四庫全書<lb/>
　文公易説卷五　　　　　　宋　朱鑑　撰<lb/>
　　　下經<lb/>
䷞<hi>艮下兊上</hi>咸<lb/>
問咸卦本義以為柔上剛下乃自旅來旅之六五上而<lb/>
　為咸之上六旋之上九下而為咸之九五此謂柔上<lb/>
　剛下與程傳不同先生問所以不同何也銖曰此易<lb/>
　中自有卦變耳先生曰湏知程子説有不通處必着<lb/>
<pb n="1b"/>
　如卦變説方見得下落此等處當録出看<hi>董銖録</hi>
艮咸二卦皆就人身取義皆主靜如艮其趾能止其動<lb/>
　便无咎艮其腓腓亦動物故止之不拯其隨是不能<lb/>
　拯止其隨限而動也故其心不快限即腰所在咸其<lb/>
　胟自是不合動咸其腓亦是欲隨股而動動則凶不<lb/>
　動則吉<hi>呉必大録</hi>
否泰咸恒損益既濟未濟此八卦首尾皆是一義如咸<lb/>
　皆是感動之義之類問咸内卦艮艮止也何以皆説<lb/>
<pb n="2a"/>
　動曰艮雖是止然咸有交感之義都是要動所以都<lb/>
　説動卦體雖是動然纔動便不吉動之所以不吉者<lb/>
　以其内卦屬艮也<hi>沈僩録</hi>
問咸之九四傳云有感必有應凡有動皆為感所感復<lb/>
　有應所應復為感<hi>云云</hi>如何先生曰凡在天地之間<lb/>
　無非感應之理造化與人事皆是感應且如雨暘雨<lb/>
　不成只管雨便感得一箇暘出來暘不成只管暘暘<lb/>
　已是應處又感得雨來是所感復有應所應復為感<lb/>
<pb n="2b"/>
　寒暑晝夜無非此理至如人夜睡不成只管睡不起<lb/>
　至曉湏着起來一日運動向晦亦湏當息凡一死一<lb/>
　生一出一入一往一來一語一黙皆是感應如中人<lb/>
　之性半善半惡有善則有惡如古今天下有一盛必<lb/>
　有一衰聖人在上兢兢業業必曰保治及到衰廢自<lb/>
　是整頓不起然不成一向如此必有興起時節唐貞<lb/>
　觀之治可謂甚盛矣至中間武后出來作壊一畨自<lb/>
　恁地嗒嗒低去至五代衰微極矣如國之紀綱國之<lb/>
<pb n="3a"/>
　人材舉無一足恃一旦聖人勃興轉動一世天地為<lb/>
　之豁開仁宗皇帝時一時天下稱太平雖眼不曽見<lb/>
　已自分明是太平然當時灾異亦數數有之至後來<lb/>
　之變亦是感應之常勢如此又問感應之理於學者<lb/>
　工夫有用處否曰此理無乎不在如何學者用不得<lb/>
　如精義入神以致用也利用安身以崇徳也亦是這<lb/>
　道理研精義理於内所以致用於外利用安身於外<lb/>
　所以崇徳於内横渠此處説得更好精義入神事豫<lb/>
<pb n="3b"/>
　吾内求利吾外利用安身素利吾外致養吾内此幾<lb/>
　句甚親切正學者用功處<hi>徐㝢録</hi>
憧憧往來往來是感應合當底憧憧是私感應自是當<lb/>
　有只是不當私感應耳<hi>㬊淵録</hi>
或説貞吉悔亡憧憧往來朋從爾思云一往一來皆感<lb/>
　應之常理也加憧憧焉則私矣此以私感彼以私應<lb/>
　所謂朋從爾思非有感必通之道也先生然之問往<lb/>
　來是心中憧憧然往來猶言往來于懐否曰非也下<lb/>
<pb n="4a"/>
　文分明説日往則月來月往則日來寒往則暑來暑<lb/>
　往則寒來安得為心中之往來伊川説微倒了所以<lb/>
　致人疑<hi>一往一來感應之常理也自然如此</hi>又問是憧憧於往來之間<lb/>
　否曰亦非也這箇只是對那日往則月來底説那箇<lb/>
　是自然之往來此憧憧者是加私意不好底往來憧<lb/>
　憧只是加一箇忙迫底心不能順自然之理猶言助<lb/>
　長正心與計𫉬相似方往時又便要來方來時又便<lb/>
　要往只是一箇忙又曰方做去時是往往後面來底<lb/>
<pb n="4b"/>
　是來如人耕種下種是往少間禾生是來問憧憧往<lb/>
　來如霸者以私心感人便要人應自然往來如王者<lb/>
　我感之也無心而感其應我也無心而應周徧公溥<lb/>
　無所私繋是如此否曰也是如此又問此以私而感<lb/>
　恐彼之應者非以私而應只是應之者有限量否曰<lb/>
　也是以私而應如自家以私惠及人少間被我之惠<lb/>
　者則以我為恩不被我之惠者則不以我為恩矣王<lb/>
　者之感如云王用三驅失前禽去者不以為恩獲者<lb/>
<pb n="5a"/>
　不以為怨如此方是公正無私心又問天下何思何<lb/>
　慮人固不能無思慮只是不可加私心欲其如此否<lb/>
　曰也不曽教人不得思慮只是道理自然如此感應<lb/>
　之理本不消思慮空費思量空費計較空費安排都<lb/>
　是枉了無益於事只順其自然而已因問某人在位<lb/>
　當日之失便是如此不能公平其心翕受敷施每廣<lb/>
　坐中見有是這邊人即加敬與語其他皆不顧以至<lb/>
　差遣之屬亦有所偏重此其所以收怨而召禍也曰<lb/>
<pb n="5b"/>
　這事便是難説今只是以成敗論人不知當日事勢<lb/>
　有難處者若論大勢則九分九釐湏還時節或其人<lb/>
　見識之淺深力量之廣狹病却在此若以此而論却<lb/>
　不是前輩有云牢籠之事吾不為也若必欲人人面<lb/>
　分上説一般話或慮其人不好它日或為吾患遂委<lb/>
　曲牢籠此却是憧憧往來之心<hi>沈僩録</hi>
此以心感彼以心應其效如此之速感應神速理固如<lb/>
　此但着一以字便有欲速之意所謂憧憧往來朋從<lb/>
<pb n="6a"/>
　爾思者正病此也<hi>荅江黙</hi>
或問咸上六咸其輔頰舌竊意此爻宜有悔吝而不言<lb/>
　悔吝何也荅云吉凶悔吝係乎邪正此但見其不足<lb/>
　以感人之意耳未見有失故不得以悔吝言也<lb/>
因説易咸感處伊川説得未備往來自還他有自然之<lb/>
　理惟正靜為主則吉而悔亡至於憧憧則私意為主<lb/>
　而思慮之所及者朋從所不及者不從矣是以事未<lb/>
　至則迎之事已過則將之全掉脫不下今人皆病於<lb/>
<pb n="6b"/>
　無公平之心萬物之來少有私意雜焉則陷於所偏<lb/>
　重<hi>錢木之録</hi>
䷟<hi>巽下震上</hi>恒<lb/>
恒非一定之謂故晝則必夜夜而復晝寒則必暑暑而<lb/>
　復寒若一定則不能恒也其在人冬日則飲湯夏日<lb/>
　則飲水可以仕則仕可以止則止今日道合便從明<lb/>
　日不合則去又如孟子辭齊王之金而受薛宋之饋<lb/>
　皆隨時變易故可以為常也<hi>楊道夫録</hi>
<pb n="7a"/>
問易傳云恒非一定之謂一定則不能恒矣惟隨時變<lb/>
　易乃常道也竊謂有不一定而隨時變易者有一定<lb/>
　而不可變易者<hi>云云</hi>曰他政是論物理之終始變易<lb/>
　所以為恒而不窮處然所謂不易者亦湏有變通乃<lb/>
　能不窮如君尊臣卑分固不易然上下不交也不得<lb/>
　父子固是親親然所謂命士以上父子皆異宫則又<lb/>
　有變焉惟其如此所以為恒論其體終是常然體之<lb/>
　常所以為用之變用之變所以為體之常<hi>劉砥録</hi>
<pb n="7b"/>
叔重説恒卦初六浚恒貞凶恐是不安其常而深以常<lb/>
　理求人之象程氏所謂守常而不能度勢之意先生<lb/>
　云未見其有不安之象只是欲深以常理求人耳<hi>潘時</hi>
　<hi>舉録</hi>
問恒卦六五恒其徳貞婦人吉夫子凶徳指六謂常其<lb/>
　柔順之徳固貞矣然此婦人之道非夫子之義葢婦<lb/>
　人從一而終以順為正夫子則制義者也若從婦道<lb/>
　則凶先生曰固是如此然湏看得象占分明六五有<lb/>
<pb n="8a"/>
　恒其徳貞之象占者若婦人則吉夫子則凶大底看<lb/>
　易湏是曉得象占分明所謂吉凶者非爻之能吉凶<lb/>
　爻有此象而占者視其徳而有吉凶耳且如此爻不<lb/>
　是既為婦人又為夫子只是有恒其徳貞之象而以<lb/>
　占者之徳為吉凶耳又如恒卦恒固能亨而无咎然<lb/>
　必占者能久於其道方亨而无咎又如九三不恒其<lb/>
　徳非是九三能不恒其徳乃九三有此象耳占者遇<lb/>
　此雖正亦吝若占者能常其徳則无羞吝<hi>董銖録</hi>
<pb n="8b"/>
䷠<hi>艮下乾上</hi>遯<lb/>
或問遯小利貞本義謂小人也案易中小字未有以為<lb/>
　小人者如小利有攸往與小貞吉之類皆大小之小<lb/>
　耳未知此義如何荅云經文固無此例然以彖傳推<lb/>
　之則是指小人而言今當且依經而存傳耳<lb/>
問遯卦小利貞以彖辭小利貞浸而長也之語觀之則<lb/>
　小當為隂柔小人<hi>如小往大來小過小畜之小</hi>言君子能遯則亨<lb/>
　小人則利於守正不可以浸長之故而侵迫於陽也<lb/>
<pb n="9a"/>
　此與程傳遯者隂之始長君子知微故當深戒而聖<lb/>
　人之意未遽已故有與時行小利貞之教之意不同<lb/>
　先生曰若如程傳所言則於剛當位而應與時行也<lb/>
　之下當云止而徤隂進而長故小利貞今但言小利<lb/>
　貞浸而長也而不言隂進而長則小指隂小之小可<lb/>
　知況當遯去之時事勢已有不容正之者程説雖善<lb/>
　而有不通矣又問遯尾厲勿用有攸往者言不可有<lb/>
　所往但當晦處靜俟耳此意如何先生曰程傳作不<lb/>
<pb n="9b"/>
　可往謂不可去也言遯已後矣不可往往則危往既<lb/>
　危不若不往之為無灾熹切以為不然遯而在後尾<lb/>
　也既已危矣豈可更不往乎若作占辭看尤分明先<lb/>
　生又言執之用黄牛之革莫之勝説此言象而占在<lb/>
　其中六二亦有此徳也説<hi>吐活反</hi>九四君子吉小人否<lb/>
　<hi>方九反○董銖録</hi>
遯尾厲到這時節去不迭了所以危厲不可有所往只<lb/>
　得看它如何賢人君子有這般底多<hi>㬊淵録</hi>
<pb n="10a"/>
問遯九三畜臣妾吉傳曰係吝之私恩懐小人女子之<lb/>
　道也故以畜養臣妾則得其心為吉也小人女子近<lb/>
　之則不遜逺之則怨若專以私恩懐之未必不有悔<lb/>
　吝而此爻以為吉何邪荅云此爻不可大事但可畜<lb/>
　臣妾耳御下而有以懐之未為失正但恐所以懐之<lb/>
　者失其正耳<lb/>
䷡<hi>乾下震上</hi>大壯<lb/>
問大壯本好爻中取却不好睽本不好爻中取却好如<lb/>
<pb n="10b"/>
　六五對九二處非其位九四對上九本非相應都成<lb/>
　好爻不知何故曰大壯便是過了纔過便不好如睽<lb/>
　卦之類却是易之取爻多為占者而言占法取變爻<lb/>
　便是到此處變了所以困卦雖是不好然其間利用<lb/>
　祭祀之屬却都好問此正與見羣龍无首吉利永貞<lb/>
　一般曰然却是變了故如此<hi>楊道夫録</hi>
先生云大壯利貞是利於正也所以大者以其正也既<lb/>
　正且大則天地之情不過於正大<hi>吕煇録</hi>
<pb n="11a"/>
此卦多説羊是兊之屬季通曰這箇是夾注底兊卦兩<lb/>
　畫當一畫<hi>㬊淵録</hi>
問大壯卦先生曰此卦如九二貞吉只是自守而不進<lb/>
　九四藩決不羸壯于大輿之輹却是有可進之象此<lb/>
　卦爻之好者葢以陽居隂不極其剛而前遇二隂有<lb/>
　藩決之象所以為進非如九二前有三四二陽隔之<lb/>
　不得進也又曰喪羊于易不若作疆場之易漢食貨<lb/>
　志疆場之場正作易葢後面有喪羊于易亦同此義<lb/>
<pb n="11b"/>
　今本義所注只是從前所説如此只且仍舊耳上六<lb/>
　取喻甚巧葢壯終動極無可去處如羝羊之角掛于<lb/>
　藩上不能退遂然艱則吉者畢竟有可進之理但必<lb/>
　艱始吉耳<hi>董銖録</hi>
問大壯上六羝羊觸藩不能退不能遂无攸利艱則吉<lb/>
　傳以艱字為遇艱困則失其壯而得柔弱之分故吉<lb/>
　竊意不能退遂而无所利則是已艱困矣而又曰遇<lb/>
　艱何也恐此艱字只作艱難其事而不敢求進不已<lb/>
<pb n="12a"/>
　則吉如大畜九三利艱貞之艱説如何荅云當如大<lb/>
　畜之例<lb/>
䷢<hi>坤下離上</hi>晉<lb/>
問晉傳曰晉之盛而無徳者無用有也然大有可謂盛<lb/>
　矣而有卦徳不知如何荅曰元亨利貞本非四徳但<lb/>
　為大亨而利於正之占耳乾卦之彖傳文言乃借為<lb/>
　四徳在它卦尤不當以徳論也<lb/>
康侯似説寧侯相似用錫馬之用只是箇虚字説它得<lb/>
<pb n="12b"/>
　這箇物事<hi>㬊淵録</hi>
晝日是那上卦離也晝日為之是此意<hi>同上</hi>
問晉卦初六晉如摧如象也貞吉占辭先生曰罔孚裕<lb/>
　无咎又是解上兩句恐貞吉説不明故又曉之又問<lb/>
　受兹介福于其王母王母指六五以為享先妣之吉<lb/>
　占何也先生曰恐是如此葢周禮有享先妣之禮又<lb/>
　問衆允悔亡先生曰衆允象也悔亡占也又問晉其<lb/>
　角維用伐邑本義作伐其私邑程傳以為自治如何<lb/>
<pb n="13a"/>
　先生曰便是程傳多不肯説實事皆以為取喻伐邑<lb/>
　如墮費墮郈之類是也大抵今人説易多是見易中<lb/>
　有此一語便以為通體事當如此不知當其時節地<lb/>
　頭其人所占得者其象如何若果如今人所説則易<lb/>
　之説有窮矣又如摧如愁如易中少有此字疑此爻<lb/>
　必有此象但今不可曉耳<hi>董銖録</hi>
晉六三如何見得為衆所信處既不中正衆方不信雖<lb/>
　云信之亦安能悔亡曰當晉之時二隂皆欲上進三<lb/>
<pb n="13b"/>
　處地較近故二隂皆從之以進問如何得悔亡曰居<lb/>
　非其位本當有悔以其得衆故悔可亡<hi>楊道夫録</hi>
晉六三衆允悔亡傳曰或曰不由中正而與衆同得為<lb/>
　善乎曰衆所允者必至當也竊謂世固有不義而得<lb/>
　衆如齊之陳氏魯之季氏者矣顧可以為善乎<lb/>
問晉卦六五悔亡失得勿恤往吉无不利伊川以為六<lb/>
　以柔居尊位本當有悔以大明而下皆順附故其悔<lb/>
　亡下既同徳順附當推誠委任盡衆人之才通天下<lb/>
<pb n="14a"/>
　之志勿復自任其明恤其失得如此而往則吉而无<lb/>
　不利此説是否曰便是伊川説得太深據此爻只是<lb/>
　占者占得此爻則不必恤其失得而自亦无所不利<lb/>
　耳如何説道人君既得同徳之人而委任之不復恤<lb/>
　其失得如此則蕩然無復是非而天下之事亂矣假<lb/>
　使其所任之人或有作亂者亦將不恤之乎雖以堯<lb/>
　舜之聖臯夔益稷之賢猶云屢省乃成如何説既得<lb/>
　同心同徳之人而任之則在上者一切不管而任其<lb/>
<pb n="14b"/>
　所為豈有此理且彼所為既失矣為上者如何不恤<lb/>
　得聖人無此等説話聖人所説卦爻只是略略説過<lb/>
　以為人當着此爻則大勢已好雖有所失得亦不必<lb/>
　慮而自无所不利也聖人説得甚淺伊川解得太深<lb/>
　聖人所説短伊川解得長久之云失得勿恤只是自<lb/>
　家自作教是莫管它得失如云人𤼵解做官這箇却<lb/>
　必不得只得盡其所當為者而已如仁人正其誼不<lb/>
　謀其利明其道不計其功相似<hi>沈僩録</hi>
<pb n="15a"/>
失得勿恤此説失也不湏問它得也不湏問它自是好<lb/>
　猶言勝負兵家之常云爾此卦六爻無如此爻吉<lb/>
先生看必大與廬陵問荅卷子内晉卦伐邑之説曰晉<lb/>
　上九貞吝不在克治正以其克治之難而言其合下<lb/>
　有此吝耳貞吝之義諸義只云貞固守此則吝不應<lb/>
　於此獨云於正道為吝也<hi>吳必大録</hi>
晉上九剛進之極以伐私邑安能吉而无咎曰以其剛<lb/>
　故可伐邑若不剛則不能伐邑矣但易中言伐邑皆<lb/>
<pb n="15b"/>
　是用之於小若伐國則其用大矣<hi>如髙宗伐鬼方三年之類</hi>維用<lb/>
　伐邑則不可用之於大可知維用以伐邑然亦必能<lb/>
　自危厲乃可以吉而无咎過剛而能危厲則不至於<lb/>
　過矣<hi>楊道夫録</hi>
䷣<hi>離下坤上</hi>明夷<lb/>
明夷初二二爻不取爻義曰初爻所傷地逺故雖傷而<lb/>
　尚能飛問初爻比二爻却似二爻傷得淺初爻傷得<lb/>
　深曰非也初尚能蜚但垂翼耳<lb/>
<pb n="16a"/>
㝢問商有三仁集注言三子之行不同而同出於至誠<lb/>
　惻怛之意微子之去欲存宗祀比干之死欲紂改行<lb/>
　可見其至誠惻怛處不知箕子至誠惻怛何以見曰<lb/>
　箕子比干都是一様心箕子偶然不衝着紂之怒自<lb/>
　不殺他然他見比干恁地死若更死諫無益於國徒<lb/>
　使人君有殺諫臣之名就他處此最難㣲子去却易<lb/>
　比干一向諫死又却索性箕子在半上落下最是難<lb/>
　處被他監繫在那裏不免佯狂所以易中特説箕子<lb/>
<pb n="16b"/>
　之明夷可見其難處故曰利艱貞晦其明也内難而<lb/>
　能正其志箕子以之他外雖狂心則定也<hi>徐㝢録</hi>
問明夷卦先生曰下三爻皆説明夷是明而見傷者六<lb/>
　四爻説者却以為是姦邪之臣先蠱惑其君心而後<lb/>
　肆行於外殊不是上六是暗主六五却不作君説六<lb/>
　四之與上六既非正應又不相比又況下三爻皆説<lb/>
　明夷是好底何獨此爻却作不好説故某於此爻之<lb/>
　義未詳但以意觀之六四居暗地尚淺猶可以得意<lb/>
<pb n="17a"/>
　而逺去故雖入於幽隠之處猶能獲明夷之心于出<lb/>
　門庭也故小象曰獲心意也上六不明晦則是合下<lb/>
　已是不明故初登于天可以照四國而不免後入于<lb/>
　地則是始於傷人之明而終於自傷以墜其命矣吕<lb/>
　原明以為唐明皇可以當之葢言始明而終暗也<hi>董銖</hi>
　<hi>録</hi>
明夷明而見傷者乃君子也上六是指暗主<lb/>
明夷未是説闇之主只是説明而被傷者乃君子也上<lb/>
<pb n="17b"/>
　六方是説闇君于出門庭言君子去闇尚逺可以得<lb/>
　其本心而逺去文王箕子大槩皆是晦其明然文王<lb/>
　之外柔順是本分自然做底箕子晦其明又云艱是<lb/>
　它那佯狂底意思便是艱難底氣象爻説貞而不言<lb/>
　艱者葢言箕子則艱可見不必更言之<hi>㬊淵録</hi>
䷤<hi>離下巽上</hi>家人<lb/>
問家人卦乾剛也施於家則離兊離也<hi>兊離也字疑</hi>施於家<lb/>
　則亂坤靜也施於家則廢震動也施於家則擾坎艮<lb/>
<pb n="18a"/>
　非所取義惟明而順家之道也荅云穿鑿得不好<hi>荅林</hi>
　<hi>學蒙</hi>
先生因喫茶罷曰物之甘者喫過必酸苦者喫過却甘<lb/>
　茶本苦物喫過却甘問此理如何曰也是一箇道理<lb/>
　如始於憂勤終於逸樂理而後和葢禮本天下之至<lb/>
　嚴行之各得其分則至和又如家人嗃嗃悔厲吉婦<lb/>
　子嘻嘻終吝都是此理<lb/>
王假有家言到這裏方只具得許多物事有妻有妾方<lb/>
<pb n="18b"/>
　始成箇家<hi>㬊淵録</hi>
占法陽主貴隂主富<hi>同上</hi>
問家人卦王假有家先生曰有家之有只是如夙夜浚<lb/>
　明有家亮采有邦之有謂三徳者則夙夜浚明於其<lb/>
　家有六徳者則亮采於其邦有是虚字非如奄有四<lb/>
　方之有也<hi>董銖録</hi>
䷤<hi>兊下離上</hi>睽<lb/>
睽皆言始異而終同之理<hi>㬊淵録</hi>
<pb n="19a"/>
馬是行底物初間行不得後來却行得大率睽之諸爻<lb/>
　都如此多說先異而後同<hi>㬊淵録</hi>
明道言嘗與元豐大臣其政此事胙來已嘗論之然亦<lb/>
　有未盡今詳此事乃是聖賢之用義理之正非姑為<lb/>
　權譎苟以濟事於一時也葢伊川氣象自與明道不<lb/>
　同而其變化人材亦有此意<hi>見外書胡氏所記</hi>易傳於睽之<lb/>
　初爻亦有不絶小人之說足見此事自是正理當然<lb/>
　非權譎之私也然亦湏有明道如此廣大規模和平<lb/>
<pb n="19b"/>
　氣象而其誠心昭著足以感人然後有以盡其用耳<lb/>
　<hi>荅吕伯恭論淵源録</hi>
問睽見惡人其義何取曰以其當睽之時故湏見惡人<lb/>
　乃能无咎<hi>楊道夫録</hi>
天合作而剃鬚也篆文天作更而作而<hi>㬊淵録</hi>
宗如同人于宗之宗<hi>同上</hi>
載鬼一車等語所以差異者為它這般事是差異底事<lb/>
　所以却把世閒差異底明之世閒自有這般差異底<lb/>
<pb n="20a"/>
　事<hi>同上</hi>
䷦<hi>艮下坎上</hi>蹇<lb/>
艮下坎上其卦為蹇蹇難也西南隂方平易之地東北<lb/>
　陽方險阻之處當蹇之時利趨平易而不利走險阻<lb/>
　又利見大人以濟蹇而守正則吉故筮得此卦其占<lb/>
　如此以彖傳言之云易本義合如此<hi>偶讀謾記</hi>
問蹇卦往蹇來譽先生曰來往二字唯程傳言上進則<lb/>
　為往不進則為來說得極好今人或謂六四往蹇來<lb/>
<pb n="20b"/>
　連是來就三九三往蹇來反是來就二上六往蹇來<lb/>
　碩是來就五亦説得通但初六來譽則位居最下無<lb/>
　可來之地其説不得通矣故不若程傳好只是不往<lb/>
　為佳耳<hi>不往者守而不進故不進則為來</hi>諸爻皆不言吉盖未離乎<lb/>
　蹇中也至上六往蹇來碩吉却是蹇極有濟之理既<lb/>
　是不往惟守於蹇則必得見九五之大人與共濟蹇<lb/>
　而有碩大之功矣<hi>董銖録</hi>
蹇利西南是説坤卦分曉但不知從何插入這坤卦來<lb/>
<pb n="21a"/>
　此湏是箇變例聖人到這裏看見得有箇做坤底道<lb/>
　理大率陽卦多自隂來隂卦多自陽來震是坤第一<lb/>
　畫變坎是第二畫變艮是第三畫變易之取象不曽<lb/>
　確定了它<hi>㬊淵録</hi>
蹇無坤體只取坎中爻變如沈存中論五姓一般蹇利<lb/>
　西南謂地也據卦體艮下坎上無坤而繇辭言地者<lb/>
　往往只取坎中爻變變則為坤矣沈存中論五姓自<lb/>
　上無之後人既如此呼喚即便有義可推<hi>同上</hi>
<pb n="21b"/>
問蹇九五大蹇朋來傳以其無剛陽之臣不足以濟蹇<lb/>
　竊謂自古患君之不剛明耳未有有其君而無其臣<lb/>
　者也傳又以李固王允周顗王導為言竊意當時正<lb/>
　以無剛明之君故耳設使有之數子未必能有為也<lb/>
　更乞指教荅云讀易當看卦畫時節不可以此論<lb/>
問大蹇朋來之義曰處九五尊位而居蹇之中所以為<lb/>
　大蹇所謂遺大投艱于朕身人君當此之時湏屈羣<lb/>
　䇿用羣力乃可濟也或言蹇與困相似君子致命遂<lb/>
<pb n="22a"/>
　志與君子反身修徳亦一般曰不然澤无水困是盡<lb/>
　乾燥處困之極事無可為者故只得致命遂志若山<lb/>
　下有水蹇則猶可進歩如山下之泉曲折多艱阻然<lb/>
　猶可行故教以反身修德豈可與困為比只觀澤无<lb/>
　水困山下有水蹇兩句便全然不同<hi>沈僩録</hi>
䷧<hi>坎下震上</hi>解<lb/>
先生舉解卦云无所往其來復吉程傳以為天下之已<lb/>
　解而安平無事則當修復治道正紀綱明法度先代<lb/>
<pb n="22b"/>
　明王之治夫禍亂既平正合脩治道求復三代之規<lb/>
　模却只便休了兩漢以來人主還有理㑹正心誠意<lb/>
　否須得人主如窮閻陋巷之士治心脩身講明義理<lb/>
　以此應天下之務用天下之才方見次第因言神廟<lb/>
　大有為之主勵精治道事事要理㑹過是時却有許<lb/>
　多人才若專用明道為大臣當大叚有可觀明道天<lb/>
　資髙又加以學誠意感格聲色不動而事至立斷當<lb/>
　時用人參差如此者亦是氣數舛逆<hi>廖德明録</hi>
<pb n="23a"/>
六居三大率少有好底負且乗聖人這裏又見得有這<lb/>
　箇小人乗君子之器底象故又於此發出這箇道理<lb/>
　來<hi>㬊淵録</hi>
問解卦九四解而拇朋至斯孚先生曰四與初皆不得<lb/>
　正四能解其拇者以四雖隂位而才則陽與初六隂<lb/>
　柔則為有閒所以能解去其拇故得陽剛之朋類至<lb/>
　而相信矣<hi>董銖録</hi>
射隼于髙墉聖人説易大槩是如此不似今人説底向<lb/>
<pb n="23b"/>
　來欽夫書與林艾軒云聖人治易却則恁地此却似<lb/>
　説得易了<hi>㬊淵録</hi>
䷨<hi>兊下艮上</hi>損<lb/>
易象自是一法如乾為龜則損益二卦皆説龜此類甚<lb/>
　多<hi>沈僩録</hi>
益損二卦説龜一在二一在五是顛倒説去未濟與既<lb/>
　濟説鬼方亦然不知如何<hi>吕煇録</hi>
陳埴説損益先生曰勢自是如此有人主出來也只因<lb/>
<pb n="24a"/>
　這箇勢自住不得到這裏方看做是如何惟是聖人<lb/>
　能順得這勢盡得這道理以下人不能識得損益之<lb/>
　宜便錯了壊了也自是立不得因只是因這箇損益<lb/>
　也是損益這箇<hi>徐㝢録</hi>
問損卦三陽皆能益隂而二上二爻則弗損益之初則<lb/>
　曰酌損之何邪先生云這一爻難解只得用伊川説<lb/>
　又云易解得處少難解處多今且恁地説去那占時<lb/>
　又自别消詳有應處難豫為定説也<lb/>
<pb n="24b"/>
二簋與簋貳字不同可見其義亦不同<lb/>
酌損之在損之初下猶可以斟酌也<hi>㬊淵録</hi>
三人行損一人三陽損一一人行得其友一陽上去換<lb/>
　得一隂來<hi>同上</hi>
三人行損一人一人行則得其友伊川就六爻上説得<lb/>
　好<hi>黄義剛録</hi>
得臣无家猶言化家為國相似得臣有家其所得也小<lb/>
　矣无家則可見其大<hi>㬊淵録</hi>
<pb n="25a"/>
䷩<hi>震下巽上</hi>益<lb/>
大抵損益二卦諸爻皆互換損好益却不好如損六五<lb/>
　却成益六二損上九好益上九却不好<lb/>
元吉无咎吉凶是事咎是道理葢有事則吉而理則過<lb/>
　差者是之謂吉而有咎<lb/>
或益之十朋之龜<hi>句</hi>弗克違<hi>黄顯子録</hi>
王用享于帝吉是祭則受福底道理<lb/>
益之用凶事猶書言用降我凶德嘉績于朕躬<hi>舒髙録</hi>
<pb n="25b"/>
中行與依見不得是指誰<lb/>
利用遷國程昌㝢守壽春敵人來占得此爻遷來鼎州<lb/>
　<hi>後平楊么有功</hi>
䷪<hi>乾下兊上</hi>夬<lb/>
或説夬卦云聖人於隂消陽長之時猶欲人戒謹恐懼<lb/>
　其警戒之意深矣曰不用如此説自是無時不戒謹<lb/>
　恐懼非是到這時方戒懼不成説天下已平治可以<lb/>
　安意肆志只才有些放肆便弄得靡所不至<hi>沈僩録</hi>
<pb n="26a"/>
又如今書所喻過分不止之説亦區區所諭如僕所見<lb/>
　却是自家所以自處者未能盡絶私意之累而於所<lb/>
　以開導聦明者未盡其力爾故夬以五陽之盛而比<lb/>
　一隂猶欲決之故其繇曰揚于王庭孚號有厲告自<lb/>
　邑不利即戎利有攸往葢雖危懼自修不極其武而<lb/>
　揚庭孚號利有攸往初不顧後患而小却也<hi>荅陳亮</hi>
揚于庭孚號有厲若合開口處便雖有劒從自家頭上<lb/>
　落也須着説但使功罪各當是非顯白於吾何慊<lb/>
<pb n="26b"/>
夬卦號字皆是作户羔反惟孚號只作去聲讀看來亦<lb/>
　只當平聲<hi>沈僩録</hi>
壯于前趾與大壯初爻同此卦大率似大壯只爭一畫<lb/>
王子獻卜遇夬之九二卜者告之曰必夜有驚恐後有<lb/>
　兵權未幾果夜遇寇旋得洪帥<lb/>
伊川改九三爻辭次序看來不必改<lb/>
問夬卦九三壯于頄先生曰君子之去小人不必悻悻<lb/>
　然見于面目至於遇雨而為所濡濕雖為衆陽所愠<lb/>
<pb n="27a"/>
　然志在決隂必能終去小人故亦可得无咎也葢九<lb/>
　三雖與上六為應而實以剛居剛有能決之象故壯<lb/>
　于頄則有凶而和柔以去之乃无咎如王允之於董<lb/>
　卓温嶠之於王敦是也<lb/>
又曰彖云利有攸往剛長乃終今人以為陽不能無隂<lb/>
　中國不能無夷狄君子不能無小人故小人不可盡<lb/>
　去今觀剛長乃終之言則聖人豈不欲小人之盡去<lb/>
　邪但所以決之者自有道耳<lb/>
<pb n="27b"/>
又問夬卦辭言孚號九二言惕號上九言无號取象之<lb/>
　義如何先生曰卦有兊體兊為口故多言號也又問<lb/>
　以五陽決一隂君子盛而小人衰之勢而卦辭則曰<lb/>
　告自邑不利即戎初九壯于前趾則往不勝九二惕<lb/>
　號則有戎勿恤壯于頄則凶牽羊則悔亡中行无咎<lb/>
　豈去小人之道須先自治而嚴厲戒懼不可安肆邪<lb/>
　先生曰觀上六一爻則小人勢窮無號有凶之時而<lb/>
　君子去之之道猶當如此嚴謹自做手脚葢不可以<lb/>
<pb n="28a"/>
　其勢衰而安意自肆也其為戒深矣<hi>董銖録</hi>
號<hi>平聲</hi>取兊象<lb/>
莧陸是兩物莧者馬齒莧陸者章陸一名商陸皆感隂<lb/>
　氣多之物藥中用商陸治水腫其子紅<lb/>
莧是馬齒莧陸是章柳今用治水氣者其物難乾<lb/>
中行无咎言人能剛決自勝其私合乎中行則无咎但<lb/>
　能補過而已未是極至處這是説那微茫閒有些箇<lb/>
　意思㫁未得釋氏所謂流注想荀子謂偷則自行便<lb/>
<pb n="28b"/>
　是這意思照管不着便走將那裏去爻雖無此意孔<lb/>
　子作象所以禆爻辭之不足如自我致寇敬慎不敗<lb/>
　之類甚多中行无咎易中却不恁地看言人占得此<lb/>
　爻者能中則无咎不然則有咎<lb/>
䷫<hi>巽下乾上</hi>姤<lb/>
問毋自欺是誠意自慊是意誠否小人閒居以下是形<lb/>
　容自欺之情狀心廣體胖是形容自慊之意否荅曰<lb/>
　然後段各發明前説但此處是箇牢闗今能致知知<lb/>
<pb n="29a"/>
　至而意斯誠矣驗以日用閒誠意十分為善矣便自<lb/>
　有一分不好底意思潛發以閒於其閒此意一發便<lb/>
　由斜徑以長這箇却是實前面善意却是虛矣如見<lb/>
　孺子入井救之是好意其閒便有些要譽底意思以<lb/>
　雜之如薦好人是善意便有些要人德之意隨後生<lb/>
　來治惡人是好意便有些狠疾之意隨後來前面好<lb/>
　意都成虚了如姤卦上五爻皆陽下面只一隂生五<lb/>
　陽便立不住了<hi>余大雅録</hi>
<pb n="29b"/>
不是説隂漸長為女壯乃是一隂遇五陽<lb/>
大率姤是一箇女遇五陽是箇不正當底如人盡夫也<lb/>
　之事聖人去這裏又看見得那天地相遇底道理出<lb/>
　來<hi>㬊淵録</hi>
金柅或以為止車物或以為絲衮不可曉<hi>輔廣録</hi>
歐公章䟽言地震山石崩入于海熹謂正是羸豕孚蹢<lb/>
　躅之義當極治時已自栽培得這般物事在這裏了<lb/>
　故直至如今<hi>楊道夫録</hi>
<pb n="30a"/>
又不知此卦如何有魚象或説離為鼈為蟹為蠃為蚌<lb/>
　為龜魚便在裏面了不知是不是<hi>此條未詳</hi>
這幾卦多説那臀不可曉<hi>㬊淵録</hi>
包无魚又去這裏見得箇君民底道理陽在上為君隂<lb/>
　在下為民<hi>同上</hi>
有隕自天言能回造化則陽氣復自天而隕復生上來<lb/>
　都換了這時節<hi>同上</hi>
䷓<hi>坤下兊上</hi>萃<lb/>
<pb n="30b"/>
陳光澤二子求字先生字萃曰仲亨云凡物積之厚則<lb/>
　施之也廣如水積得科子滿便流又字革曰仲蔚云<lb/>
　君子豹變其文蔚也變其志若裏面變得是虎外面<lb/>
　便有豹之文<hi>黄義剛録</hi>
大率人之精神萃於已祖考之精神萃於廟<lb/>
順天命説道理時髣髴如伊川説也去得只是文勢不<lb/>
　如此他是説豐萃之時若不用大牲則便是與以天<lb/>
　下儉其親相似也有此理這時節比不得那利用禴<lb/>
<pb n="31a"/>
　之事他這彖辭散漫説説了王假有廟又説利見大<lb/>
　人又説用大牲吉大率是聖人觀象節節地看見許<lb/>
　多道理看到這裏見有這箇象便説出這一句來又<lb/>
　看見那箇象又説出那一箇理來然而觀象則今不<lb/>
　可得見是如何地觀矣<hi>㬊淵録</hi>
孚乃利用禴説如伊川固好但若如此却是聖人説箇<lb/>
　影子却恐不恁地想只是説祭升卦同<hi>同上</hi>
問萃卦九五萃有位以陽剛居中正當萃之時而居尊<lb/>
<pb n="31b"/>
　位安得又有匪孚先生曰此言有位而無德則雖萃<lb/>
　而不能使人信故人有不信當修其元永貞之德而<lb/>
　後悔亡也又曰王假有廟是祖考精神聚於廟又為<lb/>
　人必能聚己之精神然後可以至於廟而承祖考今<lb/>
　人擇日祀神多取神在日亦取聚意也<hi>董銖録</hi>
䷭<hi>巽下坤上</hi>升<lb/>
問升萃二卦多是言祭享萃固取聚義不知升何取義<lb/>
　先生曰人積其誠意以事鬼神有升而上通之義又<lb/>
<pb n="32a"/>
　曰六五貞吉升階與萃有位匪孚元永貞悔亡皆謂<lb/>
　有其位必當有其德若無其德則萃雖有位而人不<lb/>
　信雖有升階之象而不足以升矣<hi>董銖録</hi>
亨于岐山與亨于西山只是説祭山川想不到得如伊<lb/>
　川説<hi>㬊淵録</hi>
張洽問王用亨于岐山云只是亨字古文無享字所謂<lb/>
　亨享烹只是通用又曰乾元亨利貞之元亨只一般<lb/>
　聖人借此四字論乾之德然本非四件事也<hi>潘時舉録</hi>
<pb n="32b"/>
䷮<hi>坎下兊上</hi>困<lb/>
困卦難理㑹不可曉易中有數卦如此繫辭云卦有小<lb/>
　大辭有險易辭也者各指其所之困是箇極不好底<lb/>
　卦所以卦辭也做得如此難曉如蹇卦剥卦否卦睽<lb/>
　卦皆是不好卦只是剥則分明是剥所以分曉只是<lb/>
　困卦是箇進退不得窮極底卦所以難曉其大意亦<lb/>
　可見又曰看易不當更去卦爻中尋求道理當如何<lb/>
　處置這箇只是與人卜筮以決疑惑若道理當為固<lb/>
<pb n="33a"/>
　是便為之若道理不當為自是不可做何用更占却<lb/>
　是有一様事或吉或凶成兩岐道理處置不得所以<lb/>
　用占若是殺人放火此等事終不可為不成也去占<lb/>
　又如做官贓汚邪僻由徑求進不成也去占<hi>沈僩録</hi>
問臀困于株木如何先生云在困之下至困者也株木<lb/>
　不可坐臀在株木上其不安可知又問伊川將株木<lb/>
　作初之正應不能庇他説如何先生云恐説臀字不<lb/>
　去<lb/>
<pb n="33b"/>
問困于酒食本義作饜飫於所欲是如何先生云此是<lb/>
　困於好底事在困之時有困於好事者有困於不好<lb/>
　事者此爻是好爻當困時則為困於好事如感時花<lb/>
　濺淚恨别鳥驚心花鳥好娛戲底物這時却發人不<lb/>
　好底事思是因好物困也酒食饜飫亦是如此又問<lb/>
　云中有慶也是如何先生云他下面有許多好事<lb/>
問困二五皆利用祭祀是如何先生云他得中正又似<lb/>
　取無應而心專一底意思<lb/>
<pb n="34a"/>
朱紱方來利用享祀先生曰以之事君則君應之以之<lb/>
　事神則神應之<hi>吕煇録</hi>
朱紱赤紱若如伊川説使書傳中説臣下皆是赤紱則<lb/>
　可詩中却有朱芾斯皇一句是説方叔於理又似不<lb/>
　通熹之精力只推得到這裏<hi>㬊淵録</hi>
祭祀享祀想只説箇祭祀無那自家活人却享他人祭<lb/>
　之説<hi>同上</hi>
六三陽之隂上六隂之隂故將六三言之則上六為妻<lb/>
<pb n="34b"/>
䷯<hi>巽下坎上</hi>井<lb/>
井是那掇不動底物事所以改邑不改井<hi>㬊淵録</hi>
汔至亦未繘井羸其瓶凶汔至略作一句亦未繘井羸<lb/>
　其瓶是一句意至而止如綆未及井而瓶敗言功不<lb/>
　成也<lb/>
程沙隨以井卦有井谷射鮒蝦蟆也遂説井有蝦蟆之<lb/>
　象木上有水井䷯上前兩足也五頭也四眼也三<lb/>
　與二身也初後兩足也其穿鑿一至於此熹嘗謂之<lb/>
<pb n="35a"/>
　曰審如此則此卦當為蝦蟆卦方可如何却謂之井<lb/>
　卦<hi>輔廣録</hi>
鮒程沙隨以為蝸牛如今廢井中多有之<hi>㬊淵録</hi>
九三可用汲以上三句是象下兩句是占大槩是説理<lb/>
　決不是説汲井<hi>同上</hi>
若非王明則無以收拾人才<lb/>
收雖作去聲讀義只是收也<lb/>
䷰<hi>離下兊上</hi>革<lb/>
<pb n="35b"/>
鄭少梅解革卦以為風爐亦解得好初爻為爐底二爻<lb/>
　為爐眼三四五爻是爐腰處上爻是爐口<lb/>
問革下三爻有謹重難改之意上三爻則革而善葢事<lb/>
　有新故革者變故而為新也下三爻則故事也未變<lb/>
　之時必當謹審於其先上三爻則變而為新事矣故<lb/>
　漸漸好先生云然又云乾卦到九四爻謂乾道乃革<lb/>
　也是到這處方變了<lb/>
問革二女志不相得與睽不同行有異否先生云意則<lb/>
<pb n="36a"/>
　一但變韻而叶之耳<lb/>
革未占有孚伊川於爻中占字皆不把做卜筮尚其占<lb/>
　説<lb/>
問革與睽相類睽上火下澤則不相入此火在澤下有<lb/>
　變革之理睽中女在前少女在後有相離之義而此<lb/>
　以中女繼少女故曰革<lb/>
䷱<hi>巽下離上</hi>鼎<lb/>
劉礪解鼎顛趾利出否无咎或曰據此爻是凡事須用<lb/>
<pb n="36b"/>
　與他翻轉了却能致利先生曰不然只是偶然如此<lb/>
　此本是不好底爻却因禍致福所謂不幸中之幸葢<lb/>
　鼎顛趾本是不好却因顛傾出鼎中惡穢之物所以<lb/>
　反得利而无咎非是故意欲翻轉鼎趾而求利也<hi>沈僩</hi>
　<hi>録</hi>
得妾以其子得妾是無𦂳要其重却在以其子處顛趾<lb/>
　利出否伊川説是得妾以其子无咎彼謂子為王公<lb/>
　在喪之稱者恐不然<hi>㬊淵録</hi>
<pb n="37a"/>
問鼎九三鼎耳革是如何先生云他與五不相應五是<lb/>
　鼎耳鼎無耳動不得革是換變之義他在上下之閒<lb/>
　與五不相當是鼎耳變革了不可舉移雖有雉膏而<lb/>
　不食此是陽爻隂陽終必和故有方雨之吉<lb/>
形剭班固使來若作形渥却只是澆濕渾身<lb/>
六五金鉉只為上巳當玉鉉了却下取九二之應來當<lb/>
　金鉉葢推排到這裏無去處了<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文公易説卷五<lb/>
</p>
<p>
</p>
  </div>
</body>
</text>
</TEI>
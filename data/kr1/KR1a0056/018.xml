<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文公易說卷十八</head>
    <p>
<pb n="1a"/>
欽定四庫全書<lb/>
　文公易說卷十八　　　　　宋　朱鑑　撰<lb/>
　　　作易<lb/>
易大槩欲人恐懼脩省<hi>楊與立語畧</hi>
易有兩義一是變易便是流行底一是交易便是對待<lb/>
　底<hi>同上</hi>
易文本是兩下説在那裏不可執定看<hi>同上</hi>
易是虚設之辭不可以實迹論<hi>同上</hi>
<pb n="1b"/>
易難看無箇言語可形容得盖爻辭是説箇影象在那<lb/>
　裏無所不包<lb/>
漢書易本隱以之顯春秋推見至隱易與春秋天人之<lb/>
　道也易以形而上者說出在那形而下者上春秋以<lb/>
　形而下者說上那形而上者去<hi>沈僴録</hi>
潔靜精微之謂易自是不惹着事只懸空說一様道理<lb/>
　不比似他書各着事上說所以後來道家取之與老<lb/>
　子為類便是老子說話也不就事上說<lb/>
<pb n="2a"/>
潔靜精微是不犯手<hi>記曽云潔靜精微是各自開去不相沾○黄顯子録</hi>
潔靜精微是不滯着一箇物事<lb/>
易自伏羲至伊川自成四様<hi>楊與立編</hi>
伏羲易自是伏羲易文王易自是文王易孔子易自是<lb/>
　孔子易<lb/>
孔子之易非文王之易文王之易非伏羲之易伊川易<lb/>
　傳又自程氏之易也故學者且依古易次第先讀本<lb/>
　爻則見其本㫖矣<hi>黄顯子録</hi>
<pb n="2b"/>
聖人作易有說得極踈處甚散漫如大象盖是泛觀天<lb/>
　下萬物取得來闊徃徃只髣髴有這意思故曰不可<lb/>
　為典要又有説得極密處無縫罅盛水不漏如說吉<lb/>
　凶悔吝處是也學者須是大着心胷方看得譬如天<lb/>
　地生物極細巧者又有突兀麤拙者近趙子欽得書<lb/>
　云語孟說極詳易說太畧此譬云燭籠添一條骨則<lb/>
　障了一路明若能盡去其障使之統體光明更好盖<lb/>
　着不得詳說也<hi>黄顯子録</hi>
<pb n="3a"/>
上古之時民心昧然不知吉凶所在故聖人作易教之<lb/>
　卜筮吉則行之凶則避之此是開物成務之道故繫<lb/>
　辭云以通天下之志以定天下之業以斷天下之疑<lb/>
　正謂此也初但有占而無文徃徃如今人用火珠林<lb/>
　起課者相似但用其爻而不用其辭則知古人占不<lb/>
　待辭而後見吉凶至孔子又恐人不知其所以然故<lb/>
　又復逐爻解之謂此爻所以吉者謂以中正也此爻<lb/>
　所以凶者謂不當位也明言之使人易曉爾至如文<lb/>
<pb n="3b"/>
　言之類却是就上面發明道理非是聖人本意知此<lb/>
　方可學易<hi>潘時舉録</hi>
先生曰看易湏是看他未畫卦爻以前是怎生模様却<lb/>
　就這裏看他許多卦爻象數非是杜撰都是合如此<lb/>
　未畫以前便是寂然不動喜怒哀樂未發之中只是<lb/>
　箇至虚至靜而已忽然在這至虚至靜之中有箇象<lb/>
　方說出許多象數吉凶道理所以禮曰潔靜精微易<lb/>
　教也盖易之為書是懸空做出來底謂如書便真箇<lb/>
<pb n="4a"/>
　有這政事謀謨方做出書來詩便真箇有這人情風<lb/>
　俗方做出詩來易却都無這已徃底事只是懸空做<lb/>
　底未有爻畫之先在易則渾然一理在人則湛然一<lb/>
　心既有爻畫方見得這爻是如何這爻又是如何然<lb/>
　而皆是就這至虚至靜中做出許多象數道理出來<lb/>
　此其所以靈若是似而今說得來恁地拖泥合水便<lb/>
　都沒理㑹處了<hi>吕煇録</hi>
林少頴解放勲之放作推而放之四海之放比之程氏<lb/>
<pb n="4b"/>
　說為優人自有合讀底書如大學語孟中庸等書豈<lb/>
　可不讀讀此四書便知人之所以不可不學底道理<lb/>
　與其為學之次序然後更看詩書禮樂某才見人說<lb/>
　看易便知他錯了未嘗識那為學之序易自别是一<lb/>
　箇道理不是教人底書故記中只說先王崇四術順<lb/>
　詩書禮樂以造士不說易也語孟中亦不說易至左<lb/>
　傳國語方說然亦只是卜筮耳盖易本為卜筮作故<lb/>
　夫子曰易有聖人之道四焉以言者尚其辭<hi>如程子所說</hi>
<pb n="5a"/>
　以動者尚其變<hi>已是卜筮了易以變者占故曰君子居則觀其象而玩其辭動則觀其變</hi>
　<hi>而玩其占</hi>以制噐者尚其象<hi>十三卦是也</hi>以卜筮者尚其占文<lb/>
　王周公之辭皆是為卜筮後來孔子見得有是書必<lb/>
　有是理故因那隂陽消長盈虚說出箇進退存亡之<lb/>
　道理來要之此皆是聖人事非學者可及也今人才<lb/>
　說伏羲作易示人以天地造化之理便非是自家又<lb/>
　如何得知伏羲意思兼之伏羲畫卦時亦無意思他<lb/>
　自見得箇自然底道理了因借他手畫出來耳故用<lb/>
<pb n="5b"/>
　以占筮無不應其中言語亦煞有不可曉者然亦無<lb/>
　用盡曉盖當時事與人言語自有與今日不同者然<lb/>
　其中有那事今尚存言語有與今不異者則尚可曉<lb/>
　耳<hi>如利用侵伐是事存而詞可曉者只如比卦初六有孚比之无咎有孚盈缶終來有他吉之頖便不</hi>
　<hi>可曉</hi>某嘗語學者欲看易時且將孔子所作十翼中分<lb/>
　明易曉者看如文言中元者善之長之類如中孚九<lb/>
　二鳴鶴在隂其子和之亦不必理㑹鶴如何在隂其<lb/>
　子又如何和且將那繫辭傳中所說言行處看此雖<lb/>
<pb n="6a"/>
　淺然却不到差了盖為學只要理㑹自己胷中事耳<lb/>
　某嘗謂上古之書莫尊於易中古後書莫大於春秋<lb/>
　然此兩書皆未易看今人才理㑹二書便入於鑿若<lb/>
　要讀此二書且理㑹他大義易則是箇尊陽抑隂進<lb/>
　君子而退小人明消長盈虚之理春秋則是箇尊王<lb/>
　賤霸内中國而外夷狄明君臣上下之分<hi>輔廣録</hi>
問易曰聖人作易之初盖是仰觀俯察見得盈乎天地<lb/>
　之間者無非一隂一陽之理有是理則有是象有是<lb/>
<pb n="6b"/>
　象則其數便自在這裏非特河圗洛書為然盖所謂<lb/>
　數者祗是氣之分限節度處得陽必竒得隂必耦凡<lb/>
　物皆然而圗書為特巧而著耳於是聖人因之而畫<lb/>
　卦其始也只是畫一竒以象陽畫一耦以象隂而已<lb/>
　但纔有兩則便有四纔有四則便有八又從而再倍<lb/>
　之便是十六盖自其無朕之中而無窮之數已具不<lb/>
　待安排而其勢有不容已者卦畫既立便有吉凶在<lb/>
　裏盖是隂陽徃來交錯於其間其時則有消長之不<lb/>
<pb n="7a"/>
　同長者便為主消者便為客事則有當否之或異當<lb/>
　者便為善否者便為惡即其主客善惡之辯而吉凶<lb/>
　見矣故曰八卦定吉凶吉凶既決定而不差則以之<lb/>
　立事而大業自此生矣此聖人作易教民占筮而以<lb/>
　開天下之愚以定天下之志以成天下之事者如此<lb/>
　但自伏羲而上但有此六畫而未有文字可傳到得<lb/>
　文王周公乃繫之以辭故曰聖人設卦觀象繫辭焉<lb/>
　而明吉凶盖是卦之未畫也因觀天地自然之法象<lb/>
<pb n="7b"/>
　而畫及其既畫也一卦自有一卦之象象謂有箇形<lb/>
　似也故聖人即其象而命之名以爻之進退而言則<lb/>
　如剥復之類以其形之肖似而言則如鼎井之類此<lb/>
　是伏羲即卦體之全而立箇名如此及文王觀卦體<lb/>
　之象而為之彖辭周公視卦爻之變而為之爻辭而<lb/>
　吉凶之象益著矣大率天下之道只是善惡而已但<lb/>
　所居之位不同所處之事既異而其幾甚微只為天<lb/>
　下之人不能曉㑹所以聖人因此占筮之法以曉人<lb/>
<pb n="8a"/>
　使人居則觀象玩辭動則觀變玩占不迷於是非得<lb/>
　失之塗所以是書夏商周皆用之其所言雖不同其<lb/>
　辭雖不可盡見然皆太卜之官掌之以為占筮之用<lb/>
　有所謂繇辭者左氏所載尤可見古人用易處盖其<lb/>
　所謂象者皆是假此衆人共曉之物以形容此事之<lb/>
　理使人知所取舍而已故自伏羲而文王周公雖自<lb/>
　畧而詳所謂占筮之用則一盖即那占筮之中而所<lb/>
　以處置是事之理便在那裏了故其法若粗淺而隨<lb/>
<pb n="8b"/>
　人賢愚皆得其用盖是文王雖是有定象有定辭皆<lb/>
　是虚說此箇地頭合是如此處置初不黏着物上故<lb/>
　一卦一爻足以包無窮之事不可只以一事指定說<lb/>
　他裏面也有指一事說處如利建侯利用祭祀之類<lb/>
　其他皆不是指一事說此所以見易之為用無所不<lb/>
　該無所不徧但看人如何用之耳到得夫子方始純<lb/>
　以理言雖未必是羲文本意而事上說理亦是如此<lb/>
　但不可便以夫子之說為文王之說又曰易是箇有<lb/>
<pb n="9a"/>
　道理底卦影易以占筮作許多理便也在裏但是未<lb/>
　便說到這處如楚詞以神為君以祀之者為臣以寓<lb/>
　其敬事不可忘之意固是說君臣但是先為他說事<lb/>
　神然後及他事君意趣始得今人解說便直去解作<lb/>
　事君底意思也不喚做不是他意但湏是先與結了<lb/>
　那一重了方可及這裏方得本末周備易便是如此<lb/>
　今人心性𥚹急更不待先說他本意便將道理來衮<lb/>
　說了易如一箇鏡相似看甚物來都能照得如所謂<lb/>
<pb n="9b"/>
　潛龍只是有箇潛龍之象自天子至於庶人看甚人<lb/>
　來都使得孔子說作龍德而隱不易乎世不成乎名<lb/>
　遯世无悶不見是而无悶樂則行之憂則違之確乎<lb/>
　其不可㧞潛龍也便是就事上指殺說了然㑹看底<lb/>
　雖孔子說也活也無不通不㑹看底雖文王周公說<lb/>
　底也死了湏知得他是假託說是包含說假託說不<lb/>
　惹着那事包含是說箇象在這裏無所不包又曰卦<lb/>
　雖八而數湏是十八是隂陽數十是五行數一隂一<lb/>
<pb n="10a"/>
　陽便是二以二乗二便是四以四乗四便是八五行<lb/>
　本只是五而有十者盖是一箇便包兩箇如木便包<lb/>
　甲乙火便包丙丁土便包戊己金便包庚辛水便包<lb/>
　壬癸所以為十彖辭文王作爻辭周公作是先儒從<lb/>
　來恁地說且得依他謂爻辭為周公者盖其中有說<lb/>
　文王不應是文王自說也<lb/>
問卦下之辭為彖辭左傳以為繇辭何也先生曰此只<lb/>
　是彖辭故孔子曰智者觀其彖辭則思過半矣如元<lb/>
<pb n="10b"/>
　亨利貞乃文王所繫卦下之辭以斷一卦之吉凶此<lb/>
　名彖辭彖斷也陸氏音中語所謂彖之經也大哉乾<lb/>
　元以下孔子釋經之辭亦謂之彖所謂彖之傳也爻<lb/>
　下之辭如潛龍勿用乃周公所擊之辭以斷一爻之<lb/>
　吉凶也天行健君子以自强不息所謂大象之傳潛<lb/>
　龍勿用陽在下也所謂小象之傳皆孔子所作也天<lb/>
　尊地卑以下孔子所述擊辭之傳通論一經之大體<lb/>
　凡體凡例無經可附而自分上繫下繫也左傳所謂<lb/>
<pb n="11a"/>
　繇字從系疑亦是言繫辭繫辭者於卦下繫之以辭<lb/>
　也<hi>董銖録</hi>
又云今人讀易當自分為三等伏羲自是伏羲之易文<lb/>
　王自是文王之易孔子自是孔子之易讀伏羲之易<lb/>
　如未有許多彖象文言說話方思得易之本意只是<lb/>
　要作卜筮用也伏羲畫八卦那裏有許多文字言語<lb/>
　只是畫八箇卦<hi>此處有錯後來親問過答見别處</hi>某卦有某象而已<lb/>
　大要不出隂陽剛柔吉凶消長之理時亦未嘗說破<lb/>
<pb n="11b"/>
　只是教人知得此卦如此者吉彼卦如彼者凶及文<lb/>
　王周公分為六十四卦添入乾元亨利貞坤元亨利<lb/>
　牝馬之貞早是非伏羲之意也是文王周公自說他<lb/>
　一般道理了時猶是就人占處說如卜得乾卦則大<lb/>
　亨而利於正及孔子繫易作彖象文言則元亨利貞<lb/>
　為乾之四德又非文王之易矣到得孔子盡是說道<lb/>
　理然猶因卜筮而言也就卜筮上發出許多道理教<lb/>
　人曉得所以吉凶卦爻好則吉不好則凶卦爻大好<lb/>
<pb n="12a"/>
　而自家之德相當則吉卦爻雖吉德不足亦凶爻雖<lb/>
　凶而德足以勝之亦吉反復就卜筮上發誨人底道<lb/>
　理如需于泥致寇至此爻自不好象却曰敬慎不敗<lb/>
　也盖爻雖不好占者知慎畏則亦不至於敗盖需者<lb/>
　待也需有可待之時故就需之時思患預防而不至<lb/>
　於敗也此則聖人就占處發明誨人之理也<lb/>
某嘗謂雖使聖人復生亦只將六經語孟之所載者循<lb/>
　而行之必不更有所作為伏羲再出依前只畫八卦<lb/>
<pb n="12b"/>
　文王再出依前只衍六十四卦禹再出依前只是洪<lb/>
　範九疇外此更有甚差異事<lb/>
問伏羲畫卦以寫隂陽之變化文王周公作繇爻辭以<lb/>
　斷天下之疑孔子作彖象以推明事物當然之理然<lb/>
　爻畫既具而三者已備乎其中前聖後聖互相發明<lb/>
　耳答云此說近之然亦未盡<hi>答林學蒙</hi>
問以伏羲易觀之則看先天圗如寒暑徃來隂陽代謝<lb/>
　若有推排而又莫知其所以然者以文王周公易觀<lb/>
<pb n="13a"/>
　之則六十四卦之名乃十八變以後之私記三百八<lb/>
　十四爻乃三變竒耦之私記潛龍牝馬等物如今之<lb/>
　卦影勿用利有攸徃等語如今斷卦之文以孔子易<lb/>
　觀之則卦名者時也事也物也初二三四五上者位<lb/>
　也而初上又或為始終之義九六者人之才也處某<lb/>
　事居某時用某物其才位適其所當則吉不然則凶<lb/>
　答云此說近之然既知此而又不免為前叚之支蔓<lb/>
　穿鑿何邪<hi>同上</hi>
<pb n="13b"/>
問易有取兩卦象以為法者有取卦名之義而思所以<lb/>
　處之者有取二義而思所以處之者答云亦不必如<lb/>
　此籠罩<hi>同上</hi>
劉礪問云聖人作易只是明箇剛柔隂陽吉凶消長之<lb/>
　理而已先生曰雖是如此然伏羲作易只是畫八箇<lb/>
　卦如此何嘗明說隂陽剛柔吉凶之理然其中却具<lb/>
　此道理想得古人教人也不甚說只說箇方法如此<lb/>
　教人依而行之如此則吉如此則凶如伏羲八卦那<lb/>
<pb n="14a"/>
　箇有甚麽言說<lb/>
聖人作易以立人極其義以君子為主故為君子謀而<lb/>
　不為小人謀觀泰否剝復名卦之意則可見矣而曰<lb/>
　古今豈有無小人之國哉嗚呼作易者其知道乎其<lb/>
　不知易者甚哉<hi>鄭公藝圃折衷辨</hi>
禮儀三百威儀三千亦無一節無非天理流行易三百<lb/>
　八十四爻時義便正是就日用上剖析箇天理流行<lb/>
　底條目<hi>陳淳録</hi>
<pb n="14b"/>
問子貢既得聞之後嘆其不可得聞何也曰子貢亦用<lb/>
　功至此方始得聞若未行得淺近者便要知得他髙<lb/>
　深作甚麽教聖人只管說這般話亦無意思天地造<lb/>
　化隂陽五行之運若只管說要如何聖人於易方畧<lb/>
　說到這處子罕言利與命與仁只看這處便見聖人<lb/>
　罕曽說及<hi>徐㝢録</hi>
胡叔噐問謝氏文章性天道之說先生何故不取曰程<lb/>
　先生不曽恁地說程先生說得實它說得虚陳安卿<lb/>
<pb n="15a"/>
　問先生不取謝氏說者莫是為它說只理㑹文章則<lb/>
　性天道在其問否曰也是性天道只在文章中然聖<lb/>
　人教人也不恁地子貢當時不曽恁地說如天命之<lb/>
　謂性便是分明指那性大哉乾元萬物資始便是說<lb/>
　天道一隂一陽之謂道繼之者善也成之者性也便<lb/>
　是說性與天道只是不迎頭便恁地說<lb/>
天下道理只是一箇包兩箇易便只說到八箇處住洪<lb/>
　範說到十數住五行五箇便有十箇甲乙便是兩箇<lb/>
<pb n="15b"/>
　木丙丁便是兩箇火戊己便是兩箇土金水亦然所<lb/>
　謂兼三才而兩之便都是如此<hi>黄義剛録</hi>
如公說易只大綱說箇三百八十四爻皆天理流行若<lb/>
　恁地一部周易只一句便了聖人何故作許多十翼<lb/>
　從頭說大哉乾元萬物資始至哉坤元萬物資生聖<lb/>
　賢之學非老氏之比老氏說通於一而萬事畢其他<lb/>
　都不說少間和那一又都要無了方好學者固是要<lb/>
　見總㑹處如今只說箇總㑹處如與㸃之類只恐孤<lb/>
<pb n="16a"/>
　單没合殺下梢流入釋老去如何㑹有詠而歸底意<lb/>
　思<hi>同上</hi>
石洪慶問易數先生云都不要說聖人之畫數何以如<lb/>
　此譬之草木皆是自然恁地生不待安排數亦是天<lb/>
　地間自然底物事才說道聖人要如何便不是了<hi>潘時</hi>
　<hi>舉録</hi>
大凡易數皆六十三十六對二十四三十二對二十八<lb/>
　皆六十也以十甲十二辰亦揍到六十也鍾律以五<lb/>
<pb n="16b"/>
　聲十二律亦積為六十也以此知天地之數皆至六<lb/>
　十為節<hi>余大雅録</hi>
初三日夜問學易曰恁底說也得然聖人自說易之無<lb/>
　窮不成只是聖人用了他人無用處今曰易道以何<lb/>
　為易只是吉凶消長天理人事是也<hi>黄顯子録</hi>
又問七十從心學易無大過曰聖人自言易之難盡若<lb/>
　如此看却是低小了聖人<hi>同上</hi>
問時與位古易無之自孔子以來方說出此義曰易雖<lb/>
<pb n="17a"/>
　說時與位亦有無時義可說者<hi>廖德明録</hi>
　　　讀易<lb/>
大抵易之卦爻上自天子下至扵士庶人皆有用處<hi>楊與</hi>
　<hi>立語略</hi>
學之正而心有不正者鮮矣學之邪而行有得者亦鮮<lb/>
　矣故講學雖所以為正心之要而學之邪正其擊於<lb/>
　所行之得失而不可不審者又如此易曰正其本萬<lb/>
　事理差之毫釐繆以千里惟望聖明之留意焉<hi>已酉擬上</hi>
<pb n="17b"/>
　<hi>封事</hi>
讀易之法先讀正經不曉則将彖象繫辭來解又曰易<lb/>
　爻辭如籖辭<hi>甘節録</hi>
問讀易未能浹洽何也先生曰湏是此心虚明寧靜自<lb/>
　然道理流通方包羅得許多義理盖易不比詩書他<lb/>
　是說盡天下後世無窮無盡底事理只一兩字便是<lb/>
　一箇道理又人湏是經歷天下許多事變讀易方知<lb/>
　各有一理精審端正今既未盡經歴非是此心大段<lb/>
<pb n="18a"/>
　虚明寧靜時如何見得此不可不自勉也<hi>董銖録</hi>
大凡讀易到精熟後顛倒說來皆合不然則是死說耳<lb/>
　<hi>楊與立語畧</hi>
問易如何讀答云只要虚其心以求其義不要執已見<lb/>
　讀其他書亦然<hi>金去偽録</hi>
竹几横陳處韋編半掩時寥寥三古意此地有深期<hi>玩易</hi>
　<hi>齋</hi>
因看趙子欽易說云讀古人書看古人意湏是不出他<lb/>
<pb n="18b"/>
　本來格當湏看古人所以為此書者何為初間是如<lb/>
　何後來又如何若如屈曲之說却是聖人做一箇謎<lb/>
　與後人猜搏決不是如此聖人之意簡易條暢通逹<lb/>
　那尚恁地屈曲纒繞費盡心力以求之易之書不待<lb/>
　自家意起於此而其安排已一一有定位<hi>葉賀孫録</hi>
又曰易難看不比他書易說一箇物非真是一箇物如<lb/>
　說龍非真龍若他書則真是實孝悌便是孝悌仁便<lb/>
　是仁易中多有不可曉處如王用亨于西山此却是<lb/>
<pb n="19a"/>
　享字只看王用亨于帝吉則知此是祭祀山川底意<lb/>
　思如公用亨于天子亦是享字盖朝覲燕饗之意易<lb/>
　中如此類甚多後來諸公解只是以己意牽强附合<lb/>
　終不是聖人意易難看盖如此<hi>同上</hi>
黄顯子問易曰如今不曽經歴得許多事過都自揍他<lb/>
　道理不着若便去看也卒未得他受用孔子晚而好<lb/>
　易可見這書卒未可理㑹如春秋易都是極難看底<lb/>
　文字<hi>同上</hi>
<pb n="19b"/>
㝢問五十以學易章集註先生舉史記作假我數年云<lb/>
　是時孔子年老已及七十欲贊易故發此語若作五<lb/>
　十以學易全無意思問孔子少年不學易到老方學<lb/>
　易乎曰作彖象文言以為十翼不是此時方讀易也<lb/>
　<hi>徐㝢録</hi>
問學易無大過聖人何以有過曰只是聖人不自足之<lb/>
　意聖人此般話也如道者三我無能聖仁吾豈敢不<lb/>
　是聖人能如此更誰能如此程子謂學易者無大過<lb/>
<pb n="20a"/>
　文勢不然此章五十字誤然章之大㫖只在無大過<lb/>
　不在五十上<lb/>
看易湏着四日看一卦一日看卦辭彖象兩日看六爻<lb/>
　一日統看方子細因吳宜之記不起云然<hi>李閎祖録</hi>
舊與朋友說話每怪其不解人意而不知其所以然者<lb/>
　近方覺得學者讀了書聽了話皆不曽着心記當紬<lb/>
　繹玩味至有兩年看一部易傳却不能解得𦂳要處<lb/>
　雖其根鈍使然亦是不肯用力乃知横渠教人讀書<lb/>
<pb n="20b"/>
　必欲成誦真是學者第一義湏是如此已上方有着<lb/>
　力處也<hi>答張洽</hi>
讀書如論孟是直說日用眼前事文理無可疑先儒說<lb/>
　得雖淺却别無穿鑿壞了處如詩易之類則為先儒<lb/>
　穿鑿所壞使人不見當來立言本意此又是一種功<lb/>
　夫直是要人虚心平氣本文之下打疊教空蕩蕩地<lb/>
　不要留一字先儒舊說莫問他是何人所說所尊所<lb/>
　親所憎所惡一切莫問而唯本文本意是求則聖賢<lb/>
<pb n="21a"/>
　之指得矣若於此處先有私主便為所蔽而不得其<lb/>
　文意之正此猶夏蟲井蛙所以卒見笑於大方之家<lb/>
　也<hi>答吕祖儉</hi>
噐逺問格物當窮究萬物之理令歸一如何曰事事物<lb/>
　物各自有理如何硬要揑合得只是纔遇一事即就<lb/>
　一事竟究其理少閒多了自然㑹貫通如一案有許<lb/>
　多噐用逐一理㑹得少閒便自見得都是案上合有<lb/>
　底物事若是要看一件曉未得又去看一様看那箇<lb/>
<pb n="21b"/>
　未了又看一箇到後一齊都曉不得如人讀書初未<lb/>
　理㑹得却不去究心理㑹問他易如何便說中間說<lb/>
　話與書甚處相類問他書如何便云與詩甚處相類<lb/>
　一齊都没理㑹所以程子說所謂窮理者非欲盡窮<lb/>
　天下之理又非是止窮得一理便到積累多後自當<lb/>
　脫然有悟處此語是親切<hi>葉賀孫録</hi>
今將六經做時文最說得無道理是易與春秋他經猶<lb/>
　自可<hi>徐容録</hi>
<pb n="22a"/>
先生問此去做甚工夫對曰正欲請教先易後詩可否<lb/>
　先生曰既嘗看詩不若先詩後易<hi>吴必大録</hi>
示及兩卷各已批注對還幸細考之語孟更湏寛心細<lb/>
　意看令通徹易則恐未易讀如此穿鑿似枉費心力<lb/>
　也盖易本卜筮之書故先王設官掌於太卜而不列<lb/>
　於學校學校所教詩書禮樂而已至孔子乃於其中<lb/>
　推出所以設卦觀象繫辭之㫖而因以識夫吉凶進<lb/>
　退存亡之道盖聖人當時已曉卜筮之法與其詞意<lb/>
<pb n="22b"/>
　所在<hi>如說田狩即實是田狩說祭祀即實是祭祀征伐昬媾之類皆然非譬喻也</hi>故就其<lb/>
　間推此理耳若在今日則已不得其法又不曉其詞<lb/>
　而暗中摸索妄起私意竊恐便有聖賢復生亦未易<lb/>
　通與其虚費心力於此不若且看詩書禮樂之為明<lb/>
　白而易知也然大學論孟中庸又在四者之先湏都<lb/>
　理㑹得透徹方可略看易之大指亦未為晚今論語<lb/>
　尚爾未通豈宜遽及此邪<hi>答黎沈季</hi>
易難看學者不若且看大學中庸語孟詩書較好商量<lb/>
<pb n="23a"/>
　<hi>楊與立語畧</hi>
問看易答云未好看易易自難看易本因卜筮而設推<lb/>
　原隂陽消長之理吉凶悔吝之道先儒講解失聖人<lb/>
　意處多待用心力去求是費多少時光不如且先讀<lb/>
　論語等書某枉費多年工夫近來於詩易畧得聖人<lb/>
　之意今學者不如且看大學語孟中庸四書且就見<lb/>
　成道理精心細求自應有得<hi>徐㝢録</hi>
某嘗說詩書是隔一重兩重說易春秋是隔三重四重<lb/>
<pb n="23b"/>
　說春秋義例易爻象雖是聖人立下今說者用之各<lb/>
　信已見然於人倫大綱皆通但未知曽得聖人當初<lb/>
　本說否且不如讓渠如此說且存取大意得三綱五<lb/>
　常不至廢墜足矣今欲直得聖人本意不差未湏理<lb/>
　㑹他經先湏於論語孟子中專意<lb/>
說及讀易曰易是箇無形影底物不如且先讀詩書禮<lb/>
　却𦂳要子所雅言詩書執禮皆雅言也<hi>陳淳録</hi>
易只是空說箇道理只就此理㑹能見得如何不如詩<lb/>
<pb n="24a"/>
　書執禮皆雅言也一句便是一句一件事便是一件<lb/>
　事<hi>同上</hi>
子所雅言詩書執禮未始及易夫子常所教人只是如<lb/>
　此今人便先為一種𤣥妙之說<hi>廖德明録</hi>
學者欲看易曰聖人不曽教學者看易詩書執禮皆以<lb/>
　為教獨不及易至於假我數年卒以學易乃是聖人<lb/>
　自說非學者事盖易是箇極難理㑹底物事非他書<lb/>
　之比如古者順先王詩書禮樂以造士只是以此四<lb/>
<pb n="24b"/>
　者亦不及於易盖易只是箇卜筮書藏於太史太卜<lb/>
　以占吉凶亦未有許多說話及孔子始取而敷繹為<lb/>
　十翼彖象繫辭文言雜卦之類方說出道理來當初<lb/>
　只是卜筮之書耳<lb/>
蘇宜久辭歸問歸去意欲觀易如何曰而今若教公讀<lb/>
　易只看古注及近世數家注又非某之本心若必欲<lb/>
　教公依某之易看某底又只說得三分自有六七分<lb/>
　曉不得亦非所以為教如此看來則易便是箇難理<lb/>
<pb n="25a"/>
　㑹底物事卒急看未得不若且未要理㑹聖人云詩<lb/>
　書執禮皆雅言也看來聖人教人不過只是此數者<lb/>
　<hi>沈僴録</hi>
先生因蘇丈問要看易謂之曰易難看而今道要教公<lb/>
　依先儒解看則非某之本心道要教公依某底看則<lb/>
　又也不敢說如某說底也只說得三四分有七八分<lb/>
　理㑹不得所以說易難看聖人所謂詩書執禮皆雅<lb/>
　言也今既看詩了且看書或看禮禮頭緒多亦難看<lb/>
<pb n="25b"/>
　某思得一說欲看禮且看温公書儀盖他是推古禮<lb/>
　為之其中雖有得失然於今日便可得用如冠昬喪<lb/>
　祭之類皆可行若能先看此則古禮少閒亦自易理<lb/>
　㑹記曰不學操縵不能安弦不學博依不能安詩不<lb/>
　學雜服不能安禮此之謂也<hi>吕煇録</hi>
先生因與朋友言及易曰易非學者之急務也某平生<lb/>
　也費了些精神理㑹易與詩然其得力則未若語孟<lb/>
　之多也易與詩中所得似雞肋焉<lb/>
<pb n="26a"/>
所示易說足見玩意之深不勝歎服此經舊亦嘗伏讀<lb/>
　然每病其未有入處乃承見喻使反復其論盖久不<lb/>
　知其所以對也顧厚意不可以終辭姑以己意略䟽<lb/>
　其後未知當否惟髙明裁之復有以警誨之則幸甚<lb/>
　大抵聖經惟論孟文詞平易而切於日用讀之疑少<lb/>
　而益多若易春秋尤為隱奥而難知者是以平日畏<lb/>
　之而不敢輕讀也<hi>答趙善佐</hi>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文公易說卷十八<lb/>
</p>
<p>
</p>
  </div>
</body>
</text>
</TEI>
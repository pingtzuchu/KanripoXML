<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文公易說卷九</head>
    <p>
<pb n="1a"/>
欽定四庫全書<lb/>
　文公易說卷九　　　　　　宋　朱鑑　撰<lb/>
　　　繫辭上𫝊<lb/>
繫辭恐并彖辭亦是蓋彖繫於全卦之下而爻繇分繫<lb/>
　於逐爻之下其經只是連書并在卦下不再畫卦如<lb/>
　今所定之本也<hi>荅吳仁傑</hi>
彖𫝊釋彖辭象𫝊釋爻辭繫辭𫝊則通釋卦爻之辭故<lb/>
　統名之曰繫辭𫝊恐不可以繫辭𫝊為說卦蓋說卦<lb/>
<pb n="1b"/>
　之體乃分别八卦方位與其象類故得以說卦名之<lb/>
　繋辭𫝊兩篇釋卦爻之義例辭意為多恐不得謂之<lb/>
　說卦也<hi>同上</hi>
大𫝊言繫辭者四今攷其二上文皆兼卦爻而言恐不<lb/>
　得専以為爻辭其一雖専指爻辭則爻辭固繫辭之<lb/>
　一也其一為七八九六而言七八九六雖是逐爻之<lb/>
　數然全卦七八則當占本卦辭三爻七八則當占兩<lb/>
　卦辭全卦九六則當占之卦辭卦辭固不害其為繫<lb/>
<pb n="2a"/>
　辭也蔡墨謂乾之坤曰見羣龍无首吉則覆卦之象<lb/>
　有不可行者矣<hi>同上</hi>
昔者聖人作易設卦觀象繫辭焉而明吉凶幾多分曉<lb/>
　熹所以說易只是卜筮之書<lb/>
熟讀六十四卦則覺得繋辭之語其為精密是易之括<lb/>
　例<lb/>
敬之問詩書序曰古本自是别作一處如易大𫝊班固<lb/>
　敘𫝊竝在後<hi>廖徳明録</hi>
<pb n="2b"/>
又曰此等禮古人目熟耳聞凡其周旋曲折升降揖遜<lb/>
　無人不曉後世盡不得見其詳却只有箇說禮處云<lb/>
　大禮與天地同節云云又如樂盡亡了而今却只空<lb/>
　留得許多說樂處云流而不息合同而化云云又如<lb/>
　周易許多占卦淺近底物事盡無了却空有箇繫辭<lb/>
　說得神出鬼没<hi>沈僴録</hi>
孔子之辭說向人事上者正是要用得<hi>同上</hi>
孔子七十嵗方繫易作春秋而王通未三十皆做了聖<lb/>
<pb n="3a"/>
　人許多事業氣象去不得了宜其死也<hi>同上</hi>
上下繫辭說那許多爻直如此分明他人說得分明便<lb/>
　淺近聖人說來却不淺近有含蓄所以分在上下繫<lb/>
　也無甚意義聖人偶然去這處說又去那處說嘗說<lb/>
　道看易底不去理㑹道理却只去理㑹這般底譬如<lb/>
　讀詩者不去理㑹那四字句押韻底却去理㑹那十<lb/>
　五國風次序相似<hi>㬊淵録</hi>
六十四卦只是上經說得齊整下經便亂董董地繫辭<lb/>
<pb n="3b"/>
　也如此只是上繫好看下繫便没理㑹論語後十篇<lb/>
　亦然孟子末後却剗地好然而那般以追蠡様說話<lb/>
　也不可曉<lb/>
道夫曰前輩皆有一病如歐公又却疑繫辭非孔子作<lb/>
　曰這也是他一時所見如繫辭文言若是孔子做如<lb/>
　何又却有子曰字某嘗疑此等處如五峯刻通書相<lb/>
　似去了本來所有篇名却於每篇之首加一周子曰<lb/>
　字通書去了篇名有篇内無本篇字如理性命章者<lb/>
<pb n="4a"/>
　煞不可理㑹盖厥彰厥微匪靈弗瑩是說理剛善剛<lb/>
　惡柔亦如之中焉正矣是說性自此以下却說命章<lb/>
　内全無此三字及所加周子曰三字又却是本所無<lb/>
　者次第易繫文言亦是門人弟子所勦入耳<hi>楊道夫録</hi>
李德之問繫辭精義編得如何先生曰編得亦雜只是<lb/>
　前輩說話有一二句與繫辭相雜者皆載只如觸類<lb/>
　而長之前輩曽說此便載入更不暇問是與不是<hi>襲蓋</hi>
　<hi>卿録</hi>
<pb n="4b"/>
問繫辭第一章第二節蓋言聖人因造化之自然以作<lb/>
　易先生曰論其初則聖人是因天理之自然而著之<lb/>
　於書此是後來人說話又是見天地之實體而知易<lb/>
　之書是如此如見天之尊地之卑却知得易之所謂<lb/>
　乾坤者如此見天之髙地之下却知得易之所分貴<lb/>
　賤者是如此又曰此是因至著之象以見至微之理<lb/>
　天尊地卑乾坤定矣觀天地則見易也<hi>沈僴録</hi>
問繫辭首章之義曰天尊地卑乾坤定矣上句是言造<lb/>
<pb n="5a"/>
　化之實以明下句易中之事天尊地卑故易中乾坤<lb/>
　定矣龜山之說解得深了易中固有言屈伸往來之<lb/>
　乾坤處然此只是說乾坤之卦卑髙以陳貴賤位矣<lb/>
　上句是說天地間有卑有髙故易之六爻有貴賤之<lb/>
　位也故曰列貴賤者存乎位方以類聚物以羣分伊<lb/>
　川說是亦是言天下之事物各以類分故存乎易者<lb/>
　吉有吉類凶有凶類在天成象在地成形變化見矣<lb/>
　變化是易中隂陽二爻之變化故又曰變化者進退<lb/>
<pb n="5b"/>
　之象也進者隂變而為陽退者陽變而為隂方變而<lb/>
　未定故曰進退若已定則是剛柔也剛柔相推是說<lb/>
　隂陽二氣相推八卦相盪是說竒耦雜而為八卦<hi>在天</hi>
　<hi>則剛柔相推在易則八卦相盪</hi>一說剛柔相推而為八卦八卦相盪<lb/>
　而成六十四鼔之以雷霆以下四句是說易中所有<lb/>
乾道成男坤道成女是通人物而言之雖植物亦有牡<lb/>
　麻之類皆離隂陽二字不得<lb/>
易知則有親夫易知底人人心自然去親他若其中險<lb/>
<pb n="6a"/>
　深不可測則人誰親之易從則有功做事不煩碎人<lb/>
　所易從有人從之功便可成若是頭項多做得事來<lb/>
　艱難底必無人從之如何得有功易知而人親附自<lb/>
　然可以長久易從而有功則所為之事自然廣大<lb/>
問可久可大只是說賢人徳業楊氏曰可而已非其至<lb/>
　也如何曰其說亦是此雖不說是聖人至成位乎其<lb/>
　中則是聖人也又問成位乎其中程張二說孰是曰<lb/>
　此只是說聖人程子說不可曉<hi>吴必大録</hi>
<pb n="6b"/>
天尊地卑上一截皆說面前道理下一截是說易書聖<lb/>
　人做這箇易與天地準處如此如今看面前天地便<lb/>
　是他那乾坤卑髙便是貴賤聖人只是見成說這箇<lb/>
　見得易是凖這箇若把下面一句說做未畫之易也<lb/>
　不妨然聖人是從那有易後說來<hi>㬊淵録</hi>
天尊地卑止變化見矣上一句皆說天地下一句皆說<lb/>
　易如貴賤是易之位剛柔是易之變化類皆是易不<lb/>
　必専主乾坤二卦而言方以類聚物以羣分方只是<lb/>
<pb n="7a"/>
　事訓術訓道善有善之類惡有惡之類各以其類而<lb/>
　聚也<hi>周謨録</hi>
繫辭天尊地卑至變化見矣是舉天地事理以明易自<lb/>
　是故以下却舉易以明天地間事<hi>萬人傑録</hi>
方以類聚方猶事也<hi>同上</hi>
方以類聚物以羣分先生云方向也所向善則善底人<lb/>
　皆來聚所向惡則惡底人皆來聚物又是通天下之<lb/>
　物而言是箇好物事則所聚者皆好物事也若是箇<lb/>
<pb n="7b"/>
　不好底物事則所聚者皆不好底物事也<lb/>
問方以類聚物以羣分曰物各有類善有善類惡有惡<lb/>
　類吉凶於是乎出又曰方以事言物以物言<hi>劉砥録</hi>
問在天成象在地成形變化見矣不知變化二字以成<lb/>
　象成形者分言之不知是衮同說曰莫分不得變化<lb/>
　二字下章說得最分曉文蔚曰下章云變化者進退<lb/>
　之象如此則變是自微而著化是自盛而衰曰固是<lb/>
　變是自隂而陽化是自陽而隂易中說變化惟此處<lb/>
<pb n="8a"/>
　最親切如言剛柔者立本者也變通者趨時者也剛<lb/>
　柔是體變通不過是二者盈虚消息而已此所謂變<lb/>
　化故此章亦云剛柔者晝夜之象也變化者進退之<lb/>
　象也剛柔者晝夜之象所謂立本變化者進退之象<lb/>
　所謂趨時又如言吉凶者失得之象悔吝者憂虞之<lb/>
　象悔吝便是吉凶底交互處悔是吉之漸吝是凶之<lb/>
　端<hi>陳文蔚録</hi>
問在天成象在地成形不知是變以成象化以成形或<lb/>
<pb n="8b"/>
　是變化二字同在象形之間先生曰不必如此分下<lb/>
　章說得分明又問下章之變化者進退之象此是變<lb/>
　則自漸而著化則自盛而衰否先生曰是變自隂而<lb/>
　陽化自陽而隂易中說變化惟此處最親切<hi>林學蒙録</hi>
問在天成象在地成形變化見矣變化非因形象而後<lb/>
　有也變化流行非形象則无以見故因形象而變化<lb/>
　之迹可見也日月星辰象也山川動植形也象陽氣<lb/>
　所為形隂氣所為然陽中有隂則日星陽也月辰隂<lb/>
<pb n="9a"/>
　也隂中有陽則山隂而川陽然隂陽未嘗不相錯而<lb/>
　各自為隂陽細推之可見矣不知是否荅云亦是<hi>荅董</hi>
　<hi>銖</hi>
問剛柔相摩八卦相盪竊謂六十四卦之初剛柔兩畫<lb/>
　而已兩而四四而八八而十六十六而三十二三十<lb/>
　二而六十四皆是自然生生不已而謂之摩盪何也<lb/>
　先生曰摩如物在一物上面摩旋底意思亦是相交<lb/>
　意思如今人磨子相似下面一片不動上面一片只<lb/>
<pb n="9b"/>
　管摩旋推盪不曽住自兩儀生四象則老陽老隂不<lb/>
　動而少隂少陽則交自四象生八卦則乾坤震巽不<lb/>
　動而兊離坎艮則交自八卦而生六十四皆是從上<lb/>
　加去下體不動每一卦生八卦故謂之摩盪又言乾<lb/>
　以易知坤以簡能以上是言乾坤之徳易則易知以<lb/>
　下是就人而言人兼體乾坤之徳也乾以易知者乾<lb/>
　健不息惟主於生物都無許多艱深險阻故能以易<lb/>
　而知大始坤順承天惟以成物都無許多繁擾作為<lb/>
<pb n="10a"/>
　故能以簡而作成物大抵陽施隂受乾之生物如瓶<lb/>
　施水其道至易坤為承天以成物别无作為故其理<lb/>
　至簡其在人則无艱阻而白直故人易知順理而不<lb/>
　繁擾故人易從易知則人皆同心親之易從則人皆<lb/>
　協力而有功矣有親可久則為賢人之徳是就存主<lb/>
　處言有功可大則為賢人之業是就做事處言蓋自<lb/>
　乾以易知便是指存主處坤以簡能便是指敎事處<lb/>
　故易簡而天下理得則與天地參矣又言變化者進<lb/>
<pb n="10b"/>
　退之象是剛柔之未定者晝夜之象是剛柔之已成<lb/>
　者蓋柔變而趨於剛是退極而進剛化而趨於柔是<lb/>
　進極而退既變而剛則晝而陽既化而柔則夜而隂<lb/>
　猶言子午卯酉卯酉是隂陽之未定子午是隂陽之<lb/>
　已定又如四象之有老少故此兩句惟以子午卯酉<lb/>
　言之則明矣然陽化為柔只恁地消縮去無痕迹故<lb/>
　曰化隂變為剛是其勢浸長有頭面故曰變此亦見<lb/>
　隂半陽全陽先隂後陽之輕清無形而隂之重濁有<lb/>
<pb n="11a"/>
　迹也銖曰隂陽以氣言剛柔以質言既有卦爻可見<lb/>
　則當以質言而不得以隂陽言矣故彖辭多言剛柔<lb/>
　不言隂陽不知是否先生曰是<hi>董銖録</hi>
問剛柔相磨八卦相盪荅云磨是兩箇相磨盪是漸漸<lb/>
　盪磨是兩箇磨做四箇四箇磨做八箇盪是八箇相<lb/>
　盪做十六箇十六箇相盪做三十二箇三十二箇相<lb/>
　盪做六十四箇比磨便闊了<hi>吕煇録</hi>
成數雖陽固亦生之隂也如子者父之隂臣者君之隂<lb/>
<pb n="11b"/>
　摩是那兩箇物事相摩戛盪則是圓轉推盪將出來<lb/>
　磨是八卦以前事盪是八卦以後為六十四卦底事<lb/>
　盪是有那八卦了圎旋推盪那六十四箇出來盪是<lb/>
　磨轉底意思<hi>黄顯子録</hi>
相盪只是相摩<lb/>
摩是那兩箇物事相摩戛盪則是圜轉推盪將出來摩<lb/>
　是八卦以前事盪是八卦以後為六十四卦底事盪<lb/>
　是有那八卦了團旋推盪那六十四卦出來漢書所<lb/>
<pb n="12a"/>
　謂盪軍是圜轉去殺他磨轉它底意思<hi>㬊淵録</hi>
游氣紛擾合而成質者生人物之萬殊隂陽兩端循環<lb/>
　不息者立天地之大義隂陽循環如磨游氣紛擾如<lb/>
　磨中出者易曰剛柔相摩八卦相盪鼔之以雷霆潤<lb/>
　之以風雨日月運行一寒一暑此隂陽之循環也乾<lb/>
　道成男坤道成女此游氣之紛擾也<hi>李閎祖録</hi>
剛柔相摩八卦相盪方是說做這卦做這卦了那鼔之<lb/>
　以雷霆與風雨日月寒暑之變化皆在這卦中那成<lb/>
<pb n="12b"/>
　男女之變化也在這卦中見造化闗棙子才動那許<lb/>
　多物事都出來易只是模寫他這箇<hi>㬊淵録</hi>
易中說卦爻多只是說剛柔這事半就人事上說去連<lb/>
　那隂陽上面不全就隂陽上說卦爻是有形質了隂<lb/>
　陽全是氣彖辭所說剛柔亦半在人事上此四件物<lb/>
　事有箇精粗顯微分别健順剛柔之精者剛柔健順<lb/>
　之粗者<lb/>
如乾道成男坤道成女豈得男便都無隂女便都無陽<lb/>
<pb n="13a"/>
　這般須錯看<hi>陳淳録</hi>
天地之初如何討箇人種自是氣凝結成兩箇人後方<lb/>
　生出許多萬物所以先說乾道成男坤道成女後方<lb/>
　說化生萬物當初若無那兩箇人如何有而今許多<lb/>
　人那兩人便似而今人身上虱子是自然爆出來<lb/>
問西銘曰更須子細看他說理一而分殊而今道天地<lb/>
　不是父母父母不是天地不得分明是一理乾道成<lb/>
　男坤道成女則凡天下之男皆乾之氣凡天下之女<lb/>
<pb n="13b"/>
　皆坤之氣從這裏便徹上徹下都即是一箇氣都透<lb/>
　過了又曰繼之者善便是公共底成之者性便是自<lb/>
　家得底只是一箇道理不道是這箇是那箇不是如<lb/>
　水中魚肚中水便只是外面水<hi>葉賀孫録</hi>
次夜味道問天下萬事不離隂陽荅曰泛觀天地近觀<lb/>
　人情物理皆然如一剛一柔通書說剛善剛惡柔善<lb/>
　柔惡便是剛柔各生一剛一柔而四也又曰只是一<lb/>
　隂一陽一隂上又生一隂一陽一陽上亦有一隂一<lb/>
<pb n="14a"/>
　陽自此凡三四<hi>闕</hi>加之即成六十四卦萬事備足如<lb/>
　乾道成男坤道成女且道男子身上豈不具隂陽若<lb/>
　不具隂陽者便不成此身也<hi>黄顯子録</hi>
問乾知大始程子云乾當始物乾以易知程子又云乾<lb/>
　始物之道易似不以此知字為知崇及極髙明之意<lb/>
　當字如何形容荅曰乾便是物之大始故以當字言<lb/>
　之最為密切<hi>荅吕祖儉</hi>
問乾知大始坤作成物乾知是知坤作是行否曰是又<lb/>
<pb n="14b"/>
　問通乾坤言之有此理否曰有又問如何是易簡曰<lb/>
　他行健所以易易是知阻難之謂人有私意便難簡<lb/>
　只是順從而已若外更生出一分如何得簡今人多<lb/>
　是私意所以不能簡易易故知之者易簡故從之者<lb/>
　易有親者惟知之者易故人得而親之此一段通天<lb/>
　人而言<hi>錢木之録</hi>
乾知大始<hi>知主之意也如知州知縣</hi>乾為其初為其萌芽坤作成物<lb/>
　坤管下面一截有所作為乾以易知乾陽物也陽剛<lb/>
<pb n="15a"/>
　健故作為易成坤以簡能坤因其乾先發得有頭腦<lb/>
　特因而為之故簡<hi>甘節録</hi>
或問乾知大始坤作成物乾以易知坤以簡能如何是<lb/>
　知先生曰此知是訓管字不當解作知見之知大始<lb/>
　是萬物資始乾以易故管之成物是萬物資生坤以<lb/>
　簡故能之大抵談經只要自在不必泥於一字之間<lb/>
　<hi>襲盖卿録</hi>
問乾以易知坤以簡能易則易知簡則易從曰乾坤則<lb/>
<pb n="15b"/>
　是健順之理易知易從不必皆主聖人但易時自然<lb/>
　易知簡時自然易從<hi>金去偽録</hi>
問乾以易知與易則易知之知字不同乾以易知知猶<lb/>
　主也知如知郡縣之知盖乾健不息惟主於生物如<lb/>
　瓶施水無它艱阻故以易知大始也易則易知言人<lb/>
　體乾之易故白直無艱阻而人易知之也荅云文義<lb/>
　亦得之<hi>荅董銖</hi>
乾徳剛健他做時便通透徹達攔截障蔽他不得人剛<lb/>
<pb n="16a"/>
　健者亦如此乾以易知只是說他恁地做得不費力<lb/>
　<hi>㬊淵録</hi>
乾以易知蓋乾惟行健其所施為自是容易觀造化生<lb/>
　長則可見只是這氣一過時萬物皆生了可見其易<lb/>
　要生便生更無凝滯要做便做更無等待非至健不<lb/>
　能也<hi>沈僴録</hi>
乾以易知坤以簡能易則易知簡則易從問如何是易<lb/>
　知曰且從上一箇易字看看得易字分曉自然易知<lb/>
<pb n="16b"/>
　久之又曰簡則有箇睹當底意思看這事可行不可<lb/>
　行可行則行不可行則止所以謂之順易則無睹當<lb/>
　無如何若何只是容易行將去如口之欲語如足之<lb/>
　欲行更無因依口須是說話足須是行履如虎嘯風<lb/>
　冽龍興致雲自然如此更無所等待非至健何以如<lb/>
　此這箇只就健字上看惟其健所以易雖天下之至<lb/>
　險亦安然行之如履平地此其所以為至健坤則行<lb/>
　到面前遇著有阻處便不行了此其所以為至順<hi>同上</hi>
<pb n="17a"/>
問乾以易知坤以簡能易則易知簡則易從荅曰乾坤<lb/>
　只是健順之理非可以乾坤為天地亦不可指乾坤<lb/>
　為二卦在天地卦中皆是此理易知易從不必皆主<lb/>
　聖人但易時自然易知簡時自然易從<hi>周謨録</hi>
易簡一畫是易兩畫是簡<hi>湯泳録</hi>
問乾以易知坤以簡能曰簡字却易理㑹易字難理㑹<lb/>
　看他是怎生便㑹易遂曰被他健了為他是自然恁<lb/>
　地所以都不勞氣力才從這裏過要生便生所謂同<lb/>
<pb n="17b"/>
　行不妨掉臂便是這樣說話又曰繫辭中有數處說<lb/>
　易簡皆是這意子細看便見<lb/>
方伯謨問乾坤易簡曰易只是一箇要做便做簡只是<lb/>
　箇恁地都不入自家思惟意思惟順他乾道做將去<lb/>
　又問乾健徳行常易以知險坤順徳行常簡以知阻<lb/>
　曰自上臨下為險自下升上為阻故乾無自下升上<lb/>
　之義坤無自上降下之理<hi>葉賀孫録</hi>
乾以易知者乾健不息惟主於生物都無許多艱難險<lb/>
<pb n="18a"/>
　阻故能以易而知大始坤順承天惟以成物都無許<lb/>
　多繁擾作為故能以簡而作成物<lb/>
問乾以易知為是他恁地健所以行得易而萬物生看<lb/>
　他都不費氣力然而他恁地健又不是要恁地蓋是<lb/>
　實理自然合如此在人則順理而行便自容易更不<lb/>
　須安排人物便自是順從他曰是如此但順理而行<lb/>
　便是簡底事所謂易便只是健健便自是易<hi>吕煇録</hi>
天行健故易地承乎天柔順故簡簡易故無艱難<lb/>
<pb n="18b"/>
問乾以易知坤以簡能曰簡字易曉易字難說他了自<lb/>
　然恁地不勞氣力才從這裏過要生便生所以同行<lb/>
　不妨掉臂是這樣說話繫辭有數處說易簡皆是這<lb/>
　意又問健不是要恁地是實理自然如此在人則順<lb/>
　理而行便自容易不須安排<hi>吕煇録</hi>
先生云順底便是簡底事所謂易便是健自是易<hi>同上</hi>
先生說乾以易知坤以簡能他自是從上面乾知大始<lb/>
　坤作成物處說來文蔚曰本義以知字作當字解其<lb/>
<pb n="19a"/>
　義如何曰此一如說樂著太始太始就當體而言言<lb/>
　乾當此大始然亦自有知覺之義文蔚曰此是那性<lb/>
　分一邊事曰便是他屬陽坤作成物却是作成物乃<lb/>
　是順乾乾以易知坤以簡能易簡在乾坤易則易知<lb/>
　簡則易從却是以人事言之兩箇易字又自不同一<lb/>
　箇是簡易之易一箇是難易之易要之只是一箇字<lb/>
　但微有毫釐之間因極論天地間只有一箇隂陽故<lb/>
　程先生云只有一箇感與應所謂隂與陽無處不是<lb/>
<pb n="19b"/>
　且如前後前便是陽後便是隂又如左右左便是陽<lb/>
　右便是隂又如上下上面一截便是陽下面一截便<lb/>
　是隂文蔚曰先生易說中謂伏羲作易驗隂陽消息<lb/>
　兩端而已此語最盡曰隂陽雖是兩箇字然却只是<lb/>
　一氣之消息一進一退一消一長進處便是陽退處<lb/>
　便是隂長處便是陽消處便是隂只是這一氣之消<lb/>
　長做出古今天地間無限事來所以隂陽做一箇說<lb/>
　亦得做兩箇說亦得<hi>陳文蔚録</hi>
<pb n="20a"/>
乾以易知坤以簡能易則易知簡則易從問如何是易<lb/>
　知先生曰且從上一箇易字看得易字分曉自然易<lb/>
　知久之又曰簡則有箇睹當底意思看這事可行不<lb/>
　可行可行則行不可行則止所以謂之順易則都無<lb/>
　睹當無如何只是行將去都無因依如口之欲語足<lb/>
　之欲行更無因依口須是說話足須是行履如虎嘯<lb/>
　風冽龍興致雲自然如此更無所等待非至健何以<lb/>
　如此這箇只就健字上看惟其健所以易雖天下之<lb/>
<pb n="20b"/>
　至險亦安然行之如履平地此其所以為至健坤則<lb/>
　行到前面遇着有阻處便不行了此其所以為至順<lb/>
　後又見先生云前日說乾天下之至健也徳行恒易<lb/>
　以知險錯了乾到險處便止不行所以為恒易知險<lb/>
　坤亦然<lb/>
問易則易知先此作樂易看今聞先生之論又却作容<lb/>
　易說是如何曰未到樂易處礪曰容易如何便易知<lb/>
　曰不須得理㑹易知且理㑹得易字了不得如破竹<lb/>
<pb n="21a"/>
　又曰這便是無言可解說只是易又曰怕不健若健<lb/>
　則自易易自是易知這如龍興而雲從虎嘯而風生<lb/>
　相似又曰這如鴻毛之遇順風巨魚之縱大海却不<lb/>
　費氣力又曰簡便順理而行却有商量<hi>周標録</hi>
問乾以易知坤以簡能易則易知簡則易從先生曰乾<lb/>
　坤只是健順之理非可指乾坤為天地亦不可指乾<lb/>
　坤為二卦在天地與卦中皆是此理易知易從不必<lb/>
　皆指聖人但易時自然易知簡時自然易從<hi>周標録</hi>
<pb n="21b"/>
乾以易知坤以簡能以下只為易知易從故可親可久<lb/>
　如人不可測度者自是難親亦豈能久煩碎者自是<lb/>
　難從何縁得有功也<hi>同上</hi>
黄子功問繫辭乾坤易簡之理繼之以久大賢人之徳<lb/>
　業何以不言聖人之徳業而言賢人之徳業曰未消<lb/>
　理㑹這箇得若恁地理㑹亦只是理㑹得一段文字<lb/>
　良久乃曰乾坤只是一箇健順之理人之性無不具<lb/>
　此雖千萬人吾往矣便是健雖褐寛博吾不惴焉便<lb/>
<pb n="22a"/>
　是順如剛果奮發謙遜退讓亦是所以君子富貴不<lb/>
　能淫貧賤不能移威武不能屈非是剛彊健之理如<lb/>
　此至於出門如見大賔使民如承大祭非是巽懦順<lb/>
　之理如此但要施之得其當施之不當便不是乾坤<lb/>
　之理且如孝子事親須是下氣怡聲起敬起孝若用<lb/>
　健便是悖逆不孝之子事君須是立朝正色犯顔敢<lb/>
　諫若用順便是阿諛順㫖中庸說君子而時中時中<lb/>
　之道施之得其冝便是文蔚曰通書云性者剛柔善<lb/>
<pb n="22b"/>
　惡中而已此一句說得亦好先生㸃頭曰古人自是<lb/>
　說得好了後人說出來又好徐予融曰上蔡嘗云一<lb/>
　部論語只如此看今聴先生所論一部周易亦只消<lb/>
　如此看先生黙然<hi>陳文蔚録</hi>
如陸子靜說良知良能說四端根心只是他弄這物事<lb/>
　其他有合理㑹者渠理㑹不得却禁人理㑹<hi>闕</hi>　之<lb/>
　㑹渠作詩云易簡工夫終久大彼所謂易簡者苟簡<lb/>
　容易耳全看得不子細乾以易知者乾是至健之物<lb/>
<pb n="23a"/>
　至健者要做便做直是易坤是至順之物順理而為<lb/>
　無所不能故曰簡此言造化之理至於可久則賢人<lb/>
　之徳可久者日新而不已可大則賢人之業可大者<lb/>
　富有而無疆易簡有幾多事在豈容易苟簡之云哉<lb/>
　<hi>萬人傑録</hi>
先生謂祖道曰陸子靜荅賢書說箇易字他却說<hi>闕</hi>
　了乾以易知坤以簡能是甚意思如何只容易說<hi>闕</hi>
　了乾之體健而不息行而不難故易坤則順義理而<lb/>
<pb n="23b"/>
　不為故簡不是容易苟簡也<hi>曽祖道録</hi>
坤以簡能坤最省事更無勞攘也即承受那乾底生將<lb/>
　出來他生將物出來便見得是動隂則是一箇若不<lb/>
　不順如何配陽而生物<lb/>
可久則賢人之徳可大則賢人之業而今工夫易得間<lb/>
　斷便是不能久見道理偏滯不開展便是不能大須<lb/>
　是兩頭工夫齊着同乃得也<hi>周僴録</hi>
聖人設卦觀象至生變化三句是題目下面是解說這<lb/>
<pb n="24a"/>
　箇吉凶悔吝自大說去小處變化剛柔自小說去大<lb/>
　處吉凶悔吝說人事變化剛柔說卦畫從剛柔而為<lb/>
　變化又自變化而為剛柔所以下箇變化之極者未<lb/>
　到極處時未成這箇物事變似那一物變時從萌芽<lb/>
　變來成枝成葉化時是那消化了底意思<hi>㬊淵録</hi>
問本義云剛柔相推而生變化變化之極復為剛柔流<lb/>
　行於一卦六爻之中而占者得所值以斷吉凶也竊<lb/>
　意在天地之中隂陽變化無窮而萬物得因之以生<lb/>
<pb n="24b"/>
　生在卦爻之中變化無窮人始得因其變以占吉凶<lb/>
　先生云易自是占其變若都變了只是一爻不變或<lb/>
　都全不變則又以不變者為主則不變者又反為變<lb/>
　也<hi>吕煇録</hi>
繫辭中如吉凶者失得之象一段解得自有功恐聖人<lb/>
　本意未必不是如此問聖人以此洗心一段亦恐非<lb/>
　先儒所及曰也且得如此說不知畢竟是如何<hi>楊道夫録</hi>
問本義說悔吝者憂虞之象以為悔自凶而趨吉吝自<lb/>
<pb n="25a"/>
　吉而向凶切意人心本善物各有理若心之所發鄙<lb/>
　吝而不知悔這便是自吉而向凶先生曰不然吉凶<lb/>
　悔吝正是對那剛柔變化說剛極便柔柔極便剛這<lb/>
　四箇循環如春夏秋冬相似凶便是冬悔便是春吉<lb/>
　便是夏吝便是秋秋又是冬去曰此以配隂陽則其<lb/>
　屬當如此於人事上說則如何曰天下事未嘗不生<lb/>
　於憂患而死於安樂若這吉處不知戒懼自是生出<lb/>
　吝來雖未至於凶必竟是向那凶路去又曰日中則<lb/>
<pb n="25b"/>
　昃月盈則食自古極亂未有不生於極治<hi>林學蒙録</hi>
問憂悔吝者存乎介悔未至於吉凶是那初萌動可以<lb/>
　向吉凶之微處介又是悔吝之微處介字如所謂界<lb/>
　至界限之界是善惡初分界處於此憂之則不至於<lb/>
　悔吝矣曰然<lb/>
繫辭一字也不胡亂下只人不子細看如吉凶者失得<lb/>
　之象也悔吝者憂虞之象也變化者進退之象也剛<lb/>
　柔者晝夜之象也中間兩句悔是自凶而向乎吉吝<lb/>
<pb n="26a"/>
　是自吉而趨乎凶進是自柔而向乎剛退是自剛而<lb/>
　趨乎柔又如乾知險坤知阻何故乾言險坤言阻近<lb/>
　因登山曉得自上而下來方見險處故以乾言自下<lb/>
　而上去方見阻處故以坤言<lb/>
吉凶者失得之象也悔吝者憂虞之象也變化者進退<lb/>
　之象也剛柔者晝夜之象也四句皆互換往來似不<lb/>
　貫穿細看來不勝其密吉凶與悔吝相貫悔自凶而<lb/>
　趨吉吝自吉而向凶進退與晝夜相貫進自隂而趨<lb/>
<pb n="26b"/>
　乎陽退自陽而趨乎隂也<hi>周謨録</hi>
吉凶悔吝四者正如剛柔變化相似四者循環周而復<lb/>
　始<hi>先生易解云悔自凶而趨吉吝自吉而向凶</hi>悔了便吉吉了便吝吝了<lb/>
　便凶凶了便悔正如生於憂患死於安樂相似蓋憂<lb/>
　苦患難中心悔悔便是吉之漸及至吉了少間便安<lb/>
　意肆志必至做出不好可羞吝底事出來這便是吝<lb/>
　吝便是凶之漸矣又至凶矣又却悔只管循環不已<lb/>
　正如剛柔變化剛了化化了柔柔了變變便是剛亦<lb/>
<pb n="27a"/>
　循環不已吉似夏吝似秋凶似冬悔似春<hi>夫吉凶者失得之象</hi>
　<hi>也悔吝者憂虞之象也變化者進退之象也剛柔者晝夜之象也○沈僴録</hi>
吉凶悔吝之象吉凶是兩頭悔吝在中間悔者自凶而<lb/>
　趨於吉吝者自吉而趨於凶<hi>林夔孫録</hi>
吉凶悔吝吉過則悔既悔必吝吝又復吉如動而生陽<lb/>
　動極復靜靜而生隂靜極復動悔屬陽吝屬隂悔是<lb/>
　逞快做出事來了有錯失處這便生悔所以屬陽吝<lb/>
　則是那隈隈衰衰不分明底所以屬隂亦猶驕是氣<lb/>
<pb n="27b"/>
　盈吝是氣歉<lb/>
凡物各有四處之如吉凶者得失之象悔吝者憂虞之<lb/>
　象變化者進退之象剛柔者晝夜之象吉凶善惡之<lb/>
　著悔吝善惡之微剛柔為之著變化為之微凡皆如<lb/>
　此則成四<hi>黄顯子録</hi>
過便悔不及便吝<hi>吴必大録</hi>
悔者將自惡而入善吝者將自善而入惡<hi>甘節録</hi>
悔陽而吝隂<hi>黄顯子録</hi>
<pb n="28a"/>
剛過當為悔柔過當為吝<hi>甘節録</hi>
問悔吝是二義否曰悔者將趨於吉而未至於吉吝者<lb/>
　將至於凶而未至於凶又問所以謂之小疵者只是<lb/>
　以其未便至於吉凶否曰悔是知道是錯便有進善<lb/>
　之理吝只是心下不足又不肯說只管䕃惡庇護没<lb/>
　分曉然未至大過故曰小疵<hi>吳必大録</hi>
問變化者進退之象與化而裁之存乎變曰這變化字<lb/>
　又相對說那化而裁之存乎變底變字又說得來重<lb/>
<pb n="28b"/>
　如云幽則有鬼神本皆屬幽然以鬼神二字相對說<lb/>
　則鬼屬幽神又自屬明變化相對說則變是長化是<lb/>
　消問消長皆是化否曰然也都是變更問此兩句疑<lb/>
　以統體言則皆是化到換頭處便是變若相對言則<lb/>
　變屬長化屬消化則漸漸化盡以至於無變則驟然<lb/>
　而長變是自無而有化是自有而無問頃見先生說<lb/>
　變是自隂而陽化是自陽而隂亦此意否曰然只觀<lb/>
　出入息便見又問氣之發散者為陽收斂者為隂否<lb/>
<pb n="29a"/>
　曰也是如此如鼻氣之出入出者為陽收回者為隂<lb/>
　入息如螺螄出殻了縮入相似是收入那出不盡底<lb/>
　若只管出去不收便死矣問出入息畢竟去時漸漸<lb/>
　消到得出盡時便死否曰固是如此然那氣又只管<lb/>
　生<hi>沈僴録</hi>
吉凶悔吝聖人說得極密若是一向䟽去却不成道理<lb/>
　若一向密去又不是易底意思<lb/>
問明通公溥於四象何所配曰只是春夏秋冬模樣曰<lb/>
<pb n="29b"/>
　明是配冬否曰似是就動處說曰便似是元否曰是<lb/>
　然這處亦是偶然相合不是正恁地說又曰也有恁<lb/>
　地相似處吉凶者失得之象也悔吝者憂虞之象也<lb/>
　悔便是悔惡向善意如曰震无咎者存乎悔非如迷<lb/>
　復字意吝是未至於惡只管吝漸漸入惡剛柔者晝<lb/>
　夜之象也變化者進退之象也變是進化是退便與<lb/>
　悔吝相似且以一嵗言之自冬至至春分是進到一<lb/>
　半所以謂之分自春分至夏至是進到極處故謂之<lb/>
<pb n="30a"/>
　至進之過則退至秋分是退到一半處到冬至也是<lb/>
　退到極處天下物事皆只有此兩箇問人只要全得<lb/>
　未極以前底否曰若以善惡配言則聖人到那善之<lb/>
　極處又自有一箇道理不到得履霜堅冰至處若以<lb/>
　隂陽言則他自是隂了又陽陽了又隂也只得順他<lb/>
　易裏才見隂生便百種去裁抑他固是如此若一向<lb/>
　是陽則萬物何由得成他自是恁地國家氣數盛衰<lb/>
　亦恁地堯到那七十載時也自衰了便所以求得一<lb/>
<pb n="30b"/>
　箇舜分付與他又自重新轉過若一向做去到死後<lb/>
　也衰了文武恁地到成康也只得恁地持盈守成到<lb/>
　這處極了所以昭王便一向衰扶不起了漢至宣帝<lb/>
　以後便一向衰去直至光武又只得一二世便一向<lb/>
　扶不起了國統屢絶劉曰光武便如康節所謂秋之<lb/>
　春時節曰是<hi>葉賀孫録</hi>
問變者化之漸化者變之成蓋化無痕迹而變有頭面<lb/>
　逐漸消縮以至於無者化也陽化為剛隂化為柔暖<lb/>
<pb n="31a"/>
　化為寒是也其勢浸長突然改換者變也隂變為陽<lb/>
　柔變為剛寒變為暖是也陽化為隂是進極而回故<lb/>
　為退隂變為陽則退極而上故為進故曰變化者進<lb/>
　退之象也陽化為隂隂變為陽者變化也所以變化<lb/>
　者道也道者本然之妙變化者所乘之機故隂變陽<lb/>
　化而道無不在兩在故不測故曰知變化之道者其<lb/>
　知神之所為乎不審可作如此看否荅云亦得之<hi>荅董</hi>
　<hi>銖</hi>
<pb n="31b"/>
問變化二字之義變是自隂之陽忽然而變故謂之變<lb/>
　化是自陽之隂漸漸消磨將去故謂之化曰自隂而<lb/>
　陽自是長得猛故謂之變自陽之隂是漸漸消厭將<lb/>
　去<lb/>
陽化而為隂只恁地消縮去無痕迹故謂之化隂變而<lb/>
　為陽其勢浸長便較突兀有頭面故謂之變<lb/>
問所居而安者易之序何謂也曰謂卦及爻之初終如<lb/>
　潛見飛躍循其序則安又問所樂而玩者爻之辭横<lb/>
<pb n="32a"/>
　渠謂每讀每有益所以可樂曰有契於心則自然樂<lb/>
　又問居則觀其象而玩其辭動則觀其變而玩其占<lb/>
　曰閑常理㑹得此道理動時則可以此占決<hi>吴必大録</hi>
問所居而安者易之序也與居則觀其象之居不同上<lb/>
　居字是總就身之所處而言下居字是靜對動而言<lb/>
　先生曰然<hi>林學履録</hi>
居則玩其占有不待占而自顯者<hi>鄭可學録</hi>
爻者言乎變者也曰爻是兩箇交义看來只是交變之<lb/>
<pb n="32b"/>
　義卦分明似將一片木畫掛於壁上所以為卦<lb/>
問上下貴賤之位何也先生曰四二則四貴而二賤五<lb/>
　三則五貴而三賤上初則上貴而初賤上雖无位然<lb/>
　本是貴重所謂貴而无位髙而无民在人君則為天<lb/>
　子父天子師在它人則清髙而在物外不與事者此<lb/>
　所以為貴也<hi>董銖録</hi>
齊小大者存乎卦齊有分辯之意一云猶斷也小謂否<lb/>
　睽之類大謂泰謙之類如泰謙之辭便平易睽困之<lb/>
<pb n="33a"/>
　辭便艱險故曰卦有小大辭有險易<hi>此說與本義異○萬人傑録</hi>
問齊小大者存乎卦龜山曰陽大隂小如何曰齊如分<lb/>
　辯之義泰卦為大否卦為小卦有小大辭有險易遇<lb/>
　好卦便說得平易如泰謙之類是也凶卦便說得艱<lb/>
　險如睽困之類是也<hi>吴必大録</hi>
問憂悔吝者存乎介悔吝未至於吉凶是初萌動可向<lb/>
　吉凶之微處以此憂之則不至悔吝矣曰然<hi>吕煇録</hi>
憂悔吝者存乎介震无咎者存乎悔悔固是吉凶之小<lb/>
<pb n="33b"/>
　者介又是幾微之間慮悔吝之來當察於幾微之際<lb/>
　无咎者本是有咎善補過則无咎震動也欲動而无<lb/>
　咎當存乎悔爾悔吝在吉凶之間悔是自凶而趨吉<lb/>
　吝是自吉而之凶悔吝小於吉凶而將至於吉凶者<lb/>
　也<hi>周謨録</hi>
問卦有小大辭有險易陽卦為大隂卦為小爻辭如休<lb/>
　復吉底自是平易困于葛藟自是險先生曰大約也<lb/>
　是如此吉凶悔吝是對那剛柔變化說剛極便柔柔<lb/>
<pb n="34a"/>
　極便剛四箇循環如春夏秋冬凶是冬悔是春吉是<lb/>
　夏吝是秋秋又是冬去或問此配隂陽當如此於人<lb/>
　事上如何先生曰事未嘗不生於憂患死於安樂若<lb/>
　吉處不知戒懼自是生出吝來雖未至於凶是凶之<lb/>
　道矣<hi>吕煇録</hi>
問卦有小大辭有險易陽卦為大隂卦為小觀其爻之<lb/>
　所問而為之辭如休復吉底辭自是平易如困于葛<lb/>
　藟底辭自是險曰這般處依約看也是恁地自是不<lb/>
<pb n="34b"/>
　曾見得他底透只得隨衆說如所謂吉凶者失得之<lb/>
　象一段却是徹底見得聖人當初作易時似這處更<lb/>
　移易一字不得只是其他處不盡見得如此所以不<lb/>
　能盡見得聖人之心<lb/>
問卦有小大舊說謂大畜小畜大過小過如此則只說<lb/>
　得四卦也不知如何先生曰看來只是好底卦便是<lb/>
　大不好底卦便是小如復如泰如大有夬之類盡是<lb/>
　好底卦如睽如困如小過之類盡不好底譬如人光<lb/>
<pb n="35a"/>
　明磊落底便是好人昬昧迷暗底便是不好人所以<lb/>
　謂卦有小大辭有險易大卦辭易小卦辭險即此可<lb/>
　見矣<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文公易說卷九<lb/>
</p>
<p>
</p>
  </div>
</body>
</text>
</TEI>
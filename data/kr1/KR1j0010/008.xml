<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
羣經音辨後序<lb/>
　左承務郎知汀州寧化縣主管勸農公事兼兵馬監押王　觀國<lb/>
沈隱侯髙才博洽名亞董遷始譜四<lb/>
聲用分清濁以彰天子聖哲及製郊<lb/>
居賦示草王筠筠讀至雌霓<hi>翻五的</hi>連蜷<lb/>
沈撫掌欣抃曰僕甞恐人呼爲霓<hi>翻五兮</hi>
次至墜石磓星冰垂埳而帶坻筠皆<lb/>
擊節約曰知音者希眞竒殆絶所以<lb/>
<pb n="1b"/>
相要政在此數句耳嗚呼郊居賦一<lb/>
篇無甚髙論尚病世俗不能辨其音<lb/>
況羣經乎約欲正音徒留意於詞章<lb/>
含宫咀商惡覩五經之微奥是冝梁<lb/>
武不甚遵用涕唾視之又何足怪夫<lb/>
國朝之興首以六經涵養士類逮<lb/>
仁廟當宁儒風載郁典章粲然<lb/>
文元賈魏公緫角邃曉羣經章解句<lb/>
<pb n="2a"/>
達累官國子監譽望甚休遷崇政殿<lb/>
說書天章閣侍講慶曆嘉祐中大拜<lb/>
居政地海内乂寧其在經筵甞進所<lb/>
著書曰羣經音辨凡五門七卷爲後<lb/>
學蓍龜有　詔頒行實康定二年十<lb/>
有一月也　公以經術致將相出入<lb/>
文武有謀有庸被知<lb/>
裕陵始終如一勲上柱國邑戸萬五<lb/>
<pb n="2b"/>
千其遭遇之厚極儒者榮下視沈約<lb/>
見薄於蕭梁眞局促轅下駒耳故能<lb/>
推其所學西破趙元昊南走儂智髙<lb/>
外絶契丹之謀内弭甘陵之變羣經<lb/>
之効昭若日星自胡蝗翳天神汴失<lb/>
守　六飛巡幸　駐蹕三呉戎事方<lb/>
興斯文未喪<lb/>
上留神經術登用鴻儒親札中庸班<lb/>
<pb n="3a"/>
賜多士發明奥境表章六經州建學<lb/>
官敎覃溥率紹興己未夏五月臨安<lb/>
府學推明<lb/>
上意鏤　公音辨敷錫方州下逮諸<lb/>
邑寧化號稱多士部屬臨汀新葺縣<lb/>
庠衿佩雲集是書初下繕寫相先字<lb/>
差豪釐動致魚魯且患不能周給諸<lb/>
生固請刻本藏于黌館以廣其傳嘯<lb/>
<pb n="3b"/>
工東陽閱月方就解頤折角馳騁羣<lb/>
經者自是遂得指南矣蓋五經之行<lb/>
於世猶五星之麗乎天五嶽之蟠乎<lb/>
地五行之蕃乎物五事之秀乎人康<lb/>
濟羣倫昭蘇萬彚其功豈淺淺哉自<lb/>
有經籍以來未甞無音沈熊著周易<lb/>
音三卷王儉著尚書音四卷魯世達<lb/>
著毛詩音二卷李軌著禮記音二卷<lb/>
<pb n="4a"/>
徐文逺著春秋左傳音三卷非無音<lb/>
也無音辨尓是冝句讀不明師承謬<lb/>
戾禮經以鼏爲羃左氏以蔿爲薳或<lb/>
於老氏更載爲哉或於洪範改頗爲<lb/>
陂以至讀景爲影命昭爲韻文異而<lb/>
音同行翻有四召切有三文同而音<lb/>
異旁及史傳諸子百家音雜字叢蓋<lb/>
亦不勝其訛矣甚者武夫悍卒昧於<lb/>
<pb n="4b"/>
一丁老師宿儒惑於三豕取作屋穿<lb/>
鎚之誚貽杖杜伏獵之譏乙屯殊形<lb/>
乃定異狀忌水乃改洛爲雒惡走乃<lb/>
省隨爲隋類用俗文俱縁臆出以下<lb/>
上爲下上以縱撗爲縱撗謚煬帝以<lb/>
爲荒好竒乃尓易穆公而爲繆振古<lb/>
如兹音辨之行固非小補漢唐藝文<lb/>
志箋注之書有曰音隱有曰音略有<lb/>
<pb n="5a"/>
曰音義有曰音訓有曰音鈔有曰釋<lb/>
音是其於音未必能辨有曰辨證有<lb/>
曰辨疑有曰辨嫌有曰辨惑有曰辨<lb/>
字有曰注辨是其所辨未必皆音獨<lb/>
陽休之著書號辨嫌音又皆蕪累不<lb/>
經爲魏收所薄惟　賈魏公沈研經<lb/>
旨析類辨音傳注箋題不爲曲釋櫛<lb/>
理疑義啓沃　宸衷至先王治心守<lb/>
<pb n="5b"/>
身經理天下之微意指物譬事豪析<lb/>
縷解故其辨明舛誤是正羣書上不<lb/>
欺乎君下不欺乎民愈久愈明千載<lb/>
不泯　渡江之後峩冠博帶傳習益<lb/>
多汀與虔鄰也民喜弄兵盜賊蜂起<lb/>
郡城坐甲仰食如蠶方鄰壤用師日<lb/>
疲饋運治賦餘暇獨與諸生雍容俎<lb/>
豆間談經究微從事音辨幾於不達<lb/>
<pb n="6a"/>
時務也鏤板于學雖秀民隷業瀝懇<lb/>
有陳亦長此邦者之所願欲也書舊<lb/>
有序姑跋其後云紹興壬戌秋七月<lb/>
中澣日官舎西齋序<lb/>
汀州寧化縣學鏤板司書雷大方校勘<lb/>
　右迪功郎汀州寧化縣東尉劉　嘉猷<lb/>
　左迪功郎汀州寧化縣主簿胡　璉<lb/>
　承節郎汀州淸流寧化兩縣巡檢鄧　助<lb/>
<pb n="6b"/>
　忠翊郎汀州巡捉私茶鹽劉　執禮<lb/>
　成忠郎監潭州南嶽廟趙　子序<lb/>
　成忠郎監潭州南嶽廟趙　子玶<lb/>
　承節郎添差監汀州寧化縣稅趙　子立<lb/>
　敦武郎監汀州寧化縣稅張　球<lb/>
　武翼郎汀州邵武軍都巡撿使林　子重<lb/>
　左奉議郎知汀州寧化縣丞陳　汝楫<lb/>
　左承務郎知汀州寧化縣主管勸農公事兼兵馬監押王　觀國<lb/>
</p>
<p>
</p>
  </div>
</body>
</text>
</TEI>
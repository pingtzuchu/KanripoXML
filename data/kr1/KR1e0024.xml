<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
<head>春秋傳説例</head> <lb/>
    <p>
<pb n="1a"/>欽定四庫全書　　　　經部五<lb/>
　春秋傳説例自錄　　　　春秋類<lb/>
　　公即位例<lb/>
　　雩例<lb/>
　　災例<lb/>
　　盟㑹例<lb/>
　　遇例<lb/>
　　來朝例<pb n="1b"/>　　使來例<lb/>
　　蒐狩例<lb/>
　　師行例<lb/>
　　侵伐例<lb/>
　　納例<lb/>
　　降例<lb/>
　　奔例<lb/>
　　歸入例<pb n="2a"/>　　以歸例<lb/>
　　還復例<lb/>
　　卒葬例<lb/>
　　内女卒葬例<lb/>
　　世子例<lb/>
　　大夫帥師例<lb/>
　　大夫奔例<lb/>
　　大夫歸入例<pb n="2b"/>　　殺大夫例<lb/>
　　遂例<lb/>
　　弗不例<lb/>
　　　　<hi>臣</hi>等謹案春秋傳説例一卷宋劉敞撰敞學<lb/>
　　　　問淵博尤長于春秋所著經解諸編皆别著<lb/>
　　　　錄此書發凡舉要又其説經之綱領也其弟<lb/>
　　　　攽作敞行狀歐陽修作敞墓誌俱稱敞説例<lb/>
　　　　凡二卷陳振孫書錄解題則以為一卷蓋傳<pb n="3a"/>　　　　抄分合互有不同至宋史藝文志獨稱敞説<lb/>
　　　　例十一卷殆傳寫誤衍一十字耳敞春秋傳<lb/>
　　　　權衡意林三書通志堂經解有刋板文權與<lb/>
　　　　説例二書則僅有其名絶無傳本今檢永樂<lb/>
　　　　大典尚雜引説例之文謹詳加綴輯仍釐為<lb/>
　　　　一卷據書錄解題原書凡四十九條今之所<lb/>
　　　　裒僅二十五條纔得其半且多零篇斷句不<lb/>
　　　　盡全文又惟公即位例遇例使來例師行例<pb n="3b"/>　　　　大夫奔例殺大夫例弗不例七條載有原書<lb/>
　　　　標目餘則説存而標目復佚今並詳繹本文<lb/>
　　　　倣原存諸條體例為之校補諸書所載俱稱<lb/>
　　　　春秋説例惟永樂大典加傳字按是編比事<lb/>
　　　　以發論乃其傳文襃貶之大指永樂大典所<lb/>
　　　　載似為宋刻之舊今亦從之敞解春秋多出<lb/>
　　　　新意而文體則頗仿公穀諸書皆然是編尤<lb/>
　　　　為簡古惟大夫帥師例一條稱魯不當有軍<pb n="4a"/>　　　　而以周禮為後人附㑹攷古殊疎又宣十八<lb/>
　　　　年經文歸父還自晉敞春秋傳從左氏作至<lb/>
　　　　笙而是編則從公穀作至檉亦頗自相牴牾<lb/>
　　　　其餘則大致精核多得經意而宋元説經諸<lb/>
　　　　家都未徵引可知自宋以後已稱罕覯是編<lb/>
　　　　崖咯幸存固春秋家所當寳貴矣乾隆四十<lb/>
　　　　三年六月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<pb n="4b"/>　　　　　　　　總　校　官　<hi>臣</hi>　陸　費　墀<pb n="5a"/>欽定四庫全書<lb/>
　春秋傳説例<lb/>
　　　　　　　　　　　　　宋　劉敞　撰<lb/>
　　公即位例<lb/>
即位則書正月未即位則不書正月<hi>原註定無正月是也</hi>繼正則<lb/>
書即位繼故則不書即位<hi>原註莊閔僖</hi>受命則書王不受命<lb/>
則不書王<hi>原註桓無王</hi>
　　雩例<pb n="5b"/>諸侯之雩主星辰山川天子之雩主上帝魯用天子之<lb/>
禮故曰大雩也雩得雨則曰雩不得雨則書旱矣書不<lb/>
雨者旱而不害物也或歴時而書不雨或逾時而書不<lb/>
雨見所害也<hi>案劉敞春秋傳云一時不雨書之常也歴時而言不雨慢也無志乎民也歴月而言不雨閔也有志乎民也附錄于此</hi>
　　災例<lb/>
春秋記災不記火火者人所為也災者天所為也天所<lb/>
為故大之而記之人所為則被其焚者火之性耳是何<pb n="6a"/>足記也宣十六年宣榭災左氏以為火非是昭九年陳<lb/>
災穀梁以為火亦非是<lb/>
　　盟㑹例<lb/>
盟㑹皆君之禮也故㣲者之盟之㑹不志乎春秋春秋<lb/>
之所志者必有君與貴大夫居其間者也<hi>原註惡曹之盟三國人似俱㣲者其實非㣲者微者不志由大夫之盟始于此故貶稱人耳北杏之㑹五國人似俱微者其實非微者微者不志由大夫之㑹始于此故貶稱人耳</hi>㑹而後盟則書㑹<hi>案此條有缺文攷劉敞春秋傳云盟者何殺牲載書而約也㑹者何約信命事而不殺也盟曷為或言㑹或言及及直及也㑹又㑹也附錄于<pb n="6b"/>此</hi>
　　遇例<lb/>
公與諸侯遇志也外遇不志也其志者以我有事接之<lb/>
也所以謂外遇不志者遇者小事小事不志<lb/>
　　來朝例<lb/>
諸侯朝用夷禮者名之朝而旅見者累數之禮不足者<lb/>
則不言朝也<hi>原註介葛盧</hi>夷狄之君雖來而朝猶不曰朝非<lb/>
以其不能朝也蓋曰不足以朝錄也<pb n="7a"/>　　使來例<lb/>
君遣再命大夫必以君使為文由大夫尊故正其名也<lb/>
自一命而下微矣君不嫌使微者故不待稱君使也帥<lb/>
師則不言君使者將在外君命有所不受也使有常文<lb/>
自内出者皆曰如自外來者皆曰使内不言如外不言<lb/>
使是謂專之<hi>原註臧孫辰乞糴楚屈完來盟于師</hi>其有所歸或曰來者來<lb/>
然後歸也<hi>原註鄭伯使宛來歸祊</hi>或不曰來者歸而不來也<hi>原註齊人歸公孫敖之喪</hi>
<pb n="7b"/>　　蒐狩例<lb/>
春田曰蒐因以振旅夏田曰苗因以茇舍秋田曰獮因<lb/>
以治兵冬田曰狩因以大閲不得其地則書之不得其<lb/>
時則書之桓公大閲不得其時也莊公治兵亦不得其<lb/>
時也大蒐者大比也<lb/>
　　師行例<lb/>
將尊師衆稱某帥師將尊師少稱將將卑師衆稱師將<lb/>
卑師少稱人所謂尊者三命再命卿也所謂衆者大國<pb n="8a"/>三軍次國二軍也<lb/>
　　侵伐例<lb/>
有鐘鼓曰伐無鐘鼓曰侵其言鄙者鄙逺之也猶曰我<lb/>
不受其責爾其不言鄙者我豈無過也哉過斯受之焉<lb/>
　　納例<lb/>
諸侯有相納之道諸言納者納之是也其納不正雖興<lb/>
師旅不得與納之名衞侯朔齊侯昭是也<lb/>
　　降例<pb n="8b"/>降者其意也降之者不得已也降者猶得其國家者也<lb/>
降之者雖得其國家不列于諸侯矣遷者亦然<hi>案劉敞春秋傳云未失其國家者復見失其國家者不復見附識于此</hi>
　　奔例<lb/>
國君以仁義為守以禮樂為教以政刑為法以賢智為<lb/>
輔雖有强暴孰能亡之是以春秋諸侯之奔者莫曰人<lb/>
逐之而曰自亡也故諸言奔者將必治其罪則正言其<lb/>
名正言其名有所不通是以諱所尊則曰居<hi>原註天王居</hi>諱<pb n="9a"/>所親則曰孫諱所賢則曰大去大去者將遜于位之意<lb/>
也<lb/>
　　歸入例<lb/>
歸者善辭也有易辭焉入者惡辭也有難辭焉為易辭<lb/>
者而先見所惡突歸于鄭是也為易辭者而先見所善<lb/>
蔡季自陳歸于蔡是也已嘗為諸侯南面稱孤矣出而<lb/>
復者則曰復歸復歸者其可復也衞侯衎曹伯襄是也<lb/>
其不可復雖復其位亦不言其復也衞侯朔衞侯鄭曹<pb n="9b"/>伯負芻是也<hi>案劉敞春秋傳云諸侯歸可言復大夫歸不可言復諸侯世國故可以復大夫不世官故不可以復諸侯之言復者位未絶復可也大夫之言復者位絶矣復不可也諸侯位雖未絶歸而不言復已絶者也大夫位雖已絶入而不言復未絶者也與此文互相發明</hi>自某者某為之主也<lb/>
在諸侯則先所自<hi>原註衞侯鄭自楚</hi>在京師則先所歸<hi>原註曹伯歸自京師</hi>歸而名者皆在所誅也<lb/>
　　以歸例<lb/>
以歸者囚服者也國君去南面之位而囚服苟免是以<lb/>
賤之而名也<pb n="10a"/>　　還復例<lb/>
師行使出其反也或曰還或曰復復者事未畢也言中<lb/>
道而復還者事已畢也反而至之辭事畢與未畢按文<lb/>
可見然而聖人别而異之者義將有所施也歸父受命<lb/>
而聘晉聘者既反聞君之喪必復命于殯乃可謂終事<lb/>
矣歸父聘而反聞君之喪至檉而奔于事為未終當曰<lb/>
復自晉不得云還自晉也仲尼為人之疑于歸父之未<lb/>
終事故曰還言歸父之家遣矣不可入入則殺殺則増<pb n="10b"/>君之惡其出也賢于入故以終事之辭免歸父也士匄<lb/>
侵齊至榖而還未終事也仲尼患人之不知義以士匄<lb/>
為未終事也故加之終事之辭所以免賢者也言是乃<lb/>
實終事矣<lb/>
　　卒葬例<lb/>
諸侯卒名之正也惟天子不名也諸侯卒則赴赴則必<lb/>
及其名以書于策所以繼世序位也其不名者彼不以<lb/>
名來僭天子之尊故因其事以見其僭也徐使容駒弔<pb n="11a"/>于邾請視含邾人以為易于雜禮有然矣世或疑臣不<lb/>
當赴君之名是不然古之人不諱也卒哭而後諱其交<lb/>
于鬼神則臣質君之名豈嫌赴于簡策哉春秋諸侯之<lb/>
不以道死者皆名也其不名故也若邾人之戕鄫子者<lb/>
也所以起問者決是非也天子之葬公自行公自行常<lb/>
事也常事不書卿往㑹之非常也非常當書而卿以君<lb/>
命出境亦當書故兩書之大夫往㑹之又薄矣彌非常<lb/>
故亦書而大夫或一命賤不得見經則但一書葬而已<pb n="11b"/>弑君賊未討則不書葬賊既討則書葬蓋必待討賊而<lb/>
後葬之也隱公不書葬比其葬時不聞討賊也桓公書<lb/>
葬比其葬時魯人知殺彭生矣未逾年之王没則書卒<lb/>
不成君也不稱王不二君也未逾年之君没則書卒不<lb/>
成君也不書葬不二君也<hi>原註有子與無子同之春案此條亦有缺文攷劉敞  秋傳云諸侯曷為或卒或不卒或葬或不葬卒自外錄也葬自内録也不卒非外也不葬非内也葬者臣子之事也國滅不葬無臣子也君弑賊不討不葬亦無臣子也又桓十七年葬蔡桓侯傳云葬者稱公此其稱爵何稱爵禮也稱公非禮也稱爵者誄之于天子者也稱公者非誄之于天子者也又云莒不書葬其號夷也吳楚不<pb n="12a"/>書葬其號嫌也附錄于此</hi>
　　内女卒葬例<lb/>
内女嫁于諸侯則尊同尊同則記其卒記其卒則必記<lb/>
其葬所以申人情也然而夫婦之道王教之本聖人所<lb/>
至慎其行淫其志僻雖欲申人情春秋不聽則奪其葬<lb/>
鄫季姬把叔姬是也其行潔其志貞雖均之于葬春秋<lb/>
嘉之則載其諡宋共姬是也此所以正人倫之大統也<lb/>
内女嫁于諸侯則書其卒或未嘗嫁而亦書其卒何也<pb n="12b"/>曰許嫁矣許嫁矣則字而筓之死則以成人之喪治之<lb/>
然而葬于女氏也葬于女氏則尊未全尊未全故略其<lb/>
國而没其葬也<lb/>
　　世子例<lb/>
春秋之書世子以著其正也故鄭忽稱世子蔡友稱世<lb/>
子衞蒯瞶稱世子是皆失位者也得罪者也春秋不以<lb/>
其失位而奪其號不以其得罪而削其名原其所以失<lb/>
者在所不當絶故存之也<pb n="13a"/>　　大夫帥師例<lb/>
季孫行父臧孫許叔孫僑如公孫嬰齊戰于鞌四之何<lb/>
也<hi>原註據凡師但書元帥</hi>四軍非禮也季孫斯叔孫州仇仲孫何<lb/>
忌伐邾三之何也三軍非禮也季孫斯仲孫何忌侵衞<lb/>
兩之何也兩軍非禮也然則諸侯軍制奈何大國三卿<lb/>
皆命于天子次國三卿二卿命于天子小國三卿一卿<lb/>
命于天子元侯之卿有軍作師以承天子諸侯之卿無<lb/>
軍教衞以贊元侯<hi>原註明諸侯之卿不得立軍行但教衞士衞士之數不足軍也</hi>魯次<pb n="13b"/>國也一軍多矣<hi>原註縁教衞之禮故一軍雖為多然尚可也</hi>二軍非禮也<hi>原註經稱作三軍明未作三軍之時已有二軍然二軍亦非禮蓋在春秋前有之</hi>三軍僭也四軍<lb/>
悖也<hi>原註周禮大國三卿三軍然晉自武公始以一軍稱侯而獻公乃私立二軍魯作三軍而叔孫穆子稱魯不當有軍參此三者求春秋之義知周禮所言是後世増加穆子之説為精  案是篇蓋據國語叔孫穆子之説而謂不當有軍又據杜預左傳注而謂魯未作中軍之前止有二軍其實費誓稱魯人三郊三遂即大國三軍之證又魯頌公徒三萬鄭康成云大國三軍合三萬七千五百人言三萬者舉成數也則魯之舊制非止二軍明矣況本書師行例一條亦有次國二軍語此以魯不當有軍之説為據殆未詳攷</hi>
　　大夫奔例<pb n="14a"/>春秋大夫之奔所與也在外則字之<hi>原註宋子哀是矣</hi>在内則<lb/>
微之<hi>原註季子不言奔</hi>所賢也則為文以見其實歸父之至檉<lb/>
公孫壽之自鄸是也此兩人皆有罪不得不奔然而不<lb/>
以己之得罪而廢君臣之禮不怨天不尤人者也可以<lb/>
訓後世矣詳其地所以賢之也<lb/>
　　大夫歸入例<lb/>
入者以惡入也歸者以善歸也加復者其位已絶矣求<lb/>
自復者也記其位絶與未絶者大夫雖有故去國君不<pb n="14b"/>埽其宗廟也不纍其宗族也不收其田里也出入詔于<lb/>
國爵祿列于朝此之謂有禮君有禮矣然而臣猶敢行<lb/>
稱亂此臣之罪也如埽其宗廟纍其宗族收其田里則<lb/>
君實涼徳矣是以按春秋之文而察之華亥向寜之罪<lb/>
大欒盈之罪小此所以見也元咺之奔晉其位亦絶矣<lb/>
故其反也曰復然咺非有甲兵之勢非有篡逼之謀也<lb/>
求歸而已矣故不得言復入也<lb/>
　　殺大夫例<pb n="15a"/>稱國殺而名大夫者罪累上也稱人殺而名大夫者大<lb/>
夫罪也稱人而不名大夫者大夫無罪由衆殺之也<hi>原註宋人殺其大夫</hi>稱國而不名大夫者大夫無罪由君殺之也<hi>原註曹殺其大夫</hi>稱人殺而不以大夫道者非其大夫也<hi>原註晉人殺欒盈</hi>稱君殺者世子母弟也非殺大夫而稱公子者稱人<lb/>
則為有罪稱國則為無罪<hi>原註陳人殺其公子禦冦莒殺其公子意恢亦皆世子母弟</hi>
　　遂例<pb n="15b"/>大夫無遂事諸言遂者皆生事也所以知大夫無遂事<lb/>
者設大夫出境君命兩事則必兩書之公子遂㑹晉趙<lb/>
盾盟于衡雍公子遂㑹雒戎盟于暴是也所以謂大夫<lb/>
無遂事者凡遂事必因物造謀而非宿計也或遂而可<lb/>
或遂而不可春秋因其可而與之因其不可而刺之公<lb/>
子結媵陳人之婦于鄄遂及齊侯宋公盟著其地所以<lb/>
明在境外此遂而可者也季孫宿救台遂入鄆台在境<lb/>
内而擅命此遂而不可者也<pb n="16a"/>　　弗不例<lb/>
弗者詭辭也不者直辭也<lb/>
　<lb/>
　<lb/>
　<lb/>
　<lb/>
　<lb/>
　<pb n="16b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋𫝊説例<lb/>
</p>

  </div>
        </body>
    </text>
</TEI>
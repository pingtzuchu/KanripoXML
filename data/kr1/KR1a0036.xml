<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>復齋易説</head>
    <p>
<pb n="1a"/>欽定四庫全書　　　　經部一<lb/>
　復齋易説　　　　　　易類<lb/>
　　提要<lb/>
　　　　<hi>臣</hi>等謹案復齋易説六卷宋宗室趙彦肅撰<lb/>
　　　　彦肅字子欽復齋其號也嘗舉進士掌寧國<lb/>
　　　　軍書記調秀州推官移華亭縣丞攝縣事以<lb/>
　　　　内艱歸趙汝愚奏薦為寧海軍節度推官旋<lb/>
　　　　病卒蓋朱子薦之汝愚也彦肅所著有廣雜<lb/>
<pb n="1b"/>　　　　學辨士冠禮婚禮饋食圖皆為朱子所稱惟<lb/>
　　　　論易與朱子不合故朱子語録謂其為説太<lb/>
　　　　精取義太宻或傷簡易之趣然彦肅説易在<lb/>
　　　　即象數以求義理以六畫為主故其言曰先<lb/>
　　　　聖作易有畫而已後聖繫之一言一字皆自<lb/>
　　　　畫中來譬如畫師傳神非畫煙雲草木比也<lb/>
　　　　然則彦肅冥思力索固皆研搜爻義務求其<lb/>
　　　　所以然耳其沈潛於易中猶勝支離於易外<lb/>
<pb n="2a"/>　　　　矣乾隆四十六年二月恭校上<lb/>
　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　總　校　官　<hi>臣</hi>　陸　費　墀<lb/>
</p>

  </div>
            <div>
<head>復齋易說卷一</head> <lb/>
    <p>
<pb n="1a"/>欽定四庫全書<lb/>
　復齋易說卷一<lb/>
　　　　　　　　　　　宋　趙彦肅　撰<lb/>
　　　乾<lb/>
䷀<hi>乾下乾上</hi>乾元亨利貞<lb/>
　元亨利貞形容乾體夫子賛之其㫖甚明後學玩辭<lb/>
　自有所得更立語言去本愈逺<lb/>
九二見龍在田利見大人<lb/>
<pb n="1b"/>　徳具大人見者䝉利<lb/>
九三君子終日乾乾夕惕若厲无咎<lb/>
　三畫成乾名因實有内卦己盡乃日之終六而方三<lb/>
　未盈也三而非六不亢也未盈故日新无已不亢故<lb/>
　危而无咎惕主進厲主守其義深矣<lb/>
九四或躍在淵无咎<lb/>
　或躍疑辭也在淵定辭也所居有定其應无方<lb/>
雲行雨施品物流形<lb/>
<pb n="2a"/>　雲行雨施自元而亨品物流形亨而利貞隱然可見<lb/>
　至保合太和乃明斷之聖人之文錯綜交遍求諸繫<lb/>
　辭斯得之矣<lb/>
大明終始<lb/>
　陽為大明終而復始極而不窮賛利貞也<lb/>
六位時成時乘六龍以御天<lb/>
　初至上為六位九為龍自元而貞徳之序也由貞而<lb/>
　元徳之妙也乘六龍者非乾元乎於賛利貞𤼵之其<lb/>
<pb n="2b"/>　㫖深矣<lb/>
乾道變化各正性命保合大和乃利貞<lb/>
　大和妙用也感通之妙不離於寂所以為利貞<lb/>
或躍在淵進无咎也<lb/>
　不主於進義在適時其進如此故无咎<lb/>
貞者事之幹也<lb/>
　事以理為主事有變易理為之統<lb/>
嘉會足以合禮<lb/>
<pb n="3a"/>　禮由中出天則也<lb/>
利物足以和義<lb/>
　此即用以顯體非自外來乃互明爾<lb/>
九三曰君子終日乾乾夕惕若厲无咎何謂也子曰君<lb/>
子進徳修業忠信所以進徳也修辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
<pb n="3b"/>　居三應上乾而又乾已至於三小成也期終於上大<lb/>
　成也滿而不止驕何從生盈而不亢憂何自起歟<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進徳修業欲及時也故无<lb/>
咎<lb/>
　上下進退无有常準隨時之義至難惟進徳修業斯<lb/>
　能見天則而知時中爾<lb/>
或躍在淵自試也<lb/>
<pb n="4a"/>　隨時之義自試可知<lb/>
或躍在淵乾道乃革<lb/>
　進退无常健之變也<lb/>
利貞者性情也<lb/>
　感通不離於寂故終則有始周流不窮<lb/>
亢之為言也知進而不知退知存而不知亡知得而不<lb/>
知喪其唯聖人乎知進退存亡而不失其正者其唯聖<lb/>
人乎<lb/>
<pb n="4b"/>　進極而退易道無窮聖人體之昧者守亢<lb/>
　　　坤<lb/>
䷁<hi>坤下坤上</hi>坤利牝馬之貞<lb/>
　坤主於順其健應乾<lb/>
至哉坤元萬物資生<lb/>
　元一也在乾為乾元在坤為坤元其曰大曰至者以<lb/>
　别乾坤元非有二　萬物獨陽不生必資坤元非止<lb/>
　託形於地<lb/>
<pb n="5a"/>六二之動直以方也<lb/>
　静而全動而著易之取象必於動𤼵之生物通者直<lb/>
　流形者方周遍者大有如是體故有如是用也<lb/>
六三含章可貞或從王事无成有終<lb/>
　乃順承天卦體也含章可貞爻體也以六配三隂陽<lb/>
　相雜故此爻𤼵之以隂含陽其文炳也二色成章隂<lb/>
　陽雜也陽下隂隂乃上匪隂居陽陽施於隂隂則從<lb/>
　之匪隂乘陽陽倡於始隂則終之終也者非謂成歲<lb/>
<pb n="5b"/>　也始於化氣終於成形而義備矣<lb/>
含章可貞以時發也<lb/>
　倡而和施而生時也反此則非時矣時之義大矣哉<lb/>
六四括囊无咎无譽<lb/>
　六二中正坤道之純六三體雜陽來闢也六四重隂<lb/>
　陽去翕也三爻之義取象精矣日有時而夜氣有時<lb/>
　而冬隂陽有時而静又何咎乎<lb/>
黄裳元吉文在中也<lb/>
<pb n="6a"/>　坤之六五象取居中不取得位故曰聖人之情見乎<lb/>
　辭<lb/>
上六龍戰于野其血𤣥黄<lb/>
　隂極陽存故戰隂衰陽㣲故俱傷戰以定分為隂之<lb/>
　主交以達情為隂之夫戰在上交在下<lb/>
君子黄中通理<lb/>
　中而不倚故通偏則滯矣<lb/>
正位居體<lb/>
<pb n="6b"/>　正五之中位居坤之順體夫子賛此明六五之為純<lb/>
　臣<lb/>
隂疑於陽必戰為其嫌於旡陽也故稱龍焉<lb/>
　隂疑陽故戰戰非陽意也曰龍戰者陽非主戰為其<lb/>
　嫌於无陽爾易道明此後世猶有謂隂亦稱龍者<lb/>
　　　屯<lb/>
䷂<hi>震下坎上</hi>屯元亨利貞<lb/>
　元亨利貞乾道全體六十四卦隂陽錯綜其流旁通<lb/>
<pb n="7a"/>　其用不窮五卦特出例餘卦爾<lb/>
剛柔始交而難生動乎險中大亨貞雷雨之動滿盈<lb/>
　分氣者一受施者二一專而精二博而衍始者難生<lb/>
　終焉效著陽之體段明見于此<lb/>
天造草昧冝建侯而不寧<lb/>
　草昧猶鴻荒也有萬物立君長以治之<lb/>
初九盤桓利居貞利建侯象曰雖盤桓志行正也以貴<lb/>
下賤大得民也<lb/>
<pb n="7b"/>　盤桓有待震遇坎也居貞而利九居初也志行而正<lb/>
　陽宜動也動静不失正而知時者其惟陽剛乎以貴<lb/>
　下賤无首之吉此一爻為一百八十六陽爻之首故<lb/>
　𤼵此義　陽志行本震體　應四始此爻<hi>陽上應隂位逆情順</hi>
六二屯如邅如乘馬班如匪寇婚媾女子貞不字十年<lb/>
乃字<lb/>
　陽為馬凡陽皆乾之分體屯如邅如時也乘馬班如<lb/>
　位也匪寇婚媾彼情也女子貞不字我節也十年乃<lb/>
<pb n="8a"/>　字得應也是謂利永貞此一爻為一百八十六隂爻<lb/>
　之首故𤼵此義　隂居二中正　下有陽乘剛　應<lb/>
　五始此爻<hi>隂上應五位順情逆</hi>
六三即鹿无虞惟入于林中君子幾不如舍往吝<lb/>
　鹿陽物也近之與應曰馬逺之與不應曰鹿象其物<lb/>
　宜也六三逺實不可以求應上益闇人欲之起蓋始<lb/>
　諸此　六居三不中不正　去陽逺　无應　居陽<lb/>
　可止也　震體　其上坎<lb/>
<pb n="8b"/>六四乗馬班如求婚媾往吉无不利<lb/>
　二應五初為之難四應初五不迫之何謂也初大得<lb/>
　民五屯其膏一也震動上行坎體中陷二也陽之性<lb/>
　上故初有上行五无下比隂之性下故初從四易二<lb/>
　應五難三也此其辨爾　六居四正　應初始此爻<lb/>
　<hi>隂下應陽位逆情順</hi>　求而後往為諸隂之例<lb/>
九五屯其膏小貞吉大貞凶<lb/>
　坎水乗震為雲澤未流也此爻為三十一爻九五之<lb/>
<pb n="9a"/>　首專於應故致戒大君之道以乾九五為則　九居<lb/>
　五正中　應二始此爻　小貞暫也大貞極也屯可<lb/>
　以小貞以俟雨澤下流<lb/>
上六乗馬班如泣血漣如<lb/>
　六居上危　下有陽　上極變　无應<lb/>
　　　蒙<lb/>
䷃<hi>坎下艮上</hi>蒙亨<lb/>
　陽交隂始於屯終於蒙萬物從陽氣畢出　内卦剛<lb/>
<pb n="9b"/>　中純徳之守四隂揜之蒙而未發上九髙而無位蓋<lb/>
　師道也<lb/>
利貞<lb/>
　隂交隂終於蒙利貞之義備矣<lb/>
險而止䝉<lb/>
　見險而能止知也險而止蒙也<lb/>
蒙亨以亨行時中也<lb/>
　因其亨而達之時中也<lb/>
<pb n="10a"/>山下出泉蒙君子以果行育徳<lb/>
　山下出泉清而不雜人之蒙也純一未散其散也物<lb/>
　害之也非蒙矣如水之汙非源泉之罪也　有徳故<lb/>
　行之果内著外也行之當以養徳外實内也泉以流<lb/>
　為象故取諸行<lb/>
初六𤼵蒙利用刑人用説桎梏以往吝<lb/>
　己之蒙達因以達人以身為律也善乎周子之言曰<lb/>
　𤼵聖人之藴教萬世无窮者顔子也此爻當之　陽<lb/>
<pb n="10b"/>　𤼵隂䝉師道也聖之事隂能錫類友道也賢之事　往<lb/>
　吝戒專與四<lb/>
九二包蒙吉納婦吉子克家<lb/>
　包納初六克家之象屯之爻相應蒙之爻近而相得<lb/>
　卦時不同其情亦異　婦從夫如蒙之聽命於師也<lb/>
　　蒙卦上九為主二其子也<lb/>
六三勿用取女見金夫不有躬无攸利<lb/>
　三求應上上九艮也近與六五志不在三六三自售<lb/>
<pb n="11a"/>　故不可取<lb/>
六四困蒙吝象曰困蒙之吝獨逺實也<lb/>
　六四不以无應為失而以逺實為吝故知蒙貴近陽<lb/>
　也<lb/>
童䝉之吉順以巽也<lb/>
　順以巽謂順從上也隂在陽下有巽體<lb/>
上九擊䝉不利為寇利禦冦<lb/>
　有萬物乃立君師屯寓君道蒙寓師道君道親屯之<lb/>
<pb n="11b"/>　用在初師道尊蒙之用在上　隂為䝉為寇上極疑<lb/>
　變艮止不變乃止寇者<lb/>
　　　需<lb/>
䷄<hi>乾下坎上</hi>需<lb/>
　隂陽居尊其類上行晉主離也明故下悉進需主坎<lb/>
　也隂故下有待　内非乾无可進之資外非坎无難<lb/>
　進之疑徳盛時險故有待也　三陽在下須主九居<lb/>
　五在險須助上下相須也<lb/>
<pb n="12a"/>有孚光亨貞吉<lb/>
　中實為孚光亨不陷也其吉以貞　下卦乾也位天<lb/>
　位者乾九五也上下交孚矣<lb/>
利渉大川往有功也<lb/>
　需終於進不進非需<lb/>
雲上於天需君子以飲食宴樂<lb/>
　陽氣烝坎水之上為雲坎水未能下而為兩　徳成<lb/>
　有待身存則道光是以君子貴全身也<lb/>
<pb n="12b"/>初九需于郊利用恒无咎<lb/>
　位在下陽未盛宜逺險也<lb/>
九三需于泥致寇至象曰需于泥災在外也自我致寇<lb/>
敬慎不敗也<lb/>
　積陽成乾徳盛可往致寇之至我盛彼弱可以必克<lb/>
　爻辭不言者存敬慎也象辭發之<lb/>
六四需于血出自穴象曰需于血順以聴也<lb/>
　需至于傷然後順聽隂柔非知幾者　順而不阻者<lb/>
<pb n="13a"/>　泰阻而不順者小畜阻而順者需<hi>小畜阻下以順上</hi>　以下<lb/>
　從上為順四之不阻順九五也五為陽主同類喜合<lb/>
　由陽觀隂險不可犯由隂觀陽盛不可遏二者互明<lb/>
　以盡需義<lb/>
九五需于酒食貞吉象曰酒食貞吉以中正也<lb/>
　險難已濟惟時宴樂幾於鳧鷖既醉時也功成而需<lb/>
　不滿假者故曰以中正<lb/>
上六入于穴有不速之客三人來敬之終吉<lb/>
<pb n="13b"/>　三陽之志達五則止上六在外居可安也至夬卦乃<lb/>
　決上六<lb/>
　　　訟<lb/>
䷅<hi>坎下乾上</hi>訟<lb/>
　九二欲争二隂訟之所起<lb/>
上剛下險險而健訟訟有孚窒惕中吉剛來而得中也<lb/>
　險而健訟才之偏也剛來得中才之美也觀象玩辭<lb/>
　達易之變<lb/>
<pb n="14a"/>初六不永所事小有言終吉<lb/>
　訟而情伸獲從四應其辯得明<lb/>
九二不克訟歸而逋其邑人三百户无眚<lb/>
　聽主中正故不克訟理曲畏罪故歸而逋已受其災<lb/>
　故邑人无眚九四上九皆在上者也<hi>匿于二隂逋竄之象</hi>
六三食舊徳<lb/>
　初六從四辯而後明四上一體既有前比可无訟也<lb/>
九四不克訟復即命渝安貞吉<lb/>
<pb n="14b"/>　初六自辯不待已言聽上之命訟變而静故吉<lb/>
九五訟元吉<lb/>
　九二受曲訟皆息矣此中正不私於應之效<lb/>
　　　師<lb/>
䷆<hi>坎下坤上</hi>師貞<lb/>
　師之主貴柔中師之帥貴剛中柔者出師之本剛者<lb/>
　行師之用　以至仁伐至不仁師之正正故可久為<lb/>
　萬世法<lb/>
<pb n="15a"/>初六師出以律否臧凶<lb/>
　以至仁伐不仁師出之律也王者之師以柔出司馬<lb/>
　統之以剛用　初六民也民柔王者用以為兵六鄉<lb/>
　六遂之衆是也後世聚强暴之夫為兵失之矣<lb/>
九二在師中吉无咎王三錫命象曰在師中吉承天寵<lb/>
也王三錫命懐萬邦也<lb/>
　時中之義行乎險難君子之道造次必於是用將得<lb/>
　人故萬邦懐懐者說服異乎畏矣<lb/>
<pb n="15b"/>六五田有禽利執言无咎長子帥師弟子輿尸貞凶<lb/>
　坤卦為田二位亦為田坎實在中禽也二得衆而險<lb/>
　五禽之猶害也在下得衆上討之有辭隨爻取義易<lb/>
　之變也六五以應用二以類用三隂柔无斷如此<lb/>
上六大君有命開國承家小人勿用<lb/>
　師之終不再舉賞功之際戒受封者勿用小人其義<lb/>
　深矣用小人國必亂亂則師又舉非師之終<lb/>
　或謂小人有功者不賞非也王者六鄉之民皆君子<lb/>
<pb n="16a"/>　統之者六卿也何假於小人而用之<lb/>
　　　比<lb/>
䷇<hi>坤下坎上</hi>比<lb/>
初六有孚比之无咎有孚盈缶終來有它吉象曰比之<lb/>
初六有它吉也<lb/>
　比之時一陽得衆初六可先比也五來接有它吉也<lb/>
　<hi>非應為它</hi>
六三比之匪人<lb/>
<pb n="16b"/>　初比於五先也二應也四承也六三无是三者之義<lb/>
　將不能比五矣<lb/>
　　　小畜<lb/>
䷈<hi>乾下巽上</hi>小畜<lb/>
　總言之一隂畜五陽分言之三陽在下六四阻之欲<lb/>
　上不得為小者所畜三陽藴於内巽之力弱二陽見<lb/>
　於外故所畜者小<lb/>
宻雲不雨尚往也自我西郊施未行也<lb/>
<pb n="17a"/>　天氣下降地氣上為雲天氣上往地氣下為雨小畜<lb/>
　三陽在下六四阻之故不雨若來而往則雨故曰尚<lb/>
　往隂制之故陽之施未行<lb/>
風行天上小畜君子以懿文徳<lb/>
　風行天上散乎外畜於内者小懿文徳形諸外也<lb/>
初九復自道何其咎吉<lb/>
　往其反為復陽欲上行遇隂而止故復于下以畜其<lb/>
　徳其往也本有咎既復矣咎變為吉<lb/>
<pb n="17b"/>九二牽復吉象曰牽復在中亦不自失也<lb/>
　二牽於初而復資諸人也所以牽復者以在中有諸<lb/>
　己也惟有諸己故能資諸人<lb/>
九三輿説輻夫妻反目<lb/>
　大畜九三徳盛可試小畜九三欲用則未可欲止則<lb/>
　不固大畜之長艮力也小畜之小由巽爾畜徳非静<lb/>
　不可　大畜同五故六四安小畜已專故六四危<lb/>
六四有孚血去惕出无咎象曰有孚惕出上合志也<lb/>
<pb n="18a"/>　自三言四乘剛則危自五言四承陽則順重卦故乘<lb/>
　剛巽之承陽本體也然則六四之順信矣順上畜下<lb/>
　故无傷无恐　下畜三陽上奉九五有君人之大徳<lb/>
　有事君之小心　需六四坎體雖承陽志未孚也故<lb/>
　傷而去<lb/>
九五有孚攣如富以其鄰<lb/>
　由中之信固結不解推以任四畜道濟矣<lb/>
上九既雨既處尚徳載婦貞厲月幾望君子征凶象曰<lb/>
<pb n="18b"/>既雨既處徳積載也君子征凶有所疑也<lb/>
　不雨卦體也既雨爻體也三陽畜於下不能成雨至<lb/>
　此陽上故雨未雨故尚往既雨故處而尚載諸陽之<lb/>
　徳積至此極猶載滿也卦有上九陽之徳成隂之功<lb/>
　顯故宜處也若有所往疑於變陽之徳隂之功皆且<lb/>
　將毁　月受日光幾望則畜之盛月為隂小者畜也<lb/>
　更進則生魄<lb/>
　　　履<lb/>
<pb n="19a"/>䷉<hi>兊下乾上</hi>履<lb/>
說而應乎乾是以履虎尾不咥人亨<lb/>
　由卦言之以兊應乾履者二承者三故亨由爻言之<lb/>
　不能上應志在履剛故見咥也<lb/>
剛中正履帝位而不疚光明也<lb/>
　取卦才之美以盡履道之至<lb/>
上天下澤履君子以辯上下定民志<lb/>
　乾父也八卦之始至尊兊少女也八卦之終至卑地<lb/>
<pb n="19b"/>　氣有時而上行兊安於下故不取天尊地卑必取上<lb/>
　天下澤也<lb/>
初九素履往无咎<lb/>
　履之得失觀乎動六三物欲也二四近之上應之初<lb/>
　與五无累焉不為物誘全其素以往莫之能禦矣<lb/>
九二履道坦坦幽人貞吉象曰幽人貞吉中不自亂也<lb/>
　九二居中六三節之不進幽人也居中寂而善應故<lb/>
　不亂　初九不雜於物九二居中履之善者以初九<lb/>
<pb n="20a"/>　之義言二則近隂以九二之義言初則未中易隨爻<lb/>
　取象不相須也<lb/>
九四履虎尾愬愬終吉<lb/>
　履兊應初為履虎尾乾上行危惟懼乃吉<lb/>
　<lb/>
　<lb/>
　<lb/>
　<lb/>
<pb n="20b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　復齋易説卷一<lb/>
</p>

  </div>
            <div>
<head>復齋易說卷二</head> <lb/>
    <p>
<pb n="1a"/>欽定四庫全書<lb/>
　復齋易說卷二<lb/>
　　　　　　　　　　　　宋　趙彦肅　撰<lb/>
　　　泰<lb/>
䷊<hi>乾下坤上</hi>泰<lb/>
九三包荒用馮河不遐遺朋亡得尚于中行<lb/>
　離初與三而應五不以剛為明而配于中中貴於剛<lb/>
　故也既主於中於包荒用馮河也何有<lb/>
<pb n="1b"/>九三无平不陂无往不復<lb/>
　下卦極泰之盛上卦極泰之變盛故存人事以致戒<lb/>
　變則推天行之必然平陂往復理有可懼泰盛宜戒<lb/>
　也城復于隍勢不可遏泰變可推也内卦方天地交<lb/>
　際未解故時與上六不同<lb/>
勿恤其孚<lb/>
　不往應上<lb/>
六四翩翩不富以其鄰不戒以孚<lb/>
<pb n="2a"/>　從六五下賢其心休休焉者<lb/>
　　　否<lb/>
䷋<hi>坤下乾上</hi>否<lb/>
君子以儉徳避難<lb/>
　儉損其徳謂韜光晦迹不見于外<lb/>
初六拔茅茹以其彚貞吉亨<lb/>
　隂承陽為貞剥陽為蔑貞初六能與其類承順諸陽<lb/>
　則得貞而吉亨初六隂㣲故志於貞六三隂盛故不<lb/>
<pb n="2b"/>　能也<lb/>
六二包承小人吉大人否亨<lb/>
　下包初上承三小人行之以免禍大人行之以亨否<lb/>
　全己者小濟時者大也<lb/>
九四有命无咎疇離祉<lb/>
　九四去隂長非五之福居位以止隂三陽皆離祉也<lb/>
　當隂盛而能安於禍福非知命者不能<lb/>
志行也<lb/>
<pb n="3a"/>　志立故能安命以就義九四近君非全身逺害者<lb/>
　　　同人<lb/>
䷌<hi>離下乾上</hi>同人<lb/>
　中虚内明故能同人有我而暗則私矣<lb/>
柔得位得中而應乎乾曰同人<lb/>
　得中應乾同乎天也同乎天者同乎人也　二五心<lb/>
　也人心天心同<lb/>
唯君子為能通天下之志<lb/>
<pb n="3b"/>　同人者心<lb/>
天與火同人君子以類族辨物<lb/>
　乾與離其卦殊天與火其物異故君子同天下之理<lb/>
　不齊天下之物<lb/>
初九同人于門元咎<lb/>
　出門同人自此以往无不同也其象則六二近而偶<lb/>
九三伏戎于莽升其髙陵三歲不興<lb/>
　二五私系致三四之爭同人之時責同於一非无故<lb/>
<pb n="4a"/>　者所以不言凶<lb/>
安行也<lb/>
　始志於二終乃上行<lb/>
同人之先以中直也<lb/>
　在卦六二至同人于野在爻乃同人于宗起三四之<lb/>
　爭六二非不欲同也三四无中直之徳自絶焉爾<lb/>
上九同人于郊无悔<lb/>
　此爻有隱者安於隱之象非君子之志<lb/>
<pb n="4b"/>　　　大有<lb/>
䷍<hi>乾下離上</hi>大有<lb/>
柔得尊位大中而上下應之曰大有<lb/>
　九居五不言得尊位所當居也六居五故貴之　五<lb/>
　為大中尊於二也　上下應者不拘逺近凡一陽五<lb/>
　隂一隂五陽之卦皆然<lb/>
其徳剛健而文明應乎天而時行是以元亨<lb/>
　内卦充實外卦光輝所有大也　乾加震曰大壯大<lb/>
<pb n="5a"/>　者壯也加離曰大有隂麗乎陽大者有之也柔得尊<lb/>
　位陽應之隂能有大也　大有之盛次乾夬小畜皆<lb/>
　不及也<lb/>
火在天上大有君子以遏惡揚善順天休命<lb/>
　明能辨善惡健能遏而揚之　隂閉於陽遏惡也陽<lb/>
　見于外揚善也<lb/>
初九无交害匪咎艱則无咎<lb/>
　上无繫應静未交也不輕於進固其有也凡乾之初<lb/>
<pb n="5b"/>　貴潜　匪咎由時无咎由己<lb/>
九二大車以載有攸往无咎象曰大車以載積中不敗<lb/>
也<lb/>
　未積宜艱積中利往二者初之積易地則皆然<lb/>
九三公用亨于天子小人弗克<lb/>
　大有之時五不私應故亨九三徳盛有大者<lb/>
九四匪其彭无咎<lb/>
　徳積至四盛矣以陽居隂是不矜不伐不有其大者<lb/>
<pb n="6a"/>　也<lb/>
六五厥孚交如威如吉<lb/>
　六五中虚麗於陽信以𤼵志故諸陽交孚上下應之<lb/>
上九自天祐之吉无不利<lb/>
　五能尊上上能為五所尊皆大有之至尊賢大也尊<lb/>
　於君大也兩小者不能此大有所以上吉也師之所<lb/>
　以不臣者君信其道故也師道雖尊君臣之分自明<lb/>
　並行不悖烏有不順哉　有位者至五而盛无位者<lb/>
<pb n="6b"/>　至上而盛大有之義君臣所同道在焉爾　君之大<lb/>
　有極於尊賢<lb/>
　　　謙<lb/>
䷎<hi>艮下坤上</hi>謙亨<lb/>
　内止无欲故外能柔順凡矜伐皆欲之動　陽實隂<lb/>
　虛内篤實外虚少謙之義也<lb/>
君子有終<lb/>
　一陽在下為謙初剛長二應君惟三乃謙爾　一陽<lb/>
<pb n="7a"/>　終於艮在上為剥終不可用在下為謙終而不窮止<lb/>
　得所也<lb/>
天道下濟而光明地道卑而上行<lb/>
　一陽下濟三隂上行<lb/>
地中有山謙君子以裒多益寡稱物平施<lb/>
　地中有山藴剛以柔　多者未必能損君子與損之<lb/>
　是施之以謙也寡者因謙義以得益<lb/>
謙謙君子卑以自牧也<lb/>
<pb n="7b"/>　以謙制欲其猶牧也歟<lb/>
六二鳴謙貞吉<lb/>
　上六以上應下固謙矣又不若六二實居三下也二<lb/>
　爻俱鳴九三謙主有下逮无上行故六二中心得<lb/>
六五不富以其鄰利用侵伐无不利<lb/>
　諸爻歸三不從五則三富也就五言之三非謙矣故<lb/>
　可伐<lb/>
上六鳴謙利用行師征邑國<lb/>
<pb n="8a"/>　以謙下三三止不應征之以自治也<lb/>
　　　豫<lb/>
䷏<hi>坤下震上</hi>豫<lb/>
利建侯行師<lb/>
　一陽主衆而在五下為侯為師<lb/>
剛應而志行<lb/>
　志行非上行也<lb/>
初六鳴豫凶<lb/>
<pb n="8b"/>　在下鳴以求應故凶<lb/>
六二介于石不終日貞吉<lb/>
　九四當上下應時六二中正自守蓋知幾者也斯人<lb/>
　也九五出則仕矣志行五不得以豫名之<lb/>
九五貞疾恒不死<lb/>
　九居五正六居之貞疾五之為中无與於九六也<lb/>
上六冥豫成有渝无咎<lb/>
　卦外无位冥不知豫卦成而變故无咎也<lb/>
<pb n="9a"/>　　　隨<lb/>
䷐<hi>震下兊上</hi>隨元亨利貞无咎<lb/>
　元亨利貞常隨不失則无咎具此四徳則能時中也<lb/>
　<hi>可以隨時可以隨人可以見隨於人</hi>　元亨利貞天然完具雖至昏愚<lb/>
　未嘗不隨特自蔽爾<hi>隨故不假外求</hi>
剛來而下柔動而說隨<lb/>
　否塞不通陽來下交故隂隨之陽取上畫隂取下畫<lb/>
　交之極乃隨之至<hi>陽倡隂和陽致之隂隨之</hi>
<pb n="9b"/>大亨貞无咎而天下隨時<lb/>
　大亨貞陽徳也與屯彖同<lb/>
隨時之義大矣哉<lb/>
　隨時之義非聖人不能盡<lb/>
君子以嚮晦入宴息<lb/>
　自震至兊朝以及暮故嚮晦入宴息<lb/>
初九官有渝貞吉出門交有功<lb/>
　初主四常也隨二變也爻義以時變時義以畫變初<lb/>
<pb n="10a"/>　隨六二故出門交有功當隨之時而取應失之矣<lb/>
　卦義隂隨陽爻義下隨上也<hi>在下隨人在上為人所隨</hi>
六二係小子失丈夫<lb/>
　隂為小子陽為丈夫上隨六三則失初九也<hi>隨非其人則隨</hi>
　<hi>我者去</hi>
六三係丈夫失小子隨有求得<lb/>
　隨得其人故隨我非其人者去將更得同類來從我<lb/>
　善惡不兩立也<lb/>
<pb n="10b"/>九四隨有獲貞凶有孚在道以明何咎<lb/>
　下皆隨上上為下所隨四得三并初二也四既得衆<lb/>
　以為己有則凶率以從五又何咎乎惟有孚者此志<lb/>
　明爾<lb/>
九五孚于嘉吉<lb/>
　受人之隨當擇賢也　孚于九四天下隨之矣民隨<lb/>
　臣小臣隨大臣大臣隨君樹后王君公承以大夫師<lb/>
　長其義具此卦<lb/>
<pb n="11a"/>上六拘係之乃從維之王用亨于西山<lb/>
　上无位義取隨之極至<lb/>
　　　蠱<lb/>
䷑<hi>巽下艮上</hi>蠱元亨<lb/>
　隨蠱兼反對　隂不能蠱上九故元亨<lb/>
巽而止蠱<lb/>
　巽之伏隂將以蠱陽止而不防所以成蠱<lb/>
終則有始天行也<lb/>
<pb n="11b"/>　事之无窮如天運之无已<lb/>
山下有風蠱君子以振民育徳<lb/>
　山下有風物必摇落故為蠱風亦有長育時取所重<lb/>
　言之振民育徳風俗正而蠱治<lb/>
初六幹父之蠱<lb/>
　乾初九上主治蠱故諸爻皆幹父之蠱<hi>上九主蠱无位非君故寄</hi>
　<hi>之於父</hi>
得中道也<lb/>
<pb n="12a"/>　蠱之九二以陽居隂剛柔相濟又居中體巽故夫子<lb/>
　曰得中道也若取其柔巽抑其剛徳則與爻義未合<lb/>
六四裕父之蠱往見吝<lb/>
　隂无所承然寛其蠱使不至甚未能往幹也<lb/>
上九不事王侯髙尚其事<lb/>
　位居賓師以道揆者下五爻言蠱至此言事能以道<lb/>
　揆則无蠱矣<lb/>
　　　臨<lb/>
<pb n="12b"/>䷒<hi>兊下坤上</hi>臨<lb/>
　陽下臨隂天地交際君道體此得民情也　臨親而<lb/>
　下所以保民觀尊而上所以率民<lb/>
剛浸而長說而順<lb/>
　剛長則說而順隂長則順而止之自然之象　剛柔<lb/>
　進退其積也以漸日月之行其象尤著<lb/>
剛中而應大亨以正天之道也<lb/>
　因卦徳以明道體　君臨故曰道无妄天理故曰命<lb/>
<pb n="13a"/>　各有所主<lb/>
至于八月有凶消不久也<lb/>
　隂消不久退又息也<lb/>
澤上有地臨君子以教思无窮容保民无疆<lb/>
　无窮无疆法地之廣　教以防民情猶岸之蓄水<lb/>
六三甘臨无攸利既憂之无咎<lb/>
　以柔乗剛妄以為美故无攸利既能憂懼不敢為美<lb/>
　則无咎也<lb/>
<pb n="13b"/>六五知臨大君之宜吉象曰大君之宜行中之謂也<lb/>
　以柔居剛得中道也臨下之道剛柔皆偏惟行也可<lb/>
　　　觀<lb/>
䷓<hi>坤下巽上</hi>觀盥而不薦有孚顒若<lb/>
　示之以盥而民孚言化速也聖人之誠自盥至薦純<lb/>
　一无間民信之深自不待薦爾<lb/>
大觀在上順而巽中正以觀天下<lb/>
　大觀在上統謂二陽中正以觀天下獨舉九五<lb/>
<pb n="14a"/>聖人以神道設教而天下服矣<lb/>
　至神之道不外中正子思得之以述中庸本諸此也<lb/>
　　天之神寓於四時聖人之神寓於教　自姤至否<lb/>
　陽臨隂者皆致力焉至觀而率服變化之妙非九五<lb/>
　不可<lb/>
六三觀我生進退象曰觀我生進退未失道也<lb/>
　下卦之主故退觀民以成大順自下仰上故進觀五<lb/>
　以望光華必先觀我生者下順從乃可進耳六三進<lb/>
<pb n="14b"/>　退非為疑也尊上親下義當竭盡未失道也<lb/>
九五觀我生君子无咎象曰觀我生觀民也<lb/>
　剥之五爻小人也觀之四爻君子也故曰變化之妙<lb/>
　非九五不可九五觀民皆君子乃得无咎<hi>君子絶句</hi>
上九觀其生君子无咎象曰觀其生志未平也<lb/>
　其指九五上與五共安危者民非君子不幾於剥乎<lb/>
　故上九志未安平必觀其民也<lb/>
　復齋易說卷二<lb/>
<pb n="15a"/>欽定四庫全書<lb/>
　復齋易説卷三<lb/>
　　　　　　　　　　　　宋　趙彦肅　撰<lb/>
　　　噬嗑<lb/>
䷔<hi>震下離上</hi>噬嗑亨<lb/>
　頤中有物噬而嗑之食道也食道所以養人故亨<lb/>
利用獄<lb/>
　頤外實中虛囹圄之象中有實焉囚也決而去之獄<lb/>
<pb n="15b"/>　貴空爾此卦動故利用獄賁止故折獄致刑也<hi>彖以材言</hi>
剛柔分動而明雷電合而章<lb/>
　陽動隂薄之其聲為雷是故震二隂在上隂𤼵之其<lb/>
　明為電是故離中隂在中離必遇震乃為電否則日<lb/>
　也火也離合震剛柔分動而明故春分後雷𤼵聲始<lb/>
　電至秋分而雷収電隱屯之時陽交隂難作矣噬嗑<lb/>
　加離震益𤼵達合而章明然則陽得志難益散也<lb/>
六二噬膚滅鼻无咎象曰噬膚滅鼻乗剛也<lb/>
<pb n="16a"/>　以柔居柔而且乗剛故最易噬<lb/>
六三噬腊肉遇毒小吝无咎象曰遇毒位不當也<lb/>
　獸乾者腊物雖小而有骨六三柔若易噬居剛實堅<lb/>
　噬之者易而不戒則傷諸口遇毒故小吝終噬之故<lb/>
　无咎<lb/>
九四噬乾胏得金矢利艱貞吉<lb/>
　易噬者膚乾肉次之難噬者乾胏乾腊次之乾腊雖<lb/>
　小易之而遇毒乾胏雖堅人知其難致力焉故利艱<lb/>
<pb n="16b"/>　貞吉陽體剛直與隂中伏陽者不同<lb/>
六五噬乾肉得黄金貞厲无咎象曰貞厲无咎得當也<lb/>
　以隂居陽與三同而象異者五離體故无幽隱噬者<lb/>
　知其中堅貞厲則无咎矣　噬者六易九居之則當<lb/>
　位六三位不當言未噬之體六五得當言既噬之效<lb/>
　互相明也六三言體戒噬者謹六五言效勸噬者貞<lb/>
　各有所主也<lb/>
上九何校滅耳凶<lb/>
<pb n="17a"/>　噬嗑之義所包者廣故四爻取諸物象使人觸類而<lb/>
　得初終舉用則為例者用刑噬嗑之一端爾<lb/>
　　　賁<lb/>
䷕<hi>離下艮上</hi>賁<lb/>
六二賁其須<lb/>
　與三皆无應相須成賁<lb/>
九三賁如需如永貞吉<lb/>
　永貞捨四取二也兩柔交賁文之過潤捨其一焉剛<lb/>
<pb n="17b"/>　上柔下故永貞吉<lb/>
永貞之吉終莫之陵也<lb/>
　二巽乎三四則乗之取二捨四則有順无陵<lb/>
六五賁于丘園束帛箋箋吝終吉<lb/>
　六五賁上聘于隱者上九賁五來受聘命<lb/>
上九白賁无咎<lb/>
　賁之極反質也艮止故靜貞<hi>文之極得白乃所以為賁也</hi>
　　　剥<lb/>
<pb n="18a"/>䷖<hi>坤下艮上</hi>剥<lb/>
　剥九月卦坤十月卦復十一月卦剥之後坤而後復<lb/>
　也乾位西北坤藏於乾隂陽合徳氣乃肈元而後陽<lb/>
　氣出潜于黄宫猶月晦而朔合朔而後生明焉然則<lb/>
　謂剥極即復者是未察乎此也<lb/>
不利有攸往<lb/>
　隂盛不進受陽之止陽㣲不去期以止隂非明消息<lb/>
　盈虛之理者孰能知此　決水者盡去剥果者核存<lb/>
<pb n="18b"/>　易豈人私推天道爾<lb/>
順而止之<lb/>
　順而止之變剥也剥而復復浸長至乾猶有序此學<lb/>
　之之事順而止之聖人造化之妙也<lb/>
六二剥牀以辨<lb/>
　初足二辨三則袵席與<lb/>
六三剥之无咎<lb/>
　三應五比皆能存陽而免凶<lb/>
<pb n="19a"/>六五貫魚以宫人寵无不利象曰以宫人寵終无尤也<lb/>
　六五有后妃之象身雖承順未免剥也是謂以順為<lb/>
　剥惟止而无欲者可以制之而得其助易義精矣<lb/>
上九碩果不食君子得輿小人剥廬象曰君子得輿民<lb/>
所載也小人剥廬終不可用也<lb/>
　五陽消隂剥之一陽下自落爾窮上反下以成妙用<lb/>
　非作易者孰能知之　陽在下為輿在上為廬上反<lb/>
　之初君子得輿六易居上小人剥廬終不可用故陽<lb/>
<pb n="19b"/>　去之<hi>先得輿而後剥廬陽去隂乃居之</hi>　果必碩而後反生陽必剥<lb/>
　而後復故陽不可以无剥此天理也<lb/>
　　　復<lb/>
䷗<hi>震下坤上</hi>復<lb/>
　由中出者自誠明也剥而反者自明誠也陽始<lb/>
　交隂屬諸屯陽剥而反屬諸復屯乾動也復剥<lb/>
　反也觀卦之序聖人之㫖見矣<hi>剥之反為復謂反卦也速於自</hi>
　<hi>上而下</hi>
<pb n="20a"/>朋來无咎<lb/>
　初得九世六位為主六龍為朋<lb/>
七日來復天行也<lb/>
　隂陽消長可以數推人之復有速有遲又有迷者不<lb/>
　可預計也<lb/>
復其見天地之心乎<lb/>
　一畫動乎至虚以象天地之心學易者當體此也<lb/>
　分而言之隂陽竒偶合而言之天地之心蓋不倚於<lb/>
<pb n="20b"/>　隂陽矣此其所同焉者也<lb/>
初九不逺復无祗悔元吉<lb/>
　執柯伐柯其則不逺求在我也仁能守之故无祇悔<lb/>
　不再失也<lb/>
六二休復吉<lb/>
　初九先覺六二資之易為功也<lb/>
象曰休復之吉以下仁也<lb/>
　自二觀初動者静也初九之仁寄言於二聖人㣲㫖<lb/>
<pb n="21a"/>　能言之類莫能加矣　草木之仁布種於地其生也<lb/>
　根莖暢達莫之能遏一居初上不期而化何以異此<lb/>
　　子罕言者於此𤼵之賛易之辭非論語答問比也<lb/>
敦復无悔中以自考也<lb/>
　二四之復資諸人者五之復成諸己者與初非應位<lb/>
　自守中爾<lb/>
上六迷復凶<lb/>
　隂暗逺陽也<lb/>
<pb n="21b"/>　　　无妄<lb/>
䷘<hi>震下乾上</hi>无妄元亨利貞<lb/>
　天徳全也<lb/>
天之命也<lb/>
　剛自外來寄象爾其實天之所賦我固有也<lb/>
无妄之往何之矣<lb/>
　天理自行有感通无作為无妄之動非所謂往若有<lb/>
　所往是亦妄而已矣<lb/>
<pb n="22a"/>天下雷行物與无妄<lb/>
　陽氣動品物皆應是為物與若言與物无妄則不可<lb/>
初九无妄往吉象曰无妄之往得志也<lb/>
　動以化隂二隂聽從故得志<lb/>
六二不耕穫不菑畬則利有攸往象曰不耕穫未富也<lb/>
　其象類休復者<lb/>
九五无妄之疾勿藥有喜<lb/>
　以應為累无妄之疾初能治之不待己除也<lb/>
<pb n="22b"/>上九无妄行有眚无攸利<lb/>
　事類亢龍者也此卦論成就之功初當進上宜止二<lb/>
　三當變四可貞五守中<lb/>
　　　大畜<lb/>
䷙<hi>乾下艮上</hi>大畜<lb/>
　乾居艮下所畜者大大者畜於内也　无妄震下乾<lb/>
　上動以天地受之以大畜乾下艮上全夫天而止也<lb/>
　大畜之義大矣哉<lb/>
<pb n="23a"/>利貞<lb/>
　畜欲貞<lb/>
剛健篤實輝光日新其徳<lb/>
　剛健篤實三陽内充輝光一陽外著<lb/>
能止健<lb/>
　止如為人君止於仁之止<lb/>
不家食吉養賢也<lb/>
　尚賢尊上九也不家食吉養賢三陽類升也<lb/>
<pb n="23b"/>天在山中大畜君子以多識前言往行以畜其徳<lb/>
　天運而往象在山中君子觀之故多識前言往行以<lb/>
　畜其徳<lb/>
初九有厲利己<lb/>
　陽未盛進則危止則利陽體故欲進位下故能止<lb/>
輿說輹中无尤也<lb/>
　居中故能畜而不行以合卦義<lb/>
九三良馬逐利艱貞曰閑輿衛利有攸往<lb/>
<pb n="24a"/>　徳盛成乾所畜者大與上合恙可有為也難貞則利<lb/>
　不忘畜也<lb/>
六四童牛之梏元吉<lb/>
　童牛之梏至順也以接三陽不亦善乎<lb/>
六五豶豕之牙吉<lb/>
　以六居五故為豶豕之牙和順不拂上承上九下引<lb/>
　三陽人君畜賢之道如此<lb/>
上九何天之衢亨<lb/>
<pb n="24b"/>　徳藴於内𤼵輝於外畜極而亨也<lb/>
　　　頤<lb/>
䷚<hi>震下艮上</hi>頤<lb/>
　下動求養上止静以應之　動於春夏止於秋冬天<lb/>
　地所以養物動於日出止於日入人所以養生少壯<lb/>
　動衰老止亦其義也<lb/>
觀其所養<lb/>
　養人養於人二者皆是<lb/>
<pb n="25a"/>天地養萬物<lb/>
　賛初上之功<lb/>
初九舍爾靈龜觀我朶頤凶象曰觀我朶頤亦不足貴<lb/>
也<lb/>
　隂虚无實空朶頤爾初九觀之何哉　初上陽畫皆<lb/>
　良貴也上以静存初以動失<lb/>
六四顛頤吉虎視眈眈其欲逐逐无咎<lb/>
　上九艮止故近養五初九震動故逺應四　虎食肉<lb/>
<pb n="25b"/>　異於龜蓋求養切者隂求陽養吉而无咎<lb/>
上施光也<lb/>
　初九上施則光<lb/>
　　　大過<lb/>
䷛<hi>巽下兊上</hi>大過<lb/>
大過之時大矣哉<lb/>
　事因時有无其時而為其事者未之聞也堯舜之禪<lb/>
　湯武之伐時爾<lb/>
<pb n="26a"/>初六藉用白茅无咎<lb/>
　剛過之時隂順伏者无咎乗陵者凶初六柔巽在下<lb/>
　承事於陽尊卑明上下正隂伏而陽尊陽尊而隂依<lb/>
　以重猶之祭器茅藉之器益貴茅亦因以取重焉<lb/>
九二枯楊生稊老夫得其女妻无不利<lb/>
　陽大為幹隂小為枝莖華葉下者稊上者華二居初<lb/>
　上老夫女妻過以相與五居上下老婦士夫是可醜<lb/>
　也<lb/>
<pb n="26b"/>九三棟橈凶九四棟隆吉有它吝<lb/>
　時方大過不取常應上不應三則反乎下故棟橈初<lb/>
　不應四則安於上故棟隆<lb/>
　　　坎<lb/>
䷜<hi>坎下坎上</hi>習坎<lb/>
　水得火而温隂從陽也火得水而滅所存者未燼而<lb/>
　火去矣君子道長小人從化小人黨盛君子去之此<lb/>
　剛柔之辨　坎陽在内隂在外故水明内景離陽在<lb/>
<pb n="27a"/>　外隂在内故火明外景　水得陽氣升而為雲所以<lb/>
　能升者陽也其升而復降者隂也坎升而為雲則中<lb/>
　之陽散水之體未聚故暗而不明下而為水則中之<lb/>
　陽聚而質成故内明也<lb/>
水流而不盈<lb/>
　二偶畫地也一陽陷其中水流地中之象陷乎二隂<lb/>
　而未出水常行地中豈有盈而溢者<lb/>
行險而不失其信<lb/>
<pb n="27b"/>　水行乎坎其勢平其趨下盈科而進此其必然者<lb/>
維心亨乃以剛中也<lb/>
　復之初坎之二五畫竒而實復動於虚坎存於中命<lb/>
　之曰心取象精矣陽渉隂所以盡變隂能揜之不能<lb/>
　阻其亨剛中故也<lb/>
行有尚往有功也<lb/>
　水以流為尚險以去為通心以運用為神<lb/>
天險不可升也地險山川丘陵也王公設險以守其國<lb/>
<pb n="28a"/>　以不可升為天險聖人取象精妙如此　神道設教<lb/>
　而天下服體天險也宅都以勢而建國安用地險也<lb/>
　王公設險必仰觀俯察而後國可守爾　天徳純備<lb/>
　髙不可及故天下仰服不然雖有山川邱陵孰不能<lb/>
　度哉<lb/>
九二坎有險求小得<lb/>
　陽實在中得而非失有險未平未光大也<lb/>
象曰求小得未出中也<lb/>
<pb n="28b"/>　陽居中則在險出險則失中卦時然也聖人觀象與<lb/>
　其失中寧未出險其義居中光大險將自平爾<lb/>
六四樽酒簋貳用缶納約自牖終无咎<lb/>
　坎隂陷陽至四而變因重卦也二五之剛挾柔在内<lb/>
　麗象著而險情變三乗剛非可取者故不若四至順<lb/>
　也承陽履隂无復險矣由是隂陽情通交際得焉樽<lb/>
　酒簋貳情寓此也器用缶尚質素也納約自牖无隱<lb/>
　情也險變為順故要其終<lb/>
<pb n="29a"/>九五坎不盈祗既平无咎<lb/>
　坎不盈水在中也祇既平已盈科也坎不出險平之<lb/>
　而已中未大者期守中以充乾乎<lb/>
上六係用徽纆寘于叢棘三歲不得凶<lb/>
　隂柔坎體終不能變堅意陷陽以取極禍係用徽纆<lb/>
　不獲去也寘于叢棘乗剛傷也<lb/>
象曰上六失道<lb/>
　復之從道應初九也坎上失道陷二五也初上包括<lb/>
<pb n="29b"/>　二陽其害為甚<lb/>
　　　離<lb/>
䷝<hi>離下離上</hi>離利貞亨<lb/>
　隂麗陽正也正故可久隂麗則陽亨也<lb/>
重明以麗乎正<lb/>
　八卦同徳相應正也乃附麗之義故於離𤼵之<lb/>
柔麗乎中正<lb/>
　柔麗二五中也麗于陽正也<lb/>
<pb n="30a"/>明兩作離大人以繼明照于四方<lb/>
　日入而升謂之兩作日新不已謂之繼明<lb/>
初九履錯然敬之无咎<lb/>
　柔乗剛所履錯然初九出而遇之能敬則隂陽合徳<lb/>
　動與物交皆天理也不敬則役於物而生咎　日出<lb/>
　而作故𤼵此象<lb/>
六二黄離元吉<lb/>
　麗於中天下之至徳<lb/>
<pb n="30b"/>九三日昊之離不鼓缶而歌則大耋之嗟凶<lb/>
　離中虚為缶日昊象老景達者安於死生之變昧者<lb/>
　嗟時之不久故凶<lb/>
九四突如其來如焚如死如棄如<lb/>
　炎上侵五故戒之深不然如日之再升明之日新亦<lb/>
　其象也<lb/>
六五出涕沱若戚嗟若吉象曰六五之吉離王公也<lb/>
　明極故憂深憂深故禍弭又麗於尊位故致吉也<lb/>
<pb n="31a"/>上九王用出征有嘉折首獲匪其醜<lb/>
　上為六五所麗離之主在上與諸卦不同<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　復齋易説卷三<lb/>
</p>

  </div>
            <div>
<head>復齋易説卷四</head> <lb/>
    <p>
<pb n="1a"/>欽定四庫全書<lb/>
　復齋易説卷四<lb/>
　　　　　　　　　　　宋　趙彦肅　撰<lb/>
　　　咸<lb/>
䷞<hi>艮下兊上</hi>咸<lb/>
　咸女在外未歸親迎之時故男下女恒女已歸居室<lb/>
　之時故夫尊婦卑<lb/>
咸感也柔上而剛下二氣感應以相與<lb/>
<pb n="1b"/>　匪隂先倡示皆感也感而後應則非速矣名卦曰咸<lb/>
　其㫖深矣夫子賛之其辭妙<lb/>
止而説<lb/>
　止而説則情不流性情也　男止女說是女説於止<lb/>
　也夫婦之情貞矣<lb/>
觀其所感而天地萬物之情可見矣<lb/>
　是之謂情<lb/>
初六咸其拇象曰咸其拇志在外也<lb/>
<pb n="2a"/>　初動拇以感四咸之時隂陽近而相得近无感乃取<lb/>
　應爻<lb/>
六二咸其腓凶居吉象曰雖凶居吉順不害也<lb/>
　五志在上二感之不應故凶居而順三則吉<lb/>
九三咸其股執其隨往吝象曰咸其股亦不處也志在<lb/>
隨人所執下也<lb/>
　動股感上為二所執上志在五往咸吝也<lb/>
九四貞吉悔亡憧憧往來朋從爾思<lb/>
<pb n="2b"/>　日月代明寒暑迭運往來屈信乃常理也若憧憧然<lb/>
　以思繋物則不可爾　心感則精思感則粗聖人感<lb/>
　人心非思所能與也或曰感不以心為感之至是未<lb/>
　知心之妙爾<lb/>
九五咸其脢无悔象曰咸其脢志末也<lb/>
　四以思五以非心皆不明感通之妙　志末者欲以<lb/>
　无心感上六在卦之外者<lb/>
　　　恒<lb/>
<pb n="3a"/>䷟<hi>巽下震上</hi>恒<lb/>
終則有始也<lb/>
　恒故終則有始若終而窮豈曰恒乎<lb/>
觀其所恒而天地萬物之情可見矣<lb/>
　以足咸義　感而恒與乾之文言賛貞同㫖<lb/>
象曰雷風恒君子以立不易方<lb/>
　乾交坤坤復交乾有震斯有巽動則有風風復動物<lb/>
　是其證也故為恒　立不易方確乎不拔也<lb/>
<pb n="3b"/>初六浚恒貞凶无攸利象曰浚恒之凶始求深也<lb/>
　主於中正通時適變恒之道也執一不可以為恒初<lb/>
　六隂柔居下以浚為常不知當浚則浚當顯則顯初<lb/>
　无定也居始而求深焉攸利<lb/>
九三不恒其徳或承之羞貞吝象曰不恒其徳无所容<lb/>
也<lb/>
　過中不恒也九二承之始可羞矣自以守貞吝於從<lb/>
　也<lb/>
<pb n="4a"/>九四田无禽象曰久非其位安得禽也<lb/>
　失中與正故无所獲且初六隂也<lb/>
六五恒其徳貞婦人吉夫子凶象曰婦人貞吉從一而<lb/>
終也夫子制義從婦凶也<lb/>
　居中則恒所應未定以六應九隂從陽也以震屈巽<lb/>
　夫從婦也爻義為吉卦體為凶<lb/>
上六振恒凶象曰振恒在上大无功也<lb/>
　初與上一以深為恒一以振為恒偏而執一失中故<lb/>
<pb n="4b"/>　凶　九二六五中矣而不正九三正矣而不中初六<lb/>
　九四中正兩亡焉上六又以隂在上皆非恒義九二<lb/>
　九三以陽在下上應六五上六於分亦不當也<lb/>
　　　遯<lb/>
䷠<hi>艮下乾上</hi>遯亨<lb/>
　身雖遯道自亨<lb/>
天下有山遯<lb/>
　乾動於上陽能逺隂艮止於下隂不汙陽<lb/>
<pb n="5a"/>初六遯尾厲勿用有攸往<lb/>
　止而不往於遯則危然隂長之時亦不迫陽也<hi>此是二義</hi>
　<hi>兼取</hi>
六二執之用黄牛之革莫之勝説<lb/>
　六二中順以留諸陽諸陽留則遯變　遯之六二觀<lb/>
　之九五於隂長時皆以中正易亂為治至矣哉大矣<lb/>
　哉<lb/>
九三係遯有疾厲畜臣妾吉<lb/>
<pb n="5b"/>　係隂不去於遯則危留以止隂乃有濟也　内卦艮<lb/>
　體皆不去以止遯<lb/>
九四好遯君子吉小人否<lb/>
　止遯屬之二三至四乃明遯義四乃初之所好不顧<lb/>
　而遯其勇決如此<lb/>
九五嘉遯貞吉<lb/>
　二之所嘉亦不顧而遯<lb/>
上九肥遯无不利<lb/>
<pb n="6a"/>　外卦乾體皆能遯去<lb/>
　　　大壯<lb/>
䷡<hi>乾下震上</hi>大壯<lb/>
君子以非禮弗履<lb/>
　由情正大故不蹈非禮　動乎天故非禮弗履<lb/>
初九壯于趾征凶有孚<lb/>
　卦至四乃壯初九陽㣲徒壯其趾剛徳未盛故征凶<lb/>
其孚窮也<lb/>
<pb n="6b"/>　信於羣陽而不量已<lb/>
九三小人用壯君子用罔貞厲羝羊觸藩羸其角<lb/>
　小人用壯決之於三君子用罔視四慊也以剛為貞<lb/>
　敵隂則危陽半值隂藩不決矣<lb/>
九四貞吉悔亡藩決不羸壯于大輿之輹<lb/>
　陽壯隂自壊也<lb/>
六五喪羊于易无悔<lb/>
　喪羊于易失剛也无悔在中也喪羊疑非壯在中猶<lb/>
<pb n="7a"/>　壯爾<lb/>
上六羝羊觸藩不能退不能遂无攸利艱則吉<lb/>
　舉三明上三妄進二者皆傷三能艱上亦吉也化小<lb/>
　人者並受其福誅小人者未免俱傷立象之義深矣<lb/>
　<hi>上之禍福繋乎三爾</hi>
　　　晉<lb/>
䷢<hi>坤下離上</hi>晉<lb/>
順而麗乎大明<lb/>
<pb n="7b"/>　别而言之坤順離麗兼而言之六五以順徳麗二陽<lb/>
　三隂順進欲同麗也隂麗於隂徳之進三隂順進氣<lb/>
　之升　大明陽也隂麗不敢為主異乎巽兊矣是故<lb/>
　離卦為隂而日火皆陽物<lb/>
柔進而上行<lb/>
　六五上行已進也三隂從之欲進也<lb/>
是以康侯用錫馬蕃庶<lb/>
　康侯之馬則隂物也與牝馬同下獻上亦曰錫朝貢<lb/>
<pb n="8a"/>　曰錫馬助祭曰大牲惟其時爾<lb/>
象曰明出地上晉君子以自昭明徳<lb/>
　如日之升无或使之揠苗則害矣<lb/>
初六晉如摧如貞吉罔孚裕无咎<lb/>
　晉主在五不取四應時之宜也晉如志在五也摧如<lb/>
　阻於四也貞以自守雖无信者寛以自處待時而進<lb/>
　爾<lb/>
六二晉如愁如貞吉受兹介福于其王母<lb/>
<pb n="8b"/>　晉如志應也愁如有阻也在下而裕得位而愁其揆<lb/>
　一也五居尊位與坤合徳氣同者應終莫之阻介福<lb/>
　之受不可辭矣　王者以義主民有父道以恩保民<lb/>
　有母道以禮教民有師道　隂陽之情或以配合或<lb/>
　以類聚惟其時爾或謂六二无應是未知晉之同氣<lb/>
　而升也<lb/>
六三衆允悔亡<lb/>
　與衆同誠以類俱進四不能遏匪摧匪愁行得所附<lb/>
<pb n="9a"/>　以麗乎中不正之悔可消亡也<lb/>
九四晉如鼫鼠貞厲<lb/>
　晉之時隂為君子陽為小人大哉時乎<lb/>
六五悔亡失得勿恤往吉无不利<lb/>
　有悔有失有恤者何乘剛也悔亡失得勿恤者何居<lb/>
　中而得尊位下以類升也明故能要終置失得於度<lb/>
　外爾<lb/>
上九晉其角維用伐邑厲吉无咎貞吝<lb/>
<pb n="9b"/>　需六四出三陽達五幾於夬晉九四厲三隂達五幾<lb/>
　於剥於此更進則上九宜伐坤矣過位之陽抗方來<lb/>
　之隂其亦危哉吉无咎者在晉時六五麗故爾以剛<lb/>
　大之氣為戒畏之事故貞吝也<lb/>
道未光也<lb/>
　道未光故伐之道光之時隂少而伏何暇伐也<lb/>
　　　明夷<lb/>
䷣<hi>離下坤上</hi>明夷<lb/>
<pb n="10a"/>内文明而外柔順以蒙大難<lb/>
　内隱文明外顯柔順處亂世之道也惟内明故能柔<lb/>
　順逺害九三陷於四隂蒙大難也<lb/>
利艱貞晦其明也<lb/>
　以艱為貞故能晦其明而不露不然則暫而已不能<lb/>
　久也明有時露終不晦矣<lb/>
九三明夷于南狩得其大首不可疾貞<lb/>
　三為明之主進獲上六必待天時人事之至先時則<lb/>
<pb n="10b"/>　失正矣<lb/>
上六不明晦初登于天後入于地<lb/>
　上六闇自五以下皆以明傷<lb/>
　　　家人<lb/>
䷤<hi>離下巽上</hi>家人<lb/>
　自二至五隂陽得位柔皆順乎剛初上包括盛且閑<lb/>
　正家之象　父母以五四言之父子兄弟以五三言<lb/>
　之夫婦以五四三二言之　必曰利女貞者巽離皆<lb/>
<pb n="11a"/>　女故也<lb/>
風自火出家人<lb/>
　火之用在二陽陽動故生風<lb/>
初九閑有家悔亡象曰閑有家志未變也<lb/>
　二隂内麗三陽閑之不出閫也閑之在始故言於初<lb/>
　　志未變則閑益固悔亡之義以此故爾陽閑隂正<lb/>
　閑邪也閑人者其自閑乎<lb/>
六二无攸遂在中饋貞吉象曰六二之吉順以巽也<lb/>
<pb n="11b"/>　順巽乎三以饋尊者二之正也<lb/>
六四富家大吉<lb/>
　化行乎下家之肥正家由五歸美于四成化之首也<lb/>
九五王假有家勿恤吉<lb/>
　五剛中正齊家之本四以下皆正齊家之效徳至則<lb/>
　效至猶影響也<lb/>
　　　睽<lb/>
䷥<hi>兊下離上</hi>睽<lb/>
<pb n="12a"/>　其體其情各有睽合别而為四具在卦爻　二至五<lb/>
　隂陽失位皆睽異也隂陽相與異中見同是故自其<lb/>
　同觀之天地萬物一太極也自其睽觀之一隂一陽<lb/>
　已異體矣而况於萬物乎<lb/>
初九悔亡喪馬勿逐自復見惡人无咎<lb/>
　同體者合異體者睽初四合徳時也故悔亡四在隂<lb/>
　中馬幾喪矣既與隂睽故自復也路必由三見之則<lb/>
　通四是以无咎<lb/>
<pb n="12b"/>九二遇主于巷<lb/>
　二五陽下隂上故體睽而情合陽之情喜上隂之情<lb/>
　喜下故二者適相遇九四間之故于巷遇以濟睽故<lb/>
　无咎也<lb/>
六三見輿曳其牛掣其人天且劓无初有終<lb/>
　二陽繋隂隂欲去之陽不捨隂力爭以取傷害當睽<lb/>
　之時應爻未通睽極而解故終遇也<lb/>
　　　蹇<lb/>
<pb n="13a"/>䷦<hi>艮下坎上</hi>蹇<lb/>
　陽少隂揜之蹇以當位守正而未通解以隂陽交際<lb/>
　而難釋<lb/>
利西南不利東北<lb/>
　陽以施隂為用隂以得陽為美西南隂也東北陽也<lb/>
　坤隂卦東北喪朋乃終有慶貴得陽也蹇陽在險利<lb/>
　西南與隂通也不利東北偏於陽爾<lb/>
利見大人往有功也當位貞吉以正邦也蹇之時用大<lb/>
<pb n="13b"/>矣哉<lb/>
　既曰見險而能止又曰利見大人既曰不利東北又<lb/>
　曰當位貞吉易之變如此<lb/>
初六往蹇來譽<lb/>
　來對往吉還鄉位爾坎在上故往蹇能來故有譽也<lb/>
　蹇之為言舉足艱也<lb/>
六二王臣蹇蹇匪躬之故<lb/>
　義有不可雖王臣亦不輕往君子許其知時不謂其<lb/>
<pb n="14a"/>　私已也<lb/>
九五大蹇朋來<lb/>
　足行之澁為蹇大者蹇則朋來人君不自用天下皆<lb/>
　歸之<lb/>
上六往蹇來碩<lb/>
　所以往蹇志在内故也<lb/>
　　　解<lb/>
䷧<hi>坎下震上</hi>解<lb/>
<pb n="14b"/>　陽少於隂難之所起剛柔迭居和而解也　聖人之<lb/>
　作易也觀變於隂陽而立卦是故求卦之㫖當先察<lb/>
　隂陽之情得其情矣卦名乃定次推卦才次舉物象<lb/>
　次明卦時而卦之用盡矣例立於屯餘不徧及聖經<lb/>
　舉一學者反三故解之為卦隂陽易位各離其所隂<lb/>
　喜得陽為難者散此其情震動而上坎流而下動斯<lb/>
　出險此其才雷雨作解此其物有攸往夙吉此其時<lb/>
　也<lb/>
<pb n="15a"/>利西南无所往其來復吉有攸往夙吉<lb/>
　利西南无所往成卦也有攸往夙吉卦才也其義如<lb/>
　男下女以得妻既得妻而辨分變而通之易之妙也<lb/>
解利西南往得衆也<lb/>
　情不相得少為衆困其情相得少為衆主二陽居隂<lb/>
　以得其情往而得衆少乃貴也<lb/>
其來復吉乃得中也<lb/>
　解蹇之反陽浸下也<lb/>
<pb n="15b"/>雷雨作而百果草木皆甲拆<lb/>
　始離其根果最可見<lb/>
初六无咎象曰剛柔之際義无咎也<lb/>
　隂為陽難以其陵也或其阻也初六居陽承二應四<lb/>
　不為陽難最先解者故无咎<lb/>
九二田獲三狐得黄矢貞吉象曰九二貞吉得中道也<lb/>
　難既解少為衆主剛者一柔者五何疑剛者二柔者<lb/>
　四未審所適故疑生二得中道貴於四也五以應與<lb/>
<pb n="16a"/>　諸隂不容不歸狐者初三上也黄矢者五也得易辭<lb/>
　獲難辭<lb/>
六三負且乘致冦至貞吝象曰負且乘亦可醜也自我<lb/>
致戎又誰咎也<lb/>
　解之時隂喜得陽居其間者貪欲取之負四則初争<lb/>
　乗二則五至矣且初能應四不敢負二五能應二不<lb/>
　復乗四者貞夫一故也三本无應乃欲兼上下二陽<lb/>
　難自己作致戎必矣以貞一之道言之又為吝也<lb/>
<pb n="16b"/>九四解而拇朋至斯孚象曰解而拇未當位也<lb/>
　九二得中故田獲三狐得黄矢九四未當位故解而<lb/>
　拇羣隂未孚也初六以應而解三隂未孚是難未全<lb/>
　解必得同類者至羣隂始孚爾以隂皆信九二故也<lb/>
六五君子維有解吉有孚于小人象曰君子有解小人<lb/>
退也<lb/>
　五為隂主與陽剛應難由已解諸隂聽也<lb/>
上六公用射隼于髙墉之上獲之无不利象曰公用射<lb/>
<pb n="17a"/>隼以解悖也<lb/>
　難之興也隂同揜陽難之解也隂乃應陽解之極也<lb/>
　隂更欲逐隂而得陽矣初應四二應五皆有陽惟三<lb/>
　與上无陽三近二四猶欲貪非據上既逺无它求直<lb/>
　欲射三去之柔去必有陽來居者<lb/>
　　　損<lb/>
䷨<hi>兊下艮上</hi>損<lb/>
　損益之義主在内卦<hi>剛而柔口損柔而剛曰益</hi>　不損初二而損<lb/>
<pb n="17b"/>　三損其盛者不益四五而益上益其衰者　益卦不<lb/>
　損五上而損四損其盛者不益三二而益初益其㣲<lb/>
　者　損益盈虚二五不動㫖哉<hi>損過益不及得中而止</hi>有損則<lb/>
　有益盛衰消長盈虚往來屈伸上下常相對也　隂<lb/>
　損陽人欲損天理<lb/>
其道上行<lb/>
　損之道上行益之道下施<lb/>
損下益上其道上行損而有孚元吉无咎可貞利有攸<lb/>
<pb n="18a"/>往<lb/>
　知離之情者可與言中孚知中孚之情者可與言損之彖<lb/>
　離者何隂包於陽故麗也惟中孚亦然中孚者信也惟<lb/>
　損亦然方其為泰也有取於交而己隂升而上非有<lb/>
　取於服也損九三一爻以臨其上而隂包其間於是<lb/>
　有孚而麗象顯至此卦才之美不可勝賛矣故曰損<lb/>
　下益上其道上行其道上行者乾尊也元吉大者伸<lb/>
　也如斯而損何咎陽上可貞陽為主下皆可往也觀<lb/>
<pb n="18b"/>　損之彖見仲尼所賛與文王繇辭脗合无間後之學<lb/>
　易者鮮知之矣<lb/>
君子以懲忿窒欲<lb/>
　兊說有懲忿之象艮止有窒欲之象<lb/>
初九已事遄往无咎酌損之<lb/>
　以陽居陽已事扵損速往之四得隂損己則无咎也<lb/>
　初為㣲盈酌損之以就中甚則反虚故爾<lb/>
九二利貞征凶弗損益之<lb/>
<pb n="19a"/>　止於至中无所損益利在貞固征則凶也戒之者以<lb/>
　上有應恐妄損也<lb/>
六三三人行則損一人一人行則得其友<lb/>
　參者分偶者合一者通此天地男女生化之義　三<lb/>
　損一一得友損益盈虚之理每寓也<lb/>
六五或益之十朋之龜弗克違元吉<lb/>
　止於至中不求損益上九以其虛中无我自來益之<lb/>
　然柔有益之道此益非不足而益如天祐人助之意<lb/>
<pb n="19b"/>　欲辭之而不可得　龜明知之物<lb/>
上九弗損益之无咎貞吉利有攸往得臣无家<lb/>
　卦由三上二爻變已損益者故弗更損益也上六過<lb/>
　隂得九已平故无咎貞吉雖然九二征凶上九利有<lb/>
　攸往何哉九二守中可亘今古上九因益而平陽處<lb/>
　卦極有時而盛又可以往蓋盈虛无常故也下有六<lb/>
　三隂陽常相濟盈則損虛則益至此損益之義方盡<lb/>
　而時中適變无窮矣<lb/>
<pb n="20a"/>　　　益<lb/>
䷩<hi>震下巽上</hi>益<lb/>
利渉大川木道乃行<lb/>
　中孚益皆中虛中孚木在澤上舟行於水益木在震<lb/>
　上木之動者亦舟渙惟取木居水上爾<lb/>
初九利用為大作元吉无咎<lb/>
　損卦論損益盈虛益卦專言益爾陽主行益者隂主<lb/>
　得益者<lb/>
<pb n="20b"/>六二或益之十朋之龜弗克違永貞吉王用享于帝吉<lb/>
　象與損六五畧同其異者損得益於上九此得益於<lb/>
　九五蓋初九陽㣲必九五可爾　王享帝與臣享君<lb/>
　同<lb/>
六三益之用凶事无咎有孚中行告公用圭<lb/>
　隂之資陽柔不足也六三居陽不資它爻隂體若無<lb/>
　以益人者惟其居陽故志欲用益然惟施之凶事可<lb/>
　无咎爾蓋當凶事則可僅以所有施補助故也又須<lb/>
<pb n="21a"/>　與己相孚得中而行告公自用己有隂之益人其難<lb/>
　如此爻𤼵此義深欲推己及人也以隂居陽且爾况<lb/>
　有剛徳者其肯吝乎<lb/>
六四中行告公從利用為依遷國<lb/>
　六三居陽不敢求益自用其剛六四重隂從五而遷<lb/>
　以救其弱二者皆當其可以其在卦之中能中行故<lb/>
　也愚者依明柔者依强以遷得益大哉<lb/>
九五有孚惠心勿問元吉有孚惠我徳<lb/>
<pb n="21b"/>　有孚惠心其益无方所過者化風行草偃也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　復齋易説卷四<lb/>
</p>

  </div>
            <div>
<head>復齋易說卷五</head> <lb/>
    <p>
<pb n="1a"/>欽定四庫全書<lb/>
　復齋易說卷五<lb/>
　　　　　　　　　　　宋　趙彦肅　撰<lb/>
　　　夬<lb/>
䷪<hi>乾下兊上</hi>夬<lb/>
夬決也剛決柔也<lb/>
　志於乾<lb/>
健而說決而和<lb/>
<pb n="1b"/>　健而說行健而得志也進徳幾於安行者象之　顔<lb/>
　子幾之復者其始夬者其進也<lb/>
揚于王庭柔乘五剛也<lb/>
　陽至五成夬決上六者九五也羣陽助五而已決小<lb/>
　人歸於君故无後患　心象王庭<lb/>
孚號有厲其危乃光也<lb/>
　克己者如臨深淵如履薄冰<lb/>
告自邑不利即戎所尚乃窮也<lb/>
<pb n="2a"/>　陽有化无殺　必有事焉而勿正<lb/>
利有攸往剛長乃終也<lb/>
　至於乾<lb/>
居徳則忌<lb/>
　戒滿而溢<lb/>
九四臀无膚其行次且牽羊悔亡聞言不信<lb/>
　夬之四說上六而不决姤之三望初六而不去以同<lb/>
　體故也　夬之時人知隂可決次且不進是為不明<lb/>
<pb n="2b"/>　姤之時知幾之士則能去爾行雖不速厲无大咎也<lb/>
九五莧陸夬夬中行无咎<lb/>
　莧居陸隂乘陽也決而又決務盡去之中而行乃光<lb/>
　明也蓋不決上六於九五有累故也<lb/>
　　　姤<lb/>
䷫<hi>巽下乾上</hi>姤<lb/>
柔遇剛也<lb/>
　乾易坤有震斯有巽陽不往隂不來隂之來與陽相<lb/>
<pb n="3a"/>　遇故曰柔遇剛彖言天地相遇非柔先動可知<lb/>
勿用取女不可與長也<lb/>
　取女之義男下於女隂道上行姤之時陽當制隂使<lb/>
　安於下若與之感則隂氣升有進而消陽之象故戒<lb/>
　之<lb/>
初六繋于金柅貞吉有攸往見凶羸豕孚蹢躅<lb/>
　初六遇九二隂陽之情相得有所繫而止故吉反此<lb/>
　則凶隂不可長<lb/>
<pb n="3b"/>行未牽也<lb/>
　九二為初所牽三尚間一爻至遯始牽而不可去<lb/>
九五以杞包瓜含章有隕自天<lb/>
　五任二得初含章之象无心於得若天與之<lb/>
上九姤其角吝无咎<lb/>
　遇柔最晚於姤則吝於剥則无咎<lb/>
　　　萃<lb/>
䷬<hi>坤下兊上</hi>萃<lb/>
<pb n="4a"/>萃聚也<lb/>
　陽聚於上隂聚於下方以類聚物以羣分　君臣聚<lb/>
　於上民聚於下　否分而情隔觀尊而不親非所以<lb/>
　聚<lb/>
順以說剛中而應故聚也<lb/>
　順以說隂之情剛中而應陽之徳　物達其情則聚<lb/>
　不與之接則散　順理而説剛中應物故徳聚　不<lb/>
　散拂理而苦柔邪逐物徳日散也<lb/>
<pb n="4b"/>王假有廟致孝亨也<lb/>
　死而氣散立廟以聚之<lb/>
利見大人亨聚以正也<lb/>
　上有二陽利見者九五<lb/>
觀其所聚而天地萬物之情可見矣<lb/>
　積陽成天積隂成地健順之情顯矣隂陽之妙而可<lb/>
　測其情有體故也而况於人乎况於萬物乎<lb/>
初六有孚不終乃亂乃萃若號一握為笑勿恤徃无咎<lb/>
<pb n="5a"/>　比一陽居五得聚而專萃則益之以九四豫一陽居<lb/>
　四位近而逼萃則益之以九五當以是求之　有孚<lb/>
　不終私疑四也乃亂乃萃昧卦義也若號一握為笑<lb/>
　勿恤所疑釋也往无咎從應宜也柔故有疑順故疑<lb/>
　釋<lb/>
六二引吉无咎孚乃利用禴<lb/>
　初以應三以近皆從四二於同類中引拔應五從四<lb/>
　者有號有嗟從五者吉无咎應君也既孚矣以誠享<lb/>
<pb n="5b"/>　之　萃升之二皆曰孚乃利用禴孚者二五交也<lb/>
六三萃如嗟如无攸利往无咎小吝<lb/>
　萃如嗟如疑四也无攸利失時也往无咎上巽也小<lb/>
　吝進遲也豫九四動而險故三盱豫悔萃九四說而<lb/>
　巽故三往无咎　萃之時九四非强臣九五非弱君<lb/>
九四大吉无咎象曰大吉无咎位不當也<lb/>
　以六居之則无嫌也要之不若九居之<lb/>
九五萃有位匪孚元永貞悔亡<lb/>
<pb n="6a"/>　諸卦九五不言有位而此言之嫌也嫌者何别九四<lb/>
　也二陽均五有位故萃道歸五異於豫之貞疾恒不<lb/>
　死矣匪孚以二陽也元永貞徳優於四與比辭同則<lb/>
　悔亡矣<lb/>
上六齎咨涕洟无咎<lb/>
　乗剛危衆萃已孤能懼故无咎<lb/>
　　　升<lb/>
䷭<hi>巽下坤上</hi>升<lb/>
<pb n="6b"/>初六允升大吉<lb/>
　與上三隂合志蓋柔以時升之時雖在下可升也<lb/>
六四王用享于𡵨山<lb/>
　二與四不言升嫌五也二以誠通四以順事於升之<lb/>
　時立言精矣<lb/>
六五貞吉升階<lb/>
　柔升至五貞乃吉能守中也人由我升我為之階進<lb/>
　賢君道也<lb/>
<pb n="7a"/>上六冥升利于不息之貞<lb/>
　不息之貞終而復始无止也<lb/>
　　　困<lb/>
䷮<hi>坎下兊上</hi>困<lb/>
險以說<lb/>
　險在内而說非出險之義乃處險之義故為困　不<lb/>
　曰險而說者以說處險有致力之義<lb/>
君子以致命遂志<lb/>
<pb n="7b"/>　於困之時求所以不困者<lb/>
初六臀困于株木<lb/>
　九二坎之中爻為隂所困不能𤼵茂如株木然　困<lb/>
　人者人亦困之三隂本欲困陽而亦受困如噬嗑隂<lb/>
　陽相噬<lb/>
九二困于酒食<lb/>
　未得與九五宴樂<lb/>
六三因于石據于蒺䔧<lb/>
<pb n="8a"/>　坎内實外虚陽大隂小險而害人蒺䔧之象指二也<lb/>
九四困于金車<lb/>
　二惡其與隂交故困之<lb/>
九五劓刖困于赤紱乃徐有説<lb/>
　從欲以治君道之亨刑而服之君道之困徐乃不困<lb/>
　於用刑也<lb/>
　　　井<lb/>
䷯<hi>巽下坎上</hi>井<lb/>
<pb n="8b"/>　三隂為地三陽為水泉通地中之象六四柔順不阻<lb/>
　陽之往來石隙通泉之象<lb/>
巽乎水而上水井井養而不窮也<lb/>
　六巽乎下九升而上屈而後伸養而後用也<lb/>
木上有水井君子以勞民勸相<lb/>
　觀水循木而上以教民汲如取離象以佃漁取益象<lb/>
　以作耒耜也　木就地以引水水因木以升騰君子<lb/>
　下意以勞民民情說而上達也<lb/>
<pb n="9a"/>九三井渫不食為我心惻可用汲王明並受其福象曰<lb/>
井渫不食行測也求王明受福也<lb/>
　上六孚五未應三在上者先食也水之上者已汲則<lb/>
　中者達而上故汲王明則並受其福<hi>君道行則臣道昌</hi>
上六井収勿幕有孚元吉象曰元吉在上大成也<lb/>
　上不掩五五之澤施隂虛孚陽故大吉也<lb/>
　　　革<lb/>
䷰<hi>離下兊上</hi>革<lb/>
<pb n="9b"/>　易窮則變變則通通則久是故乾坤之索始於震終<lb/>
　於兊重卦之交始於屯終於革變而通之時也<lb/>
水火相息<lb/>
　水得火則寒者熱濡者槁火得水則燥者温炎者涼<lb/>
　故水用則火息火用則水息隂陽也寒暑也晝夜也<lb/>
　何莫不然故息者止也止且復用故息者滋也水火<lb/>
　之形有生滅水火之氣惟消長止而復滋其義精矣<lb/>
　　水用事則火息己事則火來故火生於寅火用事<lb/>
<pb n="10a"/>　則水息己事則水來故水生於申水之生於申也胎<lb/>
　於午火王時也火之生於寅也胎於子水王時也止<lb/>
　而滋之義明矣<lb/>
元亨利貞<lb/>
　乾交坤坤交乾自屯至革元亨利貞常不易也<lb/>
已日乃孚革而信之<lb/>
　此象猶震之後笑言啞啞也　聖者見革之元亨利<lb/>
　貞與乾同學者造乎此始知之<lb/>
<pb n="10b"/>澤中有火革君子以治厯明時<lb/>
　澤中有火兊見離藏正秋時也火藏矣而非无故火<lb/>
　墓於戌冬繼秋春繼冬夏繼春父子相傳因也秋繼<lb/>
　夏金火相傳革也以氣言之金革火時一秋而暑氣<lb/>
　退凉颷生是也以物言之火革金爐鑄是也五行以<lb/>
　相生相授而金火以相革相成是故兊為澤則與火<lb/>
　相息兊為秋則與離相代皆革之義也<lb/>
初九鞏用黄牛之革<lb/>
<pb n="11a"/>　革之功在革二隂爾二隂革成就以反其初此立卦<lb/>
　之本因而推之革之才不可勝用矣　隂麗陽固欲<lb/>
　變也　黄牛者六二也於初言之何哉初九固九三<lb/>
　貞故六二之革成乾如俱革焉易離為坎何所取也<lb/>
　　推其才以措諸事己未可革靜以待人也<lb/>
六二已日乃革之征吉无咎<lb/>
　陽為日卦全體也繇言已日乃孚一卦為一日革成<lb/>
　乾而後信也爻析體也此言已日乃革之一爻為一<lb/>
<pb n="11b"/>　日已日者終初九也初九固六二乃革得時之宜故<lb/>
　行有嘉也推其才以措諸事則文明中正柔順應乾<lb/>
　而能革者<lb/>
九三征凶貞厲革言三就有孚<lb/>
　二革則乾體具故九三征凶於貞危也三不往下卦<lb/>
　成曰革言三就則能貞可知夫當革之時而能不革<lb/>
　是亦變也故以革言若推其才以措諸事則知事之<lb/>
　不可革而能審處者也<lb/>
<pb n="12a"/>象曰革言三就又何之矣<lb/>
　與无妄之往何之矣意同聖人之㫖深哉<lb/>
九四悔亡有孚改命吉<lb/>
　以九居四有悔革時貴陽故悔亡有孚改命信志而<lb/>
　變其悔也推其才以措諸事則剛而不過佐君以任<lb/>
　革者<lb/>
九五大人虎變未占有孚<lb/>
　兊為虎虎變云者兊變也九五之變決上六上六之<lb/>
<pb n="12b"/>　變從九五虎與豹大小之異也推其才以措諸事則<lb/>
　大人有作風行草偃爾<lb/>
上六君子豹變小人革面征凶居貞吉<lb/>
　兊成乾不可更往居貞可也以事言則君子從化深<lb/>
　小人從化淺爾<lb/>
　　　鼎<lb/>
䷱<hi>巽下離上</hi>鼎<lb/>
　汲水於井然火於鼎坎離之用周以普矣井之為卦<lb/>
<pb n="13a"/>　坎上巽下鼎之為卦離上巽下風行乎中水火之氣<lb/>
　散而无滯大哉風乎<lb/>
聖人亨以亨上帝而大亨以養聖賢<lb/>
　亨帝以少為貴故於聖賢曰大亨<lb/>
巽而耳目聰明<lb/>
　内順於理則外之視聽无所蔽又巽於人兼天下之<lb/>
　耳目則聰明也<lb/>
象曰木上有火鼎君子以正位凝命<lb/>
<pb n="13b"/>　木上有火燄也　天難諶命靡常能正其位則天命<lb/>
　定此言主器之道<lb/>
初六鼎顛趾利出否得妾以其子无咎<lb/>
　初四相應均於覆鼎初以賤從貴故為出否四以貴<lb/>
　從賤故為覆餗又初无實四有實故也妾以賤從貴<lb/>
　者也然得主非貴有子乃貴主亦以有子為得妾也<lb/>
九二鼎有實我仇有疾不我能即吉<lb/>
　六五不應則九二不覆始有實者或亨飪未熟或調<lb/>
<pb n="14a"/>　和未宜故未取上出為用<lb/>
九三鼎耳革其行塞雉膏不食方雨虧悔終吉<lb/>
　五應二者革而從上上不援三則三之行塞雖有美<lb/>
　實不見食矣五上方和於三虧悔終吉者六終有變也<lb/>
六五鼎黄耳金鉉利貞<lb/>
　柔乗剛故利貞<lb/>
　　　震<lb/>
䷲<hi>震下震上</hi>震<lb/>
<pb n="14b"/>　陽氣交隂達而上行　陽氣動而為震或潜達或激<lb/>
　而成聲聖人以雷立象蓋徵其顯者　隂陽周溥貞<lb/>
　而有常進退往來終則有始震艮迭居惟變所適爾<lb/>
震驚百里不喪匕鬯<lb/>
　處動而静有是徳者可以為君<lb/>
震來虩虩恐致福也笑言啞啞後有則也<lb/>
　陽氣之動雷霆之威所以生物也知幾者見之明矣<lb/>
　智不足以及此至品物流形始驗其則爾聖人賛易<lb/>
<pb n="15a"/>　常以其顯然者示人<lb/>
出可以守宗廟社稷<lb/>
　出猶作也<lb/>
洊雷震君子以恐懼修省<lb/>
　恐懼修省庶幾動合天理非止見威而懼<lb/>
初九震來虩虩後笑言啞啞吉<lb/>
　初九為一卦之主盡震之義故以卦辭明之<lb/>
六三震蘇蘇震行无眚<lb/>
<pb n="15b"/>　初九震六二危近也至三稍緩可以免逺也<lb/>
九四震遂泥<lb/>
　初九震之純動之果也九四居隂位且處二隂之間<lb/>
　故泥而未光近五以止為尚故无凶悔吝<lb/>
六五震往來厲億无喪有事<lb/>
　往則乗初來則乗四皆危也初震之果者四震之泥<lb/>
　者寧守位爾以尊位當弱陽故无所喪可有事于中<lb/>
　也<lb/>
<pb n="16a"/>上六震索索視矍矍征凶震不于其躬于其鄰无咎婚<lb/>
媾有言<lb/>
　九四之威至上索矣驚而避之過也震之不于上之<lb/>
　躬者以其至五而止也而四又方欲明己之不逼五<lb/>
　故有言<lb/>
象曰震索索中未得也雖凶无咎畏鄰戒也<lb/>
　九四畏逼五而不敢逞<lb/>
　　　艮<lb/>
<pb n="16b"/>䷳<hi>艮下艮上</hi>艮<lb/>
艮止也<lb/>
　陽止乎上又能上二隂又二隂止而不進<lb/>
時止則止時行則行<lb/>
　陽交隂始於震終於艮終而復始往而復來循環无<lb/>
　端故時止則止時行則行<lb/>
艮其止止其所也上下敵應不相與也是以不獲其身<lb/>
行其庭不見其人无咎也<lb/>
<pb n="17a"/>　當静而静止其所矣當動而動亦止其所也必先止<lb/>
　於静而後止於動　以初對四則同以二對五則又<lb/>
　同以三對上則又同静者見人我之本一亂者紛然<lb/>
　其有間矣　先不獲其身而後不見其人<hi>盡已而无私則見人</hi>
　<hi>之為公</hi>
君子以思不出其位<lb/>
　思不外馳心有所止<lb/>
初六艮其趾无咎利永貞<lb/>
<pb n="17b"/>　人之能行必有其才有其時有其位乃可初六隂柔<lb/>
　則无其才卦為止則无其時在下則无其位是未可<lb/>
　行而宜止者也艮其趾故无咎人之於止能安者難<lb/>
　故利永貞<lb/>
六二艮其腓不拯其隨其心不快<lb/>
　六二當艮時中正自守不以隨三為快<lb/>
九三艮其限列其夤厲薫心<lb/>
　限止夤列失俛仰之節害其心矣心慢而體不恭志<lb/>
<pb n="18a"/>　動氣也限止而危薰心氣動志也是以君子貴内外<lb/>
　交相養也<lb/>
六四艮其身无咎<lb/>
　艮其身則身之所當止者皆止矣身之所當止者何<lb/>
　也踐形之學是也六四當艮時以隂居隂非静之至<lb/>
　何足以當此<lb/>
六五艮其輔言有序悔亡<lb/>
　能黙故能言非黙而不言也由言以推行所謂艮者<lb/>
<pb n="18b"/>　亦如是而已<lb/>
上九敦艮吉<lb/>
　其安仁者乎　艮體之純<lb/>
　　　漸<lb/>
䷴<hi>艮下巽上</hi>漸<lb/>
女歸吉<lb/>
　君子之道造端乎夫婦女歸吉則成化之漸<lb/>
止而巽動不窮也<lb/>
<pb n="19a"/>　止有無窮之進屈伸之理如此<lb/>
山上有木漸君子以居賢徳善俗<lb/>
　木得所居能庇覆也　體内卦以修徳法外卦以化<lb/>
　民<lb/>
上九鴻漸于陸其羽可用為儀吉<lb/>
　漸極而大通　一曰進而知退者也鴻能往能來<lb/>
　　　歸妹<lb/>
䷵<hi>兊下震上</hi>歸妹<lb/>
<pb n="19b"/>　上下交通人位守正象兼咸恒者也<lb/>
初九歸妹以娣跛能履征吉<lb/>
　歸妹之時柔尊為女君剛而位下蓋賤者也抱衾與<lb/>
　裯實命不猶若跛之履故征吉也<lb/>
象曰歸妹以娣以恒也<lb/>
　嫡之有娣如江有沱蓋常理也<lb/>
跛能履吉相承也<lb/>
　六五接二王姬下嫁初九承二賤妾上從<lb/>
<pb n="20a"/>九二眇能視利幽人之貞<lb/>
　眇能視不說彼之色也利幽人之貞不慕彼之勢也<lb/>
　安静守正則六五嬪矣<lb/>
六三歸妹以須反歸以娣<lb/>
　雖隂未肯欲歸妹則須至五若就本爻而行則可為<lb/>
　娣爾下比九二故反歸也<lb/>
九四歸妹愆期遲歸有時<lb/>
　女之剛者不肯為娣故待時而歸也<lb/>
<pb n="20b"/>上六女承筐无實士刲羊无血无攸利<lb/>
　乗五非娣也上極非須也无應非婦也體柔非夫也<lb/>
　故无適而可<lb/>
　<lb/>
　<lb/>
　<lb/>
　<lb/>
　復齋易説卷五<lb/>
</p>

  </div>
            <div>
<head>復齋易說卷六</head> <lb/>
    <p>
<pb n="1a"/>欽定四庫全書<lb/>
　復齋易說卷六<lb/>
　　　　　　　　　　　　宋　趙彦肅　撰<lb/>
　　　豐<lb/>
䷶<hi>離下震上</hi>豐<lb/>
明以動故豐<lb/>
　明者陽也陽氣動以生物故豐離為日日者陽之用<lb/>
　也日出乎震一日之豐陽氣二月出震一歲之豐陽<lb/>
<pb n="1b"/>　氣在下動而上亦豐義也<lb/>
雷電皆至豐君子以折獄致刑<lb/>
　明於初震於終折獄致刑也若噬嗑則先勑法而後<lb/>
　罰可明也<lb/>
初九遇其配主雖旬无咎往有尚<lb/>
　初遇二四遇五五為四主常也二為初主以配合爾<lb/>
　　上无應近與二遇陽升而中昊而又升五亦中故<lb/>
　雖旬无咎　剛以得中為尚柔以得剛為尚<lb/>
<pb n="2a"/>象曰雖旬无咎過旬災也<lb/>
　過五則亢<lb/>
六二豐其蔀日中見斗往得疑疾有孚𤼵若吉<lb/>
　隂柔无應往益疑也疑而不果初終得以發之<lb/>
九四豐其蔀日中見斗遇其夷主吉<lb/>
　居隂故暗趨中故吉六五夷主也<lb/>
六五來章有慶譽吉<lb/>
　六五來而與四隂陽雜成章<lb/>
<pb n="2b"/>上六豐其屋蔀其家闚其户閴其无人三歲不覿凶<lb/>
　九三之陽為上六所蔽故闚之不見<lb/>
　　　旅<lb/>
䷷<hi>艮下離上</hi>旅小亨旅貞吉<lb/>
　二隂居中故小亨隂託於陽得其所託也　剛上柔<lb/>
　下貞也　豐有既濟之義旅有未濟之義　陽不得<lb/>
　在内為主隂附於陽為客皆旅之義<lb/>
六二旅即次懐其資得童僕貞<lb/>
<pb n="3a"/>　二者隂之次六居之即次也隂自守故懐其資隂為<lb/>
　童僕所居正也<lb/>
九四旅于處得其資斧我心不快<lb/>
　陽居隂暫遇爾非即次也離性上行陽剛能動有上<lb/>
　從乎五以復于次之志得資斧可以剪除荆棘開通<lb/>
　道路有其志而未上達故心不快<lb/>
上九鳥焚其巢旅人先笑後號咷喪牛于易凶<lb/>
　髙者為巢鳥焚其巢即旅焚其次之象居上故先笑<lb/>
<pb n="3b"/>　遭焚故後號咷五宜陽居大壯六五非陽故曰喪羊<lb/>
　上宜隂居旅之上九非隂故曰喪牛壯之時不可以<lb/>
　失剛旅之時不可以失柔<lb/>
　　　巽<lb/>
䷸<hi>巽下巽上</hi>巽小亨<lb/>
　柔與剛遇剛中柔順故亨　重巽之卦剛柔雜居其<lb/>
　情尤順<lb/>
剛巽乎中正而志行柔皆順乎剛是以小亨利有攸徃<lb/>
<pb n="4a"/>利見大人<lb/>
　剛盡道柔乃服兩者俱利反此俱失主在剛不在柔<lb/>
　也<lb/>
初六進退利武人之貞<lb/>
　欲進從陽有浸長之嫌故不果而退然卦重矣情與<lb/>
　姤異故利決往<lb/>
九二巽在牀下用史巫紛若吉无咎<lb/>
　巽在牀下謂初六也用史巫以誠接之也初六志疑<lb/>
<pb n="4b"/>　故二接之<lb/>
九三頻巽吝<lb/>
　體巽也剛過故不安於巽有時不然故頻巽也<lb/>
六四悔亡田獲三品<lb/>
　乗三有悔承五居柔故悔亡體巽故陽樂與之二得<lb/>
　乎初矣四之所獲三陽爾三五以近上以同體<lb/>
九五貞吉悔亡无不利无初有終先庚三日後庚三日<lb/>
吉<lb/>
<pb n="5a"/>　巽之時體剛有悔巽乎中正故貞吉悔亡无不利也<lb/>
上九巽在牀下喪其資斧貞凶<lb/>
　九二可以接初近也上九不可以接四亢也亢在外<lb/>
　故喪資斧<lb/>
　　　兊<lb/>
䷹<hi>兊下兊上</hi>兊<lb/>
　說之情見乎外　隂居上故說又非説順不能得陽<lb/>
　又陽盛將決一隂故說　陽聚而不行故為澤隂為<lb/>
<pb n="5b"/>　岸<lb/>
是以順乎天而應乎人<lb/>
　順天應人方是說處<lb/>
朋友講習<lb/>
　講見於言習見於行<lb/>
初九和兊吉<lb/>
　純卦无應取隂陽近逺言其情初九逺隂所說者陽<lb/>
　故和而吉<lb/>
<pb n="6a"/>九二孚兊吉悔亡<lb/>
　以九居二故不孚于六三自信而說以亡其悔九五<lb/>
　本位无隂故孚于剥<lb/>
六三來兊凶<lb/>
　以三畫卦言之剛中柔外以六畫卦言之隂來居内<lb/>
　也剛中而說正也隂來而說邪矣<lb/>
九四商兊未寧介疾有喜<lb/>
　體與初同而情異者卦重之六三在下也商度故未<lb/>
<pb n="6b"/>　寧介於二體絶三說五乃有喜爾<lb/>
九五孚于剥<lb/>
　信上六也<lb/>
上六引兊<lb/>
　引三俱去成乾則道光矣<lb/>
　　　渙<lb/>
䷺<hi>坎下巽上</hi>渙亨<lb/>
　聚散天地之大義也　陽散而下隂散而升二氣絪<lb/>
<pb n="7a"/>　緼交而生物故亨　九居二五故亨<lb/>
利貞<lb/>
　陽尊隂卑其分明也<lb/>
王假有廟王乃在中也<lb/>
　人之死魂氣散王假有廟有事於散也<lb/>
九二渙奔其机悔亡<lb/>
　上之二陽出險難已散隂陽之情更相得故初拯馬<lb/>
　壯二奔其机不須出險只就之而安也<lb/>
<pb n="7b"/>六三渙其躬无悔<lb/>
　志在上應二无復險難之散已實為之<lb/>
六四渙其羣元吉渙有丘匪夷所思<lb/>
　上附九五不連初三則二之難益解<lb/>
九五渙汗其大號渙王居无咎<lb/>
　陽出險外汗散之象隂已聽服可𤼵號也<lb/>
上九渙其血去逖出无咎<lb/>
　不下應三去而逺之<lb/>
<pb n="8a"/>　　　節<lb/>
䷻<hi>兊下坎上</hi>節<lb/>
　内卦陽盛隂為之節外卦隂盛陽為之節<lb/>
說以行險<lb/>
　險象交物說以行險則无惡於物而心亨也昧者困<lb/>
　於物通者皆實理喜怒哀樂𤼵无不中其為節也不<lb/>
　亦優乎<lb/>
當位以節中正以通<lb/>
<pb n="8b"/>　當其可中正而已<lb/>
天地節而四時成<lb/>
　天地之節播隂陽五行於四時是故陽復於子長於<lb/>
　己而隂節之隂遇於午極於亥而陽節之二之分也<lb/>
　春木氣盛而傳之夏夏火氣盛而傳之秋秋金氣盛<lb/>
　而傳之冬冬水氣盛而傳之春四季之月土氣時至<lb/>
　五之紀也故厯有章蔀紀元歲有春夏秋冬月有晦<lb/>
　朔弦望日有晨昏晝夜何莫非節推而言之金石絲<lb/>
<pb n="9a"/>　竹樂聲以和醯醢鹽梅滋味以適黼黻丹青彩色以<lb/>
　章萬事盡然而况於四時乎　節止也所以止不中<lb/>
　不正而歸于中正也　竹有節故幹聳水有節故盈<lb/>
　科而進<lb/>
節以制度不傷財不害民<lb/>
　制者謂以此制民之情度者謂以此為法則先王之<lb/>
　禮經盡之矣<lb/>
澤上有水節君子以制數度議徳行<lb/>
<pb n="9b"/>　澤上有水滿而後流節之象　智者過之愚者不及<lb/>
　賢者過之不肖者不及君子所以議徳行<lb/>
初九不出户庭无咎九二不出門庭凶<lb/>
　二陽為隂所節不得上行外卦有隂以止之故皆不<lb/>
　出得失異者初當潜二當見也<lb/>
上六苦節貞凶悔亡<lb/>
　節道至五至矣不可加矣上又節之節之不當至於<lb/>
　苦而難行以是為貞固常久之道則凶矣<lb/>
<pb n="10a"/>　　　中孚<lb/>
䷼<hi>兊下巽上</hi>中孚<lb/>
　隂盛而陽陷為坎陽盛而隂麗為離故小人勝君子<lb/>
　則揜而害之君子勝小人則容而化之小過有坎象<lb/>
　中孚有離象　中孚信也二五剛中有可信之實柔<lb/>
　處卦中有信服之誠　全體隂得中二五陽得中陽<lb/>
　畫四隂畫亦四卦之中者无及於是　至虛而實天<lb/>
　理流行<lb/>
<pb n="10b"/>柔在内而剛得中説而巽孚乃化邦也<lb/>
　柔在内而不揜剛得中而為主則隂說乎陽而巽順<lb/>
　以聽此君子所以化小人也　下卦為内上卦為外<lb/>
　又三四二爻有時為内於中孚見之二五為中又三<lb/>
　四二爻有時為中於益於中孚見之又有隨時取中<lb/>
　者如復之六四　柔曰内剛曰中聖人立言精妙如<lb/>
　此異乎諸儒之說矣　化邦之道如風之入如澤之<lb/>
　潤<lb/>
<pb n="11a"/>豚魚吉信及豚魚也<lb/>
　陽有信以及隂致隂之信者陽也　隂從陽隂之利<lb/>
　也故吉　豚魚吉象也猶離言畜牝牛吉也<lb/>
利渉大川乗木舟虚也<lb/>
　益巽在震上木之動者舟也渙巽在坎上中孚巽在<lb/>
　兊上木浮乎水與澤者亦舟也中孚全體又有舟虚<lb/>
　之象中孚隂在内而孚不為險矣故利渉大川<lb/>
中孚以利貞乃應乎天也<lb/>
<pb n="11b"/>　孚而貞純亦不已天徳也　隂麗於陽故曰利貞<lb/>
　天之道四時不忒莫知其終周子曰利貞誠之復<lb/>
君子以議獄緩死<lb/>
　貴感化也<lb/>
初九虞吉有它不燕<lb/>
　六四孚于五矣初能度之不争應故吉有它不燕當<lb/>
　安静也<lb/>
九二鳴鶴在隂其子和之我有好爵吾與爾靡之<lb/>
<pb n="12a"/>　陽物兊體處二隂之下故為鳴鶴在隂初九子也同<lb/>
　類相孚故和之三四中虚九二一鳴聞于九五故有<lb/>
　好爵以靡初九<hi>初先孚而後孚五自邇及逺</hi>
九四月幾望馬匹亡无咎<lb/>
　隂虚資陽月受日光也月幾望受光為盛孚之至也<lb/>
　既望則缺幾望乃盛月之進退无一息間故不可言<lb/>
　既望也<lb/>
九五有孚攣如无咎<lb/>
<pb n="12b"/>　爻至此始稱孚盡卦義也餘卦稱孚者多泛言也此<lb/>
　卦欲極其義故諸爻吝之<lb/>
　　　小過<lb/>
䷽<hi>艮下震上</hi>小過亨利貞<lb/>
　貞者正而常也過以利貞與時行乃時中也非中何<lb/>
　以貞知此斯知小過之義矣<lb/>
有飛鳥之象焉<lb/>
　動而止止而下飛鳥之象<lb/>
<pb n="13a"/>上逆而下順也<lb/>
　六五九四逆九三六二順<lb/>
山上有雷小過君子以行過乎恭喪過乎哀用過乎儉<lb/>
　山上有雷訇然而過不能常也故為小過恭哀儉多<lb/>
　不及過之而後中<lb/>
六二過其祖遇其妣不及其君遇其臣无咎<lb/>
　過初遇二時也不及五遇二守正也小過之時安於<lb/>
　中正静止承剛故无咎<lb/>
<pb n="13b"/>九三弗過防之從或戕之凶<lb/>
　陽少弗過其初拒隂不能終止故有害也艮故能拒<lb/>
　兊故說應不能終止　小過之陽其當位者似蹇其<lb/>
　不當位者似解<lb/>
九四无咎弗過遇之往厲必戒勿用永貞<lb/>
　以九居四在小過時義无咎也陽既弗過適與隂遇<lb/>
　不可阻也若往從應則危矣是宜戒之勿用永貞也<lb/>
六五宻雲不雨自我西郊公弋取彼在穴<lb/>
<pb n="14a"/>　天氣下地氣升烝而雲興也陽往隂歸聚而雨降也<lb/>
　其闢其翕皆陽為主而隂聽之今夫小過小者用事<lb/>
　陽不為之主自五觀之陽降隂升矣隂升則為雲然<lb/>
　陽㣲未達隂盛不下安有雨也二有陽五庶乎下今<lb/>
　弋而取之六二爾何能濟乎此小過之所以不能大<lb/>
　有為也故隂不主於陽而能利者未之有也<lb/>
上六弗遇過之飛鳥離之凶是謂災眚<lb/>
　二以柔遇中四以剛遇柔故皆无咎上六過中逺陽<lb/>
<pb n="14b"/>　无所遇者亢極而凶<lb/>
　　　既濟<lb/>
䷾<hi>離下坎上</hi>既濟亨小<lb/>
　隂陽錯居陽皆交乎隂至矣　泰乾坤全體交既濟<lb/>
　隂陽雜以交陽志在變隂其功速也　既濟情交未<lb/>
　濟分定當位者承乗或逆辨位者三男更窮易之所<lb/>
　以終无盡也<lb/>
初吉終亂<lb/>
<pb n="15a"/>　陽下濟隂故初吉隂上乗陽故終亂咸之不可為恒<lb/>
　也久矣<lb/>
柔得中也<lb/>
　六二居中柔未盛上承上六亢隂盛无承吉凶之辨<lb/>
君子以思患而豫防之<lb/>
　水有滅火之理故當思患<lb/>
初九曳其輪濡其尾无咎<lb/>
　陽動上進以變隂坎在上故致其難<lb/>
<pb n="15b"/>六二婦喪其茀勿逐七日得<lb/>
　離明隂見婦喪茀也從陽而化隂隱其質七日得茀<lb/>
　也<lb/>
九三髙宗伐鬼方三年克之小人勿用<lb/>
　隂陽雜居隂皆乗陽故陽必克之九三介乎二隂<lb/>
　以先𤼵為主二陽在外助之一陽伐二隂難也二陽<lb/>
　助之其終必克高宗伐鬼方似之然則九五決上六<lb/>
　其舜之格有苖乎<lb/>
<pb n="16a"/>六四濡有衣袽終日戒<lb/>
　六四坎離雜離則麗於陽坎則陷隂者未辨故疑疑<lb/>
　則二陽侵之若斷然從陽何戒之有<lb/>
九五東鄰殺牛不如西鄰之禴祭實受其福<lb/>
　九三克二隂以象殺牛九五有事於上六以象禴祭<lb/>
上六濡其首厲<lb/>
　二隂克五爻皆陽上六沒之而已<lb/>
　　　未濟<lb/>
<pb n="16b"/>䷿<hi>坎下離上</hi>未濟<lb/>
　陽皆在上隂皆在下情未濟隂陽皆不當位義未濟<lb/>
九二曳其輪<lb/>
　與既濟之初同而又中也<lb/>
六三未濟征凶利涉大川<lb/>
　恐是不利渉大川<lb/>
九四貞吉悔亡震用伐鬼方三年有賞于大國<lb/>
　與既濟之九三同<lb/>
<pb n="17a"/>六五貞吉无悔君子之光有孚吉<lb/>
　卦體陽上隂下未濟也爻應五上二下有濟之象焉<lb/>
　居離有光孚二故吉<lb/>
上九有孚于飲酒无咎濡其首有孚失道<lb/>
　出險故孚于飲酒不節故失也<lb/>
　<lb/>
　<lb/>
　<lb/>
<pb n="17b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　復齋易説卷六<lb/>
</p>

  </div>
            <div> <lb/>
    <p>
<pb n="1a"/>　　右易說六卷復齋趙先生所述也是書觀象玩爻<lb/>
　　无一字外來研精覃思无一辭苟發出自胷臆无<lb/>
　　一句襲蹈前人者蓋先生篤志於道壯歲有覺盡<lb/>
　　棄舊習惟易是究其探賾鉤深簡嚴精切自他人<lb/>
　　數百千言不能該者纔約之以數語書雖不多一<lb/>
　　生精力實於此乎在疾且革<hi>仲可</hi>入省先生力疾<lb/>
　　起曰余病中見處甚有進始知平時之言无一句<lb/>
　　用得亦无一句用不得嗚呼先生所造固不滯在<lb/>
<pb n="1b"/>　　言語文字間矣卒後二十有六年郡太守莆陽許<lb/>
　　公取是書刊焉命<hi>仲可</hi>識其後因識其啓手足之<lb/>
　　語以諗觀者嘉定辛巳五月門人喻仲可敬書<lb/>
<pb n="2a"/>　　余聞復齋先生趙公之賢久矣假守嚴陵既逾年<lb/>
　　公之門人喻仲可始攜其所著易說六卷見過余<lb/>
　　肅觀之其體察也精其推研也審其措辭不苟其<lb/>
　　析理不浮蓋深窺乎爻象之變而洞達乎隂陽之<lb/>
　　情者也嗚呼如公之賢而無後余懼其久而或冺<lb/>
　　因屬喻君校勘刊置公之祠堂與志學者共之併<lb/>
　　以公之行實大槩刊附于後俾來者有攷焉嘉定<lb/>
　　辛巳六月望莆陽許興裔謹識<lb/>
</p>

  </div>
        </body>
    </text>
</TEI>
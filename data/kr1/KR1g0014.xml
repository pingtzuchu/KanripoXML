<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>十一經問對</head>
    <p>
<pb n="1a"/>欽定四庫全書　　　　　　經部七<lb/>
　十一經問對　　　　　　　五經總義類<lb/>
　　提要<lb/>
　　　<hi>臣</hi>等謹按十一經問對五卷題本題何異孫撰不<lb/>
　　　　著時代考其第二卷中論孟子徹法助法稱大元<lb/>
　　　　官制承宋職田則當為元人第一卷中論論語莫春<lb/>
　　　　者稱王稼村先生於杭州府學講此一章稼<lb/>
　　　　村為王義山之號義山宋景定中進士入元<pb n="1b"/>　　　　官江西儒學提舉異孫及見其講經則當在<lb/>
　　　　元初故論孟子恒心恒産一條謂老儒猶讀<lb/>
　　　　恒為常避宋真宗諱今當讀胡登反是宋亡<lb/>
　　　　未久之證也所説凡論語孝經孟子大學中<lb/>
　　　　庸詩書周禮儀禮春秋三傳禮記十一經其<lb/>
　　　　叙次先後頗無倫理又以大學中庸各為一<lb/>
　　　　經亦為杜撰皆頗不可解其書皆仿朱子或<lb/>
　　　　問之體設為問荅大學中庸論語孟子大致<pb n="2a"/>　　　　用章句集說而小有異同如君子居之何陋<lb/>
　　　　之有則以為箕子曾居其地至今禮義教化<lb/>
　　　　與中州同不可謂之為陋<hi>案鄭汝諧論語意原已先有此說異</hi>
　　　　<hi>孫蓋與之闇合</hi>至於日至之時皆熟矣則以為夏至<lb/>
　　　　君子不亮惡乎執以惡字讀去聲皆不為無<lb/>
　　　　理至於箓竹猗猗因毛傳緑木賊之說遂以<lb/>
　　　　切磋琢磨為用此草以治物父母惟其疾之<lb/>
　　　　憂謂孟武伯為人多憂夫子寛以他事不必<pb n="2b"/>　　　　憂惟當憂父母之疾雍也可使南面謂孔子<lb/>
　　　　之言為礙理人皆謂我毁明堂謂當時七國<lb/>
　　　　皆僭造明堂則未免横生異說他若以汲冡<lb/>
　　　　紀年為淳于髠所作謂孝經十八章次序為<lb/>
　　　　唐元宗所定尤鑿空無據矣其餘說詩多據<lb/>
　　　　鄭元譜說書多據蔡沈傳說三禮三傳多撮<lb/>
　　　　舉註疏然其間隨文生義觸類旁通用以資<lb/>
　　　　㓜學之記誦亦不為無益其論趙岐註孟子<pb n="3a"/>　　　　曰六經論語孟子前後凡經幾手訓解宋儒<lb/>
　　　　不過集衆說以求一是之歸如說易便罵王<lb/>
　　　　弼講周禮便責鄭康成賈公彦解尚書便駁<lb/>
　　　　孔安國傷乎已甚畢竟漢儒亦有多少好處<lb/>
　　　　趙岐在夾柱中三年註一部孟子也合諒他<lb/>
　　　　勤苦云云尤平心之論也乾隆四十一年五<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<pb n="3b"/>　　　　　　　　總　校　官　<hi>臣</hi>　陸　費　墀<pb n="4a"/>欽定四庫全書　　　　經部七<lb/>
　十一經問對目錄　　　五經總義類<lb/>
　卷一<lb/>
　　論語<lb/>
　卷二<lb/>
　　孝經<lb/>
　　孟子<lb/>
　　大學<pb n="4b"/>　　　中庸<lb/>
　　卷三<lb/>
　　　尚書<lb/>
　　卷四<lb/>
　　　毛詩<lb/>
　　　周禮上<lb/>
　　卷五<lb/>
　　　周禮下<pb n="5a"/>　　儀禮<lb/>
　　春秋<lb/>
　　禮記<lb/>
</p>

  </div>
            <div>
<head>十一經問對卷一</head> <lb/>
    <p>
<pb n="1a"/>欽定四庫全書<lb/>
　十一經問對卷一<lb/>
　　　論語<lb/>
問論語者何　對曰此孔門師弟子討論文義之言語<lb/>
　也有弟子記夫子之言者有夫子荅弟子之問者有<lb/>
　弟子自相荅問者又有時人相與言者有臣對君之<lb/>
　問者有師弟子對大夫之問者皆所以討論文義故<lb/>
　謂之論語<pb n="1b"/>問論語一也魯論齊論古論如何　對曰今之論語二<lb/>
　十篇者魯論也魯諸儒傳之故曰魯論如齊論篇章<lb/>
　又外有問王知道琅邪膠東諸儒傳之故曰齊論所<lb/>
　謂古論乃壁中所得者皆科斗文字故曰古論<lb/>
問古論出於何時　對曰漢景帝子餘封於魯曰共王<lb/>
　壊孔子舊宅於壁中得孔氏所藏古文尚書及傳論<lb/>
　語孝經案何晏序云凡二十一篇篇次不與齊魯論<lb/>
　同<pb n="2a"/>問論語出於漢景帝世而文帝時論語孝經孟子爾雅<lb/>
　皆置博士者何　對曰古文論語出於漢景世如齊<lb/>
　論魯論恐是漢興之初齊魯諸生多孔門弟子門人<lb/>
　已先得於傳授者在文帝朝為博士也<lb/>
問此書既是諸子記錄成編名之曰論語者誰　對曰<lb/>
　孔門唯曽參最少小孔子四十六嵗是書記曾子死<lb/>
　則其去孔子也逺矣曽子死孔子弟子畧無存者矣<lb/>
　竊意論語一書曽子弟子為之而就名之也<pb n="2b"/>問何以見得是曽子弟子為而就名之　對曰是書載<lb/>
　弟子必以字稱或以名稱獨曽子稱曾子有子稱有<lb/>
　子此皆其門人稱之也唐栁宗元辨正以為必子春<lb/>
　子思為之<lb/>
問凡稱子曰者何　對曰子曰者弟子記孔子之言語<lb/>
　也有子曰曽子曰此又其門人記其師之言語也<lb/>
問孔子在時弟子門人已記錄之否　對曰孔子沒門<lb/>
　人以平日所記輯而錄之如今之語錄此書雖成於<pb n="3a"/>　曾氏之門人其門人亦必採於諸子之門弟子以成<lb/>
　其篇帙<lb/>
問論語二十篇以學而居首者何　對曰此篇乃學者<lb/>
　入道之門進德之基孝弟者本立而道生而忠信所<lb/>
　以進德也故一篇十六章言孝弟忠信者九多曽子<lb/>
　有子門人所記<lb/>
問首章之義學而後説乎抑説而後學習乎朋来而後<lb/>
　樂乎抑樂朋之来乎不愠而為君子乎抑君子而能<pb n="3b"/>　不愠乎　對曰人必說於學而後習之不厭人必喜<lb/>
　朋友則朋友之来其樂可知君子之人樂天知命遯<lb/>
　世無悶人不已知何愠之有<lb/>
問先儒之說如何　對曰先儒之説是就聖人㫖意順<lb/>
　觧将去皆謂學習則説朋来則樂不愠則知為君子<lb/>
　其説明白無疑<lb/>
問其説既是明白何必立説求異於先儒　對曰聖人<lb/>
　言近㫖逺一章三節不亦説乎不亦樂乎不亦君子<pb n="4a"/>　乎反復玩味三不亦乎字有以得先儒言外之意非<lb/>
　求異也<lb/>
問既不求異何不止用先儒之説　對曰意有未盡不<lb/>
　害乎相與發明且如學習而説可也不習則不説乎<lb/>
　朋来而樂可也不来則不樂乎不愠而為君子可也<lb/>
　愠則非君子乎意有未盡講明可也<lb/>
問此章三不亦字莫不是疑而未定之辭故有兩説三<lb/>
　不亦是聖人善誘之羙意非疑辭　對曰乎字雖是<pb n="4b"/>　疑辭然加以不亦二字則非疑辭矣<lb/>
問何以明之　對曰以堯曰篇子張問政夫子雖荅以<lb/>
　尊五羙屏四惡而不亦乎之辭義亦有三玩味紬繹<lb/>
　若異而同録論語而成書者寘之首篇之始終篇之<lb/>
　終似有待於後者相與講明也<lb/>
問試言終篇之義如何　對曰夫子曰君子恵而不費<lb/>
　勞而不怨欲而不貪泰而不驕威而不猛子張曰何<lb/>
　謂也夫子乃舉其事實之曰因民之所利而利之斯<pb n="5a"/>　不亦惠而不費乎君子無衆寡無小大無敢慢斯不<lb/>
　亦㤗而不驕乎君子正其衣冠尊其瞻視儼然人望<lb/>
　而畏之斯不亦威而不猛乎以此三不亦乎字推之<lb/>
　恐非疑辭<lb/>
問為政篇北辰俗儒惑於道家以為北斗者何　對曰<lb/>
　北斗七星其杓隨月建而指北辰者太一也中宫天<lb/>
　極星其一明者太一之常居也旁三星為三公後四<lb/>
　星為妃后餘三星後宫之屬環衛之以十二星者為<pb n="5b"/>　藩臣皆曰紫宫所謂北辰也案西漢天文志及朱文<lb/>
　公感興詩可攷<lb/>
問為政如北辰者何　對曰太一有常居而不動受衆<lb/>
　星朝拱政者正也以德為政則政出於心心者人之<lb/>
　北辰不動而應物民心無常歸于有德以德為政天<lb/>
　下歸之其象如此<lb/>
問子夏問孝孟武伯問孝集註各立兩説者何　對曰<lb/>
　色難之訓承順父母顔色一難也人子之事父母能<pb n="6a"/>　愉婉其顔色二難也兩説皆通孟武伯問孝之訓似<lb/>
　有三說却欠折衷<lb/>
問三説者何　對曰一説謂父母惟恐子之有疾病為<lb/>
　憂一說謂人子能使父母不以其䧟於不義為憂而<lb/>
　獨以其疾病為憂二説雖巧皆未為盡<lb/>
問第三說如何　對曰此章畢竟是問孝人不幸而有<lb/>
　疾如何便是不孝如子疾病伯牛有疾曽子有疾皆<lb/>
　人所不能無者不若程子只就父母分上平説去程<pb n="6b"/>　子以為此人多憂夫子因其問孝勉其多憂無益惟<lb/>
　父母之疾為可憂耳此説其字政説父母深得聖人<lb/>
　之意<lb/>
問八佾篇子夏問巧笑倩兮美目盼兮素以為絢兮此<lb/>
　碩人第三章之句也集註何以謂之逸詩　對曰此<lb/>
　問是未刪詩以前之詩也故曰逸詩今案衛風碩人<lb/>
　第三章無素以為絢兮一句則此詩已經夫子刪筆<lb/>
　矣<pb n="7a"/>問里仁篇仁者之人可以無過子曰觀過知仁者何<lb/>
　對曰子曰人之過也各於其黨𦂳切在一黨字仁者<lb/>
　當理而無私心安得有過或為親威朋友之黨無故<lb/>
　而累其仁是謂過矣房𤣥齡非不仁而累於子孔融<lb/>
　兄弟亦仁者而累於友董仲舒所言仁義而累於學<lb/>
　生故曰人之過也各於其黨觀過斯知仁矣<lb/>
問里仁篇曽子出門人問曰正是誰之門人　對曰此<lb/>
　曽子之門人也曽子入見於夫子其門人必隨曽子<pb n="7b"/>　入子曰參乎吾道一以貫之曽子曰唯其門人未曉<lb/>
　而於夫子之前又不敢問曽子及出門然後問曰何<lb/>
　謂也曽子乃以忠恕語之此曽子門人也<lb/>
問公冶長曽繫縲絏南容免於刑戮故孔子以女妻長<lb/>
　以兄之子妻南容莫是薄已厚兄如何　對曰一女<lb/>
　一姪嫁之先後已不可知二者皆賢弟子也不應於<lb/>
　此分厚薄未可以私心量度聖人<lb/>
問孔子之兄為誰　對曰家語不載恐是庶兄孟皮孟<pb n="8a"/>　皮者孔子前母施氏之娣所生<lb/>
問孔子父叔梁紇娶顔氏而生孔子又有前母者何<lb/>
　對曰案孔子世家索隠注叔梁紇娶魯之施氏生九<lb/>
　女其娣生一子曰孟皮有足疾遂求娶於顔氏顔有<lb/>
　三女欲以長女妻紇長與次不從其季徴在嫁之如<lb/>
　此則施氏實孔子前母也<lb/>
問孔子既有前後母兄弟還有㡬人　對曰傳記他無<lb/>
　可攷止是施娣所生孟皮當為孔子庶兄無疑<pb n="8b"/>問以兄之子妻南容莫是庶兄之子<hi>子即女也</hi>　對曰<lb/>
　未敢的決以為孟皮之子但孔子之兄他無攷見而<lb/>
　孔子止一庶兄他無可見之兄則南容之妻當是庶<lb/>
　兄之子矣<lb/>
問然此有兄無弟乎　對曰不特有兄無弟而亦有姊<lb/>
　無妹<lb/>
問其姊㡬人　對曰前此施氏所生九女皆孔子之姊<lb/>
　也妹則未聞<pb n="9a"/>問孔子愛兄則為之擇壻而敬姊之道則未聞　對曰<lb/>
　禮記載孔子一日尚右門人皆尚右孔子曰二三子<lb/>
　之嗜學也我則有姊之喪故也死且䘮之其生之盡<lb/>
　禮也可知矣<lb/>
問孔子出於顔氏而世家以為野合而生者何　對曰<lb/>
　案世家叔梁紇娶顔氏時年已六十有餘矣而顔氏<lb/>
　季女必方少艾若依周禮嫁娶之年謂老少不等簡<lb/>
　其㛰聘之文而娶之史記不善措辭而曰野合<pb n="9b"/>問夹谷之㑹孔子亦嘗曰野合來　對曰嘉樂不野合<lb/>
　此孔子止齊侯之享而語諸梁丘據者委貺於草莽<lb/>
　之謂也史記正義觧此野合謂年齒之不相當叔梁<lb/>
　紇已老而顔徴在尚少也<lb/>
問顔氏止生一孔子乎　對曰案世家注孔子生三嵗<lb/>
　而孤是時叔梁紇已死矣<lb/>
問孔子娶誰氏　對曰家語曰娶亓官氏世家注曰上<lb/>
　官氏今闕里之宫止曰官氏<pb n="10a"/>問孔鯉當是官氏所生　對曰必出官氏生時魯昭公<lb/>
　惠鯉魚遂名之曰鯉<lb/>
問鯉生時孔子之年㡬何　對曰案史記注孔子年十<lb/>
　九而生鯉<lb/>
問鯉也死其壽㡬何　對曰案史記注鯉年五十而亡<lb/>
　五字恐誤<lb/>
問所言皆案史記五字之誤者何　對曰顔淵死顔路<lb/>
　請子之車以為之椁子曰才不才亦各言其子也鯉<pb n="10b"/>　也死有棺而無椁如此則孔鯉先顔回而死久矣若<lb/>
　謂鯉五十而亡則孔子之壽七十三而鯉死年孔子<lb/>
　已六十九無是理也<lb/>
問孔子其先曰宋人又曰陬人者何　對曰宋微子之<lb/>
　後宋㐮公生弗父何弗父何生宋父周宋父周生世<lb/>
　子勝世子勝生正考父正考父生孔父嘉五世親盡<lb/>
　别為公族姓孔氏而孔父生子木金父木金父生睪<lb/>
　夷睪夷生防叔畏華氏之偪而奔魯孔氏自此為魯<pb n="11a"/>　人防叔生伯夏伯夏生叔梁紇<lb/>
問孔子生於魯昌平郷陬邑又曰闕里者何　對曰孔<lb/>
　安國曰陬叔梁紇所治邑也陬是邑昌平是郷孔子<lb/>
　生於陬邑昌平郷之闕里也<lb/>
問顔氏禱於尼山而生孔子而曰闕里者何　對曰闕<lb/>
　里有尼丘山山在兖州鄒城闕里又案孔子生於陬<lb/>
　邑長徙於曲阜仍號闕里<lb/>
問孔子生於何時　對曰生於魯㐮公二十一年十一<pb n="11b"/>　月庚子日庚戌年　戊子月　庚子日　甲申時<lb/>
　載在素王世紀<lb/>
問孔子卒於何年　對曰卒於魯哀公十六年夏四月<lb/>
　己丑日<lb/>
問文宣王之諡起於唐開元者何　對曰貞觀二年罷<lb/>
　周公升孔子為先聖以顔回配四年詔州縣皆立孔<lb/>
　子廟詔左丘明等二十二人配享開元八年詔十哲<lb/>
　為坐像圖七十二賢及二十二人於廟壁二十二年<pb n="12a"/>　初諡夫子為文宣王春秋二仲上丁釋奠<lb/>
問孔氏一脈到安國凡㡬代孫　對曰鯉生伋伋生白<lb/>
　白生求求生箕箕生穿穿生慎慎生鮒鮒生襄㐮生<lb/>
　忠忠生武武生延年延年生安國安國生卭卭生驩<lb/>
　驩至是已十五代矣<lb/>
問公冶長一篇多論人物恐是子貢門人所記　對曰<lb/>
　子貢方人恐是其門弟子記此一篇然他無可驗若<lb/>
　其門人所記竊意不必稱子貢恐是子貢所記而門<pb n="12b"/>　人得之<lb/>
問雍也可使南面其義如何　對曰仲弓是德行中人<lb/>
　其才必能以簡臨下以寛御衆可以居聽治之位非<lb/>
　孔子言豈不礙理<lb/>
問孔子言礙理者何　對曰只如曾謂泰山不如林放<lb/>
　乎自是渾涵一門弟子欲使之南面聽治如王侯終<lb/>
　是此言有礙<lb/>
問然則非夫子之言乎　對曰其言必有所為䘮欲速<pb n="13a"/>　貧死欲速朽尚以為夫子之言仲弓雖寛洪簡重如<lb/>
　何可使南面夫子言之必有所為<lb/>
問後来孟子亦曰伊尹孔子皆可以朝諸侯有天下彼<lb/>
　不礙理而此曰礙理者何　對曰孟子之許伊孔所<lb/>
　謂得志則澤加於民不得志則獨行其道若孔子之<lb/>
　許仲弓其言必有所為亞聖若顔子惟許之以四代<lb/>
　禮樂此王佐之事仲弓非顔子比而許之以君王乎<lb/>
問然此則孔子必有為而言者云何　對曰愚見當時<pb n="13b"/>　國君多非寛洪簡重者聖人之意以謂為君而朝羣<lb/>
　臣得如雍也氣象可也<lb/>
問囬心三月不違仁其餘則日月至焉者何　對曰只<lb/>
　如小子讀書有記得隔日者有記得旬日者有記得<lb/>
　經年者仁是心之德萬善之緫名顔子得一善則服<lb/>
　膺弗失雖時異事殊而其心不變如諸子所守今日<lb/>
　不保明日前月不保後月也人品學力不可强同<lb/>
問澹臺滅明是何地人　對曰子游為武城宰而得此<pb n="14a"/>　人必生武城地面武城魯之下邑當是魯人<lb/>
問既是魯人如何洪州有澹臺滅明墓　對曰此難引<lb/>
　證恐是客於洪而死也如杜甫襄州人而墳在耒江<lb/>
　李白隴西人而墓在采石<lb/>
問鞌之戰晉敗齊范文子後入孔子無取焉郊之戰齊<lb/>
　敗魯孟之反殿孔子稱之者何　對曰晉敗齊於鞌<lb/>
　在成公世係晉事齊敗魯于郊在哀公時係魯事既<lb/>
　與同時事且屬魯故舉目前人所共知者稱其人之<pb n="14b"/>　不伐也<lb/>
問觚不觚之義是云何　對曰作觚稜之器而不觚稜<lb/>
　何以名器為㢘隅之士而不廉隅何以謂士器要合<lb/>
　制度士貴重名檢<lb/>
問述而子之燕居何不記於鄉黨　對曰恐與子罕篇<lb/>
　子見齊衰者一章皆合記於郷黨當為脫簡<lb/>
問束脩以上者何　對曰案禮記十脡為束脩腵脯也<lb/>
　古者士相見必執贄為禮一束之脯至薄也而来意<pb n="15a"/>　甚厚夫子感其来意未嘗不有以教也以上者古從<lb/>
　上聲先儒集註似訓以来字<lb/>
問上訓以来於義如何　對曰上者等而上之之謂来<lb/>
　字可訓進字亦可訓自行贄見之禮以進者未嘗無<lb/>
　誨焉但慮不来學耳在禮無徃教之道也<lb/>
問此章以上字與上篇中人以上字義如何　對曰皆<lb/>
　可訓以等而上之之義中品性資可進故語之以上<lb/>
　逹可也若性資在中之下則語中尚未可如何可以<pb n="15b"/>　語上<lb/>
問不憤不啓不悱不𤼵莫是束脩一章連文　對曰此<lb/>
　章上有子曰字當是衍文以意推之當合一章<lb/>
問一隅三隅者何　對曰如説天時之春便通夫夏秋<lb/>
　冬之氣如説人心之仁便識得仁義禮智之端東西<lb/>
　南北左右前後皆四隅也舉一隅以示教而受教者<lb/>
　不能推三以証其一則聖人於此謂其無憤悱之心<lb/>
　縱復告之彼終不通矣俗論所謂不能觸類而長<pb n="16a"/>問孔門之學必先行而後文先道而後藝如何　對曰<lb/>
　德行本也文藝末也成周大比之嵗興賢能亦曰德<lb/>
　行道藝道藝者心得躬行之實文藝者窮理應務之<lb/>
　用故有先後<lb/>
問孔子弟子身通六藝者七十二人何獨稱求也藝<lb/>
　對曰冉求之學未必於六藝皆通聖人特取其所長<lb/>
　而稱之耳故曰賜也逹由也果求也藝不因其所長<lb/>
　而味聖人之言則顔閔止有德行宰我子貢只㑹言<pb n="16b"/>　語六藝之學全材實難<lb/>
問子在齊聞韶三月不知肉味其文與世家不同者何<lb/>
　　對曰史記三月上有音字下有學之二字一説三<lb/>
　月是音字此義為長學之二字可無也夫樂則韶舞<lb/>
　夫子嘗以荅顔淵為邦之問道之行也不過舉而措<lb/>
　之齊何地也春秋何時也而聞韶音感古傷今宜飲<lb/>
　食而不知味也<lb/>
問加我數年五十以學易史記作假我數年五十學易<pb n="17a"/>　先儒以為五十字誤欲從史記九十以學易如何<lb/>
　對曰案世家是時孔子年㡬七十矣五十字誤無疑<lb/>
　蓋加假聲相近而誤讀九十字與五十字相同而誤<lb/>
　分先儒辯之乆矣<lb/>
問三人行必有我師其善者師之而其不善者亦師之<lb/>
　乎　對曰此章本文自是分曉善者從而不善者改<lb/>
　則善者必我之師也其不善者我當以之為鍳戒而<lb/>
　改吾之過蓋必有我師正粘下面從字玩味得之<pb n="17b"/>　問然則三人之中我常居善之位安知二人者又於<lb/>
　我而觀善不善乎　對曰已有善則人亦以我可法<lb/>
　而從我已有不善則人亦以我為戒而改故曰三人<lb/>
　行必有我師焉此聖人言外之意<lb/>
問子釣而不綱邵子以綱為釣絲之機朱子以綱為絶<lb/>
　流之網者何　對曰朱子之説仁恕之道也邵子之<lb/>
　說機智之辯也然網必有綱不必絶流攔江之網獨<lb/>
　有是也邵子漁樵問對嘗舉此一章説綱字却有理<pb n="18a"/>　凡釣者欲知魚之吞餌非機智不可大則用筒小則<lb/>
　用芒或蒜幹隨水淺深繫於水之中腰以驗魚之吞<lb/>
　否釣而不綱是不用機智耳縁下句是弋不射宿有<lb/>
　機智之心故云　問綱字不是網字乎　對曰朱子<lb/>
　之説正是作網字解知當来不是網字乎<lb/>
問論語二十篇稱君子者㡬　對曰四十有二泛言者<lb/>
　自説樂不愠而下一十有六取人者自子賤而下有<lb/>
　三責人者自冉子請粟而下有九荅問者自子貢而<pb n="18b"/>　下有六與小人對稱者自周比而下有八<lb/>
問孔子自稱君子者㡬　對曰無之君子之道四且曰<lb/>
　丘未能一焉蘧伯玉恥獨為君子聖人之所以喜稱<lb/>
　而樂道也<lb/>
問子罕篇子欲居九夷或曰陋如之何子曰君子居之<lb/>
　何陋之有如何不是自稱　對曰欲居之居屬夫子<lb/>
　居之之居屬君子恐非自稱<lb/>
問君子為誰　對曰君子之人也以君子之人居九夷<pb n="19a"/>　自有德禮化之不安其陋雖陋可變<lb/>
問古之君子處夷方而能變其俗者誰　對曰不必他<lb/>
　求只説此章九夷集註可證集註曰九夷者東夷也<lb/>
　夫子欲居之者此乗桴浮海之意何陋之有句下注<lb/>
　云君子所居則化見得君子處夷方必能變其俗<lb/>
問自古固有之且説處東夷者君子為誰　對曰東夷<lb/>
　者周朝鮮之地箕子受封於朝鮮能推道訓俗教民<lb/>
　以禮義田蠶至今民飲食以籩豆為貴衣冠禮樂與<pb n="19b"/>　中州同以箕子之化也君子居之一句恐指箕子言<lb/>
　之非孔子自稱為君子也<lb/>
問孔子欲居之者為此乎　對曰佛肸召子欲徃何嘗<lb/>
　徃也欲者将然未然之辭居者捨此徃彼之意乘桴<lb/>
　浮海志可悲哉<lb/>
問以君子指箕子與經㫖寧不穿鑿　對曰班固范曄<lb/>
　史遷曽説耒毎憾論語一書朱子平生精力盡在是<lb/>
　書既有集註又有或問黃勉齋又増集義通釋趙氏<pb n="20a"/>　復出纂䟽皆不欲引證此上来慮傷於巧且只就東<lb/>
　夷説箕子何謂穿鑿<lb/>
問觧論語者曾有舉一人證一事者否　對曰有且如<lb/>
　曾子曰以能問於不能以多問於寡有若無實若虚<lb/>
　犯而不校昔者吾友嘗從事於斯矣集註以吾友指<lb/>
　顔子今以君子指箕子不亦可乎<lb/>
問集註曰東方之夷有九種可得聞歟　對曰案後漢<lb/>
　書東夷傳曰夷有九種曰畎夷千夷方夷黃夷白夷<pb n="20b"/>　赤夷𤣥夷風夷陽夷凡九<lb/>
問所謂漢書畧曽説来者何　對曰范曄之序論曰昔<lb/>
　箕子逢衰之運避地朝鮮始其國俗未有聞也及施<lb/>
　八條之約使人知禁遂乃邑無盗滛門不夜扃回頑<lb/>
　薄之俗就寛略之法故東夷以柔謹為風仲尼懐憤<lb/>
　以為九夷可居或疑其陋子曰君子居之何陋之有<lb/>
　范曄之論如此<lb/>
問郷黨一篇記者恐非一手　對曰記者雖不止一手<pb n="21a"/>　今分十七節亦有次序有散見於他篇者有重出者<lb/>
　有脫簡者熟讀方見<lb/>
問散見於他篇者何　對曰子之燕居申申如也一章<lb/>
　見於述而<lb/>
問有重出者何　對曰子入太廟毎事問一章已見於<lb/>
　八佾<lb/>
問脫簡者何　對曰散見者亦為脱簡闕文者亦為脱<lb/>
　簡<pb n="21b"/>問闕文者何　對曰上下文意不接不可强觧謂之闕<lb/>
　文或者脱簡在他篇又無可攷如唐棣之華偏其反<lb/>
　而之類是也<lb/>
問先進一篇多評弟子賢否記者為誰　對曰篇内稱<lb/>
　閔子侍側恐是閔子門人所記<lb/>
問子路曽晳冉有公西華侍坐夫子使之各言其志而<lb/>
　子路先言者何　對曰子路於三子年最長年長者<lb/>
　先言　問年長者先言夫子哂之者何　對曰非哂<pb n="22a"/>　其年長敢率爾而對也其言不讓故哂之<lb/>
問求也赤也所對雖謙夫子皆無許予而獨與點者何<lb/>
　　對曰三子皆規規於事為之末點獨脫灑於理趣<lb/>
　之閒夫子所以歎息而深許之<lb/>
問周以建子為正暮春者今之正月尚寒而浴者何<lb/>
　對曰王稼村先生講義以為四子言志之日實魯哀<lb/>
　公十四年夏五月也夏五月即今之三月也葢自古<lb/>
　三月上已袚除不祥故點也托言春服既成浴乎沂<pb n="22b"/>　而盥濯也非澡浴之浴<lb/>
問何以攷其為哀公十四年夏五月實為今之三月乎<lb/>
　　對曰稼村十四年之攷必有所據然十五年子路<lb/>
　死於衛如此則十四年子路猶在孔門不知同三子<lb/>
　言志在當年何月而言志之後即仕於衛不可攷也<lb/>
問稼村謂四子言志之時在夏五月然乎　對曰不曰<lb/>
　周之夏五月則無以見是暮春此先生於杭州府學<lb/>
　講此一章必攷究精詳方敢以此教人<pb n="23a"/>問顔淵篇三子問仁莫是同時之問而記者先後之如<lb/>
　何　對曰顔淵仲弓是同時問故皆有不敏之對如<lb/>
　司馬牛問仁與問君子恐又是一門人記之觀其序<lb/>
　牛之兩問及憂無兄弟之章意必子夏門人記録<lb/>
問何以知得是子夏門人　對曰當時子夏嘗觧之曰<lb/>
　死生有命富貴在天君子敬而無失與人恭而有禮<lb/>
　四海之内皆兄弟也以此見得恐是子夏門人所記<lb/>
問子夏之言子夏能行之乎　對曰子夏以朋友之義<pb n="23b"/>　設為恭敬之言聊以寛牛之憂耳言之非艱行之惟<lb/>
　艱<lb/>
問然則子夏之言無足取乎　對曰非也子夏哭子而<lb/>
　喪明胡不以寛牛之意而自寛也哉謂申公巫臣其<lb/>
　自謀則過矣其為人謀也則忠子夏之學毎先其小<lb/>
　者而濶略於大者謂此<lb/>
問如何是克己復禮為仁　對曰克己者有我之私皆<lb/>
　當克去復禮者已私克去天理復還為仁者萬善皆<pb n="24a"/>　備於我此時方見得心具衆理而應萬事也<lb/>
問如何便㑹天下歸仁　對曰已能盡孝願孝者歸之<lb/>
　已能盡忠願忠者歸之千萬人同此一心千萬人心<lb/>
　同此一理未克之時隔比鄰而分爾汝亦既克之則<lb/>
　天地萬物莫非吾事<lb/>
問四非四勿如何　對曰此是懲忿窒慾工夫道未至<lb/>
　於聖人不無待於禁止<lb/>
問子張問崇德辨惑樊遲又添一修慝為問者何　對<pb n="24b"/>　曰崇德修慝辨惑當時畢竟有此等常談蓋德如何<lb/>
　是崇惑如何辨明樊遲添一修慝為問故夫子喜其<lb/>
　治已而以善哉問稱之<lb/>
問子路篇樊遲學稼圃其意謂道之不行不若田園之<lb/>
　為樂何孔子責之之深　對曰此遲務外規利屏大<lb/>
　就小之見謂學稼則必有禾學圃則必有𬞞未若正<lb/>
　誼而利不敢謀明道而功不敢計夫子既荅以吾不<lb/>
　如且俟其出而責之以小人也<pb n="25a"/>問責遲以小人則不得為君子乎　對曰此小人只是<lb/>
　小小器量蓋小人毎作一事必先計利無利於已必<lb/>
　不為也譬今之勸人讀書謂讀書可以做官書讀矣<lb/>
　而官不可得於是讀書者少此觧餒在其中之意却<lb/>
　不是以小人對君子説<lb/>
問微生乞醯之直與此篇葉公攘羊之直如何　對曰<lb/>
　乞醯其情雖直而其事則流於曲攘羊其事雖直而<lb/>
　其情則流於曲謝上蔡曰順理為直二事雖皆可言<pb n="25b"/>　直惟於理則不順也<lb/>
問憲問一篇胡氏以為原憲所記者何<hi>此問未是詳見</hi>
　<hi>後</hi>　對曰首章稱憲問恥若憲門人所記則必不稱<lb/>
　憲矣然經書子書篇名只就起頭摘兩字名之亦無<lb/>
　大義理諸子非是記録因憲問恥一章居首就以名<lb/>
　篇<hi>論語分為二十篇出於漢儒之繆誤</hi>
問邦有道糓邦無道榖皆曰恥也者何　對曰先儒曰<lb/>
　邦有道不能有為邦無道不能獨善不計時之治亂<pb n="26a"/>　而但知食禄皆可為恥似作兩恥字説<lb/>
問先儒之説然乎　對曰先儒訓觧後學何敢輕議<lb/>
問聖人言近旨逺但要說得通理不害為互相𤼵明<lb/>
　對曰聖人之言本自明白當来夫子曰何不曰邦有<lb/>
　道榖恥也邦無道榖恥也今文只有下面恥也字則<lb/>
　有道而求禄何恥之有若曰皆可為恥須添字脚<lb/>
問然則邦有道求禄可也邦無道則當知恥而勿求<lb/>
　對曰邦有道則朝廷清明賢能進用仕而食禄可也<pb n="26b"/>　大畜卦辭曰不家食吉無所謂恥若君闇臣昬刑政<lb/>
　繆亂是謂無道之邦於此而求仕食禄焉君子耻之<lb/>
　否卦之大象曰不可榮以禄蓋謂是夫<lb/>
問孔子稱管仲如其仁先儒訓誰如其仁者何<hi>此仁之</hi>
　<hi>功用是一事之仁不是全體大用之仁</hi>　對曰此章<lb/>
　作兩説㸔一説謂如管仲其人亦可謂之仁一説謂<lb/>
　召忽之死得為仁管仲雖不能死而一匡天下民受<lb/>
　其賜仲之仁亦如忽之仁也其字指召忽<pb n="27a"/>問仁之為道莫是各行其志只要安於理義如何　對<lb/>
　曰仁者心之德愛之理出䖏進退死生去就思不悖<lb/>
　於理而無愧於心殷之三仁一去一死一囚無非愛<lb/>
　君之道召忽見子紏之殺則䇿名委質不得不死管<lb/>
　仲自恃將来必能立功贖罪可以求生而不害於仁<lb/>
　終不及三仁公平正大通乎此則可論荀彧之仁矣<lb/>
問荀彧之仁王通氏稱之司馬公稱之其仁如何　對<lb/>
　曰齊桓行若狗彘管仲不恥而相之葢將大庇生民<pb n="27b"/>　也曹操隂賊險虐荀彧輔之凡操之暴逆皆不能救<lb/>
　迨建安七年董昭議加操九錫而彧乃飲藥<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>是終<lb/>
　日與盜賊言談而不知盜之心事者愛之理固有心<lb/>
　之德則無也曰忠可也未知焉得仁<lb/>
問夫子語曽子一貫與此篇一以貫之㫖意同歟　對<lb/>
　曰一貫體用雖同第告曽子者以道言此告子貢者<lb/>
　以學言曽子一貫是一理萬事子貢一貫是萬事一<lb/>
　理道本一而散於萬學通乎萬而歸於一<pb n="28a"/>問第十五篇中不曰如之何如之何者意義如何　對<lb/>
　曰夫子必有為而言且如事變之極當思其變之所<lb/>
　從来不原其初而遽欲圖其變之定恐變未易定而<lb/>
　將来之慮殆有甚焉雖聖人無以善其後<lb/>
問第十六篇三樂三友三戒三畏九思非一時之言<lb/>
　對曰記者類集而各為一章也但此篇稱孔子曰者<lb/>
　十節不稱子曰而稱孔子曰非弟子門人記錄之體<lb/>
　洪氏以此篇為齊論豈其然乎<pb n="28b"/>問第十七篇性習近逺而智愚有不可移者何　對曰<lb/>
　惟聖㒺念作狂惟狂克念作聖如何不可移夫子之<lb/>
　言特以言夫智之上者與愚之下者皆氣質之性<lb/>
問匏𤓰亦曰繫而不食者何　對曰匏𤓰苦匏也中乾<lb/>
　則可為器而不食事見匏有苦葉詩篇音之中有匏<lb/>
　蓋笙類也聖人體道大權以天下無不可變之人而<lb/>
　卒不為公山之徃者知下愚之決不可移也匏拘一<lb/>
　器君子則不噐<pb n="29a"/>問微子篇逸民伯夷叔齊虞仲夷逸朱張栁下惠少連<lb/>
　恐是十六篇作者七人如何　對曰李氏解謂起而<lb/>
　隠去者七人不可知其為誰必欲安排七人以實其<lb/>
　事則鑿矣<lb/>
問第十八篇多記隠逸之事恐是記者類聚成篇　對<lb/>
　曰聖人之於隠者皆欲誘而歸之於中道而於三仁<lb/>
　之事猶有感焉記者類集以見聖賢之出處<lb/>
問第十九篇多記子夏之言子貢次之而名篇子張者<pb n="29b"/>　何　對曰第一章有子張曰故就以名篇<lb/>
問言多子貢子夏所記必二子門人　對曰二子門人<lb/>
　所記必不稱子貢子夏矣采錄者因類聚以入此篇<lb/>
　一以著子夏為學之篤實一以著子貢推尊聖道其<lb/>
　功為多必曽子門人記之有曽子曰故也<lb/>
問子夏之學篤實者何　對曰子夏之門人知洒埽應<lb/>
　對進退尤見大學之道當自小學而入是時學校已<lb/>
　廢而黨庠家塾尚有存者致逺恐泥之言博學篤志<pb n="30a"/>　之論學以致道之説皆實學也<lb/>
問子貢推尊聖道者何　對曰衛公孫朝不知仲尼所<lb/>
　學子貢以文武之道語之叔孫武叔謂其賢於仲尼<lb/>
　子貢以宫墻譬之陳子禽且以為恭又多方而喻之<lb/>
　及叔孫之毁仲尼而子貢喻之以日月而責其不知<lb/>
　量其有功於聖門多矣又以如天之不可階而升三<lb/>
　言一節髙一節可謂善言聖人矣<lb/>
問諸子問政多矣未有如荅子張之問何其詳歟　對<pb n="30b"/>　曰觀孔子荅顔淵為邦之問則知聖門講明之實學<lb/>
　𤼵於事業即可見矣觀此篇荅子張從政之問則知<lb/>
　聖人之為政大體實用雖帝王之治不過如此所以<lb/>
　記者録於終篇以繼帝王之治<lb/>
問知命知禮知言記之終篇者何　對曰知命則死生<lb/>
　窮逹可以自信知禮則出處進退辭受語黙可以自<lb/>
　立知言則是非臧否多寡游屈詖淫邪遁皆不能隠<lb/>
　可以窮萬物之理可以讀天下之書故記者以此終<pb n="31a"/>　篇<lb/>
補里仁篇問貧賤不以其道得之弗去也貧賤豈有以<lb/>
　道得之者況又可去乎　對曰貧賤有自取之道如<lb/>
　好賭博酒色之類以致貧賤此當改其所為求以去<lb/>
　之如疾病水火盜賊之類以致貧賤此非所當得天<lb/>
　之所附與當然故安貧賤而不去也<lb/>
　<lb/>
　<pb n="31b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十一經問對卷一<lb/>
</p>

  </div>
            <div>
<head>十一經問對卷二</head> <lb/>
    <p>
<pb n="1a"/>欽定四庫全書<lb/>
　十一經問對卷二<lb/>
　　　孝經<lb/>
問孔子與曽子論孝之言何不附論語而自立一經者<lb/>
　何　對曰論語是七十二子門人所記孝經止是曾<lb/>
　子門人所記故中間稱仲尼居曽子侍<lb/>
問曽子述孔子之言門人記之即自名曰經如何　對<lb/>
　曰史記曽子傳曰孔子以曽參通孝道與之共作孝<pb n="1b"/>　經此言尤其刻畫班書藝文志亦曰夫孝天之經也<lb/>
　地之義也民之行也舉大者言故曰孝經就本書中<lb/>
　自有孝經兩字而為書名況聖人之言乎<lb/>
問孔子當来如何獨與曽子説者何　對曰曽參篤於<lb/>
　孝與諸子不同故聖人因其材而篤焉且如孝哉閔<lb/>
　子騫只是人不閒於其父母昆弟之言一節而已子<lb/>
　路亦止是負米一事子夏子游孟武伯亦只是問第<lb/>
　一畨来獨曽子能言而身踐之所問節次條理孔子<pb n="2a"/>　所荅婉而成章故門人得於曽子之傳授遂錄以為<lb/>
　書也<lb/>
問七十二子中如曽子一書七篇有本孝有大孝事父<lb/>
　母等篇何言孝之詳邪　對曰初疑此書非曽子所<lb/>
　著及觀董仲舒對䇿所引尊聞行知為曽子言始知<lb/>
　為曽子之書孝經是孔曽問荅之言此書乃曽子自<lb/>
　著之書孝經以孔子之言故稱經此書乃曽子之作<lb/>
　故列諸子<pb n="2b"/>問經書遭焚滅之後不審孝經出於何時　對曰魯共<lb/>
　王壊孔子舊宅得古文論語孝經漢文帝時論語孝<lb/>
　經皆置博士則此書之出已在前矣<lb/>
問博士者何　對曰如今之主學教授也博學者為之<lb/>
　自設官之後有博士江公少府蒼諌大夫翼鳯各以<lb/>
　孝經名家<lb/>
問孝經序是誰作　對曰唐𤣥宗作天寶三載詔天下<lb/>
　家藏孝經故注及序此所謂以孝治天下論文章抑<pb n="3a"/>　末矣<lb/>
問十八章次序亦𤣥宗為之否乎　對曰天寶間所定<lb/>
　第逐章所引詩句多與經文不合恐是本經博士逐<lb/>
　章附以詩句有孔曽荅問所引者有後儒附益者篇<lb/>
　章之次則天寳也<lb/>
問或曰孝經説喪禮多自禮記中来　對曰禮記䘮禮<lb/>
　多出於漢儒安知不自孝經而出故孝經之立名聖<lb/>
　人不過説孝之大經而䘮親一事聖人亦不過言䘮<pb n="3b"/>　禮之大節至於儀文度數有待於後之<hi>闕</hi>以此見禮<lb/>
　記中事為品節皆大經中節目也<lb/>
　　　孟子<lb/>
問論語一書不號孔子孟子一書就號孟子者何　對<lb/>
　曰論語是諸子記諸善言而成編集故曰論語孟子<lb/>
　是孟軻所自作之書如荀子楊子故謂之孟子<lb/>
問書而稱子者何　對曰子者男子之通稱自鬻熊子<lb/>
　著書後有七十二子皆以所學自成一家言故賢者<pb n="4a"/>　著書稱子<lb/>
問論語以聖言而列諸經孟子以子書而亦列諸經者<lb/>
　何　對曰孟子之書推尊孔氏而孔子之道傳之孟<lb/>
　軻後之論道者一則曰孔孟二則曰孔孟故其書亦<lb/>
　列諸經<lb/>
問孟子七篇是為今本趙氏序又曰外書四篇者何<lb/>
　對曰趙氏固已云其文不能閎深不與内篇相似恐<lb/>
　後人依倣而作之者性善辨文説孝經為政今雖不<pb n="4b"/>　存而四篇大義觀内篇足矣<lb/>
問趙岐解注程朱多不取之者何　對曰六經論語孟<lb/>
　子前後凡經㡬手訓觧宋諸儒不過集衆説以求一<lb/>
　是之歸如說易便駡王弼講周禮便責鄭𤣥賈公彦<lb/>
　觧尚書便駁雜孔安國傷乎已甚畢竟漢儒亦有多<lb/>
　少好處趙岐在夹柱中三年注一部孟子也合諒他<lb/>
　勤苦<lb/>
問夾柱中注孟子事願聞其詳　對曰案趙岐本傳岐<pb n="5a"/>　京兆長陵人年已五十因耻疾宧官數為貶議中常<lb/>
　侍唐鉉為京兆尹收岐家屬䧟以重法岐變易姓名<lb/>
　與其從子搢逃竄嘗憇息於濟岱之間有安丘孫嵩<lb/>
　年二十嵗見岐察其非常人密問之岐以實告遂與<lb/>
　同載而歸藏之複壁中岐隠忍困阨者三年注成孟<lb/>
　子數年後宧官唐衡鉉莗死因赦乃出<lb/>
問梁惠王元稱魏國今稱梁者何　對曰魏本都大名<lb/>
　被秦侵廹割地賂秦不得免焉遂徙大梁故稱梁於<pb n="5b"/>　孟子之書王其僣號<lb/>
問稱惠王者何　對曰惠謚也孟子之書作於惠王死<lb/>
　後故稱惠王不但作於惠王死後敢在梁㐮王死後<lb/>
　故稱惠稱㐮<lb/>
問首篇先自叙出處者何　對曰梁王以重幣招賢者<lb/>
　故孟子至梁嵗月可攷也君子之仕也欲行其道賢<lb/>
　者非其招而不徃若不待其招豈所謂孟子哉<lb/>
問然此則孟子見梁惠王見字何音　對曰當音現下<pb n="6a"/>　見上曰見两相見曰見王以幣禮聘賢而孟子受聘<lb/>
　而至則有臣見君之禮非两相見也<lb/>
問梁惠王利國之問意謂賢者必有益於人之國而孟<lb/>
　子非之者何　對曰戰國之君只理㑹富強之術安<lb/>
　識所謂仁義道德逺方一賢者方得見君不先攻去<lb/>
　其利欲之心何以𤼵揮所學故先之以仁義不仁不<lb/>
　義利於何有<lb/>
問孟子仁義之言莫不自師友講究中来　對曰孟子<pb n="6b"/>　師子思時嘗問牧民之道子思曰先利之孟子曰君<lb/>
　子教民亦仁義而已矣何必曰利子思曰仁義固所<lb/>
　以利之也見得君仁莫不仁君義莫不義纔説利之<lb/>
　一字便起爭奪故子罕言利<lb/>
問梁惠王立於沼上謂孟子曰賢者亦樂此乎齊宣王<lb/>
　見孟子於雪宫王曰賢者亦有此樂乎皆稱賢者何<lb/>
　　對曰賢者有德之稱君自稱賢寧不倨傲以賢者<lb/>
　稱孟子則非君稱臣之禮今案孟子所對即非君稱<pb n="7a"/>　亦非稱已緣惠王嘗稱孟子曰叟宣王嘗稱夫子来<lb/>
問孟子對曰有人不得則非其上矣句讀如何　對曰<lb/>
　有字是句人不得則非其上矣是句問謂人之賢者<lb/>
　亦必有此樂孟子對以安居樂處人之所願有者若<lb/>
　不得安處之樂則誹議其上矣或曰有人當作人有<lb/>
問不得而非上者非也為民上而不與民同樂者何<lb/>
　對曰凡民不得安居而怨其上者此皆不知命有貴<lb/>
　賤之分而為人上者髙居廣厦而不恤百姓又豈得<pb n="7b"/>　為是乎<lb/>
問齊宣王欲毁明堂不知戰國侯邦皆僣王而有明堂<lb/>
　乎　對曰王號既僣則制度禮樂無所不僣矣<lb/>
問司馬公李㤗伯皆不取孟子勸諸侯行王者何　對<lb/>
　曰周室陵夷王道墮廢孟子急於救世諸侯有能行<lb/>
　王政何幸身親見之故對齊宣明堂之問曰夫明堂<lb/>
　者王者之堂也此一句是責其僣王之實<lb/>
問責其僣王而有明堂何不聽其毁而又戒其勿毁者<pb n="8a"/>　何　對曰孟子之意若謂既僣王而作明堂所宜遵<lb/>
　王道而行王政夫勸之毁者正義也而戒之勿毀者<lb/>
　豈望其因僣王而行王政哉不然竊虚名而無實政<lb/>
　雖大開明堂吾未見其有朝齊者故曰王欲行王政<lb/>
　則勿毁之矣何勸為<lb/>
問明堂之制如何　對曰鄭氏周禮圗環溪吴氏本制<lb/>
　圗可攷且説孟子<lb/>
問王政可得聞與王政者何　對曰孟子所舉文王治<pb n="8b"/>　岐之事是已能行此即是王政文王但知行王者之<lb/>
　政且未嘗稱王而有明堂今不行王政而保國之不<lb/>
　暇又何有於八䆫重屋之明堂哉<lb/>
問教玉人雕琢玉者何　對曰君子之仕也行其道也<lb/>
　豈能更徇時君之所好而詭遇獲禽哉夫善琢玉者<lb/>
　良工也有璞玉而命工以琢出璞而後見玉琢磨而<lb/>
　得成噐良工之名未易得也而玉之主者終日而監<lb/>
　之又多方而喻之吾未見其為愛玉也<pb n="9a"/>問其為氣也至大至剛以直飬而無害近世有以直為<lb/>
　上句飬而無害為下句若何　對曰陸氏曰其氣至<lb/>
　大則從而飬之以至大其氣至剛從而飬之以至剛<lb/>
　夫是謂之以直養而無害程子曰以直道順理而養<lb/>
　之是已無害者謂不可以外物害之若貧富貴賤一<lb/>
　動其心則害於正氣矣至大至剛是句以直養而無<lb/>
　害是句<lb/>
問髙見如何　對曰理不勝欲德不勝色則至剛者屈<pb n="9b"/>　於柔貧而思富賤而欲貴則至大者局於小此不能<lb/>
　順理而養之皆為心害<lb/>
問其為氣也配義與道無是餒也如此則氣雖剛大又<lb/>
　須合道義而後無餒焉如何　對曰配合也惟至剛<lb/>
　故配義惟至大故配道義有斷制屬剛道能包括為<lb/>
　大無是餒者足乎已無待於外之謂也蓋道義出於<lb/>
　性而氣主於心其剛處合義大處合道順此理而養<lb/>
　之但見充拓浩然而處事不至於疑懼所謂無是餒<pb n="10a"/>　也<lb/>
問既配義與道又曰集義所生而不説道字者何　對<lb/>
　曰集義所生即是配義與道集者事事皆合於義真<lb/>
　積力乆自反常直可以觀所養氣矣却不是區處一<lb/>
　事偶然當理就事上掩襲得来故曰非義襲而取之<lb/>
　者此語正是闢告子外義之非<lb/>
問必有事焉而勿正心勿忘勿助長如何點句　對曰<lb/>
　上下必有闕文先儒到此亦難定奪無非強觧<pb n="10b"/>問市廛而不征法而不廛又曰㕓無夫里之布者何<lb/>
　對曰此章合兼前闗譏而不征與周禮載師參㸔㕓<lb/>
　者願受一㕓是也㕓市宅也賦其市地之㕓則不復<lb/>
　征其所賣買之貨又或治之以市官之法則不復賦<lb/>
　其㕓周禮宅不毛者有里布謂不種桑麻者罰之使<lb/>
　出一里二十五家之布戰國之世一切取之市宅之<lb/>
　民已賦其㕓而征其屋税又令出此不種桑麻之布<lb/>
　孟子勸其君廛則不必征法則不必廛廛則不可又<pb n="11a"/>　令出布<lb/>
問當時之布比今時之布如何　對曰在周為布在漢<lb/>
　為錢幣在宋為闗㑹在今為鈔也案地官載師鄭氏<lb/>
　注云布廣二寸長二尺亦出民間但慿官司印信其<lb/>
　上以為貿易之幣氓詩抱布貿絲是也<lb/>
問抱布貿絲安知抱布帛之布以易絲乎　對曰陳堯<lb/>
　峰所觧氓詩正如此堯峰被一抱字所惑所以觧到<lb/>
　布帛上来布賤絲貴貿易不便不若用夫里之布其<pb n="11b"/>　義可通<lb/>
問周之布帛恐戰國時不復遵用周制　對曰如何見<lb/>
　得戰國之君尚賦民夫里之布尚可遵周<lb/>
問滕文公篇許子以粟易冠又以粟易鐵如周詩握粟<lb/>
　出卜之類恐是時布已不行　對曰如今市間布賤<lb/>
　郷村無鈔者用榖粟豆麥之類<lb/>
問終篇又有所謂布縷之征者何　對曰五畆之宅二<lb/>
　畆半在田二畆半在邑田種五榖宅之牆下種桑有<pb n="12a"/>　園則蓺麻詩曰蓺麻如之何又曰丘中有麻則布縷<lb/>
　固有征矣如綵絲貢於上禹貢有絲枲之貢七月之<lb/>
　詩曰載𤣥載黃為公子裳則絲是獻於公上可知<lb/>
問粟米力役之征如何　對曰粟米是十一之賦力役<lb/>
　是用民不過三日之役布縷征於夏粟米征於秋力<lb/>
　役征於冬然三日者不兼征也<lb/>
問何以見得不兼征　對曰周禮地官均人凡均力政<lb/>
　以嵗上下豐年三日中年二日無年一日凶札無力<pb n="12b"/>　政此力役之不輕賦也如米粟布縷必有輕重故孟<lb/>
　子曰用其二而民有殍用其三而父子離<lb/>
問百畆之田内十畆為廬舍而五畆之宅集注以為二<lb/>
　畆半是田二畆半是宅者何　對曰百畆之田是八<lb/>
　口之家者上農夫次食八人是也五畆之宅是一夫<lb/>
　所受之田田在野而宅在邑邑是井邑非今之縣邑<lb/>
　也<lb/>
問分田制禄之法請野則九一而助國中則什一使自<pb n="13a"/>　賦者何　對曰八口之家受田百畆此則一夫所受<lb/>
　之田也如有弟謂之餘夫又待其年十有六而成丁<lb/>
　别受田二十五畆又俟其壮而有室乃受田百畆嘗<lb/>
　攷之當時自有閒田以待餘夫若一夫及餘夫或死<lb/>
　則田必歸公又有餘田而其父母妻子又必别有以<lb/>
　養之也<lb/>
問八家皆私百畆同養公田公事畢然後敢治私事如<lb/>
　此則是用助法矣如徹何　對曰此周用助法也助<pb n="13b"/>　之法恐以為卿之世禄貢之法則歸之公上如大元<lb/>
　官制承宋職田佃者但為官貟耕作毎嵗照頃畆俸<lb/>
　禄納之州縣官所謂民田自係稅糧<lb/>
問離婁上孟子曰不孝有三無後為大孟子必有子而<lb/>
　後有是言也子為誰　對曰傳記偶未有所攷也<lb/>
問公孫丑上王使人問疾醫来孟仲子出對豈其子邪<lb/>
　　對曰趙氏以為孟子之從昆弟非子也<lb/>
問孟子之父名何而其母則誰氏也　對曰俱未有攷<pb n="14a"/>　史記本傳止載孟子幼孤而母教之以三遷之訓孟<lb/>
　子先貧後富䘮葬之禮母喪踰於父䘮而趙岐序文<lb/>
　又曰喪母而歸葬於魯父名母氏未聞<lb/>
問孟子娶誰氏有㡬子　對曰皆無所攷據如孔子則<lb/>
　有世家又有孔子家語子思之母子白之母亦見於<lb/>
　禮記獨孟子作七篇書子為父諱故不載父名而母<lb/>
　之氏亦不著況妻乎且未必有子故曰古者易子而<lb/>
　教又曰父子之間不責善<pb n="14b"/>問梓匠輪輿何義　對曰梓人匠人輪人輿人考工記<lb/>
　梓匠木工輪輿車工<lb/>
問毁瓦畫墁何義　對曰既已塈瓦而復毁之既已杇<lb/>
　墁而復畫之則不惟前工俱廢而已塈泥塗也杇墁<lb/>
　粉飾也瓦而復毁墁而復畫則主者必不食之矣<lb/>
問天下有道小德役大德小賢役大賢天下無道小役<lb/>
　大弱役强斯二者天也其義若何　對曰古注今觧<lb/>
　皆詳於小役大弱役強而小德役大德小賢役大賢<pb n="15a"/>　意義未盡古注加一於字觧已失本㫖今注著一位<lb/>
　字説惜乎語焉不詳<lb/>
問古注失本旨今注語焉不詳者何　對曰天下有道<lb/>
　朝廷清明君臣分定為人上者德雖小而可以役使<lb/>
　大德所謂賢於人者亦小而可以役大賢易離卦六<lb/>
　五所謂離王公陸氏翼孟謂太甲之於伊尹成王之<lb/>
　於周公是也<lb/>
問小役大弱役强如何　對曰天下無道則不復論德<pb n="15b"/>　論賢一切以氣力相尚小能役大弱能役强易否卦<lb/>
　所謂否之匪人陸氏翼孟謂晋文召王於河陽吴楚<lb/>
　主盟於中夏是也<lb/>
問斯二者天也如何　對曰此當以理勢論集注謂是<lb/>
　陸氏以天者為天數則非後之天下賤役貴暴役仁<lb/>
　少役長亦勢而已矣<lb/>
問人之易其言也無責耳矣孟子斯言謂何　對曰此<lb/>
　章雖兩句而有四説一説謂輕易而言不擇而出有<pb n="16a"/>　度量者一付之不足責一説謂易其言者以不曽遭<lb/>
　人之責故爾一説謂不責輕易之言者所以来天下<lb/>
　之言也一說謂人輕易而不自重者以無言責故也<lb/>
　前两說勝蓋耳矣二字意義深長<lb/>
問離婁下天之髙星辰之逺求其故千嵗之日至可坐<lb/>
　而致告子篇麰麥播種至於日至之時皆熟兩言日<lb/>
　至者何　對曰千嵗之日至謂冬至之日也麰麥之<lb/>
　日至謂夏至之日也上古十一月甲子朔夜半冬至<pb n="16b"/>　謂之歴元茍求其故雖逺在千嵗尚可推而求之至<lb/>
　於麰麥之種不論人工地力纔到夏至節氣不問蚤<lb/>
　遲皆熟矣<lb/>
問西北之麥秋種夏熟今之夏至是五月中氣恐麥熟<lb/>
　乆矣奈何　對曰孟子曰七八月之間旱則今五六<lb/>
　月也嵗十一月徒杠成十二月輿梁成則今九月十<lb/>
　月也周以建子為正則麰麥之夏至即今之三月四<lb/>
　月也又何疑焉<pb n="17a"/>問立夏交節當言夏今至矣立冬交節當言冬今至矣<lb/>
　何緣五月中氣而曰夏至十一月中氣而曰冬至者<lb/>
　何　對曰至極也夏至者日之長至此極矣冬至者<lb/>
　日之短至此極矣非至到之至乃至極之至故夏至<lb/>
　一隂生而日漸短冬至一陽生而日漸長<lb/>
問離婁下愛人者人恒愛之敬人者人恒敬之文公上<lb/>
　恒産恒心皆訓常讀亦常今之小學盍從胡登反本<lb/>
　音如何　對曰此恒字係宋真宗廟諱今已革命合<pb n="17b"/>　依周易恒卦照十七登韻本音為正且如正月之正<lb/>
　去秦逺矣不合襲秦人諱政音征昭穆之昭去晋乆<lb/>
　矣不合同晉人諱昭音韶易乾卦進退無恒上下無<lb/>
　常今老於儒學者尚有常常之讀何責小學<lb/>
問萬章下孔子亦獵較者何　對曰趙氏以為田獵相<lb/>
　較奪禽獸以供祭祀孔子亦同於俗集注因之陸氏<lb/>
　翼孟云較字本作䡈<hi>於岳切</hi>詩所謂猗重較兮䡈説音<lb/>
　較乆矣孟子借用音角則角逐之義左傳晋人角之<pb n="18a"/>　此義為長若比較得禽多少則孔子之範我馳驅必<lb/>
　不及魯人之所獲矣較角同音不以文害辭可也亦<lb/>
　孟子說詩之法<lb/>
問告子下君子不亮惡乎執惡字作平聲還作去聲<lb/>
　對曰集注因趙氏注曰亮信也君子之道舍信将安<lb/>
　執之案亮與諒同孔子曰豈若匹夫匹婦之為諒也<lb/>
　又曰君子貞而不諒諒者信而不通之謂也孔子以<lb/>
　言必信為小人孟子以言不必信惟義所在為大人<pb n="18b"/>　蓋亮之為信不奪於權也君子所以不亮者非惡於<lb/>
　信也惡於執也故孟子又曰所惡執一者為其賊道<lb/>
　也舉一而廢百也有子曰信近於義言可復也陸氏<lb/>
　翼孟説此一章有理<lb/>
問篇末序堯舜湯文孔子與論語序堯舜禹湯武㫖意<lb/>
　合同者何　對曰道統之傳不絶如絲綫論孟之意<lb/>
　聖賢同心<lb/>
附孟子之娶　列女傳鄒孟軻既娶將入室其婦袒於<pb n="19a"/>　内孟子不恱遂去不入婦辭母求去姑召軻而謂之<lb/>
　曰夫禮將上堂聲必揚所以戒人也將入戸視必下<lb/>
　恐見人過今子不察於禮而責於妻不亦逺乎孟子遂<lb/>
　留其妻君子謂孟母知禮<lb/>
　　　大學<lb/>
問大學之書古来已自成一書否　對曰此書是禮記<lb/>
　中一篇與中庸一篇河南二程子表章出来作两書<lb/>
　讀<pb n="19b"/>問大學何以名篇　對曰此大人之學也自格物致知<lb/>
　誠意正心修身齊家治國平天下窮而在下講明此<lb/>
　學者也逹而在上推行此學者也故以大學名篇<lb/>
問既是大人之學而十五嵗入大學者何　對曰三代<lb/>
　盛時自王宫及於國都以及閭巷莫不有學人生八<lb/>
　嵗則自王公以下至於庶人之子弟皆入小學而教<lb/>
　之以小子之學灑埽應對進退是也及其十有五年<lb/>
　則自天子之元子庶子以至公卿大夫元士之適子<pb n="20a"/>　與凡民之俊秀皆入大學而教之以離經辨志修已<lb/>
　治人之方今大學一書即教之綱領條目也<lb/>
問小學之教必自八嵗而入者何　對曰古昔盛時人<lb/>
　之子自六嵗教之數與方名七八嵗教之以出入飲<lb/>
　食侍長敬讓九年教之以數目十年始出就外傅學<lb/>
　書記肄簡諒審此則幼時先已習於家矣八嵗入小<lb/>
　學者想是姓名既附籍小學須延師或就附學以教<lb/>
　之即非八嵗以前皆未𤼵蒙直有待於入小學而方<pb n="20b"/>　學也<lb/>
問自小學入大學他日只就此求其成材否乎　對曰<lb/>
　入小學者方教之以小學之規入大學者始教之以<lb/>
　大學之道所謂成材則秀選俊造蓋有漸也<lb/>
問然則人材又不能自大學出乎　對曰古初人才運<lb/>
　無速化求無速得初焉處比閭族黨家有塾黨有庠<lb/>
　族有師月吉屬民之有德行道藝者書於有學三年<lb/>
　大比鄉舉里選興其賢者能者升於司徒秀選俊造<pb n="21a"/>　論定而後用所謂大學者收小學之成功任賢使能<lb/>
　方見其修已治人之學<lb/>
問小學大學不知後来何以廢　對曰周衰學校皆廢<lb/>
　大學既廢小學亦不復存戰國之士皆散為諸侯客<lb/>
　至漢開設學校亦無理㑹德行道藝所謂明經所謂<lb/>
　孝㢘及其入選不為文學掌職則為郡縣小吏兩漢<lb/>
　以来何曽就學校中得人材唐取士之科又不過以<lb/>
　進士求人材矣<pb n="21b"/>問大學第一章何以知為孔子之言而曽子所述　對<lb/>
　曰聖人言近㫖逺綱舉目張首三句是一書之綱領<lb/>
　其下八者之條目自本而達末沿流而泝源意脈通<lb/>
　貫整齊不亂非聖人不能及故文公朱子斷以為孔<lb/>
　子之言而曽子述之也<lb/>
問其下十章又何以知為曽子之言而門人所述　對<lb/>
　曰以傳之六章有曽子曰知之也曽子述孔子之言<lb/>
　門人述曽子之言曾子所述以其稱子曰知之門人<pb n="22a"/>　所述以其稱曽子曰知之如論語首篇有曽子曰先<lb/>
　儒以為曽子門人所記<lb/>
問大學之道如何　對曰大人之學所學之道也自格<lb/>
　物致知誠意正心修身至於齊家治國平天下此學<lb/>
　之所以為大所謂道者盡在此八者條目中<lb/>
問此章不先言此八者條目而首之明德新民者何<lb/>
　對曰修身以上皆明德之事也平天下以上皆新民<lb/>
　之事也明德新民皆當止於至善此二句乃大學之<pb n="22b"/>　綱領<lb/>
問三句皆以在字提頭者何　對曰在明明德者道在<lb/>
　於修已在新民者道在於治人在止於至善者明德<lb/>
　新民莫不各有當然之則求至於善而止也<lb/>
問明德之上又加一明字者何　對曰上明字明之也<lb/>
　下明字本然之明也蓋人之一心本来虚靈不昧但<lb/>
　為氣質所昬物欲所蔽故本然之明有時昬昧不可<lb/>
　不明之以復其初也<pb n="23a"/>問親民作新民者何　對曰程子之言也以傳之二章<lb/>
　日新作新而親字為誤<lb/>
問民安有新舊曰新者何　對曰習俗之汙染也大學<lb/>
　之道在乎修已治人明德修已也新民治人也盡已<lb/>
　之性又盡人之性與中庸率性之道修道之教言異<lb/>
　而理同<lb/>
問二者皆在止於至善者何　對曰修已治人二者莫<lb/>
　不各有當然之則如父慈子孝君仁臣敬兄友弟恭<pb n="23b"/>　朋友以信之類道至於此而無以復加盡善而止也<lb/>
問定靜安慮四字之義如何　對曰一事之物莫不有<lb/>
　理理得於心則定心定則靜靜則身安身安則應事<lb/>
　接物言中倫行中慮矣<lb/>
問本末終始先後者何　對曰自格物至於平天下八<lb/>
　者條目自本而未由始而終有先與後也自天下平<lb/>
　而上泝於物格八者條目循末而端本即終而原始<lb/>
　觀所後而知所先也<pb n="24a"/>問八者條目而緫結以修身為本者何　對曰正心以<lb/>
　上皆所謂修已之道齊家以下皆所謂治人之道本<lb/>
　立於此效隨於彼故曰壹是皆以修身為本<lb/>
問經之結文止曰本末而不及終始先後者何　對曰<lb/>
　先言本末緫八者而言此只言本末但舉身與家而<lb/>
　包括七者在中<lb/>
問菉竹之義淇澳詩作緑而此為菉者何　對曰非竹<lb/>
　也草而名曰緑竹猶花而名曰石竹也<pb n="24b"/>問衛之淇園多竹故先儒曰竹而以草名之者何　對<lb/>
　曰讀采綠之詩詳其句解而知為草而非竹也<lb/>
問人皆曰竹而獨名之以草者何　對曰采緑之注毛<lb/>
　氏傳曰緑木賊爾雅曰菉蓐草陸機草木䟽云此草<lb/>
　生於淇澳之旁土人號為菉竹莖葉似竹青緑色其<lb/>
　性澀礪可以洗魫笏利於刃錯緑竹名義如此<lb/>
問然此則興下文有斐君子如切如磋如琢如磨不亦<lb/>
　逺乎　對曰以緑竹為竹則逺以緑竹為草此詩人<pb n="25a"/>　之本旨也何逺之有<lb/>
問以竹言則莫切於衛曰逺者何　對曰此其所以為<lb/>
　逺也且詩之首句方説瞻彼淇澳菉竹猗猗至第三<lb/>
　句便風吹别調歌詠武公之文章以治玉石工夫比<lb/>
　之則亦無所用於竹矣詩人比興必不如此國風諸<lb/>
　詩以草木寄興者不少意脈必相連也<lb/>
問既不以綠竹為竹則此草之施於切磋琢磨如何<lb/>
　對曰草木䟽固云此草生於淇澳土人號為菉竹以<pb n="25b"/>　莖葉似竹其性澀礪可以洗魫笏利於刃錯蓋有不<lb/>
　刀鋸而切不鑪鐋而磋不錐鑿而琢不沙石而磨惟<lb/>
　其有之是以似之故曰如<lb/>
問有斐君子一句意義如何　對曰衞武公君子也其<lb/>
　文章斐然者道問學之功也如菉竹之刃錯有骨角<lb/>
　之切磋玉石之琢磨成噐而文采呈露也<lb/>
問瑟僴赫咺者何　對曰瑟僴者嚴密剛澤之貌赫咺<lb/>
　者宣昭光大之名<pb n="26a"/>問如切如磋曰道學如琢如磨曰自修者何　對曰道<lb/>
　學者言其講習討論之功自修者省察克治之功有<lb/>
　精有粗也<lb/>
問淇澳言緑大學言菉字義如何　對曰淇澳之綠則<lb/>
　本夫土人稱號之名故字從綠大學之菉又以見菉<lb/>
　本草名知此草之本非竹也<lb/>
問人莫知其子之惡者何　對曰此愛心蔽之也愛之<lb/>
　之深則不喜聞其過人縱言之其父母亦不信是以<pb n="26b"/>　其子恃愛而驕驕而縱縱而為惡其父母必不知也<lb/>
　溺於愛而不知所謂之其所親愛而辟焉甚於譽兒<lb/>
　之癖也<lb/>
問莫知其苖之碩者何　對曰此貪心害之也十囷不<lb/>
　足而望百百囷不足而望千千而又望百億及秭愈<lb/>
　有而愈貪愈貪而愈不足<lb/>
問未有學養子而后嫁者何　對曰女之未嫁也功容<lb/>
　言德而已所謂鞠育顧復之道保抱携持之事安用<pb n="27a"/>　語之哉嫁之後有子則如保赤子心誠求之固不待<lb/>
　學而能雖不中不逺矣<lb/>
問絜矩之道如何　對曰絜度也矩所以為方者今木<lb/>
　匠曲尺是也匠之造屋室器用也上下四方必使之<lb/>
　均齊平正所貴乎治天下國家者與民同其好惡使<lb/>
　萬物各得其所相安於願分之中以已之心度人之<lb/>
　心如以矩而度物使上下左右前後均齊平正也<lb/>
　　　中庸<pb n="27b"/>問中庸何以知為子思作　對曰如孔叢子穆公謂子<lb/>
　思曰子之書所記夫子之言或者謂子之辭子思無<lb/>
　他書可見是必中庸況漢司馬遷鄭氏去古未逺必<lb/>
　有所據而云<lb/>
問中庸作於何年　對曰周威烈王十七年魯穆公顯<lb/>
　立始尊事子思用公儀子為政泄柳申詳為臣子思<lb/>
　於是年作中庸<lb/>
問子思何以作中庸　對曰中者天地隂陽之理<pb n="28a"/>問中庸何以為子思作　對曰中者天地隂陽之理人<lb/>
　得之以為心者故劉子曰民受天地之中以生帝王<lb/>
　傳授以為心法自堯舜禹湯文武周公其傳㡬泯焉<lb/>
　子思子憂道學之失其傳而作也<lb/>
問庸字於經書中有專言者否　對曰尚書中庸字多<lb/>
　訓用或訓功惟乾卦庸言庸行孔子繫易之辭也却<lb/>
　訓為常<lb/>
問不偏不倚無過不及之訓無乃太煩邪　對曰此理<pb n="28b"/>　具在人心誠諸中而未發此是在中之義故理之不<lb/>
　偏不倚及施諸行事一合於中故理無過不及不偏<lb/>
　不倚是體無過不及是用<lb/>
問中之義如此而庸字之訓止曰平常者何　對曰惟<lb/>
　其平常故曰不易惟其不可改易方知是平常大凡<lb/>
　驚世駭俗之事必不耐乆終須更改如著衣喫飯只<lb/>
　是平常今欲變領袖襟袷之制易三餐二膳之法豈<lb/>
　可常哉<pb n="29a"/>問君子之道不出中庸而小人之道亦有中庸者何<lb/>
　對曰君子所以中庸者能隨時而取中若小人作事<lb/>
　便與中庸相反所以謂之無忌惮小人如何有中庸<lb/>
問篇名中庸而書中又説中和者何　對曰中庸道理<lb/>
　也中和性情也道合乎中便是庸常之理心具此中<lb/>
　不能無性情之天<lb/>
問以中和言性情者何　對曰此理藴蓄於心未感物<lb/>
　而動故謂之性然心兮本虚不能不應事接物及感<pb n="29b"/>　物而動故謂之情未𤼵時不偏不倚而知其中發而<lb/>
　中節不悖於理不失其正則謂之和性是體情是用<lb/>
　心統性情<lb/>
問性情中止是喜怒哀樂四者如何　對曰情有七喜<lb/>
　怒哀懼愛惡欲是也今止説四者取其句語之順而<lb/>
　愛惡自然包括在中<lb/>
問喜怒哀樂雖屬性情論性不論氣者何　對曰𤼵而<lb/>
　中節則心平氣和𤼵不中節是是氣也反動其心氣<pb n="30a"/>　是體之充心統性情人能養得性情之正故當喜而<lb/>
　喜當怒而怒當哀而哀當樂而樂是謂情之正氣亦<lb/>
　正焉喜非所喜怒非所怒哀非所哀樂非所樂是謂<lb/>
　情失其正而氣為之不正焉<lb/>
問大本逹道者何　對曰天下之理皆從一中根源𤼵<lb/>
　出故曰大本君子遵道而行亦只是人所共由之路<lb/>
　故曰逹道<lb/>
問既曰逹道又曰逹德者何　對曰中庸是率性之道<pb n="30b"/>　知仁勇三德是入道之門<lb/>
問逹德有三而逹道有五者何　對曰此逹道即五者<lb/>
　天下之逹道其大節目則君臣父子夫婦昆弟朋友<lb/>
　之倫五者雖人所共由然必知者能知之仁者能守<lb/>
　之勇者能决斷之故曰所以行之者三然知而不能<lb/>
　行行之不能力恐德非吾德故曰所以行之者一<lb/>
問行道有得於身之謂德今又自達德而入如何　對<lb/>
　曰所謂行道豈是望望然行得去必有知者之見識<pb n="31a"/>　常加體察仁者之持守常恐違失勇者之力量加之<lb/>
　堅凝而後至於道道得於身則仁義禮知四端萬善<lb/>
　之德方為我有始由德而入道終由道而成德<lb/>
問君子之道中庸而已又曰費隠者何　對曰以人心<lb/>
　而言無一心而非道以事物而言無一事一物而非<lb/>
　道故謂之費費者廣博周徧也然道本虚位無形迹<lb/>
　之可見無方體之可求故謂之隠及求而得之本此<lb/>
　一中又只平常<pb n="31b"/>問好學力行知恥三者皆言近者何　對曰人心多好<lb/>
　而能好學則近乎有知識者德念易逸而能力行則<lb/>
　近乎體仁道者至如恥辱之事知決擇而不為則近<lb/>
　乎有勇而能斷又是求知仁勇之門路<lb/>
問舜之知大矣仁止於顔子勇止於子路者何　對曰<lb/>
　舜是執兩端而用其中顔子是擇乎中庸而有得於<lb/>
　善而弗失者子路雖非血氣之勇而義理之勇亦未<lb/>
　合於中者故以舜言知非知之難而行之尤難以回<pb n="32a"/>　言仁非行之難而守之尤難以子路言勇見義理之<lb/>
　勇又合於中也<lb/>
問其次致曲致曲者何　對曰其次者謂聖人賢人以<lb/>
　下之性質也致曲者孟子所謂仁之於父子也義之<lb/>
　於君臣也禮之於賓主也智之於賢者也曲謂性質<lb/>
　之一偏推而致之求以全夫天地之性則是聖人之<lb/>
　於天道矣故至誠盡性<lb/>
問至誠者能盡其性又能盡人之性盡物之性者何<pb n="32b"/>　對曰聖人人倫之至又敬敷五教以禮樂𨗳民於中<lb/>
　和使各全其所賦受先王以茂對時育萬物其田也<lb/>
　不盡物以取不竭澤而漁如斧斤以時入山林皆是<lb/>
　盡物之性故飛潜動植莫不得以安其天致中和天<lb/>
　地位焉萬物育焉此聖人之功化中庸之極功也<lb/>
問地一撮土山一卷石而天斯昭昭者何　對曰人處<lb/>
　屋宅之下䆫櫺中㸔見些小天及出堂㕔就天井中<lb/>
　已㸔見些子天若行出曠野外㸔但見天垂四逺無<pb n="33a"/>　窮無極此是説中庸之道雖愚夫愚婦可與知行及<lb/>
　其至也雖聖人有所不知而天地之大猶有憾也故<lb/>
　第十二章曰君子之道造端乎夫婦及其至也察乎<lb/>
　天地<lb/>
　<lb/>
　<lb/>
　<lb/>
　<pb n="33b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十一經問對卷二<lb/>
</p>

  </div>
            <div>
<head>十一經問對卷三</head> <lb/>
    <p>
<pb n="1a"/>欽定四庫全書<lb/>
　十一經問對卷三<lb/>
　　　尚書<lb/>
問書之名何所始　對曰書者古之史也當時事實有<lb/>
　當記載者史官書之簡䇿有君臣相告誡之言者有<lb/>
　君命臣者有臣告君者有君告民者孔子定書百篇<lb/>
　名之曰虞夏啇周之書<lb/>
問虞夏啇周之書孔安國序何以稱為上古　對曰安<pb n="1b"/>　國仕漢武帝朝去古尤近稱書為上古者恐為説三<lb/>
　墳五典八索九丘遂緫以上古書<lb/>
問三墳之書孔子去之者何　對曰孔子所去者必非<lb/>
　今之三墳今本恐是宋張啇英偽撰亦非左史倚相<lb/>
　所讀者既曰上古之書何緣中間有啇政典況所謂<lb/>
　山墳氣墳形墳荒唐不經之語道家皆有之初無可<lb/>
　取者<lb/>
問三墳言大道五典言常道斷自唐虞者何　對曰三<pb n="2a"/>　皇朴畧結繩之政未逺其事不可法於後世少昊顓<lb/>
　頊髙辛以來見於事者尚且簡陋迨今堯舜相授法<lb/>
　度禮樂教化刑政可以示百王之軌範在萬世如見<lb/>
　也況夫官天下以傳賢開揖遜之端故孔子定書斷<lb/>
　自唐虞為始<lb/>
問書首唐虞是已二典三謨何以皆曰虞書　對曰五<lb/>
　篇書皆虞朝史官所述故皆繋之虞書<lb/>
問尭典所載皆是尭事述於虞朝者何　對曰以小序<pb n="2b"/>　知之堯典之小序曰將遜于位譲于虞舜作堯典見<lb/>
　得是虞朝史官述堯朝之事<lb/>
問典謨二字取義云何　對曰典字本從冊二帝朝書<lb/>
　事之簡冊也謂之謨者禹臯陶所陳之謨也两言皆<lb/>
　舉實而稱非有襃羙也<lb/>
問益稷不言謨者何　對曰益稷一篇皆大禹所謀言<lb/>
　及益稷非伯益與后稷之謀故不得稱謨也<lb/>
問篇名是史官名之抑孔子定書而名之　對曰當時<pb n="3a"/>　史官記述之時就以名篇如詩篇相似國史收詩之<lb/>
　時就其名詩曰某也<lb/>
問禹謨曰虞書而禹貢曰夏書者何　對曰貢法是夏<lb/>
　禹新制終篇全述貢法隨山濬川雖在堯朝而任土<lb/>
　作貢則皆禹制故曰夏書<lb/>
問或謂三聖相授一道故典謨皆曰虞書若以虞史而<lb/>
　前述堯事則可虞史而後述禹事恐非　對曰三聖<lb/>
　授受此籠罩之説堯禹之事此虞史之所親見況三<pb n="3b"/>　謨之中未嘗不載堯事非所謂下述禹事也<lb/>
問左氏傳文公七年稱夏書曰戒之用休董之用威㐮<lb/>
　公二十六年引禹謨與其殺不辜亦稱夏書者何<lb/>
　對曰魯文襄之世此孔子未定書之名也自經聖筆<lb/>
　斷自唐虞以下迄於周故三謨皆以虞史所述故定<lb/>
　為虞書<lb/>
問夏書首禹貢是已九州始冀州者何　對曰堯都冀<lb/>
　州京師之地先冀以統八州也<pb n="4a"/>問冀州固為八州之統而治水亦始於冀者何　對曰<lb/>
　冀州屬河北地勢最下水性下流治水當自下始自<lb/>
　冀而兖自兖而青徐使河水歸海<lb/>
問經文舊點冀州既載為句今蔡氏傳以冀州為句者<lb/>
　何　對曰攷下八州皆無係屬之辭當點冀州為句<lb/>
　下文既載壺口載者始也如俶載之載既始功於壺<lb/>
　口而後治梁及岐<lb/>
問八州皆言四至疆界何獨冀州不言　對曰堯都冀<pb n="4b"/>　州天子京畿不言山川四至者示王者無外也東漸<lb/>
　于海西被于流沙朔南暨聲教此是一大四至疆界<lb/>
　也<lb/>
問治水初始於冀州其勢必先河水而後江水者何<lb/>
　對曰自徐而揚荆豫梁以江淮之水自梁而雍以治<lb/>
　河之上流故梁荆之水從掦入海雍豫之水從青入<lb/>
　海次序可攷非所謂先河而後江也<lb/>
問禹制貢法任土作貢又有錫命而後貢者何　對曰<pb n="5a"/>　揚州橘柚果覈之奉不以勤民豫州磬錯九江大龜<lb/>
　物不常有故同橘柚錫命而後貢不比後世地土有<lb/>
　䖏必貢地土無處亦貢縱朝廷不錫命而州郡亦科<lb/>
　需害民中間又抽解十之六七到朝廷者能㡬<lb/>
問冀州不言貢者何　對曰京畿千里天子所管地面<lb/>
　尚何貢之有哉況係中中之田已納上上之賦輕重<lb/>
　蓋有斟酌矣<lb/>
問兖州之水及貢賦曰十有三載乃同者何　對曰水<pb n="5b"/>　患惟河最甚兖州在河中流水曲流緩地平土䟽故<lb/>
　作治之功十有三載而後貢賦乃與諸州同恐不是<lb/>
　治水之功費十有三年也<lb/>
問禹别九州舜肇十有二州者何　對曰蔡傳曰古者<lb/>
　中國之地但為九州禹治水作貢亦因其舊大河以<lb/>
　北為冀州帝都在焉及帝即位以冀為青地太廣始<lb/>
　分冀東恒山之地為并州又分東北醫無閭之地為<lb/>
　幽州又分青之東北遼東等處為營州故舜之世所<pb n="6a"/>　謂肇十有二州也<lb/>
問後來夏啇周又只九州者何　對曰舜既分為十二<lb/>
　州遂建有十二牧至禹又只九州作貢啇時九圍九<lb/>
　有周亦止辨九州之域不知何時復合為九<lb/>
問啓賢能繼承禹之道治迹必多而書止甘誓如何<lb/>
　對曰當時史官未必止此孔子定書擇其君道王事<lb/>
　之大者示後世以軌範也有扈氏不禀正朔必非一<lb/>
　日之故告教不從而六師及之自禹誓于師之後以<pb n="6b"/>　誓名篇啓其始也可以觀世矣<lb/>
問五子之歌書體也吕氏曰當以詩體觀者何　對曰<lb/>
　詩言志歌永言勸之以九歌與夫乃賡載歌書中有<lb/>
　詩尚矣五子之歌當同訓誥體緣五章皆是告戒之<lb/>
　辭<lb/>
問五子奉母以訓太康無救其亡滅伊尹身訓太甲卒<lb/>
　能遷善改過者何　對曰太康盤逰無度又受制于<lb/>
　强臣蹈其覆轍者隋煬帝也太甲中材之主伊尹是<pb n="7a"/>　有力量的宰相故太甲終得為賢君<lb/>
問當来太甲終于敗度縱禮後伊尹何以處之　對曰<lb/>
　伊尹相幼君身任重任到彼時必有箇處置衆人固<lb/>
　不識也有伊尹之志則可<lb/>
問太甲三篇不審是伊尹自分為三篇否乎　對曰非<lb/>
　也太甲三篇與説命三篇相類皆是史官序述事之<lb/>
　本末後之觀書者尚有攷也首篇述太甲不明故伊<lb/>
　尹作書告戒中篇述太甲既改過伊尹又作書以告<pb n="7b"/>　使之克終下篇則專述伊尹之申誥此三篇皆史官<lb/>
　所述非伊尹一時之言亦非伊尹分為三篇也<lb/>
問然則此三篇皆伊尹訓也何必以太甲名篇　對曰<lb/>
　師保之訓太甲之悔史官以其首尾本末非一篇可<lb/>
　叙述且又自有伊訓一篇故名之以太甲亦見得太<lb/>
　甲之得為太甲者始終可攷也<lb/>
問太甲三篇書體謂何　對曰亦訓體也故多載太甲<lb/>
　悔過言如曰既徃背師保之訓又曰尚頼匡救之德<pb n="8a"/>　圗惟厥終非訓而何<lb/>
問伊尹稱嗣王不知太甲所嗣者誰　對曰伊川程子<lb/>
　曰湯崩太丁未立外丙二年仲壬方四嵗故太甲得<lb/>
　立非謂湯崩六年之後太甲方立<lb/>
問據程説則外丙仲壬皆湯之幼子不可立故立太甲<lb/>
　如何　對曰孟子曰太丁未立外丙二年仲壬四年<lb/>
　則仲壬之後方立太甲明矣故蔡傳曰太甲之為嗣<lb/>
　王嗣仲壬而為王也太甲是太丁之子仲壬是其叔<pb n="8b"/>　父也此説正<lb/>
問蔡傳之説雖正而成湯既沒太甲元年如書序何<lb/>
　對曰小序若果孔子作必不如此不合下文便説伊<lb/>
　尹祠于先王奉嗣王祗見厥祖祖謂湯也太甲嗣仲<lb/>
　壬為王為之後者為之子也䘮三年不祭故伊尹奉<lb/>
　太甲徧見於啇之先王而祗見厥祖成湯也是以經<lb/>
　文云伊尹乃明言烈祖之成德<lb/>
問太甲三篇是訓體盤庚三篇其體謂何　對曰書篇<pb n="9a"/>　命名多取經文起頭要切字為題只如本篇小序有<lb/>
　盤庚五遷四字史序又有盤庚遷于殷五字因立篇<lb/>
　名上篇云播告之修中篇云誕告有衆下篇云歴告<lb/>
　爾百姓此誥體也<lb/>
問以臣名篇可也以君名篇者何　對曰詩稱文王書<lb/>
　稱盤庚太甲經書名篇初不以諱<lb/>
問伊訓稱元祀十有二月者何　對曰惟元祀十有二<lb/>
　月乙丑伊尹祠于先王葢太甲即位之明年正月也<pb n="9b"/>　所謂十二月者啇之正月即夏之十二月也啇以建<lb/>
　丑為正猶以夏正數月亦猶周正建子而豳風七月<lb/>
　流火九月授衣皆夏正也秦正建亥而始皇三十一<lb/>
　年十二月更名臘曰嘉平亦以夏正數月也<lb/>
問啇書如太甲伊訓説命辭㫖明粹何盤庚艱澀者何<lb/>
　　對曰此三篇乃播告之言當時臣民自是通曉但<lb/>
　未經史臣修飾故後世視為難讀如周書諸誥皆是<lb/>
　諭臣民本来言語不比伊傅訓誥是作為之文章<pb n="10a"/>問盤庚三篇先儒稱其有六善六善者何　對曰此五<lb/>
　峰胡氏説也以常舊服正法度一也圗任舊人二也<lb/>
　無或敢伏小人之攸箴三也以人情事理開道人心<lb/>
　四也奠厥攸居首以無怠為戒五也欽叙有德有謀<lb/>
　之人而不肩好貨六也一舉而六善孔子所以取之<lb/>
　為訓<lb/>
問髙宗夢得説有諸　對曰髙宗恭黙思道至誠感通<lb/>
　上帝賚之以良弼尚書所載經定書之年矣安得謂<pb n="10b"/>　無<lb/>
問夢而得賢固有此理但夢自我見而以形求者何<lb/>
　對曰一說謂傅説之賢髙宗知之乆矣一旦舉而相<lb/>
　之恐人心不服啇俗尚鬼故假夢寐以神之如文王<lb/>
　渭水之卜此舉用新進之意也<lb/>
問漢文帝夢黄頭郎唐太宗夢魏徴視此如何　對曰<lb/>
　鄧通有此富貴分故文帝夢之次日見擢船人衣服<lb/>
　似夢中所見者遂蒙嬖倖唐太宗只緣思悼魏徴情<pb n="11a"/>　切故形諸夢寐中後来停㛰仆碑心不在賢亦不復<lb/>
　夢矣如何比啇髙宗髙宗之夢正夢也<lb/>
問髙宗一夢感天而彤日之變譴告隨至者何　對曰<lb/>
　天心仁愛人君故於君猶父子也恭黙思道夢兆應<lb/>
　之享祀纔豐於昵旋致雉雊之異故説命之後繼之<lb/>
　以彤日者不從其修德銷變也<lb/>
問彤日之後即繼以微子戡黎不知中宗少康祖甲諸<lb/>
　君無篇書者何　對曰中宗祖甲之事畧見於無逸<pb n="11b"/>　少康以一旅祀夏未必無一訓誥今啇書之亡亦多<lb/>
　夫子定書百篇散失其半而半存者閒非全文又安<lb/>
　知無三君之書<lb/>
問洪範乃箕子所陳不曰啇書而曰周書者何　對曰<lb/>
　範雖箕子所陳而時則武王之時也序不云乎武王<lb/>
　勝殷殺受立武庚以箕子歸作洪範惟十有三祀王<lb/>
　訪于箕子首問其彜倫攸叙之因箕子乃言<lb/>
問啇以年為祀洪範序稱十有三祀所以謂當作啇書<pb n="12a"/>　　對曰序云以箕子歸歸宗周也盖在伐啇之年當<lb/>
　是恐未改啇正尚稱年為祀箕子在啇未聞言及洪<lb/>
　範迨武王訪問乃言如何稱得啇書<lb/>
問啇受在位㡬年而周伐啇　對曰受在位三十二年<lb/>
　邵子經世書是年戊寅武王伐啇<lb/>
問泰誓序云惟十有一年與洪範十有三祀爭差如何<lb/>
　　對曰十有一年者十三年之誤也以十一年為是<lb/>
　者則年無所係之月以一日戊午屬上文者則月無<pb n="12b"/>　所係之年顯見序文誤以三為一漢孔氏司馬氏皆<lb/>
　有十一年觀兵之説誤矣<lb/>
問何以謂之洪範　對曰天地之大法人道之大經也<lb/>
問何以謂之九疇　對曰疇類也大經大法其類有九<lb/>
問八疇皆可用獨五行不言用者何　對曰天地五行<lb/>
　之數非人之日用者此天道之五行也如大禹謨水<lb/>
　火金木土榖言厚生利用此人事之五行也<lb/>
問湯伐夏止湯誓一篇武王伐啇㤗誓三篇又牧誓一<pb n="13a"/>　篇何費辭邪　對曰湯放桀惟有慙德曰恐来世以<lb/>
　台為口實後来武王果然以此作話柄況啇之初人<lb/>
　心尚古被桀暴虐有及女皆亡之怨何幸換主及周<lb/>
　之興民情都未忘啇一旦更革未便服從是雖教諭<lb/>
　諄複至成王時殷民猶作不靖<lb/>
問大誥至多方八篇周公成王之告殷民不亦勞乎<lb/>
　對曰啇紂虐政如火斯烈一時民心惟恐其不亡及<lb/>
　天下大定却思念殷之先德澤在人心者終不可泯<pb n="13b"/>　曰民曰士皆能責備於周若非周公撫定大域以忠<lb/>
　厚存心至再至三諄諄告諭雖曰天命愚未保其終<lb/>
　也況書辭佶曲聱牙不敢文飾惟恐不體悉所以難<lb/>
　讀<lb/>
問湯放桀武王伐紂皆不顧義理者何　對曰俗諺云<lb/>
　終是題目不好昔一婦人詩云吾愛嵇中散到底薄<lb/>
　啇周此伯夷叩馬之心也仲虺作訓勉湯到了不説<lb/>
　到本色上去周書誥諭八篇仁之至義之盡只將天<pb n="14a"/>　命説服啇民略以刑威之事震其不服歴三紀然後<lb/>
　風移可謂勞矣<lb/>
問殷民殷士義不服周而微子箕子不守義者何　對<lb/>
　曰微子見得啇必亡不可支持矣乃抱祭器歸周存<lb/>
　宗祀也箕子本在囚所武王釋之以歸非其本志也<lb/>
問書有微子一篇又有微子之命者何　對曰微子一<lb/>
　篇是啇將亡而微子告箕子比干之書也微子之命<lb/>
　是周武王封微子之告命也<pb n="14b"/>問箕子受封於朝鮮無告命者何　對曰必有之非史<lb/>
　官失記則書遭秦火箕子在東夷德化禮義一變其<lb/>
　俗微子在宋雖曰王化之地而政治似不及焉命微<lb/>
　子命蔡仲意必命箕子也<lb/>
問蔡叔既違王命而又封其子蔡者何　對曰周公之<lb/>
　意不絶蔡也若封仲於他國則絶蔡矣<lb/>
問康誥其武王之書乎抑成王之書乎　對曰武王封<lb/>
　康叔之言史官述以為書也<pb n="15a"/>問何以知為武王之書　對曰以書中朕弟寡兄之言<lb/>
　知之<lb/>
問安知不是周公奉王命而稱王若曰朕弟寡兄是周<lb/>
　公之言乎　對曰既稱王若曰則皆王之言矣周公<lb/>
　又何必更干預以為已功乎<lb/>
問或謂康叔年幼故所封獨後　對曰康叔是武王同<lb/>
　母弟武王分封之時年已九十安有九十之兄同母<lb/>
　弟尚幼不可封乎且康叔文王之子叔虞成王之弟<pb n="15b"/>　周公東征叔虞已封於唐豈有康叔得封反在虞叔<lb/>
　之後恐無是理也<lb/>
問康誥小序云爾者何　對曰小序係洛誥脱簡四十<lb/>
　八字為康誥之文是以云爾<lb/>
問脱簡之文云何　對曰此篇小序下云惟三月哉生<lb/>
　魄周公初基作新大邑于東國洛四方民大和㑹侯<lb/>
　甸男邦采衛百工播民和見士于周周公咸勤乃洪<lb/>
　大誥治此四十八字係洛誥之文脱簡在康誥小序<pb n="16a"/>　下<lb/>
問此為洛誥脱簡誰攷究出来　對曰眉山蘓氏説朱<lb/>
　子訂正蔡書取之<lb/>
問以康誥為武王封康叔又係誰攷究出来　對曰五<lb/>
　峰胡氏説朱子取之<lb/>
問康叔受封引史記周紀為證足矣及引汲冢周書克<lb/>
　殷篇以為據汲冢書又何足據邪　對曰史記周紀<lb/>
　雖言衛康叔封布兹未見的為武王時故再引汲冢<pb n="16b"/>　周書克殷篇文曰王即位于社南羣臣畢從毛叔鄭<lb/>
　奉明水衛叔封傳禮召公奭賛采師尚父牽牲先儒<lb/>
　引此方見得是武王封康叔也<lb/>
問汲冢書是何等之書　對曰案隋經籍志晉太康中<lb/>
　汲郡人發魏㐮王塚得古竹簡書帝命荀朂和嶠撰<lb/>
　次為八十七卷多雜怪妄其紀年用夏正載三代事<lb/>
　不及他國特紀魏晉事終哀王葢魏之史記也<lb/>
問更聞其詳　對曰又案哀王乃㐮王之子惠王之孫<pb n="17a"/>　其載惠哀事詳又書哀王不稱其諡而謂之今王陸<lb/>
　氏翼孟以為必淳于髠輩為之自堯舜禹以至伊尹<lb/>
　周公無一不遭譏議宜其不識孟子<lb/>
問酒誥一篇吳氏以為王若曰明大命于妹邦乃誥受<lb/>
　故都之書自王曰封以下乃告康叔之書然乎否乎<lb/>
　　對曰非也王若曰明大命于妹邦首先曰乃穆考<lb/>
　文王肈國在西土蓋酒誥専為妹邦而作而妹邦又<lb/>
　在康叔封圻之内宣明告命其責全在康叔此意實<pb n="17b"/>　相首尾實係一書呉氏分析甚明還非經旨<lb/>
問梓材名篇者何　對曰亦武王告康叔之書緣篇中<lb/>
　有梓材二字而立名非有他義但簡編殘斷文字不<lb/>
　全難為訓觧亦誥體也<lb/>
問召誥是成王誥召公書乎　對曰召公經理洛邑相<lb/>
　宅以来實先用功洛邑既成召公作此書以誥周公<lb/>
　欲逹於王中間愛君憂國敬德保民祈天永命計慮<lb/>
　實深長也以召公所作之書而名召誥<pb n="18a"/>問洛誥一篇所誥為誰　對曰周公告卜之書遣使以<lb/>
　成洛卜吉一事告王而王受使者復公之辭舉祀之<lb/>
　後成王即歸于周而命周公以治洛嵗月尚可攷也<lb/>
問多士多方名篇之義如何　對曰多士告殷士也多<lb/>
　方告殷民也皆誥體也蓋殷民遷洛者有位之士混<lb/>
　在民中周公治洛初政以王命緫呼為多士而告之<lb/>
　與之更始也多方一篇為成王即政奄與淮夷復叛<lb/>
　成王伐奄歸作此篇以誥多方自大誥至多方八篇<pb n="18b"/>　大槩為殷民不服而作<lb/>
問君奭名篇者何　對曰召公欲去而周公留之君奭<lb/>
　者周公尊召公之辭史氏錄其告語因以名篇<lb/>
問立政一篇五峰胡氏以為作於無逸之後者何　對<lb/>
　曰立政者周公戒成王以任賢擇長之道君奭洛誥<lb/>
　諸篇皆有沖孺幼小之稱而無逸一篇獨無是時成<lb/>
　王長矣故無逸之戒是以知其最後此書乃周公之<lb/>
　絶筆也<pb n="19a"/>問周官一書據小序作於黜殷滅淮夷王歸在豐之後<lb/>
　者何　對曰是時黜殷乆矣何為又及初年之事小<lb/>
　序不可信<lb/>
問此篇與周禮官制不同者何　對曰周官有三公三<lb/>
　孤之職周禮無三公三孤之官或謂師氏即太師保<lb/>
　氏即太保然師保又屬司徒之職是未可知也<lb/>
問此言六年五服一朝與周禮六服諸侯一嵗二嵗三<lb/>
　嵗一見者亦不同者何　對曰周官一書乃董正治<pb n="19b"/>　官之訓誥也莫大於師保之任又莫大於朝見之制<lb/>
　略舉其綱未及定為久逺之法將有待於周禮成書<lb/>
　而周公没冬官一書亦闕可見故官制朝儀亦各不<lb/>
　同<lb/>
問君陳畢命皆以東郊為重而勉之以周公成法者何<lb/>
　　對曰周公遷殷頑民於下都親自監之治洛六年<lb/>
　訓誥信矣成王之命君陳康王之命畢公一則曰懋<lb/>
　昭周公之訓一則曰命公以周公之事然則殷之頑<pb n="20a"/>　民居於洛者歴三公而猶費撫御也<lb/>
問顧命與康王之誥本同一篇今分為二者何　對曰<lb/>
　康王之誥元合於顧命疑作序者分為二既兩立篇<lb/>
　名則定書百篇之時已為兩篇矣吕氏曰顧命成王<lb/>
　所以正其終康王之誥康王所以正其始<lb/>
問昭王南征而不復穆王乃其子君牙囧命略不言者<lb/>
　何　對曰五峰胡氏曰楚人以膠舟進王至中流膠<lb/>
　液王與祭公皆溺水若是則楚有不可赦之罪穆王<pb n="20b"/>　之心當何如哉今觀命君牙伯囧之文典雅𢎞奥克<lb/>
　已求善盖賢君也豈有忍棄君父而不動天下之兵<lb/>
　以討之疑好事者為之耳故屈完如齊師對管仲曰<lb/>
　君其問諸水濱恐無是事也<lb/>
問平王利立已之小恩忘弑父大讐孔子定書而取文<lb/>
　侯之命者何　對曰五峰胡氏曰幽王無道而見殺<lb/>
　於犬戎平王乃其子所宜養民訓兵率諸侯以披其<lb/>
　巢穴復君鎬京則可謂人子矣今觀文侯之命語平<pb n="21a"/>　而不切志舒而不惨忘父之讐輕棄舊都以西事委<lb/>
　之於秦而東遷於洛邑三綱亡矣孔子定書而取此<lb/>
　者葢有取於晉文捍王於艱而有望於平王中興也<lb/>
問吕刑非先王之法孔子取之者何　對曰蔡傳曰舜<lb/>
　典所謂贖刑者官府學校之刑爾若五刑則固未嘗<lb/>
　贖也穆王巡逰無度財匱民勞至其末年無以為計<lb/>
　乃為此一切權宜之術以斂民財夫子錄之葢以示<lb/>
　戒然一篇之書哀矜惻怛尤可以想見三代忠厚之<pb n="21b"/>　遺意也<lb/>
問誓者天子出師之號令在魯為僣而夫子錄費誓者<lb/>
　何　對曰魯之僣禮自成王賜魯以天子禮樂祀周<lb/>
　公始周王迹熄便有賢子孫豈容費也哉然伯禽初<lb/>
　就封而驟當徐夷之變一旦誓師左右攻伐之節戈<lb/>
　矛牛馬之事若老於行陣者是僣禮中又有禮焉孔<lb/>
　子係之於周書之末者雖與魯也實傷周也<lb/>
問春秋列國之君豈無能悔過者而孔子錄秦誓者何<pb n="22a"/>　　對曰自崤之敗凡四伐晉悔安在哉觀秦誓之言<lb/>
　蓋悔用杞子之告而輕於襲鄭若果知悔則用蹇叔<lb/>
　矣孟明之師不出矣文侯之命葢周書之絶筆也不<lb/>
　得已而與魯又不得已而與秦聖人之志有可悲者<lb/>
　不然列國豈無費秦之告戒者哉<lb/>
問秦誓秦之誓也費誓魯之誓也不曰魯而曰費者何<lb/>
　　對曰費地名閔子騫為費宰公山弗狃以費畔是<lb/>
　也淮夷徐戎並興魯侯征之至費而誓衆故曰費誓<pb n="22b"/>問費誓秦誓皆曰周書者何　對曰書稱費秦者如魯<lb/>
　頌啇頌附於周詩之末魯周公之𦙍也聖人葢有望<lb/>
　焉平王以豐鎬之地予秦而秦卒能取周之故都魯<lb/>
　不能為東周意周之後必為秦楊龜山曰帝王誥命<lb/>
　至此絶矣不然何以係於百篇之終<lb/>
問書序序所以作者之意東莱吕氏以為皆孔子文而<lb/>
　朱文公悉以為非者何　對曰蔡傳以為周秦間人<lb/>
　文字有合經處中間略有得春秋意者如武成洪範<pb n="23a"/>　費誓秦誓數篇東萊見一二處中有似春秋遂以為<lb/>
　皆孔子之書不知各篇元自有史官叙作書之意儘<lb/>
　自明白<lb/>
問小序之文孔安國以附於各篇之首蔡傳欲以存古<lb/>
　聚為一篇於終者何　對曰不若附於各篇之首㑹<lb/>
　讀書人自有見趣如朱氏詩傳將序并作一處讀書<lb/>
　者深為不便近見吉本某人將書序寘之各篇初不<lb/>
　害其為蔡氏書傳也<pb n="23b"/>問大序是誰作　對曰漢孔安國作朱子以為魏晉間<lb/>
　文字西漢文粗而近古六朝文字細密愚見文公虚<lb/>
　費辨論只據古来傳記依安國何妨況序未説巫蠱<lb/>
　事斷以為孔氏可也<lb/>
問五十八篇小序併篇末七書數目大略幾篇　對曰<lb/>
　共六十有四小序止係一<lb/>
　<lb/>
　十一經問對卷三<lb/>
</p>

  </div>
            <div>
<head>十一經問對卷四</head> <lb/>
    <p>
<pb n="1a"/>欽定四庫全書<lb/>
　十一經問對卷四<lb/>
　　　毛詩<lb/>
問夫子刪詩之後讀詩者獨宗毛氏一家者何　對曰<lb/>
　申公作魯詩后蒼作齊詩韓嬰作韓詩以義較之獨<lb/>
　毛氏𤼵明率與經合故讀詩者盡宗毛氏<lb/>
問魯齊韓三家之詩不傳者何　對曰魯申公因楚元<lb/>
　王好詩始為詩傳元王以為博士於詩最精後以詩<pb n="1b"/>　學授瑕丘江公數傳至薛廣德而其傳泯矣齊詩始<lb/>
　於轅固後景鸞翼奉后蒼皆通齊詩而蒼得名傳至<lb/>
　匡衡蕭望之梁丘賀而止<lb/>
　韓嬰燕人推詩人之意作内外傳全不訓觧章句今<lb/>
　韓詩外傳尚行於世而讀者絶少三家是以不傳<lb/>
問毛氏單傳其學必有源流若何　對曰初孔子以詩<lb/>
　授子夏子夏為之序六傳而至毛亨亨作訓傳以示<lb/>
　毛萇萇後為獻王博士自後鄭𤣥取毛氏訓詁未盡<pb n="2a"/>　者續為注觧號鄭氏箋至謝曼卿又為毛作訓而傳<lb/>
　之衛宏敬仲宏因作序葢毛氏之學源於子夏是以<lb/>
　與五經並傳至今<lb/>
問子夏既序矣衛宏復序焉何處為子夏何處是衛宏<lb/>
　　對曰鄭氏詩譜云大序是子夏作小序是子夏毛<lb/>
　公合作儒林傳云亦言衛宏<lb/>
問既曰大序又曰小序者何　對曰大序者闗雎之序<lb/>
　也小序者各篇之小序也蘓氏曰大序其文反復類<pb n="2b"/>　非一人之辭旨凡此皆毛氏之學衛宏之所集錄愚<lb/>
　見不特大序如此若小序亦非一手故譜云子夏意<lb/>
　未盡毛更足成之衛宏復增於其後多失詩人之本<lb/>
　旨矣<lb/>
問何謂四始　對曰司馬遷曰闗雎風之始鹿鳴小雅<lb/>
　之始文王大雅之始清廟頌之始<lb/>
問何謂六義　對曰程子曰風者風動之也賦者鋪陳<lb/>
　其事比者直比方之興者因物而起雅者正言之頌<pb n="3a"/>　者稱羙之是謂六義讀詩者随篇求之有兼得者有<lb/>
　得一二者<lb/>
問二南之義如何　對曰横渠張氏曰所謂周南召南<lb/>
　者以河東則屬紂自豳以北皆為獯鬻所取所及者<lb/>
　向南之國江漢汝墳是也<lb/>
問周召之名如何　對曰鄭譜曰文王作邑於豐乃命<lb/>
　岐邦周召之地為周公旦召公奭之采地武王定天<lb/>
　下巡狩述職陳誦諸國之詩以觀民風俗得二公德<pb n="3b"/>　教屬之太師分而國之謂之周南召南<lb/>
問國風之説如何　對曰朱子曰國者諸侯所封之域<lb/>
　風者民俗歌謡之詩謂之風者以其被上之風化而<lb/>
　有言其言又足以感人是以諸侯采之貢於天子天<lb/>
　子受之而列於樂官於以考其俗尚之美惡而知其<lb/>
　政治之得失焉<lb/>
問國風何始於關雎　對曰治天下自齊家始文王風<lb/>
　化始於閨門關雎雖美后妃之德實所以見文王之<pb n="4a"/>　德也聖人取為周南之首篇以明夫凡為后妃者其<lb/>
　德皆當如是也<lb/>
問文王未嘗稱王太姒安得稱后關雎稱后妃之德者<lb/>
　何　對曰朱子曰太姒未嘗稱后此追稱之云爾武<lb/>
　王定天下方追王太王王季文王上此則為先公然<lb/>
　則后妃追稱也<lb/>
問關雎小序止於何句　對曰止於用之邦國焉下此<lb/>
　則相傳為大序矣<pb n="4b"/>問用之鄉人焉用之邦國焉豈非后妃之德天下化乎<lb/>
　　對曰儀禮鄉飲酒者卿大夫三年賔興賢能之禮<lb/>
　乃合樂周南關雎是用之鄉人也燕禮諸侯飲燕於<lb/>
　臣子遂歌周南關雎是用之邦國也用者歌此詩鄉<lb/>
　人邦國者化自邇以及逺也<lb/>
問有王者之風有諸侯之風者何　對曰陳氏曰岐東<lb/>
　之地宗周在焉故曰王者之風岐西之地為召公主<lb/>
　諸侯之國故曰諸侯之風<pb n="5a"/>問繫之周公繫之召公者何　陜以東召公陜以西周<lb/>
　公　對曰李氏曰周召皆文王之風化不可繫之於<lb/>
　文王故周公所居之地所得之詩謂之周南而繫之<lb/>
　周公召公所居之地所得之詩謂之召南而繋之召<lb/>
　公<lb/>
問王者之風謂之化諸侯之風謂之教者何　對曰周<lb/>
　南之詩多為文王而作故知其所以化召南之詩多<lb/>
　為諸侯而作故知其所以教<pb n="5b"/>問周召之地實在何所　周南之化深漢有游女不可<lb/>
　求思云云　召南之化淺誰謂雀無角何以穿我屋<lb/>
　云云　對曰䟽曰周者岐周即文王作邑於岐豐之<lb/>
　所召者曹氏曰召即雍縣之召亭鄭譜緫名之以雍<lb/>
　州岐山之陽地名也<lb/>
問春秋時有所謂周公召者即此周召之地乎　對曰<lb/>
　春秋之周召者則於東都受采地本此周召之名而<lb/>
　地非西周之周召矣<pb n="6a"/>問王者諸侯之風已知之矣所謂正風變風者何　對<lb/>
　曰上以風化下曰正風下以風刺上曰變風風者如<lb/>
　風之動物使之變化而不自知上之人用此以風化<lb/>
　其下鼓舞動盪而遷於善下之人用此以諷其上優<lb/>
　游巽入而慎其非故武王以是經夫婦成孝敬厚人<lb/>
　倫美教化移風俗至於王道衰禮義廢政教失國異<lb/>
　政家殊俗而變風始作<lb/>
問正風有㡬篇變風有㡬篇　對曰二南為正風自邶<pb n="6b"/>　鄘衛至豳皆為變風<lb/>
問邶鄘衛以下為風之變而豳安得變　對曰成王疑<lb/>
　周公周公作鴟鴞之詩以貽王風遂變矣處變之道<lb/>
　非周公孰能正之故風終於豳而繼之小雅<lb/>
問變風起於何時　對曰自懿王受僣夷王失禮於是<lb/>
　邶風變而柏舟作齊風變而雞鳴作亂國之本滛荒<lb/>
　為大所以謂齊衛為變風之始<lb/>
問十五國風次序聖人亦有意乎抑本周太師之舊而<pb n="7a"/>　略正之乎　對曰周召弼鄘衛王鄭齊豳秦魏唐陳<lb/>
　檜曹此孔子未刪詩之前季札所聽周樂之次序也<lb/>
　周召弼鄘衛王鄭齊魏唐秦陳檜曹豳此孔子刪詩<lb/>
　之次序也比周太師舊文可以見聖人之意<lb/>
問始周次召如何　對曰周太師之舊文也夫子因之<lb/>
　蓋天下之治亂常始於閨門故首之以周南又聖賢<lb/>
　之化有淺深故次之以召南<lb/>
問次之以邶鄘衛者何　對曰家道莫先於人倫人倫<pb n="7b"/>　莫先於父子衛禍基於衽席覃及宗社故衛居變風<lb/>
　之首<lb/>
問衛一國之風化也曰邶鄘者何　對曰武王伐紂以<lb/>
　其京師封武庚為殷後乃三分其地置三監使管叔<lb/>
　蔡叔霍叔尹而教之自紂城而北謂之邶南謂之鄘<lb/>
　東謂之衛<lb/>
問武庚既叛管蔡亦誅不知後来復置三監否　對曰<lb/>
　鄭譜曰伐三監之後更於此三國建諸侯此必封康<pb n="8a"/>　叔之時也康叔封於衛却不知邶鄘封何人<lb/>
問後此而邶鄘絶無所著見莫不是衛并之乎　對曰<lb/>
　衛并弼鄘世次年代皆無可攷鄭譜云武王以殷餘<lb/>
　民封康叔於衛使為之長後世子孫稍并彼二國程<lb/>
　子曰諸侯擅相侵伐衛首及弼鄘故為變風之首者<lb/>
　此也<lb/>
問衛之變風作於何時　對曰康封七世而至頃侯當<lb/>
　夷王時衛國政衰變風始作<pb n="8b"/>問彼時邶鄘必已并於衛矣而尚有邶鄘之詩者何<lb/>
　對曰皆衛詩也采詩官得之於邶地者係之弼得之<lb/>
　於鄘地者係之鄘得之於衛地者係之衛<lb/>
問衛之詩不係衛而復存邶鄘之名者何　對曰衛詩<lb/>
　而存邶鄘者罪衛之并也特分其風而係之已亡之<lb/>
　國者葢欲存二國也存二國者首并之罪大矣<lb/>
問齊木𤓰之詩亦以係衛者何　對曰此必孔子之意<lb/>
　春秋之義不與諸侯專封也列諸衛以見齊侯之仁<pb n="9a"/>　苟列諸齊則齊係之行政矣城緣陵不與齊封衛於<lb/>
　楚丘曽謂春秋與之乎<lb/>
問王風次衛者何　對曰次衛亦周太師之舊而孔子<lb/>
　因之夫人倫之道有父子而後有君臣宗國東遷則<lb/>
　君臣之義如之何而不廢平王棄其舊都而徙東都<lb/>
　王城於是王之號令止及於郊與諸侯比矣然王號<lb/>
　未替故不曰周國風而曰王國風補傳曰衛有狄難<lb/>
　未㡬復振周有戎禍遂至陵夷王而次衛以此歟<pb n="9b"/>問王室東遷戎禍也今以為君臣之義廢者何　對曰<lb/>
　天子不正名諸侯不覲王朝覲㑹同不修包匭菁茅<lb/>
　不入王擁虚器而號令不及於天下與列國等爾非<lb/>
　君臣之義廢乎<lb/>
問東周戎禍諸侯有尊周攘夷者王風可不降乎　對<lb/>
　曰此變世為之也東遷後七十八年而齊始霸使當<lb/>
　王室之難而任斯責可以攘狄存衛者為攘夷尊周<lb/>
　矣黍離之詩何由而作乎<pb n="10a"/>問降王為國謂夫子為之乎　對曰春秋之作王人雖<lb/>
　微賤必序於諸侯之上所以尊周室而使天下知有<lb/>
　王也而乃於詩而降之乎王風次衛自周太師采詩<lb/>
　之時已然而非聖人意也然終謂之王國風春秋王<lb/>
　正月意歟<lb/>
問次鄭次齊者何　對曰成孝敬篤厚人倫詩之本旨<lb/>
　也父子之倫亂而衛之變風作君臣之義廢而王風<lb/>
　下降於諸侯然則鄭風之變其自兄弟之倫斁乎齊<pb n="10b"/>　風之變其自夫婦之倫紊乎以鄭次王以齊次鄭太<lb/>
　師樂章之次而夫子因之以變風𤼵乎情止乎禮義<lb/>
　故也<lb/>
問齊雞鳴之刺固為變鄭緇衣之美亦謂之變乎　對<lb/>
　曰詩自下而作以風乎上皆謂之變風於雅亦然周<lb/>
　於是時能以風化下則任賢使能之詩必作於上豈<lb/>
　至使周人美鄭武公而不美周哉武公卒而荘公殺<lb/>
　弟㐮公滛妹兄弟夫婦之倫廢鄭次王齊次鄭謂此<pb n="11a"/>問周樂次序則齊之後次以豳秦魏唐陳檜曹而刪詩<lb/>
　次序則齊之後次以魏唐秦陳檜曹豳聖人之意如<lb/>
　何　對曰人倫廢則衰亂之俗成中國微則夷狄之<lb/>
　禍起大壊極弊不可維持於是亂乆思治變極思正<lb/>
　故齊之後次之以魏而終之以豳者終歸於正也<lb/>
問刪詩次序願聞其詳　對曰齊始霸也晉代興也齊<lb/>
　之次當以晉而以魏者晉滅魏也魏而後唐猶邶鄘<lb/>
　先衛也魏唐無滛亂之詩而云變風者不過刺其褊<pb n="11b"/>　與儉爾<lb/>
問褊以地狭儉非惡德而刺之者何　對曰褊儉之過<lb/>
　則至於吝嗇計校分豪謀利之心始急矣褊而趨利<lb/>
　儉不適中風刺之詩作矣<lb/>
問魏之變風起於何時　對曰魏風莫可攷其世次國<lb/>
　本舜禹之都唐堯之國被聖人之化已乆其俗本厚<lb/>
　今亦變者不務修德教民安於褊嗇周桓王時秦人<lb/>
　圍魏其地日見侵削變風始作鄭以為在平桓之世<pb n="12a"/>問唐之變風起於何時　對曰唐本堯舊都之地成王<lb/>
　封叔虞於唐南有晉水至子爕改國為晉其後當周<lb/>
　召共和之時曾孫僖侯儉不中禮國人刺之而變風<lb/>
　始作<lb/>
問唐之後次以秦者何　對曰魏唐堯舜禹之故都至<lb/>
　是而風亦變則帝王風教中國禮義將至於蕩然而<lb/>
　夷狄乘之矣故次以秦言中國必將變為秦矣<lb/>
問秦之先伯益者佐禹治水賜姓曰嬴氏分夷狄者何<pb n="12b"/>　　對曰其先固非夷狄其後有費昌者為湯御周孝<lb/>
　王時其末孫非子善飬馬封為附庸邑於秦至曽孫<lb/>
　秦仲宣王命為大夫始有車馬侍御之好國人美之<lb/>
　而變風作觀車鄰並坐鼓瑟之詩則知其為夷俗也<lb/>
　況六國終擯黜之而為夷也哉<lb/>
問秦襄公受岐豐之地此時二南風化有存者乎　對<lb/>
　曰岐豐之地文王以之而興二南之化秦用之而變<lb/>
　夷狄之風葢雍州土厚水深其民重厚質直不為浮<pb n="13a"/>　靡以善導之則可以興王以猛驅之則易以圗霸強<lb/>
　毅果敢之習成而王者之風埽地矣<lb/>
問周以岐豐之地賜秦不知何時方克取之乎　對曰<lb/>
　襄公十一年僅一伐戎至岐而卒至文公始逐戎而<lb/>
　有其地西周豐鎬故都既沒於秦而周之子孫微矣<lb/>
問秦之後次以陳寧不為是乎　對曰人倫既廢風俗<lb/>
　敗壊奢儉褊嗇之俗形兼并富强之風起制世御俗<lb/>
　之權不出於上必至於大壊極弊故陳國風有十而<pb n="13b"/>　七為滛以陳次秦夷之也<lb/>
問陳舜溈汭之後何止此邪　對曰虞閼父周陶正頼<lb/>
　其器用與其神明之胄故封其子媯滿於陳武王妻<lb/>
　以元女大姬姬無子好巫覡鬼神歌舞之樂五世至<lb/>
　幽公當厲王時變風始作至於靈公極矣刪詩之次<lb/>
　以其國下於秦貶之也傷之也<lb/>
問次陳者檜檜非大國亦有變風乎　對曰檜者其先<lb/>
　祝融氏受封於武王國於河洛濟頴之間子爵其世<pb n="14a"/>　次莫攷矣夷厲之間檜君不務政事而好鮮潔衣服<lb/>
　逍遥過時大夫以其無所作為而去之於是檜之變<lb/>
　風始作<lb/>
問次檜者曹曹非大國亦有變風乎　對曰武王封弟<lb/>
　叔振鐸於曹其國在雷澤之地其風重厚務稼穡介<lb/>
　於魯衛之間又寡於患難末代富而無教乃變奢侈<lb/>
　十一世當昭公政衰好奢而任小人曹之變風始作<lb/>
問自陳以下世變極矣而亂極思治之詩獨見於曹檜<pb n="14b"/>　者何　對曰東莱詩記曰政出天子則强不陵弱各<lb/>
　得其所政出諸侯則徴𤼵之煩供億之困侵伐之暴<lb/>
　惟小國偏受其苦所以匪風下泉睠睠宗周為獨切<lb/>
　也<lb/>
問匪風思周道下泉思治又思明王賢伯者何　對曰<lb/>
　檜國褊小而政亂國人日憂禍難之及而思王道之<lb/>
　盛時也下泉乃曹共公之世晉文霸業方盛思駢脅<lb/>
　之侮故暴虐於曹執其君分其地曹國無禮而重耳<pb n="15a"/>　亦虐矣寧不愧救邢封衛乎<lb/>
問匪風下泉二詩作於何時　對曰匪風作於東遷之<lb/>
　前下泉作於齊桓之後<lb/>
問何以知匪風作於東遷之前　對曰平王初鄭武始<lb/>
　滅檜前乎幽王之時仲為檜君雖恃險無徳而匪風<lb/>
　初不刺仲也若以為在宣王之世則周道復興不得<lb/>
　有匪風之思也故鄭譜曰夷厲之間者其東遷之前<lb/>
　乎<pb n="15b"/>問又何以知下泉作於齊桓之後　對曰齊桓稱霸在<lb/>
　荘公十五年而曹共公侵刻下民當在晉惠懐之世<lb/>
　而晋文霸之始也以是知作於齊桓之後<lb/>
問檜在夷厲之間曹當㐮王之世去周公不知㡬世矣<lb/>
　所謂不有周公孰能變之反正而終之以豳者何<lb/>
　對曰此聖人之意也謂世之不能反正以無周公故<lb/>
　爾檜曹之後得如豳風者則亂極而治變反而正矣<lb/>
　春秋作於定哀之世猶望平王能反正焉終豳意深<pb n="16a"/>　矣哉<lb/>
問豳何始乎　對曰昔后稷封於邰以服事虞夏其子<lb/>
　不窋用失其官自竄于戎狄之間公劉乃不窋之孫<lb/>
　能修后稷之業民歸之而國成焉曰豳時則太康之<lb/>
　世也至啇之世太王又避狄之難去豳而居於岐山<lb/>
　之陽武庚之叛周公居東思公劉居豳稼穡艱難以<lb/>
　陳業是為豳國變風焉<lb/>
問周公之詩不列之正風者何　對曰豳非周之列國<pb n="16b"/>　周公遭變而作是詩不可言正<lb/>
問周公居變所謂變而克正者何　對曰四國流言君<lb/>
　臣相誚事變如此非周公孰能正之變而克正危持<lb/>
　顛扶係之豳逺矣哉<lb/>
問公劉之詩入於雅七月之詩不入雅者何　對曰雅<lb/>
　言王者之事也七月之詩以周公之故屈居於風<lb/>
問豳秦皆戎地太師樂歌故以類次夫子刪詩降秦於<lb/>
　唐而繫豳以終豈意不欲同於秦乎　對曰樂歌次<pb n="17a"/>　序季札所觀必採詩之時為之夫子降秦終豳謂世<lb/>
　道不終窮也一經聖人之手旨趣深矣<lb/>
問去邠歌豳二字異同者何　對曰在詩則此豳字他<lb/>
　書則此邠字監韻豳亦作邠<lb/>
問七月之詩皆以夏正為斷者何　對曰公劉居豳立<lb/>
　國正當夏太康之世所用者夏正也<lb/>
問何以明之　對曰八章皆是夏時只首章七月流火<lb/>
　一句曽謂周正建子五月節氣而有大火西流乎左<pb n="17b"/>　傳張趯亦曰黃昬火星中大暑退此夏時也<lb/>
問豳風皆周公之詩乎　對曰七月鴟鴞東山三詩是<lb/>
　周公作破斧伐柯九罭狼跋四詩是周大夫美周公<lb/>
　而作<lb/>
問變風之後即次以小雅者何　對曰終之以豳者見<lb/>
　周公居變之道繼之以小雅者見周公反正之功風<lb/>
　之所以為終雅之所以為始也<lb/>
問小雅大雅者何　對曰文公朱子曰小雅所係者小<pb n="18a"/>　大雅所係者大呦呦鹿鳴其義小文王在上於昭于<lb/>
　天其義大序曰政有小大故有小雅焉有大雅焉此<lb/>
　二雅之所以分也<lb/>
問又有所謂變雅者何　對曰文武成康之澤未墜雅<lb/>
　安得變始於厲而莫盛於幽故厲王無道大夫刺之<lb/>
　幽王無道大夫下國皆刺之矣<lb/>
問雅有正變恐亦如風之正變然正變之中亦有小大<lb/>
　者何　對曰變風是下刺上變雅亦是下刺上正雅<pb n="18b"/>　有小大故變雅亦有小大<lb/>
問小雅中厲王無刺詩而刺於大雅者何　對曰厲王<lb/>
　無道事關大體故刺詩列於大雅其過失小處政亦<lb/>
　不足刺矣<lb/>
問厲幽無道其詩尚列在雅者何　對曰厲幽雖悖理<lb/>
　傷道而王政猶被邦國但不正耳不列之雅將何所<lb/>
　係哉故鄭譜以為變雅者為此<lb/>
問變雅無夷懿詩者何　對曰夷王失禮懿王受僭其<pb n="19a"/>　事起於諸侯故齊風變而雞鳴作邶風變而柏舟作<lb/>
　變雅始於厲王是以夷懿無詩於變雅<lb/>
問宣王賢君也而有變雅者何　對曰有功可美有過<lb/>
　可規美之所以著其善始規之所以冀其有終規之<lb/>
　箴之而不能改是以為刺矣此雲漢江漢常武之美<lb/>
　沔水之規白駒之刺所由作也<lb/>
問康王無詩者何　對曰以其治同成王也成周盛治<lb/>
　播之雅頌康王在位二十六年宜無俟於更張周云<pb n="19b"/>　成康信矣<lb/>
問小雅季札何以言周之衰王通何以言周之盛　對<lb/>
　曰季札觀樂適聞所刺之詩所以為衰而王通原鹿<lb/>
　鳴以下之大旨所以為盛<lb/>
問頌始於清廟者何　對曰頌者告宗廟之樂歌也如<lb/>
　清廟祀文王執競祀武王那之祀成湯而始於文王<lb/>
　者風雅頌皆文王之德也<lb/>
問亦有祀上帝山川鬼神者何　對曰祀之時皆有樂<pb n="20a"/>　歌所謂以成功告於神明者也<lb/>
問有盛德大業者皆可歌乎　對曰頌者美盛德而告<lb/>
　成功也雖有文王之業武王之功而無成王周公則<lb/>
　不作也是太平之事也<lb/>
問周頌皆周公作乎　對曰先王之盛德太平之樂歌<lb/>
　非周公孰能為之<lb/>
問魯頌非告神明樂歌而係周者何　對曰魯頌止是<lb/>
　僖公善於治魯大夫請於天子而始克作頌以美僖<pb n="20b"/>　公四篇皆是願之之辭魯周公之𦙍也而有賢如僖<lb/>
　固幸之也存魯所以傷周也<lb/>
問或曰魯之頌僣者何　對曰只緣詩介啇周之閒故<lb/>
　疑其僣郊禘之僣始於僖公春秋論語皆譏之今所<lb/>
　頌者不過修泮務農宫室馬政而已初無可頌者係<lb/>
　之周貶魯也<lb/>
問王襃頌漢元結頌唐寧非魯啓之歟　對曰頌者施<lb/>
　於鬼神後世乃用之人君周頌啇頌皆祭祀之樂章<pb n="21a"/>　而魯乃歌美王者故漢宣治道雜霸唐肅僅能恢復<lb/>
　两京王襃元結皆諂者歟<lb/>
問啇頌恐只是存先世之祀典刪詩次序想無預焉<lb/>
　對曰孔子觀詩於周太史方得見諸國之詩據那篇<lb/>
　之小序云有正考父者得啇頌十二篇於周之太師<lb/>
　夫子固刪其七矣而存其五者存先代也<lb/>
問或謂宋㐮公欲為盟主其正考父美之故作啇頌是<lb/>
　歟非歟　對曰此韓詩外傳與司馬遷之誤爾合從<pb n="21b"/>　國語閔馬父之言以為當宋戴公之世時當宣王合<lb/>
　詩序之文為正<lb/>
問又疑啇時未有荆楚韓詩宋㐮之説寧不其然　對<lb/>
　曰荆及衡陽惟荆州自帝嚳以来九州有荆楚尚矣<lb/>
　殷武謂維汝荆楚者謂氐羌來享况汝荆楚之南曷<lb/>
　有不至哉韓詩之妄不可信也<lb/>
問歌詩之禮有工歌又有升歌者何　對曰古者天子<lb/>
　諸侯行祭祀及燕享之禮皆有詩歌樂章以動天地<pb n="22a"/>　感鬼神明禮敬講信睦也工歌則笙吹於堂下升歌<lb/>
　則工歌堂上貴人聲也<lb/>
問賦詩者何　對曰賦者陳誦古詩以頌人之德故左<lb/>
　傳云歌詩必類<lb/>
問逸詩大略㡬篇　對曰司馬遷云三千餘首如周禮<lb/>
　之采齊諸侯之貍首趙㐮之河水祭公之祈招宋公<lb/>
　之新宫儒林之驪駒國子之轡柔田敬仲之車乗鄭<lb/>
　子駟之清河亦數首耳<pb n="22b"/>問亡詩有其義而亡其辭者何　對曰朱子詩傳曰由<lb/>
　庚白華由儀等詩皆是笙詩有其譜而亡其辭<lb/>
　　　周禮<lb/>
問禮以周名者何　對曰禮樂至周大備而禮書又周<lb/>
　公所作故曰周禮<lb/>
問周公以前皆未有禮書乎　對曰舜典曰有能典朕<lb/>
　三禮又曰修五禮曰典曰修意必有簡冊載記夏禮<lb/>
　殷禮損益相因至周遂立為建官六典孔子曰周監<pb n="23a"/>　於二代郁郁乎文哉此之謂也<lb/>
問先儒有疑非周公全書者何　對曰大綱是周公作<lb/>
　書未全備而公沒故尚闕冬官一篇今攷尚書周官<lb/>
　其三公三孤又與周禮不合此知六典官制未及施<lb/>
　行中間必有末世添入者繁冗瑣屑處多漢儒增益<lb/>
　如盟詛之屬府史胥徒之類叢雜可疑<lb/>
問人以周禮為太平之書後世有舉行而不太平者何<lb/>
　　對曰周公布置規模尚未施行公孤之官師保之<pb n="23b"/>　職莫可攷矣所謂太平之治仁心仁政積累而成安<lb/>
　有舉其纎悉條目五官紙上之文直謂太平禮樂在<lb/>
　此劉歆王安石之見也唐貞觀府兵租庸調略得井<lb/>
　田大意何嘗不太平程子曰有關雎麟趾之意而後<lb/>
　可行周官之法度㫖哉言乎<lb/>
問天官冢宰無一事關乎天曰天官者何　對曰三公<lb/>
　寅亮天地爕理隂陽所謂輔弼共成天功者也加天<lb/>
　官於冢宰之上尊大臣也<pb n="24a"/>問冢宰之義如何　對曰冢長也適子謂之長適宰天<lb/>
　子宰相也宰相者百官之長故曰冢宰<lb/>
問冢宰職位尊嚴宜於細務不親而無不緫統者何<lb/>
　對曰設官之意誠慮夫侍御僕從之臣備奔走使令<lb/>
　之職人主燕私之際與之同焉茍無以統之則或轉<lb/>
　移其心志變易其耳目伺候以知其㫖奢靡以中其<lb/>
　欲人主一墮其術則亦何所不至此天官所以兼統<lb/>
　宫闈自宫正膳夫酒正内宰無不緫統者内朝外廷<pb n="24b"/>　一體也<lb/>
問又如外府内府玉府職内職幣等㑹計小職亦兼制<lb/>
　者何　對曰有司賤職惟人主之命是從何敢與天<lb/>
　子論當否爭是非<hi>闕</hi>予奪天子知其共而不知節是<lb/>
　以侈心生費用大者廣矣是以悉領之冢宰得以節<lb/>
　制其間使上無私費下無擅供王后世子不敢過取<lb/>
　此冢宰所以兼制國用也<lb/>
問冢宰既兼制國用然王后世子膳飲䘮服不㑹者何<pb n="25a"/>　　對曰夫以一人而享四海九州之奉其用度易以<lb/>
　侈私欲易以縱茍非㑹計之任各有主掌則皆為天<lb/>
　子之私財矣而謂王后世子不㑹可乎恐是用度多<lb/>
　寡凡式存焉供財賦之有司式法持於太宰所以不<lb/>
　㑹<lb/>
問三百六十屬緫命於六卿聽命於太宰者何　對曰<lb/>
　太宰建邦典於上小宰率職屬於下太宰秉權小宰<lb/>
　執法宰夫又警飭羣吏之治當時但見太宰居其逸<pb n="25b"/>　小宰宰夫常任其勞是以相道尊嚴朝廷清明小大<lb/>
　稱職百官於是乎戒懼而不敢易紀律<lb/>
問周官書有公孤之職天官冢宰皆不載者何　對曰<lb/>
　蔡書傳曰周公方條治事之官而未及師保之職所<lb/>
　謂未及者鄭重而未及言之也書未成而公亡其間<lb/>
　法制有未施用故與周官書異<lb/>
問或謂師氏即太師保氏即太保如何　對曰以師保<lb/>
　之尊而反屬地官司徒之職恐無是理<pb n="26a"/>問或謂公孤兼官無正職故周禮不載然乎　對曰三<lb/>
　公論道經邦三孤貳公𢎞化職任之大無踰此者豈<lb/>
　下於此者得兼乎官不必備惟其人惟三公之官不<lb/>
　必備一公可兼也兼官之制周禮書未成故不載<lb/>
問地官掌鄉老之卿則公一人六卿則三人矣非三公<lb/>
　乎　對曰此天官之職載於地官者王畿六卿六卿<lb/>
　而三公三公與王論道經邦中參六官之事外領六<lb/>
　卿之教其要為民是以屬之鄉焉竊意三公官也冢<pb n="26b"/>　宰職也冢宰而兼三公此政恐是官不必備惟其人<lb/>
　意<lb/>
問然此則是三公三爵而聨六卿之吏乎　對曰民事<lb/>
　之重宰相有當躬親者召公為伯而聽男女之訟陳<lb/>
　平以決獄責廷尉錢榖責内史丙吉之不親小事非<lb/>
　天官兼統意矣<lb/>
問天官之吏獨多者何　對曰藏物重故也<lb/>
問甸師地官之屬列於天官者何　對曰甸師以其祭<pb n="27a"/>　祀共蕭茅共野之薦帥其徒以給薪蒸是以列於天<lb/>
　官<lb/>
問地官司徒所職何事　對曰司徒之職掌諸侯封域<lb/>
　之制都鄙鄉遂之法園廛闗市之賦國郊力役之事<lb/>
　鄉舉里選之書如後世掌版圖戸計者<lb/>
問大司徒諸公之地方五百里侯地方四百里伯地方<lb/>
　三百里子地方二百里男地方百里與王制孟子不<lb/>
　合者何　對曰周雖五等封爵其分土不過三等王<pb n="27b"/>　制一篇多增損於漢儒之手而北宫錡班爵禄之問<lb/>
　孟子荅以其詳不可得聞所以異<lb/>
問凡建邦國以土圭土其地而制其域者何　對曰度<lb/>
　其地限其疆域也度則正其四方限則定其四至<lb/>
問公之地其食者半侯伯三之一男四之一者何　對<lb/>
　曰半者公所食租税得其半耳侯伯三分之一子男<lb/>
　四分之一也食者食邑又謂之采邑<lb/>
問地有不易一易再易者何　對曰不易之地嵗可種<pb n="28a"/>　其地美故家百畆一易之地休一嵗乃復種其地薄<lb/>
　故家二百畆再易之地休二嵗乃復種此説都鄙之<lb/>
　田王子弟公卿采地也<lb/>
問荒政十二聚萬民恐甚荒時方講究而行如何　對<lb/>
　曰荒者凶年也救饑荒之政凡十有二朝廷立此定<lb/>
　制荒則行之不待講究若待講究而後行饑者死矣<lb/>
問十二政之中惟散利一條便民其餘似乎不急之務<lb/>
　者何　對曰經文固曰聚萬民即不止散利活民一<pb n="28b"/>　事也如薄征緩刑弛力舍禁去㡬眚禮殺哀蕃樂多<lb/>
　昬索鬼神除盜賊皆是防民之散或因凶荒而為寇<lb/>
　盜鬻男女犯刑禁耳<lb/>
問正月之吉乃縣教象之法於象魏象魏何所也　對<lb/>
　曰象魏者兩觀之右也周禮䟽謂雉門有两觀右觀<lb/>
　之地乃萬民觀法於此左觀之地乃司寇戮人於此<lb/>
問周制如此則百姓皆得入臯門庫門直法雉門内觀<lb/>
　法宫門全不禁止乎司寇戮人亦在雉門之内乎<pb n="29a"/>　對曰舊来周禮外朝之位圗多不合制度近年環溪<lb/>
　吴先生本制其圖以雉門最在外對立雉堞中立門<lb/>
　故曰雉門兩觀在雉門一左一右萬民觀法於此為<lb/>
　便當後漢時以魏闕為當塗髙是已不在外朝第一<lb/>
　重門何以曰當塗髙既當塗則知必不在臯門庫門<lb/>
　之内而司寇行刑之地去路門差逺環溪本制當是<lb/>
問鄉三物賔興知仁聖義中和六者何以曰德　對曰<lb/>
　有德之謂賢賢者必有德知無不知聖無不通仁者<pb n="29b"/>　心之德愛之理義者心之制事之宜不偏不倚之謂<lb/>
　中不剛不柔之謂和民有此六德鄉大夫以賓燕之<lb/>
　禮興之<lb/>
問孝友睦婣任恤六者何以曰行　對曰躬行踐履之<lb/>
　間有可見者謂之行善於父母曰孝善於兄弟曰友<lb/>
　善於内親曰睦善於外親曰婣信於朋友曰任周於<lb/>
　郷黨曰恤民有此六行亦賔興矣比六德為次<lb/>
問禮樂射御書數所謂藝也兼有此六者否乎　對曰<pb n="30a"/>　此六者亦已難盡且禮有五樂有六射有五御亦有<lb/>
　五書有六數有九若六藝兼全則聖人矣三年大比<lb/>
　興其賢者能者有通一藝者有兼一二者全材難<lb/>
問德行之説信矣而六藝之學曰道藝者何　對曰保<lb/>
　氏養國子以道乃教之六藝故曰道藝孔門游藝之<lb/>
　訓亦以志道為先由道入藝非形下之器矣<lb/>
問五禮之目止是吉凶軍賔嘉五禮乎　對曰五禮之<lb/>
　目在春官大宗伯其别三十有六吉禮十有二凶禮<pb n="30b"/>　五賔禮八軍禮五嘉禮六<lb/>
問吉禮十有二者何　對曰禋祀禋烟也玉帛燔燎升<lb/>
　烟以祀昊天上帝　實柴實牛柴上積柴實牲體以<lb/>
　祀日月星辰　槱燎積薪槱燔燎升烟以祀司命司<lb/>
　中風師雨伯　血祭隂祀自血起貴氣臭也以祀社<lb/>
　稷五祀　沉貍<hi>音埋</hi>山林用貍川澤用沉　疈辜疈<lb/>
　牲胷也疈而磔之謂磔攘及蜡祭以祭四方五祀<lb/>
　肆獻<hi>肆音滌</hi>肆者進所觧牲體獻者獻醴謂薦血腥<pb n="31a"/>　以裸享先王　饋食　祀春　禴夏　嘗秋　烝冬<lb/>
　四時之祭皆以享先王此為吉禮十有二<lb/>
問凶禮五者何　對曰䘮荒弔禬恤所以哀邦國之憂<lb/>
　䘮禮以哀死亡荒禮以哀凶札弔禮以哀禍烖禬禮<lb/>
　以哀圍敗恤禮以哀寇亂此為凶禮五<lb/>
問賔禮八者何　對曰朝宗覲遇㑹同問視春見曰朝<lb/>
　夏見曰宗秋見曰覲冬見曰遇時見曰㑹殷見曰同<lb/>
　時聘曰問殷頫曰視此為賔禮八<pb n="31b"/>問軍禮五者何　對曰師均田役封大師用衆也大均<lb/>
　恤衆也大田簡衆也大役任衆也大封合衆也此為<lb/>
　軍禮五<lb/>
問嘉禮六者何　對曰飲食昬冠賔射饗燕脤膰賀慶<lb/>
　以飲食親宗族兄弟也以昬冠親成男女也以賔射<lb/>
　親故舊朋友也以饗燕親四方賔客也以脤膰親兄<lb/>
　弟國也以賀慶親異姓國也此為嘉禮六<lb/>
問六樂之名如何　對曰六樂之目在春官曰大司樂<pb n="32a"/>　一曰雲門大卷二曰大咸三曰大㲈四曰大夏五曰<lb/>
　大濩六曰大武此之謂六樂<lb/>
問雲門大巻者何<hi>卷權惓蹇三音</hi>對曰黃帝之樂也周<lb/>
　人冬至舞之以祀天神<lb/>
問大咸者何　對曰一曰咸池至周曰大章堯樂也周<lb/>
　人夏至舞之以祀地祗<lb/>
問犬㲈者何<hi>㲈同韶</hi>對曰舜樂也周人舞之以祀四望<lb/>
　司中司命風師雨師<pb n="32b"/>問大夏者何　對曰禹樂也周人舞之以祀山川<lb/>
問大濩者何　對曰一曰韶濩湯樂也周人舞之以享<lb/>
　姜嫄<lb/>
問大武者何　對曰武王之樂也武王一戎衣定天下<lb/>
　樂以武名不忘其本也成周以來舞之以祀武王<lb/>
問五射之名如何　對曰五射五御之目他無顯證其<lb/>
　名僅見於地官保氏注云一曰白矢二曰参連三曰<lb/>
　剡注四曰㐮<hi>音讓</hi>尺五曰井儀<pb n="33a"/>問五御之名如何　對曰地官保氏注云一曰鳴和鸞<lb/>
　二曰逐水曲三曰過君表四曰舞交衢五曰逐禽左<lb/>
問鳴和鸞者何　對曰在衡為鸞在軾為和秦風詩注<lb/>
　田車鸞在鑣乘車鸞在衡皆金為鈴行車疾徐欲中<lb/>
　節者<lb/>
問逐水曲者何　對曰周禮<hi>闕</hi>
問過君表者何　對曰周禮<hi>闕</hi>
　　　　　　又五十歩為一表司馬建<hi>闕</hi>
<pb n="33b"/>　　　　　　　　　　羣吏各帥其<hi>闕</hi>
　　　　　　　　　　　　　　年蒐于别<hi>闕</hi>
　<lb/>
問舞交衢者何　對曰鄭風<hi>闕</hi>
　　　　　無明文<lb/>
問逐禽左者何　對曰周禮䟽引毛氏詩傳云故自左<lb/>
　膘而射之逹于右腢為上殺<lb/>
問六書之名如何　對曰據周禮䟽引許氏説文曰一<pb n="34a"/>　曰象形二曰處事三曰㑹意四曰轉注五曰諧聲六<lb/>
　曰假借<lb/>
問象形者何　對曰書與畫同畫取形書取象凡天文<lb/>
　山川井邑草木人物鳥獸鬼物器用服飾有形者可<lb/>
　象亦有象形兼㑹意諧聲者<lb/>
問處事者何　對曰處一作指象形指事一也象别出<lb/>
　為指事形不可象則指事亦有指事而兼象形㑹意<lb/>
　諧聲者<pb n="34b"/>問㑹意者何　對曰㑹意有二體俱主義文合成字亦<lb/>
　有三體㑹意者<lb/>
問轉注者何　對曰諧聲轉注一也諧聲别出為轉注<lb/>
　有建類主義轉注建類主聲轉注互體别聲轉注互<lb/>
　體别義轉注<lb/>
問諧聲者何　對曰諧聲與五書同出五書有窮諧聲<lb/>
　無窮五書尚義諧聲尚聲觸聲成字不可勝舉亦有<lb/>
　諧聲兼㑹意者<pb n="35a"/>問假借者何　對曰六書惟假借難明假借者本非已<lb/>
　有因他所授有同音借義不借義有叶音借義叶音<lb/>
　不借義有因義而借音有因音而轉借有語辭之借<lb/>
　有方言之借又如詩之風雅頌五聲之宫啇角徴羽<lb/>
　十日十二時辰之字皆假借也<lb/>
問九數之名如何　對曰九數之目司徒䟽引鄭注云<lb/>
　一曰方田二曰粟米三曰差分四曰少廣五曰商功<lb/>
　六曰均輸七曰方程八曰贏不足九曰旁要其極九<pb n="35b"/>　九<lb/>
問方田者何　對曰方田以御<hi>闕</hi>
　　　　　状求歩畝里頃之積以廣<hi>闕</hi>
　　　　　　　　　之數求之圎田畹田環田<hi>闕</hi>
　　　　　　　　　　　　其首也<lb/>
問粟米者何　對曰粟米以御<hi>闕</hi>
　　　　　御之率求米之精粗又以<hi>闕</hi>
　　　　　　　　　之長短以石鈞斤兩求絲<hi>闕</hi>
<pb n="36a"/>　　　　　　　　　　　　　粟米舉其重也<lb/>
　<lb/>
問差分者何　對曰差分以<hi>闕</hi>　賤廪税本章以爵次<lb/>
　高下求得廪之數以持錢多寡求出税之數以筭賦<lb/>
　多寡求發<hi>闕</hi>之數謂之差分差猶等也<lb/>
問少廣者何　對曰少廣以御積羃方圓本章以合分<lb/>
　之<hi>闕</hi>併田廣除以畝法而求田縱以方法除羃積而<lb/>
　求方又以圓法除方法而求圓謂之少廣舉其凡也<pb n="36b"/>　廣一歩縱二百四十歩為一畆今欲裁取其縱少以<lb/>
　益廣故曰少廣案積羃方圓之筭不但施於田畆舉<lb/>
　田畝為例耳<lb/>
問啇功者何　對曰啇功以御功程積實本章以堅壊<lb/>
　之率求穿地積以廣逺髙深之數四時之程求城塹<lb/>
　溝渠之積與用徒受功之數其負載者又以上下徃<lb/>
　来歩里之數籠車之任求負載之功謂之啇功啇度<lb/>
　也<pb n="37a"/>問均輸者何　對曰均輸以御逺近勞費本章以戸數<lb/>
　多少道里逺近求車數粟數以人數多少行道逺近<lb/>
　求卒數又以戸數多少粟價髙下求僦直以筭數多<lb/>
　少粟價高下求傭錢謂之均輸言輸送逺近勞費均<lb/>
　也<lb/>
問盈肭者何　對曰盈肭以御隠雜互見肭本作朏盈<lb/>
　肭者數人共買物出錢多則有餘少則不足以有餘<lb/>
　不足數求之則人數物價可知數之隠互而難見者<pb n="37b"/>　假設有餘不足之數而以此術求之謂之盈肭朏不<lb/>
　足也<lb/>
問方程者何　對曰方程以御錯綜正負本章以諸禾<lb/>
　秉實之數置行列諸行遞互相減使毎行止存一列<lb/>
　以求各秉實之數數不等者交易損益之行有列以<lb/>
　正負術入之負欠也謂之方程者程禾數也方所置<lb/>
　行列正方也此<hi>闕</hi>所求之數至為雜揉古人所筭数<lb/>
　周密備具矣<pb n="38a"/>問句股者何　對曰句股以御深髙廣逺横為句直為<lb/>
　股斜為弦三者可互相求也以句中所容方直之積<lb/>
　求之則山之髙井之深城邑之廣道里之逺可以測<lb/>
　知此筭數之極致也<lb/>
問載師所主何事　對曰載師者農牧衡虞官長也主<lb/>
　察地宜均民力制貢賦酌髙下肥磽輕重等也<lb/>
問宅不毛者有里布何義　對曰布布泉也宅不毛者<lb/>
　不種桑麻也罰之使出一里二十五家之布案里布<pb n="38b"/>　之制廣二寸長二尺以為幣憑官司印書其上以為<lb/>
　民間貿易之幣所罰二十五家之數止為不種桑麻<lb/>
　者勸也<lb/>
問孟子却説廛無夫里之布者何　對曰戰國之世一<lb/>
　切取之市宅之民已賦其廛矣又令出此夫里之布<lb/>
　非周禮載師法度也<lb/>
　<lb/>
　十一經問對卷四<lb/>
</p>

  </div>
            <div>
<head>十一經問對卷五</head> <lb/>
    <p>
<pb n="1a"/>欽定四庫全書<lb/>
　十一經問對卷五<lb/>
　　　周禮<lb/>
問田不耕者出屋粟民無職事者出夫家之征者何<lb/>
　對曰此是戒游手末作者也屋粟者三家之税粟夫<lb/>
　家者一夫百畆之税一家力役之征也<lb/>
問鄉大夫七尺六尺之征者何　對曰七尺者指言二<lb/>
　十六尺者指言十五論語曽子曰可以託六尺之孤<pb n="1b"/>　是也國中自二十以及六十野自十五以及六十有<lb/>
　五皆征者力役之征也用民不過三日為公家小小<lb/>
　差使豳風七月云上入執宫功治溝洫塗屋壁皆是<lb/>
問三日之役毎嵗必守為常如何　對曰不然均人掌<lb/>
　均之法凡均力政以嵗上下豐年則旬用三日中年<lb/>
　二日無年則一日凶札則無力政<lb/>
問服役之法不免乎　對曰國中及野雖分輕重<hi>闕</hi>
　　　　　不征者謂之舍舍者不役也貴者賢者能<pb n="2a"/>　者服公事者老者疾者皆舍升於學者亦不征於司<lb/>
　徒<lb/>
問族師之職如何　對曰百家謂之族為長謂之師月<lb/>
　吉則屬民而讀邦法書其孝弟睦婣有學者方見成<lb/>
　周盛時家有塾也案禮記大夫七十而致仕者就家<lb/>
　塾而教其方之子弟<lb/>
問大司徒既以鄉三物而賔興賢能而鄉大夫又於大<lb/>
　比攷德行道藝而興賢能者何　對曰大司徒是舉<pb n="2b"/>　其凡鄉大夫是行其事大司徒是在朝之官鄉大夫<lb/>
　是六鄉各一大夫也<lb/>
問媒氏掌萬民之判中春之月令㑹男女奔者不禁其<lb/>
　禮謂何　對曰㑹男女於仲春者順時令隂陽交也<lb/>
　周正建子即今十二月故詩曰士如歸妻迨氷未泮<lb/>
　獨奔者不禁注䟽鄭觧不通聘為妻奔為妾滛奔之<lb/>
　事安有不禁乎嘗謂周禮非周公之全書必末世添<lb/>
　入者<pb n="3a"/>問春官大宗伯所職何事　對曰此掌禮樂之官也大<lb/>
　宗伯者禮官之長在王朝為大宗伯侯國止稱宗伯<lb/>
　魯文公三年夏父弗忌為宗伯<lb/>
問小宗伯所職何事　對曰大宗伯之副貳也禮之大<lb/>
　綱統領皆屬大宗伯其節目次序小宗伯而下分掌<lb/>
　之如鬯人只管飾秬鬯司尊只管尊彜司几筵只管<lb/>
　鋪設天府只管收藏之類<lb/>
問祀上帝而又祀五帝者何　對曰上帝是昊天上帝<pb n="3b"/>　五帝是祀五方帝<lb/>
問天與帝有以異乎　對曰郊壇而祭故謂之天祭於<lb/>
　屋上而以神祗事之故謂之帝故曰郊祀后稷以配<lb/>
　天宗祀文王於明堂以配上帝曰天與上帝一耳<lb/>
問南北郊之義如何　對曰南郊祭天北郊祭地<hi>闕</hi>
　　　　　大司樂冬至奏樂於圎丘以祀天夏至奏<lb/>
　樂於方澤以祀地<lb/>
問然此則南北郊不合祭者何　對曰古者天地<hi>闕</hi>
<pb n="4a"/>　　　　　川百神亦無一時並祭之禮禮記説郊特<lb/>
　牲<hi>闕</hi>　　　　　用牲於郊牛二乃社於新邑凡<lb/>
　两起祭<hi>闕</hi>
問春官止説祀昊天上帝不説祀后土者何　對曰<hi>闕</hi>
　　　　　禮地即是祀后土<lb/>
問日月星辰固當祭而司中司命飌師雨師亦祭如何<lb/>
　　對曰司中是三台星司命是文昌星飌師是箕星<lb/>
　雨師是畢星所謂祭者祭星辰非祭風雨也<pb n="4b"/>問風雨係祭雷不與祭如何　對曰風雨之祭自周以<lb/>
　来尚矣雷神自唐以来方祭却與雨師同壇共牲而<lb/>
　祀也<lb/>
問社稷之義如何　對曰社是山林川澤丘陵墳衍原<lb/>
　隰五土之祗而后土勾龍氏其配也稷却専係原隰<lb/>
　之祇能生五糓者后稷周棄氏其配也<lb/>
問社稷之壇社有主稷無主者何　對曰未攷周制如<lb/>
　何今州縣社以石為主稷有壝<pb n="5a"/>問風雨雷神各自有壇如何　對曰社稷壇於西方風<lb/>
　師於東北雨師於東南<lb/>
問今制先祭先聖先師而後祭風師雨師者何　對曰<lb/>
　上丁釋奠上戊祭社自周以来遵用此制葢以為二<lb/>
　氣之良能天地之功用流行於覆載之間以育萬物<lb/>
　民生賴焉是以於其壇壝時日之制藏於禮官有司<lb/>
　嵗舉行之在周禮當屬小宗伯所掌<lb/>
問禮天有二郊地有二社者何　對曰春郊於天社於<pb n="5b"/>　地祈農之作也秋社於地郊於天報農之成也<lb/>
問廟有六祭者何　對曰春祠夏禴秋嘗冬烝祫祭禘<lb/>
　祭一不可闕<lb/>
問鄭𤣥以上帝與祀五帝為六天者何　對曰昊天只<lb/>
　一上帝而已天安得六五帝是五方帝見月令周易<lb/>
　説卦帝出乎震舉一隅則南中央西北可知矣<lb/>
問大司樂是典樂之官如何　對曰舜命夔典樂教胄<lb/>
　子　大司徒大綱亦是教國子大司樂統其事樂師<pb n="6a"/>　調<lb/>
問大司樂是教導之官如何　對曰非也凡有道有德<lb/>
　者使教焉大司樂是樂官之長三代盛時小學之制<lb/>
　已自幼時學詩學舞樂所以治其心檢其身者有素<lb/>
　矣教𨗳之官以樂德教國子者聽其聲音歌誦觀其<lb/>
　品節度數以為之教爾<lb/>
問樂德何義　對曰中和祗庸孝友此為樂教之六德<lb/>
　中者盡已中心之謂和者剛柔相濟之名祗者恭敬<pb n="6b"/>　庸是有常孝於父母友於兄弟<lb/>
問樂語何義　對曰興道諷誦言語此為樂教之六語<lb/>
　興者旁引曲喻感𤼵善心道者誘掖開𨗳使歸於正<lb/>
　諷者反復而背誦誦者句讀之節文與人説曰言述<lb/>
　人言曰語<lb/>
問樂舞何義　對曰雲門大卷大咸大㲈大夏大濩大<lb/>
　武六代之樂也今日習此舞為將来祭祀之用<lb/>
問敎國子時世子恐皆與焉如何　對曰文王世子一<pb n="7a"/>　篇可攷王之世子公卿大夫元士之適子咸在焉<lb/>
問圜鐘函鐘何律　對曰圜鐘即夹鐘二月律也□鐘<lb/>
　即林鐘六月律也如風字用飌雷字用靁法字用灋<lb/>
　此周禮之文也<lb/>
問樂師六舞是六樂之舞如何　對曰非也帗舞者全<lb/>
　羽祭社稷用羽舞者析羽祭宗廟用皇舞者以羽飾<lb/>
　衣祭四方用旄舞者氂牛之尾有事於辟雍用干舞<lb/>
　者戈止舞兵事用人舞者手舞祀星辰用<pb n="7b"/>問八音屬㡬色樂器　對曰金鐘鏄也石玉磬也土塤<lb/>
　也革皷也竹管簫也絲琴瑟也木柷敔也匏笙也<lb/>
問鐘師一職而奏九夏者何　對曰詩頌君徳樂舞后<lb/>
　功詩歌於堂上而鐘皷應於堂下以鐘皷奏九夏夏<lb/>
　大也樂之大歌有九也<lb/>
問九夏云何　對曰王出入奏王夏尸出入奏肆夏牲<lb/>
　出入奏昭夏四方賔来奏納夏臣有功奏章夏夫人<lb/>
　祭奏齊夏族人侍奏族夏客醉而出奏祴夏公出入<pb n="8a"/>　則奏驁夏然則九夏皆詩也<lb/>
問魯襄四年晉侯享穆叔工奏肆夏三者何　對曰鄭<lb/>
　𤣥以肆夏韶夏納夏之三杜子春曰肆夏一名樊韶<lb/>
　夏一名遏納夏一名渠吕叔玉曰肆夏乃時邁之詩<lb/>
　樊遏乃執競之詩渠乃思文之詩歌此三詩又謂之<lb/>
　三夏<lb/>
問三家説異同奈何　對曰肆夏者九夏中之一章不<lb/>
　應舉韶夏納夏以為三注䟽釋肆為遂夏為大曰奏<pb n="8b"/>　肆夏者金奏時邁執競思文三頌詩爾故曰肆夏之<lb/>
　三國語曰金奏肆夏樊遏渠故左傳於金奏後繼云<lb/>
　工歌文王之三文王大明緜三大雅詩也<lb/>
問韎師何職　對曰韎東夷之樂也韎者以韋為服教<lb/>
　其樂使服其服不用於朝㑹燕射而用於祭祀大享<lb/>
　以示四夷来王之義<lb/>
問内史外史掌誥命比今之制誥如何　對曰内史掌<lb/>
　書王命猶今之翰林内制外史掌外令猶今外制舍<pb n="9a"/>　人著作修撰等官<lb/>
問春官一篇獨不言象魏者何　對曰天官掌邦治地<lb/>
　官掌邦教夏官掌邦正秋官掌邦禁冬官掌邦土五<lb/>
　官皆法之所在也故象魏之垂見於四官春官所掌<lb/>
　者禮故不言象魏<lb/>
問大卜三兆如何　對曰三兆者顓頊氏之占法瓦兆<lb/>
　者帝嚳之占法原兆者周之占法也<lb/>
問三易者何　對曰夏之易曰連山啇之易曰歸藏惟<pb n="9b"/>　周止曰易<lb/>
問經卦皆八者何　對曰三易之法其卦皆以八而别<lb/>
　之八八六十四也<lb/>
問三夢如何　對曰致夢者夏后氏夢書觭夢者殷人<lb/>
　夢書咸陟者周人夢書<lb/>
問夏官司馬所主何事　對曰掌邦國九伐之法軍旅<lb/>
　之事也<lb/>
問司馬既掌軍旅則握兵發兵其權不亦重乎　對曰<pb n="10a"/>　非也司馬雖掌兵之官至於軍旅大事五官之長咸<lb/>
　預焉冢宰以征師於諸侯大司徒以旗致萬民而治<lb/>
　其政令大宗伯以軍禮同邦國大司寇涖戮于社兵<lb/>
　權散任不偏屬一人<lb/>
問夏官侵伐比春秋侵伐如何　對曰春秋書征伐以<lb/>
　其擅興師以虐民周禮言侵伐葢以承王命而徂征<lb/>
　孔子曰天下有道則征伐自天子出天下無道則征<lb/>
　伐自諸侯出<pb n="10b"/>問司甲司兵司戈盾司弓矢四官専職此四事乎　對<lb/>
　曰四官之授兵器非為戰伐而授之民葢授之卿大<lb/>
　夫從軍㑹同者也周之將帥皆出於卿無事則還朝<lb/>
問當時民間想皆無兵器如何　對曰甸出革車一乘<lb/>
　凡甲兵戈盾旗物皷鐸悉備焉鄉遂之官簡其兵器<lb/>
　是也調發則各以其具行而官府不與知也可見民<lb/>
　兵自藏之民耳<lb/>
問太僕是侍御僕從官否　對曰太僕掌受民報如漢<pb n="11a"/>　之公車司馬後之登聞皷院凡諸侯羣臣萬民各有<lb/>
　復逆復謂奏事逆謂受下奏如唐之奏復是也勢有<lb/>
　尊卑故太僕小臣御僕各以官尊卑受之以逹於宰<lb/>
　夫宰夫亦掌臣民復逆宰夫告冢宰與王參議行之<lb/>
　所以通下情来諌諍也<lb/>
問春秋官大司寇所主何事　對曰司寇掌邦禁以三<lb/>
　典五刑佐王詰四方者也<lb/>
問大司寇以嘉石平罷民以肺石逹窮民其義如何<pb n="11b"/>　對曰民有罪而未麗於法者曰罷民有復而未得逹<lb/>
　於上曰窮民罷民則坐諸嘉石而聽役窮民則立于<lb/>
　肺石三日而士聽其辭<lb/>
問嘉石肺石其義如何　對曰嘉石文石也肺石赤石<lb/>
　也文取文法之義肺取肺膓之義<lb/>
問此二石置於何所　對曰只如周禮舊制在外朝肺<lb/>
　石居右嘉石居左地在庫門之外以理推之當在臯<lb/>
　門庫門之閒葢臯門乃衆庶州長所立之位窮民逹<pb n="12a"/>　於肺石之所罷民坐於嘉石之所則地不逼於外朝<lb/>
　而宫禁尊嚴<lb/>
問小司寇凡命夫命婦不躬坐獄訟如何　對曰命夫<lb/>
　為大夫者命婦則大夫妻左傳衞侯與元咺訟寗武<lb/>
　子為輔鍼荘子為坐士榮為大士　王叔陳生與伯<lb/>
　輿爭政晉士匄平王室王叔亦使宰伯輿亦使大夫<lb/>
　瑕禽坐獄士匄聽之<lb/>
問掌戮掌斬殺賊諜而搏之其法云何　對曰斬用鈇<pb n="12b"/>　鉞今腰斬也殺以刀刃今棄市也搏當作膊去衣受<lb/>
　刑如今之剮剥也<lb/>
問司烜氏以夫遂取明火於日以鑑取明水於月者何<lb/>
　　對曰夫遂陽遂也鑑鏡也即方諸陽遂取火方諸<lb/>
　取水今之水火鏡也取火以青紙貼鏡映日取之取<lb/>
　水以白紙貼鏡映月取之用此火以照饌陳設明水<lb/>
　以為𤣥酒滌樽罍<lb/>
問穴氏攻蟄獸翨氏攻猛鳥硩蔟氏覆夭鳥巢蟈氏去<pb n="13a"/>　鼃黽壷涿氏除水蟲庭氏射夭鳥寧不殺物傷生非<lb/>
　仁政乎<hi>翨音翅硩音滌</hi>　對曰蟄獸各以火物攻之<lb/>
　攻猛鳥各以其物為媒而掎之覆鳥巢以方書日辰<lb/>
　月嵗星號禁之鼃黽焚牡□灰灑之死烟被之使無<lb/>
　除水蟲以皷毆之以石投之且以牡橭沈於水而殺<lb/>
　水神夭鳥之神又以大隂之弓枉矢射之若此之類<lb/>
　必非周公之用心也<hi>橭音姑</hi>
問司儀掌賔客擯相之義如何　對曰出接賔客曰擯<pb n="13b"/>　鄉黨篇曰君召使擯入賛禮曰相孔子攝行相事是<lb/>
　也<lb/>
問王三揖之禮有土揖時揖天揖者何　對曰土揖者<lb/>
　推手小下時揖者平推手也天揖者推手舉之土揖<lb/>
　庶姓無親者也時揖異姓㛰姻者也天揖同姓宗族<lb/>
　者也此是合諸侯㑹同將祭祀王升壇而諸侯朝見<lb/>
　之儀<lb/>
問冬官司空所主何事　對曰司空者工官也伯禹作<pb n="14a"/>　司空主平水土冬官一篇亡漢興購千金求之弗得<lb/>
　乃以考工記補之而猶闕其六叚氏裘氏韋氏筐人<lb/>
　楖人雕人<lb/>
問或曰冬官未嘗亡　對曰案司徒掌邦政司空掌邦<lb/>
　土胡五峰曰冬官未嘗亡乃劉歆顛<hi>闕</hi>妄以冬官事<lb/>
　屬地官耳<lb/>
問考工記出於何人　對曰周官六典缺其一河間獻<lb/>
　王乃求考工記以補之周官之書曰司空掌邦土居<pb n="14b"/>　四民周禮六典六曰事典以富邦國以任百官以生<lb/>
　萬民<hi>闕</hi>　地官内<lb/>
問蔡傳以周公作周禮一書未備非冬官篇亡　對曰<lb/>
　周公周禮六服朝覲之制不同故曰作書未備冬官<lb/>
　又係掌邦土居四民時地利其亦非錯雜於地官中<lb/>
　百工之事又非司空正職書未備而公沒信矣<lb/>
問攻木之工七曰輪輿弓廬匠車梓者何<hi>廬音盧</hi>　對<lb/>
　曰輪人攻於輪者也輿人緫言為車者也弓人為弓<pb n="15a"/>　者也廬人為兵器者也匠人掌表景方位塗溝洫者<lb/>
　也車人為車兼為耒者也梓人為器用者也<lb/>
問攻金之工六曰築冶鳧㮚段桃者何　對曰築氏執<lb/>
　下齊<hi>音劑</hi>冶氏執上齊鳧氏為聲㮚氏為量段氏為<lb/>
　鎛桃氏為刃下齊者大刃之齊削殺矢之齊鑑燧之<lb/>
　齊齊者金錫相和之品數也上齊者鍾鼎斧斤戈㦸<lb/>
　也錫多金少為下齊錫少金多為上齊鳧氏為鍾故<lb/>
　曰聲㮚氏為量豆區鬴也段氏為鎛農器也桃氏為<pb n="15b"/>　劔工於刃者也<lb/>
問攻皮之工五曰函鮑韗韋裘者何　對曰□人為甲<lb/>
　者也鮑人作□理皮革者也韗人造皷者也韋人裘<lb/>
　人二工缺<lb/>
問設色之工五曰畫繪鍾筐㡛者何　對曰畫是文采<lb/>
　繪是文繡鍾是染色筐人缺㡛漿絲者也曰練絲<lb/>
問刮磨之工五曰玉楖雕矢磬者何　對曰玉人雕琢<lb/>
　玉者楖人雕人缺矢人為矢者也磬氏為磬者也<pb n="16a"/>問摶埴之工二曰陶瓬者何<hi>瓬音紡</hi>　對曰陶人為甗<lb/>
　者也瓬人為簋者也<hi>甗甑也左傳紀甗磬</hi>
問五官之首皆有惟王建極辨方正位體國經野設官<lb/>
　分職以為民極五句冬官獨無者何　對曰冬官缺<lb/>
　考工記又出漢儒不敢則效經文<lb/>
問六卿分職率屬其屬㡬人　對曰天官冢宰以下六<lb/>
　十有二地官司徒以下七十有四春官宗伯七十夏<lb/>
　官司馬六十八秋官司寇六十有五冬官考工之屬<pb n="16b"/>　二十六為通三百六十有五<lb/>
問府史胥徒通計㡬人　對曰冢宰一官二千六百六<lb/>
　十有六宗伯一官二千二百四十有一司馬一官三<lb/>
　千二百六十有五司寇一官二千六百五十有七四<lb/>
　官之屬固已萬人矣<lb/>
問周制多是兼官府史胥徒之數已近萬人何以飬之<lb/>
　　對曰此皆庻人之在官者六卿之屬治事之所不<lb/>
　知何處安放且安有許多閑田禄之此必劉歆軰多<pb n="17a"/>　端増廣附益於各官之下周公初意未必瑣屑繁碎<lb/>
　也<lb/>
問官皆有府史胥徒而有無府史胥徒者何　對曰食<lb/>
　醫疾醫瘍醫獸醫皆無府史胥徒<lb/>
問有府無史者何　對曰角人羽人文書少而有羽物<lb/>
　自藏之<lb/>
問有徒無胥者何　對曰腊人得徒則足不假胥師<lb/>
　　　儀禮<pb n="17b"/>問儀禮一書誰人作　對曰未知誰作或曰周公作然<lb/>
　周禮大宗伯掌邦禮孔子有學禮之言禮記有讀禮<lb/>
　之文當是時固有簡牘可傳矣決非秦漢間筆也其<lb/>
　制度必出於聖人若斷以為周公之作則非所敢知<lb/>
問此書出於何載　對曰河間獻王云得先秦古書曰<lb/>
　禮曰禮記藝文志云古經者出於魯淹中<lb/>
問儀禮何以得名　對曰秦焚書禮之見於漢者猶有<lb/>
　古經五十六卷經七十篇記百三十一篇漢之君臣<pb n="18a"/>　不好不尚至宣成世大小戴劉向所録止十七篇其<lb/>
　十七篇中有儀有禮遂合而名之<lb/>
問今之儀禮十七篇其劉向所録乎抑髙堂生所傳乎<lb/>
　　對曰髙堂生所傳特士禮耳今儀禮有冠昬䘮祭<lb/>
　相見虞特牲饋食七篇所謂士禮也他皆諸侯卿大<lb/>
　夫禮必非髙堂所傳者唐陸德明賈公彦定為今之<lb/>
　儀禮參以淹中所出天子諸侯卿大夫制與后蒼所<lb/>
　明劉向别錄則其書不純古矣<pb n="18b"/>問既有周禮又有禮記而又有儀禮者何　對曰朱文<lb/>
　公修三禮劉子云周官一書固為禮之綱領至其儀<lb/>
　法度數則儀禮乃其本經而禮記是觧儀禮之義且<lb/>
　如儀禮有冠禮禮記則有冠義儀禮有昬禮禮記則<lb/>
　有昬義以至燕射聘莫不皆然<lb/>
問儀禮不言軍禮者何　對曰周禮大宗伯掌五禮軍<lb/>
　禮其别有五而儀禮不載者謂軍禮乃征伐動衆之<lb/>
　事其禮已載於司馬法矣<pb n="19a"/>問禮始於冠昬者何　對曰冠者所以重成人之道昬<lb/>
　者所以正夫婦之倫<lb/>
問相見亦有儀者何　對曰以有言辭之文故制為相<lb/>
　見之儀便敬慎不失也<lb/>
問鄉飲亦制禮者何　對曰聖王之化自一鄉而逹之<lb/>
　一國自一國而逹之天下鄉飲而制禮者聖王所以<lb/>
　崇敬讓之化明尊卑之義序爵齒之容息爭訟之風<lb/>
　者也<pb n="19b"/>問鄉射亦制禮者何　對曰先王崇三射之制立五善<lb/>
　之目以此選士以此建侯以飾禮樂以觀容志而大<lb/>
　政寓焉明乎其節而不失其事則功成而德行立無<lb/>
　暴亂之端而有揖讓之風故曰射者所以觀德也<lb/>
問所謂大射之禮者何　對曰所以明君臣之分也天<lb/>
　子諸侯之禮也然射中得為諸侯不中則不得為諸<lb/>
　侯此等言語難信恐只是以射審是非非以此定去<lb/>
　取也<pb n="20a"/>問聘禮者何　對曰所以重徃来之交際也来而不往<lb/>
　非禮也往而不来亦非禮也是故有遣聘有報聘<lb/>
問燕禮者何　對曰人不能無歡愉之心故君子以飲<lb/>
　食燕樂制為之禮者以為樂勝則流智之實知斯二<lb/>
　者樂之實樂斯二者禮之實節文斯二者<lb/>
問祭禮者何　對曰儀禮中止大夫士禮如邦國人君<lb/>
　者僅存一二生事之以禮死𦵏之以禮祭之以禮故<lb/>
　父為士子為大夫葬以士祭以大夫父為大夫子為<pb n="20b"/>　士葬以大夫祭以士祭思敬又曰祭從宜或問今世<lb/>
　俗祭禮如何曰慢矣葬禮如何曰僣矣<lb/>
問饋食亦有禮者何　對曰一獻侑之微一籩豆之數<lb/>
　莫不有禮文行其間<lb/>
問喪夕者何　對曰<hi>闕</hi>
問虞者何　對曰<hi>闕</hi>
問昬禮有六者何　對曰窈窕淑女左右采之是故納<lb/>
　采焉娶妻不娶同姓是故問名焉人謀鬼謀欲無不<pb n="21a"/>　臧爾室爾家欲無不宜納吉也無辭不相識無幣不<lb/>
　相見納徴也士如歸妻迨冰未泮請期也往迎爾相<lb/>
　御輪三周親迎也<lb/>
問郷飲禮亦有六者何　對曰請賔介陳器饌獻賔介<lb/>
　獻饌旅酬燕其大節有六<lb/>
問拜至拜洗拜送拜既者何　對曰禮以敬為主非敬<lb/>
　不足以行禮也<lb/>
問請安請坐爵樂無筭者何　對曰禮之用和為貴此<pb n="21b"/>　所以親睦郷閭而罰爵之禮不行<lb/>
問降盥降洗者何　對曰禮有潔而為貴曰洗曰帨曰<lb/>
　受且降以清尚潔也<lb/>
問辭盥辭洗者何　對曰辭讓之心禮之端也非辭讓<lb/>
　不足以見恭敬<lb/>
問父坐子立者何　對曰教人以孝也<lb/>
問老者坐於上少者坐於下者何　對曰教人以弟也<lb/>
問飲食必祭者何　對曰不忘本也<pb n="22a"/>問酬爵不舉者何　對曰不盡人之惠也<lb/>
問序賔以賢者何　對曰貴德也<lb/>
問序坐以齒者何　對曰貴長也<lb/>
問序僎以爵者何　對曰貴貴也<lb/>
問工歌必獻者何　對曰不忘功也<lb/>
問燕及沃洗者何　對曰不忘則也<lb/>
問歌關雎葛覃卷耳者何　對曰教人以齊家之道也<lb/>
問歌鹿鳴四牡皇華者何　對曰教人以事君之道也<pb n="22b"/>問升歌三終者何　對曰謂歌鹿鳴四牡皇華也<lb/>
問笙入三終者何　對曰謂笙南陔白華華黍也<lb/>
問閒歌者何　對曰歌魚麗則笙由庚歌嘉魚則笙崇<lb/>
　丘歌南山有䑓則笙由儀也文公詩傳曰間代也言<lb/>
　一歌一吹也<lb/>
問合樂三終者何　對曰歌闗雎則笙鵲巢合之歌葛<lb/>
　覃則笙采蘩合之歌卷耳則笙采蘋合之故升歌之<lb/>
　詩三間歌之詩六合樂之詩亦六也<pb n="23a"/>問鄉飲歌風而不及頌歌小雅而不及大雅者何　對<lb/>
　曰鄉飲者一鄉之事所謂用之鄉人焉者安有所謂<lb/>
　威德而歌頌雖五十者立侍以聽政役然政役亦止<lb/>
　行於一郷而未足以行之於一國故止歌小雅<lb/>
問五禮何所始乎　對曰孔頴逹云伏羲造琴制為嘉<lb/>
　禮之始神農播種飲食為吉禮之始黃帝有戰有𦵏<lb/>
　有官為軍賔凶禮之始<lb/>
問禮至周而後備乎　對曰夏商而行簡略至周自有<pb n="23b"/>　許多降殺上世親親長長至周則有貴貴尊賢䘮祭<lb/>
　之禮有絶有降又有不絶不降凡此皆天下之大經<lb/>
　周公搜剔出来立為定制後世更不可易<hi>文公儀禮</hi>
問漢叔孫通所制朝儀若何　對曰緜蕝之儀至於羣<lb/>
　臣震恐無敢喧譁失禮者比之三代燕暇雍容氣象<lb/>
　則無復存矣此葢秦人尊君卑臣之法<hi>文公</hi>
問叔孫制禮两生非之者何　對曰月餘緜蕝何以復<lb/>
　古必待百年曷禦擊柱叔孫固非两生亦未為得<hi>劉</hi>
<pb n="24a"/>　<hi>子述言</hi>
問漢初古禮尚存何故不傳　對曰河間獻王所傳古<lb/>
　禮五十六篇漢末鄭𤣥尚及見今注䟽中時有引援<lb/>
　唐開元猶在後来無人説著此書遂亡<hi>文公</hi>
問開元貞觀禮如何　對曰周公制禮立於一時而萬<lb/>
　世不易自非聖人儀禮則未有乆而不變故貞觀之<lb/>
　禮不可行於顯慶而顯慶之禮不可行於開元<hi>東莱</hi>
問唐宋沿革如何　對曰開寳禮全襲開元但略政和<pb n="24b"/>　五禮新儀開元有刺史弔吏民之禮略如古者國君<lb/>
　弔民開寳刪去<lb/>
問宋朝立禮科之意如何　對曰開寳立通禮科令其<lb/>
　熟讀此書試時挑問後来又作為通禮一書如問籩<lb/>
　起於何時逐一説了又反覆議論一段<lb/>
問政和五禮新儀如何　對曰南渡後州郡猶存印本<lb/>
　後来散失如春秋釋奠祈報社稷及禮風雨雷師壇<lb/>
　壝器服制度與夫冠昬䘮祭民間無以遵守<pb n="25a"/>問二程横渠司馬公三家言禮如何　對曰二程横渠<lb/>
　多是古禮温公則大概本儀禮而參以今之可行者<lb/>
　伊川禮則祭禮可用昬禮則當用温公最為適古今<lb/>
　之宜<hi>已上並文公禮記</hi>
問文公家禮如何　對曰冠禮多遵用古禮昬禮依用<lb/>
　温公䘮禮本於儀禮祭禮至晚年猶未定今士庶多<lb/>
　不能行後来祭禮聞已刋於邵武至今未見此書家<lb/>
　禮所載冠昬䘮若克遵用儀禮在是矣<pb n="25b"/>　　　春秋<lb/>
問春秋何義　對曰賞以春夏刑以秋冬春秋二字賞<lb/>
　善罰惡之意<lb/>
問賞罰天子之權春秋與魯者何　對曰天下有道則<lb/>
　賞罰自天子出上有明天子賞善罰惡則春秋不作<lb/>
　借賞罰之權與魯不得已也<lb/>
問當時豈無强大之諸侯而與魯者何　對曰魯周公<lb/>
　之後也非私魯也傷周也<pb n="26a"/>問春秋内魯而或不為魯諱者何　對曰此孔子公天<lb/>
　下之心也周有惡不諱魯有惡不諱諱魯則私矣而<lb/>
　有時乎為周諱也為魯諱也<lb/>
問孔子一列大夫耳敢私以賞罰之權與人者何　對<lb/>
　曰孔子嘗有言曰知我者其惟春秋乎罪我者其惟<lb/>
　春秋乎<lb/>
問晉之乗楚之檮杌如何　對曰乗者載也史乃載事<lb/>
　之書檮杌惡人名著其惡所以懲惡而勸善此一國<pb n="26b"/>　之史非公天下之書也<lb/>
問孟子槩之魯春秋曰其義一者何　對曰論其名史<lb/>
　之義則晉為載事楚為著惡春秋為賞善罰惡故孔<lb/>
　子曰其事則齊桓晉文其文則史其義則丘竊取之<lb/>
　矣<lb/>
問詩亡然後春秋作其説云何　對曰周平王崩在魯<lb/>
　隠公三年隠公即位則平王四十九年也平王東遷<lb/>
　黍離降於國風天下不復有雅詩矣春秋起於隠公<pb n="27a"/>　之元年者適當雅亡之後故也<lb/>
問春秋不始於惠公者何　對曰惠公之世周平王尚<lb/>
　知一二分王道鄭武公入為司徒晉侯捍王於艱今<lb/>
　觀緇衣之詩及書文侯之命豈不君君臣臣及平王<lb/>
　在位日乆踈逺兄弟不撫民人末年失道滋甚綱淪<lb/>
　法斁諸侯不復知有王命在位亦及四十有九年矣<lb/>
　適隠公即位不告於王故託始於隠公聖人深意也<lb/>
問<hi>闕</hi>　謂隠賢讓國故孔子以隠冠於春秋者何　對<pb n="27b"/>　曰桓公幼隠公長而當立在位十一年雖對羽父有<lb/>
　將老之説遲回顧戀不能勇退何譲之有<lb/>
問何處見得隠公當立　對曰隠公是孟子繼室聲子<lb/>
　所生既長且賢彼桓公者雖仲子所出以禮斷之禮<lb/>
　無二嫡國君亦無二妃葢禮諸侯不再娶仲子雖宋<lb/>
　女其位在妾隐公當立故隠十一年稱公春秋與之<lb/>
　也<lb/>
問隠公當立不書即位者何　對曰不禀命於天子故<pb n="28a"/>　不以即位之禮書<lb/>
問春秋有五始者何　對曰元者氣之始春者時之始<lb/>
　王者受命之始正月者政教之始公即位者一國之<lb/>
　始王襃曰春秋法五始之要<lb/>
問春秋始隠終麟者何　對曰託始於隠知平王終不<lb/>
　足以有為獲麟而終傷世變重於此而有感<lb/>
問一説春秋感麟而作者何　對曰麟為聖人出也哀<lb/>
　公十四年西狩獲麟出非其時遇狩而獲聖人葢有<pb n="28b"/>　所感也春秋感麟而作雖以此始亦以此終<lb/>
問麟不出春秋作否　對曰麟不出春秋亦作但聖人<lb/>
　之意必有所因<lb/>
問公榖經終獲麟左氏經終孔丘卒者何　對曰春秋<lb/>
　止於獲麟孔子作書緣何自書曰卒如此則孔子成<lb/>
　春秋以為天下而獨私一孔丘哉公榖以為天下之<lb/>
　書左氏以為孔子之書當從公榖<lb/>
問卒之者誰　對曰游夏之徒增此兩年以記聖人之<pb n="29a"/>　沒耳非禮也<lb/>
問書孔丘卒不出於左氏而責左氏者何　對曰傳春<lb/>
　秋者左氏也當如公榖止於獲麟獲麟以後以傳體<lb/>
　編年可也君子何議焉<lb/>
問公榖皆記孔子生者何　對曰公榖皆傳也何為而<lb/>
　不可公榖書生於傳可也左氏書卒於經不可也傳<lb/>
　不可無經不可續<lb/>
問元年春王正月者何　對曰元年者魯之元年春者<pb n="29b"/>　四時之首王者周之天王正月者王之正月周正建<lb/>
　子天下皆禀周之正朔也<lb/>
問月次正正次王王次春春次年年次元者何　對曰<lb/>
　斯五者編年紀事之綱領也<lb/>
問隠公之經或以為平王或以為桓王者何　對曰榖<lb/>
　梁曰平王公羊曰桓王皆拘泥之説在平王時則為<lb/>
　平王在桓王時則為桓王隠公元年尚在平王之世<lb/>
　三年則為桓王之世春秋二百四十二年随王而稱<pb n="30a"/>問書王亦有二月三月者何　對曰書王正月者十三<lb/>
　王二月者二十王三月者十九無事有時亦冠以王<lb/>
　之一字<lb/>
問隠公十一年不書正者何　對曰元年有正正隠公<lb/>
　也十一年無正隠公不自正也<lb/>
問桓公三年不書王者何　對曰元年有王治桓公也<lb/>
　三年無王以桓之無王也<lb/>
問三年不書王桓無王也自後凡十年不書王者何<pb n="30b"/>　對曰菟裘之願未伸鍾巫之禍先𤼵司馬之九伐不<lb/>
　至王朝之貶黜無聞桓公十年不書王者傷上無明<lb/>
　天子也<lb/>
問定公元年不書正者何　對曰君道不正權臣專國<lb/>
　昭公不得正其終定公不得正其始故即位在四月<lb/>
　也<lb/>
問桓公四年七年不書秋冬者何　對曰天王失刑而<lb/>
　不治桓諸侯黨惡而相朝桓两年不書秋冬者譏當<pb n="31a"/>　世之失刑也<lb/>
問荘公二十二年以五月首夏者何　對曰忘親娶讐<lb/>
　如齊納幣讐女不可以奉先五月不可以首夏譏荘<lb/>
　公棄父讎娶讐女也<lb/>
問書始者何　對曰始者貶辭也以其舊之誣也始作<lb/>
　兩觀是也<lb/>
問書初者何　對曰初者襃辭也亦有貶辭初獻六羽<lb/>
　初税畝是貶也<pb n="31b"/>問書及者何　對曰左氏傳例與謀曰及<lb/>
問書盟者何　對曰書盟者九十有五皆罪其賊古道<lb/>
　長亂階而邾儀父為之首<hi>隠公元年</hi>
問書㑹者何　對曰書㑹者八十三皆譏其越法行禮<lb/>
　㑹戎于潜為之首<hi>隠公二年</hi>
問書圍者何　對曰書圍者四十有四罪其相殘也宋<lb/>
　人圍長葛為之首<hi>隠公五年</hi>
問書伐書侵者何　對曰書伐者百九十一書侵者五<pb n="32a"/>　十四貶其不務息兵也<lb/>
問書朝書聘者何　對曰朝者三十有一聘者三十有<lb/>
　三皆貶其不知尊王而自相朝至於王臣下聘王國<lb/>
　亦自失其為尊也<lb/>
問書入者何　對曰書入者二十八皆罪其専兵也莒<lb/>
　人入向為之首<hi>隠公二年</hi>
問書戰者何　對曰書戰大小共五十有八孟子曰春<lb/>
　秋無義戰彼善於此則有之矣否則互相侵奪皆聖<pb n="32b"/>　人所深貶也<lb/>
問書来者何　對曰王臣則或小貶其無王命列國之<lb/>
　大夫則或貶其私交及負辜而来此也<lb/>
問書奔者何　對曰皆貶其負罪而逃者<lb/>
問書滅者何　對曰毁其宗廟夷其社稷遷其人民俘<lb/>
　厥寳玉逐其君而有其地也<lb/>
問書亡者何　對曰滅者以兵威而滅之亡者不能撫<lb/>
　其民人守其宗廟保其社稷自底滅亡書梁亡是也<pb n="33a"/>問三傳得失如何　對曰互有得失左氏善於考事而<lb/>
　義理則踈公糓於義理頗精而考事則略左氏理不<lb/>
　勝文公榖文不勝理左氏之得公榖失之公榖之得<lb/>
　左氏失之<lb/>
問左氏熟於國史故事之本末能攷其詳　對曰只為<lb/>
　曾見國史但不向義理上用心説夢説相論鬼談神<lb/>
　吉凶禍福生死壽夭皆非春秋大義且得見魯史之<lb/>
　所以詳何緣不求春秋之所以約由詳反約則知一<pb n="33b"/>　字之襃貶有所自来可惜學不至此<lb/>
問公榖必是淳樸之士故以義理觀經　對曰公榖識<lb/>
　義理可惜不曽見國史左氏博洽有史才大扺博物<lb/>
　洽聞者必有文章而浮夸是其短也公榖各守所學<lb/>
　如春秋所有者皆求觧盡所無者則未嘗言之是二<lb/>
　儒淳樸處<lb/>
　　　禮記<lb/>
問禮記一書誰作　對曰孔子沒七十二子共撰所聞<pb n="34a"/>　以為之記及秦漢諸儒附録所記以成編多非孔子言<lb/>
　者凡子曰者多假託<lb/>
問孔門弟子所記而曰戴記者何　對曰漢宣帝后蒼<lb/>
　最明禮曽講禮於曲䑓戴德戴聖皆其弟子也德所<lb/>
　刪八十五篇號大戴禮聖所刪四十九篇號小戴禮<lb/>
　即今之禮記也<lb/>
問大戴禮不行世者何　對曰大戴冗雜其好處都被<lb/>
　小戴採摘来做禮記大戴禮如韓詩外傳雖有此兩<pb n="34b"/>　家書而讀者希<lb/>
問篇名曲禮者何　對曰先儒以為委曲教人之義惟<lb/>
　林艾軒光朝一説謂后蒼<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>禮於曲臺其弟子所記<lb/>
　乃曲臺所聞者故以曲禮冠於篇首以明曲䑓所講<lb/>
　之禮也<lb/>
問各篇皆有作者之名乎　對曰中庸子思作緇衣公<lb/>
　孫尼子作月令吕不韋門人作王制漢文博士作樂<lb/>
　記先儒以為荀卿作經觧疑治易之家者作大學疑<pb n="35a"/>　曽子作其餘未聞<lb/>
問曲禮少儀内則等篇恐皆是小學之文　對曰吕氏<lb/>
　童蒙訓以為禮之灑埽應對進退之節文内則一篇<lb/>
　止是子之事父母婦事舅姑之禮<lb/>
問禮器禮運名義若何　對曰横渠正蒙以為禮之成<lb/>
　　之用也<lb/>
問經觧一篇只觧禮經如何　對曰伊川荅吕與叔曰<lb/>
　恰限易之教潔淨精微詩之教温柔敦厚恐害義理<pb n="35b"/>　此篇實文墨之士為之觧禮經尚未得況觧五經乎<lb/>
問儒行一篇果出孔子如何　對曰李泰伯云必非孔<lb/>
　子之言葢戰國豪士所以髙世之節其條十有五㫖<lb/>
　意重複夸詫過當或曰魯哀公輕儒孔子有為而言<lb/>
　然多自夸大以傲其君豈所謂孔子哉<lb/>
問表記止論人之威儀如何　對曰伊川以為是儒者<lb/>
　教人循禮之言故言多近道<lb/>
問明堂位人多以為不可信如何　對曰魯僣王禮其<pb n="36a"/>　弊起於成王伯禽後来兼六代之樂皆僣用之如曰<lb/>
　周公踐天子位安有此理記者之訛也<lb/>
問月令中閒有周漢事不可斷以為出於吕氏門人<lb/>
　對曰此篇記秦事為多周漢事間雜必出於吕氏門<lb/>
　人而補葺訂正漢儒與有力焉<lb/>
問四十九篇記盡得禮否　對曰如何可盡王制玉藻<lb/>
　諸篇乃禮之文物制度燕居緇衣諸篇乃禮之規矩<lb/>
　準䋲冠義昬義燕射諸篇乃禮之文義訓辭禮莫大<pb n="36b"/>　於祭祀故郊廟之禮為詳禮莫重於喪葬故服制之<lb/>
　禮為備一服之製見於深衣一燕之樂見於投壷禮<lb/>
　儀三百威儀三千亦未為不盡也<lb/>
問禮記莫是儀禮中之節文　對曰周禮是禮之綱領<lb/>
　至其儀法度數則儀禮乃其本經而禮記乃其義説<lb/>
　文公曰儀禮是經禮記是觧<lb/>
問檀弓月令文王世子學記表記大學中庸何以謂之<lb/>
　禮書　對曰曲禮郊特牲祭義祭法昬義冠義䘮服<pb n="37a"/>　等篇古之禮書也樂記一篇古之樂書也若檀弓大<lb/>
　學等篇葢自漢興搜求於殘編斷簡之中禮得於淹<lb/>
　中樂傳於劉氏初莫詳其各篇作者之名因記録以<lb/>
　成編耳<lb/>
問禮器云禮者體也祭義云禮者履也體履如何　對<lb/>
　曰體謂禮經也蓋禮者立治之本統之心體之身以<lb/>
　齊正於物謂周禮儀禮也故為體履之云者謂昔之<lb/>
　誦而説者至是可踐而履也故曰禮儀三百威儀三<pb n="37b"/>　千待其人而後行<lb/>
問三百三千其説異同者何　對曰孝經説禮經三百<lb/>
　禮器云經禮三百中庸云禮儀三百威儀三千禮器<lb/>
　云曲禮三千大意謂禮之體其綱領體統則三百而<lb/>
　節文度數躬行踐履其條目則三千之多異同何必<lb/>
　深辨<lb/>
問王制班爵與孟子不同者何　對曰孟子以天子公<lb/>
　侯伯各一位子男同一位凡五等王制則子男二位<pb n="38a"/>　而不及天子孟子以君卿大夫上中下士各一位凡<lb/>
　六等王制不言君而止五等　大國次國小國皆有<lb/>
　上士二十七人中士下士又當㡬人此不可曉者一<lb/>
　也<lb/>
問大次小國之數過多者何　對曰九州州方千里州<lb/>
　建百里之國三十七十里之國六十五十里之國百<lb/>
　有二十凡二百一十國<hi>闕</hi>　　　之則為千七十三<lb/>
　國周封建之制難攷以此其見<hi>闕</hi>　　　　不過<pb n="38b"/>
                    <hi>闕</hi>百八十國見於左氏者不過倍加之數耳<hi>闕</hi>
　　　多乎此不可曉者二也<lb/>
問<hi>闕</hi>　　　　封建而王制有封建者何　對曰天<lb/>
　子之縣内方百里之國九七十里之國二十有一五<lb/>
　十里之國六十有三凡九十三國古者<hi>闕</hi>　畿内不<lb/>
　以封建諸侯雖有六卿采地而謂<hi>闕</hi>　　　　　亦<lb/>
　豈有九十三國哉此不可曉者三也<lb/>
<hi>問闕</hi>　　　　皆置三監者何　對曰天子使其大<pb n="39a"/>　夫為三監監于方伯之國國三人自古無三監之官<lb/>
　獨周封武庚於啇慮武庚作亂使管叔蔡叔霍叔三<lb/>
　人監之安得毎國各有三監乎此不可曉者四也<lb/>
問<hi>闕</hi>　天子諸侯無事而不田曰不敬者何　對曰田<lb/>
　狩之事雖因農隙以講武然天子一日萬㡬何必三<lb/>
　時親田也文王不敢盤于逰田而謂無事而不田曰<lb/>
　不敬此不可曉者五也<lb/>
問王制諸侯礿而禘之禘則不嘗者何　對曰禘者大<pb n="39b"/>　祭也王者禘其祖之所自出乃謂之禘不王不禘也<lb/>
　春秋書禘記其僣也何得為諸侯之僣乎此不可曉<lb/>
　者六也<lb/>
問王制一篇不足為經典乎　對曰此篇乃漢文帝朝<lb/>
　博士諸生作所見異辭所聞異辭傳授専門學識殊<lb/>
　轍如粥市之有禁飬老之異衣道路男子必由右婦<lb/>
　人由左車以中央豈所謂王制者哉悖禮拂經與聖<lb/>
　人之書並行於世僣妄乆矣<pb n="40a"/>問月令以古之五帝主五方不及堯舜者何　對曰此<lb/>
　論出於鄒衍五運之説後儒推其相生以為德始於<lb/>
　木故太昊司春木生火故炎帝司夏中央土也故黄<lb/>
　帝以土繼火少昊以金繼土顓帝以水繼金且少昊<lb/>
　黃帝子也父子之間其德自異此不根之論也不誣<lb/>
　及堯舜幸矣<lb/>
問四時祀祭各一所者何　對曰曲禮五祀戸竈中□<lb/>
　門行也祭脾肺心肝腎<hi>闕</hi>古無有也惟見於漢儒之<pb n="40b"/>　記禮況春則祀戸夏則祀竈季夏則祀中□秋則祀<lb/>
　門冬則祀行以隂陽出入盛衰言<hi>闕</hi>
　無是禮也<lb/>
問天子之居四時各一者何　對曰王者嚮明而治以<lb/>
　聴天下自有常處何必春居青陽夏居明堂秋居緫<lb/>
　章冬居𤣥堂又列為左个太廟右个配十二月為太<lb/>
　室以居中遷徙徃耒莫有定止<lb/>
問四時所乗之輅不同者何　對曰天子乘車不過五<pb n="41a"/>　輅或祀天<hi>闕</hi>　　　　取其宜耳何必春乗鸞輅<lb/>
　夏乘朱輅秋冬乘戎輅<hi>闕</hi>　　　　四時之所乘<lb/>
　而不知五輅之宜用必無是理也<lb/>
問四時所駕之馬所載之旂所衣之衣所服之玉亦不<lb/>
　同者何　對曰天子之馬不過選其良者充閑廐備<lb/>
　驅馳何必春蒼龍夏赤駵季夏黃駵秋白駱冬鐡驪<lb/>
　也　天子之旂為太常畫日月<hi>闕</hi>　於上自有常色<lb/>
　　天子之服繪六章於衣以法乾繡六章於裳以效<pb n="41b"/>　坤　天子之玉大圭鎮圭衡璜琚瑀其色皆白何必<lb/>
　皆随時而分五色哉<lb/>
問郊特牲八蜡之祭其義若何　對曰先王制祭蜡之<lb/>
　義蓋具體以陳報田之祭也四方年不順成八蜡不<lb/>
　通謹民財也惟順成之方其蜡乃通<lb/>
問蜡之神有八者何　對曰一先穡二司穡三農四郵<lb/>
　表畷五猫虎六防七水庸八昆蟲歴三代秦漢魏宋<lb/>
　皆祭之<pb n="42a"/>問蜡之名起於何代後世更名曰臘者何　對曰蜡之<lb/>
　名起於伊耆之代夏謂之嘉平啇曰清祀周曰大蜡<lb/>
　秦更曰臘復曰嘉平漢曰臘魏因之隋唐始更前制<lb/>
　復名曰蜡<lb/>
問歴代祭蜡之日不同者何　對曰周以嵗十二月建<lb/>
　亥月也漢以季冬魏髙堂生隆議臘用日云王者各<lb/>
　因五行之盛而祖以<hi>闕</hi>　為臘博士秦靜非之隋初<lb/>
　用孟冬丁亥唐用季冬臘日蜡<pb n="42b"/>問<hi>闕</hi>　　　　也惟順成之方行者何　對曰唐戸部<lb/>
　祭<hi>闕</hi>之辭<hi>闕</hi>　　　於某蟲蝗於某疫癘於某則<lb/>
　<hi>闕</hi>其方守之神不及<hi>闕</hi>　　　　　以其神之涎漫<lb/>
　惝怳冥㝠焉不可執取而猶誅<hi>闕</hi>　　　　　言動<lb/>
　作之愧然者乎是設彼而戒此也<lb/>
　<lb/>
　<lb/>
　十一經問對卷五<lb/>
</p>

  </div>
        </body>
    </text>
</TEI>
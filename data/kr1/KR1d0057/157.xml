<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百五十七</head>
    <p>
<pb n="1a"/>
欽定四庫全書<lb/>
　禮記集說卷一百五十七　　宋　衛湜　撰<lb/>
工入升歌三終主人獻之笙入三終主人獻之閒歌三<lb/>
終合樂三終工告樂備遂出一人揚觶乃立司正焉知<lb/>
其能和樂而不流也<lb/>
　鄭氏曰工謂樂正也樂正旣告備而降言遂出者自<lb/>
　此至去不復升也流猶失禮也立司正以正禮則禮<lb/>
　不失可知一人或為二人<lb/>
<pb n="1b"/>
　孔氏曰此一節論郷飲酒設樂樂賔罷則以禮正之<lb/>
　之事工入升歌三終謂升堂歌鹿鳴四牡皇皇者華<lb/>
　每一篇而一終也主人獻之獻工也笙入三終者謂<lb/>
　吹笙人入於堂下奏南陔白華華黍每一篇一終也<lb/>
　主人獻之謂獻笙人也閒歌三終者閒代也謂笙歌<lb/>
　已竟而堂上與堂下更代而作也堂上人先歌魚麗<lb/>
　則堂下笙由庚此為一終堂上歌南有嘉魚則堂下<lb/>
　笙崇丘此為二終堂上歌南山有臺則堂下笙由儀<lb/>
<pb n="2a"/>
　此為三終此皆郷飲酒之文魚麗言太平年豐物多<lb/>
　此采其物多酒㫖所以優賔南有嘉魚言太平君子<lb/>
　有酒樂與賢者共之此采其能以禮下賢者與之燕<lb/>
　樂南山有臺言太平之治以賢者為本此采其愛友<lb/>
　賢者為邦家之基由庚崇丘由儀今亡其義未聞也<lb/>
　合樂三終者謂堂上下歌瑟及笙並作也若工歌闗<lb/>
　雎則笙吹鵲巢合之若工歌葛覃則笙吹采蘩合之<lb/>
　若工歌卷耳則笙吹采蘋合之故郷飲酒云乃合樂<lb/>
<pb n="2b"/>
　周南闗雎葛覃卷耳召南鵲巢采蘩采蘋是也周南<lb/>
　召南國風篇也王后國君夫人房中之樂歌也闗雎<lb/>
　言后妃之徳葛覃言后妃之職卷耳言后妃之志鵲<lb/>
　巢言國君夫人之德采蘩言國君夫人不失職采蘋<lb/>
　言卿大夫妻能循法度工告樂備遂出者工謂樂正<lb/>
　工先告樂正樂正告賔以樂備而遂下堂言遂出者<lb/>
　樂正自此不復升堂也郷飲酒云工告于樂正樂正<lb/>
　告于賔乃降立西階東北面一人揚觶乃立司正焉<lb/>
<pb n="3a"/>
　者一人謂主人之吏也舉觶示將行旅酬也將留賔<lb/>
　旅酬恐有懈惰故主人使相禮者一人為司正以監<lb/>
　之也<lb/>
　長樂陳氏曰工入升歌三終堂上之樂也則笙入三<lb/>
　終者堂下之樂也記曰歌者在上匏竹在下貴人聲<lb/>
　也此之謂也而歌之者一篇為一終則三終者三篇<lb/>
　也鹿鳴燕嘉賔之詩也而歌之所以示事言今之所<lb/>
　飲者皆嘉賔也四牡勞使臣之來也而勞之所以示<lb/>
<pb n="3b"/>
　勸言今之來者皆可勸者也及夫賔旣至矣而無禮<lb/>
　樂以文之則亦不足以示情此皇皇者華之詩所以<lb/>
　繼也其詩曰送之以禮樂言逺而有光華者乃其意<lb/>
　也此工入之三也南陔相戒以養也而樂歌焉此與<lb/>
　夫投壺之歌養者類矣白華孝子之潔白也而樂歌<lb/>
　焉此與夫人饗之清廟者類矣而清廟所以示德故<lb/>
　曰白華者示德也白華所以示其德則南陔所以示<lb/>
　其行及夫外有行而内有德矣不得其時而飲之亦<lb/>
<pb n="4a"/>
　不足以行禮此華黍之所以繼作也其詩曰時和歲<lb/>
　豐冝黍冝稷者乃其意也此笙入之三也夫示事也<lb/>
　示勸也示情也此主人之所以事人者也示德也示<lb/>
　行也示禮也此主人之所以成己者也故主人獻之<lb/>
　若夫相代而為閒歌相同而為合樂則無所獻矣以<lb/>
　其不特於主人故也間代也上下之樂於是乎代作<lb/>
　也魚麗作於上以見物多而禮能備禮能備則其道<lb/>
　得矣故下有由庚以繼之詩曰由庚萬物得由其道<lb/>
<pb n="4b"/>
　是也南有嘉魚作於上以見至誠而樂相與則其功<lb/>
　大矣故下有崇丘以繼之詩曰崇丘萬物得極其高<lb/>
　大是也南山有臺作於上以見得賢也自況能立太<lb/>
　平之基則天下冝矣故下有由儀以繼之詩曰萬物<lb/>
　之生各得其冝是也此閒歌之三也二南者王化之<lb/>
　本正始之道者也用之郷人焉使郷大夫以之教其<lb/>
　民用之邦國焉使諸侯以之敎其臣　又樂書曰工<lb/>
　入升歌三終笙入三終皆繼之以主人獻之者以禮<lb/>
<pb n="5a"/>
　節樂於其始也閒歌三終合樂三終必繼之以一人<lb/>
　揚觶乃立司正焉以禮節樂於其終也郷飲酒之禮<lb/>
　作樂以行禮由禮以節樂則賔主之情斯和樂而不<lb/>
　流矣<lb/>
　河南程氏曰二南之分以周公主内治故以畿内之<lb/>
　詩言文王大姒之化者屬之周南以召公掌諸侯故<lb/>
　以畿外之詩言列國諸侯大夫之室家被文王大姒<lb/>
　之化而成德者屬之召南此為得之謂之南者言其<lb/>
<pb n="5b"/>
　化自岐雍之間被于江漢之域自北而南也詩曰以<lb/>
　雅以南即謂此也<lb/>
　嚴陵方氏曰主人獻其所奏樂者即儀禮言卒歌主<lb/>
　人獻工是也樂工之賤亦獻之者示上之不虚取於<lb/>
　下也歌者在上故曰升匏竹在下故曰入升堂所以<lb/>
　示德笙歌所以示事閒歌以示相成之義合樂以示<lb/>
　相與之情故其别如此雖然均是詩也或歌之或笙<lb/>
　之者以其序之先後而為之别也序之先者則歌之<lb/>
<pb n="6a"/>
　於上若鹿鳴四牡皇皇者蕐則曰升歌三終是矣序<lb/>
　之後者則笙之於下若南陔白華華黍則曰笙入三<lb/>
　終是矣至歌魚麗則笙由庚之類歌闗雎則笙鵲巢<lb/>
　之類凡一十二篇亦莫不以序之先後而為之上下<lb/>
　焉歌亦笙止謂歌者以笙與歌相間故也合樂兼有<lb/>
　笙歌而通謂之樂者以其兩者相合而為樂故也上<lb/>
　言主人獻之者獻歌工也下言主人獻之者獻笙工<lb/>
　也閒歌合樂而不言獻者以皆有笙有歌其所奏之<lb/>
<pb n="6b"/>
　樂即其所獻之工故也夫鹿鳴四牡皇皇者華言君<lb/>
　之待臣有以得其歡心若是者徳也徳成而上故升<lb/>
　歌之以示徳南陔白華華黍言子之事親又以致其<lb/>
　和氣若是者事也事成而下故笙入之以示事閒歌<lb/>
　之詩六篇若嘉魚之類言賢和於上若崇丘之類言<lb/>
　物和於下上下交和則有相成之養故閒歌之所以<lb/>
　示相成之義也合樂之詩六篇若闗雎而下言聖人<lb/>
　之化若鵲巢而下言賢人之化聖賢同化則有相與<lb/>
<pb n="7a"/>
　之情故合樂焉所以示相與之情也且鹿鳴嘉魚而<lb/>
　下則小雅而已然不及大雅闗雎鵲巢而下則風而<lb/>
　已然不及頌何也小雅大雅皆言政而大雅之政為<lb/>
　大風與頌皆言德而頌之德為盛郷飲酒之禮止行<lb/>
　之於一郷故止歌風而不歌頌歌小雅而不歌大雅<lb/>
　夫樂衆矣止曰笙入何也以郷飲不若燕禮之大亦<lb/>
　猶投壺不若射禮之大故止命弦而已以儀禮考之<lb/>
　郷飲酒亦用瑟而經不言者以笙為主故也工告樂<lb/>
<pb n="7b"/>
　備遂出者則以反為文故也工告樂備遂出則樂豈<lb/>
　至於淫乎一人揚觶乃立司正則酒豈至於亂乎<lb/>
　清江劉氏曰由庚崇丘由儀此三篇皆笙詩也小序<lb/>
　云有其義而亡其辭亡謂本無非亡逸之亡也郷飲<lb/>
　酒鼓瑟而歌鹿鳴四牡皇皇者華然後笙入堂下磬<lb/>
　南北面立樂南陔白華華黍燕禮亦鼓瑟歌鹿鳴四<lb/>
　牡皇皇者華然後笙入立于縣中奏南陔白華華黍<lb/>
　南陔以下今無以考其名篇之義然曰笙曰樂曰奏<lb/>
<pb n="8a"/>
　而不言歌則有聲而無辭明矣下由庚崇丘由儀放<lb/>
　此<lb/>
　新安朱氏曰今案鹿鳴即謂今日燕飲之事所以導<lb/>
　達主人之誠意而美嘉賔之德也四牡言其去家而<lb/>
　仕於朝辭親而從王事於此乎始也皇皇者華言其<lb/>
　將為君使而賦政於外也樂記曰宵雅肄三官其始<lb/>
　也正謂此也蓋此三詩先王所制以為燕飲之樂用<lb/>
　之郷人用之邦國各取其象而歌之也合樂謂歌樂<lb/>
<pb n="8b"/>
　衆聲俱作堂上有歌瑟堂下有笙磬合奏此詩也三<lb/>
　終者二南各三終也燕禮記云有房中之樂註云弦<lb/>
　歌周南召南之詩而不用鐘磬之節謂之房中者后<lb/>
　夫人之所諷誦以事其君子是也亦有用鐘鼓奏之<lb/>
　者諸卿大夫燕饗亦得用之故用鐘鼓婦人用之乃<lb/>
　不用鐘鼓則謂之房中之樂也后妃夫人同是文王<lb/>
　之化召南是文王未受命已前之事諸侯之禮故稱<lb/>
　夫人周南是文王受命稱王之後天子之禮故稱后<lb/>
<pb n="9a"/>
　也<lb/>
賔酬主人主人酬介介酬衆賔少長以齒終於沃洗者<lb/>
焉知其能弟長而無遺矣降說屨升坐脩爵無數飲酒<lb/>
之節朝不廢朝莫不廢夕賔出主人拜送節文終遂焉<lb/>
知其能安燕而不亂也貴賤明隆殺辨和樂而不流弟<lb/>
長而無遺安燕而不亂此五行者足以正身安國矣彼<lb/>
國安而天下安故曰吾觀於郷而知王道之易易也<lb/>
　鄭氏曰遺猶脫也忘也朝夕朝莫聽事也不廢之者<lb/>
<pb n="9b"/>
　旣朝乃飲先夕則罷其正也終遂猶充備也<lb/>
　孔氏曰此明旅酬長㓜無被遺棄及飲酒無數猶能<lb/>
　節文不至於亂又緫結上五種之事旅酬之時賔主<lb/>
　人之黨各以少長為齒以次相旅至於職掌罍洗之<lb/>
　人以水沃盥洗爵者皆預酬酒之限是弟長無遺也<lb/>
　降說屨升坐者此謂無算爵之初以前皆立而行禮<lb/>
　至此徹俎之後乃說屨升堂坐也修爵無數謂無算<lb/>
　爵也朝後行禮禮畢乃治私家之事是朝不廢朝莫<lb/>
<pb n="10a"/>
　不廢夕此謂郷飲酒禮若黨正飲酒一國若狂無不<lb/>
　醉也賔出拜送言飲畢主人備禮拜而送賔節制文<lb/>
　章終竟申遂不有闕少是在燕樂而不至亂也彼國<lb/>
　謂天下諸侯也<lb/>
　新安朱氏曰弟長而無遺弟悌也敬順之意言能使<lb/>
　少者皆承順以事長者而無所遺棄也<lb/>
　藍田吕氏曰有貴賤隆殺之義則有别矣有别則有<lb/>
　禮也和樂而不流安燕而不亂則有節矣有節義也<lb/>
<pb n="10b"/>
　弟長而無遺則均均則仁矣仁義而且有禮行乎一<lb/>
　郷達乎一國所謂正身安國矣舉斯術也達之天下<lb/>
　則天下安矣故由一郷而知王道之可行於天下此<lb/>
　禮是也<lb/>
　嚴陵方氏曰降說屨升坐者降階說屨升堂而坐也<lb/>
　脩爵無數者脩舉也脩爵無數可謂安燕矣然而朝<lb/>
　不廢朝莫不廢夕以至於節文終遂焉所以知其安<lb/>
　燕而不亂也五行行之於一身則身正而無邪施之<lb/>
<pb n="11a"/>
　於一國則國安而無危故曰足以正身安國以天下<lb/>
　之本在國故曰彼國安而天下安天下安則王道成<lb/>
　矣<lb/>
　馬氏曰終於沃洗逮賤之謂也少長以齒能弟長也<lb/>
　終於沃洗能無遺也降說屨升坐脩爵無數冝其醉<lb/>
　矣然猶不廢朝夕之聽事賔出主人拜送如拜至禮<lb/>
　焉蓋自始以至終皆有節文終遂焉此之謂安燕而<lb/>
　不亂也<lb/>
<pb n="11b"/>
　廬陵胡氏曰前言正席次言司正正禮此言正身蓋<lb/>
　席正然後禮正禮正然後身正身正則國正國正而<lb/>
　天下正矣故繼之以國安而天下安也<lb/>
郷飲酒之義立賔以象天立主以象地設介僎以象日<lb/>
月立三賔以象三光古之制禮也經之以天地紀之以<lb/>
日月參之以三光政敎之本也亨狗於東方祖陽氣之<lb/>
發於東方也洗之在阼其水在洗東祖天地之左海也<lb/>
尊有𤣥酒敎民不忘本也<lb/>
<pb n="12a"/>
　鄭氏曰日出於東僎所在也月生於西介所在也三<lb/>
　光三大辰也天之政敎出於大辰焉祖猶法也狗所<lb/>
　以養賔陽氣主養萬物海水之委也大古無酒用水<lb/>
　而已<lb/>
　孔氏曰此記者覆說郷飲酒有所法象之事前文天<lb/>
　地共言此則析言之賔者主之所尊敬故以賔象天<lb/>
　主供物以養賔故以主象地前經介僎象陰陽據其<lb/>
　氣此云日月言其體昭十七年有星孛于大辰公羊<lb/>
<pb n="12b"/>
　曰大辰者何大火也伐為大辰北辰亦為大辰何休<lb/>
　云大火與伐天所以示民時早晚天下取以為正故<lb/>
　謂之大辰辰時也是天之政教出於大辰亨狗於<lb/>
　東方覆說前文羞出自東房也洗之在阼水在洗東<lb/>
　覆說洗當東榮也尊有𤣥酒亦覆上文也<lb/>
　藍田吕氏曰此至篇末申言鄉飲酒之禮又有所法<lb/>
　象前文有所未盡者皆再明之飲酒之禮莫先於賔<lb/>
　主立賔象天立主象地禮之經也其次立介僎以輔<lb/>
<pb n="13a"/>
　之輔之者紀也其次立三賔以陪之陪之者參也政<lb/>
　敎之立必有經有紀有參然後可行故飲酒之禮必<lb/>
　有賔主介僎三賔然後可行故曰政敎之本也天地<lb/>
　之間海居於東東則左也故洗在阼水在洗東有左<lb/>
　海之義<lb/>
　長樂陳氏曰禮見於賔主則立賔以象天天尊也而<lb/>
　用賔之卑以象之蓋賔者禮所仲故也立主以象地<lb/>
　地卑也而用主之尊以象之蓋主者禮所屈故也此<lb/>
<pb n="13b"/>
　賔主之所以象天地也三賔則衆矣何以知之此禮<lb/>
　有曰賔主有曰介僎而又有衆賔焉故曰衆賔升受<lb/>
　坐祭又曰衆賔自入是以知其然不言衆賔而言三<lb/>
　賔何也樂為陽而禮者陰之類也古之言禮者多以<lb/>
　陰而郷飲者禮之盛也進之而有三揖退之而有三<lb/>
　辭分之而有三賔所以象國之三卿所謂三者豈非<lb/>
　言禮者必以陰而取法於月乎蓋月三日則成魄而<lb/>
　未至於三焉者非魄也三月則成時而未至於三焉<lb/>
<pb n="14a"/>
　者非時也故過乎三則已甚不及乎三則為未成此<lb/>
　衆賔之所以為三賔而與夫三辭三揖者類與牲用<lb/>
　狗者狗之為物有所守而善擇人者也非其人則在<lb/>
　所去故古之人於燕饗飲食皆用之<lb/>
　嚴陵方氏曰日者陽之精陽生於北而出於東故坐<lb/>
　僎於東北以象日月者隂之精隂生於南而成於西<lb/>
　故坐介於西南以象月前言隂陽此言日月者隂陽<lb/>
　之義配日月其實一也曰日月又曰三光與孔子閒<lb/>
<pb n="14b"/>
　居言天地又言三無私同義或言立或言設何也立<lb/>
　則本於創始之時設則見於旣陳之後因賔而後用<lb/>
　介因主而後用僎則是立賔立主於前乃設介僎於<lb/>
　後也故於賔主則曰立於介僎則曰設焉三賔即賔<lb/>
　也以其有别於衆賔故謂之三賔而亦言立也禮之<lb/>
　所制如此故用之於事則足以為政之本體之於道<lb/>
　則足以為教之本也凡植物皆地産足以養人之隂<lb/>
　凡動物皆天産足以養人之陽天産不特狗也而特<lb/>
<pb n="15a"/>
　亨狗以祖陽氣者蓋陽之辰窮於戌而為陽之至故<lb/>
　辰在戌而屬狗則狗者至陽之畜也東方者得陽之<lb/>
　中亨至陽之畜於陽中之方又得其宜矣水則盛之<lb/>
　於罍者蓋酌之於罍而滌之於洗故其水在洗東洗<lb/>
　旣在東水又在洗之東者凡以祖天地之左海也左<lb/>
　亦東也以方言之則曰東以體言之則曰左<lb/>
　馬氏曰上極乎性命之妙下盡乎物理之微然後能<lb/>
　制禮也言古之制禮者必古之聖人也經之以天地<lb/>
<pb n="15b"/>
　經大而緯小紀之以日月紀小而綱大經之以天地<lb/>
　則知日月為緯紀之以日月則知天地為綱有經有<lb/>
　緯有紀有綱天地之道備矣參之以三光參於經紀<lb/>
　之間左海者水之無窮言主人之養人無窮已也<lb/>
　廬陵胡氏曰天所以示民時早晚時之政敎繫焉故<lb/>
　日月五星謂之七政周公誥康叔曰有政有事無彜<lb/>
　酒又曰其爾典聽朕敎夫聖人豈以飲酒為常哉亦<lb/>
　有政敎存焉故鄉飲必先政敎之本<lb/>
<pb n="16a"/>
賔必南鄉東方者春春之為言蠢也産萬物者聖也南<lb/>
方者夏夏之為言假也養之長之假之仁也西方者秋<lb/>
秋之為言愁也愁之以時察守義者也北方者冬冬之<lb/>
為言中也中者藏也是以天子之立也左聖郷仁右義<lb/>
偝藏也介必東郷介賔主也主人必居東方東方者春<lb/>
春之為言蠢也産萬物者也主人者造之産萬物者也<lb/>
月者三日則成魄三月則成時是以禮有三讓建國必<lb/>
立三卿三賔者政敎之本禮之大參也<lb/>
<pb n="16b"/>
　鄭氏曰春猶蠢也蠢動生之貌也聖之言生也假大<lb/>
　也愁讀為揫揫歛也察猶察察嚴毅之貌也南鄉鄉<lb/>
　仁貴長大萬物也察或為殺介必東鄉介賔主也獻<lb/>
　酬之禮主人將西賔將南介覸其間也東方者春産<lb/>
　萬物者言禮之所共由主人出也禮者隂也大數取<lb/>
　象法於月也<lb/>
　孔氏曰自此至篇終更總明坐位所在并明三揖三<lb/>
　讓每事皆三之義東方産育萬物故為聖也養育萬<lb/>
<pb n="17a"/>
　物長之使大仁恩也中者藏也者北方萬物所歸藏<lb/>
　也介賔主也者主人獻賔將西行就賔賔又南行將<lb/>
　就主人介在西階之上以介覸隔賔主之閒也主人<lb/>
　者造之産萬物者也者釋所以主人居東方之意東<lb/>
　方産育萬物主人供客所須故主人造為産萬物之<lb/>
　象也三日成魄者謂月盡之後三日乃成魄魄謂明<lb/>
　生傍有微光也此謂月明盡之後而生魄非必月三<lb/>
　日也初以前月大則月二日生魄前月小則三日乃<lb/>
<pb n="17b"/>
　生魄樂旣為陽故禮為隂月是隂精故禮之數取法<lb/>
　於月也<lb/>
　横渠張氏曰坐有四位者禮不主於賔主欲以尊賢<lb/>
　若賔主相對則是禮主於賔主而已故其位賔主不<lb/>
　相對坐介僎於其閒以見賔賢之義因而說四時之<lb/>
　坐皆有義其實欲明其尊賢<lb/>
　藍田吕氏曰天子南面而立左則東方東方聖也左<lb/>
　之則尊之也鄉則南方南方仁也鄉之則宗之也右<lb/>
<pb n="18a"/>
　則西方西方義也右之則用之也偝則北方北方藏<lb/>
　也偝之則違之也天子之立如是而坐賔亦南鄉者<lb/>
　尊賔之至也介閒也坐賔主之閒所以閒之也主人<lb/>
　居東方者禮之所由出猶東方之産萬物也一生二<lb/>
　二生三三生萬物三者物之所由致是故禮有三讓<lb/>
　賔有三賔國有三卿上法於月則三日成魄三月成<lb/>
　時政敎所本禮之所以法也<lb/>
　長樂陳氏曰萬物之於春莫不生此春所以為蠢也<lb/>
<pb n="18b"/>
　然則物之生也其來固有自焉易曰帝出乎震則帝<lb/>
　者天之神也震者聖神之妙也此産萬物所以為聖<lb/>
　也萬物相見於離則物於是乎荗矣假者貸而有益<lb/>
　意蓋有所假則必有所益也故生之以為養增之以<lb/>
　為長養則盛長則多此夏之時所以為假也萬物之<lb/>
　於四時也生於春長於夏衰於秋老於冬而至於秋<lb/>
　則慘而不舒者物之情也詩曰秋日萋萋百卉具腓<lb/>
　此秋之所以為愁也中在内能隱而不能顯此中之<lb/>
<pb n="19a"/>
　所以為藏也天子之立也將以嚮時而接天下者也<lb/>
　而以四時言之以左為仁右為義向左仁背右義非<lb/>
　以夫用天之理者足以治人故耶<lb/>
　嚴陵方氏曰賔雖坐於西北而其鄉必南言賔必南<lb/>
　鄉則主必北鄉可知矣天子者盡人道以成位乎天<lb/>
　地之中則其左右鄉偝可不合其德乎春以木德為<lb/>
　仁夏以火德為禮秋以金德為義冬以水德為知别<lb/>
　五行之德言之則如此若夫合隂陽之道言之則春<lb/>
<pb n="19b"/>
　夏以陽而無非仁秋冬以隂而無非義也秋冬旣無<lb/>
　非義然不謂冬為義者以陽道常饒隂道常乏故也<lb/>
　以其饒至於夏猶為仁以其乏止於秋已為義此言<lb/>
　鄉飲酒之坐及於天子之立何哉夫以一郷之坐足<lb/>
　以見天子之立則飲酒之義固非苟然而已則觀於<lb/>
　鄉而知王道之易易又有在乎此也前言賔必南郷<lb/>
　以見主之北鄉則此言介必東郷又以見僎之西鄉<lb/>
　矣前言四面之坐其以是歟賔南鄉主北鄉而介東<lb/>
<pb n="20a"/>
　鄉焉則介于賔主之兩間矣故曰介賔主也介之得<lb/>
　名又以是歟主人雖坐于東南而北鄉然所居則以<lb/>
　東方為正也東方者産萬物之地飲食之養則主人<lb/>
　之所造也而有産萬物之象焉此所以必居東方也<lb/>
　前言羞出自東方主人共之亦此意然必曰造何也<lb/>
　蓋為而就行而至皆曰造膳羞則饔人之所治必為<lb/>
　而就也庖厨則君子之所遠必行而至也故飲食必<lb/>
　以造言之而居之之所亦謂之造焉膳夫言卒食以<lb/>
<pb n="20b"/>
　樂徹于造是矣王制言大國次國皆三卿故此言建<lb/>
　國必立三卿而鄉之三賔則有三卿之象故足以為<lb/>
　政敎之本禮之大參也<lb/>
　馬氏曰春木為仁而夏曰仁何也天地之仁至乎夏<lb/>
　而盡矣天地之義至乎冬而極矣故樂記曰春作夏<lb/>
　長仁也秋歛冬藏義也長者大之而已秋歛也萬物<lb/>
　至秋而歛則其成體可察也義者仁之節秋者春夏<lb/>
　之節也故曰守義中者萬物復歸其根也藏者不露<lb/>
<pb n="21a"/>
　其形也以秋為揫歛則知春夏為發散也以冬為中<lb/>
　藏則知春夏為外發也大國三卿周官所謂設其參<lb/>
　是也<lb/>
　山隂陸氏曰春所以産之産之者聖也冬所以復之<lb/>
　復之者神也假之者仁也愁之者義也偝藏聖人以<lb/>
　此退藏於密是也介必東鄉介賔主也據此坐向東<lb/>
　北明矣然則主人面西北賔面東南僎面西南皆可<lb/>
　知主人者造之若客受成而已以月三日而成魄是<lb/>
<pb n="21b"/>
　以禮有三讓以三月而成時是以建國必立三卿書<lb/>
　曰卿士惟月此之謂也再言三賔者政敎之本嫌三<lb/>
　賔獨非政敎之本也<lb/>
　江陵項氏曰此鄉飲酒義也聖管萬善故象春仁濟<lb/>
　萬物故象夏義制萬事故象秋中藏萬理故象冬聖<lb/>
　以德言未及於用也故左之義以事言天下之大用<lb/>
　也故右之鄉仁以應物偝藏以反身也凡道備於身<lb/>
　為聖施於物為仁形於事為義存於心為中名雖有<lb/>
<pb n="22a"/>
　四其實一也考其次序固人道之當然推其方位亦<lb/>
　天理之自然也介必東鄉介賔主也主人必居東方<lb/>
　東方者春春之為言蠢也産萬物者也主人者造之<lb/>
　産萬物者也此章當在上文賔必南鄉之下末句當<lb/>
　云産萬物者聖也<lb/>
　石林葉氏曰道成於三而月也時也天之道也國之<lb/>
　卿也鄉之賔也人之道也論鄉飲而至於三賔則政<lb/>
　敎成而禮行矣所以為本所以謂之禮之參也<lb/>
<pb n="22b"/>
　新安朱氏曰魄者月之有體而無光處也故書言哉<lb/>
　生明旁死魄皆謂月二三日月初生時也凡言旣生<lb/>
　魄即謂月十六日月始闕時也今此篇兩言月三日<lb/>
　而成魄則是漢儒專門陋學未嘗讀尚書者之言耳<lb/>
　䟽知其繆而曲徇之故旣有月明盡而生魄之說又<lb/>
　言月二日三日而生魄何相戾之甚邪此其大義本<lb/>
　不足言而䟽於例亦當削去今特著之以明述此義<lb/>
　者之繆不足深究云<lb/>
<pb n="23a"/>
射義第四十六<lb/>
　孔氏曰案鄭目録云名曰射義者以其記燕射大射<lb/>
　之禮觀德行取于士之義此於别録屬吉事案此篇<lb/>
　中有鄉射又云不失正鵠正則賔射然則鄉射賔射<lb/>
　俱有之矣今目録唯云燕射大射者但此篇廣說天<lb/>
　子諸侯大射燕射之義不專於鄉射故也射之所起<lb/>
　起自黄帝故易繫辭黄帝以下九事章云古者弦木<lb/>
　為弧剡木為矢弧矢之利以威天下乂虞書云侯以<lb/>
<pb n="23b"/>
　明之則射侯見於堯舜夏殷無文周則具矣<lb/>
　藍田吕氏曰射義言射者男子之所有事者也天下<lb/>
　無事則用之於禮義故有大射鄉射之禮所以習容<lb/>
　習藝觀德而選士天下有事則用之於戰勝故主皮<lb/>
　呈力所以禦侮克敵也<lb/>
　長樂劉氏曰射之所以為藝而次於禮樂者有足以<lb/>
　成人之德行而正其性命也何哉鄉三物之為教也<lb/>
　六德出於性弗能盡其性則德有弗備矣六行出於<lb/>
<pb n="24a"/>
　誠弗能存其誠則行有弗篤矣是故君子之學也閑<lb/>
　其邪所以存誠也存其誠所以盡性也盡其性所以<lb/>
　畜德也畜其德所以植行也然則六行之本在德六<lb/>
　德之本在性盡性之道在乎誠明存誠之道在乎閑<lb/>
　邪而播其德行於五品者其惟六藝乎禮樂所以載<lb/>
　其德行而致之君親者也射所以觀其德行而兆其<lb/>
　用捨者也然而人之稟受或自誠而明或自明而誠<lb/>
　誠矣則無不明也明矣則無不誠也然后性可盡矣<lb/>
<pb n="24b"/>
　性盡則六德可畜德畜則六行可植行植則無所入<lb/>
　而不自得矧於射乎<lb/>
　長樂陳氏曰先王之為射禮何取也蓋不能射則是<lb/>
　不能防患不能防患者不能有其身者也不能有其<lb/>
　身則是不能入於道者也不能入於道不能制於法<lb/>
　者也是故聖人與民同吉凶之患也則驅諸射而射<lb/>
　者人之所難也則舉而為之制自天子之尊必有射<lb/>
　諸侯以至於為卿大夫士皆行之則天下四方之逺<lb/>
<pb n="25a"/>
　者莫不化詩曰爾之逺矣民胥然矣爾之敎矣民胥<lb/>
　傚矣此禮之言射貴賤上下各有其法與其義而不<lb/>
　相廢也禮有大射有賔射有燕射此三者儀禮所謂<lb/>
　禮射也蓋天子有郊廟之事而擇士以射之則謂之<lb/>
　大射以夫大射者天子之禮也諸侯來朝之時而為<lb/>
　射以樂之則謂之賔射以夫賔者諸侯之禮諸侯言<lb/>
　賔則天子為主矣至於燕射則卿大夫燕以射之而<lb/>
　已雖然大射祭也賔射朝也燕射禮也自類而推之<lb/>
<pb n="25b"/>
　蓋不獨此也以其聘禮而有射禮則謂之聘射所謂<lb/>
　聘射之禮至大禮也是已以其飲於鄉而有射禮則<lb/>
　謂之鄉射周官鄉射之禮五物詢衆庻是已以其㑹<lb/>
　於州而有射禮則謂之州射州長之職春秋以禮㑹<lb/>
　民而射於州序是已以其習射必有射禮則謂之武<lb/>
　射司弓矢所謂王弓弧弓以授射甲革椹質而鄭氏<lb/>
　言試弓矢以習武是也以其行軍而有射禮則謂之<lb/>
　軍射樂記所謂散軍而郊射左射貍首右射騶虞是<lb/>
<pb n="26a"/>
　也夫此數者皆射也然就其中而攷之則軍射者禮<lb/>
　之變為不足道矣<lb/>
古者諸侯之射也必先行燕禮卿大夫士之射也必先<lb/>
行鄉飲酒之禮故燕禮者所以明君臣之義也鄉飲酒<lb/>
之禮者所以明長幼之序也<lb/>
　鄭氏曰言别尊卑老穉然後射以觀德行也<lb/>
　孔氏曰案儀禮大射在未旅之前所以明君臣之義<lb/>
　者謂臣於堂下再拜稽首升成拜君荅拜似臣盡竭<lb/>
<pb n="26b"/>
　其力致敬於君君施惠以報之也郷飲酒以鄉統名<lb/>
　則前篇云六十者坐五十者立侍是也<lb/>
　藍田吕氏曰諸侯之射必先行燕禮者大射也卿大<lb/>
　夫之射必先行鄉飲酒之禮者鄉射也射者男子之<lb/>
　事必飾之以禮樂者所以養人之德使之周旋中禮<lb/>
　也蓋燕與鄉飲酒皆燕也因燕以娛賔不可以無禮<lb/>
　故有大射鄉射之禮禮不可無義故明君臣之義長<lb/>
　幼之序焉<lb/>
<pb n="27a"/>
　嚴陵方氏曰必先行禮而後習射者則射非主皮以<lb/>
　禮為先爾<lb/>
　馬氏曰燕與鄉飲則有恩明君臣與長幼則有義有<lb/>
　恩有義然後以射而觀其德行此人所以樂為之也<lb/>
　山隂陸氏曰詩序曰鹿鳴廢則和樂缺矣四牡廢則<lb/>
　君臣缺矣鹿嗚賔主之道也非君臣之道也故先王<lb/>
　於燕禮更以明君臣之義燕義曰君獨升立席上西<lb/>
　面特立莫敢適之義也設賔主飲酒之禮也使宰夫<lb/>
<pb n="27b"/>
　為獻主臣莫敢與君亢禮也不以公卿為賔而以大<lb/>
　夫為賔為疑也明嫌之義也<lb/>
　石林葉氏曰燕禮以示慈惠上之事也故諸侯之射<lb/>
　以示慈惠為主鄉飲以序齒族不必上所惠也故鄉<lb/>
　大夫為賔有事則拜而荅之所謂明君臣之義也示<lb/>
　齒族則不嫌於有别也故長者其豆多少者其豆寡<lb/>
　賔介相酬則少長以齒此所謂明長幼之序也<lb/>
故射者進退周還必中禮内志正外體直然後持弓矢<lb/>
<pb n="28a"/>
審固持弓矢審固然後可以言中此可以觀德行矣<lb/>
　鄭氏曰内正外直習於禮樂有德行者也正鵠之名<lb/>
　出自此也<lb/>
　孔氏曰此一經明射者之禮言内志審正則射能中<lb/>
　故見其外射則可以觀其内德賔射之的謂之正欲<lb/>
　明射者内志須正也大射之質謂之鵠鵠者直也欲<lb/>
　使射者外體之直<lb/>
　藍田吕氏曰孔子曰射不主皮為力不同科古之道<lb/>
<pb n="28b"/>
　也禮射有主皮之射射不主皮者禮射也所謂大射<lb/>
　鄉射是也為力者主皮之射也主皮者主於獲而已<lb/>
　尚力而不習禮故為力不同科也禮射必先比耦故<lb/>
　一耦皆有上射下射皆執弓而挾矢其進也當階及<lb/>
　階當物及物皆揖其退也亦如之其行有左右其升<lb/>
　降有先後其射皆拾發其取矢于福也始進揖當福<lb/>
　揖取矢揖旣搢挾揖退與將進者揖其取矢也有横<lb/>
　弓卻手兼弣順羽拾取之節焉卒射而飲勝者袒決<lb/>
<pb n="29a"/>
　遂執張弓不勝者襲說決拾加弛弓升飲相揖如初<lb/>
　則進退周旋必中禮可見矣夫先王制禮豈苟為繁<lb/>
　文末節使人難行哉亦曰以善養人而已蓋君子之<lb/>
　於天下必無所不中節然後成德必力行而後有功<lb/>
　其四肢欲安佚也苟恭敬之心不勝則怠惰傲慢之<lb/>
　氣生怠惰傲慢之氣生則動容周旋不能中乎節體<lb/>
　雖佚而心亦為之不安於其所不安則手足不知其<lb/>
　所措故放辟邪侈踰分犯上將無所不至天下之亂<lb/>
<pb n="29b"/>
　自此始矣聖人憂之故常謹於繁文末節以養人於<lb/>
　無所事之時使其習之而不憚煩則不遜之行亦無<lb/>
　自而作至于久而安之則非法不行無所往而非義<lb/>
　矣君子敬以直内義以方外敬義立而德不孤則不<lb/>
　疑其所行矣故發而不中節者常生乎不敬所存乎<lb/>
　内者敬則所以形乎外者莊矣内外交修則發乎事<lb/>
　者中矣故曰内志正外體直然後持弓矢審固持弓<lb/>
　矢審固然後可以言中也射一藝也容比於禮節比<lb/>
<pb n="30a"/>
　於樂發而不失正鵠是必有樂於義理久於恭敬用<lb/>
　志不分之心然後可以得之則其所以得之者其德<lb/>
　可知矣故曰可以觀德行矣<lb/>
　長樂劉氏曰士之為道也德濳於性而行隱於中非<lb/>
　如聲色之有形可得而知也而況雜之以情偽乎唯<lb/>
　射之中否可以見其心之失得而性之存亡也經曰<lb/>
　内志正外體直則持弓矢審固者謂射者必正其志<lb/>
　也有幸勝之志則不勝矣有求中之志則不中矣有<lb/>
<pb n="30b"/>
　祈爵之志則失爵矣有憚負之志則必負矣是謂内<lb/>
　志不正者也志正而不惑謂之審克正而必中謂之<lb/>
　固然則持弓矢審固者誠明純備而六德在我者也<lb/>
　揖讓而升當物而射周旋中度者足以知其禮矣騶<lb/>
　虞貍首蘋蘩迭奏不失其節者足以知其樂矣正己<lb/>
　而后發不中則反求諸身不怨勝己者足以知其仁<lb/>
　矣必取其爵而人不以為貪必居其勝而人不以為<lb/>
　爭者足以知其義矣性情交勝不欺於人失得由中<lb/>
<pb n="31a"/>
　不罔於外者足以知其信矣中於百步之外志正而<lb/>
　不惑者足以知其知矣是故誠明充於内者禮樂中<lb/>
　於節審固定於心者正鵠應其手好惡存諸心者莫<lb/>
　可得以與於是也所以先聖王用之以擇賢才而觀<lb/>
　其德行然後取而用之無不中矣不曰射者可以成<lb/>
　人之德行而正其性命乎<lb/>
　嚴陵方氏曰進退者升降之節周還者揖讓之容能<lb/>
　中禮者以其先行禮故也内志正然後持弓矢審外<lb/>
<pb n="31b"/>
　體直然後持弓矢固唯固也故其力能至唯審也故<lb/>
　其巧能中義内也貌外也合内志外體言之故止曰<lb/>
　觀德行而已及其合天子諸侯言之故必曰觀盛德<lb/>
　焉<lb/>
　馬氏曰凡此所謂其容體比於禮也<lb/>
　山隂陸氏曰孟子曰動容周旋中禮盛德之至也此<lb/>
　其一隅故曰射者所以觀盛德也正直為正内志言<lb/>
　正亦言之法若落箭不固也若出垜不審也審在上<lb/>
<pb n="32a"/>
　亦言之法<lb/>
其節天子以騶虞為節諸侯以貍首為節卿大夫以采<lb/>
蘋為節士以采蘩為節騶虞者樂官備也貍首者樂㑹<lb/>
時也采蘋者樂循法也采蘩者樂不失職也是故天子<lb/>
以備官為節諸侯以時㑹天子為節卿大夫以循法為<lb/>
節士以不失職為節故明乎其節之志以不失其事則<lb/>
功成而德行立德行立則無暴亂之禍矣功成則國安<lb/>
故曰射者所以觀盛德也<lb/>
<pb n="32b"/>
　鄭氏曰騶虞采蘋采蘩今詩篇名貍首逸下云曽孫<lb/>
　侯氏是也樂官備者謂騶虞曰壹發五豝喻得賢者<lb/>
　多也于嗟乎騶虞嘆仁人也樂㑹時者謂貍首曰小<lb/>
　大莫處御于君所樂循法者謂采蘋曰于以采蘋南<lb/>
　澗之濵循澗以采蘋喻循法度以成君事也樂不失<lb/>
　職者謂采蘩曰被之僮僮夙夜在公<lb/>
　孔氏曰此一節明天子以下射禮樂章之異以騶虞<lb/>
　為節者歌騶虞之詩以貍首為節者歌貍首之詩也<lb/>
<pb n="33a"/>
　射人云騶虞九節貍首七節采蘋采蘩皆五節鄉射<lb/>
　註云五節歌五終四節四拾其一節先以聽也若然<lb/>
　則九節者五節先以聽七節者三節先以聽皆以四<lb/>
　節應乗矢拾發也其節之志謂天子以備官為志諸<lb/>
　侯以時㑹為志大夫以循法度為志士以不失職為<lb/>
　志明其樂節之志故能不失其所為之事也<lb/>
　長樂陳氏曰大射奏貍首閒若一鄉射奏騶虞閒若<lb/>
　一王之五節先以聽諸侯三節先以聽尊者先以聽<lb/>
<pb n="33b"/>
　則多卑者先以聽則寡蓋所以優尊者欲其先知之<lb/>
　審也然則王射以騶虞大夫士之鄉射亦以騶虞者<lb/>
　鄉射之詢衆庻亦欲官備於天子也　又樂書曰樂<lb/>
　師凡射天子以騶虞為節諸侯以貍首為節大夫以<lb/>
　采蘋為節士以采蘩為節射人以射法治射儀王以<lb/>
　三耦射三侯三獲三容樂以騶虞九節諸侯以四耦<lb/>
　射二侯二獲二容樂以貍首七節孤卿大夫以三耦<lb/>
　射一侯一獲一容樂以采蘋五節士以三耦射豻侯<lb/>
<pb n="34a"/>
　一獲一容樂以采蘩五節自天子達於士名位不同<lb/>
　節亦異數蓋所以定志而明分也故明乎其節之志<lb/>
　以不失其事則功成而德行立德行立則無暴亂之<lb/>
　事而國安矣其有不可以觀盛德乎王道成於騶虞<lb/>
　則主奏之可也大夫妻能循法度於采蘋則大夫奏<lb/>
　之可也至於采蘩夫人不失職之詩而士奏之可乎<lb/>
　曰王制天子元士視附庸之君其用諸侯夫人之詩<lb/>
　亦在所可也蓋士則事人爵之尤卑者也卑者不嫌<lb/>
<pb n="34b"/>
　於抗尊故先王制禮多推而進之是以齊冠不嫌於<lb/>
　同諸侯齊車不嫌於同大夫況射節乎不言孤則以<lb/>
　射人見之矣<lb/>
　清江劉氏曰鄭𤣥以射義所引曽孫侯氏為貍首之<lb/>
　詩非也騶虞采蘋采蘩皆在二南則貍首者亦必其<lb/>
　儔矣疑原壤所歌貍首之斑然執女手之卷然即是<lb/>
　其章首但仲尼删詩之時樂正已亡此篇而諸侯朝<lb/>
　覲之禮久絶惡貍首之害己又皆除其籍故使不在<lb/>
<pb n="35a"/>
　二南也或曰貍首鵲巢也篆文貍似鵲首似巢鵲巢<lb/>
　之詩御之將之成之此亦時㑹之道<lb/>
　藍田吕氏曰騶虞樂官備者騶廐官也所以豢餋六<lb/>
　畜也虞山澤之官也所以阜繁鳥獸草木者也騶虞<lb/>
　之官以生物為之職惟恐庻類之不繁殖王者之政<lb/>
　仁及草木皆如騶虞之用心則未有不王者也故曰<lb/>
　仁如騶虞則王道成也王政行則騶虞之官修騶虞<lb/>
　之官修則庻類繁殖蒐田以時矣彼茁者葭則草木<lb/>
<pb n="35b"/>
　遂其生矣一發五豝則鳥獸蕃息矣于嗟乎騶虞者<lb/>
　所以歸功乎二官故天子之射以是為節者言天子<lb/>
　繼天當推天地好生之德以育萬物此所以樂官備<lb/>
　也先儒謂騶虞者義獸白質黑文不食生物其說旣<lb/>
　無據而又曰樂官備者謂一發五豝喻得賢多亦牽<lb/>
　㑹為之說也貍首樂㑹時者貍首之詩亡矣記有原<lb/>
　壤所歌之辭曰貍首之斑然執女手之卷然及此篇<lb/>
　所引詩曰曽孫侯氏四正具舉大夫君子凡以庻士<lb/>
<pb n="36a"/>
　小大莫處御于君所以燕以射則燕則譽疑皆貍首<lb/>
　之詩也貍首田之所獲物之至薄者也君子相㑹不<lb/>
　以微薄廢禮猶白茅死麕可以聘如玉之女匏菜兔<lb/>
　罝可以為君子之獻也執手者所以道舊結歡也自<lb/>
　曽孫侯氏而下言諸侯以燕射㑹其士大夫物薄誠<lb/>
　至君臣相與習禮而結歡奉天子修朝事故諸侯之<lb/>
　射以是為節所以樂㑹時也采蘋樂循法者采蘋之<lb/>
　詩言大夫妻能循法度也所以采蘩采藻盛之湘之<lb/>
<pb n="36b"/>
　奠之皆在家所習敎成之事也大夫妻已嫁能循在<lb/>
　家姆敎之法度乃可以承先祖共祭祀矣卿大夫已<lb/>
　命能循其未仕所學先王之法非法不言非道不行<lb/>
　乃可以與國政矣故卿大夫之射以是為節所以樂<lb/>
　循法也采蘩不失職者采蘩之詩言夫人不失職所<lb/>
　謂采蘩于澗沼之中用之公侯之事被之僮僮夙夜<lb/>
　在公者蓋夫人無外事祭祀乃其職也唯敬以從事<lb/>
　是為不失士之事君何以異此敬恭朝夕事事而已<lb/>
<pb n="37a"/>
　然後盡士之職而不愧故士之射以此為節者所以<lb/>
　樂不失職也天子之德莫大於好生好生繼天者也<lb/>
　諸侯之德莫大於奉朝事奉朝事事君者也卿大夫<lb/>
　之事莫大於法先王法先王守道者也士之德莫大<lb/>
　於敬事敬事死命者也先王制禮作樂以養人起居<lb/>
　動作多為文章以寓於聲色臭味之間無非所以示<lb/>
　人者也薰沐漸漬日遷於善而不自知也射之為義<lb/>
　容體旣比於禮又欲其節比於樂樂不可以無尊卑<lb/>
<pb n="37b"/>
　故天子諸侯卿大夫之詩各異詩不可以無義故各<lb/>
　以其所樂告之此所以明乎其節之志以不失其事<lb/>
　則功成而德行立無暴亂之禍矣夫使君臣上下皆<lb/>
　習是禮聽是詩以進是德成是功則國不安者未之<lb/>
　有也故明於禮樂其盛德之事歟故曰射者所以觀<lb/>
　盛德也<lb/>
　嚴陵方氏曰節者樂歌之節也孔子曰射之以樂也<lb/>
　何以聽何以射循聲而發蓋謂是矣王氏謂天子以<lb/>
<pb n="38a"/>
　騶虞為節者樂仁而殺以時諸侯以貍首為節者樂<lb/>
　御而射以禮雖然射必以樂為節何也蓋射所以習<lb/>
　武雖先王所不敢忘亦所不可黷也習而不已其弊<lb/>
　必至於黷焉亦在乎有以節之而已且武者威也先<lb/>
　王以之飾怒樂者樂也先王以之飾喜習飾怒之具<lb/>
　而以飾喜之具節之則自天子以至於士豈有黷武<lb/>
　之弊哉是則先王之微意也騶虞言葭蓬豝豵以見<lb/>
　逺人之地虞人之野皆由其道而得其宜焉以二官<lb/>
<pb n="38b"/>
　之至賤至逺且能使鳥獸草木蕃殖而稱其職若是<lb/>
　又況其貴且近者乎此所以樂官備也貍首言小大<lb/>
　莫處御于君所則諸侯之於天子也春之朝夏之宗<lb/>
　秋之覲冬之遇以至比年之小聘三年之大聘豈或<lb/>
　違其時者哉此所以樂㑹時也采蘋者所薦有常物<lb/>
　所采有常處所用有常器所奠有常地此所以樂循<lb/>
　法也采蘩言奉祭祀則不失職設官分職天子之事<lb/>
　也故以備官為節制節謹度諸侯之事也故以時㑹<lb/>
<pb n="39a"/>
　天子為節服法服道法言卿大夫之事也故以循法<lb/>
　為節保禄位守祭祀士之事也故以不失職為節前<lb/>
　言官備此言備官前言㑹時此言時㑹者蓋能備官<lb/>
　故形於樂也能樂官能時㑹故形於樂也能樂㑹時<lb/>
　焉内能明乎節之志則外不失其節之事矣志明而<lb/>
　事不失則功成於國而徳行立於身矣德行立則無<lb/>
　暴亂之禍矣功既成於國體以之安焉非德之盛者<lb/>
　疇克如此<lb/>
<pb n="39b"/>
　馬氏曰騶虞為節以至不失職為節所謂其節比於<lb/>
　樂也蓋天子所貴者德敎而已官備則德敎有以行<lb/>
　故以騶虞之九為節以其朝廷既正而官備也諸侯<lb/>
　樂其時㑹之事則功成於一國至於大夫明乎此則<lb/>
　功成於其家士明乎此則功成於其身此所以德行<lb/>
　立而無暴亂之禍矣然騶虞一國之風而為節於天<lb/>
　子采蘩諸侯夫人之詩而為節於士何也孟子曰説<lb/>
　詩者不以文害辭不以辭害意則取詩者不以迹害<lb/>
<pb n="40a"/>
　理矣<lb/>
　山隂陸氏曰虞人翼五豝以待公之發可謂官備矣<lb/>
　吉日曰悉率左右以燕天子貍不疑不睡又有文焉<lb/>
　若是者可以㑹矣原壤歌曰貍首之斑然執女手之<lb/>
　卷然亦以此<lb/>
　<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百五十七<lb/>
</p>
<p>
</p>
  </div>
</body>
</text>
</TEI>
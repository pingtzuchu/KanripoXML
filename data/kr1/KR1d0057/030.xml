<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷三十</head>
    <p>
<pb n="1a"/>
欽定四庫全書<lb/>
　禮記集說卷三十　　　　　宋　衛湜　撰<lb/>
冢宰制國用必於嵗之杪五穀皆入然後制國用用地<lb/>
小大視年之豐耗以三十年之通制國用量入以為出<lb/>
祭用數之仂<lb/>
　鄭氏曰制國用如今度支經用杪末也小大豐耗謂<lb/>
　小國大國豐凶之年各以嵗之收入制其用多少多<lb/>
　不過禮少有所殺也通三十年之率當有九年之蓄<lb/>
<pb n="1b"/>
　出謂所當給為祭則算今年一嵗經用之數用其什<lb/>
　一<lb/>
　孔氏曰自此至以樂一節論冢宰制國用及年之豐<lb/>
　耗并喪祭及所蓄積之法用地謂制國之用凡制國<lb/>
　用必計地小大又視年之豐耗若地大年豐則制用<lb/>
　多地小年耗則制用少先以三十年通融之法留九<lb/>
　年蓄外計見在之物以制國用每年所入分為四分<lb/>
　一分擬為儲積三分為當年所用二年又留一分三<lb/>
<pb n="2a"/>
　年又留一分是三年總得三分為一年之蓄通三十<lb/>
　年之率當有十年之蓄也鄭註出謂給為者給謂給<lb/>
　百官賓客及民人也為謂為造國家器物也知祭用<lb/>
　今年一嵗經用之數用其什一者以下文云喪用三<lb/>
　年之仂此直云數之仂故知是一嵗之仂也又知仂<lb/>
　為什一者以仂是分散之名考工記云以其圍之仂<lb/>
　捎其藪彼註仂謂三分之一此云什一者以民稅一<lb/>
　嵗之十一則國祭所用亦十一也此謂當年經用之<lb/>
<pb n="2b"/>
　内用其什一非是通計擬三年儲積之蓄也故鄭云<lb/>
　一嵗經用之數也<lb/>
　崔氏曰通三十年當有十年之蓄下云有九年之蓄<lb/>
　者三十年之間大略有閏月十二足為一年故唯有<lb/>
　九年之蓄也<lb/>
　長樂劉氏曰三代以前天下無兵也莫非卒伍其民<lb/>
　以為軍師以守邦土是以欲固其國者先保其民什<lb/>
　一之法行則其民有以自養也水溢凶旱頻年荐至<lb/>
<pb n="3a"/>
　民闕其食則國有九年之蓄所以保民而固國也用<lb/>
　地小大者欲知萬民多寡之實也視年之豐耗者以<lb/>
　裁國家費用之宜也通以三十年所入之數則豐耗<lb/>
　在其中矣即其通數以為禮制則三十年之内雖有<lb/>
　凶荒而國用亦不匱矣又有九年之蓄在外所以防<lb/>
　大凶災保育其民者也<lb/>
　嚴陵方氏曰周官大宰以九式均節財用則制國用<lb/>
　存乎冢宰眀矣制國用制其多少之數也然國之用<lb/>
<pb n="3b"/>
　資於財財之成繫乎嵗嵗之功見乎末故制國用多少<lb/>
　之數必於嵗功之杪也以嵗之功見乎末猶木實成<lb/>
　乎杪五穀即黍稷菽麥稻也先後固不齊矣故必五<lb/>
　穀皆入然後可以制國用也嵗之杪則五穀皆入矣<lb/>
　申言之者以見百貨之用制之者以五穀為之主也<lb/>
　用地小大視年之豐耗者地小而所出之物多則由<lb/>
　乎年之豐地大而所出之物少則由乎年之耗故用<lb/>
　地小大以視年之豐耗也必視年之豐耗將以制國<lb/>
<pb n="4a"/>
　用故也耗減也上曰嵗下曰年者嵗之杪主時言之<lb/>
　年之豐耗主物言之故也且言嵗則必期焉言年則<lb/>
　不必期也亦見曲禮嵗凶年穀不登解以三十年之<lb/>
　通制國用者通融三十年之豐耗以為國用多少之<lb/>
　制也必以三十年為期者舉一世言之而天時人事<lb/>
　大略可知矣上言制國用於嵗之杪此以三十年之<lb/>
　通者蓋為比年之常法則以三十年之通權一嵗之<lb/>
　宜則於嵗之杪而已量入以為出者量三十年所入<lb/>
<pb n="4b"/>
　之多少為比年國用之節也<lb/>
　馬氏曰冢宰者以位言之則處於六卿之上故謂之<lb/>
　冢冢者以言其髙之極也以職言之則主天下之事<lb/>
　故謂之宰宰者以言其主也蓋嵗之杪者萬物以成<lb/>
　方此之時而九賦皆入焉故周官以九式均節財用<lb/>
　必在於九賦之後也國之用則在於財而財之所出<lb/>
　則在於地地之所生則本於天時地之所出有多寡<lb/>
　而天時之所成亦有多寡故曰用地小大視年之豐<lb/>
<pb n="5a"/>
　耗蓋禮之大倫以地廣狹而以為常也禮之厚薄以<lb/>
　年之上下而以為變也周官以九式均節財用而喪<lb/>
　祭居其二焉故王制止言喪祭者舉其重者而言之<lb/>
　也喪則用三年之仂祭則用數之仂何也蓋祭則有<lb/>
　常典而喪者出於非常之變也出於非常之變故喪三<lb/>
　年則不祭非特哀有所隆而祭有所不暇也抑亦見<lb/>
　財費之不可無節國之用非止於喪祭而以喪祭為<lb/>
　重<lb/>
<pb n="5b"/>
　山隂陸氏曰詞間容之有不必也冢宰制嵗之用以<lb/>
　其餘歸於此謂之仂仂若卦之仂<lb/>
　四眀沈氏曰古之理財者論天而不論人圖逺而不<lb/>
　圖近今之理財者立為一定之法而不計天時之如<lb/>
　何以無常之天時而應有常之供賦民何得不窮哉<lb/>
　圖於目前不暇給之計而不計後日水旱之如何以<lb/>
　不可測之水旱而處以苟簡倉卒之調度國何得不<lb/>
　困哉此冢宰所以待嵗之杪而始制國用而不敢立<lb/>
<pb n="6a"/>
　為一定之法以三十年之通制國用而不敢止為目<lb/>
　前之計也<lb/>
　講義曰用地小大校之則所入之多寡可見故可以<lb/>
　觀年之豐耗也<lb/>
　金華邵氏曰先王之制國用不為定法非若後世之<lb/>
　拘於繁文守常而不知變者故為法也必於嵗之杪<lb/>
　蓋嵗杪則五穀皆入可以視其所入而為所出也又<lb/>
　用地小大視年之豐耗以三十年通融之法留九年<lb/>
<pb n="6b"/>
　之蓄然後計見在之數以為用度之法豐不使之有<lb/>
　餘耗不使之不足曷嘗有定法哉如此故天不能使<lb/>
　之災地不能使之窮而凶荒水旱其民不至於流離<lb/>
　飢餓者此也祭用經用之什一者不敢略於神也喪<lb/>
　用三年之仂抑亦送死之禮尤所不當略乎<lb/>
喪三年不祭唯祭天地社稷為越紼而行事喪用三年<lb/>
之仂喪祭用不足曰暴有餘曰浩祭豐年不奢凶年不<lb/>
儉國無九年之蓄曰不足無六年之蓄曰急無三年之<lb/>
<pb n="7a"/>
蓄曰國非其國也三年耕必有一年之食九年耕必有<lb/>
三年之食以三十年之通雖有凶旱水溢民無菜色然<lb/>
後天子食日舉以樂<lb/>
　鄭氏曰越紼行事不敢以卑廢尊越猶躐也紼輴車<lb/>
　索也喪大事故用三嵗之什一暴猶耗也浩猶饒也<lb/>
　不奢不儉常用數之仂也菜色食菜之色民無食菜<lb/>
　之飢色天子乃日舉以樂侑食<lb/>
　孔氏曰私喪者是其卑天地社稷是其尊今雖遭私<lb/>
<pb n="7b"/>
　喪既殯以後若有天地社稷之祭即行之故鄭云不<lb/>
　敢以卑廢尊也越是踐躐之義未葬之前屬紼於輴<lb/>
　以備火災今既祭天地社稷須越躐此紼而徃祭所<lb/>
　故云越紼六宗山川之神則否其宫中五祀在喪内<lb/>
　則亦祭之故曽子問曰君薨五祀之祭不行既殯而<lb/>
　祭之自啓至於反哭五祀之祭不行既葬而祭之但<lb/>
　祭時不須越紼蓋五祀宫中之神喪時朝夕出入所<lb/>
　祭不為越紼也杜預註春秋以為既祔以後宗廟得<lb/>
<pb n="8a"/>
　四時常祭三年大禘則同於吉與三年不祭違者禮<lb/>
　記後儒所作不與春秋同也物被殘暴則虚耗故鄭<lb/>
　云暴猶耗也浩者是多大之義故云猶饒也凶旱謂<lb/>
　凶荒遭旱也水溢謂水泛溢若貯積滿九年之後則<lb/>
　腐壊當隨時給用也<lb/>
　河南程氏曰越紼則是猶在殯宫於時無由可致齋<lb/>
　又安能脫喪服衣祭服此皆難行縱天地之祀不可<lb/>
　廢則止可使冢宰攝爾昔者當英宗初即位有人以<lb/>
<pb n="8b"/>
　此問正叔正叔謂古人居喪百事皆如禮雖廢祭祀<lb/>
　可也今人百事皆如常特於祭祀廢之則不若無廢<lb/>
　為愈也子厚正之曰父在子為母喪則不敢見其父<lb/>
　不敢以禮見也今天子為父之喪以此見上帝是亦<lb/>
　非禮見上帝也故不如無祭<lb/>
　橫渠張氏曰唯天地社稷越紼而行事則是未葬未<lb/>
　葬則如何祭是時雖欲祭之不可得也若居喪未祭<lb/>
　則因禮有緦不祭之文方祭之初雖功緦如何可祭<lb/>
<pb n="9a"/>
　又豈可三年廢祖先之祭久而哀殺可齊則便可祭<lb/>
　以人情酌之三年之喪期可祭期之喪既葬可祭緦<lb/>
　功之喪踰月可祭當服祭服祭之各以其盛服祭罷<lb/>
　反喪服<lb/>
　藍田吕氏曰人事之重莫甚於哀死故有喪者之毁<lb/>
　如不欲生大功之喪業猶可廢喪不貳事如此則祭<lb/>
　雖至重亦有所不可行蓋祭而誠至則忘哀祭而誠<lb/>
　不至不如不祭之為愈也後世哀死不如古人之隆<lb/>
<pb n="9b"/>
　故多疑於此<lb/>
　新安朱氏曰古人居喪衰麻之衣不釋於身哭泣之<lb/>
　聲不絶於口其出入起居言語飲食皆與平日絶異<lb/>
　故宗廟之祭雖廢而幽明之閒兩無憾焉今人居喪<lb/>
　與古人異卒哭之後遂墨其衰凡出入居處言語飲<lb/>
　食與平日之所為皆不廢也而獨廢此一事恐亦有<lb/>
　所未安竊謂欲處此義者但當自省所以居喪之禮<lb/>
　果能始卒一一合於古禮即廢祭無可疑若他事不<lb/>
<pb n="10a"/>
　免墨衰出入或其他有所未合者尚多即卒哭之前<lb/>
　不得已準禮且廢卒哭之後遇四時祭日以衰服特<lb/>
　祀於几筵用墨衰常祀於家廟可也但卒哭之期須<lb/>
　既葬立主三虞之後卜日而祭以成事方可耳若神<lb/>
　柩在而欲以百日為斷墨衰出入則決不可　又曰<lb/>
　家閒頃年居喪於四時正祭三獻受胙非居喪所可<lb/>
　行而俗節則唯普同一獻不讀祝不受胙也其禮甚<lb/>
　簡以墨衰行事<lb/>
<pb n="10b"/>
　山隂陸氏曰不祭謂宗廟爾即天地社稷雖未葬猶<lb/>
　祭是之謂越紼若五祀蓋亦不廢不足則取之或暴<lb/>
　用之不竭浩也國非其國言如此國非人之國矣<lb/>
　長樂劉氏曰以三年之仂共於喪祭斯亦足矣踰禮<lb/>
　越中殘暴其物俾有不足者故曰暴也儉於禮而不<lb/>
　盡其財故曰浩浩謂財有餘而禮不足也<lb/>
　嚴陵方氏曰易言大衍之數也揲之以四以象四時<lb/>
　歸奇於扐以象閏蓋扐者指閒也揲蓍而四分之竒<lb/>
<pb n="11a"/>
　則歸之於指閒故也此所謂仂亦四分之一爾數之<lb/>
　仂則一年所用四分之一也三年之仂則三年所用<lb/>
　四分之一也祭之用數而寡故用一年之仂喪之用<lb/>
　疏而多故用三年之仂亦各稱其宜而已喪三年不<lb/>
　祭則不以吉事干凶禮也唯祭天地社稷則不以所<lb/>
　親廢所尊也<lb/>
　馬氏曰禮之厚薄與年之上下豐年則用豐年之仂<lb/>
　凶年則用凶年之仂豐年而加於仂之外則謂之奢<lb/>
<pb n="11b"/>
　凶年而略於仂之内則謂之儉乃所以與年之上下<lb/>
　也預備不虞者古之善政也急者迫而不緩也無九<lb/>
　年六年之蓄雖非完國猶足以為國也至於無三年<lb/>
　之蓄非其國也蓋國之所以為國者以有民也民之<lb/>
　所以為民者以有財也苟無其財則民散而之四方矣<lb/>
　故曰無三年之蓄非其國也三年耕必有一年之食<lb/>
　推而至於二十七年耕必有九年之食以三十年言<lb/>
　之者舉成數也說者以為三十年為一世三年耕必<lb/>
<pb n="12a"/>
　有一年之食至三十年之通此人力也雖有凶旱水<lb/>
　溢此天變也人力備則可以應天變蓋王者與民同<lb/>
　患故雖有凶旱水溢而民無菜色於下然後天子食<lb/>
　日舉羞備禮而以樂侑之也<lb/>
　李氏曰魯莊公冬大無麥禾臧孫告糴于齊傳曰古<lb/>
　者稅十一豐年補敗不外求而上下皆足也雖累凶<lb/>
　年民弗病也一年不艾而百姓飢君子非之明王制<lb/>
　民之産業上地食九人而準之以七人故三年耕而<lb/>
<pb n="12b"/>
　有一年之食九年耕而有三年之食夫欲九年之蓄<lb/>
　而以三十年之耕常以其有餘計之此補不足之道<lb/>
　也子曰如有用我者三年有成又曰如有王者必世<lb/>
　而後仁亦謂是與故孟子曰聖人治天下使有菽粟<lb/>
　如水火而民焉有不仁者乎先王之治田蕩之以溝<lb/>
　均之以遂足以禦凶旱舎之以列寫之以澮足以禦<lb/>
　水溢而猶恃九年之蓄者待天災之盡也先王備水<lb/>
　旱者具矣而猶有水旱之患蓋天時不可知雖先王<lb/>
<pb n="13a"/>
　之備法有所不免也民有菜色可謂民可以食鮮可<lb/>
　以飽之時也詩曰我取其陳食我農人美蓄積之多<lb/>
　也<lb/>
　延平周氏曰不足言其財急言其民國非其國言其<lb/>
　上<lb/>
　長樂陳氏曰古者天子大喪大荒大札則不舉天地<lb/>
　有烖邦有大故則不舉至於荒政則蕃樂大凶則弛<lb/>
　縣然則以三十年之通雖有凶旱水溢民無菜色然<lb/>
<pb n="13b"/>
　後天子食日舉以樂豈不宜哉蓋天子能承順天地<lb/>
　和理神人使無災害變故然後可以饗備味聽備樂<lb/>
　故饋食用六榖膳用六牲飲用六淸珍用八物羞百<lb/>
　有二十品醬百有二十器齊醢六十物鼎十有二物<lb/>
　其舉備味如此侑以備樂可知豈非王者憂以天下<lb/>
　樂以天下之意乎膳夫王乃食卒食以樂徹于造大<lb/>
　司樂王大食皆令奏鍾鼓夫以天子一飲食之際未<lb/>
　嘗不關天下憂樂與夫獨樂而不與民同者豈不有<lb/>
<pb n="14a"/>
　閒歟<hi>樂書</hi>
　金華應氏曰此言非謂旱乾水溢亦不廢樂也謂既<lb/>
　有三十年通制之規模雖凶災而民不病則常時可<lb/>
　以日舉樂耳蓋雖一飯之頃而不忘乎民也若夫偶<lb/>
　值凶年則雖有備而亦豈敢用樂乎<lb/>
天子七日而殯七月而葬諸侯五日而殯五月而葬大<lb/>
夫士庶人三日而殯三月而葬三年之喪自天子達<lb/>
　鄭氏曰尊者舒卑者速春秋傳曰天子七月而葬同<lb/>
<pb n="14b"/>
　軌畢至諸侯五月同盟至大夫三月同位至士踰月<lb/>
　外姻至三年之喪下通庶人於父母同天子諸侯降<lb/>
　期<lb/>
　孔氏曰自此至不祭一節明天子以下殯葬日月不<lb/>
　同及衣衾牲器之數天子諸侯位既尊重送終禮物<lb/>
　其數既多身在於喪許其申遂故日月緩也大夫及<lb/>
　士禮數既卑送終之物其數簡少又職唯促遽義許<lb/>
　奪情故日月促也必至三日者冀其更生三日不生<lb/>
<pb n="15a"/>
　亦不生矣鄭引春秋傳隱元年左傳文杜預云言同<lb/>
　軌以别四夷謂中國諸侯車同軌轍盡皆來至同盟<lb/>
　者同在方嶽之盟同位者行役不踰時諸侯以下不<lb/>
　言畢至者有來有否不必盡來也左傳云大夫三月<lb/>
　士踰月而此總云三月者除死月為三月士三月者<lb/>
　數死月為三月正是踰越一月故言踰月耳其殯日<lb/>
　之義已具上曲禮疏<lb/>
　長樂劉氏曰殯與葬生者送死之事也天子功徳施<lb/>
<pb n="15b"/>
　於四海諸侯功徳洽於一國大夫士恩徳孚於一家<lb/>
　庻人恩徳著於其族固有小大之差矣及其終也臣<lb/>
　子之心未忍死之猶冀其復生也故其殯者不得已<lb/>
　而殯之是以有七日五日之差雖庻人之殯猶俟三<lb/>
　日是豈得已哉若夫葬者當其朝嵗諸侯雖在六服<lb/>
　罔有弗至或奔喪也或會葬也或㑹於練祥也亦如<lb/>
　四時之朝焉其不當朝嵗之諸侯則為位服於其國<lb/>
　而遣卿以㑹葬同軌之内畢至者謂此也七月而葬<lb/>
<pb n="16a"/>
　所以極四海之哀誠也諸侯之葬必五月者相為賓<lb/>
　也同盟之諸侯也雖非同盟而為其舅甥姑姊妹之<lb/>
　邦也大夫士庶人三月而葬其事具其誠盡矣<lb/>
　山隂陸氏曰雖同是三日三月大夫數來日士庶人<lb/>
　數往日也<lb/>
庶人縣封葬不為雨止不封不樹喪不貳事自天子達<lb/>
於庶人喪從死者祭從生者支子不祭<lb/>
　鄭氏曰縣封當為縣窆至卑不得引紼下棺雖雨猶<lb/>
<pb n="16b"/>
　葬以其禮儀少封謂聚土為墳不封不樹卑無飾也<lb/>
　周禮曰以爵等為丘封之度與其樹數則士以上乃<lb/>
　皆封樹貳之言二也庶人終喪無二事不使從政也<lb/>
　喪大記曰大夫士既葬公政入於家既卒哭弁絰帶<lb/>
　金革之事無辟也從死者謂衣衾棺椁從生者謂奠<lb/>
　祭之牲器<lb/>
　孔氏曰鄭知封當為窆者若封是封土無縣繫之理<lb/>
　窆謂下棺士雖無碑猶有二繂庶人賤唯縣繩下棺<lb/>
<pb n="17a"/>
　故云縣窆威儀既少日又促遽將葬之時不為雨止<lb/>
　公羊說雨不克葬謂天子諸侯也卿大夫臣賤不能<lb/>
　以雨止許慎云死葬之以禮以雨而葬是不行禮又<lb/>
　釋癈疾云雖庶人葬為雨止此等說則在廟未發之<lb/>
　時庶人及卿大夫亦得為雨止若其已發在路及葬<lb/>
　則不為雨止其人君在廟及在路及葬皆為雨止不積<lb/>
　土為封不標墓以樹卑不須顯異也鄭引周禮是冢<lb/>
　人文既云爵等明有爵者乃有丘封周以士為爵也<lb/>
<pb n="17b"/>
　彼註云王公曰丘諸臣曰封又引漢律列侯墳髙四<lb/>
　丈關内侯以下至庶人各有差又檀弓云孔子合葬<lb/>
　於防崇四尺鄭云葢周之士制其樹數則無文白虎<lb/>
　通云天子松諸侯柏大夫栗士槐鄭註貳之言二上<lb/>
　貳是副二之貳下二是二三之二喪不貳事謂不為<lb/>
　兩事故讀從二三之二也庶人既無爵命三年之内<lb/>
　許其終喪除居喪之外不供他事故下云父母之喪<lb/>
　三年不從政也盧植解云從生者謂除服之後吉祭<lb/>
<pb n="18a"/>
　之時以子孫官禄祭其父祖故云從生者若喪中之<lb/>
　祭虞祔練祥仍從死者之爵故小記云士祔於大夫<lb/>
　則易牲又云其妻為大夫而卒而後其夫不為大夫<lb/>
　而祔於其妻則不易牲又雜記云上大夫之虞也少<lb/>
　牢卒哭成事祔皆大牢下大夫之虞也犆牲卒哭成<lb/>
　事祔皆少牢是喪中之祭仍從死者之禮也而鄭云<lb/>
　奠祭之牲器云奠則是喪中之祭得從生者之爵與<lb/>
　小記雜記違者小記雜記據死者子孫身無官爵生<lb/>
<pb n="18b"/>
　者又無可祭享故喪中之祭皆用死者之禮若其生<lb/>
　者有爵則祭從生者之法喪祭尚爾喪後吉祭可知<lb/>
　奠謂葬前祭謂葬後包喪終吉祭也鄭必知祭兼喪<lb/>
　祭與盧植别者以此云祭從生者喪從死者相對又<lb/>
　中庸云父為大夫子為士葬以大夫祭以士又云父<lb/>
　為士子為大夫葬以士祭以大夫祭與葬相對皆祭<lb/>
　與喪葬連文是一時之事故祭中兼為喪奠也或云<lb/>
　在喪中祭尚從死者爵至吉祭乃用生者禄耳鄭云<lb/>
<pb n="19a"/>
　奠者自吉祭之奠耳<lb/>
　嚴陵方氏曰封之名雖一然有所謂掩坎之封有所<lb/>
　謂積土之封若檀弓言縣棺而封即掩坎之封也若<lb/>
　禮器言丘封之大即積土之封也此言不封亦不積<lb/>
　土而已<lb/>
　山隂陸氏曰案禮衮多借卷字有卷龍飾故也徧多<lb/>
　借辨字徧而後能辨故也釋多借舍字窆多借封字<lb/>
　釋之則舍窆之則封故也然則凡字雖借葢亦有義<lb/>
<pb n="19b"/>
　焉言達於庶人不言自天子達異於三年之喪也三<lb/>
　年之喪不言庶人不嫌<lb/>
　長樂陳氏曰縣棺而下之封土而瘞之不為雨止以<lb/>
　其有進無退也喪不貳事以其不可奪親也魯葬定<lb/>
　公與敬嬴以雨不克葬而春秋譏之則不為雨止者<lb/>
　不特庶人而已天子崩王世子聽於冢宰三年則喪<lb/>
　不貳事亦不特庶人而已必以庶人為言以其葬具<lb/>
　之不備易以雨止食用之不足易以事奪故也祭雖<lb/>
<pb n="20a"/>
　從生者而有所謂從死者故父為士子為天子諸侯<lb/>
　而其尸服則以士服支子雖不祭而有所謂祭故宗<lb/>
　子為士庶子為大夫則以上牲祭於宗子之家<lb/>
　臨川王氏曰喪不貳事當連自天子至於庶人為句<lb/>
　三年不從政所謂不貳事使一於喪事也金革無辟<lb/>
　上使之非也或權制也孟子前以士後以大夫謂棺<lb/>
　椁衣衾之不同與此喪從死者祭從生者似異<lb/>
天子七廟三昭三穆與大祖之廟而七諸侯五廟二昭<lb/>
<pb n="20b"/>
二穆與大祖之廟而五大夫三廟一昭一穆與大祖之<lb/>
廟而三士一廟庶人祭於寢<lb/>
　鄭氏曰此周制七者大祖及文王武王之祧與親廟<lb/>
　四大祖后稷也殷則六廟契及湯與二昭二穆夏則<lb/>
　五廟無大祖禹與二昭二穆而已諸侯大祖謂始封<lb/>
　之君王者之後不為始封之君廟大夫大祖謂别子<lb/>
　始爵者大傳曰别子為祖是也雖非别子始爵者亦<lb/>
　然士一廟謂諸侯之中士下士名曰官師者上士二<lb/>
<pb n="21a"/>
　廟庶人祭於寢適寢也<lb/>
　孔氏曰此一節明天子以下立廟多少不同之事鄭<lb/>
　註知七廟唯周者據禮緯稽命徵及鈎命決為說也<lb/>
　禮器云周旅酬六尸一人發爵則周七尸七廟明矣<lb/>
　諸侯始封之君謂王之子弟封為諸侯為後世之大<lb/>
　祖當此君之身不得立出王之廟則全無廟也故諸<lb/>
　侯不敢祖天子若有大功徳王特命立之則可若魯<lb/>
　有文王之廟鄭祖厲王是也此始封君之子得立一<lb/>
<pb n="21b"/>
　廟六世之孫始五廟備也若異姓始封如大公之屬<lb/>
　初封則得立五廟從諸侯禮也鄭註王者之後不為<lb/>
　始封之君廟者以其始封之君非有功徳唯因先代<lb/>
　之後以封之不得為後世之大祖得立此君所出王<lb/>
　者之廟若二王之後郊天之時則得以逺代之祖配<lb/>
　天而祭故禮運云把之郊也禹也宋之郊也契也大<lb/>
　夫之大祖則諸侯之子始為卿大夫謂之别子者也<lb/>
　是嫡夫人之次子或衆妾之子别異於正君繼父言<lb/>
<pb n="22a"/>
　之故云别子鄭引大傳證此大祖是别子也鄭註雖<lb/>
　非别子始爵者亦然者此事凡有數條一是别子初<lb/>
　雖身為大夫中閒廢退至逺世子孫始得爵命則以<lb/>
　為大祖别子不得為大祖也二是别子及子孫不得<lb/>
　爵命者後世始得爵命自得為大祖三是全非諸侯<lb/>
　子孫異姓為大夫者及他國之臣初來任為大夫者<lb/>
　亦得為大祖此三事皆始爵者又鄭荅趙商云王制<lb/>
　所論皆殷制故云雖非别子亦得立大祖之廟若其<lb/>
<pb n="22b"/>
　周制别子始爵其後得立别子為大祖若非别子之<lb/>
　後雖為大夫但立父祖曽祖三廟而已隨時而遷不<lb/>
　得立始爵者為大祖鄭必知周制别子之後得立别<lb/>
　子為大祖者以大傳云别子為祖繫之以姓而弗别<lb/>
　綴之以食而弗殊故知别子百世不遷為大祖也周<lb/>
　既如此明殷不繫姓不綴食大傳又曰其庶姓别於<lb/>
　上而戚單於下五世而昏姻可以通明五世之後不<lb/>
　復繼於别子但始爵者則得為大祖也此大夫三廟<lb/>
<pb n="23a"/>
　者天子諸侯之大夫皆同知者以此及祭法歴陳天<lb/>
　子諸侯即云大夫更不别云諸侯之大夫故知與天<lb/>
　子大夫同卿即大夫緫號也案祭法適士二廟今此<lb/>
　云士一廟故知是諸侯之中士下士祭法云官師一<lb/>
　廟故鄭云名曰官師者鄭既云諸侯之中士下士一<lb/>
　廟則天子之中士下士皆二廟也鄭又知諸侯中士<lb/>
　下士同一廟者以祭法云適士二廟言適士則不得<lb/>
　兼中下也庶人之祭謂薦物以其無廟故唯薦而已<lb/>
<pb n="23b"/>
　薦獻不可褻處故知適寢也<lb/>
　河南程氏曰自天子至於庶人五服未嘗有異皆至<lb/>
　髙祖服既如是祭祀亦當如是其疏數之節未有可<lb/>
　考但其理必如此七廟五廟亦止是祭及髙祖大夫<lb/>
　士雖或三廟二廟一廟或祭寢廟雖異亦不害祭及<lb/>
　髙祖若止祭禰則猶知祖而不知父禽獸道也尊禰<lb/>
　而不及祖非人道也<lb/>
　横渠張氏曰七廟之祖聚於大祖者此葢有深意以<lb/>
<pb n="24a"/>
　其當有祧者且祧者當易檐故盡出之因是而祧用<lb/>
　意宛轉諸侯則以有國指始封之君為大祖若大夫<lb/>
　安得大祖廟數以親數又況祖祭自有宗子此言葢<lb/>
　為世禄之家發之也<lb/>
　嚴陵方氏曰天子廟七即祭法所言考廟王考皇考<lb/>
　顯考祖考廟及二祧是也諸侯五則以無二祧故也<lb/>
　大夫三則以顯考祖考又無廟故也士一廟則以王<lb/>
　考又無廟故也庶人則祭於寢祭法言庶人無廟正<lb/>
<pb n="24b"/>
　謂此也然祭法又言適士二廟而此不言者主於降<lb/>
　殺以兩而略之也天子之廟止於七何也大祖之廟<lb/>
　創業之所始萬世所不遷也而昭穆則合而為六者<lb/>
　葢四世其服已窮矣然猶緦也五世同姓已殺矣然<lb/>
　猶免也至於六世然後親屬絶故止於三昭三穆與<lb/>
　大祖之廟而七也<lb/>
　馬氏曰自上而下降殺以兩禮也故天子七廟至士<lb/>
　三廟合於降殺以兩之意也祖以功建故無可毁之<lb/>
<pb n="25a"/>
　禮而有百世不遷者也昭穆以親崇故有可毁之禮<lb/>
　親盡則有祧說者以為周則七廟夏則五廟殷則六<lb/>
　廟葢非是也<lb/>
　石林葉氏曰天子七廟見於祭法者明甚鄭氏獨以<lb/>
　為周制而為夏五廟殷六廟之說全無所據葢三昭<lb/>
　三穆與大祖之廟而七此總數也自考差而上之曰<lb/>
　考廟曰王考廟曰皇考廟曰顯考廟即髙祖止矣髙<lb/>
　祖而上不可考曰祖考廟者大祖廟也故謂之祧稱<lb/>
<pb n="25b"/>
　二祧焉合而言之為七廟分而言之則廟有五而祧<lb/>
　有二皆在三昭三穆之數餘見祭法<lb/>
　長樂陳氏曰積厚者流澤廣積薄者流澤狹故天子<lb/>
　七廟諸侯五廟大夫三廟士一廟廟而祭之仁之至<lb/>
　也以七以五以三以一義之盡也舜之時禋於六宗<lb/>
　與藝祖而七商書亦曰七世之廟可以觀徳則七廟<lb/>
　之制其來尚矣先王之於死者常待之以生由士而<lb/>
　上生而異宫死則為之立廟庶人則生非異宫死則<lb/>
<pb n="26a"/>
　祭於寢而已　又禮書曰廟所以象生之有朝也寢<lb/>
　所以象生之有寢也建之觀門之内不敢逺其親也<lb/>
　位之觀門之左不忍死其親也家語曰天子七廟諸<lb/>
　侯五廟自虞至周之所不變也是故虞書禋於六宗<lb/>
　以見大祖周官守祧八人以兼姜嫄之宫則虞周七<lb/>
　廟可知矣伊尹言七世之廟殷禮也禮記荀卿穀梁<lb/>
　皆言天子七廟不特周制也則自虞至周七廟又可<lb/>
　知矣然存親立廟親親之至恩祖功宗徳尊尊之大<lb/>
<pb n="26b"/>
　義古之人思其人而愛其樹尊其人則敬其位況廟<lb/>
　乎法施於民則祀之以勞定國則祀之況祖宗乎於<lb/>
　是禮以義起而殷之三宗周之文武漢之孝文孝武<lb/>
　唐之神堯文皇其廟皆在三昭三穆之外歴世不毁<lb/>
　此所謂不遷之廟非謂祧也鄭康成之徒以喪服小<lb/>
　記言王者立四廟則謂周制七廟文武而二祧親廟<lb/>
　四而已則文武不遷之廟在七廟内是臆說也孔氏<lb/>
　疏諸侯五廟謂若異姓始封如大公之屬得立五廟<lb/>
<pb n="27a"/>
　從諸侯禮然王者始受命所立不過四廟諸侯初封<lb/>
　葢亦廟止髙祖而已謂得五廟無是理也又鄭荅趙<lb/>
　商謂五廟為殷制故雖非諸侯之别子亦得立大祖<lb/>
　之廟周制别子為大祖若非諸侯之後雖為大夫但<lb/>
　立父祖曽祖三廟隨時而遷不得立始爵者為大祖<lb/>
　也然左氏曰大夫有二宗荀卿曰大夫士有常宗則<lb/>
　大夫有百世不遷之大宗有五世則遷之小宗是大<lb/>
　祖之廟常不遷也特祭法曰大夫三廟考與王考皇<lb/>
<pb n="27b"/>
　考有廟顯考祖考無廟而鄭氏遂以為周大夫之制<lb/>
　誤矣　又曰父以明察下故曰昭子以敬事上故曰<lb/>
　穆宗廟有迭毁昭穆則一成而不可易春秋傳言大<lb/>
　王之昭王季之穆又言文之昭武之穆此世序之昭<lb/>
　穆不可易也周官冢人先王之𦵏居中以昭穆為左<lb/>
　右此𦵏位之昭穆不可易也儀禮卒哭以其班祔禮<lb/>
　記曰祔必以其昭穆此祔位之昭穆不可易也司士<lb/>
　凡祭祀賜爵呼昭穆而進之祭綂凡賜爵昭與昭齒<lb/>
<pb n="28a"/>
　穆與穆齒此賜爵之昭穆不可易也大傳曰合族以<lb/>
　食序以昭穆此合食之昭穆不可易也生而賜爵合<lb/>
　食死而葬祔皆以世序而不可易則廟之昭穆可知<lb/>
　矣其制葢祖廟居中而父昭在左子穆在右始死者<lb/>
　昭邪則毁昭廟始死者穆邪則毁穆廟昭與昭為列<lb/>
　而無嫌乎子加於父穆與穆為列而無嫌乎父屈於<lb/>
　子猶之賜爵也子與祖齒而無嫌乎卑者先父與孫<lb/>
　齒而無嫌乎尊者後猶之立尸也子無嫌乎南面而<lb/>
<pb n="28b"/>
　坐父無嫌乎北面而事之則昭穆之不互易不足怪<lb/>
　也先儒謂周藏先公木主於后稷之廟先王木主穆<lb/>
　在文王廟昭在武王廟於理或然<lb/>
　山隂陸氏曰三昭三穆與大祖之廟而七其序如此<lb/>
　所謂率親等而上之者也即言士二廟亦何嫌於降<lb/>
　殺以兩不及也　又曰昭穆者父子之號昭以明下<lb/>
　為義穆以恭上為義方其為父則稱昭取其昭以眀<lb/>
　下也方其為子則稱穆取其穆以恭上也豈可膠哉<lb/>
<pb n="29a"/>
　張璪何洵直謂昭常為昭穆常為穆左者不可遷於<lb/>
　右右者不可遷於左既為昭矣又有時而為穆是亂<lb/>
　昭穆之名此說非也苟為昭者不復為穆為穆者不<lb/>
　復為昭則是昔常事父為之子者今雖有子不得為<lb/>
　父苟復為父則以為是亂父子之名可乎　又曰大<lb/>
　祖之廟百世不遷三昭三穆親盡則迭毁如周以后<lb/>
　稷為大祖王季為昭文王為穆武王為昭成王為穆<lb/>
　康王為昭昭王為穆此七世也其後穆王入廟王季<lb/>
<pb n="29b"/>
　親盡而遷則文王宜自右而左居昭位武王宜自下<lb/>
　而上居穆位成王昭王宜居昭位康王穆王宜居穆<lb/>
　位所謂父昭子穆是也說者或以左傳大伯虞仲大<lb/>
　王之昭虢仲虢叔王季之穆管蔡郕霍文之昭也邘<lb/>
　晉應韓武之穆也又以書稱穆考文王乃謂文王世<lb/>
　次居穆武王世次居昭王季親盡而遷則武王入王<lb/>
　季之廟為昭文王仍為穆康王入武王之廟為昭成<lb/>
　王仍為穆穆王入康王之廟為昭昭王仍為穆即是<lb/>
<pb n="30a"/>
　觀之子復為昭父更為穆尊卑失序亂昭穆非禮意<lb/>
　竊以為世次與廟制不同世次無遷法而廟制親盡<lb/>
　則移葢周自后稷至文武十有六世此世次也世次<lb/>
　無遷法故自不窋為昭鞠陶為穆推遷而下王季當<lb/>
　昭次文王當穆次故左傳以世次推之則昭生穆穆<lb/>
　生昭而大伯虞仲管蔡郕霍於周為昭虢仲虢叔邘<lb/>
　晉應韓於周為穆杜預所謂以世次計故大伯虞仲<lb/>
　於周為昭是也王者世次雖歴無窮而廟祀七世禮<lb/>
<pb n="30b"/>
　有迭毁如王季親盡而遷則昭穆移易有如文王今<lb/>
　弗與王季對而對武王則父道在文王武王宜居穆<lb/>
　廟成王今弗與武王對而對昭王則父道在成王昭<lb/>
　王宜居穆廟豈可不即七廟分定昭穆而欲放先儒<lb/>
　逺攀世次令文王廟常為穆武王廟常為昭乎葢王<lb/>
　者廟事七世以事生之禮事之至其去祧為壇為墠<lb/>
　則與事生異矣故國語曰工史書世宗祝書昭穆知<lb/>
　廟次昭穆與世次異矣且禮縁人情而作父昭子穆<lb/>
<pb n="31a"/>
　其亦何常之有對父則身為之穆對子則身為之昭<lb/>
　故周廟王季一遷則昔之右者今左左者今右矣至<lb/>
　於酒誥所謂穆考文王則如詩之昭考烈考云爾或<lb/>
　者又以檀弓云明日祔於祖父則孫從王父之位亦<lb/>
　卑壓尊何以無嫌竊以為不然葢祔廟與遷廟異故<lb/>
　周卒哭而祔練而後遷廟練與卒哭相去甚逺何以<lb/>
　證遷廟之法且穆王初祔未練則王季未遷昭穆未<lb/>
　動與祖昭穆同班則祔於康王之廟所謂祔於祖父<lb/>
<pb n="31b"/>
　也祔於祖父則非専其廟而襲其處自無壓父之嫌<lb/>
　禮曰君子抱孫不抱子以孫與祖昭穆同如王季既<lb/>
　遷文王居昭成王昭王次焉武王居穆康王穆王次<lb/>
　焉所謂孫與祖昭穆同者也周官小宗伯既掌辨廟<lb/>
　祧之昭穆小史又掌奠繫世辨昭穆則明世次先後<lb/>
　與廟祧之昭穆異矣至於大祫遷廟之主陳於大祖<lb/>
　未遷廟之主皆升合食於大祖則自大祖以來祧主<lb/>
　咸在其昭穆即依世次與七廟常祀昭穆不同故小<lb/>
<pb n="32a"/>
　史又曰大祭祀以書叙昭穆之俎簋也說者以為昭<lb/>
　常為昭穆常為穆則王季雖遷而廟中常祀尚用不<lb/>
　窋以來世次則昭穆一定何必辨而叙之唯其遷易<lb/>
　不常故使辨而叙之也説者又謂劉歆曰孫居王父<lb/>
　之處正昭穆則孫常與祖相代此遷廟之殺也先儒<lb/>
　以為孫從王父之位則是以為孫居王父之處則非<lb/>
　矣故記曰殤者從祖祔食葢王父在廟其孫從之非<lb/>
　謂入其廟與祖相代者入其廟而襲其處是不然也<lb/>
<pb n="32b"/>
　張純曰父子不並坐而孫從王父此言祖孫可以並<lb/>
　今則知與遷法王父去祧孫襲其廟異矣且孫從王<lb/>
　父之説本施於祔故禮曰從祖祔食至於迭遷則王<lb/>
　父去廟而孫襲王父之廟則祖自於彼孫自於此不<lb/>
　得謂之從也說者又謂廟次以子代父古無此理亦<lb/>
　已惑矣玉藻曰適子冠於阼以著代也以子代父理<lb/>
　固然矣孰曰廟次不得以子代父乎儀禮將旦而祔<lb/>
　此祔廟之法也非關遷廟也禮記祔𦵏者不筮宅祔<lb/>
<pb n="33a"/>
　必以其昭穆此祔𦵏之法也非關遷廟也又曰殤者<lb/>
　從祖祔食此祔祭之法也非關遷廟也又曰殷朝而<lb/>
　殯於祖此殯之法也非關遷廟也然則孫從王父皆<lb/>
　以祔祖而言則與遷廟異明矣祭統曰昭穆者所以<lb/>
　别父子逺近長幼親疏之序故有事於大廟則昭穆<lb/>
　咸在而不失其倫若昭常為昭穆常為穆則子或壓<lb/>
　父尊卑失叙豈所謂不失其倫者邪<lb/>
　何氏<hi>洵直</hi>曰案古者宫寢宗廟皆以孫居王父之處<lb/>
<pb n="33b"/>
　而不以子代父自始祖之後父曰昭子曰穆孫為昭<lb/>
　曽孫為穆𤣥孫晜孫復為昭來孫仍孫復為穆謂之<lb/>
　昭穆通於存亡居昭位者不可遷於穆行居穆行者<lb/>
　不可入於昭位本之於經質之於傳騐之以先儒之<lb/>
　説根據盤互枝連葉貫論議符合如出一人請得條<lb/>
　别而陳之夫禮常以孫從王父何哉以世次言之則<lb/>
　昭穆偶爾相值故學者以為祖孫同班又曰於義一<lb/>
　體以禮趣求之葢數始於一立於二成於三故道生<lb/>
<pb n="34a"/>
　一一生二二生三而人之族屬至於三則備矣小宗<lb/>
　伯掌三族之别以辨親疏鄭氏以三族謂父子孫人<lb/>
　屬之正名先王於此别恩義等親疏而服制皆起於<lb/>
　是焉喪服小記曰親親以三為五以五為九上殺下<lb/>
　殺旁殺而親畢以氏族言之則公孫之子以王父字<lb/>
　為氏是以禮有三本而先祖為類之本此孫從王父<lb/>
　之義也何謂宫寢宗廟皆以孫居王父之處曰春秋<lb/>
　書髙寢路寢小寢何休曰父居髙寢子居路寢孫從<lb/>
<pb n="34b"/>
　王父母疏義謂孫死亦從王父母是殯於其宫之西<lb/>
　序矣殷則殯於祖廟之兩楹閒設朝而殯於祖是也<lb/>
　及冢人辨其兆域則以昭穆為左右至卒哭明日又<lb/>
　各從其昭穆祔於祖父女子則祔皇祖妣婦則祔皇<lb/>
　祖姑故曰以其班祔以士大夫為言若祖爵尊則袝<lb/>
　於諸祖父為士大夫者若無可以祔或王父母在則<lb/>
　越曽祖一世當為壇而祔髙祖若又無可以祔則越<lb/>
　髙祖之父一世袝髙祖之祖記所謂亡則中一以上<lb/>
<pb n="35a"/>
　而祔必以其昭穆者也以諸侯五廟為言祔祭既畢<lb/>
　則主復於殯宫之寢如既祫主還其廟然也練而后<lb/>
　遷廟於是以始祔之孫入王父廟以王父入髙祖廟<lb/>
　以髙祖之主藏於大祖廟春秋榖梁傳曰作主壊廟<lb/>
　有時日於練焉壊廟壊廟之道易檐可也改塗可也<lb/>
　范甯曰親過髙祖則毁其廟將納新神故示有所加<lb/>
　孔穎達曰練時壊祖與髙祖之廟改塗易檐示有壊<lb/>
　意以其髙祖入於大祖之廟其祖祔入髙祖廟其新<lb/>
<pb n="35b"/>
　神入祖廟是練時遷廟也遷廟以孫代王父取其昭<lb/>
　穆相當所以壊祖與髙祖廟而不毁曽祖廟爾前漢<lb/>
　劉歆之論最慱而篤曰孫居王父之處正昭穆則孫<lb/>
　常與祖相代此遷廟之殺也今之說者曰祔廟與遷<lb/>
　廟異是不然也至祥禫既終而合食於祖則室中之<lb/>
　位大祖西方東向大祖之子為昭北方南面大祖之<lb/>
　孫為穆南方北面差次而東孫與王父並列下達於<lb/>
　禰張純曰父子不並坐而孫從王父王肅引賈逵説<lb/>
<pb n="36a"/>
　吉禘於莊公曰遷主遞位孫居王父之處是也雖祭<lb/>
　殤與無後亦以孫從王父記曰從祖祔食葢曰自祭<lb/>
　於殤在於父廟祭無後兄弟當就祖廟祭無後諸父<lb/>
　當於曽祖廟各從其班也祭成人者必有尸尸必以<lb/>
　孫孫幼則使人抱之皆衣其祖之遺衣服而坐於祖<lb/>
　主之左然於祭者則子行也父北面而事之故曰君<lb/>
　子抱孫不抱子子不可以為父尸以其異昭穆而祖<lb/>
　孫則同耳祭統曰羣昭羣穆咸在而不失其倫謂同<lb/>
<pb n="36b"/>
　宗人皆來助祭也又曰昭為一穆為一昭與昭齒穆<lb/>
　與穆齒賈公彦曰昭穆在助祭之中者皆在東階之<lb/>
　前南陳假令父行為昭子行為穆孫行還為昭曽孫<lb/>
　行還為穆就昭穆中各以年長者在上幼者居下故<lb/>
　云齒也夫古者葬祔以其班祫以其班為尸及賜爵<lb/>
　以其班故昭常為昭穆常為穆義據明白有如日星<lb/>
　説者謂父昭子穆何常之有對父則身為之穆對子<lb/>
　則身為之昭其意以為廟次與世次不同故昭穆遷<lb/>
<pb n="37a"/>
　徙無常位右者可移之左左者可移之右殊不知廟<lb/>
　次與世次一也廟次雖遷唯昭穆之班一定不移祖<lb/>
　以傳孫孫以傳子縱歴百世其當為昭當為穆者未<lb/>
　之有改也如武王之時廟次以文王為穆至㐮王之<lb/>
　世凡歴十八君矣猶謂之穆左氏載富辰之語曰管<lb/>
　蔡郕霍魯衛毛聃郜雍曹滕畢原酆郇文之昭也十<lb/>
　八國文王之子文王於廟次世次皆當為穆故謂其<lb/>
　子云文之昭也康王時廟次以武王為昭至㐮王之<lb/>
<pb n="37b"/>
　世猶謂之昭富辰曰邘晉應韓武之穆也四國武王<lb/>
　之子武王於廟次世次皆當為昭則謂其子曰武之<lb/>
　穆也至於宫之竒謂大伯虞仲為大王之昭虢仲虢<lb/>
　叔為王季之穆與此同意夫文王大王其子對父皆<lb/>
　稱昭曰文王之昭大王之昭武王王季其子對父皆<lb/>
　稱穆曰武王之穆王季之穆其為子一也對父或稱<lb/>
　昭或稱穆知昭穆為定班而廟次世次未始異也書<lb/>
　曰七世之廟記曰天子七廟三昭三穆書言世而禮<lb/>
<pb n="38a"/>
　言昭穆則世與昭穆無不同之理説者引魯語曰工<lb/>
　史書世宗祝書昭穆知廟次昭穆與世次異臣以為<lb/>
　不然工史所書者帝繫世本之屬宗祝所書者几筵<lb/>
　表著之位自其譜諜則謂之世據其班秩則謂之昭<lb/>
　穆此離而言之者也又楚語曰宗廟之事昭穆之世<lb/>
　此合而言之者也既曰昭穆之世則廟次昭穆果與<lb/>
　世次不同乎經傳之言既然矣觀先儒之論則韋𤣥成<lb/>
　曰父為昭子為穆孫復為昭杜預曰穆生昭昭生穆<lb/>
<pb n="38b"/>
　漢帝詔曰孝宣皇帝為孝昭皇帝後為義一體顔師<lb/>
　古曰一體謂俱為昭也禮孫與祖俱為昭<lb/>
　鄭氏曰周以文武為二祧藏遷主文為穆祧為昭主<lb/>
　武為昭祧為穆主此先儒論昭穆一定不易皆與經<lb/>
　合但祭法逺廟為祧而鄭氏以文武為之葢非是也<lb/>
　説者曰穆王入廟王季親盡而遷則文王宜自右而<lb/>
　左居昭位武王宜自下而上居穆位必如此言則世<lb/>
　次廟次常以子代父古無此理又曰王季既遷文王<lb/>
<pb n="39a"/>
　居昭成王昭王次焉武王居穆康王穆王次焉所謂<lb/>
　孫與祖昭穆同臣謂此非禮意何者𦵏與祔祫皆以孫<lb/>
　從王父其無祖可祔者必中一以上祔於髙祖論其<lb/>
　為尸則抱孫不抱子是昭自昭班穆自穆班故曰孫<lb/>
　與祖同若謂祖遷於上則孫與𤣥孫皆次之昔以為<lb/>
　穆今復為昭昔以為昭今更為穆以𦵏位袝位祫位<lb/>
　尸位觀之皆顚倒失序是徒知有昭穆之名不知有<lb/>
　昭穆之班何所謂孫與祖同故曰此非禮意竊嘗以<lb/>
<pb n="39b"/>
　為王制天子七廟三昭三穆與大祖之廟而七此據<lb/>
　迭毁為言也祭法王立七廟一壇一墠曰考廟曰王<lb/>
　考廟曰皇考廟曰顯考廟曰祖考廟逺廟為祧有二<lb/>
　祧去祧為壇去壇為墠此據定體為言也迭毁者言<lb/>
　乎其動也言乎其動則云三昭三穆而孫代王父之<lb/>
　意寓於其中矣定體者言乎其常也言乎其常則云<lb/>
　考與王考至於逺廟去壇而墠遷祖遞位之義亦不<lb/>
　外是矣祔與遷廟雖非一時然均名昭穆豈有二位<lb/>
<pb n="40a"/>
　祔則孫從王父合食遷則孫常與祖相代者入其廟<lb/>
　而襲其處如劉歆王肅之論是也既生居王父之寢<lb/>
　没則殯於其宫之西序𦵏與祔祫俱從祖列至其為<lb/>
　尸亦襲祖之遺衣服而坐於其主之左助祭賜爵各<lb/>
　以昭穆序以受氏命族又以王父之序是無所不用其<lb/>
　其班何獨遷廟則以子代父而亂其班乎説者又引<lb/>
　適子冠於阼為證葢亦不類記曰適子冠於阼以著<lb/>
　代明其代父傳重其堂祖統昭穆相代也<lb/>
<pb n="40b"/>
　又曰禮記天子七廟三昭三穆與大祖之廟而七諸<lb/>
　侯二昭二穆與大祖之廟而五大夫一昭一穆與大<lb/>
　祖之廟而三謂之祖則一而大以昭穆嫓焉則二而<lb/>
　小一而大者無對故其位居中而不以昭穆居之且<lb/>
　世世不毁二而小者有對故㫁自始祖之後父曰昭<lb/>
　子曰穆至親盡則迭遷后稷為周祖其子不窋曰昭<lb/>
　其孫鞠陶曰穆周公為魯祖其子伯禽曰昭其孫考<lb/>
　公曰穆萬物本乎天人本乎祖祖者天也昭居左為<lb/>
<pb n="41a"/>
　陽穆居右為隂以三昭三穆言之則一為昭二為穆<lb/>
　三為昭四為穆五為昭六為穆一三五者陽竒之數<lb/>
　也二四六者隂耦之數也自一世推而至百世皆然<lb/>
　昭者有昭班與陽竒同類穆者有穆班與隂耦同類<lb/>
　故𦵏與祔祫必以孫從王父葢神得同班同類則為<lb/>
　安也昭之王父以昭孫為尸穆之王父以穆孫為尸<lb/>
　葢神得同類則憑依之也夫竒耦為定數左右為定<lb/>
　位昭穆為定班若曰右者可移之左左者可移之右<lb/>
<pb n="41b"/>
　猶陽竒有時為耦隂耦有時為竒班類顛錯尊卑失<lb/>
　序矣周禮冢人掌公墓之地先王之𦵏居中以昭穆<lb/>
　為左右是𦵏位有昭穆儀禮曰卒哭明日以其班祔<lb/>
　禮記曰祔必以其昭穆亡則中一以上而祔是祔位<lb/>
　有昭穆大祫室中大祖東向昭南面穆北面父子不<lb/>
　並坐而孫從王父是祫位有昭穆孫為王父尸子不<lb/>
　可為父尸是尸位有昭穆天子七廟三昭三穆諸侯<lb/>
　五廟二昭二穆大夫三廟一昭一穆是廟位有昭穆<lb/>
<pb n="42a"/>
　𦵏位之昭穆一定不移則祔可知也祔位之昭穆一<lb/>
　定不移則祫可知也祫位之昭穆一定不移則尸可<lb/>
　知也尸位之昭穆一定不移則廟可知也𦵏位祔位<lb/>
　祫位尸位廟位五者均謂之昭穆豈有二義哉在𦵏<lb/>
　位為昭則於祔位祫位尸位廟位俱為昭在𦵏位為<lb/>
　穆則於祔位祫位尸位廟位俱為穆今之說者曰父<lb/>
　昭子穆何常之有對父則為穆對子則為昭故有在<lb/>
　廟位為昭而於祔位祫位為穆在廟位為穆而於祔<lb/>
<pb n="42b"/>
　位祫位為昭失禮意矣王季之時以大王為穆至惠<lb/>
　王時歴十八君而謂之穆文王之時以王季為昭至<lb/>
　惠王時歴十八君而謂之昭宫之竒曰大伯虞仲大<lb/>
　王之昭虢仲虢叔王季之穆大伯虞仲者大王之子<lb/>
　虢仲虢叔者王季之子大王於廟次世次為穆故謂<lb/>
　其子為昭王季於廟次世次為昭故謂其子為穆武<lb/>
　王時廟次以文王為穆康王時廟次以武王為昭至<lb/>
　㐮王之世亦謂其子曰文王之昭武王之穆周大夫<lb/>
<pb n="43a"/>
　富辰既言之矣曹伯之臣侯獳又曰曹叔振鐸文之<lb/>
　昭也先君唐叔武之穆也㐮王距文王之時無慮十<lb/>
　有八世景王之子恭王距㐮王又七世而逺魯定公<lb/>
　四年衛大夫祝鮀之言猶曰曹文之昭晉武之穆繇<lb/>
　此論之昭常為昭穆常為穆雖百世無昜也始祖之<lb/>
　位定則昭穆從而正始祖之位不定則昭穆從而不<lb/>
　正漢以大上廟主瘞於陵園而悼皇考序於昭穆是<lb/>
　髙皇帝以有功加其父史皇孫以旁支干大統有以<lb/>
<pb n="43b"/>
　知漢之昭穆不正也唐以景皇帝為大祖而上有獻<lb/>
　懿二祖貞元中用陳京議遷獻懿於别廟而景皇帝<lb/>
　正東向之位有以知唐之昭穆不正也漢唐猶然又<lb/>
　況晉隋五代之末造乎祖位定而昭穆正者殷周與<lb/>
　本朝是也<lb/>
　張氏<hi>璪</hi>曰以周制言之王季為昭文王為穆武王為<lb/>
　昭成王為穆則所謂父昭子穆也然則王季親盡其<lb/>
　廟既遷武王自右而上從王季之位而不嫌尊於文<lb/>
<pb n="44a"/>
　王何也葢昭穆以定位也武王既為昭矣則其位在<lb/>
　左自為尊卑而無與於文王之穆也又四時常祀各<lb/>
　於其廟不偶坐而相臨此其所以進居王季之位而<lb/>
　不嫌尊於文王也及乎合食於大祖之廟則王季文<lb/>
　王更為昭穆而世次雖逺不可謂無尊卑之序矣葢<lb/>
　禮有三本而祖者類之本故孫常從祖而不從父所<lb/>
　以不從父者不獨嚴重本之義亦嫌於代父也是以<lb/>
　武王常從王季而為昭成王常從文王而為穆故廟<lb/>
<pb n="44b"/>
　制世次並行而不相害今若以王季親盡毁廟文王<lb/>
　自右而左居昭位武王自下而上居穆位及合饗之<lb/>
　祭而文王復為穆武王更為昭則是一身既為昭矣<lb/>
　又有時而為穆既為穆矣復有時而為昭不惟亂昭<lb/>
　穆之名又考之經傳無所據矣且生而居處没而殯<lb/>
　𦵏以至祔祭入廟為尸賜爵皆孫從祖而不從父所<lb/>
　以昭穆常用世次奚至於廟次獨不然乎<lb/>
　新安朱氏曰昭之為言明也以其南面而向明也其<lb/>
<pb n="45a"/>
　讀為韶先儒以為晉避諱而改之然禮書亦有作佋<lb/>
　字者則假借而通用耳或問曰其為向明何也曰此<lb/>
　不可以空言曉也今且假設諸侯之廟以明之蓋周<lb/>
　禮建國之神位左宗廟則五廟皆當在公宫之東南<lb/>
　矣其制則孫毓以為外為都宫大祖在北二昭二穆<lb/>
　以次而南是也葢大祖之廟始封之君居之昭之北<lb/>
　廟二世之君居之穆之北廟三世之君居之昭之南<lb/>
　廟四世之君居之穆之南廟五世之君居之廟皆南<lb/>
<pb n="45b"/>
　向各有門堂室寢而墻宇四周焉大祖之廟百世不<lb/>
　遷自餘四廟則六世之後每一易世而一遷其遷之<lb/>
　也新主祔於其班之南廟南廟之主遷於北廟北廟<lb/>
　親盡則遷其主於大廟之西夾室而謂之祧凡廟主<lb/>
　在本廟之室中皆東向及其祫於大廟之室中則惟<lb/>
　大祖東向自如而為最尊之位羣昭之入乎此者皆<lb/>
　列於北牖下而南向羣穆之入乎此者皆列於南牖<lb/>
　下而北向南向者取其向明故謂之昭北向者取其<lb/>
<pb n="46a"/>
　深逺故謂之穆葢羣廟之列則左為昭而右為穆祫<lb/>
　祭之位則北為昭而南為穆也曰六世之後二世之<lb/>
　主既祧則三世為昭而四世為穆五世為昭而六世<lb/>
　為穆乎曰不然也昭常為昭穆常為穆禮家之說有<lb/>
　明文矣葢二世祧則四世遷昭之北廟六世祔昭之<lb/>
　南廟矣三世祧則五世遷穆之北廟七世祔穆之南<lb/>
　廟矣昭者祔則穆者不遷穆者祔則昭者不動此所<lb/>
　以祔必以班尸必以孫而子孫之列亦以為序若武<lb/>
<pb n="46b"/>
　王謂文王為穆考成王稱武王為昭考則自其始祔<lb/>
　而已然而春秋傳以管蔡郕霍為文之昭邘晉應韓<lb/>
　為武之穆則雖其既逺而猶不易也豈其交錯彼此<lb/>
　若是之紛紛哉曰廟之始立也二世昭而三世穆四<lb/>
　世昭而五世穆則固當以左為尊而右為卑矣今乃<lb/>
　三世穆而四世昭五世穆而六世昭是則右反為尊<lb/>
　而左反為卑也而可乎曰不然也宗廟之制但以左<lb/>
　右為昭穆而不以昭穆為尊卑故五廟同為都宫則<lb/>
<pb n="47a"/>
　昭常在左穆常在右而外有以不失其序一世自爲<lb/>
　一廟則昭不見穆穆不見昭而内有以各全其尊必<lb/>
　大祫而㑹於一室然後序其尊卑之次則凡已毁未<lb/>
　毁之主又畢陳而無所易唯四時之祫不陳毁廟之<lb/>
　主則髙祖有時而在穆其禮未有考焉意或如此則<lb/>
　髙之上無昭而特設位於祖之西禰之下無穆而特<lb/>
　設位於曽之東也與曰然則毁廟云者何也曰春秋<lb/>
　傳曰壊廟之道易檐可也改塗可也說者以為將納<lb/>
<pb n="47b"/>
　新主示有所加耳非盡撤而悉去之也曰然則天子<lb/>
　之廟其制若何曰唐之文祖虞之神宗殷之七世三<lb/>
　宗其詳今不可考獨周制猶有可言然而漢儒之記<lb/>
　又已有不同矣謂后稷始封文武受命而王故三廟<lb/>
　不毁與親廟四而七者諸儒之說也謂三昭三穆與<lb/>
　大祖之廟而七文武為宗不在數中者劉歆之說也<lb/>
　雖其數之不同然其位置遷次宜亦與諸侯之廟無<lb/>
　甚異者但如諸儒之說則武王初有天下之時后稷<lb/>
<pb n="48a"/>
　為大祖而組紺居昭之北廟大王居穆之北廟王季<lb/>
　居昭之南廟文王居穆之南廟猶為五廟而已至成<lb/>
　王時則組紺祧王季遷而武王祔至康王時則大王<lb/>
　祧文王遷而成王祔至昭王時則王季祧武王遷而<lb/>
　康王祔自此以上亦皆且為五廟而祧者藏於大祖<lb/>
　之廟至穆王時則文王親盡當祧而以有功當宗故<lb/>
　别立一廟於西北而謂之文世室於是成王遷昭王<lb/>
　祔而為六廟矣至共王時則武王親盡當祧而亦以<lb/>
<pb n="48b"/>
　有功當宗故别立一廟於東北謂之武世室於是康<lb/>
　王遷穆王祔而為七廟矣自是以後則穆之祧者藏<lb/>
　於文世室昭之祧者藏於武世室而不復藏於大廟<lb/>
　矣如劉歆之說則周自武王克殷即増立二廟於二<lb/>
　昭二穆之上以祀髙圉亞圉如前遞遷至於懿王而<lb/>
　始立文世室於三穆之上至孝王時始立武世室於<lb/>
　三昭之上此為少不同耳曰然則諸儒與劉歆之說<lb/>
　孰為是曰前代說者多是劉歆愚亦意其或然也然<lb/>
<pb n="49a"/>
　則大夫士之制柰何曰大夫三廟則視諸侯而殺其<lb/>
　二然其大祖昭穆之位猶諸侯也適士二廟則視大<lb/>
　夫而殺其一官師一廟則視大夫而殺其二然其門<lb/>
　堂室寢之備猶大夫也曰廟之為數降殺以兩而其<lb/>
　制不降何也曰降也天子之山節藻梲複廟重檐諸<lb/>
　侯固有所不得為者矣諸侯之<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊斵礱大夫有不<lb/>
　得為者矣大夫之倉楹斵桷士又不得為矣曷為而<lb/>
　不降哉獨門堂室寢之合然後可名於宫則其制有<lb/>
<pb n="49b"/>
　不得而殺耳葢由命士以上父子皆異宫生也異宫<lb/>
　而死不得異廟則有不得盡其事生事存之心者是<lb/>
　以不得而降也曰然則後世公私之廟皆為同堂異<lb/>
　室而以西為上者何也曰由漢明帝始也夫漢之為<lb/>
　禮略矣然其始也諸帝之廟皆自營之各為一處雖<lb/>
　其都宫之制昭穆之位不復如古然猶不失其獨専<lb/>
　一廟之尊也至於明帝不知禮義之正而務為抑損<lb/>
　之私遺詔藏主於光烈皇后更衣别室而其臣子不<lb/>
<pb n="50a"/>
　敢有加焉魏晉循之遂不能革而先王宗廟之禮始<lb/>
　盡廢矣降及近世諸侯無國大夫無邑則雖同堂異<lb/>
　室之制猶不能備獨天子之尊可以無所不致顧乃<lb/>
　梏於漢明非禮之禮而不得以致其備物之孝葢其<lb/>
　别為一室則深廣之度或不足以陳鼎俎而其合為<lb/>
　一廟則所以尊其大祖者既褻而不嚴所以事其親<lb/>
　廟者又厭而不尊是皆無以盡其事生事存之心而<lb/>
　當世宗廟之禮亦為虚文矣宗廟之禮既為虚文而<lb/>
<pb n="50b"/>
　事生事存之心有終不能以自己者於是原廟之儀<lb/>
　不得不盛然亦至於我朝而後都宫别殿前門後寢<lb/>
　始略如古者宗廟之制是其㳂襲之變不唯窮鄉賤<lb/>
　士有不得聞而自南渡之後故都淪没權宜草創無<lb/>
　復舊章則雖朝廷之上禮官博士老師宿儒亦莫有<lb/>
　能知其原者幸而或有一二知經學古之人乃能私<lb/>
　議而竊嘆之然於前世則徒知譏孝惠之飾非責叔<lb/>
　孫通之舞禮而於孝明之亂命與其臣子之苟從則<lb/>
<pb n="51a"/>
　未有正其罪者於今之世則又徒知論其惑異端徇<lb/>
　流俗之為陋而不知本其事生事存之心有不得伸<lb/>
　於宗廟者是以不能不自致於此也抑嘗觀於陸佃<lb/>
　之議而知神祖之嘗有意於此然而考於史籍則未<lb/>
　見其有紀焉若曰未及營表故不得書則後日之秉<lb/>
　史筆者即前日承詔討論之臣也所宜深探遺旨特<lb/>
　書緫叙以昭示來世而略無一詞以及之豈天未欲<lb/>
　使斯人者復見二帝三王制作之盛故尼其事而嗇<lb/>
<pb n="51b"/>
　其傳邪嗚呼惜哉然陸氏所定昭穆之次又與前說<lb/>
　不同而張璪之議庻幾近之讀者更詳考之則當知<lb/>
　所擇矣　或謂大夫不得祭始祖此天子諸侯之禮<lb/>
　又云大夫自無大祖荅曰春秋如單氏尹氏王朝之<lb/>
　大夫自上世至後世皆不變其初來姓號則必有大<lb/>
　祖又如李氏之徒世世不改其號則亦必有大祖或<lb/>
　云此春秋時世卿不由天子都没理㑹荅曰非獨春<lb/>
　秋時如詩中說南仲大祖大師皇父南仲是文王時<lb/>
<pb n="52a"/>
　人到宣王時為大祖不知古者世禄不世官之說如<lb/>
　何又如周公之後伯禽已受封於魯而周家世有周<lb/>
　公如春秋云宰周公這般所在自暁未得<hi>語録</hi>　又<lb/>
　曰今天下有二件極大厎事其一是天地同祭於南<lb/>
　郊其一是大祖不特立廟而與諸祖同一廟自東漢<lb/>
　以來如此　又曰孫毓云外為都宫大祖在北二昭<lb/>
　二穆以次而南出江都集禮向作或問未見此書只<lb/>
　以意料乃知學不可不博<lb/>
<pb n="52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷三十五</head>
    <p>
<pb n="1a"/>
欽定四庫全書<lb/>
　禮記集說卷三十五　　　　宋　衛湜　撰<lb/>
凡養老有虞氏以燕禮夏后氏以饗禮殷人以食禮周<lb/>
人脩而兼用之<lb/>
　鄭氏曰兼用之備隂陽也凡飲養陽氣凡食養隂氣<lb/>
　陽用春夏隂用秋冬<lb/>
　孔氏曰此一節論虞夏殷周養老不同之事凡養老<lb/>
　者皇氏云人君養老有四種一是養三老五更二是<lb/>
<pb n="1b"/>
　子孫為國難而死王養死者父祖三是養致仕之老<lb/>
　四是引户校年養庶人之老熊氏云天子視學之年<lb/>
　養老一嵗有七謂四時皆養老凡四也案文王世子<lb/>
　云凡大合樂必遂養老註云大合樂謂春入學舎菜<lb/>
　合舞秋頒學合聲通前為六又季春大合樂天子視<lb/>
　學亦養老世子云凡視學必遂養老是總為七也有<lb/>
　虞氏以燕禮者盧氏云燕禮脱履升堂崔氏云燕者<lb/>
　殽烝於俎行一獻之禮坐而飲酒以至於醉有虞氏<lb/>
<pb n="2a"/>
　帝道宏大故養老以燕禮夏后氏以饗禮者崔氏云<lb/>
　饗則體薦而不食爵盈而不飲依尊卑為獻取數畢<lb/>
　而已夏貴禮敬故養老以饗禮殷人以食禮者崔氏<lb/>
　云不飲酒享大牢以禮食之殷人質素故養老以食<lb/>
　禮周人脩而兼用之者謂周人脩三代之禮春夏養<lb/>
　老之時用虞氏燕禮夏后氏饗禮秋冬養老之時用<lb/>
　殷人食禮周極文故兼用之也皇氏云饗有四種一<lb/>
　是諸侯來朝天子饗之則周禮大行人職云上公之<lb/>
<pb n="2b"/>
　禮其饗禮九獻是也其牲則體薦體薦則房烝故春<lb/>
　秋宣十六年左傳云饗有體薦又國語云王公立飫<lb/>
　則有房烝其所云飫即謂饗也立而成禮則謂之飫<lb/>
　其禮亦有飯食故舂人云凡饗食共其食米鄭云饗<lb/>
　有食米則饗禮兼燕與食也二是王親戚及諸侯之<lb/>
　臣來聘王饗之禮亦有飯食及酒其酌數亦當依命<lb/>
　其牲則折俎亦曰殽烝也故國語云親戚宴饗則有<lb/>
　殽烝謂以燕禮而饗則有之也又左傳宣十六年云<lb/>
<pb n="3a"/>
　饗有體薦宴有折俎公當饗卿當宴王室之禮也時<lb/>
　定王饗士㑹而用折俎以國語左傳觀之則知王親<lb/>
　戚及諸侯之大夫來聘皆折俎饗也其饗朝廷之臣<lb/>
　亦當然也三是戎狄之使來王饗之其禮則委饗也<lb/>
　王不親饗但以牲全體委與之故國語云戎狄貪而<lb/>
　不讓坐諸門外而體委與之是也若夷狄君來則當<lb/>
　與中國子男同故小行人職掌小賔小客所陳牲牢<lb/>
　當不異也四是饗宿衛及耆老孤子則以醉為度故<lb/>
<pb n="3b"/>
　酒正云凡饗士庶子饗耆老孤子皆共其酒無酌數<lb/>
　鄭云要以醉為度食禮者有飯有殽雖設酒而不飲<lb/>
　其禮以飯為主故曰食也其禮亦有二種一是禮食<lb/>
　故大行人云諸公三食之禮有九舉及公食大夫禮<lb/>
　之屬是也二是燕食謂臣下自與賔客旦夕共食案<lb/>
　鄭註曲禮酒漿處右云此大夫士與賔客燕食之禮<lb/>
　是也燕禮者凡正饗食在廟燕則在寢燕以示慈恵<lb/>
　故也燕禮則折俎有酒而無飯其牲用狗燕安也其<lb/>
<pb n="4a"/>
　禮最輕升堂行一獻禮畢而脫屨升堂坐飲以至醉<lb/>
　也儀禮猶有諸侯燕禮一篇凡燕禮亦有二種一是<lb/>
　燕同姓二是燕異姓故鄭箋湛露詩云夜飲之禮同<lb/>
　姓則成之庶姓讓之則止此燕饗食致仕之老則當<lb/>
　用正饗正食正燕之禮以其有賢德不可以褻禮待<lb/>
　之其饗死事之老不必有德又是老人不宜久立當<lb/>
　用折俎之饗燕食之食異姓之燕禮也鄭註凡飲養<lb/>
　陽氣凡食養隂氣郊特牲云饗禘有樂而食嘗無樂<lb/>
<pb n="4b"/>
　是故春禘而秋嘗饗與禘連文故知饗在春食與嘗<lb/>
　連文故知食在秋彼不云冬夏者彼是殷禮此言冬<lb/>
　夏周法也或鄭因春言夏因秋言冬雖周冬夏不養<lb/>
　老也就如熊義去冬夏則一年有五養老也若春合<lb/>
　舞秋合聲即是春秋養老之事則通季春三養老也<lb/>
　此義實可疑皇氏云春夏雖以飲為主亦有食先行<lb/>
　饗次燕次食秋冬以食為主亦有饗先行食次燕次<lb/>
　饗一日之中三事行畢義或然也<lb/>
<pb n="5a"/>
　長樂陳氏曰虞氏以燕則以恩勝禮夏后氏以饗則<lb/>
　以禮勝恩殷人以食則取恩禮之中而周則文備故<lb/>
　脩而兼用之周官外饔言饗耆老此周人以饗禮養<lb/>
　老也行葦言飲射而繼之以祈黄耇此周人以燕禮<lb/>
　養老也祭義曰食三老五更於大學天子袒而割牲<lb/>
　執醬而饋執爵而酳此周人以食禮養老也　又禮<lb/>
　書曰天子之於老也其所養也三國老也庶老也死<lb/>
　政者之老也嵗養之也三仲春也季春也仲秋也周<lb/>
<pb n="5b"/>
　禮羅氏羅春鳥獻鳩以養國老在仲春月令養衰老<lb/>
　授几杖在仲秋文王世子曰凡大合樂必遂養老鄭<lb/>
　氏云大合樂謂春入學舍菜合舞秋頒學合聲於是<lb/>
　時也天子則視學焉遂養老此養老於仲春仲秋者<lb/>
　也月令季春之末擇吉日大合樂天子親徃視之大<lb/>
　合樂亦必養老此又養老於季春者也若夫簡不帥<lb/>
　敎出征受成以訊馘告凡天子入學莫不養老又不<lb/>
　在嵗養之數也又有死政者之老焉故羅氏獻鳩以<lb/>
<pb n="6a"/>
　養之者國老也司徒以保息養之者庶老也司門以<lb/>
　其財養之者死政者之老也若夫外饔酒正稾人所<lb/>
　謂耆老者總三者而言之也先王父事三老兄事五<lb/>
　更則三老五更乃羣老之尤者而致仕之老固在其<lb/>
　間皇氏離而三之誤矣月令無冬夏養老之文周禮<lb/>
　禮記特言春養秋食而已熊氏謂養老嵗有七亦誤<lb/>
　矣<lb/>
　嚴陵方氏曰燕以示慈恵慈恵者上之所以接下也<lb/>
<pb n="6b"/>
　接下者天之道故有虞氏養老以燕禮饗以訓恭儉<lb/>
　恭儉者下之所以事上也事上者人之道故夏后氏<lb/>
　以饗禮殷尚質故以食禮食禮則簡而質周尚文故<lb/>
　修而兼用之兼用三代禮也豈嘗増損於其間哉亦<lb/>
　治其壊而已故以修言之<lb/>
　清江劉氏曰以養老莫善於燕莫不善於饗而食次<lb/>
　之以養義莫善於饗莫不善於食而燕次之周人備<lb/>
　矣所謂養老者養其體者也故擇其柔嘉選其馨香<lb/>
<pb n="7a"/>
　潔其酒醴品其豆籩修其簠簋奉其犧象謹其祓除<lb/>
　於是乎體解節折而共飲食之又為折俎加豆是以<lb/>
　恵豐而德洽民之見者以為盡心也莫不加愛焉故<lb/>
　莫善於燕夫饗所以訓恭儉也而養老所以充體氣<lb/>
　也脩其物篤其意而不得躬之酒盈而不飲肉乾而<lb/>
　不食設几而不倚一獻而百拜惡在其恵也故莫不<lb/>
　善於饗是有虞氏所以不從也所謂養義者養其賢<lb/>
　者也年者天下之達尊也爵者天下之達尊也以達<lb/>
<pb n="7b"/>
　尊之爵養達尊之年其意猶不敢褻為之故一獻而<lb/>
　百拜民之見者以為至恭也莫不加肅焉故莫善於<lb/>
　饗夫養義者貴其養志也若曽子之養曽晳者也而<lb/>
　食者無百拜之恭無一獻之節此所謂養口體也若<lb/>
　曽元之養曽子者也民之見者可以慢易也故曰莫<lb/>
　不善於食是夏后氏所以不從也雖然三聖之作非<lb/>
　以相反也養老以彼養義以此所以尊其年尚其德<lb/>
　也尊其年仁也尚其德義也仁且義所以天下無所<lb/>
<pb n="8a"/>
　為而晏然是故周人通其道達其意脩而兼用之兼<lb/>
　之是謂大備不可改矣孝之道達則子咸若悌之道<lb/>
　達則幼咸若登歌清廟則君咸若下管象武則臣咸<lb/>
　若所以慮之以大愛之以敬行之以禮脩之以孝養<lb/>
　紀之以義終之以仁一事舉而衆美具焉孔子曰郁<lb/>
　郁乎文哉吾從周此之謂也<lb/>
　延平周氏曰以燕饗對食則燕饗以酒為主食以食<lb/>
　為主以燕對饗則燕以恩為主饗以禮為主虞氏以<lb/>
<pb n="8b"/>
　燕則其恩已致詳矣故夏后氏易以饗饗則其禮已<lb/>
　致隆矣然燕與饗不過養陽而已故殷人易以食所<lb/>
　以養隂也周則文極矣故兼用之亦各趨時而已<lb/>
五十養於鄉六十養於國七十養於學達於諸侯八十<lb/>
拜君命一坐再至瞽亦如之九十使人受<lb/>
　鄭氏曰達於諸侯天子諸侯養老同也國國中小學<lb/>
　在王宫之左學大學也在郊小學在國中太學在郊<lb/>
　此殷制眀矣命謂君不親饗食必以其禮致之<lb/>
<pb n="9a"/>
　孔氏曰此謂子孫為國死難而王養其父祖也五十<lb/>
　始衰故養於郷學六十漸衰養禮彌厚故養之於小<lb/>
　學小學在國中也七十大衰養禮轉重故養於大學<lb/>
　鄭知國是學者以國與學文相對也上文云小學在<lb/>
　公宫南之左大學在郊下文云殷人養國老於右學<lb/>
　養庶老於左學貴右賤左小學在國中左也大學在<lb/>
　郊右也與殷同也故鄭云此殷制眀矣以此篇從上<lb/>
　以來雖解為殷制無正據可憑因此小學大學是殷<lb/>
<pb n="9b"/>
　制不疑故云眀矣此養老之事非唯天子之法乃通<lb/>
　達於諸侯也至於八十年漸衰弱不堪來學受養君<lb/>
　以饗食之禮使人就家致之其受君命之時理須再<lb/>
　拜不堪為勞一坐於地而首再至於地也瞽人無目<lb/>
　恐其傾倒拜君命亦當如此<lb/>
　長樂陳氏曰年彌髙者養彌厚養彌厚者禮彌敬故<lb/>
　五十養於郷而不從力政六十養於國而不與服戎<lb/>
　七十養於學則天子袒而割牲執醬而饋執爵而酳<lb/>
<pb n="10a"/>
　此禮之所以彌敬也周之養老遺人掌委積外饔掌<lb/>
　割亨以至羅氏共羽物酒正共酒稾人共食其禮之<lb/>
　備具如此又視學以事之豈非仁之至義之盡哉孔<lb/>
　子於瞽者見之雖少必作過之必趨相之則毎事必<lb/>
　告其致恭敬如此則先王待之之禮均於老者不為<lb/>
　過矣内則曰九十者其家不從政瞽亦如之<lb/>
　嚴陵方氏曰養於鄉者特尊於一鄉之人而已養於<lb/>
　國者則尊於一國之人焉養於國者不離於臣道而<lb/>
<pb n="10b"/>
　已養於學者則有師道焉以其年彌髙而徳彌邵故<lb/>
　也然養之始於五十者以其始衰故也達於諸侯則<lb/>
　以有君道者皆所當然坐亦跪也拜君命之時足一<lb/>
　跪而首再至於地也凡拜必再故以首至於地而備<lb/>
　其數盖所以佚老者而不責之以筋力之禮也瞽以<lb/>
　無目而不便於禮故亦如之九十筋力尤衰又不必<lb/>
　親拜之矣特使人代受其命可也<lb/>
　清江劉氏曰養於鄉者鄉飲酒之禮五十者始預於<lb/>
<pb n="11a"/>
　養也六十養於國者有命賙餼老者則及之矣養於<lb/>
　學者則君就行焉<lb/>
　山隂陸氏曰養於鄉五十與養於國六十與養於學<lb/>
　七十後與六十者坐五十者立養於鄉之謂也春饗<lb/>
　孤子秋養耆老六十養於國之謂也<lb/>
五十異粻六十宿肉七十貳膳八十常珍九十飲食不<lb/>
離寢膳飲從於遊可也<lb/>
　鄭氏曰粻糧也貳副也遊謂出入止觀<lb/>
<pb n="11b"/>
　孔氏曰自此以下雜記卿大夫士及庶人年老節制<lb/>
　在家自養之法随年為品也五十始衰糧宜自異不<lb/>
　可與少壯者同也六十轉老故恒宿肉在帳下不使<lb/>
　求而不得也膳善食也七十恒令膳食有儲副不使<lb/>
　有闕也八十常使有珍竒美食九十飲食無時或急<lb/>
　求須得故不離於寢美善之膳水醬之飲從於所逰<lb/>
　之處可也<lb/>
　延平周氏曰孔子曰肉雖多不使勝食氣盖肉為天<lb/>
<pb n="12a"/>
　産所以養隂食為地産所以養陽養隂者常不使勝<lb/>
　於養陽者唯五十然後養隂者有以加故曰五十異<lb/>
　粻盖言異於強壯者也六十則不特異粻而又至於<lb/>
　有宿肉七十則不特有宿肉而又至於有貳膳貳與<lb/>
　大祭再貳之貳同意八十則不特有貳膳而又至於<lb/>
　有常珍九十則養之愈備故曰飲食不離寢膳飲從<lb/>
　於逰可也先王之法嘗寓於甚㣲使天下後世必於<lb/>
　五十然後異粻則養隂者之害己自節矣而至於九<lb/>
<pb n="12b"/>
　十養之愈備則為子者所以致其孝也<lb/>
　嚴陵方氏曰粻則地産以養其隂肉則天産以養其<lb/>
　陽膳用六牲以為膳而已珍用八物則為貴有膳則<lb/>
　肉可知有肉則粻可知異者不必宿宿者不必貳貳<lb/>
　者不必常言之輕重其禮之隆殺也由八十而下飲<lb/>
　食或<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>於閣而已於寢則亦離焉膳飲止於所居而<lb/>
　已於遊固不從焉故必九十然後飲食不離寢飲食<lb/>
　從於遊也雖然養之如此其備豈必人人及於是哉<lb/>
<pb n="13a"/>
　亦可而已<lb/>
　山隂陸氏曰八十常珍若豹胎象節猩脣燕髀是亦<lb/>
　珍也不得謂之常珍<lb/>
六十嵗制七十時制八十月制九十日脩唯絞紟衾冒<lb/>
死而后制<lb/>
　鄭氏曰絞紟衾冒一日二日而可為者<lb/>
　孔氏曰年既衰老預為送終之具嵗制謂棺也不易<lb/>
　可成故嵗制然此謂大夫以下耳人君即位為椑不<lb/>
<pb n="13b"/>
　待六十也其槨則死後為之以其葬尚賒故檀弓云<lb/>
　旬而布材是也時制謂一時可辦是衣物之難得者<lb/>
　是年轉老所須辦轉切也月制謂一月可辦衣物易<lb/>
　得者九十棺衣皆畢但日日脩理之為近於終故也<lb/>
　絞紟衾冒四物易成故生不逆為湏亡乃制也故檀<lb/>
　弓云一日二日而可為也者君子弗為也<lb/>
　嚴陵方氏曰凡此皆謂為送死之具也或以嵗或以<lb/>
　時或以月或以日者盖年愈髙而備之愈宜數故也<lb/>
<pb n="14a"/>
　八十而下皆曰制獨九十曰脩者盖創其始之謂制<lb/>
　治其壊之謂脩<lb/>
　延平周氏曰六十當以嵗制然財或不足而有至於<lb/>
　七十者則當以時制於七十又或不足而有至於八<lb/>
　十者則當以月制九十則日脩治之而已嵗然後時<lb/>
　時然後月者言其緩急之異絞紟衾冒死而後制以<lb/>
　其易具且又眀人子有所不忍也<lb/>
　馬氏曰自五十異粻而下此養生之禮也自六十嵗<lb/>
<pb n="14b"/>
　制而下此送死之禮也人之至於五十其氣始衰食<lb/>
　不可以不異故異粻自五十而上事親之日短人子<lb/>
　之於親養之必有加焉故宿肉至膳飲必從於遊也<lb/>
　有始必有終有生必有死此必然之理也人之至六<lb/>
　十以上則送死之禮不可以不具<lb/>
　新安朱氏曰嵗制者嵗以展而修之下時月日放此<lb/>
　山隂陸氏曰九十日脩不保月也八十月制不保時<lb/>
　也七十時制不保嵗也<lb/>
<pb n="15a"/>
五十始衰六十非肉不飽七十非帛不煖八十非人不<lb/>
煖九十雖得人不煖矣<lb/>
　鄭氏曰煖温也<lb/>
　嚴陵方氏曰三十曰壯四十曰強壯強則盛極矣盛<lb/>
　之極亦趨於衰故五十爲始衰之年自此而徃宜有<lb/>
　以扶其衰九十雖得人不煖則以衰之極養之宜無<lb/>
　所不至也<lb/>
　馬氏曰人之大化有四嬰孩也少壯也老耄也死亡<lb/>
<pb n="15b"/>
　也始衰離於少壯之年而入於老耄之時也先王之<lb/>
　時下無凍餒之民者盖五畝之宅樹之以桑而七十<lb/>
　可以衣帛矣雞豚狗彘之畜無失其時而六十則可<lb/>
　以食肉矣<lb/>
　山隂陸氏曰非肉不飽始於五十非帛不煖始於六<lb/>
　十皆極於七十<lb/>
　延平周氏曰孟子言五十可衣帛七十可食肉與此<lb/>
　不同者王制主言血氣而養血氣者以食為先以衣<lb/>
<pb n="16a"/>
　為次故曰五十始衰六十非肉不飽七十非帛不煖<lb/>
　孟子言王政而王政之序足衣然後足食故五十衣<lb/>
　帛七十食肉然孟子言五十衣帛此言五十始衰何<lb/>
　也謂王政既行雖始衰之年已能使之衣帛不待至<lb/>
　於六十<lb/>
五十杖於家六十杖於鄉七十杖於國八十杖於朝九<lb/>
十者天子欲有問焉則就其室以珍從<lb/>
　鄭氏曰就其室以珍從尊養之也<lb/>
<pb n="16b"/>
　長樂陳氏曰大夫七十而後賜之杖此五十而杖者<lb/>
　盖杖於家邦鄉國者不必待賜杖於朝則非賜不可<lb/>
　也九十就其室所以尊之以珍從所以養之也<lb/>
　嚴陵方氏曰杖者所以扶其力而優其禮也杖於家<lb/>
　者則不得杖於鄉杖於郷者則不得杖於國杖於國<lb/>
　者則不得杖於朝杖於朝者則無適而不以杖矣此<lb/>
　隆殺之别也伊耆氏共王之齒杖者以此至於九十<lb/>
　自不能至於朝矣天子欲有問焉則就其室以珍從<lb/>
<pb n="17a"/>
　之而杖有所不足道也前言廵守之禮曰問百年者<lb/>
　就見之而此言九十者何也彼之所言則一國之老<lb/>
　又不必有爵者焉故其禮為殺此之所言則天下之<lb/>
　老唯有爵者而已故其禮為備而又以珍從也祭義<lb/>
　又言八十君問則就之者彼言異禮此言常禮亦見<lb/>
　祭義解<lb/>
　延平周氏曰貴貴老老不可偏廢也八十與之杖老<lb/>
　老也而不免於朝者貴貴也九十則天子必就其室<lb/>
<pb n="17b"/>
　而問之者豈特老老而已盖將以尊賢也尊賢則北<lb/>
　靣可也就其室而問之何歉哉<lb/>
七十不俟朝八十月告存九十日有秩<lb/>
　鄭氏曰大夫士之老者君揖則退故不俟朝月告存<lb/>
　每月致膳也秩常也有常膳<lb/>
　孔氏曰此謂大夫士老年而聼致事者則七十杖於<lb/>
　國朝君之時入門至朝位君出揖之即退不待朝事<lb/>
　畢也若不聼致仕則祭義云七十杖於朝八十不俟<lb/>
<pb n="18a"/>
　朝告謂問也八十者君每月使人致膳告問存否九<lb/>
　十極老君則日使人以常膳致之故云日有秩<lb/>
　新安朱氏曰註揖君當作君揖<lb/>
　延平周氏曰不俟朝所以全其筋力也月告存所以<lb/>
　欲其生也日有秩所以厚其養也先王之於人也必<lb/>
　有養亷之具然後責之亷故卿大夫既有田以處子<lb/>
　孫而至於九十則又日有秩此仕於朝者所以無累<lb/>
　於終身而有恥於貪汚者也<lb/>
<pb n="18b"/>
　山隂陸氏曰告存告而後存之即日有秩不必告也<lb/>
　故孟子曰廪人繼粟庖人繼肉不以君命將之<lb/>
　廬陵胡氏曰月告存君使人每月問存否則老者告<lb/>
　云存也秩常也君日使人膳則八十月告存之時亦<lb/>
　致膳矣<lb/>
　嚴陵方氏曰日有秩日有常賜也若酒正之秩膳是<lb/>
　矣<lb/>
五十不從力政六十不與服戎七十不與賔客之事八<lb/>
<pb n="19a"/>
十齊喪之事弗及也<lb/>
　鄭氏曰五十力稍衰也力政城道之役也與及也八<lb/>
　十不齊則不祭也子代之祭是謂宗子不孤<lb/>
　孔氏曰上文嵗制及杖於家之屬兼含大夫士及庶<lb/>
　人之老此五十不從力政及不與服戎則唯據庶人<lb/>
　之事力政謂築城治道也其大夫士六十未致仕若<lb/>
　為軍將當與服戎故知此據庶人也服戎謂從軍為<lb/>
　士卒案易孟氏韓詩説年二十行役三十受兵六十<lb/>
<pb n="19b"/>
　還兵古周禮説國中自七尺以及六十野自六尺以<lb/>
　及六十有五皆征之許慎云漢承百王而制二十三<lb/>
　而役五十六而免六十五已老而周復征之非用民<lb/>
　意鄭駁之云周禮皆征之者使為胥徒給公家之事<lb/>
　如今之正衛耳胥徒事暇坐息之間多如鄭此説力<lb/>
　政田役為重故云五十免之故此五十不從力政祭<lb/>
　義五十不為甸徒是也戎事差輕六十不與服戎如<lb/>
　孟氏説六十還兵是也胥徒又輕故野外六十五猶<lb/>
<pb n="20a"/>
　征之若四郊之内以其多役故二十受役六十乃免<lb/>
　若於野則力役又少故十五征之六十五乃免若兵<lb/>
　革之事則三十受之如孟氏韓氏説是也鄭註謂宗<lb/>
　子不孤者以父是宗子年已八十子則代之而祭若<lb/>
　父不為宗子則不主祭祀無祭可代今已是父嫡子<lb/>
　代父而祭之是有父之宗子案喪服云宗子孤為殤<lb/>
　以無父則稱孤眀有父則不孤故云是謂宗子不孤<lb/>
　也<lb/>
<pb n="20b"/>
　長樂陳氏曰弛而不張文武不為張而不弛文武不<lb/>
　能晝作而暮息一日之理也三時作而冬息一嵗之<lb/>
　理也少壯作而老息一世之理也先王知其理如此<lb/>
　故為之禮以息之此經是已周官卿大夫國中自七<lb/>
　尺以及六十野自六尺以及六十有五皆征之則雖<lb/>
　五十猶從力政矣祭義五十不為甸徒則未六十不<lb/>
　與服戎矣豈非時異則禮異歟<lb/>
　延平周氏曰周官卿大夫及祭義所載與此經異同<lb/>
<pb n="21a"/>
　者盖舎征之法始於五十而征之之法極於六十有<lb/>
　五其間有征有不征者惟上之人度其筋力之何如<lb/>
　耳果筋力可任則不為五十而舎之果筋力可舎則<lb/>
　不待六十有五謂不及乎此與過乎此則非法也<lb/>
　嚴陵方氏曰從力政從力役之政也與服戎與兵戎<lb/>
　之事也力政則事之常者故五十已不從矣服戎則<lb/>
　事之變者故六十然後不與焉七十不與賔客之事<lb/>
　八十齊喪之事不及者盖事生之與事死事人之與<lb/>
<pb n="21b"/>
　事神不能無輕重之别故也或曰從或曰與或曰及<lb/>
　何也從謂行其事焉與則預之而已六十之與服戎<lb/>
　七十之與賔客非特不從其事也亦且不與之矣及<lb/>
　則傍有所加之謂以其衰老已甚非特不能從與於<lb/>
　事也而事固不當及於我矣然則從與者我從與於<lb/>
　事故言於事之上及則事有及於我故言於事之下<lb/>
　此其辨也<lb/>
　馬氏曰力政服戎此免於公者也賔客齊喪此免於<lb/>
<pb n="22a"/>
　私者也盖代之以子孫矣<lb/>
　山隂陸氏曰祭義曰五十不為甸徒即此所謂不與<lb/>
　力政雖不為徒猶以為士是未免服戎之事也<lb/>
五十而爵六十不親學七十致政唯衰麻為喪<lb/>
　鄭氏曰爵謂賢者命為大夫不親學不能備弟子禮<lb/>
　致政還其君事也<lb/>
　孔氏曰鄭知非命為士而云大夫者以王制殷法殷<lb/>
　則士無爵故知此是大夫也此謂凡常之人有賢德<lb/>
<pb n="22b"/>
　故五十始為大夫若其有徳不必五十故喪服小功<lb/>
　章云大夫為昆弟之長殤是㓜為大夫為兄之長殤<lb/>
　長樂陳氏曰顔子年未二十而孔子以為王佐之才<lb/>
　則非必五十可以爵也孔子六十有九猶以未聞大<lb/>
　道為恥則非必六十不親學也伯夷大公老而後歸<lb/>
　周則非必七十而致政也記之所言特以中人為法<lb/>
　而已<lb/>
　嚴陵方氏曰五十曰艾服官政故受爵於朝盖受爵<lb/>
<pb n="23a"/>
　則服官政故也六十曰耆指使故不親學所以事人<lb/>
　非所以使人故也七十曰老而傳故致政盖外則致<lb/>
　其政於君内則傳其事於子孫也唯衰麻為喪則於<lb/>
　曲禮言唯衰麻在身同義然此齊喪之事猶及也所<lb/>
　以異於八十者歟<lb/>
　金華應氏曰自五十養於國至七十致政非公私暇<lb/>
　豫而財力豐饒禮制脩舉而品節分眀道徳尊隆而<lb/>
　教化浹洽豈易及此<lb/>
<pb n="23b"/>
　山隂陸氏曰六十而猶學晚矣盖當是時雖離文字<lb/>
　可也唯衰麻為喪言雖重服唯服衰麻而已據子游<lb/>
　為之麻衰牡麻絰彼言麻衰此言衰麻衰麻先衰以<lb/>
　輕服服重也荀子曰七十唯衰存據此雖謂之麻衰<lb/>
　無牡麻絰矣<lb/>
有虞氏養國老於上庠養庶老於下庠夏后氏養國老<lb/>
於東序養庶老於西序殷人養國老於右學養庶老於<lb/>
左學周人養國老於東膠養庶老於虞庠虞庠在國之<lb/>
<pb n="24a"/>
西郊<lb/>
　鄭氏曰皆學名也異者四代相變耳或上西或上東<lb/>
　或貴在國或貴在郊上庠右學大學也在西郊下庠<lb/>
　左學小學也在國中王宫之東東序東膠亦大學在<lb/>
　國中王宫之東西序虞庠亦小學也西序在西郊周<lb/>
　立小學於西郊膠之言糾也庠之言養也周之小學<lb/>
　為有虞氏之庠制是以名庠云其立鄉學亦如之膠<lb/>
　或作絿<lb/>
<pb n="24b"/>
　孔氏曰此一莭眀養致仕老及庶人老給賜之事此<lb/>
　四代養老之處雖其名不同以殷人云右學左學虞<lb/>
　氏云上庠下庠學記云黨有庠文王世子云學干戈<lb/>
　羽籥於東序以此約之故知皆學名也養老必在學<lb/>
　者以學教孝悌之處故於中養老熊氏云國老謂卿<lb/>
　大夫致仕者庶老謂士也皇氏云庶老兼庶人在官<lb/>
　者其致仕之老大夫以上養從國老之法士養從庶<lb/>
　老之法故外饔云邦饗耆老掌其割亨鄭註引此周<lb/>
<pb n="25a"/>
　人養國老於東膠養庶老於虞庠是也虞殷尚質貴<lb/>
　取有成故大學在西小學在東夏周貴文取積漸長<lb/>
　養故大學在東小學在西故鄭註云上庠右學大學<lb/>
　也在西郊下庠左學小學也在國中王宫之東以虞<lb/>
　殷質俱貴於西故併言之夏周為文皆上東故亦併<lb/>
　言之云東序東膠亦大學在國中王宫之東西序虞<lb/>
　庠亦小學也西序在西郊周立小學於西郊是也云<lb/>
　周之小學為有虞氏之庠制者庠則後有室前有堂<lb/>
<pb n="25b"/>
　若夏后氏之序及周之學所在序者皆與庠制同其<lb/>
　州黨之序則歇前而已序則豫也故鄉射云豫則鈎<lb/>
　楹内堂則由楹外彼鄭註豫讀如成周宣榭火之榭<lb/>
　是也云其立鄉學亦如之者言鄉學亦為庠制故上<lb/>
　文云耆老皆朝于庠是也<lb/>
　長樂陳氏曰四代之學虞則上庠下庠夏則東序西<lb/>
　序殷則右學左學周則東膠虞庠而周則又有辟廱<lb/>
　成均瞽宗之名則上庠東序右學東膠大學也故國<lb/>
<pb n="26a"/>
　老於此養焉下庠西序左學虞庠小學也故庶老於<lb/>
　此養焉記曰天子設四學盖周之制也周之辟廱即<lb/>
　成均也東膠即東序也瞽宗即右學也盖以眀之以<lb/>
　法和之以道則曰辟廱以其成其虧均其過不及則<lb/>
　曰成均以養士則謂之庠以教人則謂之校以習射<lb/>
　事則曰序以糾徳行則曰膠以樂祖在焉則曰瞽宗<lb/>
　以居右焉則曰右學盖周之學成均居中其左東序<lb/>
　其右瞽宗此大學也虞庠在國之西郊則小學也記<lb/>
<pb n="26b"/>
　曰天子視學命有司行事祭先師先聖焉卒事遂適<lb/>
　東序設三老五更之席又曰食三老五更於大學所<lb/>
　以教諸侯之弟祀先賢於西學所以教諸侯之徳夫<lb/>
　天子視學則成均也命有司行事祭先師先聖焉即<lb/>
　祀先賢於西學也祀先賢於西學則祭於瞽宗也有<lb/>
　司卒事適東序設三老五更之席即養國老於東膠<lb/>
　也養國老於東膠即禮三老五更於大學也然則殷<lb/>
　之右學在周謂之西學亦謂之瞽宗夏之東序在周<lb/>
<pb n="27a"/>
　謂之東膠亦謂之大學盖夏學上東而下西殷學上<lb/>
　右而下左周之所存特其上者耳則右學東序盖與<lb/>
　成均並建於一丘之上而已由是觀之成均頒學政<lb/>
　右學祀樂祖東序飬老更右學東序不特存其制而<lb/>
　已又因其所上之方而位之也<hi>禮書</hi>
　嚴陵方氏曰上庠居於西郊西北者天所位也有虞<lb/>
　氏體天道而帝故以上庠為尊焉東序居於寅地而<lb/>
　寅卯者人所見也夏后氏立人道而王故以東序為<lb/>
<pb n="27b"/>
　尊焉殷尚質故以右學為尊右為隂之正而天地之<lb/>
　質成於隂之正故也周尚文故以東膠為首盖東為<lb/>
　陽之中而天地之文作於陽之中故也虞以上庠居<lb/>
　右然不謂之右而謂之上者盖天位在上不可謂之<lb/>
　右故也殷以右學為上然不謂之上而謂之右者盖<lb/>
　隂之道貴右不可謂之上故也東序居下庠之位然<lb/>
　不謂之下者盖夏后氏以東序為尊而下之名非所<lb/>
　以稱尊故也東膠居左學之位然不謂之左者盖周<lb/>
<pb n="28a"/>
　人以東膠為尊而左之名非所以稱尊故也國老猶<lb/>
　國子謂之國以對家言之則為貴故也庶老猶庶子<lb/>
　謂之庶以對適言之則為衆故也以庶老為衆則知<lb/>
　國老之為寡以國老為貴則知庶老之為賤矣然四<lb/>
　代之養老必以學何也盖王者之養老所以教天下<lb/>
　之孝也孝者所以盡子道而父子者人倫之始也學<lb/>
　所以眀人倫而已於此以養老不亦宜乎皆學也虞<lb/>
　曰庠夏曰序殷曰學周曰膠又何也庠者養也養以<lb/>
<pb n="28b"/>
　生物為事天道也故虞曰庠序者射也射以正己為<lb/>
　事人道也故夏曰序學者覺也覺民者所以反其質<lb/>
　故殷曰學膠者餙也餙物者所以制其文故周曰膠<lb/>
　雖然虞曰米廪則不特謂之庠矣夏曰校則不特謂<lb/>
　之序矣殷曰瞽宗則不特謂之學矣周曰辟廱則不<lb/>
　特謂之膠矣經言耆老皆朝于庠則庠又非獨虞有<lb/>
　之黨正屬於序子産不毁鄉校則序與校又非獨夏<lb/>
　有之學記言國有學則學又非獨殷有之盖合而言<lb/>
<pb n="29a"/>
　之則謂之庠謂之序謂之膠謂之校謂之米廪謂之<lb/>
　瞽宗謂之辟廱皆學也故孟子於殷又曰序於周又<lb/>
　曰庠且言學則三代共之而眀堂位則二代亦通謂<lb/>
　之學也<lb/>
　馬氏曰以方言之則東為上以内言之則國為内故<lb/>
　周人養國老於東膠夏后氏養國老於東序皆在於<lb/>
　國之内也以四方言之則西者成徳之地故有虞氏<lb/>
　養國老於上庠殷人養國老於右學皆在西也凡此<lb/>
<pb n="29b"/>
　皆其所向之不同也<lb/>
　延平周氏曰上庠下庠以尊卑言之也東序西序以<lb/>
　方言之也右學左學以位言之也上庠右學皆西也<lb/>
　東序東膠皆左也虞與殷尚右貴有為也夏與周尚<lb/>
　左貴陽位也國老庶老皆養之者恩也國老必於大<lb/>
　學庶老必於小學者義也孟子曰夏曰校殷曰序周<lb/>
　曰庠學則三代共之今於夏則謂之東序於周則謂<lb/>
　之東膠何也盖以其教人於此則皆得謂之校以其<lb/>
<pb n="30a"/>
　射於此則皆得謂之序以其養士於此則皆得謂之<lb/>
　庠以其糾不帥者於此則皆得謂之膠孟子之言特<lb/>
　其應時改造之名耳<lb/>
　山隂陸氏曰東膠虞庠郊學也文王世子曰凡語於<lb/>
　郊者此學也自諸侯言之膠其所謂校者邪左傳曰<lb/>
　鄭人遊於鄉校又曰夫人朝夕退而遊焉據此校雖<lb/>
　在鄉距國不逺矣　又新説曰上下二庠東西二序<lb/>
　左右二學東膠虞庠皆小學也先儒以舜上庠夏東<lb/>
<pb n="30b"/>
　序殷右學周東膠為四代之大學舜下庠夏西序殷<lb/>
　左學周虞庠為四代之小學非是也盖曰四代養老<lb/>
　之禮或在大學或在小學各不同三老五更者天子<lb/>
　之大老也故於大學養之記曰養三老五更於大學<lb/>
　是也國老庶老則養於小學而已<lb/>
　新安朱氏曰諸儒皆以養國老者為大學養庶老者<lb/>
　為小學盖亦因王制之言而意之耳陳氏説其位置<lb/>
　又與鄭氏諸儒之説不同皆無所考闕之可也<lb/>
<pb n="31a"/>
有虞氏皇而祭深衣而養老夏后氏收而祭燕衣而養<lb/>
老殷人冔而祭縞衣而養老周人冕而祭𤣥衣而養老<lb/>
　鄭氏曰皇冕屬也畫羽飾焉凡冕屬其服皆𤣥上纁<lb/>
　下有虞氏十二章周九章夏殷未聞凡養老之服皆<lb/>
　其時與羣臣燕之服有虞氏質深衣而已夏而改之<lb/>
　尚黒而黒衣裳殷尚白而縞衣裳周則兼用之𤣥衣<lb/>
　素裳其冠則牟追章甫委貎也諸侯以天子之燕服<lb/>
　為朝服燕禮曰燕朝服是服也王者之後亦以燕服<lb/>
<pb n="31b"/>
　為之魯季康子朝服以縞僭宋之禮也天子皮弁以<lb/>
　日視朝也<lb/>
　孔氏曰案周禮有設皇邸又云有皇舞皆為鳯皇之<lb/>
　字鳯羽五采故鄭註云畫羽飾之上註云虞夏之制<lb/>
　天子服有日月星辰此註云夏殷未聞者臯陶謨謂<lb/>
　之虞夏書故因云虞夏之制其實唯謂虞也鄭註飬<lb/>
　老之服皆與羣臣燕之服者以經云夏后氏燕衣而<lb/>
　飬老周人𤣥衣而養老周人燕用𤣥衣故知燕羣臣<lb/>
<pb n="32a"/>
　之服也深衣謂白布衣其冠未聞皇氏云服皇冠崔<lb/>
　氏以為與夏周同未知然否案郊特牲云大古冠布<lb/>
　齊則緇之大古則虞氏或用白布冠也夏尚黒燕衣<lb/>
　黒衣也縞衣白布深衣也縞白色生絹亦名為素周<lb/>
　則兼用之經云𤣥衣而養老若衣裳俱𤣥則與夏不<lb/>
　異又儀禮朝服緇布衣素裳緇則𤣥故為𤣥衣素裳<lb/>
　也云其冠則牟追章甫委貌者案儀禮朝服首著𤣥<lb/>
　冠𤣥冠即委貎以此推之則殷之朝服皆著章甫之<lb/>
<pb n="32b"/>
　冠夏朝服著牟追云諸侯以天子之燕服為朝服者<lb/>
　以燕禮諸侯燕臣子用朝服眀天子之燕亦朝服也<lb/>
　引燕禮云服是服者證燕時服是𤣥衣素裳之服也<lb/>
　玉藻云魯季康子朝服以縞若當時無朝服以縞康<lb/>
　子不應服之眀是宋人所著康子僭效之冠禮記云<lb/>
　周弁殷冔夏收鄭云弁名出於槃槃大也言所以自<lb/>
　廣大也冔名出於幠幠覆也所以自覆飾也收言所<lb/>
　以收斂髪也其制之異亦未聞冠禮記又云委貎周<lb/>
<pb n="33a"/>
　道也章甫殷道也毋追夏后氏之道也鄭註云委猶<lb/>
　安也言所以安正容貎章眀也殷質言以表眀丈夫<lb/>
　也毋發聲也追猶堆也夏后氏質以其形名之其制<lb/>
　之異同未聞<lb/>
　横渠張氏曰有虞氏言氏者止以其身而得天下自<lb/>
　庶人時已稱虞舜止嘗納于大麓元不曽有封大麓<lb/>
　者夏后氏言后者謂以君而得天下殷人與周人言<lb/>
　人者謂以衆而得天下以君者止以其君之身以衆<lb/>
<pb n="33b"/>
　者謂以其國之衆有此分别各以其所以得天下名<lb/>
　之夏后氏猶言夏君氏稱君者以國興禹崇伯之子<lb/>
　也殷周以衆興言以其衆興起於彼方也<lb/>
　嚴陵方氏曰祭非無衣也然主冠言之者盖冠在首<lb/>
　有尊尊之義而祭所以推尊尊之義故也養老非無<lb/>
　冠也然主衣言者盖衣在體有親親之仁焉而養老<lb/>
　所以眀親親之仁故也<lb/>
　馬氏曰先言祭者盖祭所以追養繼孝而年之貴乎<lb/>
<pb n="34a"/>
　天下久矣次乎事親也故以祭為先皇與收冔與冕<lb/>
　首所加之冠也深衣燕衣縞衣𤣥衣身所衣之服也<lb/>
　在祭祀則言冠而不言衣者言冠則知其有衣故虞<lb/>
　則十二章周則九章推此則二代可知矣在養老則<lb/>
　言衣而不言冠者言衣則知其有冠故毋追夏后氏<lb/>
　之道也章甫殷道也委貎周道也推此則有虞氏亦<lb/>
　可知矣<lb/>
　延平周氏曰有虞言氏而不言后夏后言后而言氏<lb/>
<pb n="34b"/>
　至殷周而皆言人者氏者言其旁出而有所别后者<lb/>
　言其繼世以為君盖堯以天道治人而舜以人道奉<lb/>
　天則舜於天道乃旁出而别之者也夏則繼於舜而<lb/>
　為旁出者也至於殷周人道而已矣<lb/>
　山隂陸氏曰燕衣燕居之衣𤣥端是也據卒食𤣥端<lb/>
　以居縞衣朝衣也據朝服之以縞自季康子始也𤣥<lb/>
　衣冕也據食三老五更於大學冕而總干養老夏后<lb/>
　氏以燕服殷人以朝服周人以祭服後王彌文也言<lb/>
<pb n="35a"/>
　燕則知有所謂朝言𤣥則知有所謂素言縞則知有<lb/>
　所謂麻深衣亦燕服其服之卑者也記曰朝𤣥端夕<lb/>
　深衣<lb/>
　金華應氏曰祭祀之事極其嚴故冕而𤣥衣纁裳則<lb/>
　上下各異其制養老之情貴其親故皮弁而緇衣則<lb/>
　上下相連而不殊取其便也<lb/>
凡三王養老皆引年八十者一子不從政九十者其家<lb/>
不從政廢疾非人不養者一人不從政父母之喪三年<lb/>
<pb n="35b"/>
不從政齊衰大功之喪三月不從政將徙於諸侯三月<lb/>
不從政自諸侯來徙家期不從政<lb/>
　鄭氏曰己而引户校年當行復除也老人衆多非賢<lb/>
　者不可皆養廢廢於人事自諸侯來從諸侯來也<lb/>
　孔氏曰將徙於諸侯謂大夫采地之民徙於諸侯為<lb/>
　民以其新徙湏當復除但諸侯地寛役少為人所欲<lb/>
　故唯三月不從政自諸侯來徙於家者謂諸侯之民<lb/>
　來徙於大夫之邑以大夫役多地狹欲令人貪之故<lb/>
<pb n="36a"/>
　期不從政案旅師云新甿之治皆聴之使無征役鄭<lb/>
　註引此文以證之是據民之遷徙也<lb/>
　長樂陳氏曰凡言養老必兼虞氏此特言三王引年<lb/>
　者逺則論略近則論詳故也有其徳而非其年則未<lb/>
　可以養有其年而非其徳則不可以養特言引年者<lb/>
　養老以年為主故也病者老者在所養喪者在所恤<lb/>
　徙者在所寛此所以或復其家或復其子或復其身<lb/>
　也周官大司徒以保息六養萬民有曰養老有曰寛<lb/>
<pb n="36b"/>
　疾以至小司徒卿大夫遂人皆辨其老者癈疾者旅<lb/>
　師凡新甿之治皆聴之使無征役然則辨其老者癈<lb/>
　疾者盖亦不特復其身而已新甿之無征役盖亦不<lb/>
　過期而己自家而將徙於諸侯三月不從政則自國<lb/>
　而將徙於大夫者可知自諸侯徙其家期不從政則<lb/>
　自大夫來徙國者可知先王之於徙者逺則有節近<lb/>
　則有授所以制之以義寛之以無征優之以下劑所<lb/>
　以綏之以仁　又禮書曰義故民忘其勞仁故民悦<lb/>
<pb n="37a"/>
　其徳此所以北山不均之刺不作於下而餘力之頌<lb/>
　日聞於上也後世踐更之法雖丞相之子不免戍邉<lb/>
　非所謂舍貴者也絳之老人辱在泥塗非所謂舎老<lb/>
　者也<lb/>
　嚴陵方氏曰引如負罪引匿之引盖引其年髙下以<lb/>
　為養禮之隆殺故也<lb/>
　延平周氏曰一子一人不從政則老者癈疾者有所<lb/>
　養居喪不從政則生者得以盡其哀戚將徙者不從<lb/>
<pb n="37b"/>
　政所以寛之也始來者不從政所以安之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷三十五<lb/>
</p>
<p>
</p>
  </div>
</body>
</text>
</TEI>
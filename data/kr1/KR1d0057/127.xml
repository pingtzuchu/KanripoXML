<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百二十七</head>
    <p>
<pb n="1a"/>
欽定四庫全書<lb/>
　禮記集説卷一百二十七　　宋　衛湜　撰<lb/>
君子之道費而隠夫婦之愚可以與知焉及其至也雖<lb/>
聖人亦有所不知焉夫婦之不肖可以能行焉及其至<lb/>
也雖聖人亦有所不能焉天地之大也人猶有所憾故<lb/>
君子語大天下莫能載焉語小天下莫能破焉詩云鳶<lb/>
飛戾天魚躍于淵言其上下察也君子之道造端乎夫<lb/>
婦及其至也察乎天地<lb/>
<pb n="1b"/>
　鄭氏曰與讀如賛者皆與之與憾恨也天地至大無<lb/>
　不覆載人尚有所恨況於聖人能盡備之乎語猶説<lb/>
　也所説大事謂先王之道所説小事謂若愚不肖夫<lb/>
　婦之知行也察猶著也言聖人之徳至于天則鳶飛<lb/>
　戾天至于地則魚躍于淵是其著明於天地也<lb/>
　孔氏曰賛者皆與冠禮文天地如冬寒夏暑人猶有<lb/>
　怨莫能載者天下之人無能勝載之者莫能破者言<lb/>
　似秋毫不可分破也聖人之徳上至於天則鳶飛戾<lb/>
<pb n="2a"/>
　天是翺翔得所下至於地則魚躍于淵是游泳得所<lb/>
　言聖人之徳上下明察此大雅旱麓美文王之詩今<lb/>
　文鳶飛喻惡人逺去魚躍喻善人得所此引斷章與<lb/>
　詩義殊君子行道初始造立端緒起於匹夫匹婦所<lb/>
　知所行及其至極之時明察於上下天地也<lb/>
　河南程氏曰費日用處<hi>伊川</hi>　問聖人亦何有不能<lb/>
　不知也曰天下之理聖人豈有不盡者盖於事有所<lb/>
　不徧知不徧能也至纎悉委曲處如農圃百工之事<lb/>
<pb n="2b"/>
　孔子亦豈能知哉<hi>伊川</hi>　又曰鳶飛魚躍言其上下<lb/>
　察也此一叚子思喫𦂳為人處與必有事焉而勿正<lb/>
　之意同活潑潑地㑹得時活潑潑地㑹不得只是弄<lb/>
　精神　又曰鳶飛戾天向上更有天在魚躍于淵向<lb/>
　下更有地在<hi>明道</hi>
　横渠張氏曰君子之道費而隱費日用隠不知也匹<lb/>
　夫匹婦可以與知與行是人所常用故曰費及其至<lb/>
　也雖聖人有所不知不能是隠也聖人若夷惠之徒<lb/>
<pb n="3a"/>
　亦未知君子之道若知君子之道亦不入於偏　又<lb/>
　曰君子之道達諸天故聖人有所不能夫婦之知淆<lb/>
　諸物故聖人有所不與　又曰戾天則極髙躍淵則<lb/>
　極深君子之道天地不能覆載　又曰此言物各得<lb/>
　其所上者安於上下者安於下是上下察盡也<lb/>
　藍田吕氏曰此已上論中此已下論庸此章言常道<lb/>
　之終始費用之廣也隱㣲密也費則常道隠則至道<lb/>
　唯能進常道乃所以為至道天地之大亦有所不能<lb/>
<pb n="3b"/>
　故人猶有憾況聖人乎天地之大猶有憾語大者也<lb/>
　有憾於天地則大於天地矣此所以天下莫能載愚<lb/>
　不肖之夫婦所常行語小者也愚不肖所常行雖聖<lb/>
　人亦有不可廢此所謂天下莫能破上至乎天地所<lb/>
　不能下至於愚不肖之所能則至道備矣自夫婦之<lb/>
　能至察乎天地則常道盡矣一本云庸者常道也費<lb/>
　用也隐不用也用者顯著而易知不用者㣲密而難<lb/>
　知易知者易能難知者難能盖易知易能者常道也<lb/>
<pb n="4a"/>
　難知難能者至道也音者瞽矇之所及知味者饔人<lb/>
　之所及知及其至也雖聖人之知而知音知味不如<lb/>
　師曠易牙之精故堯舜之知不徧愛物孔子自謂不<lb/>
　如老農老圃此聖人亦有所不知者也見孺子將入<lb/>
　井人皆有怵惕惻隠之心呼蹴而與之行道之人皆<lb/>
　所不屑及其至也充不忍人之心充無受爾汝之實<lb/>
　則愽施濟衆堯舜其猶病諸君子之道四孔子自謂<lb/>
　未能此聖人亦有所不能者也聖人亦有所不知語<lb/>
<pb n="4b"/>
　小者也知音知味為農為圃雖小道也専心致意亦<lb/>
　能貫乎至理造於精㣲周天下之用而不可闕此天<lb/>
　下所莫能破也聖人亦有所不能語大者也天地之<lb/>
　大人猶有所憾則道固大於天地矣聖人盡道財成<lb/>
　輔相以賛天地之化育合乎天地人而無間此天下<lb/>
　所莫能載也鳶飛於上魚躍於下上下察之至者也<lb/>
　愚不肖之夫婦可以與知可以能行則常道盡矣此<lb/>
　所以謂造端乎夫婦者也孝弟之至通乎神明光乎<lb/>
<pb n="5a"/>
　四海無所不通則至道成矣此所謂及其至也察乎<lb/>
　天地者也<lb/>
　上蔡謝氏曰鳶飛戾天魚躍于淵非是極其上下而<lb/>
　言盖真箇見得如此此正是子思喫𦂳道與人處若<lb/>
　從此解悟便可入堯舜氣象　又曰鳶飛戾天魚躍<lb/>
　于淵無些私意上下察以明道體無所不在非指鳶<lb/>
　魚而言也若指鳶魚言則上靣更有天下面更有地<lb/>
　在知勿忘勿助長則知此知此則知夫子與㸃之意<lb/>
<pb n="5b"/>
　　又曰詩云鳶飛戾天魚躍于淵猶韓愈所謂魚川<lb/>
　泳而烏雲飛上下自然各得其所也詩人之意言如<lb/>
　此氣象周王作人似之子思之意言上下察也猶孟<lb/>
　子所謂必有事焉而勿正察見天理不用私意也故<lb/>
　結上文云君子語大天下莫能載語小天下莫能破<lb/>
　今人學詩章句横在肚裏怎生得脱洒去<lb/>
　建安游氏曰道之用贍足萬物而萬物莫不資焉故<lb/>
　言費其本則視之不見聼之不聞故曰隠猶言肆而<lb/>
<pb n="6a"/>
　隠也唯費也則良知良能所自出故夫婦之愚不肖<lb/>
　可以與知而能行焉唯隠也則非有思者所可知非<lb/>
　有為者所可能故聖人有所不知不能焉盖聖人者<lb/>
　徳之盛而業之大者也過此以往則神矣無方也不<lb/>
　可知無體也不可能此七聖皆迷之地也天地之大<lb/>
　人猶有所憾者則祁寒暑雨之失中故也君子之道<lb/>
　無往而非中也其大無外而中無不周故天下莫能<lb/>
　載其小無閒而中無不足故天下莫能破上極于天<lb/>
<pb n="6b"/>
　下蟠於淵中無不在也故上下察是道也以為髙逺<lb/>
　邪則造端乎夫婦以為卑近邪則察乎天地孝經曰<lb/>
　事父孝故事天明事母孝故事地察盖事父母之心<lb/>
　雖夫婦之愚不肖亦與有焉及其至也天地明察神<lb/>
　明彰矣則雖聖人之徳又何以加此此中庸所以為<lb/>
　至也<lb/>
　延平楊氏曰道者人之所日用也故費雖曰日用而<lb/>
　至賾存焉故隠盖自可欲之善至充實輝光之大致<lb/>
<pb n="7a"/>
　知力行之積也大而化之至於不可知之神則非知<lb/>
　力所及也徳盛仁熟而自至焉耳故及其至也聖人<lb/>
　有所不知不能焉　又曰祁寒暑雨之變其機自爾<lb/>
　雖天地之大不能易其節也大道之不可能也如是<lb/>
　而人雖有憾焉道固自若也故下文申言之　又曰<lb/>
　大而無外天下其孰能載之小而無倫天下其孰能<lb/>
　破之道至乎是則天地之大萬物之多皆其分内耳<lb/>
　故曰鳶飛戾天魚躍于淵言其上下察也鳶飛魚躍<lb/>
<pb n="7b"/>
　非夫體物而不遺者其孰能察之雖然其端豈逺乎<lb/>
　哉始於夫婦之愚不肖與知能行者而已故又曰君<lb/>
　子之道造端乎夫婦及其至也察乎天地<lb/>
　河東侯氏曰前章言唯聖者能之子思恐學者以謂<lb/>
　中者之道極乎髙深不可及而止也故又曰君子之<lb/>
　道費而隠皆日用之事雖夫婦之愚不肖亦能知之<lb/>
　亦能行之及其至則雖聖人亦有所不知不能焉謂<lb/>
　其不能者非聖人不能於此力有所不逮也如孔子<lb/>
<pb n="8a"/>
　問禮於老𥅆訪官名於郯子謂異世之禮制官名之<lb/>
　因革所尚不同不可强知故也又如聖而不可知之<lb/>
　神大徳祿位名夀舜之必得而孔子不得又如博施<lb/>
　濟衆修己以安百姓欲盡聖人溥博無窮之心極天<lb/>
　之所覆極地之所載無不被其澤者雖堯舜之仁亦<lb/>
　在所病也又如民可使由之不可使知之日用之費<lb/>
　民固由之矣其道中庸則安能人人知之雖使堯舜<lb/>
　之為君周孔之為臣所過者化所存者神立之斯立<lb/>
<pb n="8b"/>
　道之斯行綏之斯來動之斯和其化者不越所過者<lb/>
　爾又安能使窮荒極逺未綏未動未過者皆化哉此<lb/>
　亦聖人之所不能也<lb/>
　新安朱氏曰此第十二章子思之言盖以申明首章<lb/>
　道不可離之意也其下八章雜引孔子之言以明之<lb/>
　費用之廣也隠體之㣲也君子之道近自夫婦居室<lb/>
　之間逺而至於聖人天地之所不能盡其大無外其<lb/>
　小無内可謂費矣然其理之所以然則隠而莫之見<lb/>
<pb n="9a"/>
　也盖可知可能者道中之一事及其至而聖人不知<lb/>
　不能則舉全體而言聖人固有所不能盡也人所憾<lb/>
　於天地如覆載生成之偏及寒暑災祥之不得其正<lb/>
　者鳶鴟類戾至也察著也子思引此詩以明化育流<lb/>
　行上下昭著莫非此理之用所謂費也然其所以然<lb/>
　者則非見聞所及所謂隠也　又曰道之用廣而其<lb/>
　體則㣲密而不可見所謂費而隠也即其近而言之<lb/>
　男女居室人道之常雖愚不肖亦能知而行之極其<lb/>
<pb n="9b"/>
　逺而言之則天下之大事物之多聖人亦容有不盡<lb/>
　知盡能者也然非獨聖人有所不知不能也天能生<lb/>
　覆而不能形載地能形載而不能生覆至於氣物流<lb/>
　行則隂陽寒暑吉凶災祥不能盡得其正者尤多此<lb/>
　所以雖以天地之大而人猶有憾也夫自夫婦之愚<lb/>
　不肖所能知行至於聖人天地之所不能盡道盖無<lb/>
　所不在也故君子之語道也其大至於天地聖人所<lb/>
　不能盡而道無不包則天下莫能載矣其小至於夫<lb/>
<pb n="10a"/>
　婦之愚不肖所能知能行而道無不體則天下莫能<lb/>
　破矣道之在天下其用之廣如此可謂費矣而其所<lb/>
　用之體則不離乎此而有非視聼之所及者此所以<lb/>
　謂費而隠也子思之言至此極矣然猶以為不足以<lb/>
　盡其意也故又引詩以明之曰鳶飛戾天魚躍于淵<lb/>
　所以言道之體用上下昭著而無所不在也造端乎<lb/>
　夫婦極其近小而言也察乎天地極其逺大而言也<lb/>
　盖夫婦之際隠㣲之間尤見道之不可離處知其造<lb/>
<pb n="10b"/>
　端乎此則其所以戒慎恐懼之實無不至矣易首乾<lb/>
　坤而重咸恒詩首闗雎而戒淫佚書記釐降禮謹大<lb/>
　昬皆此意也　又曰諸説如程子至矣張子以聖人<lb/>
　為夷恵之徒既已失之又曰達諸天淆諸物聖人所<lb/>
　不知所不與則又析其所不知不為而兩之皆不可<lb/>
　曉也已曰諸家以夫婦之能知能行者為道之費聖<lb/>
　人之所不知不能而天地有憾者為道之隠其於文<lb/>
　義恊矣若從程子之説則使章内専言費而不及隠<lb/>
<pb n="11a"/>
　恐其有未安也曰謂不知不能為隠似矣若天地有<lb/>
　憾鳶飛魚躍察乎天地而欲亦謂之隠則恐未然且<lb/>
　隠之為言正以其非言語指陳之可及耳故獨舉費<lb/>
　而常黙具乎其中若於費外别有隱而可言則已不<lb/>
　得為隠矣程子之云又何疑邪　曰然則程子所謂<lb/>
　鳶飛魚躍子思喫𦂳為人處與必有事焉而勿正心<lb/>
　之意同活潑潑地者何也曰道之流行發見於天地<lb/>
　之間無所不在在上則鳶之飛而戾于天者此也在<lb/>
<pb n="11b"/>
　下則魚之躍而出乎淵者此也其在人則日用之間<lb/>
　人倫之際夫婦之所知所能而聖人之所不知不能者<lb/>
　亦此也此其流行發見於上下之間者可謂著矣子<lb/>
　思於此指而言之唯欲學者於此黙而識之則為有<lb/>
　以洞見道體之妙而無疑而程子以為子思喫𦂳為<lb/>
　人處者正以示人之意為莫切於此也其曰與必有<lb/>
　事焉而勿正心之意同活潑潑地則又以明道之體<lb/>
　用流行發見充塞天地亘古及今雖未嘗有一毫之<lb/>
<pb n="12a"/>
　空闕一息之間斷然其在人而見諸日用之間者則<lb/>
　初不外乎此心故必此心之存而後有以自覺也必<lb/>
　有事焉而勿正心活潑潑地亦曰此心之存而全體<lb/>
　呈露妙用顯行無所滯礙云爾非必仰而視乎鳶之<lb/>
　飛俯而觀乎魚之躍然後可以得之也抑孟子此言<lb/>
　固為精密然但為學者集義養氣而發耳至於程子<lb/>
　借以為言則又以發明學者洞見道體之妙非但如<lb/>
　孟子之意而已也盖此一言雖若二事然其實則必<lb/>
<pb n="12b"/>
　有事焉半詞之閒已盡其意善用力者苟能於此超<lb/>
　然黙㑹則道體之妙已躍如矣何待下句而後足於<lb/>
　言邪聖賢特恐學者用力之過而反為所累故更以<lb/>
　下句解之欲其雖有所自而不為所累耳非謂必有<lb/>
　事焉之外又當别説此念以為正心之防也　又曰<lb/>
　吕氏分此已上論中以下論庸又謂費則常道隠則<lb/>
　至道恐皆未安謝氏既曰非是極其上下而言矣又<lb/>
　曰非指鳶魚而言盖曰子思之引此詩佑借二物以<lb/>
<pb n="13a"/>
　明道體無所不在之實非以是為窮其上下之極而<lb/>
　形其無所不包之量也又非以故二物專為形其無<lb/>
　所不在之體而欲學之者必觀乎此也此其發明程<lb/>
　子之意盖有非一時同門之士所得聞者而又别以<lb/>
　夫子與㸃之意明之則其為説益以精矣但所謂察<lb/>
　見天理者恐非本文之訓而於程子之意亦未免小<lb/>
　失之耳游氏之説其不可曉者尤多如以良知良能<lb/>
　之所自出為道之費則良知良能者不得為道而在<lb/>
<pb n="13b"/>
　道之外矣又以不可知不可能者為道之隠則所謂<lb/>
　道者乃無用之長物而人亦無所頼於道矣所引天<lb/>
　地明察似於彼此文義兩皆失之至於所謂七聖皆<lb/>
　迷之地則莊生邪遁荒唐之語尤非所以論中庸也<lb/>
　楊氏以大而化之非知力所及為聖人不知不能以<lb/>
　祁寒暑雨雖天地不能易其節為道之不可能而人<lb/>
　所以有憾於天地則於文義既有所不通而又曰人<lb/>
　雖有憾而道固自若則其失愈逺矣其曰非體物而<lb/>
<pb n="14a"/>
　不遺者其孰能察之其用體字察字又皆非經文之<lb/>
　正意也大抵此章若從諸家以聖人所不知不能為<lb/>
　隠則其為説之弊必至於此而後己嘗試循其説而<lb/>
　體騐之若有以使人神識飛揚眩瞀迷惑而無所底<lb/>
　止子思之意其不出此也必矣唯侯氏不知不能之<lb/>
　説最為明白但所引聖而不可知者孟子本謂人所<lb/>
　不能測耳非此文之意也其他又有大不可曉者亦<lb/>
　不足深論也　又語錄曰子思言鳶飛魚躍與孟子<lb/>
<pb n="14b"/>
　言勿忘勿助長此兩處語意各自别後人因程子此<lb/>
　兩處皆是喫𦂳為人處只管去求他同處遂至牽合<lb/>
　永嘉周氏曰嗚呼中庸之難能也而亦不可以苟為<lb/>
　也或者曰道易知也吾殫聰明以審之道不過乎仁<lb/>
　義禮樂而已曰仁義禮樂是道之用非吾所謂道也<lb/>
　或者曰道易行也吾盡心力而為之道不過乎君臣<lb/>
　父子夫婦兄弟朋友之交而已曰君臣父子夫婦兄<lb/>
　弟朋友之交是道之所寓非吾所謂道也吾之所謂<lb/>
<pb n="15a"/>
　道者體之一心無不足施之天下為有餘沛然行乎<lb/>
　仁義禮樂之塗君臣父子夫婦兄弟朋友之閒而不<lb/>
　亂然而吾不自知焉非特不自知焉則亦無所知焉<lb/>
　故子思之論至所言君子之道費而隠則曰夫婦之<lb/>
　愚可以與知焉及其至也雖聖人亦有所不知焉夫<lb/>
　婦之不肖可以能行焉及其至也雖聖人亦有所不<lb/>
　能焉愚讀中庸至此卷伏而思之盖始而疑中而知<lb/>
　終而覺然後知子思果知道也果不吾欺也其至也<lb/>
<pb n="15b"/>
　果不可以知也豈不謂大而能化與道一體而不吾<lb/>
　知也世之論者或以謂道之至聖人實有所不知君<lb/>
　子則曰百工之事各有其至而聖人盖有所不知者<lb/>
　是皆過不及之論也夫道之至雖聖人有所不得知<lb/>
　是果不可以知也道而不可以知然則人安取夫道<lb/>
　哉是以道為虚名不可為之事而自棄者之論若子<lb/>
　思論中發其大義至於語聖人又止區區論其百工<lb/>
　之事抑何淺期子思哉是又不及之論也中庸之書<lb/>
<pb n="16a"/>
　語道之要學者宜以志慮考之不疑於其間不察其<lb/>
　奥而唯迹之窮猥與塵編斷簡俱腐至於老死而不<lb/>
　能一言悲哉<lb/>
　嚴陵方氏曰知之者存乎知故於夫婦曰愚行之者<lb/>
　存乎才故於夫婦曰不肖以道則雖小猶為有餘以<lb/>
　形則雖大猶為不足有餘則無不慊不足則有所憾<lb/>
　所謂天地者亦以形言之而已故曰天地之大也人<lb/>
　猶有所憾素問曰天不足西北地不滿東南此天地<lb/>
<pb n="16b"/>
　之形有所不足也書曰夏暑雨小民惟曰怨咨冬祁<lb/>
　寒小民亦惟曰怨咨此人猶有所憾也惟君子為能<lb/>
　出乎形而入乎道又何憾之有凡有量者皆可載凡<lb/>
　有質者皆可破君子之道顯諸仁則充實光輝至大<lb/>
　不可圉豈復有量哉此語大所以天下莫能載也藏<lb/>
　諸用則㣲妙無迹至精無形豈復有質哉此語小所<lb/>
　以天下莫能破也然道之為物方其小也未嘗不大<lb/>
　方其大也未嘗離小君子體之衆人觀之乃强為事<lb/>
<pb n="17a"/>
　名爾故每以語稱之<lb/>
　山隂陸氏曰夫道不言而足故凡有言皆費也雖費<lb/>
　君子有不得已也費故可以與知焉隠故雖聖人有<lb/>
　所不知聖人無所不覺有所不知鳶飛戾天有見於<lb/>
　上魚躍于淵有見於下<lb/>
　温陵陳氏曰此一章最切吾體中庸之道只在日用<lb/>
　之間而不可他求雖在日用之間而有至㣲至妙之<lb/>
　理焉及其至也一語指道之極處言也極處即中也<lb/>
<pb n="17b"/>
　在書為皇極在禮為中庸若過與不及便非中矣今<lb/>
　俗學以聖人有所不知有所不能驅駕太髙謂人皆<lb/>
　不可企及遂分聖賢為等級初不知聖人豈有絶人<lb/>
　為道之路至者無欠無餘也聖人盖知之以不知能<lb/>
　之以不能也學者功用在於察之一字孟軻云習矣<lb/>
　而不察習堯舜文王之道苟不致察則為楊為墨矣<lb/>
　盖有似是而非如章子之孝仲子之廉尾生之信固<lb/>
　當致察察之者視之詳也舜能致其察故能執其中<lb/>
<pb n="18a"/>
　顔子能致其察至於問仁則有請事斯語而曽子尤<lb/>
　致其察者故能三省其身子張亦能致其察故有書<lb/>
　紳之語鳶魚之飛躍聖人何以見之上下致其察故<lb/>
　也吾之道亦猶鳶魚之飛躍皆在目前初不離性分<lb/>
　之内由是心以推之則鳶飛魚躍之理可以至乎道<lb/>
　亦在乎察之而已<lb/>
　莆陽鄭氏曰無一事一物而遺乎此理者豈不費乎<lb/>
　舉天下行之而鮮有知其道豈不隠乎唯費而隠乃<lb/>
<pb n="18b"/>
　為君子之道若乃棄人倫幻形色空談廢事而卒無<lb/>
　歸隠則隠矣而非費也道與事離而為二則偏矣豈<lb/>
　所謂中庸之學天地之大人猶憾焉者以祁寒暑雨<lb/>
　之偏也至君子之道無所往而不適中如日月之明<lb/>
　容光必照豈有大小之間大莫能載者言生天生地<lb/>
　此道也道又大於天地所以大莫能載小莫能破者<lb/>
　至纎至悉亦此道也愚夫愚婦之所能雖聖人亦不<lb/>
　外是所以莫能破此理所該安有限量飛潛所至無<lb/>
<pb n="19a"/>
　不徧滿故曰上下察君子之道其上達乃至於此及<lb/>
　其用也不出乎人倫世故故曰造端乎夫婦<lb/>
　莆陽林氏曰聖人豈直不知不能哉知到不知處能<lb/>
　到不能處此聖人所以為聖人也六合之外聖人存<lb/>
　而不論是不知也寂然不動感而遂通天下之故此<lb/>
　不能也若夫胷中更有知有能則其知道淺矣故聖<lb/>
　人以不知不能為到處<lb/>
　兼山郭氏曰道者無不在也夫婦之能知能行亦道<lb/>
<pb n="19b"/>
　也聖人之不能知不能行亦道也然則聖人何為而<lb/>
　不知乎今夫積土成山積水成淵自其積之始雖愚<lb/>
　夫愚婦之所能為及其至也草木禽獸蛟龍魚鼈之<lb/>
　所生烝而為雲氣降而為雨露其神化妙用變通百<lb/>
　出雖聖人亦所不能知理亦然也<lb/>
　長樂陳氏曰中庸猶五穀愈食愈有味若其他雖珍<lb/>
　異一食而喜再食而厭惟五榖日日食之雖没齒無<lb/>
　厭也君子之道其所謂費者其日食之謂乎所謂隠<lb/>
<pb n="20a"/>
　者其没齒無厭之謂乎<lb/>
　江陵項氏曰費猶博也隠猶約也道雖甚博為之甚<lb/>
　約此章先言道之費自夫婦之愚至人猶有所憾言<lb/>
　道之所該形氣不足以盡之故聖人之聖有不能兼<lb/>
　於愚夫愚婦之事天地之大有不能免於小人之憾<lb/>
　皆形氣之限也故君子語道之大處則麗於形氣者<lb/>
　雖毫末猶為大也鳶飛戾天魚躍于淵言其上下察<lb/>
　也凡形氣之所至無非道者君子之道造端乎夫婦<lb/>
<pb n="20b"/>
　及其至也察乎天地此言君子之道非言君子也近<lb/>
　起於愚夫愚婦逺極於天地之間道無不該夫婦天<lb/>
　地以喻大小之極非論其精粗淺深此章專言其費<lb/>
　下章始言其隱<lb/>
　范陽張氏曰君子之道即中庸也中庸不離喜怒哀<lb/>
　樂已發未發之間此日用所不免豈非費乎費當為<lb/>
　費用之費雖夫婦之愚不肖豈有無喜怒哀樂者此<lb/>
　所謂可以與知可以能行者然由戒謹不睹恐懼不<lb/>
<pb n="21a"/>
　聞以養喜怒哀樂使為中為和以位天地育萬物雖<lb/>
　聖人猶皇皇汲汲自謂有所不知有所不能焉豈非<lb/>
　隱乎盖自以為知自以為能則止矣止非中庸也唯<lb/>
　若有所不知有所不能則戒謹恐懼其敢一日而已<lb/>
　乎此理㣲矣力行者能識之　又曰天地雖大不免<lb/>
　有日月薄蝕彗孛飛流山川震動草木倒植寒暑失<lb/>
　中雨暘差序水旱相繼札瘥流行此人所以不免有<lb/>
　憾然則財成其道輔相其宜彌綸範圍真有待於中<lb/>
<pb n="21b"/>
　庸耳　又曰君子之道所以大莫能載小莫能破以<lb/>
　其戒謹不睹恐懼不聞察於㣲茫之功也戒謹恐懼<lb/>
　則於未形之先未萌之始已致其察察之之至至於<lb/>
　鳶飛魚躍而察乃在焉居人倫之先者夫婦是也欲<lb/>
　識不睹不聞之實當於夫婦而察之夫婦之道正則<lb/>
　天地之道皆正矣察之何如非心一形邪意一作無<lb/>
　不見其所自起知其所由來戒謹恐懼而不敢肆焉<lb/>
　察之既熟豈待夫婦間凡象生於見形起於㣲上際<lb/>
<pb n="22a"/>
　下蟠察無不在所以如鳶之飛於天如魚之躍于淵<lb/>
　察乃随飛躍而見焉而況日月星辰之運動山川草<lb/>
　木之流峙乎大含元氣而天下莫能載小入無間而<lb/>
　天下莫能破察之之功如此君子於謹獨之學其可<lb/>
　忽邪<lb/>
　四明沈氏曰人猶有所憾憾只是有不足天地之意<lb/>
　人憾天地之大固知有大於天地者然人能憾天地<lb/>
　之大以為小者亦非常人必其見卓然出於天地範<lb/>
<pb n="22b"/>
　圍之外者然後能憾之也天地之大猶有憾聖人不<lb/>
　知不能上天之載無聲無臭此君子語道之大處造<lb/>
　端乎夫婦與知與能徳輶如毛此語道之小處六合<lb/>
　雖大未離其内一天之下何能容之所以莫能載也<lb/>
　秋毫雖小待之成體百姓日用何能間之所以莫能<lb/>
　破也<lb/>
　髙要譚氏曰夫天地猶有憾聖人猶有所不能此則<lb/>
　語之大也語之大則髙深而難窮故曰天下莫能載<lb/>
<pb n="23a"/>
　道造端乎夫婦而愚與不肖皆可與知此則語之小<lb/>
　也語之小則切當而可騐故曰天下莫能破夫推道<lb/>
　之始終自夫婦之㣲而極於天地之大學者當於此<lb/>
　取則以極其性分之所至可也若更欲窮髙極深則<lb/>
　蕩然無下工用力處故夫子復引詩以譬之曰鳶飛<lb/>
　戾天魚躍于淵言其上下察也察字猶要玩繹夫天<lb/>
　之髙不可得而窮鳶飛所戾之處則人之所見極矣<lb/>
　地之深不可得而測魚躍而出之處則人之所見極<lb/>
<pb n="23b"/>
　矣聖人示人以中庸常行之道極其所至以此為準<lb/>
　天地之間有鳶之飛有魚之躍自得其得自樂其樂<lb/>
　各極性分所至有不能自已者人能黙識此理便可<lb/>
　涵泳一己之性優游愉怡其樂無窮孟子所謂樂則<lb/>
　生生則烏可已烏可已則不知手之舞之足之蹈之<lb/>
　也盖學道者貴乎識此道生動之意若不識此道生<lb/>
　動之意則鬰結滯礙其居也如被桎梏其行也如觸<lb/>
　牆壁烏能乆而不已乎學者欲見飛躍端的要當以<lb/>
<pb n="24a"/>
　自已胷次與天地相準涵養此心一息不忘乆乆便<lb/>
　自見矣<lb/>
　永康陳氏曰惟費故隠橫渠曰聚則明散則隠道以<lb/>
　知為始以不知為至詩曰不識不知順帝之則道以<lb/>
　能行為始以不能為至易曰不疾而速不行而至天<lb/>
　地之大也猶有所憾易曰天地設位聖人成能語大<lb/>
　道之全體語小道之致用鳶飛戾天魚躍于淵鼓萬<lb/>
　物而無乎不在者天理也故君子無所不至其察乎<lb/>
<pb n="24b"/>
　夫婦可以與知可以能行之地也天地有所不知有<lb/>
　所不能之地也造端於可以與知可以能行之地此<lb/>
　精義入神利用安身之事也致察於有所不知有所<lb/>
　不能之地此過此以往窮神知化之事也要之可以<lb/>
　與知便是有所不知之端可以能行便是有所不能<lb/>
　之端君子之學動有依據不如異端之修然直指泛<lb/>
　然無著也<lb/>
　嚴陵喻氏曰天地之大也人猶有所憾天地氣形也<lb/>
<pb n="25a"/>
　此道非氣形所能囿天地在此道中特物之最巨者<lb/>
　耳故有憾於天地者以其雖大而實囿於氣形非若<lb/>
　此道之無方無體非氣形之所能囿也非氣形之所<lb/>
　能囿非天下之至大者與無氣形之可見非天下之<lb/>
　至小者與語大而至於此非推而廣之也其大無外<lb/>
　孰能載之語小而至於此非斂而藏之也其小無内<lb/>
　孰能破之<lb/>
　宣城奚氏曰天下事可以加思者皆可知也可以致<lb/>
<pb n="25b"/>
　力者皆可能也至理所在無言可傳無象可則明目<lb/>
　而視不可得而見傾耳而聼不可得而聞是豈可以<lb/>
　加思致力也哉不可加思則無所容吾知也不可致<lb/>
　力則無所容吾能也易曰過此以往未之或知經曰<lb/>
　中庸不可能凡可知可能者理之粗者也吾夫子性<lb/>
　天道之不可聞一貫之理非由學識知與能何庸施<lb/>
　焉如回之卓爾參之一唯㸃之詠歸自有不容言之<lb/>
　妙誠非可以區區之精神强揉而力取也蔡氏曰此<lb/>
<pb n="26a"/>
　總言達道也男女居室人倫之始故首以夫婦言之<lb/>
　與知者智之端能行者仁之端及其至者勇之義道<lb/>
　非徳不凝故以智仁勇起之聖人不知不能盖道徳<lb/>
　之至四時自行百物自生矣鳶飛戾天魚躍于淵言<lb/>
　道之流行上下昭著無物不在即下之所謂體物不<lb/>
　遺者同時同義但一主乎體一主乎用耳又曰費而<lb/>
　隱猶柔而立也三字只是形容一道字自夫婦之愚<lb/>
　不肖與知與能至聖人有所不知不能皆隠而隠也<lb/>
<pb n="26b"/>
　　又曰人莫不有是性故雖夫婦之愚不肖可以與<lb/>
　知能行及其至也則盡性至命矣至命故雖聖人有<lb/>
　所不知不能　又曰及其至也即所謂形著動變之<lb/>
　積而至於至誠之化也　又曰聖人有所不能不知<lb/>
　即生物不測之義易曰過此以往未之或知正與此<lb/>
　義同　又曰語大天下莫能載者言道之費也語小<lb/>
　天下莫能破者言道之隠也盖將自其費者而言之<lb/>
　則其用廣天下莫有能具載之者自其隠者而言之<lb/>
<pb n="27a"/>
　則其體㣲天下莫能破之者所以賛其費隠之盛也<lb/>
　　又曰鳶飛戾天魚躍于淵賛上文及其至也之妙<lb/>
　道體流行上下昭著莫知所以然而然至此亦豈聖<lb/>
　人所知所能哉<lb/>
　晉陵錢氏曰此一節謂中庸之道自察而入君子之<lb/>
　道不能語人亦在夫人察之而已夫婦可以與知能<lb/>
　行此君子之入道所謂造端也察乎天地則天地之<lb/>
　間無非此道非聖人所能知能行也故求中庸在乎<lb/>
<pb n="27b"/>
　知求知之在乎察大學曰致知在格物格物亦察也<lb/>
　東萊吕氏曰天下莫能載者方是大天下莫能破者<lb/>
　方是小<lb/>
　嵩山晁氏曰語夫天下莫能事之大則其大者誠也<lb/>
　語夫天下莫能分之小則其小者誠也盖雖大而中<lb/>
　也其小亦中也人誰有憾於予哉<lb/>
　新定顧氏曰道之本體莫測其始莫窮其終天地不<lb/>
　得不施生日月不得不代明萬物不得不消息聖人<lb/>
<pb n="28a"/>
　知其出於此道爾安能知此道之所以然邪故曰聖<lb/>
　人亦有所不知焉今夫天下之生乆矣一治一亂聖<lb/>
　人汲汲皇皇立經陳紀垂世立教凡以求天下之長<lb/>
　治而無亂也然而卒不能也堯湯有水旱之災則其<lb/>
　不能得之天者如此夫子有陳蔡之厄則其不能得<lb/>
　之人者如此説者因是歸之於數夫數出於道者也<lb/>
　聖人容有不能轉移者故曰聖人亦有所不能<lb/>
　新定錢氏曰舉天下之有形者無不載矣所以莫能<lb/>
<pb n="28b"/>
　載者何物舉天下之有形者皆可破矣所以莫能破<lb/>
　者何物於鳶之飛魚之躍而有㑹焉則其説昭昭矣<lb/>
　故曰上下察察處呈露焉可誣也<lb/>
子曰道不逺人人之為道而逺人不可以為道詩云伐<lb/>
柯伐柯其則不逺執柯以伐柯睨而視之猶以為逺故<lb/>
君子以人治人改而止忠恕違道不逺施諸己而不願<lb/>
亦勿施於人君子之道四丘未能一焉所求乎子以事<lb/>
父未能也所求乎臣以事君未能也所求乎弟以事兄<lb/>
<pb n="29a"/>
未能也所求乎朋友先施之未能也庸徳之行庸言之<lb/>
謹有所不足不敢不勉有餘不敢盡言顧行行顧言君<lb/>
子胡不慥慥爾<lb/>
　鄭氏曰則法也言持柯伐木將以為柯近以柯為尺<lb/>
　寸之法也人有過君子以人道治之其人改則止赦<lb/>
　之不責以人所不能也違猶去也聖人而曰我未能<lb/>
　一焉明人當勉之無己庸猶常也徳常行也言常謹<lb/>
　也慥慥乎篤實言行相應之貌<lb/>
<pb n="29b"/>
　孔氏曰自此至徼幸一節明中庸之道去人不逺但<lb/>
　行於己則能及物所引詩豳風伐柯之篇柯斧柄也<lb/>
　周禮云柯長三尺愽三寸柯柄長短其法不逺人猶<lb/>
　以為逺明為道不可以逺也所求乎子以下四者言<lb/>
　欲求之於他人必先行之於己欲求乎子以孝道事<lb/>
　己湏以孝道事父母夫子聖人猶曰我未能凡人當<lb/>
　勉之無已又譬如己為諸侯欲求於人以忠事己己<lb/>
　當先忠於天子欲求朋友以恩恵施己則己當先施<lb/>
<pb n="30a"/>
　恩惠也<lb/>
　河南程氏曰執柯伐柯其則不逺人猶以為逺君子<lb/>
　之道本諸身發諸心豈逺乎哉<hi>伊川</hi>　又曰以己及<lb/>
　物仁也推己及物恕也違道不逺是也忠恕一以貫<lb/>
　之忠者天道恕者人道忠者無妄恕者所以行乎忠<lb/>
　也忠者體恕者用大本達道也此與違道不逺異者<lb/>
　動以天爾<hi>明道</hi>　又曰忠恕兩字要除一箇除不得<lb/>
　<hi>明道</hi>　又曰盡己之謂忠推己之謂恕忠體也恕用<lb/>
<pb n="30b"/>
　也　又曰書己為忠如心為恕或問恕字學者可用<lb/>
　功否曰恕字甚大然恕不可獨用湏得忠以為體不<lb/>
　忠何以能恕看忠恕兩字自見相為用處<hi>伊川</hi>　又<lb/>
　曰忠恕所以公平造徳則自忠恕其致則公平<hi>伊川</hi>
　　又曰事上之道莫若忠待下之道莫若恕<hi>伊川</hi>
　又曰人謂盡己之謂忠盡物之謂恕盡己之謂忠固<lb/>
　是盡物之謂恕則未盡推己之謂恕盡物之謂信<hi>伊</hi>
　<hi>川</hi>　又曰有餘便是過慥慥篤實貌<lb/>
<pb n="31a"/>
　橫渠張氏曰所求乎君子之道四是實未能道何嘗<lb/>
　有盡聖人人也人則有限是誠不能盡道也聖人之<lb/>
　心則直欲盡道事則安能得盡如博施濟衆堯舜實<lb/>
　病諸堯舜之心其施直欲至於無窮方為博施然安<lb/>
　得若是修己以安百姓是亦堯舜實病之欲得人人<lb/>
　如此然安得人人如此　又曰虚者仁之原忠恕者<lb/>
　與仁俱生禮義者仁之用　又曰以責人之心責己<lb/>
　則盡道所謂君子之道四丘未能一焉者也以愛己<lb/>
<pb n="31b"/>
　之心愛人則盡仁所謂施諸己而不願亦勿施於人<lb/>
　者也以衆人望人則易從所謂以人治人改而止者<lb/>
　也此君子所以責己責人愛人之三術也<lb/>
　藍田吕氏曰此章言治己治人之常道也茍非其人<lb/>
　道不虚行人能𢎞道非道𢎞人故道雖本於天行之<lb/>
　者在人而已妙道精義常存乎君臣父子夫婦朋友<lb/>
　之間不離乎交際酬酢應對之末皆人心之所同然<lb/>
　未有不出於天者也若絶乎人倫外乎世務窮其所<lb/>
<pb n="32a"/>
　不可知議其所不可及則有天人之分内外之别非<lb/>
　所謂大而無外一以貫之安在其為道也與柯斧之<lb/>
　柄也而求柯於木其尺度之則固不逺矣然柯猶在<lb/>
　外睨而視之始得其則若夫治己治人之道於己取<lb/>
　之不必睨視之勞而自得於此矣故聖人推是心也<lb/>
　其治衆人也以衆人之道而已以衆人之所及知責<lb/>
　其所知以衆人之所能行責其所行改而後止不厚<lb/>
　望也其愛人也以忠恕而已忠者誠有是心而不自<lb/>
<pb n="32b"/>
　欺恕者推待己之心以及人者也忠恕不可謂之道<lb/>
　而道非忠恕不行此所以言違道不逺孔子謂吾道<lb/>
　一以貫之者也其治己也以求乎人者及於吾身事<lb/>
　父事君事兄先施之朋友皆衆人之所能盡人倫之<lb/>
　至通乎神明光于四海有性焉君子不謂之命則雖<lb/>
　聖人亦自謂未能此舜所以盡事親之道必至瞽瞍<lb/>
　底豫者也故君子責己責人愛人有三術焉以責人<lb/>
　之心責己則盡道所謂君子之道四丘未能一焉者<lb/>
<pb n="33a"/>
　也以愛己之心愛人則盡仁所謂施諸己而不願亦<lb/>
　勿施於人者也以衆人望人則易從所謂以人治人<lb/>
　改而止者也庸者常道也事父孝事君忠事兄弟交<lb/>
　朋友信庸徳也必行而已有問有答有唱有和不越<lb/>
　乎此者庸言也無易而已不足而不勉則徳有止而<lb/>
　不進有餘而盡之則道難繼而不行無是行也不敢<lb/>
　茍言以自欺故言顧行有是言也不敢不行而自棄<lb/>
　故行顧言言行相顧知造乎誠實以自信此君子所<lb/>
<pb n="33b"/>
　以慥慥造乎誠實之謂也<lb/>
　上蔡謝氏曰問忠恕曰猶形影也無忠做恕不出來<lb/>
　己所不欲勿施於人施諸己而不願亦勿施諸人説<lb/>
　得自分明恕如心而已恕天道也伯醇曰天地變化<lb/>
　草木蕃是天地之恕天地閉賢人隠是天地之不恕<lb/>
　朱震問天地何故亦有不恕曰天因人者也若不因<lb/>
　人何故人能與天地為一故有意必固我則與天地<lb/>
　不相似<lb/>
<pb n="34a"/>
　建安游氏曰仁人心也道自道也則是道不離自心<lb/>
　而已夫何逺之有人之為道而不本於心則違道也<lb/>
　逺矣故終不可以入道為道而不本於心則執柯伐<lb/>
　柯之譬也故曰其則不逺此盡己之忠也然道非彼<lb/>
　也心非此也以心望道猶為兩物也故睨而視之猶<lb/>
　以為逺由此觀之道固不可以頓進也修身猶然而<lb/>
　況於治人乎故君子不以道責人而以人治人取其<lb/>
　改而止此盡物之恕也使其盡道以望人則改而不<lb/>
<pb n="34b"/>
　止則是中也棄不中非中庸之道也夫道一以貫之<lb/>
　無物我之間也既曰忠恕則已違道矣然忠以盡己<lb/>
　則將以至忘己也恕以盡物則將以至忘物也則善<lb/>
　為道者莫近焉故雖違而不逺矣施諸己而不願亦<lb/>
　勿施於人則以忠恕之方而參彼己之道也參彼己<lb/>
　者亦將致一而後已也丘未能一者夫子之得邦家<lb/>
　也則人倫正而五品遜矣何未能之有唯夫子之道<lb/>
　不行於天下則有求於世人而未得者矣其曰丘未<lb/>
<pb n="35a"/>
　能一者自任以天下之重而責己之周也孟子謂舜<lb/>
　為法於天下而我猶未免為鄉人亦是意也所謂出<lb/>
　則事公卿入則事父兄何有於我者以在己者言之<lb/>
　非有所求於他人者也庸徳之行是行以徳成而徳<lb/>
　之外無餘行庸言之謹是言以行出而行之外無餘<lb/>
　言有所不足不敢不勉將以踐言也則其行顧言矣<lb/>
　有餘不敢盡恥躬之不逮也則其言顧行矣言行相<lb/>
　顧則於心無餒故曰胡不慥慥爾慥慥心之實也<lb/>
<pb n="35b"/>
　延平楊氏曰仁者人也合而言之道也道豈嘗離人<lb/>
　哉人而為道與道二矣道之所以逺也執柯以伐柯<lb/>
　與柯二矣為道之譬也睨而視之猶以為逺為道而<lb/>
　逺人之譬也執柯以伐柯其取譬可謂近矣睨而視<lb/>
　之猶且以為逺況不能以近取譬乎則其違道可知<lb/>
　矣故君子以人治人改而止以人治人仁之也伊尹<lb/>
　以斯道覺斯民是也改而止不為己甚也盖道一而<lb/>
　己仁是也視天下無一物之非仁則道其在是矣然<lb/>
<pb n="36a"/>
　其道終不可為乎曰自道言之則執柯伐柯猶以為<lb/>
　逺也自求仁言之則唯忠恕莫近焉故又言之以示<lb/>
　進為之方庶乎學者可與入徳矣君子之道四丘未<lb/>
　能一者聖人豈有異於人乎哉人倫之至而已孔子<lb/>
　於君臣父子兄弟朋友之間皆曰未能者不敢居其<lb/>
　至也君子之學常若不及猶恐失之自謂能焉其失<lb/>
　逺矣子夏既除䘮與之琴使之絃侃侃而樂作而曰<lb/>
　先王制禮不敢不及也閔子既除䘮與之琴使之絃<lb/>
<pb n="36b"/>
　切切而悲作而曰先王制禮不敢過也夫哀未忘而<lb/>
　斷之以禮有餘不敢盡也哀己忘而引之以及禮不<lb/>
　足不敢不勉也此庸徳之行庸言之謹也有所不足<lb/>
　必跂而及之有餘不敢盡所以趨中也可言不可行<lb/>
　君子不言也故言顧行可行不可言君子不行也故<lb/>
　行顧言言顧行行顧言内外進矣故曰胡不慥慥爾<lb/>
　慥之言造也　又曰孟子言舜之怨慕非深知舜之<lb/>
　心不能及此據舜惟患不順於父母所謂其盡孝也<lb/>
<pb n="37a"/>
　凱風之詩曰母氏聖善我無令人孝子之事親如此<lb/>
　此孔子所以取之也孔子曰君子之道四丘未能一<lb/>
　焉若乃自以為能則失之矣<lb/>
　河東侯氏曰前章言道之大也不可載小也不可破<lb/>
　子思又恐學者窮髙極逺游心天地之外以求所謂<lb/>
　道者則其於中庸也逺矣故曰道不逺人人之為道<lb/>
　而逺人為道如世儒言顔子樂道同故曰不可以為<lb/>
　道為字不可重看若父子之仁君臣之義道也是豈<lb/>
<pb n="37b"/>
　逺哉即父子而父子之道明即君臣而君臣之義立<lb/>
　此人之道也孟子曰民之秉彞故好是懿徳是也故<lb/>
　引詩執柯伐柯其則不逺以明之又曰執柯以伐柯<lb/>
　睨而視之猶以為逺謂柯之則不在他柯而柯自有<lb/>
　天然之則故曰睨而視之猶以為逺也謂其猶二也<lb/>
　譬如君子之道本諸身發諸心不在於他率性修道<lb/>
　而已其加諸庻民亦若是故曰君子以人治人改而<lb/>
　止忠恕違道不逺施諸己而不願亦勿施於人噫施<lb/>
<pb n="38a"/>
　諸己而不願然後勿施於人故己違道矣然而謂之<lb/>
　不逺者以其善推其所為而已雖然如是君子一視<lb/>
　而同仁吾道一以貫之曽子謂夫子之道忠恕而已<lb/>
　矣孔子亦曰老者安之朋友信之少者懐之惡在其<lb/>
　為施諸己而不願而勿施於人也忠恕一也性分不<lb/>
　同夫子聖人也故不待推顔子子思孟子子貢之忠<lb/>
　恕其知之所及仁之所守勇之所行皆至於斯故或<lb/>
　曰無施勞或曰施諸己而不願亦勿施於人或曰老<lb/>
<pb n="38b"/>
　吾老以及人之老㓜吾㓜以及人之㓜或曰吾不欲<lb/>
　人之加諸我也吾亦欲無加諸人此安仁行仁求仁<lb/>
　之序也　又曰此章道不逺人以人治人改而止忠<lb/>
　恕違道不逺施諸己而不願亦勿施於人子思恐學<lb/>
　者低看却理故舉父子君臣兄弟朋友之常雖聖人<lb/>
　有所未能以明之父子之仁天性也君臣則義也兄<lb/>
　弟亦仁也朋友亦義也孔子自謂皆未能何也只謂<lb/>
　恕己以及人則聖人將使天下皆無父子無君臣乎<lb/>
<pb n="39a"/>
　盖以責人之心責己則盡道也夫聖孔子不居此四<lb/>
　者聖人言未能亦不得已也孟子曰口之於味也目<lb/>
　之於色也耳之於聲也鼻之於臭也四肢之於安佚<lb/>
　也性也有命焉君子不謂性也仁之於父子也義之<lb/>
　之於君臣也禮之於賓主也知之於賢者也聖人之<lb/>
　於天道也命也有性焉君子不謂命也孔子聖人也<lb/>
　聖人人倫之至豈有不能哉云未能者非不能也有<lb/>
　命焉有性焉不得不可以為悦者也事君而盡臣道<lb/>
<pb n="39b"/>
　焉不得乎君猶以為未盡也事親而盡子道焉不得<lb/>
　乎親猶以為未盡也事兄弟朋友亦然若己盡其道<lb/>
　而不得焉自曰能之非也舜之於堯堯之於舜君臣<lb/>
　之道盡也過此焉謂之盡者吾未見其可也以孔子<lb/>
　之聖猶曰未能者此也然而不敢厚誣天下而曰終<lb/>
　不能者猶幸其一二焉故皆曰未能亦聖人之時中<lb/>
　也雖然命也者性存焉故又繼之以庸徳之行庸言<lb/>
　之謹有所不足不敢不勉有餘不敢盡言顧行行顧<lb/>
<pb n="40a"/>
　言慥慥而誠實至於中則不敢不勉也孟子曰欲為<lb/>
　君盡君道欲為臣盡臣道二者皆法堯舜而已今人<lb/>
　有君親而不盡其心以事焉曰聖人猶未能盡而曰<lb/>
　恕己以及人皆非也是禍天下君臣父子也　又曰<lb/>
　曽子説出忠恕二字子思所以只發明恕字者何故<lb/>
　曰無恕不見得忠無忠做恕不出來誠有是心之謂<lb/>
　忠見於功用之謂恕曰明道言忠恕二字要除一箇<lb/>
　除不得正謂此與曰然<lb/>
<pb n="40b"/>
　新安朱氏曰此第十三章睨邪視也言人執柯伐木<lb/>
　以為柯者彼柯長短之法在此柯耳然猶有彼此之<lb/>
　别故伐者視之猶以為逺也若以人治人則所以為<lb/>
　人之道各在當人之身初無彼此之别故君子之治<lb/>
　人也即以其人之道還治其人之身其人能改即止<lb/>
　不治盖責之以其所能知能行非欲其逺人以為道<lb/>
　也張子所謂以衆人望人則易從是也盡己之心為<lb/>
　忠推己及人為恕違道不逺言自此至彼相去不逺<lb/>
<pb n="41a"/>
　非背而去之之謂也道即其不逺人者是也施諸己<lb/>
　而不願亦勿施於人忠恕之事也以己之心度人之<lb/>
　心未嘗不同則道之不逺於人者可見故己之所不<lb/>
　欲則勿以施之於人亦不逺人以為道之事張子所<lb/>
　謂以愛己之心愛人則盡仁是也子臣弟友四字絶<lb/>
　句求猶責也道不逺人凡己之所以責人者皆道之<lb/>
　所當然也故反之以自責而自修焉庸平常也行者<lb/>
　踐其實謹者擇其可徳不足而勉則行益力言有餘<lb/>
<pb n="41b"/>
　而訒則謹益至謹之至則言顧行矣行之力則行顧<lb/>
　言矣慥慥篤實貎言君子之言行如此豈不慥慥乎<lb/>
　賛美之也凡此皆不逺人以為道之事張子所謂以<lb/>
　責人之心責己則盡道是也道不逺人者夫婦所能<lb/>
　丘未能一者聖人所不能皆費也而其所以然者則<lb/>
　至隠存焉下章放此　或問子以為以人治人謂以<lb/>
　彼人之道還治彼人善矣又謂責其所能知能行而<lb/>
　引張子之説以實之則無乃流於姑息之論而所謂<lb/>
<pb n="42a"/>
　人之道者不得為道之全也邪曰上章固言之矣夫<lb/>
　婦之所能知能行者道也聖人之所不知不能而天<lb/>
　地猶有憾者亦道也然自人而言則夫婦之所能知<lb/>
　能行者人之所切於身而不可湏臾離者也至於天<lb/>
　地聖人所不能及則其求之當有漸次而或非日用<lb/>
　之所急矣然則責人而先其切於身之不可離者後<lb/>
　其有漸而不急者是乃行逺自邇升髙自卑之序使<lb/>
　其由是而不已焉則人道之全亦將可以馴致今必<lb/>
<pb n="42b"/>
　以是姑息而遽欲盡道以責於人吾見其失先後之<lb/>
　序違緩急之宜人之受責者將至於有所不堪而道<lb/>
　之無窮則終非一人一日之所能盡也是亦兩失之<lb/>
　而已焉爾　曰子臣弟友絶句何也曰夫子之意盖<lb/>
　曰我之所責乎子之事己者如此而反求乎己之所<lb/>
　以事父則未能如此也所責乎臣之事君者如此而<lb/>
　反求乎己之所以事君則未能如此也所責乎弟之<lb/>
　事兄者如此而反求乎己之所以事兄則未能如此<lb/>
<pb n="43a"/>
　也所責乎朋友之施己者如此而反求乎己之所以<lb/>
　先施於彼者則未能如此也於是以其所以責彼者<lb/>
　自責於庸言庸行之間盖不待求之於他而吾之所<lb/>
　以自修之則具於此矣今或不得其讀而以父君兄<lb/>
　友之四字為絶句則於文意有所不通而其義亦何<lb/>
　所當哉　又曰諸家說論語者多引此章以明一以<lb/>
　貫之之義說此章者又引論語以釋違道不逺之意<lb/>
　一矛一盾終不相謀而牽合不置學者盖深病之及<lb/>
<pb n="43b"/>
　深考乎程子之言有所謂動以天者然後知二者之<lb/>
　為忠恕其迹雖同而所以為忠恕者其心實異非其<lb/>
　知徳之深知言之至其孰能判然如此而無疑哉然<lb/>
　盡己推己乃忠恕之所以名而正為此章違道不逺<lb/>
　之事若動以天而一以貫之則不待盡己而至誠者<lb/>
　自無息不待推己而萬物各得其所矣曽子之言盖<lb/>
　指其不可名之妙而借其可名之粗以明之學者黙<lb/>
　識於言意之表則亦足以互相發明而不害其為同<lb/>
<pb n="44a"/>
　也餘說雖多大槩放此推此意以觀之則其為得失<lb/>
　自可見矣違道不逺如齊師違榖七里之違非背而<lb/>
　去之之謂諸說於此多所未合則不察文義而强為<lb/>
　之說之過也夫齊師違榖七里而榖人不知則非昔<lb/>
　已至榖而今始去之也盖曰自此而去以至於榖纔<lb/>
　七里耳孟子所云夜氣不足以存則其違禽獸不逺<lb/>
　矣非謂昔本禽獸而今始違之也亦曰自此而去以<lb/>
　入於禽獸不逺耳盖所謂道者當然之理而已根於<lb/>
<pb n="44b"/>
　人心而見諸行事不待勉而能也然唯盡己之心而<lb/>
　推以及人可以得其當然之實而勉無不當不然則<lb/>
　求之愈逺而愈不近矣此所以自是忠恕而往以至<lb/>
　於道獨為不逺其曰違者非背而去之之謂也程子<lb/>
　又謂事上之道莫若忠待下之道莫若恕此則不可<lb/>
　曉者若姑以所重言之則似亦不為無理若究其極<lb/>
　則忠之與恕初不相離程子所謂要除一箇除不得<lb/>
　而謝氏以為猶形影者意可見矣今析為二事而兩<lb/>
<pb n="45a"/>
　用之則是果有無恕之忠無忠之恕而所以事上接<lb/>
　下者皆出於强為而不由乎中矣豈忠恕之謂哉是<lb/>
　於程子他說殊不相似意其記錄之或誤不然則一<lb/>
　時有為言之而非正為忠恕發也張子二說皆深得<lb/>
　之但虚者仁之原忠恕與仁俱生之語若未瑩耳<lb/>
　吕氏改本大畧不盡經意舊本乃推張子之言而詳<lb/>
　實有味但柯猶在外以下為未盡善若易之曰所謂<lb/>
　則者猶在所執之柯而不在所伐之柯故執柯者必<lb/>
<pb n="45b"/>
　有睨視之勞而猶以為逺也若夫以人治人則異於<lb/>
　是盖衆人之道止在衆人之身若以其所及知者責<lb/>
　其知以其所能行者責其行人改即止不厚望焉則<lb/>
　不必睨視之勞而所以治之之則不逺於彼而得之<lb/>
　矣忠者誠有是心而不自欺也恕者推待己之心以<lb/>
　及人也推其誠心以及於人則其所以愛人之道不<lb/>
　逺於我而得之矣至於事父事君事兄交友皆以所<lb/>
　求乎人者責乎己之所未能則其所以治己之道亦<lb/>
<pb n="46a"/>
　不逺於心而得之矣夫四者固皆衆人之所能而聖<lb/>
　人乃自謂未能者亦曰未能如其所以責人者耳此<lb/>
　見聖人之心純亦不已而道之體用其大天下莫能<lb/>
　載其小天下莫能破舜之所以盡事親之道必至乎<lb/>
　瞽叟底豫者盖為此也如此然後屬乎庸者常道之<lb/>
　云則庶乎其無病矣且其曰有餘而盡之則道難繼<lb/>
　而不行又不若游氏所引恥躬不逮為得其大意也<lb/>
　謝氏侯氏所論論語之忠恕獨得程子之意但程子<lb/>
<pb n="46b"/>
　所謂天地之不恕亦曰天地之化生生不窮特以氣<lb/>
　機闔闢有通有塞故當其通也天地變化草木蕃則<lb/>
　有似於恕當其塞也天地閉而賢人隱則有似於不<lb/>
　恕耳其曰不恕非若人之閉於私欲而實有忮害之<lb/>
　心也謝氏推明其說乃謂天地之有不恕乃因人而<lb/>
　然則其說有未究者盖若以為人不致中則天地有<lb/>
　時而不位人不致和則萬物有時而不育是謂天地<lb/>
　之氣因人之不恕而有似於不恕則可若曰天地因<lb/>
<pb n="47a"/>
　人之不恕而實有不恕之心則是彼為人者既以忮<lb/>
　心失恕而自絶於天矣為天地者反傚其所為以自<lb/>
　己其於穆之命也豈不誤㦲游氏之說其病尤多至<lb/>
　謂道無物我之間而忠恕將以至於忘己忘物則為<lb/>
　己違道而猶未逺也是則老莊之遺意而逺人甚矣<lb/>
　豈中庸之道哉楊氏又謂以人為道則於道二而逺<lb/>
　於道故戒人不可以為道如執柯以伐柯則於柯二<lb/>
　故睨而視之則其違經背理又有甚焉使經而曰人<lb/>
<pb n="47b"/>
　而違道則逺人故君子不可以為道則其說信矣今<lb/>
　經文如此而其說乃如彼既於文義有所不通而推<lb/>
　其意又將使道為無用之物人無入道之門而聖人<lb/>
　之教人以為道者反為誤人而有害於道是安有此<lb/>
　理哉既又曰自道言之則不可為自求人言之則忠<lb/>
　恕者莫近焉則己自知其有所不通而復為是說以<lb/>
　救之然終亦矛盾而無所合是皆流於異端之說不<lb/>
　但毫釐之差而已也侯氏固多䟽闊其引顔子樂道<lb/>
<pb n="48a"/>
　之說愚於論語已辨之矣至於四者未能之說獨以<lb/>
　為若止謂恕己以及人則是聖人將使天下皆無父<lb/>
　子君臣矣此則諸家皆所不及盖近世果有不得其<lb/>
　讀而輙為之說曰此君子以一己之難克而知天下<lb/>
　皆可恕之人也嗚呼此非所謂將使天下皆無父子<lb/>
　君臣者乎侯氏之言於是乎騐矣　又語錄曰人之<lb/>
　為道而逺人如為仁由己之為不可以為道如克己<lb/>
　復禮為仁之為<lb/>
<pb n="48b"/>
　北溪陳氏曰伊川謂盡己之謂忠推己之謂恕忠就<lb/>
　心說是己之心無不真實者恕就待人接物處說只<lb/>
　是推己心之真實者以及人物而已推己心以及人<lb/>
　要如己心之所欲便是恕夫子謂己所不欲勿施於<lb/>
　人只是就一邉論實不止是勿施己所不欲者凡己<lb/>
　之所欲湏要施於人方可如己欲孝人亦欲孝己欲<lb/>
　弟人亦欲弟必推己之所欲孝欲弟者以及人使人<lb/>
　亦得以遂其欲孝欲弟之心上蔡謂忠恕猶形影說<lb/>
<pb n="49a"/>
　得好大槩忠恕只是一物存諸己者既忠則發於外<lb/>
　便是恕應事接物處不恕則在我必不十分真實故<lb/>
　發出忠底心便是恕底事做成恕底事便是忠底心<lb/>
　無忠而恕便流為姑息非所謂由中及物中庸說忠<lb/>
　恕違道不逺正謂學者之忠恕曽子說夫子之道忠<lb/>
　恕乃是說聖人聖人忠恕是天道學者忠恕是人道<lb/>
　　又曰范忠宣公謂以責人之心責己則是以恕己<lb/>
　之心恕人一句不是據此說只似箇饒人意思似今<lb/>
<pb n="49b"/>
　人說且恕不恕之意如此則己有過且自恕己人有<lb/>
　過又并恕人相率為不肖之歸豈古人推己恕之義<lb/>
　乎<lb/>
　涑水司馬氏曰伐柯猶湏睨而視之至於求道只在<lb/>
　己心<lb/>
　長樂劉氏曰故人能盡其性者可使治人則人人各<lb/>
　改其過不及者而止乎中道此之謂以人治人改而<lb/>
　止也君臣父子兄弟朋友夫婦五者君子所以位乎<lb/>
<pb n="50a"/>
　其道也仲尼自誠而明學而不厭身為萬世之法行<lb/>
　為五常之師無所施而不得其至使之事君萬世不<lb/>
　能過其忠也使之事父萬世不能過其孝也使之事<lb/>
　兄萬世不能過其弟也使之處朋友無所不務於先<lb/>
　施也不幸生而無父不得盡乎其為子之誠也不幸<lb/>
　仕而無君不得盡乎其為臣之忠也不幸長而無兄<lb/>
　不得盡乎其為弟之順也不幸貧而無財不得盡乎<lb/>
　其朋友之先施也故曰君子之道四而丘未能一焉<lb/>
<pb n="50b"/>
　所以自傷以為歉也<lb/>
　嵩山晁氏曰忠恕之為中也均率是性而為道莫之<lb/>
　或逺也逺於人則可湏臾離也以其不逺人而忠恕<lb/>
　之名立也為人父而忠恕則己與一家去道不逺也<lb/>
　為人君而忠恕則己與天下國家去道不逺也忠恕<lb/>
　以人治人猶己肫肫其中也<lb/>
　海陵胡氏曰此言忠恕之道不逺於人情内盡其心<lb/>
　謂之忠如己之心謂之恕人能推己之欲以及人之<lb/>
<pb n="51a"/>
　欲推己之惡以及人之惡己愛其親必思人亦愛其<lb/>
　親己愛其子必思人亦愛其子至於好安佚惡危殆<lb/>
　趨歡樂惡死亡是人情不相逺也故忠恕之為道不<lb/>
　逺於人情逺人者謂己欲之不顧人之不欲也己惡<lb/>
　之不顧人之不惡也是非忠恕故云不可以為道引<lb/>
　豳詩以證不逺人之義執其柯以伐柯其法則不過<lb/>
　於手目之間耳固不逺也伐柯之時猶湏邪視顧其<lb/>
　長短恐有所差若比之於忠恕則伐柯猶以為逺何<lb/>
<pb n="51b"/>
　者忠恕積於心發於外所為必中不勞思慮自然合<lb/>
　於人情是則執柯伐柯尚勞顧視猶以為逺者言忠<lb/>
　恕近人情之甚也忠恕違道不逺者此復言忠恕之<lb/>
　美也道者五常之總名違去也去道不逺者夫忠恕<lb/>
　以博愛言之仁也以合宜言之義也以退讓言之禮<lb/>
　也以察於物情言之知也以不欺於物言之信也故<lb/>
　曰違道不逺君子之道已下又說忠恕之難夫為人<lb/>
　父者莫不責其子以孝推其責子之心以事其父不<lb/>
<pb n="52a"/>
　可勝孝也為人君者莫不責其臣以忠推其責臣之<lb/>
　心以事其君不可勝忠也為人兄者莫不責其弟以<lb/>
　弟推其責弟之心以事其兄不可勝弟也己之於朋<lb/>
　友莫不責人以先施推其責友之心以處於己不可<lb/>
　勝義也其道至廣其行至難聖人猶言未能他人則<lb/>
　湏當勉之不已也<lb/>
　兼山郭氏曰道不逺人則人於道舉相似也本之一<lb/>
　身而準移之於人而準放之天下而準推之古今而<lb/>
<pb n="52b"/>
　準君子盡己之心而盡人物之心則無事矣此執柯<lb/>
　伐柯猶以為逺也改而止者乃所以用夫忠恕也盖<lb/>
　言用忠恕而行其違道也不逺聞之先生曰盡己者<lb/>
　忠也乾道變化各正性命恕也推是而言不過乎體<lb/>
　用而已矣施諸己而不願亦勿施於人君子之道四<lb/>
　丘未能一焉皆恕也以此而盡行庸徳之行也以此<lb/>
　而盡言庸言之謹也以此而知不足不敢不勉以此<lb/>
　而知有餘不敢盡終於言行不違而造於誠實而後<lb/>
<pb n="53a"/>
　己　又曰以人治人小人不知出此則以禽獸異類<lb/>
　治之故暴虐糜爛無所不至<lb/>
　范陽張氏曰先察知一己之難克然後察見天下皆<lb/>
　為可恕之人不敢妄責備焉皆曰求者所以致察也<lb/>
　夫自以為能則止矣故終身不能自以為未能則皇<lb/>
　皇汲汲其敢已邪羑里操曰臣罪當誅兮天王聖明<lb/>
　此臣以事君而未能之意舜祗見瞽瞍負罪引慝此<lb/>
　子以事父未能之意<lb/>
<pb n="53b"/>
　四明沈氏曰君子以人治人兩人字皆是已天下萬<lb/>
　物之理皆己所自有不必求諸他人之為道而逺人<lb/>
　便不是以人治人中庸本無止法其曰改而止未改<lb/>
　自不可止已改自不容不止是無止也纔說出忠恕<lb/>
　字便已是違道了但去本未甚逺耳<lb/>
　莆陽林氏曰道體渾全初未嘗破散求於為道則道<lb/>
　始破散不全夫求道之初聖人衆人何嘗有異唯為<lb/>
　道則非聖人矣且如顔子是甚等氣質及其為道則<lb/>
<pb n="54a"/>
　仰彌髙鑚彌堅瞻之在前忽焉在後不知顔子所謂<lb/>
　堅髙前後者是何物也是顔子又不免為道之累子<lb/>
　思此語非為學道者而言為體道見道者而言也<lb/>
　髙要譚氏曰所謂道即性之理也凡受命於天而為<lb/>
　人者均有是理人之為道一句當精意玩繹有人方<lb/>
　有道茍無人焉道安在哉故孟子亦曰仁者人也合<lb/>
　而言之道也道與人本不相離既名為道而與人相<lb/>
　逺是不可以為道也道之在人其近有甚於伐柯即<lb/>
<pb n="54b"/>
　人可以得道初不假於睨視而外求也唯夫道常不<lb/>
　逺於人是以君子之治人亦未嘗求其道不過以人<lb/>
　之道治人使改而復為人則止更不外為治之之術<lb/>
　也以人治人改而止君子忠恕之道其在斯乎忠者<lb/>
　盡己恕者盡物與中庸之道無異致也中庸之道合<lb/>
　内外彼己而為一故以忠恕求中庸極為切近昔曽<lb/>
　子指忠恕便為夫子之道而子思却因忠恕以見道<lb/>
　之不逺何也曽子所指誠者之事也天之道也子思<lb/>
<pb n="55a"/>
　所記誠之者之事也人之道也夫子嘗曰有一言而<lb/>
　可以終身行之者其恕乎己所不欲勿施於人此正<lb/>
　合子思所記之說乃學者以人求天之事也孟子從<lb/>
　而為之説曰萬物皆備於我矣反身而誠樂莫大焉<lb/>
　强恕而行求仁莫近焉此亦言誠之者之事以人求<lb/>
　天者也以人求天行之不已其至則與天道為一學<lb/>
　者欲求至於聖人當自體忠行恕而積之可也何謂<lb/>
　體忠行恕下言君子之道四丘未能一焉即夫子開<lb/>
<pb n="55b"/>
　示體忠行恕之㣲㫖也父子君臣兄弟朋友之常道<lb/>
　雖甚易知甚易行及其至也聖人亦有所不能知亦<lb/>
　有所不能行夫子若曰吾於此道自謂能盡之則天<lb/>
　下之人皆知其易而不知其難且將言不顧行行不<lb/>
　顧言自以為有餘而不勉其所不足不務力行而唯<lb/>
　以虚言相尚固有所行未極其至而所言先過其實<lb/>
　者矣故夫子以身示之曰此四者雖常道若其至處<lb/>
　則吾皆未能也此示學者體忠行恕之㫖也故繼言<lb/>
<pb n="56a"/>
　吾於常徳則行之而不敢已吾於常言則謹之而不<lb/>
　妄出又言自知有所不足則勉强而力行自知行有<lb/>
　餘力則嘗抑之而不敢盡出又言言必顧行行常恐<lb/>
　不及於言行必顧言言常恐有過於行味此數字則<lb/>
　知丘未能一之㫖固有在矣曰丘未能一云者所以<lb/>
　示學者内不敢自欺外薄責於人此乃體忠行恕之<lb/>
　㣲㫖也末云君子胡不慥慥爾盖夫子開誘後學皆<lb/>
　欲務實不浮於言務於實者盡己之未至即所謂忠<lb/>
<pb n="56b"/>
　也不浮於言者不夸人以難能即所謂恕也<lb/>
　呉興沈氏曰道不外乎性則人之於道未嘗湏臾相<lb/>
　離又何假於作為邪苟有意於為道則道逺於人矣<lb/>
　道逺於人則不足以為道何者以道不可為也故夫<lb/>
　子舉伐柯之詩以證之君子將以覺天下之未悟亦<lb/>
　曰以人治人而已仁義禮知之心道之所自存人皆<lb/>
　有之孟子所謂仁者人也合而言之道也人皆有是<lb/>
　理特未之覺耳君子以是理而治人俾改其所止向<lb/>
<pb n="57a"/>
　也為人臣而不知所謂忠今也改而為忠苟反於忠<lb/>
　則自然止於忠矣向也為人子而不知所謂孝今也<lb/>
　改而為孝苟反於孝則自然止於孝矣至於為君為<lb/>
　父與國人交莫不皆改止於仁止於慈止於信若然<lb/>
　者非君子外夫人以治人也特因其有是道俾變易<lb/>
　其偽而反還其真自然得所止而不復有所遷徙也<lb/>
　君子之道四丘未能一夫子所謂未能非未能也惟<lb/>
　其於是四者深體而力行之故有未能之嘆也<lb/>
<pb n="57b"/>
　晉陵錢氏曰此一節謂中庸之道取則於己道人道<lb/>
　也人道自人為之為道而逺人則非道矣伐木為柯<lb/>
　者必以柯其法則惟取於柯可謂不逺視之猶以為<lb/>
　逺以所執所伐二物故也人之修身則是以人而治<lb/>
　人初非二物權衡尺度本之吾心即其不如吾心者<lb/>
　改之足矣何必他求<lb/>
　江陵項氏曰道不逺人人之為道而逺人不可以為<lb/>
　道此言人之修道其實甚約執柯伐柯至改而止謂<lb/>
<pb n="58a"/>
　修道者以人之道治人之形使改其不合乎人者而<lb/>
　合乎人則止矣豈有費哉忠恕違道不逺至君子之<lb/>
　道四此以人治人之目也我所施於人者我願之乎<lb/>
　否也以我所願治我所施則不敢以施於人矣我所<lb/>
　求於人者我能之乎否也以我所求治我所未能則<lb/>
　必求有以能於我矣庸徳之行庸言之謹此求於我<lb/>
　之事也有所不足不敢不勉己之行必顧己言不敢<lb/>
　以不及也有餘不敢盡己之言必顧己之行不敢以<lb/>
<pb n="58b"/>
　過也言顧行行顧言君子胡不慥慥爾申言之欲其<lb/>
　加厚於此也上文四求猶以人與己相顧至此直以<lb/>
　己之言行自相顧也人已相顧恕也已自相顧忠也<lb/>
　慥慥忠之至也觀此章則所知所行皆近在吾身而<lb/>
　道固未嘗費也<lb/>
　建安真氏曰忠者盡己之心也恕者推己之心以及<lb/>
　人也忠盡乎内者也恕形於外者也己之心既無一<lb/>
　毫之不盡則形之於外亦無一毫之不當有忠而後<lb/>
<pb n="59a"/>
　有恕忠者形也恕者影也在聖人則曰誠在學者則<lb/>
　曰忠誠是自然而然忠則須用着力在聖人則不必<lb/>
　言恕在學者則當恕盖聖人不待乎推學者先盡己<lb/>
　而後能及人故有待乎推也然學者若能於忠恕二<lb/>
　字着力於盡己盡人之間無不極其至久之亦可以<lb/>
　到至誠地位　又曰恕者恕之謂非寛厚之謂也如<lb/>
　我能為善亦欲他人如我之善我無惡亦欲他人如<lb/>
　我之無惡我欲立亦欲人之立我欲達亦欲人之達<lb/>
<pb n="59b"/>
　大槩是視人如己推己及物之謂<lb/>
　霅川倪氏曰篇名中庸論中之理詳矣而論庸則庸<lb/>
　徳庸言盖庸徳而能行庸言而能謹所謂庸者不過<lb/>
　如是而已能合於中則能庸矣言顧行行顧言不曰<lb/>
　視而曰顧者視正視也顧反顧也正視其前而無失<lb/>
　未為盡也必反視其後而無失乃為盡也<lb/>
　李氏曰父子君臣兄弟朋友四者人倫之所當然固<lb/>
　皆衆人之所能而聖人乃曰丘未能一焉亦曰吾反<lb/>
<pb n="60a"/>
　求諸己者未能如其所以責人者耳<lb/>
　四眀宣氏曰道之在人人皆可能及其至也雖聖人<lb/>
　猶以為難君子之道四人倫之大者莫過如此孔子<lb/>
　以恕求諸人不敢以其難者責諸人以忠責乎己不<lb/>
　敢以其易者信乎己故所求乎子以事父在我不敢<lb/>
　自信其能也且子之事父使若愚夫愚婦皆知有尊<lb/>
　孰不可以為孝況於聖人何不能之有惟夫人情之<lb/>
　變無窮而居其間者有出於意料之所不及故雖聖<lb/>
<pb n="60b"/>
　人不敢自信以為能推是而論則舜之所以處父子<lb/>
　伊尹周公之所以處君臣舜周公之所以處兄弟自<lb/>
　後世觀之曰父子曰君臣曰兄弟固以為聖人可以<lb/>
　無愧自聖人觀之終不敢自信以為能至若朋友先<lb/>
　施之缺聖賢所講猶曰不可竭人之忠而曽子子夏<lb/>
　相與切責之深降此未必能受然則處朋友之間又<lb/>
　敢自必其能邪凡人處己待人每以為吾無慊然者<lb/>
　其終必至於歸過於人而後己是非紛爭彼此各立<lb/>
<pb n="61a"/>
　相刃相靡綱常或紊皆聖道不明之故然則忠恕一<lb/>
　貫之學其可忽諸<lb/>
　林氏曰此章聖人示人以切近誠實之學欲使學者<lb/>
　反身而求故於言行之間必致其審庸者常也人情<lb/>
　於常者易忽而聖人尤所加意也庸徳必行庸言必<lb/>
　謹豈以常而忽之哉<lb/>
　新定顧氏曰道不逺人所謂君子之道本於人心夫<lb/>
　何逺人之有人之為道而逺人不可以為道人之行<lb/>
<pb n="61b"/>
　事崖異竒詭外乎人心之正理非百世之可通行者<lb/>
　也申生之於孝陳仲子之於廉道其所道非吾所謂<lb/>
　道也　道之本體寂然不動君子之見於行事則有<lb/>
　忠恕忠恕所以行道去道不逺也發於本心之謂忠<lb/>
　推己之心之謂恕於文中心為忠如心為恕詳味中<lb/>
　心如心之義而忠恕之説可眀　觀此一章忠恕違<lb/>
　道不逺一語其綱領也上文数句大抵言忠之事下<lb/>
　文數句大抵言恕之事　今人於恕之一辭但知其<lb/>
<pb n="62a"/>
　為寛之義爾古人於恕之一辭盖備如心之義焉謂<lb/>
　恕但為寛邪則吾之所欲寛者己也而因以寛於人<lb/>
　彼此相與於寛天下蕩然無事縱馳之失毋乃自是<lb/>
　而生與徳業毋乃自是而廢與且夫子異日嘗曰無<lb/>
　服之䘮内恕孔悲又豈寛之義邪孟子曰强恕而行<lb/>
　求仁莫近焉仁者必有勇有殺身以成仁謂恕但為<lb/>
　寛而乃近於仁則仁之為道無乃己淺邪夫子以恕<lb/>
　告子貢而曰己所不欲勿施於人舉一隅之言爾學<lb/>
<pb n="62b"/>
　者不以三隅反宜其失於淺也盖人之情切責之意<lb/>
　每施於人而不喜施於己寛假之意每施於己而不<lb/>
　常施於人聖人不然以其施於人者而施於己以其<lb/>
　施於己者而施於人是為如心是夫子之所謂恕<lb/>
　錢塘吳氏曰道不逺人道在邇也人之所以與道逺<lb/>
　者為之者逺之也墨氏兼愛是為仁也卒至於無父<lb/>
　楊氏為我是為義也卒至於無君故人不可以為道<lb/>
　詩云伐柯伐柯其則不逺執柯以伐柯睨而視之猶<lb/>
<pb n="63a"/>
　以為逺仁義一也由仁義行與行仁義者不同氣一<lb/>
　也集義所生與義襲而取之者不同伐柯一也則由<lb/>
　中出與睨而視之者不同君子以人治人忠也不以<lb/>
　人治人而治之以己非忠也改而止恕也改而責人<lb/>
　無己非恕也故繼之曰忠恕違道不逺<hi>如愚</hi>
　四明袁氏曰以人治人者人昧於為人而以教人道<lb/>
　故曰治不曰我治人而曰以人治人我亦人耳人道<lb/>
　不離吾身亦不離各人之身吾有此則人亦有此則<lb/>
<pb n="63b"/>
　以則取則天則自然非彼柯假此柯之比也人有過<lb/>
　焉能改則止若責人已甚違天則矣故曰忠恕違道<lb/>
　不逺忠恕二字見得以人治人最明何則中心為忠<lb/>
　如心為恕試以心體之人以不願施於我必非吾之<lb/>
　所願人我一也而我乃以不願施諸人豈中心如心<lb/>
　之謂乎中心如心者以人治人而已<lb/>
　<lb/>
　禮記集說卷一百二十七<lb/>
</p>
<p>
</p>
  </div>
</body>
</text>
</TEI>
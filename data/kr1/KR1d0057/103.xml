<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百三</head>
    <p>
<pb n="1a"/>
欽定四庫全書<lb/>
　禮記集説卷一百三　　　　宋　衛湜　撰<lb/>
雜記下第二十一<lb/>
　嚴陵方氏曰此篇固以所記不一為雜然有生必有<lb/>
　死人道之正也死於外則變矣有樂必有憂人情之<lb/>
　常也重有憂則變矣變則不一而雜謂之雜者又在<lb/>
　乎此故上篇諸侯行而死於館為首自未没父䘮而<lb/>
　母死分為下篇之首<lb/>
<pb n="1b"/>
有父之䘮如未没䘮而母死其除父之䘮也服其除服<lb/>
卒事反䘮服<lb/>
　鄭氏曰没猶竟也除服謂祥祭之服也卒事既祭反<lb/>
　䘮服服後死者之服<lb/>
　孔氏曰自此至父也眀前後兩服之中有變除䘮之<lb/>
　節此經眀先有父䘮而後遭母死為父變除之節未<lb/>
　没䘮者為父䘮小祥後大祥前未竟之時于時又遭<lb/>
　母䘮母既𦵏後值父應大祥除服以行祥事故云服<lb/>
<pb n="2a"/>
　其除服卒事謂父祥竟更還服母服也若母未葬而<lb/>
　值父二祥則不得服其祥服二祥之祭為吉未葬為<lb/>
　凶故未忍凶時行吉禮<lb/>
　横渠張氏曰如有服則服其服雖緦小功之服亦服<lb/>
　新而脱舊以徃時暫故也反則如常<lb/>
　嚴陵方氏曰除服謂祥祭之服服其除服而後反䘮<lb/>
　服以示於前䘮有終也<lb/>
雖諸父昆弟之䘮如當父母之䘮其除諸父昆弟之䘮<lb/>
<pb n="2b"/>
也皆服其除䘮之服卒事反䘮服<lb/>
　鄭氏曰雖有親之大䘮猶為輕服者除骨肉之恩也<lb/>
　唯君之䘮不除私服言當者期大功之䘮或終始皆<lb/>
　在三年之中小功緦麻則不除殤長中乃除<lb/>
　孔氏曰此經明諸父兄弟之䘮當父母服内變除之<lb/>
　莭父母服内其諸親除䘮亦為服除服除竟反先服<lb/>
　此亦謂重䘮葬後之時也曽子問曰大夫士有私䘮<lb/>
　可以除之矣而有君服焉其除之也如之何孔子曰<lb/>
<pb n="3a"/>
　有君䘮服於身不服私服又何除焉是有君服不得<lb/>
　除己私服其私謂父母已下及諸父昆弟皆不得除<lb/>
　也服問云緦之麻不變小功之葛小功之麻不變大<lb/>
　功之葛據此言之是尋常小功緦麻不得易大功以<lb/>
　上之服故知有大功以上之服不得為小功緦麻除<lb/>
　服也又服問云殤長中變三年之葛既變三年之葛<lb/>
　眀在大功服中為殤長中著服而又為之除也<lb/>
如三年之䘮則既顈其練祥皆行<lb/>
<pb n="3b"/>
　鄭氏曰言今之䘮既服顈乃為前三年者變除而練<lb/>
　祥祭也此主謂先有父母之服今又䘮長子者其先<lb/>
　有長子之服今又䘮父母其禮亦然然則言未没䘮<lb/>
　者已練祥矣顈草名無葛之鄉去麻則用顈<lb/>
　孔氏曰此眀前後䘮既受葛之後得為前䘮練祥既<lb/>
　顈者謂後䘮既虞卒哭合變麻為葛無葛之鄉則用<lb/>
　顈也後䘮既顈之後其前䘮湏練祭皆舉行之此經<lb/>
　云既顈不云未没䘮則知既顈與未没䘮者别也既<lb/>
<pb n="4a"/>
　顈是既虞受服之時故鄭知未没䘮是既練之後也<lb/>
　庾氏曰鄭註先有長子之服今又䘮父母當云又喪<lb/>
　母不得并稱父依禮父在子為長子三年也後䘮既<lb/>
　顈前䘮練祥皆行若後䘮既殯得為前䘮虞祔<lb/>
　山隂陸氏曰凡䘮服皆麻練而葛盖禫而後顈顈吉<lb/>
　服也知然者以被顈黼衣錦尚絅知之也三年重服<lb/>
　故雖當既顈其練祥猶行鄭氏謂未没䘮者已練祥<lb/>
　矣鄉當父母之䘮未練祥也然則既顈在禫之後眀<lb/>
<pb n="4b"/>
　矣<lb/>
王父死未練祥而孫又死猶是附於王父也<lb/>
　鄭氏曰未練祥嫌未祫祭序於昭穆耳王父既祔則<lb/>
　孫可祔焉猶當為由由用也附皆當作祔<lb/>
　孔氏曰禮孫死祔祖今此眀若祖䘮雖未二祥而孫<lb/>
　死則孫亦得用是祔禮祔於祖也案文二年榖梁𫝊<lb/>
　云作主壊廟有時日於練焉壊廟壊廟之道易檐可<lb/>
　也改塗可也註云親過髙祖則毁其廟以次而遷以<lb/>
<pb n="5a"/>
　此言之則練時壊祖與高祖之廟改塗易檐示有壊<lb/>
　意其以先祖入於太祖之廟其祖𫝊入高祖廟其新<lb/>
　死者入祖廟是練時遷廟也入三年䘮畢祫於太祖<lb/>
　廟是祥後祫也故註云未練祥嫌未祫祭序於昭穆<lb/>
　耳兼言祥者恐未祫故也但祖祔祭之後即得祔新<lb/>
　死之孫然王父雖祔未練無廟孫得祔於祖其孫就<lb/>
　王父所祔祖廟之中而祔祭王父焉<lb/>
　嚴陵方氏曰王父雖未練祥而孫得祔者以昭穆同<lb/>
<pb n="5b"/>
　故也<lb/>
　山隂陸氏曰猶之言嫌不祔也未練祥嫌未卒哭據<lb/>
　周卒哭而祔嫌未卒哭曰未練足矣今曰未祥則亦<lb/>
　嫌未祥可以祔也春秋𫝊曰夏五月乙酉吉禘于莊<lb/>
　公其言吉何未可以吉也其言于莊公何未可以稱<lb/>
　宫廟也<lb/>
有殯聞外䘮哭之他室入奠卒奠出改服即位如始即<lb/>
位之禮<lb/>
<pb n="6a"/>
　鄭氏曰哭之他室眀所哭者異也哭之為位入奠謂<lb/>
　朝入奠於其殯既乃更即位就他室如始哭時此謂<lb/>
　後曰之哭也<lb/>
　孔氏曰有殯謂父母䘮未葬柩在殯宫者也外䘮謂<lb/>
　兄弟䘮在逺者也他室别室也若聞外䘮哭於殯宫<lb/>
　則嫌是哭殯於别室眀所哭者為新喪也眀日之朝<lb/>
　著重䘮之服入奠殯宫及下室卒奠而出改已重䘮<lb/>
　服著新死未成服之服即他室之位如昨日聞䘮即<lb/>
<pb n="6b"/>
　位時也<lb/>
大夫士將與祭於公既視濯而父母死則猶是與祭也<lb/>
次於異宫既祭釋服出公門外哭而歸其他如奔䘮之<lb/>
禮如未視濯則使人告告者反而後哭如諸父昆弟姑<lb/>
姊妹之䘮則既宿則與祭卒事出公門釋服而後歸其<lb/>
他如奔䘮之禮如同宫則次于異宫<lb/>
　鄭氏曰猶亦當為由次於異宫不可以吉與凶同處<lb/>
　也使者反而後哭不敢専已於君命也宿則與祭出<lb/>
<pb n="7a"/>
　門乃觧祭服皆為差緩也<lb/>
　孔氏曰此一節眀大夫士與祭於公而有私䘮之禮<lb/>
　猶是與祭者既與祭於公祭日前既視濯之後而遭<lb/>
　父母䘮則猶是吉禮而與於祭也其時止次異宫不<lb/>
　可以吉與凶同處也未視濯前遭父母之䘮則使人<lb/>
　告君必待告君者反而後哭父母也既宿謂祭前三<lb/>
　日將致齊之時既受宿戒雖有期䘮則與公家之祭<lb/>
　若諸父昆弟姑姊妹等同宫而死則既宿之後出次<lb/>
<pb n="7b"/>
　異宫<lb/>
　廬陵胡氏曰猶是言自若也<lb/>
　山隂陸氏曰禮大夫死雖當祭猶告春秋𫝊曰大夫<lb/>
　國體也古之人重死君命無所不通鄭氏謂宿則與<lb/>
　祭出門乃觧祭服皆為差緩也然則歸而後哭亦以<lb/>
　此<lb/>
曽子問曰卿大夫將為尸於公受宿矣而有齊衰内䘮<lb/>
則如之何孔子曰出舎乎公宫以待事禮也<lb/>
<pb n="8a"/>
　鄭氏曰尸重受宿則不得哭内䘮同宫也<lb/>
　孔氏曰案上文不為尸之時未視濯之前受宿之後<lb/>
　父母䘮使人告告者反而後哭今此齊衰内䘮亦謂<lb/>
　諸父昆弟姑姊妹也但尸尊故出舎公之宫館以待<lb/>
　君之祭事不在己之異宫耳<lb/>
孔子曰尸弁冕而出卿大夫士皆下之尸必式必有前<lb/>
驅<lb/>
　鄭氏曰冕兼言弁者君之尸或服士大夫之服也臣<lb/>
<pb n="8b"/>
　見尸而下車敬也尸式以禮<lb/>
　嚴陵方氏曰此一節已見曽子問觧<lb/>
父母之䘮將祭而昆弟死既殯而祭如同宫則雖臣妾<lb/>
葬而后祭祭主人之升降散等執事者亦散等雖虞附<lb/>
亦然<lb/>
　鄭氏曰將祭謂練祥也言若同宫則是昆弟異宫也<lb/>
　古者昆弟異居同財有東宫有西宫有南宫有北宫<lb/>
　有父母之䘮當在殯宫而在異宫者疾病或歸者主<lb/>
<pb n="9a"/>
　人適子散等栗階為新䘮略威儀<lb/>
　孔氏曰將祭謂將大小祥祭而有兄弟死則殯後乃<lb/>
　祭兄弟輕故殯後便可行吉事此謂異宫者耳若同<lb/>
　宫雖臣妾之輕卑死猶待葬後乃行父母祭也䘮服<lb/>
　𫝊曰有死於宫中則為之三月不舉祭祥祭已渉於<lb/>
　吉尸柩至凶故不可以相干虞祔則得為之若䘮柩<lb/>
　即去者則亦祭不待三月也吉祭則渉級聚足䘮祭<lb/>
　則栗階此二祥祭冝渉級為有兄弟䘮少威儀故散<lb/>
<pb n="9b"/>
　等也散栗也等階也助執祭者亦栗階舉主人至昆<lb/>
　弟虞祔而行父母二祥祭執事者亦栗階栗階謂升<lb/>
　一等而後升不連歩也故燕禮記云栗階不過二等<lb/>
　註云其始升猶聚足連歩越二等左右足各一𤼵而<lb/>
　升堂<lb/>
　清江劉氏曰按䘮不冝有異居然則昆當作兄兄弟<lb/>
　或不同居矣䘮服曰小功以下為兄弟<lb/>
　山隂陸氏曰散等謂不拾級聚足鄭氏謂散等栗階<lb/>
<pb n="10a"/>
　誤矣栗階躐等有栗之道故曰栗階<lb/>
自諸侯逹諸士小祥之祭主人之酢也嚌之衆賔兄弟<lb/>
則皆啐之大祥主人啐之衆賔兄弟皆飲之可也<lb/>
　鄭氏曰嚌啐皆嘗也嚌至齒啐入口<lb/>
　孔氏曰此經眀䘮祭飲酒之儀正祭之後主人獻賔<lb/>
　長賔長酢主人主人受賔長酢則嚌之衆賔及兄弟<lb/>
　祭末受獻之時啐之衆賔兄弟皆飲之知此酢非受<lb/>
　尸酢者士虞禮主人主婦獻尸受酢之時皆卒爵虞<lb/>
<pb n="10b"/>
　比小祥為重尚卒爵今惟嚌之故知受賔酢也神恵<lb/>
　重故在䘮受尸酢亦卒爵賔禮輕故賔酢但嚌之知<lb/>
　䘮祭有受賔酢者鄭註曽子問云虞不致爵小祥不<lb/>
　旅酬大祥無無筭爵故知小祥之祭旅酬前皆為之<lb/>
　嚴陵方氏曰盖飲酒之禮以少為敬啐為少於飲嚌<lb/>
　為少於啐下言衆賔則知主人之酢為受長賔矣於<lb/>
　長賔嚌之則於衆賔啐之於長賔啐之則於衆賔嚌<lb/>
　之此重輕之别也而大祥又殺於小祥者以哀少忘<lb/>
<pb n="11a"/>
　而敬少略故也<lb/>
　山隂陸氏曰自諸侯逹諸士盖蒙上言練祥虞祔之<lb/>
　祭升降皆散等升降如此則小祥之酢嚌之啐之大<lb/>
　祥啐之飲之皆逹亦可知<lb/>
凡侍祭䘮者告賔祭薦而不食<lb/>
　鄭氏曰薦脯醢也吉祭告賔祭薦賔既祭而食之䘮<lb/>
　祭賔不食<lb/>
　孔氏曰侍謂相於䘮祭禮者䘮禮不主飲食故相者<lb/>
<pb n="11b"/>
　告賔但祭其薦不食之也此謂練祥祭虞祔不獻賔<lb/>
　也<lb/>
　嚴陵方氏曰祭之而不食者哀而不忍故也<lb/>
子貢問䘮子曰敬為上哀次之瘠為下顔色稱其情戚<lb/>
容稱其服請問兄弟之䘮子曰兄弟之䘮則存乎書䇿<lb/>
矣君子不奪人之䘮亦不可奪䘮也<lb/>
　鄭氏曰問䘮問居父母之䘮也䘮尚哀言敬為上者<lb/>
　疾時尚不能敬也容威儀也孝經曰容止可觀兄弟<lb/>
<pb n="12a"/>
　之䘮存乎書䇿言疏者如禮行之未有加也齊斬之<lb/>
　䘮哀容之體經不能載矣不奪人之䘮重䘮禮也不<lb/>
　可奪䘮不可以輕之於己也<lb/>
　孔氏曰此一節眀居父母兄弟䘮禮不奪人之䘮者<lb/>
　謂不奪他人居䘮之禮謂他人居䘮任其行禮不可<lb/>
　抑奪亦不可奪䘮謂己之居䘮當湏依禮不可自奪<lb/>
　其䘮使不如法不奪人䘮恕也不奪己䘮孝也齊斬<lb/>
　之䘮謂父母也父母至親哀容體狀經不能載顔色<lb/>
<pb n="12b"/>
　稱其情當湏毁瘠容稱其服當湏憔悴也<lb/>
　横渠張氏曰持䘮敬則必哀哀則必瘠恣適非所以<lb/>
　居䘮稍不敬則哀忘之矣或謂三年致哀於君子所<lb/>
　飬得無損乎是君子之所飬也居䘮以敬為上敬則<lb/>
　一於禮也<lb/>
　嚴陵方氏曰敬足以盡禮故為上哀足以盡情故次<lb/>
　之瘠足以盡容故為下顔色在乎面目而面目者情<lb/>
　之所見也故顔色稱其情戚容兼乎四體者服之所<lb/>
<pb n="13a"/>
　被也故戚容稱其服顔色稱其情者以外稱内也戚<lb/>
　容稱其服者以本稱末也情有悲哀隆殺之别服有<lb/>
　齊斬重輕之殊外不稱内之隆殺則為偽矣本不稱<lb/>
　末之輕重則為野矣奪䘮見曽子問觧<lb/>
　山隂陸氏曰凡居親之䘮哀瘠常浮於敬故哭泣之<lb/>
　哀顔色之戚有圖不能畫書不能載者矣故孔子言<lb/>
　之如此兄弟之䘮存乎書䇿若親之䘮求情於言意<lb/>
　之表可也<lb/>
<pb n="13b"/>
孔子曰少連大連善居䘮三日不怠三月不觧期悲哀<lb/>
三年憂東夷之子也<lb/>
　鄭氏曰言其生於夷狄而知禮也怠惰也觧倦也<lb/>
　孔氏曰此眀居䘮得禮之事三日不怠謂親之初䘮<lb/>
　三日内水漿不入口之属三月不觧者未𦵏前朝夕<lb/>
　奠及哀至則哭之属期悲哀謂練以來常悲哀朝夕<lb/>
　哭之属三年憂者以服未除憔悴憂戚<lb/>
　馬氏曰聖人之作春秋於中國則尊之於蠻夷則擯<lb/>
<pb n="14a"/>
　之者以眀中國者禮義之所在而蠻夷者不可以禮<lb/>
　義責也然而少連大連之善居䘮三日不怠三月不<lb/>
　觧期悲哀三年憂則雖孔子之高弟曽閔之至孝亦<lb/>
　不過如是此孔子稱之曰東夷之子也盖非特美其<lb/>
　能行是禮又美其能變是俗也雖然孟子之言舜生<lb/>
　於諸馮遷於負夏卒於鳴條東夷之人也文王生於<lb/>
　岐周卒於畢郢西夷之人也彼舜文王為東西夷之<lb/>
　人則二連以東夷之子而合於禮豈足怪哉論語謂<lb/>
<pb n="14b"/>
　柳下恵少連降志辱身矣言中倫行中慮少連之行<lb/>
　可與下恵為徒則豈特如孟獻子之流加於人一等<lb/>
　而已哉<lb/>
三年之䘮言而不語對而不問廬堊室之中不與人坐<lb/>
焉在堊室之中非時見乎母也不入門疏衰皆居堊室<lb/>
不廬廬嚴者也<lb/>
　鄭氏曰言言己事也為人説為語在堊室之中以時<lb/>
　事見乎母乃入門則居廬時不入門也廬哀敬之處<lb/>
<pb n="15a"/>
　非有其實則不居<lb/>
　孔氏曰大夫士言而後事行故得言己事不得為人<lb/>
　語説也對而不問謂有問者得對而不得自問於人<lb/>
　此謂與有服之親若與賔客疏逺者言則閒𫝊云斬<lb/>
　衰唯而不對齊衰對而不言是也䘮大記云練居堊<lb/>
　室不與人居居即坐也<lb/>
　嚴陵方氏曰言略而語詳對應而問倡言而不語對<lb/>
　而不問以居憂有所不暇故也廬堊室之中不與人<lb/>
<pb n="15b"/>
　坐示憂之所獨也在堊室非時見乎母不入門則在<lb/>
　廬之中非時亦有所不見矣閒𫝊曰齊衰之䘮居堊<lb/>
　室齊衰即此所謂疏衰以廬為嚴故父母之䘮乃居<lb/>
　之所謂嚴者以居䘮之重人不可犯也<lb/>
妻視叔父母姑姊妹視兄弟長中下殤視成人<lb/>
　鄭氏曰視猶比也所比者哀容居處也<lb/>
　孔氏曰此一經眀服雖有異其哀戚輕重各視所正<lb/>
　之親妻居廬而杖抑之視叔父母姑姊妹出適服輕<lb/>
<pb n="16a"/>
　進之視兄弟長中下殤服輕上從本親視其成人也<lb/>
　嚴陵方氏曰此言輕重雖稍異而哀戚略同也<lb/>
親䘮外除兄弟之䘮内除<lb/>
　鄭氏曰親䘮日月已竟而哀未忘兄弟之䘮日月未<lb/>
　竟而哀已殺<lb/>
　孔氏曰親䘮謂父母之䘮外謂服也兄弟謂期服及<lb/>
　小功緦也内心也<lb/>
　長樂黄氏曰註說内除謂日月未竟而哀已殺若日<lb/>
<pb n="16b"/>
　月未竟而哀先殺則是不能終其䘮也内除外除皆<lb/>
　言日月已竟服重者則外雖除而内未除服輕者則<lb/>
　不唯外除而内亦除也註說失之<lb/>
視君之母與妻比之兄弟𤼵諸顔色者亦不飲食也<lb/>
　鄭氏曰言小君輕服亦内除也𤼵於顔色謂醲美酒<lb/>
　食使之醉飽<lb/>
　孔氏曰視比也謂比視君之母與君之妻輕重之冝<lb/>
　比於己之兄弟若酒食不𤼵見於顔色者則得飲食<lb/>
<pb n="17a"/>
　之<lb/>
　嚴陵方氏曰服君之母妻比己之兄弟則服君之服<lb/>
　比己之親可知此亦所以眀外除内除之異也𤼵諸<lb/>
　顔色若酒醴之類<lb/>
免䘮之外行於道路見似目瞿聞名心瞿弔死而問疾<lb/>
顔色戚容必有以異於人也如此而后可以服三年之<lb/>
䘮其餘則直道而行之是也<lb/>
　鄭氏曰惻隠之心能如是則其餘齊衰以下直道而<lb/>
<pb n="17b"/>
　行盡自得也似謂容貌似其父母也名與親同<lb/>
　孔氏曰異於人謂殊異於無䘮之人餘行皆應如此<lb/>
　以弔死問疾哀痛之處身又除䘮戚容應甚故舉弔<lb/>
　死問疾言也其餘謂期親以下父在為母雖期年亦<lb/>
　從上三年之内也<lb/>
　山隂陸氏曰餘則直道而行之言所謂百行推此而<lb/>
　直前則是矣故曰執一術而百善至者孝之謂也<lb/>
　廬陵胡氏曰路隋父死母告以貌類父終身不引鏡<lb/>
<pb n="18a"/>
　近於目瞿劉温叟父名岳終身不聼絲竹近於心瞿<lb/>
　弔問哀痛之處戚容應甚<lb/>
祥主人之除也於嵗為期朝服祥因其故服<lb/>
　鄭氏曰為期為祭期也至眀日而祥祭亦朝服始即<lb/>
　吉正祭服也䘮服小記曰除成䘮者其祭也朝服縞<lb/>
　冠是也祭猶縞冠未純吉也既祭乃服大祥素縞麻<lb/>
　衣釋禫之禮云𤣥衣黄裳則是禫祭𤣥冠矣黄裳者<lb/>
　未大吉也既祭乃服禫服朝服綅冠踰月吉祭乃𤣥<lb/>
<pb n="18b"/>
　冠朝服既祭𤣥端而居復平常也<lb/>
　孔氏曰祥謂祥祭主人除服之節於祥祭前夕預告<lb/>
　眀日祥祭之期此時主人著朝服謂緇衣素裳其冠<lb/>
　則縞冠也眀旦祥之時主人因著其前夕故朝服也<lb/>
　於練祭不著祭服於此祥時正著祭服故註云正祭<lb/>
　服純吉朝服𤣥冠今縞冠故曰未純吉祥祭雖吉哀<lb/>
　情未忘加著縞冠素紕麻衣鄭引閒𫝊大祥素縞麻<lb/>
　衣是也禫禮𤣥衣黄裳𤣥冠大吉當𤣥衣素裳今用<lb/>
<pb n="19a"/>
　黄裳故云未大吉也禫祭後著朝服綅冠踰月吉祭<lb/>
　乃𤣥冠朝服則天子諸侯以下各依本官吉祭之服<lb/>
　也從祥至吉服有六祥祭朝服縞冠一也祥吉素縞<lb/>
　麻衣二也禫祭𤣥冠黄裳三也禫訖朝服綅冠四也<lb/>
　踰月吉祭𤣥冠朝服五也既祭𤣥端而居六也<lb/>
　山隂陸氏曰嫌於夕為期甞朝服矣詰朝不復反䘮<lb/>
　服故云爾然則祥之日猶服練服及祭易之所謂除<lb/>
　成䘮者其祭也朝服縞冠是也祭已又易之所謂大<lb/>
<pb n="19b"/>
　祥素縞麻衣是也<lb/>
子游曰既祥雖不當縞者必縞然後反服<lb/>
　鄭氏曰謂有以䘮事贈賵來者雖不及時猶變服服<lb/>
　祥祭之服以受之重其禮也其於此時始弔者則衞<lb/>
　將軍文子之為之是矣反服反素縞麻也<lb/>
　孔氏曰既祥謂大祥後有人以䘮事來弔者既晚不<lb/>
　正當祥祭縞冠之時主人必湏反著此祥服縞冠受<lb/>
　來弔者之禮然後反服大祥素縞麻衣之服<lb/>
<pb n="20a"/>
　山隂陸氏曰此言親䘮雖既祥猶有他䘮未除今以<lb/>
　祥故無所不用縞縞既祥之服也然後反服然後反<lb/>
　他䘮之服<lb/>
當袒大夫至雖當踊絶踊而拜之反改成踊乃襲於士<lb/>
既事成踊襲而后拜之不改成踊<lb/>
　鄭氏曰尊大夫來至則拜之不待事已也更成踊者<lb/>
　新其事也於士士至也事謂大小歛之屬<lb/>
　孔氏曰此一節眀士有䘮大夫及士來弔之禮案檀<lb/>
<pb n="20b"/>
　弓云大夫弔當事而至則辭焉謂大小歛時主人不<lb/>
　出故辭大夫也此是歛已竟當其袒踊故絶踊而拜<lb/>
　之也反改成踊反還也改更也拜大夫竟反還先位<lb/>
　更為踊而始成踊也乃襲謂更成踊訖乃襲初袒之<lb/>
　衣也既事既猶畢也當主人有大小歛諸事而士來<lb/>
　弔則主人畢事竟而成踊不即出拜也士言既事則<lb/>
　大夫亦然大夫言絶踊則士固不絶踊也成踊畢而<lb/>
　襲襲畢乃拜之不更為成踊<lb/>
<pb n="21a"/>
　山隂陸氏曰已甞袒矣大夫至而襲故今改襲而袒<lb/>
　於士襲而後拜之故不復改袒然則又成踊何也盖<lb/>
　居䘮凡賔客弔客去而歸必踊<lb/>
上大夫之虞也少牢卒哭成事附皆大牢下大夫之虞<lb/>
也犆牲卒哭成事附皆少牢<lb/>
　鄭氏曰卒哭成事附言皆則卒哭成事附與虞異矣<lb/>
　下大夫虞以犆牲與士虞禮同與<lb/>
　孔氏曰上大夫平常吉祭用少牢虞依常禮也卒哭<lb/>
<pb n="21b"/>
　謂之成事成吉事也附附廟也二祭皆大並加一等<lb/>
　用大牢也下大夫吉祭用少牢虞祭降一等用特牲<lb/>
　卒哭附依常吉祭禮也鄭以士虞禮云三虞卒哭他<lb/>
　用剛日先儒以此三虞卒哭同是一事鄭因此經虞<lb/>
　與卒哭其牢既别眀卒哭與虞不同也<lb/>
　嚴陵方氏曰犆即特也與特牲三爼之特同而與郊<lb/>
　特牲之特異盖位有上下故禮有隆殺也<lb/>
　山隂陸氏曰禮士虞用特豕今下大夫之虞亦云特<lb/>
<pb n="22a"/>
　牲則容父為士子為下大夫其祭如此於上大夫言<lb/>
　父為大夫於下大夫言父為士相備也<lb/>
祝稱卜𦵏虞子孫曰哀夫曰乃兄弟曰某卜葬其兄弟<lb/>
曰伯子某<lb/>
　鄭氏曰祝稱卜葬虞者卜葬卜虞祝稱主人之辭也<lb/>
　孫謂為祖後者稱曰哀孫某卜葬其祖某甫夫曰乃<lb/>
　某卜葬其妻某氏兄弟相為卜稱名而已<lb/>
　孔氏曰謂卜葬擇日而卜人祝龜所稱主人之辭也<lb/>
<pb n="22b"/>
　虞用葬日故并言葬虞子卜葬父則稱哀子某卜葬<lb/>
　其父某甫乃者言之助也妻卑故假助句以眀夫之<lb/>
　尊也弟為兄則祝辭云某卜葬兄伯子某兄為弟則<lb/>
　云某卜葬其弟某兄弟稱名則子孫與夫皆稱名也<lb/>
古者貴賤皆杖叔孫武叔朝見輪人以其杖關轂而輠<lb/>
輪者於是有爵而後杖也<lb/>
　鄭氏曰記庶人失禮所由始也叔孫武叔魯大夫叔<lb/>
　孫州仇也輪人作車輪之官<lb/>
<pb n="23a"/>
　孔氏曰關穿也輠迴也作輪之人以扶病之杖關穿<lb/>
　車轂中而迴轉其輪於是有爵而後杖以其爵位既<lb/>
　尊其杖不鄙䙝而許用也<lb/>
鑿巾以飯公羊賈為之也<lb/>
　鄭氏曰記士失禮所由始也士親飯必𤼵其巾大夫<lb/>
　以上賔為飯焉則有鑿巾<lb/>
　孔氏曰飯含也大夫以上貴故使賔為其親含恐尸<lb/>
　為賔所憎穢故設巾覆尸面而當口鑿穿之令含得<lb/>
<pb n="23b"/>
　入口也士賤不得使賔子自含其親但露面而含耳<lb/>
　鑿巾則是自憎穢其親故為失禮也<lb/>
　山隂陸氏曰禮因時損益故有先王未之有可以義<lb/>
　起者若有爵而後杖鑿巾以飯是也禮士含巾不鑿<lb/>
　至公羊賈始鑿之以含君子有取焉<lb/>
冒者何也所以揜形也自襲以至小歛不設冒則形是<lb/>
以襲而后設冒也<lb/>
　鄭氏曰言設冒者為其形人將惡之也襲而設冒言<lb/>
<pb n="24a"/>
　后衍字耳<lb/>
　孔氏曰此經記者自問答設冒之事未襲之前始死<lb/>
　事湏沐浴自既襲以後以至小歛之前雖已著衣若<lb/>
　不設冒則尸象形見為人所惡也襲則設冒至小歛<lb/>
　之前則以衣覆於冒上<lb/>
　山隂陸氏曰記冒如此亦以著鑿巾為善后非衍字<lb/>
　言孝子如此設冒不得已也<lb/>
或問於曽子曰夫既遣而包其餘猶既食而裹其餘與<lb/>
<pb n="24b"/>
君子既食則裹其餘乎曽子曰吾子不見大饗乎夫人<lb/>
饗既饗卷三牲之俎歸於賔館父母而賔客之所以為<lb/>
哀也子不見大饗乎<lb/>
　鄭氏曰言遣既奠而又包之是與食於人已而裹其<lb/>
　餘將去何異與君子寜為是乎言傷㢘也既饗歸賔<lb/>
　俎所以厚之言父母家之主今賔客之是孝子哀親<lb/>
　之去也<lb/>
　孔氏曰此一節眀或人問曽子遣奠之事大饗賔客<lb/>
<pb n="25a"/>
　既畢主人歛三牲俎上之肉歸於賔館己家父母今<lb/>
　日既去遂同賔客之疏是孝子所以悲哀也重結前<lb/>
　文以語或人<lb/>
非為人䘮問與賜與<lb/>
　鄭氏曰此上滅脱未聞其首云何是言非為人䘮而<lb/>
　問之與人䘮而賜之與問遺也乆無事曰問<lb/>
　孔氏曰此語接上之辭故鄭云滅脱與語助也豈非<lb/>
　為人有䘮而問遺之與人之有䘮而賜與之與平敵<lb/>
<pb n="25b"/>
　則問卑下則賜<lb/>
　山隂陸氏曰冝承既卒哭遺人可也之下脱爛在是<lb/>
　著非為人䘮從父昆弟以下雖卒哭猶無所問遺<lb/>
　金華應氏曰非為䘮而問也又非為䘮加賜也乃為<lb/>
　己之親耳<lb/>
三年之䘮以其䘮拜非三年之䘮以吉拜三年之䘮如<lb/>
或遺之酒肉則受之必三辭主人衰絰而受之如君命<lb/>
則不敢辭受而薦之䘮者不遺人人遺之雖酒肉受也<lb/>
<pb n="26a"/>
從父昆弟以下既卒哭遺人可也<lb/>
　鄭氏曰稽顙而後拜曰䘮拜拜而後稽顙曰吉拜謂<lb/>
　受問受賜者也受酒肉必衰絰正服眀不茍於滋味<lb/>
　也受而薦之於廟貴君之禮䘮者不遺人言齊斬之<lb/>
　䘮重志不在施恵於人<lb/>
　孔氏曰此一經論身有䘮拜謝之禮以其䘮拜謂父<lb/>
　母長子也其實杖期以上皆為䘮拜非三年之䘮以<lb/>
　吉拜者謂不杖期以下此義已具檀弓䟽三年之䘮<lb/>
<pb n="26b"/>
　受酒肉雖受之猶不得食也尊者食之乃得食肉猶<lb/>
　不得飲酒故䘮大記云既𦵏若君食之則食之大夫<lb/>
　父之友食之則食之矣不辟粱肉若有酒醴則辭是<lb/>
　也<lb/>
　嚴陵方氏曰䘮拜吉拜皆為拜辭與問也心有所樂<lb/>
　然後以物遺人䘮以哀為主故不遺人人遺之雖酒<lb/>
　肉受之者卻之為不㳟故也<lb/>
　山隂陸氏曰所謂吾從其至者也然則稽顙而後拜<lb/>
<pb n="27a"/>
　盖三年之䘮拜也故曰以其䘮拜<lb/>
縣子曰三年之䘮如斬期之䘮如剡期之䘮十一月而<lb/>
練十三月而祥十五月而禫三年之䘮雖功衰不弔自<lb/>
諸侯逹諸士如有服而將徃哭之則服其服而徃練則<lb/>
弔<lb/>
　鄭氏曰如斬如剡言痛之惻怛有淺深也期之䘮至<lb/>
　而禫當在練則弔上為父在為母也功衰既練之服<lb/>
　也諸侯服新死者之服而徃哭謂所不臣也練則弔<lb/>
<pb n="27b"/>
　謂父在為母功衰可以弔人者以父在故輕於出也<lb/>
　然則凡齊衰十一月皆可以出矣<lb/>
　孔氏曰自此至盈坎眀弔䘮之節三年之䘮小祥後<lb/>
　衰與大功同故曰功衰衰雖外輕而痛猶内重故不<lb/>
　得弔人也自諸侯逹諸士謂貴賤同也功衰雖不弔<lb/>
　人如有服謂自有五服之親䘮則徃哭之將徃哭則<lb/>
　不著己功衰而依彼親之節以服之申於骨肉之親<lb/>
　故也然諸侯絶期不應有諸親始死服今云服而徃<lb/>
<pb n="28a"/>
　當是敵體及所不臣者謂始封君不臣諸父昆弟也<lb/>
　大祥始除衰杖而練得弔人者以父在而得出則其<lb/>
　餘䘮雖無父亦得出也母既可矣諸父灼然故鄭云<lb/>
　皆可以出<lb/>
　山隂陸氏曰所謂功衰猶言功裘㣲加人功雖服功<lb/>
　衰不弔則以創鉅痛深故也<lb/>
既葬大功弔哭而退不聴事焉期之䘮未葬弔於鄉人<lb/>
哭而退不聴事焉功衰弔待事不執事小功緦執事不<lb/>
<pb n="28b"/>
與於禮<lb/>
　鄭氏曰聴猶待也事謂襲歛執綍之属期之䘮謂為<lb/>
　姑姊妹無主殯不在己族者不與於禮謂饋奠也<lb/>
　孔氏曰身有大功之䘮既葬徃弔他䘮弔哭既畢則<lb/>
　退不待主人襲歛之事期䘮練弔亦然期之䘮謂姑<lb/>
　姊妹無主為之服期未至於葬徃弔鄉人之䘮亦䘮<lb/>
　畢則退不待襲歛也此姑姊妹期䘮既葬受以大功<lb/>
　衰謂之功衰此後若弔於鄉人其情稍輕於未𦵏得<lb/>
<pb n="29a"/>
　待襲歛但不親自執事經直云期䘮鄭知姑姊妹無<lb/>
　主者以前云大功既葬始得弔人此經期䘮未葬己<lb/>
　得弔人眀知此期服輕是姑姊妹在他族成婦日乆<lb/>
　殯在夫族者也執事擯相也緦小功服輕故未葬便<lb/>
　可弔人亦為彼擯相但不得助彼饋奠耳曽子問云<lb/>
　説衰與奠非禮也以擯相可也是擯相輕而饋奠重<lb/>
　也<lb/>
　藍田吕氏曰功衰事下脱一不字此謂卒哭之受服<lb/>
<pb n="29b"/>
相趨也出宫而退相揖也哀次而退相問也既封而退<lb/>
相見也反哭而退朋友虞附而退<lb/>
　鄭氏曰此弔者恩薄厚去遲速之節也相趨謂相聞<lb/>
　姓名來㑹䘮事也相揖甞㑹於他相問甞相恵遺也<lb/>
　相見甞執摯相見也附皆當為祔<lb/>
　孔氏曰相趨本不相識情既輕故柩出廟之宫門而<lb/>
　退相揖恩㣲深故待柩出至大門外哀次而退相問<lb/>
　恩轉深故窆竟而退相見恩轉厚故葬竟孝子反哭<lb/>
<pb n="30a"/>
　至家而退朋友疇昔情重故至主人虞祔乃退然與<lb/>
　死者相識亦當有弔禮知生者弔知死者傷今註云<lb/>
　弔則知是弔生人也<lb/>
弔非從主人也四十者執綍鄉人五十者從反哭四十<lb/>
者待盈坎<lb/>
　鄭氏曰言弔者必助主人之事從猶随也成人二十<lb/>
　以上至四十丁壯時非鄉人則長少皆反優逺也坎<lb/>
　或為壙<lb/>
<pb n="30b"/>
　孔氏曰此論助葬及執事反哭之節弔䘮者本是來<lb/>
　助事非為空随從主人而已既助主人故使年二十<lb/>
　以上至四十強壯者皆執紼鄉人同鄉之人也五十<lb/>
　始衰故待主人窆竟反哭從孝子反也四十強壯不<lb/>
　得即反故待土滿坎而反若非鄉人則無問長少皆<lb/>
　從主人歸優饒逺者<lb/>
䘮食雖惡必充饑饑而廢事非禮也飽而忘哀亦非禮<lb/>
也視不眀聴不聰行不正不知哀君子病之故有疾飲<lb/>
<pb n="31a"/>
酒食肉五十不致毁六十不毁七十飲酒食肉皆為疑<lb/>
死有服人召之食不徃大功以下既葬適人人食之其<lb/>
黨也食之非其黨弗食也功衰食菜果飲水漿無鹽酪<lb/>
不能食食鹽酪可也孔子曰身有瘍則浴首有創則沐<lb/>
病則飲酒食肉毁瘠為病君子弗為也毁而死君子謂<lb/>
之無子<lb/>
　鄭氏曰君子病之病憂也疑死疑猶恐也既葬適人<lb/>
　人食之徃而見食則可食也為食而徃則不可黨猶<lb/>
<pb n="31b"/>
　親也非親而食則是食於人無數也功衰齊斬之末<lb/>
　也酪酢酨毁而死是不重親也<lb/>
　嚴陵方氏曰禮所以制中饑而忘廢事飽而忘哀皆<lb/>
　非中道故皆以為非禮然送死所以當大事也其黨<lb/>
　則食之非其黨則弗食所以為之節食菜果飲水漿<lb/>
　皆聖人之中制故天下無難能之病焉<lb/>
　藍田吕氏曰功衰亦卒哭之受服閒𫝊父母之䘮既<lb/>
　虞卒哭疏食水飲不食菜果與此文正合疏食水飲<lb/>
<pb n="32a"/>
　其飲不加鹽酪故曰飲水漿無鹽酪也不能食食鹽<lb/>
　酪可也者喪大記不能食粥羮之以菜可也盖人有所<lb/>
　不能亦不可勉也<lb/>
　山隂陸氏曰鄭氏謂功衰齊斬之末末者齊衰既葬<lb/>
　斬衰既練之後<lb/>
非從柩與反哭無免於堩<lb/>
　鄭氏曰言䘮服出入非此二事皆冠也免所以代冠<lb/>
　人於道路不可以無飾堩道路<lb/>
<pb n="32b"/>
　孔氏曰從柩為孝子送葬從柩去時反哭謂孝子葬<lb/>
　竟還時道路不可無飾得免而行非此二條不得免<lb/>
　於道路也若葬逺反哭在路則著冠至郊反著免故<lb/>
　小記云逺葬者比反哭皆冠及郊而后免是也<lb/>
凡䘮小功以上非虞附練祥無沐浴<lb/>
　鄭氏曰言不有飾事則不沐浴<lb/>
　孔氏曰自小功以上恩重哀深自冝去飾沐浴是自<lb/>
　飾非此數條祭事則不自飾也言小功以上則至斬<lb/>
<pb n="33a"/>
　同練祥不主大功小功也若三年之䘮則士虞禮云<lb/>
　沐浴不<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>鄭註云期以下<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>可也又士虞禮云眀日<lb/>
　以其班附沐浴<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>註云彌自飾大夫以上亦然<lb/>
　嚴陵方氏曰有祭則不可以不齊戒齊戒則不可以<lb/>
　不沐浴<lb/>
疏衰之䘮既葬人請見之則見不請見人小功請見人<lb/>
可也大功不以執摯唯父母之䘮不辟涕泣而見人<lb/>
　鄭氏曰言重䘮不行求見人耳人來求見己亦可以<lb/>
<pb n="33b"/>
　見之矣不辟涕泣言至哀無飾也<lb/>
　孔氏曰此眀在䘮與人相見之義小功輕可請見於<lb/>
　人大功不可也文承疏衰既葬之下則小功亦謂既<lb/>
　葬也凡言見人謂與人尋常相見不論執贄之事也<lb/>
　嚴陵方氏曰人請見之則見不請見人者以人請見<lb/>
　在彼請見人在此故也亦與對而不問同義執摯則<lb/>
　請見人之禮也<lb/>
三年之䘮祥而從政期之䘮卒哭而從政九月之䘮既<lb/>
<pb n="34a"/>
葬而從政小功緦之䘮既殯而從政<lb/>
　鄭氏曰以王制言之此謂庶人也從政從為政者敎<lb/>
　令謂給繇役<lb/>
　孔氏曰王制云父母之䘮三年不從政齊衰大功三<lb/>
　月不從政與此不同者此庶人依士禮卒哭與既葬<lb/>
　同三月故王制省文緫云三月也若大夫士三年之<lb/>
　䘮期不從政是正禮也卒哭金革之事無辟是權禮<lb/>
　也<lb/>
<pb n="34b"/>
曽申問於曽子曰哭父母有常聲乎曰中路嬰兒失其<lb/>
母焉何常聲之有<lb/>
　鄭氏曰嬰猶鷖彌也言其若小兒亡母啼號安得常<lb/>
　聲乎所謂哭不偯<lb/>
　廬陵胡氏曰孔子不取弁人孺子泣而此取嬰兒哭<lb/>
　者此泛問哭時故舉重始死時也彼在襲歛當哭踊<lb/>
　有節故異<lb/>
卒哭而諱王父母兄弟世父叔父姑姊妹子與父同諱<lb/>
<pb n="35a"/>
母之諱宫中諱妻之諱不舉諸其側與從祖昆弟同名<lb/>
則諱<lb/>
　鄭氏曰自卒哭鬼神事之尊而諱其名王父母以下<lb/>
　之親諱是謂士也父為其親諱則子不敢不從諱天<lb/>
　子諸侯諱羣祖母之所為其親諱子孫於宫中不言<lb/>
　妻之所為其親諱夫於其側亦不言也孝子聞名心<lb/>
　瞿凡不言人諱者亦為其相感動也子與父同諱則<lb/>
　子可盡曽祖之親也從祖昆弟在其中於父輕不為<lb/>
<pb n="35b"/>
　諱與母妻之親同名重則諱之<lb/>
　孔氏曰此一節論親戚死亡諱辟名之事卒哭前猶<lb/>
　以生禮事之卒哭後去生漸逺故諱其名王父母謂<lb/>
　父之王父母於己為曽祖父母正服小功不合諱以<lb/>
　父為之諱子亦同父諱之兄弟謂父之兄弟於己為<lb/>
　伯叔正服期父亦為之期是子與父同有諱也世父<lb/>
　叔父是父之世父叔父於己是從祖正服小功姑謂<lb/>
　父之姑於己為從祖姑在家正服小功出嫁緦麻二<lb/>
<pb n="36a"/>
　者皆不合諱以父為之諱故已從父而諱也姊妹謂<lb/>
　父姊妹於己為姑在家正服期出嫁大功九月是己<lb/>
　與父同為之諱此等是子與父同諱也鄭註子不敢<lb/>
　不從諱據王父母世父叔父及姑已不合諱者言之<lb/>
　父之兄弟及姊妹已為合諱不假從父而諱也鄭註<lb/>
　是謂士也士謂父身以父身是士故諱王父若是庶<lb/>
　人子不逮事父母則不諱王父母也天子七廟諸侯<lb/>
　五廟故知諱羣祖妻之所為其親諱但不得在側言<lb/>
<pb n="36b"/>
　之於宫中逺處得言之母與妻二者之諱與己從祖<lb/>
　昆弟同名則為之諱不但宫中旁側其在餘處皆諱<lb/>
　之也鄭註子與父同諱則子可盡曽祖之親者父為<lb/>
　王父諱於子則為曽祖父之伯叔及姑則是子曽祖<lb/>
　之親故云子可盡曽祖之親也從祖昆弟共同曽祖<lb/>
　之親故註云在其中從祖昆弟於父言之是父之同<lb/>
　堂兄弟子也父服小功不為之諱已又不得從父而<lb/>
　諱若母妻諱與從祖昆弟名相重累則諱之故註云<lb/>
<pb n="37a"/>
　於父輕不為之諱與母妻之親同名重則諱之鄭註<lb/>
　為從祖昆弟諱而生文也<lb/>
以䘮冠者雖三年之䘮可也既葬於次入哭踊三者三<lb/>
乃出<lb/>
　鄭氏曰言雖者眀齊衰以下皆可以䘮冠也始遭䘮<lb/>
　以其冠月則䘮服因冠矣非其冠月待變除卒哭而<lb/>
　冠次廬也雖或為唯<lb/>
　孔氏曰自此以下眀遭䘮冠取之節將冠值䘮當成<lb/>
<pb n="37b"/>
　服時因䘮服加冠非但輕服得冠雖有三年重䘮亦<lb/>
　可因䘮服而冠故云可也冠於次謂加冠於廬次之<lb/>
　中若齊衰以下加冠於次舎之處冠後入於䘮所哭<lb/>
　而跳踊每哭一節三踊如此者三凡九踊乃出就次<lb/>
　所曽子問云將冠子未及期日有齊衰大功小功之<lb/>
　䘮則因䘮服而冠言未及期日知冠月則可冠也次<lb/>
　廬也據重服而言<lb/>
　廬陵胡氏曰夏小正冠用二月若正月遭䘮則二月<lb/>
<pb n="38a"/>
　不得因䘮而冠必待冠除受服之節<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百三<lb/>
</p>
<p>
</p>
  </div>
</body>
</text>
</TEI>
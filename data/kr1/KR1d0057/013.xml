<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷十三</head>
    <p>
<pb n="1a"/>
欽定四庫全書<lb/>
　禮記集説卷十三　　　　　宋　衛湜　撰<lb/>
諸侯見天子曰臣某侯某其與民言自稱曰寡人<lb/>
　鄭氏曰臣某侯某嗇夫承命告天子辭也其為州牧<lb/>
　則曰天子之老臣某侯某奉珪請覲自稱曰寡人謙<lb/>
　也於臣亦然<lb/>
　孔氏曰自此至寡君之老一節明諸侯及臣稱謂之<lb/>
　法謂五等諸侯見天子而擯者將命之辭某侯者若<lb/>
<pb n="1b"/>
　言齊侯下某是名若伯子男則云曹伯許男某也鄭<lb/>
　註嗇夫並覲禮之文嗇夫蓋司空屬也為末擯承命<lb/>
　於侯氏末介傳而上上擯以告於天子也音義隱云<lb/>
　嗇夫主諸侯所齎幣帛皮圭之禮奉以白於天子也<lb/>
　若為州牧既尊擯者加天子之老四字奉珪請覲是<lb/>
　鄭意述擯者之辭文無所出寡人言寡德之人<lb/>
　藍田吕氏曰前章君天下以下言天子之異稱也此<lb/>
　章言諸侯之異稱也臣某侯某如言曰臣齊侯小白<lb/>
<pb n="2a"/>
　臣晉侯重耳也臣者君前之稱某侯者所以自别也<lb/>
　寡人猶天子稱予一人庶方小侯稱孤也古者兩君<lb/>
　相見及與臣下言皆自稱曰寡人此云與民言舉其<lb/>
　略也<lb/>
　嚴陵方氏曰某侯所以别其國也繼某侯而又曰某<lb/>
　所以别其人也<lb/>
　長樂陳氏曰諸侯曰臣某侯某玉藻謂於天子曰某<lb/>
　土之守臣某是也自稱曰寡人玉藻謂於敵以下曰<lb/>
<pb n="2b"/>
　寡人是也<lb/>
　廬陵胡氏曰自稱曰寡人於臣亦然衛侯謂寗氏曰<lb/>
　祭則寡人是也<lb/>
其在凶服曰適子孤臨祭祀内事曰孝子某侯某外事<lb/>
曰曽孫某侯某<lb/>
　鄭氏曰凶服亦謂未除喪祭祀稱國者逺辟天子<lb/>
　孔氏曰適子孤者擯者告賔之辭雜記云相者告曰<lb/>
　孤某須矣彼不云適子此不云名皆文不具也稱孤<lb/>
<pb n="3a"/>
　稱名者皆謂父死未葬之前故雜記云孤某須矣下<lb/>
　則云既葬蒲席明孤某是未葬也外事謂社稷山川<lb/>
　在封内者也天子外事言嗣王某謂能繼天德而立<lb/>
　也諸侯不得稱嗣侯但稱曽孫謂是父祖重孫耳<lb/>
　藍田吕氏曰言適子明其嗣也言孤明其在喪也曽<lb/>
　孫猶言嗣也天子繼天而王故於郊祀百神稱嗣諸<lb/>
　侯不敢言繼推而祖之故稱曽孫晉平公伐齊禱河<lb/>
　曰曽臣彪將帥諸侯以討焉蓋曽臣猶陪臣也天子<lb/>
<pb n="3b"/>
　臣於天地百神諸侯復臣於天子故稱曽臣與稱曽<lb/>
　孫之義一也<lb/>
　嚴陵方氏曰適子孤者以幼而無父自稱之也然亦<lb/>
　或稱嗣子某故前經言大夫士之子不敢自稱曰嗣<lb/>
　子某也天子於内事曰孝王則以國所尊者稱之也<lb/>
　諸侯於内事曰孝子則以家所卑者稱之也<lb/>
　山隂陸氏曰臨祭祀内事曰孝子某侯某不言踐阼<lb/>
　避逺天子曰曽孫卑逺矣<lb/>
<pb n="4a"/>
死曰薨復曰某甫復矣既葬見天子曰類見言諡曰類<lb/>
　鄭氏曰死曰薨亦史書䇿辭某甫舉字既葬見天子<lb/>
　曰類代父受國類猶象也執皮帛象諸侯之禮見也<lb/>
　言諡者序其行及諡所冝使大夫行象聘問之禮也<lb/>
　其禮俱亡<lb/>
　孔氏曰薨謂國史䇿辭若異國史書之則但云卒也<lb/>
　若告於諸侯則辭當謙故雜記曰寡君不禄類見謂<lb/>
　諸侯世子父死葬畢見於天子禮也葬後未執玉而<lb/>
<pb n="4b"/>
　執皮帛然春秋之義三年除喪之後乃見而今云既<lb/>
　葬者謂天子廵守至竟故得見也若未葬未正君臣<lb/>
　故雖天子廵守亦不見也言諡謂將葬就君請諡也<lb/>
　諡以表德必由尊者所裁故將葬之前使人請於天<lb/>
　子若檀弓云其子戍請諡於君曰日月有時將葬矣<lb/>
　請所以易其名者是也曰類者言此類聘問之禮而<lb/>
　行也<lb/>
　王氏曰請諡必以其實為諡類於平生之行也<lb/>
<pb n="5a"/>
　何氏曰類其德而稱之如經天緯地曰文也<lb/>
　藍田吕氏曰赴於諸侯則曰寡君不禄謙辭某甫字<lb/>
　也稱字與卿大夫士異矣臣不名君也不稱爵與天<lb/>
　子異矣有所降也類之名未聞先儒謂類猶象也使<lb/>
　大夫行象聘問之禮以類為象其義未安而君薨世<lb/>
　子聽於冢宰安有遽見天子之禮請諡於君亦何象<lb/>
　之有求之未得闕疑可也<lb/>
　嚴陵方氏曰常人曰皐某復則名之也諸侯曰某甫<lb/>
<pb n="5b"/>
　復則字之也<lb/>
　清江劉氏曰言諡曰類當為誄聲誤耳謂誄而諡之<lb/>
　也<lb/>
　山隂陸氏曰稱死亦言之法據崩曰天王崩<lb/>
　廬陵胡氏曰周官典命諸侯之嫡子未誓於天子攝<lb/>
　其君朝則以皮帛繼子男故既葬見天子亦執皮帛<lb/>
　象父見禮也見天子而請父之諡是能象賢也故曰<lb/>
　類或謂春秋書蔡桓侯以能請諡非也鄭云使大夫<lb/>
<pb n="6a"/>
　行亦非<lb/>
　長樂陳氏曰夏后氏殯而致事殷人既葬而致事周<lb/>
　人卒哭而致事凡以全父子至恩而已然有父子之<lb/>
　至恩亦必有君臣之至義以至義廢至恩君子之所<lb/>
　不忍故不奪人之親亦不奪其親以至恩廢至義君<lb/>
　子之所不敢故有君臣相見之禮焉顧命天子宅宗<lb/>
　麻冕黼裳以見羣臣則諸侯既葬而類見天子冝矣<lb/>
　春秋之時晉襄公既祥將伐秦謂先且居曰效尤禍<lb/>
<pb n="6b"/>
　也請君朝王臣從師且居以在喪而不朝王為尤則<lb/>
　在喪而朝王其為禮可知也然朝王可也請見可也<lb/>
　召王而徃不可也葵丘之盟宋子與焉踐土之盟陳<lb/>
　子與焉非禮也朝王禮也如君既葬王政入於國既<lb/>
　卒哭而服王事大夫既葬公政入於家既卒哭弁絰<lb/>
　帶金革之事無辟變禮也方其朝王也其禮蓋下先<lb/>
　君之等或以皮帛繼子男之君其服蓋皆吉服特不<lb/>
　免絰而已下先君之等或以皮帛繼子男以周禮典<lb/>
<pb n="7a"/>
　命推之可知也吉服以書之顧命天子麻冕推之可<lb/>
　知也不免絰以記之服問推之可知也類者象也有<lb/>
　事於上帝而非事天之常禮曰類于上帝有事於社<lb/>
　稷宗廟而非祭享之常禮曰類于社稷宗廟則嗣君<lb/>
　之朝王大夫之言諡非朝聘之常禮謂之類冝矣<lb/>
諸侯使人使於諸侯使者自稱曰寡君之老<lb/>
　鄭氏曰繫於君以為尊也此謂諸侯之卿上大夫<lb/>
　孔氏曰玉藻云上大夫曰下臣擯者曰寡君之老下<lb/>
<pb n="7b"/>
　大夫自名擯者曰寡大夫此云自稱曰寡君之老則<lb/>
　上大夫擯者傳辭及自稱於他國亦曰寡君之老稱<lb/>
　於己君則玉藻云下臣某<lb/>
　藍田吕氏曰三公自稱於諸侯曰天子之老諸侯之<lb/>
　卿自稱於諸侯曰寡君之老士大夫家宰亦曰老老<lb/>
　長稱也自稱天子之老寡君之老比於家臣之長亦<lb/>
　謙辭也<lb/>
天子穆穆諸侯皇皇大夫濟濟士蹌蹌庶人僬僬<lb/>
<pb n="8a"/>
　鄭氏曰皆行容止之貌也聘禮曰賔入門皇又曰皇<lb/>
　且行又曰衆介北面鎗焉凡行容尊者體盤卑者<lb/>
　體蹙<lb/>
　孔氏曰此一節論天子至庶人行容之貌穆穆威儀<lb/>
　多貌也皇皇自莊盛也濟濟徐行有節降於諸侯不<lb/>
　自莊盛也蹌蹌者容貌舒揚也僬僬卑盡之貌庶人<lb/>
　無容儀並自直行而已鄭註聘禮是臣非諸侯而云<lb/>
　皇者執玉入廟門得進其容也崔氏曰凡行容下不<lb/>
<pb n="8b"/>
　得兼上上得兼下故詩有濟濟辟王穆穆魯侯者詩<lb/>
　人頌美舉盛以言非對例也<lb/>
　藍田吕氏曰廟中之位南鄉明故曰昭北鄉幽故曰<lb/>
　穆則穆穆者有雍容深厚之貌孔子曰濟濟者容也<lb/>
　逺也則濟濟者有修飾齊一之貌書曰笙鏞以問鳥<lb/>
　獸蹌蹌則蹌蹌者有翔舉舒揚之貌庶人見乎君不<lb/>
　為容進退趨走僬僬雖無所考大抵趨走促數不為<lb/>
　容止之貌也五者皆言其容止之狀也尊者之容重<lb/>
<pb n="9a"/>
　卑者之容輕尊者之容舒卑者之容遽其勢然也濟<lb/>
　濟之齊一不如皇皇之莊盛皇皇之莊盛不如穆穆<lb/>
　之深厚則知尊者重且舒也濟濟之修飾不如蹌蹌<lb/>
　之舒揚蹌蹌之舒揚不為僬僬之促數則知卑者輕<lb/>
　且遽也<lb/>
　長樂劉氏曰穆穆美也心正而容舒行與止莫不極<lb/>
　其美而又美也皇皇莊重也敬於上而恤於下行與<lb/>
　止莫不極其莊重也濟濟者進退中於禮樂之節也<lb/>
<pb n="9b"/>
　蹌蹌者積諸中而揚乎外也僬僬者直情而徑行卑<lb/>
　賤不敢以為容飾<lb/>
　廣安游氏曰穆穆在上穆穆者其體也亦其道也穆<lb/>
　穆猶言深且靜也深且靜者猶言淵黙恭己正南面<lb/>
　也記曰王中心無為以守至正人君之道本不當有<lb/>
　所為苟得其道則淵黙恭己正南面斯足矣不然則<lb/>
　秦之衡石量書隋之衛士傳餐區區然徇天下之末<lb/>
　務是不知人君之道也<lb/>
<pb n="10a"/>
　長樂陳氏曰詩曰穆穆魯侯書曰四門穆穆則不特<lb/>
　天子而已聘禮曰賔入門皇又曰皇且行則皇皇不<lb/>
　特諸侯而已書曰濟濟有衆則濟濟不特大夫而已<lb/>
　言語之美穆穆皇皇朝廷之美濟濟翔翔則天子至<lb/>
　士亦莫不然蓋其儀各有所當非一端也<lb/>
　嚴陵方氏曰穆穆敬也和也夫敬以和何事不行故<lb/>
　為天子之容焉皇皇正也美也故為諸侯之容假樂<lb/>
　言穆穆皇皇冝君冝王非以是乎楚茨言濟濟蹌蹌<lb/>
<pb n="10b"/>
　以見助祭者之容非以是乎<lb/>
天子之妃曰后諸侯曰夫人大夫曰孺人士曰婦人庶<lb/>
人曰妻<lb/>
　鄭氏曰后之言後也夫之言扶孺之言屬婦之言服<lb/>
　妻之言齊也<lb/>
　孔氏曰自此至曰某一節論天子以下妃妾及臣子<lb/>
　稱謂之法妃配也諸侯以下通有妃義故以妃字冠<lb/>
　之特牲少牢是大夫士禮皆云某妃配某氏尊卑通<lb/>
<pb n="11a"/>
　稱也后君也明配至尊為海内小君夫人之名惟諸<lb/>
　侯得稱論語云邦君之妻邦人稱之曰君夫人是也<lb/>
　孺言其為親屬婦言服事其夫婦號亦上下通稱故<lb/>
　春秋逆婦姜于齊是諸侯亦呼婦也榖梁傳云言婦<lb/>
　有姑之辭服事舅姑故通名婦庶人賤無别稱判合<lb/>
　齊體而已通言之則貴賤悉曰妻詩曰刑于寡妻是<lb/>
　天子亦曰妻也<lb/>
　藍田吕氏曰天子之妃所以稱后者有繼後之辭合<lb/>
<pb n="11b"/>
　二姓之好以繼聖人之後以為天地社稷宗廟之主<lb/>
　則有繼者也夫者帥人之稱也男子謂之丈夫士之<lb/>
　貴者命為大夫稱之曰夫子則夫人者亦帥其嬪婦<lb/>
　以事君故諸侯之妃曰夫人若邦人稱之則曰君夫<lb/>
　人言君之夫人也大夫曰孺人士曰婦人喪大記卿<lb/>
　之妻曰内子春秋傳趙盾以叔隗為内子是也大夫<lb/>
　妻曰世婦士則止曰士之妻而已未聞有孺人婦人<lb/>
　之稱況婦人者已嫁之達稱非特士妻之名或古有<lb/>
<pb n="12a"/>
　之考於經傳未之有也庶人曰妻妻者貴賤同稱貴<lb/>
　者尚文故其名異賤者尚質無所改也<lb/>
　嚴陵方氏曰自天子至於庶人皆有妃獨天子曰后<lb/>
　以有君道故也諸侯之夫人一國之小君亦有君道<lb/>
　不得謂之后者妃之有君道惟天子足以當之故也<lb/>
　曰夫人者以其為一國之小君而人所事也故稱夫<lb/>
　然非夫之也故稱人周南王者之風故關雎言后妃<lb/>
　之德召南諸侯之風故鵲巢言夫人之德此非所辨<lb/>
<pb n="12b"/>
　歟大夫曰孺人者需人而有所屬謂之孺大夫能帥<lb/>
　人而人之所屬也故其妃曰孺人凡妃皆有所屬而<lb/>
　止大夫曰孺人者以言乎上則夫人之尊不冝以有<lb/>
　所屬名之以言乎下則士之卑不足以人所屬名之<lb/>
　故也婦以事人士亦以事人為事故其妃名以婦人<lb/>
　庶人曰妻妻有二義與夫齊而莫之勝者妻之道也<lb/>
　承夫而在下者妻之位也前言天子有妻則以天子<lb/>
　之尊而妻之所當承故也此言庶人曰妻則以庶人<lb/>
<pb n="13a"/>
　之卑而妻得與之齊故也位以大為貴故天子之妻<lb/>
　名之以其位道無乎不在故庶人之妻名之以其道<lb/>
　亦各有所當而已<lb/>
　長樂劉氏曰后者後也徳配於天子育其嗣息以為<lb/>
　之後也周南之序曰關雎后妃之德也所以風天下<lb/>
　而正夫婦也然則樂得淑女者其德也螽斯不妬忌<lb/>
　者其行也無思犯禮者其化也躬儉憂勤者其志也<lb/>
　故能風天下而正夫婦也<lb/>
<pb n="13b"/>
　廣安游氏曰天子之妃名配至尊為海内小君天下<lb/>
　尊之故繼其王言之曰王后也夫之言扶也孺屬也<lb/>
　婦服事其夫也<lb/>
公侯有夫人有世婦有妻有妾夫人自稱於天子曰老<lb/>
婦自稱於諸侯曰寡小君自稱於其君曰小童自世婦<lb/>
以下自稱曰婢子子於父母則自名也<lb/>
　鄭氏曰公侯貶於天子無后與嬪去上中也自稱於<lb/>
　天子謂畿内諸侯之夫人助祭若時事見也自稱於<lb/>
<pb n="14a"/>
　諸侯謂饗來朝諸侯之時也小童若云未成人也婢<lb/>
　之言卑也於其君稱此以接見體敵嫌其當子名父<lb/>
　母所為也言子通男女<lb/>
　孔氏曰言公侯舉其上者餘從可知下於天子不得<lb/>
　立后故以敵體一人正者為夫人世婦者謂夫人之<lb/>
　姪娣其數二人妻謂二媵及姪娣也凡六人有妾者謂<lb/>
　九女之外别有其妾知者以上文云天子八十一御<lb/>
　妻之外更有妾鄭註云妾賤者不入百二十人數也<lb/>
<pb n="14b"/>
　畿内諸侯之夫人助祭於后得接見天子故得自稱<lb/>
　老婦言老而服事也畿外諸侯夫人無見天子之禮<lb/>
　時事見謂若獻繭之屬自稱於諸侯謂他國君也古<lb/>
　者諸侯相饗夫人亦出故得自稱坊記云陽侯殺繆<lb/>
　侯竊其夫人故大饗廢夫人之禮知前有夫人饗法<lb/>
　也君之妻曰小君而云寡者從君為謙也其與夫言<lb/>
　自謙稱為小童言無知也世婦以下降於夫人故並<lb/>
　自稱婢子嫌若當夫人也<lb/>
<pb n="15a"/>
　藍田吕氏曰諸侯自夫人以下如天子之制而無嬪<lb/>
　有所殺也自稱於天子曰老婦婦事舅姑者也諸侯<lb/>
　事天子猶子事父則夫人必稱婦也寡小君者臣下<lb/>
　稱諸異邦之辭猶稱其君為寡君也小童之稱不見<lb/>
　於經傳秦夫人告秦伯曰晉君朝以入則婢子夕以<lb/>
　死雖夫人亦稱婢子自貶而就下也子之名父母所<lb/>
　命敬親之命不敢有他稱也<lb/>
　長樂陳氏曰傳稱諸侯取九女論語管氏有三歸而<lb/>
<pb n="15b"/>
　春秋譏衛晉齊三國來媵以此推之大夫取一家而<lb/>
　二家媵之諸侯取一國而二國媵之天子取一國而<lb/>
　三國媵之則三國來媵天子之禮也諸侯僭之此春<lb/>
　秋之所以譏也何則天子三夫人則三國之媵可知<lb/>
　也由后至御妻百二十人則天子一聘十二女可知<lb/>
　也天子之后至妾凡六等諸侯之夫人至妾凡四等<lb/>
　降殺以兩也　又曰夫人見於天子非助祭則時事<lb/>
　而已不以老稱不足以任其事不以婦稱非所以能<lb/>
<pb n="16a"/>
　事人故稱老婦於諸侯非饗則聘使通問不稱寡非<lb/>
　謙也不稱君不足以出命也故稱寡小君易曰在中<lb/>
　饋无攸遂詩曰無非無儀則婦人於夫要在絀聦明<lb/>
　不與外事而已童者無所知有所承之稱夫人稱之<lb/>
　冝矣<lb/>
　嚴陵方氏曰曰老婦者不敢以少艾自矜故曰老不<lb/>
　敢以人所事自處故曰婦以其對尊故自稱如此<lb/>
　山隂陸氏曰小童言雖為童猶不足婢子言雖為婢<lb/>
<pb n="16b"/>
　猶不充<lb/>
　廬陵胡氏曰論語云邦君之妻君稱之曰夫人夫人<lb/>
　自稱曰小童邦人稱之曰君夫人稱諸異邦曰寡小<lb/>
　君異邦人稱之亦曰君夫人記禮者本論語為言也<lb/>
　易曰其君之𬒮夫人稱君尚矣自稱於諸侯鄭謂饗<lb/>
　諸侯之時此據春秋姜氏饗齊侯為義案此乃聖人<lb/>
　所譏豈禮也哉<lb/>
列國之大夫入天子之國曰某士自稱曰陪臣某於外<lb/>
<pb n="17a"/>
曰子於其國曰寡君之老使者自稱曰某<lb/>
　鄭氏曰列國大夫亦謂諸侯之卿也三命以下於天<lb/>
　子為士曰某士者若晉韓起聘於周擯者曰晉士起<lb/>
　是也陪重也子有德之稱魯春秋曰齊髙子來盟使<lb/>
　者謂使人於諸侯也某名也<lb/>
　孔氏曰某士擯者辭也列國五等諸侯也天子上士<lb/>
　三命中士再命下士一命而五等之臣唯公國一孤<lb/>
　四命耳自卿大夫從三命而下其命等於王之士故<lb/>
<pb n="17b"/>
　入天子之國則擯者稱為某國之士也陪臣者其君<lb/>
　己為王臣已今又為己君之臣故自稱對王曰重臣<lb/>
　也於外曰子亦擯者辭外謂在他國時也擯者則稱<lb/>
　其姓而曰子其國自國中也其君與民言自稱曰寡<lb/>
　人故此卿與國中人語自稱曰寡君之老也若此卿<lb/>
　為使在他國與彼君語則稱名知者玉藻上下大夫<lb/>
　於他國擯皆無稱名之事玉藻又云大夫私事使私<lb/>
　人擯則稱名註云私事使謂以君命私行非聘也若<lb/>
<pb n="18a"/>
　晉韓穿來言汶陽之田彼以私事使故稱名與此相<lb/>
　當故知使謂使人於諸侯也<lb/>
　藍田吕氏曰此言諸侯大夫之異稱也曰某士某者<lb/>
　國名也自稱曰陪臣如管仲平戎於王云陪臣敢辭<lb/>
　是也言於外者以别天子之國與其家邑也古者大<lb/>
　夫之家臣稱其君曰主則於外者非家邑也臣子於<lb/>
　異邦稱其君曰寡君故大夫自稱於異邦曰寡君之<lb/>
　老此云於其國者䝉於外之辭亦謂異邦也<lb/>
<pb n="18b"/>
　長樂陳氏曰天子臣諸侯諸侯臣大夫大夫之於天<lb/>
　子則重臣而已故曰陪臣晉欒盈曰天子陪臣盈及<lb/>
　管仲所云是也國君稱君所以命於下大夫稱子所<lb/>
　以屈於上大夫於外曰子春秋書齊髙子來盟是也<lb/>
　上大夫使則自稱下臣下大夫使則自名而其私人<lb/>
　以為之使則亦自名而已玉藻大夫私事使私人擯<lb/>
　則稱名擯謂稱名則其自名可知也大夫私事不出<lb/>
　境而有私人之使者容有來自他邦而新仕者故也<lb/>
<pb n="19a"/>
　廬陵胡氏曰老謂老成人也王朝則有國老五官之<lb/>
　長曰天子之老是也諸侯則有卿老國君不名卿老<lb/>
　及此是也卿大夫則有家老語云趙魏老是也<lb/>
　嚴陵方氏曰使者自稱曰某則特名之也以其為陪<lb/>
　臣之使故所稱如此若夫為諸侯之使則亦曰寡君<lb/>
　之老<lb/>
天子不言出諸侯不生名君子不親惡諸侯失地名滅<lb/>
同姓名<lb/>
<pb n="19b"/>
　鄭氏曰天子之言出諸侯之生名皆有大惡君子所<lb/>
　逺出名以絶之春秋傳曰天王出居於鄭衛侯朔入<lb/>
　於衛是也失地滅同姓名亦絶之<lb/>
　孔氏曰此一節論天子諸侯有罪書出名之事天子<lb/>
　以天下為家不得言出諸侯南面之尊不可稱名君<lb/>
　子謂䇿書君子若孔子書經見天子大惡書出以絶<lb/>
　之諸侯大惡書名以絶之君子不親此惡人故書以<lb/>
　罪之也失地名若春秋莊十年荆敗蔡師於莘以蔡<lb/>
<pb n="20a"/>
　侯獻舞歸是也滅同姓名若僖二十五年衛侯燬滅<lb/>
　邢是也<lb/>
　藍田吕氏曰古之賢者貴者皆謂之君子蓋曰居是<lb/>
　位不可以無是德也故天子者必有君天下之德諸<lb/>
　侯者必有君一國之德卿大夫必有輔世長民之德<lb/>
　然後可以當君子之名處崇髙之位無媿若一國之<lb/>
　外政不能令德不能加則雖天子與列國無辨矣列<lb/>
　國之君去其國而處非其國皆謂之出天子則不然<lb/>
<pb n="20b"/>
　尺地莫非其有一民莫非其臣天子無外安得而言<lb/>
　出然而言出者德不足以君天下而位號存焉耳居<lb/>
　君子之位無君子之德而唯惡是親則與小人無辨<lb/>
　矣天下之逹尊者皆敬之而不名故或稱爵或稱字<lb/>
　貴之也非此族則名之賤之也故古之諸侯不生名<lb/>
　惟死而告終然後名之然有生名者德不足以名君<lb/>
　子而位號存焉耳故天子不言出諸侯不生名皆謂<lb/>
　君子不親惡故也二者春秋之書法也失國家而奔<lb/>
<pb n="21a"/>
　無以異於匹夫也兄弟之國而滅之其惡無以異於<lb/>
　無知之小人也故失地名滅同姓名皆以小人待之<lb/>
　也<lb/>
　長樂陳氏曰春秋書天王居於某地者二而不言出<lb/>
　諸侯失地而奔者十五滅同姓者三而有不生名者<lb/>
　莫非出居而事有異同莫非失地滅同姓而罪有輕<lb/>
　重故也<lb/>
　嚴陵方氏曰凡此皆謂史之所書也諸侯言其所以<lb/>
<pb n="21b"/>
　名之惡天子不言所以出之惡者略至尊之過而不<lb/>
　敢斥故也<lb/>
　廬陵胡氏曰春秋衛侯燬名是時天王居鄭衛侯不<lb/>
　顧天王在難而滅邢故生名之諸侯出奔為失地名<lb/>
　者罪之然文公十二年郕伯奔不名别有㫖春秋晉<lb/>
　滅虢滅虞齊滅紀楚滅夔是皆滅同姓皆不名則衛<lb/>
　燬之名非因滅同姓<lb/>
為人臣之禮不顯諫三諫而不聽則逃之子之事親也<lb/>
<pb n="22a"/>
三諫而不聽則號泣而隨之<lb/>
　鄭氏曰顯明也謂明言其惡不幾微也逃去也君臣<lb/>
　有義則合無義則離子於親無去志在感動之<lb/>
　孔氏曰凡諫諷諫為上君臣有離合之義若三諫不<lb/>
　從則待放而去案莊二十四年公羊傳戎將侵曹曹<lb/>
　羈諫君請勿自敵曹伯不可三諫不從遂去之是也<lb/>
　父子天然理不可逃號泣而隨之冀有悟而改也<lb/>
　藍田吕氏曰人之大倫有二内則父子外則君臣其<lb/>
<pb n="22b"/>
　義一也雖然父子天合也天合者不可解於心身有<lb/>
　隕而恩無絶也君臣義合也其合也與父子同其不<lb/>
　合也則去之與父子異也事君者無愛君之心則不<lb/>
　忠仕而不事道則不恭顯諫非愛君也三諫不聽而<lb/>
　不去非事道也事親者愛親之心亦然三諫不聽起<lb/>
　敬起孝恱則復諫與其得罪於鄉黨州閭寧熟諫故<lb/>
　號泣而隨之至於撻之流血不敢疾怨以恩無可絶<lb/>
　之道此事親事君之所以異也<lb/>
<pb n="23a"/>
　嚴陵方氏曰犯而無隱者臣之義也諫而不顯者臣<lb/>
　之私也此主於人臣之禮故曰不顯諫仁之於父子<lb/>
　義之於君臣義有所不為仁有所不忍臣之於君三<lb/>
　諫不聽尚復留焉則固位矣固位者義所不為則逃<lb/>
　之子之於親三諫不聽苟遂絶之則傷恩矣傷恩者<lb/>
　仁所不忍故隨之逃之全其身而立我義之盡也隨<lb/>
　之將以感其心而立我仁之至也臣子之道備矣<lb/>
　長樂陳氏曰君子之於親則幾諫而已於朋友則孫<lb/>
<pb n="23b"/>
　以出之而已推其事親以事君推其燕閒以從事於<lb/>
　朝廷其可剛尤激拂以揚君之過乎故孔子之立五<lb/>
　諫以諷為上以戅為下荀卿之三忠以是諫非而怒<lb/>
　之為下以德復君而化之為大此皆不顯諫之禮也<lb/>
　今夫訛言之入於人也始而不信中而疑終而聽忠<lb/>
　言之諫人也蓋亦若是而已故諫而不至於三而去<lb/>
　則為屑去過三而不逃則為屑就然孔子之於魯百<lb/>
　里奚之於秦未嘗諫而去龍逢之於夏比干之於殷<lb/>
<pb n="24a"/>
　則死於諫而不去何也蓋事有輕重勢有可否君子<lb/>
　以禮為守以義為行迹雖不同其趨一也<lb/>
　馬氏曰事君不顯諫者人臣之禮也有犯而無隱者<lb/>
　人臣之義也子路問事君子曰勿欺也而犯之蓋為<lb/>
　臣而有欺不若有犯有犯而取辱不若不顯之為順<lb/>
　然則人臣之義豈必有所犯有所犯者不得已也雖<lb/>
　然亦非大臣之道焉大臣以道事君不可則止毋自<lb/>
　辱焉孔子之於魯也猶不諫而去君子不以為不義<lb/>
<pb n="24b"/>
　亦曰有大臣之道焉不諫而去有大臣之道則三諫<lb/>
　不逃者可以為非禮矣<lb/>
　李氏曰為人臣之禮無顯諫而洩冶以諫死故書曰<lb/>
　陳殺其大夫洩冶稱國以殺有罪也洩冶之罪何顯<lb/>
　諫也三諫不聽則逃之可也書曰曹羈出奔陳曹無<lb/>
　大夫此書曹羈賢其三諫而不聽則逃之<lb/>
　石林葉氏曰始不顯諫以為禮終諫而不從則去所<lb/>
　以為義也<lb/>
<pb n="25a"/>
　廬陵胡氏曰顯謂明言其惡周公諫成王母若殷王<lb/>
　受之迷亂非顯諫乎然不顯諫非後世面諛腹非者<lb/>
　比也三諫而不聽則逃之微子諫紂不聽而欲逃于<lb/>
　荒野是也舜日號泣于旻天于父母而瞽瞍亦允若<lb/>
　是號泣隨之<lb/>
君有疾飲藥臣先嘗之親有疾飲藥子先嘗之醫不三<lb/>
世不服其藥<lb/>
　鄭氏曰當度其所堪不三世不服其藥謹物齊也<lb/>
<pb n="25b"/>
　孔氏曰凡人病必服藥父子相承至三世則能謹物<lb/>
　調齊矣又說云三世者一黄帝鍼灸二神農本草三<lb/>
　素女脉訣不習此三世之書不得服其藥<lb/>
　藍田吕氏曰孔子所慎齊戰疾疾者危事也危而不<lb/>
　謹取禍之道也況君親之疾乎藥弗瞑眩厥疾弗瘳<lb/>
　則攻疾之藥未嘗無毒好惡或失其性齊量或失其<lb/>
　冝寒熱補㵼或反其用小則益病甚則至於喪身為<lb/>
　人臣子者不嘗試而用之不忠不孝莫大焉此許世<lb/>
<pb n="26a"/>
　子止以不嘗藥之過所以被弑君之名也醫至三世<lb/>
　治人多矣用物熟矣功己試而無疑然後服之亦謹<lb/>
　疾之道也<lb/>
　嚴陵方氏曰君於平居無事之時其膳也膳夫品嘗<lb/>
　之大子親視之亦以致其謹而已則於有疾之時尤<lb/>
　所不可忽也醫之為術苟非父祖子孫傳業則術無<lb/>
　自而精術之不精其可服其藥乎周官司徒以世事<lb/>
　敎能者良以此也雖然經之所言亦道其常而已若<lb/>
<pb n="26b"/>
　夫非傳業而或自得於心者未及三世固在所取也<lb/>
　故周官醫師止以十全為上或傳之非其人雖三世<lb/>
　亦所不取也故孔子言無恒之人不可以作巫醫<lb/>
　山隂陸氏曰三世相傳意之所不能察者察矣世云<lb/>
　老醫少卜<lb/>
儗人必於其倫<lb/>
　鄭氏曰儗猶比也倫猶類也比大夫當於大夫比士<lb/>
　當於士不以其類則有所䙝<lb/>
<pb n="27a"/>
　藍田吕氏曰儗人者必以其德相似也不相似則非<lb/>
　倫矣孟子稱堯舜性之也湯武身之也又曰禹稷顔<lb/>
　回易地則皆然曽子子思易地則皆然儗之得其倫<lb/>
　也<lb/>
　嚴陵方氏曰禹稷顔回時固不同矣孔子俱以為賢<lb/>
　者為其道之倫而儗之也夷惠伊尹迹固不同矣孟<lb/>
　子俱以為聖者為其心之倫而儗之也子夏以有若<lb/>
　似孔子徒儗之以貌而已然不知聖賢之德不倫也<lb/>
<pb n="27b"/>
　公孫丑以管仲比孟子徒儗之以位而已然不知王<lb/>
　霸之業不倫也<lb/>
問天子之年對曰聞之始服衣若干尺矣問國君之年<lb/>
長曰能從宗廟社稷之事矣幼曰未能從宗廟社稷之<lb/>
事也問大夫之子長曰能御矣幼曰未能御也問士之<lb/>
子長曰能典謁矣幼曰未能典謁也問庶人之子長曰<lb/>
能負薪矣幼曰未能負薪也<lb/>
　鄭氏曰天子既不敢言年又不敢斥至尊所能國君<lb/>
<pb n="28a"/>
　以下皆言其能則長幼可知御猶主也書曰越乃御<lb/>
　事謂主事者謁請也謂能擯賛出入以事請告也禮<lb/>
　四十強而仕五十命為大夫<lb/>
　孔氏曰此謂幼小新立之王或有逺方異域人來不<lb/>
　知王年大小問朝廷之臣荅之必有法禮齒路馬有<lb/>
　誅故年但云聞之謙不敢言見也古者謂數為若干<lb/>
　故儀禮數射筭云若干純若如也干求也言事不定<lb/>
　常如此求之也國君幼少新立而他人問其臣國保<lb/>
<pb n="28b"/>
　宗廟社稷故以所保荅之人君十五而養子是十五<lb/>
　以上為長十四以下為幼也問大夫之子者亦他國<lb/>
　人問於大夫之臣也天子諸侯繼世象賢其年不定<lb/>
　故問其年而大夫五十乃爵故不問大夫而問其子<lb/>
　御謂主事也官有世功子學父業故有御事之因也<lb/>
　舉其所能則長幼可知大夫子卑長幼當以二十為<lb/>
　限也問士之子問士之屬吏也四十強而仕故問其<lb/>
　子士賤無臣但以子自典告也庶人謂府史之屬少<lb/>
<pb n="29a"/>
　儀云問士之子長幼長曰能耕幼曰未能負薪謂士<lb/>
　禄薄子以農事為業與此不同者亦有田無田之異<lb/>
　此所言是有田者故言典謁鄭引四十強而仕五十<lb/>
　命為大夫釋所以不問大夫士庶人之身而問其子<lb/>
　之義也<lb/>
　熊氏曰庶人年無長幼亦問其子者順上大夫士而<lb/>
　言之<lb/>
　藍田吕氏曰言衣之長短則知其年少長也若干者<lb/>
<pb n="29b"/>
　數未定之辭也古有是語如數射筭曰若干純之類<lb/>
　其義未之聞地宗廟社稷言祭祀軍旅之政有可未<lb/>
　可則長幼可知也對大夫士庶人子之年則言之文<lb/>
　也少儀問國君之子長則曰能從社稷之事能執干<lb/>
　戈以衛社稷則成人以上也幼子能御未能御能御<lb/>
　則成童以上未能御則未成童也此章則以能御未<lb/>
　能御為大夫之子長幼蓋射御之學無貴賤之異也<lb/>
　少儀問大夫之子長幼長則曰能從樂人之事幼則<lb/>
<pb n="30a"/>
　曰能正未能正於樂人蓋男子十三學樂誦詩舞勺<lb/>
　成童舞象謂十三以上是能正於樂人未十三則未<lb/>
　能也二十舞大夏則樂人之事備故曰能從樂人之<lb/>
　事也此章言御不言樂者樂舞射御皆在所學以國<lb/>
　君之子言御故少儀於大夫之子言樂人之事文互<lb/>
　見也士有𨽻子弟則士之子將命典謁其職也<lb/>
　嚴陵方氏曰若干者干猶數也數其多少故曰干方<lb/>
　約其數故曰若則與投壺所言同義自國君而下貴<lb/>
<pb n="30b"/>
　賤雖各不同莫不有為以用事故於問國君之年則<lb/>
　以從宗廟社稷之事為對焉宗廟社稷蓋事神之事<lb/>
　也御則於事有所制御蓋治人之事也典謁則典主<lb/>
　請謁蓋事人之事也負薪則力役之事而已事神者<lb/>
　重於治人治人者尊於事人事人者逸於力役此重<lb/>
　輕尊卑勞逸之别也<lb/>
　長樂陳氏曰社稷之事德也御才也典謁事也負薪<lb/>
　力也德不足則至於才才不足則至於事事不足則<lb/>
<pb n="31a"/>
　又至於力上下之勢然也叔孫穆子問庚宗婦人之<lb/>
　姓對曰余子長庚能奉雉而從我矣然則於庶人之<lb/>
　子對之以力亦若此也<lb/>
　石林葉氏曰國君之有土地人民其道主於忠孝故<lb/>
　以宗廟社稷為對大夫非有土地人民而其職則帥<lb/>
　人而尊上故以能御為對士則無徃而不事人故言<lb/>
　主典謁庶人則無時而不為人役故言主負薪此禮<lb/>
　意存於稱謂之間也<lb/>
<pb n="31b"/>
　廬陵胡氏曰春秋傳曰㑹于沙隨之歳寡君以生亦<lb/>
　是問國君之年御御下<lb/>
問國君之冨數地以對山澤之所出問大夫之冨曰有<lb/>
宰食力祭器衣服不假問士之冨以車數對問庶人之<lb/>
冨數畜以對<lb/>
　鄭氏曰皆在其所制以多少對宰邑士也食力謂民<lb/>
　之賦稅<lb/>
　孔氏曰問諸侯之臣求知其君封内土地所出也冨<lb/>
<pb n="32a"/>
　者非問其多金帛問最所優饒者也不問天子者率<lb/>
　土之物莫非王有也諸侯止一國故問之數地謂數<lb/>
　土地廣狹以對之山澤所出謂魚鹽蜃蛤金銀錫石<lb/>
　之屬隨有而對也問大夫之冨於其臣荅曰有宰明<lb/>
　有采地即公山弗擾為季氏宰是也食力謂食下民<lb/>
　賦稅之力也祭器衣服不假者謂四命大夫也衣服<lb/>
　祭服也四命大夫得自造祭器衣服士有地不多亦<lb/>
　無邑宰故其屬吏以車數對上士三命得賜車馬副<lb/>
<pb n="32b"/>
　車隨命中士乗棧車無副車也畜謂雞豚之屬閭師<lb/>
　云凡庶民不畜者祭無牲鄭註云始養曰畜將用曰<lb/>
　牲<lb/>
　黄氏曰問國君之冨數地及山澤所出而對之問大<lb/>
　夫之冨以宰食祭器不假而對之問士之冨以車數<lb/>
　對之問庶人之冨以所畜雞豚對之夫三代聖王制<lb/>
　禮者蓋以節百官四民之欲也上下有節是為王道<lb/>
　竒貨異服不鬻於市宫室車旗衣服自天子出雖諸<lb/>
<pb n="33a"/>
　侯之封有金銀珠玉羅紈錦綵之産盡屬天子必自<lb/>
　上賜之非百官四民所敢私有故殷有司貨之官周<lb/>
　有卝人之職皆掌禁守故曰惟器與名不可以假人<lb/>
　此之謂也竒貨異服雖棄諸道路非其分者誰敢取<lb/>
　之以違禮犯禁哉故民間無宼盜菽粟如水火而天<lb/>
　下阜安及幽厲亂之上下相冒而竒貨異服自秦漢<lb/>
　而降天子不得主而禁之庶民僭侯王戎狄起貪心<lb/>
　皆由此三代禁物之所誘也且金銀珠玉自禹别九<lb/>
<pb n="33b"/>
　州漸産於世非為衣食又無銷鑠歴數千祀烹山淘<lb/>
　海日甚一日而益貴何哉炎漢之禮雖不及古但以<lb/>
　一人用純金器正三品用純銀器竒貨聚於上故每<lb/>
　有黄金千斤百斤之賜自晉魏隋唐又將千載而國<lb/>
　家未聞有黄金千斤百斤之賜者何哉以竒貨失制<lb/>
　而上下無分之所致也且漢列諸侯而所貢者寡略<lb/>
　分升降竒貨已多今天下郡縣所貢者倍而不及漢<lb/>
　者無他庶人之器得過侯王之所致地以古禮明之<lb/>
<pb n="34a"/>
　知貨服有禁則對冨之㫖明矣<hi>餘義</hi>
　藍田吕氏曰問尊者之年則以微辭對問尊者之冨<lb/>
　則以盡辭對蓋無所嫌也國君之冨不勝言也舉其<lb/>
　要者以對之因數地與山澤之所出也數地如百里<lb/>
　至五十里言食稅之多寡也山澤之所出言物産之<lb/>
　所冝也國君有國者也故以數地山澤言之大夫有<lb/>
　家者也故以官事衣服器皿言之庶人受田皆百畝<lb/>
　貧冨均矣惟畜養之多寡則繫人之勤惰故雞豚狗<lb/>
<pb n="34b"/>
　彘之畜以供老者之食此庶人之冨也<lb/>
　山隂陸氏曰數地嫌數井牧之地以對故曰數地以<lb/>
　對山澤之所出山澤之所出所以釋上數地以對也<lb/>
　先儒謂數地廣狹對之又以山澤所出為魚鹽蜃蛤<lb/>
　金石之屬非是<lb/>
　長樂陳氏曰周禮郷師比共吉凶二服閭共祭器曲<lb/>
　禮無田禄者不設祭器有田禄者先為祭服蓋無田<lb/>
　禄者可共而不可設有田禄者可設而不可具則具<lb/>
<pb n="35a"/>
　而不假者大夫禮之盡也天之造化謂之真宰天子<lb/>
　所以緫百官謂之冢宰諸侯之卿亦謂之宰聘禮宰<lb/>
　命司馬是也卿大夫之臣亦謂之宰此有宰食力是<lb/>
　也庶人之守財者亦謂之宰吾為爾宰是也有宰食<lb/>
　力食民力也庶人食力食其力也<lb/>
　金華應氏曰天子冨有四海固不必問其冨其冨無<lb/>
　倫匹之可儗故於禮無問荅之可載國君受封於上<lb/>
　有常制上賦於下有常奉亦不必言也惟山澤所産<lb/>
<pb n="35b"/>
　無常其寳藏興廢原乎天其封殖浚導資乎人故數<lb/>
　其所出以對既見其寳藏不窮且示其不求多於常<lb/>
　賦之外也大夫有家臣受采地曰有宰則見其不親<lb/>
　猥務曰食力則見其不爭民利祭器衣服不假則見<lb/>
　其不侈於奉己而厚於奉先也士以車數見其命賜<lb/>
　之厚庶人數畜見其畜牧之勤君子不苟於求冨故<lb/>
　財不妄取不驕於居冨故財不濫用問對之間蓋有<lb/>
　深意寓焉<lb/>
<pb n="36a"/>
　石林葉氏曰言不及義古人恥之問冨奚冝至哉此<lb/>
　所以為曲禮也祭器衣服不假大夫之通禮而言其<lb/>
　冨則及之豈其命有不同或假或備亦異矣乎<lb/>
　廣安游氏曰三代之法貴者始冨賤者不冨也書五<lb/>
　福一曰壽二曰冨後世學者以為五福不言貴而言<lb/>
　冨特以冨為福貴非福也後世不知言者類如此也<lb/>
　先王之制天下貴者必冨賤者必貧故言冨則知其<lb/>
　貴未有冨貴貧賤離而為四者也冨貴貧賤離而為<lb/>
<pb n="36b"/>
　四起於後世不能制爵禄之失也古者制公侯伯子<lb/>
　男之爵則有公侯伯子男之地之冨制大夫之爵則<lb/>
　有大夫之地之冨制士之爵則有士之車馬之數之<lb/>
　冨庶人無爵而有田則有雞豚狗彘之冨所謂因爵<lb/>
　以制其禄以馭其冨也後世不然有封君之冨而無<lb/>
　一級之爵有公侯之貴而或乗牛車者皆失所以制<lb/>
　禄之說也此經或受國則以地對或受官則以官對<lb/>
　或受器則以器對或有車則以車對有田則以畜對<lb/>
<pb n="37a"/>
　若此者各視其爵以知其禄視其禄以知其冨視其<lb/>
　冨以知其禮禄不異於爵冨不異於禄禮不異於冨<lb/>
　古人所以家天下正一統者用此道也<lb/>
天子祭天地祭四方祭山川祭五祀歳徧諸侯方祀祭<lb/>
山川祭五祀歳徧大夫祭五祀歳徧士祭其先<lb/>
　鄭氏曰祭四方謂祭五官之神於四郊也勾芒在東<lb/>
　祝融后土在南蓐收在西𤣥冥在北詩云來方禋祀<lb/>
　方祀者各祭其方之官而已五祀戶竈中霤門行也<lb/>
<pb n="37b"/>
　此蓋殷時制也祭法曰天子立七祀諸侯立五祀大<lb/>
　夫立三祀士立二祀謂周制也<lb/>
　孔氏曰自此至告于宗子論天子以下祭祀尊卑不<lb/>
　同并神有廢置之事天地有覆載大功天子主有四<lb/>
　海故得緫祭天地以報其功天神有六祭之一歳有<lb/>
　九昊天上帝冬至祭之一也蒼帝靈威仰立春之日<lb/>
　祭之於東郊二也赤帝赤熛怒立夏之日祭之於南<lb/>
　郊三也黄帝含樞紐季夏六月土王之日亦祭之於<lb/>
<pb n="38a"/>
　南郊四也白帝白招拒立秋之日祭之於西郊五也<lb/>
　黒帝汁光紀立冬之日祭之於北郊六也王者各禀<lb/>
　五帝之精氣而王天下於夏正之月祭於南郊七也<lb/>
　四月龍星見而雩緫祭五帝於南郊八也季秋大饗<lb/>
　五帝於明堂九也四時迎氣祭五天帝於四郊各以<lb/>
　當方人帝配之月令春曰其帝太昊夏曰其帝炎帝<lb/>
　季夏曰其帝黄帝秋曰其帝少昊冬曰其帝顓頊明<lb/>
　為配天及告朔而言之其雩祭亦然故月令孟夏云<lb/>
<pb n="38b"/>
　大雩帝命祀百辟卿士既云祀百辟卿士明五方人<lb/>
　帝天子亦雩祀之其夏正郊感生之帝周以后稷配<lb/>
　之其於明堂緫享五帝以文王武王配之此謂祭天<lb/>
　配以人帝也地神有二歳有二祭夏至之日祭崑崙<lb/>
　之神於方澤一也夏正之月祭神州地祗於北郊二<lb/>
　也案地統書括地象云地中央曰崑崙又云其東南<lb/>
　方五千里曰神州以此言之崑崙在西北别統四方<lb/>
　九州其神州者是崑崙東南一州耳於神州中更分<lb/>
<pb n="39a"/>
　為九州則禹貢九州是也其配地之神孝經緯既云<lb/>
　后稷為天地之主則后稷配天南郊又配地北郊則<lb/>
　周人以嚳配圎丘亦當配方澤也鄭引來方禋祀乃<lb/>
　小雅大田之詩論成王年豐報祭招來四方之神禋<lb/>
　絜祭祀證四方之義也祭山川者周禮兆五帝於四<lb/>
　郊四望四類亦如之也祭五祀者春祭戶夏祭竈季<lb/>
　夏祭中霤秋祭門冬祭行也歳徧者謂五方之帝迎<lb/>
　氣雩祀明堂及郊雖有重者諸神緫徧故云歳徧也<lb/>
<pb n="39b"/>
　諸侯既不得祭天地又不得緫祭五方之神惟祀當<lb/>
　方故云方祀祭山川者王制云在其地則祭之亡其<lb/>
　地則不祭是也大夫不得方祀及山川直祭五祀而<lb/>
　已五祀見月令大宗伯五祀以為五官者以其在五<lb/>
　嶽之上此五祀在山川之下又與大夫同祭故知是<lb/>
　戶竈等天子諸侯大夫同云祭五祀既撫等差故疑<lb/>
　殷制也案王制云大夫祭五祀文與此同而鄭云五<lb/>
　祀謂司命也中霤也門也行也厲也與此不同者王<lb/>
<pb n="40a"/>
　制之文上云天子祭天地諸侯祭社稷大夫祭五祀<lb/>
　既有尊卑等級疑是周禮故引祭法五祀以解之與<lb/>
　此不同是有地大夫祭五祀無地大夫祭三祀也士<lb/>
　祭其先不云歳徧者以士祭先祖歳有四時更無餘<lb/>
　神故也<lb/>
　河南程氏曰六天之說起於䜟書鄭𤣥之徒從而廣<lb/>
　之甚可笑也帝者氣之主也豈有上帝而别有五帝<lb/>
　之理此因周禮言祀昊天上帝而後又言祀五帝亦<lb/>
<pb n="40b"/>
　如之故諸儒附此說正與今人說六子乾坤之外甚<lb/>
　底是六子譬如人之四肢只是一體耳學者大惑也<lb/>
　秦溪楊氏曰天帝一也以一字言則祀天饗帝之類<lb/>
　以二字言則格于皇天殷薦上帝之類以四字言則<lb/>
　惟皇上帝昊天上帝皇天上帝之類以氣之所主言<lb/>
　則隨時隨方而立名如青帝赤帝黄帝白帝黒帝之<lb/>
　類其實則一天也前乎鄭康成如鄭衆如孔安國注<lb/>
　書並無六天之說鄭康成後出分為六天又皆以星<lb/>
<pb n="41a"/>
　象名之謂昊天上帝者北辰也謂五帝者大微宫五<lb/>
　帝座是也夫在天成象在地成形草木非地則星象<lb/>
　非天天固不可以象求也以象求天是何異於知人<lb/>
　之有形色貌象而不知有心君之尊也況又附以緯<lb/>
　書如北辰曰曜靈寳之類尤為不經且鄭註周禮記<lb/>
　昊天上帝謂即皇天上帝已知其為一矣及月令季<lb/>
　夏季冬兩處有皇天上帝之文鄭氏又析而為二以<lb/>
　皇天為北辰曜靈寳以上帝為太微五帝隨意曲説<lb/>
<pb n="41b"/>
　前後乖違是以王肅羣儒引經傳以排之然以五人<lb/>
　帝為五帝則非也夫有天地則有五行四時有五行<lb/>
　四時則有五帝帝者氣之主也易所謂帝出乎震是<lb/>
　也果以五人帝為五帝則五人帝之前其無司四時<lb/>
　者乎鄭則失矣王亦未為得也夫祀天祀五帝皆聖<lb/>
　人制禮之條目非分而為六也天猶性也帝猶心也<lb/>
　五帝猶仁義禮知信之心隨感而應者也其實則一<lb/>
　天也　又曰四方注䟽此一條謂五官之神祭法一<lb/>
<pb n="42a"/>
　條謂山林川谷丘陵之神舞師一條謂四望之神大<lb/>
　宗伯一條謂蜡祭四方百物之神月令一條謂四方<lb/>
　五行之神大司馬一條謂祭四方之神詳攷諸說惟<lb/>
　舞師帥而舞四方之祭祀謂四望也其說為近蓋四<lb/>
　方即四望而又有不同四望者郊之屬是也四方者<lb/>
　四時山川之祀而望祭之如左氏曰望郊之屬是也<lb/>
　四方者四時各望祭於其方如天子祭四方歳徧是<lb/>
　也通而言之則同時合祭四方謂之望四時各祭於<lb/>
<pb n="42b"/>
　其方亦謂之望如舜即位同時告祭曰望于山川歳<lb/>
　二月東廵守亦曰望秩于山川是也諸侯方祀亦云<lb/>
　歳徧何也諸侯之國雖居一方然國内又各有東西<lb/>
　南北亦隨四時而望祭於其方也望祭四方則五官<lb/>
　之神五行之神及山林川澤之神皆在其中矣固不<lb/>
　可又分而為四也大宗伯以疈辜祭四方百物亦謂<lb/>
　之四方何邪案以血祭祭五嶽以疈辜祭四方百物<lb/>
　禮固不同所謂祭四方百物言祭四方之内百物之<lb/>
<pb n="43a"/>
　神耳鼓人鼓兵舞帗舞䟽云百物之小神是也非祭<lb/>
　四方也<lb/>
　藍田吕氏曰此章泛論祭祀之法天子繼天而王君<lb/>
　天下而有之冬日至祀天夏日至祭地四時各祭其<lb/>
　方以迎氣又各望祭其方之山川及五祀此所謂歳<lb/>
　徧也天子有天下故得祭天地四方山川五祀言無<lb/>
　所不及也諸侯有國國必有方祭其所居之方而已<lb/>
　非所居之方及山川不在其竟内者皆不得祭故曰<lb/>
<pb n="43b"/>
　方祀祭山川祭五祀言有及有不及也大夫有家不<lb/>
　與山川之祀所得祭者五祀而已士不得立家故五<lb/>
　祀之祀亦不得行然自天子逹於庶人皆得祭其先<lb/>
　先者吾身之所自出也天子至於大夫言祭百神而<lb/>
　不及其先唯於士言者舉輕以明重且言士有不得<lb/>
　祭者也祭法天子立七祀加以司命泰厲諸侯五祀<lb/>
　有司命公厲而無戶竈大夫三祀有族厲而無中霤<lb/>
　戶竈士二祀則門行而已是法也考之於經則不合<lb/>
<pb n="44a"/>
　曽子問天子未殯五祀之祭不行士喪禮禱于五祀<lb/>
　則自天子至於士皆祭五祀蓋一宫之中雖有大小<lb/>
　之差而五者無不具祭法加以司命厲與戶竈門行<lb/>
　中霤謂之七祀而言渉怪妄不經至於廟制所稱亦<lb/>
　不與諸經合竊意三代之末嘗議是法著之書而未<lb/>
　行也士不祭五祀而喪禮言禱于五祀者蓋有不得<lb/>
　祭而得禱者歟<lb/>
　長樂劉氏曰唯為天子者得以主天地之祀然而鄭<lb/>
<pb n="44b"/>
　氏謂天為有六者非也考諸正經其所祭之時與事<lb/>
　不同則其所以尊而稱之者不能無異耳以其能予<lb/>
　能奪聖人大寳之位而祭之者語曰敢用𤣥牡昭告<lb/>
　于皇皇后帝是也望其氣之昊昊然而能資始乎萬<lb/>
　物之性命而祈報之者禮曰以禋祀祀昊天上帝是<lb/>
　也以其春而生其色青夏而生其色赤中央而生其<lb/>
　色黄秋而成其色白冬而實其色黒迎其氣以落其<lb/>
　功而祭之者則小宗伯曰兆五帝於四郊是也以其<lb/>
<pb n="45a"/>
　能雨澤應時遂成嘉榖則月令建巳之月用盛樂大<lb/>
　雩五方上帝而以五人帝配之是也王者代天理物<lb/>
　法天左旋乗四時廵四方至告上帝于方岳則舜典<lb/>
　歳二月至于岱宗柴是也非常事而祭天則無有定<lb/>
　處故湯祭于鳴條武王祭于牧野唯誠所昭易曰二<lb/>
　簋可用享是也是以四圭有邸以祀天祀上帝者明<lb/>
　四時之氣同出於天五方之帝本共一神也則天一<lb/>
　而已矣豈有六邪亦猶地之為祗一也其濟生於物<lb/>
<pb n="45b"/>
　隨人大小不可以一祀而報之也故天子必父天而<lb/>
　母地夏至之日祭於澤中之方丘則曰皇地祗也祭<lb/>
　之於庫門内之西則曰大社為羣姓祈豐年也祭之<lb/>
　於藉田之壇則曰王社為宗廟祈粢盛也諸侯為民<lb/>
　而祭者曰國社為藉而祭者曰侯社大夫成羣而祭<lb/>
　者曰置社司徒令其鄉黨而祭者曰里社是皆地祗<lb/>
　也而圜丘方丘方祀主之者獨天子焉此經曰天子<lb/>
　祭天地祭四方祭山川祭五祀歳徧諸侯方祀祭山<lb/>
<pb n="46a"/>
　川祭五祀歳徧大夫祭五祀歳徧士祭其先者禮之<lb/>
　大制以等降為本祭之大法以貴賤為限等降不立<lb/>
　則財用不給而怠惰生非所以致敬於鬼神也貴賤<lb/>
　不分則僭逼不正而爭亂起非所以致福於己也是<lb/>
　以制度降殺主於祭祀焉<lb/>
　長樂陳氏曰先王之禮尊者事尊卑者事卑冝大者<lb/>
　具冝小者别則曲禮天子祭天地至於士祭其先王<lb/>
　制天子祭天地至於大夫祭五祀皆所以適其尊卑<lb/>
<pb n="46b"/>
　小大之冝也四方詩所謂來方禋祀周禮所謂以羽<lb/>
　舞舞四方之祭祀以疈辜祭四方百物是也山川周<lb/>
　禮所謂以血祭祭五嶽以貍沈祭山林川澤王制所<lb/>
　謂名山大川是也諸侯方祀春秋傳所謂三代命祀<lb/>
　祭不越望是也山川王制所謂名山大川在其竟内<lb/>
　是也於天子言天地則日月星辰司中司命風師雨<lb/>
　師之類舉矣於天子諸侯言四方方祀則社稷之類<lb/>
　舉矣言山川則林澤丘陵墳衍之類舉矣於士言祭<lb/>
<pb n="47a"/>
　先則天子之先王諸侯之先公大夫之先祖舉矣儀<lb/>
　禮言士禱五祀則士祭五祀矣此不言者以大夫主<lb/>
　於五祀士主於祭先故也祭法天子祭七祀而庶人<lb/>
　猶立一祀與此不同者非周制也周禮大宗伯有司<lb/>
　命而無司厲有五祀而無七祀而司命繫天神五祀<lb/>
　繫地祗祭法則合司厲司命與五祀而七其非周制<lb/>
　明矣<lb/>
　嚴陵方氏曰天子言祭天地則知諸侯之祭社稷天<lb/>
<pb n="47b"/>
　子言祭四方則知諸侯之方祀為一方天子言祭山<lb/>
　川於四方之下則知四方之山川也諸侯言祭山川<lb/>
　於方祀之下則亦一方之山川而已大夫言祭五祀<lb/>
　則不及山川可知士言祭其先則又不及於五祀可<lb/>
　知祭天地則天下之事故於天子言之方祀則一國<lb/>
　之事故於諸侯言之五祀則一家之事故於大夫言<lb/>
　之祭先則一身之事故於士言之蓋德有降殺故所<lb/>
　祭之神有大小業有廣狹故所祭之神有逺近也<lb/>
<pb n="48a"/>
　金華應氏曰他書論五祀之禮自天子至士大略皆<lb/>
　同獨祭法謂天子増至於七而大夫至於二故儒者<lb/>
　疑焉然此篇亦謂士祭其先而不及五祀夫豈誠有<lb/>
　限制而不得立歟以理揆之中霤戶竈以至門行不<lb/>
　論尊卑莫不具有而其當報也亦無品節之限蓋雖<lb/>
　凡庶人之家皆所可祭而況於士乎特以士之禄薄<lb/>
　而力微家道既有所未成祀禮亦不能盡備姑俟夫<lb/>
　門行之列於外者為之然門行既立則他易舉蓋至<lb/>
<pb n="48b"/>
　於今典禮蕩壞而家人祀竈之禮委巷俚俗猶所不<lb/>
　廢曽謂古之為士者而不及此乎要之當時之士有<lb/>
　上中下亦未可槩言由中以及乎上其力可為則禮<lb/>
　必備士喪禮之所禱是也在下而未及乎中其力未<lb/>
　裕而其禮或闕祭法與曲禮之所言是也其曰士祭<lb/>
　其先與王制之所謂庶人祭於寢者等耳亦自天子<lb/>
　之至貴等而下之以至於下士之至微者歟<lb/>
　諸家解祭天見郊特牲篇第一章<lb/>
<pb n="49a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百三十六</head>
    <p>
<pb n="1a"/>
欽定四庫全書<lb/>
　禮記集説卷一百三十六　　宋　衛湜　撰<lb/>
唯天下至誠為能經綸天下之大經立天下之大本知<lb/>
天地之化育夫焉有所倚肫肫其仁淵淵其淵浩浩其<lb/>
天苟不固聦明聖知達天徳者其孰能知之<lb/>
　鄭氏曰安有所倚言無所偏倚也肫肫讀如誨爾忳<lb/>
　忳之忳忳忳懇誠貌也非逹天徳者其孰能知之言<lb/>
　唯聖人乃能知聖人也<lb/>
<pb n="1b"/>
　河南程氏曰肫肫其仁盖言厚也<lb/>
　藍田吕氏曰唯天下至聖一章論天徳唯聖人可以<lb/>
　配之唯天下至誠一章論道唯聖人為能知之大經<lb/>
　天理也所謂庸也大本天心也所謂中也育天用也<lb/>
　謂化也反而求之理之所固有而不可易者是為庸<lb/>
　親親長長貴貴尊賢是已謂其所固有之義廣充於<lb/>
　天下則經綸至矣理之所自出而不可易者是為中<lb/>
　赤子之心是已尊其所自出而不䘮則其立至矣理<lb/>
<pb n="2a"/>
　之所不得已者是為化氣機開闔是已窮理盡性同<lb/>
　其所不得已之機則知之至矣知者與聞一以知十<lb/>
　窮神知化樂天知命之知同所謂與天地參者也至<lb/>
　誠而至乎此則天道備矣天徳全矣夫天之所以無<lb/>
　不覆者不越不倚於物而已有倚於物則其覆物也<lb/>
　有數矣由不倚然後渾然至於純全故曰肫肫其仁<lb/>
　肫肫純全之義也至於純全則深幽而難測故曰淵<lb/>
　淵其淵純全而深幽其體大矣不至于天則不已故<lb/>
<pb n="2b"/>
　曰浩浩其天浩浩如江海之浸上下與天地同流者<lb/>
　非至誠而達天徳孰能知之　又曰君子反經而已<lb/>
　矣經正則庶民興所謂經者百世不易之常道大經<lb/>
　者親親長長貴貴尊賢而已正經之道必如舜盡事<lb/>
　親之道而瞽瞍底豫然後親親之經正必如王者父<lb/>
　事三老兄事五更然後長長之經正必如國君臣諸<lb/>
　父兄弟大夫降其兄弟之服然後貴貴之經正必如<lb/>
　堯饗舜迭為賔主湯於伊尹學焉而後臣之然後尊<lb/>
<pb n="3a"/>
　賢之經正<lb/>
　建安游氏曰自唯天下至聖以下聦明睿知聖徳也<lb/>
　寛裕温柔仁徳也發強剛毅義徳也齊莊中正禮徳<lb/>
　也文理密察知徳也溥博者其大無方淵泉者其深<lb/>
　不測或容以為仁或執以為義或敬以為禮或别以<lb/>
　為知唯其時而已此所謂時出之也夫然則外有以<lb/>
　正天下之觀内有以通天下之志是以見而民敬言<lb/>
　而民信行而民說自西自東自南自北莫不心說而<lb/>
<pb n="3b"/>
　誠服此至聖之徳也天下之大經五品之民彛也凡<lb/>
　為天下之常道皆可名為經而民彛為大經經綸者<lb/>
　因性循理而治之無汨其序之謂也立天下之大本<lb/>
　者建中于民也淵淵其淵非特如淵而已浩浩其天<lb/>
　非特如天而已此至誠之道也徳者其用也有目者<lb/>
　所共見有心者所共知凡有血氣者莫不尊親道者<lb/>
　其本也非道同志一莫窺其奥故曰茍不固聦明聖<lb/>
　知達天徳者其孰能知之盖至誠之道非至聖不能<lb/>
<pb n="4a"/>
　知至聖之徳非至誠不能為故其言之序相因如此<lb/>
　延平楊氏曰大經天理也惇典敷教所以經綸之也<lb/>
　大本中也建其有極所以立之也化育和也窮神而<lb/>
　後知之也三者皆天也故唯天下之至誠能之非私<lb/>
　知所能與也故曰夫焉有所倚有倚則人欲之私而<lb/>
　已非誠也肫肫純全也淵淵靜深也浩浩廣大也惟<lb/>
　肫肫故能合天下之公惟淵淵故能通天下之志惟<lb/>
　浩浩故能與天地同流其淵非特如淵而已其天非<lb/>
<pb n="4b"/>
　特如天而已此道之至也非夫達天徳者其孰能知<lb/>
　之上言至聖此言至誠何也以人言之則與天地相<lb/>
　似而已故如天如淵以至聖言之誠者天之道誠即<lb/>
　天也故其天其淵以至誠言之此其異也<lb/>
　河東侯氏曰天下之至誠為能經綸天下之大經立<lb/>
　天下之大本經常也可乆而不亂可乆而能通非誠<lb/>
　以經綸之不可也經如經緯之經綸如絲綸之綸易<lb/>
　曰彌綸天下之道是也大本中也物物皆有中天下<lb/>
<pb n="5a"/>
　之大本言中之大而盡天下之中者也立非建立之<lb/>
　立如天地設位易立乎其中與立不易方之立同立<lb/>
　天下之大本則又見誠之大也知天地之化育知與<lb/>
　乾知大始之知同天地之化育天地為之爾知其化<lb/>
　育者誠也天下之大經庸之大者也誠則經綸之天<lb/>
　下之大本中之大者也誠則立乎其中天地之化育<lb/>
　天地之極功也誠則知其事故曰夫焉有所倚肫肫<lb/>
　其仁淵淵其淵浩浩其天焉有所倚中也肫肫其仁<lb/>
<pb n="5b"/>
　仁也淵淵其淵無窮也浩浩其天廣大也如是之誠<lb/>
　若不固聦明聖知達天徳之人孰能知之知之言能<lb/>
　盡其理也由是觀之中庸之道至於誠斯至矣大矣<lb/>
　無以加矣中庸言誠處不一或因鬼神或因政事或<lb/>
　自脩身以言之或自内及外以言之或言天地之道<lb/>
　或言人之道或自誠而明或自明而誠或言禎祥或<lb/>
　言妖孽或曰自誠或曰自道或曰誠已或曰誠物或<lb/>
　曰不貳或曰不已或曰如神或曰無息雖然不同皆<lb/>
<pb n="6a"/>
　合内外之道也然而理不可低看如㣲之顯誠之不<lb/>
　可揜主鬼神而言之也鬼神造化之跡也造化之顯<lb/>
　㣲可窮而不可詰如四時之代謝萬物之死生皆其<lb/>
　跡也易曰原始要終又曰精氣為物遊魂為變是故<lb/>
　知鬼神之情狀是也如政也者蒲盧也體誠而為政<lb/>
　者也不誠未有能化者也為政之誠脩身為本脩身<lb/>
　之本自明善始故曰不明乎善不誠其身矣誠者天<lb/>
　之道誠之者人之道自誠而明生知者也天之為天<lb/>
<pb n="6b"/>
　亦曰誠而已故曰天之道自明而誠反之者也人之<lb/>
　為人脩道而已故曰人之道誠則明矣明則誠矣誠<lb/>
　固明矣明而未至誠非明也盡其性則盡人之性至<lb/>
　於賛天地之化育與天地參者言人能體夫誠而至<lb/>
　於天徳則與天地參賛猶非天地也徳與天地並故<lb/>
　也致曲亦能有誠習而至於誠化不知為而為之矣<lb/>
　禎祥妖孽應各不同易曰積善之家必有餘慶積不<lb/>
　善之家必有餘殃至誠一道流通上下與物無閒故<lb/>
<pb n="7a"/>
　必先知之又曰至誠如神非得已也天地至誠故能<lb/>
　成功聖人至誠故能踐形成功踐形自成也自道也<lb/>
　自誠自道成已成物非二也一也此皆體夫誠者也<lb/>
　不息不貳不已言其誠之専也此誠之功用也若止<lb/>
　言誠則無息而已無息非言誠也形容誠之體叚情<lb/>
　性耳故又曰經綸天下之大經立天下之大本知天<lb/>
　地之化育夫焉有所倚肫肫其仁淵淵其淵浩浩其<lb/>
　天如斯而已學者至此全無着力處非自得之不能<lb/>
<pb n="7b"/>
　知也此言形而上者也<lb/>
　新安朱氏曰此第三十二章承上章而言大徳之敦<lb/>
　化亦天道也經綸皆治絲之事經者理其緒而分之<lb/>
　綸者比其類而合之也經常也大經者五品之人倫<lb/>
　大本者所性之全體也唯聖人之徳極誠無妄故於<lb/>
　人倫各盡其當然之實而皆可以為天下後世法所<lb/>
　謂經綸之也其於所性之全體無一毫人欲之偽以<lb/>
　雜之而天下之道千變萬化皆由此出所謂立之也<lb/>
<pb n="8a"/>
　其於天地之化育則亦其極誠無妄者有黙契焉非<lb/>
　但聞見之知而已此皆至誠無妄自然之功用夫豈<lb/>
　有所倚著於物而後能哉肫肫懇至貌以經綸而言<lb/>
　也淵淵靜深貌以立本而言也浩浩廣大貌以知化<lb/>
　而言也其淵其天則非特如之而已固猶實也前章<lb/>
　言至聖之徳此章言至誠之道然至誠之道非至聖<lb/>
　不能知至聖之徳非至誠不能為則亦非二物矣此<lb/>
　篇言聖人天道之極致至此而無以加矣　或問至<lb/>
<pb n="8b"/>
　聖至誠之説曰楊氏以聦明睿知為君徳者得之而<lb/>
　未盡其寛裕以下則失之盖聦明睿知者生知安行<lb/>
　而首出庶物之姿也容執敬别則仁義禮知之事也<lb/>
　經綸以下諸家之説亦或得其文義但不知經綸之<lb/>
　為致和立本之為致中知化之為窮理以至於命且<lb/>
　上於至誠者無所繋下於焉有所倚者無所属則為<lb/>
　不得其綱領耳㳺氏以上章為言至聖之徳下章為<lb/>
　言至誠之道者得之其説自徳者其用以下皆善<lb/>
<pb n="9a"/>
　又曰堂堂然流出來焉有所倚<lb/>
　涑水司馬氏曰此以後復論孔子有至誠之徳人莫<lb/>
　能知亦莫能掩經猶綱也删詩書定禮樂作春秋賛<lb/>
　易道是能經綸天下之大綱立天下之大本知天地<lb/>
　之化育也<lb/>
　馬氏曰大本者性之始所謂中徳也大經者性之成<lb/>
　所謂庸徳也唯至誠無息則於大本有以立之於大<lb/>
　經則有以經綸之極中庸之效有以知天地之化育<lb/>
<pb n="9b"/>
　然後能賛之也夫焉有所倚者言其不蔽於一曲也<lb/>
　肫肫其仁盡人道也淵淵其淵盡地道也浩浩其天<lb/>
　盡天道也<lb/>
　山隂陸氏曰知天地之化育賛外也知内也上言唯<lb/>
　天下至誠為能盡其性言所以成内此言唯天下至<lb/>
　誠為能經綸天下之大經立天下之大本言所以成<lb/>
　外成内而致外之人也成外而致内之天也然則浩<lb/>
　浩其天豈直參之而已<lb/>
<pb n="10a"/>
　長樂陳氏曰經常也大經大常所謂庸也大本所謂<lb/>
　中也天地化育所謂和也方言至誠先庸後中和盖<lb/>
　惟至誠為能體常能體常則中立而和達也夫是三<lb/>
　者皆誠以為之而不倚乎一偏則無所不備也故肫<lb/>
　肫然其仁之純全也淵淵然其淵之幽深也浩浩然<lb/>
　其天之廣大也而三才之道非果聦明聖知逹天徳<lb/>
　者其孰能知此於至聖言如天如淵於至誠言其天<lb/>
　其淵如則有二其則一而已<lb/>
<pb n="10b"/>
　莆陽鄭氏曰心無偏倚名曰中此性之中也發而中<lb/>
　節名曰和此事之中也凡事失中未有不乖者唯中<lb/>
　則和心有偏倚則先有主矣豈能虚應不虚應則不<lb/>
　中節何故水随器而有形心随事而有中有主則必<lb/>
　固矣豈能随事而得中哉中和雖異名寂感雖殊勢<lb/>
　其為中則一也是道也乃感應之根故曰大本乃萬<lb/>
　事之常故曰大經唯聖人則能經綸以建是中天貴<lb/>
　中氣人貴中徳五行以土為主五聲以宫為君五味<lb/>
<pb n="11a"/>
　以甘為和九疇以皇極為宗天下萬物以中為歸㑹<lb/>
　此千萬世所常行者故曰大經反此則為偏頗怪僻<lb/>
　之行<lb/>
　晏氏曰天下大經者理之常天下大本者性之中天<lb/>
　地化育者命之正能窮理則能經綸天下之大經能<lb/>
　盡性則能立天下之大本能至於命則能知天地之<lb/>
　化育唯天下至誠則能窮理盡性而至於命其於三<lb/>
　者之道全之盡之矣又豈倚於一偏乎故曰夫焉有<lb/>
<pb n="11b"/>
　所倚肫肫者純之至復性之初純而不雜故曰肫肫<lb/>
　其仁淵淵者深之至左右逢原若泉始逹故曰淵淵<lb/>
　其淵浩浩者大之至浩然之氣塞乎天地故曰浩浩<lb/>
　其天前言賛天地之化育此言知天地之化育盖賛<lb/>
　者輔相以道知者黙契於心唯心為能㑹道既能知<lb/>
　之必能賛之相為表裡而已前言溥博如天淵泉如<lb/>
　淵今言淵淵其淵浩浩其天盖如天如淵者與易言<lb/>
　與天地相似同意其天其淵者與易言與天地準同<lb/>
<pb n="12a"/>
　意<lb/>
　髙要譚氏曰所謂天下至誠者積夫形著明動變化<lb/>
　之效而極乎博厚髙明悠乆之道者也是以能經綸<lb/>
　天下之大經其倫則三綱其用則九法天下萬世之<lb/>
　所行此所謂大經也經綸猶條理大經以為民紀使<lb/>
　有條而不紊也是以能立天下之大本至中而不倚<lb/>
　至正而不偏天下萬理之所自出此所謂大本也立<lb/>
　者建極之謂建立大本以為民極使不至於墮廢也<lb/>
<pb n="12b"/>
　是以能知天地之化育四時所以運行萬物所以化<lb/>
　生天地功用者有不能自已此所謂化育也知者明<lb/>
　其所以然也明化育之所以然盖裁成輔相之道得<lb/>
　參乎其閒故也此三者皆聖人所以立人之道而成<lb/>
　位乎天地之閒者其在我則廣大而無私其於物則<lb/>
　曲成而不遺尚安有所偏倚哉夫唯無所偏倚則仁<lb/>
　之體於是乎可見故曰肫肫其仁肫肫者純全敦厚<lb/>
　之稱也仁體最難形容止言其大則不見其本心之<lb/>
<pb n="13a"/>
　㣲止言其㣲則不見其全體之大故孟子嘗觧之曰<lb/>
　仁者人也此以肫肫言仁盖明其有純全敦厚之體<lb/>
　而本心之㣲全體之大皆可具見孟子之言盖本於<lb/>
　此也聖人所以與天地並者仁也仁之體既肫肫然<lb/>
　純全而敦厚則夫所謂淵淵浩浩如者皆仁之蓄養<lb/>
　成就至於如此也仁之所蓄者極深故曰淵淵其淵<lb/>
　言不可測也仁之所養者極大故曰浩浩其天言不<lb/>
　可度也淵淵浩浩形容之意亦止是耳而其不可測<lb/>
<pb n="13b"/>
　不可度之處亦終不得而言也夫所謂淵淵浩浩者<lb/>
　大而化之之事進乎不可知之神者也唯聖人躬行<lb/>
　允蹈親入其閫域然後能知其所至茍不實聦明聖<lb/>
　知而達於天徳者則於淵淵浩浩之事未免乎揣度<lb/>
　也安能深知其所以然哉<lb/>
　永康陳氏曰子思論夫子至聖之用運而無私要必<lb/>
　有藏乎其中者故又言天下之至誠而論其實然不<lb/>
　易之理天下之大經自有常序便是經綸天下大經<lb/>
<pb n="14a"/>
　各正其序則大本渾然藏乎其中便是立大本渾然<lb/>
　藏乎其中則化育分明在我便是知大經自正化育<lb/>
　自行大本運動闔闢渾然而不與之俱徃故曰夫焉<lb/>
　有所倚肫肫淵淵浩浩不已之實也其仁其淵其天<lb/>
　從而名之也肫肫厚也而有純一之意淵淵深也而<lb/>
　有清明之意浩浩廣大也而有運用不已之意此天<lb/>
　徳也非固其聦明聖知安得到此地位聦明聖知如<lb/>
　上所謂也固退藏於密也惟其運用不已故密不用<lb/>
<pb n="14b"/>
　則昭然矣達如中心達於面目之達達乎此則知乎<lb/>
　此矣<lb/>
　莆陽林氏曰夫焉有所倚者言聖人之道中立而無<lb/>
　所偏倚如所謂中天下而立定四海之民居天下之<lb/>
　廣居立天下之正位行天下之大道是也肫肫者渾<lb/>
　厚無閒㫁之貌仁即是生生不窮之意堯舜極到處<lb/>
　只是一箇仁字盡得如天如淵猶未足發揮聖人尚<lb/>
　有比擬於其閒其淵其天直是得聖人極到處茍不<lb/>
<pb n="15a"/>
　㫁然是聦明聖知達天徳者孰能知至誠之説也<lb/>
　晉陵錢氏曰唯天下至誠為能有徳至於聖唯誠為<lb/>
　能大經若九經大本若脩身以道也又知天地之化<lb/>
　育自吾身為之此君子之誠所為異於人唯其所存<lb/>
　者大不倚一偏耳是謂至誠為能即之則忳忳焉其<lb/>
　仁測之則淵淵然其淵窮之則浩浩然其天固猶自<lb/>
　然也達猶至也唯聖人與天同徳乃能知之非常情<lb/>
　所識也自聖而歸之誠自誠而歸之天徳此一節謂<lb/>
<pb n="15b"/>
　夫子之聖同於天徳<lb/>
　金華邵氏曰天下至聖其極至於配天若夫天下至<lb/>
　誠又不止是天下之大經待之而經綸則顯攝運用<lb/>
　之也天下之大本待之而立大本人之性也立則不<lb/>
　使之失其固有也天地之化育待之而知化育造化<lb/>
　萬物者也知則明其消息之理也肫肫其仁淵淵其<lb/>
　淵浩浩其天兼三者而備之則所以經綸所以立所<lb/>
　以知皆其運量間爾其者指誠而言仁與天淵皆其<lb/>
<pb n="16a"/>
　所自有之物非如天如淵比也君子欲知此理惟固<lb/>
　聦明聖知而徳與天為一者能之固如易成性存存<lb/>
　之義<lb/>
　新定邵氏曰上章言天下至聖此章言天下至誠明<lb/>
　至誠所以為至聖也誠者天之道謂之至誠則純乎<lb/>
　天理無纎毫人為之偽者也故天下之大經唯至誠<lb/>
　為能經綸之天下之大本唯至誠為能立之天地之<lb/>
　化育唯至誠為能知之何謂經綸天下之大經疆理<lb/>
<pb n="16b"/>
　天下綱紀四方使尊卑小大各循其分内外逺近咸<lb/>
　得其宜所謂立綱陳紀為萬世法程是也何謂立天<lb/>
　下之大本開明天理扶植民彛使人知有禮則生無<lb/>
　信不立于以正萬化之原建無窮之基所謂立我烝<lb/>
　民莫匪爾極是也何謂知天地之化育仰觀俯察而<lb/>
　幽明之故可通原始反終而死生之説可明凡<lb/>
　大道化生之機元氣發育之妙無不洞見於方寸所<lb/>
　謂通乎晝夜之道而知是也言大經大本而遂及於<lb/>
<pb n="17a"/>
　天地之化育明此道與天地貫通無閒經綸大經植<lb/>
　立大本非知化育者不能茍化育之妙未能深知則<lb/>
　其所經綸其所植立欲無遺憾不可得也觀隆古帝<lb/>
　王功用宏博與天地參後世雖號為賢君設施淺陋<lb/>
　終不足以望古則唯天下至誠然後能之信不誣矣<lb/>
　夫至誠之用其大如此甞試論是誠之本體夫豈有<lb/>
　所倚着然後能爾哉思而得者倚於思也至誠則不<lb/>
　思而自得行而至者倚於行也至誠則不行而自至<lb/>
<pb n="17b"/>
　渾然寂然感而遂通驗之觳觫過堂下之時察之匍<lb/>
　匐將入井之際一念惻然天機呈露唯見肫肫其仁<lb/>
　耳肫肫懇至之貌也視之弗見聼之弗聞莫測其際<lb/>
　莫究其極唯見淵淵其淵耳淵淵靜深之貌也洞乎<lb/>
　其虚曠乎其達其大無倫其廣無外唯見浩浩其天<lb/>
　耳浩浩廣大之貌也向言溥博如天淵泉如淵如之<lb/>
　一字猶待比擬今言淵淵其淵浩浩其天則至誠之<lb/>
　道即天即淵一體無二是誠也非謏聞寡見所能知<lb/>
<pb n="18a"/>
　抑非徇口耳憑臆度所能知必也聦明聖知達天徳<lb/>
　之祕乃能灼知其所以然耳故曰茍不固聦明聖知<lb/>
　達天徳者其孰能知之固猶實也天徳即至誠也天<lb/>
　地之化育即天徳之所為也上文兼言天地又並言<lb/>
　天淵此獨言天徳舉其大者言之也能達天徳則能<lb/>
　知至誠矣能知至誠則能知天地之化育矣能知天<lb/>
　地之化育則能經綸天下之大經立天下之大本矣<lb/>
詩曰衣錦尚絅惡其文之著也故君子之道闇然而日<lb/>
<pb n="18b"/>
章小人之道的然而日亡君子之道淡而不厭簡而文<lb/>
温而理知逺之近知風之自知㣲之顯可與入徳矣詩<lb/>
云潛雖㐲矣亦孔之昭故君子内省不疚無惡於志君<lb/>
子之所不可及者其唯人之所不見乎詩云相在爾室<lb/>
尚不愧于屋漏故君子不動而敬不言而信詩曰奏假<lb/>
無言時靡有爭是故君子不賞而民勸不怒而民威於<lb/>
鈇鉞詩曰不顯惟徳百辟其刑之是故君子篤恭而天<lb/>
下平詩云予懐明徳不大聲以色子曰聲色之於以化<lb/>
<pb n="19a"/>
民末也詩曰徳輶如毛毛猶有倫上天之載無聲無臭<lb/>
至矣<lb/>
　鄭氏曰禪為絅錦衣之美而君子以絅表之為其文<lb/>
　章露見似小人也淡其味似薄也簡而文温而理猶<lb/>
　簡而辨直而温也知風之自自謂所從來也三知者<lb/>
　皆知其睹末察本探端知緒也入徳入聖人之徳亦<lb/>
　孔之昭孔甚也昭明也省不疚疚病也君子自省身<lb/>
　無愆病雖不遇世亦無損於已志也相在爾室尚不<lb/>
<pb n="19b"/>
　愧于屋漏相視也室西北隅謂之屋漏視女在室獨<lb/>
　居者猶不愧於屋漏屋漏非有人也况有人乎奏假<lb/>
　無言時靡有爭假大也此頌也言奏大樂於宗廟之<lb/>
　中人皆肅敬金聲玉色無有言者以時大平合和無<lb/>
　所爭也不顯惟徳百辟其刑之不顯言顯也辟君也<lb/>
　言不顯乎文王之徳諸侯盡法之予懐明徳不大聲<lb/>
　以色予我也懐歸也言我歸其明徳者以其不大聲<lb/>
　為嚴厲之色以威我也輶輕也倫猶比也言毛雖輕<lb/>
<pb n="20a"/>
　尚有所比<lb/>
　孔氏曰衣錦尚絅衛風碩人之篇言莊姜初嫁在塗<lb/>
　衣著錦衣為其文之大著尚以禪縠為衣以覆錦衣<lb/>
　也案詩本文衣錦褧衣此㫁截詩文也潛雖伏矣亦<lb/>
　孔之昭詩小雅正月刺幽王之詩喻賢人君子身雖<lb/>
　隠而其徳昭著相在爾室尚不愧于屋漏此大雅抑<lb/>
　篇刺厲王之詩詩人意稱王朝小人不敬鬼神視女<lb/>
　在廟室尚不愧於屋漏之神奏假無言時靡有爭商<lb/>
<pb n="20b"/>
　頌烈祖美成湯之詩本文云奏假無言無有諠譁之<lb/>
　言也予懐明徳不大聲以色大雅皇矣美文王之詩<lb/>
　徳輶如毛大雅烝民美宣王之詩言用徳化民舉行<lb/>
　甚易其輕如毛也上天之載無聲無臭大雅文王之<lb/>
　詩載生也言天之生物寂然無象而物自生也<lb/>
　河南程氏曰學始於不欺暗室　又曰不愧屋漏便<lb/>
　是箇持養氣象<hi>伊川</hi>　又曰不愧屋漏則心安而體<lb/>
　舒　又曰所謂敬者主一之謂敬所謂一者無適之<lb/>
<pb n="21a"/>
　謂一且欲涵泳主一之義一則無二三矣言敬無如<lb/>
　易敬以直内義以方外湏是直内乃是主一之義至<lb/>
　于不敢欺不敢慢尚不愧于屋漏皆是敬之事也<hi>伊</hi>
　<hi>川</hi>　又曰聖人脩已以敬以安百姓篤恭而天下平唯上<lb/>
　下一於恭敬則天地自位萬物自育氣無不和四靈<lb/>
　何有不至此體信達順之道聦明睿知皆由是出以<lb/>
　此事天饗帝　又曰一道本也知不二本便是篤恭<lb/>
　而天下平之道<hi>明道</hi>又曰君子之遇事無巨細一於<lb/>
<pb n="21b"/>
　敬而已簡細故以自崇非敬也飾私知以為竒非敬<lb/>
　也要之無敢慢而已語曰居處恭執事敬雖之夷狄<lb/>
　不可棄也然則執事敬者固為仁之端也推是心而<lb/>
　成之則篤恭而天下平矣<hi>伊川</hi>又曰毛猶有倫入毫<lb/>
　釐絲忽終不盡<hi>明道</hi>又曰聖人之言依本分至大至<lb/>
　妙事語之若彝常此所以味長釋氏之説見得些便<lb/>
　驚天動地言語走作却是味短只為乍見如中庸言<lb/>
　道只消道無聲無臭四字緫括了多少釋氏言非黄<lb/>
<pb n="22a"/>
　非白非鹹非苦多少言語<hi>伊川</hi>又曰中庸之説其本<lb/>
　至於無聲無臭其用至於禮儀三百威儀三千自禮<lb/>
　儀三百威儀三千復歸於無聲無臭此言聖人心要<lb/>
　處與佛家之言相反儘敎説無形迹無色其實不過<lb/>
　無聲無臭必竟有甚見處大抵語論間不難見如人<lb/>
　論金曰黄色此人必是不識金若是識金者更不言<lb/>
　設或言時别自有道理張子厚甞謂佛如乍富貧子<lb/>
　横渠論此一事甚當<hi>伊川</hi>
<pb n="22b"/>
　横渠張氏曰闇然脩於隠也的然著於外也<lb/>
　藍田吕氏曰自此至篇終言得成反本自内省至於<lb/>
　不動而敬不言而信自不動不言至於不大聲以色<lb/>
　自不大聲色至於無聲無臭聲臭㣲矣有物而不可<lb/>
　見猶曰無之則成一於天可知闇然而日章中有本<lb/>
　也的然而日亡暴於外而無實以繼之也故君子貴<lb/>
　乎反本君子之道深厚悠逺而有本故淡而不厭簡<lb/>
　而文温而理本我心之所固有也習矣而不察日用<lb/>
<pb n="23a"/>
　而不知非失之也不自知其在我爾故君子之學將<lb/>
　以求其本心之㣲非聲色臭味之得比不可得而致<lb/>
　力焉唯循本以趨之是乃入徳之要推末流之大小<lb/>
　則至於本原之淺深其知逺之近歟以見聞之廣動<lb/>
　作之利推所從來莫非心之所出其知風之自歟心<lb/>
　之精㣲至隠至妙無聲無臭然其理明達暴著若懸<lb/>
　日月其知㣲之顯歟凡徳之本不越是矣知此則入<lb/>
　徳其㡬矣　一本云自此至篇終凡七引詩皆言徳<lb/>
<pb n="23b"/>
　成反本以盡中庸之道所謂固聦明聖知達天徳者<lb/>
　必由是入也推衣錦尚絅之心則所以為己者遯世<lb/>
　不見知而不悔矣闇然日章為己而中有本者也的<lb/>
　然日亡為人而無實以繼之者也故君子之道深厚<lb/>
　悠逺而有本所以淡而不厭簡而文温而理此入徳<lb/>
　之漸也君子之學視所至而得其所起循其末而見<lb/>
　其所本即其著而明其至㣲故知逺之近知風之自<lb/>
　知㣲之顯此入徳之門也舜為法於天下我未免為<lb/>
<pb n="24a"/>
　鄉人欲求為舜則不越孝弟而已又求其所以行之<lb/>
　則徐行後長者固足謂之弟矣其知逺之近歟墨子<lb/>
　兼愛楊子為我其始未有害也其風之末則至於無<lb/>
　君無父而近於禽獸伯夷之不屑就以為清柳下恵<lb/>
　之不屑去以為和其風之末不免乎隘與不恭君子<lb/>
　不由則其端不可不慎也故曰差之毫釐繆以千里<lb/>
　其知風之自歟鬼神之為徳視之不見聴之不聞然<lb/>
　有所謂莫見乎隠莫顯乎㣲洋洋如在其上如在其<lb/>
<pb n="24b"/>
　左右者其知㣲之顯歟三者皆出乎心術而已本心<lb/>
　我之所固有者也小人習矣而不察日用而不知其<lb/>
　在我者爾君子之學求其本心者也本心之㣲非聲<lb/>
　色臭味之比不可得而致力焉唯循本以趨之是乃<lb/>
　入徳之要也推潛雖伏矣亦孔之昭之説盖所以養<lb/>
　其衣錦尚絅之意而已衣錦尚絅為已者也為已者<lb/>
　吾心誠然乎此而已豈繋人之見與不見乎唯内省<lb/>
　不疚無惡於吾志斯可矣相在爾室不愧于屋漏者<lb/>
<pb n="25a"/>
　非特無惡於吾志又將達乎神明而無慊者也達乎<lb/>
　神明而無慊則其徳有孚矣此所以不動而民敬不<lb/>
　言而民信也奏假無言時靡有爭者則徳之有孚非<lb/>
　特使民敬信於我而我之徳可使民勸而民威盖徳<lb/>
　之孚者養人於義理之中知善為可慕而遷之知不<lb/>
　善為可恥而逺之豈待賞之怒之而後然哉不顯惟<lb/>
　徳百辟其刑之者盖要其所以不動而敬不言而信<lb/>
　不賞而勸不怒而威豈有他哉在徳而已君子之善<lb/>
<pb n="25b"/>
　與人同合内外之道則為徳非特成已將以成物故<lb/>
　君子言貨色之欲親長之私必達於天下而後己豈<lb/>
　非篤恭而天下平者哉予懐明徳不大聲以色者又<lb/>
　明徳之化民不在乎聲音笑貌之間莫非至誠孚達<lb/>
　而已徳輶如毛者言人之所以不為徳者以徳為重<lb/>
　而難舉也如童而知愛其親長而知敬其兄此不肖<lb/>
　之夫婦之所能行其輕而易舉也如此而已何憚不<lb/>
　為哉雖然謂之徳者猶誠之者也未至乎誠也若至<lb/>
<pb n="26a"/>
　乎誠則與天為一所謂徳者乃理之所必然如春生<lb/>
　夏長日徃月來之比無意無我非勉非思渾然不可<lb/>
　得而名者也聲臭之於形㣲矣有物而不可見猶曰<lb/>
　無之則上天之事可知矣中庸之書其始也言天命<lb/>
　之謂性其卒也言上天之載無聲無臭至矣盖言此<lb/>
　道出於天不及於天則為未至如乾之徳曰大哉坤<lb/>
　之徳曰至哉至者至乾之大而後已也其篇之中言<lb/>
　君子動而世為天下道行而世為天下法言而世為<lb/>
<pb n="26b"/>
　天下則及言天下至聖則曰見而民莫不敬言而民<lb/>
　莫不信行而民莫不説及其終則曰君子不動而敬<lb/>
　不言而信又曰不賞而民勸不怒而民威於鈇鉞動<lb/>
　也言也行也世以為法則猶在法度之間也莫不敬<lb/>
　莫不信莫不説則忘乎法度而猶有言動之迹存焉<lb/>
　至乎不動而敬不言而信不賞而勸不怒而威則徳<lb/>
　孚於人而忘乎言動矣然猶有徳之聲色存焉至于<lb/>
　不大聲色然後可以入乎無聲無臭而誠一於天此<lb/>
<pb n="27a"/>
　中庸之終也<lb/>
　建安㳺氏曰自此以下皆言中庸之道以至誠為至<lb/>
　也君子用心於内故闇然而日章作徳而休也小人<lb/>
　用心於外故的然而日亡作偽而拙也無藏於中無<lb/>
　交於物泊然純素獨與神明居此淡也然因性而已<lb/>
　故不厭不失足於人不失色於人不失口於人此簡<lb/>
　也然循理而已故文其心順其氣平其容婉其色愉<lb/>
　薰然慈仁此温也然行而宜之故理淡而不厭天徳<lb/>
<pb n="27b"/>
　也簡而文地徳也温而理人徳也若是為成徳若知<lb/>
　逺之近知風之自知㣲之顯者入徳之途也欲治其<lb/>
　國先齊其家知逺之近也人人親其親長其長而天<lb/>
　下平可不謂近矣乎欲齊其家先脩其身知風之自<lb/>
　也易於家人曰風自火出君子以言有物而行有恒<lb/>
　可不謂所自乎欲脩其身先正其心知㣲之顯也夫<lb/>
　道視之不見聴之不聞而常不離心術日用之間可<lb/>
　不謂顯矣乎知所以入徳則成徳其庶幾乎正心之<lb/>
<pb n="28a"/>
　道誠意而已故繼言君子内省不疚無惡於志君子<lb/>
　所不可及者其唯人所不見乎言慎獨不息則乆乆<lb/>
　則天故君子不動而敬不言而信天則神故君子不<lb/>
　賞而民勸不怒而民威於鈇鉞言不怒之威嚴於鈇<lb/>
　鉞也徳至於神則甚顯而明親譽息矣故君子篤恭<lb/>
　而天下平夫何為哉恭己正南靣而已豈徒見於聲<lb/>
　音顔色之間哉盖明徳化民之本也聲音顔色之於<lb/>
　化民末也故君子務本而已所謂徳者非甚髙而難<lb/>
<pb n="28b"/>
　知也甚逺而難至也舉之則是故曰徳輶如毛既已<lb/>
　有所舉矣則必思而得勉而中是人道而有對也故<lb/>
　曰毛猶有倫若夫誠之至則無思無為從容中道是<lb/>
　天道也故曰上天之載無聲無臭至矣無聲無臭離<lb/>
　人而立於獨矣是天命之性也故曰中庸於是終焉<lb/>
　延平楊氏曰君子之道充諸内而巳故闇然而日章<lb/>
　小人騖於外不孚其實故的然而日亡此衣錦所以<lb/>
　尚絅而惡其文之著也淡疑於可厭簡疑於不文温<lb/>
<pb n="29a"/>
　疑於不理淡簡温所謂闇然也淡而不厭簡而文温<lb/>
　而理則闇然而章矣此充養尚絅之至也知逺之近<lb/>
　天下本諸身也知風之自由必擇中也知㣲之顯必<lb/>
　慎其獨也世之流風皆有所自清之隘和之不恭知<lb/>
　其自此則君子不由也夫如是乃可與入徳矣詩云<lb/>
　潛雖伏矣亦孔之昭則㣲而顯可知矣夫道不可湏<lb/>
　臾離也惟慎獨為能終之故曰君子所不可及者其<lb/>
　唯人所不見乎詩云相在爾室尚不愧于屋漏盖言<lb/>
<pb n="29b"/>
　慎獨也動而天下道之言而天下則之形於言動而<lb/>
　天下從之也大而化之則言動不形而人敬信望之<lb/>
　恍惚前後雖欲從之末由也已而其卒也至於不賞<lb/>
　而民勸不怒而民威於鈇鉞篤恭而天下平國非政<lb/>
　刑所及也記曰天則不言而信神則不怒而威合乎<lb/>
　神天亦唯誠而已君子之慎其獨不欺於屋漏則其<lb/>
　誠至矣誠於此動於彼盖天之道也是豈聲音笑貌<lb/>
　之所能為哉所懐者明徳而已徳者得於心之所同<lb/>
<pb n="30a"/>
　然者也雖夫婦之愚與有焉其輶如毛舉之易勝也<lb/>
　而人莫能舉之者無誠心而已徳輶如毛未至於無<lb/>
　偏猶有徳也有而不化非其至也故上天之載無聲<lb/>
　無臭然後為至自天命之謂性至萬物育焉中庸一<lb/>
　篇之體要也大經庸也大本中也天地之化育和也<lb/>
　三者皆天也豈人之私知所能與哉經綸天下之大<lb/>
　經立天下之大本知天地之化育循而達之於天下<lb/>
　脩道之敎也夫道不可湏臾離也以其無適而非道<lb/>
<pb n="30b"/>
　也故於不聞不睹必恐懼戒慎焉所以慎其獨也相<lb/>
　在爾室尚不愧于屋漏其充此之謂乎夫如是誠之<lb/>
　至也故合乎神天而卒曰上天之載無聲無臭至矣<lb/>
　盖道本乎天而其卒也反乎天兹其所以為至也<lb/>
　又曰孟子言大人正已而物正荆公却云正已而不<lb/>
　期於正物則無義正已而必期於正物則無命若如<lb/>
　所論孟子自當言正已以正物不應言正已而物正<lb/>
　矣物正物自正也大人只知正己而已若物之正何<lb/>
<pb n="31a"/>
　可必乎唯能正已物自然正此乃篤恭而天下平之<lb/>
　意荆公之學本不知此<lb/>
　河東侯氏曰古之學者為己率吾性以達天理自可<lb/>
　欲之善至於不可知之神非由外鑠我也如身日長<lb/>
　而不自覺焉原泉混混不舎晝夜有本者如是也故<lb/>
　闇然而日章小人之學為人蹇淺虚浮色取仁而行<lb/>
　違居之不疑如火銷膏而不自知焉如七八之間雨<lb/>
　集溝澮皆盈其涸也可立而待故的然而日亡衣錦<lb/>
<pb n="31b"/>
　尚絅絅衣之表也必表而出之是也衣錦而尚絅所<lb/>
　以惡其文之著也文非本故也君子之道也淡而不<lb/>
　厭淡無味可悦其理易直故不厭簡非繁華質而有<lb/>
　理故曰文温非險詖之邪純而和粹故曰理知逺之<lb/>
　近知本諸身也知風之自知過不及也知㣲之顯知<lb/>
　脩省也如此則入徳之自也内不足者急於人知沛<lb/>
　然有餘厥聞四馳舜自側㣲而登庸潛雖伏矣亦孔<lb/>
　之昭也亦㣲之顯誠之不可揜之道也内省不疚不<lb/>
<pb n="32a"/>
　欺天也行有不慊於心則餒惡於志也君子之所不<lb/>
　可及者其唯人之所不見乎人之所不見者屋漏也<lb/>
　君子仰不愧於天俯不怍於人不愧屋漏也不愧屋<lb/>
　漏與慎獨不同慎獨學者之事不愧屋漏近於誠而<lb/>
　未至也不動而敬不言而信則誠矣詩曰奏假無言<lb/>
　時靡有爭君子不賞而民勸不怒而民威於鈇鉞正<lb/>
　已而物正成已所以成物也詩曰不顯惟徳百辟其<lb/>
　刑之是故君子篤恭而天下平夫何為哉恭已正南<lb/>
<pb n="32b"/>
　靣而已矣詩云予懐明徳不大聲以色子曰聲色之<lb/>
　於以化民末也王者之民皥皥如也惡知乎所謂聲<lb/>
　色者然哉故詩曰徳輶如毛毛猶有倫上天之載無<lb/>
　聲無臭至矣輶至輕也毛至㣲也猶有輕重毛髪之<lb/>
　倫可擬可象者存焉是猶化民而不大聲色者也若<lb/>
　夫上天之載則無聲無臭莫可得而擬議非無物也<lb/>
　所謂焉有所倚肫肫其仁淵淵其淵浩浩其天大而<lb/>
　不可載小而不可破無物不該焉故也中庸之書自<lb/>
<pb n="33a"/>
　天命之謂性至孰能知之其理無精粗之殊天命之<lb/>
　謂性率性之謂道脩道之謂敎言其始也本也至於<lb/>
　茍不固聦眀聖知達天徳者孰能知之言其成也終<lb/>
　也所謂物之終始也天之道人之事合内外之道故<lb/>
　時措之宜也君子之能事畢矣古所傳者中庸之書<lb/>
　終也自衣錦尚絅無聲無臭至矣子思再叙入徳成<lb/>
　徳之序也自率性之謂道脩道之謂敎有諸已而後<lb/>
　方能入徳充實輝光而後至於不可知之神神則誠<lb/>
<pb n="33b"/>
　而無肫肫淵淵浩浩其仁其淵其天也故曰無聲無<lb/>
　臭至矣無聲也無臭也猶無方也無體也云爾子思<lb/>
　之書中庸也始於寂然不動中則感而遂通天下之<lb/>
　故及其至也退藏於密以神明其徳復於天命反其<lb/>
　本而已其意義無窮非玩味力索莫能得之知之者<lb/>
　其唯文王乎不識不知順帝之則如斯而已知之者<lb/>
　其唯文王乎<lb/>
　新安朱氏曰此第三十三章前章言聖人之徳極其<lb/>
<pb n="34a"/>
　盛矣此復自下學立心之始言之而下文又推之以<lb/>
　至其極也詩國風衛碩人鄭之丰皆作衣錦褧衣褧<lb/>
　絅同禪衣也尚加也古之學者為己故其立心如此<lb/>
　尚絅故闇然衣錦故有日章之實淡簡温絅之襲於<lb/>
　外也不厭而文且理焉錦之美在中也小人反是則<lb/>
　暴於外而無實以繼之是以的然而日亡也逺之近<lb/>
　見於彼者由於此也風之自著乎外者本乎内也㣲<lb/>
　之顯有諸内者形諸外也有為己之心而又知此三<lb/>
<pb n="34b"/>
　者則知所謹而可入徳矣故下文引詩潛雖伏矣亦<lb/>
　孔之昭言慎獨之事承上文莫見乎隠莫顯乎㣲也<lb/>
　無惡於志猶言無愧於心此君子慎獨之事也引詩<lb/>
　相在爾室尚不愧於屋漏承上文又言君子之戒慎<lb/>
　恐懼無時不然不待言動而後敬信則其為己之功<lb/>
　益加密矣故下文引奏假無言時靡有爭并言其效<lb/>
　奏進也承上文而遂及其效言進而感格於神明之<lb/>
　際極其誠敬無有言説而人自化之也威畏也鈇莝<lb/>
<pb n="35a"/>
　斫刀也鉞斧也不顯惟徳不顯説見二十六章此借<lb/>
　引以為幽深𤣥逺之意承上文言天子有不顯之徳<lb/>
　而諸侯法之則其徳愈深而效愈逺矣篤厚也篤恭<lb/>
　言不顯其敬也篤恭而天下平乃聖人至徳淵㣲自<lb/>
　然之應中庸之極功也引詩予懐明徳不大聲以色<lb/>
　以明上文所謂不顯之徳者正以其不大聲與色也<lb/>
　又引孔子之言以為聲色乃化民之末務今但言不<lb/>
　大之而已則猶有聲色者存是未足以形容不顯之<lb/>
<pb n="35b"/>
　妙不若烝民之詩所言徳輶如毛則庶乎可以形容<lb/>
　矣而又自以為謂之毛則猶有可比者是亦未盡其<lb/>
　妙不若文王之詩所言上天之載無聲無臭然後乃<lb/>
　為不顯之至耳盖聲臭有氣無形在物最為㣲妙而<lb/>
　猶曰無之故唯此可以形容不顯篤恭之妙非此徳<lb/>
　之外又别有是三等然後為至也子思因前章極致<lb/>
　之言反求其本復自下學為己慎獨之事推而言之<lb/>
　以馴致乎篤恭而天下平之盛又賛其妙至於無聲<lb/>
<pb n="36a"/>
　無臭而後已焉盖舉一篇之要而約言之其反復丁<lb/>
　寜示人之意至深切矣學者其可不盡心乎　或問<lb/>
　卒章之説曰承上三章既言聖人之徳而極其盛矣<lb/>
　子思懼夫學者求之於髙逺𤣥妙之域輕自大而反<lb/>
　失之也故反於其至近者而言之以示入徳之方欲<lb/>
　學者先知用心於内不求人知然後可以慎獨誠身<lb/>
　而馴致乎其極也君子篤恭而天下平而其所以平<lb/>
　無聲臭之可尋此至誠盛徳自然之效而中庸之極<lb/>
<pb n="36b"/>
　功也故以是而終篇焉盖以一篇而論之則天命之<lb/>
　性率性之道脩道之敎與夫天地之所以位萬物之<lb/>
　所以育者於此可見其實徳以此章論之則所謂淡<lb/>
　而不厭簡而文温而理知逺之近知風之自知㣲之<lb/>
　顯者於此可見其成功皆非空言也然其所以入乎<lb/>
　此者則無他焉亦曰反身以慎獨而已矣故首章已<lb/>
　發其意此章又申明而極言之其旨深哉其曰不顯<lb/>
　亦充尚絅之心以至其極耳與詩之訓義不同盖亦<lb/>
<pb n="37a"/>
　假借而言若大學敬止之例　又曰諸説程子至矣<lb/>
　吕氏既失其章㫖又不得其綱領條貫而於文義尢<lb/>
　多未當如此章承上文聖誠之極致而反之以本乎<lb/>
　下學之初心遂推言之以至其極而後已也而以為<lb/>
　皆言徳成反本之事則既失其章㫖矣此章凡八引<lb/>
　詩自衣錦尚絅以至不顯惟徳凡五條始學成徳疏<lb/>
　密淺深之序也自不大聲以色以至無聲無臭凡三<lb/>
　條皆所以賛夫不顯之徳也今以不顯惟徳通前三<lb/>
<pb n="37b"/>
　義而并言之又以後三條者亦通為進徳工夫淺深<lb/>
　次第則又失其條理矣至以知風之自為知見聞動<lb/>
　作皆由心出以知㣲之顯為知心之精㣲明達暴著<lb/>
　以不動而敬不言而信為人敬信之以貨色親長達<lb/>
　諸天下為篤恭而天下平以徳為誠之之事而猶有<lb/>
　聲色至於無聲無臭然後誠一於天則又文義之未<lb/>
　當者然也然近世説者乃有深取乎其知風之自之<lb/>
　説而以為非大程夫子不能言者盖習於佛氏作用<lb/>
<pb n="38a"/>
　是性之談而不察乎了翁序文之誤耳學之不講其<lb/>
　陋至此亦可憐也㳺氏所謂無藏於中無交於物泊<lb/>
　然純素獨與神明居所謂離人而立於獨者皆非儒<lb/>
　者之言不失足於人不失色於人不失口於人則又<lb/>
　審於接物之事而非簡之謂也其論三知未免牽合<lb/>
　之病其論徳輶如毛以下則其失與吕氏同楊氏知<lb/>
　風之自與吕氏舊本之說略同而取證又皆大逺要<lb/>
　當參取吕氏改本去其所謂見聞者而益以言語之<lb/>
<pb n="38b"/>
　得失動作之是非皆知其有所從來而不可不謹則<lb/>
　庶乎其可耳以徳輶如毛為有徳而未化則又吕㳺<lb/>
　之失也侯氏説多疏闊唯以此章為再叙入徳成徳<lb/>
　之序者獨為得之也　又曰知風之自凡事自有箇<lb/>
　來處所以與㣲之顯厮對着<lb/>
　兼山郭氏曰大凡欲人之敬敬先於動可也欲人之<lb/>
　信信先於言可也不如是雖家至户曉訓告命令靡<lb/>
　所不至民不違而去之者鮮矣是謂不顯惟徳百辟<lb/>
<pb n="39a"/>
　其刑之者也君子敬以直内義以方外人知之亦為<lb/>
　之人不知亦為之天之大反之於一心萬物之衆反<lb/>
　之於一身既而無我也無物也意必固我一物不存<lb/>
　焉故能篤恭而天下平也君子篤恭而天下平是以<lb/>
　聲色之為末也孔子曰天何言哉四時行焉百物生<lb/>
　焉此之謂也且天之生物未嘗與物私而風雨之所<lb/>
　膏寒暑之所成日月之所照霜露之所化未嘗一物<lb/>
　遺者何哉以其大且一也反求其大廓然無外物與<lb/>
<pb n="39b"/>
　無極宜若不與物交而造化之功品物咸遂若有期<lb/>
　㑹相應亘古今而不窮然後可知上天之載與夫中<lb/>
　庸之所以為中庸也<lb/>
　江陵項氏曰此一章自其用功於隠至發見於費者<lb/>
　而緫言之其末復歸於隠正與本篇自天命之謂性<lb/>
　至茍不固聦明聖知達天徳者其孰能知之相對盖<lb/>
　以一章具一篇之義也　又曰淡而不厭無味而味<lb/>
　自長也簡而文無文而文自著也温而理不肅而成<lb/>
<pb n="40a"/>
　不嚴而治也　又曰知逺之近言乎天下之本也知<lb/>
　風之自言動之機也知㣲之顯言潛雖伏矣之事也<lb/>
　即以上四章之意反覆言之耳<lb/>
　髙要譚氏曰中庸之書始以慎獨終以慎獨始以慎<lb/>
　獨者欲立其本以應事於外終以慎獨者極其大歸<lb/>
　而合理於天則淵淵浩浩之體可以心識不可以説<lb/>
　盡也夫文者美在外也惡文之著惡其飾外而忘本<lb/>
　失實也君子之道闇然而日章務本務實故美在其<lb/>
<pb n="40b"/>
　中而暢於四肢也小人之道的然而日亡無實無本<lb/>
　故外雖飾偽而良心内䘮也君子所尚皆本也故淡<lb/>
　而不厭則真實而可乆也簡而文則存諸中者有要<lb/>
　而𤼵於外者自然成理也温而理則和順積中而施<lb/>
　為皆當也此其所以闇然自晦而愈不可揜也小人<lb/>
　反是此其所以的然自表而愈無所據也復本之要<lb/>
　在乎知逺之近知風之自知㣲之顯所謂逺者萬理<lb/>
　之散在天下是也所謂近者本心之在我是也知天<lb/>
<pb n="41a"/>
　下萬理皆緫㑹乎吾之本心此即知逺之近也所謂<lb/>
　風者施化於外是也所謂自者本心所在是也知施<lb/>
　化之用皆本心之所出即知風之自也所謂㣲者本<lb/>
　心所存人不得見唯我自知是也所謂顯者幾㣲𤼵<lb/>
　露無隠不見人皆知之是也知内之所存終必𤼵露<lb/>
　不可得而揜此即知㣲之顯也知此三者之理然後<lb/>
　能見本心故處而於徳之奥有所從入故曰可與入<lb/>
　徳矣三知者復本之要也唯君子知此三者之理所<lb/>
<pb n="41b"/>
　以嘗用力於人所不見之處故知隠伏之孔昭夫然<lb/>
　後能内省不疚無惡於志在人所不見之處尤切兢<lb/>
　也知屋漏之不可有愧夫然後能篤誠於言動未發<lb/>
　之前而使人敬信於言動未形之始也知至靜無言<lb/>
　可使不爭夫然後能淵黙存誠無物無我使善者見<lb/>
　之樂不善者見之愧而不必賞之勸刑之威也知不<lb/>
　顯之為徳百辟自然儀刑夫然後能篤恭於内對越<lb/>
　在天純一不雜使天下化之皆知反身自求各止其<lb/>
<pb n="42a"/>
　分而無不平也凡是數者皆由三知以入徳者也於<lb/>
　是又推其精㣲至於不大聲色知聲色之為末則知<lb/>
　本心所存之㣲雖聲色之不大未足為喻也於是又<lb/>
　益推其精㣲至於徳之易舉其輕如毛如毛雖細㣲<lb/>
　尚有倫理之可見則知本心之所存㣲而又㣲雖毛<lb/>
　之細亦未足以為喻也於是又從而更推精㣲之極<lb/>
　至於無聲無臭盖無聲可聞無臭可知天之事也本<lb/>
　心所存其㣲至此則與天為一不可以有加矣<lb/>
<pb n="42b"/>
　三衢周氏曰自此以下凡八引詩或疑其無序不知<lb/>
　所以證脩身齊家治國平天下與夫誠者誠之者其<lb/>
　説甚明第學者未深考爾茍明其序則一篇之意燦<lb/>
　然矣衣錦尚絅潛雖伏矣亦孔之昭此脩身之證也<lb/>
　君子之學為己不患人之不已知故衣錦尚絅惡其<lb/>
　文之昭著然誠之所發終不可掩所以闇然而日章<lb/>
　小人之學為人掩其不善而著其善惟恐人之不知<lb/>
　故心勞日拙人之視已如見其肺肝所以的然而日<lb/>
<pb n="43a"/>
　亡淡而不厭簡而文温而理此闇然日章之道其徳<lb/>
　參乎天地者也雖淡而不厭以言其易而可親雖簡<lb/>
　而有文以言其居之以敬雖温而能理以言其中和<lb/>
　之徳足以立天地育萬物是三者若逺而近若風有<lb/>
　自若㣲而顯知其逺者必自邇斯能極於博厚知家<lb/>
　人之象風自火出斯能極於明誠知莫顯乎㣲之不<lb/>
　可揜斯能極於高明夫是之謂可與入徳必言知者<lb/>
　其要在於致知知而不至者有矣未有不知而能至<lb/>
<pb n="43b"/>
　者潛雖伏矣亦孔之昭此自近自内自㣲之諭也故<lb/>
　君子内省不疚無惡於志志者心之所之也志無所<lb/>
　惡則内省吾心無所慊愧矣此君子謹獨之學用力<lb/>
　於人所不見之地非人所能及也故曰君子之所不<lb/>
　可及者其唯人之所不見乎相在爾室尚不愧于屋<lb/>
　漏此齊家之證也屋漏者室之西北隅既祭猶敬心<lb/>
　無愧於幽明則闇室無所欺矣故其處家也言必有<lb/>
　物行必有恒不動而人莫不敬不言而人莫不信其<lb/>
<pb n="44a"/>
　誠之至乎奏假無言時靡有爭治國之道莫大乎賞<lb/>
　罰固足以示勸懲矣至於不賞而民勸不怒而民威<lb/>
　於鈇鉞如在宗廟之中自生肅敬之心此誠之所格<lb/>
　非賞罰之所及也不顯惟徳百辟其刑之此平天下<lb/>
　之證也平天下者豈以力服人哉不顯惟徳百辟自<lb/>
　然儀刑如七十子之服孔子也不顯者闇然日章之<lb/>
　道其舜之恭已無為文王之不識不知者乎是故篤<lb/>
　恭而天下平予懐明徳不大聲以色此特言誠也誠<lb/>
<pb n="44b"/>
　之為徳以已昭昭使人昭昭豈可以聲音笑貌為哉<lb/>
　徳輶如毛仲山甫舉之固為明哲君子然猶有倫之<lb/>
　可見未足以為至此證誠之也惟天運於上於穆不<lb/>
　已無聲臭可聴聞如文王之純亦不已然後為至此<lb/>
　證誠者也<lb/>
　嚴陵方氏曰君子仰不愧於天俯不怍於人故内省<lb/>
　察而不疚焉以其不疚故無惡於志言心之所之未<lb/>
　始有惡也為善於顯明之中者易為善於幽隠之中<lb/>
<pb n="45a"/>
　者難故君子之所不可及者其唯人之所不見乎經<lb/>
　曰戒慎其所不睹與此同意動而敬言而信賞而勸<lb/>
　怒而威末矣唯不動而敬不言而信不賞而勸不怒<lb/>
　而威然後為至怒必以鈇鉞為言者先王之所以飾<lb/>
　怒是也篤恭謂篤厚於恭也不大聲以色言化民以<lb/>
　徳也無聲無臭言化民以道也聲之化民則聞而化<lb/>
　色之化民則見而化聲色非不可以化民也特非化<lb/>
　民之本爾<lb/>
<pb n="45b"/>
　長樂陳氏曰上言至誠如是其至簡復何言哉世之<lb/>
　人所以每每不誠者非不知中庸之本乎誠也亦非<lb/>
　不知誠之可以有為也苐從事於外也速而致力於<lb/>
　内也寡故誠不至而徳不誠中庸之書終言成效亦<lb/>
　足矣而此所以言恐人之不知所以為誠也故據詩<lb/>
　委曲以諭之然自衣錦尚絅至終篇大抵不過欲人<lb/>
　致力於内而不必從事於外也惟惡其文之著故曰<lb/>
　闇然而日章與的然日亡異矣淡而不至乎厭簡而<lb/>
<pb n="46a"/>
　能文温而能理及夫三知入徳雖伏而昭内省不疚<lb/>
　屋漏不愧皆欲致力於内而已夫不必動而敬不必<lb/>
　言而信不必賞而勸不必怒而威豈必從事於外哉<lb/>
　篤恭而天下自平耳嗚呼聲色不可以化民而從事<lb/>
　於外者果何為哉徳輶如毛固美矣而毛猶有倫不<lb/>
　若無聲無臭之為至也然則為中庸者致力於内而<lb/>
　已<lb/>
　山隂陸氏曰簡疑於不文温疑於不理簡而文温而<lb/>
<pb n="46b"/>
　理至矣知逺之近所謂千里之行始於足下知風之<lb/>
　自所謂關睢后妃之徳也風之始也知㣲之顯所謂<lb/>
　莫顯乎㣲是也圖難於其易為大於其細知所謂逺<lb/>
　者在此戒慎乎其所不睹恐懼乎其所不聞知所謂<lb/>
　顯者在此正身以正朝廷正朝廷以正百官正百官<lb/>
　以正萬民知所謂風之自者在此夫如是可與入徳<lb/>
　矣故君子内省不疚無惡於志言雖心之所之不萌<lb/>
　惡也與形而後絶之異矣<lb/>
<pb n="47a"/>
　范陽張氏曰子思中庸大抵以戒慎不睹恐懼不聞<lb/>
　為入徳之階故言之重辭之複何止三致意乎縱横<lb/>
　反覆無非此理而已既言闇然日章之理矣言内省<lb/>
　不疚之理矣今又言君子所不可及者其唯人之所<lb/>
　不見乎故舉詩不愧屋漏以證之　又曰或見而敬<lb/>
　或不見而章或言而民莫不信或言而世為天下則<lb/>
　或不言而信或動而世為天下道或不動而變或行<lb/>
　而世為天下法或行而民莫不説或無為而成或不<lb/>
<pb n="47b"/>
　賞而勸或不怒而威卷舒闔闢縱横上下無不可者<lb/>
　則以㣲之顯誠之不可掩也如此不大聲以色者是<lb/>
　其意専於徳而不俟形於動言賞罰聲色之間而天<lb/>
　下自化也孰為徳乎即戒慎恐懼不睹不聞是也養<lb/>
　之既乆功深力到舉意即成未萌即應所以不動不<lb/>
　言不賞不怒而敬且信勸且威也其效如此天下必<lb/>
　以為難到也聖人乃曰徳輶如毛其意謂誰不能舉<lb/>
　之乎其要止在戒慎恐懼此亦人之所易為也毛猶<lb/>
<pb n="48a"/>
　有倫是徳猶有形象也自徳而上即喜怒哀樂未發<lb/>
　以前也此豈有形象哉此天命之性也學不到此奚<lb/>
　足為中庸<lb/>
　莆陽鄭氏曰夫行逺者必自邇察乎天地其造端必<lb/>
　出於夫婦行乎天下其所推不出於閨門本立而後<lb/>
　道生若舎近而務逺則無本矣故曰知逺之近天下<lb/>
　風俗皆有所自黄老之説自於竇太后曹相國方士<lb/>
　神仙自於秦皇漢武清談自於王何浮屠自於漢明<lb/>
<pb n="48b"/>
　帝楚王英邪説一勝千載頽風孟子距楊墨韓退之<lb/>
　斥佛老恐其為千載風俗害也故曰知風之自人皆<lb/>
　知㣲之㣲不知㣲之顯夫所謂㣲之顯何也日用之<lb/>
　道也道雖精㣲而百姓之所日用夫子曰誰能出不<lb/>
　由户何莫由斯道也易曰百姓日用而不知孟子曰<lb/>
　行焉不知習焉不察君子下學上達不敢忽其日用<lb/>
　顯顯者故曰知㣲之顯<lb/>
　海陵顧氏曰君子内省不疚無惡於志者君子内自<lb/>
<pb n="49a"/>
　省察無所疚病又無過惡於其志是盖能知顯㣲本<lb/>
　者也相在爾室者視爾室中助祭之人皆怠慢無肅<lb/>
　敬之心尚不愧於屋漏之神聲色之於以化民末也<lb/>
　者聲色之事以徳校之乃化民之末也化民當以徳<lb/>
　為本毛尚有倫以其有形體徳固無形而易舉也上<lb/>
　天以生成為事無聞其聲音無知其氣臭窈然無象<lb/>
　天下之物自然生成<lb/>
　涑水司馬氏曰茍内省不疚雖謗議沸騰刑禍交至<lb/>
<pb n="49b"/>
　亦非其所惡也<lb/>
　莆陽林氏曰奏假無言時靡有爭奏大樂而無諠譁<lb/>
　之聲者是寫出太平氣象正属四方無侮無拂之時<lb/>
　是時也天下不賞而民勸不罰而民畏也此唯堯舜<lb/>
　成康可以當此不顯言其甚顯也人君有甚顯之徳<lb/>
　則左右公卿之人皆儀刑之君子篤恭而天下平盖<lb/>
　自我一人正心誠意則左右近習可化則朝廷之上<lb/>
　可化則都鄙之間可化豈不謂之篤恭而天下平乎<lb/>
<pb n="50a"/>
　晉陵錢氏曰此七節言君子之徳不著於外極於天<lb/>
　下之無聲臭故子貢曰夫子之言性與天道不可得<lb/>
　而聞也的然顯然也温而理温猶和也理猶治也逺<lb/>
　之近風之自自外而知之㣲之顯自内而知之無惡<lb/>
　於志志猶記也雖有人志之君子所不惡言屋漏則<lb/>
　通於天所當愧也不大聲以色言大舜文王之明徳<lb/>
　所以廣大其聲譽者不以顔色故夫子云聲與色皆<lb/>
　末也<lb/>
<pb n="50b"/>
　晏氏曰淡者所以合乎天不厭者所以通乎人淡而<lb/>
　不厭則天人兼備矣簡者居其實而略文者摭其華<lb/>
　而詳簡而文則華實相副矣温者以仁存心理者以<lb/>
　義制事温而理則仁義並行矣盡此三道者全徳之<lb/>
　人也入徳盖由君子之道而入聖人之徳也自敬者<lb/>
　不敢慢於人故雖不動而人皆敬之况於有動乎自<lb/>
　信者不敢詐於人故雖不言而人皆信之况於有言<lb/>
　乎上文言内省不疚而繼之以此盖欲其以自敬自<lb/>
<pb n="51a"/>
　信為克爾説者謂篤恭者厚於恭而無所薄之謂也<lb/>
　此説非矣是不知經者之談表記不云乎君子篤以<lb/>
　不揜恭以逺耻則篤也恭也分而為二矣盖篤以篤<lb/>
　實在内言其徳也恭以恭遜在外言其行也有覺徳<lb/>
　行四國順之此天下所以平歟<lb/>
　建安真氏曰引詩潛雖伏矣亦孔之昭明雖潛深隠<lb/>
　伏之地而其昭著章灼有不可掩者故君子内省而<lb/>
　不疚無愧於心苟人心至靈毫髪之㣲少有自欺必<lb/>
<pb n="51b"/>
　有不能慊於中者此所謂疚也此所謂惡也惟夫處<lb/>
　幽如顯視獨如衆反之於己無所疚惡也此君子之<lb/>
　所以大過人而人之所不能及也又謂於處室之時<lb/>
　當無媿於屋漏故君子靜而常敬黙而常信不待動<lb/>
　作語言而後見也存養之功至此非盛徳其孰能之<lb/>
　乎<lb/>
　蔡氏曰衣錦尚絅至可與入徳矣言戒謹恐懼之事<lb/>
　潛雖伏矣至人之所不見乎言謹獨之事相在爾室<lb/>
<pb n="52a"/>
　至不言而信言家齊之事奏假無言至威於鈇鉞言國<lb/>
　治之事不顯惟徳至天下平言天下平之事故於家<lb/>
　則不言民於國則稱民至篤恭而天下平則直言天<lb/>
　下矣予懐明徳至無聲無臭至矣言君子道徳精至<lb/>
　人道之極致也知逺之近知風之自外必由乎内也<lb/>
　知㣲之顯内必著乎外也言能知夫内外輕重之至<lb/>
　則可許以入徳之事矣<lb/>
　錢塘于氏曰入徳之門知逺之近必由此以之彼知<lb/>
<pb n="52b"/>
　風之自必由内以達外知㣲之顯必知天下之顯本<lb/>
　乎㣲能知近而知自則是知㣲也近而逺自而風則<lb/>
　是㣲之顯也故知㣲之顯一句異於逺之近風之自<lb/>
　也知㣲之顯非慎獨之學不能造也<lb/>
　延平周氏曰以聲色而方於徳則徳為本以徳而方<lb/>
　於道則道為妙盖毛譬則徳也上天譬則道也毛雖<lb/>
　㣲然未免乎有體有體故有倫唯上天之造始則不<lb/>
　唯無體而又且無聲無臭也<lb/>
<pb n="53a"/>
　新定邵氏曰君子之道謙冲務實不求人之我知也<lb/>
　而芬芳外達人自知之故在已雖闇然自晦而其道<lb/>
　日彰而不可揜小人之道誇詡衒耀唯恐人之不我<lb/>
　知也而行潦無本涸可立待故在已雖的然自彰而<lb/>
　其道日亡而不可乆孟子聲聞過情一章即所以推<lb/>
　明此意正月之詩所云潛雖伏矣亦孔之昭此即淵<lb/>
　魚喻謂魚潛于淵冝若人所不見矣而終不免於網<lb/>
　罟之患則以其實有此魚終不能逃人之知也君子<lb/>
<pb n="53b"/>
　而審乎此則反觀内省實無一毫之疚病可也一毫<lb/>
　隠於方寸人之視之如見其肺肝亦猶此魚雖伏而<lb/>
　甚昭也豈不凛乎可懼哉　君子徳化所感不賞而<lb/>
　民自勸於為善不怒而民自威於鈇鉞盖人心均有<lb/>
　此天理宗廟之中未施敬而民敬墟墓之間未施哀<lb/>
　而民哀何待賞而後勸乎訟而有愧者望賢者室廬<lb/>
　而遽返身為不義者不畏其罪而畏賢者之知何待<lb/>
　怒而後威乎夫其随觸而感與夫鄉閭所敬者其所<lb/>
<pb n="54a"/>
　興起其所愧惕猶且若此而况君國子民者躬率表<lb/>
　倡於其上則其感化之效又當若何耶　載字訓詁<lb/>
　不同文王詩云上天之載無聲無臭説詩者曰載事<lb/>
　也釋中庸者音栽謂天之造生萬物也以愚觀之俱<lb/>
　所未安載猶地載神氣之載言上天所載之道無聲<lb/>
　無臭也<lb/>
　<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷七</head>
    <p>
<pb n="1a"/>
欽定四庫全書<lb/>
　禮記集説卷七　　　　　　宋　衛湜　撰<lb/>
進劒者左首進戈者前其鐏後其刃進矛㦸者前其鐓<lb/>
進几杖者拂之效馬效羊者右牽之效犬者左牽之執<lb/>
禽者左首飾羔鴈者以繢受珠玊者以掬受弓劒者以<lb/>
袂飲玉爵者弗揮凡以弓劒苞苴簞笥問人者操以受<lb/>
命如使之容<lb/>
　鄭氏曰左首尊也銳底曰鐏平底曰鐓几杖尊者所<lb/>
<pb n="1b"/>
　馮依拂去塵敬也效猶呈見用右手便也犬齛齧人<lb/>
　右手當禁備之執禽左首亦尊也繢畫也諸侯大夫<lb/>
　以布天子大夫以畫受珠玊以掬慎也掬手中也受<lb/>
　弓劒以袂敬也弗揮為其寳而脆也問猶遺也苞苴<lb/>
　裹魚肉或以葦或以茅簞笥盛飯食者圓曰簞方曰<lb/>
　笥如使之容謂使者<lb/>
　孔氏曰此進劒謂進授與人時也首劒拊環也少儀<lb/>
　云刀郤刃授穎穎鐶也春秋傳魯定公十年叔孫之<lb/>
<pb n="2a"/>
　圉人欲殺公若偽不解禮而授劒末杜註以劒鋒末<lb/>
　授之以鋒為末則鐶是首也少儀又云澤劒首鄭註<lb/>
　澤弄也劒刃不容弄正是劒鐶也客在右主人在左<lb/>
　劒以首為尊以尊處與主人也戈鉤孑㦸也如㦸而<lb/>
　横安刃但頭不向上為鉤也直刃長八寸横刃長六<lb/>
　寸刃下接柄處長四寸並廣二寸用以鉤害人也刃<lb/>
　當頭而利故不持向人鐏在尾而鈍向人為敬矛如<lb/>
　鋌而三廉也㦸今之㦸也古作㦸兩邊皆安横刃長<lb/>
<pb n="2b"/>
　六寸中刃長七寸半横刃下接柄處又長四寸半並<lb/>
　廣寸半鐓矛㦸柄尾也以平向人敬也亦應並授不<lb/>
　云左右而云前後者互文也若相對則前後也若並<lb/>
　授則左右也前云獻杖執末此云拂之亦互文也或<lb/>
　云進几者以彎外授人亦順也馬羊多力人右手亦<lb/>
　有力故用右手牽掣之少儀云獻犬則右牽之彼是<lb/>
　田犬畜犬不齧人此是充食之犬故左牽之而右手<lb/>
　防禦也狗犬通名分言之則大者為犬小者為狗爾<lb/>
<pb n="3a"/>
　雅云未成豪曰狗禽鳥也左陽也首亦陽也左首謂<lb/>
　横捧之並授則主人在左以鳥首授之飾覆也畫布<lb/>
　為雲氣以覆羔鴈為飾以相見也士相見禮云飾之<lb/>
　以布不言繢鄭謂彼是諸侯之卿大夫卑但用布此<lb/>
　天子之卿大夫尊故畫之也珠玉若受之置在手中<lb/>
　不用袂承之恐墜落也受弓劒者不露手取之用衣<lb/>
　袂承接之以為敬也玉爵玉杯也揮振去餘也左傳<lb/>
　奉匜沃盥既而揮之是矣凡謂凡此數事皆同然苞<lb/>
<pb n="3b"/>
　者以草包裹詩云白茅包之既夕禮云葦苞長三尺<lb/>
　是也苴者以草藉器而貯物簞笥俱是竹器亦以葦<lb/>
　為之問人者謂因問有物以遺之或自有事問人或<lb/>
　聞彼有事而問之悉有物以表其意使者操持此上<lb/>
　諸物以進受尊者之命如臣為君聘使受君命先習<lb/>
　其威儀進退令如其至所使之國時之儀容故云如<lb/>
　使之容<lb/>
　藍田吕氏曰進者以物共尊者之用非獻也效者致<lb/>
<pb n="4a"/>
　之尊者之前使之見非進也劒也戈也矛㦸也三者<lb/>
　皆兵也進兵者後其刃敬也少儀曰凡有刺刃者以<lb/>
　授人則辟刃是也拂之者去塵以進之敬也少牢饋<lb/>
　食主人左手縮之以右袂進拂几三二手横執几進<lb/>
　授尸於筵前此進几之儀羊馬豢畜之獸馴而易制<lb/>
　故右牽之便也少儀牛則執紖馬則執靮皆右之犬<lb/>
　雖豢畜然吠非其主或有噬人之患故左牽而以右<lb/>
　手制之如臣虜之比也少儀云犬則執緤執禽者左<lb/>
<pb n="4b"/>
　首謂贄也禽贄若卿執羔大夫執鴈士執雉庶人執<lb/>
　鶩工商執雞是也士相見禮云贄冬用雉夏用腒左<lb/>
　頭奉之飾羔鴈以繢者以繢飾其布也弓劒藉之以<lb/>
　袂文也弓劒比於珠玉不慮其失墜故得盡其文也<lb/>
　玉器宜謹故弗揮聘禮曰小聘曰問問者久不相見<lb/>
　使人問安否以講好也義如諸侯之相聘禮則殺之<lb/>
　也詩云之子之順之雜佩以問之如弓劒苞苴簞笥<lb/>
　皆可以問人者也弓劒玩好也苞苴魚肉果實也書<lb/>
<pb n="5a"/>
　曰厥包橘柚易曰包有魚詩曰野有死麕白茅包之<lb/>
　是也簞論語一簞食是也笥以盛衣服書曰惟衣裳<lb/>
　在笥是也所以使問者操是物以受命於尊者如使<lb/>
　臣受命於君之容所以敬命也<lb/>
　山隂陸氏曰馬羊火畜也禮之屬也故右牽之濟以<lb/>
　義也犬金畜也義之屬也故左牽之以仁濟焉義也<lb/>
　示以仁禮也示以義禽若羔鴈之類左首向人焉案<lb/>
　士相見禮下大夫以鴈飾之以布言飾則繢可知鄭<lb/>
<pb n="5b"/>
　氏謂諸侯大夫以布天子大夫以畫此讀士相見禮<lb/>
　之誤也<lb/>
　馬氏曰禮曰無辭不相接也無禮不相見也欲民之<lb/>
　毋相䙝也相見以贄為此也卿執羔大夫執鴈而飾<lb/>
　之以繢者君子交接之禮以文為貴蓋位彌尊而禮<lb/>
　彌文也苞苴簞笥物之微者也操而遺人必習其威<lb/>
　儀進退如使者之容以禮將之也故聘義使者聘而<lb/>
　誤主君弗親饗古之人相厲以禮如此<lb/>
<pb n="6a"/>
　金華應氏曰自獻魚鼈至於效犬執禽皆細别其獻<lb/>
　物之宜而一物必有一儀也自飾羔鴈至於飲玉爵<lb/>
　又略叙其飾物之文而重其物必重其禮也終則緫<lb/>
　之曰凡以弓劒苞苴簞笥問人者舉其凡以該上文<lb/>
　所列之目也蓋曰獻曰遺曰進曰效雖不同而皆所<lb/>
　以為問也當其受命主人之時物雖未至於所遺之<lb/>
　家而其操執有儀已若與之相為揖遜周旋而無愧<lb/>
　乎使者之容矣<lb/>
<pb n="6b"/>
凡為君使者已受命君言不宿於家君言至則主人出<lb/>
拜君言之辱使者歸則必拜送于門外若使人於君所<lb/>
則必朝服而命之使者反則必下堂而受命<lb/>
　鄭氏曰急君使也言謂有故所問也聘禮曰君有言<lb/>
　則以束帛如饗禮君言至以下謂敬君命也此謂國<lb/>
　君問事於其臣若使人以下此臣有所告請於其君<lb/>
　孔氏曰此一節論相聘問及君臣使人相告之事受<lb/>
　命謂受得君命為聘使君言謂受君言宜急去不得<lb/>
<pb n="7a"/>
　停留宿於家聘禮既受命遂行舍於郊是也君之所<lb/>
　言謂有事故或問其臣或問他人鄭註聘禮記有故<lb/>
　謂災患及時事相告如春秋告糴乞師言田之類是<lb/>
　也有言必有物將之故鄭引聘禮束帛證之君使初<lb/>
　至則主人出門拜迎君命辱者言屈辱尊者之命來<lb/>
　也君之使去又出拜送門外去既送出門則知初至<lb/>
　迎亦出門也若臣有故而遣使告君必朝服命使也<lb/>
　命使言朝服則君言至亦朝服可互見矣使者從君<lb/>
<pb n="7b"/>
　處還則必下堂拜受君命去不下送反而下迎者尊<lb/>
　君命也不出門者已使卑於君使也不言拜從上可<lb/>
　知也<lb/>
　藍田吕氏曰人臣之義莫大乎敬君敬君莫大乎敬<lb/>
　命受君命不宿於家不敢留也君言至則出拜使者<lb/>
　反下堂而受命不敢不聽也二者皆敬之至也<lb/>
　嚴陵方氏曰不宿於家以見銜君之命而不遑啓處<lb/>
　也周公言予不敢宿則禋于文王武王與此同義上<lb/>
<pb n="8a"/>
　曰命蓋主於所使之人下曰言蓋主於所問之事<lb/>
　長樂陳氏曰為人臣者無以有已故將軍受命之日<lb/>
　則忘其家臨軍誓衆則忘其親援桴而鼔則忘其身<lb/>
　然則為君使者豈異是哉此聘禮所以言釋幣遂行<lb/>
　此所以言不宿於家也大夫見於國君國君拜其辱<lb/>
　況君言至乎孔子問人於他邦再拜而送之況使人<lb/>
　於君所乎言朝服而命之則知拜辱拜送亦朝服也<lb/>
　言拜辱拜送則知朝服而命之亦拜之也拜送於門<lb/>
<pb n="8b"/>
　外則拜辱亦門外也<lb/>
　吳郡范氏曰人君所以為國者恃其命令足以鼓舞<lb/>
　臣下而已命令重則其政舉命令輕則其事隳人臣<lb/>
　敬君之命如雷霆之不敢侮蓋以吾君之所以為國<lb/>
　者在焉故曲禮敘尊敬君命之説為尤詳朝受君言<lb/>
　夕舍於郊非必使事如此其急也不敢慢君之命也<lb/>
　使者以君言至出而拜迎出而拜送非拜使者也拜<lb/>
　君之命也使人請命于君其往則朝服而遣之其反<lb/>
<pb n="9a"/>
　則下堂而受之非嚴使人也嚴君之命也人君深居<lb/>
　九重之中而動化萬里之外命令所至奔走奉承其<lb/>
　震動如此是以聖主兢兢業業不敢忽於出令審之<lb/>
　而勿輕發守之而勿輕變使天下致敬而取則觀聽<lb/>
　不惑而後治功可成也<lb/>
　馬氏曰孔子問人於他邦必再拜而送之況於君所<lb/>
　乎朝服而命下堂而受非敬使也敬君之義也<lb/>
博聞强識而讓敦善行而不怠謂之君子君子不盡人<lb/>
<pb n="9b"/>
之歡不竭人之忠以全交也<lb/>
　鄭氏曰敦厚也歡謂飲食忠謂衣服之物<lb/>
　孔氏曰此明君子所行之事也明與人交者不宜事<lb/>
　事悉受若使彼罄盡則交結之道不全若不竭盡交<lb/>
　乃全也<lb/>
　長樂劉氏曰多識前言往行者聞之博也窮理盡性<lb/>
　以至於命者識之强也博聞矣强識矣而猶未敢以<lb/>
　為能也於是自卑而尊人抑己以崇徳日新力行而<lb/>
<pb n="10a"/>
　無厭怠斯其所以為君子歟是以人人仰其學行竭<lb/>
　乎恭敬以親之所以致其歡也而益加恐懼不敢盡<lb/>
　人之歡焉人人慕其徳義竭乎忱誠以奉之所以致<lb/>
　其忠也而愈謙晦不敢竭人之忠焉此君子所以行<lb/>
　日礪而徳日新使往來者日增敬慕終而始之弗敢<lb/>
　懈也是故全交之道日新徳行以為之本<lb/>
　長樂陳氏曰博聞强識知之者也知常患於不遜篤<lb/>
　善行則行之者也行常患於怠知矣而能遜行矣而<lb/>
<pb n="10b"/>
　不怠然後謂之君子蓋聞識自外入善行由中出自<lb/>
　外入者易實故處之以虛由中出者易倦故濟之以<lb/>
　勤顔子好學而不伐善所謂博聞强識而遜者也三<lb/>
　月不違仁所謂篤善行而不怠者也君子責己重以<lb/>
　周責人輕以約故盡歡以交人而不盡人之歡竭忠<lb/>
　以交人而不竭人之忠孟子曰愛人不親反其仁禮<lb/>
　人不荅反其敬夫愛人至於不親禮人至於不荅猶<lb/>
　且自反而不責人則於其交也庸可責其歡忠之盡<lb/>
<pb n="11a"/>
　乎詩曰寜適不來微我有咎此之謂也<lb/>
　嚴陵方氏曰夫人幼而學之壯而欲行之則學之然<lb/>
　後行也故其序如此歡所以交於外忠所以交於内<lb/>
　盡人之歡則人之所以施我之禮厚矣我或無以報<lb/>
　之則人將有責於我而交之迹得無虧於外乎竭人<lb/>
　之忠則人之所以感我之誠至矣我或無以應之則<lb/>
　人將有怨於我而交之情得無虧於内乎故君子不<lb/>
　盡人之歡不竭人之忠所以全交也全則終始一焉<lb/>
<pb n="11b"/>
　若耳餘之有初竇灌之凶終則虧矣<lb/>
　廣安游氏曰多能者常失於傲而自與為善者常失<lb/>
　於苟有得焉而止今也博聞强識而居之以讓敦善<lb/>
　行而加之以不怠謂之君子冝矣盡歡竭忠註䟽説<lb/>
　亦通古之制禮者於衣服飲食辭讓之際固有取於<lb/>
　此然不止於此也其人於己所求歡以承命則其求<lb/>
　宜有所止求而不止則歡有時而窮故其人之歡不<lb/>
　可求之以盡也其人於己所望盡忠竭誠然所望當<lb/>
<pb n="12a"/>
　有所止苟望之而不止則忠有時而窮故其人之忠<lb/>
　不可使至於竭也盡人之歡如虞公求玉於虞叔叔<lb/>
　既獻之而又求其寳劒故虞叔遂伐虞公此盡人之<lb/>
　歡也楚共王歸知罃而問何以報我知罃不應而楚<lb/>
　子責以必報不榖是竭人之忠也如古注之説則不<lb/>
　盡人之歡若陳敬仲之樂飲而不繼以燭是矣不竭<lb/>
　人之忠若孔子出行不假雨具於子夏是矣君子之<lb/>
　與人交所以貴辭貴讓貴有節貴不迫于人貴不干<lb/>
<pb n="12b"/>
　掩人之私皆所以不盡歡不竭忠之意也詩曰攜無<lb/>
　曰益牖民孔易言其求於民者當有所止而不可益<lb/>
　求而無已記曰不大望于民傳曰舜不窮其民言其<lb/>
　望于民者可小而不可大可使有餘而不可使至於<lb/>
　窮古人之道㮣如此不獨於禮為然也<lb/>
　永嘉戴氏曰曲禮所載大率皆威儀文物也獨首章<lb/>
　言敬中間論君子之為人蓋敬者行禮之本也非謙<lb/>
　卑者不能以行禮故博聞强識必繼之以遜非强有<lb/>
<pb n="13a"/>
　力者不足以行禮故篤善行必繼之以不怠此其所<lb/>
　以為隆禮之君子也<lb/>
　臨川王氏曰盡人之歡竭人之忠則求人已深能全<lb/>
　交者鮮矣盡歡以交人而不盡人之歡竭忠以交人<lb/>
　而不竭人之忠此所謂躬自厚而薄責於人也<lb/>
　藍田吕氏曰歡謂好於我也忠謂盡心於我也好於<lb/>
　我者望之不深則不至於倦而難繼也酬酒不舉三<lb/>
　爵油油而退是也盡心於我者不要其必致則不至<lb/>
<pb n="13b"/>
　於不能勉而難繼也詩曰每有良朋烝也無戎是也<lb/>
禮曰君子抱孫不抱子此言孫可以為王父尸子不可<lb/>
以為父尸為君尸者大夫士見之則下之君知所以為<lb/>
尸者則自下之尸必式乗必以几齊者不樂不弔<lb/>
　鄭氏曰孫為王父尸以孫與祖昭穆同也下下車也<lb/>
　所以尊尸國君時或幼小不能盡識羣臣有以告者<lb/>
　乃下之尸必式禮之也乗以几尊者慎也齊者哀樂<lb/>
　則失正散其思也<lb/>
<pb n="14a"/>
　孔氏曰此一節論立尸用人相尊敬之法凡稱禮曰<lb/>
　者皆舊禮語也祭祀必有尸尸必以孫今子孫行並<lb/>
　幼弱則必抱孫為尸不得抱子為尸也作記者又自<lb/>
　解云此言孫可以為王父尸子不可以為父尸也曽<lb/>
　子問云孫幼則使人抱之無孫則取於同姓可也謂<lb/>
　無服内之孫則取服外同姓也天子至士皆有尸天<lb/>
　子必取孫列之為卿大夫者謂諸侯入為卿大夫者<lb/>
　故云公尸諸侯亦然天子祭天地社稷山川四方百<lb/>
<pb n="14b"/>
　物及七祀諸侯祭社稷竟内山川及大夫有采地祭<lb/>
　五祀皆有尸也外神之屬不問異姓同姓但卜吉則<lb/>
　可為尸祭殤無尸若新喪虞祭男女各立尸故士虞<lb/>
　禮云男男尸女女尸至祔祭後止用男之一尸祭統<lb/>
　云設同几是也若祭勝國之社稷則士師為尸異義<lb/>
　公羊説祭天無尸左氏説晉祀夏郊以董伯為尸虞<lb/>
　夏傳云舜入唐郊以丹朱為尸則祭天亦有尸也為<lb/>
　君尸謂臣謂君作尸者已被卜吉君許用者也古者<lb/>
<pb n="15a"/>
　致齊各於其家散齊亦猶出在路及祭日之旦俱來<lb/>
　入廟故羣臣得於路見君之尸皆下車而敬之君若<lb/>
　於散齊之時在路見尸亦自下車敬之尸在廟門之<lb/>
　外其尊未伸不敢亢禮不可下車故式為敬以荅君<lb/>
　也式謂俯下頭也古者車箱長四尺四寸而三分之<lb/>
　前一後二横一木下去車牀三尺三寸謂之式於式<lb/>
　上二尺二寸横一木謂之較較去車牀五尺五寸於<lb/>
　時立乗平常則馮較詩倚重較兮是也若應為敬則<lb/>
<pb n="15b"/>
　落手隠下式而頭得俯俛式視馬尾是也尸至廟中<lb/>
　禮伸則亢故荅拜几案在式之上尊者有所敬事以<lb/>
　手據之几上有幂君以羔皮以虎縁之也<lb/>
　横渠張氏曰抱孫不抱子父於子主於尊嚴故不抱<lb/>
　孫自有其父故在祖則可抱非謂為尸而抱也祭所<lb/>
　以有尸者蓋以示敬若接鬼神則室中之事足矣至<lb/>
　於事尸分明是孫行反以子道事之則事親之道可<lb/>
　以喻矣　又曰節服氏言郊祀送逆尸從車則祀天<lb/>
<pb n="16a"/>
　有尸也天地山川之類非人鬼者皆難有尸節服氏<lb/>
　言郊祀有尸不害后稷配天而有尸也<lb/>
　臨川王氏曰於祭之有尸見君子所以事鬼神之盡<lb/>
　也鄭註國君幼小有告者乃下之君必有告者不必<lb/>
　幼也<lb/>
　新安朱氏曰神主之位東向尸在神主之北古人用<lb/>
　尸本與死者一氣又以生人精神去交感他那精神<lb/>
　是㑹附著歆享　又曰古者不用尸則有隂厭書儀<lb/>
<pb n="16b"/>
　中所謂闔明垂簾是也欲使神靈厭飫之也　又曰<lb/>
　古者立尸必隔一位孫可以為王父尸子不可以為<lb/>
　父尸以昭穆不可亂故也　又曰古者男女各有尸<lb/>
　自周以來不見説有女尸想是漸次廢了杜佑説上<lb/>
　古時中國與夷狄一般後世聖人有改之未盡者尸<lb/>
　其一也今蠻峒中猶有此但擇美丈夫為之不問族<lb/>
　類事見杜佑所作理道要訣末篇<lb/>
　藍田吕氏曰求神必以其類升其堂也入其室也其<lb/>
<pb n="17a"/>
　形不可見也其聲不可聞也亨孰羶薌而薦之莫知<lb/>
　其來享也此孝子之心所以必立尸也主人之事尸<lb/>
　以子事父也然獻酢拜跪禮無不荅猶賔之也父母<lb/>
　而賔客之自殯于西階始此事人事鬼之所以異也<lb/>
　尸必筮之求於神而不敢専也特牲禮前期三日筮<lb/>
　尸少牢禮前宿一日筮尸也几者尊者之所馮以養<lb/>
　安也故尸之乗車用之古之有敬事者必齊齊者専<lb/>
　致其精明之徳恍惚以與神明交者也樂則散哀則<lb/>
<pb n="17b"/>
　動皆有害於齊也故不樂不弔全其所以齊之志也<lb/>
　長樂劉氏曰孝子之祭於其親也散齊七日致齊三<lb/>
　日精明之至必見其所以齊者是故敬其親之至也<lb/>
　則欲見其形容愛其親之至也則欲饗之飲食形容<lb/>
　不可得而見也飲食不可知其饗也是以取其昭穆<lb/>
　之類者為尸焉然後想其形容之肖似也知其飲食<lb/>
　之必饗也孝子得以致其誠而盡其心矣<lb/>
　嚴陵方氏曰君子則指所祭之主也凡為尸者不必<lb/>
<pb n="18a"/>
　皆幼必曰抱以見禮之所在不以幼而廢也且尸於<lb/>
　所祭之主固為孫行然於主祭之人則子行也父北<lb/>
　面而事之又所以明子事父之道焉祭統言見父子<lb/>
　之倫者意在乎此下謂在車則下之也必曰為君尸<lb/>
　者則知非為君尸者有所不下矣君知所以為尸者<lb/>
　則自下之者學記所謂當其為尸則弗臣是也馮式<lb/>
　謂之式猶執杖謂之杖也致齊將以致祭也故不以<lb/>
　哀樂二其心至於祭則曰樂以迎來哀以送往何也<lb/>
<pb n="18b"/>
　齊之所謂哀樂者以防外物為主祭之所謂哀樂者<lb/>
　以盡内志為主惟能防外物之樂故能盡内志而樂<lb/>
　神之來惟能防外物之哀故能盡内志而哀神之往<lb/>
　齊之不哀不樂乃所以致祭之哀樂而已<lb/>
　山陰陸氏曰其所以為尸者則有義矣<lb/>
　新安王氏曰特牲禮註大夫士以孫之倫為尸言倫<lb/>
　明非己孫崔靈恩謂大夫用己孫為尸非也特牲禮<lb/>
　有尸士禮也少牢禮有尸大夫禮也祭統言君執圭<lb/>
<pb n="19a"/>
　瓉裸尸諸侯禮也守祧言以其服授尸天子禮也<lb/>
居喪之禮毁瘠不形視聽不衰升降不由阼階出入不<lb/>
當門隧居喪之禮頭有創則沐身有瘍則浴有疾則飲<lb/>
酒食肉疾止復初不勝喪乃此於不慈不孝五十不致<lb/>
毁六十不毁七十唯衰麻在身飲酒食肉處於内<lb/>
　鄭氏曰形謂骨見皆為其廢喪事升降出入常若親<lb/>
　存隧道也勝任也不致毁以下皆所以養老人五十<lb/>
　始衰也<lb/>
<pb n="19b"/>
　孔氏曰此一節明孝子居喪之法毁瘠羸瘦也許羸<lb/>
　瘦不許骨露見也阼階主人之階也孝子在喪思慕<lb/>
　不忍從父阼階上下也若祔祭則同於吉得升阼階<lb/>
　也不勝喪謂疾不食酒肉創瘍不沐浴毁而滅性者<lb/>
　也不留身繼世是不慈也滅性是違親生時之意是<lb/>
　不孝也然本心實非為不孝故言比也致極也五十<lb/>
　居喪許有毁而不得極羸瘦六十衰甚都不許毁也<lb/>
　魯襄公三十一年經書子野卒傳云毁也是也<lb/>
<pb n="20a"/>
　藍田吕氏曰記曰毁不危身為無後也又曰言而後<lb/>
　事行者杖而起身自執事者面垢而已君子執親之<lb/>
　喪其哀慕之至如不欲生齊䟽之服饘粥之食居倚<lb/>
　廬寢苫枕塊所以致毁者僅至於不死而已然先王<lb/>
　制禮毁不滅性敎民無以死傷生毁瘠形視聽衰幾<lb/>
　於滅性矣非特然也送死之大事且將廢而莫之行<lb/>
　則罪莫大焉此君子所以不敢過也君子之居喪三<lb/>
　年無改於父之道若父存焉而升降不由阼階出入<lb/>
<pb n="20b"/>
　不當門隧執人子之禮而不忍廢也士喪禮既啓柩<lb/>
　遷于祖主人從升自西階既𦵏反哭入升自西階此<lb/>
　不由阼階之節也雖天子諸侯在喪稱子亦此義也<lb/>
　居喪之禮非虞祔練祥無沐浴然頭有創身有瘍必<lb/>
　為之沐浴者有疾不可以致毁也父母之喪既殯食<lb/>
　粥朝一溢米暮一溢米齊衰之喪䟽食水飲不食菜<lb/>
　果大功之喪不飲醯醬小功緦麻不飲醴酒然有疾<lb/>
　則飲酒食肉者毁不可滅性也二者皆以權制者也<lb/>
<pb n="21a"/>
　身者親枝也體親之愛則不可以過毁不勝喪而死<lb/>
　雖志在慕親而至於滅性而絶後徇輕而忘重謂之<lb/>
　不孝可也汎言居喪而不獨父母此所以兼言不慈<lb/>
　也老者居喪與有疾者同蓋亦以權制者也蓋養老<lb/>
　之政自五十始血氣既衰養道所以不可闕居喪有<lb/>
　不能任故為之節也致毁之食饘粥也不毁之食䟽<lb/>
　食水飲也衣服居處哭泣之節稱之不致毁則食食<lb/>
　而不食粥矣不毁則食不䟽而有醯醬矣七十之制<lb/>
<pb n="21b"/>
　所變者衰麻之服餘無變也<lb/>
　嚴陵方氏曰毁瘠不形慮或至於滅性故也居喪之<lb/>
　禮雖哭泣無時然不可以過哀而喪其明焉雖聞樂<lb/>
　不樂然不可以過哀而聵其聦焉視聽衰則不足以<lb/>
　當大事也雜記言視不明聽不聦君子病之者以此<lb/>
　前言為人子者居不主奥行不中道及其居喪則升<lb/>
　降不由阼階出入不當門隧者事死如事生也七十<lb/>
　則自衰麻之外與平居無以異飲酒食肉則不必有<lb/>
<pb n="22a"/>
　疾處於内則不居門外之倚廬也<lb/>
　山隂陸氏曰五十不致毁四十雖不能毁猶當勉也<lb/>
　廣安游氏曰聖人之意以為天下學者不能以徑至<lb/>
　於善又從而敎之使其喜怒哀樂皆中於節而於過<lb/>
　不及者聖人交責焉今夫有憂者笑不可以至於矧<lb/>
　怒不可以至於詈有喪者毁瘠不可至於形視聽不<lb/>
　可至於衰齊者不可以樂不可以弔若此者皆所以<lb/>
　敎人喜怒哀樂之節也先王盛時道學修於中禮制<lb/>
<pb n="22b"/>
　行於外中和備於天地之間而無有過與不及之患<lb/>
　嗚乎盛矣<lb/>
　慈湖楊氏曰小戴記首篇曲禮檀弓多言喪禮頗合<lb/>
　孔子云所重民食喪祭之意喪祭感動人之善性也<lb/>
　易喪祭者天性之發於文為而先聖王因之而為節<lb/>
　制者也<lb/>
生與來日死與往日<lb/>
　鄭氏曰與猶數也生數來日謂成服杖以死明日數<lb/>
<pb n="23a"/>
　也死數往日謂殯歛以死日數也此士禮貶於大夫<lb/>
　者大夫以上皆以來日數士喪禮曰死日而襲厥明<lb/>
　而小歛又厥明大歛而殯則死三日而更言三日成<lb/>
　服杖似異日矣喪大記曰士之喪二日而殯三日之<lb/>
　朝主人杖二者相推其然明矣與或為予<lb/>
　孔氏曰此士禮謂生者成服杖數來日為三日死者<lb/>
　殯歛數死日為三日士卑屈故降不如大夫然惟屈<lb/>
　殯日不屈成服杖日者成服必在殯後故也大夫以<lb/>
<pb n="23b"/>
　上尊則成服及殯皆不數死日也鄭引士喪禮以其<lb/>
　未審故云似異日又引喪大記二者相推較是異日<lb/>
　無所復疑也<lb/>
　藍田吕氏曰如三日成服杖生者之事也其三日也<lb/>
　自死之明日數之故曰生與來日如三日而殯死者<lb/>
　之事也其三日也自死之日數之故曰死與往日喪<lb/>
　大記云大夫之喪三日之朝既殯主人主婦室老皆<lb/>
　杖則生死皆以死之明日數之與士異矣士位卑禄<lb/>
<pb n="24a"/>
　寡不若大夫死事畢而後治生事故成服杖後於殯<lb/>
　一日然以來日往日數之皆可以名三日也<lb/>
　山隂陸氏曰無貴賤一也鄭氏謂士禮貶於大夫非<lb/>
　是然則喪大記云士之喪二日而殯左氏曰士踰月<lb/>
　外姻至何也曰士卑故主生者之月日言之不嫌也<lb/>
　若大夫以上言來日嫌於己蹙此言之法故君之喪<lb/>
　曰五日既殯大夫之喪言三日之朝既殯言既殯非<lb/>
　殯之日也亦若言五日而殯不言朝言朝嫌於己蹙<lb/>
<pb n="24b"/>
　永嘉戴氏曰死者日逺生者日忘聖人念之故三日<lb/>
　而殯死者事也以往日數三日而食生者事也以來<lb/>
　日數其情哀矣聖人察於人情之故而致意於一日<lb/>
　二日之間以此敎民而猶有朝祥暮歌者可不悲夫<lb/>
　金華應氏曰喪家之時日一也在生者則為來順數<lb/>
　其未至之日也在死者則為往逆計其已過之日也<lb/>
　生者三日成服而啜粥三月卒哭而䟽食朞祥而練<lb/>
　冠則食菜果大祥而縞冠則食醬醴是月禫徙月樂<lb/>
<pb n="25a"/>
　既免喪不致則出身以從仕而無適不可焉蓋復生<lb/>
　有節初不以毁滅性也死者三日而殯三月而𦵏𦵏<lb/>
　而虞祔朞而祥祭再朞而大祥又為之忌以哀慕之<lb/>
　蓋謹終追逺愈久而愈不忘也生者未艾雖孝思罔<lb/>
　極而毁瘠不形視聽不衰無有一朝之患與之以來<lb/>
　日者所以扶持保䕶而勉其為無窮之計也故曰立<lb/>
　身揚名以顯父母孝之終也死者已往雖去之日逺<lb/>
　而想像儀刑感念疇昔常有終身之憂與之以往日<lb/>
<pb n="25b"/>
　者所以痛悼追惜而傷其不可復反也故曰往而亡<lb/>
　焉又曰亡則弗之忘矣一曰與許也猶期也生之日<lb/>
　方來而未已故生則祝其來者為未艾若曰萬有千<lb/>
　嵗眉夀無有害是也死之日已往而難追故死則計<lb/>
　其往之期者為不可及若曰日月不居奄終祥練是<lb/>
　也<lb/>
知生者弔知死者傷知生而不知死弔而不傷知死而<lb/>
不知生傷而不弔<lb/>
<pb n="26a"/>
　鄭氏曰人恩各施於所知也弔傷皆謂致命辭也雜<lb/>
　記曰諸侯使人弔辭曰寡君聞君之喪寡君使某如<lb/>
　何不淑此施於生者傷辭未聞也説者有弔辭云皇<lb/>
　天降災子遭罹之如何不淑此施於死者蓋本傷辭<lb/>
　辭畢退皆哭<lb/>
　孔氏曰自此至其所欲一節論弔傷之法若存之與<lb/>
　亡並識則遣設弔辭傷辭兼行若但識生而不識亡<lb/>
　則惟遣設弔辭而無傷辭若但識亡惟施傷辭而無<lb/>
<pb n="26b"/>
　弔辭也此皆不自往而遣使致已之命生弔死傷其<lb/>
　文自可悉但記者丁寜言之故其文詳也然弔辭乃<lb/>
　使口致命若傷辭當書之於板使者讀之而奠致殯<lb/>
　前也雜記行弔之後致含襚賵畢乃臨若不致含襚<lb/>
　賵則弔訖乃臨故鄭云弔傷辭畢皆哭<lb/>
　嚴陵方氏曰不知死而傷之則其傷也近於偽不知<lb/>
　生而弔之則其弔也近於謟<lb/>
　馬氏曰子張死曾子齊衰而往哭之或曰齊衰不以<lb/>
<pb n="27a"/>
　弔曾子曰我弔也與哉然則傷弔之禮所施固異也<lb/>
弔喪弗能賻不問其所費問疾弗能遺不問其所欲見<lb/>
人弗能館不問其所舍賜人者不曰來取與人者不問<lb/>
其所欲<lb/>
　鄭氏曰皆謂傷恩也見人見行人也館舍也與人不<lb/>
　問其所欲己物或時非其所欲將不與也<lb/>
　横渠張氏曰賜人者不曰來取亦是辭有枝葉也<lb/>
　臨川王氏曰不問其所費不問其所欲不問其所舍<lb/>
<pb n="27b"/>
　辭口惠而實不至也賜人者不曰來取與人者不問<lb/>
　其所欲為人養廉也<lb/>
　藍田吕氏曰君子於其言無所苟而已所問不由於<lb/>
　誠不如勿問之矣賜人者使之來取人之所難取也<lb/>
　與人者問所欲人之所難言也賜之而難取問之而<lb/>
　難言非所以惠人之道也<lb/>
　廣安游氏曰君子忠信以為本禮義以文之無忠信<lb/>
　之實而徒以辭色相與苟欺於人以賈其一時之恱<lb/>
<pb n="28a"/>
　在小人則穿窬之盜也夫不輕求於人不輕以許人<lb/>
　此一介不以取人不以與人蓋伊尹之徒苟以辭色<lb/>
　與人者穿窬之盜一辭色之間君子小人之判如此<lb/>
　學者所不可忽<lb/>
　嚴陵方氏曰表記言有客不能館不問其所舍則知<lb/>
　人謂行人耳儒行言孔子至舍哀公館之者以此<lb/>
　山隂陸氏曰舍客也館主人之事也<lb/>
適墓不登壟助𦵏必執紼臨喪不笑揖人必違其位望<lb/>
<pb n="28b"/>
柩不歌入臨不翔當食不歎鄰有喪舂不相里有殯不<lb/>
巷歌適墓不歌哭日不歌送喪不由徑送𦵏不辟塗潦<lb/>
臨喪有必有哀色執紼不笑臨樂不歎介胄則有不可<lb/>
犯之色故君子戒慎不失色於人<lb/>
　鄭氏曰壟冡也墓塋域登壟為其不敬𦵏喪之大事<lb/>
　紼引車索也臨喪宜有哀色故不笑禮以變為敬故<lb/>
　揖必違位望柩入臨哀傷之無容樂也食或以樂非<lb/>
　歎所也相謂送杵聲不相不巷歌所以助哀也墓非<lb/>
<pb n="29a"/>
　樂所哭日哀未忘故皆不歌送喪不由徑送𦵏不辟<lb/>
　塗潦所哀在此也臨喪執紼臨樂及介胄諸事其貎<lb/>
　皆宜與事相配介甲也失色謂色厲内荏貎恭心很<lb/>
　非情者也<lb/>
　孔氏曰自此至君側一節雜記吉凶舉動威儀之事<lb/>
　繩屬棺曰紼屬車曰引引紼亦通名助𦵏本非為客<lb/>
　正助事耳故宜執紼也必違其位位謂己之位也於<lb/>
　位見人則當離己位而向彼遥揖也燕禮君降階爾<lb/>
<pb n="29b"/>
　卿大夫爾近也揖而移近之明雖君臣皆須違位而<lb/>
　揖也入臨人之喪不得趨翔為容哭日謂弔人日也<lb/>
　論語孔子於是日哭則不歌介胄則戎容暨暨使形<lb/>
　勢髙岸有不可犯之色以稱其服也是故君子戒慎<lb/>
　不失色於人此句并結前義故者承上起下之辭君<lb/>
　子接人凡所施用並使心色如一不得色違於心<lb/>
　藍田吕氏曰壟非所登也助𦵏執紼必有事也弔於<lb/>
　葬者必執引若從柩及壙皆執紼諸侯之禮曰寡君<lb/>
<pb n="30a"/>
　有宗廟之事使一介老某相執紼則助𦵏者雖諸侯<lb/>
　亦執紼也臨喪非笑所也望柩不歌如臨喪不笑也<lb/>
　無服之喪至誠惻怛當與天下同之況鄰里乎相者<lb/>
　舂人歌以助舂也適墓不歌如望柩不歌也送喪不<lb/>
　由徑不欲速也不辟塗潦不擇地也哀在乎此則忘<lb/>
　乎彼也執紼不笑猶臨喪不笑也當食不歎猶臨樂<lb/>
　不歎也臨喪則必有哀色介胄則有不可犯之色色<lb/>
　必稱其服情必稱其色内外相顧所謂不失色於人<lb/>
<pb n="30b"/>
　也<lb/>
　講義曰臨喪不笑與望柩不歌入臨不翔當食不歎<lb/>
　皆所以言哀樂喜愠之情不相雜也此言揖人必違<lb/>
　其位孟子言不歴位而相與言不踰階而相揖彼所<lb/>
　言者朝廷之禮此所言者燕居之禮朝廷尚嚴燕居<lb/>
　尚和言之不同所主之禮異也送喪不由徑者不取<lb/>
　苟且之便也送𦵏不辟塗潦者不憚徒渉之勞也送<lb/>
　喪則知生者送𦵏則知死者故所以送之必不能無<lb/>
<pb n="31a"/>
　輕重難易之異焉　又曰君子之顔色無所苟而已<lb/>
　矣惟無所苟故臨喪而哀執紼不笑臨樂不歎介胄<lb/>
　不可犯其為色不同而莫不中禮莫不中禮斯不失<lb/>
　色於人矣宜君子於此戒慎而不敢忽也<lb/>
　嚴陵方氏曰除喪而後祥故未祥之前通謂之有喪<lb/>
　啓殯而後葬故未葬之前通謂之有殯於鄰言有喪<lb/>
　舂不相則有殯可知於里言有殯不巷歌則有喪可<lb/>
　知舂猶不相則不巷歌可知不巷歌則容或相舂矣<lb/>
<pb n="31b"/>
　五家為鄰五鄰為里鄰近而里逺鄰寡而里衆近而<lb/>
　寡者其情昵逺而衆者其情踈故哀不能無輕重淺<lb/>
　深之别焉戒者謹之事謹者戒之心然而色之得失<lb/>
　在己乃曰不失色於人何也蓋色則已與人相通故<lb/>
　必以人為言焉<lb/>
　廬陵胡氏曰鄭云相送杵聲案孫卿書多言成相漢<lb/>
　藝文志詩賦類有成相雜詞十一篇豈亦送杵聲乎<lb/>
　又樂記云治亂以相鄭云相即拊也亦以節樂拊者<lb/>
<pb n="32a"/>
　以韋為表裝之以糠糠亦名相因以名焉則又非送<lb/>
　杵聲矣蘇氏云謳謡名<lb/>
　山隂陸氏曰子於是日哭則不歌至是惟孔子乃能<lb/>
　如此故曰禮儀三千待其人而後行送喪有服者也<lb/>
　送𦵏不必有服<lb/>
　馬氏曰喪以執事為禮故送喪不由徑送𦵏不辟塗<lb/>
　潦傳曰所樂而憂猶有憂而樂君子之憂樂各有所<lb/>
　當故臨樂不歎兵革以威克愛也以威克愛則服必<lb/>
<pb n="32b"/>
　稱情容必稱服故戎容暨暨介胄有不可犯之色者<lb/>
　以此也禮曰服其服則文以君子之容有其容則文<lb/>
　以君子之辭遂其辭則實以君子之徳徳稱容容稱<lb/>
　服則民望其容貎瞻其顔色而心喻其徳矣故君子<lb/>
　戒慎不失色於人<lb/>
　慈湖楊氏曰送喪為生者送𦵏為死者禮送喪不由<lb/>
　徑則辟塗潦送𦵏不辟塗潦則不由徑可知不由徑<lb/>
　謂從喪而送不由徑道而㑹也不辟塗潦謂柩車渉<lb/>
<pb n="33a"/>
　塗潦送死者哀情重不憚塗潦而從之無所避也<lb/>
　長樂陳氏曰情者色之實色者情之文情之得失存<lb/>
　乎内則色之得失見於外故臨喪必有哀色則哀之<lb/>
　情可知執紼不笑則憂之情可知<lb/>
國君撫式大夫下之大夫撫式士下之<lb/>
　鄭氏曰撫猶據也據式小俛崇敬也<lb/>
　孔氏曰謂君臣俱行君式宗廟則臣宜下車若士為<lb/>
　大夫之臣亦如大夫於君也<lb/>
<pb n="33b"/>
　藍田吕氏曰下之敬重於式所敬皆降一等也<lb/>
　講義曰周官輿人言為式為較説者謂髙三尺三寸<lb/>
　為式髙五尺五寸為較馮較則言其常撫式則致其<lb/>
　敬國君大夫士其名位不同則禮亦有差等矣<lb/>
禮不下庶人刑不上大夫刑人不在君側<lb/>
　鄭氏曰禮不下庶人者為遽於事且不能備物刑不<lb/>
　上大夫者不與賢者以犯法其犯法則在八議輕重<lb/>
　不在刑書刑人為怨恨為害也春秋傳曰近刑人則<lb/>
<pb n="34a"/>
　輕死之道<lb/>
　孔氏曰庶人貧無物為禮又分地是務不暇燕飲故<lb/>
　此禮不下與庶人行也白虎通云禮為有知制刑為<lb/>
　無知設五刑三千之科條不設大夫犯罪之目以大<lb/>
　夫必用有徳若逆設其刑則是君不知賢也鄭謂不<lb/>
　與賢者犯法與猶許也若許之則非進賢之道然周<lb/>
　禮有犯罪致殺放者古周禮説士尸肆諸市大夫尸<lb/>
　肆諸朝是大夫亦有刑但大夫罪未定之前則皆在<lb/>
<pb n="34b"/>
　八議鄭註是也被刑殘者不得令近君鄭引春秋公<lb/>
　羊傳謂閽弑吳子餘祭證刑人在君側之失也<lb/>
　張氏曰庶人非是都不行禮也但以其遽務不能備<lb/>
　之故不著於經禮三百威儀三千耳其有事則假士<lb/>
　禮行之<lb/>
　黄氏曰周禮小司徒之職民之器物比閭共置豈庶<lb/>
　人之禮不備哉王者制民之産仰足以養父母俯足<lb/>
　以畜妻子雖夭窮廢疾無告者自有閭黨使之相救<lb/>
<pb n="35a"/>
　相賙豈是民窮而皆無禮哉今詳之蓋上文言君臣<lb/>
　同行各在車上展禮之節謂若國君下宗廟式齊牛<lb/>
　儻國君遇齊牛而撫式則臣下下之其猶人君式黄<lb/>
　髪之類若老者為致仕之人則大夫士下之可知矣<lb/>
　若國君見黄髪庶人而撫式則大夫士所乗皆天子<lb/>
　命車不必下之皆式之而已謂乗車之禮不為庶人<lb/>
　而下故曰禮不下庶人者也其文連續上文為乗車<lb/>
　之節則厥義明矣先儒誤認禮不下庶人與刑不上<lb/>
<pb n="35b"/>
　大夫辭句相對而廣為敷引義無所歸<hi>餘義</hi>
　藍田吕氏曰庶人愚且賤者也不可以待君子之事<lb/>
　責之大夫賢且貴者也不可以待小人之法辱之故<lb/>
　古之制禮皆自士始庶人則略而已大夫有罪非不<lb/>
　刑也八議所不赦則刑于隠者周官掌囚所謂凡有<lb/>
　爵者與王之同族奉而適甸師氏以待刑殺是也古<lb/>
　者刑人皆逺之墨者使守門劓者使守關刖者使守<lb/>
　囿髠者使守積刑人而在君側輕身之道也<lb/>
<pb n="36a"/>
　嚴陵方氏曰周官司㓂有議貴之辟宗伯不以象示<lb/>
　民亦此意也然周官以禮俗馭其民則禮非不下庶<lb/>
　人也要之以治貴者為主有甸師氏則刑非不上大<lb/>
　夫也要之以治賤者為之主在大夫之下庶人之上<lb/>
　者則士而已王制言禮樂造士則禮及乎士矣舜典<lb/>
　言扑作敎刑則刑加乎士矣<lb/>
　李氏曰庶人其財不足以備禮先王之政亦使之無<lb/>
　廢而已故比使之共吉凶二服閭共祭器族共喪器<lb/>
<pb n="36b"/>
　黨共射器州共賔器鄉共吉凶禮樂之器其財非出<lb/>
　於一而易具故民得相資而亦無廢禮大夫之罪其<lb/>
　在五刑之域者造乎闕而自請罪君不使有司執縛<lb/>
　牽掣而加之也以刑不上大夫而大夫亦不失訟罪<lb/>
　徳教使然也故周官云命夫命婦不躬坐獄訟不躬<lb/>
　坐獄訟者恩也刑必及之者義也先王以致其恩故<lb/>
　待之常略是以邦國之獄訟則以邦法斷之卿大夫<lb/>
　之獄訟則以邦成弊之而已以致其義故馭之常詳<lb/>
<pb n="37a"/>
　是以於罪之重者或服法之輕故廢以馭其罪於罪<lb/>
　之輕者或服法之重故誅以馭其過雖然成徳而後<lb/>
　為大夫豈有至於此亦與中人為制而已故先王之<lb/>
　制刑至於百官而後見刑之備制禮至於萬民而後<lb/>
　見禮之成故書曰伯夷降典折民惟刑士制百姓於<lb/>
　刑之中於民言禮於百官言刑所以舉其法之備也<lb/>
　講義曰大夫之貴當厲其節不當待之以刑也然庶<lb/>
　人豈不可行禮哉不以禮責之耳大夫豈不可加以<lb/>
<pb n="37b"/>
　刑哉不宜待刑而後治耳<lb/>
　廣安游氏曰禮不下庶人古注詳矣如庶人不廟祭<lb/>
　則宗廟之禮所不及也庶人徒行則車乗之禮所不<lb/>
　及也庶人無燕禮則酬酢之禮所不及也庶人見君<lb/>
　子不為容進退趨走則朝廷之禮所不及也不下者<lb/>
　謂其不下及也然非庶人舉無禮也特自士以上之<lb/>
　禮所不及耳刑不上大夫者言不上及於大夫非大<lb/>
　夫舉無刑也特不以庶人之刑加之耳且古者之制<lb/>
<pb n="38a"/>
　貴賤異於後世古者貴有常尊賤有常卑故禮刑所<lb/>
　及皆有常所後世貴賤無常為庶人者朝為匹夫暮<lb/>
　為卿相者有之為卿相者一終其身則其子孫降在<lb/>
　皂𨽻者有之所謂禮不下庶人刑不上大夫不可得<lb/>
　而行矣假以宗廟言之世為諸侯者常為五廟常居<lb/>
　諸侯之宫世為大夫者常為三廟常居大夫之宫及<lb/>
　至後世父為卿相而子孫為匹夫則其宗廟宫室不<lb/>
　可再傳三傳也朝為匹夫而暮為卿相則其禮前無<lb/>
<pb n="38b"/>
　所承而所謂宗廟宫室者其來無所自特以身祭而<lb/>
　身居之不可常也天下之禮惟其常也則人知習之<lb/>
　惟其習之也則其為禮也有序其施行有漸故人安<lb/>
　於其常而易於為治若貴賤驟易則犯法施行其來<lb/>
　無漸此後世貴人不能為禮而子孫多至於犯刑者<lb/>
　為此故也<lb/>
　金華邵氏曰世俗之説曰禮不下庶人則庶人不足<lb/>
　以行禮刑不上大夫則大夫有罪不可以加刑如此<lb/>
<pb n="39a"/>
　則棄衆人於禮法之外為大夫者可以率意妄行而<lb/>
　無忌憚矣禮儀三百威儀三千與夫成湯之官刑周<lb/>
　官之八議果何用也夫不下庶人猶曰不以庶人為<lb/>
　下而使之廢禮不上大夫猶曰大夫不以刑為上而<lb/>
　當待以禮義廉恥云耳經曰安上治民莫善於禮賈<lb/>
　誼曰上設禮義廉恥以勵其臣是也人君當與正人<lb/>
　居則庶乎薫陶浸漬以成其徳刑人過惡暴白容可<lb/>
　近乎<lb/>
<pb n="39b"/>
　長樂陳氏曰刑人不在君側禮也公家不畜刑人非<lb/>
　禮也周禮掌戮墨劓宫刖等非不畜也不近之而已<lb/>
　畜之者仁也不近之者智也世衰禮廢而防患之道<lb/>
　不謹此吳子餘祭所以見弑於閽齊莊公所以見閒<lb/>
　於賈舉也雍渠與載孔子適陳趙談參乗爰絲極諫<lb/>
　者以此<lb/>
　<lb/>
　禮記集説卷七<lb/>
</p>
<p>
</p>
  </div>
</body>
</text>
</TEI>
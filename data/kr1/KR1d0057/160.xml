<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百六十</head>
    <p>
<pb n="1a"/>
欽定四庫全書<lb/>
　禮記集説卷一百六十　　　宋　衛湜　撰<lb/>
故天子制諸侯比年小聘三年大聘相厲以禮使者聘<lb/>
而誤主君弗親饗食也所以愧厲之也諸侯相厲以禮<lb/>
則外不相侵内不相陵此天子之所以養諸侯兵不用<lb/>
而諸侯自為正之具也<lb/>
　鄭氏曰比年小聘所謂嵗相問也三年大聘所謂殷<lb/>
　相聘也<lb/>
<pb n="1b"/>
　孔氏曰此經明諸侯相聘問相厲以禮則内崇敬讓<lb/>
　外不侵陵是自為正之具也天子立制使諸侯相於<lb/>
　比年使大夫小聘三嵗使卿大聘來聘使者行聘之<lb/>
　時禮有錯誤則主君不親自饗食所以使賔恥愧自<lb/>
　勉勸厲天子制此禮使諸侯相親是存養諸侯無兵<lb/>
　革之患國家得正由其外親諸侯也案大行人諸侯<lb/>
　之邦交嵗相問也聘禮記云小聘曰問故鄭知小聘<lb/>
　是嵗相問也大行人又云殷相聘也殷中也謂三年<lb/>
<pb n="2a"/>
　之時中而無事故稱殷也此經謂諸侯自相聘也而<lb/>
　王制云諸侯之於天子比年一小聘三年一大聘與<lb/>
　此不同者此經諸侯相聘是周公制禮之正法王制<lb/>
　謂文襄之法故不同也<lb/>
　藍田吕氏曰王制諸侯之於天子比年一小聘三年<lb/>
　一大聘言諸侯之聘於天子也此篇云天子制諸侯<lb/>
　比年小聘三年大聘言諸侯交相聘天子制其禮也<lb/>
　使者聘而誤主君不親饗食者聘禮所謂大夫來使<lb/>
<pb n="2b"/>
　無罪饗之過則餼之異也上下不交則天下無邦人<lb/>
　道所以不能羣也故先王之御諸侯使之相交以修<lb/>
　其好必使之相敬以全其交其相交也必求乎疏數<lb/>
　之中故比年小聘三年大聘也其相敬也必相厲以<lb/>
　禮故使者之誤主君不親饗食以愧厲之然後仁達<lb/>
　而禮行外則四鄰相親而不相侵内則君臣有義而<lb/>
　不相陵也事豫則立不豫則廢先王之制禮以善養<lb/>
　人於無事之際多為升降之文酬酢之節賔主有司<lb/>
<pb n="3a"/>
　有不可勝行之憂先王未之有改者蓋以養其徳意<lb/>
　使之安於是而不憚也故不安於偷惰而安於行禮<lb/>
　不恥於相下而恥於無禮則忿爭之心暴慢之氣無<lb/>
　所從而作此天下之亂所以止於未萌也天子以是<lb/>
　養諸侯諸侯以是養其士大夫上下交相養此兵所<lb/>
　以不用天下所以平也禮之節文之多唯聘射之禮<lb/>
　為然節文之多養人之至者也射以選諸侯之貢士<lb/>
　以數與於祭數不與於祭而行慶讓則諸侯必自為<lb/>
<pb n="3b"/>
　正於射禮矣聘以勸諸侯之交好使者之誤主君不<lb/>
　親饗以愧之使者之愧有國者之愧也則諸侯必自<lb/>
　為正於聘禮矣故二禮之義天子養諸侯之意為深<lb/>
　故其義皆曰兵不用諸侯自為正之具也<lb/>
　長樂陳氏曰使者得禮而榮君之命則有光華失禮<lb/>
　而辱君之命則有愧恥故厲其使所以厲其君厲其<lb/>
　君則敬讓行而兵不用矣古之人以禮相愧厲而不<lb/>
　以怒此所以相成之道也此孔子所以貴使於四方<lb/>
<pb n="4a"/>
　不辱君命也<lb/>
　嚴陵方氏曰相厲以禮者天子制諸侯以聘而使之<lb/>
　相尊敬則各相勉厲以禮也使者以傳言為事傳言<lb/>
　而失豈足以為使乎故主君不親饗食而愧厲之也<lb/>
　愧以愧其心厲以厲其行也禮以節為事故相厲以<lb/>
　禮則外不相侵禮以敬為心故相厲以禮則内不相<lb/>
　陵也不相侵陵則兵不用各欲正己而已又安用戰<lb/>
以圭璋聘重禮也已聘而還圭璋此輕財而重禮之義<lb/>
<pb n="4b"/>
也諸侯相厲以輕財重禮則民作讓矣<lb/>
　鄭氏曰圭璋用之還之皆為重禮禮必親之不可以<lb/>
　已之有遥復之也財謂璧琮饗幣也受之為輕財者<lb/>
　財可遥復重賄反幣是也<lb/>
　孔氏曰此一經明既聘還圭璋輕財重禮教民廉讓<lb/>
　之意玉以比徳故以圭璋而聘賔将歸時致此圭璋<lb/>
　付與聘使而還其聘君也凡行聘禮之後饗君用璧<lb/>
　饗夫人用琮加於束帛還圭璋之玉是重其禮留其<lb/>
<pb n="5a"/>
　璧琮之財是輕其財重者難以報復故用本物還之<lb/>
　輕者易可酬償故更以他物贈之此是輕財重禮之<lb/>
　義諸侯相厲以此則上行下效而民皆作其廉讓矣<lb/>
　鄭註禮必親之言若親往彼國則可以己國所有執<lb/>
　往行禮也既不親往則不以所有寳玉遥復償他國<lb/>
　所來圭璋故還之也璧琮是財輕故可遥復之<lb/>
　藍田吕氏曰聘禮執行人圭璋以致命天下之寳無<lb/>
　尚於玉君子以玉比徳焉言重我聘禮如玉之重且<lb/>
<pb n="5b"/>
　以達其君之信也聘君以圭聘夫人以璋半圭曰璋<lb/>
　取法於隂陽之義也其圭璋典瑞所謂瑑圭璋璧琮<lb/>
　以覜聘者也還圭璋而不還璧琮饗幣者聘以致命<lb/>
　饗以致獻重命而輕獻所謂輕財而重禮也<lb/>
　嚴陵方氏曰以儀禮考之有聘必有饗聘君則以圭<lb/>
　聘夫人則以璋饗君則以璧饗夫人則以琮聘先於<lb/>
　饗其禮為尊尊之故圭璋特而達饗因於聘其禮為<lb/>
　親親之故璧琮有所加焉圭璋固有繅然特藉玉以<lb/>
<pb n="6a"/>
　為禮而已異乎璧琮之加於束帛以為財也故後言<lb/>
　圭璋特達以此<lb/>
　廬陵胡氏曰若諸侯朝天子則雖圭璋亦受之而不<lb/>
　歸小行人饗天子用圭饗后用璋是也<lb/>
主國待客出入三積餼客於舍五牢之具陳於内米三<lb/>
十車禾三十車芻薪倍禾皆陳於外乗禽日五䨇羣介<lb/>
皆有餼牢壹食再饗燕與時賜無數所以厚重禮也古<lb/>
之用財者不能均如此然而用財如此其厚者言盡之<lb/>
<pb n="6b"/>
於禮也盡之於禮則内君臣不相陵而外不相侵故天<lb/>
子制之而諸侯務焉爾<lb/>
　鄭氏曰厚重禮厚此聘禮也不能均如此言無則從<lb/>
　其實也言盡之於禮欲令富者不得過也<lb/>
　孔氏曰此一經明待賔之厚所以尊重聘禮并行禮<lb/>
　讓則君臣内外不相侵陵所以諸侯務焉上公之臣<lb/>
　出入三積故司儀云遂行如入之積若侯伯以下之<lb/>
　臣則不致積故司儀云諸公之臣相為國客則三積<lb/>
<pb n="7a"/>
　註云侯伯之臣不致積也案聘禮致客有饔有餼今<lb/>
　直云餼客者略言之於舍謂於賔館五牢之具謂飪<lb/>
　一牢在賔館西階也腥二牢在賔館東階也餼二牢<lb/>
　在賔館門内之西是皆陳於内也案聘禮米三十車<lb/>
　設于門東東陳禾三十車設于門西西陳薪芻倍禾<lb/>
　鄭註云薪從米芻從禾乗禽謂乗行羣匹之禽鴈鶩<lb/>
　之屬聘卿則每日致五䨇也羣介皆有餼牢者鄭註<lb/>
　掌客云爵卿也則飱二牢饔餼五牢爵大夫也則飧<lb/>
<pb n="7b"/>
　大牢饔餼三牢爵士也則飧少牢饔餼大牢也壹食<lb/>
　再饗燕與時賜無數者此謂聘卿也一為之設食再<lb/>
　為之設饗其歡燕與當時之賜無常數也古之用財<lb/>
　不能均平常厚言厚則從其豐無則從其實古之用<lb/>
　財既有隆殺而相聘之事費用如此豐厚者言豐財<lb/>
　以行禮盡禮而用財雖有其財唯盡極於禮不可禮<lb/>
　外過用其財也若用財能以禮自制不得過則於國<lb/>
　内上下和睦君臣不相陵四鄰歸懐外不相侵也故<lb/>
<pb n="8a"/>
　天子制此聘禮諸侯務而行焉<lb/>
　藍田吕氏曰上公五積卿下其君二等則三積也三<lb/>
　積皆有牢禮米禾芻薪也致積之禮唯諸公之臣有<lb/>
　之故聘禮不載也積者致重禮於其出入也饔餼者<lb/>
　致重禮於其舍館也乗禽二羞俶獻将其勤也饗食<lb/>
　燕盡其歡也皆所謂厚重禮也古者制國用量入以<lb/>
　為出至於國新殺禮凶荒殺禮故有祈以幣更賔以<lb/>
　特牲者則用財於賔客不皆如此之厚也然禮存其<lb/>
<pb n="8b"/>
　數者将使富而奢汰者不敢過制而儉嗇者不敢不<lb/>
　盡也不敢過不敢不盡則盡之於禮此天子所以養<lb/>
　諸侯使内外不相侵陵之道也<lb/>
　嚴陵方氏曰主國謂主君之國也出入謂從來訖去<lb/>
　也積若委積之積羣介皆有餼牢則無飪腥矣以殺<lb/>
　於使臣故也燕盛於饗饗盛於食於食則一於饗則<lb/>
　再於燕則與時賜無數盡之於禮則人各守其分故<lb/>
　内君臣不相陵外不相侵也<lb/>
<pb n="9a"/>
　山隂陸氏曰據周官侯伯七十雙今曰日五䨇雖曰<lb/>
　諸侯大夫不應如是之懸也蓋日五雙旬而稍所致<lb/>
　之禽也據聘禮旬而稍乗禽日如其饔餼之數羣介<lb/>
　皆有餼牢壹食再饗侯伯再食再饗子男一食一饗<lb/>
　則上公之使食視子男饗視侯伯其米二十車禾三<lb/>
　十車倣此據侯米三十車禾四十車子男米二十車<lb/>
　禾三十車燕與時賜無數聘禮謂之俶獻獻言禮賜<lb/>
　言義不言禽羞從時賜也故曰禽羞俶獻<lb/>
<pb n="9b"/>
　石林葉氏曰餼牢天産陽物也故陳於内米禾芻薪<lb/>
　地産隂物也故陳於外饗所以訓恭儉也故至于再<lb/>
　燕與時賜以示慈恵也故無數聘禮雖具如此而財<lb/>
　有所不及則不必備然而苟有其財亦未嘗不盡於<lb/>
　禮此先王所以養諸侯而兵不用也<lb/>
聘射之禮至大禮也質明而始行事日幾中而后禮成<lb/>
非强有力者弗能行也故强有力者将以行禮也酒清<lb/>
人渴而不敢飲也肉乾人飢而不敢食也日莫人倦齊<lb/>
<pb n="10a"/>
莊正齊而不敢解惰以成禮節以正君臣以親父子以<lb/>
和長幼此衆人之所難而君子行之故謂之有行有行<lb/>
之謂有義有義之謂勇敢故所貴於勇敢者貴其能以<lb/>
立義也所貴於立義者貴其有行也所貴於有行者貴<lb/>
其行禮也故所貴於勇敢者貴其敢行禮義也故勇敢<lb/>
强有力者天下無事則用之於禮義天下有事則用之<lb/>
於戰勝用之於戰勝則無敵用之於禮義則順治外無<lb/>
敵内順治此之謂盛徳故聖王之貴勇敢强有力如此<lb/>
<pb n="10b"/>
也勇敢强有力而不用之於禮義戰勝而用之於爭鬭<lb/>
則謂之亂人刑罰行於國所誅者亂人也如此則民順<lb/>
治而國安也<lb/>
　孔氏曰前經説聘禮既畢此一節又申明行聘之時<lb/>
　禮儀既大日晚始罷故記者引唯勇敢之人能成禮<lb/>
　事故於此明之此是聘義兼明射者以强有力之人<lb/>
　非但聘而行禮又能射為武事故總明之聘射至大<lb/>
　之禮非如冠昬暫時即畢也幾近也日近中而后禮<lb/>
<pb n="11a"/>
　成非强有力弗能行也酒清人渴而不敢飲謂射禮<lb/>
　也欲射之時先行燕禮唯以禮獻酬不敢恣意醉飽<lb/>
　若行聘禮但酌醴禮賔無酒肴之事故知此唯據射<lb/>
　也日莫晚人斯懈倦猶齊莊而自整齊不敢懈怠以<lb/>
　成就禮之節制此亦謂射禮故下即云以正君臣以<lb/>
　親父子以和長幼也以正君臣謂賔射前行燕禮也<lb/>
　以親父子和長幼謂鄉射前行鄉飲酒之禮也以上<lb/>
　之事衆人所難君子之人特能行之故謂有行身能<lb/>
<pb n="11b"/>
　有行則事得其宜故云有行之謂有義有義則有果<lb/>
　斷故云有義之謂勇取此總覆説聘之與射也勇敢<lb/>
　射之所須强有力聘之所須天下無事謂兵革休息<lb/>
　故用之於聘射之禮義有事謂軍旅數起故用於戰<lb/>
　鬭必得勝也<lb/>
　藍田吕氏曰節文之多唯聘射之禮為然故曰至大<lb/>
　禮也質明行事至於日幾中而禮成酒清肉乾而不<lb/>
　敢飲食非心夷氣平强有力而不憚煩則不能也非<lb/>
<pb n="12a"/>
　齊莊中正知所尊敬而不敢懈則不能也君臣父子<lb/>
　長㓜之義皆形見于節文之中人之所難我之所安<lb/>
　人之所懈我之所敬故能行之者君子也君子之自<lb/>
　養也養其强力勇敢之氣一用之於禮義戰勝則徳<lb/>
　行立矣其養人也養其强力勇敢之氣一用之於禮<lb/>
　義戰勝而教化行矣此所以外無敵内順治國之所<lb/>
　以安也射禮諸侯之射必先行燕禮卿大夫士之射<lb/>
　必先行鄉飲酒之禮其未射也先行獻酬之節極於<lb/>
<pb n="12b"/>
　繁縟故有酒清肉乾而不敢飲食者也若聘禮則受<lb/>
　聘受饗請覿然後酌醴禮賔無酒清肉乾之事特以<lb/>
　節文之繁與射禮等皆至日幾中而禮成故射禮兼<lb/>
　言之也<lb/>
　長樂陳氏曰聘之為禮養諸侯而兵不用射之為禮<lb/>
　亦養諸侯而兵不用是皆至大之禮非强有力者不<lb/>
　能行之齊以言其心莊以言其容正齊以言其儀言<lb/>
　養諸侯而兵不用又曰天下有事用之於戰勝何也<lb/>
<pb n="13a"/>
　蓋先王之禮可以常安而不能使安之必常可以杜<lb/>
　亂而不能使亂之必杜則禮義在我而兵戰在天在<lb/>
　我者不可不修在天者順之而已故用之於兵戰亦<lb/>
　至於無敵也<lb/>
　嚴陵方氏曰此聘禮兼言射者賔聘亦有射故因而<lb/>
　明之且賔有賔之射則聘有聘之射明矣自質明始<lb/>
　行事而下以言聘之難行也自酒清人渴而下以言<lb/>
　射之難行也酒以久故清肉以久故乾揚子言日昃<lb/>
<pb n="13b"/>
　不食肉射又至於日莫者以先行禮而後射故也一<lb/>
　有一亡為有衆人之所難而君子行之故謂之有行<lb/>
　義理禮之文也而無文不行故有行之謂有義勇敢<lb/>
　言其發於内者强有力言其形於外者兩相交為戰<lb/>
　我克彼為勝戰勝則因與彼敵故曰外無敵禮義則<lb/>
　本乎我治故曰内順也戰勝合天下之公義故用之<lb/>
　於禮義則足以順治爭鬭由一時之私忿故誅之以<lb/>
　刑罰而謂之亂也<lb/>
<pb n="14a"/>
　山隂陸氏曰禮成猶言反饋樂成樂於是成焉爾非<lb/>
　訖於斯也鄭氏謂禮畢非是齊内也莊外也正内也<lb/>
　齊外也有義之謂勇敢孔子曰見義不為無勇也<lb/>
　新安朱氏曰案疏云此雖總結聘射然自酒清肉乾<lb/>
　日莫成禮父子長幼之語似據射鄉而言恐射鄉之<lb/>
　義失次在此或相因而言歟<lb/>
　石林葉氏曰古之所謂勇敢而强者勇於義而已唯<lb/>
　其勇於義故能行禮能行禮則習其俯仰而行列得<lb/>
<pb n="14b"/>
　正焉習其進退而坐作得齊焉故施之於戰勝則無<lb/>
　敵者此也所謂盛徳者以其備具而已猶禮器謂大<lb/>
　備盛徳是也<lb/>
子貢問於孔子曰敢問君子貴玉而賤䃉者何也為玉<lb/>
之寡而䃉之多與孔子曰非為䃉之多故賤之也玉之<lb/>
寡故貴之也夫昔者君子比徳於玉焉温潤而澤仁也<lb/>
縝密以栗知也廉而不劌義也垂之如隊禮也叩之其<lb/>
聲清越以長其終詘然樂也瑕不揜瑜瑜不揜瑕忠也<lb/>
<pb n="15a"/>
孚尹旁達信也氣如白虹天也精神見于山川地也圭<lb/>
璋特達徳也天下莫不貴者道也詩云言念君子温其<lb/>
如玉故君子貴之也<lb/>
　鄭氏曰䃉石似玉或作玟也色柔温潤似仁也縝緻<lb/>
　也栗堅貌劌傷也義者不苟傷人也垂之如隊禮也<lb/>
　禮尚謙卑也樂作則有聲止則無也越猶揚也詘絶<lb/>
　止貌也樂記曰止如槀木瑕玉之病也瑜其中閒美<lb/>
　者玉之性善惡不相掩似忠也孚讀為浮尹讀如竹<lb/>
<pb n="15b"/>
　箭之筠浮筠謂玉采色也采色旁達不相隠翳似信<lb/>
　也虹天氣也精神亦謂精氣也山川地所以通氣也<lb/>
　特達謂以朝聘也璧琮則有幣唯有徳者無所不逹<lb/>
　不有須而成也道者人無不由之言念君子言我也<lb/>
　貴玉者以其似君子也<lb/>
　孔氏曰以聘用玉因論玉有諸徳而結成聘義之篇<lb/>
　與疑辭也孔子言貴玉由其徳徳非以少也玉色温<lb/>
　和而潤澤故似仁玉體密緻而堅剛似知廉稜也玉<lb/>
<pb n="16a"/>
　體雖有廉稜而不傷割於物故似義垂之而下墜似<lb/>
　禮以物叩擊其聲清泠發越以長逺其擊之終音聲<lb/>
　則詘然而止不如鐘聲擊罷猶有餘音也故似樂玉<lb/>
　在山川之中精氣徹見於外與地同也圭璋特得通<lb/>
　達不加餘幣同人之有徳不假他物而成也天下貴<lb/>
　之與道相似故云道也引詩秦風小戎之篇美秦襄<lb/>
　公之詩證玉以比徳也<lb/>
　藍田吕氏曰因聘禮用玉故以子貢問玉一章附於<lb/>
<pb n="16b"/>
　聘義之末君子不貴難得之貨故玉之貴非以寡䃉<lb/>
　之賤非以多也玉者山川至精之所融結其徳之美<lb/>
　有似乎君子故君子服之用之所以比徳而貴之也<lb/>
　䃉石之似玉者也似是而非君子賤之如紫之於朱<lb/>
　莠之於苗鄉原之於徳也玉氣粹精之所發則温潤<lb/>
　而澤如君子之仁温厚深淳之氣形諸外也玉理密<lb/>
　緻而堅實如君子之知密而不疏則中理堅而不解<lb/>
　則可久也金之有廉雖利也用之則傷玉之有廉雖<lb/>
<pb n="17a"/>
　不利也用之則不能傷如君子之義其威雖若不可<lb/>
　犯卒歸於愛人而已玉之體重垂之則如墜而欲下<lb/>
　如君子之好禮以謙恭下人為事故曰禮也凡聲滯<lb/>
　濁而韻短者石也清越而韻長者玉也始洪而終殺<lb/>
　者金也始終若一者玉也此玉之聲所以與金石異<lb/>
　也其終詘然所謂始終若一所謂玉振之也者終條<lb/>
　理也樂之始作翕如至于皦如以成歌者止如槀木<lb/>
　其合止皆無衰殺之漸則君子於樂其終詘然如玉<lb/>
<pb n="17b"/>
　之聲也玉之瑜者其美也瑕者其病也玉之明洞炤<lb/>
　乎内外瑜瑕不能相揜如君子之忠無隠情善惡盡<lb/>
　露而無所蓋故曰忠也孚尹未詳或曰信發於忠謂<lb/>
　之孚也信也尹或訓為誠亦信也玉之明徹藴於内<lb/>
　而達於外猶君子之信由中出也先儒以孚為浮以<lb/>
　尹為筠如竹箭之筠謂玉采色也其文其音既悉有<lb/>
　改義亦無據恐未然也玉之瑩者光氣能達于天所<lb/>
　謂氣如白虹也韞諸石中則光輝必見所謂精神見<lb/>
<pb n="18a"/>
　于山川也如君子之達于天則與天同徳充實而有<lb/>
　光輝則與地同徳也玉之為璧琮其用也必有幣以<lb/>
　将之玉為圭璋特達而已不用幣也如君子之徳無<lb/>
　待乎外也莫非物也玉之為物天下貴之莫非道也<lb/>
　君子之道天下尊之故曰天下莫不貴者道也<lb/>
　長樂陳氏曰古人用玉皆象其美若鎮圭以召諸侯<lb/>
　以恤凶荒所以用其仁也齊有食玉所以用其知也<lb/>
　牙璋以起軍旅所以用其義也國君相見以瑞相享<lb/>
<pb n="18b"/>
　以璧所以用其禮也樂有鳴球服有佩玉所以用其<lb/>
　樂也邦國以玉節所以用其信也琬圭以結好琰圭<lb/>
　以除慝所以用其忠也四圭有邸以祀天而蒼璧以<lb/>
　禮天此用其能達於天也兩圭有邸以祀地而黄琮<lb/>
　以禮地此用其能達於地也圭璋特達此用其能達<lb/>
　於徳也已饗而還圭璋已朝而班瑞此皆古之為器<lb/>
　以用玉之美者也古之言比君子於玉者若比於仁<lb/>
　則詩曰言念君子温其如玉是也又比於知則詩曰<lb/>
<pb n="19a"/>
　追琢其章金玉其相是也有比於樂則孟子曰玉振<lb/>
　終始條理是也有比於信則揚子曰如玉如瑩爰變<lb/>
　丹青是也有比於忠則傳曰瑾瑜匿瑕國君含垢是<lb/>
　也有比於徳則詩言如圭如璧是也有比於道則子<lb/>
　貢曰有美玉於斯韞匵而藏諸是也此古人比君子<lb/>
　於玉者也　又樂書曰義近禮仁近樂仁義人道也<lb/>
　禮樂資之以為本禮樂人文也仁義資之以為用垂<lb/>
　之如隊禮也以卑為尚故也叩之其聲清越以長其<lb/>
<pb n="19b"/>
　終詘然樂也以反為文故也君子比徳於玉而禮樂<lb/>
　與焉豈非禮樂皆得謂之有徳歟<lb/>
　嚴陵方氏曰君子貴玉而賤䃉者豈以其多寡而為<lb/>
　貴賤哉玉之所以可貴者有徳存焉爾故曰夫昔者<lb/>
　君子比徳於玉焉下文所言皆其徳之别也澤則言<lb/>
　其潔而明也廉言有分際以自守劌言有刻制而無<lb/>
　傷禮以卑為體而以重為徳故曰垂之如隊禮也<lb/>
　山隂陸氏曰廉而不劌義也若陳仲子廉而劌者也<lb/>
<pb n="20a"/>
　孚尹旁達尹正也孚尹猶言信正言玉堅貞之徳外<lb/>
　達信也升氣如虹上達隠見無常是之謂天精神見<lb/>
　於山川所謂石韞而山輝水為之五色此歟精神妙<lb/>
　矣以猶有所麗是故謂之地<lb/>
　石林葉氏曰人之大徳曰仁故先温潤而澤有仁未<lb/>
　嘗無知故次之以縝密以栗有知矣非義則不足以<lb/>
　制事故次之以廉而不劌義所以充實乎内禮所以<lb/>
　節文乎外故次之以垂之如隊立於禮必成之以樂<lb/>
<pb n="20b"/>
　故次之以其聲清越以長自仁而至成於樂則修身<lb/>
　之至矣可以出而應物故忠者不欺於内外則次之<lb/>
　以瑕瑜不相掩也忠以待物而物必信故次之以孚<lb/>
　尹旁達也忠信人徳而已人徳備則與天地參故次<lb/>
　之以氣如白虹精神見乎山川也與天地參則歸於<lb/>
　徳而退藏於道矣故終之以圭璋特達天下莫不貴<lb/>
　者也<lb/>
　馬氏曰玉之為徳散而言之雖有十者之名合而論<lb/>
<pb n="21a"/>
　之皆謂之徳君子之所貴者特此徳也然詩曰温其<lb/>
　如玉則温者温潤之仁而已其能盡玉之徳乎蓋温<lb/>
　者徳之始言始所以見終也論語言孔子之五徳則<lb/>
　始以温夔教胄子以四徳亦始於温而詩亦曰温温<lb/>
　恭人惟徳之基豈非温者徳之始歟觀夫天時以春<lb/>
　温為四時之始皆此意<lb/>
喪服四制第四十九<lb/>
　孔氏曰案鄭目録云名曰喪服四制者以其記喪服<lb/>
<pb n="21b"/>
　之制取於仁義禮知也此於别録舊説屬喪服然以<lb/>
　上諸篇皆記儀禮當篇之義故每篇言義也此則記<lb/>
　者别記喪服之四制非記儀禮喪服之篇故不云喪<lb/>
　服之義也<lb/>
　長樂陳氏曰冠義修之身者也昬義修之家者也鄉<lb/>
　射修之鄉與國者也燕聘四制修之國與天下者也<lb/>
　其序如此<lb/>
凡禮之大體體天地法四時則隂陽順人情故謂之禮<lb/>
<pb n="22a"/>
訾之者是不知禮之所由生也夫禮吉凶異道不得相<lb/>
干取之隂陽也喪有四制變而從宜取之四時也有恩<lb/>
有理有節有權取之人情也恩者仁也理者義也節者<lb/>
禮也權者知也仁義禮知人道具矣<lb/>
　鄭氏曰禮之言體也故謂之禮言本有法則而生也<lb/>
　口毁曰訾吉禮凶禮異道謂衣服容貌及器物也取<lb/>
　之四時謂其數也取之人情謂其制也<lb/>
　孔氏曰此篇總論喪之大體有四種之制又明三年<lb/>
<pb n="22b"/>
　喪以下節制之差結成仁義之事天地之間皆禮以<lb/>
　體定之四時隂陽人情無物不總也喪有四制變而<lb/>
　從宜者言門内主恩若於門外則變而行義尊卑有<lb/>
　定禮制有恒以節為限或有事故不能備禮則變而<lb/>
　行權是皆從宜取之人情也恩屬於仁理屬於義節<lb/>
　屬於禮量事權宜非知不可人道具矣此總結四制<lb/>
　之義<lb/>
　藍田吕氏曰先王制禮之意象法天地以達天下之<lb/>
<pb n="23a"/>
　情而已書曰天敘有典體也人倫之謂也天秩有禮<lb/>
　用也冠昬喪祭射鄉朝聘之類也二者皆本於天此<lb/>
　禮之所由生也禮之有吉凶猶天之有隂陽可異而<lb/>
　不可相干也禮有恩有理有節有權猶天之有四時<lb/>
　可變而不可執一也仁義禮知人道具矣人道具則<lb/>
　天道具其實一也<lb/>
　嚴陵方氏曰恩則有所愛故曰仁理則有所宜故曰<lb/>
　義節則有所制故曰禮權則有所明故曰知此四者<lb/>
<pb n="23b"/>
　人之所由廢一不可也取之者謂取而法之故也其<lb/>
　所謂則也順也蓋亦若是而已<lb/>
　馬氏曰天地者禮之本也隂陽者禮之端也四時者<lb/>
　禮之柄也人情者禮之道也恩理所以厚其死節權<lb/>
　所以存其生厚其死者故為父斬衰三年為君亦斬<lb/>
　衰三年存其生者故曰毁不滅性不以死傷生也<lb/>
　廬陵胡氏曰一體不備不足謂之成人體者何也禮<lb/>
　也所謂大體者何也體天地法四時則隂陽順人情<lb/>
<pb n="24a"/>
　禮之大體也非禮之大體不足以為大非聖人不足<lb/>
　以知禮之大故曰訾之者是不知禮言隂陽四時人<lb/>
　情而不言體天地者天地囊括此三者也言仁義禮<lb/>
　知而不及信者仁義禮知非信不立既言人道具則<lb/>
　信在其中可知矣<lb/>
其恩厚者其服重故為父斬衰三年以恩制者也門内<lb/>
之治恩揜義門外之治義斷恩資於事父以事君而敬<lb/>
同貴貴尊尊義之大者也故為君亦斬衰三年以義制<lb/>
<pb n="24b"/>
者也<lb/>
　孔氏曰此一節明四制之中恩制并義制也父恩最<lb/>
　深故特舉父言之其實門内諸親之服皆恩制也門<lb/>
　内之親故得行私恩揜公義若公羊傳云有三年之<lb/>
　喪君不呼其門是也門外謂朝廷之閒公朝當以公<lb/>
　義絶私恩若曾子問父母之喪既卒哭金革之事無<lb/>
　辟是也資於事父言操事父之道以事君則敬君與<lb/>
　父同也貴貴謂大夫之臣事大夫為君大夫尊貴臣<lb/>
<pb n="25a"/>
　能盡敬故曰貴貴也尊尊謂天子諸侯之臣事天子<lb/>
　諸侯為君同為南面臣能極敬故曰尊尊也義斷恩<lb/>
　門外如一雖復大夫與王侯有異而其臣敬不殊故<lb/>
　並云義之大者也故為君亦斬衰三年同於父也<lb/>
　藍田吕氏曰父子之道天之合也其愛不可解於心<lb/>
　以恩制者也君臣之道人之合也義則從不義則去<lb/>
　此以義制者也情之至者遂之則無窮也情至于無<lb/>
　窮則賢者過之不肖者不可繼道所以不行此不可<lb/>
<pb n="25b"/>
　不以節制者也遂其所不得申則無等差施之於所<lb/>
　不必用則事無實責之於所不能具則力不給必之<lb/>
　於所不能行則人告病此不可不以權制也故恩莫<lb/>
　大於父服莫重於斬衰極其恩而制其服也極天下<lb/>
　之愛莫愛於父極天下之敬莫敬於君愛敬生乎心<lb/>
　與生俱生者故門内以親為重故為父斬衰親親之<lb/>
　至也門外以君為重故為君亦斬衰尊尊之至也内<lb/>
　外尊親其義一也故以事父之義施之君此君之服<lb/>
<pb n="26a"/>
　以義制者也創鉅者其日久痛甚者其愈遲遂其無<lb/>
　窮之情則情之過者不至於滅性傷生則不止也情<lb/>
　之不及者不知其所勉矣故三日而殯未殯不食既<lb/>
　殯食粥納財朝暮皆一溢米三月而葬未葬不沐既<lb/>
　葬将虞然後沐浴朞而小祥既小祥然後練冠練衣<lb/>
　蓋毁不可以久久則滅性以死傷生不得伸其孝矣<lb/>
　天性之恩非不重也然先王制禮必立之中制使賢<lb/>
　者不敢過不肖者不敢不勉此道之所以行而無弊<lb/>
<pb n="26b"/>
　也恩雖重也嵗月之久則不可不除故喪不過三年<lb/>
　苴麻之衰所以為至痛飾也非求乎完且久故服雖<lb/>
　敝而不補葬之為言藏也封之所以識也非求乎髙<lb/>
　大而終不夷也故墳墓不培哀雖甚也已過則不可<lb/>
　不樂故既祥而後樂者皆所以示恩重哀亦不可以<lb/>
　無終此所以為之節也魯昭公十九有童心比葬三<lb/>
　易衰傳亦記其違禮也孔子既得合葬於防封之崇<lb/>
　四尺孔子先反門人後雨甚至曰防墓崩孔子泫然<lb/>
<pb n="27a"/>
　流涕曰吾聞之古不修墓蓋不修墓者先王所以節<lb/>
　孝子之心孝子雖所不忍言而不敢過也檀弓曰祥<lb/>
　而縞是月禫徙月樂又曰孔子既祥五日彈琴而不<lb/>
　成聲十日而成笙歌又曰魯人有朝祥而暮歌者子<lb/>
　路笑之子曰由爾責於人終無已夫子路出子曰又<lb/>
　多乎哉踰月則善矣孟獻子禫縣而不樂夫子曰獻<lb/>
　子加於人一等矣由此觀之既禫徙月然後可樂然<lb/>
　孔子亦未以朝祥暮歌為非而既祥五日彈琴乃躬<lb/>
<pb n="27b"/>
　行之何也蓋祥者吉也自練至于祥漸而即吉則古<lb/>
　人既祥可樂矣然又至于禫之徙月為樂不忍遽也<lb/>
　以孟獻子禫縣而不樂孔子謂加於人一等推之則<lb/>
　樂可行於既祥然行於既祥善也既禫猶不樂此加<lb/>
　於人一等也記謂孔子既祥五日而彈琴又曰踰月<lb/>
　則其善其説皆可疑也此篇乃曰祥之日鼓素琴告<lb/>
　民有終其説尤不可取除喪乃可為樂未聞為樂以<lb/>
　告喪之終仁人孝子之情疑不出乎此也謂既祥而<lb/>
<pb n="28a"/>
　樂猶可矣祥之日鼓素琴或未然<lb/>
　嚴陵方氏曰天生時地生財人其父生則恩之厚者<lb/>
　莫如父斬衰服三年則服之重者莫如斬衰服之重<lb/>
　輕凡以稱恩之厚薄爵有貴賤而貴莫貴於君位有<lb/>
　尊卑而尊莫尊於君故曰貴貴尊尊<lb/>
　馬氏曰貴貴者以賤言之尊尊者以卑言之有爵者<lb/>
　為貴無爵者為賤尊者爵之上者也卑者爵之下者<lb/>
　也士庶人無爵故為賤卿大夫有爵故為貴有爵而<lb/>
<pb n="28b"/>
　為貴則不可以謂之賤也其視於天子諸侯卑而已<lb/>
　矣故曰貴貴者大夫之君也尊尊者天子諸侯之君<lb/>
　也<lb/>
三日而食三月而沐朞而練毁不滅性不以死傷生也<lb/>
喪不過三年苴衰不補墳墓不培祥之日鼓素琴告民<lb/>
有終也以節制者也資於事父以事母而愛同天無二<lb/>
日土無二王國無二君家無二尊以一治之也故父在<lb/>
為母齊衰朞者見無二尊也<lb/>
<pb n="29a"/>
　鄭氏曰食食粥也沐謂将虞祭時也補培猶治也鼓<lb/>
　素琴始存樂也三年不為樂樂必崩<lb/>
　孔氏曰此一節明四制之中節制也士虞記曰沭而<lb/>
　不櫛虞後有事得沐浴也故雜記云非虞祔練祥無<lb/>
　沐浴苴麻之衰雖破不補一成丘陵之後不培益其<lb/>
　土大祥鼓素琴始存省此樂以上事教民哀有終極<lb/>
　以禮節為限制此下申明節制欲尊歸於一言持事<lb/>
　父之道以事於母恩愛雖同服乃有異以不敢二尊<lb/>
<pb n="29b"/>
　故也<lb/>
　藍田吕氏解見前<lb/>
　嚴陵方氏曰練謂練帛以為冠毁謂瘠其身毁而過<lb/>
　制則傷生矣鼓琴固所以散哀止以素而不加飾以<lb/>
　示有漸也凡此皆以禮節之而不使過哀焉事君同<lb/>
　事父之敬而愛則異者以其内外之别也事母同事<lb/>
　父之愛而敬則異者以其尊親之殊也<lb/>
　馬氏曰君者疏也資於事父以事君而尊同故為君<lb/>
<pb n="30a"/>
　斬衰三年以義制者也母者親也資於事父以事母<lb/>
　而愛同故父在為母齊衰朞以權制者也疏者宜殺<lb/>
　而以尊隆之故曰義親者宜隆而以卑殺之故曰權<lb/>
　權不可以為正者也<lb/>
　賈氏曰子為母屈而朞心喪猶三年故父雖為妻朞<lb/>
　而除三年乃娶者達子心喪之志也<hi>儀禮疏</hi>
　河南程氏曰古之父在為母服朞今則皆為三年之<lb/>
　喪皆為三年之喪則家有二尊矣可無嫌乎處今之<lb/>
<pb n="30b"/>
　宜服齊衰一年外以墨縗終月算可以古之禮全今<lb/>
　之制<lb/>
杖者何也爵也三日授子杖五日授大夫杖七日授士<lb/>
杖或曰擔主或曰輔病婦人童子不杖不能病也百官<lb/>
備百物具不言而事行者杖而起言而后事行者杖而<lb/>
起身自執事而后行者面垢而已秃者不髽傴者不袒<lb/>
跛者不踊老病不止酒肉凡此八者以權制者也<lb/>
　鄭氏曰五日七日授杖謂為君喪也扶而起謂天子<lb/>
<pb n="31a"/>
　諸侯也杖而起謂大夫士也面垢而已謂庶民也髽<lb/>
　婦人也男子免而婦人髽髽或為免<lb/>
　孔氏曰此一經明四制之中權制也所以先明杖者<lb/>
　以下有不應杖而杖又有應杖而不杖皆是權宜故<lb/>
　先舉正杖於上杖之所設本為扶病而以爵者有徳<lb/>
　其恩必深其病必重故杖者為爵者設故云爵也三<lb/>
　日五日七日厯敘其爵之人也曰擔主者喪服傳云<lb/>
　無爵而杖者何擔主也鄭註云擔假也尊其為主假<lb/>
<pb n="31b"/>
　之以杖輔病者喪服傳云非主而杖謂庶子以下雖<lb/>
　非適子皆杖為其輔病故也婦人童子不杖謂未成<lb/>
　人之婦人幼少之男子也王侯委任百官不假自言<lb/>
　而事得行故許子病深雖有杖不能起須人扶也大<lb/>
　夫士既無百官喪服須己言而後行故不許極病所<lb/>
　以杖而起庶人無人可使不許病故有杖不用面有<lb/>
　塵垢之容而已子於父母貴賤情同而病不得一故<lb/>
　為權制髽者婦人之大紒重喪辮麻繞髮秃者無髮<lb/>
<pb n="32a"/>
　故不髽男子秃亦不免也袒者露膊傴者可憎故不<lb/>
　露也跛人脚蹇故不跳躍老及病身己羸瘠又使備<lb/>
　禮必致滅性故酒肉養之夫喪禮宜備今有此八條<lb/>
　不可强逼故聖人權宜制也所謂八者謂應杖不杖<lb/>
　不應杖而杖一也扶而起二也杖而起三也面垢四<lb/>
　也秃者五也傴者六也跛者七也老病八也庾氏云<lb/>
　父存為母一也不數杖與不杖之科<lb/>
　藍田吕氏曰先王制禮不遂其所不得申上文父在<lb/>
<pb n="32b"/>
　為母齊衰朞是也不施於所不必用婦人童子不杖<lb/>
　是也不責其所不能給身自執事面垢而已是也不<lb/>
　必其所不能行秃者不髽傴者不袒之類是也四者<lb/>
　禮有所不能行故以權制之也所謂凡此八者父在<lb/>
　為母齊衰朞一也婦人童子不杖二也杖而起三也<lb/>
　面垢四也秃者不髽五也傴者不袒六也跛者不踊<lb/>
　七也老病不止酒肉八也先儒以為母朞為屬前章<lb/>
　而加扶而起為一夫不言與扶而起乃喪禮之當然<lb/>
<pb n="33a"/>
　貴者盡之賤者有所不得遂故有杖而起者有面垢<lb/>
　者蓋以權制也若扶而起則禮之正非權也父在為<lb/>
　母朞正以權制而云屬前章非也庾氏之取父存為<lb/>
　母為一而不知扶而起非權又不數婦人童子不杖<lb/>
　之科亦非也先王制禮其本致一而不可二也婦人<lb/>
　已嫁為夫斬為其父齊衰朞其致一於夫雖父不得<lb/>
　而抗也親莫隆於父母父在為母齊衰朞其致一於<lb/>
　父雖母不得而抗也故愛有等差仁義所以並行而<lb/>
<pb n="33b"/>
　禮所由立致于一也喪之有杖所以輔病也孝子毁<lb/>
　瘠之至非杖不能起後世因之以為節文親喪則親<lb/>
　者杖君喪則有爵者杖童子當室則杖皆以其主喪<lb/>
　而有杖故曰擔主也喪服傳曰杖者何爵也無爵而<lb/>
　杖者何擔主也鄭氏以擔音假曰擔假也尊其為主<lb/>
　假之以杖字訓未之見恐止音擔擔負荷也負荷所<lb/>
　主之喪故授之以杖也國君之喪三日子夫人杖五<lb/>
　日大夫世婦杖大夫之喪既殯主人主婦室老皆杖<lb/>
<pb n="34a"/>
　士之喪三日之朝主人杖婦人皆杖則婦人有杖矣<lb/>
　此云婦人不杖者先儒云謂皆以幼不能病故不杖<lb/>
　其義然也<lb/>
　嚴陵方氏曰伊耆氏言軍旅有爵者杖則不特喪事<lb/>
　為然凡以優貴者也三日五日七日則以爵之貴賤<lb/>
　而為授之早晚節也凡此皆非禮之經故曰以權制<lb/>
　權者反經而合道也<lb/>
始死三日不怠三月不解朞悲哀三年憂恩之殺也聖<lb/>
<pb n="34b"/>
人因殺以制節此喪之所以三年賢者不得過不肖者<lb/>
不得不及此喪之中庸也王者之所常行也書曰髙宗<lb/>
諒闇三年不言善之也王者莫不行此禮何以獨善之<lb/>
也曰髙宗者武丁武丁者殷之賢王也繼世即位而慈<lb/>
良於喪當此之時殷衰而復興禮廢而復起故善之善<lb/>
之故載之書中而髙之故謂之髙宗三年之喪君不言<lb/>
書云髙宗諒闇三年不言此之謂也然而曰言不文者<lb/>
謂臣下也禮斬衰之喪唯而不對齊衰之喪對而不言<lb/>
<pb n="35a"/>
大功之喪言而不議緦小功之喪議而不及樂<lb/>
　鄭氏曰不怠哭不絶聲也不解不解衣而居不倦息<lb/>
　也諒古作梁楣謂之梁闇讀如鶉䳺之䳺闇謂廬也<lb/>
　廬有梁者所謂柱楣也言不文者謂喪事辨不所當<lb/>
　共也孝經説曰言不文者指士民也唯而不對侑者<lb/>
　為之應耳言謂先發口也此謂與賔客也<lb/>
　孔氏曰此一節覆明前經四制之中節制之事喪三<lb/>
　年為限節朞之閒朝夕恒哭三年憂者不復朝夕哭<lb/>
<pb n="35b"/>
　但憂戚而已恩漸減殺也聖人因孝子情有減殺制<lb/>
　為限節此喪之中平常行之節也既虞之後施梁而<lb/>
　柱楣故云諒闇之中對而不言對其所問之事不餘<lb/>
　言也言而不議但言説他事不與人論議相問荅也<lb/>
　藍田吕氏曰子之於親天性也不可解於心也執親<lb/>
　之喪創鉅痛深雖日月之久豈有殺乎此君子所以<lb/>
　有終身之憂然喪必有月算服必有變除天地已易<lb/>
　四時已變哀之感者亦安能無殺創鉅者其日久痛<lb/>
<pb n="36a"/>
　甚者其愈遲此以恩之薄厚而有久近之殺也三日<lb/>
　不怠三月不解朞悲哀三年憂此以日月之久近而<lb/>
　有哀戚之殺也始死哭不絶聲水漿不入口者三日<lb/>
　此三日不怠也未葬哭無時居倚廬寝不絶絰帶此<lb/>
　三月不解者也既虞卒哭惟朝夕哭此朞悲哀者也<lb/>
　既練不朝夕哭哭無時謂哀至則哭此三年憂也君<lb/>
　子之居喪期合乎中者也有如是之隆殺聖人因隆<lb/>
　殺而制其禮所謂品節斯斯之謂禮者也禮者所以<lb/>
<pb n="36b"/>
　教民之中故三年之喪賢者不得過不肖者不敢不<lb/>
　勉也三年之喪自天子達於庶人古之道也書獨稱<lb/>
　髙宗諒闇三年不言者先王之禮墜王者之貴有不<lb/>
　能行之者髙宗以善喪聞而廢禮所由興故善之也<lb/>
　慈良於喪善喪之謂也書云髙宗諒闇三年不言此<lb/>
　云諒闇闇隂同義信黙之謂也鄭氏不見古文尚書<lb/>
　其説迂逺殆不可取不言而後事行此人君之喪禮<lb/>
　故髙宗三年不言也言而後事行者杖而起故言不<lb/>
<pb n="37a"/>
　文此士大夫之喪禮也所謂斬衰之喪唯而不對齊<lb/>
　衰之喪對而不言非人君而亦不言者謂與賔客接<lb/>
　也若治喪之事則亦言而後行事也唯而不對相者<lb/>
　代之對也對而不言應之而不倡也言而不議者無<lb/>
　往反酬問也議而不及樂有往反酬問而不及樂事<lb/>
　也此因論三年不言與言不文而及之也故備引五<lb/>
　服之喪哀之發於言語之節也<lb/>
　山隂陸氏曰孝常行也今載而髙之則以不能喪者<lb/>
<pb n="37b"/>
　多故也老子曰大道廢有仁義六親不和有孝慈中<lb/>
　宗中而已髙宗中而髙焉故曰中而髙之故謂之髙<lb/>
　宗<lb/>
父母之喪衰冠繩纓菅屨三日而食粥三月而沐朞十<lb/>
三月而練冠三年而祥比終兹三節者仁者可以觀其<lb/>
愛焉知者可以觀其理焉强者可以觀其志焉禮以治<lb/>
之義以正之孝子弟弟貞婦皆可得而察焉<lb/>
　鄭氏曰仁有恩者也理義也察猶知也<lb/>
<pb n="38a"/>
　孔氏曰此一節更覆結居父母之喪能終此三節可<lb/>
　以知其徳行三節者初喪至沐一也十三月練二也<lb/>
　三年祥三也仁者居喪可以觀其知愛親知者居喪<lb/>
　則合道理强者居喪則能守其志節用禮以治喪事<lb/>
　用義以正喪禮則是孝子弟弟貞婦也<lb/>
　藍田吕氏曰父母之喪其大變有三始死至于三月<lb/>
　一也十三月而練二也三年而祥三也莫不執喪也<lb/>
　善於此者難莫不善其始也善於終者難故終兹三<lb/>
<pb n="38b"/>
　節以善喪稱者則孝子弟弟貞婦可得而知也惻怛<lb/>
　痛疾悲哀志懑非仁者之篤於愛則不能也然哭踊<lb/>
　無節喪朞無數服不别精粗位不别賔主乃野人夷<lb/>
　狄直情徑行者其知不足道也哀之發於容體發於<lb/>
　聲音發於言語發於飲食發於居處發於衣服輕重<lb/>
　有等變除有等至于襲含斂殯之具賔客弔哭之文<lb/>
　無所不中於禮非知者之明於理則不能也然有其<lb/>
　文矣實不足以稱之有其始矣力不足以終之其强<lb/>
<pb n="39a"/>
　不足道也喪事不敢不勉此强有志者之所能也故<lb/>
　古之善觀人者察其言動之所趨而知其情驗其行<lb/>
　事之所久而知其徳親喪者人之所自致者也哭死<lb/>
　而哀非為生者則其仁可知矣生事之以禮死葬之<lb/>
　以禮祭之以禮則其知可知矣先王制禮不敢不及<lb/>
　則其强可知矣故君子之觀人常於此而得之<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百三十八</head>
    <p>
<pb n="1a"/>
欽定四庫全書<lb/>
　禮記集說卷一百三十八　　宋　衛湜　撰<lb/>
子曰仁之為器重其為道逺舉者莫能勝也行者莫能<lb/>
致也取數多者仁也夫勉於仁者不亦難乎是故君子<lb/>
以義度人則難為人以人望人則能者可知己矣子曰<lb/>
中心安仁者天下一人而已矣大雅曰德輶如毛民鮮<lb/>
克舉之我儀圖之惟仲山甫舉之愛莫助之<lb/>
　鄭氏曰取數多者言計天下之道仁居其多以義度<lb/>
<pb n="1b"/>
　人言以先王成法儗度人則難中也當以時人相比<lb/>
　方耳輶輕也鮮罕也儀匹也圖謀也愛猶惜也言德<lb/>
　之輕如毛耳人皆以為重罕能舉行之者作此詩者<lb/>
　周宣王之大臣也言我之匹謀之仲山甫則能舉行<lb/>
　之美之也惜乎時人無能助之者言賢者少<lb/>
　孔氏曰引詩大雅烝民之篇此詩美宣王之大臣仲<lb/>
　山甫以明行仁者少也<lb/>
　横渠張氏曰仁道至不可盡但取分數多者為仁如<lb/>
<pb n="2a"/>
　九德德多者益賢又曰中心安仁者天下一人而已<lb/>
　蓋責己一身當然爾<lb/>
　藍田吕氏曰舉莫能勝行莫能致勉之者之為難也<lb/>
　以義度人者盡義以度人者也以人望人者舉今之<lb/>
　人相望也盡義以求人非聖人不足以當之故難為<lb/>
　人舉今之人相望則大賢愈於小賢小賢愈於不賢<lb/>
　故賢者可知己矣此亦以數而言仁也君子之自待<lb/>
　必全盡而後已中心安仁者天下一人而已聖人之<lb/>
<pb n="2b"/>
　任也雖未至焉不敢不勉不以世莫之助而不為故<lb/>
　曰惟仲山甫舉之　又曰有己則喪其為仁矣天下<lb/>
　非吾體忘已則反得吾仁天下為一人故克己復禮<lb/>
　昔之所喪今復得之非天下歸仁者歟安仁者以天<lb/>
　下為一人而已<lb/>
　嚴陵方氏曰器若器用之器道若道路之道勝言勝<lb/>
　其任致言致其至舉若手舉行若足行論語曰士不<lb/>
　可以不𢎞毅任重而道逺仁以為己任不亦重乎死<lb/>
<pb n="3a"/>
　而後已不亦逺乎其言正與此合儒行言温良之本<lb/>
　敬慎之地寛裕之作孫接之能禮節之節言談之文<lb/>
　歌樂之和分散之施其用雖不同至於本乎仁則一<lb/>
　也孟子言天子之保四海諸侯之保社稷大夫之保<lb/>
　宗廟士庶人之保四體其位雖不同至於本乎仁亦<lb/>
　一也孔子言郊社之於鬼神嘗禘之於昭穆饋奠之<lb/>
　於死喪射鄉之於鄉黨食饗之於賔客其禮雖不同<lb/>
　至於本乎仁亦一也茲非取數之多乎以其數之多<lb/>
<pb n="3b"/>
　此勉於仁者所以為難也上言以義則知下言以人<lb/>
　者仁也下言以人則知上言以義者己也以己所能<lb/>
　而度人則天下無全人故曰則難為人以仁之術而<lb/>
　望人則不求備於人故曰則賢者可知所謂賢者賢<lb/>
　於人也與某賢於某猶賢乎己之賢同則彼善於此<lb/>
　而已若夫以義度人彼雖有善於此固不足以知之<lb/>
　矣此言以人望人中庸言以人治人何也治人者存<lb/>
　乎政望人者存乎心言雖不同所以為仁之術則一<lb/>
<pb n="4a"/>
　而已中心安仁即仁者安仁也與前所言義同<lb/>
　馬氏曰子曰我欲仁斯仁至矣又曰有能一日用其<lb/>
　力於仁矣乎我未見力不足者而云舉者莫能勝行<lb/>
　者莫能致何也此言有抑揚之理也蓋仁之道自其<lb/>
　本而言之仁在我也在我者易以勉自其仁之成名<lb/>
　而言之唯中心安仁者能之則是勉於仁者蓋亦難<lb/>
　矣<lb/>
　石林葉氏曰修身以仁為守其譬則器也用為己任<lb/>
<pb n="4b"/>
　則器重行己以仁為達其譬則道也死而後已則其<lb/>
　道逺雖重而莫能勝也亦曰德輶如毛鮮克舉之雖<lb/>
　逺而莫能致也亦曰為仁由己而由人乎哉蓋人盡<lb/>
　仁道則取數常多也勉於仁者為難亦非難也君子<lb/>
　以其難故不以義度人以其不難故以人望人義則<lb/>
　能斷斷以義則責人也詳人則中人而已矣以中人<lb/>
　待天下則責人也略唯其詳略不同故賢者可知<lb/>
　延平周氏曰己以義而度人則雖曰公也然天下之<lb/>
<pb n="5a"/>
　人才常患乎不足故曰難為人以中人而望人則雖<lb/>
　曰恕也然天下之人有善有否者亦無以逃於我故<lb/>
　曰賢者可知己矣中心安仁者由仁而行非行仁者<lb/>
　也此天下所以一人而止<lb/>
　四明沈氏曰聖人恐天下以仁為有限量故使之雖<lb/>
　沒身不可已器雖重未有不可舉道雖逺未有不可<lb/>
　致言重不言重多少言逺不言逺多少此正聖人不<lb/>
　欲以仁之定體示人欲使人孜孜不已也若說仁之<lb/>
<pb n="5b"/>
　定體在是雖重雖逺未有不可舉而行者纔到彼則<lb/>
　執仁在是更不進步矣仁以為己任不亦重乎死而<lb/>
　後已不亦逺乎此曽子之見爾故說仁有限量己字<lb/>
　任字可見聖人見仁所以異於曽子<lb/>
　金華應氏曰前言仁之重且逺而不可以全責故以<lb/>
　人望人隨其力量所至又恐人自恕望望然以仁為<lb/>
　不可企及故又總叙而勸勉之安仁者雖獨立無儔<lb/>
　然德本甚輕人自鮮舉幸有能舉者當衆圖而共助<lb/>
<pb n="6a"/>
　仰髙勤行終其身而後已是其望於人者無已不容<lb/>
　有自恕之心也<lb/>
　山陰陸氏曰以義度人若春秋是已齊桓晉文皆罪<lb/>
　人也以諸侯望之可謂賢矣故曰春秋無義戰彼善<lb/>
　於此則有之<lb/>
　新安朱氏曰儀度也言我於是而謀度其人舉之者<lb/>
　惟仲山甫而已<lb/>
小雅曰髙山仰止景行行止子曰詩之好仁如此鄉道<lb/>
<pb n="6b"/>
而行中道而廢忘身之老也不知年數之不足也俛焉<lb/>
日有孳孳斃而后己子曰仁之難成久矣人人失其所<lb/>
好故仁者之過易辭也<lb/>
　鄭氏曰仰髙勤行者仁之次也景明也有明行者謂<lb/>
　古賢聖也中道而廢廢喻力極罷頓不能復行則止<lb/>
　也俛焉勤勞之貎斃仆也易辭辭猶解說也仁者恭<lb/>
　儉雖有過不為甚矣唯聖人無過<lb/>
　孔氏曰引小雅車牽刺幽王之詩言修德如髙山則<lb/>
<pb n="7a"/>
　人瞻仰之有景明之行則人仰行之證古昔賢聖能<lb/>
　行仁道後世瞻仰慕行是好愛仁德如此之甚也好<lb/>
　仁之甚鄉仁道而行力罷極而始休廢於中道忘己<lb/>
　身之衰老不覺知年數之不足猶行仁不止俛俛焉<lb/>
　勤勞每日孳孳唯力之斃仆而後已也仁之難成久<lb/>
　矣言仁道難成非始今日其來久矣人人謂天下衆<lb/>
　人由仁道不成無所依恃氏人由此不得其志意之<lb/>
　所好若仁道成人皆得所願也仁者有過易可以言<lb/>
<pb n="7b"/>
　辭解說以仁是善行也<lb/>
　横渠張氏曰不知年數之不足是夭壽不貳也仁則<lb/>
　不極其欲故為者難成仁所以難成止是恐各害其<lb/>
　嗜好故惡聞義理如管仲之於齊桓公可謂不失其<lb/>
　所好矣其終也幾不得保其首領　又曰人人失其<lb/>
　所好蓋人人有利欲之心與學正相背馳故學者莫<lb/>
　善乎寡欲子曰棖也慾焉得剛<lb/>
　藍田吕氏曰不以髙矣美矣為不可跂及而不勉故<lb/>
<pb n="8a"/>
　曰髙山仰止景行行止此所以不知年數之不足俛<lb/>
　焉日孳孳斃而後已鄉道而行中道而廢謂力不足<lb/>
　者非不為也力極罷頓不能復行則止也此皆自<lb/>
　待全盡之謂也君子之待人以人望人而已心誠鄉仁<lb/>
　人莫不取之又為之勸勉愧恥鑠之於外以移之此<lb/>
　仁之所以不難成也仁者之心公衆人之心私公則<lb/>
　所好者兼容博愛私則所好者克伐怨欲此人人失<lb/>
　其所好者也心誠鄉仁雖有過差其情則善不待辭<lb/>
<pb n="8b"/>
　而辨矣故曰仁者之過易辭<lb/>
　新安朱氏曰景行大道也行如字<lb/>
　嚴陵方氏曰王氏謂髙山出雲雨故澤加於民民頼<lb/>
　而仰之景行當於道故德加於民傚而行之詩人思<lb/>
　髙山之可仰景行之可行非好仁者疇或能之忘身<lb/>
　之老者即所謂不知老之將至是也斃而後已者即<lb/>
　所謂死而後已是也自人言之則好莫如仁人能好<lb/>
　仁則得其所好矣以其反此而失其所好此仁所以<lb/>
<pb n="9a"/>
　難成歟苟仁矣雖有過易辭也況無過乎以仁者之<lb/>
　過過於厚故也若周公使管叔監殷孔子謂哀公知<lb/>
　禮非無過也然周公之過過於愛親孔子之過過於<lb/>
　愛君為君親而有過此其所為易辭歟<lb/>
　延平周氏曰仁人之所好常過乎忠厚而不仁者之<lb/>
　所好常過乎刻薄故仁之所以難成也以天下皆失<lb/>
　其所好也唯仁者之所好獨過乎忠厚故其過為易<lb/>
　辭也<lb/>
<pb n="9b"/>
　馬氏曰山之髙不可不仰行之景不可不行小人之<lb/>
　過也必文又從而為之辭唯仁者之過未嘗辭而云<lb/>
　易之辭者蓋言其理也<lb/>
　山陰陸氏曰若今汝畫是畫非廢也人人失其所好<lb/>
　言人所好不在仁也仁之所以難成也<lb/>
　廬陵胡氏曰以仁為難成而好之不篤故曰失其所<lb/>
　好謂失其本心也仁人之過易辭者辭猶違也謂有<lb/>
　不善則知避之<lb/>
<pb n="10a"/>
　臨卭魏氏曰是章自仁有數而下以文王有聲之亂<lb/>
　為數世之仁以谷風之三為終身之仁於大雅取德<lb/>
　輶如毛之詩於小雅取髙山仰止之詩而繼之以子<lb/>
　曰詩之好仁如此鄉道而行中道而廢忘身之老也<lb/>
　不知年數之不足也嗚呼古之為詩者大抵若此春<lb/>
　秋卿大夫之所賦荅洙泗諸弟子之所講問子思孟<lb/>
　軻之所諷道豈必盡同而亦未嘗相戾也二五之運<lb/>
　窮古今越宇宙如一日雖千載殊時五方異感而其<lb/>
<pb n="10b"/>
　本則一故惟理明義精則聲入而心通氣感而機悟<lb/>
　所謂興觀羣怨隨遇有發豈必言自己出自齊魯韓<lb/>
　毛之說行而後之經生學士有耳目肺腸不能以自<lb/>
　用弃其德性之知以奔走於故訓之末師傳未泯則<lb/>
　猶有同異相較迨三家不傳而毛鄭孤立則耳目肺<lb/>
　腸又一惟鄭之聽矣髙山仰止景行行止言既知髙<lb/>
　之可仰又必行以至之騑騑雝雝蓋有見賢思齊不<lb/>
　肎自己之意故太史公引此詩亦曰雖不能至然心<lb/>
<pb n="11a"/>
　鄉往之然則夫子至漢儒皆同此義也必惟毛鄭之<lb/>
　聽以為疾襃姒而思賢女雖亦可通抑不亦甚固矣<lb/>
　乎<lb/>
子曰恭近禮儉近仁信近情敬讓以行此雖有過其不<lb/>
甚矣夫恭寡過情可信儉易容也以此失之者不亦鮮<lb/>
乎詩云温温恭人惟德之基<lb/>
　鄭氏曰不亦鮮乎言罕以此失之<lb/>
　孔氏曰禮主於敬故恭近禮儉不費用無害於物故<lb/>
<pb n="11b"/>
　近仁言語信實故近情儉易容者儉則寡求故易容<lb/>
　也所引詩大雅抑之篇結上文恭近禮也<lb/>
　藍田吕氏曰恭儉信未足以為仁而仁者之資也恭<lb/>
　則不侮得禮之意近乎禮矣儉則不奪得仁之意近<lb/>
　乎仁矣言語必信存心正行近乎情矣三者之行不<lb/>
　私於己又以敬讓行之郷乎仁矣雖有過差其情則<lb/>
　善故不甚矣蓋不侮人則人亦不侮其過寡矣近乎<lb/>
　情則不志於欺斯可信矣不奪仁則知足斯易容矣<lb/>
<pb n="12a"/>
　如是而失之者鮮矣可與進於德矣故曰温温恭人<lb/>
　惟德之基雖未成德斯德之基矣<lb/>
　馬氏曰恭則不侮人不侮人者禮也而未盡禮之道故<lb/>
　恭近禮儉則不奪人不奪人者仁也而未盡仁之道<lb/>
　故儉近仁信則不欺於物不欺於物者情也而未盡<lb/>
　情之道故近情情猶言實也中以恭儉信為守而行<lb/>
　之以敬讓故此雖有過其不甚矣恭而不與物競故<lb/>
　寡過物之所以不可信以其虚也有其實則可信儉<lb/>
<pb n="12b"/>
　則寡於欲而易以處故易容<lb/>
　延平周氏曰情實也恭先之儉次之而信終之者恭<lb/>
　儉待信而後成也以情間於恭儉者恭儉以信為主<lb/>
　山陰陸氏曰恭不近禮則足儉不近仁則鄙信不近<lb/>
　情則偽情可信若柯之盟伐原徙木之信豈可信也<lb/>
　哉以此失之如此猶不能無失也<lb/>
　講義曰夫不侮人以為恭不奪人以為儉不欺人<lb/>
　以為信皆行之美者也然猶不自以為美而敬以行<lb/>
<pb n="13a"/>
　之不敢怠惰遜以行之不敢陵暴宜其可立於無過<lb/>
　之地矣然有時而未免於過者或過於恭而有巽在牀<lb/>
　下之譏或過於儉而有儉不中禮之制或過於信而<lb/>
　無信近於義之美雖曰有過必不為己甚者其視夫<lb/>
　驕矜奢侈言詐之徒則有間矣考之於易曰行過乎<lb/>
　恭用過乎儉所以著於小過議獄緩死所以著於中<lb/>
　孚說者以為信發於中雖過可亮者歟<lb/>
　嚴陵方氏曰夫得則為當失則為過過之不甚由其<lb/>
<pb n="13b"/>
　失之鮮而已故始言過而終又言失焉<lb/>
子曰仁之難成久矣唯君子能之是故君子不以其所<lb/>
能者病人不以人之所不能者愧人是故聖人之制行<lb/>
也不制以己使民有所勸勉愧恥以行其言禮以節之<lb/>
信以結之容貌以文之衣服以移之朋友以極之欲民<lb/>
之有壹也小雅曰不愧于人不畏于天<lb/>
　鄭氏曰惟君子能之言能成人道者少也病人愧人<lb/>
　謂罪咎之聖人之制行以中人為制則賢者勸勉不<lb/>
<pb n="14a"/>
　及者愧恥其言乃行也移猶廣大也極致也壹謂專<lb/>
　心於善不愧於人不畏於天言人有所行當慙怖於<lb/>
　天人也<lb/>
　孔氏曰君子不以己之所能使他人必能若他人不<lb/>
　能則為困病若人力所不能必欲使之能行人不能<lb/>
　則以為愧恥故不以人所不能困人亦仁者之行也<lb/>
　朋友以極之謂相勉勵以極致於道也自禮以節之<lb/>
　以下所以欲民之專心壹意於善道也引小雅何人<lb/>
<pb n="14b"/>
　斯蘇公刺暴公之詩<lb/>
　藍田吕氏曰人失其所好此人所以難成君子責人<lb/>
　以恕而成人有道則仁不難成矣故曰唯君子能之<lb/>
　君子固賢於衆人矣君子之所能衆人必有不能者<lb/>
　矣使衆人傚己之所能則病矣使衆人自彰其不能<lb/>
　則愧矣故聖人制行以立教必與天下共之以天下<lb/>
　之所能行者為之法所以為達道也曽子執親之喪<lb/>
　水漿不入口者七日此曽子之所能也水漿不入口<lb/>
<pb n="15a"/>
　者三日此衆人之所能也故喪以三日為節則不取<lb/>
　乎七日此所謂不制以己也唯不制乎已故民知跂<lb/>
　乎此而有所勸勉知不及乎此而有所愧恥則於此<lb/>
　人也知所尚矣非特此也凡可以外鑠者無不用也<lb/>
　制禮以節其行而使之齊立信以結其志而使之固<lb/>
　其容貌必稱其志其衣服必稱其容衣服如是之備<lb/>
　則容貌必移而稱其衣容貌如是之文中心必有其<lb/>
　實朋友者切磋相成至於極而後已則一道德以同<lb/>
<pb n="15b"/>
　俗矣蓋修其外則知愧于人修其内則知畏于天故<lb/>
　曰不愧于人不畏于天<lb/>
　嚴陵方氏曰上言不以人之所不能者愧人此又曰<lb/>
　使民有所愧恥以行其言蓋人之所不能者非中道<lb/>
　故也文之則以飾其質移之則以改其容極之則以<lb/>
　致於道<lb/>
　馬氏曰仁所以難成者以人人失其所好唯君子先<lb/>
　得我心之所同而不失其所好君子獨得我心之所<lb/>
<pb n="16a"/>
　同則至於難繼故君子己雖能不以己之能者病人<lb/>
　人雖不能不以人之所不能者愧人故制行不以己<lb/>
　民之賢者有所勸勉不肖者有所愧恥以行其言言<lb/>
　從而行之此行不違言之意也自禮以節之至欲民<lb/>
　之有壹者此言聖人制行不以己之法也夫不足則<lb/>
　儉有餘則侈人之常情也故有禮以節之僨驕而不<lb/>
　可繫者其唯人心乎故有由中之信以結之此所以<lb/>
　正於内又不可不文於外故容貌以文之衣服以移<lb/>
<pb n="16b"/>
　之然外不可以不資之以友故朋友以極之自天子<lb/>
　以至於庶人未有不須友而成也聖人之教人俯仰<lb/>
　之間無所愧怍故引詩之辭以況之詩之意非如此<lb/>
　蓋說詩者不以辭害意<lb/>
　山陰陸氏曰病人不能愧人能之人則能之而己不<lb/>
　能雖愧於人可也勸勉愧恥以行其言者孔子曰古<lb/>
　者言之不出恥躬之不逮也衣服以移之者孔子曰<lb/>
　衰麻苴杖者志不存乎樂非耳弗聞服使然也黼黻<lb/>
<pb n="17a"/>
　衮冕者容不䙝慢非性矜莊服使然也是之謂移若<lb/>
　夫極之之道則是在朋友故曰責善朋友之道也道<lb/>
　而弗牽開而弗逹師之事也<lb/>
　石林葉氏曰君子不以所能病於人不以所不能愧<lb/>
　人要之成人道而已故易知周乎萬物而道濟乎天<lb/>
　下知周乎萬物者極髙明也道濟乎天下者道中庸<lb/>
　也極髙明則己之所能人有所不能道中庸則能者<lb/>
　知所勸勉不能者知所愧恥此人道所以成也然非<lb/>
<pb n="17b"/>
　禮則中庸無以立非信則言有時而窮故禮以節之<lb/>
　信以結之然後人知恥有其德而無其辭恥有其辭<lb/>
　而無其德正德以禮而人無恠行矣修辭以信而人<lb/>
　無異言矣然而容貌不飾則行或至於恠衣服不禁<lb/>
　則言或至於異故容貌以文之衣服以移之而後人<lb/>
　恥有其容而無其辭恥有其服而無其容此民所以<lb/>
　不貳其行而道德所以一也人未有不須友以成故<lb/>
　以處其終禮者君子小人所共由故以處其始子思<lb/>
<pb n="18a"/>
　言中庸而繼之以崇禮周官本俗安萬民而繼之以<lb/>
　聨朋友亦此意也<lb/>
　延平周氏曰君子不以一己之所能而使天下之人<lb/>
　以其難及為病亦不以衆人之所不能而使天下之<lb/>
　人以其難及為愧是以立乎中道而使能者皆得以<lb/>
　從之禮以節之所以壹其情信以結之所以壹其心<lb/>
　容貌以文之所以壹其體衣服以移之所以壹其俗<lb/>
　朋友以極之所以壹其道<lb/>
<pb n="18b"/>
　横渠張氏曰制行以己非所以同乎仁<lb/>
　講義曰惻隱之心人皆有之然而仁之難成久矣者<lb/>
　何也知者過之愚者不及而仁之道所以不行賢者<lb/>
　過之不肖者不及而仁之道所以不明如是則仁之<lb/>
　難成非但今也唯君子能之者蓋一出於中而已一<lb/>
　出於中則己能者不責人以其所難而使之病人所<lb/>
　不能者不強人以其所短而使之愧此君子之中庸<lb/>
　推而上之聖人應世立教何以異此是以其制行也<lb/>
<pb n="19a"/>
　必以中道與衆共由使人有所勸勉則欲罷不能者<lb/>
　有矣有所愧恥則恥不若人者有矣書曰不協于極<lb/>
　不罹于咎皇則受之所以時人斯其惟皇之極也先<lb/>
　王盛時人心既定而谷風俗薄之變不作則所以壹<lb/>
　民者蓋著矣後世用民不壹鳲鳩所以刺時民德歸<lb/>
　壹都人士所以思古<lb/>
　金華應氏曰仁道深逺無窮而人之氣稟薄弱有限<lb/>
　苦其難而茫無所尚則懈矣是五者輔導而夾持之<lb/>
<pb n="19b"/>
　則趨嚮歸壹而善心純固縱其有所懈怠自無愧畏<lb/>
　而欲為惡獨不愧于人而畏于天乎言天人之理昭<lb/>
　布森列甚可愧而畏也<lb/>
是故君子服其服則文以君子之容有其容則文以君<lb/>
子之辭遂其辭則實以君子之德是故君子恥服其服<lb/>
而無其容恥有其容而無其辭恥有其辭而無其德恥<lb/>
有其德而無其行是故君子衰絰則有哀色端冕則有<lb/>
敬色甲胄則有不可辱之色詩云惟鵜在梁不濡其翼<lb/>
<pb n="20a"/>
彼記之子不稱其服<lb/>
　鄭氏曰遂其辭遂猶成也無其行謂不行其德鵜鵜<lb/>
　胡汚澤也汚澤善居泥水中在魚梁以不濡汚其翼<lb/>
　為才如君子以稱服為德<lb/>
　孔氏曰實猶充也所引詩曹風候人刺曹共公也言<lb/>
　君子内外皆須相稱彼記記語辭也<lb/>
　藍田吕氏曰此皆修其外以移其内率法而强之者<lb/>
　也及其成也知畏於天則與中心憯怛者一也鵜胡<lb/>
<pb n="20b"/>
　善居汚澤之中捕魚以為食者也不濡其翼則不得<lb/>
　食梁者魚梁也人之所以捕魚者也鵜之求食不之<lb/>
　澤而之梁無濡翼之勞坐得其食如人之無德無功<lb/>
　而受顯服者也故服之不稱其德異乎鵜者未之有<lb/>
　也<lb/>
　延平周氏曰服其服而能文以君子之容者然後可<lb/>
　以服先王之法服有其容而又文以君子之辭者然<lb/>
　後可以守先王之法言遂其辭而能實以君子之德<lb/>
<pb n="21a"/>
　者然後可以行先王之德行衰絰有哀色端冕有敬<lb/>
　色甲胄有不可辱之色君子不失色於人如此<lb/>
　嚴陵方氏曰無其容則不足以稱其服無其辭則不<lb/>
　足以道其容無其德則不足以副其辭無其行則不<lb/>
　足以成其德此四者皆君子之所恥也易曰君子以<lb/>
　成德為行日可見之行也則德成乎行可知衰者齊<lb/>
　衰斬衰絰者首絰腰絰是皆喪服也端者𤣥端之類<lb/>
　冕者衮冕之類皆祭服也甲以被體胄以加首皆兵<lb/>
<pb n="21b"/>
　服也<lb/>
　馬氏曰上言衣服以移之故君子服其服則文以君<lb/>
　子之容蓋人之所以為人在於正容體齊顔色順辭<lb/>
　令服備然後可以責此故君子服其服則文以君子<lb/>
　之容有其容則文以君子之辭蓋有德者必有言有<lb/>
　言者未必有其德故遂其辭又實以君子之德詩曰<lb/>
　抑抑威儀惟德之隅傳曰德行忠信裏也威儀文辭<lb/>
　表也君子之於表裏唯其稱而已矣<lb/>
<pb n="22a"/>
　石林葉氏曰君子之於喪無不哀非特衰絰而後有<lb/>
　哀色於事無不敬非特端冕而後有敬色於身未嘗<lb/>
　可辱非特甲胄而後有不可辱之色其所以制為之<lb/>
　服者道中庸也故自服其服而下皆稱君子然則禮<lb/>
　以節之信以結之容貌以文之皆中庸之事而衣服<lb/>
　乃為之始終何也蓋道德之所以一者未嘗不在於<lb/>
　衣服王制禁異服周官同衣服皆在於此故以成始<lb/>
　亦以成終也<lb/>
<pb n="22b"/>
子言之君子之所謂義者貴賤皆有事於天下天子親<lb/>
耕粢盛秬鬯以事上帝故諸侯勤以輔事於天子<lb/>
　鄭氏曰言無事而居位食禄是不義而富且貴<lb/>
　孔氏曰自此至便人一節明天子以下各有其事又<lb/>
　明舜禹文王周公之德皆能上事天帝下庇四方天<lb/>
　子事上帝諸侯事天子是貴賤皆有事於天下案小<lb/>
　宰注云天地大神至尊不祼此祭上帝有秬鬯者凡<lb/>
　鬯有二若和之以鬱謂之鬱鬯鬱人所掌是也祭宗<lb/>
<pb n="23a"/>
　廟則用以灌也若不和鬱謂之秬鬯鬯人所掌是也<lb/>
　謂五齊之酒以秬黍為之以芬芳調暢故言秬鬯得<lb/>
　以事上帝<lb/>
　金華應氏曰義者截然正方而無偏私唯知賤之事<lb/>
　貴而不知貴之率賤豈所謂絜矩之道乎故天子竭<lb/>
　力致敬以尊乎上帝則諸侯亦服勤以輔事乎天子<lb/>
　長樂劉氏曰下之事上賤之事貴當有實行乃稱其<lb/>
　宜故曰君子之所謂義者貴賤皆有事於天下謂有<lb/>
<pb n="23b"/>
　實功實德以極天下之宜以盡生民之性乃謂之義<lb/>
　非徒然也<lb/>
　馬氏曰君子之所謂義者事之制而制之得其宜之<lb/>
　謂也有宜於貴必有宜於賤故古之人所惡於上無<lb/>
　以使下所惡於下無以事上凡以此也天子使諸侯<lb/>
　勤以輔上在我必先自盡然後可以責此故天子親<lb/>
　耕粢盛秬鬯以事上帝夫以天子之尊非不足於耕<lb/>
　也蓋身致其誠信而示其嚴上之禮也故諸侯以輔<lb/>
<pb n="24a"/>
　事天子亦有嚴上之禮也<lb/>
　延平周氏曰禮有經則貴賤莫得同義有權則時或<lb/>
　同之此天子所以有親耕也以天子而親耕則天下<lb/>
　之民莫不樂於耕而不自知也及用其親耕之粢盛<lb/>
　秬鬯以事於上帝則天下之諸侯莫不輔事於上而<lb/>
　不自知也<lb/>
　講義曰以義制事楊子曰事得其宜之謂義凡言義<lb/>
　者未有不見之於事凡言事者未有不歸之於義是<lb/>
<pb n="24b"/>
　以貴賤皆有事於天下乃君子之所謂義也以君臣<lb/>
　之義言之天子親耕藉田為粢盛以充簠簋為秬鬯<lb/>
　以實尊彞周禮言凡祀大神則大宗伯奉王齍涖玉<lb/>
　鬯則天子之事上帝固有粢盛秬鬯矣天子之所以<lb/>
　自致者如此為諸侯者所以竭勤勞駿奔走患則扞<lb/>
　之愾則敵之朝夕圖事宗以陳謨覲以比功遇以協<lb/>
　慮制度衣服不敢不正山川神祇不敢不舉宗廟不<lb/>
　敢不順禮樂不敢不從其摯有等其貢有常此諸侯<lb/>
<pb n="25a"/>
　勤以輔事天子之實也然則天子所以事上帝即諸<lb/>
　侯所以事天子其義一也<lb/>
　嚴陵方氏曰司尊彞言大旅存之而已則不祼可知<lb/>
　若王制詩書所言秬鬯則亦鬱鬯而已蓋鬱亦以秬<lb/>
　為本每言圭瓉以此<lb/>
　山陰陸氏曰天地大神不祼此言秬鬯者是陳之而<lb/>
　已蓋禮之敬文也其他祭祀蓋亦如此<lb/>
　藍田吕氏曰自此至自謂便人一章言君子之義以<lb/>
<pb n="25b"/>
　仁禮事上以仁禮使下事上者不可以不事事使下<lb/>
　者不可以不自治故貴賤皆有事於天下親耕粢盛<lb/>
　秬鬯以事上帝雖天子必有事焉況於諸侯乎所謂<lb/>
　義者不可以不事事故也名之浮於行則失實失實<lb/>
　者身且不信何以使民故先王制行以諡死尊死者<lb/>
　之名而易之雖身兼數善猶取一善而名之如文王<lb/>
　非無武武王非無文止取其一以為諡唯恐名浮於<lb/>
　行以欺於民此使下不可以不自治者也仁者忘己<lb/>
<pb n="26a"/>
　以與天下共者也其事上也雖有庇民之大德不敢<lb/>
　有君民之心故不自尚其事不自尊其身小心而畏<lb/>
　義求以事君而已此忘己而事上者也其使下也雖<lb/>
　有庇民之大德亦不敢以君道自有故不自大其事<lb/>
　不自尚其功以求下賢而已此忘己而使下者也有<lb/>
　大德者易於忘己而使下難於忘己而事上非舜禹<lb/>
　文王周公不足以當之故曰仁之厚也役用也恭者<lb/>
　不侮儉者不奪忘己而與天下共者也推是心也求<lb/>
<pb n="26b"/>
　以用仁其近之矣信者不欺讓者不争篤實而卑遜<lb/>
　非先王之德行而不行也推是心也求以用禮其無<lb/>
　過矣君子之事上也以仁與禮其使下也亦以仁與<lb/>
　禮而已不自尚其事不自尊其身儉於位而寡於欲<lb/>
　者儉也有信存焉讓於賢卑已而尊人小心而畏義<lb/>
　求以事君者讓也有恭存焉故以仁禮事其上者主<lb/>
　於儉與讓而信恭存焉不自大其事不自尚其功以<lb/>
　求處情者信也有儉存焉過行弗率以求處厚彰人<lb/>
<pb n="27a"/>
　之善而美人之功以求下賢者恭也有讓存焉故以<lb/>
　仁禮使其下者主於信與恭而儉讓存焉故恭儉以<lb/>
　求役人信讓以求役禮交相為用而不可亂也以此<lb/>
　事上受天之命矣以此使下民之攸歸矣天命難諶<lb/>
　者也得不得猶不敢知而聽之又不敢以事而易其<lb/>
　志則又仁之厚矣民情易見者也民所以敬尊於我<lb/>
　有可致之道故也此使下之報所以異於事上之報<lb/>
　天人之勢不同也以仁禮事上莫如舜禹文王周公<lb/>
<pb n="27b"/>
　以仁禮使下莫如后稷舜之事堯禹之事舜皆將以<lb/>
　天下而授之而舜慎徽五典納于百揆賔于四門納<lb/>
　于大麓禹思日孜孜啓<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>予弗子惟荒度土功皆<lb/>
　䖍修臣職不敢懈也文王三分天下有其二猶服事<lb/>
　殷周公攝政七年而復子明辟四聖人者皆有君民<lb/>
　之大德有事君之小心得乎仁禮之至者也小心柔<lb/>
　道也以柔道事上鮮不獲福猶葛藟之施於條枚以<lb/>
　柔而附上上無有不受也后稷之教民稼穡無此疆<lb/>
<pb n="28a"/>
　爾界天下之利萬世之功也其為烈也非一手一足<lb/>
　之所能及也然猶不自以為功自謂便習是事之人<lb/>
　而已利及天下後世仁也唯欲行之浮於名禮也與<lb/>
　夫有君民之大德有事君之小心者易地皆然此使<lb/>
　下得乎仁禮之至者也<lb/>
子曰下之事上也雖有庇民之大德不敢有君民之心<lb/>
仁之厚也是故君子恭儉以求役仁信讓以求役禮不<lb/>
自尚其事不自尊其身儉於位而寡於欲讓於賢卑已<lb/>
<pb n="28b"/>
而尊人小心而畏義求以事君得之自是不得自是以<lb/>
聽天命詩曰莫莫葛藟施于條枚豈弟君子求福不回<lb/>
其舜禹文王周公之謂與有君民之大德有事君之小<lb/>
心詩云惟此文王小心翼翼昭事上帝聿懐多福厥德<lb/>
不回以受方國<lb/>
　鄭氏曰庇覆也無君民之心是思不出其位役之言<lb/>
　為也求以事君者欲成其忠臣之名也得之自是不<lb/>
　得自是言不易道徼禄利也豈樂也弟易也言樂易<lb/>
<pb n="29a"/>
　之君子其求福修德以俟之不為回邪之行以要之<lb/>
　如葛藟之延蔓於條枚是其性也昭明也上帝天也<lb/>
　聿述也懐至也言述行上帝之德以至於多福也方<lb/>
　四方也受四方之國謂王天下<lb/>
　孔氏曰君子既有庇民之大德不敢有君民之心是<lb/>
　其心仁厚故恭敬節儉以求為仁信實退讓以求為<lb/>
　禮不問利禄得之與失恒行其是不茍易其道也莫<lb/>
　莫葛藟此大雅旱麓美文王之詩舜禹文王周公有<lb/>
<pb n="29b"/>
　君民之大德有事君之小心常能畏懼是不回也又<lb/>
　引大雅大明美文王周公之詩證上求福不回也<lb/>
　馬氏曰此經言下事上之義雖有庇民之大德以其<lb/>
　有君人之道不敢有君民之心以其處事人之任而<lb/>
　其理固當如此自非仁厚不足以及此自君子恭儉<lb/>
　以求役仁至求以事君此命之在我也命之在我故<lb/>
　君子求之至於不獲乎上命之在外者也命之在外<lb/>
　故君子聽之而已得之亦由道不得亦由道故曰以<lb/>
<pb n="30a"/>
　聽天命<lb/>
　講義曰聖人之應世有能為天下之德而無欲為天<lb/>
　下之心有能為天下之德此其在人者不敢不勉無<lb/>
　欲為天下之心此其在天者不敢不聽德有以庇民<lb/>
　則愛人而思以被其澤兼愛之道也心不敢以君民<lb/>
　則愛己而思以全其身自愛之道也非仁之厚者其<lb/>
　孰能與於此恭則不侮仁於愛身儉則不奪仁於愛<lb/>
　物二者之於仁有其質矣乃可以求從事於仁故曰<lb/>
<pb n="30b"/>
　以求役仁信則不疑於禮可以學讓則不争於禮為<lb/>
　之端二者之於禮有其質矣乃可以求從事於禮故<lb/>
　曰以求役禮<lb/>
　延平周氏曰恭儉者依於仁者也信讓者履於禮者<lb/>
　也方其以恭儉而依於仁則未能役仁乃求役於仁<lb/>
　者也方其以信讓而履於禮則未能役禮乃求役於<lb/>
　禮者也然求之有道得之有命而君子果以求之為<lb/>
　可必耶君子之於外物也未嘗以其有命而廢吾之<lb/>
<pb n="31a"/>
　所謂道者也君子之於君也以不求求之故不自尚<lb/>
　其事不自尊其身之類但行之於己施之於人則雖<lb/>
　曰不求於事君而乃所以求事君者也故曰得之自<lb/>
　是不得自是以聽天命<lb/>
　嚴陵方氏曰仁不止於恭儉恭儉可以為仁之用而<lb/>
　已禮不止於信讓信讓可以為禮之用而已故每以<lb/>
　役言之也求役者求為仁禮之義也事雖可尚但為<lb/>
　人所尚而已未嘗自尚之也身雖可尊但為人所尊<lb/>
<pb n="31b"/>
　而已未嘗自尊之也儉於位則非貪夫位也寡於欲<lb/>
　則非慕夫禄也讓於賢則非争其名也卑己故能尊<lb/>
　人小心故能畏義君子之能此者豈他求哉求以事<lb/>
　君而己以是事君而得君者義也以是事君而不得<lb/>
　君者則有命存焉古之人有行之者舜禹文王周公<lb/>
　而已蓋舜之事堯禹之事舜文王之事紂周公之事<lb/>
　成王有君民之大德又有事君之小心故也前曰庇<lb/>
　民者止足以覆物君民者又足以命物若舜禹之受<lb/>
<pb n="32a"/>
　禪文王之受命周公之攝政皆君民之事也雖然豈<lb/>
　嘗有是心哉<lb/>
　山陰陸氏曰役講如行役之役儉於位而寡於欲羔<lb/>
　羊所謂在位皆節儉正直者也孔子曰管氏有三歸<lb/>
　官事不攝焉得儉失是矣<lb/>
　石林葉氏曰仁過乎恭用過乎儉非以求仁求所以<lb/>
　役仁者也故不自尚其事儉於事而寡於欲皆役仁<lb/>
　之事也信為之本讓為之末不足以盡禮求所以役<lb/>
<pb n="32b"/>
　禮者也故不自尊其身讓於賢卑己以尊人皆役禮<lb/>
　之事也仁以自愛禮以自敬而事君有義而已矣故<lb/>
　小心而畏義求以事君所以知人得之不得自是以<lb/>
　聽天命所以知天古之聖人未有不由此而得譽於<lb/>
　天下而獨言舜禹文王周公者蓋為臣有事君之小<lb/>
　心而天子又薦之於天唯舜禹為有命為臣而有君<lb/>
　民之大德天子不薦之於天唯文王周公為有義豈<lb/>
　弟君子民之父母求福不回義也厥徳不回以受方<lb/>
<pb n="33a"/>
　國命也若湯武則反其常分亦義之變所以不及言<lb/>
　也<lb/>
　藍田吕氏曰說見前<lb/>
子曰先王諡以尊名節以壹惠恥名之浮於行也是故<lb/>
君子不自大其事不自尚其功以求處情過行弗率以<lb/>
求處厚彰人之善而美人之功以求下賢是故君子雖<lb/>
自卑而民敬尊之<lb/>
　鄭氏曰諡者行之迹也名者謂聲譽也言先王論行<lb/>
<pb n="33b"/>
　以為諡以尊名者使聲譽可得而尊信也壹讀為一<lb/>
　惠猶善也言聲譽雖有衆多者節以其行一大善者<lb/>
　為諡耳在上曰浮君子勤行成功聲譽踰行是所恥<lb/>
　也率循也過行不復循行猶不貳過也自卑而民敬<lb/>
　尊之言謙者所以成行立德也<lb/>
　孔氏曰此又廣明君子名行相副卑己尊人之義諡<lb/>
　謂諡號列生時之行迹作諡以尊敬生前之聲名傳<lb/>
　於後世也大謂誇大既不欲行過於名故不自誇大<lb/>
<pb n="34a"/>
　其所為之事不自加尚其所為之功名所以求處情<lb/>
　實不欲虚為矯飾也<lb/>
　横渠張氏曰節以壹惠惠字必是古德字<lb/>
　嚴陵方氏曰生則有名死則有諡有諡則諱其名矣<lb/>
　故曰諡以尊名檀弓言公叔文子之子請諡而曰請<lb/>
　所以易其名者蓋謂是矣諡以誄行而為之然行不<lb/>
　一也諡有所不勝言特以所隆者之一端而為之節<lb/>
　爾故曰節以壹惠若文王之為文武王之為武此皆<lb/>
<pb n="34b"/>
　壹惠之道也行雖多而節之以惠則民不浮於行矣<lb/>
　孟子曰聲聞過情君子恥之自大自尚者近於偽故<lb/>
　不自大其事不自尚其功以求處情人之過也多過<lb/>
　於薄又況過而不改者乎故過行弗率以求處厚蔽<lb/>
　人之善害人之功是妬賢而已故彰人之善美人之<lb/>
　功以求下賢凡此皆自卑之道也揚子曰自下者人<lb/>
　髙之易曰卑而不可踰故曰君子雖自卑而民敬尊<lb/>
　之<lb/>
<pb n="35a"/>
　山陰陸氏曰有惠而無節以壹之則臣得以惠其上<lb/>
　子得以惠其親孟子曰名之曰幽厲雖孝子慈孫百<lb/>
　世不能改也如貞惠文子諡至於三亦非所謂節以<lb/>
　壹惠者也故後不言貞惠者文足以兼之<lb/>
　石林葉氏曰諡者行之迹迹其行以分善惡則小大<lb/>
　曲直無不盡故曰諡以尊名節以壹惠蓋上之惠賜<lb/>
　既已均一而節則善惡可以諡見名亦不浮於行者<lb/>
　也君子臨事而懼則無自大成功不居則無自尚所<lb/>
<pb n="35b"/>
　以篤其情而已矣故曰以求處情用過乎儉喪過乎<lb/>
　哀非以率人亦躬自厚而已矣故曰以求處厚善在<lb/>
　内則彰之功在外則美之以卑己尊人而已矣故曰<lb/>
　求以下賢<lb/>
　馬氏曰自大其事適所以小也自尚其功適所以卑<lb/>
　也處情者居其實而不居其華也此皆求以處情而<lb/>
　已<lb/>
　藍田吕氏說見前<lb/>
<pb n="36a"/>
子曰后稷天下之為烈也豈一手一足哉唯欲行之浮<lb/>
於名也故自謂便人<lb/>
　鄭氏曰烈業也言后稷造稼穡天下世以為業豈一<lb/>
　手一足喻用之者多無數也自謂便人言其謙也辟<lb/>
　仁聖之名云自便習於此事之人耳<lb/>
　孔氏曰以上言君子恥名浮於行故此明后稷以證<lb/>
　之自謂便於稼穡之人欲實行過於虛名也<lb/>
　藍田吕氏說見前<lb/>
<pb n="36b"/>
　馬氏曰名浮於行君子所恥此皆求以處情而已<lb/>
　講義曰黎民阻飢后稷播時百榖見於舜典烝民乃<lb/>
　粒萬邦作乂見於益稷稷降播種農殖嘉榖見於吕<lb/>
　刑風化之所由王業之艱難見於七月荏菽斾斾禾<lb/>
　役穟穟見於生民立我烝民莫匪爾極見於思文則<lb/>
　后稷教民稼穡有充滿四海之德使天下不復有告<lb/>
　飢之患則其為功所謂天下之烈也<lb/>
　禮記集說卷一百三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百十二</head>
    <p>
<pb n="1a"/>
欽定四庫全書<lb/>
　禮記集説卷一百十二　　　宋　衛湜　撰<lb/>
宰我曰吾聞鬼神之名不知其所謂子曰氣也者神之<lb/>
盛也魄也者鬼之盛也合鬼與神敎之至也衆生必死<lb/>
死必歸土此之謂鬼骨肉斃于下隂為野土其氣𤼵揚<lb/>
于上為昭明焄蒿悽愴此百物之精也神之著也因物<lb/>
之精制為之極明命鬼神以為黔首則百衆以畏萬民<lb/>
以服<lb/>
<pb n="1b"/>
　鄭氏曰氣謂嘘吸出入者也耳目之聰明為魄合鬼<lb/>
　與神而祭之聖人之敎致之也隂讀為依䕃之䕃言<lb/>
　人之骨肉䕃於地中為土壤焄謂香臭也蒿為氣烝<lb/>
　出貌也蒿或為藨以先言衆生久言百物明其與人<lb/>
　同也不如人貴耳明命猶尊名也尊極於鬼神不可<lb/>
　復加也黔首謂民也則法也為民作法使民亦事其<lb/>
　祖禰鬼神民所畏服<lb/>
　孔氏曰自此至先王先公敬之至也一節明宰我問鬼<lb/>
<pb n="2a"/>
　神之事夫子荅以鬼神魂魄祭祀之禮又廣明天子<lb/>
　諸侯耕藉及公桑之事氣嘘吸出入無性識也但性<lb/>
　識依此氣而住有氣則有識無氣則無識性識則神<lb/>
　出入也故人之精靈而謂之神魄體也若無耳目形<lb/>
　體不得為聰明人之死其神與形體分散各別聖人<lb/>
　以生存之時神形和合今雖身死聚合鬼神似生人<lb/>
　而祭之是聖人設敎興致之也物之羣衆而生必皆<lb/>
　有死此本說人因及物也鬼歸也歸土之形故謂之<lb/>
<pb n="2b"/>
　鬼骨肉斃于下隂為野土此覆説歸土之義又申明<lb/>
　人氣為神人生則形體與氣合而生死則形與氣分<lb/>
　其氣之精魂𤼵揚而升於上為神靈光明萬物之氣<lb/>
　或香或臭烝而上出其氣蒿然人聞之其情有悽有<lb/>
　愴人氣揚於上為昭明百物之精氣為焄蒿悽愴神<lb/>
　之著者謂𤼵揚昭明是人神之顯著也因物之精致<lb/>
　為之極者言聖人因人與物死之精靈遂制造為尊<lb/>
　極之稱尊名人物之精謂之鬼神以為萬民之法則<lb/>
<pb n="3a"/>
　也鬼神本是人與物之魂魄若直名魂魄其名不尊<lb/>
　故也黔黒也凡人以黒巾覆頭故謂之黔首史記云<lb/>
　秦命民曰黔首漢家僕𨽻謂蒼頭以蒼巾為飾異於<lb/>
　民也百衆謂百官衆庶萬民謂天下衆民旣敬之以<lb/>
　鬼神故下皆畏敬之也此經鬼神本為人故下文築<lb/>
　為宫室設為宗祧其實亦兼山川五祀百物之屬故<lb/>
　禮運列於鬼神注云謂祖廟山川五祀之屬樂記幽<lb/>
　則有鬼神注云助天地成物者是百物之魂謂之鬼<lb/>
<pb n="3b"/>
　對則精靈為魂形體為魄故昭七年左傳云人生始<lb/>
　化曰魄旣生魄陽曰魂是形為魄氣為魂若散而言<lb/>
　之魄亦性識識與魄無異故昭二十五年左傳云心<lb/>
　之精爽是謂魂魄魂魄去之何以能久又襄二十九<lb/>
　年左傳云天奪伯有魄又對而言之則天曰神地曰<lb/>
　祇人曰鬼散而言之通曰鬼神<lb/>
　横渠張氏曰禮記凡言鬼神者大率以隂陽出入言<lb/>
　之鬼神一物也以其歸故謂之鬼歸者自無形中來<lb/>
<pb n="4a"/>
　復歸於無形自有形中來者復歸於有形是歸也魄<lb/>
　也者鬼之盛指有形體而言神申也鬼歸也物之所<lb/>
　生即是神及其終則歸也　又曰精氣為物遊魂為<lb/>
　變精氣者自無而有遊魂者自有而無自無而有神<lb/>
　之情也自有而無鬼之情也自無而有故顯而為物<lb/>
　自有而無故隠而為變顯而為物者神之狀也隠而<lb/>
　為變者鬼之狀也大意不越有無而已物變而已物<lb/>
　雖是實本自虚來故謂之神變雖是虚本縁實得故<lb/>
<pb n="4b"/>
　謂之鬼此與上所言神無形而有用鬼有形而無用<lb/>
　亦相㑹<lb/>
　長樂劉氏曰人之生也稟乾元之氣以資性命之始<lb/>
　稟坤元之氣以資形質之生性命有識也生則為道<lb/>
　德於人死則為昭明於上故曰魂焉形質有精也生<lb/>
　則為聰明於體死則為英靈於地故曰魄焉然則魂<lb/>
　生於氣氣所以盛其魂者也聖人尊其親之魂乃稱<lb/>
　為神焉靈生於魄魄所以函其靈者也聖人尊其親<lb/>
<pb n="5a"/>
　之魄乃稱為鬼焉人之死也魂氣𤼵揚復歸于天形<lb/>
　體變化復歸于土不可得以復合為形而親旣亡弗<lb/>
　可得以復見也聖人賾知生死之本源究極鬼神之<lb/>
　情狀將報本而反始也為之祀饗合鬼與神復為一<lb/>
　體恐懼齊戒以事之孚信蠲潔以感之庶其饗之故<lb/>
　曰氣者神之盛魄者鬼之盛以言乎感氣於天則神<lb/>
　可來報魄於地則鬼可合也是以爇脂及蕭致氣之<lb/>
　道也奠鬱及鬯致魄之道也故曰合鬼與神敎之至<lb/>
<pb n="5b"/>
　也由是人人知所以事其祖考必致饗焉孝敬迨於<lb/>
　幽隂仁義垂于萬世為敎之大不已至乎故衆物之<lb/>
　生也雖氣充乎體而魄形於事必有死焉及夫骨肉<lb/>
　入于地中則變化而復歸為土土積其氣能生萬物<lb/>
　其英而靈者人得之多焉此聖人所以求其魄於地<lb/>
　也若夫其氣則𤼵揚于上為天之昭明結者歸于日<lb/>
　星散者凝為虚寂而充盈乎天地之間也其降于地<lb/>
　而資始萬物則為焄蒿馨烈純粹英華能悽愴而感<lb/>
<pb n="6a"/>
　動于人者皆是也此其神之著見不可揜者也故因<lb/>
　物之精制為尊極之號明以命夫天下謂之為鬼神<lb/>
　而使民祭為祖考此所以為黔首萬民之法則也<lb/>
　延平周氏曰氣者所以歸于天魄者所以降于地為<lb/>
　神者蓋有魄也然魄非神之盛也為鬼者蓋有氣也<lb/>
　然氣非鬼之盛也神譬則天道而鬼譬則人道而已<lb/>
　合鬼與神敎之至也鬼神之為德能使人齊明盛服<lb/>
　而洋洋乎如在其上與其左右則人之所以有愧於<lb/>
<pb n="6b"/>
　屋漏而為之愼獨者也故曰明則有禮樂幽則有鬼<lb/>
　神是鬼神之為敎同於禮樂而禮樂之敎有所不至<lb/>
　則鬼神又有以助之也精魄為物故骨肉斃于下隂<lb/>
　為野土者此百物之精也神魂為變故其氣𤼵揚于<lb/>
　上為昭明焄蒿悽愴者此神之著也昭明言其燭於<lb/>
　物者焄蒿言其達於上者悽愴言其感於情者言百<lb/>
　物之精也神之著也而獨言因物之精制為之極者<lb/>
　莫非物也雖神之著亦可謂之物鬼者盡人道者也<lb/>
<pb n="7a"/>
　神者盡天道者也天人之道黔首之則故明命鬼神<lb/>
　以為黔首則唯鬼神有以為之則故百衆畏其威萬<lb/>
　民服其德言衆者不特民而已言民則無知矣故屬<lb/>
　之以服其德<lb/>
　嚴陵方氏曰宰我問鬼神之名而不知所謂鬼神者<lb/>
　何物故疑而問之神者陽之所為鬼者隂之所為也<lb/>
　言氣則知魄之為形言魄則知氣之為魂魄為鬼之<lb/>
　盛而魂亦從之者言其有所歸則一也郊特牲言魂<lb/>
<pb n="7b"/>
　氣歸于天形魄歸于地以是而已魂亦神也此止言<lb/>
　氣者以氣為魂之本而魂非神之盛故也形亦鬼也<lb/>
　此止言魄者以形為魄之本而形非鬼之盛故也以<lb/>
　主其盛者故止言氣魄而已有生者必有死故曰衆<lb/>
　生必死悽愴言其情以其斃于下故所感者如此以<lb/>
　其為野土故於精曰物以其為昭明故於神曰著物<lb/>
　之精則麗乎形有形故其數辨而為百神之著則運<lb/>
　乎氣故其道運而為一此於精則曰百物於神則不<lb/>
<pb n="8a"/>
　言也且天一生水於人為精地二生火於人為神水<lb/>
　先精而後神則以所生之次為序故也或言精神以<lb/>
　水火之性言之也或言鬼神以天人之道言之也或<lb/>
　言氣魄以隂陽之理言之也言雖不同其義則一制<lb/>
　為之極固亦因神之著矣止言因物之精者以悽愴<lb/>
　之精感於物故也極之為言至也名曰鬼神則尊敬<lb/>
　之至不可以復加是其所以制為之極也且鬼神本<lb/>
　無名也其名則人命之爾故曰以為黔首則是乃所<lb/>
<pb n="8b"/>
　以為敎之至也所謂黔首不特兆於周秦素問曰黔<lb/>
　首共餘食則黄帝之時固已言矣<lb/>
　馬氏曰𤼵言其申揚言其散昭者明之著明者昭之<lb/>
　本焄言氣之迎蒿言氣之出昭明焄蒿者狀也悽愴<lb/>
　者情也此精氣鞠而為物散而為遊魂之情狀故曰<lb/>
　百物之精也神之著也言物而又曰百物者蓋囿於<lb/>
　天地之間者未有能逃於天地之數者也<lb/>
　山隂陸氏曰魂亦神也氣其盛者也體亦鬼也魄其<lb/>
<pb n="9a"/>
　盛者也氣有升而已魄有降而已唯聖人為能求而<lb/>
　合之以敎天下故曰敎之至也衆生必死著非衆生<lb/>
　有不死者莊子曰黄帝得之以登雲天焄蒿陽氣也<lb/>
　悽愴隂氣也昭明蓋其中正言黔首著先王敎民蓋<lb/>
　蚤即老而後敎晚矣亦老宜不待敎而知者也<lb/>
　石林葉氏曰易曰精氣為物遊魂為變物者其聚也<lb/>
　變者其散也郊特牲謂魂氣歸于天形魄歸于地歸<lb/>
　于天者知氣升自上也歸于地者體魄降自下也聚<lb/>
<pb n="9b"/>
　散者天之道故精氣猶謂之物升降者人之道故魂<lb/>
　氣亦謂之神蓋魂與氣無不之無不在則為神之盛<lb/>
　體與魄有所歸有所化故為鬼之盛鬼神皆潛於幽<lb/>
　而祭以合饗之使民敬畏此所以為敎之至也人之<lb/>
　死亡其魂魄皆潛於幽而不可見者物之精而已矣<lb/>
　故聖人欲嚴其道以明其敎故明以命於鬼神於天<lb/>
　曰神於人曰鬼此離而言之也及合而言則凡在幽<lb/>
　者皆不害其同名百衆則貴者也故曰畏萬民賤者<lb/>
<pb n="10a"/>
　也故曰服貴賤雖不同皆合黔首也故曰以為黔首<lb/>
　則　講義曰大凡有生者必有死雖骨肉斃而化於<lb/>
　下而其氣則𤼵揚于上其光焰為昭明其氣象為焄<lb/>
　蒿或感動人於若有若無之間則又使人悽愴而不<lb/>
　能自已是孰為此是聰明性識為百物之精爽而神<lb/>
　之不可揜焉者也夫聖人既已尊其親矣而又有所<lb/>
　謂為物之精而神之著者如此所以因而制為尊極<lb/>
　之稱明命之曰鬼神以敎天下而以為黔首之法則<lb/>
<pb n="10b"/>
　百衆以是而敬畏其祖考萬民以是而服從其敎令<lb/>
　則所謂鬼神者豈徒有名而已哉<lb/>
　新安朱氏曰昭明焄蒿悽愴此言鬼神之氣所以感<lb/>
　觸人者昭明乃光景之屬焄蒿氣之感觸人者悽愴<lb/>
　如漢書所謂神君至其風颯然之意鄭氏説云口鼻<lb/>
　之嘘吸者為魂耳目之精明者為魄此蓋指血氣之<lb/>
　類言之口鼻之嘘吸是以氣言也耳目之精明是以<lb/>
　血言也目之精明以血言可也耳之精明何故亦以<lb/>
<pb n="11a"/>
　血言蓋醫家以耳屬腎精血盛則聽聰精血耗則耳<lb/>
　聵矣氣為魂血為魄故骨肉歸于地隂為野土若夫<lb/>
　魂氣則無不之也易中説遊魂為變却只説一邊精<lb/>
　氣為物精氣聚則成物精氣散則氣為魂精為魄魂<lb/>
　升為神魄降為鬼易只説那升者如徂落之義則是<lb/>
　兼言之又曰子産有言物生始化曰魄旣生魄陽曰<lb/>
　魂孔子曰氣也者神之盛也魄也者鬼之盛也鄭氏<lb/>
　注曰嘘吸出入者氣也耳目之精明為魄氣則魂之<lb/>
<pb n="11b"/>
　謂也淮南子曰天氣為魂地氣為魄高誘注曰魂人<lb/>
　陽神也魄人隂神也此數説者其於魂魄之義詳矣<lb/>
　蓋嘗推之物生始化云者謂受形之初精血之聚其<lb/>
　間有靈者名之曰魄也旣生魄陽曰魂者旣生此魄<lb/>
　便有暖氣其間有神者名之曰魂也二者旣合然後<lb/>
　有物易所謂精氣為物是也及其散也則魂遊而為<lb/>
　神魄降而為鬼矣説者乃不考此而但據左疏之言<lb/>
　其以神靈分隂陽者雖若有理但以嘘吸之動者為<lb/>
<pb n="12a"/>
　魄則失之矣其言附形之靈附氣之神似亦近是但<lb/>
　其下文所分又不免於有差其謂魄識少而魂識多<lb/>
　亦非也但有運用畜藏之異耳<lb/>
　建安真氏曰鬼神之理雖非始學者所易窮然亦須<lb/>
　識其名義若以神示鬼三字言之則天之神曰神以<lb/>
　其造化神妙莫測也地之神曰示以其山川草木有<lb/>
　形可見顯然示人也示古祇字人之神曰鬼謂氣之<lb/>
　已屈者也若以鬼神二字言之則神者氣之伸謂𤼵<lb/>
<pb n="12b"/>
　出也鬼者氣之屈謂收回也氣之方伸者屬陽故為<lb/>
　神氣之屈者屬隂故為鬼神者伸也鬼者歸也且以<lb/>
　人之身論之生則曰人死則曰鬼此死生之大分也<lb/>
　然自其生而言之則凡自幼而壯此氣之伸也自壯<lb/>
　而老自老而死此又伸而屈也自其死而言之魂遊<lb/>
　魄降寂無形兆此氣之屈也及子孫享祀以誠感之<lb/>
　則又能來格此又屈而伸也姑舉人鬼一端如此至<lb/>
　若造化之鬼神則山澤水火雷風是也日與電皆火<lb/>
<pb n="13a"/>
　也月與雨亦水也此數者合而言之又只是隂陽二<lb/>
　氣而已隂陽二氣流行於天地之間萬物賴之以生<lb/>
　賴之以成此即所謂鬼神也氣之伸為神如春生夏<lb/>
　長是也氣之屈為鬼如秋冬斂藏是也今人只以塑<lb/>
　像畵像為鬼神及以幽暗不可見者為鬼神殊不知<lb/>
　山峙川流日照雨潤雷動風散乃分明有迹之鬼神<lb/>
　日出為神入為鬼雨潤為神止為鬼雷動為神息為<lb/>
　鬼風散為神收為鬼伊川曰鬼神者造化之迹又曰<lb/>
<pb n="13b"/>
　鬼神天地之功用張橫渠曰鬼神二氣之良能凡此<lb/>
　皆指隂陽而言天地之氣即人身之氣人身之氣即<lb/>
　天地之氣　又曰精者血之類是滋養一身者故屬<lb/>
　隂氣是能知覺運動者故屬陽二者合而為人精即<lb/>
　魄也目之所以明耳之所以聰者即精之為也此之<lb/>
　謂魄氣充乎體凡人心之能思慮有知識身之能舉<lb/>
　動與夫勇决敢為者即氣之所為也此之謂魂人之<lb/>
　少壯也血氣強血氣強故魂魄盛此所謂伸及其老<lb/>
<pb n="14a"/>
　也血氣旣耗魂魄亦衰此所謂屈也旣死則魂升于<lb/>
　天以從陽魄降于地以從隂所謂各從其類也魂魄<lb/>
　合則生離則死故先王制祭享之禮使為人子孫者<lb/>
　盡誠致敬以焫蕭之屬求之於陽灌鬯之屬求之於<lb/>
　隂求之旣至則魂魄雖離而可以復合故曰合鬼與<lb/>
　神敎之至也神指魂而言鬼指魄而言此所謂屈而<lb/>
　伸也　又曰或問鬼神二氣之良能曰旣有隂陽二<lb/>
　氣則自然有往有來有闔有闢有消有息有聚有散<lb/>
<pb n="14b"/>
　蓋其理自然如此故曰良能此乃借孟子良知良能<lb/>
　之名以形容二氣孟子本意謂孩提之童莫不知愛<lb/>
　親其長莫不知敬兄此本然之性非出人為隂陽二<lb/>
　氣屈伸亦是本然之理故借此二字以明之往闔消<lb/>
　散屈也來闢息聚伸也<lb/>
　慶源輔氏曰神以申為義則氣也者神之盛也鬼以<lb/>
　歸為義則魄也者鬼之盛也合而言之則鬼與神一<lb/>
　也故聖人合之以制祭祀之禮而事之其為敎也至<lb/>
<pb n="15a"/>
　矣魂生於氣魄生於體氣無不之故曰遊魂體則斃<lb/>
　於下而已故曰體魄則降人亦一物也昭明焄蒿悽<lb/>
　愴言氣之𤼵揚如此不必分人物言之不言人而言<lb/>
　物者言物則所該者博也<lb/>
聖人以是為未足也築為宫室設為宗祧以别親疏達<lb/>
邇敎民反古復始不忘其所由生也衆之服自此故聽<lb/>
且速也<lb/>
　鄭氏曰自由也言人由此服於聖人之敎也聽謂順<lb/>
<pb n="15b"/>
　敎令也速疾也<lb/>
　孔氏曰此經明聖人為鬼神立宗廟之事聖人以尊<lb/>
　名鬼神為未足稱其意故為宫室宗祧以别親疏逺<lb/>
　邇敎民反古復始也古謂先祖追而祭之是反古也<lb/>
　始謂初始父母始生於己今追祭祀是復始也追逺<lb/>
　報祭是不忘其所由生也<lb/>
　長樂劉氏曰所以别其親疏者立祖禰之名也所以<lb/>
　辨其逺邇者定宗祧之數也敎民尊祖以時祭之故<lb/>
<pb n="16a"/>
　曰反古也敎民親禰以禮敬之故曰復始也不忘其<lb/>
　所由生者其謂此乎衆之服行聖人之德敎而祀其<lb/>
　先也速於置郵而傳命者各親其親出於天性也<lb/>
　嚴陵方氏曰上言明命鬼神則為之名而已然未致<lb/>
　其實焉為之略而已然未極其詳焉故聖人以是為<lb/>
　未足也築為宫室則致其實矣設為宗祧則極其詳<lb/>
　矣言宗以知存祖言祧以知有暱宫室則土木之所<lb/>
　成故曰築宗祧則名號之所施故曰設親疏以情言<lb/>
<pb n="16b"/>
　逺邇以時言觀祭法立廟之數則宗祧以別親疏逺<lb/>
　邇蓋可見矣古者今之對今生於古始者終之對終<lb/>
　生於始是不忘其所由生也聽言其不拒速言敎之<lb/>
　所以神也所謂宫室者蓋廟之宫室爾非人之宫室<lb/>
　也與宫室旣修之宫室同郊特牲曰作龜于禰宫是<lb/>
　廟亦謂之宫也又曰存室神也是廟亦有室矣<lb/>
　毘陵慕容氏曰親而邇者為宗疏而逺者為祧此宗<lb/>
　祧所以別親疏逺邇也廟有寢祧無寢廟則修除祧<lb/>
<pb n="17a"/>
　則黝堊此宫室所以別親疏逺邇也祧則以敎反本<lb/>
　之道也祖則以敎反始之道也禰則以敎不忘其所<lb/>
　由生也民德齊厚而不忘其本其服也出其中心之<lb/>
　誠非有強之而為也則其從上也捷於令矣其流行<lb/>
　也非在於家至户曉也得其心之所本則速於置郵<lb/>
　矣<lb/>
　慶源輔氏曰此堯舜以下至三代時事也反古復始<lb/>
　即上所謂致反始也不忘其所由生即所謂以厚本<lb/>
<pb n="17b"/>
　也先王制禮以敎人疑若強民也反而求之則知無<lb/>
　非所以順民爾如制鬼神之祀立宗祧之制是也衆<lb/>
　之服自此謂人之服其敎由是故也知其順我而服<lb/>
　之宜其聽且速也哉<lb/>
二端旣立報以二禮建設朝事燔燎羶薌見以蕭光以<lb/>
報氣也此敎衆反始也薦黍稷羞肝肺首心見間以俠<lb/>
甒加以鬱鬯以報魄也敎民相愛上下用情禮之至也<lb/>
　鄭氏曰二端旣立謂氣也魄也更有尊名云鬼神也<lb/>
<pb n="18a"/>
　二禮謂朝事與薦黍稷也朝事謂薦血腥時也薦黍<lb/>
　稷所謂饋食也見及見間皆當為覸字之誤也羶當<lb/>
　為馨聲之誤也燔燎馨香覸以蕭光取牲祭脂也光<lb/>
　猶氣也有虞氏祭首夏后氏祭心殷祭肝周祭肺覸<lb/>
　以俠甒謂雜之兩甒醴酒也相愛用情謂此以人道<lb/>
　祭之也報氣以氣報魄以實各首其類<lb/>
　孔氏曰此一節論氣魄旣殊明設祭之時二禮亦異<lb/>
　旣立謂尊名立也報此氣魄以二種祭禮報氣謂朝<lb/>
<pb n="18b"/>
　踐之節也報魄謂饋孰之節也建設朝事燔燎羶薌<lb/>
　見以蕭光此明朝踐報氣之義也朝事謂早朝祭事<lb/>
　燔燎謂取膟膋燎於爐炭覸謂雜也燔膟膋兼爇蕭<lb/>
　蒿是雜以蕭氣此三者是報氣也此祭氣是古者尚<lb/>
　質之義所以敎衆反於初始總包上反古復始也薦<lb/>
　黍稷羞肺肝首心見覸以夾甒加以鬱鬯謂饋孰時<lb/>
　薦此黍稷進肝與肺及首與心雜以兩甒醴酒加以<lb/>
　鬱鬯言更加以鬱鬯然後薦黍稷也饋孰報魄之時<lb/>
<pb n="19a"/>
　始云加鬱鬯者言非但薦孰是報魄祭初所加鬱鬯<lb/>
　亦是報魄也以魄在地下鬱鬯灌地雖是祭初亦報<lb/>
　魄不當薦孰之時故云加也以報魄也言薦黍以下<lb/>
　皆是報祭形魄也此饋孰時皆以飲食徧於燕飲是<lb/>
　敎民相愛上以恩賜逮下下愛上恩賜故上下用情<lb/>
　至謂至極謂報氣報魄二禮備足是禮之至極也鄭<lb/>
　注取牲祭脂者案詩生民云取蕭祭脂是取蕭與祭<lb/>
　牲之時雜燒之一祭之中再度焫蕭郊特牲云取膟<lb/>
<pb n="19b"/>
　膋升首報陽也注云膟膋膓間脂也與蕭合燒之是<lb/>
　朝踐焫蕭也郊特牲又云旣奠然後焫蕭合羶薌是<lb/>
　饋孰焫蕭也云有虞氏祭首至祭肺皆明堂位文云<lb/>
　兩甒醴酒者以士喪禮旣夕等皆以甒盛醴故也此<lb/>
　用甒蓋是天子追享朝踐用大尊此甒即大尊或云<lb/>
　子男之禮禮器云君尊瓦甒謂子男也云報氣以氣<lb/>
　執魄以實各首其類者燔燎馨香蕭光之屬是氣也<lb/>
　黍稷肺肝之屬是實物也首本也報氣以氣是虚還<lb/>
<pb n="20a"/>
　以馨香虚氣報之報魄以實還以黍稷實物報之各<lb/>
　本其事類也<lb/>
　長樂陳氏解見郊特牲<lb/>
　嚴陵方氏曰二端旣立謂立鬼神之名與宗祧之制<lb/>
　也報以二禮謂報氣報魄之禮也建言立其禮設言<lb/>
　陳其物羶天産之臭也薌地産之臭也染蕭以膟膋<lb/>
　故有羶合蕭以黍稷故有薌燔燎羶薌則蕭與膟膋<lb/>
　黍稷并合而見矣故曰見以蕭光凡此皆以臭為主<lb/>
<pb n="20b"/>
　臭為陽故曰以報氣也氣以陽生而有所始故曰敎<lb/>
　衆反始也甒蓋瓦器有兩甒故曰俠即司尊彞所謂<lb/>
　間祀用兩大尊是矣言瓦甒之大尊則鬱鬯之為虎<lb/>
　彞可知不及時祭則舉大以該小爾以諸物見于夾<lb/>
　甒之間故曰覸以俠甒又副之以鬱鬯之彞故曰加<lb/>
　以鬱鬯加與加籩加豆之加同義宗廟之祭灌而後<lb/>
　獻此於鬯言加者以尊尊而彞卑故也凡此皆以味<lb/>
　為主而味為隂故曰以報魄也隂聚而有所愛故曰<lb/>
<pb n="21a"/>
　敎民相愛報氣所以求陽乎上是用情於上也報魄<lb/>
　所以求隂乎下是用情於下也上下用情則二禮之<lb/>
　報無以復加故曰禮之至也於報氣言朝事則知報<lb/>
　魄為饋食矣蓋朝事以象朝事其親所進也饋食以<lb/>
　象食時所進也於報魄言黍稷之類則報氣有血腥<lb/>
　之類可知然瓦甒之所獻鬱鬯之所灌皆非饋食之<lb/>
　事此則併言之時雖不同其為報魄則一也上言反<lb/>
　始則知下之為成終下言相愛則知上之為致敬凡<lb/>
<pb n="21b"/>
　此皆互言之爾<lb/>
　毘陵慕容氏曰前言氣魄為鬼神之盛所謂二端凡<lb/>
　天地之間莫不麗乎隂陽究其端不離乎二所謂以<lb/>
　隂陽為端也由二類而求之不能外是聖人推本其<lb/>
　所自始魂氣之為陽形魄之為隂明命之為鬼神所<lb/>
　謂求其端也故曰二端旣立於是禮稱事而立縁情<lb/>
　而行本乎二者而為之故曰報以二禮特牲曰祭求<lb/>
　諸隂陽之義禮運曰以嘉魂魄是謂合莫蓋燔以求<lb/>
<pb n="22a"/>
　諸陽灌以求諸隂所謂二禮也二者朝事之所行而<lb/>
　鄭以薦黍稷為饋食之時失之矣夫求神必於祭之<lb/>
　始而祭之始必合鬼神以嘉魂魄所謂其隂達於淵<lb/>
　泉是也周人先求諸隂旣灌然後迎牲至饋食而後<lb/>
　報魄求諸隂不已後乎況灌用鬱鬯貴氣用肝肺首<lb/>
　心與黍稷同為朝事之時所用非必有於薦孰之時<lb/>
　也其所謂建設朝事以取膟膋而燔燎焉則膟膋為<lb/>
　羶黍稷為薌故謂之羶薌也鄭以羶為馨誤矣覸以<lb/>
<pb n="22b"/>
　蕭光覸以俠甒則求諸隂陽欲其氣之無不達故又<lb/>
　雜之以二者焉蕭之氣芳烈而逺聞以魂氣無所不<lb/>
　之也兩甒謂用酒醴以報魄取其近人者焉欲其同<lb/>
　於生也<lb/>
　延平周氏曰魂氣在上體魄則降言報氣則知報魄<lb/>
　為體言報魄則知報氣為魂燔燎羶薌雜以蕭光者<lb/>
　氣而已故以氣報魂有氣然後有魄故報氣所以敎<lb/>
　衆反始也薦粢盛羞牲體雜以俠甒之醴酒而加以<lb/>
<pb n="23a"/>
　鬱鬯者皆有成體故以體報魄有魄則有形有形則<lb/>
　情生矣故報魄所以敎民相愛上下用情<lb/>
　馬氏曰家語云建設朝事燔燎羶薌所以報氣也薦<lb/>
　黍稷修肝肺加以鬱鬯所以報魄也當以家語為正<lb/>
　子路問事鬼神子語之以事人問死則語之以知生<lb/>
　宰我問鬼神之所謂則告之而終之以反古復始上<lb/>
　下用情而已其告之則一也其語不同則以子路勇<lb/>
　於所聞而宰我有所畫耳<lb/>
<pb n="23b"/>
　山隂陸氏曰此一節蓋言殷禮殷人尊神先鬼而後<lb/>
　禮方言明命鬼神故主殷禮言之殷人先求諸陽故<lb/>
　此朝事焫蕭以報氣也饋食灌鬯以報魄也然則殷<lb/>
　人祭首無祼事以樂侑獻而已殷人尚聲蓋當此節<lb/>
　故曰殷人尚聲臭味未成滌蕩其聲樂三闋然後出<lb/>
　迎牲聲音之號所以詔告於天地之間也羞肝肺首<lb/>
　心郊特牲言肺在上此言肝在上以方言殷禮故也<lb/>
　明堂位曰殷祭肝周祭肺見間蓋謂陳設中間若喪<lb/>
<pb n="24a"/>
　禮所謂見以不見為見也據禮藏器於旁加見又曰<lb/>
　甕甒筲行實見間而後折入周人先求諸隂於朝踐<lb/>
　祭齊加明水以報隂殷人先求諸陽於饋獻祭酒加<lb/>
　鬱鬯以報魄其義一也據此周人有求有報殷人直<lb/>
　報而已其報之也亦所以求之也故曰周人先求諸<lb/>
　隂殷人先求諸陽凡祭朝踐尊而饋食親尊故曰敎<lb/>
　衆反始親故曰敎民相愛<lb/>
　講義曰親旣亡矣尚追魂魄而祭之如此則於生存<lb/>
<pb n="24b"/>
　者當如何此禮旣行而民親愛之心油然而生上下<lb/>
　之間率用情實而無澆偽之風職此之由也玆非禮<lb/>
　之至也乎<lb/>
君子反古復始不忘其所由生也是以致其敬𤼵其情<lb/>
竭力從事以報其親不敢弗盡也<lb/>
　鄭氏曰從事謂脩薦可以祭者也<lb/>
　孔氏曰此申明反古復始竭力報親之事致其恭敬<lb/>
　𤼵其情性竭盡氣力以從其事上報於親不敢不極<lb/>
<pb n="25a"/>
　盡也<lb/>
　嚴陵方氏曰敬欲有所至故曰致情欲其無所愛故<lb/>
　曰𤼵力之用欲無遺故曰竭事之來欲無拒故曰從<lb/>
　致敬𤼵情於内故能竭力從事於外凡此則所以報<lb/>
　其親不敢弗盡故也如上所言報氣報魄皆報親之<lb/>
　事也盡謂内盡志外盡物也<lb/>
　慶源輔氏曰自致其敬以下所謂致反始之道也𤼵<lb/>
　其情謂𤼵露其情如所謂用其情也家語夫子之荅<lb/>
<pb n="25b"/>
　止此却繼以前文王之祭至必哀<lb/>
是故昔者天子為藉千畝冕而朱紘躬秉耒諸侯為藉<lb/>
百畝冕而青紘躬秉耒以事天地山川社稷先古以為<lb/>
醴酪齊盛於是乎取之敬之至也<lb/>
　鄭氏曰藉藉田也先古先祖<lb/>
　孔氏曰以君子報親不敢不盡心以事之故古者天<lb/>
　子諸侯有藉田以親耕祭祀諸神須醴酪粢盛之屬<lb/>
　於是乎藉田而取之敬之至也<lb/>
<pb n="26a"/>
　嚴陵方氏曰藉即藉田也月令所謂躬耕帝藉是矣<lb/>
　天子之田方千里故為藉千畝諸侯之田方百里故<lb/>
　為藉百畝亦各以其稱而已見王制解耕必服冕則<lb/>
　所以敬其事也躬耒則所以躬耕也天地則指天子<lb/>
　言之山川社稷先古則兼諸侯言之先古謂若先公<lb/>
　及先聖先師之類以後之所事故曰先以今之所承<lb/>
　故曰古醴足以為禮酪足以為酸以天子諸侯之尊<lb/>
　而躬為之故曰敬之至<lb/>
<pb n="26b"/>
　毘陵慕容氏曰愼終追逺君子之所以致其厚身致<lb/>
　其誠信不敢弗盡所以致其厚之道也有天下有一<lb/>
　國可以取安佚可以役民力而必躬秉耒者以為祭<lb/>
　不自致非所以事神明以此率民而民孝敬矣王畿<lb/>
　千里而藉亦千畝封疆百里而為藉亦百畝首服莫<lb/>
　尊於冕而冕以躬耕貴而自致莫勤於用力而躬秉<lb/>
　耒凡此皆自盡之道也<lb/>
　山隂陸氏曰所謂先古豈特先祖而已且先祖不應<lb/>
<pb n="27a"/>
　謂之先古蓋若先嗇先禖炎帝祝融之類<lb/>
　長樂陳氏曰天子為藉千畝於南郊正陽之位也冕<lb/>
　而朱紘則朱者正陽之色也諸侯為藉百畝於東郊<lb/>
　少陽之位也冕而青紘則青者少陽之色也其時則<lb/>
　中春春秋傳曰啓蟄而郊郊而後耕是也其日則剛<lb/>
　日月令曰乃擇元辰是也其祭則祈社稷于内享先<lb/>
　農于外詩曰春藉田而祈社稷國語曰膳夫農正陳<lb/>
　藉禮是也其禮則后帥六宫贊事于内司空后稷大<lb/>
<pb n="27b"/>
　師瞽師鬱人犧人膳夫農正司徒大師贊事于外周<lb/>
　禮内宰詔后帥六宫之人生穜稑之種獻之于王國<lb/>
　語曰大史告稷司空除壇之類是也親載耒耜猶農<lb/>
　者之出疆也載必措于保介之御間又明勸農者也<lb/>
　反執爵于大寢公卿諸侯大夫皆御命曰勞酒此春<lb/>
　耕之終事也若夫夏耨秋穫王又至焉國語所謂耨<lb/>
　穫亦於藉是也考之於禮蜡合萬物而索饗之則羣<lb/>
　小祀也其禮主先嗇先嗇先農也王以𤣥冕祭之則<lb/>
<pb n="28a"/>
　耕藉之祭先農其服𤣥冕可知也小司徒凡小祭祀<lb/>
　奉牛牲羞其肆鄭氏謂小祭祀王𤣥冕所祭者則祭<lb/>
　先農用牛牲可知也王之藉掌以甸師而諸侯亦有<lb/>
　甸人則諸侯之禮與王略同矣<lb/>
古者天子諸侯必有養獸之官及歳時齊戒沐浴而躬<lb/>
朝之犧牷祭牲必於是取之敬之至也君召牛納而視<lb/>
之擇其毛而卜之吉然後養之君皮弁素積朔月月半<lb/>
君巡牲所以致力孝之至也<lb/>
<pb n="28b"/>
　鄭氏曰歳時齊戒沐浴而躬朝之謂將祭祀卜牲君<lb/>
　朔月月半巡視之君召牛納而視之更本擇牲意<lb/>
　孔氏曰此明孝子報親竭力養牲之事歳時謂每歳<lb/>
　依時謂朔月月半也躬親也旣卜牲吉在牢養之而<lb/>
　身朝之言朝者敬辭也犧純色謂天子牲也牷完色<lb/>
　謂諸侯牲犧牷所祭之牲必是養獸之官受擇取之<lb/>
　養獸之官周禮牧人也初擇牲時君於牧處命取牛<lb/>
　納之於内而視之君皮弁素積朔月月半君巡牲者<lb/>
<pb n="29a"/>
　即前言歳時朝之也巡行也皮弁諸侯視朔之服朔<lb/>
　月月半君服此衣而巡牲所以致其力也耕藉云敬<lb/>
　之至養牲云孝之至互文也<lb/>
　嚴陵方氏曰自養獸之官而下所云即牧人阜蕃其<lb/>
　物之時也自君召牛而下所云即充人繋于牢之時<lb/>
　也繋于牢則芻之三月而已故朔望巡之阜蕃其物<lb/>
　則不止三月也故歳時朝之以其完而無傷故謂之<lb/>
　犧以其純而不雜故謂之牷犧言其體也牷言其物<lb/>
<pb n="29b"/>
　也犧牲所以為祭之牲故曰犧牷祭牲也君召牛納<lb/>
　而視之所謂展牲是也擇其毛所謂陽祀用騂牲毛<lb/>
　之隂祀用黝牲毛之是也卜之吉然後養之所謂帝<lb/>
　牛不吉以為稷牛是也未卜止謂之牛旣卜乃謂之<lb/>
　牲召之則未卜故曰牛巡之則卜之矣故曰牲未卜<lb/>
　謂之牛而上言祭牲者蓋取之將以為祭牲故也齊<lb/>
　戒沐浴者臣見君之禮也臣以見君之禮而朝之所<lb/>
　以致其敬也皮弁素積者君視朝之服也君以視朝<lb/>
<pb n="30a"/>
　之服而巡之所以極其辨也先王父天母地則以子<lb/>
　道自處焉推而及於山川社稷亦由是也故凡所以<lb/>
　事鬼神之道皆稱孝焉論語曰菲飲食而致孝乎鬼<lb/>
　神歳時者謂比歳比時也皮弁素積見郊特牲解<lb/>
　山隂陸氏曰始養言獸召而視之言牛巡言牲亦言<lb/>
　之法君齊戒沐浴躬受養獸之官之朝鄭氏謂朝視<lb/>
　牲誤矣<lb/>
古者天子諸侯必有公桑蠶室近川而為之築宫仞有<lb/>
<pb n="30b"/>
三尺棘牆而外閉之及大昕之朝君皮弁素積卜三宫<lb/>
之夫人世婦之吉者使入蠶于蠶室奉種浴于川桑于<lb/>
公桑風戾以食之歳旣單矣世婦卒蠶奉繭以示于君<lb/>
遂獻繭于夫人夫人曰此所以為君服與遂副禕而受<lb/>
之因少牢以禮之古之獻繭者其率用此與及良日夫<lb/>
人繅三盆手遂布于三宫夫人世婦之吉者使繅遂朱<lb/>
緑之𤣥黃之以為黼黻文章服旣成君服以祀先王先<lb/>
公敬之至也<lb/>
<pb n="31a"/>
　鄭氏曰大昕季春朔日之朝也諸侯夫人三宫半王<lb/>
　后也風戾之者及早涼脆采之風戾之使靈氣燥乃<lb/>
　以食蠶蠶性惡濕也歳單謂三月月盡之後也言歳<lb/>
　者蠶歳之大功事畢於此也副禕王后之服而云夫<lb/>
　人容二王之後歟禮之禮奉繭之世婦也其率用此<lb/>
　與問者之辭也三盆手者三淹也凡繅每淹大緫而<lb/>
　手振之以出緒也<lb/>
　孔氏曰此一節廣明孝子報親養蠶為祭服祀先王<lb/>
<pb n="31b"/>
　先公之事公桑為官家之桑於處而築養蠶之室近<lb/>
　川取其浴蠶種便也築宫謂築養蠶之宫牆七尺曰<lb/>
　仞牆之七尺又有三尺高一丈也棘牆謂牆上置棘<lb/>
　外閉謂扇在户外閉也世婦亦諸侯世婦前雖緫舉<lb/>
　天子諸侯此特舉諸侯互言之奉種浴于川言蠶將<lb/>
　生而又浴之初於仲春已浴至此更浴之也夫人曰<lb/>
　此所以為君服與者所舉奉處重旣擬君之祭服故<lb/>
　夫人首著副身著褘衣受此所獻之繭因少牢以禮<lb/>
<pb n="32a"/>
　之接獻繭之世婦也率法也夫人曰獻繭之法自古<lb/>
　如此耶重事之義故問之也良日謂吉日冝繅之日<lb/>
　明繅更擇日日至而後夫人自繅每淹以手振出其<lb/>
　緒故曰三盆手夫人親繅三盆以手振出其緒訖遂<lb/>
　布與三宫夫人世婦之吉者旣據諸侯則夫人唯一<lb/>
　人而云世婦之吉者雜互天子言之以天子有三夫<lb/>
　人就其中取吉者若諸侯唯世婦之吉者蠶繅非一<lb/>
　人擇其吉者主領而已前文耕藉男子之事故云以<lb/>
<pb n="32b"/>
　事天地山川社稷兼云先祖養蠶是婦人之事婦人<lb/>
　不與外祭故云以事先王先公其實養蠶為衣亦事<lb/>
　天地山川社稷<lb/>
　長樂陳氏曰天子諸侯之禮文而有辨故耕於南郊<lb/>
　東郊王后夫人之禮質而少變故皆蠶於北郊公桑<lb/>
　蠶室近川為之以其便於浴蠶也築宫仞有三尺棘<lb/>
　牆而外閉之所以謹於蠶者也其始也天子薦鞠衣<lb/>
　于先帝以告將蠶内宰詔后帥内外命婦以趨蠶事<lb/>
<pb n="33a"/>
　而后之首飾以編服以鞠衣屨以黄屨車以翟車貝<lb/>
　面組緫有握及郊享先蠶然後東郷而躬桑焉躬桑<lb/>
　后夫人之事耳天子必薦鞠衣君必皮弁素積卜三<lb/>
　宫夫人世婦使入蠶室者内外相成之義也故建國<lb/>
　則王立廟后立市祭祀則王祼獻后亞之賔客則王<lb/>
　致酒后致飲以至王耕藉后獻種王射牲后舂盛則<lb/>
　后夫人之躬桑王與諸侯不可不與之也躬桑不過<lb/>
　鞠衣而受繭必以副褘者重繭之成也繅必三盆手<lb/>
<pb n="33b"/>
　者禮成於三也三盆手猶王藉之三推也然後布于<lb/>
　三夫人世婦之吉者使繅遂朱緑之𤣥黄之以為祭<lb/>
　服猶庶人之終畝也<hi>禮書</hi>
　延平周氏曰蠶與繅婦功也以婦功而責於夫人世<lb/>
　婦則無不可者而必用卜以擇其夫人世婦之吉者<lb/>
　蓋先王以為躬桑所以為祭服而又將以勸於天下<lb/>
　則不可不決於神明者也示于君告其功之成也獻<lb/>
　繭不於君而於夫人者別内事也夫人受之以副褘<lb/>
<pb n="34a"/>
　所以敬其將為祭服也禮之以少牢所以勞其還也<lb/>
　火在木則為朱木勝土則為緑<lb/>
　嚴陵方氏曰公桑猶公田也以其別於私故謂之公<lb/>
　築宫謂築宫牆也前曰蠶室此曰築宫者蠶居於内<lb/>
　故曰室牆圍於外故曰宫也仞者度土高深之所用<lb/>
　考工記曰人長八尺登下以為節故八尺為仞也牆<lb/>
　高於人長之外又有三尺所以防窺伺也又置棘所<lb/>
　以防踰越也閽人自外閉其門以親蠶者皆婦人故<lb/>
<pb n="34b"/>
　也日欲出為昕於時為卯大昕則向辰矣此之所言<lb/>
　蓋卯辰之月也故不言日月豳風謂之蠶月者以此<lb/>
　言朝則以夙致其敬故也君皮弁素積則與巡牲同<lb/>
　蠶雖隂事亦天産也卜其人之吉亦欲其事之吉故<lb/>
　也若冠之筮賔已天子六宫而曰三宫據三夫人言<lb/>
　之也後言夫人繅三盆手正言諸侯之夫人而已言<lb/>
　布于三宫夫人則以見王后之繅亦若是其事互明<lb/>
　可知也以至副褘為王后之服止言之於夫人先王<lb/>
<pb n="35a"/>
　乃天子之祀止言之於君者皆此之意蠶于蠶室則<lb/>
　躬蠶事於其室也躬蠶事而謂之蠶則躬桑事亦謂<lb/>
　之桑而已故下言桑于公桑也奉種浴于川者以流<lb/>
　水滌其宿塵欲其出之速故也風戾以食之者以蠶<lb/>
　火畜而性惡濕故待風戾而後食之也蓋桑經宿不<lb/>
　能無雨露之潤風至則乾矣戾至也自去歳蠶成之<lb/>
　後迄今歳蠶成期一歳矣故謂之歳單若孟夏稱麥<lb/>
　秋亦此意蠶歳旣單故繼言世婦卒蠶也繭則示于<lb/>
<pb n="35b"/>
　君而獻于夫人者示則告其成而已獻則欲其受之<lb/>
　以繅也禮之以少牢則所以勞其還也<lb/>
　馬氏曰公羊傳亦曰國非無良農工女也以為人之<lb/>
　所盡於祖禰者不若以所自親者也周官内宰職曰<lb/>
　中春詔后帥内外命婦始蠶於北郊以為祭服蓋蠶<lb/>
　於季春則詔於中春也冝矣王躬耕於南郊后躬蠶<lb/>
　於北郊南北隂陽之盛也王將耕則后獻穜稑之種<lb/>
　后夫人將蠶則君為之卜夫人世婦之吉者所以交<lb/>
<pb n="36a"/>
　相成也陽始隂者也故君為之卜夫人之吉者隂則<lb/>
　佐陽而已故為之獻穜稑之種也朱緑色之雜𤣥黄<lb/>
　者色之正黼黻文章者正之間也以為黼黻文章則<lb/>
　又加之以繢繡之事至此則祭服成矣故曰服旣成<lb/>
　君服以祀先王先公敬之至也<lb/>
　山隂陸氏曰棘牆而外閉之著不專為防也故曰外<lb/>
　户而不閉禦風氣而已若棘亦以為暖今養華用棘<lb/>
　鄭氏謂大昕季春朔日之朝然則餘日為昕朔日然<lb/>
<pb n="36b"/>
　後謂之大昕言大以有小文王世子大昕鼓徴視學<lb/>
　蓋亦朔日不然朝愈益早矣前言古者天子諸侯必<lb/>
　有養獸之官古者天子諸侯必有公桑蠶室後皆言<lb/>
　君而已勞事也言諸侯以著天子亦言之法其言夫<lb/>
　人不言后亦以此以二王之後故曰卜三宫之夫人<lb/>
　蓋二王後亦得立三夫人特其嫡夫人不得稱后耳<lb/>
　春秋書伯姬歸于宋後書衞人齊人晉人來媵豈此<lb/>
　所謂三夫人歟公羊傳曰三國來媵非禮也是以諸<lb/>
<pb n="37a"/>
　侯之禮言之誤矣單言始衣單矣月令天子孟夏始<lb/>
　絺然後蠶事畢后妃獻繭詩曰八月載績蓋絲事成<lb/>
　於衣單麻事成於衣重之時豈直人事哉亦天地自<lb/>
　然之理也言世婦卒蠶不言三宫夫人始之者夫人<lb/>
　卒之者世婦少牢以禮之言因豈即朔月月半所食<lb/>
　少牢禮之歟據此奉繭以示于君而已其獻王在夫<lb/>
　人言三盆手而已則三宫夫人蓋亦略矣然則蠶事<lb/>
　之正在世婦故曰世婦卒蠶<lb/>
<pb n="37b"/>
　毘陵慕容氏曰夫躬耕親蠶一則以敎民致力於農<lb/>
　桑而豐衣食之原一則以為齊盛祭服而盡事神之<lb/>
　敬故先王以所事者敎民故民之聽命也速以所率<lb/>
　民者奉神故神饗之也易夫民神之主也成民然後<lb/>
　可以致力於神民和而神降之福耕以足食蠶以足<lb/>
　衣生民之道於是乎在所以成民而致其和莫先於<lb/>
　斯二者故齊盛以告冕服以祀而成民之道盡焉故<lb/>
　可以陳信於鬼神若夫民則弃本飢寒是憂和氣不<lb/>
<pb n="38a"/>
　應災害日至則是矯舉以祭雖潔齊豐盛致美乎冕<lb/>
　服神亦弗饗矣<lb/>
　慶源輔氏曰蠶婦事也猶不敢專必待君之卜吉而<lb/>
　後親之則他可知矣故曰地道代終而已此所以為<lb/>
　君服與其率用此與皆記者述夫人之意而為言也<lb/>
君子曰禮樂不可斯須去身致樂以治心則易直子諒<lb/>
之心油然生矣易直子諒之心生則樂樂則安安則久<lb/>
久則天天則神天則不言而信神則不怒而威致樂以<lb/>
<pb n="38b"/>
治心者也致禮以治躬則莊敬莊敬則嚴威心中斯須<lb/>
不和不樂而鄙詐之心入之矣外貌斯須不莊不敬而<lb/>
慢易之心入之矣故樂也者動於内者也禮也者動於<lb/>
外者也樂極和禮極順内和而外順則民瞻其顔色而<lb/>
不與爭也望其容貌而衆不生慢易焉故德煇動于内<lb/>
而民莫不承聽理𤼵乎外而衆莫不承順故曰致禮樂<lb/>
之道而天下塞焉舉而錯之無難矣樂也者動於内者<lb/>
也禮也者動於外者也故禮主其減樂主其盈禮減而<lb/>
<pb n="39a"/>
進以進為文樂盈而反以反為文禮減而不進則銷樂<lb/>
盈而不反則放故禮有報而樂有反禮得其報則樂樂<lb/>
得其反則安禮之報樂之反其義一也<lb/>
　鄭氏曰斯須猶須㬰也子讀如不子之子諒信也油<lb/>
　然物始生好美貌躬身也極和極順極至也理發乎<lb/>
　外理謂言行也塞充滿也減猶倦也盈猶溢也樂以<lb/>
　統情禮以理行人之情有溢而行有倦倦則進之以<lb/>
　能進者為文溢則使反以能反者為文文謂才美報<lb/>
<pb n="39b"/>
　皆當為襃聲之誤也<lb/>
　孔氏曰此一節已具於樂記但記者別人故於此又<lb/>
　記之其義已具在樂記故於此不繁文也<lb/>
　山隂陸氏曰謂之君子曰君子見微者也切觀世之<lb/>
　人慢易起於放肆而鄙詐常生於矯激然後知君子<lb/>
　之言不誣也若申屠狄輩不知致樂以治心者也若<lb/>
　阮籍輩不知致禮以治躬者也不曰塞乎天下而曰<lb/>
　天下塞焉小在天下也<lb/>
<pb n="40a"/>
曽子曰孝有三大孝尊親其次弗辱其下能養<lb/>
　孔氏曰自此至可謂孝矣廣明為孝子之事大孝尊<lb/>
　親即是下文大孝不匱聖人為天子者也尊親嚴父<lb/>
　配天也其次弗辱謂賢人為諸侯及卿大夫士各保<lb/>
　社稷宗廟不使傾危以辱親也與下文中孝用勞一<lb/>
　也其下能養謂庶人也與下文小孝用勞一也能養<lb/>
　謂用天分地以養父母也<lb/>
　黄氏曰曽子言孝道三自天子達庶人三者之行咸<lb/>
<pb n="40b"/>
　在其中謂人子能立身行道有大功於國大德及民<lb/>
　俾人稱美其先而尊重之為上也生事之以禮死葬<lb/>
　之以禮祭之以禮全父母遺體殁身無毁者次之生<lb/>
　事父母盡其色養者為下也言尊親為大則弗辱能<lb/>
　養兼之矣次言不能尊貴其親而唯弗辱能養為二<lb/>
　也其下者謂不能尊親不辱唯能供養是孝之末節<lb/>
　矣但論孝行升降輕重不分別名位尊卑<lb/>
　石林葉氏曰德為聖人尊為天子宗廟饗之子孫保<lb/>
<pb n="41a"/>
　之此尊親也修身愼行不服闇不登危此弗辱也稱<lb/>
　其無而啜菽飲水不為薄此能養也<lb/>
　講義曰尊親者非必顯之以名位之崇也使吾身無<lb/>
　愧於仁義使吾親亦無愧於仁義則吾親尊矣弗辱<lb/>
　者非必置其身於罪惡也雖一訾笑之茍亦為辱矣<lb/>
　能養者非以其養口體也必養志焉斯可矣<lb/>
　慶源輔氏曰始於能養終於修身達而至於大德必<lb/>
　得其位若武王周公之孝始可謂之大矣<lb/>
<pb n="41b"/>
公明儀問於曽子曰夫子可以為孝乎曽子曰是何言<lb/>
與是何言與君子之所謂孝者先意承志諭父母於道<lb/>
參直養者也安能為孝乎<lb/>
　鄭氏曰公明儀曽子弟子<lb/>
　孔氏曰先意謂父母將欲發意孝子則預先逆知其<lb/>
　意而為之也承志謂父母已有其志已當奉承而行<lb/>
　之諭父母於道謂或在父母意先或在父母意後皆<lb/>
　曉諭父母歸於正道也<lb/>
<pb n="42a"/>
　延平周氏曰於志言承先意承志諭父母於道則使<lb/>
　其身不失天下之顯名而為父母者亦不失天下之<lb/>
　顯名若舜之諭父母為不格姦則君子之所謂孝者<lb/>
　也<lb/>
　嚴陵方氏曰將有所感有逆知之者先意也已有所<lb/>
　之而奉行之者承志也有所感則隠而未見故於先<lb/>
　言之有所之則見而不隠故於承言之亦各以其類<lb/>
　也然徒先意承志而不能諭之於道則是茍順其令<lb/>
<pb n="42b"/>
　而或陷親於不義者蓋有之矣此所以又在乎諭父<lb/>
　母於道也夫養將以為孝而所以為孝子不止於養<lb/>
　親曽參之事其親養其志而不止於口體固得其所<lb/>
　以為孝者矣豈直能養而已哉乃自謂如此者不敢<lb/>
　以孝自居故也唯夫不自居其孝兹其所以為孝歟<lb/>
　馬氏曰先意所以閑其邪承志所以成其美此所以<lb/>
　諭父母於道<lb/>
　建安眞氏曰父母之意未形而能逆之於其先父母<lb/>
<pb n="43a"/>
　之志已形而能承之於其後非深於孝愛以父母之<lb/>
　心為心者不能諭者開説曉譬之謂為人子者平時<lb/>
　能以理開曉其親置之無過之地猶臣之事君格其<lb/>
　非心而引之當道也其視有過而後諫者功相百矣<lb/>
　故君子猶難之<lb/>
曽子曰身也者父母之遺體也行父母之遺體敢不敬<lb/>
乎居處不莊非孝也事君不忠非孝也涖官不敬非孝<lb/>
也朋友不信非孝也戰陣無勇非孝也五者不遂烖及<lb/>
<pb n="43b"/>
於親敢不敬乎亨孰羶薌嘗而薦之非孝也養也君子<lb/>
之所謂孝也者國人稱願然曰幸哉有子如此所謂孝<lb/>
也已衆之本敎曰孝其行曰養養可能也敬為難敬可<lb/>
能也安為難安可能也卒為難父母旣没愼行其身不<lb/>
遺父母惡名可謂能終矣仁者仁此者也禮者履此者<lb/>
也義者冝此者也信者信此者也強者強此者也樂自<lb/>
順此生刑自反此作<lb/>
　鄭氏曰五者不遂遂猶成也願然然猶而也<lb/>
<pb n="44a"/>
　孔氏曰亨孰羶薌之美先自口嘗而後薦之父母此<lb/>
　非孝也唯是供養而已孝子百行皆美一國之人稱<lb/>
　揚羨願然曰如此是羨願之云此子父母有幸遇哉<lb/>
　而有孝子如此令人羨願如此乃所謂孝也衆之本<lb/>
　敎曰孝者言孝為衆行之根本以此根本而敎於下<lb/>
　名之曰孝不能備孝之德唯行奉上之禮但謂之養<lb/>
　者也父母旣没以下解卒為難之事順從孝道則和<lb/>
　樂自至違反孝道則刑戮及身<lb/>
<pb n="44b"/>
　嚴陵方氏曰孝經曰身體髮膚受之父母不敢毁傷<lb/>
　孝之始也哀公問曰身者親之枝也敢不敬與正謂<lb/>
　是矣身者體之全體者身之別夫一人之身生於父<lb/>
　母而別於父母者也故曰身者父母之遺體居處也<lb/>
　事君也涖官也朋友也戰陣也皆所以行父母之遺<lb/>
　體也茍唯不莊不忠不敬不信無勇則烖及其身烖<lb/>
　及其身是及其親也豈孝也哉故每以非孝言之如<lb/>
　是則行身之道敢不敬乎先居處而後事君者内外<lb/>
<pb n="45a"/>
　之序也先事君而後涖官者尊卑之序也先涖官而<lb/>
　後朋友者公私之序也先朋友而後戰陣者文武之<lb/>
　序也亨言天産故其臭為羶孰言地産故其臭為薌<lb/>
　嘗㫖否而後薦之是孝之一端而已稱者口稱其所<lb/>
　為願者志願其如此然則予之之詞也幸哉有子如<lb/>
　此言其有子如此乃父母之幸也孝者盡子道而已<lb/>
　人言如此故曰所謂孝也巳已則言其盡於此也敎<lb/>
　亦多術矣特為之本者孝也故曰衆之本敎曰孝孝<lb/>
<pb n="45b"/>
　經云夫孝德之本也敎之所由生也正謂是矣論語<lb/>
　曰至於犬馬皆能有養不敬何以別乎故曰敬為難<lb/>
　楊子曰孝莫大於寜親故曰安為難孝經曰立身行<lb/>
　道揚名於後世以顯父母孝之終也故曰卒為難哀<lb/>
　公問曰君子也者人之成名也百姓歸之名謂之君<lb/>
　子之子是使其親為君子也是成其親之名也已故<lb/>
　曰父母旣没愼行其身不遺父母惡名可謂能終矣<lb/>
　所謂能終者非終父母之身終其身也夫孝旣為德<lb/>
<pb n="46a"/>
　之本故仁非仁於孝不足以為仁之德也禮非履於<lb/>
　孝不足以為禮之德也以至義也信也強也亦若是<lb/>
　而已哀公問曰不敬其身是傷其親然則居處之莊<lb/>
　所以愛其親慮或傷之而已是以仁者仁此而居處<lb/>
　所以莊也禮者履此而涖官所以敬也義者冝此而<lb/>
　事君所以忠也信者信此而於朋友所以信也強者<lb/>
　強此而於戰陣所以勇也五者不遂烖及於親況其<lb/>
　身乎且烖者福之對福之所至樂必隨之烖之所至<lb/>
<pb n="46b"/>
　刑必隨之故曰樂自順此生刑自反此作<lb/>
　山隂陸氏曰我身非我有其行之者我也曽子所見<lb/>
　無非孝故仁者見之謂之仁知者見之謂之知賞罰<lb/>
　利害五刑之辟敎之末也若孝者可謂本矣執一術<lb/>
　而百善至孝之謂也其行曰養者孝之行自養親始<lb/>
　孝經云夫孝始於事親中於事君終於立身<lb/>
　延平周氏曰居處莊禮也事君忠涖官敬義也朋友<lb/>
　信信也戰陣勇強也凡此五者皆遂則烖不及其身<lb/>
<pb n="47a"/>
　烖不及身則是不及其親蓋吾之身即父母之身也<lb/>
　居處莊者愼其獨者也能愼其獨故以之在上則事<lb/>
　君忠涖官敬以之在下則友信戰陣者非君子之先<lb/>
　務故其序如此能養不如能敬能敬不如能安能安<lb/>
　不如能終仁先之禮次之義次之繼元以亨繼亨以<lb/>
　利之序也信者成此三者而強者行此三者<lb/>
　石林葉氏曰孟子曰不得乎親不可以為人不順乎<lb/>
　親不可以為子蓋誠身則能有得乎親是在我者也<lb/>
<pb n="47b"/>
　故為人道唯有義誠身未能順親是非在我者也故<lb/>
　為子道唯有命以舜為聖人猶以瞽瞍厎豫為難則<lb/>
　國人稱願然曰幸哉有子君子亦不謂性也莊愼忠<lb/>
　信災不及其親所謂能敬也不能安之則無以安其<lb/>
　親先意承志諭父母於道所謂能安也不能卒之則<lb/>
　無以盡大事愼終追逺所謂能卒之也一人之身物<lb/>
　所為備其先得者愛親此孝所以為本也故仁以仁<lb/>
　之則曰仁此者也禮以體之則曰履此者也義有理<lb/>
<pb n="48a"/>
　則曰冝此者也信不欺則曰信此者也強者不息則<lb/>
　曰強此者也五者備矣強而不變已忘其倦則樂矣<lb/>
　樂所以順而生者也小人反是則入於刑刑所以反<lb/>
　而作也孝經言移風易俗莫善於樂而對於敎民親<lb/>
　愛莫善於孝且言五刑之屬三千亦曰罪莫大於不<lb/>
　孝皆與此意合也<lb/>
　慶源輔氏曰篤於孝者誠而已誠一不至則違乎孝<lb/>
　矣非其時也草木不可妄伐當其位也戰陣不可無<lb/>
<pb n="48b"/>
　勇養不足以盡孝孝則該夫養矣成其身所以成其<lb/>
　親者也唯誠實於孝進進不已然後知其等級如是<lb/>
　之難安與安仁之安同言由孝而行從容中道也如<lb/>
　舜之事親可矣至於卒則又誠不息也<lb/>
　馬氏曰此立身揚名所以為孝之終而蠱之六五所<lb/>
　以言幹父之蠱用譽也雖然名立於後世者亦曰行<lb/>
　成於内而已愛親者能養者也敬親者能敬者也生<lb/>
　則親安之能安者也死則鬼饗之能卒者也念祖而<lb/>
<pb n="49a"/>
　聿修厥德能終者也愛者有未能敬敬者有未能安<lb/>
　安者有未能卒卒者有未能終然愛者孝之本而親<lb/>
　安之者孝之至愼修其身孝之終始也孔子語子游<lb/>
　以敬語子夏以色難蓋順其色則親安之矣告子游<lb/>
　以粗告子夏以精也然則孝止於親安之乎曰舜盡<lb/>
　事親之道而瞽瞍厎豫瞽瞍厎豫而天下化庸非此<lb/>
　乎蓋以行言之則愛者未必敬而至於能終孝之至<lb/>
　也若以道言之則以敬孝易以愛孝難而至於親忘<lb/>
<pb n="49b"/>
　我則孝之至也<lb/>
　建安真氏曰身體髮膚受之父母不敢毁傷然忠臣<lb/>
　義士奮不顧身視死如歸何也此與其它毁傷不同<lb/>
　蓋殺身所以成仁旣成仁則孝在其中矣殺身成仁<lb/>
　則形雖虧其理不虧身雖隕其性不失乃所以為孝<lb/>
　也故曰戰陣無勇非孝也<lb/>
　新安朱氏曰亨孰羶薌亨即亨煮之字俗加火作烹<lb/>
　非是<lb/>
<pb n="50a"/>
　建安劉氏曰孝為百行之宗行純則性通行虧則性<lb/>
　賊二者常相因焉同本故也孝以敬為本而敬者修<lb/>
　性之門也自天子達於庶人孝之事雖不同同本於<lb/>
　敬事親而不敬何以為孝乎敬心之發孝於其親矣<lb/>
　推於兄弟恭而友者是其應也推於夫婦和而順者<lb/>
　是其應也推於親黨朋友㳟而睦同而信者是其應<lb/>
　也推於事君治人忠而恕亷而勤者是其應也是數<lb/>
　者不一應焉非孝也故孝子之心唯一敬而已敬心<lb/>
<pb n="50b"/>
　旣純大本發露虚明洞達躍如於兢兢肅肅中此所<lb/>
　以行成於外性修於内也曽子聞道最為超警死生<lb/>
　之際粲然明白蓋由始則因孝心而致敬終則因敬<lb/>
　心而成已驗其平日服膺念兹在兹而已啓手足則<lb/>
　見於戰戰兢兢之時發善言則見乎容貌辭氣之際<lb/>
　皆敬之謂也學者非不知此皆有愧於曽子由行之<lb/>
　弗至也恭於昭昭者孝之名也謹於昬昬者孝之實<lb/>
　也求其名於匹夫匹婦能焉於其實聖人以為難矣<lb/>
<pb n="51a"/>
　故此經以敬為難敬可能也能安能卒為難蓋斯須<lb/>
　之敬人能勉強至於能安能卒非確然自信毅然必<lb/>
　為未有能樂其常而至其至也<lb/>
　<lb/>
　<lb/>
　<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百五十六</head>
    <p>
<pb n="1a"/>
欽定四庫全書<lb/>
　禮記集說卷一百五十六　　宋　衛湜　撰<lb/>
鄉飲酒義第四十五<lb/>
　孔氏曰案鄭目録云名曰鄉飲酒義者以其記鄉大<lb/>
　夫飲賔於序之禮尊賢養老之義此於别録屬吉事<lb/>
　儀禮有其事此記釋其義也但此篇有四事一則三<lb/>
　年賔興賢能二則郷大夫飲國中賢者三則州長習<lb/>
　射飲酒四則黨正蜡祭飲酒緫而言之皆謂之鄉飲<lb/>
<pb n="1b"/>
　酒知此篇有此四事者以鄭註下郷人為郷大夫士<lb/>
　為州長黨正又云飲國中賢者亦用此禮故也郷則<lb/>
　三年一飲州則一年再飲黨則一年一飲也所以然<lb/>
　者天子六郷諸侯三郷卿二郷大夫一郷各有郷大<lb/>
　夫而郷有郷學取致仕在郷之大夫為父師致仕之<lb/>
　士為少師在學中名為鄉先生使之敎郷中之人每<lb/>
　年入學三年業成必升於君若天子之郷則升於天<lb/>
　子諸侯之郷則升於諸侯凡升之必用正月將升之<lb/>
<pb n="2a"/>
　時先為郷飲酒之禮郷大夫與郷先生謀擇學士之<lb/>
　最賢者為賔次則為介又次者為衆賔此郷大夫為<lb/>
　主人與之飲酒而後升之故周禮郷大夫職云三年<lb/>
　則大比攷其徳行道藝而興賢者能者郷老及郷大<lb/>
　夫帥其吏與其衆寡以禮禮賔之若州一年再飲者<lb/>
　是春秋習射因而飲之此則州長為主人若黨一年<lb/>
　一飲者是歲十二月國於大蜡祭而黨中於學飲酒<lb/>
　子貢觀蜡是也此則黨正為主人此郷飲酒義說儀<lb/>
<pb n="2b"/>
　禮鄉飲酒也鄭註儀禮郷飲酒目録云諸侯之郷大<lb/>
　夫三年將獻賢者於君以禮賔興之飲酒是也鄭必<lb/>
　知諸侯之郷大夫者以郷飲酒禮云磬階閒縮霤註<lb/>
　云大夫特縣方賔郷人之賢者從士禮也若天子之<lb/>
　大夫特懸則鐘磬皆有今惟云磬故知諸侯之郷大<lb/>
　夫也若諸侯之州長則士也故儀禮郷射是諸侯州<lb/>
　長故經稱鹿中記云士則鹿中也<lb/>
　長樂劉氏曰昔者周公輔佐文武思兼三王以施四<lb/>
<pb n="3a"/>
　事先盡其性於上以為禮樂政刑之大本也四者有<lb/>
　本莫不源源而流於其民於是采其賢能豪傑可以<lb/>
　表民者列為百辟侯於六服俾行其禮樂政刑以制<lb/>
　其民之過不及者咸用中於五品焉是以君臣盡其<lb/>
　義父子盡其仁兄弟盡其道夫婦盡其徳朋友盡其<lb/>
　忠信溥天之民莫不盡其性以致中和也愷悌之風<lb/>
　浹於四方而萬物由之得以盡其性矣此靈臺之詩<lb/>
　所以樂其有靈徳及於鳥獸昆蟲而行葦之詩以嘉<lb/>
<pb n="3b"/>
　其忠厚仁及草木也然而究賾其本莫不首善於六<lb/>
　郷以篤其風化之所自也故周官大司徒之職曰以<lb/>
　郷三物敎萬民而賔興之一曰六徳知仁聖義中和<lb/>
　二曰六行孝友睦婣任卹三曰六藝禮樂射御書數<lb/>
　以郷八刑糾萬民所以束之入乎三物也以五禮防<lb/>
　民之偽而敎之中以六樂防民之情而敎之和凡萬<lb/>
　民之不服敎而獄訟者聽而斷之其附於刑者歸於<lb/>
　士然則六服五等諸侯之封為國者千有七百九十<lb/>
<pb n="4a"/>
　三自三郷三遂而降莫不放此授敎於大司徒而摹<lb/>
　範其民俾建其中焉然此溥天之民一有弗盡其性<lb/>
　以充中和而任乎情偽過與不及者無所以自容也<lb/>
　故其敎官五家為比則長之以下士五比為閭則胥<lb/>
　之以中士四閭為族則師之以上士五族為黨則正<lb/>
　之以下大夫五黨為州則長之以中大夫五州為郷<lb/>
　則以卿為之大夫以綱其郷之敎典而紀之以州黨<lb/>
　族閭比之官莫非三物之為職也大司徒則掌王之<lb/>
<pb n="4b"/>
　敎典而天下郷遂都鄙主其民者必授敎法如六鄉<lb/>
　之綱紀焉故族則有里校黨則有序州則有庠郷則<lb/>
　有學司徒則有大學所以萃其英才而敎之三物也<lb/>
　而郷飲酒之禮歲則一行於黨再行於州三年一行<lb/>
　於郷所以行其三物充乎五品以礪其徳行也以觀<lb/>
　其賢能也以采其髦俊也又設司諫之官以糾其徳<lb/>
　行司救之官以禁其奇衺調人之官以平其讐難媒<lb/>
　氏之官以合其昏姻則風移俗易以不盡性於中和<lb/>
<pb n="5a"/>
　為愧為恥為邦閭之指笑也此郷飲酒之禮所以為<lb/>
　王道之範圍為風俗之砥礪也故孔子曰吾觀於鄉<lb/>
　而知王道之易易者其謂此乎<lb/>
　藍田呂氏曰鄉飲酒者鄉人以時㑹聚飲酒之禮也<lb/>
　因飲酒而射焉則謂之郷射鄭氏謂三年大比興賢<lb/>
　者能者郷老及郷大夫帥其吏與其衆以禮賔之則<lb/>
　是禮也三年乃一行諸侯之郷大夫貢士於其君蓋<lb/>
　亦如此黨正每歲國索鬼神而祭祀則以禮屬民而<lb/>
<pb n="5b"/>
　飲酒於序以正齒位然正禮無正齒位之事而此篇<lb/>
　有六十者坐五十者立侍乃所以正齒位也但此禮<lb/>
　畧而不載則黨正因蜡飲酒亦此禮也先儒謂郷飲<lb/>
　酒凡有四事唯飲國中賢者於經無文但此篇云郷<lb/>
　人士君子郷人則郷大夫士則州長黨正君子謂卿<lb/>
　大夫士則飲國中賢者義或然也然郷人凡有㑹聚<lb/>
　當行此禮恐不必四而已論語郷人飲酒杖者出斯<lb/>
　出矣亦偕郷人而言之也此篇凡五章初言尊讓絜<lb/>
<pb n="6a"/>
　敬所以免人禍也次言學術道者將以得身次言先<lb/>
　禮後財則民敬讓次言尊長敬老而孝弟之行立次<lb/>
　言五行者足以正身安國次言古之制禮法象天地<lb/>
　皆所以推明聖人制作之意也<lb/>
　長樂陳氏曰酒者人之所以養陽也而人情無節則<lb/>
　亂故先王有禮以制之焉書曰有正有事無彛酒則<lb/>
　非時而飲者皆禁也又曰羣飲汝勿佚盡執拘以歸<lb/>
　於周則不特非時而羣飲者又戒也蓋酒之為物易<lb/>
<pb n="6b"/>
　荒者也而其於人始乎治常卒乎亂始乎安常卒乎<lb/>
　危故不能節之則其所以養之者適所以害之故古<lb/>
　人之在上者樂至於無厭猶足以速其亡而况於民<lb/>
　乎是故節之以其時節之以其禮而郷飲之所由作<lb/>
　矣<lb/>
　嚴陵方氏曰孟子曰郷黨莫如齒故古者於郷必飲<lb/>
　酒以序齒言且飲酒者人之所樂序齒者人之所難<lb/>
　因其所樂而寓之以所難故孔子曰吾觀於鄉而知<lb/>
<pb n="7a"/>
　王道之易易也<lb/>
　清江劉氏曰或問郷飲酒之禮劉子曰所尚三徳也<lb/>
　年也爵也俎豆之事則人知之矣敢問三者兼乎曰<lb/>
　然如何曰謀賔介於先生尚徳也旅酬以齒老者異<lb/>
　秩尚年也大夫為僎坐于賔東尚爵也三者天下之<lb/>
　達尊也夫如是故觀於郷者其一曰彼壯也而先老<lb/>
　何也曰惟其徳也然後民退而崇徳其二曰彼羸也<lb/>
　而先富何也曰惟其長也然後民退而事長其三曰<lb/>
<pb n="7b"/>
　彼後入也而異席何也曰唯其貴也然後民退而貴<lb/>
　貴故先王不賞而民勸不令而民從一事而三羙備<lb/>
　焉其惟鄉飲酒乎<lb/>
　董氏曰古者聖王之制禮樂也旣治其大者不忽其<lb/>
　小者天子之都廟朝之上旣已煥乎其有文章矣而<lb/>
　諸侯之國卿大夫之家州閭鄉黨之閒冠昏䘮祭饗<lb/>
　燕飲射莫不有禮莫不有樂文理備具所以與天下<lb/>
　之民共由之使人日從事乎其間故其教化之成也<lb/>
<pb n="8a"/>
　孝弟忠信仁義之美達乎州閭而行乎道路後世之<lb/>
　制禮樂也事其大者不事其小者致詳於天子之所<lb/>
　獨行而滅裂於衆人之所常用朝廷之聲名文物則<lb/>
　粲然莫不有制郷黨敎化之具則往往缺然不講故<lb/>
　雖有禮樂而卒不足以美敎化移風俗何者天子之<lb/>
　所獨行不接於下民之耳目也夫民目常見之耳常<lb/>
　聽之身常從事乎其間然後靡然不覺大化之陶已<lb/>
　也目不常見之耳不常聽之身不常從事乎其閒欲<lb/>
<pb n="8b"/>
　使之化不可得也孔子曰吾觀於郷知王道之易易<lb/>
　也郷飲酒之禮在先王禮樂之中最其小小者也而<lb/>
　孔子於以知王道之易易然則禮樂之為用惟其小<lb/>
　而近於民者最為王敎之本也<lb/>
郷飲酒之義主人拜迎賔于庠門之外入三揖而后至<lb/>
階三讓而后升所以致尊讓也盥洗揚觶所以致絜也<lb/>
拜至拜洗拜受拜送拜旣所以致敬也尊讓絜敬也者<lb/>
君子之所以相接也君子尊讓則不爭絜敬則不慢不<lb/>
<pb n="9a"/>
慢不爭則逺於鬬辯矣不鬬辯則無暴亂之禍矣斯君<lb/>
子所以免於人禍也故聖人制之以道<lb/>
　鄭氏曰庠郷學也州黨曰序揚觶揚舉也今禮皆作<lb/>
　騰拜至謂始升時拜賔至道謂此禮<lb/>
　孔氏曰此一節明郷飲酒禮拜迎至拜洗相尊敬之<lb/>
　事故聖人制之以道也此郷大夫迎賔故於庠門外<lb/>
　主人將獻賔時以水盥手洗爵及旣獻之後舉觶酬<lb/>
　賔之時亦盥洗也必盥洗者所以致其絜敬之意也<lb/>
<pb n="9b"/>
　賔與主人升堂之後主人於阼階上北面再拜是拜<lb/>
　賔之至也拜至訖洗爵而升賔於西階上北面再拜<lb/>
　拜主人洗也拜受者賔於西階上拜受爵也拜送者<lb/>
　主人於阼階上拜送爵也拜旣者旣盡也賔飲酒旣<lb/>
　盡而拜也賔主相拜致其恭敬之心也案州長職云<lb/>
　春秋射於州序黨正云屬民飲酒於序是州黨曰序<lb/>
　也學記云黨有庠者謂郷人在州黨但於郷之庠學<lb/>
　不别立也<lb/>
<pb n="10a"/>
　藍田吕氏曰郷飲之禮以謹遜之道尊賔始見於拜<lb/>
　迎庠門之外三揖三讓而後升以絜清之道接賔則<lb/>
　見於盥洗揚觶之際盥手洗爵始獻賔之節也旣獻<lb/>
　之後舉觶酬賔亦盥洗而揚觶不敢慢也極其所以<lb/>
　賔主之敬則見於拜洗拜受拜送拜旣之節也賔拜<lb/>
　主人洗主人受拜賔洗是也拜受拜送者賔受獻主<lb/>
　人受酢賔受酬獻酢酬者拜送受者拜受也拜旣者<lb/>
　賔主獻酬卒爵皆拜也君子之相接尊讓絜敬如此<lb/>
<pb n="10b"/>
　其至雖有爭慢之心無從生矣尊讓絜敬之禮行則<lb/>
　尊讓絜敬之俗成禮行而至於成俗則天下之人皆<lb/>
　將逺於鬬辯而免於人禍則先王制禮也有道非苟<lb/>
　為繁文飾貌升降之末者也<lb/>
　長樂陳氏曰因賔賢而為飲則不失於養人而所飲<lb/>
　者備禮則人不至於亂然所謂禮者豈一端而已哉<lb/>
　禮見於交際行之於學所以尊重事也進而禮之以<lb/>
　致其尊退而禮之以致其讓而三揖至於階三辭以<lb/>
<pb n="11a"/>
　升堂則進退之節也盥洗則在人者絜也揚觶則在<lb/>
　器者絜也夫是之謂致絜也拜至而後拜送此主也<lb/>
　拜洗而後拜受此賔也至於受而飲飲而盡則為拜<lb/>
　旣而其禮蓋亦賔而已蓋拜者屈之而使卑之在我<lb/>
　者卑則於人為尊而無侮矣夫是之謂致敬也夫有<lb/>
　所尊有所讓則相從以義而不敢爭有所絜有所敬<lb/>
　則相推以誠而不敢慢粲然而文以之接懽然而恩<lb/>
　以之愛不期於鬬而已無暴不期於辯而已無亂小<lb/>
<pb n="11b"/>
　人由之而不能知君子知之而不能名此聖人制之<lb/>
　以道者也楊子曰行禮於此而民得於彼矣其制豈<lb/>
　非以道乎<lb/>
　嚴陵方氏曰學所以明人倫而人倫之序成於相齒<lb/>
　故郷飲酒之禮必行之於學行之於學而此止言庠<lb/>
　門者以養賢養老為主故也王制言耆老皆朝於庠<lb/>
　非謂是乎禮莫重於拜拜則敬之至矣故曰所以致<lb/>
　敬表記曰無辭不相接也欲民之無相褻也尊讓絜<lb/>
<pb n="12a"/>
　敬則不褻矣故曰君子之所以相接也鬭者力相攻<lb/>
　之謂辯者言相敵之謂不鬭則無暴之禍不辯則無<lb/>
　亂之禍且暴人者人斯暴之亂人者人斯亂之唯君<lb/>
　子無暴亂之行所以免於人禍也<lb/>
　馬氏曰主人者或以郷大夫或以州長或以黨正隨<lb/>
　其行禮之時也入三揖而後至階者主所以致尊於<lb/>
　賔也三讓而後升賔所以致讓於主也觶爵容三升<lb/>
　者也傳曰粲然有文以相接尊讓絜敬者文也故君<lb/>
<pb n="12b"/>
　子用之以相接也聖人制之以道者制之於暴亂之<lb/>
　前也聖人用道而制禮者也賢人知道而由禮者也<lb/>
　衆人無知而制於禮者也<lb/>
　石林葉氏曰道者義之所自出言郷飲酒之禮則所<lb/>
　貴者義也言郷飲酒之義則所出者道也<lb/>
鄉人士君子尊於房户之閒賔主共之也尊有𤣥酒貴<lb/>
其質也羞出自東房主人共之也洗當東榮主人之所<lb/>
以自絜而以事賔也<lb/>
<pb n="13a"/>
　鄭氏曰郷人郷大夫也士州長黨正也君子謂卿大<lb/>
　夫也卿大夫士飲國中賢者亦用此禮也共尊者人<lb/>
　臣卑不敢專大惠羞燕私可以自專也絜猶清也<lb/>
　孔氏曰此一節明設尊及𤣥酒又羞出自東房及東<lb/>
　榮設洗主人事賔之義以鄉大夫等唯有東房故設<lb/>
　酒尊於東房之西室户之東在賔主閒示賔主共有<lb/>
　此酒也酒雖主人所設賔亦以酢主人故云賔主共<lb/>
　之北面設尊𤣥酒在左謂在酒尊之西地道尊右貴<lb/>
<pb n="13b"/>
　其質素故也羞出自東房主人共之者謂供於賔也<lb/>
　榮屋翼也設洗於庭當屋之東翼示主人自絜以事<lb/>
　賔從冠義以來記者皆舉儀禮經文於上陳其義於<lb/>
　下以釋之<lb/>
　藍田呂氏曰酒主人之物而曰賔主共之者賔主皆<lb/>
　酌此尊且明君子之財當與人共不自有也𤣥酒水<lb/>
　也飲之始也飲始於水極味於酒凡酒之設皆尚𤣥<lb/>
　酒質之為貴不忘本也羞出自東房主人致味以養<lb/>
<pb n="14a"/>
　賔故曰主人共之而不以與賔共也洗當東榮主人<lb/>
　自絜以事賔賔雖亦就此洗不曰賔主共之者明所<lb/>
　以敬人者各自盡也<lb/>
　長樂陳氏曰夫禮見於物則其致飲有尊其致食有<lb/>
　羞其致絜有器賔主共之者言其飲也羞出自東房<lb/>
　者言其食也洗當東榮者言其器也盡於郷人言士<lb/>
　君子所以别遂人之為氓以夫郷主敎遂主耕故也<lb/>
　房在東則户在西也東者主人位而主所獻者為主<lb/>
<pb n="14b"/>
　共西者賔之位而賔所酬者為賔共唯夫賔與主和<lb/>
　獻酬而皆有共也此尊所以閒於房户之中以見意<lb/>
　歟且有尊則有酒矣而酒以𤣥者𤣥為北方之天道<lb/>
　而用之所以貴其質乂将以教民不忘本也<lb/>
　嚴陵方氏曰鄉人士君子則舉四例之禮皆同固兼<lb/>
　言之也𤣥酒者以黒黍和於水而為之其為色則幽<lb/>
　其為味則淡貴其質也東房者主人所在故曰主人<lb/>
　共之洗者承盥洗之器東榮亦主人所在故曰主人<lb/>
<pb n="15a"/>
　所以自絜<lb/>
　馬氏曰東主位也郷人士君子者言其行禮之人也<lb/>
　尊於房户之閒至自絜以事賔言其行禮之事<lb/>
　山陰陸氏曰鄉人士君子鄉人之中有士君子之行<lb/>
　者也周官所謂賢能是歟<lb/>
　賈氏曰榮即今之摶風䟽云屋翼榮者與屋為榮飾<lb/>
　翼者與屋為翅翼也<lb/>
賔主象天地也介僎象隂陽也三賔象三光也讓之三<lb/>
<pb n="15b"/>
也象月之三日而成魄也四面之坐象四時也天地嚴<lb/>
凝之氣始於西南而盛於西北此天地之尊嚴氣也此<lb/>
天地之義氣也天地温厚之氣始於東北而盛於東南<lb/>
此天地之盛徳氣也此天地之仁氣也主人者尊賔故<lb/>
坐賔於西北而坐介於西南以輔賔賔者接人以義者<lb/>
也故坐於西北主人者接人以仁以徳厚者也故坐於<lb/>
東南而坐僎於東北以輔主人也仁義接賔主有事俎<lb/>
豆有數曰聖聖立而將之以敬曰禮禮以體長㓜曰徳<lb/>
<pb n="16a"/>
徳也者得於身也故曰古之學術道者將以得身也是<lb/>
故聖人務焉<lb/>
　鄭氏曰陰陽助天地養成萬物之氣也三賔象天三<lb/>
　光者繫於天也古文禮僎皆作遵凝猶成也賔者接<lb/>
　人以義言賔來以成主人之徳聖通也所以通賔主<lb/>
　之意也將猶奉也術猶藝也得身者謂成已令名免<lb/>
　於刑罰也言學術道則此說賔賢能之禮<lb/>
　孔氏曰此一節明賔主介僎坐位之義故賔在西北<lb/>
<pb n="16b"/>
　天地嚴凝之氣著主在東南天地温厚之氣著介在<lb/>
　西南象陰之微氣僎在東北象陽之微氣三賔謂衆<lb/>
　賔也四面之坐即是賔主介僎之所象也主象夏始<lb/>
　賔象冬始僎象春始介象秋始<lb/>
　藍田呂氏曰三賔者衆賔之長者也其所以輔賔猶<lb/>
　三光之輔於天也三光蓋星之大者有三也其名不<lb/>
　可得而考也先儒謂三大辰心為大辰代為大辰北<lb/>
　辰亦為大辰亦莫知其所稽也月晦三日而後明生<lb/>
<pb n="17a"/>
　於魄故曰成魄讓之三者取象成魄於三日也東北<lb/>
　至於東南生氣也生氣温厚而主人故自孟春至於<lb/>
　孟夏生氣之所行萬物之所發生天之盛徳氣也主<lb/>
　坐於東南僎坐於東北仁之序也西南至於西北殺<lb/>
　氣也殺氣嚴凝而主義故自孟秋至於孟冬殺氣之<lb/>
　所行萬物之所以収斂天之尊嚴氣也賔坐於西北<lb/>
　介坐於西南義之序也飲酒之義所以致主之養而<lb/>
　尊賔故賔主以仁義接賔主有事俎豆有數天下之<lb/>
<pb n="17b"/>
　理義存焉天下之理義無所不通聖之謂也無所不<lb/>
　通無所不敬禮之所由制也禮之行也不在乎他在<lb/>
　長㓜之分而已性之德也禮得於身之謂德由學然<lb/>
　後得於身得於身則與先得人心之所同然者同之<lb/>
　故誠之而至誠乃天之道是亦聖人也<lb/>
　嚴陵方氏曰天地者陰陽之體陰陽者天地之用故<lb/>
　賔主象天地介僎象陰陽也三賔又衆賔之所觀法<lb/>
　而瞻仰者故象三光日月星也後言介僎象日月則<lb/>
<pb n="18a"/>
　此言陰陽蓋主日月耳旣象日月又象三光者蓋介<lb/>
　僎兩而三賔三固以象三兩之數介僎之輔賔主猶<lb/>
　日月之運陰陽以成天地之光也故取象於日月陰<lb/>
　陽之義三讓而後成禮猶月三日而後成魄也夫魄<lb/>
　陰也而禮由陰作故以況之且陽道饒而主進陰道<lb/>
　乏而主退則讓亦陰事也四面之坐則賔主介僎各<lb/>
　坐於一方之面也夫有天地以為之體必資陰陽以<lb/>
　為之用有陰陽以為之用然後三光之象垂三光之<lb/>
<pb n="18b"/>
　象垂然後有盈虧之理月有盈虧之理然後四時之<lb/>
　序成故取象之序如此二氣運於五行而五行以水<lb/>
　為本水以陰而凝凝則為嚴以陽而温温則為厚則<lb/>
　嚴凝者陰之氣也陰生於午而終於子故嚴凝之氣<lb/>
　始於西南而盛於西北温厚者陽之氣也陽生於子<lb/>
　而終於午故温厚之氣始於東北而盛於東南秋歛<lb/>
　冬藏義也故嚴凝為義春作夏長仁也故温厚為仁<lb/>
　介僎者所以輔賔主而接人者也接人則為賔主之<lb/>
<pb n="19a"/>
　先故坐於陰陽所始之地賔主則坐於陰陽之盛地<lb/>
　焉坐賔黨於陰之地以賔者接人以義故也坐主黨<lb/>
　於陽之地以主人者接人以仁故也主人必三揖仁<lb/>
　之至也賔必三讓義之盡也旣曰接人以仁又曰以<lb/>
　德厚者蓋謂盛德温厚也以接人以仁為盛德温厚<lb/>
　則接人以義為嚴凝尊嚴可知矣賔主之際其精至<lb/>
　於仁義相接其粗至於俎豆有数非夫知禮之情者<lb/>
　莫之能興故曰聖也聖之事旣立然非將之以敬則<lb/>
<pb n="19b"/>
　亦怠而廢禮矣故聖立而將之以敬曰禮禮者天地<lb/>
　之序長㓜有序然後各得其體故曰禮以體長㓜曰<lb/>
　德各得其體豈他求哉故曰德也者得於身也然禮<lb/>
　之所體固不止乎長㓜而此止以是為言者以郷飲<lb/>
　酒之禮主於序齒故也道在於我故學術道者將以<lb/>
　得身以郷飲酒制之以道故必以道言之也<lb/>
　山陰陸氏曰成魄為望後三日且月以生明為進生<lb/>
　魄為退退讓之事也主人坐東南象夏猶火室在巽<lb/>
<pb n="20a"/>
　也賔在西北象冬猶水室在乾也他倣此俎豆有數<lb/>
　曰聖爾雅所謂獻聖也此歟言以體長㓜為郷飲酒<lb/>
　禮言之楊子曰人而無禮焉以為德徳也者得也得<lb/>
　之身而足徳得於身還以得身聖人務德大人務業<lb/>
　馬氏曰主人者尊賔而賔接以義故賔位西北天地<lb/>
　之生盛於東南天地之成盛於西北主以生而接賔<lb/>
　賔以成而報主可謂仁之至義之盡也賔主有事事<lb/>
　皆有意俎豆有數數皆有義推意於事推義於數非<lb/>
<pb n="20b"/>
　聖人不能故曰聖聖有所立而行之者又將以敬則<lb/>
　謂之禮長㓜出乎性用禮以體别之則謂之德蓋因<lb/>
　事以見聖即聖以行禮因禮以成德此始終之序學<lb/>
　術道者所以窮理得身者所以盡性禮足以窮理盡<lb/>
　性故聖人務焉<lb/>
　石林葉氏曰主人致敬於賔其尊之象天主人以物<lb/>
　養賔其親之象地介則居乎兩間以象陽之助天者<lb/>
　也僎以卑巽接人而輔主則象陰之助地者也賔以<lb/>
<pb n="21a"/>
　義成人故坐於陰之盛地而介則坐於西南以始成<lb/>
　乎賔道也主人以仁為德故坐於陽之盛地而僎則<lb/>
　坐於東北以始成乎主道也蓋天地之大德曰生人<lb/>
　之大德曰仁主人以仁接賔而在東南則生氣之盛<lb/>
　位故亦曰天地盛德氣也賔者主人所尊其位則主<lb/>
　人擇而居也故先言坐賔於西北而後言接人以義<lb/>
　也若夫介僎所以輔賔主而必居陰陽始生之地者<lb/>
　何也蓋輔之者所以成之也介先賔以通其意於主<lb/>
<pb n="21b"/>
　僎先主人以通其意於賔道也陰陽以輔天地而天<lb/>
　地以成功介僎以輔賔主而賔主以成禮其居始生<lb/>
　之地不亦冝乎主以仁接人賔以義接人皆有事者<lb/>
　也長者俎豆多㓜者俎豆少皆有數者也賔主有事<lb/>
　俎豆有數鄉飲酒之義也義則禮之情而已知禮之<lb/>
　情者能作故曰聖有其情則必有其文文在外者也<lb/>
　不敬以直内則所謂鄉飲酒者亦文而已故將之以<lb/>
　敬曰禮必曰聖人務焉何也蓋莫不有事而當務之<lb/>
<pb n="22a"/>
　為急所貴乎聖人者以其知務也三代之王敎其民<lb/>
　以孝弟者常先於鄉飲則亦急於當務而已又曰四<lb/>
　面之坐象四時者以東南西北為位則設席當射角<lb/>
　占兩面蓋各本其氣自始至於盛也古為位未有射<lb/>
　角者故近歲行此禮多不能曉蔽於主居東方之言<lb/>
　往往以東西相向若然是兩面而已且言賔必南鄉<lb/>
　又曰介必東鄉介賔主也賔主皆在西而賔言南鄉<lb/>
　可見其位連於北介東鄉其位連於西矣古書多互<lb/>
<pb n="22b"/>
　見言賔如此則主之東南亦可以類推大抵讀書不<lb/>
　可執一須前後參見其義未嘗不顯但學者鹵莽耳<lb/>
　廬陵胡氏曰四面之坐必取四時之始者春秋謹始<lb/>
　之義制敵度宜曰義賔與主敵不失其宜是接以義<lb/>
　周官行人掌客司儀掌訝凡四職皆賔客之事而列<lb/>
　於秋取天地之義氣也君子以友輔仁僎者主人之<lb/>
　友睿曰聖克念曰聖生知曰聖大而化之曰聖事無<lb/>
　不通曰聖仁且知曰聖仁義又近聖焉聖之取名多<lb/>
<pb n="23a"/>
　矣此言仁義接而繼之曰聖則聖者指仁義言也大<lb/>
　司徒之職以仁義聖為六德故此謂之徳也徳也者<lb/>
　得於身謂仁義禮躬行自得而非偽為也古之學術<lb/>
　道者謂賔賢之人學道藝也<lb/>
祭薦祭酒敬禮也嚌肺嘗禮也啐酒成禮也於席末言<lb/>
是席之正非專為飲食也為行禮也此所以貴禮而賤<lb/>
財也卒觶致實於西階上言是席之上非專為飲食也<lb/>
此先禮而後財之義也先禮而後財則民作敬讓而不<lb/>
<pb n="23b"/>
爭矣<lb/>
　鄭氏曰非專為飲食言主於相敬以禮也致實謂盡<lb/>
　酒也酒為觴實祭薦祭酒嚌肺於席中唯啐酒於席<lb/>
　末也<lb/>
　孔氏曰此一節明飲酒之禮祭薦祭酒相尊敬之心<lb/>
　貴禮賤財之義祭薦者主人獻賔賔即席祭所薦脯<lb/>
　醢也祭酒者旣祭薦又祭酒也此是賔敬重主人之<lb/>
　禮也嚌肺者祭酒後興取俎上之肺嚌齒之所以嘗<lb/>
<pb n="24a"/>
　主人之禮也啐酒者啐謂飲主人酒而入口成主人<lb/>
　之禮也席末謂席西頭也案郷飲酒禮祭薦祭酒嚌<lb/>
　肺皆在席之中唯啐酒在席末又郷飲酒禮云祭脯<lb/>
　醢奠爵右取肺卻左手右絶末以祭尚左手嚌之興<lb/>
　加於俎坐涗手遂祭酒嚌肺在前祭酒在後此先云<lb/>
　祭酒者嚌是嘗嚌之名祭酒是未飲之稱故祭酒與<lb/>
　祭薦相連表其敬禮之事以言此席之設本不為飲<lb/>
　食蓋主人敬重於賔故設席耳祭薦祭酒嚌肺敬主<lb/>
<pb n="24b"/>
　人之物故在席中啐酒則入於已故在席末於席上<lb/>
　祭薦祭酒是貴禮席末啐酒是賤財也致實謂致盡<lb/>
　其所實之酒於西階上不就席卒觶者言此席之上<lb/>
　非專為飲也啐纔始入口故猶在席末卒觶則盡爵<lb/>
　故逺在西階上前文方論設席之禮故言是席之正<lb/>
　此覆說前席故變文言上上亦正也先禮則貴後財<lb/>
　則賤亦互相通也<lb/>
　藍田呂氏曰孔子曰吾食於少施氏而飽少施氏食<lb/>
<pb n="25a"/>
　我以禮吾祭作而辭曰疏食不足祭也吾飱作而辭<lb/>
　曰疏食也不敢以勞吾子然則君子之於飲食飽於<lb/>
　敬而不飽於味也主人獻賔賔受爵薦脯醢賔升席<lb/>
　設折俎賔祭脯醢奠爵取肺嚌之坐祭酒興席末啐<lb/>
　酒主人之禮賔不敢不答故祭薦祭酒敬主人之行<lb/>
　此禮也賔敬主人在禮而不在食嚌以嘗之啐以成<lb/>
　之也啐於席之末不於席之正者明是席之正在於<lb/>
　行禮不可以飲食瀆也此貴敬而賤食也賔卒爵於<lb/>
<pb n="25b"/>
　西階之上不於席之上者明是席之上可以成飲食<lb/>
　之禮不可卒飲食之事是先敬而後食也敬禮也食<lb/>
　財也人之所以爭者無禮而志於財也如知乎貴禮<lb/>
　而賤財先禮而後財之義則敬讓行之矣一飲食之<lb/>
　閒可以化民成俗則升降之文不為末節也<lb/>
　嚴陵方氏曰祭薦祭酒必祭其先而後飲食之也肺<lb/>
　者據周人之所貴也祭薦祭酒則神之也故曰敬禮<lb/>
　嚌肺則味之矣故曰嘗禮啐酒則飲之矣故曰成禮<lb/>
<pb n="26a"/>
　啐酒則獻賔之觴也卒觶則酬賔之時也主獻賔賔<lb/>
　酢主主酬賔三事旣備則飲酒之禮畢矣故曰卒觶<lb/>
　西階則賔所有事之階也席之正則有别於席之末<lb/>
　席之上則有别於席之下西階上即席之下也先禮<lb/>
　則敬讓後財不爭者飲食之所用故以財言之<lb/>
　石林葉氏曰啐酒於席末旣為賤財則祭脯醢以敬<lb/>
　禮嚌肺以嘗禮皆居席之正是為貴禮也賔辭於西<lb/>
　階上旣為後財則羞出東房洗出東榮雖非席之上<lb/>
<pb n="26b"/>
　猶為先禮也蓋郷飲酒之禮非專為飲食而已其啐<lb/>
　爵也其卒觶也皆避其席亦所以防酒禍也貴禮而<lb/>
　先之則民敬順賤財而後之則無酒禍而民不爭聖<lb/>
　人所務蓋如此也<lb/>
鄉飲酒之禮六十者坐五十者立侍以聽政役所以明<lb/>
尊長也六十者三豆七十者四豆八十者五豆九十者<lb/>
六豆所以明養老也民知尊長養老而后乃能入孝弟<lb/>
民入孝弟出尊長養老而后成敎成敎而后國可安也<lb/>
<pb n="27a"/>
君子之所謂孝者非家至而日見之也合諸郷射敎之<lb/>
郷飲酒之禮而孝弟之行立矣<lb/>
　鄭氏曰此說郷飲酒謂黨正國索鬼神而祭祀則以<lb/>
　禮屬民而飲酒於序以正齒位之禮也其郷射則州<lb/>
　長春秋以禮㑹民而射於州序之禮也謂之郷者州<lb/>
　黨郷之屬也或則鄉之所居州黨郷大夫親為主人<lb/>
　焉如今郡國下令長於郷射飲酒從太守相臨之禮<lb/>
　也<lb/>
<pb n="27b"/>
　孔氏曰此明黨正飲酒正齒位之事案郷飲酒禮賔<lb/>
　賢能則用處士為賔其次為介其次為衆賔皆以年<lb/>
　少者為之此正齒位之禮其賔介等皆用年老者為<lb/>
　之其餘為衆賔賔内年六十以上於堂上賔席之西<lb/>
　南面坐若不盡則於介席之北東面北上坐其五十<lb/>
　者則立於西階下東面北上示有倍侍之義非即在<lb/>
　六十者旁同南面立所以立於階下示其聽受六十<lb/>
　以上政事役使以明尊敬長老也六十者三豆九十<lb/>
<pb n="28a"/>
　者六豆者以其十年加一豆非正禮故不得為籩豆<lb/>
　偶也其五十者二豆而已故郷飲酒禮衆賔立於堂<lb/>
　下者皆二豆其賔介之豆無正文當依衆賔之年而<lb/>
　加之也豆是供養之物故云明養老立侍是倍侍之<lb/>
　儀故云明尊長也入孝弟謂入門而能行孝弟出尊<lb/>
　長養老者謂出門而能尊長養老也郷射謂春秋二<lb/>
　時州長聚合其民為射禮郷飲酒之禮謂十月黨正<lb/>
　飲酒孝弟之行以此而成立也儀禮無正齒位之禮<lb/>
<pb n="28b"/>
　今此云六十者坐五十者立侍故鄭知是黨正正齒<lb/>
　位之禮此謂初飲酒時正齒位及其末皆以醉為度<lb/>
　雜記曰一國之人皆若狂是也鄭云州黨郷之屬者<lb/>
　言旣是州長黨正射飲而並謂之郷者以州黨屬郷<lb/>
　也云或則郷之所居州黨者此鄭别解州黨而謂之<lb/>
　郷也郷之所居州黨行飲酒射之禮郷大夫則代此<lb/>
　州長黨正為主人故得稱郷射郷飲酒也若郷之州<lb/>
　黨郷所不居則郷大夫不得為主人亦不得稱郷射<lb/>
<pb n="29a"/>
　郷飲酒但謂之州射黨正飲酒可也云如今郡國下<lb/>
　令長於郷射飲酒者謂郡治之下及侯國之下滿萬<lb/>
　户以上之令不滿萬户之長於已縣或射或飲酒則<lb/>
　從郡之太守及主國之相來自行禮相監臨之儀不<lb/>
　用令長禮也令長射而飲酒似州長黨正也太守與<lb/>
　相來監臨似郷大夫監臨故引以相證也<lb/>
　藍田吕氏曰古之貴老也其政則導其妻子使養其<lb/>
　老家植之桑畜之雞豚狗彘則老者衣帛食肉矣其<lb/>
<pb n="29b"/>
　敎則食三老五更於大學天子袒而割牲執醬而饋<lb/>
　執爵而酳冕而揔干四代之養皆於庠序更用饗燕<lb/>
　食之禮皆所以使民不遺老窮知貴老之義故飲酒<lb/>
　之禮老者加豆有至於六也尊長近乎事兄弟也養<lb/>
　老近乎養親孝也入則順乎父兄出則順乎長老則<lb/>
　民德歸厚矣強不犯弱衆不暴寡人倫旣正敎行俗<lb/>
　羙薰沐涵濡遷善而不自知故曰非家至而日見之<lb/>
　也春秋合諸州長而射冬行黨正之正齒位郷黨習<lb/>
<pb n="30a"/>
　見儀容之盛漸乎禮義之俗孝弟之行不肅而成行<lb/>
　禮之效也<lb/>
　長樂陳氏曰六十者坐而役使人者也五十者立則<lb/>
　若役於人者也而長者於是乎尊矣民之尊長有從<lb/>
　兄之儀而後能為人弟也六十則三豆七十則四豆<lb/>
　八十則五豆九十則六豆年愈多者豆愈加而老者<lb/>
　於是乎養矣民知養老則有事親之仁而後乃能入<lb/>
　孝也籩桃梅之屬地産也豆麋鹿之屬天産也地産<lb/>
<pb n="30b"/>
　所以養其陽則天産所以養其陰而老者陰也養陰<lb/>
　必以陽故言豆而不及籩夫人入能孝而出以之養<lb/>
　老入能弟而出以之尊長而敎不成國不安者未之<lb/>
　有也然所謂敎者亦何嘗家使之至而日使之見哉<lb/>
　合之郷射因之郷飲而為之敎則不期於化而自化<lb/>
　矣蓋射所以觀德也飲所以尚齒也王制曰耆老皆<lb/>
　朝於庠元日習射尚功習郷尚齒言庠而繼之以射<lb/>
　是郷之有習射尚齒矣而鄭氏以為黨主飲州主射<lb/>
<pb n="31a"/>
　而郷大夫親為主者不已誤邪蓋莫非飲也有飲於<lb/>
　郷而正齒位有飲於黨而正齒位者莫非射也有射<lb/>
　於郷以觀德有射於黨以觀德者以夫黨不若州之<lb/>
　衆故雖有飲而無射州不若郷之大故雖有射而無<lb/>
　飲而有齒者亦未必有其德也此黨正言國索鬼神<lb/>
　而祭祀則以禮屬民而飲酒于序以正齒位而州長<lb/>
　言春秋以禮㑹民射于序是也賈公彦以為射之有<lb/>
　飲酒誤矣夫惟黨積而為州州積而為郷故郷則有<lb/>
<pb n="31b"/>
　射有飲而兩全焉而記之所言者皆郷而已乃其意<lb/>
　也<lb/>
　嚴陵方氏曰六十者坐則七十以上亦坐可知五十<lb/>
　者立則四十以下亦立可知聽政者聽上之人有所<lb/>
　正也聽役者聽上之人有所使也必五十以下則立<lb/>
　六十以上則坐者蓋五十曰艾艾則服官政之時固<lb/>
　宜立侍以聽政役六十曰耆老則指使之時固宜坐<lb/>
　以加政役於人也尊卑在儀養老在物故坐立之不<lb/>
<pb n="32a"/>
　同所以明尊長豆數之不一所以明養老也唯六十<lb/>
　非肉不飽故六十以上始有豆數也前言俎豆有數<lb/>
　而此不及俎者以俎大而豆小由其禮之小故止舉<lb/>
　器之小者以明之也民知尊長則能入弟矣知養老<lb/>
　則能入孝矣民入而孝弟於其家出而尊長養老於<lb/>
　其國則其敎豈有虧乎故曰而后成敎敎旣成矣而<lb/>
　國豈有危疑之禍乎故曰而后國可安也之禮也特<lb/>
　行之於一學而已固非家至也然敎之所及乃與家<lb/>
<pb n="32b"/>
　至不異特行之於一時而已固非日見也然敎之所<lb/>
　形乃與日見不殊亦由制之以道而已射義曰卿大<lb/>
　夫士之射也必先行郷飲酒之禮故言合諸郷射也<lb/>
　廬陵胡氏曰合諸郷射敎之郷飲酒謂聚其民於郷<lb/>
　射以敎之鄭謂此章說郷飲酒是黨正正齒位非郷<lb/>
　大夫飲酒也其義蓋以儀禮鄉飲酒無正齒位之禮<lb/>
　而此云六十者坐五十者立是黨正齒位也案郷黨<lb/>
　篇云郷人飲酒杖者出斯出矣杖者亦謂五十六十<lb/>
<pb n="33a"/>
　者而此經下亦云少長以齒則郷飲豈無正齒位之<lb/>
　禮乎竊謂此說郷飲酒是郷大夫非黨正也然則郷<lb/>
　射亦不得謂之用長射矣若實州黨則謂之州射黨<lb/>
　正飲酒可也何得謂之郷乎<lb/>
孔子曰吾觀於郷而知王道之易易也主人親速賔及<lb/>
介而衆賔自從之至于門外主人拜賔及介而衆賔自<lb/>
入貴賤之義别矣三揖至于階三讓以賔升拜至獻酬<lb/>
辭讓之節繁及介省矣至于衆賔升受坐祭立飲不酢<lb/>
<pb n="33b"/>
而降隆殺之義辨矣<lb/>
　鄭氏曰郷郷飲酒也易易謂敎化之本尊賢尚齒而<lb/>
　已速賔速謂即家召之别猶明也繁猶盛也小減曰<lb/>
　省辨猶别也尊者禮隆卑者禮殺尊卑别也<lb/>
　孔氏曰此引孔子觀郷之言以結成郷飲之義并明<lb/>
　主人待賔貴賤之别及於賔介禮之隆殺也孔子言<lb/>
　觀郷飲酒之禮有尊賢尚齒之法則知王者敎化之<lb/>
　道其事甚易重言易易取其語順也主人親速賔并<lb/>
<pb n="34a"/>
　介而衆賔不須往速自從賔介而來賔介至門主人<lb/>
　拜之衆賔不須拜自入門是賔介貴於衆賔貴賤之<lb/>
　義别也主人於賔三揖三讓拜其來至又酌酒獻賔<lb/>
　賔酢主人主人又酌而自飲以酬賔是辭讓之節其<lb/>
　數繁多也案郷飲酒介酢主人則止主人不酬介是<lb/>
　及介省矣衆賔不酢而降者案郷飲酒主人獻衆賔<lb/>
　於西階上受爵坐祭立飲不酢主人而降西階東面<lb/>
　是也<lb/>
<pb n="34b"/>
　藍田吕氏曰禮之所尊尊其義也其文則擯相習之<lb/>
　其義則君子知之修其文達其義然後可以化民成<lb/>
　俗也貴賤明隆殺辨和樂而不流弟長而無遺安燕<lb/>
　而不亂此五者皆見於飲酒之禮而可以化民成俗<lb/>
　矣故曰吾觀於郷知王道之易易也易謂易行易易<lb/>
　者甚言其易也禮主乎别節文雖繁而不可亂也因<lb/>
　親䟽長幼貴賤之等差以為屈伸隆殺之節文明辨<lb/>
　密察然後盡乎制禮之意矣尊無二上非獨為君臣<lb/>
<pb n="35a"/>
　言之國之所尊君也雖諸父不能抗之家之所尊父<lb/>
　也雖母不得抗之羣居五人長者必異席則羣居亦<lb/>
　有尊也喪祭燕飲皆有賔有衆賔則賔亦有尊也故<lb/>
　飲酒之禮賔介與衆賔送迎之節有等此所以别貴<lb/>
　賤也賔介與衆賔異矣三揖三讓拜至獻酬辭讓之<lb/>
　節則賔與介又有等矣故介之升也不三揖三讓不<lb/>
　拜洗主人不之阼階拜送不嚌肺不啐酒不告㫖不<lb/>
　自酌酢授主人爵主人不舉酬省於賔可知矣及衆<lb/>
<pb n="35b"/>
　賔則升受坐祭立飲不酢其拜受者衆賔之長三人<lb/>
　餘則不拜省於介可知矣於一等之中寖有省焉此<lb/>
　所以辨隆殺也<lb/>
　嚴陵方氏曰孟子曰堯舜之道孝弟而已親速者躬<lb/>
　至其家而召之也不言衆賔則此止言賔者三賔也<lb/>
　三賔貴於衆賔而介則輔三賔者也故主人或親速<lb/>
　之或不親而使之自從或拜之或不拜而使之自入<lb/>
　故曰貴賤之義别矣主酌賔為獻賔答主為酢主又<lb/>
<pb n="36a"/>
　荅賔為酬是禮也三賔則備之至於介則省酬焉至<lb/>
　於衆賔則又省酢矣升受坐祭立飲者其升而受爵<lb/>
　之時惟祭酒得坐及飲酒則立蓋飲酒所以養已以<lb/>
　其卑不敢生而當其養故也前言貴賤之義此言隆<lb/>
　殺之義貴賤指其人隆殺指其禮因其人之貴則禮<lb/>
　為之隆因其人之賤則禮為之殺故其序先貴賤而<lb/>
　後隆殺也<lb/>
　廬陵胡氏曰觀鄉飲酒有尊賢尚齒之法知王者敎<lb/>
<pb n="36b"/>
　化之道平易近民也易猶檀弓云易則易<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百五十六<lb/>
</p>
<p>
</p>
  </div>
</body>
</text>
</TEI>
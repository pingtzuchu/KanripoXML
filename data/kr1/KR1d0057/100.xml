<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百</head>
    <p>
<pb n="1a"/>
欽定四庫全書<lb/>
　禮記集説卷一百　　　　　宋　衛湜　撰<lb/>
致禮以治躬則莊敬莊敬則嚴威心中斯須不和不樂<lb/>
而鄙詐之心入之矣外貌斯須不莊不敬而易慢之心<lb/>
入之矣<lb/>
　鄭氏曰躬身也禮自外作故治身鄙詐入之謂利偽<lb/>
　生易輕易也<lb/>
　孔氏曰前云致樂此云致禮聖王詳審禮意以治躬<lb/>
<pb n="1b"/>
　則莊嚴而恭敬内心莊嚴恭敬則人懼之嚴肅威重<lb/>
　也不能致樂治心心中斯須不能調和則不能喜樂<lb/>
　而有鄙恡詐偽之心入於内矣不能致禮治躬故輕<lb/>
　易怠慢之心從外而入内矣<lb/>
　河南程氏曰心中斯須不和不樂而鄙詐之心入矣<lb/>
　此與敬以直内同理謂敬為和樂則不可然敬則須<lb/>
　和樂正以中心沒事也<lb/>
　長樂陳氏曰肅則荘敬重則嚴威是嚴威以荘敬為<lb/>
<pb n="2a"/>
　本荘敬以嚴威為文也禮也者資荘敬以為教待威<lb/>
　嚴而後行樂由中出而本乎心則和樂者心之發於<lb/>
　天真者也禮自外作而見乎貌則荘敬者貌之形於<lb/>
　肅括者也鄙詐之心反乎子諒者也易慢之心反乎<lb/>
　莊敬者也言反乎子諒者推而上之以見易直言反<lb/>
　乎莊敬者推而下之以見嚴威言之法也<hi>樂書</hi>
　山隂陸氏曰是亦威也與天則不言而信神則不怒<lb/>
　而威亦異矣夫禮之事如斯而已故致樂以治心終<lb/>
<pb n="2b"/>
　始兩言之也子曰言之重辭之複其中心有善者焉<lb/>
　李氏曰不和則鄙不樂則詐不荘則易不敬則慢不<lb/>
　和不樂不荘不敬生者生於内者也鄙詐慢易入者<lb/>
　入自外者也<lb/>
　新安朱氏曰心要平易無艱深險阻所以説不和不<lb/>
　樂則鄙詐之心入之矣不荘不敬則慢易之心入之<lb/>
　矣入之一字正見得外誘使然非本心實有此惡雖<lb/>
　非本有然既為所奪而得以為主於内則非心而何<lb/>
<pb n="3a"/>
　慶源輔氏曰樂以治心禮以治躬而皆終於威者徳<lb/>
　成而後有威也子曰正其衣冠尊其瞻視儼然人望<lb/>
　而畏之成徳之事也述樂之功詳述禮之效略者非<lb/>
　崇樂而簡禮也以治心治躬之不同耳雖然樂生於<lb/>
　禮禮成於樂治心所以成其身治躬所以正其心禮<lb/>
　樂之用未嘗不相資也鄙謂麤强而不和鄙而後至<lb/>
　於詐易而後至於慢由此觀之則所謂致樂者致其<lb/>
　和樂而已致禮者致其荘敬而已和樂者人之本心<lb/>
<pb n="3b"/>
　荘敬者人之正貌鄙詐易慢則感於外而然也故云<lb/>
　入自外之内曰入<lb/>
故樂也者動於内者也禮也者動於外者也樂極和禮<lb/>
極順内和而外順則民瞻其顔色而弗與爭也望其容<lb/>
貌而民不生易慢焉故徳煇動於内而民莫不承聽理<lb/>
發諸外而民莫不承順故曰致禮樂之道舉而錯之天<lb/>
下無難矣<lb/>
　鄭氏曰徳煇顔色潤澤也理容貌之進止也<lb/>
<pb n="4a"/>
　孔氏曰此一經言聖人用禮樂以治身内外兼備使<lb/>
　徳煇動於内而民順於外樂從心起故動於内禮自<lb/>
　外生故動於外樂能感人故極益於和禮以檢貌故<lb/>
　極益於順内心和而外色順故民望其顔色而不與<lb/>
　爭外貌和順故民不生易慢樂以和心故徳煇發動<lb/>
　於内而民莫不承奉聽從禮以治貌故理發見於外<lb/>
　而民莫不承奉敬順聖王若能詳審極致禮樂之道<lb/>
　舉而錯置於天下悉皆敬從無復有難為之事也<lb/>
<pb n="4b"/>
　張氏曰動謂觸也用禮樂以感動之樂治心故云動<lb/>
　内禮檢跡故云動外<lb/>
　延平周氏曰樂動於内所以極和和言其心禮動於<lb/>
　外所以極順順言其貌<lb/>
　長樂陳氏曰禮樂之於天下辨上下之位則禮交動<lb/>
　乎上樂交應乎下相通以致用也定内外之分則樂<lb/>
　動於内禮動於外相辨以立體也其為體用雖殊而<lb/>
　所以職乎動則一而已記者兩言之為更端異故也<lb/>
<pb n="5a"/>
　曾子言君子動容貌斯逺暴慢矣正顔色斯近信矣<lb/>
　誠信達之於顔色恭敬達之於容貌君子内和於心<lb/>
　以達誠信則民瞻其顔色而弗與爭焉以内信外也<lb/>
　外順於貌以達恭敬則望其容貌而民不生易慢之<lb/>
　心焉以外直内也曲禮曰執爾顔正爾容祭義曰有<lb/>
　愉色者必有婉容冠義曰禮義之始在於正容體齊<lb/>
　顔色是顔色之於容貌為内容貌之於顔色為外故<lb/>
　於内和之樂言顔色外順之禮言容貌子張問政孔<lb/>
<pb n="5b"/>
　子對以君子明於禮樂舉而錯之而已然則致禮樂<lb/>
　之道舉而錯之天下則安上治民移風易俗猶反掌<lb/>
　耳為政豈難哉此孔子将為政於衛所以深悼禮樂<lb/>
　之不興也樂雖主和未嘗不順和順積中是也禮雖<lb/>
　主順未嘗不和禮之用和為貴是也<hi>樂書</hi>
　嚴陵方氏曰樂動於内而彼此之情不乖故其極也<lb/>
　和禮動於外而上下之體無逆故其極也順内和則<lb/>
　民瞻其顔色而弗與爭也外順則望其容貌而民不<lb/>
<pb n="6a"/>
　生易慢焉顔色則指其面目容貌則兼手足言之瞻<lb/>
　近而望逺故也夫瞻其顔色望其容貌已足以使民<lb/>
　弗與爭而不生易慢又況於親炙之乎聽亦無非順<lb/>
　也以樂有音故特以聽言聽與順皆言下之所以承<lb/>
　上者如此錯言錯之於彼以其莫不聽順故曰錯之<lb/>
　天下<lb/>
　慶源輔氏曰樂作於外而動於内禮根於内而動於<lb/>
　外樂動於内故極其和禮動於外故極其順和以心<lb/>
<pb n="6b"/>
　言順以迹言而心迹初非二事也内和則外順矣禮<lb/>
　樂果二道哉内和而外順則正其衣冠尊其瞻視儼<lb/>
　然人望而畏之矣豈敢有易慢之心哉况於與之爭<lb/>
　乎徳煇動於内以下此又覆説上意所以内和而外<lb/>
　順而民瞻望之至於如此者蓋徳煇動於内而民莫<lb/>
　不承聽理發諸外而民莫不承順故也徳煇謂樂也<lb/>
　所謂奮至徳之光也徳煇動於内則必形於外矣理<lb/>
　即禮也理發於外則根於内可知矣舉言舉之自我<lb/>
<pb n="7a"/>
　始也致樂以治心致禮以治躬而已然果能致禮樂<lb/>
　之道於己則舉而錯之天下民莫不順從矣又何難<lb/>
　之有哉<lb/>
　金華邵氏曰禮樂何以能感民如此哉蓋聖人與斯<lb/>
　民均備是禮樂於所性之中特聖人先得我心之同<lb/>
　然故一舉而錯之天下則此以心感彼以心應宜其<lb/>
　易易而無難矣<lb/>
樂也者動於内者也禮也者動於外者也故禮主其減<lb/>
<pb n="7b"/>
樂主其盈禮減而進以進為文樂盈而反以反為文禮<lb/>
減而不進則銷樂盈而不反則放故禮有報而樂有反<lb/>
禮得其報則樂樂得其反則安禮之報樂之反其義一<lb/>
也<lb/>
　鄭氏曰禮主其減人所倦也樂主其盈人所歡也進<lb/>
　謂自勉强也反謂自抑止也文猶美也善也放淫於<lb/>
　聲樂不能止也報讀為褒猶進也得謂曉其義知其<lb/>
　吉凶之歸其義一謂俱趨立於中不銷不放也<lb/>
<pb n="8a"/>
　孔氏曰此一節論禮樂之體或減或盈其事各異王<lb/>
　者當各依其事以和節之禮既減損若不勉强自進<lb/>
　則禮道銷衰樂主盈滿若不反自抑損則樂道流放<lb/>
　張氏曰威儀繁廣易生厭倦故禮之失在乎損洋洋<lb/>
　盈耳不欲休止故樂之失在乎盈失在乎損當自勉<lb/>
　强失在於盈當自抑止<lb/>
　河南程氏曰禮樂只在進反之間便得性情之正<lb/>
　長樂陳氏曰禮未嘗不主減然而饗必至於百拜儀<lb/>
<pb n="8b"/>
　必至於三千則以進為文可知樂未嘗不主盈然而<lb/>
　合樂必止三終奏韶必止九成則以反為文可知在<lb/>
　風之蟋蟀儉必欲中禮樂必欲無荒在雅之楚茨禮<lb/>
　儀欲其既備鐘鼓欲其既戒亦此意銷則鑠於外物<lb/>
　不能以自强入於魯人之跛倚者有之放則逐於外<lb/>
　物不能以自反入於魏文侯之忘倦者有之<hi>樂書</hi>
　嚴陵方氏曰其情減則知退而不知進故宜文之以<lb/>
　進其情盈則知出而不知反故宜文之以反報者施<lb/>
<pb n="9a"/>
　之對施為出而出所以退報為入而入所以進進與<lb/>
　報其實一也禮為異故有曰進有曰報樂為同故一<lb/>
　曰反而已前言禮報情非禮有報之謂乎又言君子<lb/>
　反情以和其志非樂有反之謂乎<lb/>
　馬氏曰樂動於内故主其盈禮動於外故主其減此<lb/>
　言其體也禮減而進以進為文樂盈而反以反為文<lb/>
　以至禮之報樂之反此言其用也以體而言之故禮<lb/>
　曰減樂曰盈以用而言之故禮曰進樂曰反樂者動<lb/>
<pb n="9b"/>
　於内者也故其體則主於盈蓋樂由中出而為人心<lb/>
　之所喜禮動於外故其體則主於減蓋禮自外作而<lb/>
　先王有以强世禮主於減故君子勉而作之而以進<lb/>
　為文樂王於盈故君子反而抑之而以反為文以進<lb/>
　為文然後能全其禮以反為文然後能全其樂七介<lb/>
　以相見不然則已慤三辭三讓而至不然則已蹙一<lb/>
　獻之禮而賔主百拜酒清人渴而不敢飲肉乾人飢<lb/>
　而不敢食日暮人倦齊荘正齊而不敢懈怠以成禮<lb/>
<pb n="10a"/>
　節此皆勉而進之者也進旅退旅所以示其有所和<lb/>
　弦匏笙簧會守拊鼓所以示其有所統治亂則以相<lb/>
　訊疾則以雅其作之則以柷其止之則以敔此皆反<lb/>
　而抑之者也禮減而不進則禮之道幾於息矣故銷<lb/>
　樂盈而不及則樂之道至於流矣故放先王知禮樂<lb/>
　之偏故禮則有報而樂則有反禮有報者必資於樂<lb/>
　也樂有反者必資於禮也故曰禮之用和為貴言禮<lb/>
　之用和為貴則樂之用節為善也故禮得其報則樂<lb/>
<pb n="10b"/>
　樂得其反則安禮得其報則禮資於樂資於樂則樂<lb/>
　蓋樂者樂也傳曰行而樂之樂也樂得其反則安則<lb/>
　樂資於禮資於禮則安故傳曰有禮則安禮之報樂<lb/>
　之反雖不同而相資之理一也故曰其義一也<lb/>
　李氏曰陽剛以動闢故其道常饒隂柔以靜翕故其<lb/>
　道常乏禮隂也常乏故主乎減樂陽也常饒故主乎<lb/>
　盈然陽而不隂則無以合其施經而不緯則無以成<lb/>
　其誼放隂之陽剛上而文其柔所以為禮之文也陽<lb/>
<pb n="11a"/>
　之隂柔下而文其剛所以為樂之文也故曰禮減而<lb/>
　進以進為文樂盈而反以反為文易於復曰反復其<lb/>
　道而於姤曰品物咸章蓋上者陽之所也下者隂之<lb/>
　所也陽上進而隂下退所以為復禮主於減樂主於<lb/>
　盈者復之道也外者陽之所也内者隂之所也陽内<lb/>
　入而隂外出故為姤禮以進為文樂以反為文者姤<lb/>
　之道也若夫禮減而不進則入至於藏故銷樂盈而<lb/>
　不反則出至於蕩故放銷則不能若消之有存而放<lb/>
<pb n="11b"/>
　則不能若息之有止也是以君子之體禮也得其報<lb/>
　則樂而不憂其體樂也得其反則安而不虞故孔子<lb/>
　之言謙以制禮則繼之以復以自知言作樂崇徳則<lb/>
　繼之以嚮晦入宴息凡以此也蓋一反一報者亦出<lb/>
　於理之自然而道之常也故坎者隂也然而含陽離<lb/>
　者陽也然而含隂此信道致詘詘道致信一滿一虚<lb/>
　以相為終始相為先後者也故曰樂之反禮之報其<lb/>
　義一也<lb/>
<pb n="12a"/>
　新安朱氏曰禮主其減者禮主於撙節退遜檢束然<lb/>
　以其難行故須勇猛力進始得故以進為文樂主其<lb/>
　盈者樂主於舒暢發越然一向如此必至於流蕩故<lb/>
　以反為文禮之進樂之反便得情性之正　又曰主<lb/>
　減者當進須力行将去主盈者當反須回顧身心<lb/>
　慶源輔氏曰禮主其減減所以裁節於外也樂主其<lb/>
　盈盈則充盛於内也樂而不盈則無以形於外禮而<lb/>
　不減則無以合於内來而不往非禮也往而不來非<lb/>
<pb n="12b"/>
　禮也故曰禮有報往來不已是亦進之意<lb/>
　金華邵氏曰禮有以節乎人情故聖人制禮之初則<lb/>
　主其減減則便於行樂有以樂乎人情故聖人作樂<lb/>
　之初則主其盈盈則滿其欲禮固主於減矣然必増<lb/>
　而進之如經禮三百曲禮三千所謂進也故以進者<lb/>
　為文樂固主於盈矣然必有以約而反之如清廟之<lb/>
　瑟朱弦而疏越一唱而三嘆所謂反也故以反者為<lb/>
　文在風之蟋蟀儉必欲其中禮樂必欲其毋荒在雅<lb/>
<pb n="13a"/>
　之楚茨禮儀欲其既備鍾鼓欲其既戒禮有報資於<lb/>
　樂樂有反資於禮此禮樂皆得<lb/>
夫樂者樂也人情之所不能免也樂必發於聲音形於<lb/>
動靜人之道也聲音動靜性術之變盡於此矣<lb/>
　鄭氏曰免猶自止也人道人之所為也性術言此出<lb/>
　於性也盡於此不可過<lb/>
　孔氏曰自此至章末總明樂之徳也樂之為體是人<lb/>
　情之所歡樂所不能自抑退也内心歡樂見於聲音<lb/>
<pb n="13b"/>
　則嗟歎咏歌是也形見於動靜則手舞足蹈是也是<lb/>
　人道自然之常術謂道路變謂變動言聲音動靜是<lb/>
　性道路之變轉竭盡於此不可過於此度也<lb/>
　嚴陵方氏曰聲音生於氣故曰發動靜見於容故曰<lb/>
　形發故可聞形故可見<lb/>
　慶源輔氏曰人生而靜天之性也感於物而動性之<lb/>
　術也咨嗟咏歌手舞足蹈性術之變也過此則淫放<lb/>
　故曰盡於此矣<lb/>
<pb n="14a"/>
故人不耐無樂樂不耐無形形而不為道不耐無亂<lb/>
　鄭氏曰形聲音動靜也耐古書能字也後世變之此<lb/>
　獨存焉古以能為三台字<lb/>
　孔氏曰此明人禀自然之性而有喜樂歡樂既形於<lb/>
　聲音動靜而不依道理或歌舞不節俾晝作夜不能<lb/>
　無淫亂之事以至亡國喪家也<lb/>
　長樂陳氏曰情動於中而形於言人之所以為詩也<lb/>
　情樂於内而形於外人之所以為樂也凡此天機之<lb/>
<pb n="14b"/>
　發而不能自已非有以使之然也是人而不耐無樂<lb/>
　樂不耐無形形而不為之道達則始乎治常卒乎亂<lb/>
　矣<hi>樂書</hi>
　嚴陵方氏曰前言樂者人情之所不能免故此復言<lb/>
　人不能無樂前言樂必形於動靜故此復言樂不能<lb/>
　無形<lb/>
　慶源輔氏曰形而不為道則鄭衛之樂是也<lb/>
先王恥其亂故制雅頌之聲以道之使其聲足樂而不<lb/>
<pb n="15a"/>
流使其文足論而不息使其曲直繁瘠廉肉節奏足以<lb/>
感動人之善心而已矣不使放心邪氣得接焉是先王<lb/>
立樂之方也<lb/>
　鄭氏曰流猶淫放文篇辭也息猶銷也曲直歌之曲<lb/>
　折也繁瘠廉肉聲之鴻殺也節奏闋作進止所應也<lb/>
　方道也<lb/>
　孔氏曰此一節論先王恥惡其亂故立正樂以節之<lb/>
　也先王制為雅頌之聲作之有節使人愛樂不至流<lb/>
<pb n="15b"/>
　逸放蕩也文謂樂之篇章言樂徳深逺論量義理而<lb/>
　不可息止也曲謂聲音迴曲直謂聲音放直繁謂繁<lb/>
　多瘠謂省約廉謂廉稜肉謂肥滿凡聲音之宜或須<lb/>
　繁多肉滿謂麤大也或須瘠小廉瘦謂細小也凡樂<lb/>
　器大而弦麤者其聲鴻器小而弦細者其聲殺也節<lb/>
　奏謂或作或止作則奏之止則節之言聲音之内或<lb/>
　曲或直或繁或瘠或廉或肉或節或奏隨分而作以<lb/>
　㑹其宜使足以感動人之善心而已既節之以雅頌<lb/>
<pb n="16a"/>
　又調之以律吕貌得其敬心得其和故放心邪氣不<lb/>
　得接於情性矣<lb/>
　長樂陳氏曰王政廢興在雅不在風盛徳形容在頌<lb/>
　不在雅制為雅頌之聲以道之則審樂足以知政聞<lb/>
　樂足以知徳使其聲足樂而不流文足論而不息也<lb/>
　聲足樂而不流故安文足論而不息故久中正之雅<lb/>
　不過是爾蓋廉直之音作而民肅敬繁簡之音作而<lb/>
　民康樂肉好之音作而民慈愛先王制為雅頌以道<lb/>
<pb n="16b"/>
　曲直繁瘠廉肉之聲抑又節奏合而成文其有不足<lb/>
　感動人之善心邪上文論六音此及廉直繁簡肉好<lb/>
　而不及噍殺粗厲滌濫者不合雅頌之聲故也<hi>樂書</hi>
　嚴陵方氏曰先王之恥其亂非茍恥而已必有道以<lb/>
　道之制雅之聲道之使正制頌之聲道之使公聲者<lb/>
　道之所發文者理之所寓聲足樂者樂其道也文足<lb/>
　論者論其理也道所以制欲而有節故雖樂而不至<lb/>
　於流理所以明義於無窮故可論而不至於息曲者<lb/>
<pb n="17a"/>
　聲之柔若絲是也直者聲之剛若金是也繁者聲之<lb/>
　雜若笙是也瘠者聲之純若磬是也廉者聲之清若<lb/>
　羽是也肉者聲之濁若宫是也節者聲之制若徵是<lb/>
　也奏者聲之作若合是也絲金者樂之音笙磬者樂<lb/>
　之器羽宫者樂之聲節奏者樂之文互舉以相備也<lb/>
　樂至於此則其教不廢也故以方言之<lb/>
　李氏曰夫無中聲則淫樂不可勝聽矣蓋樂者民之<lb/>
　所不能免而無中聲以節文之則民徳亂矣故聖人<lb/>
<pb n="17b"/>
　於豫則曰作樂崇徳所以養其正而閑其邪也故制<lb/>
　雅頌之聲以和之使其聲和故足以樂而不流其文<lb/>
　明故足以論而不息則確乎鄭衛不能㧞也夫道則<lb/>
　無方也當其應物則有方矣<lb/>
　延平周氏曰無放心則無邪氣有邪氣則有放心<lb/>
　慶源輔氏曰先王恥其亂與孟子所謂武王恥之之<lb/>
　意同道謂宣道其和樂之意中聲之所止故足樂而<lb/>
　不流君子於是語於是道古則文足論也不息謂意<lb/>
<pb n="18a"/>
　味深逺言之不能盡也樂易失之放有放心則邪氣<lb/>
　應焉<lb/>
　新安王氏曰雅頌中聲也聲足樂文足論和也曲直<lb/>
　歌之曲折繁瘠廉肉聲之隆殺節奏或作或止<lb/>
是故樂在宗廟之中君臣上下同聽之則莫不和敬在<lb/>
族長鄉里之中長㓜同聽之則莫不和順在閨門之内<lb/>
父子兄弟同聽之則莫不和親故樂者審一以定和比<lb/>
物以飾節節奏合以成文所以合和父子君臣附親萬<lb/>
<pb n="18b"/>
民也是先王立樂之方也<lb/>
　鄭氏曰審一審其人聲也比物謂雜金革土匏之屬<lb/>
　也以成文五聲八音克諧相應和<lb/>
　孔氏曰此一經覆説聖王立樂之事君臣主敬鄉里<lb/>
　主順父子主親人聲雖一而所感有喜怒哀樂之殊<lb/>
　當須詳審其聲以定調和之曲比八音之物以飾音<lb/>
　曲之節或奏作或節止以成其五聲之文合和父子<lb/>
　君臣者上文和敬和親是也附親萬民上文和順是也<lb/>
<pb n="19a"/>
　張氏曰正樂流行故隨所在而各盡其善宗廟有君<lb/>
　臣所主在和敬鄉里有長幼所主在和順閨門有父<lb/>
　子所主在和親前章使親疏貴賤長幼男女之理皆<lb/>
　形見於樂是也<lb/>
　長樂陳氏曰宗廟主乎敬族長鄉里主乎順閨門主<lb/>
　乎親樂之主乎敬者聽之莫不敬主乎順者聽之莫<lb/>
　不順主乎親者聽之莫不親猶道之所在仁者見之<lb/>
　之謂仁知者見之之謂知　又樂書曰樂合生氣之<lb/>
<pb n="19b"/>
　和道五常之行使主敬主親主順之道皆會歸於和<lb/>
　父子兄弟和親於閨門樂之化行乎一家也長幼和<lb/>
　順於族長鄉里樂之化行乎鄉遂也君臣上下和敬<lb/>
　於宗廟樂之化行乎一國與天下也古樂之發脩身<lb/>
　及家平均天下如此而已五聲所以為一者以宫為<lb/>
　之君也十二律所以為一者以黄鍾為之本也故審<lb/>
　宫聲則五聲之和定審黄鍾則十二律之和定審一<lb/>
　以定和也金石以動之絲竹以行之革木以節之比<lb/>
<pb n="20a"/>
　物以飾節也節以止樂而奏以作之一節一奏合雜<lb/>
　以成文采節奏合而成文也指八音而言謂之比音<lb/>
　指八音之物而言謂之比物其實一也審一以定和<lb/>
　者樂之情比物以飾節者樂之節節奏合而成文者<lb/>
　樂之文三者備矣在閨門之内所以合和父子也在<lb/>
　宗廟之中所以合和君臣也在族長鄉里之中所以<lb/>
　附親萬民也<lb/>
　嚴陵方氏曰樂之為樂則一而聽之者各有所主故<lb/>
<pb n="20b"/>
　其感皆不同至於所以為和則一而已故每以和言<lb/>
　之君臣言在宗廟而不及朝廷則以君臣主敬而宗<lb/>
　廟尤所宜故也且孔子在宗廟朝廷便便言唯謹爾<lb/>
　在宗廟朝廷之禮固亦同矣族者親之所聚長者衆<lb/>
　之所從鄉里與祭義言一命齒于鄉里同族長則指<lb/>
　其人鄉里則指其地也特於族長鄉里言長幼則以<lb/>
　鄉黨莫如齒故也老子曰天得一以清地得一以寧<lb/>
　則知樂亦得一以和也且樂為天地之和天地之和<lb/>
<pb n="21a"/>
　同出於一氣而已樂之道在乎審其一而後其和可<lb/>
　定也樂有自然之節比物則因以為之飾爾合言道<lb/>
　和言情離者可使附疏者可使親也<lb/>
　慶源輔氏曰前言制雅頌之聲以道其樂意耳此又<lb/>
　言先王作樂之法一者萬物之所不能外也在禮則<lb/>
　為節在樂則為和故審一以定和此先王制樂之本<lb/>
　意也豈徒悦人之耳目哉<lb/>
　金華應氏曰一者心也心一而所應者不一精審密<lb/>
<pb n="21b"/>
　察於衆理之中以求其當所謂惟精惟一也守一以<lb/>
　凝定其和雜比以顯飾其節及其成文則文可以合<lb/>
　和其至親至嚴之大倫附親其至疏至衆之萬民蓋<lb/>
　樂發於吾心而感於人心無二理也<lb/>
　廬陵胡氏曰樂之為樂則一而感各有不同其和則<lb/>
　一而已故每以和言之先王作樂本之情性稽之度<lb/>
　數審其用於未發之初純一而不雜故定其情於中<lb/>
　節之際和順而不乖近取諸身而審一以定和者樂<lb/>
<pb n="22a"/>
　之情也逺取諸物而比物以飾節者樂之文也情文<lb/>
　俱盡而節奏俱合則樂之本末具矣故内則和父子<lb/>
　外則和君臣達則和萬民先王立樂之方同此和而<lb/>
　已故曰保合太和<lb/>
故聽其雅頌之聲志意得廣焉執其干戚習其俯仰詘<lb/>
伸容貌得荘焉行其綴兆要其節奏行列得正焉進退<lb/>
得齊焉故樂者天地之命中和之紀人情之所不能免<lb/>
也<lb/>
<pb n="22b"/>
　鄭氏曰綴表也所以表行列也詩云荷戈與綴兆域<lb/>
　也舞者進退所至也要猶㑹也命教也紀總要之名<lb/>
　也<lb/>
　孔氏曰此一經論先王制樂得天地之和則感動人<lb/>
　心使之和善也雅以施正道頌以賛成功聽之則淫<lb/>
　邪不入故志意得廣也干戚是威儀之容俯仰詘伸<lb/>
　謂動止以禮故容貌得荘敬也依其綴兆故行列得<lb/>
　正隨其節奏故進退得齊樂感天地之氣是天地之<lb/>
<pb n="23a"/>
　教命樂和律吕之聲是中和紀綱總要之所名人感<lb/>
　天地而生又感隂陽之氣樂既合天地之命協中和<lb/>
　之紀感動於人是人情不能自免也今案詩荷戈與<lb/>
　祋與鄭氏不同鄭氏所見齊魯韓詩本不同也<lb/>
　張氏曰前云先王制之聲音形於動靜故此證其事<lb/>
　雅頌是發於聲音執其干戚是形於動靜<lb/>
　長樂陳氏曰季札觀周樂於魯歌大雅曰廣哉熙熙<lb/>
　乎歌頌曰至矣哉廣而不宣師乙言樂於賜謂廣大<lb/>
<pb n="23b"/>
　而靜者宜歌大雅寛而靜者宜歌頌是雅為王政之<lb/>
　興頌為王功之成其體未嘗不廣也况聽其聲乎蓋<lb/>
　内之為志意外之為容貌陳之為行列變之為進退<lb/>
　聽雅頌之聲則知反情以和志故志意得廣焉執其<lb/>
　干戚習其俯仰詘伸則不至慢易以犯節故容貌得<lb/>
　荘焉行其綴兆要其節奏則回邪曲直各歸其分故<lb/>
　行列得正焉進退得齊焉然雅頌之聲詩之歌也干<lb/>
　戚舞之器也俯仰詘伸舞之容也綴兆舞之位也節<lb/>
<pb n="24a"/>
　奏聲之飾也言雅頌則風舉矣言干戚則羽籥舉矣<lb/>
　言俯仰詘伸則疾舒舉矣言綴兆則逺短舉矣言節奏<lb/>
　則文采舉矣樂出於虚藏於無天地麗於實形於有<lb/>
　實必受命於虚有必受命於無此樂所以能生天地<lb/>
　非天地所生也萬物非天地不生天地非樂不生則<lb/>
　樂者天地之受命也今夫始天始地者太始也樂有<lb/>
　以著之以至六變而天神降八變而地示出自非能<lb/>
　命天地而不命於天地孰能與此喜怒哀樂未發而<lb/>
<pb n="24b"/>
　為中者性也天下之大本存焉發皆中節而為和者<lb/>
　情也天下之達道存焉先王作樂以情性為綱以中<lb/>
　和為紀無中以紀之則蕩而至於過無和以紀之則<lb/>
　異而至於乖古之神瞽考中聲而量之以制度所道<lb/>
　者中徳所咏者中聲使夫聽音不愆以合神人以中<lb/>
　紀之也合生氣之和道五常之行使夫陽而不散隂<lb/>
　而不密剛氣不怒柔氣不懾以和紀之也然樂之道<lb/>
　推而上之以觀其妙斯為天地之命推而下之以觀<lb/>
<pb n="25a"/>
　其徼斯為中和之紀以樂為中和之紀則禮者中之<lb/>
　紀而已與易於乾言變化於坤特言化同意<hi>樂書</hi>
　嚴陵方氏曰人之志意公正則廣私邪則狹故聽其<lb/>
　雅頌之聲志意得廣焉執其干戚習其俯仰詘伸皆<lb/>
　所以形於容貌者以其所執所習如彼故容貌所得<lb/>
　如此綴兆者舞之營域行者行止有序之謂列者多<lb/>
　少有制之謂節奏者樂之終始故要其節奏進退得齊<lb/>
　焉進言樂作而進退言樂闋而退言總而㑹之也行<lb/>
<pb n="25b"/>
　列欲止於一故言正進退患其不齊也故言齊天地<lb/>
　之命者言道天地之化於萬物使小大長短各有所<lb/>
　受之也命既立矣然後得天地之正氣而為中得天<lb/>
　地之沖氣而為和中者性也和者情也紀者正物而<lb/>
　有常言天下之性情莫不取正於樂以之為常也命<lb/>
　也性也情也皆繫於此又豈人情之所能免乎以人<lb/>
　情為言者其以動而發於聲尤所不能免故也<lb/>
　馬氏曰天地之所以命於人者中和而已傳曰生者<lb/>
<pb n="26a"/>
　天地之委和又曰人受天地之中而生則是樂者以<lb/>
　中為體以和為用而中和之要蓋不出於此也<lb/>
　延平周氏曰樂能官天地而天地不得之則或幾乎<lb/>
　息故曰天地之命又能道中和而中和得之則各有<lb/>
　條理故曰中和之紀雖大而命天地小而紀中和而<lb/>
　其歸於樂則一而已所謂樂者人情之所不能免也<lb/>
　慶源輔氏曰此後世之士為此而必恧焉反以為愧<lb/>
　也豈知先王制此所以荘其容貌焉故後人之臨善<lb/>
<pb n="26b"/>
　而不勇者樂之教不行焉故也樂者天地之命非人<lb/>
　之所能為也然人情之所不能免也中和於是而總<lb/>
　要焉人情之所不能免焉此所以為天地之命也<lb/>
　横渠張氏曰天地之命樂之道也中和之紀樂之制<lb/>
　也<lb/>
夫樂者先王之所以飾喜也軍旅鈇鉞者先王之所以<lb/>
飾怒也故先王之喜怒皆得其儕焉喜則天下和之怒<lb/>
則暴亂者畏之先王之道禮樂可謂盛矣<lb/>
<pb n="27a"/>
　鄭氏曰儕猶輩類天子之於天下喜怒節之以禮樂<lb/>
　則兆民和從而畏敬之禮樂王者所常興則盛矣<lb/>
　孔氏曰此一經覆説樂道之盛樂以飾喜非喜不樂<lb/>
　是喜得其儕類鈇鉞飾怒非怒不可横施鈇鉞是怒<lb/>
　得其儕類非善不喜故天下和之非惡不怒故暴亂<lb/>
　者畏之上經論樂章末兼云禮者以此一章總兼禮<lb/>
　樂故以禮樂結之<lb/>
　長樂陳氏曰藝有六樂居一焉禮有五軍居一焉樂<lb/>
<pb n="27b"/>
　由陽來而喜者陽也禮由隂作而怒者隂也以飾喜<lb/>
　為樂則飾怒為禮矣以鈇鉞為禮之器則鍾鼓為樂<lb/>
　之器矣先王以樂飾喜樂以天下者也故天下安治<lb/>
　者莫不和之以為樂焉以禮飾怒憂以天下者也故<lb/>
　天下暴亂者莫不畏之以為威焉孟子言今王鼓樂<lb/>
　於此百姓聞之舉欣欣然有喜色所謂樂所以飾喜<lb/>
　也繼之相告曰吾王庶幾無疾病與所謂喜則天下<lb/>
　和之也言王赫斯怒爰整其旅所謂軍旅鈇鉞所以<lb/>
<pb n="28a"/>
　飾怒也繼之一怒而安天下之民所謂怒則暴亂者<lb/>
　畏之也先王之於喜怒未嘗容私皆得其儕焉夫豈<lb/>
　為道之過哉由是知先王之道禮樂正其盛者也有<lb/>
　子謂先王之道以禮之用和為貴則兼樂言之有不<lb/>
　為盛者乎喜怒得其儕則喜怒必以其類矣與春秋<lb/>
　傳謂喜怒以類同意<hi>樂書</hi>
　嚴陵方氏曰在顯之謂飾喜心生於内則隱矣必播<lb/>
　於聲音節奏然後顯其所以喜故曰飾喜怒心生於<lb/>
<pb n="28b"/>
　内亦隱矣必用於軍旅鈇鉞然後顯其所以怒故曰<lb/>
　飾怒喜合乎樂則非作好也必天下所同喜怒合乎<lb/>
　禮則非作惡也必天下所同怒和言天下畏言暴亂<lb/>
　者暴亂且畏則天下無所不畏矣此言禮樂則知前<lb/>
　所言軍旅鈇鉞者對樂而言禮也五禮特言軍者對<lb/>
　喜而言怒故也<lb/>
　馬氏曰以樂飾喜而不以為汰者以喜當其類也以<lb/>
　軍旅鈇鉞飾怒而不以為暴者以怒當其類也喜而<lb/>
<pb n="29a"/>
　當其類則天下和之怒而當其類則暴亂者畏之先<lb/>
　王治天下之道非一端可盡而其大要則在於禮樂<lb/>
　故先王之道禮樂可謂盛矣然上言禮樂而此則言<lb/>
　樂而繼以軍旅鈇鉞者蓋禮者所以揖讓而軍旅鈇<lb/>
　鉞者所以征誅也揖讓征誅皆謂之樂也荀子曰出<lb/>
　所以征誅則莫不聽從入所以揖讓則莫不從服揖<lb/>
　讓征誅其義一也則揖讓征誅皆謂之樂而禮在其<lb/>
　中矣<lb/>
<pb n="29b"/>
　山隂陸氏曰和讀去聲<lb/>
子贛見師乙而問焉曰賜聞聲歌各有宜也如賜者宜<lb/>
何歌也師乙曰乙賤工也何足以問所宜請誦其所聞<lb/>
而吾子自執焉愛者宜歌商温良而能斷者宜歌齊夫<lb/>
歌者直已而陳徳也動已而天地應焉四時和焉星辰<lb/>
理焉萬物育焉故商者五帝之遺聲也寛而靜柔而正<lb/>
者宜歌頌廣大而靜疏達而信者宜歌大雅恭儉而好<lb/>
禮者宜歌小雅正直而靜廉而謙者宜歌風肆直而慈<lb/>
<pb n="30a"/>
愛<lb/>
　鄭氏曰子贛孔子弟子師樂官也乙名聲歌各有宜<lb/>
　氣順性也賤工樂人稱工執猶處也此文換簡失其<lb/>
　次寛而靜宜在上愛者宜歌商宜承此下行讀云肆<lb/>
　直而慈愛者宜歌商商宋詩也愛或為哀直已而陳<lb/>
　徳各因其徳歌所宜育生也<lb/>
　孔氏曰自此至問樂依别録是師乙之章凡聲歌各<lb/>
　遂人性所宜子贛令師乙觀己之性宜聽何歌也師<lb/>
<pb n="30b"/>
　乙不敢定其所宜故請誦所聞之詩寛謂徳量寛大<lb/>
　靜謂安靜柔謂和柔正謂正直頌其成功徳澤𢎞厚<lb/>
　故性之寛柔靜正者宜歌之廣大而靜謂志意宏大<lb/>
　而安靜疏達而信謂疏朗通達而誠信大雅者歌其<lb/>
　大正故廣大疏達者宜歌之恭謂以禮自持儉謂以<lb/>
　約自處好禮則動不越法小雅者小正也故恭儉而<lb/>
　好禮者宜歌之正直而靜退廉約而謙恭故宜歌諸<lb/>
　侯之風商者五帝之遺聲五帝道大故肆直慈愛者<lb/>
<pb n="31a"/>
　宜歌之齊三代之遺聲三代干戚所起裁斷是非故<lb/>
　温良能斷者宜歌之歌者當直己身而陳論其徳已<lb/>
　有此徳則宜此歌也歌者運動己徳而天地應四時<lb/>
　和星辰理萬物育和謂隂陽順理謂不悖逆育謂羣<lb/>
　生得所鄭註商宋詩者以下文商人識之齊人識之<lb/>
　皆據其代宋是商後故知此商謂宋人所歌之詩也<lb/>
　長樂陳氏曰人之生也直而徳則直心而行之歌以<lb/>
　發徳而徳則直已而陳之直己則循理而無所詘陳<lb/>
<pb n="31b"/>
　徳則因性而無所隱然則歌之所發豈自外至哉人<lb/>
　之歌也與隂陽相為流通物象相為感應故聲和則<lb/>
　形和形和則氣和氣和則象和象和則物和動已而<lb/>
　天地應焉其形和也四時和焉其氣和也星辰理焉<lb/>
　其象和也萬物育焉其物和也三才相通而有感有<lb/>
　感斯應矣四時變化而不乖不乖斯和矣星辰各有<lb/>
　度數而不亂能勿理乎萬物各有成理而自遂能勿<lb/>
　育乎中庸曰寛裕温柔足以有容齊莊中正足以有<lb/>
<pb n="32a"/>
　敬是寛柔者君子之容徳靜正者君子之敬徳頌者<lb/>
　美盛徳之形容故寛而靜柔而正者宜歌之雅以政<lb/>
　而後成政以徳而後善君子之徳有小大廣大嫌於<lb/>
　離靜以即動疏達嫌於去信以近誣大雅政之大者<lb/>
　也故廣大而靜疏達而信者宜歌之恭儉而知好禮<lb/>
　則恭而能安不失之太遜儉而能廣不失之太陋小<lb/>
　雅政之小者也故恭儉而好禮者宜歌之洪範之論<lb/>
　君徳以正直為始論王道以正直為終正直則不倚<lb/>
<pb n="32b"/>
　於剛亦不倚於柔一適乎中而已濟之以靜則其正<lb/>
　足以有守其直足以有行廉而濟之以謙則廉不失<lb/>
　之隘謙不失之輕風出於徳性繫一人之本者也故<lb/>
　正直而靜廉而謙者宜歌之以書之九徳考之寛而<lb/>
　靜則寛而栗也柔而正則柔而立也廣大而靜廉而<lb/>
　謙則簡而廉也疏達而信則剛而塞也恭儉則愿而<lb/>
　恭也好禮則亂而敬也正直而靜則直而温也肆直<lb/>
　而慈愛者宜歌商温良而能斷者宜歌齊説見後<hi>樂書</hi>
<pb n="33a"/>
　嚴陵方氏曰人之徳性不同而歌之為體亦不一故<lb/>
　徳性之小者不足以歌大大者不可以歌小師乙所<lb/>
　以誦其所聞而使之自執焉夫寛者容徳也柔者順<lb/>
　徳也容或失之雜故濟之以靜順或失之隨故持之<lb/>
　以正此皆徳之盛者故宜歌頌廣大者鎮之以靜疏<lb/>
　達者守之以信此皆政之大者故宜歌大雅恭則不<lb/>
　侮儉則不奪然恭而無禮或失之勞儉不中禮或失<lb/>
　之陋勞則過乎禮陋則不及乎禮故必好禮以制中<lb/>
<pb n="33b"/>
　焉此政之小者故宜歌小雅正直而守之以靜廉而<lb/>
　有分際者於物或有所絶故守之以謙若是則可以<lb/>
　動化一國故宜歌風肆直所以為徳慈愛所以為仁<lb/>
　温則将至於懦而無立良則将至於寛而無制故又<lb/>
　貴乎能斷斷則在已有立在物有制矣故宜歌齊蓋<lb/>
　温良所以為仁能斷所以為義也歌出於志之所之<lb/>
　非可以致曲也亦直已而已曲則隱直則陳故必以<lb/>
　陳言之仲尼燕居曰升歌清廟示徳也非陳而何夫<lb/>
<pb n="34a"/>
　歌不過發乎聲聲不過發乎氣雖千變萬化無非一<lb/>
　氣之所為也故通乎天地者一氣之升降爾行乎四<lb/>
　時者一氣之往來爾見乎星辰者一氣之成象爾散<lb/>
　乎萬物者一氣之成形爾則歌之動已也以致天地<lb/>
　之應四時之和星辰之理萬物之育固其宜也<lb/>
　山隂陸氏曰此一節疑以脱亂因失先後之序蓋其<lb/>
　文宜曰夫歌者直已而陳徳也動已而天地應焉四<lb/>
　時和焉星辰理焉萬物育焉寛而靜柔而正者宜歌<lb/>
<pb n="34b"/>
　頌廣大而靜疏達而信者宜歌大雅恭儉而好禮者<lb/>
　宜歌小雅正直而靜廉而謙者宜歌風肆直而慈愛<lb/>
　者宜歌商温良而能斷者宜歌齊故商者五帝之遺<lb/>
　聲也商人識之故謂之商齊者三代之遺聲也齊人<lb/>
　識之故謂之齊内愛一字衍大雅蓋文王之三小雅<lb/>
　蓋鹿鳴之三頌蓋清廟風蓋周南闗睢葛覃卷耳召<lb/>
　南鵲巢采蘩采蘋故季札觀樂為之歌周南召南曰<lb/>
　美哉始基之矣所謂正直而靜廉而謙者宜歌風者<lb/>
<pb n="35a"/>
　為此歟為之歌小雅曰美哉思而不貳怨而不言所<lb/>
　謂恭儉而好禮者宜歌小雅者為此歟為之歌大雅<lb/>
　曰廣哉熙熙乎曲而有直體其文王之徳乎所謂廣<lb/>
　大而靜疏達而信者宜歌大雅者為此歟為之歌頌<lb/>
　曰至矣哉直而不倨曲而不屈處而不底行而不流<lb/>
　所謂寛而靜柔而正者宜歌頌者為此歟<lb/>
　金華邵氏曰人之一身凡天地四時星辰萬物之理<lb/>
　莫不畢備今也直已而陳徳於歌宜其或應或和或<lb/>
<pb n="35b"/>
　理或育有不期然而然者非歌能使之也徳寓於歌<lb/>
　聞其歌而感之也直已者無所掩覆致直而行之也<lb/>
　金華應氏曰師乙賤工而誦其所聞有非後世儒者<lb/>
　所及蓋先王之澤未散人多習聞聲樂之理及夫子<lb/>
　正樂而感發益深不但學者有所悟解而工師之職<lb/>
　亦皆講肄而精通之故師摯之始闗雎之亂洋洋乎<lb/>
　盈耳而師乙之對聲歌亦可觀也其後樂益僭亂而<lb/>
　繚干師摯之徒皆逃而去之入於河海豈偶然哉<lb/>
<pb n="36a"/>
　李氏曰歌者樂語也以樂語為之文者必以樂徳為<lb/>
　之本中和祗庸孝友所謂樂徳也夫不過之謂中不<lb/>
　亢之謂和祗者敬之見於體庸者有常而能變孝者<lb/>
　仁之本友者義之本也夫寛柔者和徳也靜正者中<lb/>
　徳也寛而靜柔而正中正之至也廣大者未足乎寛<lb/>
　疏達者未足乎柔信者未足乎正寛大而靜疏達而<lb/>
　信中和之次也恭儉而好禮則祗也正直而靜者中<lb/>
　而未足乎和也廉而謙者和而未足乎中也肆直能<lb/>
<pb n="36b"/>
　斷者義也慈愛温良者仁也肆直而慈愛者本乎義<lb/>
　而濟之以仁者也温良而能斷者本乎仁而濟之以<lb/>
　義者也頌者美盛徳之形容以其成功告於神明者<lb/>
　也故盡中和之徳者宜歌之大雅者言天下之事形<lb/>
　四方之風之大者故有中和之徳者宜歌之小雅言<lb/>
　天下之事形四方之風之小者故祗庸者宜歌之風<lb/>
　言一國之事繫一人之本者故或有中徳而未足乎<lb/>
　和或有和徳而未足乎中者宜歌之夫人之情其歡<lb/>
<pb n="37a"/>
　忻悲傷嗟怨皆不能隱於樂非直已歟其文止於禮<lb/>
　義其言明於法度其理通乎性命非陳徳歟夫發於<lb/>
　至誠者於詩為近故大足以動有形之天地幽足以<lb/>
　感無迹之鬼神<lb/>
商之遺聲也商人識之故謂之商齊者三代之遺聲也<lb/>
齊人識之故謂之齊明乎商之音者臨事而屢斷明乎<lb/>
齊之音者見利而讓臨事而屢斷勇也見利而讓義也<lb/>
有勇有義非歌孰能保此<lb/>
<pb n="37b"/>
　鄭氏曰屢數也數斷事以其肆直也見利而讓以其<lb/>
　温良能斷也斷猶決也保猶安也知也<lb/>
　孔氏曰五帝道備三王徳盛但遺聲於後代肆直而<lb/>
　慈愛温良而能斷者宜聽其歌聲非謂能行其道徳<lb/>
　也以其肆直慈愛故臨危疑之事數能斷割是勇也<lb/>
　以其温良能斷故見利不私於己是有義也有勇有<lb/>
　義之人非歌聲辨之誰能知哉<lb/>
　長樂陳氏曰五帝之聲不得而見所可見於書者不<lb/>
<pb n="38a"/>
　過詩言志歌永言而已商人識之蓋不得其詳所得<lb/>
　而歌之者不過五帝之遺聲而已商之聲其體肆而<lb/>
　不拘直而不屈其用則恤下以為慈利物以為愛則<lb/>
　肆直義也慈愛仁也仁之實盡於事親義之實盡於<lb/>
　事兄樂也者節文仁義而已然則歌商之音非肆直<lb/>
　而慈愛者豈所宜哉三代得天下以仁未嘗不始於<lb/>
　温良行仁以義未嘗不始於能斷故湯之代虐以寛<lb/>
　温良也布昭聖武能斷也言湯如此則夏周可知故<lb/>
<pb n="38b"/>
　明乎商之音者臨事而屢斷勇以行之故也明乎齊<lb/>
　之音者見利而讓義以守之故也勇者正直之徳義<lb/>
　者剛克之徳歌者直已而陳徳者也非歌孰能保此<lb/>
　勿失乎周人兼用六代之樂而正考甫得商頌於周<lb/>
　之太師得非五帝之遺聲乎周之禮樂盡在於魯而<lb/>
　魯太師摰適齊得非三代之遺聲乎子贛達於政非<lb/>
　不能臨事而屢斷也累於貨殖未必能見利而遜也<lb/>
　然則子贛所宜歌亦可知矣<hi>樂書</hi>
<pb n="39a"/>
　嚴陵方氏曰明者不為物蔽之謂肆直慈愛而不蔽<lb/>
　於慈愛是明乎商之音者也故臨事而屢斷以慈愛<lb/>
　之蔽在於無斷故也温良能斷而不蔽於能斷是明<lb/>
　乎齊之音者也故見利而讓以能斷之蔽在於無讓<lb/>
　故也唯有勇乃能斷事唯有義乃能讓利歌五帝之<lb/>
　遺聲則可以保其勇歌三代之遺聲則可以保其義<lb/>
　故曰有勇有義非歌孰能保此蓋勇義人之所有非<lb/>
　明乎歌之音則不足以保全之故也<lb/>
<pb n="39b"/>
　金華應氏曰奮決明厲者商治之規摹故明乎其音<lb/>
　則能有決而不亂舒遲而臯緩者齊俗之氣象故明<lb/>
　乎其音則見利而遜<lb/>
　延平周氏曰有勇也非歌五帝之遺聲則孰能保之<lb/>
　有義也非歌三王之遺聲則孰能保之是人之於歌<lb/>
　也非茍從其所宜而已又将有以成就於己也<lb/>
　李氏曰歌者非徒直已而陳徳也又足以脩人之所<lb/>
　未足故肆直而慈愛宜歌商而明乎商之音則臨事<lb/>
<pb n="40a"/>
　而屢斷温良能斷者宜歌齊而明乎齊之音則見利<lb/>
　而能遜此古之人所以成於樂也<lb/>
故歌者上如抗下如隊曲如折止如槀木倨中矩句中<lb/>
鉤纍纍乎端如貫珠<lb/>
　鄭氏曰言歌聲之著動人心之審如有此事<lb/>
　孔氏曰此論感動人心形状如此諸事歌聲上響感<lb/>
　動人意使之如抗舉也音聲下響感動人意如似隊<lb/>
　落也音聲迴曲感動人心如似方折音聲止靜感動<lb/>
<pb n="40b"/>
　人心如枯槀之木止而不動音聲雅曲感動人心如<lb/>
　中於矩音聲大屈曲感動人心如中於鉤音聲之状<lb/>
　纍纍乎感動人心如貫珠言音聲感動令人心想如<lb/>
　此<lb/>
　嚴陵方氏曰抗言聲之發揚隊言聲之重濁曲言其<lb/>
　回轉而齊也止言其闋後而定也倨則不動不動者<lb/>
　方之體故中矩言其聲之常如此句則不直不直者<lb/>
　曲之體故中鉤言其聲之變如此纍纍乎言其聲相<lb/>
<pb n="41a"/>
　繫屬端如貫珠言其終始兩端相貫而各有成也<lb/>
故歌之為言也長言之也説之故言之言之不足故長<lb/>
言之長言之不足故嗟歎之嗟歎之不足故不知手之<lb/>
舞之足之蹈之也子貢問樂<lb/>
　鄭氏曰長言之引其聲也嗟歎和續之也不知手之<lb/>
　舞之足之蹈之歡之至也子貢問樂上下同美之也<lb/>
　孔氏曰上論歌之形状此論歌之終始相生至於舞<lb/>
　蹈歌者引液其聲使長也説之故言之此又覆説歌<lb/>
<pb n="41b"/>
　意有可説之事來感已情故言之直言之不足故長<lb/>
　言之長言之不足故嗟歎之美而和續之雖復嗟歎<lb/>
　情猶未滿故不覺揚手而舞之舉足以蹈之也<lb/>
　嚴陵方氏曰此先長言而後嗟歎詩則先嗟歎而後<lb/>
　永歌者言先嗟歎則以嗟歎而唱之也後嗟歎則嗟<lb/>
　歎而和之也彼以詩為主而詩者樂之始故以唱為<lb/>
　序此以樂為主而樂者詩之終故以和為序非其不<lb/>
　同意各有所主也終言子貢問樂蓋題上事也與文<lb/>
<pb n="42a"/>
　王世子言周公踐阼同義<lb/>
　山隂陸氏曰目下事也宜在子贛見師乙而問焉之<lb/>
　上<lb/>
　金華邵氏曰歌之為義長其言之謂也方其人有所<lb/>
　悦乎中則言之言不足以盡其悦故長言之至於長<lb/>
　言不足而聲嗟氣歎嗟歎不足而手舞足蹈樂至於<lb/>
　此蓋有非歌之所能盡者故終之曰子貢問樂記者<lb/>
　亦不能容言於其間猶曰可問而不可言也夫可問<lb/>
<pb n="42b"/>
　而不可言此豈羽籥干戚鍾鼓管磬之謂乎中庸之<lb/>
　終曰上天之載無聲無臭至矣與子貢問樂同意或<lb/>
　者以為總結上文問樂之義非也<lb/>
　<lb/>
　<lb/>
　<lb/>
　<lb/>
　禮記集説卷一百<lb/>
</p>
<p>
</p>
  </div>
</body>
</text>
</TEI>
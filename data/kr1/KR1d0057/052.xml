<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷五十二</head>
    <p>
<pb n="1a"/>
欽定四庫全書<lb/>
　禮記集説卷五十二　　　　宋　衛湜　撰<lb/>
立大傅少傅以養之欲其知父子君臣之道也大傅審<lb/>
父子君臣之道以示之少傅奉世子以觀大傅之徳行<lb/>
而審喻之大傅在前少傅在後入則有保出則有師是<lb/>
以教喻而徳成也<lb/>
　鄭氏曰養猶教也言養者積浸成長之大傅示之謂<lb/>
　為之行其禮少傅審喻之為説其義在前在後謂其<lb/>
<pb n="1b"/>
　在學時出入謂燕居出入時教喻徳成以有四人維<lb/>
　持之也<lb/>
　孔氏曰外有傅相内有師保是以世子於師教曉喻<lb/>
　其徳業成就<lb/>
　嚴陵方氏曰禮樂者教之之道也有教之之道茍非<lb/>
　教之之人則道不虚行故立大傅少傅以養之養之<lb/>
　將以成其才故也内則父子外則君臣人之大倫也<lb/>
　教養之道欲其知此而已保則親也故入則有保師<lb/>
<pb n="2a"/>
　則正也故出則有師然分而言之固如此合而言之<lb/>
　則左右前後出入起居師也傅也保也未嘗不在焉<lb/>
　馬氏曰莫非道也而父子君臣者道之要也<lb/>
　廬陵胡氏曰養長養也猶易蒙以養正<lb/>
　石林葉氏曰家則父子國則君臣世子所學治國齊<lb/>
　家以及平天下然其道不可不先有所養大傅少傅<lb/>
　養世子之官也大傅在前審其道以示之使視而見<lb/>
　也少傅在後奉世子以觀之使觀而化也<lb/>
<pb n="2b"/>
　長樂陳氏曰師則帥以善而使之知保則保其善而<lb/>
　使之勿失傅則輔其善而使之成大傅在前少傅在<lb/>
　後則師保在左右矣入則有保出則有師則大傅少<lb/>
　傅出入皆預矣出入前後莫非正人則目不閲淫色<lb/>
　耳不聞優笑居不近庸邪玩不備珍異而所見者正<lb/>
　事所聞者正言所行者正道此所以教喻而徳成<lb/>
　山隂陸氏曰示示之以象喻喻之以言保者母道也<lb/>
　師者父道也保保其身體傅傅之徳義師道之教訓<lb/>
<pb n="3a"/>
　建安真氏曰前言禮樂者教世子之具此言師傅者<lb/>
　教世子之人故立大傅少𫝊以養之養者從容啓廸<lb/>
　以養其本然之善使之自然開悟也然其道無他不<lb/>
　過君臣父子之大倫而已大傅以審示言謂修於身<lb/>
　以示之也少傅以審喻言謂開説其義以曉之也大<lb/>
　傅少傅所以教者雖同然大傅以身教少傅以言教<lb/>
　二者蓋互相發也以一世子之身而大傅在前少傅<lb/>
　在後入有保出有師四人者扶持而左右之教安得<lb/>
<pb n="3b"/>
　不達徳安得不成哉<lb/>
師也者教之以事而喻諸徳者也保也者慎其身以輔<lb/>
翼之而歸諸道者也記曰虞夏商周有師保有疑丞設<lb/>
四輔及三公不必備唯其人語使能也<lb/>
　鄭氏曰慎其身者謹安䕶之記所云謂天子也取以<lb/>
　成説語言也得能則用之無則已不必備其官也小<lb/>
　人處其位不如且闕<lb/>
　孔氏曰記者更明師保之徳師教世子以所行之事<lb/>
<pb n="4a"/>
　使世子曉喻於徳義保則䕶慎世子之身輔相翼助<lb/>
　使世子歸於道諸於也記曰者是古有此記至唯其<lb/>
　人皆古記之語語使能一句是作記者解之也案尚<lb/>
　書大傳古者天子必有四鄰前曰疑後曰丞左曰輔<lb/>
　右曰弼天子有問無以對責之疑可志而不志責之<lb/>
　丞可正而不正責之輔可揚而不揚責之弼其爵視<lb/>
　卿其禄視次國之君古記乃天子之事作記者取以<lb/>
　成世子之記耳<lb/>
<pb n="4b"/>
　長樂劉氏曰師教之敬其五事俾徳有地以生焉保<lb/>
　䕶之正其百行俾道有方以達焉記曰者古之三王<lb/>
　既稽乎古以成世子之教又從而記之以遺後人修<lb/>
　是經者引以為證也<lb/>
　長樂陳氏曰師教之以事而喻諸徳師氏教國子以<lb/>
　三徳三行是也保慎其身以輔翼之而歸諸道保氏<lb/>
　養國子以六藝六儀是也虞夏殷周之有師保所謂<lb/>
　設三公也有疑丞所謂設四輔也師保謂之三公充<lb/>
<pb n="5a"/>
　其數則有傅疑丞謂之四輔充其數則有輔弼夫能<lb/>
　有聖人之能有賢者之能有能者之能也所謂使能<lb/>
　者兼聖賢而言之也舜教胄子以夔周教國子以司<lb/>
　樂則教之以樂而已記言教之以禮樂者樂非禮不<lb/>
　節禮非樂不和教之以樂則禮存乎其中矣<lb/>
　馬氏曰教之以事而喻諸徳者由淺而至深也保者<lb/>
　所以䕶之故慎其身以輔翼之而歸諸道也道也者<lb/>
　言其所由也<lb/>
<pb n="5b"/>
　山隂陸氏曰師教之以事而喻諸徳保䕶其身以輔<lb/>
　之歸諸道如此何事而非徳孰身而無道記曰有師<lb/>
　保有疑丞而已言不具也官不必備此官率六卿有<lb/>
　道者兼之書曰召公為保周公為師相成王為左右<lb/>
　左右蓋輔弼之任也三公言及者尤難其人也虞夏<lb/>
　殷周有師保有疑丞疑擬其前丞承其後比我而相<lb/>
　之謂之輔拂我而相之謂之弼以擬吾前故有問無<lb/>
　以對責之疑以承吾後故可志而不志責之丞以比<lb/>
<pb n="6a"/>
　我嫌於不能正故可正而不正責之輔以拂我嫌於<lb/>
　不能揚故可揚而不揚責之弼<lb/>
　建安真氏曰師也者教世子以事而喻諸徳謂教之<lb/>
　以事親之事則知孝之徳教之以事長之事則知弟<lb/>
　之徳天下無事外之徳也保則安䕶世子之身輔之<lb/>
　翼之使歸諸道耳目口體不以欲而動即所謂道天<lb/>
　下無身外之道也古者所謂師保其職蓋如此<lb/>
君子曰徳徳成而教尊教尊而官正官正而國治君之<lb/>
<pb n="6b"/>
謂也<lb/>
　山隂陸氏曰君子成徳之名<lb/>
　嚴陵方氏曰言君子有君國子民之徳也蓋教世子<lb/>
　必使為君子故以是言之徳成而教尊者為其能重<lb/>
　道故也教尊而官正官正而國治學至於此然後能<lb/>
　為君故曰君之謂也<lb/>
　馬氏曰官正以言其近國治以言其逺董仲舒曰正<lb/>
　心以正朝廷正朝廷以正百官正百官以正萬民萬<lb/>
<pb n="7a"/>
　民正則逺近内外莫不一於正與此同意也夫徳之<lb/>
　所以成者衆矣而獨言君者蓋有徳而無位則教未<lb/>
　必尊官未必正國未必治也有君徳而又有君位然<lb/>
　後可以及此也<lb/>
　長樂劉氏曰君子曰徳者四輔三公之任所以弼成<lb/>
　天子從容中道其徳任於師傅矣故徳成者其教尊<lb/>
　教尊者其官正官正者其國治君之謂也言四輔三<lb/>
　公之官各正厥職則國罔不治而君道成焉故三代<lb/>
<pb n="7b"/>
　之君以國治為徳之成則師傅之官正而教尊焉<lb/>
仲尼曰昔者周公攝政踐阼而治抗世子法於伯禽所<lb/>
以善成王也聞之曰為人臣者殺其身有益於君則為<lb/>
之况于其身以善其君乎周公優為之<lb/>
　鄭氏曰聞之者聞之於古也于讀為迂迂猶廣也大<lb/>
　也<lb/>
　孔氏曰仲尼聞古之言為人臣者殺身猶尚為之況<lb/>
　周公乃廣大其身古人益君則身處危亡周公益君<lb/>
<pb n="8a"/>
　則身居尊顯古人益君則勤苦周公益君則逸樂是<lb/>
　於身有優饒於徳又廣大也<lb/>
　廬陵胡氏曰漢書匈奴傳云于者廣大之貌<lb/>
　黄氏曰蓋迂者迂廻委曲之義也優者優勝之義也<lb/>
　謂周公迂迴委曲設教如成王有過撻伯禽之類皆<lb/>
　委曲其身以正其君為聖人優勝之道也故能成其<lb/>
　大功其先引殺身益君者教後世弼輔王室者如周<lb/>
　公盡心以成其太平之功仁聖之徳皆可則效為人<lb/>
<pb n="8b"/>
　臣者殺身益君猶可豈不可繼立周公之道哉則立<lb/>
　教勸善之㫖正在於斯矣<lb/>
　長樂陳氏曰迂身非直躬者也殺身非迂身者也迂<lb/>
　身以善其君者易殺身以有益於君者難為人臣者<lb/>
　於其難者猶且為之況其易者乎此周公所以優為<lb/>
　之也蓋周公以臣而攝君之政成王以君而學世子<lb/>
　之事此所為迂也然不爾不足令成王知君臣長幼<lb/>
　之義先儒嘗謂周公之道曲而當者此也於周公言<lb/>
<pb n="9a"/>
　踐阼於成王言蒞阼踐以位言蒞以政言<lb/>
　嚴陵方氏曰于者曲也與于則于同解己見彼周公<lb/>
　居人臣之位而攝天子之政抗世子法於伯禽以善<lb/>
　成王皆所以致曲也優言為之有餘而不迫也<lb/>
　馬氏曰為人臣者無以有己殺身以成其仁者有矣<lb/>
　故殺其身有益於君則為之然而殺身而益其君則<lb/>
　非君子之所欲也若夫有以益於君又有以存其身<lb/>
　則君子之所欲也周公所以優為之<lb/>
<pb n="9b"/>
　建安真氏曰周公抗世子法於伯禽者蓋成王雖幼<lb/>
　已為君矣不可以教世子者教之惟以教世子者教<lb/>
　伯禽使成王覩之是乃所以善成王也傳言成王有<lb/>
　過則撻伯禽成王不可撻也撻伯禽則成王知警矣<lb/>
是故知為人子然後可以為人父知為人臣然後可以<lb/>
為人君知事人然後能使人成王幼不能涖阼以為世<lb/>
子則無為也是故抗世子法於伯禽使之與成王居欲<lb/>
令成王之知父子君臣長幼之義也<lb/>
<pb n="10a"/>
　鄭氏曰以為世子若為世子時也伯禽與成王居亦<lb/>
　學此禮於成王側<lb/>
　孔氏曰成王既幼未能涖阼為人君應須教以世子<lb/>
　之法然後能為人君成王既無父今若以成王為世<lb/>
　子時則無為世子之處故抗世子法於伯禽使伯禽<lb/>
　與成王居令成王學之知父子君臣之義也鄭註若<lb/>
　為世子時以實則不為世子也<lb/>
　嚴陵方氏曰盡人之道無他在乎參彼己之情而已<lb/>
<pb n="10b"/>
　然則居君父之位操使令之權其可以不知臣子事<lb/>
　人之道哉既居天子矣又不可以世子之法加之故<lb/>
　抗世子法於伯禽使之與成王居欲其相觀而善故<lb/>
　也此文繼言長幼而上則不言者以事人使人兼之<lb/>
　故也<lb/>
　馬氏曰登高必自下陟遐必自邇<lb/>
君之於世子也親則父也尊則君也有父之親有君之<lb/>
尊然後兼天下而有之是故養世子不可不慎也<lb/>
<pb n="11a"/>
　鄭氏曰處君父之位覽海内之士而近不能教其子<lb/>
　則其餘不足觀矣<lb/>
　石林葉氏曰父子主恩君臣主義於為子而教則易<lb/>
　以恩廢於為臣而教則易以義奪此世子所以養之<lb/>
　道教之徳使自得於己而不以義傷恩也<lb/>
　講義曰夫教養世子而不能使之知父子君臣之道<lb/>
　非唯不能以善世子亦非所以兼濟天下之道也何<lb/>
　者兼濟天下之道始於父子君臣之義也能善養世<lb/>
<pb n="11b"/>
　子者使知是道然後可以兼天下而有之矣故曰養<lb/>
　世子不可不慎也得其教養世子之術則與夫兼天<lb/>
　下而有之者兩得之矣不得夫教養世子之術則與<lb/>
　夫兼天下而有之者兩失之矣此所以不可不慎也<lb/>
　易曰慎斯術以往其無所失矣亦是意也<lb/>
行一物而三善皆得者唯世子而已其齒於學之謂也<lb/>
故世子齒於學國人觀之曰將君我而與我齒讓何也<lb/>
曰有父在則禮然然而衆知父子之道矣其二曰將君<lb/>
<pb n="12a"/>
我而與我齒讓何也曰有君在則禮然然而衆著於君<lb/>
臣之義也其三曰將君我而與我齒讓何也曰長長也<lb/>
然而衆知長幼之節矣故父在斯為子君在斯謂之臣<lb/>
居子與臣之節所以尊君親親也故學之為父子焉學<lb/>
之為君臣焉學之為長幼焉父子君臣長幼之道得而<lb/>
國治語曰樂正司業父師司成一有元良萬國以貞世<lb/>
子之謂也周公踐阼<lb/>
　鄭氏曰學之為父子君臣長幼學教也司主也一一<lb/>
<pb n="12b"/>
　人也元大也良善也貞正也<lb/>
　孔氏曰物猶事也一事謂與國人齒讓三善謂衆知<lb/>
　父子知君臣知長幼也世子唯在學時與國人齒若<lb/>
　朝㑹飲食則各以位之尊卑諸子職云辨其等正其<lb/>
　位是也國人謂不知禮者疑而發問也有父在則禮<lb/>
　然者是知禮之人荅之也父在則常須謙退不敢居<lb/>
　人之前故云父在則禮當如此父子天性自然故云<lb/>
　道君臣以義合故云義長幼有等級上下故云節不<lb/>
<pb n="13a"/>
　言兄在則禮然而云長長者以世子無兄故也國人<lb/>
　聞世子居臣子之禮於是各知尊其君父故世子所<lb/>
　以父在為子禮君在為臣禮也斯語辭也謂之臣者<lb/>
　世子於君雖曰君臣異於義合也樂正主太子詩書<lb/>
　之業父師成就其徳行一人謂世子一人有大善則<lb/>
　萬國以正也從上三王教世子至此皆周公踐阼之<lb/>
　事<lb/>
　長樂劉氏曰物謂徳行與鄉三物同義<lb/>
<pb n="13b"/>
　長樂陳氏曰齒於學世子所難也以所難之事而世<lb/>
　子行之非徳性之自然何以至此故曰行一物物者<lb/>
　性也行一物由中出也三善皆得者自外入者也經<lb/>
　曰雖天子必有尊也以天子尚有所尊而況於民乎<lb/>
　故知為父子則孝知為君臣則忠知為長幼則順孝<lb/>
　弟忠順立而國治矣<lb/>
　嚴陵方氏曰齒讓者序齒而相讓也父在斯為子君<lb/>
　在斯謂之臣或言為或言謂之者唯其以天合故直<lb/>
<pb n="14a"/>
　言為唯其以人合故止言謂之也内則父子外則君<lb/>
　臣長幼則内外之所兼有也内外治則國其有不治<lb/>
　者乎書言父師少師則此言父師蓋大師也以其尊<lb/>
　故以父稱之<lb/>
　山隂陸氏曰衆著於君臣之義辭間容與緩辭也父<lb/>
　子在我長幼在我而君在彼其言也亦以此父在斯<lb/>
　為子君在斯謂之臣變為稱謂者言忠孝一致也為<lb/>
　子孝臣斯忠矣故曰事父孝故忠可移於君學之為<lb/>
<pb n="14b"/>
　父子學之為君臣學之為長幼於此有學焉蓋樂正<lb/>
　司成之事周公踐阼亦目下事不言而治至是天下<lb/>
　定矣不嫌不治亦治在成王者也此篇始曰周公相<lb/>
　踐阼而治次曰周公攝政踐阼而治卒曰周公踐阼<lb/>
　則周公踐位久天下愈益不疑<lb/>
　馬氏曰凡入學以齒父在則居子之節知所以親親<lb/>
　也君在則居臣之節知所以尊君也其父子君臣長<lb/>
　幼足法而後民法之也故曰父子君臣長幼之道得<lb/>
<pb n="15a"/>
　而國治也<lb/>
　新安朱氏曰語曰此書太甲篇文有本作人正謂天<lb/>
　子而元良初不謂太子也古人引經多如此今但隨<lb/>
　文觀之可也<lb/>
　石林葉氏曰一人元良萬國以貞蓋乾始於元而終<lb/>
　於貞世子有君道也體元之善則仁以長人立事之<lb/>
　榦則貞以及萬國<lb/>
庶子之正於公族者教之以孝弟睦友子愛明父子之<lb/>
<pb n="15b"/>
義長幼之序<lb/>
　鄭氏曰正者政也庶子司馬之屬掌國子之倅為政<lb/>
　於公族者<lb/>
　孔氏曰自此至不翦其類為第三節明庶子正理族<lb/>
　人燕飲及刑罰殊於異姓之義今案在下皆君之所<lb/>
　為非庶子所正故知庶子唯主其政令而已故讀為<lb/>
　政周禮諸子下大夫二人屬司馬諸侯謂之庶子職<lb/>
　掌與諸子同鄭註諸子云國子是公卿大夫士之副<lb/>
<pb n="16a"/>
　貳也言副貳於父也<lb/>
　長樂劉氏曰正政也諸侯立官掌其宗族之政治則<lb/>
　曰庶子天子立官掌其宗族之政治則曰諸子周禮<lb/>
　未成之前尚仍文王舊法故此經曰庶子之正於公<lb/>
　族正者所以正人之性俾安於中則情偽雖生不敢<lb/>
　越於理義然後君仁臣忠父慈子孝兄友弟恭夫正<lb/>
　婦順朋友信義五品不違於中而人倫之道明乎宗<lb/>
　族矣聖人將化天下也齊其國也正其宗族以為之<lb/>
<pb n="16b"/>
　本將正其宗族也正身以為之本必擇賢才盛徳之<lb/>
　士以掌其政令則庶子之官非其人不可得以正其<lb/>
　宗族矣是以庶子之政必以六徳六行為本<lb/>
　長樂陳氏曰言教世子而繼之以庶子正公族行法<lb/>
　自貴者始故也教之事乎上則以孝弟教之交乎旁<lb/>
　則以睦友教之恤乎下則以子愛<lb/>
　山隂陸氏曰周官所謂諸子即此庶子燕禮曰古者<lb/>
　周天子之官有庶子官職諸侯卿大夫士之庶子之<lb/>
<pb n="17a"/>
　倅先儒謂庶子諸侯之官誤矣<lb/>
　廬陵胡氏曰正謂公族之所取正<lb/>
　建安真氏曰周公之所以教者不過為人子為人臣<lb/>
　與事人之道而已能此三者則他可類推矣古者天<lb/>
　子公侯卿大夫士之子皆入於學而世子與之齒遜<lb/>
　焉夫天子之世子將為君者也而乃於公侯卿大夫<lb/>
　士之子以齒為後先何哉君在故也父在故也長長<lb/>
　故也身為世子而以尊君親親敬長之道為天下倡<lb/>
<pb n="17b"/>
　人其有不翕然視傚者哉秦漢以來禮樂既廢而又<lb/>
　無師保之教齒胄之禮世子生而狃於貴驕之習此<lb/>
　篇雖存無復有考之者矣此治之所以不古若歟<lb/>
其朝於公内朝則東面北上臣有貴者以齒其在外朝<lb/>
則以官司士為之<lb/>
　鄭氏曰内朝路寢庭外朝路寢門之外庭司士亦司<lb/>
　馬之屬也掌羣臣之班正朝儀之位也<lb/>
　孔氏曰此公族之等若朝於公之内朝則西方東面<lb/>
<pb n="18a"/>
　北上皆同姓之臣不得踰越父兄皆以昭穆長幼為<lb/>
　齒謂父兄雖賤而在上子弟雖貴而處下若公族朝<lb/>
　於外朝與異姓同處其位次則以官之上下不以齒<lb/>
　也案周禮司士掌路寢門外之朝此外朝司士為之<lb/>
　則知内朝是路寢庭朝也又司士掌正朝儀之位王<lb/>
　族故士虎士在路門之右南面大僕從者在路門之<lb/>
　左南面是在路門外也故知此外朝路寢門外之朝<lb/>
　也此對路寢庭朝為外朝若對庫門外朝朝士所掌<lb/>
<pb n="18b"/>
　三槐九棘之朝則此路門外朝亦為内朝也故玉藻<lb/>
　云朝於内朝朝辨色始入君日出而視之退適路寢<lb/>
　是也其朝位天子之朝三公北面東上孤東面北上<lb/>
　卿大夫西面北上其士門西東面北上若諸侯之朝<lb/>
　案大射卿西面北上大夫北面東上士門西東面北<lb/>
　上與天子不同<lb/>
　長樂陳氏曰周官太僕掌燕朝之服位宰夫掌治朝<lb/>
　之法司士掌朝儀之位朝士掌外朝之法文王世子<lb/>
<pb n="19a"/>
　公族朝於内朝庶子掌之其在外朝司士掌之玉藻<lb/>
　朝服以日視朝於内朝退適路寢聽政然則文王世<lb/>
　子與玉藻所謂朝者諸侯之朝也蓋天子庫門之外<lb/>
　外朝也朝士掌之路門之外治朝也宰夫司士掌之<lb/>
　路寢燕朝也太僕掌之諸侯亦有路寢有外朝則文<lb/>
　王世子所謂内朝者玉藻所謂路寢也玉藻所謂内<lb/>
　朝者文王世子所謂外朝也玉藻於路寢之外言内<lb/>
　朝則又有外朝明矣諸侯内朝司士掌之其官與天<lb/>
<pb n="19b"/>
　子同燕朝庶子掌之其官與天子異魯語曰天子及<lb/>
　諸侯合民事於外朝合神事於内朝自卿以下合官<lb/>
　職於外朝合家事於内朝然則卿大夫亦二朝也王<lb/>
　燕朝之位雖太僕掌之然其位之所辨不可以考文<lb/>
　王世子曰公族朝於内朝東面北上臣有貴者以齒<lb/>
　則王之燕朝宜亦然也<hi>禮書</hi>
　嚴陵方氏曰北上則所尊在内也臣有貴者以齒則<lb/>
　賤者可知矣自三公而下皆在所司而以士名官者<lb/>
<pb n="20a"/>
　司至於士則朝之所司者悉矣且古之名官多以小<lb/>
　該大故守廟祧而名之曰守祧典律同而名之曰典<lb/>
　同也<lb/>
　馬氏曰内朝以齒則公族有所伸外朝以官則公族<lb/>
　有所屈有所伸有所屈皆先王治宗族之道<lb/>
其在宗廟之中則如外朝之位宗人授事以爵以官其<lb/>
登餕獻受爵則以上嗣<lb/>
　鄭氏曰宗人掌禮及宗廟也以爵貴賤異位也以官<lb/>
<pb n="20b"/>
　官各有所掌也若司徒奉牛司馬奉羊司空奉豕上<lb/>
　嗣君之適長子以特牲饋食禮言之受爵謂上嗣舉<lb/>
　奠也獻謂舉奠洗爵酌入也餕謂宗人遣舉奠盥祝<lb/>
　命之餕也大夫之嗣無此禮辟君也<lb/>
　孔氏曰若公族在宗廟之中則其立位如外朝之位<lb/>
　宗人授百官之事隨爵之尊卑貴者在前賤者在後<lb/>
　又以官之職掌各共其事案周禮司徒奉牛牲司馬<lb/>
　奉羊牲其司空奉豕無文案周禮雞人屬宗伯羊人<lb/>
<pb n="21a"/>
　屬司馬犬人屬司冦又案五行傳牛屬土雞屬木羊<lb/>
　屬火犬屬金豕屬水司空冬官位屬水故鄭知司空<lb/>
　奉豕據諸侯三卿言之故不云雞犬及馬也其登餕<lb/>
　獻受爵不用衆官唯用上嗣案特牲禮尸食之後主<lb/>
　人主婦賔長等獻尸三獻禮畢主人獻賔及獻衆賔<lb/>
　畢主人酬賔賔奠不舉主人獻長兄弟及獻衆兄弟<lb/>
　内兄弟等訖長兄弟洗觚酌尸為加爵衆賔長又加<lb/>
　爵畢嗣子乃舉奠奠者初尸未入之前祝酌奠於鉶<lb/>
<pb n="21b"/>
　南尸入祭奠不飲至此乃嗣子舉之必嗣子舉奠者<lb/>
　鄭註云將傳重累之者又云大夫之嗣子不舉奠奠<lb/>
　者唯天子諸侯及士之子禮耳特牲又云嗣舉奠盥<lb/>
　入北面再拜稽首尸執奠嗣子進受復位再拜稽首<lb/>
　尸荅拜嗣子卒觶拜尸尸荅拜則此經所謂受爵也<lb/>
　又云嗣舉奠洗酌入尸拜受嗣子荅拜則此經所謂<lb/>
　獻也又云無筭爵之後禮畢尸謖而出宗人遣嗣子<lb/>
　及長兄弟相對而餕所謂餕也以特牲言之則先受<lb/>
<pb n="22a"/>
　爵而後獻獻而後餕今此經先云餕者以餕為重舉<lb/>
　重者從後以嚮先逆言之也登謂登堂無事之時嗣<lb/>
　子在堂下餕時登堂獻時亦登堂受爵之時亦登堂<lb/>
　此一登之文包此三事也餕時雖有長兄弟以上嗣<lb/>
　為主<lb/>
　長樂劉氏曰宗人者諸侯掌禮之官也天子則曰大<lb/>
　宗伯<lb/>
　長樂陳氏曰外朝主敬宗廟之中亦主敬故在宗廟<lb/>
<pb n="22b"/>
　之中則如外朝之位孔子在宗廟朝廷便便言唯謹<lb/>
　爾是宗廟朝廷之儀一也特牲之禮受爵而後獻獻<lb/>
　而後餕此餕而後獻獻而後受爵者特牲言行禮之<lb/>
　序此言其尊祖而已故有所先後<lb/>
　嚴陵方氏曰凡有族則有祀祀則有宗宗人蓋典祀<lb/>
　者也虞曰秩宗殷曰太宗周曰宗伯其義一也然屬<lb/>
　於禮者皆宗之所典其名止以祀為義者五禮以祀<lb/>
　為先故也<lb/>
<pb n="23a"/>
　山隂陸氏曰内朝親親外朝貴貴在宗廟之中則二<lb/>
　者並隆宗人授事以爵以官貴貴也其登餕獻受爵<lb/>
　則以上嗣親親也以官若君執圭瓉祼尸大宗執璋<lb/>
　瓉亞獻之類以爵若迎牲君執引卿大夫從士執芻<lb/>
　之類也獻受爵謂上嗣嘗受爵於尸矣已而復酌獻<lb/>
　尸也據特牲嗣舉奠盥入尸執奠進受復位舉奠洗<lb/>
　酌入尸拜受<lb/>
庶子治之雖有三命不踰父兄<lb/>
<pb n="23b"/>
　鄭氏曰治之治公族之禮也唯於内朝則然其餘㑹<lb/>
　聚之事則與庶姓同一命齒於鄉里再命齒於父族<lb/>
　三命不齒不齒者特為位不在父兄行列中<lb/>
　孔氏曰庶子治之為治此公族朝於内朝之時也既<lb/>
　不計官之大小故雖有三命之貴而列位不得踰越<lb/>
　在無爵父兄之上其餘非内朝則並計官也此句應<lb/>
　承臣有貴者以齒之下當是簡札遺脱耳其外朝既<lb/>
　曰司士為之則内朝自然庶子治之也鄭引一命再<lb/>
<pb n="24a"/>
　命三命皆黨正文一命尚卑若與鄉里長宿燕食則<lb/>
　猶計年也再命漸尊不復與鄉里計年唯官高在上<lb/>
　但父族為重猶與之計年為列三命大貴則不復與<lb/>
　父族計年唯官高在上别席獨坐在賔之東也<lb/>
　嚴陵方氏曰前言司士為之此言庶子治之者治上<lb/>
　道也為下道也<lb/>
　山隂陸氏曰司士為之庶子治之者為之以禮治之<lb/>
　以義也蓋司士為之以禮恩也故庶子治之以義雖<lb/>
<pb n="24b"/>
　有三命不踰父兄據此進齒一等方其以爵以官嫌<lb/>
　齒太陵故也先王所以均節仁義使恩協禮稱世無<lb/>
　得議焉凡以此<lb/>
其公大事則以其喪服之精麤為序雖於公族之喪亦<lb/>
如之以次主人<lb/>
　鄭氏曰大事謂死喪也其為君雖皆斬衰序之必以<lb/>
　本親也主人主喪者次主人者主人恒在上主人雖<lb/>
　有父兄猶不得下齒<lb/>
<pb n="25a"/>
　孔氏曰此謂君喪而庶子官掌之事也案喪服臣為<lb/>
　君雖皆斬衰其庶子列次之時則以其本服之精麤<lb/>
　為序衰麤者在前衰精者在後精麤謂衰服縷布精<lb/>
　麤也非但公喪如此雖於公族之内有死喪之事相<lb/>
　為亦如之為死者服麤者居前服精者居後雖有庶<lb/>
　長父兄尊於主人仍次於主人之下使主人在上居<lb/>
　喪主也<lb/>
　嚴陵方氏曰送死足以當大事故謂之大事服輕則<lb/>
<pb n="25b"/>
　於喪者為疏服重則於喪者為親以精麤為序也<lb/>
若公與族燕則異姓為賔膳宰為主人公與父兄齒族<lb/>
食世降一等<lb/>
　鄭氏曰異姓為賔為同宗無相賔客之道膳宰為主<lb/>
　人君尊不獻酒也與父兄齒親親也族食世降一等<lb/>
　親者稠疏者希<lb/>
　孔氏曰此明公與族人燕食之禮庶子掌之也燕飲<lb/>
　必立賔以行禮異姓為賔必對主人君尊不宜敵賔<lb/>
<pb n="26a"/>
　故使供膳之宰以為主人使得抗禮酬酢也公既不<lb/>
　為主族人又不為賔故列位在父兄之坐上與族人<lb/>
　相齒見親親也族食謂與族人燕食也族人既有親<lb/>
　疏燕食亦隨世降殺假令本是齊衰一年四㑹食若<lb/>
　大功則一年三㑹食小功則一年二㑹食緦麻則一<lb/>
　年一㑹食是世降一等也若與異姓燕飲則燕禮云<lb/>
　宰夫為獻主<lb/>
　嚴陵方氏曰凡燕之禮必立賔以備酬酢之儀若鄉<lb/>
<pb n="26b"/>
　飲酒言立賔以象天是也然主人者尊賔既謂之賔<lb/>
　則尊之而已非親之也親莫親於同姓則君於同姓<lb/>
　固無賔之之禮也故燕族之賔不以同姓而以異姓<lb/>
　為之也膳宰解見篇首主人即周官所謂獻主也謂<lb/>
　之燕則君於羣臣亦有賔主之道焉故不可以無獻<lb/>
　主雖然君臣之義又不可以燕廢也故使膳宰為主<lb/>
　人而已蓋燕飲以食飲養賔而膳宰以食飲養君之<lb/>
　官也使所以養君者養賔焉則君子之厚意也公與<lb/>
<pb n="27a"/>
　父兄齒則以門内之治而長幼之節不可廢故也<lb/>
　山隂陸氏曰世降一等謂若於君在祖行即就父行<lb/>
　父行就兄弟行兄弟行就子行蓋燕以示慈惠饗以<lb/>
　示恭儉食在二者之間<lb/>
　長樂陳氏曰先王之與同姓有時燕焉有因祭而燕<lb/>
　焉國語曰時燕不淫此時燕也詩曰諸宰君婦廢徹<lb/>
　不遲諸父兄弟備言燕私坊記曰因其酒肉聚其宗<lb/>
　族以教民睦此因祭而燕也其禮之詳雖不可考要<lb/>
<pb n="27b"/>
　之服皮弁服即於路寢宰夫為主異姓為賔主與族<lb/>
　人燕於堂后帥内宗之屬燕於房其物餚蒸所以合<lb/>
　食也其食世降一等所以辨親疏也昭穆以序之所<lb/>
　以明世次也夜飲以成之所以别異姓也若夫几席<lb/>
　之位升降之儀脱屨而坐立監相禮羞庶羞以盡愛<lb/>
　爵樂無筭以盡懽其大率蓋與諸侯燕禮不異諸侯<lb/>
　燕族人與父兄齒雖王之尊蓋亦不以至尊廢至親<lb/>
　也特牲饋食禮祝告利成徹庶羞設於西序下鄭氏<lb/>
<pb n="28a"/>
　引書傳曰宗室有事族人皆侍終日大宗已侍於賓<lb/>
　奠然後燕私燕私者何也已而與族人飲也此徹庶<lb/>
　羞置西序下者為將以燕飲與然則自尸祝至於兄<lb/>
　弟之庶羞宗子以與族人燕飲於堂内賓宗婦之庶<lb/>
　羞主婦以燕飲於房由是觀之燕族之禮不特天子<lb/>
　諸侯而已<hi>禮書</hi>
其在軍則守於公禰公若有出疆之政庶子以公族之<lb/>
無事者守於公宫正室守大廟諸父守貴宫貴室諸子<lb/>
<pb n="28b"/>
諸孫守下宫下室<lb/>
　鄭氏曰在軍謂從軍者公禰行主也行以遷主言禰<lb/>
　在外親也出疆謂朝覲㑹同也正室適子也太廟太<lb/>
　祖之廟守貴宫貴室謂守路寢下宫親廟也下室燕<lb/>
　寢也或言宫或言廟通異語<lb/>
　孔氏曰此明庶子從行在軍及公行庶子留守之事<lb/>
　公禰謂遷主載在齊車隨公行者庶子官既從在軍<lb/>
　故守於公齊車之行主也遷主而呼為禰者既在國<lb/>
<pb n="29a"/>
　外故依親親之辭若出疆庶子不從公行則亦掌留<lb/>
　守之事云庶子以公族之無事者守於公宫者與下<lb/>
　文為總正室守太廟以下則各言其别無事謂不從<lb/>
　行及無職事者正室謂公卿大夫之適子也貴宫貴<lb/>
　室總據路寢指其院宇謂之宫指其所居之處謂之<lb/>
　室上言大廟故知此下宫是高祖以下親廟上云貴<lb/>
　室是路寢故知此下室是燕寢諸父諸子諸孫未審<lb/>
　為是君之諸父及諸子孫之行為當是見任卿大夫<lb/>
<pb n="29b"/>
　之諸父子孫也然鄭解正室適子云卿大夫適子則<lb/>
　諸父子孫亦謂卿大夫之諸父子孫也不云兄弟者<lb/>
　諸兄從諸父諸弟從諸子也<lb/>
　長樂陳氏曰古之教國子者以什五之法寓於道藝<lb/>
　之間以羨卒之法行於游倅之列及其有事則用之<lb/>
　故在軍則守公禰在國則守公宫繫於庶子則守公<lb/>
　禰者公命之也周官小宗伯曰正室謂之門子則正<lb/>
　室適子也戰則守公禰此以死守公禰者也故謂之<lb/>
<pb n="30a"/>
　孝愛之深正室守太廟此以承重者守所重也故謂<lb/>
　之尊宗室而君臣之道著諸兄諸父守貴室子弟守<lb/>
　下室此尊不偪下下不陵上者也故謂之讓道達先<lb/>
　王之於國子教之未嘗不用用之未嘗不教此所以<lb/>
　無不成之材也<lb/>
　嚴陵方氏曰古者軍行必載遷主解見曽子問守公<lb/>
　禰必以其族而異姓不得與焉則不以疏間親故也<lb/>
　族之無事謂無吉凶之事者正室守太廟則以將為<lb/>
<pb n="30b"/>
　祭主故也以其當室故謂之正室以其當門故小宗<lb/>
　伯謂之門子其實一也貴宫貴室謂昭廟也下宫下<lb/>
　室謂穆廟也父為昭故諸父諸兄守昭廟子為穆故<lb/>
　諸子諸孫守穆廟既言宫又言室者以理推之則伯<lb/>
　父守貴宫叔父守貴室諸子守下宫諸孫守下室可<lb/>
　知孫非穆行而守下室者以其卑而已其曰諸則所<lb/>
　守者非一人矣<lb/>
　山隂陸氏曰太廟若周公之廟貴宫貴室若魯公之<lb/>
<pb n="31a"/>
　廟下宫下室若羣公之廟喪大記曰内子未命則死<lb/>
　於下室趙世家曰昔者下宫之難此卿大夫下宫下<lb/>
　室也<lb/>
　廬陵胡氏曰以上言公宫則知上宫下宫皆人所居<lb/>
　之宫也上言大廟則知貴室下室皆親廟而高祖以<lb/>
　下也文十有三年大室屋壞室謂廟也<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷五十二<lb/>
</p>
<p>
</p>
  </div>
</body>
</text>
</TEI>
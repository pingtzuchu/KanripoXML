<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百三十三</head>
    <p>
<pb n="1a"/>
欽定四庫全書<lb/>
　禮記集説卷一百三十三　　宋　衛湜　撰<lb/>
唯天下至誠爲能盡其性能盡其性則能盡人之性能<lb/>
盡人之性則能盡物之性能盡物之性則可以贊天地<lb/>
之化育可以贊天地之化育則可以與天地參矣<lb/>
　鄭氏曰贊助也育生也<lb/>
　孔氏曰此明天性至誠聖人之道也<lb/>
　河南程氏曰盡己為忠盡物為信極言之則盡己者<lb/>
<pb n="1b"/>
　盡已之性也盡物者盡物之性也信者無偽而已於<lb/>
　天性有所損益則爲僞矣易无妄曰天下雷行物與<lb/>
　无妄動以天理故也又曰贊天地之化育自人而言<lb/>
　之從盡其性至盡物之性然後可以贊天地之化育<lb/>
　可以與天地參矣言人盡性所造如是若只是至誠<lb/>
　更不須論所謂人者天地之心及天聰眀自我民聰<lb/>
　明止謂只是一理而天人所為各自有分　又曰至<lb/>
　誠可以贊化育者可以回造化<hi>明道</hi>　又曰至誠可<lb/>
<pb n="2a"/>
　以贊天地之化育則可以與天地參贊者參贊之義<lb/>
　先天而天弗違後天而奉天時之謂也非謂贊助只<lb/>
　有一箇誠何助之有<hi>明道</hi>　又曰心具天徳心有不<lb/>
　盡處便是天徳處未能盡何縁知性知天盡己心則<lb/>
　盡人盡物與天地參贊化育贊則直養之而已　又<lb/>
　曰凡言充塞云者却似箇有規摹底體靣將這氣育<lb/>
　實之然此只是指而示之近耳氣則只是氣更説甚<lb/>
　充塞如化育則只是化育更説甚贊贊與充塞又早<lb/>
<pb n="2b"/>
　却是别一件事也<hi>伊川</hi>
　横渠張氏曰二程解窮理盡性以至於命只窮理便<lb/>
　是至於命亦是失於大快此義儘有次序須是窮理<lb/>
　便能盡得己之性即盡得己之性則推類又盡人之<lb/>
　性既盡得人之性須是并萬物之性一齊盡得如此<lb/>
　然後至於天道也其閒煞有事豈有當下理㑹了學<lb/>
　者須是窮理爲先如此則方有學今言知命與至於<lb/>
　命儘有近逺豈可以知便謂之至也　又曰性者萬<lb/>
<pb n="3a"/>
　物之一源非有我之得私也唯大人為能盡其道是<lb/>
　故立必俱立知必周知愛必兼愛成不獨成彼自蔽<lb/>
　塞而不知順吾理者則亦末如之何矣　又曰大其<lb/>
　心則能體天下之物物有未體則心爲有外世人之<lb/>
　心止於見聞之狹聖人之盡性不以見聞梏其心其<lb/>
　視天下無一物非我孟子謂盡心則知性知天以此<lb/>
　天大無外故有外之心不足以合天心又曰幽贊天<lb/>
　地之道非聖人而能哉詩人謂后稷之穡有相之道<lb/>
<pb n="3b"/>
　贊化育之一端與<lb/>
　藍田吕氏曰至於實理之極則吾生之所固有者不<lb/>
　越乎是吾生所有既一於理則理之所有皆吾性也<lb/>
　人受天地之中其生也具有天地之徳柔強昬眀之<lb/>
　質雖異其心之所然者皆同特蔽有淺深故别而爲<lb/>
　昏明稟有多寡故分而為強柔至於理之所同然雖<lb/>
　聖愚有所不異盡己之性則天下之性皆然故能盡<lb/>
　人之性蔽有淺深故爲昏眀蔽有開塞故為人物稟<lb/>
<pb n="4a"/>
　有多寡故為強柔稟有偏正故為人物故物之性與<lb/>
　人異者幾希唯塞而不開故知不若人之明偏而不<lb/>
　正故才不若人之美然人有近物之性者物有近人<lb/>
　之性者亦係乎此於人之性開塞偏正無所不盡則<lb/>
　物之性未有不能盡也人也物也莫不盡其性則天<lb/>
　地之化幾矣故行其所無事順以養之而已是所謂<lb/>
　贊天地之化育者也如堯命羲和欽若昊天至于民<lb/>
　之析因夷隩鳥獸之孶尾希革毛毨氄毛無不與知<lb/>
<pb n="4b"/>
　則所贊可知矣天地之化育猶有所不及必人贊之<lb/>
　而後備則天地非人不立故人與天地並立為三才<lb/>
　此之謂與天地參<lb/>
　建安游氏曰萬物皆備於我反身而誠樂莫太焉故<lb/>
　唯天下至誠為能盡其性千萬人之性一已之性是<lb/>
　也故能盡其性則能盡人之性萬物之性一人之性<lb/>
　是也故能盡人之性則能盡物之性同焉皆得者各<lb/>
　安其常則盡人之性也羣然皆生者各得其理則盡<lb/>
<pb n="5a"/>
　物之性也至於盡物之性則和氣充塞故可以贊天<lb/>
　地之化育夫如是則天覆地載教化各任其職而成<lb/>
　位乎其中矣<lb/>
　延平楊氏曰性者萬物之一原也非夫體天德者其<lb/>
　孰能盡之能盡其性則人物之性斯盡矣言有漸次<lb/>
　也贊化育參天地皆其分内耳　又曰孟子曰萬物<lb/>
　皆備於我反身而誠樂莫大焉知萬物皆備於我則<lb/>
　數雖多反而求之於吾身可也故曰盡己之性則能<lb/>
<pb n="5b"/>
　盡人之性盡人之性則能盡物之性以己與人物性<lb/>
　無二故也<lb/>
　河東侯氏曰或問天下將亂何故賢者便生得不豐<lb/>
　厚曰氣之所鍾便如此曰有變化之道乎曰在君相<lb/>
　幹施之力爾若舉賢任能使政事治而百姓和則天<lb/>
　地之氣和而復淳厚此天下所以有資於聖賢有賴<lb/>
　於君相也子思曰贊天地之化育正謂是耳若曰治<lb/>
　亂自有數而任之則何賴於聖賢哉子思所以言贊<lb/>
<pb n="6a"/>
　化育也書亦曰祈天永命如此而已<lb/>
　新安朱氏曰此第二十二章言天道也天下至誠謂<lb/>
　聖人之徳之實天下莫能加也盡其性者德無不實<lb/>
　故無人欲之私而天命之在我者察之由之巨細精<lb/>
　粗無毫髪之不盡也人物之性亦我之性但以所賦<lb/>
　形氣不同而有異耳能盡之者謂知之無不眀而處<lb/>
　之無不當也贊猶助也與天地參謂與天地並立爲<lb/>
　三也此自誠而眀者之事也　或問至誠盡性諸説<lb/>
<pb n="6b"/>
　如何曰程子以盡己之忠盡物之信為盡其性蓋因<lb/>
　其事而極言之非正解此文之意今不得而録也其<lb/>
　論贊天地之化育而曰不可以贊助言論窮理盡性<lb/>
　以至於命而曰只窮理便是至於命則亦若有可疑<lb/>
　者蓋嘗竊論之天下之理未嘗不一而語其分則未<lb/>
　嘗不殊此自然之勢也蓋人生天地之間稟天地之<lb/>
　氣其體即天地之體其心即天地之心以理而言是<lb/>
　豈有二物哉故凡天下之事雖若人之所為而其所<lb/>
<pb n="7a"/>
　以為之者莫非天地之所為也又況聖人純於義理<lb/>
　而無人欲之私則其所以代天而理物者乃以天地<lb/>
　之心而贊天地之化尤不見其有彼此之間也若以<lb/>
　其分言之則天之所為固非人之所及而人之所為<lb/>
　又有天地之所不及者其事固不同也但分殊之狀<lb/>
　人莫不知而理一之致多或未察故程子之言發明<lb/>
　理一之意多而及於分殊者少蓋抑揚之勢不得不<lb/>
　然然亦不無小失其平矣唯其所謂止是一理而天<lb/>
<pb n="7b"/>
　人所為各自有分乃為全備而不偏而讀者亦莫之<lb/>
　省也至於窮理至命盡人盡物之説則程張之論雖<lb/>
　有不同然亦以此而推之則其説初亦未嘗甚異也<lb/>
　蓋以理言之則精粗本末初無二致固不容有漸次<lb/>
　當如程子之論若以其事而言則其親疏近逺深淺<lb/>
　先後又不容於無别當如張子之言也吕游楊説皆<lb/>
　善而吕尤確實揚氏萬物皆備云者又前章格物誠<lb/>
　身之意然於此論之則反求於身又有所不足言也<lb/>
<pb n="8a"/>
　胥失之矣<lb/>
　涑水司馬氏曰人皆有仁義禮智之性惟聖人能以<lb/>
　至誠充之如能盡其性然後修其道以教人使人人<lb/>
　皆盡仁義禮智之性如此則其道光被四表格于上<lb/>
　下隂陽和風雨時鳥獸蕃滋草木暢茂取之有時用<lb/>
　之有節萬物莫不遂其性豈非可以贊天地之化育<lb/>
　而功德參於天地哉易曰后以裁成天地之道輔相<lb/>
　天地之宜以左右民此之謂也<lb/>
<pb n="8b"/>
　嵩山晁氏曰人物之性與天地之化育皆吾性之誠<lb/>
　也天地之性不可見而見之於化育也然此非次第<lb/>
　而言之也猶曰能盡其性則能盡人之性則能盡物<lb/>
　之性則能贊天地之化育而與天地參也其所言之<lb/>
　若彼者何也以其理相因非心知其意者莫之能喻<lb/>
　也物性之麤非後於人之性而得之者也<lb/>
　廣安游氏曰盡猶極也言極乎其性之理而得其性<lb/>
　之正也盡者生於有者也孟子曰有諸己之謂信下<lb/>
<pb n="9a"/>
　文又云不誠無物夫無得於中未有自信者也夫是<lb/>
　物也惟其有之故信其物之有是不誠不信則無是<lb/>
　物也惟至誠能有其信故能盡其性耳目鼻口與物<lb/>
　相汨則不知夫性之所在不知夫性之所在何所盡<lb/>
　之哉惟天下至誠為能以仁智勇治其心心治而喜<lb/>
　怒哀樂得其正而性之全體可得而盡矣盡性之理<lb/>
　而得其正聖人能事畢矣非特己也惟人亦然非特<lb/>
　人也惟物亦然非特物也天地亦然己也人也物也<lb/>
<pb n="9b"/>
　天地也其性之理則一而已<lb/>
　長樂陳氏曰天下一性耳能盡己性則必能盡人之<lb/>
　性而物之性亦可自此推之故能盡人之性亦能盡<lb/>
　物之理但所以盡者有次第也不先盡己之性於人<lb/>
　物何有哉天地之化育不過及夫人物而已能贊天<lb/>
　地之化育自然與天地參也<lb/>
　晏氏曰所謂盡性者充足其四端之善彌滿於一性<lb/>
　之中而無餘藴也非天下至誠不能臻此<lb/>
<pb n="10a"/>
　海陵胡氏曰性者五常之性聖人得天之全性衆人<lb/>
　則稟賦有厚薄聖人盡己之性以觀人之性然後施<lb/>
　五常之教以教人使仁者盡其所以為仁義者盡其<lb/>
　所以為義至於禮智信皆然則天下之人莫不盡其<lb/>
　性物萬物也萬物之性雖異於人然生育之道愛子<lb/>
　之心至深至切與人不殊故聖人將盡物之性設為<lb/>
　制度定為禁令不使失其生育如獺祭魚然後漁人<lb/>
　入澤梁豺祭獸然後田獵交於萬物有道故物無不<lb/>
<pb n="10b"/>
　盡其性物既盡性則可以贊助天地化育之功天地<lb/>
　以化育為功聖人以生成為徳可以輔相天地之宜<lb/>
　贊助天地之化育其功與天地參美矣<lb/>
　髙要譚氏曰何謂至誠極實理之至云爾實在我已<lb/>
　極其至即能盡一己之性矣一性之初聖人衆人所<lb/>
　得均也然衆人後知後覺必待先知先覺者爲之開<lb/>
　明然後能復其初聖人既盡在我之性此所以能盡<lb/>
　人之性也一人之身物理皆備聖人既能盡人之性<lb/>
<pb n="11a"/>
　則推以及物故能使草木昆蟲皆遂其生鳥獸魚鱉<lb/>
　罔不咸若此所以能盡物之性也詩云立我烝民莫<lb/>
　匪爾極此盡人之性也詩云王在靈囿麀鹿攸伏王<lb/>
　在靈沼於牣魚躍此盡物之性也人者天地所生物<lb/>
　亦天地所生天地生之聖人成之天地化育之道待<lb/>
　聖人而後備此則贊之義也人之為號本與天地並<lb/>
　稱唯其在己者有所未盡不能推之於人物無補造<lb/>
　化故於天地不相似聖人盡己之性而進乎贊化育<lb/>
<pb n="11b"/>
　之功則是上下與天地同流此則參之義也或曰聖<lb/>
　人在下道不得行盡己固可亦安能盡人盡物贊化<lb/>
　育與天地參乎曰聖人有德有位其道行乎天下聖<lb/>
　人有德無位其道明乎天下功用皆同無二事也<lb/>
　新定錢氏曰洞徹底藴略無纎毫欠闕非謂有加於<lb/>
　其所固有也譬之日月而或蝕焉有一分之未復即<lb/>
　有一分之未盡復之如故全體全明所謂能盡如斯<lb/>
　而已賢者覺其本性雖已明徹然未到知天命未到<lb/>
<pb n="12a"/>
　從心所欲不踰矩之地猶是未可謂之能盡也必聖<lb/>
　人而後可也<lb/>
　霅川倪氏曰或曰人之性一故盡己之性則能盡人<lb/>
　之性若萬物之性與人不同而曰能盡人之性則能<lb/>
　盡物之性何也曰物之性固不與人之性同然其好<lb/>
　生惡死一也是以聖人生之不傷使之各遂其性故<lb/>
　可以贊天地化育也此曰盡性孟子乃曰盡其心者<lb/>
　知其性何也孟子推原子思之義又本之於心也然<lb/>
<pb n="12b"/>
　盡心而合於天理去其私心則可以盡性矣<lb/>
其次致曲曲能有誠誠則形形則著著則明明則動動<lb/>
則變變則化唯天下至誠爲能化<lb/>
　鄭氏曰其次謂自明誠者也致至也曲猶小小之事<lb/>
　也形謂人見其功也著形之大者也明著之顯者也<lb/>
　動動人心也變改惡為善也變之久則化而性善也<lb/>
　孔氏曰此一經明賢人習學而致至誠<lb/>
　河南程氏曰其次致曲者學而後知之也而其成也<lb/>
<pb n="13a"/>
　與生而知之者不異焉故君子莫大於學莫害於畫<lb/>
　莫病於自足莫罪於自棄學而不止此湯武所以聖<lb/>
　也<hi>伊川</hi>　又曰致曲者就其曲而致之也<hi>伊川</hi>　又<lb/>
　曰人自孩提聖人之質已完只先於偏勝處發或仁<lb/>
　或義或孝或弟去氣偏處發是致曲去性上修便是<lb/>
　直養然同歸于誠　又曰自明而誠雖多由致曲然<lb/>
　亦自有大體中便誠者雖亦是自明而誠謂之致曲<lb/>
　則不可<hi>明道</hi>　又曰曲偏曲之謂非大道也就一事<lb/>
<pb n="13b"/>
　中用志不分亦能有誠如養由基射之類是也誠則<lb/>
　形誠後便有物如參前倚衡如有所立卓爾是也形<lb/>
　則著又著見也著則明是有光輝之時也明則動誠<lb/>
　能動人也君子所過者化豈非動乎或曰變如物方<lb/>
　變而未化化則更無舊跡自然之謂也莊子言變大<lb/>
　於化非也<hi>伊川</hi>
　横渠張氏曰致曲不貳則徳有定體體象誠定則文<lb/>
　節著見一曲致文則餘善兼照明能兼照則必將徙<lb/>
<pb n="14a"/>
　義誠能徙義則徳自通變能通其變則圎神無滯<lb/>
　藍田吕氏曰至誠者與天地參則無間矣致曲者人<lb/>
　之稟受存焉未能與天地相似者也人具有天地之<lb/>
　徳自當致乎中和然稟受之殊雖聖賢不能免乎偏<lb/>
　曲清者偏於清和者偏於和皆以所偏為之道不自<lb/>
　知其偏如致力於所偏用心不二亦能即所偏而成<lb/>
　徳故致力於所偏則致曲者也用心不二則曲能有<lb/>
　誠者也能即所偏而成徳如伯夷致清為聖人之清<lb/>
<pb n="14b"/>
　栁下惠致和為聖人之和此誠則形者也徳有定體<lb/>
　則遂其所就文節著明故曰形則著一曲之德致文<lb/>
　成章則無以加矣無以加則必能知類通達餘善兼<lb/>
　照曲之果為曲也故曰著則明幾者動之微也知至<lb/>
　而不能至之則不可與幾矣故知至則舎其曲而趨<lb/>
　其至未有不動而徙義者也故曰明則動君子豹變<lb/>
　其文蔚也大人虎變其文炳也有心乎動動而不息<lb/>
　雖文有小大之差然未有不變者也故曰動則變變<lb/>
<pb n="15a"/>
　者復之初復於故則一於理圓神無滯不知其所以<lb/>
　然與至誠者同之故曰變則化惟天下至誠為能化<lb/>
　　又曰變者如病始愈以愈為樂如迷始悟以悟為<lb/>
　得及其久則愈者安然無憂不知所以為樂悟者沛<lb/>
　然自如不知所以為得故能純一不雜混混一體無<lb/>
　形色可求無物我可對然後可以謂之化<lb/>
　建安游氏曰誠者不思不勉直心而徑行也其次則<lb/>
　臨言而必思不敢縱言也臨行而必擇不敢徑行也<lb/>
<pb n="15b"/>
　故曰致曲曲折而反諸心也擬議之間鄙詐不萌而<lb/>
　忠信立矣故曲能有誠有諸中必形諸外故誠則形<lb/>
　形於身必著於物故形則著誠至於著則内外洞徹<lb/>
　清明在躬故著則明明則有以動衆故明則動動則<lb/>
　有以易俗故動則變變則革汙以為清革暴以為良<lb/>
　然猶有迹也化則其迹泯矣日用飲食而已至於化<lb/>
　則神之所為也非天下之至誠孰能與於此<lb/>
　延平楊氏曰能盡其性者誠也其次致曲者誠之也<lb/>
<pb n="16a"/>
　學問思辨而篤行之致曲也用志不分故能有誠誠<lb/>
　於中形於外參前倚衡不可揜也故形形則有物故<lb/>
　著著則輝光發於外故明明則誠矣未有誠而不動<lb/>
　動而不變也鳴鶴在隂其子和之非動乎曲能有誠<lb/>
　誠在一曲也明則誠矣無物不誠也至於化則非學<lb/>
　問思辨篤行之所及也故唯天下至誠為能化<lb/>
　新安朱氏曰此第二十三章言人道也其次通大賢<lb/>
　以下凡誠有未至者而言也致推致也曲一偏也形<lb/>
<pb n="16b"/>
　者積中而發外著則又加顯矣明則又有光輝發越<lb/>
　之盛也動者誠能動物變者物從而變化則有不知<lb/>
　其所以然者蓋人之性無不同而氣則有異故唯聖<lb/>
　人能舉其性之全體而盡之其次則必自其善端發<lb/>
　見之偏而悉推致之以各造其極也曲無不致則德<lb/>
　無不實而形著動變之功自不能已積而至於能化<lb/>
　則其至誠之妙亦不異於聖人矣　或問致曲之説<lb/>
　曰人性雖同而氣稟或異自其性而言之則人自孩<lb/>
<pb n="17a"/>
　提聖人之質悉已完具以其氣言之則唯聖人為能<lb/>
　舉其全體而無所不盡上章所言至誠盡性是也若<lb/>
　其次則善端所發隨其所稟之厚薄或仁或義或孝<lb/>
　或弟而不能同矣自非各因其發見之偏一一推之<lb/>
　以至乎其極使其薄者厚而異者同則不能有以貫<lb/>
　通乎全體而復其初即此章所謂致曲而孟子所以<lb/>
　擴充其四端者是也程子之言大意如此但其所論<lb/>
　不詳且以由基之射為説故有疑於專務推致其氣<lb/>
<pb n="17b"/>
　質之所偏厚而無隨事用力悉有衆善之意又以形<lb/>
　為參前倚衡所立卓爾之意則亦若以為已之所自<lb/>
　見而無與於人也豈其記者之略而失之與至於明<lb/>
　動變化之説則亦無以易矣若張子之説以明為兼<lb/>
　照動為徙義變為通變化為無滯則皆以其進乎内<lb/>
　者言之失其指矣盖進德之序由中逹外乃理之自<lb/>
　然如上章之説亦自已而人自人而物各有次序不<lb/>
　應專於内而遺其外也且夫進乎内之節目亦安得<lb/>
<pb n="18a"/>
　如是之繁促哉游氏説亦得之但説致曲二字不同<lb/>
　非本意耳楊氏既以輝光發外為明矣而又引明則<lb/>
　誠矣則似以明為通明之明既以鶴鳴子和為動矣<lb/>
　而又曰化非學問篤行所及則似以化為大而化之<lb/>
　之化此其上下之意不相承續且於明動之間本文<lb/>
　之外別生無物不誠一節以就至誠動物之意尤不<lb/>
　可曉今故不能盡録然亦不可不辨也<lb/>
　新定顧氏曰上章言自誠而明之事此章言自明而<lb/>
<pb n="18b"/>
　誠之事也自明而誠學者之事也較之自誠而明則<lb/>
　抑其次矣曲之為言與直對立至誠之道自性而推<lb/>
　之則為直致自學而反之則為致曲易曰反復其道<lb/>
　子曰克己復禮為仁孟子曰湯武反之也皆致曲之<lb/>
　謂也曲能有誠即前章所謂及其知之一也及其成<lb/>
　功一也唯天下至誠為能化推言化之本於至誠也<lb/>
　上章發端言唯天下至誠為能盡其性推其極至於<lb/>
　與天地參此章發端言其次致曲曲能有誠推其極<lb/>
<pb n="19a"/>
　至於變則化子思子懼人以此二章所言為有優劣<lb/>
　也欲示人以其所同則斷之曰唯天下至誠為能化<lb/>
　夫前後二章發明功用若有不同而唯天下至誠一<lb/>
　辭則無不同夫苟均之曰唯天下至誠也則其功用<lb/>
　又安可以二觀哉<lb/>
　兼山郭氏曰致曲者曲盡之也曲能有誠由力使之<lb/>
　然也至於誠則形以至變則化馴致其道而終於誠<lb/>
　則無異也<lb/>
<pb n="19b"/>
　虙氏曰自内以達外者誠之所以成已由淺以至深<lb/>
　者誠之所以成物蓋君子之道出乎身者固有其序<lb/>
　入於人者亦有其漸也誠則形形則著著則明所謂<lb/>
　自内以逹外也明則動動則變變則化所謂由淺以<lb/>
　至深也君子之誠存於心者至矣及其發於外也有<lb/>
　不可揜焉形則形於身著則著於行明則明於天下<lb/>
　睟然見於靣盎於背施於四體所謂形也愛敬之道<lb/>
　著而為仁義中和之德著而為禮樂所謂著也非特<lb/>
<pb n="20a"/>
　人知之鬼神其知之矣非特鬼神知之天其知之矣<lb/>
　所謂明也君子之誠已如此庸非自内以逹外乎唯<lb/>
　其誠之已至於明則所積者厚矣及其推之以成物<lb/>
　始則有以感動乎衆心中則有以變易其舊習終則<lb/>
　有以化成其德性如風之震蕩鼓舞所謂動也如春<lb/>
　之枯榮甲拆所謂變也如夏之長養成遂所謂化也<lb/>
　君子之成物如此庸非由淺以至深乎文王若日月<lb/>
　之照臨光于四方顯于西土所謂誠則形形則著著<lb/>
<pb n="20b"/>
　則明此可見矣由徳廣所及以至於道化之行由無<lb/>
　犯非禮以至於猶惡無禮故序詩章亦言風以動之<lb/>
　教以化之所謂明則動動則變變則化此可見矣然<lb/>
　文王生知之聖人也自誠者也此之所言致曲之賢<lb/>
　人也思誠者也由賢以至於聖自人而入於天蓋亦<lb/>
　同歸一揆而已矣故中庸言此必終之曰唯天下至<lb/>
　誠為能化盖以曲能有誠者可與天下至誠者為一<lb/>
　體也<lb/>
<pb n="21a"/>
　温陵陳氏曰或以曲為小善己非矣又以為偏曲之<lb/>
　曲道何嘗有偏偏則非道矣曲如揚雄所謂途雖曲<lb/>
　而通諸夏川雖曲而通諸海入道之門户固應曲致<lb/>
　也如孔門或以愚或以勇或以魯或以逹而入道所<lb/>
　謂委蛇致曲而入乎道也致如學以致其道之致小<lb/>
　德川流亦是致曲之意<lb/>
　髙要譚氏曰致曲之為言致其委曲以求本性之實<lb/>
　理非直造徑達之謂也既非生而知之直造徑達容<lb/>
<pb n="21b"/>
　有所未能當隨才識髙下專心致志委曲以求之求<lb/>
　得本性因而誠之使有諸己則亦與從初自誠者無<lb/>
　以異矣故曰曲能有誠能化云者言至誠之妙用所<lb/>
　過者化也語至誠極於能化則知其所謂存者有不<lb/>
　測之神矣贊化育與天地參皆不外是此所謂及其<lb/>
　成功一也孟子言可欲之謂善有諸己之謂信即此<lb/>
　曲能有誠之説也充實之謂美充實而有光輝之謂<lb/>
　大即此誠則形形則著著則明之説也大而化之之<lb/>
<pb n="22a"/>
　謂聖聖而不可知之之謂神即此明則動動則變變<lb/>
　則化之説也<lb/>
　永康陳氏曰一室皆闇必有容明之所從其容明之<lb/>
　處而闢之此致曲之法也<lb/>
　嚴陵喻氏曰至誠之理自所性而達乎外者直也由<lb/>
　學問以復乎内者曲也<lb/>
　建安真氏曰前章贊化育參天地乃至誠之極功而<lb/>
　其本則盡己之性而已此聖人所以可學而至也其<lb/>
<pb n="22b"/>
　次致曲即學之事曲猶曲禮之曲盖聖人生知安行<lb/>
　不待致曲自能盡性自大賢以下則必於纎微委曲<lb/>
　而用其功即前博學審問慎思明辨篤行之意顔子<lb/>
　之四勿曾子之三省皆致曲之事也<lb/>
　晉陵錢氏曰曲謂行事之委曲若曲禮之類致力於<lb/>
　曲亦能有誠誠則形謂有諸内必形於外也形則著<lb/>
　人得而見之也著則明其徳昭明人不能掩也明則<lb/>
　動人為不善者不能自安也動則變人從之也變則<lb/>
<pb n="23a"/>
　化化民成俗不知其所以然也<lb/>
至誠之道可以前知國家將興必有禎祥國家將亡必<lb/>
有妖孽見乎蓍龜動乎四體禍福將至善必先知之不<lb/>
善必先知之故至誠如神<lb/>
　鄭氏曰可以前知者言天不欺至誠者也前亦先也<lb/>
　四體謂龜之四足春占後左夏占前左秋占前右冬<lb/>
　占後右<lb/>
　孔氏曰此言身有至誠可以豫知前事禎祥吉之萌<lb/>
<pb n="23b"/>
　兆本有今異曰禎國本有雀今赤雀來是也本無今<lb/>
　有曰祥國本無鳯今有鳯來是也言國家之將興必<lb/>
　嘉善慶祥妖孽謂凶惡之萌兆妖傷也傷甚曰孽左<lb/>
　傳云地反物為妖説文云衣服歌謠草木之怪為妖<lb/>
　禽獸蟲蝗之怪為孽見乎蓍龜卦兆動於龜之四體<lb/>
　也善謂祥不善謂禍至誠之道豫知前事如神之微<lb/>
　妙故云至誠如神<lb/>
　河南程氏曰人固可以前知然其理須是用則知不<lb/>
<pb n="24a"/>
　用則不知知不如不知之愈盖用便近二所以釋子<lb/>
　謂又不是野狐精也又曰蜀山人不起念十年便能<lb/>
　前知<lb/>
　藍田吕氏曰誠一於理無所閒雜則天地人物古今<lb/>
　後世融徹洞逹一體而已興亡之兆猶心之有思慮<lb/>
　如有萌焉無不前知盖有方所則有彼此先後之別<lb/>
　既無方所彼則我也先即後也未嘗分別隔礙自然<lb/>
　達乎神明非特前知而已一本云至誠與天地同德<lb/>
<pb n="24b"/>
　與天地同徳則其氣化運行與天地同流矣興亡之<lb/>
　兆禍福之來感於吾心動於吾氣如有萌焉無不前<lb/>
　知況乎誠心之至求乎蓍龜而蓍龜告察乎四體而<lb/>
　四體應所謂莫見乎隱莫顯乎微者也此至誠所以<lb/>
　達神明而無間故曰至誠如神動乎四體如傳所謂<lb/>
　威儀之則以定命者也<lb/>
　建安游氏曰至誠之道精一無間心合於氣氣合於<lb/>
　神無聲無臭而天地之間物莫得以遁其情矣不既<lb/>
<pb n="25a"/>
　神矣乎此非人所能測也至於前知之實則近考諸<lb/>
　身逺騐諸物大有以知國家之興亡小有以知一身<lb/>
　之禍福此人之所同見也故至誠如神如神云者因<lb/>
　人所言見之也<lb/>
　延平楊氏曰誠即神也上下與天地同流則兆乎天<lb/>
　地之間者庸有不知乎以上言見乎蓍龜動乎四體<lb/>
　則善不善己形焉故曰如神而已　又曰君子一於<lb/>
　誠而已唯至誠為可以前知故不逆詐不億不信而<lb/>
<pb n="25b"/>
　常先覺也抑亦以是為賢乎若夫不逆不億而卒為<lb/>
　小人所欺焉斯亦不足觀也已<lb/>
　河東侯氏曰至誠之道學者須是心明意得然後可<lb/>
　以知之如國家將興必有禎祥國家將亡必有妖孽<lb/>
　可以理得不可以跡考可以黙識不可以言窮今夫<lb/>
　四時之代謝日月之晦明鬼神之吉凶皆至神之道<lb/>
　也知其所以然則國家之興亡其禎祥其妖孽焕然<lb/>
　知之矣一人之心天地之心一人之為天地之為一<lb/>
<pb n="26a"/>
　物之理天地之理一身之氣天地之氣喜怒哀樂少<lb/>
　動於中則達乎面目見乎四體況天地之廣大國家<lb/>
　之盛衰其有不見乎故問之蓍龜而蓍龜動以應候<lb/>
　乎四體而四體動以知禍福善惡各以物至如髙宗<lb/>
　之夢文王之卜神降於虢星入於秦皆其物也故曰<lb/>
　至誠如神神即誠也不可以行至疾速言之<lb/>
　河南尹氏曰嵩前有董五經隱者也伊川聞其名謂<lb/>
　其亦窮經之士董平曰未嘗出庵伊川至其舎語甚<lb/>
<pb n="26b"/>
　欵亦無大過人者但久不與物接心静自明也尹子<lb/>
　問於伊川伊川曰静則自明也祁寛問於尹子曰豈<lb/>
　非中庸所謂至誠之道可以前知乎尹子曰也不必<lb/>
　如此説只是久静自明也<lb/>
　新安朱氏曰此第二十四章言天道也禎祥者福之<lb/>
　兆妖孽者禍之萌蓍所以筮龜所以卜四體謂動作<lb/>
　威儀之間如執玉髙卑其容俯仰之類凡此皆理之<lb/>
　先見者也然唯誠之至極而無一毫私偽留於心目<lb/>
<pb n="27a"/>
　之間者乃能有以察其幾焉神謂鬼神　問至誠之<lb/>
　道可以前知先生曰無私偽則常虚明　或問至誠<lb/>
　如神之説曰吕氏盖得之矣其論動乎四體為威儀<lb/>
　之則者尤為確實游氏心合於氣氣合於神之云非<lb/>
　儒者之言也且心無形而氣有物若之何而反以是<lb/>
　為妙哉程子用便近二之論蓋因異教之説如蜀山<lb/>
　人董五經之徒亦有能前知者故就之而論其優劣<lb/>
　非以其不用而不知者為真可貴而賢於至誠之前<lb/>
<pb n="27b"/>
　知也至誠前知乃因其事理朕兆之已形而得之如<lb/>
　所謂不逆詐不億不信而常先覺者非有術數推驗<lb/>
　之煩意想測度之私也亦何害其為一哉<lb/>
　延平周氏曰禎祥者將興之兆朕也妖孽者將亡之<lb/>
　兆朕也見乎蓍龜驗之物也動乎四體驗之已也禍<lb/>
　之將至福已伏之而其所以召福之善必先知之福<lb/>
　之將至禍亦倚之而其所以召禍之不善必先知之<lb/>
　故言禍則先於福而言不善則次於善也<lb/>
<pb n="28a"/>
　海陵胡氏曰此一節言至誠前知之事由身有至誠<lb/>
　而其性明性既明則可以豫知前事雖未萌未兆可<lb/>
　以逆知國家將興將亡之理若進賢退不肖其政教<lb/>
　皆仁義雖未大興至誠之人必知其將興也又天必<lb/>
　有禎祥之應若小人在位賢人在野政教廢弛綱紀<lb/>
　紊亂雖未絶滅至誠之人必知其將亡也又天必有<lb/>
　妖孽之應此皆至誠前知黙契天意者也蓍龜先知<lb/>
　之物聖人有先知之見如蓍龜之靈也人有四體四<lb/>
<pb n="28b"/>
　體之動必先知之聖人於禎祥之兆亦先知之神者<lb/>
　隂陽不測之謂也<lb/>
　江陵項氏曰此一章言性者處處明白與天無間天<lb/>
　之道也下章誠者自誠也而下言教者處處篤實與<lb/>
　人無間人之道也<lb/>
　施氏曰一身之所有至理具焉一心之所存神明舎<lb/>
　焉反身而誠則清明在躬猶日中天地容光必照矣<lb/>
　故不待興亡之已至而知之於禎祥妖孽之始不待<lb/>
<pb n="29a"/>
　乎禍福之已形而知之於善不善之初非前知者其<lb/>
　能是乎易曰知幾其神乎<lb/>
　莆陽林氏曰人之精神當闃寂無人之所景物幽閒<lb/>
　之處内外豁然是得其本性少頃思慮一起便坐不<lb/>
　得故曰人生而静天之性也今人終日於膠膠擾擾<lb/>
　之地得少頃閒静便覺快樂是其本性然也況終身<lb/>
　受用於誠者乎且居乎環堵之室更歴嵗月之乆户<lb/>
　外之屨皆能逆知其為某事以其心静故也以此觀<lb/>
<pb n="29b"/>
　之周公仲尼雖無天子之位然逆定之數可以前知<lb/>
　故曰至誠之道可以前知禎祥如火流為烏鳯鳴朝<lb/>
　陽之類妖孽如三川之震夷羊在牧之類故可以前<lb/>
　知也如堯有九年之水湯有七年之旱此皆逆定之<lb/>
　數為堯湯者能為之先具爾烏能使之必無也見乎<lb/>
　蓍龜謂人有吉凶禍福之事盡見於蓍龜四體者謂<lb/>
　吉凶禍福盡見於人之俯仰屈伸之際<lb/>
　長樂陳氏曰清明在躬志氣如神嗜慾將至有開必<lb/>
<pb n="30a"/>
　先天降時雨山川出雲至誠之道也髙宗恭黙思道<lb/>
　夢帝賚予良弼果得傅説宣王有撥亂之志側身修<lb/>
　行上天祐之為生賢佐果得申甫此其明驗歟<lb/>
　范陽張氏曰福將至則善念見禍將至則慾念形既<lb/>
　先知則以誠造化轉移變易使禍為福妖孽為禎祥<lb/>
　將亡反為將興蓋無難事也故曰至誠如神<lb/>
　兼山郭氏曰自君子觀之謂之知幾自衆人言之謂<lb/>
　之前知易曰知幾其神乎<lb/>
<pb n="30b"/>
　髙要譚氏曰至誠之道可以前知自不學者言之事<lb/>
　似渺茫近乎怪誕而不可信自篤學者言之事皆性<lb/>
　中所有纔能存養不失其全便能至此無足疑也夫<lb/>
　何故識得性與心之體即灼然見此事皆存養所致<lb/>
　也性之在人非槁木死灰兀然寂然不生不出而已<lb/>
　其中虛眀自然透徹物有動乎其外而吾必覺知於<lb/>
　其内凡天下事物有形有聲有臭有味有名有數與<lb/>
　吾耳目口鼻手足相接者莫不皆先覺知不特如此<lb/>
<pb n="31a"/>
　天地之間薄海内外凡實有是事實有是物雖吾耳<lb/>
　目口鼻手足之所未嘗及者一有感乎其中亦莫不<lb/>
　皆有覺知此乃一性之靈可以應無方之變者蓋天<lb/>
　機將動之時也夫是謂之心識得此理當其本心覺<lb/>
　知之時專精致一固守勿失使此一性之靈常存不<lb/>
　散性本虚静虚極則通静極則明正如持鑑當中一<lb/>
　影一像靡不畢見天下禍福善惡之事既實有而不<lb/>
　虚端兆纔萌無有不知者矣故曰至誠如神胡不觀<lb/>
<pb n="31b"/>
　諸易乎寂然不動感而遂通天下之故寂然不動者<lb/>
　存養之力也感而遂通者前知之驗也此章重處全<lb/>
　在至誠而前知之説特以明其效驗非如俗學專尚<lb/>
　神怪而不知理之所在也<lb/>
　柯山周氏曰禎祥非必甘露醴泉如思皇多士生此<lb/>
　王國維嶽降神生甫及申則周室將興可知矣妖孽<lb/>
　非必石言神降如婦有長舌維厲之階人之云亡邦<lb/>
　國殄瘁則周室將亡可知矣況假之於蓍龜動之於<lb/>
<pb n="32a"/>
　四體禍福將至有顯然之理乎<lb/>
　晉陵錢氏曰禎祥若麟鳯嘉禾之類妖孽若雉雊桑<lb/>
　榖共生之類蓍龜卜也四體以身喻國家之四方也<lb/>
　閒居曰四方有敗必先知之福將至以善而知其福<lb/>
　禍將至以不善而知其禍蓋幽明一理人欲蔽之至<lb/>
　誠則無不知矣<lb/>
　蔡氏曰此主誠者之用為言至誠前知是言聖人既<lb/>
　盡人物之性則知之無一而不明處之無一而不當<lb/>
<pb n="32b"/>
　不疾而速不行而至如造化之神也<lb/>
　廣漢張氏曰此謂神指造化之迹者故曰如謂至誠<lb/>
　則感應不窮也若如所謂所存者神則誠即神矣<lb/>
　新定顧氏曰至誠之道極天下之清明清明天德也<lb/>
　惟秉天德故能知天數故曰至誠之道可以前知至<lb/>
　誠如神鬼神之靈於事先知固也而至誠者實似之<lb/>
誠者自成也而道自道也誠者物之終始不誠無物是<lb/>
故君子誠之為貴誠者非自誠己而已也所以成物也<lb/>
<pb n="33a"/>
成己仁也成物知也性之徳也合外内之道也故時措<lb/>
之宜也<lb/>
　鄭氏曰物萬物也亦事也以至誠成己則仁道立以<lb/>
　至誠成物則知彌博此五性之所以為徳也外内所<lb/>
　須而合也外内猶上下時措言得其時而用也<lb/>
　孔氏曰人有至誠則能與萬物為終始若無至誠則<lb/>
　不能成其物誠者非但自成己身又能成就外物若<lb/>
　能成就己身則仁道與立若能成就外物則知力廣<lb/>
<pb n="33b"/>
　逺合外内之道者無問内外皆須至誠時措之宜措<lb/>
　猶用也得其時而用無徃不宜也<lb/>
　河南程氏曰誠者自成如至誠事親則成人子至誠<lb/>
　事君則成人臣不誠無物誠者物之終始猶俗語徹<lb/>
　頭徹尾不誠更有甚物也<hi>伊川</hi>　又曰聖人言忠信<lb/>
　者多矣人道只在忠信不誠則無物且出入無時莫<lb/>
　知其鄉者人心也若無忠信豈復有物乎<hi>明道</hi>　又<lb/>
　曰只著一箇私意便是餒便是闕了他浩然之氣處<lb/>
<pb n="34a"/>
　誠者物之終始不誠無物這裏闕了他則便這裏没<lb/>
　這物　又曰學者不可以不誠不誠無以為善不誠<lb/>
　無以為君子修學不以誠則學雜為事不以誠則事<lb/>
　敗自謀不以誠則是欺其心而自棄其志與人不以<lb/>
　誠則是喪其徳而増人之怨今小道異端亦必誠而<lb/>
　後得而況欲為君子者乎故曰學者不可以不誠雖<lb/>
　然誠者在知道本而誠之耳　又曰成己須是仁推<lb/>
　成己之道成物便是知　又曰古之學者為己其終<lb/>
<pb n="34b"/>
　至於成物今之學者為物其終至於喪已<hi>伊川</hi>　又<lb/>
　曰性之徳者言性之所有如卦之徳乃卦之韞也<hi>眀道</hi>
　　又曰須是合内外之道一天人齊上下下學而上<lb/>
　達極髙明而道中庸問觀物察己還因見物反求諸<lb/>
　身否曰不必如此説物我一理纔明彼即曉此合内<lb/>
　外之道也語其大至天地之髙厚語其小至一物之<lb/>
　所以然學者皆當理㑹<hi>伊川</hi>　又曰時措之宜言隨<lb/>
　時之義若溥博淵泉而時出之<hi>伊川</hi>
<pb n="35a"/>
　藍田吕氏曰誠不為己則誠為外物道不自道則其<lb/>
　道虚行既曰成矣苟不自成就如何致力既曰道矣<lb/>
　非己所自行誰與行乎實有是理乃有是物有所從<lb/>
　來有以致之物之始也有所從亡有以喪之物之終<lb/>
　也皆無是理雖有物象接於耳目耳目猶不可信謂<lb/>
　之非物可也天大無外造化發育皆在其間自無内<lb/>
　外人有是形而為形所汩故有内外生焉惟生内外<lb/>
　之別故與天地不相似若性命之徳自合乎内外故<lb/>
<pb n="35b"/>
　具仁與智無己無物誠一以貫之合天徳而施化育<lb/>
　故能時措之宜也　一本云理義者人心之所同然<lb/>
　者也吾信乎此則吾徳實矣故曰誠者自成也吾用<lb/>
　於此則吾道行矣故曰道自道也夫誠者實而已矣<lb/>
　實有是理故實有是物實有是物故實有是用實有<lb/>
　是理故實有是心實有是心故實有是事是皆原始<lb/>
　要終而言也箕不可以簸揚則箕非箕矣斗不可以<lb/>
　挹酒漿則斗非斗矣種禾於此則禾之實可收也種<lb/>
<pb n="36a"/>
　麥於此則麥之實可收也如未嘗種而望其收雖荑<lb/>
　稗且不可得況禾麥乎所謂誠者物之終始不誠無<lb/>
　物也故君子必明乎善知至則意誠矣既有惻怛之<lb/>
　誠意乃能竭不倦之強力竭不倦之強力然後有可<lb/>
　見之成功苟不如是雖博聞多見舉歸於虚而已是<lb/>
　誠之所以為貴也誠雖自成也道雖自道也非有我<lb/>
　之得私也與天下同之而已故思成己必思所以成<lb/>
　物所謂仁知之具也性之所固有合内外而無間者<lb/>
<pb n="36b"/>
　也夫天大無外造化發育皆在其間自無内外之別<lb/>
　人有是形而為形所梏故有内外生焉内外一生則<lb/>
　物自物己自已與天地不相似矣反乎性之徳則安<lb/>
　有物我之異内外之別哉故具仁與知無己無物誠<lb/>
　一以貫之合天徳而施化育故能時措之宜也　又<lb/>
　曰子貢曰學不厭知也教不倦仁也學不厭所以成<lb/>
　己此則成己為仁教不倦所以成物此則成物為知<lb/>
　何也夫盡性之徳合内外之道以成己則仁之體也<lb/>
<pb n="37a"/>
　推是以成物則知之事也自成徳而言也學不厭所<lb/>
　以致吾知教不倦所以廣吾愛自入徳而言也此子<lb/>
　思子貢之言所以異也<lb/>
　上蔡謝氏曰或問言有物而行有常如何是有物曰<lb/>
　妄則無物是不誠也不誠無物誠者物之終始終始<lb/>
　者有常之謂也物只是箇實存誠則有物問敬是存<lb/>
　誠之道否曰須是體便見得<lb/>
　建安游氏曰誠者非有成之者自成而已其為道非<lb/>
<pb n="37b"/>
　有道之者自道而已自成自道猶言自本自根也以<lb/>
　性言之為誠以理言之為道其實一也<lb/>
　延平楊氏曰誠自成道自道無所待而然也其為物<lb/>
　終始天行也誠則形形故有物不誠而著乎偽則有<lb/>
　作輟故息息則無物矣猶四時之運已則成物之功<lb/>
　廢焉尚何終始之有故以習則不察以行則不著以<lb/>
　進徳則不可久以脩業則不可大故君子唯誠之為<lb/>
　貴萬物一體也成己所以成物也成己仁也合天下<lb/>
<pb n="38a"/>
　之公言之也成物知也即成己之道而行其所無事<lb/>
　也知仁具性之徳也有成己之仁故能合内外之道<lb/>
　有成物之知故知時措之宜也　又曰大學自正心<lb/>
　誠意至治國家天下只一理此中庸所謂合内外之<lb/>
　道也若内外之道不合則所守與所行自判而為二<lb/>
　矣孔子曰子帥以正孰敢不正子思曰君子篤恭而<lb/>
　天下平孟子曰其身正而天下歸之皆明此也　又<lb/>
　曰知合乎内外之道則禹稷顔回之所同可見蓋自<lb/>
<pb n="38b"/>
　誠意正心推之至於可以平天下此内外之道所以<lb/>
　合也故觀其意誠心正則知天下由是而平觀天下<lb/>
　平則知非意誠心正不能也兹乃禹稷顔回之所以<lb/>
　同也　又曰精義入神乃所以致用利用安身乃所<lb/>
　以崇德此合内外之道也<lb/>
　河東侯氏曰上言誠者自成道自道子思恐學者以<lb/>
　内外為二事知體而不知用故又曰誠者非自成己<lb/>
　而已也所以成物也猶言能盡其性則能盡人之性<lb/>
<pb n="39a"/>
　能盡人之性則能盡物之性者也豈有能成己而不<lb/>
　能成物者不能成物則非能成己者也人物雖殊理<lb/>
　則一也故曰成己仁也成物知也<lb/>
　新安朱氏曰此第二十五章言人道也言誠者物之<lb/>
　所以自成而道者人之所當自行也誠以心言本也<lb/>
　道以理言用也天下之物皆實理之所為故必得是<lb/>
　理然後有是物所得之理既盡則是物亦盡而無有<lb/>
　矣故人之心一有不實則雖有所為亦如無有此誠<lb/>
<pb n="39b"/>
　之所以為物之終始而不誠之所以無物也下文所<lb/>
　謂自成者蓋如此故君子貴之誠雖所以成已然在<lb/>
　我者無偽則自然及物矣内外雖殊然皆性之徳而<lb/>
　唯誠者能之所以見於行事者以時措之而各得其<lb/>
　宜也然必先成己乃能成物此道之所以必自道也<lb/>
　　自成自道如程子説乃與下文相應游揚皆以無<lb/>
　待而然論之其説雖髙然於此為無所當且又老莊<lb/>
　之遺意也誠者物之終始不誠無物之義亦唯程子<lb/>
<pb n="40a"/>
　之言為至當然其言大略故讀者或不能曉請得而<lb/>
　推言之蓋誠之為言實而已矣然此篇之言有以理<lb/>
　之實而言者如曰誠不可揜之類是也有以心之實<lb/>
　而言者如曰反諸身不誠之類是也讀者各隨其文<lb/>
　意之所指而尋之則其義各得矣所謂誠者物之終<lb/>
　始不誠無物者以理言之則天地之理至實而無一<lb/>
　息之妄故自古至今無一物之不實而一物之中自<lb/>
　始至終皆實理之所為也以心言之則聖人之心亦<lb/>
<pb n="40b"/>
　至實而無一息之妄故從生至死無一事之不實而<lb/>
　一事之中自始至終皆實心之所為也此所謂誠者<lb/>
　物之終始者然也苟未至於聖人而其本心之實者<lb/>
　猶未免於間斷則自其實有是心之初以至未有閒<lb/>
　斷之前所為無不實者及其閒斷則自其閒斷之後<lb/>
　以至未相接續之前凡所云為皆無實之可言雖有<lb/>
　其事亦無以異於無有矣如曰三月不違則三月之<lb/>
　間所為皆實而三月之後未免於無實蓋不違之終<lb/>
<pb n="41a"/>
　始即其事之終始也日月至焉則至此之時所為皆<lb/>
　實而去此之後未免於無實蓋至焉之終始即其物<lb/>
　之終始也是則所謂不誠無物者然也以是言之則<lb/>
　在天者本無不實之理故凡物之生於理者必有是<lb/>
　理方有是物未有無其理而徒有不實之物者也在<lb/>
　人者或有不實之心故凡物之出於心者必有是心<lb/>
　之實乃有是物之實未有無其心之實而能有其物<lb/>
　之實者也程子所謂徹頭徹尾者蓋如此其餘諸説<lb/>
<pb n="41b"/>
　大抵皆知誠之在天為實理而不知其在人為實心<lb/>
　是以為説太髙而徃徃至於交互差錯以失經文之<lb/>
　本意正猶知愛之不足以盡仁而凡言仁者遂至於<lb/>
　無字之可訓其亦誤矣吕氏所論子貢子思所言之<lb/>
　異亦善而猶有未盡者蓋子貢之言主於知子思之<lb/>
　言主於行故各就其所重而有賓主之分亦不但為<lb/>
　成徳入徳之殊而已也楊氏説物之終始直以天行<lb/>
　二字為解盖本於易終則有始天行也之説假借依<lb/>
<pb n="42a"/>
　託無所發明楊氏之言盖多此類最説經之大病也<lb/>
　又謂誠則形而有物不誠則輟而無物亦未安誠之<lb/>
　有物蓋不待形而有不誠之無物亦不待其輟而後<lb/>
　無也其曰由四時之運已則成物之功廢盖亦輟而<lb/>
　後無之意而又直以天無不實之理喻夫人有不實<lb/>
　之心其取譬也亦不親切矣彼四時之運夫豈有時<lb/>
　而已者哉<lb/>
　海陵胡氏曰學其所未能行其所未至思其所未得<lb/>
<pb n="42b"/>
　是所以自成於己也修其道以自引導其自小賢至<lb/>
　於大賢自大賢至於聖人是自道達其身也合内外<lb/>
　之道者外則成於物内則成於己皆本至誠相合而<lb/>
　行<lb/>
　嵩山晁氏曰誠與道一體而二名也其所以率性則<lb/>
　一也皆無待於外者也<lb/>
　涑水司馬氏曰凡物自始至終誠實有之乃能為物<lb/>
　若其不誠則皆無之譬如鳥獸草木之類若刻畫而<lb/>
<pb n="43a"/>
　成或夢中暫睹豈其物邪況於仁義禮智但以聲音<lb/>
　笑貌為之豈得為仁義禮智哉内則盡己之性外則<lb/>
　化成天下皆㑹於仁義禮智信故曰合内外之道<lb/>
　馬氏曰夫成己者自愛之至所以為仁也成物者知<lb/>
　周乎萬物所以為知也仁與知同出於徳性而有得<lb/>
　於己故曰性之徳也仁由於内以成己知由於外以<lb/>
　成物合而言之所以為内外之道也然措之必宜其<lb/>
　時也蓋當其成己則不可以不知其成物之時當其<lb/>
<pb n="43b"/>
　成物則不可以不知其成己之時措之宜也<lb/>
　吴興沈氏曰誠與道同出而異名也誠者非有所假<lb/>
　而成也自然而誠者也道非有所假而道也自然而<lb/>
　道者也性之為誠道天理之自然也容有一毫加損<lb/>
　於其間哉雖曰有所成有所道皆不知所以然而然<lb/>
　者也誠者性也性之為體舉天地人物所從始所從<lb/>
　終也仰觀於天則日月星辰風雲雷電雨露霜雪亦<lb/>
　物也俯察於地山川河海草木丘陵亦物也逺取諸<lb/>
<pb n="44a"/>
　物則鳥獸魚鼈跂行喙息亦物也近取諸身則鼻目<lb/>
　口耳百體四肢亦物也在人倫則君臣父子兄弟夫<lb/>
　婦朋友亦物也在人理則仁義禮智信亦物也是數<lb/>
　者皆出入消長於一性之中不曰物之終始可乎此<lb/>
　誠之為體如是惟見性者能知之然誠之為體固不<lb/>
　在人加損也而人不可以不有誠焉人而不誠則何<lb/>
　天地人物之有乎盡性而至於盡天地之性者誠也<lb/>
　致曲而至於形著明動變化者誠之者也故君子誠<lb/>
<pb n="44b"/>
　之為貴唯君子之誠而天地人物從而有立則誠之<lb/>
　為道豈特自成己而已抑所以成物也成己謂之仁<lb/>
　成物謂之智指仁智之定體也誠者性也仁知徳也<lb/>
　故曰性之徳也語其在己則謂之内語其在物則謂<lb/>
　之外揆之以誠則已與人物天地皆一體也無彼己<lb/>
　之閒也是合外内之道也誠至於合内外則已與人<lb/>
　物天地之理皆曲成而不遺隨所措而無不宜矣<lb/>
　范陽張氏曰有始無終有終無始皆非誠也成己即<lb/>
<pb n="45a"/>
　是成物以已與物同一源也使止知成己而不成物<lb/>
　楊朱之為我也止知成物不知成己墨翟之兼愛也<lb/>
　自人而觀之己者内也物者外也自誠而觀之己與<lb/>
　物一體而已合外内而無所擇者此誠也<lb/>
　晉陵喻氏曰君子之於誠自成而已其於道自道而<lb/>
　已非由外鑠我也我固有之也生乎由是死乎由是<lb/>
　蓋終始不渝然後可以言誠不誠則無物何以使人<lb/>
　觀而化與夫動天地感鬼神哉是故君子誠之為貴<lb/>
<pb n="45b"/>
　也君子豈自成己而已哉使天下之民匹夫匹婦莫<lb/>
　不被其澤百穀草木莫不蕃廡鳥獸魚鼈無不咸若<lb/>
　則君子之志也人皆以成物為仁君子則曰成己者<lb/>
　仁也成物者知也使吾之誠未至則未能正心而修<lb/>
　身其何以成哉必意誠而後心正心正而後身修身<lb/>
　修而後家齊家齊而後國治國治而後天下平此成<lb/>
　物之知舜所以為大知也與當是時視人如我視我<lb/>
　如人天地即我我即天地所謂合内外之道也故時<lb/>
<pb n="46a"/>
　措之宜也聖人之能事畢矣<lb/>
　臨川王氏曰以實於己者言之則為誠以誠而行之<lb/>
　則曰道其實一理也是理也本與生俱生非由外鑠<lb/>
　使人能反身而誠則是誠也豈非自成也人能率此<lb/>
　以行之則是道也豈非自道乎使自外而為之則非<lb/>
　誠道矣<lb/>
　髙要譚氏曰誠自成也道自道也蓋明為己之學也<lb/>
　天命之性已所固有誠者實此者也實有諸己故曰<lb/>
<pb n="46b"/>
　自成道者行此者也力行由己故曰自道自云者言<lb/>
　非他求皆自已分内事也誠與道皆已所固有非由<lb/>
　外求故言其自成則命之曰誠言其自道則命之曰<lb/>
　道要皆自已性命之理無二致也凡天下之物誠之<lb/>
　則有不誠則無故物之終始全繫於誠也物之始謂<lb/>
　物之所起處也物之終謂物之極盡處也指誠為物<lb/>
　之所由起與物之所由盡則是誠則有物不誠則無<lb/>
　物也蓋實有是理方有是物不誠則無是理故無是<lb/>
<pb n="47a"/>
　物也凡可名言者皆物也只如天命之性雖已所固<lb/>
　有儻不能反身而誠實有諸己則固有之性亦墮於<lb/>
　虚無中矣所謂不誠無物者如此故君子誠之為貴<lb/>
　言貴乎實有諸己也一人之身萬物皆備反身而誠<lb/>
　既足以成已推此施之亦足以成物成己者其體全<lb/>
　故謂之仁成物者其用周故謂之知蓋非仁則無以<lb/>
　盡體諸己非知則不能推用於物故也仁知具足體<lb/>
　用兼備此誠所以為性之徳合内外之道也性之德<lb/>
<pb n="47b"/>
　言實理之可據者也成己成物即此德也合内外之<lb/>
　道言實理之兼體用也具仁與知即此道也其為徳<lb/>
　為道也如是故舉措唯時咸適其宜也夫誠之體為<lb/>
　仁誠之用為智誠之實理可據曰徳誠之實理可知<lb/>
　曰道凡欲識仁知道徳之所以名觀此即見之矣夫<lb/>
　天理一也仁者體此知者知此禮者履此義者宜此<lb/>
　信者有此故仁知道徳與時措之宜皆以誠為本亦<lb/>
　猶孟子言仁義禮知之端而不及信明人之有是四<lb/>
<pb n="48a"/>
　端無不以信為本也此章雖不言義與禮如所謂時<lb/>
　措之宜則義與禮在其中矣即此論之則堯舜之孝<lb/>
　弟夫子之忠恕子思之言中庸孟子之言仁義皆一<lb/>
　出於誠而已所謂一以貫之其在是歟<lb/>
　延平周氏曰必於性言徳於外内言道者盖性在我<lb/>
　也故以其自得而謂之徳内可以言道而外不可以<lb/>
　言徳故以其可由而謂之道仁不止於成已而以成<lb/>
　己為主故孔子之教不倦亦謂之仁知不止於成物<lb/>
<pb n="48b"/>
　而以成物為主故孔子之學而不厭亦謂之知<lb/>
　霅川倪氏曰萬物皆備於我矣反身而誠樂莫大焉<lb/>
　不誠無物者豈有此樂哉<lb/>
　蔡氏曰此主誠之者之用為言誠者是言天之道誠<lb/>
　之為貴是言人之道　又曰誠者生知安行成固自<lb/>
　然成道亦自然道乃天道生物不測之機也故曰物<lb/>
　之終始不誠則不能有物是故君子誠之為貴苟能<lb/>
　致曲盡誠之之道則其誠也非特成己所以成物也<lb/>
<pb n="49a"/>
　學而至此則物我一源仁智兩盡性徳合乎外内而<lb/>
　時措皆宜於誠者天道之誠無閒矣<lb/>
　新定錢氏曰孟子云哭死而哀非為生者也誠者已<lb/>
　分當然之事豈為人而誠哉有一毫為人之心即非<lb/>
　誠矣故誠乃自成而其道乃自道也非有假於外也<lb/>
　我固有之也<lb/>
　新定顧氏曰誠之於物猶水之於波濤也水本質也<lb/>
　波濤由水而生者也誠本質也物由成而出者也波<lb/>
<pb n="49b"/>
　濤由水而生及波濤之泯則歸於水物由誠而出及<lb/>
　物之終則歸於誠此物之所以始於誠而終於誠也<lb/>
　故曰誠者物之終始以物之由誠而出也非誠其何<lb/>
　以有物故曰不誠無物其曰成己仁也體是道於已<lb/>
　謂之仁成物知也知物之當成謂之知要之成己成<lb/>
　物皆此誠之運用流行仁知特強名爾其實則性之<lb/>
　徳也合内外之道也外成物也内成己也分而言之<lb/>
　則曰成己仁也成物知也總而言之則曰性之徳也<lb/>
<pb n="50a"/>
　合内外之道也合者兼總之意夫莫切於己賴誠而<lb/>
　成仁之名由是得焉莫衆於物賴誠而成知之名由<lb/>
　是得焉一性之徳於是乎在内外之道於是乎合則<lb/>
　誠也者夫豈可以斯須廢是以宜於時措時措云者<lb/>
　無時而不用之也故時措之絶句宜也又自是一句<lb/>
　　有問物始生於誠終復歸於誠如此則人死後歸<lb/>
　于大通不復為鬼荅曰不然鬼神亦物也凡麗於隂<lb/>
　陽者皆物事亦物也物之始生不應一頓便突出來<lb/>
<pb n="50b"/>
　其化生之序氣感成象體具成形凡幾節奏死後不<lb/>
　應便滅亦有幾許變化但未知為鬼神後其存滅又<lb/>
　如何耳此却智慮所不能及人之所知固有限耳<lb/>
　<lb/>
　<lb/>
　<lb/>
　<lb/>
　禮記集説卷一百三十三<lb/>
</p>
<p>
</p>
  </div>
</body>
</text>
</TEI>
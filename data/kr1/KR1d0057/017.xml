<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷十七</head>
    <p>
<pb n="1a"/>
欽定四庫全書<lb/>
　禮記集說卷十七　　　　　宋　衛湜　撰<lb/>
伯髙之喪孔氏之使者未至冉子攝束帛乘馬而將之<lb/>
孔子曰異哉徒使我不誠於伯髙<lb/>
　鄭氏曰伯髙死時在衛未聞何國人使者謂賻賵者<lb/>
　冉子孔子弟子冉有攝猶貸也徒猶空也禮所以副<lb/>
　忠信也<lb/>
　孔氏曰此一節論禮所以副忠信之事冉子見孔子<lb/>
<pb n="1b"/>
　使人未至貸之以束帛乘馬而行禮非孔子本意也<lb/>
　孔子聞之故云異哉空使我不得誠信行禮於伯髙<lb/>
　若孔子重遣人更弔即彌為不可也<lb/>
　唐陸氏曰四馬曰乘<lb/>
　長樂陳氏曰禮以誠為本誠以禮為文無本不立無<lb/>
　文不行冉求足於藝而不足於禮足於藝則知文不<lb/>
　足於禮則不知本此所以攝束帛乘馬而擅行之也<lb/>
　觀其益子華之粟謀顓㬰之伐則其所擅行者豈特<lb/>
<pb n="2a"/>
　此哉是皆不足於禮之過也孔子曰冉求之藝文之<lb/>
　以禮樂亦可以為成人矣<lb/>
　嚴陵方氏曰將之為言送也夫物所以將誠而已誠<lb/>
　苟不至物將安用以冉氏之物而欲將孔子之誠其<lb/>
　可得乎此孔子所以言徒使我不誠於伯髙也<lb/>
　江陵項氏曰攝代也孔氏之賻賵未至冉有為之代<lb/>
　出束帛乘馬也冉子蓋厚於恩而不講於禮者如以<lb/>
　其家粟五秉與子華之母亦此意也本其長於治財<lb/>
<pb n="2b"/>
　而又樂施故於師友如此而夫子皆以禮折之以為<lb/>
　此亂信而繼富也<lb/>
伯髙死於衛赴於孔子孔子曰吾惡乎哭諸兄弟吾哭<lb/>
諸廟父之友吾哭諸廟門之外師吾哭諸寢朋友吾哭<lb/>
諸寢門之外所知吾哭諸野於野則已䟽於寢則已重<lb/>
夫由賜也見我吾哭諸賜氏遂命子貢為之主曰為爾<lb/>
哭也來者拜之知伯髙而來者勿拜也<lb/>
　鄭氏曰赴告也凡有舊恩者則使人告之孔子曰吾<lb/>
<pb n="3a"/>
　惡乎哭以其交㑹尚新也哭兄弟父友不同處别親<lb/>
　䟽也哭師友所知不同處别輕重也已猶太也哭於<lb/>
　子貢寢門之外本於恩也命子貢為主明恩所由也<lb/>
　知伯髙者勿拜異於正主<lb/>
　孔氏曰此一節論親䟽所哭之處兄弟親父友䟽兄<lb/>
　弟是先祖子孫故哭諸廟父之友與父同志故哭諸<lb/>
　廟門外師友為重所知為輕所以哭師於寢夫子旣<lb/>
　命子貢為主又敎子貢拜與不拜之法若與汝相知<lb/>
<pb n="3b"/>
　之人為爾哭伯髙之故而來弔爾者則爾拜之若與<lb/>
　伯髙相知而來者則勿拜也凡喪之正主知生知死<lb/>
　來者悉拜今與伯髙相知而來不拜故鄭云異於正<lb/>
　主<lb/>
　長樂陳氏曰禮生於人情之所安義起於禮之所未<lb/>
　有君子制義以稱情隆禮以循義則先王於禮之所<lb/>
　未有者皆可適於人情而制之也伯髙之死孔子疑<lb/>
　其所哭故謂兄弟者父祖之遺體則哭於廟父之同<lb/>
<pb n="4a"/>
　志則於廟門之外師成我者也故於寢朋友輔我者<lb/>
　也故於寢門之外所知知我者也故於野伯髙之於<lb/>
　我以情則非所知以分則非師友其見我也由賜而<lb/>
　已故哭諸賜氏盖為子貢而來知生者也為伯髙而<lb/>
　來知死者也知生者弔而不傷則來者禮也故拜之<lb/>
　知死者傷而不弔則來者非禮也故勿拜之哭於賜<lb/>
　氏義也敎子貢之拜不拜禮也<lb/>
　嚴陵方氏曰凡有赴者必疾趨之告喪不可緩也故<lb/>
<pb n="4b"/>
　亦謂之赴聞訃者必哭然有親䟽輕重之别焉故哭<lb/>
　之各有所也伯髙之於孔子非特所知而已故於野<lb/>
　則已䟽而太逺又非朋友之分焉故於寢則已重而<lb/>
　太隆然由子貢而見孔子故哭諸子貢之家且使之<lb/>
　為主焉以明恩之有所由也所謂賜氏蓋言子貢之<lb/>
　家也有國則有家有家則有氏猶之孟子言不得已<lb/>
　而之景丑氏宿焉<lb/>
　馬氏曰寢所以安身而所哭必成已之徳乃可以哭<lb/>
<pb n="5a"/>
　諸寢在寢則私之者也故不敢哭諸廟其死則心喪<lb/>
　而已至於所知又非朋友之比志不必同方道不必<lb/>
　同術故有相趨者有相揖者有相問者有相見者凡<lb/>
　此皆泛愛以交之者也故哭諸野君子行禮其審詳<lb/>
　於哭泣之位如此者是其所以表微者歟<lb/>
　山隂陸氏曰禮哭師於廟門外而孔子曰師吾哭諸<lb/>
　寢至是師少隆矣蓋君不知所以敎而後師之報禮<lb/>
　重故子貢請喪夫子若喪父而無服然則心喪三年<lb/>
<pb n="5b"/>
　記孔子以後之禮<lb/>
曾子曰喪有疾食肉飲酒必有草木之滋焉以為薑桂<lb/>
之謂也<lb/>
　鄭氏曰草木之滋謂增以香味為其疾不嗜食也薑<lb/>
　桂之謂蓋記者正曾子所云草木滋者謂薑桂<lb/>
　孔氏曰此一節論居喪有疾得食美味之事<lb/>
　嚴陵方氏曰薑者草之滋桂者木之滋酒肉之外又<lb/>
　有草木之滋者亦慮其不勝喪而已<lb/>
<pb n="6a"/>
子夏喪其子而喪其明曾子弔之曰吾聞之也朋友喪<lb/>
明則哭之曾子哭子夏亦哭曰天乎予之無罪也曾子<lb/>
怒曰商女何無罪也吾與女事夫子於洙泗之間退而<lb/>
老於西河之上使西河之民疑女於夫子爾罪一也喪<lb/>
爾親使民未有聞焉爾罪二也喪爾子喪爾明爾罪三<lb/>
也而曰女何無罪與子夏投其杖而拜曰吾過矣吾過<lb/>
矣吾離羣而索居亦已久矣<lb/>
　鄭氏曰明目精也曾子哭痛之也子夏亦哭曰天乎<lb/>
<pb n="6b"/>
　怨天罰無罪也事夫子於洙泗言其有師也洙泗魯<lb/>
　二水名西河龍門至華隂之地也爾罪一言其不稱<lb/>
　師罪二言居親喪無異稱罪三言隆於妻子也吾過<lb/>
　矣謝之且服罪也羣謂同門朋友也索猶散也<lb/>
　孔氏曰此一節論子夏恩隆於子之事曾子為喪明<lb/>
　往弔故曾子先哭子夏始哭云疑女於夫子者旣不<lb/>
　稱其師自為談說辨慧聦睿絶異於人使西河之民<lb/>
　疑女道徳與夫子相似也<lb/>
<pb n="7a"/>
　横渠張氏曰子夏喪明必是親喪之時尚强壯其子<lb/>
　之喪氣漸衰故喪明然曾子之責安得辭也疑女於<lb/>
　夫子者子夏不推尊夫子使人疑夫子無以異於子<lb/>
　夏非如曾子推尊夫子使人知尊聖人也<lb/>
　馬氏曰昔孔子固嘗以子夏之才為不及矣然則執<lb/>
　親喪而能引之至於禮夫子稱之曾子反責其未有<lb/>
　聞者何耶<lb/>
　李氏曰子夏得聖人之一體而未得其全故行有不<lb/>
<pb n="7b"/>
　合於聖人之道則人將疑夫子之道於子夏人之疑<lb/>
　聖人子夏之過也故曰使西河之民疑女於夫子非<lb/>
　謂疑子夏若夫子為子夏之過也<lb/>
　廣安游氏曰古之人所以多君子者以敎法之備而<lb/>
　内外交修之也其居室則父兄敎之其居學則師敎<lb/>
　之而平居則朋友敎之惟其敎之備也故其人寡過<lb/>
　而徳易以成曾子之責子夏稱其名女其人若父師<lb/>
　焉曾子不以為嫌子夏安受其責蓋曾子正已以律<lb/>
<pb n="8a"/>
　人愛人以徳而不以姑息君子之道固如此也後世<lb/>
　處父兄師長之位已不能敎其子弟朋友之間相䛕<lb/>
　以色辭相安以姑息非復古人之道矣<lb/>
夫晝居於内問其疾可也夜居於外弔之可也是故君<lb/>
子非有大故不宿於外非致齊也非疾也不晝夜居於<lb/>
内<lb/>
　鄭氏曰晝居内似有疾夜居外似有喪大故謂喪憂<lb/>
　也内正寢之中<lb/>
<pb n="8b"/>
　孔氏曰此一節論君子居處當合於禮鄭云喪兼云<lb/>
　憂者周禮每云國有大故皆據寇戎災禍故云憂也<lb/>
　外謂中門外也斬衰及期喪皆中門外為廬是有喪<lb/>
　居門外也旣憂禍難夜則在外圖謀亦不暇入内也<lb/>
　非致齊非疾謂平常無事之時晝或入内夜或出外<lb/>
　唯致齊與疾無問晝夜恒居於内也<lb/>
　嚴陵方氏曰晝為陽夜為隂君子順陽而動故晝出<lb/>
　而接物於外順隂而靜故夜入而安身於内此禮之<lb/>
<pb n="9a"/>
　常也晝雖居於外然有時而居内者則以齊疾而已<lb/>
　蓋齊疾則致愼而於物不敢接故也夜雖居於内然<lb/>
　有時而居於外者則以大故而已蓋大故則致憂而<lb/>
　身不敢安故也<lb/>
　廣安游氏曰古之君子未有不從事乎其常者也車<lb/>
　服有常數作止有常度出處有常所苟變乎其常則<lb/>
　必有故不然則不安乎流俗而為異者也故古之人<lb/>
　見其服飾而長少可知見其歩武而尊卑可知察其<lb/>
<pb n="9b"/>
　人之居處則人之得失可知皆由乎常而觀之也<lb/>
　李氏曰春秋傳曰君子朝以聽政晝以訪問夕以修<lb/>
　令夜以安身夜宿於外非所以入燕息也晝居於内<lb/>
　非所以自强不息也<lb/>
髙子臯之執親之喪也泣血三年未嘗見齒君子以為<lb/>
難<lb/>
　鄭氏曰子臯孔子弟子名柴泣血言泣無聲如血出<lb/>
　未嘗見齒言笑之㣲君子以為難言人不能然也<lb/>
<pb n="10a"/>
　孔氏曰此一節論髙柴居喪過禮之事凡人涕淚必<lb/>
　因悲聲而出若血出則不由聲也今子臯悲無聲其<lb/>
　涕亦出如血之出故云泣血也凡大笑則露齒本中<lb/>
　笑則露齒微笑則不見齒旣云泣血三年得有微笑<lb/>
　者凡人之情有哀有樂發聲始涕出樂至為大笑今<lb/>
　髙柴哀至泣血樂至微笑恒能如此餘人不能故為<lb/>
　難也<lb/>
　嚴陵方氏曰君子於此固不以為是然亦不可以為<lb/>
<pb n="10b"/>
　非特以為難而已經於喪有曰居有曰執有曰為何<lb/>
　也蓋以身言之則曰居以禮言之則曰執以事言之<lb/>
　則曰為合而言之其實一也<lb/>
衰與其不當物也寧無衰齊衰不以邊坐大功不以服<lb/>
勤<lb/>
　鄭氏曰不當物謂精粗廣狹不應法制邊坐服勤謂<lb/>
　䙝喪服邊偏倚也<lb/>
　孔氏曰此一節論衰裳升數形制必須依禮及著服<lb/>
<pb n="11a"/>
　不得為䙝之事衰不當物此語通於五服衰喪服也<lb/>
　當猶應也喪服冝敬坐起必正不可著衰而偏倚也<lb/>
　言齊衰則斬衰可知大功雖輕然亦不可著衰服為<lb/>
　勤勞之事也言大功則齊衰固不可而小功可也<lb/>
　黄氏曰為人服齊衰而心貌無哀戚之實其云寧無<lb/>
　衰者謂若人但謹服衰而心貌忻悅者寧如不服喪<lb/>
　禮之謂也蓋言物者為哀戚心貌之實也何以驗之<lb/>
　左傳載晉平公有卿佐之喪而奏樂飲宴膳夫屠蒯<lb/>
<pb n="11b"/>
　入諫罰其嬖叔曰汝為君目將司明也服以將禮禮<lb/>
　以行事事有其物物有其容今君之容非其物也而<lb/>
　汝不見是不明也以此驗之物者心貌之實以稱其<lb/>
　服若介冑則有不可犯之色之類也蓋哀戚者喪禮<lb/>
　之實也齊衰制度者外飾之容也若但有制度法則<lb/>
　於身而亡哀戚豈得合禮而為孝哉<hi>餘義</hi>
　馬氏曰衰不當物則亂先王之制而後世疑其傳無<lb/>
　衰則禮雖不行而其制度定於一猶可以識之故曰<lb/>
<pb n="12a"/>
　衰與其不當物也寧無衰然則子貢欲去告朔之餼<lb/>
　羊而孔子愛之豈衰之制不足愛歟蓋亂之則不若<lb/>
　無無之則不若存如此而後世不敢廢先王之禮而<lb/>
　其所傳者亦可舉也<lb/>
　山隂陸氏曰物若周書所謂朝服八十物七十物是<lb/>
　已據此布之精粗非獨升數不同縷數亦不同矣尊<lb/>
　者物精卑者物粗故曰與其不當物也寧無衰<lb/>
　横渠張氏曰齊衰不以邊坐有喪者專席而坐也<lb/>
<pb n="12b"/>
孔子之衛遇舊館人之喪入而哭之哀出使子貢說驂<lb/>
而賻之子貢曰於門人之喪未有所說驂說驂於舊館<lb/>
無乃已重乎夫子曰予鄉者入而哭之遇於一哀而出<lb/>
涕予惡夫涕之無從也小子行之<lb/>
　鄭氏曰舊館人前日君所使舎己也賻助喪用也騑<lb/>
　馬曰驂子貢言說驂太重比於門人恩為偏頗也遇<lb/>
　見也夫子謂舊館人恩雖輕我入哭見主人為我盡<lb/>
　一哀是以厚恩待我我為出涕恩重冝有施惠客行<lb/>
<pb n="13a"/>
　無他物可以易之者使遂以往<lb/>
　孔氏曰此一節論孔子欲示人行禮副忠信之事若<lb/>
　是舊所經過主人當云遇舊主人之喪今云館人明<lb/>
　置館舎於己者說文云驂旁馬也在服馬之旁王度<lb/>
　記云天子駕六馬諸侯四大夫三士二古毛詩云天<lb/>
　子至大夫皆駕四孔子旣為大夫若依王度記則有<lb/>
　一驂馬若依毛詩說則有二驂馬子貢不欲說驂夫<lb/>
　子謂旣為出涕豈得虚然汝小子但將驂馬以行之<lb/>
<pb n="13b"/>
　副此涕淚也然顔囘死子哭之慟比出涕為甚矣又<lb/>
　舊館之恩不得以比顔囘者但舊館情䟽厚恩待我<lb/>
　須有賵賻顏囘則師徒之恩乃是常事顏路無厭更<lb/>
　請賣車為椁故夫子抑之<lb/>
　横渠張氏曰夫子於舊館人之喪遇主人哀而出涕<lb/>
　於司徒敬子之喪主人不哀而哭不盡聲哭死而視<lb/>
　生者何也必是於死者情薄於生者情厚故爲生者<lb/>
　哭也哭固有勉強者喪事不敢不勉哀甚不賻則幾<lb/>
<pb n="14a"/>
　於吝此夫子稱情之事可以爲後世法<lb/>
　嚴陵方氏曰車馬曰賵貨財曰賻此以馬而曰賻者<lb/>
　以馬代貨故也<lb/>
孔子在衛有送葬者而夫子觀之曰善哉爲喪乎足以<lb/>
爲法矣小子識之子貢曰夫子何善爾也曰其往也如<lb/>
慕其反也如疑子貢曰豈若速反而虞乎子曰小子識<lb/>
之我未之能行也<lb/>
　鄭氏曰慕謂小兒隨父母啼呼疑者哀親之在彼如<lb/>
<pb n="14b"/>
　不欲還然速疾也夫子自言未之能行蓋謂哀戚本<lb/>
　也祭祀末也<lb/>
　孔氏曰此一節論喪禮以哀戚爲本之事父母在前<lb/>
　嬰兒在後恐不及之故常啼呼而隨之今親喪在前<lb/>
　孝子在後亦恐不及故如嬰兒之慕也凡人意有所<lb/>
　疑則傍徨不進今孝子哀親在外不知神之來否故<lb/>
　如不欲還然子貢之意葬旣已竟神靈須安豈如速<lb/>
　反虞祭安神乎但哀親在彼是痛切之本情反而安<lb/>
<pb n="15a"/>
　神是祭祀之末禮故夫子不許<lb/>
　山隂陸氏曰我未之能行也此與女安則爲之略相<lb/>
　類而辭意差婉<lb/>
　廬陵胡氏曰小子識之我未之能行也善其哀慕虞<lb/>
　祭雖遲不害<lb/>
顏淵之喪饋祥肉孔子出受之入彈琴而后食之<lb/>
　鄭氏曰饋遺也彈琴以散哀也<lb/>
　河南程氏曰受祥肉彈琴殆非聖人舉動使其哀未<lb/>
<pb n="15b"/>
　忘則子於是日哭則不歌不飲酒食肉以全哀況彈<lb/>
　琴乎使其哀已忘則何必彈琴<lb/>
　嚴陵方氏曰吉之先見謂之祥祥必有祭祭必有肉<lb/>
　饋祥肉則所以獻其吉也受之必彈琴則所以散其<lb/>
　哀也<lb/>
　長樂陳氏曰儀禮曰薦此嘗事又朞而大祥又曰薦<lb/>
　此嘗事祥祭而饋則鬼事畢而人事始矣顔淵之喪<lb/>
　饋祥肉孔子出受之仁也必彈琴而後食之義也禮<lb/>
<pb n="16a"/>
　之道無他節文仁義而已矣<lb/>
孔子與門人立拱而尚右二三子亦皆尚右孔子曰二<lb/>
三子之嗜學也我則有姊之喪故也二三子皆尚左<lb/>
　鄭氏曰二三子亦尚右傚孔子也嗜貪也尚左復正<lb/>
　也喪尚右右隂也吉尚左左陽也<lb/>
　孔氏曰此一節論拱手之禮<lb/>
　横渠張氏曰孔子與門人立拱而尚右是义手以右<lb/>
　手在上也以其姊之喪必如此者見俄頃不忘也以<lb/>
<pb n="16b"/>
　是知聖人之能敬二三子學之者恐此禮非三代所<lb/>
　有直孔子自為之耳如喪出母亦夫子自制<lb/>
　山隂陸氏曰言二三子纎悉務學聖人如此蓋有不<lb/>
　應學而學之者未有應學而不學者也<lb/>
　李氏曰子曰由之瑟奚爲於丘之門門人不敬子路<lb/>
　則門人之於道固有未知者也蓋聖人之於人雖未<lb/>
　知道而能從所好惡雖陋於禮而能嗜學斯受之而<lb/>
　已矣<lb/>
<pb n="17a"/>
孔子蚤作負手曳杖消摇於門歌曰泰山其頽乎梁木<lb/>
其壞乎哲人其萎乎旣歌而入當户而坐子貢聞之曰<lb/>
泰山其頽則吾將安仰梁木其壞哲人其萎則吾將安<lb/>
放夫子殆將病也遂趨而入夫子曰賜爾來何遲也夏<lb/>
后氏殯於東階之上則猶在阼也殷人殯於兩楹之間<lb/>
則與賔主夾之也周人殯於西階之上則猶賔之也而<lb/>
丘也殷人也予疇昔之夜夢坐奠於兩楹之間夫明王<lb/>
不興而天下其孰能宗予予殆將死也蓋寢疾七日而<lb/>
<pb n="17b"/>
沒<lb/>
　鄭氏曰作起也曳杖消搖欲人怪己也泰山衆山所<lb/>
　仰梁木衆木所放哲人亦衆人所仰放也以上二句<lb/>
　喻之萎病也詩云無木不萎當户而坐急見人也子<lb/>
　貢覺孔子歌意殆幾也言賜來何遲蓋坐則望之也<lb/>
　又以三王之禮占已夢疇發聲也昔猶前也夢坐兩<lb/>
　楹之間而見饋食言奠者以為凶象兩楹之間南面<lb/>
　嚮明人君聽治正坐之處孰誰也宗尊也今無明王<lb/>
<pb n="18a"/>
　誰能尊我以為人君乎是我殷家奠殯之象以此自<lb/>
　知將死七日而没明聖人知命也<lb/>
　孔氏曰此一節論孔子自說死之意狀反手卻後以<lb/>
　曳其杖消摇放蕩以自寛縱皆是特異尋常鄭註梁<lb/>
　木衆木所放者衆木榱桷之屬依放横梁乃能存立<lb/>
　放則依也東階西階平生賔主所行禮之處夏后氏<lb/>
　殯於東階則猶在阼以為主也周人殯於西階則猶<lb/>
　以為賔客也故皆曰猶禮以為賔主敵者授受於兩<lb/>
<pb n="18b"/>
　楹之間兩楹又是南面聽朝之處夫子夢在兩楹而<lb/>
　見饋食知是凶象無有聽朝之事不得云則猶尊之<lb/>
　以有賔主二事故云與賔主夾之而已時夫子夢見<lb/>
　饋食不夢凶奠也但奠禮既死未葬柩仍在地未立<lb/>
　尸主唯奠停飲食故云奠也案莊子聖人無夢莊子<lb/>
　意在無為不有思慮聖人雖異人者神明同人者五<lb/>
　情五情既同焉得無夢故文王有九齡之夢武王有<lb/>
　夢協之言<lb/>
<pb n="19a"/>
　長樂黄氏曰孰能宗予但言無人尊己之道註言尊<lb/>
　為人君既失之曳杖消摇鄭註又以為欲人怪己孔<lb/>
　疏亦以為寛縱自放皆非所以言聖人曳杖消摇蓋<lb/>
　其既病之餘閒適之際德容如是猶所謂逞顔色申<lb/>
　申夭夭之類初非寛縱之謂若謂將死而不以禮自<lb/>
　持則是不以正而斃非所以示訓也<lb/>
　長樂陳氏曰聖人知夫身者天地之委形生者天地<lb/>
　之委和性命者天命之委順故視肝膽為楚越以死<lb/>
<pb n="19b"/>
　生為晝夜安其適來之時處其適去之順將迎無所<lb/>
　形於外哀樂不能間於内又孰以幻滅為累哉此所<lb/>
　以悟於將死之夢至於負手之忘形曳杖之忘物消<lb/>
　摇於自得之塲以與天為徒也然安得恝然忘物而<lb/>
　吉凶不與之同乎此所以有泰山梁木哲人之嗟以<lb/>
　與人為徒也蓋泰山以譬德梁木以譬材若草木而<lb/>
　將萎也故曰其萎乎<lb/>
　山隂陸氏曰逍遥能消釋摇曳泰山其頽乎天也梁<lb/>
<pb n="20a"/>
　木其壞乎人也或言仰或言放非有優劣也而放之<lb/>
　辭親若夢得說吾不復夢見周公非無徴也蓋聖人<lb/>
　之夢如此疇昔猶言誰昔也爾雅曰誰昔昔也<lb/>
　廬陵胡氏曰黄幾復曰消者如陽動而冰消雖耗也<lb/>
　而不竭其本摇者如舟行而水摇雖動也而不傷其<lb/>
　内傷時無明王而道不行以死也孰能宗予謂孰能<lb/>
　宗師其道鄭云兩楹之間南面人君之位謂誰能尊<lb/>
　我以為君乎噫夫子嘗云無臣而為有臣吾誰欺欺<lb/>
<pb n="20b"/>
　天乎又豈肯自謂尊我以為君也鄭非<lb/>
　嚴陵方氏曰夏后氏殯於東階之上者示不忍賔之<lb/>
　爾故曰則猶在阼也殷人殯於兩楹之間若將賔之<lb/>
　矣故曰則與賔主夾之也周人殯於西階之上者則<lb/>
　若賔之矣故曰則猶賔之也凡此以其世漸文而殯<lb/>
　死之所愈逺而已然孔子夢坐奠於兩楹之間乃知<lb/>
　其將死者以殷人則冝享殷禮故也<lb/>
孔子之喪門人疑所服子貢曰昔者夫子之喪顏淵若<lb/>
<pb n="21a"/>
喪子而無服喪子路亦然請喪夫子若喪父而無服<lb/>
　鄭氏曰以無喪師之禮故疑所服喪父而無服謂不<lb/>
　為衰也弔服而加麻心喪三年也<lb/>
　孔氏曰此一節論弟子為師喪制之禮喪師無服然<lb/>
　夫子聖人與凡師不等當特加喪禮故疑所服也案<lb/>
　喪服朋友麻知師亦加麻也麻謂絰與帶皆用麻既<lb/>
　葬除之<lb/>
　嚴陵方氏曰方孔子之生也以子之喪處門人及其<lb/>
<pb n="21b"/>
　没也門人以父之喪處孔子此報施之禮也學記曰<lb/>
　師無當於五服五服弗得不親則師之於人豈小補<lb/>
　哉故子貢於三年之外又築室於塲獨居三年然後<lb/>
　歸以恩尤所重故也噫世衰道微禮教不明乎天下<lb/>
　其執親之喪不能三年者蓋有之矣而況於師乎<lb/>
　廬陵胡氏曰師友服皆弔服加麻謂服緦之絰帶以<lb/>
　麻為之既葬除之<lb/>
孔子之喪公西赤為志焉飾棺牆置翣設披周也設崇<lb/>
<pb n="22a"/>
殷也綢綀設旐夏也<lb/>
　鄭氏曰公西赤孔子弟子字子華志謂章識牆之障<lb/>
　柩猶垣牆障家牆柳衣也翣以布衣木如襵與夫子<lb/>
　雖殷人兼用三王之禮尊之披柩行夾引棺者崇牙<lb/>
　旌旗飾也綢練以練綢旌之杠此旌葬乗車所建也<lb/>
　旌之旒緇布廣充幅長尋曰旐爾雅說旌旗曰素錦<lb/>
　綢杠<lb/>
　孔氏曰此一節論孔子之喪送葬用三王之禮公西<lb/>
<pb n="22b"/>
　赤以飾棺榮夫子故為盛禮備三王之法以章明志<lb/>
　識焉於是以素為褚褚外加牆車邊置翣恐柩車傾<lb/>
　虧而以繩左右維持之此皆周之法也其送葬乗車<lb/>
　所建旌旗刻繒為崇牙之飾此則殷法又韜盛旌旗<lb/>
　之竿以素錦於杠首設長尋之旐此則夏禮也既尊<lb/>
　崇夫子故兼用三代之飾也鄭註障柩之牆即柳也<lb/>
　外旁帷荒中央材木緫而言之皆謂之為柳縫人註<lb/>
　云柳聚也諸飾所聚也翣以木為筐廣三尺髙二尺<lb/>
<pb n="23a"/>
　四寸方兩角髙衣以白布畫雲氣柄長五尺如扇漢<lb/>
　謂扇為襵也知此旌乗車所建者案既夕禮陳車門<lb/>
　内右北面乗車載旜道車載朝服槀車載蓑笠故知<lb/>
　此旌乗車所建也凡送葬之旌經文不具案既夕士<lb/>
　禮有二旌一是銘旌初死書名於上曰某氏某之柩<lb/>
　葬則入壙二是乗車之旌則既夕禮乗車載旜亦在<lb/>
　柩前至柩入壙乃斂乗車所載之旌載於柩車而還<lb/>
　言送形而徃迎精而反也其大夫諸侯則無文其天<lb/>
<pb n="23b"/>
　子亦有銘旌司常云共銘旌又云建廞車之旌廞謂<lb/>
　興作之則明器之車也其旌即明器之旌至壙從明<lb/>
　器納之壙中又士禮既有乗車載旜則天子亦當有<lb/>
　乗車載大常至壙亦載之而歸但禮文不具耳是天<lb/>
　子三旌也熊氏曰大夫以上有遣車即有廞旌亦有<lb/>
　三旌也<lb/>
　長樂陳氏曰顏淵之死門人欲厚葬之孔子以為不<lb/>
　可子疾病子路使門人為臣孔子以為欺天門人之<lb/>
<pb n="24a"/>
　葬孔子則飾牆置翣以至周披殷崇夏旐而三代之<lb/>
　禮莫不兼用豈孔子之心乎蓋門人以孔子有所不<lb/>
　可及之道故報之以人所不可行之禮是雖禮兼於<lb/>
　三代蓋亦稱情以為文而已故子貢六年於其墓孟<lb/>
　子不以為非門人三代之厚葬君子不以為過<lb/>
　嚴陵方氏曰志記也書其禮而記之<lb/>
　山隂陸氏曰飾棺勾蓋曰牆置翣設披周也據周人<lb/>
　牆置翣後王彌文<lb/>
<pb n="24b"/>
　廬陵胡氏曰鄭云夫子兼用三代之禮非也生不肯<lb/>
　為素王門人豈肯用三王之禮哉或云用三代大夫<lb/>
　之禮耳喪大記國君纁披六崇牙也殷湯以武興旌<lb/>
　旗之旁常刻繒為崇牙<lb/>
子張之喪公明儀為志焉褚幕丹質蟻結于四隅殷士<lb/>
也<lb/>
　鄭氏曰志與前同以丹布幕為褚葬覆捾不牆不翣<lb/>
　畫褚之四角其文如蟻行往來相交錯蟻蚍蜉也殷<lb/>
<pb n="25a"/>
　之蟻結似今蛇文畫子張學於孔子傚殷禮<lb/>
　孔氏曰此一節論孔子弟子送葬車飾學孔子行殷<lb/>
　禮之事公明儀子張弟子亦為曽子弟子故祭義公<lb/>
　明儀問於曽子褚謂覆棺之物大夫以上其形似幄<lb/>
　士則無褚今公明儀尊敬其師故特為褚但似幕形<lb/>
　而以丹質之布為之也所以不牆不翣者用殷禮也<lb/>
　畫蟻者殷士葬之飾也夫子聖人雖行殷禮弟子尊<lb/>
　之故葬兼三代之禮今公明儀雖尊其師祇用殷法<lb/>
<pb n="25b"/>
　不牆不翣特加褚幕而已<lb/>
　長樂陳氏曰子張之喪門人公明儀為志不牆不翣<lb/>
　畫褚以蟻而葬之以殷士之禮何也殷禮質周禮文<lb/>
　質則厚文則薄子張之時既甚文矣故門人從質以<lb/>
　救其弊此易小過用過乎儉孔子欲從先進之意也<lb/>
　記曰掘中霤而浴毁竈以綴足及葬毁宗躐行殷道<lb/>
　也學者行之則喪禮從殷孔門之所尚也公西華之<lb/>
　喪孔子則異於此者蓋厚孔子所以尊道儉子張所<lb/>
<pb n="26a"/>
　以趨時<lb/>
　山隂陸氏曰據此周之士素錦褚可知後王彌文若<lb/>
　以為葦席以為屋而已不應如是之陋也先儒謂以<lb/>
　丹質之布為之蓋謂之丹質則畫布以丹質為地<lb/>
　李氏曰有君臣上下相生養者蟻也唯其所知所能<lb/>
　不大而已矣莊子曰於蟻棄智於羊去意於魚得計<lb/>
　言智周萬物而無所逆也退藏於深渺而已君魚躍<lb/>
　拂池士則去魚而畫蟻於禇蓋葬者所以幽隂之也<lb/>
<pb n="26b"/>
　畫蟻以去其智魚躍拂池以象其計也<lb/>
子夏問於孔子曰居父母之仇如之何夫子曰寢苫枕<lb/>
干不仕弗與共天下也遇諸市朝不反兵而鬭曰請問<lb/>
居昆弟之仇如之何曰仕弗與共國銜君命而使雖遇<lb/>
之不鬭曰請問居從父昆弟之仇如之何曰不為魁主<lb/>
人能則執兵而陪其後<lb/>
　鄭氏曰居父母之仇雖除喪居處猶若喪也干盾也<lb/>
　弗與共天下不可以並生也不反兵謂雖適市朝不<lb/>
<pb n="27a"/>
　釋兵也昆弟之仇銜君命則不鬭為負而廢君命也<lb/>
　不為魁魁猶首也天文北斗魁為首杓為末執兵陪<lb/>
　其後為其負當成之<lb/>
　孔氏曰此一節論親疏報仇之法不反兵而鬭者身<lb/>
　常帶兵雖在市朝不待反還取兵而鬬也然朝在公<lb/>
　門之内兵器不入今得持兵者但有公事之處皆謂<lb/>
　之朝耳曲禮云兄弟之仇不反兵此父母之仇云不<lb/>
　反兵者父母與兄弟之仇皆不反兵也此兄弟之仇<lb/>
<pb n="27b"/>
　據身仕為君命出使而不鬬二文相互乃足從父昆<lb/>
　弟既不為報仇魁首若主人能自報之則執兵陪助<lb/>
　其後也鄭註云負猶不勝也為其鬬而不勝<lb/>
　嚴陵方氏曰寢苫則常以喪禮自處枕干則常以戎<lb/>
　事自防不仕則不暇事人而事事也弗與共天下則<lb/>
　與不共戴天同義市朝非戰鬬之處遇諸市朝猶不<lb/>
　反兵而鬬則無所往而不執兵矣由其恩之至重故<lb/>
　報仇之義如此仕弗與共國則雖事人而事事亦恥<lb/>
<pb n="28a"/>
　與之相過也銜君命而使過之不鬭則不敢以私仇<lb/>
　妨公事由其恩殺於父母曲禮言交遊之仇而不及<lb/>
　從父昆弟此言從父昆弟之仇而不及交遊者蓋交<lb/>
　遊之仇猶不同國則從父昆弟可知矣於從父昆弟<lb/>
　且不為魁則於交遊不為魁可知其言互相備也餘<lb/>
　見曲禮<lb/>
　廬陵胡氏曰遇諸市朝不反兵而鬭言常以兵刃向<lb/>
　前志在復仇之切<lb/>
<pb n="28b"/>
孔子之喪二三子皆絰而出羣居則絰出則否<lb/>
　鄭氏曰尊師也出謂有所之適然則凡弔服加麻者<lb/>
　出則變服羣謂七十二弟子相為朋友服子夏曰吾<lb/>
　離羣而索居<lb/>
　横渠張氏曰羣居則絰出則否喪常師之禮也絰而<lb/>
　出特厚於孔子也<lb/>
　山隂陸氏曰二三子蓋謂七十子知師之深者也孔<lb/>
　子之徒三千不在七十子之列羣者也其服孔子如<lb/>
<pb n="29a"/>
　此<lb/>
易墓非古也<lb/>
　鄭氏曰易謂芟治草木不易者丘陵也<lb/>
　孔氏曰此一節論墓内不合芟治之事墓謂冢旁之<lb/>
　地不易者使有草木如丘陵然古者殷以前墓而不<lb/>
　墳是不易治也<lb/>
子路曰吾聞諸夫子喪禮與其哀不足而禮有餘也不<lb/>
若禮不足而哀有餘也祭禮與其敬不足而禮有餘也<lb/>
<pb n="29b"/>
不若禮不足而敬有餘也<lb/>
　鄭氏曰喪主哀祭主敬<lb/>
　孔氏曰此一節論喪主哀祭主敬之事喪禮有餘謂<lb/>
　明器衣衾之屬多也祭禮有餘謂俎豆牲牢之屬多<lb/>
　也<lb/>
曽子弔於負夏主人既祖填池推柩而反之降婦人而<lb/>
后行禮從者曰禮與曽子曰夫祖者且也且胡為其不<lb/>
可以反宿也從者又問諸子游曰禮與子游曰飯於牖<lb/>
<pb n="30a"/>
下小斂於戶内大斂於阼殯於客位祖於庭葬於墓所<lb/>
以即逺也故喪事有進而無退曽子聞之曰多矣乎予<lb/>
出祖者<lb/>
　鄭氏曰負夏衞地祖謂移柩車去載處為行始也填<lb/>
　池當為奠徹聲之誤也奠徹謂徹遣奠設祖奠也推<lb/>
　柩而反於載處榮曽子弔欲更始也禮既祖而婦人<lb/>
　降今反柩婦人辟之復升堂矣柩無反而反之而又<lb/>
　降婦人蓋欲矜賔於此婦人皆非也從者怪之曽子<lb/>
<pb n="30b"/>
　曰夫祖者且也且未定之辭此給説也<lb/>
　孔氏曰此一節論負夏氏葬禮所失之事案既夕禮<lb/>
　啓殯之後柩遷于祖重先奠從柩從升自西階正柩<lb/>
　于兩楹間鄭註云是時柩北首設奠于柩西此奠謂<lb/>
　啓殯之奠也質明徹去啓奠乃設遷祖之奠于柩西<lb/>
　至日側乃郤下柩載于階間乘蜃車載訖降下遷祖<lb/>
　之奠設于柩車西乃飾柩設披屬引徹去遷祖之奠<lb/>
　遷柩嚮外而為行始謂之祖也婦人降即位于階間<lb/>
<pb n="31a"/>
　乃設祖奠于柩西至厥明徹祖奠又設遣奠于柩車<lb/>
　之西然後徹之苞牲取下體以載之遂行此是啓殯<lb/>
　之後至柩車出之節也曽子弔於負夏氏正當主人<lb/>
　祖祭之明旦既徹祖奠之後設遣奠之時而來弔主<lb/>
　人榮曽子之來乃徹去遣奠更設祖奠又推柩少退<lb/>
　而返之嚮北案既夕禮既祖而婦人降以既祖柩車<lb/>
　南出階間既空故婦人得降立階間今柩車反還階<lb/>
　門故婦人辟之升堂至明旦婦人從堂更降而後乃<lb/>
<pb n="31b"/>
　行遣車之禮從曽子者意以為疑故問之曽子既見<lb/>
　主人榮己不欲指其錯失為之隱諱云祖是行之始<lb/>
　未是實行且去住二者皆得既得住何為不可以反<lb/>
　宿明日乃去此不顧理以㨗給說於人也從者又疑<lb/>
　遂問子游曽子聞子游之荅是自知己說之非故善<lb/>
　服子游多猶勝也言子游所說出祖之事勝於我所<lb/>
　說出祖也<lb/>
　嚴陵方氏曰飯即含也以用米故謂之飯含亦兼用<lb/>
<pb n="32a"/>
　珠玉而此不言者止據士禮也斂以收斂其尸為義<lb/>
　其禮見喪大記以衣衾之數有多少故有大小之名<lb/>
　也殯以攅於外祖以祭於行葬以藏於野自飯至葬<lb/>
　其所愈逺以義斷恩故有進而無退然負夏之喪既<lb/>
　祖而填池矣以曽子之弔遂推柩而反之降婦人而<lb/>
　後行禮此從者所以疑其非禮也夫祖固有且意以<lb/>
　祭於行始方來有繼故爾而曽子遂以為可以反宿<lb/>
　則非也降婦人而後行遣奠之禮固禮之常以其反<lb/>
<pb n="32b"/>
　柩而後降故為非爾自飯於牖下至葬於墓與坊記<lb/>
　所言皆同<lb/>
　山隂陸氏曰池殯坎也既祖則填之故曰主人既祖<lb/>
　填池孔叢子曰埋柩謂之肂肂坎謂之池是也<lb/>
　廬陵胡氏曰池以竹為之衣以青布喪行之飾所謂<lb/>
　池視重霤是也填謂縣同魚以實之謂將行也鄭改<lb/>
　填池為奠徹未詳<lb/>
　金華應氏曰柩將出而復反婦人已入而復降從者<lb/>
<pb n="33a"/>
　所以疑也曽子雖給説以釋主人之過從者之心終<lb/>
　有未安故又問諸子游聖門之徒氣象忠厚其議人<lb/>
　之失婉而不迫但言有進無退而反柩行禮之非自<lb/>
　見矣出祖謂主人也予者親之之辭多矣乎者言其<lb/>
　委曲之過不欲深指其失也君子行禮惟其稱而已<lb/>
　雖不可寡也亦豈可多乎夫子指魯人朝祥暮歌者<lb/>
　曰又多乎哉亦未許之也<lb/>
曽子襲裘而弔子游裼裘而弔曽子指子游而示人曰<lb/>
<pb n="33b"/>
夫夫也為習於禮者如之何其裼裘而弔也主人既小<lb/>
斂袒括髮子游趨而出襲裘帶絰而入曽子曰我過矣<lb/>
我過矣夫夫是也<lb/>
　鄭氏曰曽子蓋知臨喪無飾夫夫猶言此丈夫也子<lb/>
　游於時名為習禮故曽子疑之子游於主人變乃變<lb/>
　曽子遂服是善子㳺言<lb/>
　孔氏曰此一節論弔禮得失之事凡弔喪之禮主人<lb/>
　未變之前弔者吉服謂羔裘𤣥冠緇衣素裳又袒去<lb/>
<pb n="34a"/>
　上服以露裼衣此裼裘而弔是也主人既變雖著朝<lb/>
　服而加武以絰武吉冠卷也不改冠但加絰於武又<lb/>
　掩其上服若朋友又加帶則此襲裘帶絰而入是也<lb/>
　横渠張氏曰曽子子游同弔異服必是去有先後故<lb/>
　不得同議各守所聞而往也子游非之曰知禮以仲<lb/>
　尼觀之亦是五十歩笑百歩也子游亦儘有守文處<lb/>
　如裼裘而弔必是守文也仲尼則通變不守定曽子<lb/>
　襲裘而弔先進於禮樂也此一叚義正可疑曽子子<lb/>
<pb n="34b"/>
　游皆聖門之髙弟其分契與常人殊若使一人失禮<lb/>
　必面相告豈有私指示於人而不告之也曽子有子<lb/>
　言游輩一時行禮猶有不同蓋時已禮壊樂崩故至<lb/>
　後世文獻不足尤難行也<lb/>
　嚴陵方氏曰掩而襲衣謂之襲裘露而裼衣謂之裼<lb/>
　裘以裘在二衣之内故皆曰裘也夫夫上為助語之<lb/>
　詞下為丈夫之夫<lb/>
　李氏曰忠告而善道之不亦可乎曰君子之相發豈<lb/>
<pb n="35a"/>
　一端而已<lb/>
子夏既除喪而見予之琴和之而不和彈之而不成聲<lb/>
作而曰哀未忘也先王制禮而弗敢過也子張既除喪<lb/>
而見予之琴和之而和彈之而成聲作而曰先王制禮<lb/>
不敢不至焉<lb/>
　鄭氏曰見謂見於孔子作起也二者雖情異善其俱<lb/>
　順禮<lb/>
　孔氏曰此一節論子夏子張居喪順禮之事案家語<lb/>
<pb n="35b"/>
　及詩傳皆言子夏喪畢夫子與琴援琴而絃衎衎而<lb/>
　樂閔子騫喪畢夫子與琴援琴而絃切切而哀與此<lb/>
　不同疑彼為正蓋子夏喪親無異聞子騫至孝孔子<lb/>
　善之也<lb/>
　嚴陵方氏曰四制曰祥之日鼓素琴示民有終也蓋<lb/>
　先王之制禮如此故二子之除喪而見所以孔子各<lb/>
　予之琴也<lb/>
　山隂陸氏曰師也過商也不及今其除喪如此蓋學<lb/>
<pb n="36a"/>
　之之力也<lb/>
　李氏曰此亦有以見師也過商也不及也先王之制<lb/>
　禮正之以中而使有餘者不敢盡不及者不敢不勉<lb/>
　要之不出於聖人之大閑而已子夏過者也不敢不<lb/>
　約之以禮故曰不敢過也子張不及者也不敢不引<lb/>
　而至於禮故曰不敢不至焉情之過者俯而就於禮<lb/>
　情之不及者勉而至於禮皆不害其為中也由此則<lb/>
　子夏過者也子張不及者也而子曰師也過商也不<lb/>
<pb n="36b"/>
　及蓋夫子之言其學道也唯其情之過故於學為不<lb/>
　及唯其情之不及故於學為過<lb/>
　廬陵胡氏曰孟獻子禫縣而不樂夫子善之又夫子<lb/>
　既祥五日彈琴而不成聲則除喪如子夏可也<lb/>
　<lb/>
　<lb/>
　<lb/>
　禮記集説卷十七<lb/>
</p>
<p>
</p>
  </div>
</body>
</text>
</TEI>
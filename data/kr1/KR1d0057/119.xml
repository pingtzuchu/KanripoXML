<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百十九</head>
    <p>
<pb n="1a"/>
欽定四庫全書<lb/>
　禮記集說卷一百十九　　　宋　衛湜　撰<lb/>
仲尼燕居第二十八<lb/>
　孔氏曰案鄭目録云名曰仲尼燕居善其不倦燕居<lb/>
　言及於禮著其言事可法也退朝而處曰燕居此於<lb/>
　别録屬通論<lb/>
　長樂陳氏曰燕居言仲尼閒居言孔子蓋自其弟子<lb/>
　所稱則曰孔子自其記者所述則曰仲尼燕居之言<lb/>
<pb n="1b"/>
　禮始之以恭勇之中禮以言其處已者也次之以郊<lb/>
　社禘嘗之禮以言其事神者也又次之以饋奠射鄉<lb/>
　食饗之禮以言其待人者也夫能處己於其内而事<lb/>
　神待人於其外則自居處以至於政事凡衆之動咸<lb/>
　得其冝矣若夫無禮而反於此則凡衆之動咸失其<lb/>
　冝矣言得其冝者所以盡教言失其冝者所以盡戒<lb/>
　敎戒旣備而又語之以禮猶有九焉蓋猶者亦可以<lb/>
　己之之辭以子張子貢言游之才語之以賢人之禮<lb/>
<pb n="2a"/>
　則固可以已矣然猶語以聖人之禮者蓋縱言其妙<lb/>
　而不絶人之進也凡此皆禮而已未至於樂故言禮<lb/>
　而又繼之以樂脩身至於樂脩身之至也治民至於<lb/>
　樂治之至也又言禮之所興廢而終之以辨貴賤長<lb/>
　幼逺近内外莫敢相踰所以導中庸而已<lb/>
　山隂陸氏曰退朝曰燕退燕曰閒言禮燕居之事也<lb/>
　言詩閒居之事也燕居稱仲尼閒居稱孔子以此<lb/>
仲尼燕居子張子貢言游侍縱言至於禮子曰居女三<lb/>
<pb n="2b"/>
人者吾語女禮使女以禮周流無不徧也<lb/>
　鄭氏曰言游言偃子游也縱言汎說事居女三人者<lb/>
　三人且坐也凡與尊者言更端則起<lb/>
　孔氏曰此一節論問更端三子陪侍夫子欲語以禮<lb/>
　之大綱周流謂周旋流轉無不徧於天下也<lb/>
　嚴陵方氏曰縱言與縱心之縱同心雖縱而不踰矩<lb/>
　言雖縱而至於禮周言其不虧於一方流言其不滯<lb/>
　於一曲周流則其用無所不徧<lb/>
<pb n="3a"/>
　馬氏曰燕居者君子所以休息縱言至於禮所以示<lb/>
　其血氣不墯而須臾不離於禮之意也君子之所謂<lb/>
　禮者非特能其事而已將有以明其義也明其禮之<lb/>
　義則横六合而不逆而設之無不當故曰使女以禮<lb/>
　周流無不徧<lb/>
　山隂陸氏曰縱口之言言孔子也周流六虚夫其特<lb/>
　易而已達於禮者蓋亦如此<lb/>
子貢越席而對曰敢問何如子曰敬而不中禮謂之野<lb/>
<pb n="3b"/>
恭而不中禮謂之給勇而不中禮謂之逆子曰給奪慈<lb/>
仁<lb/>
　鄭氏曰對應也奪猶亂也巧言足恭之人似慈仁實<lb/>
　鮮仁特言仁者感子貢也子貢辨近於給<lb/>
　孔氏曰子貢問禮不譲夫子因感諭之言不中禮則<lb/>
　於事為失野謂鄙野恭謂便僻足恭給謂捷給逆謂<lb/>
　逆亂捷給之人貌為恭敬慈仁奪亂真慈仁也<lb/>
　嚴陵方氏曰敬言其心恭言其貌心敬而不中禮則<lb/>
<pb n="4a"/>
　文辭寡故謂之野貌恭而不中禮則文辭多故謂之<lb/>
　給勇而不中禮則以力而不以德故謂之逆給則論<lb/>
　語所謂口給也辟席而對則與辭譲而對同義越席<lb/>
　而對則與率爾而對同義三人侍坐之序子張為首<lb/>
　子貢為次言游為末子張未對而子貢對焉此所以<lb/>
　為越席也至於子張之問政以其序居首固不為越<lb/>
　席矣言游之問禮待子貢退而又進又不為越席矣<lb/>
　此所以特言之於子貢<lb/>
<pb n="4b"/>
　慶源輔氏曰越席而對已違於禮矣故以敬恭勇不<lb/>
　中禮曉之敬而不中禮不及也恭而不中禮過也勇<lb/>
　而不中禮失之逺矣敬恭勇皆德也然不中禮則皆<lb/>
　陷於惡則人固不可不以禮周流無不徧也子貢之<lb/>
　違禮則給使之也故復以給奪慈仁敎之徇外者忘<lb/>
　内故曰禦人以口給屢憎於人不知其仁<lb/>
　馬氏曰恭而不中禮謂之給蓋能足恭未有不能巧<lb/>
　言者也勇而不中禮謂之逆逆者逆於道而不順於<lb/>
<pb n="5a"/>
　倫給奪慈仁言色取仁而行違者也<lb/>
　山隂陸氏曰餘未有言也賜也輒當此語是故謂之<lb/>
　給<lb/>
　講義曰孔子嘗言巧言令色足恭鮮矣仁又以剛毅<lb/>
　木訥為近仁信乎給之能奪慈仁也慈仁人性所有<lb/>
　是誠實之道也以言之捷給不謹故實則無有是慈<lb/>
　仁為給所奪矣<lb/>
子曰師爾過而商也不及子産猶衆人之母也能食之<lb/>
<pb n="5b"/>
不能敎也<lb/>
　鄭氏曰過與不及言敏鈍不同俱違禮也衆人之母<lb/>
　言子産慈仁多不矜莊又與子張相反子産嘗以其<lb/>
　乘車濟冬涉者而輿梁不成是慈仁亦違禮<lb/>
　孔氏曰此經因明不中禮之人父義母慈父能敎而<lb/>
　不能愛母則能愛而不能敎鄭註子産約孟子<lb/>
　河南程氏曰大抵儒者潜心正道不容有差其始甚<lb/>
　㣲其終則不可救如師也過商也不及於聖人中道<lb/>
<pb n="6a"/>
　師只是過於厚些商只是不及些然而厚則漸至於<lb/>
　兼愛不及則便至於為我其過不及同出於儒者其<lb/>
　末遂至楊墨至如楊墨亦未至於無父無君孟子推<lb/>
　之便至於此蓋其差必至於是也<lb/>
　延平周氏曰子張之於中道則過而子夏則不及子<lb/>
　産之惠猶衆人之母則亦過也而又不能敎則亦不<lb/>
　及也方其言子張子夏之不得乎中道則必以子産<lb/>
　參之者意乎子産之於中道猶不免有類乎二子則<lb/>
<pb n="6b"/>
　中道之所以為難也然子張旣不得乎中道而又當<lb/>
　時門人未嘗列之於四科孟子反以謂得聖人之一<lb/>
　體何也夫具體而微者若仲弓之差於三子猶以為<lb/>
　不足而不得與於其間得聖人之一體者若冉有季<lb/>
　路猶以為有餘唯游夏在四科之末始為得之子張<lb/>
　者又列之於游夏之後則其為人固不足議也然必<lb/>
　以游夏與子張同為止得其一體者何也蓋抑其文<lb/>
　學所以進德行而賤其過與不及所以貴中道也然<lb/>
<pb n="7a"/>
　子産之過與不及旣類於二子則荀況以謂不如管<lb/>
　仲不亦可乎夫子産之不得中道則然而為管仲者<lb/>
　其能不失乎中道者哉孔子於子産則曰惠人又曰<lb/>
　有君子之道四焉於管仲則曰人也又曰如其仁如<lb/>
　其仁是二子皆有取焉然子産為人則不如管仲管<lb/>
　仲為己則不如子産<lb/>
　嚴陵方氏曰子産惠而不知為政恵而已是能食之<lb/>
　也然不知為政是不能敎也故曰猶衆人之母<lb/>
<pb n="7b"/>
　石林葉氏曰過與不及皆非中道而孔子不得中道<lb/>
　而與之則琴張之狂狷或進之也食而不敎亦非善<lb/>
　政而孔子不得君子而與之則子産之惠亦可也<lb/>
子貢越席而對曰敢問將何以為此中者也子曰禮乎<lb/>
禮夫禮所以制中也子貢退言游進曰敢問禮也者領<lb/>
惡而全好者與子曰然<lb/>
　鄭氏曰禮乎禮唯有禮也領猶治也好善也<lb/>
　孔氏曰自此至相示而已明夫子為說禮之事凡有<lb/>
<pb n="8a"/>
　三節子游問禮之為體治去惡事而留全善事者與<lb/>
　與是語辭然猶如是<lb/>
　延平周氏曰惡而不以禮非仁也好而不以禮非仁<lb/>
　也唯仁者為能惡而為能好而禮者乃仁人之所以<lb/>
　領惡而全好者也<lb/>
　馬氏曰中出於人之性而所以節性者在乎禮而已<lb/>
　故曰夫禮所以制中惡者人之同惡好者人所同好<lb/>
　禮因人之情在好則全之在惡則領之上言商師子<lb/>
<pb n="8b"/>
　産皆領惡之事下言郊社食饗賓客皆全好之事<lb/>
　山隂陸氏曰率爾而對勇使之也越席而對知使之<lb/>
　也子游見所以語師與賜如上所謂故曰禮也者領<lb/>
　惡而全好者與<lb/>
　廬陵胡氏曰制猶裁也子曰小子狂簡不知所以裁<lb/>
　之領猶理也樂記云禮領父子君臣之節<lb/>
　慶源輔氏曰禮所以制中亦所以風子貢之給也子<lb/>
　貢所問者用其意夫子所荅者據其極子游蓋因夫<lb/>
<pb n="9a"/>
　子之言而有得於禮之用也然則好問者不如黙觀<lb/>
　者之易𤼵也審矣<lb/>
　金華應氏曰領謂緫攬收拾之也好惡對立一長一<lb/>
　消惡者收斂而無餘則好者渾全而無虧矣夫禮之<lb/>
　制中非屑屑然與惡為敵而去之也養其良心啓其<lb/>
　善端而不善者自消矣仁者善之道也下言祭祀聘<lb/>
　享周旋委曲焉者凡以全此而已<lb/>
然則何如子曰郊社之義所以仁鬼神也嘗禘之禮所<lb/>
<pb n="9b"/>
以仁昭穆也饋奠之禮所以仁死喪也射鄉之禮所以<lb/>
仁鄉黨也食饗之禮所以仁賓客也<lb/>
　鄭氏曰仁猶存也凡存此者所以全善之道也郊社<lb/>
　嘗禘饋奠存死之善者也射鄉食饗存生之善者也<lb/>
　郊有后稷社有句龍<lb/>
　孔氏曰仁謂仁恩相存念也註稱后稷句龍解經郊<lb/>
　社仁鬼神之義鬼神謂人之鬼神饋奠謂人之初死<lb/>
　設此饋食之奠射謂鄉射鄉謂鄉飲酒<lb/>
<pb n="10a"/>
　嚴陵方氏曰子游固知領惡全好在乎禮矣然未知<lb/>
　所以謂之禮者果安在哉故問鬼為隂神為陽天地<lb/>
　主乎隂陽故郊社言仁鬼神自禘而下皆言禮而特<lb/>
　於郊社言義者蓋義者禮之所尊故特於郊社言之<lb/>
　死喪死言其事喪言其禮也射以賔賢能鄉以序長<lb/>
　幼鄉以大言之黨以小言之也食以養隂氣饗以養<lb/>
　陽氣賔以君言之客以臣言之也先郊社後嘗禘尊<lb/>
　親之序也先嘗禘後饋奠吉凶之序也先饋奠後射<lb/>
<pb n="10b"/>
　郷重輕之序也先射郷後食饗衆寡之序也<lb/>
　馬氏曰郊社禘嘗饋奠之禮所以全好於其幽者也<lb/>
　射郷食饗之禮所以全好於其明者也仁者有推恩<lb/>
　而及之之意郊社外之祭也所以仁鬼神嘗禘内之<lb/>
　祭也所以仁昭穆嘗禘可以言鬼神而郊社不可以<lb/>
　言昭穆事天地主於敬故於郊社言鬼神事宗廟主<lb/>
　於敬故於禘嘗言昭穆饋奠之禮始死者之奠也始<lb/>
　死而致祭之則不仁此饋奠所以仁死喪也習射尚<lb/>
<pb n="11a"/>
　功所以使之爭習郷尚齒所以使之譲有所爭則壯<lb/>
　者有以勵有所譲則頒白不負戴而車徒避老者此<lb/>
　郷射之禮所以待郷黨者盡矣故曰射郷所以仁郷<lb/>
　黨食以示其愛饗以示其敬食饗所以待賔客者盡<lb/>
　矣然禮始於冠本於昬重於喪祭尊於朝聘和於射<lb/>
　郷此不及冠昏者蓋冠昬在我之事在我則不可推<lb/>
　恩及之是以不言<lb/>
　金華應氏曰仁心𤼵於中而後禮文見於外及禮之<lb/>
<pb n="11b"/>
　舉而是心達焉則幽明之間咸順其序驩欣浹洽皆<lb/>
　在吾仁中是仁之周旋暢達也<lb/>
　延平周氏曰君子之所以事天地者尊之也以其尊<lb/>
　之故主乎義而其所以事宗廟者親之也以其親之<lb/>
　故主乎仁焉雖然莫非仁也施之於神則仁於幽施<lb/>
　之於人則仁於明<lb/>
　山隂陸氏曰夫如是可謂全矣若老莊所謂雖好而<lb/>
　不全也蓋自相徃來觀之射郷之禮仁矣自不相謁<lb/>
<pb n="12a"/>
　請觀之食饗之禮仁矣<lb/>
子曰明乎郊社之義嘗禘之禮治國其如指諸掌而已<lb/>
乎是故以之居處有禮故長幼辨也以之閨門之内有<lb/>
禮故三族和也以之朝廷有禮故官爵序也以之田獵<lb/>
有禮故戎事閑也以之軍旅有禮故武功成也是故宫<lb/>
室得其度量鼎得其象味得其時樂得其節車得其式<lb/>
鬼神得其饗喪紀得其哀辨説得其黨官得其體政事<lb/>
得其施加於身而錯於前凡衆之動得其冝<lb/>
<pb n="12b"/>
　鄭氏曰治國指諸掌言易知也郊社嘗禘尊卑之事<lb/>
　有治國之象焉辨別也三族父子孫也凡言得者得<lb/>
　法於禮也量豆區斗斛也味酸苦之屬也四時有所<lb/>
　多及獻所冝也式謂載也所載有尊卑辨禮之說謂<lb/>
　禮樂之官敎學者黨類也體尊卑異而合同<lb/>
　孔氏曰前經明郊社等禮各有所因故此經廣明郊<lb/>
　社嘗禘明而用之則有功又廣明諸禮所用有功諸<lb/>
　事各得其所郊社祭天地嘗禘祭宗廟皆是事之難<lb/>
<pb n="13a"/>
　者能明其理則治國甚易了也三族族屬也鄭註昬<lb/>
　禮三族謂父昆弟已昆弟子昆弟與此不同者彼謂<lb/>
　請期恐有期喪廢昬故不同也宫室得其度謂制度<lb/>
　髙下大小得禮之度數量鼎得其象象謂法象言斛<lb/>
　斗之量三牲之鼎各得其禮之法象故易繫辭云以<lb/>
　制器者尚其象案春秋左氏昭三年𫝊云齊舊四量<lb/>
　四升為豆各自其四以登於釡註云四豆為區四區<lb/>
　為釡又律厯志云十升為斗十斗為斛味得其時周<lb/>
<pb n="13b"/>
　禮食醫春多酸夏多苦秋多辛冬多鹹又獸人冬<lb/>
　獻狼夏獻麋是也樂得其節謂樂曲之節車得其式<lb/>
　言所乘之車各得其所載之尊卑鬼神得其饗謂天<lb/>
　神人鬼各得其饗食也喪紀謂五服親疏各得其哀<lb/>
　情也辨說謂分辨論說詩書禮樂之等各得其黨類<lb/>
　不乖事之義理官得其體謂設官分職各得其尊卑<lb/>
　之體猶若長官與屬官亦尊卑異而共掌一事政事<lb/>
　言布政治事各得所施之處加於身而錯於前凡衆<lb/>
<pb n="14a"/>
　之動得其冝合結用禮之功也錯置也衆謂萬事也<lb/>
　以禮加身而錯之於前萬事動用皆得其所冝也<lb/>
　横渠張氏曰知禘嘗之禮郊社之義治國如置諸掌<lb/>
　經不正則於此必致疑不知所以為大若虚器然茍<lb/>
　能體經自然皆知是實學若觀於郷必親行之乃知<lb/>
　王道之易以為實<lb/>
　嚴陵方氏曰郊社嘗禘莫非道也茍明乎道矣則治<lb/>
　國之理灼然可見如指諸掌豈為過哉居言其常居<lb/>
<pb n="14b"/>
　處言其暫處田以所取之利言之獵以所獲之物言<lb/>
　之室有奥阼席有上下所謂居處有禮也故長幼辨<lb/>
　父父子子兄兄弟弟夫夫婦婦所謂閨門有禮也故<lb/>
　三族和設官分職列爵分土所謂朝廷有禮也故官<lb/>
　爵序春蒐夏苗秋獮冬狩所謂田獵有禮也故戎事<lb/>
　閑進退有度左右有局所謂軍旅有禮也故武功成<lb/>
　或曰戎事或曰武功何也以器言則曰戎以道言則<lb/>
　曰武器之所用者小而道之所致者大故於事則曰<lb/>
<pb n="15a"/>
　戎於功則曰武戎事閑然後武功成固其序也然月<lb/>
　令言兵戎不起者對兵言之則為事對武言之亦器<lb/>
　而已戎事閑於無事之時故於田獵言之武功成於<lb/>
　尚功之日故於軍旅言之此小大之别也所謂閑者<lb/>
　習也所謂三族者以易家人言之故知其為父子兄<lb/>
　弟夫婦父子合尊卑而為族兄弟合長幼而為族夫<lb/>
　婦合内外而為族合是三者皆有相與禦侮之道故<lb/>
　也鄭氏釋經與小宗伯皆以為父子孫釋士昬禮又<lb/>
<pb n="15b"/>
　以為三者之昆弟釋莊子者又以為父母妻子族皆<lb/>
　失之矣宫室若魯莊公之丹楹刻桷臧文仲之山節<lb/>
　藻梲蓋失其度故也量左為升以象陽之所升右為<lb/>
　合以象隂之所合仰者為斛以象顯而有所承覆者<lb/>
　為斗以象隠而有所庇外圜其形動以天也外方其<lb/>
　行靜以地也鼎口在上以象有所受乎上足在下以<lb/>
　象有所立乎下大者為鼐揜者為鼒足竒其數㕘乎<lb/>
　天也耳偶其數兩乎地也易曰以制器者尚其象蓋<lb/>
<pb n="16a"/>
　謂是矣然其器疏以達者所以象春其器高以粗者<lb/>
　所以象夏㢘以深之象秋閎以奄之象冬器固無適<lb/>
　而非象也止以量鼎為言者蓋量為器之大者鼎為<lb/>
　器之重者大者重者得其象則小者輕者從可知陽<lb/>
　而不散隂而不宻剛氣不怒柔氣不懾所謂樂得其<lb/>
　節也車得其式者作之乗之皆得其式也有六等之<lb/>
　數此作車之得其式也辨五路之用此乗車之得其<lb/>
　式也式者用節之謂也鬼神得其饗者若天神皆降<lb/>
<pb n="16b"/>
　地示皆出可得而禮是矣喪紀得其哀者或𤼵於容<lb/>
　體或𤼵於聲音或𤼵於言語飲食或𤼵於居處衣服<lb/>
　而各得其哀也辨說得其黨若在官言官在府言府<lb/>
　在庫言庫在朝言朝之類是矣官得其體者若天官<lb/>
　掌邦治地官掌邦敎春官掌邦禮夏官掌邦政之類<lb/>
　各得其體是矣政事得其施者若施典于邦國施則<lb/>
　于都鄙施法于官府之類各有所施是矣自宫室得<lb/>
　其度而下皆以本於禮故能各有所得焉加於身則<lb/>
<pb n="17a"/>
　以禮加於身也錯於前則以禮錯於前也無所不用<lb/>
　禮故動皆得其冝也所謂凡衆者衆則不一凡則總<lb/>
　而一之之詞也<lb/>
　馬氏曰郊社所以事天地而義藏於其中嘗禘所以<lb/>
　事宗廟而禮陳於其外因義以設禮因禮以考義神<lb/>
　而明之存乎人則治國其如示諸掌乎推而通之以<lb/>
　至於加於身而錯於前凡衆之動無不得其冝也<lb/>
　石林葉氏曰人莫不有所居凡所遇之地與所安之<lb/>
<pb n="17b"/>
　地皆居處也其禮義於閨門故尚齒則言長幼尚親<lb/>
　則言三族見於戰伐攻取所謂軍旅也其禮義於田<lb/>
　獵故習其坐作進退則言戎事獻俘執馘則曰武功<lb/>
　至於朝廷則序爵下賢之地止於官爵序而已矣宫<lb/>
　室者居其身也有所居而不可無所養故量鼎與味<lb/>
　養其身也有其養不可無所安故樂安其心車安其<lb/>
　行也自宫室而車安其行則奉身者已備故幽而事<lb/>
　鬼神饗則受福明而治喪紀哀不滅性出而從辨說<lb/>
<pb n="18a"/>
　則不失人以至居官則不失為政之體政事則不失<lb/>
　先後之施舉而措之衆動無不當於理亦禮之達者<lb/>
　歟<lb/>
　長樂陳氏曰禮樂之於天下未嘗不相為終始故禮<lb/>
　得樂然後和樂得禮然後節故孔子曰樂也者節也<lb/>
　樂得其節則政事得其施樂失其節則政事失其施<lb/>
　是聲音之道未嘗不與政通也故審聲以知音審音<lb/>
　以知樂審樂以知政舎君子何以哉<lb/>
<pb n="18b"/>
　山隂陸氏曰車得其式若式商容之閭之類辨說得<lb/>
　其黨茍非真質雖有妙斵無所施焉官得其體若宰<lb/>
　相不親小事之類政事得其施若上先下後之類<lb/>
子曰禮者何也即事之治也君子有其事必有其治治<lb/>
國而無禮譬猶瞽之無相與倀倀乎其何之譬如終夜<lb/>
有求於幽室之中非燭何見若無禮則手足無所錯耳<lb/>
目無所加進退揖譲無所制是故以之居處長幼失其<lb/>
别閨門三族失其和朝廷官爵失其序田獵戎事失其<lb/>
<pb n="19a"/>
䇿軍旅武功失其制宫室失其度量鼎失其象味失其<lb/>
時樂失其節車失其式鬼神失其饗喪紀失其哀辨說<lb/>
失其黨官失其體政事失其施加於身而錯於前凡衆<lb/>
之動失其冝如此則無以祖洽於衆也<lb/>
　鄭氏曰凡言失者無禮故也策謀也祖始也洽合也<lb/>
　言失禮無以為衆倡始無以合和衆<lb/>
　孔氏曰前經明諸事得禮則有其功此經明諸事失<lb/>
　禮則其事有害夫子更自設問云禮者何也即事之<lb/>
<pb n="19b"/>
　治言萬物之治皆由禮瞽謂無目相謂扶相言治國<lb/>
　無禮譬猶瞽者無人扶相倀倀乎何所之適以之居<lb/>
　處以下皆謂無禮有失飜前經得禮之事別即辨也<lb/>
　前云閑戎事失其謀則不能閑暇也武功前云成由<lb/>
　不成故失其制也失施若春行夏令之屬每事如此<lb/>
　則為君上失德不可為衆人倡始而使和合者也<lb/>
　嚴陵方氏曰即者取之以為己之謂也取是事而治<lb/>
　之以是禮故曰即事之治以譬瞽之相幽室之燭焉<lb/>
<pb n="20a"/>
　相者相步也倀倀者無所如之貌也手足在下故以<lb/>
　錯言之耳目在上故以加言之進退揖譲不可過故<lb/>
　以制言之祖言有所繼洽言有所和經曰禮為可繼<lb/>
　也易曰嘉㑹足以合禮<lb/>
　山陰陸氏曰耳目無所加不知所以給視聽也祖洽<lb/>
　於衆祖謂如祖迎之祖無以祖洽猶言無以合離於<lb/>
　衆<lb/>
子曰慎聽之女三人者吾語女禮猶有九焉大饗有四<lb/>
<pb n="20b"/>
焉茍知此矣雖在畎畝之中事之聖人已兩君相見揖<lb/>
譲而入門入門而縣興揖譲而升堂升堂而樂闋下管<lb/>
象武夏籥序興陳其薦俎序其禮樂備其百官如此而<lb/>
后君子知仁焉行中規還中矩和鸞中采齊客出以雍<lb/>
徹以振羽是故君子無物而不在禮矣入門而金作示<lb/>
情也升歌清廟示德也下而管象示事也是故古之君<lb/>
子不必親相與言也以禮樂相示而已<lb/>
　鄭氏曰猶有九焉吾所欲語女餘有九也但大饗有<lb/>
<pb n="21a"/>
　四大饗謂饗諸侯来朝者也四者謂金再作升歌清<lb/>
　廟下管象也事之謂立置於位也聖人已者是聖人<lb/>
　也縣興金作也金再作者獻主君又作也下謂堂下<lb/>
　也象武武舞也夏籥文舞也序更也堂下吹管舞文<lb/>
　武之樂更起也知仁焉知禮樂所存也采齊雍振羽<lb/>
　皆樂章也振羽振鷺及雍金作示情也賔主人各以<lb/>
　情相示也金性内明象人情也示德相示以德也清<lb/>
　廟頌文王之德示事相示以事也武象武王之大事<lb/>
<pb n="21b"/>
　也<lb/>
　孔氏曰前經子游問禮孔子特為説之自此以下孔<lb/>
　子總為三人說禮之大意但於禮之内大饗為重故<lb/>
　此經特明之言上經所説禮外猶有九事九事之中<lb/>
　兩君相見大饗有四四者謂賔初入門而縣興揖譲<lb/>
　而升堂主人獻賔賔飲訖而樂闋一也賔酢主人金<lb/>
　奏再作主人飲畢而樂闋二也至工入升歌清廟三<lb/>
　也歌畢堂下管象武四也誠能知此四事其身雖在<lb/>
<pb n="22a"/>
　畎畝之中衆人奉而事之立置於位戴以為君則是<lb/>
　聖人也縣興謂鐘磬興而動作謂金奏作也下管象<lb/>
　武之上少升歌清廟一句下文旣詳故略之夏籥序<lb/>
　興謂初時管中吹象武之曲已後與夏籥文舞次序<lb/>
　更逓而興故鄭云舞文武之樂更起也於是陳列薦<lb/>
　俎次序禮樂備其百官此重賛揚在上之事君子見<lb/>
　上大饗四焉知禮樂所存在也行中規至徹以振羽<lb/>
　五事通前四事為九也前四事義廣意深故特明於<lb/>
<pb n="22b"/>
　上五事周旋揖譲其理淺露故別於下行中規謂曲<lb/>
　行配前為五還中矩謂方行通前為六和鸞中采齊<lb/>
　采齊樂章名謂出門迎賔和鸞之聲中采齊之曲通<lb/>
　前為七客出以雍雍詩篇名言客出時歌雍以送之<lb/>
　通前為八徹以振羽振羽樂章名言禮畢徹器歌振<lb/>
　鷺通前為九無物不在禮言萬事皆在於禮也入門<lb/>
　而金作覆上縣興之文主人獻賔而作金是主人示<lb/>
　賓以恩情賔酢主人而作金是賔示主人以敬情是<lb/>
<pb n="23a"/>
　示情也升歌清廟亦覆說上文上文不載頌文王之<lb/>
　德故云示德也下而管象覆釋前文下管象武也象<lb/>
　謂武王伐紂之樂示王業之大事也古之君子相朝<lb/>
　㑹不必親自以事相與丁寧而言但以禮樂㣲相示<lb/>
　語依違而已案盧氏曰大饗有九者揖譲入門一也<lb/>
　入門縣興二也揖譲升堂三也升堂樂闋四也下管<lb/>
　象武五也夏籥序興六也陳其薦俎七也序其禮樂<lb/>
　八也備其百官九也王氏曰大饗九者揖譲入門<lb/>
<pb n="23b"/>
　至升堂一也升堂樂闋二也下管象武夏籥序興三<lb/>
　也陳其薦俎序其禮樂備其百官四也下五事與鄭<lb/>
　同<lb/>
　嚴陵方氏曰九禮大饗之所兼有然此止言有四何<lb/>
　也蓋四者之禮饗之大者然後有之苟知此矣雖在<lb/>
　畎畝之中事之聖人已者蓋知此則知禮樂之情者<lb/>
　也知禮樂之情者能作作者之謂聖故雖在畎畝之<lb/>
　中人之所事必以聖人事之也兩君相見其禮所以<lb/>
<pb n="24a"/>
　為大者若以饗禮養老之饗與春饗孤子之饗則其<lb/>
　禮為小故也亦見大饗不問卜解揖譲而入門者接<lb/>
　之以禮也入門而縣興者接之以樂也縣謂軒縣也<lb/>
　揖譲而升堂升堂而樂闋者即郊特牲所謂卒爵而<lb/>
　樂闋是也蓋升堂所以受爵也卒爵則升堂可知其<lb/>
　言亦互相備也象即詩所謂象舞也武即詩所謂大<lb/>
　武也並見明堂位解夏即明堂位所謂大夏也以文<lb/>
　舞必執羽籥故謂之夏籥此止言籥者主律言之故<lb/>
<pb n="24b"/>
　也後言升歌清廟而此不言者以升堂見之故也此<lb/>
　言夏籥序興而後不言者以管象見之故也蓋升堂<lb/>
　則升歌可知管象以示事夏籥亦以示事而已且象<lb/>
　武者文武之樂夏籥者夏禹之樂先時王之樂而後<lb/>
　及於先王之樂則自近以及遠不失其序故特曰序<lb/>
　興也俎以薦牲體於上故謂之薦序其禮樂備其百<lb/>
　官以見其有加而無已有隆而無殺也如此而後君<lb/>
　子知仁者孔子曰人而不仁如禮何人而不仁如樂<lb/>
<pb n="25a"/>
　何非謂是歟行中規者謂趨前而行也還中矩者謂<lb/>
　轉後而還也趨前則疾疾或失於不曲故欲中規中<lb/>
　規則圜而曲矣轉後則緩緩或失於不直故欲中矩<lb/>
　中矩則方而直矣與玉藻言周旋中規折還中矩文<lb/>
　雖同而意則異焉且行有動意圜者同故中規還有<lb/>
　止意方者止故中矩也和鸞中采齊言聲之所中如<lb/>
　此並見玉藻解主人肅客客出以雍則客之出也猶<lb/>
　歌以雍焉且見客之能雍非特於來時而已振鷺詩<lb/>
<pb n="25b"/>
　曰在彼無惡在此無斁徹以振羽則於器之徹也猶<lb/>
　歌以振羽焉且見主之無斁非特於在此之時而已<lb/>
　且雝禘大祖之詩也其用為大故歌之以送客焉振<lb/>
　鷺助祭之詩也其用為小故歌之以徹器而已此重<lb/>
　輕之别也二詩本以禘大祖與助祭而又用之於此<lb/>
　者猶之鹿鳴本以燕羣臣而又用之於郷飲酒也然<lb/>
　論語言以雍徹其用與此不同又何也蓋彼所言者<lb/>
　天子饗神之事此所言者諸侯饗賔之事故諸侯所<lb/>
<pb n="26a"/>
　用之大者天子止用之於小焉此所以不同入門而<lb/>
　金作示情也與禮器言金次之見情同義升歌清廟<lb/>
　下而管象與明堂位所言同義示情者欲賔主以情<lb/>
　相接也示德者欲賔主以德相譲也示事者欲賔主<lb/>
　以事相成也夫始相見彼此之情慮難以通故金作<lb/>
　於入門之時以示之示其情矣又不可不將之以德<lb/>
　故升歌清廟以示之示其德矣又不可不輔之以事<lb/>
　故下而管象以示之若是則目擊而道存聲不容而<lb/>
<pb n="26b"/>
　黙喻矣故曰古之君子不必親相與言也以禮樂相<lb/>
　示而已所謂九禮者揖譲而入門入門而縣興一也<lb/>
　揖譲而升堂升堂而樂闋二也餘同王肅<lb/>
　延平周氏曰揖譲而入門則復揖譲而升堂入門而<lb/>
　縣興則升堂而樂闋何也禮本人之所強故以進為<lb/>
　文而樂本人之所樂故以反為文也樂旣闋矣則堂<lb/>
　下奏象與武象與武旣奏矣則執夏執籥而舞者皆<lb/>
　以序興簡兮之詩先言方將萬舞次言左手執籥右<lb/>
<pb n="27a"/>
　手秉翟其序與此同意如此而后君子知仁者孔子<lb/>
　曰人而不仁如禮何人而不仁如樂何孟子曰仁之<lb/>
　實事親是也義之實從兄是也禮之實節文斯二者<lb/>
　樂之實樂斯二者是禮樂之所以為禮樂者以其仁<lb/>
　也今兩君相見以禮樂為主則又將㳂禮樂以知仁<lb/>
　也金主義而兩君相見其情亦主乎義故入門而金<lb/>
　作示禮也升歌清廟示其德之能秉於天子也故詩<lb/>
　謂秉文之德下而管象示其事之可致於禎祥也故<lb/>
<pb n="27b"/>
　詩謂維周之楨古之君子所以不必親相與言而其<lb/>
　意自傳者以禮樂相示而已<lb/>
　山隂陸氏曰一清廟二象三雍四振羽五肆夏六采<lb/>
　齊七武八夏九籥此無肆夏而知其然者以言行中<lb/>
　規還中矩而玉藻行以肆夏知之也熊氏云勺籥也<lb/>
　則籥蓋舞勺武武也籥文也夏文武之中也大饗有<lb/>
　四者一清廟二象三雍四振羽蓋唯魯與二王之後<lb/>
　大饗而後有之故其言如此據文王世子天子視學<lb/>
<pb n="28a"/>
　登歌清廟下管象舞大武祭統大嘗禘升歌清廟下<lb/>
　管象朱干玉戚以舞大武八佾以舞大夏此天子之<lb/>
　樂也然則燕禮升歌鹿鳴避清廟下管新宫避象苟<lb/>
　知此矣雖在畎畝之中事之聖人已言聖人逺乎哉<lb/>
　在乎鐘鼔管絃動容之間而己入門而縣興升堂而<lb/>
　樂闋者春秋傳曰金奏肆夏之三工歌文王之三縣<lb/>
　興是也升歌下管當此節今言管不可歌略二雅也<lb/>
　據象武頌也以雍以振羽頌也升歌清廟頌也下管<lb/>
<pb n="28b"/>
　象武夏籥序興者言下而象武興夏籥序興知然者<lb/>
　以下而管象知之也此兩君相見之樂也據此諸侯<lb/>
　蓋下管象舞大武大夏而已燕禮曰下管新宫若舞<lb/>
　則勺此大夫下管新宫舞勺而已傳曰萬入去籥若<lb/>
　魯用王禮則以朱干玉戚冕而舞大武八佾以舞大<lb/>
　夏故曰朱干設錫冕而舞大武諸侯之僭禮也唯天<lb/>
　子以六樂六舞大合樂耳客出以雍徹以振羽者客<lb/>
　出以雍徹亦或以振羽詩曰振鷺于飛于彼西雍則<lb/>
<pb n="29a"/>
　振羽固振鷺也下而管象示事者象維清之詩也其<lb/>
　詩曰維清緝熈文王之典文王聖之清者也清廟神<lb/>
　靈在焉維清其緒餘也一則升歌一則下管以此<lb/>
　石林葉氏曰古之所謂聖人者非有閒於畎畝之中<lb/>
　要其德大而能化則雖在下亦元聖素王之事也金<lb/>
　石之為物叩之則應非有隠情也故入門則先鳴鐘<lb/>
　磬旣升堂聞鐘磬情已見矣故升歌清廟文王之詩<lb/>
　始受命者也則在堂上大武武王之樂終受命者也<lb/>
<pb n="29b"/>
　則在堂下武舞而用干戚則武而已不可以無文故<lb/>
　夏籥文舞則興於堂序禮備而樂舉矣然後牢牲饔<lb/>
　餼以薦諸俎擯介詔相以備百官歡然有恩以相接<lb/>
　也故君子知仁焉蓋仁以禮立禮行於燕則旣醉以<lb/>
　酒旣飽以德禮行於饗則酒清而不敢飲肉乾而不<lb/>
　敢食醉酒飽德者示慈惠也不敢飲食者訓恭儉也<lb/>
　恭儉慈惠皆為之别而百官以備饗禮以終故行則<lb/>
　圜而中規方而中矩不失容也升車而出則和鸞中<lb/>
<pb n="30a"/>
　采齊者不失節也旣出而歌雍詩以送之者不失儀<lb/>
　也已事而後歌振鷺以徹之者言其以禮終也蓋雍<lb/>
　禘大祖振鷺二王之後來助祭皆大饗先王之時之<lb/>
　詩也以饗先王之詩而歌於饗諸侯之際則其訓恭<lb/>
　儉者可知己<lb/>
　慈湖楊氏曰孔子曰入門而金作示情也然則懸興<lb/>
　而金作鏗然而鳴即吾之情也可以言為也又曰升<lb/>
　歌清廟示德也然則人聲由中而𤼵文德由中而暢<lb/>
<pb n="30b"/>
　即吾之德也何以言為也又曰下而管象示事也然<lb/>
　則堂下管籥武舞文舞次序而興又即吾之事也何<lb/>
　必身親之也渾然天地萬物皆吾之體也純然宫商<lb/>
　節奏皆吾之用也薦俎非外百官非彼行非行夫孰<lb/>
　知其所以行而自中規還非還夫孰知其所以還而<lb/>
　自中矩和鸞車之和鸞也而即吾之中采齊也客出<lb/>
　以雍其徹也以振羽莊敬和樂之妙又何其始始終<lb/>
　終而不可致詰也畎畝之中無兩君相見之禮也而<lb/>
<pb n="31a"/>
　即兩君相見之禮也無金聲之樂也而即金聲之樂<lb/>
　也無管象夏籥也而管象夏籥之音舞未嘗不日奏<lb/>
　于前而昧者不見不聞也耒耜之器耕藝之勤良禾<lb/>
　之欣榮耘耔之仁兩目散日月之明四體運天地之<lb/>
　神步中鸞和之節聲諧韶濩之音此豈說合而强同<lb/>
　之哉黙而識之當自知自信也<lb/>
　長樂陳氏曰晉饗穆叔歌文王之詩穆叔以文王為<lb/>
　兩君相見之樂則諸侯相見歌文王而不可清廟也<lb/>
<pb n="31b"/>
　孔子謂諸侯相見歌清廟者蓋二王後諸侯之長禮<lb/>
　然也<hi>禮書</hi>　又樂書曰大饗之禮兩國之君相見不<lb/>
　必親相與言也以禮樂相示而已揖遜而入門禮也<lb/>
　入門而縣興樂也揖遜而升堂禮也升堂而樂闋樂<lb/>
　也下管象武夏籥序興樂也陳其薦俎備其百官禮<lb/>
　也禮見於揖遜而為仁之容樂見於興闋而為仁之<lb/>
　聲大饗所以仁賔客者也接以禮者必樂之以樂樂<lb/>
　以樂者必節之以禮苟明乎此而後君子知仁焉至<lb/>
<pb n="32a"/>
　於行中規還中矩則饗禮之末儀也和鸞中采齊客<lb/>
　出以雍徹以振羽則饗樂之末節也然則諸侯相見<lb/>
　之禮得用王者清廟象武之樂何耶曰諸侯具王者<lb/>
　之體而微者也斯須之饗用王事之樂傳曰禮盛可<lb/>
　以進取者此也書曰羽畎夏翟詩曰左手執籥右手<lb/>
　秉翟周官有羽籥之舞言籥則知夏之為翟矣翟雉<lb/>
　五色備為夏言夏籥序興則羽籥之舞以序而興所<lb/>
　謂興羽籥是也以夏籥為羽籥之文舞則武為干戚<lb/>
<pb n="32b"/>
　之武舞矣先武舞後文舞者周家以武勝敵以文守<lb/>
　成之序也<lb/>
　金華應氏曰聖人與學者閒燕之時從容講論俾以<lb/>
　禮周流固欲期於有用也顧出處難必於我用世亦<lb/>
　誠未易姑處畎畝之中聽其用舎然苟知此禮而從<lb/>
　事焉則亦可進於聖人之域矣此篇言仁者凡三語<lb/>
　子貢曰給奪慈仁以其辨給而或傷於仁也告言游<lb/>
　曰郊社之禮者所以為仁以其習於威儀而未深體<lb/>
<pb n="33a"/>
　夫仁也告子張曰如此而後君子知仁以其堂堂而<lb/>
　難與並為仁也各因其病而藥之使於禮而知其仁<lb/>
　則其悟入益深而不專以虚文為禮矣<lb/>
子曰禮也者理也樂也者節也君子無理不動無節不<lb/>
作不能詩於禮繆不能樂於禮素薄於德於禮虚<lb/>
　鄭氏曰繆誤也素猶質也歌詩所以通禮意也作樂<lb/>
　所以同成禮文也崇德所以實禮行也王制曰樂正<lb/>
　崇四術立四敎順先王詩書禮樂以造士春秋敎以<lb/>
<pb n="33b"/>
　禮樂冬夏教以詩書王太子王子羣后之大子卿大<lb/>
　夫元士之適子國之俊選皆造焉則古之人皆知諸<lb/>
　侯之禮樂<lb/>
　孔氏曰以前經大饗有禮樂之事故此申明禮樂之<lb/>
　義禮者使萬事合於道理樂者使萬事得其節制詩<lb/>
　能通達情意則行禮審正若不能習詩則情意隔絶<lb/>
　於禮錯繆樂有音聲綴兆文飾於禮若不能習樂則<lb/>
　於禮樸素内心厚於德則外充實若内德淺薄則外<lb/>
<pb n="34a"/>
　禮空虚此經雖禮樂並陳德是百行之本樂是禮中<lb/>
　之别故明禮須詩樂及德乃為善也註引王制明上<lb/>
　從天子下至俊選皆湏禮樂而成證君子無理不動<lb/>
　無節不作也以前經是諸侯禮樂之事故鄭註知此<lb/>
　是申說前經也<lb/>
　長樂陳氏曰禮繁則亂非所以為理也樂勝則流非<lb/>
　所以為節也故曰禮也者理也樂也者節也君子循<lb/>
　理而動無動而非中也應節而作無節而非和也故<lb/>
<pb n="34b"/>
　曰君子無理不動無節不作一動一作而禮樂存焉<lb/>
　豈小人所能與哉蓋詩出於人情禮縁人情而為之<lb/>
　節文則興於詩者未有不及於禮故不能詩於禮必<lb/>
　失之無序能無繆乎樂不徒作必有禮焉則知樂者<lb/>
　未有不幾於禮故不能樂於禮必失之無文能無素<lb/>
　乎人而無德焉以為禮則道以德者未有不齊以禮<lb/>
　故薄於德於禮必失之無實能無虚乎人之於詩樂<lb/>
　有能有不能其於德則足乎已無待於外非有能有<lb/>
<pb n="35a"/>
　不能也特所得有厚薄而已<lb/>
　金華應氏曰禮非樂以𤼵越則如采色之素而無飾<lb/>
　樂非禮為之質幹則如支體之偏而不全<lb/>
　嚴陵方氏曰唯君子能樂循理故無理不動唯君子<lb/>
　能不踰節故無節不作理以道言也故曰動節以事<lb/>
　言也故曰作<lb/>
　馬氏曰詩禮有相通之理不能詩則不知禮之意故<lb/>
　於禮繆樂者禮之華禮者樂之實不能樂則不能成<lb/>
<pb n="35b"/>
　禮之文故於禮素樂者得於中所謂文也得於中者<lb/>
　薄則其𤼵於外者有時而涸矣故於禮虚<lb/>
　山隂陸氏曰詩與禮不同禮嚴而詩寛若禮好色則<lb/>
　禁怨瀆則禁詩不禁好色而禁人之淫不禁怨瀆而<lb/>
　禁人之亂司馬遷曰國風好色而不淫小雅怨瀆而<lb/>
　不亂是也故孟子以詩濟禮而後不繆詩曰逺送于<lb/>
　野逺送過禮也而詩不禁方是時苟以為非禮可謂<lb/>
　繆矣據禮婦人送逆不出門薄於德於禮虚王文公<lb/>
<pb n="36a"/>
　曰肉以骨為體禮以德為體<lb/>
　慶源輔氏曰動則為禮作則為樂禮縁人情故通於<lb/>
　詩有其序故成於樂𤼵於心故根於德<lb/>
子曰制度在禮文為在禮行之其在人乎<lb/>
　鄭氏曰文為文章所為<lb/>
　孔氏曰此經明行禮在人<lb/>
　嚴陵方氏曰中庸曰禮儀三百威儀三千待其人然<lb/>
　後行其言正與此合<lb/>
<pb n="36b"/>
　馬氏曰制度者文為之體文為者制度之用簠簋俎<lb/>
　豆所謂制度也升降上下所謂文為也制度文為皆<lb/>
　禮之法也徒法不能自行故行之在人<lb/>
　山隂陸氏曰制度在禮凡以為節不豐不殺是也文<lb/>
　為在禮凡以為文不華不俚是也易曰神而明之存<lb/>
　乎其人<lb/>
　長樂陳氏曰樂之於天下稽之度數莫不有制度求<lb/>
　之情文莫不有文為制度文為雖同出於樂要其所<lb/>
<pb n="37a"/>
　以制度文為實在禮焉推而行之其不在人乎由是<lb/>
　觀之凡禮樂之道未嘗不相為表裏一人而兼禮樂<lb/>
　者其古有德之成人歟<hi>樂書</hi>
　延平周氏曰文言也為行也<lb/>
　慶源輔氏曰行禮雖在人而所謂人者必興於詩成<lb/>
　於樂厚於德然後可不然非所謂其人也<lb/>
子貢越席而對曰敢問䕫其窮與子曰古之人與古之<lb/>
人也達於禮而不達於樂謂之素達於樂而不達於禮<lb/>
<pb n="37b"/>
謂之偏夫䕫達於樂而不達於禮是以傳於此名也古<lb/>
之人也<lb/>
　鄭氏曰䕫其窮與見其不達於禮素與偏俱不備耳<lb/>
　孔氏曰前經孔子稱唯人能行禮子貢唯聞䕫善樂<lb/>
　不聞䕫達禮故越席而問䕫於禮其亦窮與孔子言<lb/>
　今人解樂為全不知禮䕫是古之人與禮非全不知<lb/>
　也素謂樸素偏謂不備具皆不得為窮䕫禮樂兼有<lb/>
　但特通達於樂不甚通達於禮是以賢名流傳後世<lb/>
<pb n="38a"/>
　若全不解禮何以𫝊於此名更重美䕫云是古之人<lb/>
　與今之人别也虞書舜命伯夷典朕三禮伯夷譲䕫<lb/>
　是䕫知禮也<lb/>
　長樂陳氏曰素與偏者知其數而不知其義之謂也<lb/>
　若周之大司徒以郷三物敎萬民而賔興之則其六<lb/>
　鄉之民莫非達乎禮樂之義者也而況虞舜之庭而<lb/>
　有不達乎其義者哉故曰古之人也言四代之臣無<lb/>
　素於偏者適以其官傳名後世而不達乎其職外之<lb/>
<pb n="38b"/>
　所能其可謂之窮乎<lb/>
　嚴陵方氏曰有所屈之謂窮無所蔽之謂達前經所<lb/>
　謂不能樂於禮素者不達樂也樂記所謂禮粗則偏<lb/>
　者不達禮也傳此名者傳樂名也若倉頡之於書后<lb/>
　稷之於稼<lb/>
　馬氏曰古之人與疑之之辭也古之人也審之之辭<lb/>
　也樂以禮為實禮以樂為華素者質而無文之辭也<lb/>
　禮者體也一體不備謂之不成人偏者有所未備之<lb/>
<pb n="39a"/>
　辭也傳於此名以言其聞望施於後世也䕫謂之偏<lb/>
　可也謂之窮不可也言傳於此名者而卒之以古之<lb/>
　人者亦以其世之逺而疑其傳之者妄也<lb/>
　山隂陸氏曰古之人不朽者也言䕫特以樂傳爾荀<lb/>
　子曰好樂者衆矣而䕫獨傳者一也<lb/>
　石林葉氏曰禮以致中樂以致和中則無所偏倚和<lb/>
　則不執一也素止於一色故達禮而不達樂則為素<lb/>
　偏而不中故達樂而不達禮則為偏舜之命䕫典樂<lb/>
<pb n="39b"/>
　非謂其不達禮命伯夷典禮非謂其不達樂蓋人之<lb/>
　於道術各致其一而精者則有矣故舜之命官因其<lb/>
　精而任之也謂䕫不達於禮而為窮則伯夷亦不達<lb/>
　於樂矣為舜之臣止於九官必皆達於此而窮於彼<lb/>
　亦何以勝任乎傳曰知樂則幾於禮禮樂之情其相<lb/>
　通如此而謂達於此而窮於彼固非也<lb/>
　長樂陳氏曰禮樂之道未嘗不相為表裏一人而兼<lb/>
　禮樂者其古有德之成人歟語曰文之以禮樂亦可<lb/>
<pb n="40a"/>
　以為成人矣蓋達於禮不達於樂是直有質而無文<lb/>
　以飾之也君子謂之素達於樂不達於禮是失之沈<lb/>
　湎而無禮以正之也君子謂之偏䕫雖達於樂而不<lb/>
　達於禮非不知制度文為也謂之偏可矣謂之窮可<lb/>
　歟觀䕫敎胄子以直寛剛簡之德達之以温柔戒之<lb/>
　以無虚無傲則以禮樂敎和亦不過如此子貢以為<lb/>
　窮惡可哉<lb/>
　慶源輔氏曰達如君子上達之達謂窮盡其義而無<lb/>
<pb n="40b"/>
　不至也<lb/>
子張問政子曰師乎前吾語女乎君子明於禮樂舉而<lb/>
錯之而已子張復問子曰師爾以為必鋪几筵升降酌<lb/>
獻酬酢然後謂之禮乎爾以為必行綴兆興羽籥作鐘<lb/>
鼓然後謂之樂乎言而履之禮也行而樂之樂也君子<lb/>
力此二者以南面而立夫是以天下太平也諸侯朝萬<lb/>
物服體而百官莫敢不承事矣禮之所興衆之所治也<lb/>
禮之所廢衆之所亂也目巧之室則有奥阼席則有上<lb/>
<pb n="41a"/>
下車則有左右行則有隨立則有序古之義也室而無<lb/>
奥阼則亂於堂室也席而無上下則亂於席上也車而<lb/>
無左右則亂於車也行而無隨則亂於塗也立而無序<lb/>
則亂於位也昔聖帝明王諸侯辨貴賤長幼逺近男女<lb/>
外内莫敢相踰越皆由此塗出也三子者旣得聞此言<lb/>
也於夫子昭然若𤼵矇矣<lb/>
　鄭氏曰錯猶施行也言禮樂足以為政也衆之所治<lb/>
　衆之所以治也衆之所亂衆之所以亂也目巧謂但<lb/>
<pb n="41b"/>
　用巧目善意作室不由法度猶有奥阼賔主之處也<lb/>
　自目巧以下古今常事不可廢改昭然若𤼵矇乃曉<lb/>
　禮樂不可廢改之意也<lb/>
　孔氏曰力謂勉力萬物服體服謂屈服體謂形體言<lb/>
　飛走動植來為瑞應也目巧言但用目準視巧思也<lb/>
　古之義也者自古以来禮樂之意也由此塗出者言<lb/>
　能使貴賤長幼男女殊别外内莫敢踰越者皆由此<lb/>
　禮樂之道而出也爾雅云西南隅謂之奥奥之外有<lb/>
<pb n="42a"/>
　賔位東階謂之阼故鄭云賔主之處<lb/>
　嚴陵方氏曰舉錯與樂記所言同義蓋明於禮樂之<lb/>
　道然後能舉而錯之於政也夫禮足以正人之身於<lb/>
　外樂足以正人之心於内政者正也子張問政孔子<lb/>
　以是荅之論語曰禮云禮云玉帛云乎哉樂云樂云<lb/>
　鍾鼓云乎哉故此以不必鋪几筵之類然後為禮行<lb/>
　綴兆之類然後為樂也言而履之所謂踐言是也行<lb/>
　而樂之所謂安行是也力此二者謂力行此禮樂而<lb/>
<pb n="42b"/>
　施於有政也欲施於有政非明於禮樂而又有其位<lb/>
　焉固有所不可故曰以南面而立夫是以天下太平<lb/>
　也萬物者萬事也服體者各服其體而不相侵也諸<lb/>
　侯朝萬物服體百官莫不承事則太平之效也夫禮<lb/>
　者衆之紀紀散而衆亂則衆之治亂係乎禮之興廢<lb/>
　而已作室者工而工有巧巧之運存乎目故曰目巧<lb/>
　之室紂之臣左强誇而目巧者以此隅有奥則尊者<lb/>
　所處而別於卑階有阼則主人所歴而别於賔所謂<lb/>
<pb n="43a"/>
　室有奥阼也席或以南方為上或以西方為上所謂<lb/>
　席有上下也乗車之法君在左勇士在右所謂車有<lb/>
　左右也父之齒隨行五年以長則肩隨之所謂行有<lb/>
　隨也天子南郷而立自公侯而下各有位焉所謂立<lb/>
　有序也然則古人之禮至於如是者豈徒從事於文<lb/>
　為哉亦各有義存焉爾故曰古之義也踰越皆過也<lb/>
　𤼵矇者若目不明為人所𤼵而有所見也<lb/>
　石林葉氏曰莫非政也舉禮樂以錯諸彼為政之大<lb/>
<pb n="43b"/>
　者也然事有緩急而所施有先後故門人問政者衆<lb/>
　矣皆不及於禮樂荅子張以及此豈因其為色莊者<lb/>
　乎禮之數可陳也其義則言而履之也樂之文可設<lb/>
　也其實則行而樂之也子張能莊而不能同言行未<lb/>
　必與禮樂稱也孔子所以及此若夫履其禮而達所<lb/>
　履於天下行其樂而達所樂於天下則功成治定之<lb/>
　時也故南面立而天下太平萬物之在天下凡具倫<lb/>
　理者莫不有禮唯其廢興主乎人則衆所由而治亂<lb/>
<pb n="44a"/>
　也故一室一席一車一行一立而幽明上下皆有所<lb/>
　辨況貴賤長幼逺近之序天理所具有哉<lb/>
　延平周氏曰易曰上天下澤履君子以辨上下定民<lb/>
　志又曰履德之基蓋言禮則以其所履者為主孟子<lb/>
　曰樂者樂斯二者樂則惡可已蓋言樂則以其所樂<lb/>
　者為主室之奥席之上車之左行之前立之東陽也<lb/>
　室有阼席有下車有右行有後立有西隂也隂陽之<lb/>
　辨者古之禮也以為義者禮從冝而起於義者也<lb/>
<pb n="44b"/>
　臨卭宋氏曰語曰禮云禮云玉帛云乎哉樂云樂云<lb/>
　鐘鼔云乎哉與此經相為表裏蓋莫難於言而履之<lb/>
　行而樂之謂其取成於我也莫易於鍾鼔玉帛謂其<lb/>
　取成於物也取成於物若可觀矣而非以致太平之<lb/>
　道必欲致大平非取成於我不能也<lb/>
　<lb/>
　<lb/>
　禮記集說卷一百十九<lb/>
</p>
<p>
</p>
  </div>
</body>
</text>
</TEI>
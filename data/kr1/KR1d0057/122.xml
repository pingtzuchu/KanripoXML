<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百二十二</head>
    <p>
<pb n="1a"/>
欽定四庫全書<lb/>
　禮記集説卷一百二十二　　宋　衞湜　撰<lb/>
子云善則稱人過則稱己則民不爭善則稱人過則稱<lb/>
己則怨益亡詩云爾卜爾筮履無咎言子云善則稱人<lb/>
過則稱己則民讓善詩云考卜惟王度是鎬京惟龜正<lb/>
之武王成之子云善則稱君過則稱己則民作忠君陳<lb/>
曰爾有嘉謀嘉猷入告爾君于内女乃順之于外曰此<lb/>
謀此猷惟我君之徳於乎是惟良顯哉子云善則稱親<lb/>
<pb n="1b"/>
過則稱己則民作孝大誓曰予克紂非予武惟朕文考<lb/>
無罪紂克予非朕文考有罪惟予小子無良<lb/>
　鄭氏曰爾卜爾筮爾女也履禮也言女鄉卜筮然後<lb/>
　與我為禮則無咎惡之言矣言惡在已彼過淺也度<lb/>
　是鎬京度謀也鎬京鎬宫也言武王卜而謀居此鎬<lb/>
　邑龜則出吉兆正之武王築成之此臣歸美於君也<lb/>
　君陳蓋周公之子伯禽弟也名篇在尚書嘉善也猷<lb/>
　道也於乎是惟良顯哉美君之徳也大誓尚書篇名<lb/>
<pb n="2a"/>
　也克勝也非予武非我武功也文考文王也無罪則<lb/>
　言有徳也無良無功善也武王誓衆以伐紂之辭也<lb/>
　孔氏曰此一節論善則稱人過則稱己之事凡三節<lb/>
　上論與凡人次論臣於君下論子於親考卜惟王至<lb/>
　成之此大雅文王有聲之篇言稽考於龜而卜者惟<lb/>
　是武王也歸美他人詩無其證故引此歸美於君以<lb/>
　證之書云周公既没命君陳分正東郊作蔡仲之命<lb/>
　皆是父卒命子故疑周公之子於乎是惟良顯哉歎<lb/>
<pb n="2b"/>
　美君德良善顯明也<lb/>
　嚴陵方氏曰書曰汝惟不矜天下莫與汝爭能汝惟<lb/>
　不伐天下莫與汝爭功善則稱人過則稱己可謂不<lb/>
　矜伐矣故民不爭也汝且能無已矣故怨益亡民作<lb/>
　忠言作而起之也<lb/>
　山隂陸氏曰履無咎言以履易體言雖無咎言要以<lb/>
　禮也苟非其禮龜不敢知是惟良顯哉臣良君顯顯<lb/>
　在下以良故顯也不言明明自明也據元首明哉股<lb/>
<pb n="3a"/>
　肱良哉<lb/>
　石林葉氏曰義之於君臣其應則民作忠忠者義之<lb/>
　屬也仁之於父子其應則民作孝孝者仁之本也父<lb/>
　子在内故以應則言本君臣在外故以應則言屬<lb/>
　慶源輔氏曰善則稱人與人為善之心也過則稱己<lb/>
　自任以重之事也聖人不過如是大舜善與人同武<lb/>
　王百姓有過在予一人民不爭始之事也又進則怨<lb/>
　益亡又進則民讓善怨益亡則不爭不足言矣民讓<lb/>
<pb n="3b"/>
　善則忘怨不足言矣<lb/>
子云君子弛其親之過而敬其美論語云三年無改於<lb/>
父之道可謂孝矣高宗云三年其惟不言言乃讙子云<lb/>
從命不忿微諫不倦勞而不怨可謂孝矣詩云孝子不<lb/>
匱<lb/>
　鄭氏曰弛猶棄忘也孝子不藏識父母之過無改於<lb/>
　父之道不以己善駮親之過也髙宗殷王武丁也名<lb/>
　篇在尚書三年不言有父小乙喪之時也讙當為歡<lb/>
<pb n="4a"/>
　其既言天下皆歡喜樂其政敎也微諫不倦君子於<lb/>
　父母尚和順不用諤諤論語曰事父母幾諫見志不<lb/>
　從又敬不違内則曰父母有過下氣怡色柔聲以諫<lb/>
　諫若不入起敬起孝説則復諫此所謂不倦匱乏也<lb/>
　孝子無乏止之時<lb/>
　孔氏曰上承善則稱親則民作孝自此至其親廣明<lb/>
　為孝之道以坊於民民猶有忘孝之事案其惟不言<lb/>
　在尚書説命之篇言乃讙在無逸之篇髙宗非書篇<lb/>
<pb n="4b"/>
　之名鄭不見古尚書有髙宗之訓故也孝子不匱是<lb/>
　大雅既醉美成王告太平之詩<lb/>
　嚴陵方氏曰子為父隠所謂弛其過也善則稱親所<lb/>
　謂敬其美也莊子曰父母於子東西南北惟命之從<lb/>
　所謂從命也事父母能竭其力所謂勞也<lb/>
　石林葉氏曰親之生也弛其過則幾諫以先志敬其<lb/>
　美則順行以承意親之亡也三年無改以終其憂三<lb/>
　年不言以思其孝然書言乃雍此言乃讙讙則樂之<lb/>
<pb n="5a"/>
　至也雍則和之至也雖從命而有所謂不從命故曰<lb/>
　從義不從命雖微諫而有所謂不微諫故當不義則<lb/>
　諍之雖無怨而有所謂可怨故號泣于旻天于父母<lb/>
　事親至于可怨則在己者已盡故次之以不匱<lb/>
　山隂陸氏曰三年無改可謂弛矣孝子不匱鄭氏謂<lb/>
　孝子無乏止之時是亦不匱也然自其大者觀之不<lb/>
　匱云者老子所謂既以與人已愈多是也故曰潁考<lb/>
　叔可謂純孝矣愛其母施及莊公<lb/>
<pb n="5b"/>
　馬氏曰從命不忿愛也微諫不倦敬也<lb/>
子云睦於父母之黨可謂孝矣故君子因睦以合族詩<lb/>
云此令兄弟綽綽有裕不令兄弟交相為瘉子云於父<lb/>
之執可以乘其車不可以衣其衣君子以廣孝也<lb/>
　鄭氏曰睦厚也黨謂親也合族謂與族人燕與族人<lb/>
　食令善也綽綽寛容貌也交猶更也瘉病也父之執<lb/>
　與父執志同者也可以乘其車車於身差遠也謂今<lb/>
　與己位等<lb/>
<pb n="6a"/>
　孔氏曰言親睦於父母之黨乃得為孝故君子因以<lb/>
　親睦之道以㑹聚宗族為燕食之禮所引詩小雅角<lb/>
　弓之篇幽王不親九族父兄刺之也鄭註與己位等<lb/>
　者尊卑懸絶不可𫝊通車服故知位等也<lb/>
　嚴陵方氏曰於父母之黨猶且睦之况父母乎故曰<lb/>
　可謂孝矣族有逺近有尊卑非交相親不足以有合<lb/>
　也衣於身最密前經言君與異姓同車不同服亦以<lb/>
　是而已夫孝所以事父也於父之執猶且如此則孝<lb/>
<pb n="6b"/>
　之所及廣矣故曰君子以廣孝也<lb/>
　馬氏曰附而相顧者睦也秦康公送晉文公至於渭<lb/>
　陽親之至也贈之以車乘惠之至也繼之以瓊瑰玉<lb/>
　珮言其愛之無己也此為睦於父母之黨<lb/>
　慶源輔氏曰因孝以睦父母之黨因睦以合逺近之<lb/>
　族未能孝於其親安能睦其黨乎故曰可謂孝矣綽<lb/>
　綽有裕故能合族也交相為瘉豈能合族乎<lb/>
　山隂陸氏曰宜於妻黨是慈也非孝也拘者以衣不<lb/>
<pb n="7a"/>
　可衣車亦不可乘其肆者又或以為車可乘則衣亦<lb/>
　可衣唯君子為能如此故曰君子以廣孝也孟子曰<lb/>
　諱名不諱姓<lb/>
　石林葉氏曰子之事親其道則主於孝其情則主於<lb/>
　敬廣其孝至於父之執不衣其衣嫌於近親也厚其<lb/>
　敬至於父之位不同近處嫌於瀆尊也<lb/>
子云小人皆能養其親君子不敬何以辨子云父子不<lb/>
同位以厚敬也書云厥辟不辟忝厥祖<lb/>
<pb n="7b"/>
　鄭氏曰辨别也同位尊卑等為其相褻厥其也辟君<lb/>
　也忝辱也為君不君與臣子相褻則辱先祖矣君父<lb/>
　之道宜尊嚴<lb/>
　孔氏曰引書大甲篇伊尹戒大甲之辭言為人父不<lb/>
　自尊嚴而與卑下相瀆亦累其先祖因君見父也<lb/>
　慶源輔氏曰養而不敬有之矣未有敬而不養者也<lb/>
　嚴陵方氏曰論語曰今之孝者是謂能養至於犬馬<lb/>
　皆能有養不敬何以别乎此言父子不同位曲禮言<lb/>
<pb n="8a"/>
　父子不同席席言所坐之席也位言所立之位坐立<lb/>
　雖不同其所以辨尊卑之義則一而已<lb/>
子云父母在不稱老言孝不言慈閨門之内戲而不歎<lb/>
君子以此坊民民猶有薄於孝而厚於慈子云長民者<lb/>
朝廷敬老則民作孝子云祭祀之有尸也宗廟之有主<lb/>
也示民有事也修宗廟敬祀事敎民追孝也以此坊民<lb/>
民猶忘其親<lb/>
　鄭氏曰孝上施言慈則嫌下流也戲謂孺子言笑者<lb/>
<pb n="8b"/>
　也孟子曰舜年五十而不失其孺子之心歎謂有憂<lb/>
　戚之聲也長民謂天子諸侯也有事有所事也<lb/>
　孔氏曰祭祀有尸宗廟有主下示於民有所尊事也<lb/>
　嚴陵方氏曰父母在不稱老與曲禮恒言不稱老同<lb/>
　義孝所以愛親慈所以愛子言孝不言慈者慮其厚<lb/>
　於子而薄於親故也説樂之者戲也感傷之者歎也<lb/>
　閨門之内欲其和而已故戲而不歎敬老謂其敬於<lb/>
　親而孝所以事親也故敬老則民作孝尸用於祭祀<lb/>
<pb n="9a"/>
　之時主藏於宗廟之内故於祭祀言有尸宗廟言有<lb/>
　主也為尸以象其生為主以偶其存經曰事死如事<lb/>
　生事亡如事存此所以言示民有事也追孝與祭統<lb/>
　言追養繼孝同義<lb/>
　石林葉氏曰稱老則嫌於近死言慈則嫌於望報有<lb/>
　歎則嫌於致憂自君子約言至良顯哉皆君臣之事<lb/>
　自善則稱親至戲而不歎皆父子之事其終獨言薄<lb/>
　於孝而厚於慈者蓋謂事父孝故忠可移於君老近<lb/>
<pb n="9b"/>
　於親者也近者猶敬於上則親者民必知孝於下尸<lb/>
　則斯須之謹也故祭祀則言尸主者庸謹也故宗廟<lb/>
　則言主此特見於有事而已若夫宗廟久而廢壊則<lb/>
　修之祭祀立尸以敬之乃所以敎民送終也故曰追<lb/>
　孝<lb/>
　慶源輔氏曰孝慈一心也然人情多薄於孝而厚於<lb/>
　慈者私而已其所以慈者亦必不中節姑息而已閨<lb/>
　門和樂之地也而有歎言則其處家者可知矣戲而<lb/>
<pb n="10a"/>
　已婦子嘻嘻則又不可敬老言朝廷行敬老之禮也<lb/>
　長樂劉氏曰言孝所以盡子之道也不言慈不敢移<lb/>
　愛於其親也<lb/>
　河南程氏曰祭非主則無依非尸則無享<lb/>
子云敬則用祭器故君子不以菲廢禮不以美没禮故<lb/>
食禮主人親饋則客祭主人不親饋則客不祭故君子<lb/>
苟無禮雖美不食焉易曰東鄰殺牛不如西鄰之禴祭<lb/>
實受其福詩云既醉以酒既飽以徳以此示民民猶爭<lb/>
<pb n="10b"/>
利而忘義<lb/>
　鄭氏曰祭器籩豆簋鉶之屬也有敬事於賔客則用<lb/>
　之謂饗食也盤盂之屬為燕器禮主敬廢滅之是不<lb/>
　敬也東鄰謂紂國中也西鄰謂文王國中也此辭在<lb/>
　既濟離下坎上離為牛坎為豕西鄰禴祭則用豕與<lb/>
　言殺牛而凶不如殺豕受福喻奢而慢不若儉而敬<lb/>
　也春秋𫝊曰黍稷非馨明徳惟馨信矣引詩者言君<lb/>
　子饗燕非専為酒肴亦以觀威儀講徳義也<lb/>
<pb n="11a"/>
　孔氏曰前經坊民以為孝之道此經敎民以為敬行<lb/>
　義之事菲薄也没過也君子不以貧窶菲薄廢禮不<lb/>
　行不可以財物豐多華美没過於禮引易既濟九五<lb/>
　爻辭鄭註互體為離離為日坎為月日出東方東鄰<lb/>
　象也月出西方西鄰象也與此註異易含萬象俱得<lb/>
　明義也引詩大雅既醉之篇<lb/>
　石林葉氏曰祭器所以事神非同於所安也致敬於<lb/>
　賔客則用之亦所以神事之也故大饗諸侯同於禮<lb/>
<pb n="11b"/>
　五帝少之為貴以其内心也故不以菲廢禮多之為<lb/>
　貴以其外心也故不以美没禮唯其不必美也故饋<lb/>
　而後食既醉而飽以德唯其不必菲也故殺牛而祭<lb/>
　不如夏禴蓋君子無意於菲美者示其逺利有志於<lb/>
　飽德者示其思義民之反此乃至於爭利而忘義故<lb/>
　不言坊者以其事示之而已矣<lb/>
　嚴陵方氏曰苟以菲而過乎儉則禮之文廢而不存<lb/>
　苟以美而至於奢則禮之情没而不見詩曰古之人<lb/>
<pb n="12a"/>
　不以微薄廢禮不以菲廢禮之謂也儀禮曰幣美則<lb/>
　没禮不以美没禮之謂也祭其食所以敬其主主人<lb/>
　親饋則客祭主人不親饋則客不祭蓋報施之禮然<lb/>
　也曲禮曰主人親饋則拜而食主人不親饋則不拜<lb/>
　而食與此同意君子苟無禮雖美不食者則以在禮<lb/>
　而不在物故也故餓者不食嗟來乞人不屑蹴與凡<lb/>
　以是而已食者利之所存禮則義之所出故終言以<lb/>
　此示民民猶爭利而忘義此篇所記凡十七節言此<lb/>
<pb n="12b"/>
　坊者十六而於此獨曰示民蓋以示民則民有所傚<lb/>
　以此坊民則民無所踰示之將以坊之也此止言飲<lb/>
　食之際未足以盡利義故止言示而已後重言君子<lb/>
　不盡利以遺民則利義於是乎盡故繼之曰以此坊<lb/>
　民民猶忘義爭利以亡其身然合而言之其實一也<lb/>
　慶源輔氏曰以菲廢禮則失於吝以美没禮則失於<lb/>
　驕自處如此則處神可知醉酒而已非君子事也<lb/>
子云七日戒三日齊承一人焉以為尸過之者趨走以<lb/>
<pb n="13a"/>
敎敬也醴酒在室醍酒在堂澄酒在下示民不淫也尸<lb/>
飲三衆賔飲一示民有上下也因其酒肉聚其宗族以<lb/>
敎民睦也故堂上觀乎室堂下觀乎上詩云禮儀卒度<lb/>
笑語卒獲<lb/>
　鄭氏曰戒謂散齊也承猶事也澄酒清酒也三酒尚<lb/>
　質不尚味淫猶貪也上下猶尊卑也主人主婦上賔<lb/>
　獻尸乃後主人降洗爵獻賔也因其酒肉聚其宗族<lb/>
　言祭有酒食羣昭羣穆皆至而獻酬之咸有薦俎也<lb/>
<pb n="13b"/>
　堂上觀乎室堂下觀乎上謂祭時肅敬之威儀也卒<lb/>
　盡也獲得也言在廟中者不失其禮儀皆歡喜得其<lb/>
　節也<lb/>
　孔氏曰澄酒謂澄齊也以其清於醴齊醍齊故云清<lb/>
　酒也以此三齊皆云酒故知澄酒為澄齊也禮運云<lb/>
　𤣥酒在室醴醆在户粢醍在堂澄酒在下彼陳酒事<lb/>
　故鄭分釋澄為沈齊酒為三酒以此云示民不淫故<lb/>
　知非三酒以三酒味厚美故也禮運云醴醆在戸此<lb/>
<pb n="14a"/>
　云在室不同者在户之内則是在室也但禮運有𤣥<lb/>
　酒在室之文故云醴醆在户爾味薄者在上味厚者<lb/>
　在下貴薄賤厚示民不貪淫於味也鄭註主人至獻<lb/>
　賔此儀禮特牲文在堂上者觀望在室之人以取法<lb/>
　在堂下者觀望堂上之人以為則言上下内外更相<lb/>
　傚法引詩小雅楚茨之篇言古之祭祀禮儀盡合其<lb/>
　法度笑語盡得其節制<lb/>
　嚴陵方氏曰七日戒三日齊並見禮器郊特牲曲禮<lb/>
<pb n="14b"/>
　曰為君尸者大夫士見之則下之君知所以為尸者<lb/>
　則自下之故云過之者趨走也夫齊戒以承之趨走<lb/>
　以避之則敬之至矣故云以敎敬也自水言之則淡<lb/>
　者為精甘者為麤若郊特牲所云酒醴之美𤣥酒明<lb/>
　水之尚是也自酒言之則濁者為質清者為文若此<lb/>
　所謂醴酒在室澄酒在下是也其質在上其文在下<lb/>
　則先王之所尚固可知矣示民以此豈有沈湎之禍<lb/>
　哉故曰示民不淫也亦見禮運𤣥酒在室解尸飲三<lb/>
<pb n="15a"/>
　衆賔飲一謂祭祀獻酬之時也尊者飲多而卑者飲<lb/>
　少故曰示民有上下也因其酒肉者因祭祀之酒肉<lb/>
　也聚其宗族者謂羣昭羣穆咸在也聚其宗族則交<lb/>
　相親矣故曰敎民睦也<lb/>
　山隂陸氏曰澄酒沈齊也沈齊以能沈溺在下且惟<lb/>
　澄酒在下也是之謂示民不淫尸飲三衆賔飲一祼<lb/>
　獻朝獻饋獻皆如此非特酳尸三獻如此而已蓋祼<lb/>
　獻王一祼尸於是酢王后一祼尸於是酢后賔一祼<lb/>
<pb n="15b"/>
　尸於是酢賔周官所謂諸臣之所酢是也酢言諸臣<lb/>
　而已則王與后可知他獻倣此然則尸飲一王飲一<lb/>
　尸飲二后飲一尸飲三賔飲一此尊卑之序也<lb/>
　石林葉氏曰齊濁則隂也酒清則陽也齊者鬼神所<lb/>
　饗則醴醍升而在上酒者人所飲則澄酒降而在下<lb/>
　禮運言醴醆在户此言在室者蓋室以戸為啓閉言<lb/>
　其内則曰室言其外則曰戸尸象神者也賔助祭者<lb/>
　也故其飲有上下助祭而羣昭羣穆咸在其賜爵者<lb/>
<pb n="16a"/>
　皆以齒也故以敎民睦詔祝升奠皆在室故堂上觀<lb/>
　乎室羹定酳尸皆在堂故堂下觀乎上<lb/>
子云賔禮每進以讓喪禮每加以遠浴於中霤飯於牖<lb/>
下小歛於戸内大斂於阼殯於客位祖於庭葬於墓所<lb/>
以示逺也殷人弔於壙周人弔於家示民不偝也子云<lb/>
死民之卒事也吾從周以此坊民諸侯猶有薨而不葬<lb/>
者<lb/>
　鄭氏曰每加以逺逺之所以崇敬也阼或為堂吾從<lb/>
<pb n="16b"/>
　周周於送死尤備<lb/>
　孔氏曰此一節明送喪漸逺弔哭有節使民不偝之<lb/>
　事案郷飲酒禮主人迎賔至門三辭至階三讓皆主<lb/>
　人先入先登是每進以讓也殷人即壙上而弔於送<lb/>
　死大簡周人孝子反哭至家乃始弔於送死殷勤是<lb/>
　情理備具故云吾從周也<lb/>
　嚴陵方氏曰每進以讓每加以逺此所以示逺逺則<lb/>
　所以崇敬也自浴於中霤而下皆喪禮示逺之事已<lb/>
<pb n="17a"/>
　見檀弓解弔於壙即檀弓所謂殷既封而弔也弔於<lb/>
　家即所謂反哭而弔是也所弔雖異所以不偝死之<lb/>
　意則一然而民至於死則其事盡於此矣人之於此<lb/>
　其可以不盡乎故子云死民之卒事也吾從周從周<lb/>
　者以其弔於家為盡故也檀弓又曰反而亡焉失之<lb/>
　矣則弔於家為盡可知<lb/>
　石林葉氏曰賔禮所以接人欲其有文則每進以讓<lb/>
　喪禮所以送神欲其至敬則每加以逺唯其盡以讓<lb/>
<pb n="17b"/>
　故三辭三讓而至不然則已蹙唯其加以逺故事鬼<lb/>
　神而逺之也殷人練而祔之逺也故近而弔於壙周<lb/>
　人卒哭而祔之近也故逺而弔於家孟子曰養生不<lb/>
　足以當大事周人尚文而送死尤備故孔子從周<lb/>
　山隂陸氏曰事合棺而後卒也吾從周者弔於家而<lb/>
　後事卒<lb/>
　慶源輔氏曰賔自外而入故每進以讓喪自内而出<lb/>
　故每加以逺然則喪有賔之道歟所以示逺以葬為<lb/>
<pb n="18a"/>
　卒事也周人弔於家以既葬為卒事也<lb/>
子云升自客階受弔於賔位敎民追孝也未没喪不稱<lb/>
君示民不爭也故魯春秋記晉喪曰殺其君之子奚齊<lb/>
及其君卓以此坊民子猶有弑其父者<lb/>
　鄭氏曰升自客階受弔賔位謂反哭時也既葬矣猶<lb/>
　不由阼階不忍即父位也未没喪没終也春秋𫝊曰<lb/>
　諸侯於其封内三年稱子至其臣子踰年則謂之君<lb/>
　矣奚齊與卓子皆獻公之子也獻公卒其年奚齊殺<lb/>
<pb n="18b"/>
　明年而卓子殺矣弑父不子之甚<lb/>
　孔氏曰此一節明民追孝於親諸侯未終喪不得稱<lb/>
　君示民不爭之事也鄭知反哭時者以承上文薨而<lb/>
　不葬也又既夕禮云乃反哭入主人升自西階是也<lb/>
　案僖九年秋九月晉侯詭諸卒冬晉里克弑其君之<lb/>
　子奚齊十年里克弑其君卓子此卓子踰年弑而經<lb/>
　書其君是踰年稱君<lb/>
　嚴陵方氏曰父既往而猶未忍升其階而居其位故<lb/>
<pb n="19a"/>
　曰敎民追孝也未終喪居君之位而未敢稱君之號<lb/>
　則推讓之心固可見矣故曰示民不爭也既曰客階<lb/>
　又曰賔位互言之也<lb/>
　石林葉氏曰升客階不敢代父也受弔於賔位不敢<lb/>
　為主也不敢代父而為主者不忘親也故曰追孝古<lb/>
　者君薨百官總己以聴冢宰三年則是君不言而冢<lb/>
　宰攝之也以其不言故未終喪止稱曰子<lb/>
子云孝以事君弟以事長示民不貳也故君子有君不<lb/>
<pb n="19b"/>
謀仕唯卜之日稱二君喪父三年喪君三年示民不疑<lb/>
也父母在不敢有其身不敢私其財示民有上下也故<lb/>
天子四海之内無客禮莫敢為主焉故君適其臣升自<lb/>
阼階即位於堂示民不敢有其室也父母在饋獻不及<lb/>
車馬示民不敢專也以此坊民民猶忘其親而貳其君<lb/>
　鄭氏曰示民不貳不自貳於尊者也自貳謂若鄭叔<lb/>
　段者也君子有君謂君之子父在者也不謀仕嫌遲<lb/>
　為政也卜之日謂君有故而為之卜也二當為貳為<lb/>
<pb n="20a"/>
　卜之時辭得曰君之貳某爾示民不疑不疑於君之<lb/>
　尊也君無骨肉之親不重其服至尊不明也不敢有<lb/>
　其身有猶專也父母在身及財皆當統於父母也不<lb/>
　敢有其室臣亦統於君也車馬家物之重者<lb/>
　孔氏曰此一節明事君父之道孝以事君弟以事長<lb/>
　示民以恭敬之情不敢自副貳於其君謂與尊者相<lb/>
　敵隠元年左傳鄭莊公弟共叔段貳君於兄事也君<lb/>
　子謂國君之子君在若謀仕官似欲速為仕也<lb/>
<pb n="20b"/>
　嚴陵方氏曰孝以事君者推事父之道以事君也弟<lb/>
　以事長者推事兄之道以事長也若是則臣不敢貳<lb/>
　於其君幼不敢貳於其長矣故曰示民不貳也不敢<lb/>
　有其身者𫝊所謂為人子者無以有已是也不敢私<lb/>
　其財者經所謂不有私財是也若是則上之勢不分<lb/>
　於下故曰示民有上下也自無客禮而下並見郊特<lb/>
　牲解曲禮曰為人子者三賜不及車馬君之所賜且<lb/>
　不敢受況専之以授人乎故曰示民不敢専也饋即<lb/>
<pb n="21a"/>
　遺也自此遺彼則曰饋自下獻上則曰獻<lb/>
　山隂陸氏曰孝以事君所謂事父孝故忠可移於君<lb/>
　弟以事長所謂事兄弟故順可移於長示民不貳言<lb/>
　所以事之之道一孝以事君非以孝事君蓋事君孝<lb/>
　之餘事也君子有君不謀仕者如上所謂則君豈容<lb/>
　有二哉卜之日卜仕之日也卜仕之日君臣未定故<lb/>
　稱二君以卜若云秦可晉可也<lb/>
　石林葉氏曰事親孝故忠可移於君事兄弟故順可<lb/>
<pb n="21b"/>
　移於長忠孝弟順其本一也以其本一故有君不謀<lb/>
　仕而其喪君亦如父為三年也君則統臣者也故天<lb/>
　子無客禮君適於臣則為主父則統子者也故父在<lb/>
　子不敢有其身私其財以為饋獻<lb/>
　慶源輔氏曰有君則不謀仕無君則三月可弔也示<lb/>
　民不貳則忠孝無貳心示民不疑則君親無異事子<lb/>
　不敢有其身臣不敢有其室一心也貳其君位不以<lb/>
　事親者事其君也<lb/>
<pb n="22a"/>
子云禮之先幣帛也欲民之先事而後禄也先財而後<lb/>
禮則民利無辭而行情則民爭故君子於有饋者弗能<lb/>
見則不視其饋易曰不耕穫不菑畬凶以此坊民民猶<lb/>
貴祿而賤行<lb/>
　鄭氏曰禮謂所執之摯以見者也既相見乃奉幣帛<lb/>
　以修好也或云禮之先辭而後幣帛也先財而後禮<lb/>
　則氏利財幣帛也利猶貪也無辭而行情辭辭讓也<lb/>
　情主利欲也於有饋者弗能見則不視其饋饋遺也<lb/>
<pb n="22b"/>
　不能見謂有疾也不視猶不内也不耕穫不菑畬凶<lb/>
　言必先種之乃得穫若先菑乃得畬也安有無事而<lb/>
　取利者乎田一嵗曰菑二嵗曰畬三嵗曰新田賤行<lb/>
　行猶事也言務得其祿不務其事<lb/>
　孔氏曰此一節明坊民使輕財重禮貴行賤禄之事<lb/>
　先事而後祿先相見是先事後幣是後祿也先用財<lb/>
　而後行禮則化之貪於財與人相見無辭讓之禮直<lb/>
　行已情則有利欲故民爭也君子於有饋者不能見<lb/>
<pb n="23a"/>
　其所饋之人則不納其所饋之物引易无妄六二爻<lb/>
　辭證貪財之事爾雅釋地云田一嵗曰菑二嵗曰新<lb/>
　田三嵗曰畬鄭云三嵗曰新田誤也<lb/>
　嚴陵方氏曰幣者帛之名帛者幣之實禮之先幣帛<lb/>
　言物以禮為先也孟子謂恭敬者幣之未將是矣禮<lb/>
　者事之象幣帛者祿之象故曰欲民之先事而後祿<lb/>
　也先財而後禮則狥利而忘義故曰則民利無辭與<lb/>
　表記言無辭不相接之無辭同行情則檀弓言直情<lb/>
<pb n="23b"/>
　而徑行是也無辭則失取與之名行情則失利欲之<lb/>
　節是非廉讓之道也故曰則民爭弗能見謂主人有<lb/>
　故而弗能見饋者也辭必相見而後伸故弗能見則<lb/>
　不視其饋慮其無名故也蓋凡内物者必視其多寡<lb/>
　是否而後内之故也貴祿而賤行者不以行事為先<lb/>
　也<lb/>
　山隂陸氏曰弗能見非特為有疾而已若陽貨歸孔<lb/>
　子豚以弗能見者故曰非其義繫馬千駟弗視也夫<lb/>
<pb n="24a"/>
　禮豈可以一端言若孟子由鄒之任見季子由平陸<lb/>
　之齊不見儲子是亦饋者也<lb/>
　呉氏莘曰禮記泛引諸經字多不合以坊記一篇攷<lb/>
　之如引易不耕穫不菑畬凶今易无妄之二曰不耕<lb/>
　穫不菑畬則利有攸往不言凶也如引書此謀此猷<lb/>
　惟我君之徳於乎是惟良顯哉今書君陳曰斯謀斯<lb/>
　猷惟我后之徳嗚呼臣人咸若時惟良顯哉不惟字<lb/>
　異繁簡亦不同如引詩履無咎言今氓詩以履為體<lb/>
<pb n="24b"/>
　引春秋殺其君之子奚齊及其君卓今春秋僖九年<lb/>
　書里克殺其君之子奚齊十年書里克弑其君卓及<lb/>
　其大夫荀息本非同時事也然亦有與今經合者如<lb/>
　曰東鄰殺牛不如西鄰之禴祭實受其福則與今易<lb/>
　合矣如曰予克紂非予武等語則與今書合矣如曰<lb/>
　此令兄弟綽綽有裕等語則與今詩合矣如曰魯春<lb/>
　秋猶言夫人之姓曰呉其死曰孟子卒則與今春秋<lb/>
　合矣一篇之中如此他皆類此<lb/>
<pb n="25a"/>
子云君子不盡利以遺民詩云彼有遺秉此有不歛穧<lb/>
伊寡婦之利故君子仕則不稼田則不漁食時不力珍<lb/>
大夫不坐羊士不坐犬詩云采葑采菲無以下體徳音<lb/>
莫違及爾同死以此坊民民猶忘義而爭利以亡其身<lb/>
　鄭氏曰不盡利以遺民不與民爭利也遺秉不歛穧<lb/>
　言穫者之遺餘捃拾所以為利食時謂食四時之膳<lb/>
　力猶務也天子諸侯有秩膳古者殺牲食其肉坐其<lb/>
　皮不坐犬羊是無故不殺之葑蔓菁也陳宋之間謂<lb/>
<pb n="25b"/>
　之葑菲䔰類也下體謂其根也采葑菲之菜者采其<lb/>
　葉而可食無以其根美則并取之苦則棄之并取之<lb/>
　是盡利也<lb/>
　孔氏曰此一節明貴義輕利以坊民之事言君子不<lb/>
　盡竭其利當以餘利遺與民也詩小雅大田刺幽王<lb/>
　之詩陳明王之時田稼既多穫刈促遽彼處有遺秉<lb/>
　把此處有不斂之穧束與寡婦捃拾以為利證以利<lb/>
　遺民也不力珍不用力務求珍羞采葑采菲無以下<lb/>
<pb n="26a"/>
　體此詩邶風谷風之篇婦人怨夫棄己言采葑菲無<lb/>
　以下體根莖之惡并棄其葉言取妻無以華落色衰<lb/>
　相棄如此則道徳之音無相乖違可與汝同至於死<lb/>
　也此記者引詩斷章取義凡二意一則據其根善無<lb/>
　得并取其根無盡利也一則據其根惡無得并棄其<lb/>
　葉不求備也<lb/>
　嚴陵方氏曰君子之於利非不取也不盡之而己若<lb/>
　九一以治野外什一以治國中周官朝士凡得獲貨<lb/>
<pb n="26b"/>
　賄人民六畜者委之於朝告於士旬而舉之大者公<lb/>
　之小者庶民私之澤虞言頒其餘於萬民皆此意自<lb/>
　仕則不稼而下亦皆不盡利之事也食四時所有之<lb/>
　物不力求難得之品王制曰大夫無故不殺牛羊士<lb/>
　無故不殺犬豕有故則祭饗是也祭饗則皮毛並用<lb/>
　矣豈可坐之坐之則是無故而殺之也坐若左氏𫝊<lb/>
　所謂食其肉寢其皮是矣不言豕則以有剛鬛不宜<lb/>
　坐故也<lb/>
<pb n="27a"/>
　臨川王氏曰於物有所遺則為不盡利於事有所遺<lb/>
　則為不盡察貴者之道也<lb/>
　石林葉氏曰仕則不稼者不盡利以遺民也食時不<lb/>
　力珍者盡仁以愛物也<lb/>
子云夫禮坊民所淫章民之别使民無嫌以為民紀者<lb/>
也故男女無媒不交無幣不相見恐男女之無别也以<lb/>
此坊民民猶有自獻其身詩云伐柯如之何匪斧不克<lb/>
取妻如之何匪媒不得蓺麻如之何横從其畝取妻如<lb/>
<pb n="27b"/>
之何必告父母<lb/>
　鄭氏曰淫猶貪也章明也嫌嫌疑也無媒不交無幣<lb/>
　不相見重男女之㑹所以逺别之於禽獸也有幣者<lb/>
　必有媒有媒者不必有幣仲春之月㑹男女之時不<lb/>
　必待幣也自獻其身獻猶進也伐柯伐木以為柯也<lb/>
　克能也蓺猶樹也横從横行治其田也言取妻之法<lb/>
　必有媒如伐柯之必須斧也取妻之道必告父母如<lb/>
　樹麻當先易治其田<lb/>
<pb n="28a"/>
　孔氏曰自此以下終於篇末總坊男女淫奔之事夫<lb/>
　婦重慎之義此一節明男女非媒非幣不相交見也<lb/>
　鄭知淫非淫佚而云貪者若是淫佚當云坊民淫不<lb/>
　云所淫也使民無嫌以為民紀謂使民無色欲之嫌<lb/>
　疑以為民之綱紀也引詩齊風南山之篇刺齊襄公<lb/>
　與妹文姜姦淫之事<lb/>
　嚴陵方氏曰恐民之或淫故禮坊之使有限恐民之<lb/>
　無别故禮章之使自明若是則天下之情無可嫌者<lb/>
<pb n="28b"/>
　足以為之紀矣禮器曰君子之行禮不可不慎也衆<lb/>
　之紀也紀散而衆亂非謂是歟媒所以通相交之情<lb/>
　幣所以將相見之禮自獻其身則無俟乎媒幣矣<lb/>
　慶源輔氏曰淫過也别自然之分也防其淫章其别<lb/>
　所以使民無疑也不曰綱而曰紀紀之事衆也交通<lb/>
　也<lb/>
子云取妻不取同姓以厚别也故買妾不知其姓則卜<lb/>
之以此坊民魯春秋猶去夫人之姓曰呉其死曰孟子<lb/>
<pb n="29a"/>
卒<lb/>
　鄭氏曰厚猶逺也妾言買者以其賤同之於衆物也<lb/>
　士庶之妾恒多凡庸有不知其姓者呉大伯之後魯<lb/>
　同姓也昭公取焉去姬曰呉而已至其死亦略云孟<lb/>
　子卒不書夫人某氏薨孟子蓋其且字<lb/>
　孔氏曰此一節坊民取同姓為妻之事妾不知姓但<lb/>
　避其凶害唯卜其姓吉乃取之依春秋例呉女當云<lb/>
　夫人姬氏至自呉薨當云夫人姬氏薨以諱取同姓<lb/>
<pb n="29b"/>
　故止云至自呉又曰孟子卒既笄而字當云伯叔季<lb/>
　若伯姬季姬今云孟子故鄭知且字也<lb/>
子云禮非祭男女不交爵以此坊民陽侯猶殺繆侯而<lb/>
竊其夫人故大饗廢夫人之禮<lb/>
　鄭氏曰交爵謂相獻酢陽侯繆侯同姓也以貪夫人<lb/>
　之色至殺君而立其國未聞大饗饗諸侯來朝者也<lb/>
　夫人之禮使人攝<lb/>
　孔氏曰此一節坊男女非因祭祀不得相集㑹也特<lb/>
<pb n="30a"/>
　牲饋食禮云主婦獻尸尸酢主婦是非祭不交爵也<lb/>
　陽侯繆侯是兩君之諡未聞何國君大饗之時夫人<lb/>
　與君同饗於賔繆侯及夫人共出饗賔陽侯是繆侯<lb/>
　同姓之國見繆侯夫人之美乃殺繆侯而取其夫人<lb/>
　反簒其國而自立故大饗不使夫人預其禮也以此<lb/>
　言之則陽侯以前大饗夫人出饗鄰國之君得有男<lb/>
　女交爵也此云非祭不交爵者蓋王饗諸侯及諸侯<lb/>
　自相饗同姓則后夫人親獻異姓則使人攝獻故内<lb/>
<pb n="30b"/>
　宰職云凡賔客之祼獻瑶爵皆賛註云謂王同姓及<lb/>
　二王之後來朝覲王以鬱鬯禮之后以瑶爵亞獻也<lb/>
　自陽侯殺繆侯其後夫人獻遂廢並使人攝也<lb/>
子云寡婦之子不有見焉則弗友也君子以辟逺也故<lb/>
朋友之交主人不在不有大故則不入其門以此坊民<lb/>
民猶以色厚於德<lb/>
　鄭氏曰有見謂睹其才藝也同志為友大故喪疾也<lb/>
　孔氏曰自此至於族一節更申明男女相逺又坊人<lb/>
<pb n="31a"/>
　同姓淫佚之事<lb/>
　山隂陸氏曰厚别仁也避逺義也且言君子君子見<lb/>
　微者也<lb/>
　慶源輔氏曰既避之又逺之以色大欲當謹坊也色<lb/>
　厚於德言好色厚於好德也<lb/>
子云好德如好色諸侯不下漁色故君子逺色以為民<lb/>
紀故男女授受不親御婦人則進左手姑姊妹女子子<lb/>
已嫁而反男子不與同席而坐寡婦不夜哭婦人疾問<lb/>
<pb n="31b"/>
之不問其疾以此坊民民猶淫佚而亂於族<lb/>
　鄭氏曰好德如好色此句似不足論語曰未見好徳<lb/>
　如好色疾時人厚於色之甚而薄於德也不下漁色<lb/>
　不内取於國中也内取國中為下漁色昏禮始納采<lb/>
　謂采擇其可者也國君而内取象捕魚然中網取之<lb/>
　是無所擇也男女授受不親不以手相與也内則曰<lb/>
　非祭非喪不相授器其相授則女受以篚其無篚則<lb/>
　皆坐奠之而後取之御婦人則進左手者御者在右<lb/>
<pb n="32a"/>
　前左手則身微偝之也女子十年不出嫁及成人可<lb/>
　以出矣猶不與男女共席而坐逺别也寡婦不夜哭<lb/>
　嫌思人道婦人不問其疾嫌媚略之也問増損而已<lb/>
　亂族犯非妃匹也<lb/>
　孔氏曰諸侯當外取不得下嚮國中取卿大夫士之<lb/>
　女若下取國中美色中意皆取之似漁人求魚無所<lb/>
　擇也<lb/>
　嚴陵方氏曰孟子曰好色人之所欲也故經𫝊每以<lb/>
<pb n="32b"/>
　是況其所好之篤者祭義曰如見親之所愛如欲色<lb/>
　然論語賢賢易色此云好德如好色以言其所好之<lb/>
　篤而已婦人疾問其安否不問其疾之所在也凡此<lb/>
　皆以逺嫌而已餘並見曲禮解<lb/>
　山隂陸氏曰所謂如好好色鄭氏謂此句似不足誤<lb/>
　矣論語曰我未見好德如好色者也則古之人好德<lb/>
　如好色者蓋有之矣諸侯不下漁色釣於他國可也<lb/>
　宋三世内娶春秋譏焉<lb/>
<pb n="33a"/>
子云昏禮壻親迎見於舅姑舅姑承子以授壻恐事之<lb/>
違也以此坊民婦猶有不至者<lb/>
　鄭氏曰舅姑妻之父母也妻之父為外舅妻之母為<lb/>
　外姑父戒女曰夙夜毋違命毋戒女曰毋違宫事不<lb/>
　至不親夫以孝舅姑<lb/>
　孔氏曰壻親迎之時見婦之父母婦之父母承奉女<lb/>
　子以付授於壻而戒之恐此女子於昏事乖違也<lb/>
　中山成氏曰父之姊妹曰姑母之兄弟曰舅此内之<lb/>
<pb n="33b"/>
　正名也名不正則言不順婦人謂夫之父母曰舅姑<lb/>
　男子謂妻之父母亦曰舅姑但加外字耳此即假借<lb/>
　其名非正也禮避嫌疑故須假借而言之舅姑是父<lb/>
　母之倫類其名尊也夫婦齊體也父母互相敬也<lb/>
　嚴陵方氏曰昏禮父母戒女毋違命毋違宫事故曰<lb/>
　恐事之違也不至謂違婦事而有所不至也<lb/>
　<lb/>
　禮記集説卷一百二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百五十九</head>
    <p>
<pb n="1a"/>
欽定四庫全書<lb/>
　禮記集説卷一百五十九　　宋　衛湜　撰<lb/>
燕義第四十七<lb/>
　孔氏曰案鄭目録云名曰燕義者以其記君臣燕飲<lb/>
　之禮上下相尊之義此於别錄屬吉事案儀禮目録<lb/>
　云諸侯無事若卿大夫有勤勞之功與羣臣燕飲以<lb/>
　樂之勤勞謂征伐聘問詩曰吉甫燕喜是也臣有王<lb/>
　事之勞亦燕之故燕禮記云若有王事是也<lb/>
<pb n="1b"/>
　藍田吕氏曰古之君臣賔主之相接有饗有燕有食<lb/>
　饗禮亡矣獨燕食之禮存焉儀禮公食大夫禮是也<lb/>
　燕以飲為主食以食為主故燕禮之始主人酌以獻<lb/>
　賔薦脯醢設折俎而無黍稷食禮之始主人親設醢<lb/>
　醬大羮宰夫為主菹醢之豆六三牲魚腊腸胃膚之<lb/>
　俎七黍稷之簋六牛羊豕之鉶四宰夫執觶酒設于<lb/>
　豆東而不獻此燕食之别也饗禮雖無文然雜見于<lb/>
　傳記之閒饗以訓恭儉燕以示慈恵饗有體薦燕有<lb/>
<pb n="2a"/>
　折俎又云几設而不倚爵盈而不飲又云若不親饗<lb/>
　致饗以酬幣又云大饗卷三牲之俎于賔館故知饗<lb/>
　禮之始如燕之始獻言爵盈而不飲則啐而不卒爵<lb/>
　矣言有體薦則俎肉不折矣言几設而不倚則無脱<lb/>
　屨而升堂矣又有酬幣又卷俎歸于賔館此燕饗之<lb/>
　别也蓋禮者主於接驩故至於請安請醉旅酬無算<lb/>
　爵少紓其敬也故其辭曰寡君有不腆之酒以請吾<lb/>
　子之與寡君須臾焉此所以示慈恵也古之燕禮有<lb/>
<pb n="2b"/>
　天子燕諸侯者湛露之詩是也有燕羣臣者鹿鳴之<lb/>
　詩及記云君與卿燕則大夫為賔與大夫燕亦大夫<lb/>
　為賔是也有燕賔客者則記云若與四方之賔燕聘<lb/>
　禮云燕羞俶獻無常數大行人云上公三饗三食三<lb/>
　燕是也有燕族人者文王世子公與族燕則以齒是<lb/>
　也有養老者王制云凡養老有虞氏以燕禮夏后氏<lb/>
　以饗禮殷人以食禮周人修而兼用之是也有因燕<lb/>
　而射者大射禮是也<lb/>
<pb n="3a"/>
　長樂陳氏曰先王之為聘所以致親也而親親之心<lb/>
　無所不用則燕之之禮不得而廢焉近自乎九族同<lb/>
　姓與夫兄弟朋友之親而逺至乎諸侯君臣與夫蠻<lb/>
　貊夷狄之邦莫不有恩以見其愛莫不有愛以盡其<lb/>
　禮故禮行而人説而天下服者此乃古之所以為燕<lb/>
　也竊嘗求之矣行葦之序曰周家忠厚故能内睦九<lb/>
　族而其詩有或歌或咢洗爵奠斝是所謂燕九族同<lb/>
　姓也而與夫頍弁之刺異矣常棣之詩曰閔管蔡之<lb/>
<pb n="3b"/>
　失道而其詩有兄弟既具和樂且孺是所謂燕兄弟<lb/>
　也與夫枤杜之刺異矣伐木之詩曰友賢不弃不遺<lb/>
　故舊而其詩有矧伊人矣不求友生是所謂燕朋友<lb/>
　也與夫谷風之道絶異矣若夫燕諸侯則有湛露燕<lb/>
　羣臣嘉賔則有鹿鳴而燕夷狄則所謂蓼蕭澤及四<lb/>
　海是已其詩曰燕笑語兮是以有譽處兮夫以湛露<lb/>
　之諸侯為中國則蓼蕭之所以燕諸侯者皆謂之四<lb/>
　海豈非夷狄歟<lb/>
<pb n="4a"/>
古者周天子之官有庶子官庶子官職諸侯卿大夫士<lb/>
之庶子之卒掌其戒令與其教治别其等正其位國有<lb/>
大事則率國子而致於大子唯所用之若有甲兵之事<lb/>
則授之以車甲合其卒伍置其有司以軍法治之司馬<lb/>
弗正凡國之政事國子存游卒使之脩徳學道春合諸<lb/>
學秋合諸射以考其藝而進退之<lb/>
　鄭氏曰職主也庶子猶諸子也周禮諸子之官司馬<lb/>
　之屬也卒讀皆為倅諸子副代父者也戒令致於大<lb/>
<pb n="4b"/>
　子之事教治脩徳學道位朝位也國子諸子也軍法<lb/>
　百人為卒五人為伍弗不也國子屬大子司馬雖有<lb/>
　軍事不賦也游卒未仕者也學大學也射射宫也燕<lb/>
　禮有庶子官是以義載此以為説<lb/>
　孔氏曰此一節以燕飲之禮有庶子官故先陳庶子<lb/>
　之事燕禮云主人升自西階獻庶子於阼階上又云<lb/>
　庶子執燭是燕禮有庶子官云古者周天子官謂作<lb/>
　記之人在周末追述周初之事也天子謂之諸子諸<lb/>
<pb n="5a"/>
　侯謂之庶子其職掌則同故此記雖明諸侯庶子職<lb/>
　掌其所載之事皆諸子職文也言此官職主諸侯及<lb/>
　卿大夫士衆庶之子副倅於父之事所以官名庶子<lb/>
　也戒令者下文國有大事則率國子而致於大子其<lb/>
　事非一故鄭註云致於大子之事也與其教治與猶<lb/>
　及也教謂教學治謂治身分别其貴賤之等正其朝<lb/>
　廷所立之位此等諸子雖未為官皆繼父尊卑以為<lb/>
　等級故有别其等正其位也此記云諸侯卿大夫士<lb/>
<pb n="5b"/>
　之庶子之卒周禮諸子職則云掌國子之倅唯此為<lb/>
　别但諸子職總謂之國子此云諸侯卿大夫士之庶<lb/>
　子者適子也謂之庶者庶衆也以其適子衆多故總<lb/>
　謂之庶子非適子庶弟而稱庶子也必知適子者以<lb/>
　其云倅是副貳於父之言故鄭註諸子職云國子者<lb/>
　是公卿大夫士之副貳又引王制云王大子王子羣<lb/>
　后之大子卿大夫元士之適子是也國有大事之時<lb/>
　則進致諸子於大子唯任太子隨時所用也若國有<lb/>
<pb n="6a"/>
　甲兵之事則庶子之官付授以車甲合㑹之以卒伍<lb/>
　置立之以有司謂立其主将使統領之用軍旅之法<lb/>
　治理也正役也諸子既統屬大子隨大子徵發司馬<lb/>
　不得征役之也凡國之政事則非大事與甲兵也是<lb/>
　國之尋常小事謂力役土功胥徒之屬不與于國子<lb/>
　唯民庶所為國子存游卒者未仕者之中既不與尋<lb/>
　常政事但使之脩行其徳學習道藝也仲春之時合<lb/>
　此諸子在於大學仲秋之時合此諸子在於射宫庶<lb/>
<pb n="6b"/>
　子之官考校其藝能之髙下而進退之案師氏職云<lb/>
　凡國之貴游子弟學焉鄭註云貴游子弟王公子弟<lb/>
　游無官司者則此游卒是游逸以為副貳者故鄭云<lb/>
　未仕者也<lb/>
　藍田吕氏曰此篇所陳即周官諸子之職也其文有<lb/>
　少異諸子掌國之倅此篇云庶子職諸侯卿大夫士<lb/>
　庶子之卒國子即卿大夫士之子也倅者貳也子之<lb/>
　為父後者皆所以貳於父也必用國子之卒者蓋古<lb/>
<pb n="7a"/>
　之為國其使君臣相信非一日積也大子君之貳也<lb/>
　國子之倅諸侯諸臣之貳也以諸侯諸臣之貳事其<lb/>
　君之貳學相同則好相合矣王制曰春秋教以禮樂<lb/>
　冬夏教以詩書是也事相同則情相信矣率國子致<lb/>
　於大子唯所用之是也故大子雖未為君君臣之交<lb/>
　相際而已久賢不肖之别已悉可任使之才已備則<lb/>
　先王所以慮後世者不為不豫也戒令謂任之征役<lb/>
　也别其等謂父爵為之等也正其位謂在朝廷則尚<lb/>
<pb n="7b"/>
　爵在學校則尚齒也國有大事謂大祭祀大喪紀大<lb/>
　賔客大燕饗之類也甲兵之事謂師旅之役也國之<lb/>
　政事謂凡力役田獵追胥之事也庶子之官者國子<lb/>
　之師也游卒國子之未仕者也未仕則庶人力役田<lb/>
　獵追胥之事不舍也然以國子之倅将使之脩徳學<lb/>
　道故舍征而存之以養材也合聚也春聚之學宫秋<lb/>
　聚之射宫考其詩書禮樂之藝以進退其能不能以<lb/>
　選才也<lb/>
<pb n="8a"/>
　嚴陵方氏曰諸侯而下之子其長與倅皆在所掌所<lb/>
　以為庶也且諸侯而下其子總謂之庶子則又以别<lb/>
　於大子故也下言率國子而致於大子則庶子之職<lb/>
　固及於國子矣止言倅者舉下以見上也長子謂之<lb/>
　國子則以有國名之也卿大夫之子非有國者之子<lb/>
　而通謂之國子者舉大以該之也以國子為有國之<lb/>
　子則知大子為有天下之子矣戒則戒之使勿怠令<lb/>
　則令之使有為教則教之以其藝治則治之以其事<lb/>
<pb n="8b"/>
　知其戒令而後可以教治之也等謂上下之等位謂<lb/>
　貴賤之位經言以考其藝而進退之則等有上下矣<lb/>
　又言諸侯卿大夫士之庶子則位有貴賤矣周官師<lb/>
　氏教國子保氏教國子其養固亦及於倅矣然以國<lb/>
　子為主庶子職庶子之倅固亦及於國子矣然以長<lb/>
　為主則大故其職列於地官以倅為主則小故其職<lb/>
　列於夏官地官掌邦教也故師保以教養為主夏官<lb/>
　掌邦政也故庶子以戒令為主周官謂之諸子此謂<lb/>
<pb n="9a"/>
　之庶子者諸庶皆衆也其實一也猶之周官謂之宗<lb/>
　伯而記則謂之宗人周官謂之甸師而記則謂之甸<lb/>
　人也甲兵之事戎事也戎事不止於用甲兵止以是<lb/>
　言之者甲以自營兵以勝敵戎之事如斯而已首言<lb/>
　大事則戎事亦在其中矣授之以車則馬可知矣授<lb/>
　之以甲則兵可知矣合其卒伍則聮之有數置其有<lb/>
　司則帥之有人所謂以軍法治之也率國子則倅從<lb/>
　之可知矣軍法者司馬之所正治之以軍法而司馬<lb/>
<pb n="9b"/>
　弗正者致之在於庶子用之在於大子以國之貴游<lb/>
　不可以常民畜之故也若合其卒伍置其有司之類<lb/>
　所謂戒令也春合諸學秋合諸射之類所謂教治也<lb/>
　先言合其卒伍置其有司者以戒令者庶子之職所<lb/>
　主故也後言春合諸學秋合諸射者以教治者庶子<lb/>
　之職所兼故也<lb/>
　馬氏曰燕義之設始於公族而公族之正始於庶子<lb/>
　官記者之言燕義必先述其燕與鄉飲之禮凡以本<lb/>
<pb n="10a"/>
　其始而已司馬治之則處之以義司馬弗征則優之<lb/>
　以恩春合諸學而教之以文所以順陽秋合諸射而<lb/>
　教之以武所以順隂<lb/>
　石林葉氏曰辨其等則親疏有序正其位則貴賤有<lb/>
　等所謂庶子之官治而邦國有倫也天子之嫡曰大<lb/>
　子諸侯之嫡曰世子者蓋對而言之則有異離而言<lb/>
　之則諸侯之嫡子亦通稱為大子也置其有司以軍<lb/>
　法治之所以致義司馬弗正所以致仁庶子所治仁<lb/>
<pb n="10b"/>
　義而已矣師氏教國子而貴游子弟亦學焉此言國<lb/>
　子存游卒者蓋師氏所教則嫡子者也其游卒則諸<lb/>
　子教之徳有體所以修道無迹所以學春而合樂於<lb/>
　學宫順隂陽之動也秋而合聲於射宫順隂陽之靜<lb/>
　也射宫所以擇其賢否故曰考其藝而進退之<lb/>
　盱江李氏曰王者之師其備矣乎非直興於閭里抑<lb/>
　又取於世族彼以父祖貴富宜有報上之心而況學<lb/>
　習徳行道藝孰不知忠孝之美佐之以金革則與夫<lb/>
<pb n="11a"/>
　干賞蹈利傭徒鬻賣者蓋有閒矣且大子将為君國<lb/>
　子将為臣君臣之分未定而恩義固已接矣則今日<lb/>
　之游卒未必不為嗣王之将帥也轡長馭逺有如是<lb/>
　哉<lb/>
諸侯燕禮之義君立阼階之東南南鄉爾卿大夫皆少<lb/>
進定位也君席阼階之上居主位也君獨升立席上西<lb/>
面特立莫敢適之義也設賔主飲酒之禮也使宰夫為<lb/>
獻主臣莫敢與君亢禮也不以公卿為賔而以大夫為<lb/>
<pb n="11b"/>
賔為疑也明嫌之義也賔入中庭君降一等而揖之禮<lb/>
之也<lb/>
　鄭氏曰定位者為其始入踧踖揖而安定也設賔主<lb/>
　者飲酒致歡也宰夫主膳食之官也天子使膳宰為<lb/>
　主人公孤也疑自下上至之辭也公卿尊矣復以為<lb/>
　賔則尊與君大相近<lb/>
　孔氏曰燕禮之初君獨升立於阼階之上明君尊莫<lb/>
　敢適之義也皆引燕禮正經記者以義説之案燕禮<lb/>
<pb n="12a"/>
　卿大夫皆入門右北面君南鄉爾卿卿西面北上爾<lb/>
　大夫大夫皆少進皆北面所以然者定羣臣之位也<lb/>
　定位之語及下居主位莫敢適之義皆記者之辭也<lb/>
　公卿朝臣之尊賔又有敵主之義若以公卿為賔疑<lb/>
　其敵君也為其嫌疑故使大夫為賔明其逺嫌之義<lb/>
　也賔既至庭君降階一等而揖之是以禮待於賔也<lb/>
　此諸侯燕臣子之禮而稱公故鄭知是上公得置孤<lb/>
　孤止一人而燕禮云諸公者鄭註彼云諸者容牧有<lb/>
<pb n="12b"/>
　三監也疑擬也是在下比擬於上故云自下上至之<lb/>
　辭也<lb/>
　藍田吕氏曰燕禮射人告具小臣設公席于阼階上<lb/>
　西鄉公升即位于席西鄉而與燕之諸臣皆未入也<lb/>
　諸臣未入而君特立於席明是燕也君為之主非諸<lb/>
　臣之敢敵也君既即位小臣納卿大夫士皆入門立<lb/>
　公乃降立于阼階之東南南鄉爾卿卿西面北上爾<lb/>
　大夫皆少進爾近也進之使前也必爾之者所以定<lb/>
<pb n="13a"/>
　臣位也既爾卿大夫然後射人請賔公曰命某為賔<lb/>
　賔以大夫不以公卿之貴疑於君也賔入及庭公降<lb/>
　一等揖之公升就席乃以宰夫為主人以獻賔臣不<lb/>
　敢亢君也君不敢以己尊莫亢而必伸賔主之敬臣<lb/>
　不敢以為賔而必屈君之尊故燕禮之節至于以宰<lb/>
　夫為獻主則禮之於賔主義之於君臣並行而不相<lb/>
　悖矣君盡君之禮以下下故賔入及庭降一等揖之<lb/>
　賔受爵拜君皆答拜臣盡臣之禮以事上故君舉旅<lb/>
<pb n="13b"/>
　賜爵賔皆降再拜稽首君辭然後升成拜天下之理<lb/>
　未有不交而成者也故天地交而萬物通上下交而<lb/>
　其志同此所以君臣和禮義行也君臣父子長幼夫<lb/>
　婦之倫吾性之所固有也君子之所以學先王之所<lb/>
　以教一出於是而已故舜明於庶物察於人倫三代<lb/>
　之學皆所以明人倫也人倫之大分謂之經其屈伸<lb/>
　進退周旋曲折之變謂之紀大徳敦化經也小徳川<lb/>
　流紀也禮儀三百經也威儀三千紀也故君臣之義<lb/>
<pb n="14a"/>
　其經見於朝覲其紀見於燕禮故曰燕禮者所以明<lb/>
　君臣之義也<lb/>
　長樂陳氏曰王燕則於司儀見王之所以燕諸侯者<lb/>
　皆以齒也故曰王燕則諸侯毛是也於膳夫見王之<lb/>
　所以為燕者皆非自為主者也故曰王燕飲則為獻<lb/>
　主是已於大僕見王之所以燕者必於内朝之地也<lb/>
　故曰王燕則大僕相其法是已於酒正見王之所以<lb/>
　燕飲者亦必有多寡之數也故曰王燕則共其計是<lb/>
<pb n="14b"/>
　已於鞮鞻氏見王之所以燕者亦必有樂以為樂也<lb/>
　故曰掌四夷樂與其聲歌祭祀則龡而歌之燕亦如<lb/>
　之是已然而其賔客牢禮之物獻酬交錯之數衣服<lb/>
　器皿之用與夫樂舞節奏皆不得而攷之而穎達所<lb/>
　以謂天子燕禮已亡者或是歟邦國燕至於邦國之<lb/>
　相和君臣之相接禮義之相與恩好之相交又所以<lb/>
　明嫌疑而不瀆别貴賤而不亂推而通之雖治教政<lb/>
　令之所行民物事為之所尚者莫不皆有以致其象<lb/>
<pb n="15a"/>
　寓其意此諸侯燕禮之義也蓋東南者天地温厚之<lb/>
　氣也而接人以仁者主人之道故君之所立者萬物<lb/>
　皆相見之地也爾卿大夫皆少進爾之者以示其相<lb/>
　親而無嫌於褻也定位則小卿次上卿大夫次小卿<lb/>
　士庶人以次就位是也阼階之上所以為主位而君<lb/>
　席之所居者也西者作成之地也面乎西則其地乃<lb/>
　東矣而東者造始之方也能造始則有君之道能作<lb/>
　成則有臣之徳是諸侯者屈之而為臣伸之而為君<lb/>
<pb n="15b"/>
　夫卿大夫豈其偶者邪此所以西面獨立而無敢敵<lb/>
　者也然猶未也位不辨則名不正等不别則分不明<lb/>
　故膳夫者國之膳食之司也使之為獻主而不以君<lb/>
　言君為主而大夫為賔則禮相敵而有所亢矣大夫<lb/>
　者知足以帥人者也使之為賔而不以卿言卿為賔<lb/>
　而主之者在君則體相親而有所疑矣疑為其近君<lb/>
　也亢為其不臣也易曰君子以辨上下定民志記亦<lb/>
　曰禮所以别嫌明微此膳夫為獻主而大夫為賔之<lb/>
<pb n="16a"/>
　意也<lb/>
　嚴陵方氏曰南鄉爾卿大夫者以卿大夫在北面故<lb/>
　鄉而爾之欲其皆少進以定位故也君獨升立席上<lb/>
　西面特立者西面則居東主居東則賔宜居西賔居<lb/>
　西則主與之對立矣而此言特立者方見賔莫敢居<lb/>
　西而與之敵也始則南鄉示君道也終則西面示主<lb/>
　道也示君道者待之以臣禮示主道者待之以賔禮<lb/>
　至於待之以賔禮猶莫敢居賔位以相敵焉是乃所<lb/>
<pb n="16b"/>
　以深明君臣之義也適即適也適相當則為敵故也<lb/>
　宰夫乃天官之膳夫爾非天官之宰夫也然亦謂之<lb/>
　宰夫者皆以燮制為事故也杜蕢曰蕢也宰夫也非<lb/>
　刀匕是共蓋謂是矣使宰夫為獻主者王氏謂燕飲<lb/>
　酒則君與羣臣亦有賔主之道故不可以無獻主雖<lb/>
　然君臣之義不可以燕廢也故使膳夫為獻主而已<lb/>
　蓋燕飲以食飲養賔而膳夫以食飲養王之官也使<lb/>
　所以養王者養賔焉則王之厚意也所謂獻主者主<lb/>
<pb n="17a"/>
　人飲賔曰獻蓋攝主人而獻賔也亢禮莊子所謂分<lb/>
　庭伉禮者也<lb/>
　石林葉氏曰言君南鄉則卿大夫少進而定位必北<lb/>
　鄉也<lb/>
君舉旅於賔及君所賜爵皆降再拜稽首升成拜明臣<lb/>
禮也君答拜之禮無不答明君上之禮也臣下竭力盡<lb/>
能以立功於國君必報之以爵禄故臣下皆務竭力盡<lb/>
能以立功是以國安而君寧禮無不答言上之不虚取<lb/>
<pb n="17b"/>
於下也上必明正道以道民民道之而有功然後取其<lb/>
什一故上用足而下不匱也是以上下和親而不相怨<lb/>
也和寧禮之用也此君臣上下之大義也故曰燕禮者<lb/>
所以明君臣之義也<lb/>
　鄭氏曰言聖人制禮因事以託政臣再拜稽首是其<lb/>
　竭力也君答拜之是其報以禄恵也<lb/>
　孔氏曰此一經明燕禮臣盡禮於下君答之於上上<lb/>
　下交歡而不相怨明君臣之義也君舉旅於賔謂舉<lb/>
<pb n="18a"/>
　旅酬之酒以酬賔及君所賜爵謂特賜臣下之爵賔<lb/>
　受君之酬及臣受君賜爵皆降自西階再拜稽首以<lb/>
　受君恩又升堂更再拜稽首以成拜也故燕禮云公<lb/>
　酬賔賔降西階下再拜稽首公命小臣辭賔升成拜<lb/>
　鄭云升成拜復再拜稽首也禮無不答言凡臣之拜<lb/>
　君無不答所以示為上之道不虚取於下上必須報<lb/>
　之也上下既須相報故在上明正道以教道於民民<lb/>
　亦依君訓道有功報上君既薄斂於上民亦什一而<lb/>
<pb n="18b"/>
　税於下上下和平親睦而不相怨恨前明君臣相報<lb/>
　此明君民上下相報上下和親是和也不相怨是安<lb/>
　寧也和與寜禮之用也<lb/>
　藍田吕氏説見前<lb/>
　嚴陵方氏曰舉旅即下言舉旅行酬也旅序也舉爵<lb/>
　以序行酬酢之禮也鄉飲酒禮亦謂之相旅即中庸<lb/>
　所謂旅酬是也君所賜爵謂旅酬之外君有特賜之<lb/>
　爵也升成拜者既降階而拜又升而拜以成前拜之<lb/>
<pb n="19a"/>
　禮故也賔必再拜以明臣下竭力盡能以立功於國<lb/>
　君必答拜以明君上發爵賜禄以報功於臣故曰明<lb/>
　臣禮也又曰明君上之禮也或言君或言臣或言臣<lb/>
　下或言君臣上下皆互相備也言上則不特主君言<lb/>
　下則不特主臣力言其才能言其藝民既有功則興<lb/>
　事造業生財有道矣夫然後取之以什一之法也道<lb/>
　之至於有功然後取之此其不虚取於民也寡乎什<lb/>
　一則上之用不足多乎什一則下之財或匱唯其取<lb/>
<pb n="19b"/>
　之以什一故繼之上用足而下用不匱也什一為天<lb/>
　下之正如此亦由乎上之人明正道以行之而已和<lb/>
　寧禮之用也以其國安而君寜故曰寧論語曰禮之<lb/>
　用和為貴曲禮曰人有禮則安皆以是而已夫君臣<lb/>
　上下之大義不過如此故曰燕禮所以明君臣之義<lb/>
　也<lb/>
　石林葉氏曰上以爵禄報下則下日奮而有功故禮<lb/>
　無不拜下以功力事上則上見知而有賜故禮無不<lb/>
<pb n="20a"/>
　答無不拜則非與亢禮無不答則非虚取也勞心者<lb/>
　治人勞力者治於人治人者食於人治於人者食人<lb/>
　上下之義也道民而有功則勞心矣民出絲麻穀粟<lb/>
　以奉上則勞力矣燕禮明君臣之義者何以異此方<lb/>
　其君舉旅於賔而賜爵也固有恵於下而下拜之明<lb/>
　其治人也及君答拜者明其食於人而已矣<lb/>
　馬氏曰禮者政之本政者禮之用則政常寓於君臣<lb/>
　行禮之閒而禮常見於為政之際未有禮非其政而<lb/>
<pb n="20b"/>
　政非其禮<lb/>
席小卿次上卿大夫次小卿士庶子以次就位於下獻<lb/>
君君舉旅行酬而后獻卿卿舉旅行酬而后獻大夫大<lb/>
夫舉旅行酬而后獻士士舉旅行酬而后獻庶子俎豆<lb/>
牲體薦羞皆有等差所以明貴賤也<lb/>
　鄭氏曰牲體俎實也薦謂脯醢也羞庶羞也<lb/>
　孔氏曰此明尊卑上下席位之所受獻旅酬之差貴<lb/>
　賤先後之義席小卿次上卿者案燕禮上卿在賔席<lb/>
<pb n="21a"/>
　之東小卿在賔席之西隔越於賔席而云次上卿者<lb/>
　以俱南面東上遥相次耳大夫次小卿者案燕禮大<lb/>
　夫在小卿之西故燕禮云辯獻大夫遂薦之繼賔以<lb/>
　西東上也士庶子以次就位於下者燕禮于西階上<lb/>
　獻士既受獻者立於阼階下西面北上獻庶子于阼<lb/>
　階上既獻立於阼階下故云士庶子以次就位於下<lb/>
　也獻君君舉旅行酬者案燕禮宰夫為主人酌以獻<lb/>
　賔賔飲畢酌以酢主人主人飲畢酌以獻君君飲畢<lb/>
<pb n="21b"/>
　酌以酢主人更爵以受酢于阼階下飲卒爵主人又<lb/>
　洗觚酬主人先飲卒爵酌以酬賔賔受觚坐奠於薦<lb/>
　東訖小臣請媵爵者二人媵爵阼階下皆北面媵爵<lb/>
　于公媵爵者先自飲畢媵爵者洗象觶酌奠于公席<lb/>
　之前公坐取所媵之觶以酬賔賔于時下再拜稽首<lb/>
　公命小臣辭賔升成拜公立卒觶賔乃受公虚爵酌<lb/>
　之酬大夫于西階上衆大夫相酬畢奠虚觶于篚此<lb/>
　是獻君君舉旅行酬也而后獻卿旅行酬者案燕禮<lb/>
<pb n="22a"/>
　主人洗升實散獻卿于西階上獻卿畢小臣又請媵<lb/>
　爵者公使二人媵爵奠于公前公又行一爵若賔若<lb/>
　長唯公所酬以旅于西階上大夫辯而止此是為卿<lb/>
　旅酬也燕禮直云卿不云大卿小卿之異則小卿大<lb/>
　卿俱同獻也而后獻大夫大夫舉旅行酬者案燕禮<lb/>
　主人洗獻大夫于西階上大夫辯受獻乃納工獻衆<lb/>
　工畢公又舉奠觶唯公所赐以旅于西階上此是獻<lb/>
　大夫為大夫而旅酬也而后獻士士舉旅行酬者案<lb/>
<pb n="22b"/>
　燕禮説屨升堂坐之後主人獻士于西階上獻士辯<lb/>
　又獻旅食賔媵觚于公公坐取賔所媵觶興惟公所<lb/>
　賜乃就席坐行之終於大夫終受者興以酬士士舉<lb/>
　旅于西階上此是獻士為旅酬也而后獻庶子者庶<lb/>
　子卑不為之舉旅但無算爵之節執爵者酌而旅之<lb/>
　俎豆牲體薦羞皆有等差者公及卿大夫士等皆有<lb/>
　等差但燕禮不載無以言也<lb/>
　藍田吕氏曰禮之所貴别而已矣親疏長幼貴賤賢<lb/>
<pb n="23a"/>
　不肖皆别也大别之中又有細别存焉均親也而有<lb/>
　斬衰大功小功緦麻袒免之異均長也而有父事兄<lb/>
　事肩隨之異故以賤事貴有十等焉所謂王公卿士<lb/>
　皁輿𨽻僚僕臺也君者積尊而為之也苟無差等民<lb/>
　可得而犯之貴貴之義有所不行此亂之所由生也<lb/>
　燕禮之别故上卿小卿大夫士庶子其席其就位皆<lb/>
　有次獻君獻卿獻大夫獻士獻庶子及舉旅行酬皆<lb/>
　有序俎豆牲體薦羞皆有等差君臣貴賤之義極其<lb/>
<pb n="23b"/>
　密察至于此者所以防亂也<lb/>
　嚴陵方氏曰小卿即下卿也言上卿則知小卿之為<lb/>
　下言小卿則知上卿之為大仲尼燕居曰席而無上<lb/>
　下則亂於席上也故其上下之次如此獻庶子之後<lb/>
　則不舉旅行酬者庶子卑故也周官諸子以下大夫<lb/>
　二人為之而此則以居士之下者蓋諸侯之庶子故<lb/>
　也由士而下無爵則此所謂士者上士而已容庶子<lb/>
　以中下之等為之等者上下之義差者多少之差<lb/>
<pb n="24a"/>
　石林葉氏曰獻卿及於士而後至於庶子者所以體<lb/>
　異姓也蓋内朝以親親為主則庶子在所先外朝以<lb/>
　賢賢為主雖庶子必在所後<lb/>
聘義第四十八<lb/>
　孔氏曰案鄭目録云名曰聘義者以其記諸侯之國<lb/>
　交相聘問之禮重禮輕財之義也此於别録屬吉事<lb/>
　此聘義釋儀禮聘禮之義但儀禮聘禮者謂大聘使<lb/>
　卿故經云及竟張旜旜是孤卿所建也聘禮謂侯伯<lb/>
<pb n="24b"/>
　之卿故經云上介奉束錦士介四人皆奉玉錦介凡<lb/>
　五人故知侯伯之卿此聘義所釋包五等之卿故經<lb/>
　云上公七介侯伯五介子男三介皆謂其卿也<lb/>
　藍田吕氏曰交際之義人道之所以羣也其交際也<lb/>
　必有相見以結其驩閒於見也必有相問以繼其好<lb/>
　自天子至於庶人雖有貴賤親踈逺邇長幼之差其<lb/>
　所以相問一也天子之與諸侯諸侯之與鄰國皆有<lb/>
　朝禮有聘禮朝則相見聘則相問也朝宗覲遇會同<lb/>
<pb n="25a"/>
　皆朝也存覜省聘問皆聘也故聘禮有天子所以撫<lb/>
　諸侯者大行人一嵗徧存三嵗徧覜五嵗徧省是也<lb/>
　有諸侯所以事天子者大行人時聘以結諸侯之好<lb/>
　殷覜以除邦國之慝是也有鄰國交修其好者大行<lb/>
　人凡諸侯之邦交嵗相問殷相聘久無事則聘焉是<lb/>
　也儀禮所載聘禮鄰國交聘之禮也聘義者所以釋<lb/>
　其所載聘禮之義也<lb/>
聘禮上公七介侯伯五介子男三介所以明貴賤也介<lb/>
<pb n="25b"/>
紹而傳命君子於其所尊弗敢質敬之至也三讓而后<lb/>
傳命三讓而后入廟門三揖而后至階三讓而后升所<lb/>
以致尊讓也君使士迎于竟大夫郊勞君親拜迎于大<lb/>
門之内而廟受北面拜貺拜君命之辱所以致敬也敬<lb/>
讓也者君子之所以相接也故諸侯相接以敬讓則不<lb/>
相侵陵<lb/>
　鄭氏曰此皆使卿出聘之介數也大行人職曰凡諸<lb/>
　侯之卿其禮各下其君二等弗敢質質謂正自相當<lb/>
<pb n="26a"/>
　三讓而後傳命傳其君之聘命三讓而後入廟門讓<lb/>
　主人廟受也此揖讓主謂賔也小行人職云凡四方<lb/>
　之使者大客則擯小客則受其幣聽其辭敬讓者君<lb/>
　子之相接賔讓而主人敬也<lb/>
　孔氏曰此篇總明聘義各顯聘禮之經於上以義釋<lb/>
　之於下也介數不同明貴賤有異也介所以傳達賔<lb/>
　主之命敬之至極也三讓而後傳命者謂賔在大門<lb/>
　外見主人陳擯以大客之禮待己己不敢當三度辭<lb/>
<pb n="26b"/>
　讓主人不許乃后傳聘君之命案聘禮註云賔至末<lb/>
　介相去三丈六尺上擯至末擯亦三丈六尺賔乃傳<lb/>
　聘君之命於上擯即此傳命也三讓而后入廟門者<lb/>
　謂賔既傳命之後主君延賔而入至廟将欲廟受賔<lb/>
　不敢當主君在東賔差退在西相嚮三讓乃入廟門<lb/>
　也三揖者初入廟門一揖也當階北面又揖二揖也<lb/>
　當碑又揖三揖也而后升者謂主君揖賔至階主君<lb/>
　讓賔升賔讓主君如此者三主君乃先升賔乃升也<lb/>
<pb n="27a"/>
　凡如此者是賔致其尊敬讓主人之心也傳命與入<lb/>
　廟門皆賔先讓若三揖至階三讓而升雖主人為首<lb/>
　皆由賔讓而後至於三若賔不讓則不至於三是揖<lb/>
　讓皆賔為主也聘禮賔及竟張旜君使士請事遂以<lb/>
　入是使士迎于竟也聘禮賔至于近郊君使下大夫<lb/>
　請行又使卿朝服用束帛勞此大夫郊勞也大夫即<lb/>
　卿也聘禮賔入門左公再拜是君拜迎于大門之内<lb/>
　也聘禮及廟門公揖入納賔賔入門左升西楹西東<lb/>
<pb n="27b"/>
　面是廟受也北面拜貺者君於阼階之上北面再升<lb/>
　拜聘君之貺貺謂恵賜也聘禮云公當楣再拜是也<lb/>
　拜君命之辱言所以北面拜貺者拜聘君之命來辱<lb/>
　也此明主君尊敬聘客所以致敬於彼君之命也<lb/>
　藍田吕氏曰古者賔必有介介副也所以輔行斯事<lb/>
　致文於斯禮者也鄉飲酒之禮主人就先生謀賔介<lb/>
　此飲酒之賔介也大行人掌上公之禮介九人侯伯<lb/>
　七人子男五人此朝覲之賔介也聘禮上公七介侯<lb/>
<pb n="28a"/>
　伯五介子男三介此聘問之賔介也聘禮上介奉束<lb/>
　錦士介四人皆奉五錦則介凡五人舉侯伯之卿而<lb/>
　言之也禮之節文少則質多則文同則質異則文致<lb/>
　其文者乃所以盡其敬也故使人聘於鄰國一人将<lb/>
　命可矣必有介者以多為文也爵之髙者其介多爵<lb/>
　之卑者其介寡以異為文也人臣之義莫大乎敬君<lb/>
　敬君莫大乎敬命使之受命不宿于家入竟而死以<lb/>
　棺造朝介攝其命備豫不虞如此其至不敢以死而<lb/>
<pb n="28b"/>
　弃之則皆不敢質之義也不敢質故致文也其所以<lb/>
　必致文者乃所以盡其敬也七介以相見也不然則<lb/>
　已慤三辭三讓而至不然則已蹙所謂已慤已蹙野<lb/>
　人之義也非君子交際之文也君子之交際動無不<lb/>
　文禮無不答故於傳命入門皆三讓三揖至階三讓<lb/>
　而升此賔所以敬主人也士迎于竟大夫郊勞君親<lb/>
　拜迎而廟受拜貺拜辱此主人所以敬賔也賔主之<lb/>
　交爭相為敬讓則暴慢侵陵無自而生交日以親好<lb/>
<pb n="29a"/>
　日以固此兵所以不用民所以休息也傳命入廟門<lb/>
　皆三讓而聘禮不載有所略也<lb/>
　嚴陵方氏曰上公即九命作伯之上公也王之三公<lb/>
　八命而已以其加三公之一命故以上言之周官行<lb/>
　人上公介九人侯伯七人子男五人此言七介五介<lb/>
　三介者以大聘使卿其禮各下其君二等故也以爵<lb/>
　有貴賤則其介有多寡故日所以明貴賤也介有三<lb/>
　等末介傳中介中介傳上介以相繼而傳之故曰介<lb/>
<pb n="29b"/>
　紹而傳命也紹而傳命則命不直達矣蓋以主君之<lb/>
　尊而使臣之卑不敢與之亢禮故也故曰弗敢質質<lb/>
　對也致尊言主人之尊賔致讓言賔讓而不敢受迎<lb/>
　于竟則使士勞于郊則使大夫因為之隆殺焉廟受<lb/>
　者受使者所銜之命也受必於廟所以致敬也拜貺<lb/>
　者拜受所賜之物也拜辱見曲禮解侵言自此以侵<lb/>
　彼陵言自下以陵上<lb/>
　山隂陸氏曰紹而傳命君子於其所尊弗敢質敬之<lb/>
<pb n="30a"/>
　至也言紹則若上公七介皆相繼傳命也蓋如是而<lb/>
　後盡父子之閒以質為敬君臣之閒以文為敬<lb/>
　石林葉氏曰周禮上公九介侯伯七介子男五介謂<lb/>
　親行聘之介也禮器言諸侯七介七牢大夫五介五<lb/>
　牢所謂侯伯之卿使聘也此言侯伯五介子男三介<lb/>
　所謂其使之介也順所以致謙故傳命而後入門入<lb/>
　門而後升階三辭三揖三讓者謙也恭所以致勤故<lb/>
　主愈近則禮愈加士迎之大夫勞之君親拜之勤也<lb/>
<pb n="30b"/>
　謙則能相下故不相陵勤則能相敬故不相侵諸侯<lb/>
　所以兵不用也<lb/>
卿為上擯大夫為承擯士為紹擯君親禮賔賔私面私<lb/>
覿致饔餼還圭璋賄贈饗食燕所以明賔客君臣之義<lb/>
也<lb/>
　鄭氏曰設大禮則賔客之也或不親而使臣則為君<lb/>
　臣也<lb/>
　孔氏曰主國之卿為上擯接迎於賔大夫為承擯者<lb/>
<pb n="31a"/>
　承副上擯也士為紹擯者紹繼也謂繼續承擯案聘<lb/>
　禮註謂其位相承繼又聘禮註云主君公也則擯者<lb/>
　五人侯伯也則擯者四人子男也則擯者三人其待<lb/>
　聘客及朝賔其擯數皆然故大行人云上公擯者五<lb/>
　人侯伯四人子男三人謂迎朝賔也若擯者五人則<lb/>
　士為紹擯者三人擯者四人則士為紹擯者二人擯<lb/>
　者三人則士為紹擯者一人君親禮賔者謂行聘己<lb/>
　訖親執醴以禮賔也故聘禮賔行聘訖宰夫徹几改<lb/>
<pb n="31b"/>
　筵公出迎賔以入公側受體賔受醴公拜送醴是也<lb/>
　賔私面私覿者私面謂私以己禮面見主國之卿大<lb/>
　夫私覿謂私以己禮覿主國之君以其非公聘正禮<lb/>
　故謂之私案聘禮私面在後此先云私面記者便文<lb/>
　無義例也面亦見也以其於臣禮故曰面也致饔餼<lb/>
　謂行聘之日主君使卿致饔餼之禮於賔館案聘禮<lb/>
　君使卿韋弁歸饔餼五牢註云牲殺曰饔生曰餼又<lb/>
　曰飪一牢鼎九設於西階前腥二牢鼎二七設于阼<lb/>
<pb n="32a"/>
　階前餼二牢陳于門西北面東上是也賄贈者因其<lb/>
　還玉之時主國之卿并以賄而往還玉既畢以賄贈<lb/>
　之故聘禮還圭璋畢大夫賄用束紡是也饗食燕者<lb/>
　謂主君設大禮以饗賔設食禮以食賔皆在廟也又<lb/>
　設燕以燕之燕在寝也故聘禮云公與賔壹食再饗<lb/>
　燕與羞俶獻無常數是也或主人敬賔或賔答主人<lb/>
　或君親接賔或使人致之是顯明賔客君臣之義也<lb/>
　藍田吕氏曰擯者主國之君所使接賔者也主之有<lb/>
<pb n="32b"/>
　擯猶賔之有介也大行人五人四人三人此王迎朝<lb/>
　賔之擯也諸侯之卿各下其君二等則主待聘客之<lb/>
　擯上公當三人侯伯二人子男一人矣聘禮聘儀皆<lb/>
　云卿為上擯大夫為承擯士為紹擯必三人而後備<lb/>
　亦舉公禮而言之也鄭氏云君公也則擯者五人侯<lb/>
　伯則四人子男則三人以王所以待諸侯之擯為諸<lb/>
　侯所以待賔客之擯恐未然也擯有三者亦以多為<lb/>
　文也大宗伯朝覲㑹同則為上相相即擯也入詔禮<lb/>
<pb n="33a"/>
　曰相出接賔曰擯宗伯卿也故曰卿為上擯小行人<lb/>
　諸侯入王則為承而擯行人大夫也所以接承上擯<lb/>
　之事故曰大夫為承擯紹繼也士職卑承官之乏以<lb/>
　繼其擯之事故曰士為紹擯聘禮賔卒聘事奉束錦<lb/>
　請覿所謂私覿也賔朝服問卿既致命出賔面如覿<lb/>
　幣所謂私面也君命未致使臣不敢以私見其君及<lb/>
　其卿卒君事乃得申其私敬也私覿見其君私面見<lb/>
　其卿或有以私面為見君者蓋列而言之則有見君<lb/>
<pb n="33b"/>
　見卿之别此篇及聘禮所云私覿私面是也離而言<lb/>
　之則私面即私覿亦可為見君如司儀諸公之臣相<lb/>
　為國客私獻私面楚公子弃疾見鄭伯以乗馬八匹<lb/>
　私面於君是也蓋使臣之義則致其君臣之敬於所<lb/>
　聘之君主君之義則致其賔主之敬於來聘之臣故<lb/>
　公之禮賔及受私覿皆揖讓而進之臣降拜公辭然<lb/>
　後升拜賔覿奉束錦總乗馬二人賛入北面奠幣再<lb/>
　拜稽首以臣禮見也擯者辭賔出擯者取幣牽馬出<lb/>
<pb n="34a"/>
　請受于賔賔禮辭聽命乃牽馬入設授幣堂上始以<lb/>
　客禮見此君臣交致其敬者也既卒聘事然後敢私<lb/>
　面私覿此臣獨致其敬者也設三擯以接之親禮以<lb/>
　敬之致饔餼賄贈及饗食燕以盡其歡還圭璋以成<lb/>
　其信此獨致其敬者也<lb/>
　嚴陵方氏曰擯者主國接賔之人而為之執事者也<lb/>
　周官司儀所謂掌賔客擯相之禮是矣又謂之僎者<lb/>
　鄉飲酒禮異也言上擯則知承之為中擯紹之為末<lb/>
<pb n="34b"/>
　擯矣見主國之臣則曰面見主國之君則曰覿者與<lb/>
　君言鄉臣言面同義然周官言私面而不言私覿論<lb/>
　語言私覿而不言私面者蓋合而言之皆見而已饗<lb/>
　則以酒為主食則以食為主燕則兼酒食而燕樂之<lb/>
　也君親禮賔賔私面私覿以至於饗食燕所以明賔<lb/>
　客之義也還圭璋致饔餼賄贈則使人致之所以明<lb/>
　君臣之義也<lb/>
　長樂陳氏曰食以食為主則尚禮饗燕以酒為主則<lb/>
<pb n="35a"/>
　尚恩尚禮所以接於外尚恩所以結於内接於外者<lb/>
　不可煩故食止於一而已結於内者欲其篤故饗所<lb/>
　以至於再而燕禮所以至於無數<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷四十六</head>
    <p>
<pb n="1a"/>
欽定四庫全書<lb/>
　禮記集説卷四十六　　　　宋　衛湜　撰<lb/>
是月也命奄尹申宫令審門閭謹房室必重閉省婦事<lb/>
毋得淫雖有貴戚近習毋有不禁<lb/>
　鄭氏曰奄尹主領奄豎之官也於周則為内宰掌治<lb/>
　王之内政宫令譏出入及開閉之屬重閉外内閉也<lb/>
　省婦事所以静隂類也淫謂女功奢偽貴戚謂姑姊<lb/>
　妹之屬近習天子所親幸者<lb/>
<pb n="1b"/>
　孔氏曰尹正也申重也申重其政令常察門閭之事<lb/>
　謹慎房室之䖏其門閭房室皆有外内門户必重疊<lb/>
　閉之此月隂氣既静故減省婦人之事順隂類也務<lb/>
　在質素毋得過為淫巧<lb/>
　嚴陵方氏曰周官酒人漿人之類皆有奄鄭氏謂精<lb/>
　氣閉藏者是也奄尹則衆奄之正也宫中之令國有<lb/>
　常典以閉藏之月故申之於門閭曰審於房室曰謹<lb/>
　互言之爾必重閉則所以審而謹之也重閉猶易所<lb/>
<pb n="2a"/>
　謂重門之重省與季春省婦使之省異彼所謂省減<lb/>
　省之也此所謂省察之而已蓋婦以化治絲枲為事<lb/>
　巧過則淫淫則偽飾生焉故命禁之也雖有貴戚近<lb/>
　習毋有不禁則䟽賤者從可知矣近習謂天子親昵<lb/>
　習熟之人凡此皆宫中之令也<lb/>
　馬氏曰貴戚易奢近習易驕欲法之行自貴近始故<lb/>
　雖有貴戚近習毋有不禁<lb/>
　山隂陸氏曰奄精氣閉藏言於此為冝<lb/>
<pb n="2b"/>
乃命大酋秫稲必齊麴蘖必時湛熾必絜水泉必香陶<lb/>
器必良火齊必得兼用六物大酋監之毋有差貸<lb/>
　鄭氏曰酒孰曰酋大酋者酒官之長也於周則為酒<lb/>
　人秫稻必齊謂孰成也湛漬也熾炊也火齊腥孰之<lb/>
　調也物猶事也差貸謂失誤有善有惡也古者穫稲<lb/>
　而漬米麴至春而為酒詩云十月穫稲為此春酒以<lb/>
　介眉夀<lb/>
　孔氏曰周禮酒正引此大酋為酒正此曰酒人者以<lb/>
<pb n="3a"/>
　酒正掌酒之政令及酒出入之事不親監作此大酋<lb/>
　監作故為酒人以酒人監作酒故也是月始為春酒<lb/>
　先須治擇秫稲使齊得成熟故云必齊又須以時料<lb/>
　理麴糱故云必時其炊漬米麴之時必須清潔所用<lb/>
　水泉必須香美所盛陶器必須良善其炊米和酒之<lb/>
　時所用火齊又須生熟得中六物者秫稻一麴糱二<lb/>
　湛熾三水泉四陶器五火齊六也用此六事作酒大<lb/>
　酋監督之無使有參差貸變使酒誤其善惡也此十<lb/>
<pb n="3b"/>
　月穫稲於此月漬米麴至春而為酒者謂春成也非<lb/>
　春始釀<lb/>
　嚴陵方氏曰多少不可過故曰必齊然作酒之材不<lb/>
　止於此舉二種以該之爾水泉必香則醖釀無穢汚<lb/>
　之臭陶器必良則盛貯無罅漏之弊火齊必得則蒸<lb/>
　煮無生熟之失六物闕一不得故曰兼用周官酒正<lb/>
　以式法授酒材不過如是而已大酋監之毋有差貸<lb/>
　則以有法式故也夫酒所以養陽也作之於陽生之<lb/>
<pb n="4a"/>
　月蓋亦冝矣<lb/>
　馬氏曰六物欲其材之美時之適工之善也<lb/>
天子命有司祈祀四海大川名源淵澤井泉<lb/>
　鄭氏曰順其徳盛之時祭之也<lb/>
　嚴陵方氏曰大川名源與王制言名山大澤同義凡<lb/>
　此皆水神也<lb/>
　馬氏曰盛徳在水故應是而祈焉以為民致福也<lb/>
　講義曰四海者衆水之所聚大川名源者若江淮河<lb/>
<pb n="4b"/>
　濟之類是也江之源出於岷山河之源出於崑崙淮<lb/>
　之源自桐栢濟之源自沇水故謂之名源也淵澤者<lb/>
　水之所鍾而息者也井泉者汲取之無窮者也仲冬<lb/>
　之月水歸於澤而復其本源矣故命有司祈祀之<lb/>
　金華應氏曰夏祈山川百源火勝水弱遵其流委而<lb/>
　廣其潤澤也冬祀四海山川淵澤井泉盛徳在水鍾<lb/>
　其淵源厚其渟蓄也三王之祭川皆先河而後海以<lb/>
　海為委而河為源也水重冬祀亦豈非源乎<lb/>
<pb n="5a"/>
是月也農有不收藏積聚者馬牛畜獸有放佚者取之<lb/>
不詰<lb/>
　鄭氏曰此收歛尤急之時人有取者不罪所以警懼<lb/>
　其主也王居明堂禮曰孟冬之月命農畢積聚繫收<lb/>
　牛馬<lb/>
　嚴陵方氏曰孟冬既命百官謹蓋藏又命司徒循行<lb/>
　積聚矣至於是月農猶有不收藏積聚馬牛畜獸猶<lb/>
　有放佚者則是惰逰之民而不聽令者也人或取其<lb/>
<pb n="5b"/>
　物而上不為之詰焉亦冝矣<lb/>
　山隂陸氏曰異言牛馬貴於畜獸言馬在上亦以此<lb/>
　故國君下齊牛式路馬<lb/>
山林藪澤有能取蔬食田獵禽獸者野虞教道之其有<lb/>
相侵奪者罪之不赦<lb/>
　鄭氏曰務收斂野物也大澤曰藪草木之實為蔬食<lb/>
　孔氏曰鄭註周禮云水鍾曰澤水希曰藪今言大澤<lb/>
　曰藪者以有水䖏謂之澤旁無水䖏謂之藪爾雅云<lb/>
<pb n="6a"/>
　𬞞不熟為饉𬞞謂菜𬞞以其麤䟽經言𬞞食故謂草<lb/>
　木實也山林𬞞食榛栗之屬藪澤𬞞食菱芡之屬<lb/>
　嚴陵方氏曰𬞞亦菜也於農隙之時而能取野物以<lb/>
　資人用固冝教道之而無遏其所欲也不能如上所<lb/>
　為而乃侵彼之分以廣此奪人所有以予己則是彊<lb/>
　暴之徒爾罪之不赦豈為過哉<lb/>
是月也日短至隂陽爭諸生蕩君子齊戒䖏必掩身身<lb/>
欲寧去聲色禁耆慾安形性事欲静以待隂陽之所定<lb/>
<pb n="6b"/>
　鄭氏曰爭者隂方盛陽欲起也蕩謂物動萌芽也寕<lb/>
　安也聲謂樂也易及樂春秋説云冬至人主與羣臣<lb/>
　從八能之士作樂五日此言去聲色又相違<lb/>
　嚴陵方氏曰日短至隂陽爭己見仲夏日長至解諸<lb/>
　生諸言不一也諸生則萬物之生氣也方冬之時盛<lb/>
　徳在水而是月建子以陽作之萬物之生氣欲發焉<lb/>
　故謂之蕩掩蔽其身以䖏於内則以齊戒故也身欲<lb/>
　寧者所以掩身欲其寕故也去聲色則不特止而已<lb/>
<pb n="7a"/>
　禁耆慾則不特節而己見君子之齊戒則加而無己<lb/>
　也外則養其形而無勞内則養其性而無悖欲安形<lb/>
　性故事欲静也凡此以微陽方生隂未退聽隂陽爭<lb/>
　而未定故君子齊戒以待之與仲夏所言互相備也<lb/>
　馬氏曰隂陽爭則陽伏而隂尚自若也故爭凡物之<lb/>
　有所爭者外未定故也方二分之月春為陽日中秋<lb/>
　為隂宵中既有分矣故於仲春仲秋日夜分至於二<lb/>
　至之月則夏為正陽而隂始間之冬為正隂而陽始<lb/>
<pb n="7b"/>
　間之方盛者方衰方微者方長有爭之道焉於冬至<lb/>
　曰諸生蕩言陽之來足以勝隂於夏至曰死生分言<lb/>
　隂之來不過與陽為敵而已<lb/>
　山隂陸氏曰上云隂陽爭死生分此言隂陽爭諸生<lb/>
　蕩相備也相備而言死生分於夏言諸生蕩於冬亦<lb/>
　言之法毋躁禁詞也於隂言如此亦言之法冬言以<lb/>
　待夏言以定待始事也定終事也<lb/>
　新安王氏曰十一月一陽來復復反也隂方極盛陽<lb/>
<pb n="8a"/>
　欲反為隂拒之是以有爭爭者言其將復也復卦上<lb/>
　坤下震五隂在外一陽在内在内者為主在外者從<lb/>
　而順之定而無爭言其已復也君子知隂陽爭則草<lb/>
　木之歸根者昆蟲之蟄藏者且将摇蕩蓋枯者欲萌<lb/>
　蟄者欲出不可無以養其微陽况於身心豈得不静<lb/>
　以䖏之齊戒以静其心掩藏以静其身外去聲色内<lb/>
　去耆慾以安形性則身静心亦静矣貴静者隂陽方<lb/>
　爭當静以待其爭之定定則陽反而隂順静在一己<lb/>
<pb n="8b"/>
　可以養其身心逹之天下以遂萬物之情不韋雖非<lb/>
　賢者此説不可廢也<lb/>
芸始生荔挺出蚯蚓結麈角解水泉動<lb/>
　鄭氏曰又記時候也芸香草也荔挺馬䪥也水泉動<lb/>
　潤上行<lb/>
　孔氏曰結猶屈也蚯蚓在穴屈首下嚮陽氣動則宛<lb/>
　而上首故結而屈也麋為隂獸情淫而遊澤冬至解<lb/>
　角從隂退之象鹿為陽獸情淫而遊山夏至角解從<lb/>
<pb n="9a"/>
　陽退之象説者多家皆無明據故略論焉若節氣早<lb/>
　則麋角十一月解故夏小正云十二月麋角隕墜是<lb/>
　也若節氣晚則十二月麋角解故小正云十二月隕<lb/>
　麋角按熊氏曰芸荔挺俱香草故應陽氣而出也鹿<lb/>
　是山獸故夏至得隂氣而解角麋是澤獸故冬至得<lb/>
　陽氣而解角<lb/>
　嚴陵方氏曰芸香草也以水泉動而生則水屬也荔<lb/>
　挺出皇氏亦以為香草荔言氣之和協挺言氣之直<lb/>
<pb n="9b"/>
　達凡物之氣感隂者腥感陽者香陽方長矣故芸始<lb/>
　生荔挺出蚯蚓結者以感正陽之氣而後出故微陽<lb/>
　雖生而猶結焉結言形之未解也麋角解見仲夏是<lb/>
　月也隂極於此而終故前言冰益壯陽生於此而始<lb/>
　故言水泉動壯其形然動其氣然也<lb/>
　山隂陸氏曰麋隂獸也角始生向後䕶耳補筋與骨<lb/>
　應陽而墮<lb/>
日短至則伐木取竹箭<lb/>
<pb n="10a"/>
　鄭氏曰此其堅成之極時<lb/>
　嚴陵方氏曰萬物之材隂盛則堅陽盛則柔隂盛極<lb/>
　於此故伐取之木大竹小故云伐木取竹箭<lb/>
　馬氏曰萬物之材敷榮則柔收斂則堅於是時可以<lb/>
　代木取竹箭<lb/>
是月也可以罷官之無事去器之無用者<lb/>
　鄭氏曰謂先時權所建作者也天地閉藏而萬物休<lb/>
　可以去之<lb/>
<pb n="10b"/>
　嚴陵方氏曰設官之實所以待事也無事之官特曠<lb/>
　官爾制器之實所以待用也無用之器特虚器爾夫<lb/>
　陽為實隂為虚是月隂消而陽長故於其虚者罷而<lb/>
　去之所以應天地之實也<lb/>
塗闕廷門閭築囹圄此以助天地之閉藏也<lb/>
　鄭氏曰順時氣也<lb/>
　嚴陵方氏曰闕者人所由以出入廷者人所䖏以聽<lb/>
　事塗謂塗之以土也築則不止於繕矣與築城郭之<lb/>
<pb n="11a"/>
　築同義故孟秋止言繕囹圄而已<lb/>
仲冬行夏令則其國乃旱氛霧冥冥雷乃發聲行秋令<lb/>
則天時雨汁𤓰瓠不成國有大兵行春令則蝗蟲為敗<lb/>
水泉咸竭民多疥癘<lb/>
　鄭氏曰國旱午之氣乘之也氛霧霜露之氣散相亂<lb/>
　也雷發聲震氣動也午屬震天時雨汁𤓰瓠不成酉<lb/>
　之氣乘之也酉宿值昴畢畢好雨雨汁者水雪雜下<lb/>
　也子宿值虚危虛危内有𤓰瓠兵亦金之氣也蝗蟲<lb/>
<pb n="11b"/>
　為敗當蟄者出卯之氣乘之也水泉咸竭大火為旱<lb/>
　也疥癘之病孚甲之象也<lb/>
　孔氏曰其國乃旱氛霧冥冥雷乃發聲皆天災也天<lb/>
　時雨汁天災也𤓰瓠不成地災也國有大兵人災也<lb/>
　案天文志𤓰瓠四星在危東蝗蟲為敗水泉咸竭地<lb/>
　災也民多疥癘人災也<lb/>
　嚴陵方氏曰氛霧皆旱氣所使雷乃發聲盛陽薄之<lb/>
　故也以雪雜水如物之有汁故謂之兩汁以行秋令<lb/>
<pb n="12a"/>
　嚴凝之氣未固故也𤓰瓠不成則以柔脆為金氣所<lb/>
　傷故也國有大兵則與小兵時起同義然氣有淺深<lb/>
　故於孟冬言小仲冬言大焉蝗蟲為敗與孟夏言蝗<lb/>
　蟲為災同義災者祥之對而以氣之兆言之敗者成<lb/>
　之對而以事之迹言之夏為陽故言其氣冬為隂故<lb/>
　言其事亦各以其類也水泉咸竭則以感發散之氣<lb/>
　故也疥癘則虚陽作之故也<lb/>
季冬之月日在婺女昏婁中旦氐中<lb/>
<pb n="12b"/>
　鄭氏曰季冬者日月㑹於𤣥枵而斗建丑之辰也<lb/>
　孔氏曰案律厯志季冬初日在婺女八度三統厯小<lb/>
　寒日在婺女八度昏婁十一度中去日八十四度旦<lb/>
　氐十二度中大寒日在危初度昏昴二度中去日八<lb/>
　十度旦心五度中元嘉歴日在牛三度昏奎十五度<lb/>
　中晝漏四十五刻六分旦亢九度中大寒日在女十<lb/>
　度昏胃四度中晝漏四十六刻七分旦氐十三度中<lb/>
其日壬癸其帝顓頊其神𤣥冥其蟲介其音羽律中大<lb/>
<pb n="13a"/>
吕<lb/>
　鄭氏曰大吕者蕤賔之所生也三分益一律長八寸<lb/>
　二百四十三分寸之百四季冬氣至則大吕之律應<lb/>
　周語曰大吕助陽宣物<lb/>
　孔氏曰蕤賔長六寸八十一分寸之二十六上生大<lb/>
　吕三分益一三寸益一寸六寸益二寸故為八寸其<lb/>
　八十一分寸之二十六各三分之則為七十八分三<lb/>
　分益一更益一箇二十六則為一百四故云律長八<lb/>
<pb n="13b"/>
　寸二百四十三分寸之一百四也<lb/>
　諸家説見孟春<lb/>
其數六其味鹹其臭朽其祀行祭先腎鴈北郷鵲始巢<lb/>
雉雊雞乳<lb/>
　鄭氏曰鴈北郷以下皆記時候也雊雉鳴也詩云雉<lb/>
　之朝雊尚求其䧳<lb/>
　孔氏曰鴈北郷此據早者若晚者易説云二月驚蟄<lb/>
　候鴈北郷鵲始巢此據晚者若早者詩緯推度災云<lb/>
<pb n="14a"/>
　復之日鵲始巢雉雊雞乳易通卦驗在立春節立春<lb/>
　或在此月也<lb/>
　嚴陵方氏曰鴈北郷已見孟春鴻鴈來解黒白錯者<lb/>
　鵲也然巢知避嵗所在於是來嵗之氣兆矣故始巢<lb/>
　雉雊已見倉庚鳴解乳則孚乳之謂也<lb/>
　馬氏曰鴈北郷則順陽而復也雉火畜也感於陽而<lb/>
　後有聲雞木畜也麗於陽而後有形<lb/>
　山隂陸氏曰夏小正曰郷者何也郷其居也<lb/>
<pb n="14b"/>
天子居𤣥堂右个乘𤣥路駕鐡驪載𤣥旂衣黒衣服𤣥<lb/>
玉食黍與彘其器閎以奄<lb/>
　鄭氏曰𤣥堂右个北堂東偏<lb/>
命有司大難旁磔出土牛以送寒氣<lb/>
　鄭氏曰此難難隂氣也難隂始於此者隂氣右行此<lb/>
　月之中日歴虚危虚危有墳墓四司之氣為厲鬼將<lb/>
　随強隂出害人也旁磔於四方之門磔攘也出猶作<lb/>
　也作土牛者丑為牛牛可牽止也送猶畢也<lb/>
<pb n="15a"/>
　孔氏曰言大者以季春唯國家之難仲秋唯天子之<lb/>
　難此則下及庶人故云大難旁磔者旁謂四方之門<lb/>
　皆披磔其牲以禳除隂氣出土牛者此時強隂既盛<lb/>
　年嵗已終隂若不去凶邪恐來嵗為人害其時月建<lb/>
　丑又土能克水持水之隂氣故特作土牛以畢送寒<lb/>
　氣也鄭註此月之中謂此月之内也石氏星經云司<lb/>
　命二星在虚北司禄二星在司命北司危二星在司<lb/>
　禄北司中二星在司危北史遷云四司鬼官之長又<lb/>
<pb n="15b"/>
　云墳四星在危東南是危虚有墳墓四司之氣也此<lb/>
　時寒實未畢而註云畢者意欲其畢爾<lb/>
　馬氏曰時難皆以難隂慝而除之也於季春之畢春<lb/>
　氣仲秋之達秋氣則曰難而已至季冬之送寒氣則<lb/>
　稱大難者隂慝之盛未有甚於此時故也以大難故<lb/>
　旁磔旁磔則所磔非一方不特九門而已<lb/>
　嚴陵方氏曰難已見仲春解牛土畜也又以土為之<lb/>
　則以方水用事之極欲勝水者必以土故出是以送<lb/>
<pb n="16a"/>
　寒氣也迎為入送為出送寒氣故以出言<lb/>
　山隂陸氏曰言旁磔則於九門可知土所以勝水牛<lb/>
　所以勝豕其謂之大難言有司嫌小也<lb/>
　長樂陳氏曰土勝水牛善耕勝水故可以勝寒氣善<lb/>
　耕故可以示農耕之早晚月令季冬之月大難旁磔<lb/>
　然後出土牛則出土牛驅除之終事也既乃告民出<lb/>
　五種命農計耦耕事則出土牛又農耕之始事也後<lb/>
　世土牛之法以嵗之幹色為首甲至癸為十幹甲乙<lb/>
<pb n="16b"/>
　木其色青丙丁火其色赤戊巳土其色黄庚辛金其<lb/>
　色白壬癸水其色黒支色為身子至亥為十二支寅<lb/>
　卯木其色青己午火其色赤申酉金其色白亥子水<lb/>
　其色黒辰戍丑未土其色黄納音色為腹若甲子乙<lb/>
　丑金其色白丙寅丁卯火其色赤他皆倣此以立春<lb/>
　日幹色為角耳尾支色為脛納音色為蹄設令甲子<lb/>
　嵗甲為幹其色青則青為牛首子為支其色黒則黒<lb/>
　為身納音金其色白則白為腹又若丙寅日立春丙<lb/>
<pb n="17a"/>
　為幹其色赤則赤為角耳尾寅為支其色青則青為<lb/>
　脛納音火其色赤則赤為蹄其說蓋有所傳然也<lb/>
　丘氏曰案開元禮土牛各随其方則是王城四門各<lb/>
　出土牛悉用五行之色天下州縣即如分土之義分<lb/>
　土者天子大社之壇用五色之土封東西南北四方<lb/>
　之諸侯各以其方之色割壇四方之土以白茅包而<lb/>
　賜之令至其國先立社壇土牛之色亦冝效此所以<lb/>
　示農耕之早晚者以立春為候也立春在十二月望<lb/>
<pb n="17b"/>
　即策牛人近前示其農早也立春在十二月晦及正<lb/>
　月朔即策牛人當中示其農事也立春正月望即策<lb/>
　牛人近後示其農晚也季冬之月二陽已動土脉已<lb/>
　興故用土作牛以彰農事今立春方出農已自知何<lb/>
　用策牛之人在前在後也此自漢朝之後積習為常<lb/>
　漢書立春之日京都百官青衣立青幡施土耕牛人<lb/>
　於門外令地主率官吏打之皆失示農之意也<lb/>
征鳥厲疾<lb/>
<pb n="18a"/>
　鄭氏曰殺氣當極也征鳥題肩也齊人謂之擊征或<lb/>
　名曰鷹仲春化為鳩<lb/>
　孔氏曰亦命有司辭也案釋鳥云鷹鶆鳩樊光云鶆<lb/>
　鳩鷞鳩月令云鷹化為鳩郭景純云鶆當為鷞此征<lb/>
　鳥即鷞鳩也鷹隼之屬厲嚴猛疾㨗速也時殺氣盛<lb/>
　極故鷹隼之屬取鳥㨗疾嚴猛也<lb/>
　山隂陸氏曰為其將復為鳩也於是厲疾蓋物不極<lb/>
　不反列子曰目將眇者先睹秋毫<lb/>
<pb n="18b"/>
乃畢山川之祀及帝之大臣天之神祇<lb/>
　鄭氏曰四時之功成於冬孟月祭其宗至此可以祭<lb/>
　其佐也帝之大臣句芒之屬天之神祇司中司命風<lb/>
　師雨師<lb/>
　孔氏曰案孟冬祈來年於天宗謂蜡祭蜡祭百神皆<lb/>
　祭則嶽瀆山川亦祭也不言者文不具爾至此又更<lb/>
　祭山川山川少於嶽瀆是孟月祭其宗此月祭其佐<lb/>
　也五帝為宗大臣句芒等為佐天神人鬼山川皆有<lb/>
<pb n="19a"/>
　宗有佐也<lb/>
　嚴陵方氏曰終功之時故徧報之自孟冬祈來年於<lb/>
　天宗故至是及帝之大臣天之神祗地祭始於公社<lb/>
　故至是及於山川以一嵗之祀事畢於此故言乃畢<lb/>
　也然天曰神地曰祗而此言天之神祗者所謂祗蓋<lb/>
　同出而有别之稱若日月之類雖同出於天而有别<lb/>
　焉故亦可謂之祗<lb/>
是月也命漁師始漁天子親往乃嘗魚先薦寢廟<lb/>
<pb n="19b"/>
　鄭氏曰天子必親往視漁明漁非常事重之也此時<lb/>
　漁潔美<lb/>
　孔氏曰仲秋犬嘗麻季秋犬嘗稻皆不云天子親往<lb/>
　蓋四時薦新是常事魚非常祭之物故云重之也<lb/>
　馬氏曰此潛之詩所謂季冬薦魚也漁者牲類也宗<lb/>
　廟之祭牲用親獵則漁必親往不亦冝乎<lb/>
　金華應氏曰嘗者試而驗之也將薦於所尊故不敢<lb/>
　輕也藥必先嘗膳必品嘗此致敬於君與親也大饗<lb/>
<pb n="20a"/>
　帝則甞犠牲薦寢廟則嘗魚此致敬於天與親也然<lb/>
　非必食而嘗之特展視而告全具耳秋祭曰嘗亦謂<lb/>
　物已備成嘗而後祭以見其孝也<lb/>
冰方盛水澤腹堅命取冰<lb/>
　鄭氏曰腹厚也此月日在北陸冰堅厚之時也北陸<lb/>
　謂虚也<lb/>
　孔氏曰於時極寒冰實至盛而云方盛者月半以前<lb/>
　也月半後大寒乃盛此月日在𤣥枵之次其星當女<lb/>
<pb n="20b"/>
　虚危也陸道也言女虚危是北方七宿之道云北陸<lb/>
　虚者舉中央星以言之<lb/>
　嚴陵方氏曰冰方盛則以重隂之氣極於此故也盛<lb/>
　極而衰東風將解凍故於此言方盛焉冰以陽熈而<lb/>
　柔以隂凝而堅曰腹堅則其堅達於内矣非特形於<lb/>
　水面而已然前言水泉此言水澤者泉乃水之原澤<lb/>
　乃水之潤命取冰則七月所謂二之日鑿冰沖沖是<lb/>
　也夫萬物負隂而抱陽沖氣以為和隂盛閉塞而陽<lb/>
<pb n="21a"/>
　無所泄則氣戾不和為愆陽為伏隂然則鑿冰非特<lb/>
　為備暑亦以達陽氣也<lb/>
冰以入令告民出五種命農計耦耕事脩耒耜具田器<lb/>
　鄭氏曰冰既入而令田官告民出五種明大寒氣過<lb/>
　農事將起也耜者耒之金也廣五寸田器鎡䥓之屬<lb/>
　孔氏曰耒者以木為之長六尺六寸底長尺有一寸<lb/>
　中央直者三尺有三寸句者二尺有二寸底謂耒下<lb/>
　嚮前曲接耜者耜以金鐵為之故云耜者耒之金鎡<lb/>
<pb n="21b"/>
　今之鋤類孟子云雖有鎡基云之屬者以田器非一<lb/>
　也<lb/>
　新安顧氏曰古未用牛耕易只言服牛乘馬引重致<lb/>
　逺如論語長沮桀溺耦而耕詩十千維耦月令季冬<lb/>
　命農計耦耕事皆是人耦而耕最可考者古人於蜡<lb/>
　祭迎貓迎虎凡有功於田者無不報祭獨不及牛可<lb/>
　見古未知以牛耕自漢以來方有賣劒買犢之説<hi>荅問</hi>
　嚴陵方氏曰冰之八也為隂事之終種之出也為陽<lb/>
<pb n="22a"/>
　事之始以冰入之期而告民出五種終則有始也耦<lb/>
　耕二人相耦而耕也語言長沮桀溺耦而耕是矣蓋<lb/>
　先王所以聫屬其民使之出入相友守望相助故郷<lb/>
　則有比遂則有鄰軍則有伍學則有朋耕之有耦亦<lb/>
　以是而己曰脩曰具互相備也<lb/>
命樂師大合吹而罷<lb/>
　鄭氏曰嵗將終與族人大飲作樂於大寢以綴恩也<lb/>
　言罷者此用禮樂於族人最盛後年若時乃復然也<lb/>
<pb n="22b"/>
　凡用樂必有禮用禮則有不用樂者王居明堂禮季<lb/>
　冬命國為酒以合三族君子説小人樂<lb/>
　孔氏曰大寢路寢也與宗人圖事之䖏既飲族人故<lb/>
　鄭知於大寢也後年季冬乃復如此作樂以一年頓<lb/>
　停故云罷也大合吹必當有禮與族人燕飲今唯云<lb/>
　命樂師作樂故云用樂必有禮而食嘗無樂故云禮<lb/>
　有不用樂也三族父子及身小記云親親以三為五<lb/>
　以五為九是也<lb/>
<pb n="23a"/>
　馬氏曰匏竹利制隂物也故自季秋而習吹至季冬<lb/>
　而大合吹於是罷焉則陽事始故也<lb/>
　山隂陸氏曰於此言罷著季春大合樂未罷也<lb/>
　新安王氏曰聲陽也夫子賛易曰雷出地奮豫先王<lb/>
　以作樂崇徳陽動有聲在天為雷在人為樂今冬且<lb/>
　盡春將至古厯以驚蟄為正月節謂雷將動故於是<lb/>
　月送隂迎陽土牛以送隂大合吹以迎陽不用他樂<lb/>
　何也吹者人氣故用以迎陽氣大合吹即罷可以知<lb/>
<pb n="23b"/>
　其無燕矣<lb/>
乃命四監收秩薪柴以共郊廟及百祀之薪燎<lb/>
　鄭氏曰四監主山林川澤之官也大者可析謂之薪<lb/>
　小者合束謂之柴薪施炊爨柴以給燎春秋傳曰其<lb/>
　父析薪<lb/>
　孔氏曰以薪柴出於山林川澤故四監為山林川澤<lb/>
　之官也鄭引春秋傳見昭七年左傳證薪是麤大可<lb/>
　析之物也<lb/>
<pb n="24a"/>
　嚴陵方氏曰秩薪柴則與秩芻同義於嵗終命收之<lb/>
　所以備來嵗之用而已<lb/>
　馬氏曰收秩薪柴則藏事至是為悉矣<lb/>
　講義曰周官有燔柴槱燎之祭於是命四監收以秩<lb/>
　次敘之以共柴為郊廟及百祀之薪燎也<lb/>
是月也日窮於次月窮於紀星囬於天數將幾終<lb/>
　鄭氏曰言日月星辰運行於此月皆周匝於故䖏也<lb/>
　次舎也紀㑹也<lb/>
<pb n="24b"/>
　孔氏曰去年季冬日次於𤣥枵從此每月移次他辰<lb/>
　至此月窮盡還次𤣥枵故云日窮於次去年季冬月<lb/>
　與日相㑹於𤣥枵自此月與日相㑹於他辰至此窮<lb/>
　盡還復㑹於𤣥枵故云月窮於紀二十八宿随天而<lb/>
　行毎日雖周天一匝早晚不同至此月復於故䖏與<lb/>
　去年季冬早晚相似故云星回於天幾近也以去年<lb/>
　季冬去今年季冬三百五十四日未滿三百六十五<lb/>
　日未得正終唯近於終故云數將幾終<lb/>
<pb n="25a"/>
　嚴陵方氏曰陽大而為之主故以次言隂小而有所<lb/>
　系故以紀言日往則月來月往則日來日月相推往<lb/>
　來不窮謂之通可也此乃曰窮者蓋以人言之日有<lb/>
　時而窮於次月有時而窮於紀以天言之其窮也祗<lb/>
　所以為通歟<lb/>
　山隂陸氏曰厯以紀之紀厯也窮於次言象窮於紀<lb/>
　言厯變窮言囬囬無窮也其言天亦以此易曰終則<lb/>
　有始天行也日一日一周天月一月一周天星一嵗<lb/>
<pb n="25b"/>
　一周天數將㡬終數無正終其謂之終蓋㡬而已<lb/>
嵗且更始專而農民毋有所使<lb/>
　鄭氏曰而猶女也言專一女農民之心令之豫有志<lb/>
　於耕稼之事不可徭役徭役之則志散失業也<lb/>
　孔氏曰此脩月令之人為國家戒令之法言此月既<lb/>
　終嵗且更始在上者當專一女農之事無得興起造<lb/>
　作有所使役也此是制禮者緫為約戒之辭凡月令<lb/>
　之内不云乃命某官之屬者皆是禮家緫禁也<lb/>
<pb n="26a"/>
　嚴陵方氏曰夫嵗者數之所積而成也數之終乃所<lb/>
　以為嵗之始嵗之始乃所以為數之終於數言終於<lb/>
　嵗言始亦互相備爾專而農民毋有所使則以嵗且<lb/>
　更始欲一意於耕故也四民各有業而農居其一故<lb/>
　謂之農民<lb/>
　山隂陸氏曰終言㡬無終之辭也始言且無始之辭<lb/>
　也<lb/>
天子乃與公卿大夫共飭國典論時令以待來嵗之冝<lb/>
<pb n="26b"/>
　鄭氏曰飭國典者和六典之法也周禮以正月為之<lb/>
　建寅而縣之今用此月則所因於夏殷也<lb/>
　孔氏曰調和飭正之六典則治典教典禮典政典刑<lb/>
　典事典也案大宰職云正月之吉始和布治小宰云<lb/>
　正嵗而觀治象之法今不用周法故知因於夏殷以<lb/>
　王者損益不出三代故也<lb/>
　嚴陵方氏曰事有在今嵗為冝來嵗則否者國之有<lb/>
　典時之有令安可不飭而論之乎蓋物有常冝冝在<lb/>
<pb n="27a"/>
　随時而己然非一人之私所能為也故以共言之<lb/>
　馬氏曰此所謂平在朔易也先王之時嵗終令百官<lb/>
　府各正其治受其㑹聽其致事於是飭國典之未冝<lb/>
　者改之以經邦治論時令之未協者正之以受民事<lb/>
　至正月之吉始和然後布焉則所謂待來嵗之冝也<lb/>
乃命大史次諸侯之列賦之犧牲以共皇天上帝社稷<lb/>
之饗<lb/>
　鄭氏曰此所與諸侯共者也列國有大小賦之犧牲<lb/>
<pb n="27b"/>
　大者出多小者出少饗獻也<lb/>
　孔氏曰列次也來嵗祭祀所須犧牲出諸侯之國國<lb/>
　有大小故命大史書列之以共賦也諸侯同王南面<lb/>
　專王之土故命之出牲以與王共事天地也漫言諸<lb/>
　侯則異姓同姓俱然皇天天皇大帝也上帝靈威仰<lb/>
　五帝也社稷王之社稷也諸侯自有社稷而始封亦<lb/>
　割王社土與之故賦牲共王社稷也出牲以共獻於<lb/>
　上帝諸神也<lb/>
<pb n="28a"/>
乃命同姓之邦共寢廟之芻豢<lb/>
　鄭氏曰此所以與同姓共也芻豢猶犧牲<lb/>
　孔氏曰皇天社稷與天下共之故通賦天下國家寢<lb/>
　廟先王與同姓國共之故别又命同姓國共之也言<lb/>
　芻乃是牛羊而又云豢則犬豕也天地不用犬豕社<lb/>
　稷大牢有豕而不用犬故没其芻豢而徒云天地犧<lb/>
　牲宗廟備六牲故云芻豢<lb/>
　山隂陸氏曰此大宰賦之可知而言大史與宰相備<lb/>
<pb n="28b"/>
　也於大祭舉輕於小祀舉重如是而後可知<lb/>
命宰歴卿大夫至於庶民土田之數而賦犧牲以共山<lb/>
林名川之祀<lb/>
　鄭氏曰此所與卿大夫庶民共者也歴猶次也卿大<lb/>
　夫采地亦有大小其非采地以其邑之民多少賦之<lb/>
　孔氏曰宰小宰也卿大夫謂畿内有采地者庶民受<lb/>
　田準田多少之數賦之犧牲以共山林名川之祀不<lb/>
　云士者上舉卿大夫下舉庶民則士在其中省文耳<lb/>
<pb n="29a"/>
　卿大夫無采地則出其邑之賦稅庶人無邑則出其<lb/>
　賦税以與邑宰邑宰以共上<lb/>
　山隂陸氏曰歴而數之小宰之事也<lb/>
凡在天下九州之民者無不咸獻其力以共皇天上帝<lb/>
社稷寢廟山林名川之祀<lb/>
　鄭氏曰民非神之福不生雖有其邦國采地此賦要<lb/>
　由民出<lb/>
　孔氏曰以經云天下九州之民不云諸侯卿大夫獨<lb/>
<pb n="29b"/>
　云民故鄭註言此賦要由民出也<lb/>
　嚴陵方氏曰自乃命大史而下止言次諸侯之列則<lb/>
　知同姓之列亦次之下言同姓之邦則知諸侯為異<lb/>
　姓之邦也以神道言則曰犧牲以人道言則曰芻豢<lb/>
　皇天上帝社稷神道也故以犧牲言之寢廟則人道<lb/>
　而己故以芻豢言之山林名川之祀亦曰犧牲者則<lb/>
　以其迹為逺而賦至於庶民者亦為逺故也以賦至<lb/>
　於庶民故以歴言之歴則非一矣或曰饗或曰祀或<lb/>
<pb n="30a"/>
　曰芻豢何也蓋饗者祭之義祀者祭之道芻豢祭之<lb/>
　物非備物不足以致義非致義不足以合道亦互相<lb/>
　備而已大史以建六典為事宰以共力為事諸侯之<lb/>
　賦命之大史卿大夫之賦命之宰此重輕之别也<lb/>
　講義曰古者聖王先成民而後致力於神唯成於民<lb/>
　者至矣然後民皆致力於神矣故奉盛以告曰謂其<lb/>
　三時不害而民和年豐也奉酒醴以告曰謂明徳以<lb/>
　薦其馨香也奉牲以告曰謂牲牷肥腯而民不疾瘯<lb/>
<pb n="30b"/>
　瘰也凡皆先成民如此故民無不致力於神唯能成<lb/>
　於民則凡普天之下食土之毛者無不咸獻其力以<lb/>
　共其祀者也書曰類於上帝禋於六宗望於山川徧<lb/>
　於羣神類上帝則皇天上帝之祀也禋六宗則祖宗<lb/>
　之祀也望山川則山林名川之祀也其序固可知矣<lb/>
季冬行秋令則白露蚤降介蟲為妖四鄙入保行春令<lb/>
則胎夭多傷國多固疾命之曰逆行夏令則水潦敗國<lb/>
時雪不降冰凍消釋<lb/>
<pb n="31a"/>
　鄭氏曰白露蚤降介蟲為妖戍之氣乘之也九月初<lb/>
　尚有白露月中乃為霜丑為鼈蟹四鄙入保畏兵辟<lb/>
　寒象也胎夭多傷辰之氣乘之也夭少長也此月物<lb/>
　甫萌牙季春乃句者畢出萌者盡達多傷者生氣蚤<lb/>
　至不充其性也國多固疾生不充性有久疾也命之<lb/>
　曰逆衆害莫大於此水潦敗國時雪不降冰凍消釋<lb/>
　未之氣乘之也季夏大雨時行<lb/>
　孔氏曰白露蚤降天災介蟲為妖地災四鄙入保人<lb/>
<pb n="31b"/>
　災案隂陽式法丑魚鼈蟹季冬建丑而行秋令丑氣<lb/>
　失故介蟲為妖胎夭多傷國多固疾命之曰逆皆人<lb/>
　災也三月之氣在十二月内至故胎萌而暴長出既<lb/>
　性不得充滿所以多傷胎夭既傷國多固疾故名此<lb/>
　曰特逆之事謂惡之甚也命猶名也水潦敗國時雪<lb/>
　不降天災也冰凍消釋地災也<lb/>
　嚴陵方氏曰冬之序為後於秋而言蚤者以建亥為<lb/>
　正言之則冬為先故也介蟲之性辨於物以斂藏之<lb/>
<pb n="32a"/>
　氣不厚故反為妖也四鄙入保蓋畏兵之象以秋為<lb/>
　金故也亦見孟夏解疾謂之固則其疾久而不瘥故<lb/>
　也夫冬者嵗之終春者嵗之始嵗終而行嵗始之令<lb/>
　故命之曰逆水潦盛昌蓋夏之時然也故行夏令則<lb/>
　水潦敗國冬者雪之時故謂之時雪時雪不降冰凍<lb/>
　消釋則盛陽爍之故也<lb/>
　山隂陸氏曰國多固疾季冬有閉固而己今行春令<lb/>
　故其敝如此命之曰逆所謂逆莫甚於此<lb/>
<pb n="32b"/>
　新定顧氏曰月令當取其體天行事之大意先王亦<lb/>
　有至日閉關之事謂如一嵗之内因天時提撕事務<lb/>
　一廵又且過得幾時到那時節又整頓一廵如春行<lb/>
　慶賞刑以秋冬此是因天時整頓大綱若他時有𦂳<lb/>
　切合即施行者亦豈一一待那時方行如夫子遇迅<lb/>
　雷風烈必變若栁子厚論之又須説平時何甞不敬<lb/>
　豈待迅雷風烈方敬也月令之説但是順天加重其<lb/>
　事非是尋常俱不理會其言行春令則應若此行夏<lb/>
<pb n="33a"/>
　令則應若彼誠有拘䖏子厚之辨又失之太放<hi>荅問</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷四十六<lb/>
</p>
<p>
</p>
  </div>
</body>
</text>
</TEI>
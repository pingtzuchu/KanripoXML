<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百五十四</head>
    <p>
<pb n="1a"/>
欽定四庫全書<lb/>
　禮記集說卷一百五十四　　宋　衛湜　撰<lb/>
冠義第四十三<lb/>
　孔氏曰案鄭目録云名曰冠義者以其記冠禮成人<lb/>
　之義此於别録屬吉事世本云黄帝造火食旃冕是<lb/>
　冕起於黄帝也但黄帝以前則以羽皮為之冠黄帝<lb/>
　以後乃用布帛其冠之年即天子諸侯十二故襄九<lb/>
　年左傳云國君十五而生子冠而生子禮也又云一<lb/>
<pb n="1b"/>
　星終也十二年嵗星一終又文王十五而生武王尚<lb/>
　有兄伯邑考又金縢云王與大夫盡弁時成王十五<lb/>
　而已著弁旣己著弁則己冠矣是天子十二而冠與<lb/>
　諸侯同又祭法云王下祭殤五若不早冠何因下祭<lb/>
　五等之殤大夫冠年雖無文案䘮服大夫為昆弟之<lb/>
　長殤大夫旣為昆弟之長殤則不二十始冠也其士<lb/>
　則二十而冠曲禮云二十曰弱冠是也<lb/>
　藍田呂氏曰冠昏射鄉燕聘天下之達禮也儀禮所<lb/>
<pb n="2a"/>
　載謂之禮者禮之經也禮記所載謂之義者訓其經<lb/>
　之義也先王制禮其本出於君臣父子尊卑長幼之<lb/>
　閒其詳見於儀章度數周旋曲折之際皆義理之所<lb/>
　當然故禮之所尊尊其義也失其義陳其數祝史之<lb/>
　事也知其義則雖先王未之有可以義起也不知其<lb/>
　義則陷於非禮之禮非義之義大人弗為也凡冠昏<lb/>
　射鄉燕聘義皆舉其經之節文以述其制作之意者<lb/>
　也冠禮之設所以明長幼之義也古者自二十而冠<lb/>
<pb n="2b"/>
　自十九而下皆為童子凡為童子以事長者為之事<lb/>
　也紒而不冠衣而不裳名而不字皆所以别成人敎<lb/>
　遜弟也闕黨童子將命孔子曰吾見其居於位也見<lb/>
　其與先生並行也非求益者也欲速成者也孟子曰<lb/>
　徐行後長者謂之弟疾行先長者謂之不弟夫堯舜<lb/>
　之道孝弟而已然弟不弟在於徐行疾行之間皆所<lb/>
　以飬童子之道不可不愼也冠禮一廢童子與先生<lb/>
　並行恥弟於長者矣葢遜弟之節不謹於童稚之間<lb/>
<pb n="3a"/>
　及其成人則扞格不入此所以人材之難成教之所<lb/>
　由廢也<lb/>
　長樂陳氏曰二十而冠始學禮蓋男子者陽之類也<lb/>
　而二十則為隂之數矣二十而冠者以隂而成乎陽<lb/>
　猶之女隂類也而十五則陽之數矣十有五年而笄<lb/>
　以陽而成乎隂隂陽之相成性命之相通也<lb/>
　山隂陸氏曰二十曰弱冠則二十而冠禮之大節在<lb/>
　是也唯天子諸侯十五而冠早成其徳先儒謂晉侯<lb/>
<pb n="3b"/>
　曰國君十五而生子冠而生子禮也君可以冠矣魯<lb/>
　襄公是時年十二諸侯十二而冠誤矣葢曰可以冠<lb/>
　則非禮之正也金縢王與大夫盡弁成王時年十五<lb/>
　則冠在是嵗可知<lb/>
凡人之所以為人者禮義也禮義之始在於正容體齊<lb/>
顔色順辭令容體正顔色齊辭令順而后禮義備以正<lb/>
君臣親父子和長幼君臣正父子親長幼和而后禮義<lb/>
立故冠而后服備服備而后容體正顔色齊辭令順故<lb/>
<pb n="4a"/>
曰冠者禮之始也<lb/>
　鄭氏曰言人為禮以正容體齊顔色順辭令三者為<lb/>
　始三始旣備乃可求以三行立猶成也服備而後容<lb/>
　體正顔色齊辭令順言服未備者未可求以三始也<lb/>
　童子之服采衣紒<lb/>
　孔氏曰人之所以得異於禽獸者以其行禮義也<lb/>
　藍田吕氏曰知崇禮卑崇效天卑法地故知禮者人<lb/>
　之天地也未有天地不具而能有物者也此人之所<lb/>
<pb n="4b"/>
　以為人必在乎禮義也知生乎思思則得之故盡致<lb/>
　思之功然後可以達乎高明禮主乎行行則致之故<lb/>
　盡躬行之實然後可以極乎密察此禮義之始所以<lb/>
　必在乎正容體齊顔色順辭令也容體者動乎四體<lb/>
　之容者也顔色者生色見乎面目者也辭令者發乎<lb/>
　語言而有章者也三者脩身之要必學而後成必成<lb/>
　人而後備童子未成人者也於斯三者不可以不學<lb/>
　故古之教子能食敎以右手能言敎唯與俞七年敎<lb/>
<pb n="5a"/>
　之男女不同席不共食八年教之出入門戸即席飲<lb/>
　食必後長者十年學幼儀十三學舞射御則飬之有<lb/>
　素矣飬之久則安安則成故至於二十則三者備矣<lb/>
　然後可以冠而責成人之事矣君子之容舒遲見所<lb/>
　尊者齊遫足容重手容恭目容端口容止聲容靜頭<lb/>
　容直氣容肅立容徳此容體正歟衰絰則有哀色端<lb/>
　冕則有敬色介胄則有不可辱之色根於心而生色<lb/>
　睟然見於面此顔色齊歟長者不及無儳言毋勦說<lb/>
<pb n="5b"/>
　毋雷同必則古昔稱先王與君言言使臣與大夫言<lb/>
　言事君與老者言言使子弟與幼者言言孝弟于父<lb/>
　兄與衆言言忠信慈祥與居官者言言忠信此辭令<lb/>
　順歟故唯備此三者然後可以明人倫人倫明然後<lb/>
　禮義立而可以為成人成人然後可以有冠有裳而<lb/>
　服備故冠禮者所以成人之禮禮之成人而行禮義<lb/>
　自此始矣故曰冠者禮之始也<lb/>
　嚴陵方氏曰禮猶體也而所以達義故曰凡人之所<lb/>
<pb n="6a"/>
　以為人者禮義也容體欲其可度故曰正顔色欲其<lb/>
　可觀故曰齊辭令欲其可從故曰順正容體而至於<lb/>
　容體正齊顔色而至於顔色齊順辭令而至於辭令<lb/>
　順則禮義不特有始而已且備而無虧矣君臣存乎<lb/>
　義故曰正父子存乎恩故曰親長幼存乎情故曰和<lb/>
　正君臣而至於君臣正親父子而至於父子親和長<lb/>
　幼而至於長幼和則禮義不特能備而已且立而有<lb/>
　成矣有始而後能備能備而後能立固其序也夫冠<lb/>
<pb n="6b"/>
　昏所以謹其始於先喪祭所以謹其終於後則冠昏<lb/>
　為喪祭之始也而冠又為昏之始故曰冠者禮之始<lb/>
　也昏禮又曰禮之本何也葢言始以知其終言本以<lb/>
　知其末夫冠對昏而言故可謂之始然以國家之禮<lb/>
　謂之本可也故經曰重禮所以為國本昏對冠而言<lb/>
　故可謂之本而不可謂之始然而夫婦之義謂之始<lb/>
　亦可也故經又曰夫婦之義由此始<lb/>
　馬氏曰正容體則斯逺暴慢矣齊顔色則斯近信矣<lb/>
<pb n="7a"/>
　順辭令斯逺鄙悖矣冠而後服備服備以徳成成徳<lb/>
　以服彰故服其服者文以君子之容遂以君子之辭<lb/>
　實以君子之徳所以稱其服也故曰冠而後服備服<lb/>
　備而後容體正顔色齊辭令順<lb/>
　山隂陸氏曰人者仁也禮以經之權之以義如斯而<lb/>
　已正容體齊顔色順辭令五事一曰貌二曰言是已<lb/>
　三始者雖非所以立也然闕一於此不得謂之備柯<lb/>
　陵之會厲公視逺歩高晉郤犨見其語迃郤錡見其<lb/>
<pb n="7b"/>
　語犯卻至見其語伐單襄公曰吾見厲公之容而聽<lb/>
　三郤之語矣殆必禍者也葢古之人於此以觀禍福<lb/>
　如此則容體顔色辭令亦豈可忽哉<lb/>
　石林葉氏曰義以為質禮以行之人之道也脩人道<lb/>
　者亦必有漸故男子二十而冠冠之始也欲其容體<lb/>
　正顔色齊辭令順而已及夫體正而不失足於人色<lb/>
　齊而不失色於人辭順而不失口於人則人道備故<lb/>
　言禮義備及夫君臣正而朝廷肅父子親而閨門定<lb/>
<pb n="8a"/>
　長幼和而宗族有禮則人道正矣故言禮義立<lb/>
　錢塘于氏曰冠義一篇如首曰人之所以為人者在<lb/>
　禮義中曰成人之道曰成人與為禮曰以成人見終<lb/>
　曰責成人之禮曰責四者之行於人曰孝弟忠順之<lb/>
　行立而後可以為人學者能知冠之時欲其成乎人<lb/>
　而必責其能成人其望君子以成人自勉者切矣<lb/>
是故古者聖王重冠古者冠禮筮日筮賔所以敬冠事<lb/>
敬冠事所以重禮重禮所以為國本也故冠於阼以著<lb/>
<pb n="8b"/>
代也醮於客位三加彌尊加有成也已冠而字之成人<lb/>
之道也見於母母拜之見於兄弟兄弟拜之成人而與<lb/>
為禮也𤣥冠𤣥端奠摯於君遂以摯見於鄉大夫鄉先<lb/>
生以成人見也<lb/>
　鄭氏曰國本國以禮為本也阼謂主人之北也適子<lb/>
　冠於阼若不醴則醮用酒於客位敬而成之也戸西<lb/>
　為客位庻子冠於房戸外又因醮焉不代父也冠者<lb/>
　初加緇布冠次加皮弁次加爵弁每加益尊所以益<lb/>
<pb n="9a"/>
　成也字所以相尊也鄉先生謂鄉老而致仕者服𤣥<lb/>
　冠𤣥端異於朝也<lb/>
　孔氏曰阼是主人接賔處今適子冠於阼所以著明<lb/>
　代父之義也鄭註阼謂主人之北若不醴則醮用酒<lb/>
　庶子冠於戸外又因醮焉皆士冠禮文周禮適子則<lb/>
　以醴禮之庶子則以酒醮之其於周時或有舊俗行<lb/>
　先代之禮雖適子亦用酒醮則因而行不必改也醮<lb/>
　者醮盡之義鄭註士冠禮酌而無酬酢曰醮是也冠<lb/>
<pb n="9b"/>
　於客位尊以成人若賔客待之也加有成也謂益加<lb/>
　有成人之事此記是士冠禮故三加若大夫亦同士<lb/>
　冠禮云古者五十而後爵何大夫冠禮之有是大夫<lb/>
　雖冠用士禮若諸侯則有冠禮故左傳云公冠用祼<lb/>
　享之禮行之金石之樂節之其加則四而有𤣥冕故<lb/>
　大戴禮公冠四加也諸侯四加則天子亦當五加衮<lb/>
　冕也今唐禮母見子但起立不拜案儀禮廟中冠子<lb/>
　以酒脯奠廟訖子持所奠酒脯以見於母母拜其酒<lb/>
<pb n="10a"/>
　脯重從尊者處來故拜之非拜子也𤣥冠𤣥端上士<lb/>
　則𤣥裳中士則黄裳下士則雜裳以其初成人故著<lb/>
　𤣥端異於朝服也若朝服則素裳奠摯奠之於君也<lb/>
　以摯謂以雉也士相見禮冬用雉夏用腒鄉大夫在<lb/>
　朝之卿大夫<lb/>
　山隂陸氏曰言明内聖外王之道而後充此亦所以<lb/>
　重冠也<lb/>
　藍田吕氏曰國之所以為國人道立也人之所以為<lb/>
<pb n="10b"/>
　人禮義立也冠禮者所以責成人禮義所由始也上<lb/>
　帝降衷於下民則所以為人天命之神明相之筮日<lb/>
　筮賔于廟門之外成人之始質之神而不敢專敬之<lb/>
　至也敬至則禮重禮重則人道立此國之所以為國<lb/>
　也故曰所以為國本也主人升立于序端西面贊者<lb/>
　筵于東序之北西面將冠者即筵而冠則其位與主<lb/>
　人同在阼也父老則傳之子姑老則傳之婦所傳皆<lb/>
　適也故冠禮子冠於阼昏禮舅姑饗婦卒饗降自西<lb/>
<pb n="11a"/>
　階婦降自阼階所以著其傳付之意也未嘗傳而示<lb/>
　之以傳付之意所以使之知繼之之重敬守而不敢<lb/>
　墜也卒冠而醴若醮則席於賔位以禮賔之禮禮其<lb/>
　子所以為成人敬也始加緇布次加皮弁次加爵弁<lb/>
　三加而服彌尊亦所以為成人敬也古者童子雖貴<lb/>
　名之而已所以别長幼也至冠卒醴然後賔字之曰<lb/>
　伯某甫仲叔季唯其所當為成人之道而敬其名也<lb/>
　冠者就筵受觶薦脯醢祭卒奠觶降筵北面取脯降<lb/>
<pb n="11b"/>
　自西階適東壁北面見於母母拜受子拜送母又拜<lb/>
　冠者見於兄弟兄弟再拜冠者荅拜故曰見於兄弟<lb/>
　兄弟拜之母拜之義古今學者疑焉孔氏疏義曰廟<lb/>
　中冠子以酒脯奠廟子持所奠脯以見母母以脯自<lb/>
　廟中來故拜之非拜子也此說未然所薦脯醢為醴<lb/>
　子設非奠廟也葢古者有庸敬有斯須之敬如為師<lb/>
　則不臣王臣雖微在諸侯之上尸在廟門内則全於<lb/>
　君皆斯須之敬也與其所庸敬各申其義並行而不<lb/>
<pb n="12a"/>
　相悖也子之於母固所尊也所尊則庸敬矣然婦人<lb/>
　之義在家從父已嫁從夫夫死從子母雖尊也卒有<lb/>
　從子之道故當其冠也以成人之禮禮之則屈其庸<lb/>
　敬以申斯須之敬明從子之義猶未害乎母之尊也<lb/>
　庸何疑哉乃易服服𤣥冠𤣥端爵韠奠摯見於君遂<lb/>
　以摯見於鄉大夫鄉先生𤣥冠士服也𤣥端異於朝<lb/>
　服以始冠而異之也所以見君與鄉大夫鄉先生者<lb/>
　始以成人接也且明貴貴長長之義也<lb/>
<pb n="12b"/>
　長樂陳氏曰儀禮曰主人𤣥冠而朝服緇带而素韠<lb/>
　立於廟門之東西面以筮日者以日月往來而吉凶無<lb/>
　常者也古之人舉大事興大功則必擇之以元辰占<lb/>
　之以卜人而况冠禮之大者也𤣥冠以象道之幽朝<lb/>
　服皮弁以致其誠之潔緇以黒為主素以白為主黒<lb/>
　與白純而不變者也唯夫有道之君子素其誠而不<lb/>
　雜其行此所以筮日而日無不吉也筮其賔客儀禮<lb/>
　所謂前期三日如求日之儀是也昔之人有吉事則<lb/>
<pb n="13a"/>
　與賢者歡成之有凶事則亦與賢者哀戚之冠禮吉<lb/>
　事所以筮賔而歡成之也上而有冠則天道也中而<lb/>
　有服則人道也下而有履則地道也故三加而彌尊<lb/>
　每加莫不有此三者焉夫始加也其冠則緇布而服<lb/>
　則𤣥端爵韠屨則黒而其絇青再加也冠則皮弁而<lb/>
　服則素積素韠屨則白而絇緇及其三加則冠非特<lb/>
　此而授之以纁裳韎韐也屨則纁而其絇黒其加之<lb/>
　有序其序之有章而衆人由之亦足以得性命之文<lb/>
<pb n="13b"/>
　而況夫君子者乎所謂喻其志則有成者凡在是也<lb/>
　母所以生我者也兄所以長我者也而見於母母拜<lb/>
　之見於兄弟兄弟拜之豈非以見其旣冠而深責之<lb/>
　以成人邪此家與之成禮也君者出令以正我者也<lb/>
　而不可以不見故𤣥端𤣥冠以奠贄見於君非特家<lb/>
　與之成禮也而國又與之成禮也鄉大夫以智帥我<lb/>
　者也鄉先生以徳先我者也而不可以不見故遂以<lb/>
　贄見於鄉大夫鄉先生者非特國與之成禮而鄉黨<lb/>
<pb n="14a"/>
　鄰里亦與之成禮也故自一家達於一鄉自一鄉達<lb/>
　於一國莫不與之成禮故曰將責成人者將責其為<lb/>
　人子為人弟為人臣為人少者之禮行焉其是之謂<lb/>
　乎蓋冠必用醴若不醴則醮焉以醴者大古之物故<lb/>
　其禮簡所以示質酒者後世之味故其禮煩所以示<lb/>
　文故適子用醴庶子用醮適婦有醴與饗庶婦使人<lb/>
　醮之不饗諸侯大夫受賜服於天子歸設奠服賜服<lb/>
　於斯乎有冠醮無冠醴是醮輕於醴也士冠若不醴<lb/>
<pb n="14b"/>
　則醮者則冠適子或醴或醮惟其所用矣<lb/>
　嚴陵方氏曰緇布者齊冠也皮弁者朝服也爵弁者<lb/>
　祭服也齊所以潔已朝所以接人祭所以交神則彌<lb/>
　尊之義又見於此且每一加則一醮加彌尊則醮亦<lb/>
　彌尊矣𤣥冠𤣥端者齊服也旣加以緇布冠矣而又<lb/>
　服𤣥端者蓋緇布則古之齊冠也𤣥冠則今之齊冠<lb/>
　也緇布以旣冠而敝之故奠摯則服𤣥冠焉摯則夏<lb/>
　用腒以防腐敗之患故也鄉大夫則鄉之有職事者<lb/>
<pb n="15a"/>
　鄉先生則鄉之有年徳者旣加以皮弁之朝服而奠<lb/>
　摯止齊服者取夫潔已以進也童子則委摯而退爾<lb/>
　以摯見故曰以成人見也所謂𤣥冠𤣥端者禮運曰<lb/>
　天子齊𤣥衣𤣥冠𤣥裳郊特牲曰𤣥冕齊戒司服曰<lb/>
　其齊服有𤣥端或曰𤣥冕或曰𤣥冠或曰𤣥衣或曰<lb/>
　𤣥端何也蓋有旒則謂之𤣥冕無旒則謂之𤣥冠以<lb/>
　其身之所依則謂之𤣥衣以其服有兩端則謂之𤣥<lb/>
　端或𤣥衣而加𤣥冕或𤣥衣而加𤣥冠皆謂之𤣥端<lb/>
<pb n="15b"/>
　玉藻曰天子𤣥端而祭則𤣥冕𤣥端者祭服也𤣥冠<lb/>
　𤣥端齊服也然而𤣥冕雖以祭亦有用之以齊者郊<lb/>
　特牲言𤣥冕齊戒是也𤣥冠雖以齊亦有用之以燕<lb/>
　者玉藻言𤣥端而居是也<lb/>
　馬氏曰聖言其内王言其外知禮樂之情者能作作<lb/>
　者之謂聖故必曰聖雖有其位苟無其徳不敢作禮<lb/>
　樂故必曰王冠禮出於聖王而士大夫由之以行也<lb/>
　旬之外則筮日前期三日則筮賔筮日必吉者所以<lb/>
<pb n="16a"/>
　期於終身之吉筮賔必賢者所以要其終身之賢故<lb/>
　戒賔辭曰願吾子之教之也筮則質之於鬼神者所以<lb/>
　敬冠事敬冠事以其君臣父子長幼之道所自出而<lb/>
　治之所由興也故曰為國本也初加之辭曰令月吉<lb/>
　日始加𤣥服棄爾幼志順爾成徳夀考惟祺介爾景<lb/>
　福再加曰吉月令辰乃申爾服敬爾威儀淑愼爾徳<lb/>
　睂壽萬年永受胡福三加曰以嵗之正以月之令咸<lb/>
　加爾服兄弟具在以成厥徳黄耉無疆受天之慶棄<lb/>
<pb n="16b"/>
　爾幼志順爾成徳脩其内而已敬爾威儀淑愼爾徳<lb/>
　内外脩也以成厥徳徳之成也夀考惟祺未有數也<lb/>
　故次之以睂夀萬年睂夀萬年猶有數也故終之以<lb/>
　黄耉無疆不唯服之加也而其徳亦有加不唯徳之<lb/>
　加也其夀亦有加故曰三加彌尊加有成也郊特牲<lb/>
　曰醮於客位加有成也三加彌尊喻其志也志言其<lb/>
　始成言其終已冠而字之尊其名也如母與兄弟無<lb/>
　荅拜之禮而拜之者與為成人之禮也各執其所當<lb/>
<pb n="17a"/>
　執之摯以見於君鄉大夫猶周之鄉大夫也<lb/>
　石林葉氏曰所以為國本者何也蓋冠以成之則責<lb/>
　其為子為子將至於為父子則有臣道也父則有君<lb/>
　道也為國之本莫大於是字所以表徳故已成人而<lb/>
　稱字也母兄弟雖在所親而比於父則有所屈故與<lb/>
　其為禮則拜之而不及父則是父不可屈也天道始<lb/>
　於北故冠與衣皆用𤣥鄉大夫鄉先生也雖在所尊<lb/>
　而比於君則在所後故其奠摯則先於君是不可後<lb/>
<pb n="17b"/>
　也孔子曰入則事父兄出則事公卿於冠可以見之<lb/>
　也<lb/>
　新安朱氏曰不醴而醮乃當時國俗不同有如此者<lb/>
　如魯衛之幕有縿布祔有離合皆周禮自不同未必<lb/>
　夏殷法也記註所云若以杞宋二代之後及他逺國<lb/>
　未能純用周禮者言之則或可通然亦未有明文可<lb/>
　考也<lb/>
成人之者將責成人禮焉也責成人禮焉者將責為人<lb/>
<pb n="18a"/>
子為人弟為人臣為人少者之禮行焉將責四者之行<lb/>
於人其禮可不重與故孝弟忠順之行立而后可以為<lb/>
人可以為人而后可以治人也故聖王重禮故曰冠者<lb/>
禮之始也嘉事之重者也是故古者重冠重冠故行之<lb/>
於廟行之於廟者所以尊重事尊重事而不敢擅重事<lb/>
不敢擅重事所以自卑而尊先祖也<lb/>
　鄭氏曰責人以大禮者已接之不可以苟嘉事嘉禮<lb/>
　也宗伯掌五禮有吉禮有凶禮有賔禮有軍禮有嘉<lb/>
<pb n="18b"/>
　禮而冠屬嘉禮周禮曰以冠昏之禮親成男女<lb/>
　孔氏曰先王重冠故行之於廟士行之於禰廟故士<lb/>
　冠禮註廟謂禰廟既在禰廟此云尊先祖者尊禰即<lb/>
　尊先祖之義且下士祖禰共廟其諸侯則冠於大祖<lb/>
　之廟故左傳云先君之祧處之聘禮云不腆先君之<lb/>
　祧鄭註以為始祖之廟則天子當冠於始祖廟也<lb/>
　藍田吕氏曰所謂成人者非謂四體膚革異於童穉<lb/>
　也必知人倫之備焉親親貴貴長長不失其序之謂<lb/>
<pb n="19a"/>
　備此所以為人子為人弟為人臣為人少者之禮行<lb/>
　孝弟忠順之行立也有諸己然後可以責諸人故人<lb/>
　倫備然後謂之成人成人然後可以治人也古者重<lb/>
　事必行之廟中昬禮納采至親迎皆主人筵几於廟<lb/>
　聘禮君親拜迎於大門之外而廟受爵有徳祿有功<lb/>
　君親策命於廟喪禮旣啟則朝廟皆所以示有所尊<lb/>
　而不敢專也冠禮者人道之始所不可後也孝子之<lb/>
　事親也有大事以告而後行没則行諸廟猶是義也<lb/>
<pb n="19b"/>
　故大孝終身慕父母者非終父母之身終其身之謂<lb/>
　也<lb/>
　嚴陵方氏曰能為人子然後可以為人父能為人弟<lb/>
　然後可以為人兄能為人臣然後可以為人君能為<lb/>
　人少然後可以為人長蓋能為臣子之類止可以為<lb/>
　人而已然未足以治人為君父之類則可以治人而<lb/>
　不止於為人矣故曰可以為人而後可以治人也長<lb/>
　幼以兄弟為主此言弟又言少者前略後詳故也幼<lb/>
<pb n="20a"/>
　言其力少言其齒其實一也周官曰嘉禮此曰嘉事<lb/>
　者事言其實禮言其名互相備也君子作事謀始而<lb/>
　冠者禮之始故為嘉事之重<lb/>
　馬氏曰成人禮者為人子則孝為人弟則弟為人臣<lb/>
　則忠為人少則順責之以四者之行此禮之所以重<lb/>
　也尊重事者不忘其先也不敢擅重事者事不專於<lb/>
　己也不專於己所以自卑不忘其本所以尊先祖也<lb/>
　石林葉氏曰為人子孝故事君則忠為人弟弟故事<lb/>
<pb n="20b"/>
　兄則順旣冠而母與兄弟拜之責以孝弟之行也君<lb/>
　與鄉大夫鄉先生以成人見之責以忠順之行也忠<lb/>
　順之行立則身脩而人道備故可以為人人道備於<lb/>
　己則推以治國家故可以治人古之聖帝明王欲責<lb/>
　人如此故筮日筮賔以敬之乃所以重責之五禮而<lb/>
　嘉處其終嘉禮而冠居其首言冠者禮之始則知其<lb/>
　為嘉事之重也葢在冠則謂之禮在禮則謂之事重<lb/>
　其事故行之於廟<lb/>
<pb n="21a"/>
　廬陵胡氏曰前責以三行者責成人之漸此責以四<lb/>
　行者責成人之備孟子曰不得乎親不可以為人故<lb/>
　必四行立而後可以為人也言可以者亦猶所謂事<lb/>
　親若曾子者可也蓋臣子之身所能為者皆所當為<lb/>
　也故但曰可而已不以曽子之孝為有餘也嘉事謂<lb/>
　嘉會足以合禮傳曰嘉事不體何以能久<lb/>
昬義第四十四<lb/>
　孔氏曰案鄭目録云名曰昬義者以其記娶妻之義<lb/>
<pb n="21b"/>
　内教之所由成也此於别録屬吉事謂之昬者鄭昬<lb/>
　禮目録云娶妻之禮以昬為期必以昬者取其陽往<lb/>
　隂來之義日入後二刻半為昬定言之則壻曰昬妻<lb/>
　曰姻謂壻以昬時而來妻則因之而去也若壻與妻<lb/>
　之屬亦稱昬姻故鄭註昬禮云女氏稱昬壻氏稱姻<lb/>
　爾雅壻父為姻婦父為昬又云壻之黨為姻兄弟婦<lb/>
　之黨為昬兄弟是也天地初分之後遂皇時則有夫<lb/>
　婦故通卦驗云遂皇法北斗七星而立七政則君臣<lb/>
<pb n="22a"/>
　父子夫婦及政等是夫婦始自遂皇也譙周云大昊<lb/>
　制嫁娶儷皮為禮是儷皮起於大昊也其媒官具於<lb/>
　月令疏五帝以前為昬不限同姓異姓三王以來文<lb/>
　家異姓為昬質家同姓為昬其昬之年則大戴禮男<lb/>
　三十女二十合為五十應大衍之數自天子達於庻<lb/>
　人一也然舜年三十不娶謂之鰥文王十五生武王<lb/>
　尚有兄伯邑考則人君昬娶早矣先儒又以男二十<lb/>
　而冠女十五而笄自此以後可以嫁娶至男三十女<lb/>
<pb n="22b"/>
　二十是正禮也<lb/>
　藍田吕氏曰有天地然後有萬物有萬物然後有男<lb/>
　女有男女然後有夫婦有夫婦然後有父子有父子<lb/>
　然後有君臣故男女夫婦人道之始也可不敬乎序<lb/>
　卦曰物不可以苟合故受之以賁蓋天下之情不合<lb/>
　則不成其所以合也敬則克終苟則易離必受之以<lb/>
　致飾者所以敬而不苟也昬禮者其受賁之義乎必<lb/>
　以昬者陽往而隂來陽屈而隂伸男下女之義也<lb/>
<pb n="23a"/>
　吴郡張氏曰昏禮用昏時日往則月來陽往則隂來<lb/>
　之義異姓取和而不同以水濟火則不相成男女同<lb/>
　則不昌也<lb/>
昬禮者將合二姓之好上以事宗廟而下以繼後世也<lb/>
故君子重之是以昏禮納采問名納吉納徴請期皆主<lb/>
人筵几於廟而拜迎於門外入揖讓而升聼命於廟所<lb/>
以敬愼重正昏禮也<lb/>
　鄭氏曰聼命謂主人聽使者所傳壻家之命<lb/>
<pb n="23b"/>
　孔氏曰此一經緫明昬禮之義從始至終也采謂采<lb/>
　擇之禮故昬禮下達納采用鴈謂使媒氏下通其言<lb/>
　女許之然後納采白虎通云鴈取其隨時南北而不<lb/>
　失節又鴈隨陽妻從夫之義問名者問其母所生之<lb/>
　姓名故昬禮云為誰氏言女之母何姓也此二禮一<lb/>
　使兼行之納吉者謂男家旣卜得吉與女氏也納徴<lb/>
　者納聘財也徴成也先納聘財而後昏成春秋則謂<lb/>
　之納幣其庻人則緇帛五兩卿大夫則𤣥纁𤣥三纁<lb/>
<pb n="24a"/>
　二加以儷皮諸侯加以大璋天子加以榖圭皆具於<lb/>
　周禮經註也請期者謂男家使人請女家以昏時之<lb/>
　期請者謙敬之辭示不敢自專也納吉納徴請期每<lb/>
　一事則使者一人行唯納徴無鴈以有幣故其餘皆<lb/>
　用鴈主人謂女父母行此等禮時女之父母設筵几<lb/>
　於禰廟此等皆據士昬禮而知之<lb/>
　賈氏曰納幣五兩十端也必言兩者欲得其配合之<lb/>
　名十象五行十日相成也問名者問女之姓氏不問<lb/>
<pb n="24b"/>
　三月之名故昬禮問名辭云敢請女為誰氏鄭云誰<lb/>
　氏者謙也不必其主人之女是問姓氏也然以姓氏<lb/>
　為名者名有二種一者是名字之名三月之名是也<lb/>
　一者名號之名故孔安國註尚書以舜為名鄭目録<lb/>
　以曾子為姓名亦據子為名皆是名號為名者也<hi>儀禮</hi>
　<hi>疏</hi>
　新安朱氏曰孔疏問名與儀禮疏義不同未詳孰是<lb/>
　藍田吕氏曰合同姓以為宗者兄弟之恩患乎不親<lb/>
<pb n="25a"/>
　也合異姓以為昏者男女之際患乎無别也故娶妻<lb/>
　不娶同姓買妾不知其姓則卜之皆所以逺别也君<lb/>
　子之祭也旣内自盡又外求助昬禮是也故國君取<lb/>
　夫人之辭曰請君之玉女與寡人共有敝邑事宗廟<lb/>
　社稷出夫人之辭曰某不敏不能從而共粢盛昬禮<lb/>
　父醮子而命之曰往迎爾相承我宗事詩有采蘩采<lb/>
　蘋皆以承先祖共祭祀為不失職蓋婦人之職莫先<lb/>
　於奉祭祀女子未嫁觀於祭祀納酒漿籩豆菹醢禮<lb/>
<pb n="25b"/>
　相助奠其敎有素矣有夫婦然後有父子故天地不<lb/>
　合萬物不生大昏萬世之嗣也此昬禮所以不可不<lb/>
　敬也故曰將合二姓之好上以事宗廟下以繼後世<lb/>
　也昬禮之節納采問名納吉納徴請期親迎其别有<lb/>
　六必至于六者敬則不苟别則致詳也納采者昬禮<lb/>
　下達男先下女媒妁之言旣達則女先許之矣男不<lb/>
　敢必也故納采擇之禮以求之故曰納采其禮用鴈<lb/>
　五禮皆用之鴈大夫之摯也士昬而用大夫之摯攝<lb/>
<pb n="26a"/>
　盛也猶乘墨車而迎也其辭曰吾子有恵貺室某也<lb/>
　某有先人之禮使某也請納采言有恵貺室則知女<lb/>
　氏之前許也旣納采遂問名者不敢必主人之女問<lb/>
　名將卜之也故其辭曰某旣受命將加諸卜敢請女<lb/>
　為誰氏對曰吾子有命且以備數而擇之某不敢辭<lb/>
　則告之矣納吉者旣問名而男氏以吉卜告女氏也<lb/>
　其辭曰吾子有貺命某加諸占曰吉使某也敢告納<lb/>
　徴者納幣以聘之也古之聘士聘女皆以幣交恭敬<lb/>
<pb n="26b"/>
　不可以虛拘也正潔之女非禮則不行猶正潔之士<lb/>
　非其招則不往也故以聘士之禮聘之是以有儷皮<lb/>
　束帛以贄見之禮見之是以用鴈敬之如此其至則<lb/>
　夫婦之不正未之有也徴成也證也所以成其信而<lb/>
　不渝也聘幣皆以束帛故無過五兩諸侯天子至於<lb/>
　用玉則又所以重其禮也請期者男氏請昬期於女<lb/>
　氏也昬期主於男氏而必請於女氏女氏固辭然後<lb/>
　告期者賔主之義不敢先也此五者行乎親迎之前<lb/>
<pb n="27a"/>
　又皆男女受命於廟女氏聽命於廟筵几以敬神拜<lb/>
　迎揖讓以敬賔至繁縟也至重愼也皆所以敬而不<lb/>
　苟也婦從乎夫女卑於男人之大倫也昬禮下達自<lb/>
　納采至於親迎皆男先於女者天地之義存焉天氣<lb/>
　降而下地氣應而上則天地交而隂陽和萬物生上<lb/>
　以禮求下下以誠應上則上下交君臣和萬化成男<lb/>
　女之際非特有所下也别疑逺恥且以成婦之正順<lb/>
　以為事宗廟繼後世之重也聘則為妻奔則為妾聘<lb/>
<pb n="27b"/>
　者以禮先之奔則不待禮而行此所以别貴賤也<lb/>
　長樂陳氏曰納吉則其禮成矣故納徵納采問名納<lb/>
　吉請期以禽贄納徴以圭璋皮幣由徴以前慮其或<lb/>
　不受也故皆言納旣納徵則聽命而已故於期言請<lb/>
　焉士昬禮旣納采問名然後歸卜於禰旣卜然後納<lb/>
　吉而卜常在告廟之日禮記曰卜郊受命於祖廟作<lb/>
　龜於禰宫尊祖親考之義也鄭氏謂受命退乃卜卜<lb/>
　昬之禮蓋亦如之然則告廟始於納采問名之後矣<lb/>
<pb n="28a"/>
　納采問名一使而二鴈三入廟而再迎之則問名因<lb/>
　於納采故其禮略也士昬贄用鴈者攝盛也觀其所<lb/>
　乘大夫之墨車所以助祭之爵弁而女必次純衣纁<lb/>
　袡腊必用鮮魚必殽全則攝贄而鴈不為過也鄭氏<lb/>
　曰用鴈取其順隂陽來往理必不然周禮曰凡嫁子<lb/>
　娶妻入幣純帛無過五兩考之於史曰錦繡千純<hi>蘇秦</hi>
　<hi>傳</hi>又曰文繡千純<hi>張儀傳</hi>則純匹端也周禮所謂純帛<lb/>
　乃匹帛也鄭改以為緇誤矣匹帛無過五兩則庶人<lb/>
<pb n="28b"/>
　不必五兩大夫士不得過焉非謂庶人用緇大夫用<lb/>
　𤣥纁也先王之制昬禮其用財不過如此則婦人之<lb/>
　所飾可知矣以為合二姓之好上以事宗廟下以繼<lb/>
　後世而不在財也納采以至納徵主人不辭而請期<lb/>
　辭者以期在夫家而不在主人也請期曰吾子有賜<lb/>
　命某旣申受命矣惟是三族之不虞使某也請吉日<lb/>
　蓋惟父之昆弟已與子之昆弟無死喪之凶然後可<lb/>
　以行禮焉　又曰異義云戴禮說天子親迎左氏說<lb/>
<pb n="29a"/>
　天子不親迎上卿迎之諸侯亦不親迎使上大夫迎<lb/>
　之鄭駮異義云文王娶大姒親迎於渭又孔子荅哀<lb/>
　公合二姓之好以繼先聖之後以為天地宗廟社稷<lb/>
　之主冕而親迎何謂已重乎此天子諸侯有親迎也<lb/>
　然考之於經著之詩刺不親迎而充耳以黄者人君<lb/>
　之飾又文王迎於渭韓侯迎於蹶而春秋紀裂繻來<lb/>
　逆女公羊曰譏不親迎也公子翬如齊逆女榖梁曰<lb/>
　逆女親者也使大夫非正也莊公如齊逆女穀梁曰<lb/>
<pb n="29b"/>
　親迎常事也不志此其志何不正其親迎於齊也凡<lb/>
　此皆言諸侯親迎之禮若天子則不然趙氏曰王者<lb/>
　之尊海内莫敵故嫁女則使諸侯主之適諸侯諸侯<lb/>
　莫敢有其室若屈萬乘之尊而行親迎之禮則何莫<lb/>
　敢敵之有乎夫子對哀公曰為天地社稷宗廟之主<lb/>
　以魯有郊祀天地之禮故云爾非為天子發也左氏<lb/>
　謂諸侯不親迎公羊謂天子亦親迎其說不能全與<lb/>
　經合當從趙氏之論為正<lb/>
<pb n="30a"/>
　馬氏曰二姓者姓之所自出者異也繫之以姓而弗<lb/>
　别綴之以食而弗殊雖百世而昬姻不通者周道然<lb/>
　也所以重其别而必待二姓然後合好也上主於事<lb/>
　宗廟下主於繼後世則中宜主於順舅姑和室人而<lb/>
　以當於夫也所主者如此則君子可不重歟采者有<lb/>
　所采擇君子於事之始未嘗不采擇故此始於納采<lb/>
　自納采至請期聽壻家之命必於廟者不敢忘其祖<lb/>
　以敬愼重正昬禮也<lb/>
<pb n="30b"/>
　山隂陸氏曰莊公如齊納幣雖重而不正<lb/>
　石林葉氏曰賤而至於庻人貴而至於天子雖用幣<lb/>
　不同而皆用儷皮者不忘本也<lb/>
　<lb/>
　<lb/>
　<lb/>
　<lb/>
　禮記集說卷一百五十四<lb/>
</p>
<p>
</p>
  </div>
</body>
</text>
</TEI>
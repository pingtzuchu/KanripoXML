<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷三十七</head>
    <p>
<pb n="1a"/>
欽定四庫全書<lb/>
　禮記集説卷三十七　　　　宋　衛湜　撰<lb/>
月令第六<lb/>
　孔氏曰案鄭目録云名曰月令者以其紀十二月政<lb/>
　之所行也本吕氏春秋十二月紀之首章也禮家好<lb/>
　事抄合之後人因言周公所作然其官名時事多不<lb/>
　合周法此於别録屬明堂隂陽記此卷所出解者不<lb/>
　同今且申鄭㫖釋之案吕不韋集諸儒士著為十二<lb/>
<pb n="1b"/>
　月紀合十餘萬言名為吕氏春秋篇首皆有月令與<lb/>
　此文同是一證也又周無大尉唯秦官有之而此月<lb/>
　令云乃命大尉是官名不合周法二證也又秦以十<lb/>
　月建亥為歳首而月令云為來歲授朔日即是九月<lb/>
　為歲終十月為授朔此是時不合周法三證也又周<lb/>
　有六冕郊天迎氣則用大裘乘玉輅建大常日月之<lb/>
　章而月令服飾車旗並依時色此是事不合周法四<lb/>
　證也然案秦始皇十二年吕不韋死十六年并天<lb/>
<pb n="2a"/>
　下然後以十月為歲首則不韋焉得以十月為正又<lb/>
　云周書先有月令何得云不韋所造又秦并天下立<lb/>
　郡何得云諸侯又秦好兵殺害何能布徳施惠春不<lb/>
　興兵既如此不同鄭必謂不韋作者以吕氏春秋十<lb/>
　二月紀正與此同故也且不韋集諸儒所作為一代<lb/>
　大典亦採擇舊章成之但秦自不能行之耳又秦自<lb/>
　文公獲黑龍以為水瑞焉知未并天下前不以十月<lb/>
　為歲首乎　又曰月令者包天地隂陽之事然天地<lb/>
<pb n="2b"/>
　有上下之形隂陽有生成之理日月有運行之度星<lb/>
　辰有次舍之常今既釋其文不得不略言其趣凡説<lb/>
　天地形狀之殊有六等一曰蓋天文見周髀如蓋在<lb/>
　上二曰渾天形如彈丸地在其中天包其外猶如雞<lb/>
　卵白之繞黄揚雄桓譚張衡蔡邕陸績王肅鄭𤣥之<lb/>
　徒並所依用三曰宣夜舊説云殷代之制其形體事<lb/>
　義無所出以言之四曰昕天昕讀曰軒言天北高南<lb/>
　下若車之軒是吳時姚信所説五曰穹天云穹隆在<lb/>
<pb n="3a"/>
　上虞氏所説不知其名也六曰安天是晉虞喜所論<lb/>
　鄭註考靈曜用渾天法今亦當以渾天為説案鄭註<lb/>
　考靈曜云天者純陽清明無形聖人則之制璇璣玉<lb/>
　衡以度其象如鄭此言則天是太虚本無形體但指<lb/>
　諸星運轉以為天耳但諸星之轉從東而西必三百<lb/>
　六十五日四分日之一星復舊處星既左轉日則右<lb/>
　行亦三百六十五日四分日之一至舊星之處即以<lb/>
　一日之行而為一度計二十八宿一周天凡三百六<lb/>
<pb n="3b"/>
　十五度四分度之一是天一周之數也天如彈丸圍<lb/>
　圜三百六十五度四分度之一案考靈曜云一度二<lb/>
　千九百三十二里千四百六十一分里之三百四十<lb/>
　八周天百七萬一千里者是天圜周之里數也以圍<lb/>
　三徑一言之則直徑三十五萬七千里此為二十八<lb/>
　宿周㢠廻直徑之數也然二十八宿之外上下東西各<lb/>
　有萬五千里是為四遊之極謂之四表據四表之内<lb/>
　并星宿内總有三十八萬七千里然則天之中央上<lb/>
<pb n="4a"/>
　下正半之處則一十九萬三千五百里地在其中是<lb/>
　地去天之數也鄭註考靈曜云地蓋厚三萬里春分<lb/>
　之時地正當中自此地漸漸而下至夏至地下遊萬<lb/>
　五千里地之上畔與天中平夏至之後地漸漸向上<lb/>
　至秋分地正當天之中央自此地漸漸而上至冬至<lb/>
　上遊萬五千里地之下畔與天中平冬至後地漸漸<lb/>
　而下此是地之升降於三萬里之中但渾天之體雖<lb/>
　繞於地地則中央正平天則北高南下北極高於地<lb/>
<pb n="4b"/>
　三十六度南極下於地三十六度然則北極之下三<lb/>
　十六度常見不没南極之上三十六度常没不見南<lb/>
　極去北極一百二十一度餘若逐曲計之則一百八<lb/>
　十一度餘若以南北中半言之謂之赤道去南極九<lb/>
　十一度餘去北極亦九十一度餘此春秋分之日道<lb/>
　也赤道之北二十四度為夏至之日道去北極六十<lb/>
　七度赤道之南二十四度為冬至之日道去南極亦<lb/>
　六十七度地有升降星辰有四遊又鄭註考靈曜云<lb/>
<pb n="5a"/>
　天旁行四表之中冬南夏北春西秋東皆薄四表而<lb/>
　止地亦升降於天之中冬至而下夏至而上二至上<lb/>
　下蓋極地厚也地與星辰俱有四遊升降四遊者自<lb/>
　立春地與星辰西遊春分西遊之極地雖西極升降<lb/>
　正中從此漸漸而東至春末復正自立夏之後北遊<lb/>
　夏至北遊之極地則升降極下至夏季復正立秋之<lb/>
　後東遊秋分東遊之極地則升降正中至秋季復正<lb/>
　立冬之後南遊冬至南遊之極地則升降極上冬季<lb/>
<pb n="5b"/>
　復正此是地及星辰四遊之義也星辰亦隨地升降<lb/>
　故鄭註考靈曜云夏日道上與四表平下去東井十<lb/>
　二度為三萬里則是夏至之日上極萬五千里星辰<lb/>
　下極萬五千里故夏至之日下至東井三萬里也日<lb/>
　有九道故考靈曜云萬世不失九道謀鄭註引河圖<lb/>
　帝覽嬉云黄道一青道二出黄道東赤道二出黄道<lb/>
　南白道二出黄道西黒道二出黄道北日春東從靑<lb/>
　道夏南從赤道秋西從白道冬北從黒道立春星辰<lb/>
<pb n="6a"/>
　西遊日則東遊春分星辰西遊之極日東遊之極日<lb/>
　與星辰相去三萬里夏則星辰北遊日則南遊夏至<lb/>
　星辰北遊之極日南遊之極日與星辰相去三萬里<lb/>
　以此推之秋冬放此可知計夏至之日日在井星正<lb/>
　當嵩高之上以其南遊之極故在嵩高之南萬五千<lb/>
　里所以夏至有尺五寸之景也於時日又上極星辰<lb/>
　下極故日下去東井三萬里也然鄭註四遊之極元<lb/>
　出周髀之文但日與星辰四遊相反春分日在婁則<lb/>
<pb n="6b"/>
　婁星極西日體在婁星之東去婁三萬里以度言之<lb/>
　十二度也則日没之時去昏中之星近校十度旦時<lb/>
　日極於東去旦中之星逺校十度若秋分日在角則<lb/>
　角星極東日體在角星之西去角三萬里則日没之<lb/>
　時去昏中之星逺校十度旦時日極於西去旦中之<lb/>
　星近校十度此皆與厯乖違於數不合鄭無指解其事<lb/>
　有疑但禮是鄭學故具言之耳賢者裁焉但二十八<lb/>
　宿案漢書律厯志云冬至之時日在牽牛初度春分<lb/>
<pb n="7a"/>
　之時日在婁四度夏至之時日在東井三十一度秋<lb/>
　分之時日在角十度若日在東井則極長八尺之表<lb/>
　尺五寸之景若春分在婁秋分在角晝夜等八尺之<lb/>
　表七尺五寸之景冬至日在斗則晝極短八尺之表<lb/>
　一丈三尺之景一丈三尺之中去其一尺五寸則餘<lb/>
　有一丈一尺五寸之景是冬夏往來之景也凡於地<lb/>
　千里而差一寸則夏至去冬至體漸南漸下相去一<lb/>
　十萬五千里又考靈曜云正月假上八萬里假下一<lb/>
<pb n="7b"/>
　十萬四千里所以有假上假下者鄭註考靈曜之意<lb/>
　以天去地十五萬三千五百里正月雨水之時日在<lb/>
　上假於天八萬里下至地一十一萬三千五百里夏<lb/>
　至之時日上極與天表平也後日漸向下故鄭註考<lb/>
　靈曜云夏至日與表平冬至之時日下至於地八萬<lb/>
　里上至於天十一萬三千五百里也委曲俱見考靈<lb/>
　曜註凡二十八宿及諸星皆循天左行一日一夜一<lb/>
　周天一周天之外更行一度計一年三百六十五周<lb/>
<pb n="8a"/>
　天四分度之一日月五星則右行日一日一度月一<lb/>
　日一十三度十九分度之七此相通之數也今厯家<lb/>
　之説則月一日至於四日行最疾日行十四度餘自<lb/>
　五日至八日行次疾日行十三度餘自九日至十九<lb/>
　日行則遲日行十二度餘自二十日至二十三日又<lb/>
　小疾日行十三度餘自二十四日至於晦行又最疾<lb/>
　日行一十四度餘此是月行之大率也二十七日月<lb/>
　行一周天至二十九日强半月及於日與日相㑹乃<lb/>
<pb n="8b"/>
　為一月故考靈曜云九百四十分為一日二十九日<lb/>
　與四百九十九分為月是一月二十九日之外至第<lb/>
　三十日分至四百九十九分月及於日計九百四十<lb/>
　分則四百七十為半今四百九十九分是過半二十<lb/>
　九分也但月是隂精日為陽精故周髀云日猶火月<lb/>
　猶水火則外光水則含景故月光生於日所照魄生<lb/>
　於日所蔽當日則光盈就日則明盡京房云月與星<lb/>
　辰隂者也有形無光日照之乃有光先師以為日似<lb/>
<pb n="9a"/>
　彈丸月似鏡體或以為月亦似彈丸日照處則明不<lb/>
　照處則闇案律厯志云二十八宿之度角一十二度<lb/>
　亢九氐十五房五心五尾十八箕十一東方七十五<lb/>
　度斗二十六牛八女十二虚十危十七營室十六壁<lb/>
　九北方九十八度奎十六婁十二胃十四昴十一畢<lb/>
　十六觜二參九西方八十度井三十三鬼四栁十五<lb/>
　星七張十八翼十八軫十七南方一百一十二度丑<lb/>
　為星紀初斗十二度終於婺女七度子為𤣥枵初婺<lb/>
<pb n="9b"/>
　女八度終於危十五度亥為娵訾初危十六度終於<lb/>
　奎四度戍為降婁初奎五度終於胃六度酉為大梁<lb/>
　初胃七度終於畢十一度申為實沈初畢十二度終<lb/>
　於井十五度未為鶉首初井十六度終於栁八度午<lb/>
　為鶉火初栁九度終於張十七度已為鶉尾初張十<lb/>
　八度終於軫十一度辰為夀星初軫十二度終於氐<lb/>
　四度卯為大火初氐五度終於尾九度寅為析木初<lb/>
　尾十度終於斗十一度五星者東方歳星南方熒惑<lb/>
<pb n="10a"/>
　西方太白北方辰星中央鎮星其行之遲速俱在律<lb/>
　厯志不須煩説是以天高地下日盈月闕觜星度少<lb/>
　井斗度多日月右行星辰左轉四遊升降之差二儀<lb/>
　運動之法非由人事所作皆是造化自然遂以人事<lb/>
　為義或據理是寔或搆虚不經既無正文可憑今皆<lb/>
　略而不録<lb/>
　横渠張氏曰月令大率秦法也然採三代之文而為<lb/>
　之不無古意其衣服器皿官名皆秦禮也月令言迎<lb/>
<pb n="10b"/>
　氣既迎氣則就祭其五帝名號既不取則五帝者何<lb/>
　也五行之帝也五行不相離而分之者何也其運行<lb/>
　之氣則均同而不相離也其周匝所至則於時亦有<lb/>
　偏主者今於春温和萬物叢生是木之徳也夏則炎<lb/>
　熱是火之徳也秋則淸肅是金之徳也冬則嚴凝是<lb/>
　水之徳也有此體象月令儘有美意未易可破栁子<lb/>
　厚論亦未安若春行賞秋行刑止舉大綱如此如云<lb/>
　湯執中文王視民如傷武王不泄邇不忘逺不可謂<lb/>
<pb n="11a"/>
　聖人各止有一事可稱也姑據一處言之耳又如冬<lb/>
　日飲湯夏日飲水豈必曰冬日不得飲水夏日不得<lb/>
　飲湯也　又曰禮運言聲色味不及臭臭之用非所<lb/>
　急也故月令五臭不為世用<lb/>
　長樂陳氏曰天人之道雖殊而象類之理則一聖人<lb/>
　將有為也將有行也仰觀日月星辰霜露之變俯察<lb/>
　蟲魚草木鳥獸之化不先時而起不後時而縮以之<lb/>
　授民事而無不順以之因物性而無不適此堯典若<lb/>
<pb n="11b"/>
　昊天以授民事周官正歲年以序事之意<lb/>
　馬氏曰厯象日月星辰以授人時自堯以來未之有<lb/>
　改也舜齊七政周用五紀其究一也蓋日月星辰之<lb/>
　往來不窮或離或合或贏或縮進退相代始終相循<lb/>
　者天以是命萬物而人奉之以為今者亦因是也方<lb/>
　周之時以馮相氏㑹天位保章氏辨地域又以太史<lb/>
　正歳年而須官府都鄙以序事頒邦國以告朔其為<lb/>
　象法則使萬民觀之於正月之吉又使官帥其屬而<lb/>
<pb n="12a"/>
　觀之於正歲且法則使徇焉而夏之政典先時與不<lb/>
　及時者其罪至於殺蓋欲百官萬民謹其令而順承<lb/>
　之也月令之為書亦祖先王之餘而後儒傅㑹增益<lb/>
　以成之者也<lb/>
　高氏曰月令一書先儒嘗詳論其所作之原矣漢馬<lb/>
　融賈逵晉孔晁皆以為作於周公鄭康成高誘唐孔<lb/>
　頴達乃謂秦時吕不韋所作其説所以異同者蓋以<lb/>
　月令有命相及太尉奄尹大酋之文其官名皆與周<lb/>
<pb n="12b"/>
　異故疑為秦時書或謂吕不韋時始皇未帝也未帝<lb/>
　則仍用周正而月令所稱必曰天子又紀以夏正則<lb/>
　又疑非吕氏書或謂始皇既為天子秦人取不韋十<lb/>
　二紀増加為之殊不知始皇併天下既罷侯置守建<lb/>
　三十六郡以十月朔為正吏民為黔首矣而月令所<lb/>
　載封諸侯命四監季冬共飭國典孟春慶及兆民則<lb/>
　皆非秦制又疑非始皇為帝時書或又謂既非周公<lb/>
　時書又非吕不韋書又非始皇為帝時書乃漢淮南<lb/>
<pb n="13a"/>
　王安與諸儒取吕氏十二紀附益為時則訓而禮家<lb/>
　復有所増加焉故月令雜用虞夏商周秦漢之制耳<lb/>
　凡為此數説者要之皆非深知月令者也蓋月令一<lb/>
　書所以著入六經而垂訓萬世者自有深㫖何以言<lb/>
　之人君出而臨涖天下位曰天位民曰天民舉措云<lb/>
　為要當體天象順天時一毫不可以私意自為今考<lb/>
　之此書毎月之首必定夫日星之運行昏旦之次舍<lb/>
　者蓋將考中星以正王者之位也毎時之易必著夫<lb/>
<pb n="13b"/>
　用意之柔剛帝神之異號所以顯造化而定其主宰<lb/>
　之權也音律成數所以循天地之自然臭味祭祀所<lb/>
　以辨人事之有序以至鳥獸昆蟲草木盛衰之不同<lb/>
　皆所以定十二月之氣候使天下皆知四時之有常<lb/>
　運也於是人君居處之室必因時而分其位乗車駕<lb/>
　馬必因時而正其色以及衣服之微食器之末無一<lb/>
　非順天之所在此固人君循守所當先也迎氣於東<lb/>
　南西北之郊毎孟不敢不謹盛徳在木火金水之運<lb/>
<pb n="14a"/>
　太史不敢不告司天日月星辰之行以初為常則見<lb/>
　之歲首論時令以待來歲之宜則見之歲終此又人<lb/>
　君一歲之間不敢或後也若乃春作夏長秋斂冬藏<lb/>
　何者非順時之治左聖鄉仁右義背藏何者非順時<lb/>
　之法以至上而朝廷百官下而農工商賈大而禮樂<lb/>
　兵刑微而法令品式悉皆順天時而定人事此固月<lb/>
　令一篇之大義而月令所以著入六經者其深㫖猶<lb/>
　未聞也嘗讀洪範之書而後得其説蓋月令一篇大<lb/>
<pb n="14b"/>
　體與洪範相通為一特先儒未之講明爾何則洪範<lb/>
　之論初一曰五行即月令金木水火土之運見於毎<lb/>
　事有所屬者也次三曰農用八政即月令之勸課農<lb/>
　桑聚蓄財貨祭祀神祇安養民居習合禮樂逐捕姦<lb/>
　慝敬禮賔客簡練師徒之意也次四曰協用五紀即<lb/>
　月令歳月日星辰厯數之事也次六曰乂用三徳即<lb/>
　月令布行徳惠不可稱兵戮有罪嚴斷刑等以順天<lb/>
　時者也次七曰明用稽疑即月令命太史釁龜筮占<lb/>
<pb n="15a"/>
　兆審卦吉凶是也次八曰念用庶徴即月令之氣運<lb/>
　行不忒風雨寒燠各以時若草木昆蟲各以時遂凡<lb/>
　此皆以休徴也毎月之終其言時令或至錯行而有<lb/>
　焱風暴雨寒熱不節大旱凶荒之類凡此皆咎徴也<lb/>
　次九曰嚮用五福即月令養衰老禮賢者行爵出禄<lb/>
　必推所尊禮者也至於威用六極即時令失宜民多<lb/>
　疾疫遷徙流亡之類是也雖然月令與洪範固相與<lb/>
　為一體矣然洪範所以能使五行八政五紀三徳以<lb/>
<pb n="15b"/>
　及稽疑庶徴五福六極之咸得其宜者以其有敬用<lb/>
　五事建用皇極以為之本原也而月令何所取焉嗚<lb/>
　呼月令之本原學者殆未之考耳大抵一隂生於午<lb/>
　一陽生於子當此之時正隂陽爭死生分之際也故<lb/>
　人君合於二至之時盡齊戒之誠躬掩身之徳止聲<lb/>
　色薄滋味節嗜慾定心氣百官静事毋以瀆人主之<lb/>
　聽以定晏隂之所成以待隂陽之所定蓋古人養氣<lb/>
　必於子午二時而推廣之故於子午二月人君苟能<lb/>
<pb n="16a"/>
　涵養此心一毫無累則視聽言貌思之閒有肅乂哲<lb/>
　謀聖之徳然後可以作民父母為天下主建皇極以<lb/>
　無私執大中於天下而所謂五皇極者即月令毎月<lb/>
　之發政施令毋有不當毋有枉撓毋有差貸毋有阿<lb/>
　黨舉歸於大公至正者皆是也如是則寒暑不差疾<lb/>
　病不作雖昆蟲草木尚得遂其生宜乎斯民悉歸於<lb/>
　仁夀而備用五福又安有凶短夭折之所謂六極者<lb/>
　若夫中央土止有帝神之號音律氣數之所屬臭味<lb/>
<pb n="16b"/>
　祭祀之所寓與夫天子居處衣服車馬飲食之所取<lb/>
　耳至於土徳之運則分旺四季者是也非禮所謂播<lb/>
　五行於四時者歟然則合而論之則謂之洪範散而<lb/>
　舉之則謂之月令故月令所以著入六經垂訓萬世<lb/>
　者其在兹乎<lb/>
孟春之月日在營室昏參中旦尾中<lb/>
　鄭氏曰孟長也日月之行一歲十二㑹聖王因其㑹<lb/>
　而分之以為大數焉觀斗所建命其四時此云孟春<lb/>
<pb n="17a"/>
　者日月會於娵訾而斗建寅之辰也凡記昬明中星<lb/>
　者為人君南面而聽天下視時候以授民事<lb/>
　孔氏曰此言孟春者夏正建寅之月也吕不韋在秦<lb/>
　世秦以十月為歲首不用秦正而用夏時者以夏數<lb/>
　得天正故也周禮雖以建子為正其祭祀田獵亦用<lb/>
　夏正也鄭註日月之行一歲十二㑹者日行遲一月<lb/>
　行二十九度半餘月行疾一月行天一匝三百六十<lb/>
　五度四分度之一過匝更行二十九度半餘逐及於<lb/>
<pb n="17b"/>
　日而與日會所會之處謂之辰鄭註周禮大師職云<lb/>
　十一月辰在星紀十二月辰在𤣥枵正月辰在娵訾<lb/>
　二月辰在降婁三月辰在大梁四月辰在實沈五月<lb/>
　辰在鶉首六月辰在鶉火七月辰在鶉尾八月辰在<lb/>
　夀星九月辰在大火十月辰在析木是一歲有十二<lb/>
　㑹也聖王因其日月自然之㑹而分為十二分以為<lb/>
　大略之數焉所以為大略之數者以二十九日過半<lb/>
　月及於日月不可分兩月各有二十九日又兩月各<lb/>
<pb n="18a"/>
　有彊半之日合兩半而成一日是一月有三十日一<lb/>
　月二十九日一大一小之外仍有餘分一年十二月<lb/>
　六大六小總有三百五十四日是歲十二㑹之實數<lb/>
　也仍少十一日四分日之一未得周天聖王總以三<lb/>
　百六十五日四分日之一為十二會之大數一會即<lb/>
　一辰也是一辰有三十度十二辰總有三百六十度<lb/>
　餘有五度四分度之一度别為九十六分總五度有<lb/>
　四百八十分又四分度之一為二十四分并之為五<lb/>
<pb n="18b"/>
　百四分十二辰分之各得四十二分則是毎辰有三<lb/>
　十度九十六分度之四十二計之日月實行一會唯<lb/>
　二十九分過半若通均一歲會數則毎會有三十度<lb/>
　九十六分度之四十二是以分之為大數也營室號<lb/>
　娵訾娵訾是亥次之號立春之時日在危十六度月<lb/>
　半雨水之時日在營室十四度但星次西流日行東<lb/>
　轉東西相逆若月初之時日在星分之初月半之時<lb/>
　則日在星分之半月終之時在星分之末凡十二月<lb/>
<pb n="19a"/>
　日之所在或舉月初或舉月末皆據大略不細與厯<lb/>
　數齊同其昏明中星亦皆如此案三統厯立春日在<lb/>
　危十六度正月中日在室十四度元嘉厯立春日在<lb/>
　危三度正月中日在室一度昏參中案三統厯立春<lb/>
　昬畢十度中去日八十九度正月中昬井二度中去<lb/>
　日九十三度元嘉厯立春昏昴九度中月半昏觜觹<lb/>
　一度中皆不昏參中計正月昬參中依三統厯在立<lb/>
　春之後六日參星初度昏得中也蓋月令昏明中星<lb/>
<pb n="19b"/>
　在一月之内有中者皆得載之但二十八宿其星體<lb/>
　有廣狹相去逺近或月節月中之日昬明之時前星<lb/>
　已過於午後星未至正南又星有明暗見有早晚明<lb/>
　者則昏早見而旦晚沒暗者則昏晚見而旦早沒所<lb/>
　以昬明之星不可正依厯法但舉大略耳餘月昏明<lb/>
　從此可知鄭註觀斗所建謂北斗循天而轉行建一<lb/>
　月一辰辰三十度九十六分度之四十二正月建寅<lb/>
　二月建卯三月建辰四月建巳五月建午六月建未<lb/>
<pb n="20a"/>
　七月建申八月建酉九月建戌十月建亥十一月建<lb/>
　子十二月建丑也其十二辰之名義見律厯志鄭謂<lb/>
　記昬明中星為人君視時候授民事者案書緯考靈<lb/>
　曜云主春者鳥星昬中可以種稷主夏者心星昬中<lb/>
　可以種黍主秋者虚星昬中可以種麥主冬者昴星<lb/>
　昬中則入山可以斬伐具器械王者南面而坐視四<lb/>
　星之中而知民之緩急則不賦力役故敬授民時也<lb/>
　長樂陳氏曰陽生於子故日之行也自北而西厯南<lb/>
<pb n="20b"/>
　而東冬至在牽牛春分在婁夏至在東井秋分在角<lb/>
　月令正月在營室二月在奎三月在胃四月在畢五<lb/>
　月在東井六月在柳七月在翼八月在角九月在房<lb/>
　十月在尾十一月在斗十二月在婺女則婁井角以<lb/>
　三仲月中言之也斗以仲冬月本言之也其餘或舉<lb/>
　月本或舉月末不必皆月中也日遡於天故星春則<lb/>
　見南夏則見東秋則見北冬則見西仲春日中星鳥<lb/>
　則昬之時井鬼在午栁星張在巳軫翼在辰仲夏日<lb/>
<pb n="21a"/>
　永星火則角亢在午氐房心在巳尾箕在辰仲秋宵<lb/>
　中星虚則奎婁在午胃昴畢在巳觜參在辰仲冬日<lb/>
　短星昴則斗牛在午女虚危在已室壁在辰月令正<lb/>
　月昬參中旦尾中二月昬弧中旦建星中三月昬星<lb/>
　中旦牛中四月昬翼中旦女中五月昬亢中旦危中<lb/>
　六月昬火中旦奎中七月昬建星中旦畢中八月昬<lb/>
　牛中旦觜中九月昬虚中旦栁中十月昬危中旦七<lb/>
　星中十一月昬壁中旦軫中十二月昬婁中旦氐中<lb/>
<pb n="21b"/>
　蓋書之所言皆昬星也火房心也書於仲夏舉房心<lb/>
　而月令舉亢書於仲秋舉虚而月令舉牛書於仲冬<lb/>
　舉昴而月令舉壁則書之中星常在後而月令中星<lb/>
　常在前蓋月令舉月本書舉月中也月令於四月五<lb/>
　月十二月昬旦舉節氣之星於八月昬旦舉中氣之<lb/>
　星於十月昬舉節氣之星於正月六月十月旦舉節<lb/>
　氣之星於正月八月九月昬舉中氣之星於三月七<lb/>
　月旦舉中氣之星或舉朔氣或舉中氣猶書於七星<lb/>
<pb n="22a"/>
　或舉其名或舉其次皆互見也然則聖人南面視四<lb/>
　星之中者豈徒然哉凡以授民時秩民事而已不特<lb/>
　如孔氏所引書緯之言如龍見而雩火流而授衣天<lb/>
　根見而成梁水昬正而栽日至而畢凡所以奉天順<lb/>
　人莫不視乎此也<hi>禮書</hi>
　嚴陵方氏曰日在營室者日月會於營室之辰也會<lb/>
　在營室以知月之建寅會在於胃以知月之建卯故<lb/>
　日月所會謂之辰者以此毎一歲而十二會焉日與<lb/>
<pb n="22b"/>
　月會而此獨稱日者蓋陽以成歲為事而隂特從之<lb/>
　故以日為主與書言出日納日而不及月同意二十<lb/>
　八宿分布於四方晝夜運而歲一周焉季冬之月言<lb/>
　星囘於天是也故毎月之内或見乎昬而中者或見<lb/>
　乎旦而中者昏參中旦尾中則知月之建寅也推此<lb/>
　則餘月亦可知也中謂中於南方也先昏而後旦者<lb/>
　順隂陽之義也書於春言星鳥夏言星火秋言星虚<lb/>
　冬言星昴乃與此不同何也蓋書言分至之所中者<lb/>
<pb n="23a"/>
　此言昬旦之所中者彼以時為主此以月為主故詳<lb/>
　略不同然其見於南方則一也自角至箕則東方之<lb/>
　七星也其形象龍故謂之蒼龍角者有左右二星居<lb/>
　蒼龍之首以象兩角故謂之龍角亢喉也以總攝奏<lb/>
　事聽訟有出納之象故也氐邸也人所托宿焉以為<lb/>
　王者之後宫也房為東方之中星於時為闢戸之卯<lb/>
　故謂之房心火星也心藏屬火故季夏亦止謂之火<lb/>
　尾後宫之場箕有簸揚之形自井至軫則南方之七<lb/>
<pb n="23b"/>
　星也其形象鳥故謂之朱鳥井主水衡又其星有八<lb/>
　若八家焉鬼為積尸主死喪又謂之輿鬼栁主草木<lb/>
　草木不止於栁以其性柔得木之正故以名之星以<lb/>
　其數有七故謂之七星二十八星皆星也謂南方之<lb/>
　中星為星者以星為陽之精南方之中得陽之正故<lb/>
　也亦猶十二辰皆辰也正謂卯巳之間為辰者以進<lb/>
　則有亢唯辰為時故也張主施張翼為羽翼主逺客<lb/>
　軫主任載自奎至參則西方之七星也其形象虎故<lb/>
<pb n="24a"/>
　謂之白虎奎主溝瀆汚穢可達而潔於此婁為聚衆<lb/>
　胃為五榖之府猶人六府之胃昴為西方之中星而<lb/>
　月乘焉畢主弋獵其形又象掩兎之畢觜主收斂參<lb/>
　以三相參又主殺伐故亦謂之參伐自斗至畢則北<lb/>
　方之七星也其形像龜虵故謂之𤣥武斗有挹注之<lb/>
　形牛主犧牲又謂之牽牛女主嫁娶故謂之女又謂<lb/>
　之婺女虚主邑居故謂之虚危為蓋屋其形高而危<lb/>
　室為營宫室者之候故謂之營室壁主圖書之府不<lb/>
<pb n="24b"/>
　及東方之箕西方之昴南方之鬼與張者以既非日<lb/>
　之所在又非昬旦之所中故也弧與建星非二十八<lb/>
　宿之數而仲春昬旦舉之者由弧近井建近斗井有<lb/>
　三十三度斗有二十六度其度最寛難以明其星之<lb/>
　中故也至於孟秋昬舉建星者亦以是耳考之厯法<lb/>
　其閒固不能無差經之所言亦要其大略姑以記時<lb/>
　而已弧有張弧之形建有建旗之義故其名如此<lb/>
其日甲乙<lb/>
<pb n="25a"/>
　鄭氏曰乙之言軋也日之行春東從青道發生萬物<lb/>
　月為之佐時萬物皆解孚甲自抽軋而出因以為日<lb/>
　名焉乙不為月名者君統臣功也<lb/>
　孔氏曰鄭註日之行春東從青道者以星辰之次謂<lb/>
　之黃道春時星辰西遊黃道近西黄道之東謂之靑<lb/>
　道日體不移依舊而行當靑道之上故云東從靑道<lb/>
　云月為之佐者以日月皆經天而行月亦從靑道隂<lb/>
　佐於陽也知月亦從青道者以緯云月行九道九道<lb/>
<pb n="25b"/>
　者並與日同靑道二黄道東赤道二黄道南白道二<lb/>
　黄道西黑道二黄道北并黄道而為九道也日能生<lb/>
　養萬物萬物皆抽軋而生故以甲乙為日功之名甲<lb/>
　是孚甲乙軋也見律厯志月既佐日同有甲乙之功<lb/>
　猶君統臣之功也<lb/>
　長樂陳氏曰日以辰為子辰以日為母母為幹子為<lb/>
　支幹為陽支為隂陽故二五而為十隂故二六而為<lb/>
　十二雖陽也有隂存焉雖隂也有陽存焉故甲乙同<lb/>
<pb n="26a"/>
　於為木為仁而甲之數九乙之數八丙丁同於為火<lb/>
　為禮而丙之數七丁之數六戊己同於為土為信而<lb/>
　戊之數五巳之數九庚辛同於為金為義而庚之數<lb/>
　八辛之數七壬癸同於為水為智而壬之數六癸之<lb/>
　數五甲己之位不同而數同以甲之陽勝己之隂而<lb/>
　已為之配故也丙辛之位不同而數同以丙之陽勝<lb/>
　辛之隂而辛為之配故也由此推之凡十日之隂陽<lb/>
　剛柔皆可知矣故以之施於一日則為暮夜旦晝之<lb/>
<pb n="26b"/>
　期以之施於一歳則為春夏秋冬之候其相生也以<lb/>
　相繼其相勝也以相治此十日所以各有所直也古<lb/>
　之人事在仁義則以甲庚斷之若易稱先甲後甲先<lb/>
　庚後庚是也日在甲庚則以其物象之若春秋傳稱<lb/>
　神降則以物亨之其至之日亦其物之類是也月令<lb/>
　之紀時必先言其日凡欲奉時而興作者有所象之<lb/>
　而已然月令言日而不言辰者以辰統於日故也<lb/>
　馬氏曰甲丙戊庚壬陽也乙丁己辛癸隂也蓋一隂<lb/>
<pb n="27a"/>
　一陽毎相為用者也十日分麗於五行用事者王故<lb/>
　甲乙用事於春為木王也丙丁用事於夏為火王也<lb/>
　戊己用事於中央為土王也庚辛用事於秋為金王<lb/>
　也壬癸用事於冬為水王也此王則彼竭矣故曰五<lb/>
　行之動迭相竭也<lb/>
其帝大皥其神句芒<lb/>
　鄭氏曰此蒼精之君木官之臣自古以來著徳立功<lb/>
　者也大皥宓戱氏句芒少皥氏之子曰重為木官<lb/>
<pb n="27b"/>
　孔氏曰自孟春之月訖其日甲乙明於天道其事略<lb/>
　竟從此以下至鴻鴈來明聖人奉天時及萬物節候<lb/>
　也故蔡邕云法象莫大乎天地變通莫大乎四時縣<lb/>
　象著明莫大乎日月故先建春以奉天奉天然後立<lb/>
　帝立帝然後言佐言佐然後列昆蟲之别物有形可<lb/>
　見然後聲音可聞故陳音有音然後淸濁可聽故言<lb/>
　鍾律音聲可以章故陳酸羶之屬羣品以著五行為<lb/>
　用於人然後宗而祀之故陳五祀此以上皆聖人記<lb/>
<pb n="28a"/>
　事之次也東風以下者效初氣之序也二者既立然<lb/>
　後人君承天時行庶政故言帝者居處之宜衣服之<lb/>
　制布政之節焉大皡即伏羲氏是自古以來木徳之<lb/>
　君案異義古尚書説元氣廣大謂之皡天伏犧徳能<lb/>
　同天故稱皥以東方生養元氣盛大故謂之大皡西<lb/>
　方收斂元氣小故謂之少皥伏字當山下著必是古<lb/>
　之伏字徳能執伏犧牲謂之伏犧也律厯志云大皡<lb/>
　作罔罟以田漁取犧牲故天下號曰庖犧氏帝王世<lb/>
<pb n="28b"/>
　紀云風姓也有聖徳為百王先帝出於震未有所因<lb/>
　故位在東主春象日之明是以稱大皡句芒謂自古<lb/>
　以來立功之臣共祀以為神是句芒者主木之官木<lb/>
　初生之時句屈而有芒角故云句芒案昭二十九年<lb/>
　左傳蔡墨云少皡氏有四叔曰重曰該曰脩曰熙重<lb/>
　為句芒該為蓐收脩及熙為𤣥𡨕顓頊氏有子曰犂<lb/>
　為祝融共工氏有子曰句龍為后土是重為句芒然<lb/>
　案楚語云重為南正司天犂為火正司地所以不同<lb/>
<pb n="29a"/>
　者蓋重為木正兼為南正司天犂為火正兼為北正<lb/>
　司地故韋昭註云火當為北是也言大皡句芒者以<lb/>
　此二人生時木王主春立徳立功及其死後春祀之<lb/>
　時則祀之也句芒言其神則大皡亦神也大皡言帝<lb/>
　則句芒當為臣也大皡在前句芒在後相去縣逺非<lb/>
　是一時大皡木王句芒有生木之功故取以相配也<lb/>
　石林葉氏曰左氏記蔡墨之言謂以人司其官死而<lb/>
　遂祀之以為神者也五行本天地之氣無形可求其<lb/>
<pb n="29b"/>
　神必依人而行上古不可得而知矣自少皡以下各<lb/>
　以其子為之則世或擇其能者相代如夏以柱為稷<lb/>
　周以棄為稷是也後世五行之官不復脩為后土祭<lb/>
　於社而句芒立春出土則祀之祝融蓐收無常祀也<lb/>
　長樂陳氏曰古者祭祀必有配故社配以句龍稷配<lb/>
　以棄四時迎氣於郊不可以無配也故迎青帝則配<lb/>
　以大皥迎赤帝則配以炎帝配以大皥則從以句芒<lb/>
　配以炎帝則從以祝融以至中央秋冬之禮類皆如<lb/>
<pb n="30a"/>
　此蓋五帝以徳五神以功徳則究其所乗之勢而本<lb/>
　之也功則推其所職之事而歸之也<lb/>
　馬氏曰大皥以木徳王而句芒者木正重也故祀以<lb/>
　主春炎帝以火徳王而祝融者火正犂也故祀以主<lb/>
　夏黄帝以土徳王而后土者土正句龍也故祀以主<lb/>
　中央少皡以金徳王而蓐收者金正該也故祀以主<lb/>
　秋高陽以水徳王而𤣥㝠者水正熙也故祀以主冬<lb/>
　蓋天地以五行成萬物必有以尸之則生而有功德<lb/>
<pb n="30b"/>
　於民者沒而祀之以主時事不亦宜乎<lb/>
其蟲鱗<lb/>
　鄭氏曰象物孚甲將解鱗龍虵之屬<lb/>
　嚴陵方氏曰春則鱗蟲屬焉鱗蟲蓋龍虵之類以其<lb/>
　體柔故也夏則羽蟲屬焉羽蟲蓋鳯凰之類以其色<lb/>
　文故也秋則毛蟲屬焉毛蟲蓋虎狼之類以其力强<lb/>
　故也冬則介蟲屬焉介蟲蓋龜鼈之類以其性辨故<lb/>
　也中央倮蟲屬焉倮蟲蓋鼃螾之類以其質順故也<lb/>
<pb n="31a"/>
　馬氏曰萬物資氣以生形故因其時而以類屬焉蒼<lb/>
　龍木屬也其類為鱗故春則其蟲鱗朱鳥火屬也其<lb/>
　類為羽故夏則其蟲羽人土屬也其類為倮故中央<lb/>
　則其蟲倮白虎金屬也其類為毛故秋則其蟲毛𤣥<lb/>
　武水屬也其類為介故冬則其蟲介書稱鳥獸孶尾<lb/>
　希革毛毨氄毛者言四時之化也此稱其蟲鱗羽倮<lb/>
　毛介者言五行之屬也<lb/>
其音角<lb/>
<pb n="31b"/>
　鄭氏曰謂樂器之聲也三分羽益一以生角角數六<lb/>
　十四屬木者以其清濁中民象也春氣和則角聲調<lb/>
　樂記曰角亂則憂其民怨凡聲尊卑取象五行數多<lb/>
　者濁數少者淸大不過宫細不過羽<lb/>
　孔氏曰其春時之音為當於角取象木之聲鄭恐是<lb/>
　他物之聲故云樂器也不云其聲角而云其音者單<lb/>
　出曰聲雜比曰音音則樂曲也以春時調和樂以角<lb/>
　為主故云其音角註云三分羽益一以生角角數六<lb/>
<pb n="32a"/>
　十四者以天地人謂之三才又陽數極於九故律厯<lb/>
　志云五聲之本生於黄鍾律之九寸為宫於管則九<lb/>
　寸於弦則九九八十一絲也律厯志又云或損或益<lb/>
　以定宫商角徴羽宫三分去一下生徵徴數五十四<lb/>
　徵三分益一上生商商數七十二商三分去一下生<lb/>
　羽羽數四十八羽三分益一上生角角數六十四是<lb/>
　其損益相生之數也律厯志云商之為言章也物成<lb/>
　熟可章度也角觸也觸地而出戴芒角也宫中也居<lb/>
<pb n="32b"/>
　中央暢四方倡始施生為四聲綱也徴祉也物盛大<lb/>
　而蕃祉也羽聚也聚藏宇覆之也云屬木者以其清<lb/>
　濁中民象也木之聲淸於土金之聲濁於水火之聲<lb/>
　今角聲亦淸於宫商濁於徴羽故角聲屬木所以淸<lb/>
　濁中凡數多者濁數少者淸今宫數八十一商數七<lb/>
　十二徴數五十四羽數四十八角數六十四少於宫<lb/>
　商多於徴羽故云淸濁中既尊者為濁卑者為淸民<lb/>
　則卑於君臣尊於事物亦是尊卑之中故云民之象<lb/>
<pb n="33a"/>
　也案樂記及律厯志云宫為君商為臣角為民徴為<lb/>
　事羽為物羽屬北方其數少所以黄鍾在子其數多<lb/>
　者冬時凝寒之氣在於地上水又淸輕羽既禀其寒<lb/>
　氣又象水聲故其數少冬至陽氣伏於地下温積土<lb/>
　中黄鍾含藏陽氣又象土聲故其數多各自為義不<lb/>
　相湏也云凡聲尊卑取象五行者宫主土土聲濁其<lb/>
　數多故主君商主金金聲稍重其數稍多故為臣角<lb/>
　主木木聲淸濁中其數多少中故為民徴主火火聲<lb/>
<pb n="33b"/>
　稍輕其數稍少故為事事謂人之所營事務也羽主<lb/>
　水水聲極輕其數最少故為物也物謂人之所用財<lb/>
　物指其所營謂之事論其所用之體謂之物人是萬<lb/>
　物之靈事物是人營作故卑於人也大不過宫細不<lb/>
　過羽出國語<lb/>
　<lb/>
　<lb/>
　禮記集説卷三十七<lb/>
</p>
<p>
</p>
  </div>
</body>
</text>
</TEI>
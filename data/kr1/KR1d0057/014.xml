<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷十四</head>
    <p>
<pb n="1a"/>
欽定四庫全書<lb/>
　禮記集說卷十四　　　　　宋　衛湜　撰<lb/>
凡祭有其廢之莫敢舉也有其舉之莫敢廢也非其所<lb/>
祭而祭之名曰淫祀淫祀無福<lb/>
　鄭氏曰為其瀆神也廢舉謂若殷廢農祀棄後不可<lb/>
　復廢棄祀農也非其所祭而祭謂妄祭神不饗<lb/>
　孔氏曰此明祭有常典不可輒擅廢興農即柱也有<lb/>
　農功故曰農也棄即后稷也為稷官故曰稷也<lb/>
<pb n="1b"/>
　藍田呂氏曰廢之莫敢舉如已毁之宗廟已變置之<lb/>
　社稷不可復祀也舉之莫敢廢如已修之壇墠而輒<lb/>
　毁已正之昭穆而輒變也非其所祭而祭之如法不<lb/>
　得祭與不當祭而祭之者也魯立武宫立煬宮是舉<lb/>
　其廢也躋僖公是廢其舉也魯之郊禘與祀文王祀<lb/>
　爰居祭非其所祭也淫過也以過事神神弗享也故<lb/>
　無福福者百順之名也<lb/>
　長樂陳氏曰祀典之所秩則不可以廢廢之為不仁<lb/>
<pb n="2a"/>
　祀典之所不秩則不可以舉舉之為不智周官大宰<lb/>
　祭祀以馭其神大祝禁督逆祀命者禮記山川神祗<lb/>
　有不舉者為不敬不敬者君削以地宗廟有不順者<lb/>
　為不孝不孝者君絀以爵夫逆祀命而有所舉則在<lb/>
　所禁逆祀命而有所廢則在所督不敬者在所削不<lb/>
　孝者在所絀此人臣所以謹常祀而無瀆禮也春秋<lb/>
　傳曰不可以間成王周公之命祀蓋以此也然莫敢<lb/>
　舉廢者禮之常可以舉廢而舉廢之者禮之變故湯<lb/>
<pb n="2b"/>
　於社則不遷於稷則易農以棄凡以崇功德以歸宿<lb/>
　於義而已後世祭祀無常典舉廢無常時故夔子不<lb/>
　祀而滅於楚酆舒不祀而滅於晉此冝舉而不舉也<lb/>
　秦漢之祀其小有至於陳倉其大有至於五畤此不<lb/>
　冝舉而舉也春秋傳曰神不歆非類民不祀非族而<lb/>
　祀之則於禮為諂於命為逆於祀為瀆其欲徼福也<lb/>
　難矣昔楚昭王不祀河甯武子不祀相皆能變易舊<lb/>
　俗以趨於正可謂知此禮矣孔子曰楚昭王知大道<lb/>
<pb n="3a"/>
　不其信乎<lb/>
　嚴陵方氏曰可以廢而廢之可以舉而舉之者存乎<lb/>
　義因所廢而莫敢舉因所舉而不敢廢者存乎禮蓋<lb/>
　禮有經義有權故也孔子曰非其鬼而祭之謟也其<lb/>
　淫祀之謂歟在人則為謟於禮則為淫<lb/>
　石林葉氏曰有其舉之莫敢廢也有其廢之莫敢舉<lb/>
　也鄭註是矣然未盡也先王之制祭祀如柳下惠所<lb/>
　言蓋甚嚴矣故禮有祭法有祭義若舉廢皆當於法<lb/>
<pb n="3b"/>
　與義後固不可改使有不當其可姑仍其失而不之<lb/>
　正乎棄之與農農之功必有不若棄者則農固不得<lb/>
　不廢若柱之為社世未有能過之者則雖欲遷而不<lb/>
　可改湯特為之作夏社以曉天下此禮所以言有其<lb/>
　舉之有其廢之者謂各有名而非苟作者也不然如<lb/>
　魯人之祀爰居躋僖公何以書於春秋使後有作者<lb/>
　能以禮正之孔子豈不許乎<lb/>
　東萊吕氏曰近來人說淫祀多是說叢祠及載於祀<lb/>
<pb n="4a"/>
　典非正者夫豈止此凡非所祀而祀之如諸侯之祭<lb/>
　天季氏旅泰山之類皆淫祀也古人初不以福自嫌<lb/>
　自後世有徼福之心者多故看得福為可徼耳<lb/>
天子以犧牛諸侯以肥牛大夫以索牛士以羊豕<lb/>
　鄭氏曰犧純毛也肥養於滌也索求得而用之<lb/>
　孔氏曰此皆上兼下下不得僭上左傳云聖王致力<lb/>
　於神奉牲曰博碩肥腯是天子得以肥也又公羊帝<lb/>
　牲必在滌三月稷牛惟具稷牛有災故臨時得别求<lb/>
<pb n="4b"/>
　之是天子諸侯得有索牛也此大夫士謂天子大夫<lb/>
　士也若諸侯大夫即用少牢士則用特牲其喪祭大<lb/>
　夫亦得用牛士亦用羊豕故雜記云上大夫之虞也<lb/>
　少牢卒哭成事祔皆大牢下大夫之虞也犆牲卒哭<lb/>
　成事祔皆少牢是也據此諸侯不得用犧牛祭義云<lb/>
　天子諸侯有養獸之官犧牲祭牲必於是取者蓋諸<lb/>
　侯對卿大夫亦得云犧若對天子則稱肥耳其大夫<lb/>
　牲體完全亦有犧牲之稱故上云大夫犧賦為次但<lb/>
<pb n="5a"/>
　不毛色純耳案楚語觀射父云大者牛羊必在滌三<lb/>
　月小者犬豕不過十日此大夫索牛士羊豕既不在<lb/>
　滌三月當十日以上但不知其日數耳<lb/>
　嚴陵方氏曰天子以犧牛則雖肥而或傷亦在所不<lb/>
　用矣諸侯但取其肥而已不必犧也大夫但取其具<lb/>
　而已又不必肥也至於士雖索牛亦不得用矣唯羊<lb/>
　豕可也祭義言天子諸侯必有養獸之官故得有犧<lb/>
　肥之牛也牛人凡祭祀共其求牛此經所言特於大<lb/>
<pb n="5b"/>
　夫言索者以無養獸之官必索而後得之故也所謂<lb/>
　羊豕者或以羊或以豕也<lb/>
支子不祭祭必告于宗子<lb/>
　鄭氏曰不敢自專謂宗子有故支子當攝而祭者也<lb/>
　五宗皆然<lb/>
　孔氏曰支子庶子也祖禰廟在適子之家而庶子賤<lb/>
　不敢輒祭之若濫祭亦是淫祀支子雖不得祭若宗<lb/>
　子有疾則庶子代攝可也猶冝告宗子然後祭<lb/>
<pb n="6a"/>
　河南程氏曰古所謂支子不祭者唯使宗子立廟主<lb/>
　之而已支子雖不祭至於齊戒致其誠意則與主祭<lb/>
　者不異可與則以身執事不可與則以物助但不别<lb/>
　立廟為位行事而已後世如欲立宗子當從此義雖<lb/>
　不祭情亦可安若不立宗子徒欲廢祭適足長惰慢<lb/>
　之志不若使之祭猶愈於己也<lb/>
　横渠張氏曰管攝天下人心収宗族厚風俗使人不<lb/>
　忘本須是明譜繫世族與立宗子法古人亦鮮有不<lb/>
<pb n="6b"/>
　知來處者宗子法廢後世尚譜牒譜牒又廢人家不<lb/>
　知來處無百年之家骨肉無統雖至親恩亦薄　又<lb/>
　曰宗子之法不立則朝廷無世臣且如公卿一日崛<lb/>
　起於貧賤之中以至公相宗法不立既死遂族散其<lb/>
　家不傳宗法若立則人人各知來處朝廷大有所益<lb/>
　或問朝廷何所益曰公卿各保其家忠義豈有不立<lb/>
　忠義既立朝廷之本豈有不固今驟得冨貴者止能<lb/>
　為三四十年之計造宅一區及其所有既死則衆子<lb/>
<pb n="7a"/>
　分裂未幾蕩盡則家遂不存如此則家且不能保又<lb/>
　安能保國家<lb/>
　藍田吕氏曰古者有大宗有小宗别子為祖繼别為<lb/>
　宗百世不遷者大宗也繼禰繼祖繼曽祖繼髙祖五<lb/>
　世則遷者小宗也宗子上繼於祖禰族人兄弟皆宗<lb/>
　之其所以主祭祀治宗事如有國有家之重冠笄取<lb/>
　妻必告死必赴況於祭乎所宗乎宗子者皆支子也<lb/>
　支子不敢祭也如諸侯不敢祖天子大夫不敢祖諸<lb/>
<pb n="7b"/>
　侯尊者之祭非卑者所敢尸也故宗子為士庶子為<lb/>
　大夫以上牲祭於宗子之家祝曰孝子某為介子某<lb/>
　薦其常事則支子雖貴可以用其禄而不敢專其事<lb/>
　也宗子去在他國則支子攝主以祭其禮有殺焉不<lb/>
　厭祭不旅不假之類是也其辭曰孝子某使介子某<lb/>
　報其常事此所謂必告于宗子言告而後敢行事也<lb/>
　　又曰宗子既祭其祖禰則支子不得别祭所以嚴<lb/>
　宗廟合族屬故曰庶子不祭祖與禰明其宗也若已<lb/>
<pb n="8a"/>
　為宗子而弟有子其子欲祭其父必從祖祔食祭於<lb/>
　宗子之家乎將就其宫而祭使其子自主之乎從祖<lb/>
　祔食祭於宗子之家止謂殤與無後見曽子問及小<lb/>
　記蓋殤與無後必宗子主之則是子有不得事其父<lb/>
　矣傳曰子不私其父則不成為子故兄弟生而異宫<lb/>
　所以盡人子之私養及其没也反不得主其祭於義<lb/>
　可乎蓋異宫者必祭於其宫使其子主祭其祭也必<lb/>
　告于宗子而後行不得而專亦所以明其宗也宗子<lb/>
<pb n="8b"/>
　有祭必先與焉卒祭而後祭其父故曰支子不祭祭<lb/>
　必告于宗子　又曰終事而後敢私祭若非異宫則<lb/>
　禮有所不得申禮不得申則雖祔食于祖廟亦可以<lb/>
　安所謂不得已焉者也<lb/>
　嚴陵方氏曰言支則知宗之為本言宗則知支之為<lb/>
　庶支子不祭公祭也祭必告于宗子私祭也謂祭其<lb/>
　先也凡此所以明其宗重其本而已<lb/>
凡祭宗廟之禮牛曰一元大武豕曰剛鬛豚曰腯肥羊<lb/>
<pb n="9a"/>
曰柔毛雞曰翰音犬曰羮獻雉曰䟽趾兔曰明視脯曰<lb/>
尹祭槀魚曰商祭鮮魚曰脡祭水曰清滌酒曰清酌黍<lb/>
曰薌合粱曰薌萁稷曰明粢稻曰嘉𬞞韭曰豐本鹽曰<lb/>
鹹鹺玉曰嘉玉幣曰量幣<lb/>
　鄭氏曰號牲物者異於人用也元頭也武迹也腯亦<lb/>
　肥也春秋傳作腯腯充貌也翰猶長也羮獻食人之<lb/>
　餘也尹正也商猶量也脡直也萁語辭也稻菰𬞞之<lb/>
　屬也豐茂也大鹹曰鹺今河東云幣帛也<lb/>
<pb n="9b"/>
　孔氏曰此一節論祭廟牲幣告神之法凡祭謂貴賤<lb/>
　悉然牛肥則脚跡痕大豕肥則毛鬛剛大羊肥則毛<lb/>
　細而柔弱雞肥則其鳴聲長羮獻者人將所食羮餘<lb/>
　以與犬犬食之肥則可獻祭鬼神也雉肥則兩足開<lb/>
　張趾相去䟽也兔肥則目開而視明也自牛至兔八<lb/>
　物唯牛云一頭豕以下不云數者皆從其所用而言<lb/>
　也則並冝云若干也雞雉為膳及腊則不數尹祭者<lb/>
　裁截方正而用之一云正謂自作之論語云市脯不<lb/>
<pb n="10a"/>
　食言不正也商祭者祭用乾魚量度燥濕得中而用<lb/>
　之槀乾也脡祭者鮮魚煑熟則脡直若餒則敗碎不<lb/>
　直也清滌者古祭用水謂之𤣥酒言其甚清皎潔也<lb/>
　清酌者酌斟酌也此酒甚清可斟酌也薌合者穀秫<lb/>
　者曰黍旣軟而相合氣息又香也薌萁者粱謂白粱<lb/>
　黄粱萁語助也明粢者明白也言此祭祀明白稷粟<lb/>
　也此等諸號若一祭並有則舉其大者牲牢酒齊而<lb/>
　言不應諸事皆道故少牢禮稱敢用柔毛剛鬛嘉薦<lb/>
<pb n="10b"/>
　普淖是也或唯雞犬或唯魚兔及水酒韭鹽之祭則<lb/>
　各舉其美號故士虞禮祝辭云尹祭也<lb/>
　藍田吕氏曰祭宗廟之禮内則盡志外則盡物所謂<lb/>
　盡物者盡其物之至美以薦之然後可以不歉於心<lb/>
　鬼神其來享也故祝辭皆舉其美而言於物不敢不<lb/>
　盡也禽獸之獻以肥腯為美魚腊鮮槀以得宜為美<lb/>
　水與酒以潔清為美黍稷稻粱以馨香明潔為美韭<lb/>
　以苗之盛為美鹽以味之厚為美玉以不瑕為美幣<lb/>
<pb n="11a"/>
　以可制為美察豕與羊視其鬛與毛豚或難察其鬛<lb/>
　故直謂之肥腯也犬下牲可也以為羮而獻則犬之<lb/>
　肥也凡煑肉胔謂之羮特牲禮云羮飪潁考叔食舎<lb/>
　肉曰臣有母未當君之羮是也八者皆以肥腯為美<lb/>
　也魚腊脯修雖微而必祭庶羞雖美而不祭故脯與<lb/>
　槀魚鮮魚三者皆謂之祭舉其盛也脯謂之尹亦謂<lb/>
　之修修有所正也醴酒皆有清有糟糟未泲者也既<lb/>
　泲為清酒之精者也謂之酌黍稷食之正也稻粟雖<lb/>
<pb n="11b"/>
　美加食而已非其正也書曰黍稷非馨明德惟馨如<lb/>
　黍稷之有馨香也黍可以為酒敦之則粘聚而不散<lb/>
　可摶而食之故曰薌合既香既合則黍之美者也萁<lb/>
　其也有所别也粱之薌與黍同其實與黍異又為加<lb/>
　食故曰薌萁粱五榖之長也祭祀之飯謂之粢盛明<lb/>
　者精鑿之稱也故曰明粢草去則苖䟽地美則本豐<lb/>
　苖䟽則實必美故稻曰嘉䟽本豐則萌必盛故韭曰<lb/>
　豐本<lb/>
<pb n="12a"/>
　長樂陳氏曰凡祭宗廟之禮鼎俎籩豆簠簋所薦必<lb/>
　美其名者謂聖人襲祖先之遺芳體天地之大德作<lb/>
　為政教以和隂陽用正性命萬物各遂其生享其豐<lb/>
　厚不敢忘本是以祭祀之禮物美其名以昭盛德雞<lb/>
　曰翰音者翰飛也其音飛而逺者雞必大也犬曰羮<lb/>
　獻者犬膞則湆膏可以充鉶以為獻也粱曰薌萁者<lb/>
　白粱黄粱非獨米之香烈可以充君薦神至於萁梗<lb/>
　亦有芳薌也嘉𬞞者畦畛而種待水以生者皆曰𬞞<lb/>
<pb n="12b"/>
　而稻唯其善也量幣者制量幣帛以將其誠不敢過<lb/>
　也不敢不及也<lb/>
　山隂陸氏曰首孰非元牛曰一元迹孰非武牛曰大<lb/>
　武雞鳴皆振羽是之謂翰音詩曰六月莎雞振羽謂<lb/>
　之雞以此兔曰明視視月而死者也合言氣粢言實<lb/>
　萁言榦𬞞言苖<lb/>
　嚴陵方氏曰犬豕水畜也水至隂而柔故其鬛以剛<lb/>
　為尚羊火畜也火至陽而剛故其毛以柔為尚鬛亦<lb/>
<pb n="13a"/>
　毛也豚非牲之正以助祭養者也豕言用豚之肥腯<lb/>
　則羊亦用羔之肥腯可知經曰羔豚而祭翰則羽之<lb/>
　健者也左氏傳曰雄雞自斷其尾憚其為犧則宗廟<lb/>
　之用雞必以能鳴之雄者矣<lb/>
　江陵項氏曰牛豕豚羊雞雉兔皆以其形聲之美者<lb/>
　為號獨犬曰羮獻者其形聲不足言也羮之而獻其<lb/>
　味耳薌合以其實之升於量者言薌萁以其稈之登<lb/>
　於場者言嘉𬞞以其苖之植於地者言明粢以其飯<lb/>
<pb n="13b"/>
　之盛於器者言然古本無稷曰明粢一句或與黍同<lb/>
　號耳顆大者言其實顆細者言其穗各取其盛者言<lb/>
　之脯曰尹祭左朐右末横陳之也槀魚曰商祭槀者<lb/>
　不盡佳必擇而用之也鮮魚曰脡祭濡魚進尾右鰭<lb/>
　左腴陳之也<lb/>
　廬陵胡氏曰古者葱韭皆曰本漢使云百本䪥五十<lb/>
　本葱量度量<lb/>
天子死曰崩諸侯曰薨大夫曰卒士曰不禄庶人曰死<lb/>
<pb n="14a"/>
在牀曰尸在棺曰柩<lb/>
　鄭氏曰異其死名者為人䙝其無知若猶不同然也<lb/>
　自上顛壞曰崩薨顛壞之聲卒終也不禄不終其禄<lb/>
　死之言澌也精神澌盡也尸陳也柩之言究也<lb/>
　孔氏曰自此至短折不禄一節論死後稱謂尊卑不<lb/>
　同之事生時尊卑著見可識死隂為野土嫌若輕䙝<lb/>
　故為制尊卑之名明其猶有貴賤之異也崩者譬若<lb/>
　天形墜壓四海必覩王者登假率土咸知故曰崩薨<lb/>
<pb n="14b"/>
　者崩之餘聲聲逺劣於形壓諸侯之死知者亦狹也<lb/>
　卒畢竟也大夫是有德之位仕能至此亦是畢了平<lb/>
　生故曰卒也士禄以代耕而今遂死是不終其禄澌<lb/>
　是消盡無餘之目庶人生無令譽死絶餘芳精氣一<lb/>
　去身名俱盡故曰死今人猶有呼盡為澌者也人初<lb/>
　生在地病困氣未絶之時下置於地冀脫死重生氣<lb/>
　絶之後更還牀上既未殯斂陳列在牀故曰尸白虎<lb/>
　通云失氣亡神形體獨陳是也三日不生斂之在棺<lb/>
<pb n="15a"/>
　死事究竟於此故曰柩<lb/>
　藍田吕氏曰尊卑之死其名不可以無别敬之至也<lb/>
　天子居崇髙之位如山如陵故曰崩詩云上冢崒崩<lb/>
　卒終也君子曰終者全而歸之之義也大夫君子也<lb/>
　故曰卒不禄傷其不幸之辭也至庶人則窮矣不可<lb/>
　有異名曰死自諸侯至於士皆其臣民之稱者若諸<lb/>
　侯之薨訃於他國則曰寡君不禄自卑之辭也書於<lb/>
　他國之史則曰某侯某卒内外異辭也大夫死訃於<lb/>
<pb n="15b"/>
　同國他國之大夫士皆曰不禄訃於其君及他國之<lb/>
　君同國之大夫士皆曰死亦尊卑内外異辭也尸者<lb/>
　未大斂柩者已大斂之稱也故喪禮未殯奠于尸已<lb/>
　殯奠于柩書名亦曰某之柩所以别也<lb/>
　長樂劉氏曰如天之崩則萬物失其所覆也薨陷也<lb/>
　如地之陷則一國失其所載也卒終也施德立義由<lb/>
　此而終也禄所以崇道而育德而身既亡是不禄也<lb/>
　死者澌也如冰之消而復為水如雲之盡而復為氣<lb/>
<pb n="16a"/>
　生而復死死而復生無窮已也人則亡矣其為徳猶<lb/>
　存也故立等降以稱其靈則事亡猶事存也<lb/>
　長樂陳氏曰書於堯舜禹湯曰殂曰落曰死曰没而<lb/>
　已至周乃曰崩則崩薨卒之稱周制也大夫謂之卒<lb/>
　而春秋外諸侯亦謂之卒者略於外故也士云不禄<lb/>
　而禮諸侯薨訃於諸侯亦謂之不禄者嫌於外故也<lb/>
　夫有始則有終此性命自然之理也君子曰終與卒<lb/>
　同義一草木之槁曰死一禽獸之斃亦曰死小人曰<lb/>
<pb n="16b"/>
　死則與物同類而已<lb/>
　廬陵胡氏曰春秋書天子諸侯大夫之死曰崩薨卒<lb/>
　舜陟方乃死天子亦曰死<lb/>
羽鳥曰降四足曰漬死寇曰兵<lb/>
　鄭氏曰降落也漬謂相瀐汙而死異於人也春秋傳<lb/>
　曰大災者何大漬也死寇異於凡人當饗禄其後<lb/>
　孔氏曰羽鳥飛翔之物今云降落是死也四足牛馬<lb/>
　之屬若一个死則餘者更相染漬而死故曰漬此鳥<lb/>
<pb n="17a"/>
　獸死異名也死寇曰兵謂父祖死君之宼而子孫為<lb/>
　名也兵器仗之名言其為器仗之用也故君恒禄恤<lb/>
　其子孫春饗孤子是也<lb/>
　藍田吕氏曰兵者死於寇難之稱也有兵死而可褒<lb/>
　者如童汪踦能執干戈以衛社稷孔子欲勿殤勇於<lb/>
　死難者也有兵死而可貶者如冢人凡死於兵者不<lb/>
　入兆域戰陣無勇者也<lb/>
祭王父曰皇祖考王母曰皇祖妣父曰皇考母曰皇妣<lb/>
<pb n="17b"/>
夫曰皇辟<lb/>
　鄭氏曰更設稱號尊神異於人也皇君也考成也言<lb/>
　其德行之成也妣之言嫓也嫓於考也辟法也妻所<lb/>
　取法也<lb/>
　孔氏曰王父祖父也王母祖母也<lb/>
　藍田吕氏曰宗廟祭祀尊而神之有君道焉故皆曰<lb/>
　皇也君亦曰辟則臣之所取法也<lb/>
　長樂陳氏曰詩曰皇皇后帝又曰皇王維辟天王祔<lb/>
<pb n="18a"/>
　而臣子加之以帝尊之與天同故也祖父死而子孫<lb/>
　加之以皇夫死而妻加之以辟尊之與君同故也周<lb/>
　官大祝所謂鬼號此也喪禮未卒哭則以生事之既<lb/>
　卒哭則以鬼事之則其稱皇祖考皇祖妣以至曰妣<lb/>
　曰嬪皆卒哭之禮也<lb/>
　廬陵胡氏曰考成也成為神也<lb/>
生曰父曰母曰妻死曰考曰妣曰嬪壽考曰卒短折曰<lb/>
不禄<lb/>
<pb n="18b"/>
　鄭氏曰嬪婦人有法度者之稱也周禮九嬪掌婦學<lb/>
　之法教九御婦德婦言婦容婦功曰卒曰不禄謂有<lb/>
　德行任為大夫士而不為者老而死從大夫之稱少<lb/>
　而死從士之稱<lb/>
　孔氏曰父母妻生時所稱不言祖及夫者以生時無<lb/>
　别稱也考妣嬪謂非祭時所稱也前言宗廟之祭加<lb/>
　其尊稱故父母並曰皇也此生死異稱出爾雅文通<lb/>
　而言之亦通也尚書云大傷厥考心又云聦聽祖考<lb/>
<pb n="19a"/>
　之彞訓詩云曰嬪于京周禮九嬪並非生死異稱矣<lb/>
　横渠張氏曰妣者比也所以配先考之徳自非生者<lb/>
　之稱故可以無嫌生日自不言妣妻死曰嬪夫死曰<lb/>
　辟然於古不見有此稱若考則武王稱文考若嬪者<lb/>
　嬪于虞又九嬪是婦人之美稱然此等之稱亦不特<lb/>
　施之於祭祀而已<lb/>
　長樂陳氏曰易曰有子考无咎書曰嬪于虞詩曰嬪<lb/>
　于京則亦生謂之嬪也生曰父曰母曰妻親之也死<lb/>
<pb n="19b"/>
　曰考曰妣曰嬪敬之也生則主親死則主敬生而敬<lb/>
　之以考妣嬪之稱亦不害其為親之也<lb/>
　藍田吕氏曰壽考曰卒短折曰不禄與大夫曰卒士<lb/>
　曰不禄之文異者彼論其爵此論其德也<lb/>
　嚴陵方氏曰壽言數之有所延考言德之有所成蚤<lb/>
　死謂之短中絶謂之折<lb/>
天子視不上於袷不下於帶國君綏視大夫衡視士視<lb/>
五歩凡視上於面則敖下於帶則憂傾則姦<lb/>
<pb n="20a"/>
　鄭氏曰袷交領也天子至尊臣視之目不過此綏讀<lb/>
　為妥妥視謂視上於袷視國君彌髙也衡平也平視謂<lb/>
　視面視大夫又彌髙也士視得旁遊目五歩之中也<lb/>
　視大夫以上上下遊目不得旁也凡視敖則仰憂則<lb/>
　低傾或為側辟頭旁視心不正也<lb/>
　孔氏曰此一節論天子以下其臣視君尊卑有異之<lb/>
　事袷謂朝祭服之曲領臣視天子過袷則慢供奉至<lb/>
　尊須承候顔色又不得下過於帶國君諸侯也臣視<lb/>
<pb n="20b"/>
　君不得平看於面當視面下袷上也若大夫之臣視<lb/>
　大夫平看其面也士之屬吏視之亦不得髙面下帶<lb/>
　而得旁視左右五歩也凡視過髙則敖定十五年邾<lb/>
　子執玉髙其容仰髙仰驕也視過下則似有憂定十<lb/>
　五年魯公受玊其容俯卑俯替也傾欹側也若視尊<lb/>
　者而欹側旁視流目東西則似有姦惡之意也<lb/>
　庾氏曰國君綏視妥頽下之貌前執器以心為平故<lb/>
　以下為妥此視以面為平故妥下於面則上於袷也<lb/>
<pb n="21a"/>
　横渠張氏曰視有髙下視髙則氣亢視下則心柔故<lb/>
　上於面則敖下於帶則憂傾則姦學者當先去其容<lb/>
　氣其為人剛行則終不肯進堂堂乎張也難與並為<lb/>
　仁矣目者仁之所示見且心常存焉己之敬傲必見<lb/>
　於視所以欲下其視者柔其心也柔其心則聽言敬<lb/>
　且信<lb/>
　藍田吕氏曰禮之所先貴乎别也不當别而别則文<lb/>
　勝質文勝質則史當别而不别則質勝文質勝文則<lb/>
<pb n="21b"/>
　野故尊卑無等親䟽長幼無差視聽言動不中於節<lb/>
　雖心在於敬而直情徑行野人戎狄之道君子不為<lb/>
　也此視人之法自天子至於士所以異也執器有上<lb/>
　衡平衡蓋奉者主於當心故以當心為衡視者主於<lb/>
　視面故以視面為衡執器以髙為敬故卑者彌下視<lb/>
　以下為敬故尊者彌下義各有所當也士相見禮凡<lb/>
　與大人言始視面中視𫀆卒視面無改此衡視也大<lb/>
　人即大夫若父則遊目母上於面母下於帶事親主<lb/>
<pb n="22a"/>
　愛察其色不純以敬故異於君也上於面者其氣驕<lb/>
　知其不能以下人矣下於帶者其神奪知其憂在乎<lb/>
　心矣視流則容側必有不正之心存於胷中矣此君<lb/>
　子之所以謹也<lb/>
　長樂劉氏曰臣之事君敬盡於心則五事罔有弗正<lb/>
　然於視瞻苟無等降在禮為愆矣故視於天子諸侯<lb/>
　大夫士各不同焉<lb/>
　山隂陸氏曰不敢言視天子恭也上國君上大夫放<lb/>
<pb n="22b"/>
　此綏視以所視綏之逺近為節衡視以所視衡之逺<lb/>
　近為節綏視遊目逺於祫矣衡視遊目又逺於綏矣<lb/>
　直言士視五歩耳與上相備也然則天子國君大夫<lb/>
　遊目亦不過此<lb/>
　廬陵胡氏曰或云袷當腋縫或云當臂之處深衣云<lb/>
　祫之髙下可以運肘<lb/>
君命大夫與士肄在官言官在府言府在庫言庫在朝<lb/>
言朝<lb/>
<pb n="23a"/>
　鄭氏曰肄習也君有命大夫則與士展習其事謂欲<lb/>
　有所發為也官謂版圖文書之處府謂寳藏貨賄之<lb/>
　處庫謂車馬兵甲之處朝謂君臣謀政事之處唯君<lb/>
　命所在就展習之也<lb/>
　孔氏曰自此至以禮一節論臣事君所在皆當謹習<lb/>
　其事君命謂君有教命有所營為也言猶議也<lb/>
　藍田吕氏曰先時豫慮思不出其位皆所以䖍君命<lb/>
　也肄謂討論修飾潤色之也居是位也不敢以侵他<lb/>
<pb n="23b"/>
　事治是事也不敢以有他慮此所以志無所分政無<lb/>
　不舉也<lb/>
　長樂劉氏曰凡君有命將興作於大事也則大夫與<lb/>
　士豫習其所冝以俟㫖任期不辱命也故在官者豫<lb/>
　治其官言緝版圖文書以待興作也在府者豫治其<lb/>
　府言考寳藏賄貨以待匪頒也在庫者豫治其庫言<lb/>
　治車馬兵甲以待徵令也在朝者豫慮於朝言極其<lb/>
　謨謀政要也經曰處其位而不履其事則亂也故君<lb/>
<pb n="24a"/>
　使其臣得志則慎慮而從之否則孰慮而從之<lb/>
　長樂陳氏曰官者聽治之所在府庫者財器之所藏<lb/>
　朝者政事之所出周禮大府泉府玉府之屬皆言府<lb/>
　特太府曰萬民之貢以充府庫蓋以藏其文書財物<lb/>
　則謂之府以其貯車械則謂之庫故天文東壁為文<lb/>
　府西奎為武庫此府與庫之辨也<lb/>
　山隂陸氏曰言君使大夫訓習士也故其下文云在<lb/>
　官言官在庫言庫即非君命大夫不與士習士亦不<lb/>
<pb n="24b"/>
　得從大夫習焉<lb/>
　廬陵胡氏曰春秋傳曰臣以為肄業及之是也君凡<lb/>
　命大夫士肄習所行之事各有其處不相凟亂官公<lb/>
　家府凡府庫武庫朝朝廷<lb/>
　講義曰君逸而臣勞故凡有事君則命之而已大夫<lb/>
　與士則講習而為之也<lb/>
朝言不及犬馬輟朝而顧不有異事必有異慮故輟朝<lb/>
而顧君子謂之固在朝言禮問禮對以禮<lb/>
<pb n="25a"/>
　鄭氏曰言犬馬非公議也輟猶止也輟朝而顧心不<lb/>
　正志不在君也固謂不達於禮也在朝言禮問禮對<lb/>
　以禮謂於朝廷言無所不用禮<lb/>
　孔氏曰朝是謀於政教之處不冝私䙝議及犬馬異<lb/>
　事非常也臣於朝矜莊儼恪視不流目若忽止朝而<lb/>
　回顧此非見異事則心有異慮也若無異事異慮忽<lb/>
　止朝而顧君子謂此為固陋不達禮也<lb/>
　藍田吕氏曰在朝而言犬馬慢也敬不在君也輟朝<lb/>
<pb n="25b"/>
　而他顧亦敬不在君也有異心存焉非所治者皆異<lb/>
　事也非所謀者皆異慮也二者非姦則野也故君子<lb/>
　謂之固固野陋也君子不逆人以姦也<lb/>
　講義曰朝言不及犬馬之末謂無補於政者若夫修<lb/>
　車馬之類則無嫌於朝言也<lb/>
　山隂陸氏曰廐焚子退朝曰傷人乎不問馬退朝猶<lb/>
　如此孔子在宗廟朝廷便便言唯謹爾是也若前言<lb/>
　戲之耳施於朝廷則不可<lb/>
<pb n="26a"/>
　嚴陵方氏曰朝者人臣蚤見君之稱受朝之所必有<lb/>
　廷故謂之朝廷所謂在朝則朝廷之朝也所謂輟朝<lb/>
　特朝見之朝耳周官朝士禁慢朝錯立族談者朝之<lb/>
　儀其言如此庸可以輟而顧乎<lb/>
　廬陵胡氏曰不有異事必有異慮若衛太子蒯聵朝<lb/>
　夫人太子三顧之類又陳成子驟顧諸朝<lb/>
　長樂劉氏曰昔者周公思兼三王以施四事於天下<lb/>
　也遂成周禮以輔成王用綏萬方以致刑錯者亦禮<lb/>
<pb n="26b"/>
　而已矣曰樂曰政曰刑焉者所以輔成六典莫非禮<lb/>
　以為歸是以周公之治於朝廷者止用六典也故曰<lb/>
　在朝所言莫非禮也在朝所問莫非禮也在朝所對<lb/>
　亦莫非以禮也<lb/>
　四明沈氏曰朝廷之上不言功名之大小則問官爵<lb/>
　之崇卑利禄之厚薄此何等風俗哉今公卿大夫在<lb/>
　朝之士所言者皆禮問者以是對者亦以是可見禮<lb/>
　樂明於上風俗厚矣<lb/>
<pb n="27a"/>
大饗不問卜不饒冨<lb/>
　鄭氏曰祭五帝於明堂莫適卜也冨之言備也備而<lb/>
　已勿多於禮也<lb/>
　孔氏曰此大饗謂歳功緫卑緫祭五帝配以文武其<lb/>
　神非一若一一問卜牲日恐吉凶不同緫一卜而已<lb/>
　禮數有常不得豐饒使之過禮若祫之大饗則周禮<lb/>
　宗伯享大鬼皆卜不得云不問卜故鄭知祭五帝於<lb/>
　明堂與月令季秋大饗帝同也然雩緫祭五帝得毎<lb/>
<pb n="27b"/>
　帝問卜者以雩為百榖祈雨非一帝之功故每帝適<lb/>
　卜也<lb/>
　藍田吕氏曰大饗冬日至祀天夏日至祭地也因天<lb/>
　地隂陽之至日月素定故不問卜至敬不壇埽地而<lb/>
　祭牲用犢酌用陶匏席用藁秸視天下之物無以稱<lb/>
　其德以少為貴焉故不饒冨記云饗帝于郊又曰聖<lb/>
　人為能饗帝則祀天亦可稱饗均祀天地冬夏之日<lb/>
　至為大故曰大饗若他饗則問卜如啓蟄而郊郊用<lb/>
<pb n="28a"/>
　辛之類及大宰祀五帝帥執事而卜日是也鄭氏謂<lb/>
　大饗者祀五帝於明堂以緫饗五帝不知主何而卜<lb/>
　故曰莫適卜也然季秋大饗既無素定之日如冬夏<lb/>
　至之比又不問卜必以人謀而用之是以私䙝事上<lb/>
　帝不敬莫大焉其説固不可取矣郊血大饗腥或為<lb/>
　季秋大饗可也然不可一例求之蓋禮記之文本非<lb/>
　一書雜収而得之言各有所當也<lb/>
　長樂陳氏曰饗之禮有小大春秋之饗孤諸侯之饗<lb/>
<pb n="28b"/>
　聘卿與大夫之相饗非大饗也郊明堂之饗帝宗廟<lb/>
　之饗先王王饗諸侯兩君相見然後謂之大饗先王<lb/>
　之於帝也親之與祖考同故均謂之大饗其於賔也<lb/>
　敬之與人鬼同故亦謂之饗饗賔之禮所乗則齊車<lb/>
　所即則宗廟所用則祭器不蠲則除之凶服則禁之<lb/>
　祼以鬱鬯尚以𤣥酒設以庭燎樂則肆夏牲則房烝<lb/>
　故大司樂之大饗不入牲其他皆如祭祀春秋傳曰<lb/>
　魯有禘樂賔祭用之則饗賔謂之大饗冝矣周官大<lb/>
<pb n="29a"/>
　宰祀五帝祀大神祗享先王皆前期十日而卜日又<lb/>
　大宗伯凡祀大神享大鬼祭大祇帥執事而卜日春<lb/>
　秋書卜郊卜牛而記曰君召牛納而視之擇其毛而<lb/>
　卜之又曰明王祀天地之神明無非卜筮之用則祭<lb/>
　祀無不用卜矣然則不問卜者特饗賔之禮也考之<lb/>
　大射燕覲之禮前期有戒而已則饗不問卜可知饗<lb/>
　禮几設而不倚爵盈而不飲殽乾而不得食凡以訓<lb/>
　恭儉而已則不饒冨可知然則饗之為儀其他皆如<lb/>
<pb n="29b"/>
　祭祀之禮而不問卜者如祭祀饗日之事也不問卜<lb/>
　前期之事也饗之備物至於昌歇形鹽莫不具焉謂<lb/>
　之不饒冨者非不冨也不饒而已<lb/>
　嚴陵方氏曰大饗經之所言者凡十有一而其别則<lb/>
　有五徧祭五帝一也祫祭先王二也天子饗諸侯三<lb/>
　也兩君相見四也凡饗賔客五也若月令季秋言大<lb/>
　饗帝禮器郊特牲言大饗腥所謂徧祭五帝之大饗<lb/>
　也禮器又言大饗其王事大饗之禮不足以大旅所<lb/>
<pb n="30a"/>
　謂祫祭先王之大饗也郊特牲又言大饗尚腵修所<lb/>
　謂天子饗諸侯之大饗也郊特牲又言大饗君三重<lb/>
　席而酢仲尼燕居言大饗有四坊記言大饗廢夫人<lb/>
　之禮所謂兩君之大饗也雜記言大饗卷三牲之俎<lb/>
　所謂凡饗賔客之大饗也此所言大饗不問卜即天<lb/>
　子饗諸侯之大饗而已蓋先王之於祭祀無所不用<lb/>
　卜在天者則卜日在人者則卜尸在物者則卜牲且<lb/>
　謂以人交神幽明異道非致一以通之則或吉或凶<lb/>
<pb n="30b"/>
　無自而知矣若夫以人交人何卜之有天子饗諸侯<lb/>
　不問卜則兩君相見之大饗與凡饗賔客之大饗從<lb/>
　可知矣<lb/>
　山隂陸氏曰問卜謂若嘗之日涖卜來歳之芟社之<lb/>
　日涖卜來歳之稼<lb/>
　石林葉氏曰季秋大饗於明堂牲也日也莫不卜之<lb/>
　特言不問者恐瀆神也<lb/>
凡摯天子鬯諸侯圭卿羔大夫鴈士雉庶人之摯匹童<lb/>
<pb n="31a"/>
子委摯而退野外軍中無摯以纓拾矢可也婦人之摯<lb/>
椇榛脯修棗栗<lb/>
　鄭氏曰摯之言至也天子無客禮以鬯為摯者唯用<lb/>
　告神童子委贄而退不與成人為禮也說者以匹為<lb/>
　鶩野外軍中非為禮之處用時物相見而已纓馬繁<lb/>
　纓婦人無外事見以羞物也椇榛木名椇枳也有實<lb/>
　今邳郯之東食之榛實似栗而小<lb/>
　孔氏曰鬯者釀黒黍為酒其氣芬芳調暢故因謂為<lb/>
<pb n="31b"/>
　鬯也天子弔臨適諸侯必舎其祖廟以鬯禮於廟神<lb/>
　以表天子之至故鄭註鬯人亦然也諸侯謂公侯伯<lb/>
　也公侯伯用圭子男則用璧以朝王及相朝聘表於<lb/>
　至也不言璧略也羔小羊取其羣而不黨鴈取其候<lb/>
　時而行飛有行列雉取其不可誘之以食撓之則死<lb/>
　羔鴈生執雉則死持亦表見危致命也士摯冬雉夏<lb/>
　腒也野鴨曰鳬家鴨曰鶩鶩不能飛騰如庶人但守<lb/>
　耕稼而已童子見先生或尋朋友既未成人不敢與<lb/>
<pb n="32a"/>
　主人相授受拜伉之儀但奠委其摯於地而自退辟<lb/>
　之然童子摯悉用束修故論語云自行束修以上謂<lb/>
　童子也纓即馬鞅也拾射韝也矢猶箭也在軍在野<lb/>
　無物故用此為摯不直云軍中而云野外者若軍在<lb/>
　都邑冝依舊禮若非軍中而在野外亦申時物或纓<lb/>
　或拾或矢隨所有也舉一隅耳土地無正幣則時物<lb/>
　皆可也婦人惟初嫁有摯以見舅姑椇即今之白石<lb/>
　李形如珊瑚味甜美脯搏肉無骨而曝之修取肉鍛<lb/>
<pb n="32b"/>
　治而加薑桂乾之如脯所以用此六物者椇訓法也<lb/>
　榛訓至也脯始也修治也棗蚤也栗肅也婦人有法<lb/>
　始至修身蚤起肅敬也故后夫人以下皆以棗栗為<lb/>
　摯取其蚤起戰栗自正也知者案莊二十四年左傳<lb/>
　云女摯榛栗棗修以告䖍是榛為䖍義又案昏禮婦<lb/>
　見舅以棗栗見姑以腶修其榛椇所用無文<lb/>
　藍田吕氏曰古者以禽為摯者執之以見其所尊敬<lb/>
　之物也人道之大貴賤長少賢不肖之分不可亂也<lb/>
<pb n="33a"/>
　賤當事貴少當事長不肖當事賢事之必有養摯用<lb/>
　禽者所以致其養也故膳夫之職以摯者見受而膳<lb/>
　之司士掌擯士者膳其摯也孤執皮帛諸侯執圭璧<lb/>
　孤與諸侯臣之貴者摯亦以禽則偪於下矣皮帛可<lb/>
　制以為衣裘圭璧則寳貨因以比德焉所以異於諸<lb/>
　臣而為之等也天子唯告於鬼神用鬯以為摯詩云<lb/>
　秬鬯一卣告于文人是也宗伯以玉作六瑞以等邦<lb/>
　國虞書輯五瑞此諸侯之摯獨云用圭者言其略也<lb/>
<pb n="33b"/>
　圭璧既受必反之貴德而賤貨也書云頒瑞于羣后<lb/>
　是也宗伯以禽作六摯以等諸臣虞書亦云三帛二<lb/>
　生一死贄此孤卿大夫士庶人之摯也羔鴈雉鶩雖<lb/>
　皆可膳之物然先王因之以寓其義也羔羊羣而不<lb/>
　黨故卿執之委蛇委蛇退食自公羔羊之義也鴈飛<lb/>
　翔有列徃來有時故大夫執之陳力就列道合則從<lb/>
　不可則去鴈之義也羔鴈以生者卿大夫以道去就<lb/>
　不若士死以服事也士執雉者耿介不回以死服事<lb/>
<pb n="34a"/>
　者也<lb/>
　長樂陳氏曰禮云無辭不相接也無禮不相見也欲<lb/>
　民之無相䙝也又云君子於其所尊不敢質也故貴<lb/>
　至於邦君賤至於庶人以至婦人童子相見不依摯<lb/>
　不足以為禮贄而不稱德不足以為義此玊帛禽鳥<lb/>
　榛栗棗修之用所以不一也儀禮士于士無辭贄有<lb/>
　還贄大夫于士無還贄終辭贄君于其臣則受之于<lb/>
　外臣則使擯還之大夫于嘗為臣者亦然士贄授受<lb/>
<pb n="34b"/>
　於庭貴者授受於堂大夫士於君壻於舅則奠贄士<lb/>
　嘗臣於大夫亦奠贄童子於所奠則委贄此禮之殺<lb/>
　也周官膳夫祭祀致福者受而膳之以贄見者亦如<lb/>
　之則受之所以納其德也膳之所以用其德也然膳<lb/>
　夫之所以膳者特禽鳥而已若玉帛則非膳夫之所<lb/>
　受也聘禮賔見主君以圭璋不以贄訝者訝賔亦不<lb/>
　以贄及賔即館訝將公命乃見之以其贄賔既將公<lb/>
　事復見訝以其贄　又曰天子無客禮於天下而有<lb/>
<pb n="35a"/>
　贄禮於鬼神禮記凡摯天子鬯周禮鬯人凡王弔臨<lb/>
　共介鬯則天子之鬯以介致之而已天子宗廟之灌<lb/>
　以圭瓉廵守之灌以大璋中璋邊璋則贄鬯之器蓋<lb/>
　圭璋也天子之贄不特鬯耳其執鎮圭以朝日猶諸<lb/>
　侯執圭璧以朝君皆贄瑞也曲禮曰飾羔鴈者以繢<lb/>
　士相見禮下大夫相見以鴈飾之以布上大夫相見<lb/>
　以羔飾之以布先儒謂飾以繢天子之卿大夫也飾<lb/>
　以布諸侯之卿大夫也昔魯侯㑹晉師于瓦范宣子<lb/>
<pb n="35b"/>
　執羔趙簡子中行文子皆執鴈魯於是始尚羔蓋魯<lb/>
　禮之失至此乃復正也士相見之禮冬用雉夏用腒<lb/>
　雉不飾以布以士卑也不維以索以用死也用死與<lb/>
　士死制同意用腒與夏行腒䐹同意周禮庶人執鶩<lb/>
　工商執雞禮記言庶人匹<lb/>
　鄭氏曰匹當為鶩然鶩之為物有馴擾而無散遷其<lb/>
　謂之匹可也士相見禮庶人見於君不為容進退走<lb/>
　孟子曰庶人不傳贄為臣則庶人見君無贄矣鶩之<lb/>
<pb n="36a"/>
　為贄特施於下其君者也工商亦然昔闕黨童子將<lb/>
　命孔子譏之以欲速成范匄謀晉軍文子責之以何<lb/>
　知蓋童子之禮衣不裘屨不絇服不緦聽事不麻立<lb/>
　則在北坐則在隅見先生則從之而不並有事走而<lb/>
　不趨及冠然後奠贄於君遂以贄見於郷大夫郷先<lb/>
　生是未冠不預乎禮也然或賢與多聞不可不進以<lb/>
　成人之事故又有童子之贄焉其制與成人同所以<lb/>
　優其德其委與成人異所以卑其年周官掌客在野<lb/>
<pb n="36b"/>
　在外殺禮君子之為禮不以在野在軍而或廢亦不<lb/>
　以物不足而求備故以纓拾矢各適其冝而已然不<lb/>
　若備物之為善故曰以纓拾矢可也昏禮婦見舅姑<lb/>
　執笲棗栗蓋棗取其赤心榛栗堅實脯修取其正治<lb/>
　士昏禮不言椇榛特牲少牢大夫士之祭亦棗栗而<lb/>
　已特籩人有棗栗又有榛實蓋具椇榛棗栗者盛禮也<lb/>
　<hi>禮書</hi>
　山隂陸氏曰詩曰決拾既佽決以鈎弦拾以遂之<lb/>
<pb n="37a"/>
　石林葉氏曰玉有璧有圭圭則銳而象天用璧則圎<lb/>
　而象天體子男亦君人者也有君之體而不足於用<lb/>
　故執璧公侯則德位盛大非不足於用也故執圭獨<lb/>
　言圭而不及璧者以諸侯不嫌於無體也羔鴈則物<lb/>
　而已矣不可以無飾故飾之以繢布布言其道有以<lb/>
　被人而繢言居位之有文章也雉則文明之物故無<lb/>
　所用飾庶人質野則無所事於文也童子則始學者<lb/>
　也束修以見師長委摯而退野外軍中無摯則無所<lb/>
<pb n="37b"/>
　行也纓拾矢而相見不為之簡委之而退辟與成人<lb/>
　為禮也不為之簡禮以趨時為大也若夫婦人則其<lb/>
　道主於事人其職專於中饋故摯以椇榛脯修棗栗<lb/>
　椇榛取其循法度以至於禮也脯修取其治已齊家<lb/>
　以治正也棗栗取其夙夜在公而肅謹也<lb/>
　講義曰傳曰男摯大者玊帛小者禽鳥以章物也女<lb/>
　摯不過榛栗棗修以告䖍也唯以章物故男摯有等<lb/>
　差唯以告䖍故婦人之贄則一而已<lb/>
<pb n="38a"/>
納女於天子曰備百姓於國君曰備酒漿於大夫曰備<lb/>
埽灑<lb/>
　鄭氏曰納女致女也女家遣人致之此其辭也姓之<lb/>
　言生也天子皇后以下百二十人廣子姓也酒漿埽<lb/>
　灑賤婦人之職<lb/>
　孔氏曰壻不親迎則女之家三月廟見使人致之言<lb/>
　致此女備王之后妃以下生廣子姓故云百姓也致<lb/>
　女於諸侯為辭轉卑詩云唯酒食是議是也埽灑不<lb/>
<pb n="38b"/>
　敢同諸侯彌賤也唯及大夫不及士士卑故也<lb/>
　藍田吕氏曰納女之辭女氏昏辭也不敢以伉儷自<lb/>
　期備妾媵之數而已自卑之義也古者因生以賜姓<lb/>
　如姬姜嬴妘姞之類似皆因其母之號以賜之姓亦<lb/>
　以子謂之子姓凡賜姓者皆天子之别子其族貴盛<lb/>
　堯典所謂平章百姓郊特牲云大廟之命戒百姓是<lb/>
　也皆所以廣繼嗣此納女於天子所以謂之備百姓<lb/>
　也周官酒人漿人之屬有女酒三十人女漿十有五<lb/>
<pb n="39a"/>
　人吕公納女於髙祖曰臣有息女願為箕帚妾古之<lb/>
　遺語也<lb/>
　嚴陵方氏曰酒漿者奉祭祀之物不如是不足以配<lb/>
　國君故曰備酒漿埽灑者有家之事不如是不足以<lb/>
　配大夫故曰備埽灑凡此皆主人之謙辭耳故每言<lb/>
　備焉備者所以備其乏也<lb/>
　馬氏曰納女者嫁女之家謙辭也備百姓者以嗣續<lb/>
　為重備酒漿者以祭祀為重備埽灑者以賔客為重<lb/>
<pb n="39b"/>
　山隂陸氏曰備百姓則百斯男太姒之事也曰備酒<lb/>
　漿諸侯冝有禮樂之事焉曰備埽灑下於夫人有事<lb/>
　人之道而已若殷其雷能勸其夫以義汝墳能勉其<lb/>
　君子以正被文王之化加於人一等矣<lb/>
　長樂陳氏曰傳曰凡公女嫁於敵國姊妹則上卿送<lb/>
　之公子則下卿送之於大國雖公子亦上卿送之於<lb/>
　天子則諸卿皆行於小國則上大夫送之故晉叔向<lb/>
　逆女于楚而薳啓疆曰上卿上大夫致之則送女謂<lb/>
<pb n="40a"/>
　之致女也納女而不及士何也儀禮凡女行於大夫<lb/>
　以上曰嫁於士曰適人嫁者有家之辭適人則適於<lb/>
　人而已此所以略而不言<lb/>
　廬陵胡氏曰鄭云壻不親迎則女家遣人致辭故其<lb/>
　辭云云竊意不然詩文王親迎春秋不親迎則譏之<lb/>
　古未有壻不親迎之禮<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷十四<lb/>
</p>
<p>
</p>
  </div>
</body>
</text>
</TEI>
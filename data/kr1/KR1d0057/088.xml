<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷八十八</head>
    <p>
<pb n="1a"/>
欽定四庫全書<lb/>
　禮記集說卷八十八　　　　宋　衛湜　撰<lb/>
學記第十八<lb/>
　孔氏曰案鄭目録云名曰學記者以其記人學敎之<lb/>
　義此於別録屬通論<lb/>
𤼵慮憲求善良足以謏聞不足以動衆就賢體逺足以<lb/>
動衆未足以化民君子如欲化民成俗其必由學乎<lb/>
　鄭氏曰憲法也言𤼵計慮當擬度於法式也求謂招<lb/>
<pb n="1b"/>
　來也謏之言小也動衆謂師役之事就賢就謂躬下<lb/>
　之體猶親也所學者聖人之道在方䇿<lb/>
　孔氏曰此一節明雖有餘善欲化民成俗不如學之<lb/>
　為重𤼵謂起𤼵慮謂謀慮舉動能擬度於法式故云<lb/>
　𤼵慮憲又能招求善良之士以自輔則可以少有聲<lb/>
　聞不足以動衆賢謂德行賢良屈下從就之逺謂才<lb/>
　藝廣逺心意能親愛之恩被於外故足以動衆也仁<lb/>
　義未備未足以化民也君子君謂君於上位子謂子<lb/>
<pb n="2a"/>
　愛下民謂天子諸侯及卿大夫欲敎化其民成其美<lb/>
　俗非學不可鄭恐所學者唯小小才藝之事故云所<lb/>
　學者聖人之道也<lb/>
　横渠張氏曰求善良求為良善之人也就賢體逺就<lb/>
　謂躬下之體謂體逺大之事足以動衆若燕昭下士<lb/>
　可以有聞于人也未足以化民就賢下士在乎他人<lb/>
　而不在乎己未能成德也其必由學乎何謂學成德<lb/>
　謂之學學在乎推廣而不可以不思<lb/>
<pb n="2b"/>
　清江劉氏曰𤼵慮憲者言𤼵動知慮能求憲法也動<lb/>
　讀如中庸明則動之動言此皆徒善未足以動人也<lb/>
　就賢體逺賢謂賢於人之賢逺謂逺於人之逺可以<lb/>
　動人矣未能使人化也凡動者言矜式之化者言心<lb/>
　服之唯學可以化民成俗謂其所傳者博所敎者衆<lb/>
　見之者詳也<lb/>
　長樂陳氏曰致防患之思為慮則德義之經為憲存<lb/>
　其可欲為善充善之至為良友天下之善士就賢者<lb/>
<pb n="3a"/>
　也尚論古之人體逺者也古之論誠者誠則形形則<lb/>
　著著則明明則動動則變變則化是動之所發為化<lb/>
　化之所始為動詩序言風以動之敎以化之楊子言<lb/>
　鼓衆動化天下雖皆始終相成要之本於誠一也孟<lb/>
　子曰誠而不動者未之有也不誠未有能動者也不<lb/>
　誠未有能動則動本於誠可知子思云唯天下至誠<lb/>
　為能化則化本於誠可知由是觀之唯誠為能動唯<lb/>
　至誠為能化<lb/>
<pb n="3b"/>
　延平周氏曰憲與憲章文武之憲同𤼵已之所慮與<lb/>
　己之所憲求人之善與人之良者足以小有聞而不<lb/>
　足以動衆盖善良者未至於賢故止於有聞而已就<lb/>
　其賢者而師之體其逺者而行之足以動衆而未足<lb/>
　以化民盖就賢體逺則止於成己而已如欲化民成<lb/>
　俗則必由學盖學者一道德之源道德一然後可以<lb/>
　化民成俗<lb/>
　馬氏曰慮者求諸已者也憲者法先王者也求善良<lb/>
<pb n="4a"/>
　資於人者也雖然此細行而已中庸言為天下國家<lb/>
　之經而以尊賢繼修身之後所謂賢者非特如善良<lb/>
　而已動衆政也化民道也學以致其道而以教之則<lb/>
　足以化民成俗矣<lb/>
　山隂陸氏曰就賢進於求善體逺進於發慮變言未<lb/>
　足非不足以化民也<lb/>
　新安朱氏曰動衆謂聳動衆聽蓋守常法用中材其<lb/>
　效不足以致大譽逺謂疏逺之士下賢親逺足以聳<lb/>
<pb n="4b"/>
　動衆聽使知貴德而尊士然未有開導誘掖之方也<lb/>
　故未足以化民唯敎學可以化民使成美俗<lb/>
　永嘉戴氏曰夫求賢以自輔屈己以下賢人君之治<lb/>
　莫先於此而皆不如建學之功何也盖求賢以自輔<lb/>
　足以資人君多聞之益屈己以下賢足以興起天下<lb/>
　為善之心然學校不立敎養闕然天下之人雖欲為<lb/>
　善而無所考德問業其賢者固已用矣而未賢者將<lb/>
　孰從而成就之故化民成俗必由學校其所及者廣<lb/>
<pb n="5a"/>
　所傳者逺也大抵天之生賢實難其生賢也所以扶<lb/>
　植國家以為民命其旣生也又賴上之人敎養成就<lb/>
　之若舎之不敎使之斲喪戕賊則自暴自棄徃徃而<lb/>
　是國家何賴焉此建學之功所以為大也<lb/>
　慶源輔氏曰𤼵慮憲謂所𤼵之志慮合乎法式求善<lb/>
　良乃是𤼵慮憲之事也動與風以動之之動同小小<lb/>
　聲聞不足以動衆也就賢如孟子所謂欲有謀焉則<lb/>
　就之也體與中庸體羣臣之體同體逺如武王不忘<lb/>
<pb n="5b"/>
　逺之意古之敎者家有塾黨有庠術有序國有學所<lb/>
　以體逺也就賢則尊德之誠至體逺則愛民之仁深<lb/>
　其仁心仁聞固足以感動天下矣然法度未立政事<lb/>
　未舉故未足以化民故曰堯舜之道不以仁政不能<lb/>
　平治天下敎學政之先務也<lb/>
玉不琢不成器人不學不知道是故古之王者建國君<lb/>
民敎學為先兊命曰念終始典于學其此之謂乎<lb/>
　鄭氏曰敎學謂内則設師保以敎使國子學焉外則<lb/>
<pb n="6a"/>
　有大學庠序之官典經也言學之不舎業也兊當為<lb/>
　說高宗夢傅說求而得之作說命三篇在尚書今亡<lb/>
　孔氏曰此一節論喻學之為美故先立學之事王者<lb/>
　建立其國君長其民内設師保外設庠序以敎之記<lb/>
　者明敎學事重不可暫廢故引兊命以證之鄭不見<lb/>
　古文尚書故云今亡<lb/>
　長樂陳氏曰玉則璞之至美者也人則性之至貴者<lb/>
　也器待琢而後成茍不琢焉雖其質至美不成器者<lb/>
<pb n="6b"/>
　有矣道待學而後知茍不學焉雖其性至貴不知道<lb/>
　者有矣聘義曰君子比德於玊終之以天下莫不貴<lb/>
　者道也經曰大道不器是則以器明道非大道也特<lb/>
　就所學者言耳　又曰詩云魯侯戾止在泮飲酒順<lb/>
　彼長道屈此羣醜由是知魯侯非特在泮敎人抑又<lb/>
　在泮學而受敎焉順彼長道學而受敎之謂也豈非<lb/>
　念終始典于學之意歟<lb/>
　嚴陵方氏曰道則器之所出也器則道之所寓也故<lb/>
<pb n="7a"/>
　以器比道天子則有辟雍諸侯則有頖宫始於學終<lb/>
　於敎敎亦學也<lb/>
　山隂陸氏曰以玉取譬玉之質美者也故曰大匠不<lb/>
　能斲冰<lb/>
　永嘉戴氏曰玉不琢而碔砆琢之則碔砆猶為可用<lb/>
　玉蓋不及也大抵資質之美不足恃資質之美而未<lb/>
　嘗學問其與資質不美者均爾夫子曰好仁不好學<lb/>
　其蔽也愚好知不好學其蔽也蕩好信不好學其蔽<lb/>
<pb n="7b"/>
　也賊好直不好學其蔽也絞好勇不好學其蔽也亂<lb/>
　好剛不好學其蔽也狂好仁好知好信好直好剛好<lb/>
　勇此天下至美之質也愚蔽賊絞狂亂此天下至不<lb/>
　美之事也有天下至美之質一不好學䧟於天下之<lb/>
　至惡況夫資質不美而又不學小而害身大而害人<lb/>
　其禍豈不大可畏乎夫人之所以貴於為學者謂其<lb/>
　知道也道本在我人唯不學故有所不知則道與人<lb/>
　為二物茍不知道則觸事面牆其意皆以善為之而<lb/>
<pb n="8a"/>
　卒䧟於不義者多矣況於死生禍福之際乎昔者子<lb/>
　游舉夫子之言曰君子學道則愛人小人學道則易<lb/>
　使由此語觀之三代之時小人固亦知學矣小人賤<lb/>
　隷之詩聖人取焉則小人固知學也蓋自黨庠遂序<lb/>
　以達於學民之秀異者固已舉而用之而其下焉者<lb/>
　亦知有義理天下安得而不易治蓋三代之學如人<lb/>
　堂室然寢於斯食於斯生長於斯未嘗一日不葺後<lb/>
　之學校如園圃然有之徒為美觀而已<lb/>
<pb n="8b"/>
　李氏曰建國以敎為先君民以學為先故曰建國君<lb/>
　民敎學為先也詩曰鎬京辟雍自西自東自南自比<lb/>
　無思不服言辟雍成而天下服敎也訪落成王謀于<lb/>
　廟而羣臣進戒曰學有緝熈于光明言學日益緝熈<lb/>
　于光明學也<lb/>
　慶源輔氏曰由此觀之則古之王者以君子長者待<lb/>
　天下而務使天下皆為君子長者之歸至於用刑法<lb/>
　以治不軌皆非得已也敎學謂在上者敎之在下者<lb/>
<pb n="9a"/>
　學之典常也兊命曰此斷章取義<lb/>
雖有嘉肴弗食不知其㫖也雖有至道弗學不知其善<lb/>
也是故學然後知不足敎然後知困知不足然後能自<lb/>
反也知困然後能自強也故曰敎學相長也兊命曰學<lb/>
學半其此之謂乎<lb/>
　鄭氏曰㫖美也學則睹己行之所短敎則見己道之<lb/>
　所未達自反求諸己也自強脩業不敢倦也學學半<lb/>
　言學人乃益己之學半<lb/>
<pb n="9b"/>
　孔氏曰此一節明敎學相益嘉善也至謂至極不足<lb/>
　謂己之所短困謂困弊困則甚扵不足矣<lb/>
　嚴陵方氏曰肴有味唯食之然後可以辨其味道有<lb/>
　理唯學之然後可以窮其理然而味有㫖否唯肴之<lb/>
　嘉者為㫖理有善惡唯道之至者為善人莫不飲食<lb/>
　鮮能知味也此以食喻道者也以道之難明故所況<lb/>
　如此若夫造道之全則淡乎其無味又豈肴之可比<lb/>
　哉足則厭矣故學以不厭為知困則倦矣故敎以不<lb/>
<pb n="10a"/>
　倦為仁知其不足然後能自反以求其足知其困然<lb/>
　後能自強以濟其困自反若所謂自反而仁之類自<lb/>
　強若所謂自強不息之類敎人之功得學之半故引<lb/>
　說命之言以證之上學字宜讀曰斆說命亦作斆斆<lb/>
　即敎也孔子曰起子者商也又曰回也非助我者也<lb/>
　於吾言無所不說豈非斆學半之謂乎<lb/>
　永嘉戴氏曰天下之事履之而後知故聞見之與身<lb/>
　親其知不同如羅列盛饌非不美也人皆見之而食<lb/>
<pb n="10b"/>
　者為知味道在天下非不高且美也人皆仰之而學<lb/>
　者為知善中庸曰人莫不飲食也鮮能知味也食者<lb/>
　猶未必能知味況未嘗食者乎夫子謂冉有曰力不<lb/>
　足者中道而廢今汝畫蓋冉子以畫為不足故夫子<lb/>
　責之譬如行百里者至中道而止力不足也畫則未<lb/>
　嘗出門安知力之不足也故曰學然後知不足人唯<lb/>
　知不足然後能自反若自以為足豈復有反己之功<lb/>
　長樂陳氏曰人皆有所不足非學無以知皆有所困<lb/>
<pb n="11a"/>
　非敎無以覺是以顔淵學孔子之道然後知其卓然<lb/>
　不可及此學而後知不足者也任人問禮食之重而<lb/>
　屋廬子至於不能荅此敎然後知困者也夫彼不足<lb/>
　而求於我之敎所以長於彼我之知因自強則學者<lb/>
　所以長於我故曰敎學相長也方其學也未嘗不敎<lb/>
　及其敎也未嘗不學此說命所以言斆學半也<lb/>
　横渠張氏曰困者益之基也學者之病正在不知困<lb/>
　爾自以為知而問之不能荅用之不能行者多矣<lb/>
<pb n="11b"/>
　東萊吕氏曰人皆病學者自以為是但恐其未嘗學<lb/>
　耳使其果用力於學則必將自進之不足而何敢自<lb/>
　是哉　又曰不能自反自強皆非真知者也若疾痛<lb/>
　之在吾身然後為真知盖未至聖人安能無欠闕須<lb/>
　深思欠闕在甚處然後從而進之茍汎然以為我有<lb/>
　所未足夫何益哉<lb/>
　慶源輔氏曰此因上敎者學者而推言之能自反則<lb/>
　在己無不足者能自強則亦未有力不足者<lb/>
<pb n="12a"/>
　馬氏曰能自強而興之則進於學矣是以敎長學也<lb/>
　自反而得之則優於敎矣是以學長敎也<lb/>
　山隂陸氏曰所謂敎學敎之中有學學之中有敎是<lb/>
　之謂相長<lb/>
古之敎者家有塾黨有庠術有序國有學<lb/>
　鄭氏曰術當為遂古者仕焉而已者歸敎於閭里朝<lb/>
　夕坐於門門側之室謂之塾周禮五百家為黨二千<lb/>
　五百家為遂黨屬於鄉遂在逺郊之外<lb/>
<pb n="12b"/>
　孔氏曰自此至之謂乎一節明國家立庠序上下之<lb/>
　殊并明入學年歳之差古之敎者謂上代也周禮百<lb/>
　里之内二十五家為閭同共一巷巷首有門門邊有<lb/>
　塾謂民在家之時朝夕出入恒受敎於塾白虎通云<lb/>
　古之敎民百里皆有師里中之老有道德者為里右<lb/>
　師次為左師敎里中之子弟以道藝孝弟仁義也鄭<lb/>
　註仕焉而已者已猶退也謂仕年老而退歸者案書<lb/>
　傳說云大夫七十而致仕而退老歸其鄉里大夫為<lb/>
<pb n="13a"/>
　父師士為少師新穀已入餘子皆入學距冬至四十<lb/>
　五日始出學上老平明坐於右塾庶老坐於左塾餘<lb/>
　子畢出然後皆歸夕亦如之此謂家有塾也庠序皆<lb/>
　學名於黨中立學敎閭中所升也於遂中立學敎黨<lb/>
　學所升也案周禮六郷之内五家為比五比為閭四<lb/>
　閭為族五族為黨五黨為州五州為鄉六遂之内五<lb/>
　家為鄰五鄰為里四里為鄼五鄼為鄙五鄙為縣五<lb/>
　縣為遂今此經六郷舉黨六遂舉序則餘閭里以上<lb/>
<pb n="13b"/>
　皆有學可知故鄭註云歸敎於閭里其比與鄰近止<lb/>
　五家而已不必皆有學也又周禮遂人掌野之官百<lb/>
　里之外故鄭知遂在逺郊之外也鄭註州長職云序<lb/>
　州黨之學則黨學曰序也鄉飲酒云主人迎賔于庠<lb/>
　門之外註云庠郷學也則鄉學曰庠此云黨有庠遂<lb/>
　有序者盖黨為郷學之庠不別立序凡六鄉之内州<lb/>
　學以下皆為庠六遂之内則縣學以下皆為序也或<lb/>
　云黨有庠謂夏殷禮非周法義或然也國謂天子所<lb/>
<pb n="14a"/>
　都及諸侯國中也周禮天子立四代學以敎世子羣<lb/>
　后之子及郷中俊選所升之士也諸侯但立時王之<lb/>
　學故云國有學<lb/>
　新安朱氏曰或問古者庶人子弟入學者亦皆有以<lb/>
　養之否荅曰不然古者敎士其比閭之學則鄉老坐<lb/>
　于門而察其出入其來學也有時旣受學則退而習<lb/>
　於其家及其升而上也則亦有時春夏耕耘餘時肄<lb/>
　業未聞上之人復有以養之也夫旣給之以百畝之<lb/>
<pb n="14b"/>
　地矣又給之以學糧亦安得許多糧給之邪周禮自<lb/>
　有士田可攷<lb/>
　長樂陳氏曰董氏言王者立大學以敎於國設庠序<lb/>
　以化於邑則家塾黨庠術序所謂鄉學而化於邑也<lb/>
　國有學所謂大學而敎於國也大司樂掌成均之灋<lb/>
　以治建國之學政則成均之學豈非國有學之謂歟<lb/>
　以義求之塾者孰也言習孰乎洒掃應對進退之事<lb/>
　將由末以致本者也庠者養也言養人材而成之非<lb/>
<pb n="15a"/>
　特口體而已序者射也言以射別行能而進非特主<lb/>
　皮而已學則本天人之道而覺之非特為利而已<lb/>
　又曰家言其塾則凡鄉遂之家皆塾也遂言其序則<lb/>
　凡鄉遂之路皆序也學者自比而至於鄉自鄰而至<lb/>
　於遂近而出入之所習孰逺而往來之所次序文德<lb/>
　之盛無大於此<lb/>
　山隂陸氏曰黨有庠則鄙有序遂有序則鄉有庠郷<lb/>
　有庠則州有序州有序則縣有庠六鄉貴庠則以養<lb/>
<pb n="15b"/>
　之為義六遂貴序則以別之為義　又新說曰周人<lb/>
　設庠序學校具於六鄉六遂之中非謂於一處設一<lb/>
　學而已周官州長言射于州序則所謂序者州亦有<lb/>
　之而不獨有於遂也黨正言飲酒于序則所謂黨者<lb/>
　又有序矣不獨有於庠也王制曰耆老皆朝于庠習<lb/>
　射上功習鄉尚齒鄉飲酒曰迎賔于庠門之外則所<lb/>
　謂庠者鄉亦有之不獨有於黨也春秋傳曰子産不<lb/>
　毁鄉校則鄉又有校矣不獨有乎庠也由是言之則<lb/>
<pb n="16a"/>
　庠序學校之制其於鄉遂盖各具矣不必於鄉有庠<lb/>
　於遂有序也故孟子設為庠序學校以敎之而不分<lb/>
　所在之地盖此數學鄉遂中通有也學記曰國有學<lb/>
　家有塾黨有庠術有序盖術之言路也讀如經術之<lb/>
　術鄭氏謂術為遂非也盖記此者言古之敎人者以<lb/>
　外則國有學以内則家有塾於黨則有庠以待其居<lb/>
　者於路則有序以待其行者以明先王之敎人其大<lb/>
　略如此非以盡天下之學而已也宗鄭氏者遂以為<lb/>
<pb n="16b"/>
　鄉有庠遂有序而已此不該不徧一曲之論也<lb/>
　李氏曰古者國有學州有序族黨有庠比閭有塾縣<lb/>
　遂同于州郷鄼鄙同于黨族鄰里同于比閭此經于<lb/>
　六遂言序以見鄉之黨于六郷言黨以見遂之鄙于<lb/>
　縣遂之學言遂于族黨之學言黨舉大以兼于小比<lb/>
　閭鄰里之學言家舉小以見大此先王之法言所以<lb/>
　常約而詳也康成謂六郷之學皆曰庠六遂之學皆<lb/>
　曰序則誤矣<lb/>
<pb n="17a"/>
　永嘉戴氏曰班固云里有序鄉有庠序以明敎庠則<lb/>
　行禮而視化焉周禮於鄉遂獨不載庠序事止於州<lb/>
　長言春秋以禮㑹民而射于州序黨正亦言國索鬼<lb/>
　神而祭祀則以禮屬民而飲酒于序說者以為序者<lb/>
　州黨之學也禮記曰耆老皆朝于庠說者曰此庠鄉<lb/>
　學也旣曰黨庠術序又曰里序郷庠又曰州黨有序<lb/>
　雖所載不同要之州郷里之間通謂之庠序不得謂<lb/>
　之學唯天子諸侯得稱學爾孟子曰夏曰校殷曰序<lb/>
<pb n="17b"/>
　周曰庠禮記又有上庠下庠東序西序左學右學東<lb/>
　膠虞庠之名四代之學其名又多不同大抵後人多<lb/>
　祖述前人之名也<lb/>
　延平周氏曰養人之有序故自家至國皆立之學<lb/>
　建安真氏曰案古敎法其近民者敎彌數故二十五<lb/>
　家為閭閭有塾民朝夕處焉四閭為族則歳之讀法<lb/>
　者十有四法者何大司徒所頒之三物也士生斯時<lb/>
　不待舎去桑梓而有學有師敬敏任恤則閭胥書之<lb/>
<pb n="18a"/>
　孝弟睦婣則族師書之其所以敎又皆因性誘民而<lb/>
　納諸至善之域禮鎔樂冶以成其德達其材古者作<lb/>
　人之功盖如此今之世里於民最近而無學士常輕<lb/>
　去土著而事逺游行之修窳無所乎考至其設敎則<lb/>
　以琢辭鎪句為巧詭聖僻說為能非惟無以淑其人<lb/>
　抑且重斲喪之也<lb/>
比年入學中年考校一年視離經辨志三年視敬業樂<lb/>
羣五年視博習親師七年視論學取友謂之小成九年<lb/>
<pb n="18b"/>
知類通達強立而不反謂之大成夫然後足以化民易<lb/>
俗近者說服而逺者懐之此大學之道也記曰蛾子時<lb/>
術之其此之謂乎<lb/>
　鄭氏曰比年入學者每歳來入也中猶間也鄉遂大<lb/>
　夫閒歳則考學者之德行道藝周禮三歳大比乃考<lb/>
　焉離經斷句絶也辨志謂別其心意所趣鄉也知類<lb/>
　知事義之比也強立臨事不惑也不反不違失師道<lb/>
　也逺者懐之懐來也安也蛾蚍蜉也蚍蜉之子微蟲<lb/>
<pb n="19a"/>
　爾時術蚍蜉之所為其功乃復成大垤<lb/>
　孔氏曰每閒一歳鄉遂大夫考校其藝下一年三年<lb/>
　五年七年之類是也入大學者自國家考校之未入<lb/>
　大學則鄉遂大夫考校也鄭引周禮大比考校則此<lb/>
　中年考校非周禮也學者初入學一年鄉遂大夫於<lb/>
　年終考視其業也離經謂離析經理使章句斷絶辨<lb/>
　志謂辨其志意趣向習學何經敬業謂藝業長者敬<lb/>
　而親之樂羣謂朋友善者願而樂之博習謂廣博學<lb/>
<pb n="19b"/>
　習親師謂親愛其師論學謂學問嚮成論說學之是<lb/>
　非取友謂選擇好人取之為友此七年之學其業小<lb/>
　故曰小成九年則視其知義理事類通達無疑強立<lb/>
　不反則是大學聖賢之道記禮者引舊記之言故云<lb/>
　蛾子時術之蛾子小蟲蚍蜉之子時時術學衘土之<lb/>
　事而成大垤猶如學者時時學問而成大道<lb/>
　長樂陳氏曰比年者必再歳也周官鄉大夫三年大<lb/>
　比則考其德行道藝則所謂中年者必三歳也比年<lb/>
<pb n="20a"/>
　一小聘三年一大聘諸侯之於天子也比年入學中<lb/>
　年考校學者之於庠序也蓋學者由積而成自小而<lb/>
　至大敎者因年而視自一而至九皆中年以考校以<lb/>
　校三歳之實也離經以審其師授辨志以别其趣嚮<lb/>
　敬業而不慢則不知燕辟之為可尚樂羣而不厭則<lb/>
　不知燕朋之為可從博習而詳說則理無不窮親師<lb/>
　而信道則功無不倍學有先後而知所論友有損益<lb/>
　而知所取知類通達有以盡知之所及強立不反有<lb/>
<pb n="20b"/>
　以盡仁之所守由離經辨志至於論學取友則可與<lb/>
　適道而未可與立學之小成者也必四進而後視之<lb/>
　知類通達強立而不反則可與立矣學之大成者也<lb/>
　尚何事於視為哉今夫王道以九變成化簫韶以九<lb/>
　變成樂則學以九年大成亦天數之常為學日益之<lb/>
　事也知類通達而見善明強立不反而用心剛權利<lb/>
　不能傾羣衆不能移天下不能蕩夫然後内能定外<lb/>
　能應非夫以善養人而服天下孰能與此今夫蛾有<lb/>
<pb n="21a"/>
　君臣之義言蛾子又有父子之道焉内則父子外則<lb/>
　君臣人之大倫也大學之道所以明人倫也故取此<lb/>
　以明之僖公作頖宫於魯禮敎達而國人從之德義<lb/>
　達而淮夷懐之武王立辟雍於鎬京自西自東自南<lb/>
　自北無思不服其學雖殊其成功一也化民易俗始<lb/>
　也化民成俗終也近者說服逺者懐之敎也近者說<lb/>
　逺者來政也<lb/>
　嚴陵方氏曰人不可一日不學故比年入學又不可<lb/>
<pb n="21b"/>
　比年而視之故中年考校如下所言皆其事也離經<lb/>
　考經之文也離其經矣因習之以為業敬業者脩其<lb/>
　業而不敢慢也志旣辨則與之同志者在所樂矣樂<lb/>
　羣居而不厭之謂也樂羣則上足以親師而為之法<lb/>
　上能親師則下足以取友以為之助故繼之以取友<lb/>
　上有師以為之法下有友以為之助則遵道而行半<lb/>
　塗而廢者寡矣故繼之以強立而不反焉以能強立<lb/>
　故不反也不反則有進而無退矣知類通達則告徃<lb/>
<pb n="22a"/>
　知來聞一知十之謂自取友以上固足以為成矣然<lb/>
　或立之不強有時而反必待強立而不反然後足以<lb/>
　為大成也視與文王世子言視學同意易俗謂易其<lb/>
　汚俗也美俗成則汚俗易矣俗旣易矣則天下豈有<lb/>
　殊俗哉近者旣服而逺者懐之固其理也說服者中<lb/>
　心說而誠服也術者述其所行之謂也時者猶學者<lb/>
　之時習也<lb/>
　延平周氏曰觀人之有序故自一年離經辨志而至<lb/>
<pb n="22b"/>
　於九年知類通達強立而不反能離經然後知業之<lb/>
　為可敬能敬業然後所習者博習博然後能講學能<lb/>
　講學然後知類通達凡此皆視其學問者也内辨其<lb/>
　志然後外樂其羣樂羣然後上能親師親師然後下<lb/>
　能取友取友然後能強立而不反凡此皆視其德性<lb/>
　者也孟子曰以善養人然後能服天下此所以近者<lb/>
　說服逺者懐之<lb/>
　横渠張氏曰辨志辨經之志詩之志如何書之志如<lb/>
<pb n="23a"/>
　何敬業樂羣學者必有業尊敬其所業樂羣謂朋友<lb/>
　由博習而將以反約事師而至於親敬則學之篤而<lb/>
　信其道也論學取友能講論其學而取友必端矣知<lb/>
　類通達比物醜類是也九年者止言其大略人性有<lb/>
　遲敏氣有昬明豈可齊也強立而不反可與立也敎<lb/>
　者可以無恨矣化民易俗之道非學則不能至此學<lb/>
　之大成蛾子時術之積功也<lb/>
　山隂陸氏曰其視親師友如此豈有殺羿之事哉故<lb/>
<pb n="23b"/>
　曰尹公之他端人也其取友必端矣雖然尚非其至<lb/>
　也謂之小成而已知類通達強立而不反立所謂知<lb/>
　及之仁能守之似之矣蛾讀如字蛾之子蠶蠋爾術<lb/>
　蛾之所為乃復成垤可以人而不如乎且蛾俄而生<lb/>
　俄而死矣其不茍尚如此此愚公所以屈知叟之笑<lb/>
　也<lb/>
　新安朱氏曰辨志者自能分别其心所趨向如為善<lb/>
　為利為君子為小人也敬業者專心致志以事其業<lb/>
<pb n="24a"/>
　也樂羣者樂於取益以輔其仁也博習者積累精專<lb/>
　次第而徧也親師者道同德合愛敬兼盡也論學者<lb/>
　知言而能論學之是非取友者知人而能識人之賢<lb/>
　否也知類通達聞一知十能觸類而貫通也強立不<lb/>
　反知止有定而物不能移也盖考校之法逐節之中<lb/>
　先觀其學業之淺深徐察其德行之虚實讀者宜深<lb/>
　味之乃見進學之驗<lb/>
　東萊吕氏曰離經辨志謂浹意義敬業不敢輕易五<lb/>
<pb n="24b"/>
　年方可博習未至此則非聖人之書不敢觀前此非<lb/>
　不從師至此方能親師七年見得的當方可議論是<lb/>
　非決擇賢否<lb/>
　慶源輔氏曰離經謂分章析句未有不得其辭而達<lb/>
　其意者也故敎學以離經為先羣居所以講習樂羣<lb/>
　則知講習之說也親師則能自得師也荀子博習不<lb/>
　與師術盖用於此然而誤矣此之博習謂所習者不<lb/>
　一也夫師道不一下至農工皆有師焉況道藝豈一<lb/>
<pb n="25a"/>
　塗而足各因其所習而就師可也豈曰博習然後可<lb/>
　以為師邪能自得師然後可以取友未能得師則取<lb/>
　友或失之濫論學謂講論所學之道於是則又可以<lb/>
　取友也親師易取友難師必道藝顯著故親之為易<lb/>
　若友則凡勝我者皆可友也不愼取友則反害其德<lb/>
　能親師取友以自輔可謂小成矣然未保其能強立<lb/>
　而不反也小成所謂可與適道之時也大成則可與<lb/>
　立之時也建國君民以學為先是以君子長者之道<lb/>
<pb n="25b"/>
　待斯民也此所以心說而誠服之歟彼刼於威而強<lb/>
　服者則以草芥禽獸視其民其變也可立而待由是<lb/>
　言之則民之於學固不可已而敎者亦不可以不自<lb/>
　反也不勉己而欲勉人難矣哉<lb/>
大學始敎皮弁祭菜示敬道也宵雅肆三官其始也入<lb/>
學鼔篋孫其業也夏楚二物收其威也未卜禘不視學<lb/>
游其志也時觀而弗語存其心也幼者聽而弗問學不<lb/>
躐等也此七者敎之大倫也記曰凡學官先事士先志<lb/>
<pb n="26a"/>
其此之謂乎<lb/>
　鄭氏曰皮弁天子之朝朝服也祭菜禮先聖先師菜謂<lb/>
　芹藻之屬宵雅宵之言小也肄言習也習小雅之三<lb/>
　謂鹿鳴四牡皇皇者華也此皆君臣宴樂相勞苦之<lb/>
　詩為始學者習之所以勸之以官且取上下相和厚<lb/>
　也鼓篋擊鼓警衆乃發篋出所治經業孫猶恭順也<lb/>
　夏楚夏槄也楚荆也二者所以扑撻犯禮者收謂收<lb/>
　歛整齊之威威儀也禘大祭也天子諸侯旣祭乃視<lb/>
<pb n="26b"/>
　學校以游暇學者之志意時觀而弗語使之憤憤悱<lb/>
　悱然後啓發也學不躐等學敎也敎之長穉倫理也<lb/>
　自大學始敎至此其義七也官居官者也士學士也<lb/>
　孔氏曰此一節明天子諸侯敎學大理凡有七種大<lb/>
　學謂天子諸侯使學者入大學始習先王之道使有<lb/>
　司服皮弁祭先聖先師以蘋藻之菜著皮弁祭蔬菜<lb/>
　並是質素示學者以謙敬之道矣當祭菜之時使歌<lb/>
　小雅習其三篇謂以官勸其始欲使學者得為官與<lb/>
<pb n="27a"/>
　君臣相燕樂各自勸勵也鼓篋謂學士入學之時大<lb/>
　胥之官先擊鼓以徴之周禮大胥云用樂者以鼓徴<lb/>
　學士學者旣至發其筐篋以出其書所以然者欲使<lb/>
　學者恭順其所持經業也夏爾雅釋木云槄山榎郭<lb/>
　景純云今之山楸學者不勤其業則以笞撻之收歛<lb/>
　其威儀也未卜禘不視學者禘在於夏天子諸侯視<lb/>
　學考校必在禘祭之後禘必先卜故連言之若不當<lb/>
　禘祭之年亦待時祭後乃視學也所以然者欲學者<lb/>
<pb n="27b"/>
　之志優游縱暇不欲急切之也此視學謂考試學者<lb/>
　經業或君親往或使有司為之非天子大禮視學也<lb/>
　若大禮視學在仲春仲秋及季春故文王世子云凡<lb/>
　大合樂必遂養老註云大合樂謂春入學舎菜合舞<lb/>
　秋頒學合聲於是時也天子則視學焉月令季春大<lb/>
　合樂與此別也此視學旣在夏祭之後則天子春秋<lb/>
　視學亦應在春秋時祭之後此舉未卜禘不視學則<lb/>
　餘可知也時觀而弗語謂敎者時時觀之而不告語<lb/>
<pb n="28a"/>
　欲使學者存其心使心憤口悱然後啓之幼者但聽<lb/>
　長者解説不得輙問令其謙退不敢踰越等差也此<lb/>
　七者是敎學大理也又引舊記結上事凡學謂學為<lb/>
　官學為士者官則先敎以居官之事士則先諭敎以<lb/>
　學士之志言七事皆以敎學居官及學士者<lb/>
　横渠張氏曰皮弁祭菜始入學敎以天子視學之禮<lb/>
　所以表示學者雖天子尚必敬學欲使之敬業也士<lb/>
　即仕也始入學便敎以官人之事盖學也者君國子<lb/>
<pb n="28b"/>
　民之道也鼔篋謂入學先搜索所藏防其挾異端邪<lb/>
　説以亂學者也時觀而弗語黙觀其人之所為幼者<lb/>
　當問長者不可躐等直問其師官先事士先志謂有<lb/>
　官者先敎之事未官者使正其志為先此據敎之大<lb/>
　倫而言也官先事官已仕者事謂先其職事士先志<lb/>
　觀其志之如何<lb/>
　長樂陳氏曰文王世子凡學春官釋奠于先師秋冬<lb/>
　亦如之周官大胥掌學士之版春入學舎菜合舞盖<lb/>
<pb n="29a"/>
　學者之於先聖先師大有釋奠小有釋菜釋奠以飲<lb/>
　為主而其禮隆釋菜以食為主而其禮薄故大學始<lb/>
　敎皮弁祭菜所以示敬而已矣皮弁順物性而制之<lb/>
　則文質具焉祭菜芼芹藻而羞之則誠禮著焉古者<lb/>
　天子以皮弁視朝而士亦以之為飾則皮弁上下之<lb/>
　通服而三王共焉者也始敎者服皮弁之服行祭菜<lb/>
　之禮菜之為物至薄而誠禮寓焉則以之致祭也其<lb/>
　敬非自外至由中出生於心而已豈非内心以示敬<lb/>
<pb n="29b"/>
　道之意歟儀禮郷飲酒燕禮皆工歌鹿鳴四牡皇皇<lb/>
　者華春秋襄四年穆叔如晉亦歌是三篇而已盖鹿<lb/>
　鳴主於和樂四牡主於君臣皇皇者華主於忠信習<lb/>
　小雅之三則和樂君臣忠信之道不闕而可以入官<lb/>
　從政矣用是以勸始入學之士則所入易以深矣古<lb/>
　之敎世子必以禮樂則其敎學士亦必以禮樂焉故<lb/>
　皮弁祭菜而示之使敬敎以禮也小雅肆三而誘之<lb/>
　使勸敎以樂也周官小胥掌學士之徴令而比之撻<lb/>
<pb n="30a"/>
　其怠慢者徴而比之鼓篋孫業之謂也撻其怠慢者<lb/>
　夏楚收威之謂也君喪畢之明年然後卜禘未卜禘<lb/>
　則不視學不以凶禮干吉禮也卜禘猶卜郊於上中<lb/>
　下辛之類也未卜禘猶所謂寡君之未禘祀也卜禘<lb/>
　尊祖所以崇本也視學尊師所以勸士也先尊祖後<lb/>
　勸士其序然也孔子之於門人退而省其私不憤則<lb/>
　不啓不悱則不發不以三隅反則不復時觀弗語以<lb/>
　存其心之謂也未能知生者不得聞知死之說未能<lb/>
<pb n="30b"/>
　事人者不得聞事鬼之論聽而弗問學不躐等之謂<lb/>
　也先事者非忘志也急先務而已先志者非遺事也<lb/>
　特在所後而已故周官考士之法先功緒而德行次<lb/>
　之孔子設科之序先德行而政事次之<lb/>
　嚴陵方氏曰皮弁無經緯之文織紝之功祭菜無犧<lb/>
　牲之味黍稷之實宵雅肄習必至於三欲孰故也習<lb/>
　必以雅欲其正也止以小雅欲其有漸也以其始敎<lb/>
　故曰官其始也官者主治之謂也學以孫志為事故<lb/>
<pb n="31a"/>
　敎者必扑之以收其威也禘盖五年之祭未五年不<lb/>
　視學所以優游學者之志故也且中年考校則再考<lb/>
　校乃當視學之年五年視學則再視學乃當學者大<lb/>
　成之年矣視學見文王世子解以言傳道則學者止<lb/>
　得於耳聞以黙識道則學者乃得於意㑹時觀而弗<lb/>
　語則欲其黙識之存其心則得於意㑹矣觀者不可<lb/>
　過也不可不及也當其可而已故以時言之游其志<lb/>
　所以俟其自成存其心所以使之自得莊子曰美成<lb/>
<pb n="31b"/>
　在乆則未卜禘不視學者乆之謂也孟子曰思則得<lb/>
　之則時觀而弗語者思之謂也夫入道有序進學有<lb/>
　時所謂等也居幼而為長者之事則為躐等矣謂之<lb/>
　倫先後不可亂者然敎亦多術矣豈止如是亦其大<lb/>
　略爾夫官所治者事士所尚者志方其學居官則以<lb/>
　事為先方其學為士則以志為先故敎之大倫為是<lb/>
　而已<lb/>
　東萊吕氏曰自堯舜三代以來所以敎學者切要工<lb/>
<pb n="32a"/>
　夫唯是敬之一事最難識未見師友未經講習先使<lb/>
　之皮弁祭菜肅然此心是以敬道示之宵舊説以宵<lb/>
　為小大抵經書字不當改古人采詩夜誦正是宵雅<lb/>
　肄三之意夜閒從容無事諷誦吟詠善端良心油然<lb/>
　而生初入學未知為學之方其心茫然初無所據使<lb/>
　夜閒肄習三章之雅非獨舊説所謂鹿鳴四牡皇皇<lb/>
　者華也但取雅之三章諷誦吟詠此心遂有所據所<lb/>
　謂官其始也初入學凡在學之衆鳴鼓升堂衣冠濟<lb/>
<pb n="32b"/>
　濟肅然在上新入學者要得出示其所業向來驕慢<lb/>
　怠忽之意都消了所謂遜其業也未禘先視學遽以<lb/>
　萬乗之尊臨之學者安得不迫切所以未卜禘不視<lb/>
　學使人從容優豫以養其德旣卜禘而視學使之不<lb/>
　敢自怠也古者敎之善處不在口耳之閒其動容感<lb/>
　𤼵之功深矣故時觀而弗語所以存養其心也古人<lb/>
　為學盈科而後進幼者踰節而問即是躐等雖曰自<lb/>
　求益亦是犯分便與為學相悖七者皆是古者敎人<lb/>
<pb n="33a"/>
　大槩後世此理皆亡七端之敎所謂講道不過兩事<lb/>
　如其他皆是存養工夫古人為學十分之中九分是<lb/>
　動容周旋洒掃應對一分在誦説今之學者仝在誦<lb/>
　說入耳出口了無涵蓄工夫所謂道聽塗說德之棄<lb/>
　也<lb/>
　永嘉戴氏曰宵雅肄三說者謂始學習此勸之以官<lb/>
　則是王者以利禄誘人也語曰誦詩三百授之以政<lb/>
　不達使於四方不能專對雖多亦奚以為古人之學<lb/>
<pb n="33b"/>
　亦貴於有用爾學者以學詩為先所以興起人心也<lb/>
　人而不孫不可以為學入學之初挾其所有以求勝<lb/>
　於人則業不進矣故始入學者鼓衆發篋示其所短<lb/>
　以求敎於人非若後世掩匿所短畏人之議己亦非<lb/>
　矜誇所長求人之服己也孫其業者言所業不如人<lb/>
　使之知孫也幼者未足以問而驟躐等焉則為不孫<lb/>
　弟矣然學者之問亦難泛然而問列事未盡而問有<lb/>
　所挾而問非所當問而問皆所不答也七者之敎於<lb/>
<pb n="34a"/>
　學者初無論辨誦說之功敎以謙敬之道正其威儀<lb/>
　之失優游其志慮涵養其心術而習孰其恭順之意<lb/>
　而已<lb/>
　慶源輔氏曰示敬道也所以使之立為學之誠官其<lb/>
　始也所以使之知敎者之意學者之誠立敎者之意<lb/>
　明然後可以敎之矣故孫其業而使之有受道之質<lb/>
　然又慮其怠也則又收其威而使之有勉強之意有<lb/>
　受道之質無怠惰之志則學者可以進道矣然又慮<lb/>
<pb n="34b"/>
　敎者之亟而不俟夫學者之自得也故又五年一視<lb/>
　學使學者之志優游而無迫急之患時觀而勿語使<lb/>
　學者之心常存而有憤悱之誠上無迫切之敎下有<lb/>
　憤悱之誠則不患乎人之不自得已夫敎者固不可<lb/>
　亟矣而學者亦不可以有亟心也故又終之以學不<lb/>
　躐等焉此其倫序也七者皆所以正士之志士則未<lb/>
　為官也志則未見於事也士而正其志則官而能其<lb/>
　事矣<lb/>
<pb n="35a"/>
　新安朱氏曰小雅肄三案鄉飲酒及燕禮皆歌此三<lb/>
　篇笙入樂南陔白華華黍間歌魚麗笙由庚歌南有<lb/>
　嘉魚笙崇丘歌南山有臺笙由儀六笙詩本無詞聲<lb/>
　亦不傳觀示也謂示以所學之端緒語告也<lb/>
　馬氏曰古之君子其學也為道而已豈為官而學哉<lb/>
　然而士之學者未有不志於行道者也楊子曰學之<lb/>
　為王者事其已乆矣則是官其始者所以為王者事<lb/>
　也凡視學必於卜禘者以禘為大祭之禮所以擇士<lb/>
<pb n="35b"/>
　也若夫時觀則不必以禘祭為節矣然或曰視或曰<lb/>
　觀者何也視學所以考其成德為行也時觀者觀其<lb/>
　存於内者而已成德為行著者也謂之視焉見於著<lb/>
　者也有於内𨼆者也謂之觀焉見於𨼆者也古者三<lb/>
　年一祫五年一禘盖常禮比年入學中年考校則其<lb/>
　所謂中年者豈皆合於禘祭之歳歟盖中年而考校<lb/>
　者有司而已卜禘而視學者是天子諸侯之事<lb/>
　臨卭魏氏曰古者上自朝廷下及四方之賔燕凡以<lb/>
<pb n="36a"/>
　為講道修政之樂歌則小雅之三也鹿鳴以示人善<lb/>
　道樂嘉賔之心四牡以勤勞王事養父母之志皇皇<lb/>
　者華以布宣主德為使臣之光故大學之敎自皮弁<lb/>
　祭菜以後即肄此三雅饗燕射鄉自旅酬奠觶以後<lb/>
　即升此三歌嗚呼非文武之澤浹於人也深其能和<lb/>
　平忠厚使人油油翼翼詠嘆而不能已也如此<lb/>
　金華應氏曰禘者春祭之名見於王制郊特牲比年<lb/>
　之學則自正歳始和之後即已講祭菜鼓篋之儀而<lb/>
<pb n="36b"/>
　天子諸侯旣畢禘事乃始視入學考校盖從容游泳<lb/>
　其志而使之一意於學也必以五年大禘為説則視<lb/>
　學希闊而學者之志浸弛而荒矣案月令每歳視學<lb/>
　者凡四豈必待五年之乆乎且大禘惟魯有之<lb/>
　<lb/>
　<lb/>
　<lb/>
　禮記集説卷八十八<lb/>
</p>
<p>
</p>
  </div>
</body>
</text>
</TEI>
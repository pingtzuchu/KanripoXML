<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷七十七</head>
    <p>
<pb n="1a"/>
欽定四庫全書<lb/>
　禮記集説卷七十七　　　　宋　衛湜　撰<lb/>
肆束及帶勤者有事則收之走則擁之<lb/>
　鄭氏曰肆讀為肄肄餘也餘束約紐之餘組也勤謂<lb/>
　執勞辱之事此亦亂脱在是宜承無箴功<lb/>
　孔氏曰約束帶之餘組及帶之垂者若身充勤勞之<lb/>
　事則斂持在手身須趨走則擁抱之於懐也<lb/>
　長樂陳氏曰肆伸之也束組紐也伸束及帶所以為<lb/>
<pb n="1b"/>
　容有事則收之走則擁之所以便事<lb/>
　山隂陸氏曰此宜在此非脱亂也肆讀如字言以朱<lb/>
　錦束髮肆之使至帶其有事則收之走則擁之如帶<lb/>
童子不裘不帛不屨絇無緦服聼事不麻無事則立主<lb/>
人之北南面見先生從人而入<lb/>
　鄭氏曰皆為幼小不備禮也雖不服緦猶免深衣無<lb/>
　麻往給事也裘帛温傷壯氣也絇屨頭飾也<lb/>
　孔氏曰童子唯當室與族人為禮有恩相接之義故<lb/>
<pb n="2a"/>
　遂服本服之緦爾不當室則情不能至緦故不服也<lb/>
　雖不緦猶著免深衣無絰以往給事緦喪使役也不<lb/>
　當室鄭註猶免者謂未成服而來也問喪云不當室<lb/>
　不免者謂成服之後也主人喪主也此童子來聽使<lb/>
　若有事則使之若無事時在旁謂在主人之北南面<lb/>
　而立先生師也童子不能獨為禮若往見師則隨成<lb/>
　人而入也<lb/>
　長樂陳氏曰不裘為其消隂氣也無緦服聽事不麻<lb/>
<pb n="2b"/>
　絰未責之以盡恩也夫童者未有知未有與也先王<lb/>
　制禮常寛之而不嚴略之而不詳故名而不字紒而<lb/>
　不冠見先生則從人而入遭先生於道則拱手而立<lb/>
　摯則委而不授坐則隅而不正喪則不哀不踊不杖<lb/>
　不菲不廬豈特無緦服聽事不麻而已哉凡皆以為<lb/>
　不可以預成人之禮也彼闕黨之童見譏於論語仍<lb/>
　叔之子取譏於春秋蓋不知此<hi>禮書</hi>
　嚴陵方氏曰不裘即不衣裘裳是也不帛即不帛襦<lb/>
<pb n="3a"/>
　袴是也不屨絇未拘之以行戒也不服麻則以幼未<lb/>
　能勝絰故也<lb/>
　山隂陸氏曰屨之重在絇即言不絇屨則屨重矣亦<lb/>
　著絇雖重不以責童子也童子於有喪者之家當事<lb/>
　則不麻為其幼也故謂之聽事而已少儀曰童子曰<lb/>
　聽事<lb/>
　講義曰從人而入不敢獨勞長者與為禮也<lb/>
　金華范氏曰自童子之節也止從人而入童子之節<lb/>
<pb n="3b"/>
　先王制禮以其幼也望之略待之寛未以成人責之<lb/>
　也然為童子之自處者極其卑下以未可與己成人<lb/>
　之禮也辭孫禮之端少成習慣無幼而不孫弟之悔<lb/>
　矣易之蒙以養正三王之早教諭大學不能為下何<lb/>
　以事上皆此意也<lb/>
侍食於先生異爵者後祭先飯客祭主人辭曰不足祭<lb/>
也客飧主人辭以疏主人自置其醤則客自徹之一室<lb/>
之人非賔客一人徹壹食之人一人徹凡燕食婦人不<lb/>
<pb n="4a"/>
徹<lb/>
　鄭氏曰後祭先飯謙也客祭盛主人之饌也客飧者<lb/>
　美主人之食也疏之言麤也客自徹敬主人也徹奠<lb/>
　于序端一室之人非賔客同事合居者也賔客則各<lb/>
　徹其饌壹食之人壹猶聚也為赴事聚食也婦人不<lb/>
　徹質不備禮<lb/>
　孔氏曰此一節論侍食及徹饌之節侍食於先生及<lb/>
　異爵者此謂凡成人禮異爵謂尊於己者饌不為己<lb/>
<pb n="4b"/>
　故後祭先飯示為尊者嘗食也客盛主人之饌具故<lb/>
　祭之主人致辭云不足祭謂疏食不足備禮也客飧<lb/>
　者若食竟作三飯飧也主人見客飧而致辭云麤食<lb/>
　傷客不足致飽若欲使更食然也主人敬客自置其<lb/>
　醤則客宜報敬故自徹之曲禮主人親饋是也同事<lb/>
　而合居一室既無的賔主故必少者一人徹饌壹食<lb/>
　謂赴事壹聚共食則亦不人人徹亦推一人徹也<lb/>
　嚴陵方氏曰先生則生在己先謂尊者也異爵則爵<lb/>
<pb n="5a"/>
　與己異謂貴者也婦人弱不勝事故不徹<lb/>
　山隂陸氏曰異爵若尊者舉觶卑者舉角之類即應<lb/>
　舉角後人而祭先人而飯先飯為人嘗食卑者之事<lb/>
　一食若今言同盤矣一一而已壹合而為一也<lb/>
　金華應氏曰絮羮而辭歠醢而辭則客詳於食察於<lb/>
　味而主人謝其自致之不腆也祭而辭飧而辭則客<lb/>
　重其食㫖其味而主人謝其相與之過腆也少施氏<lb/>
　之待孔子嘗用其禮矣夫君子之為禮非無左右給<lb/>
<pb n="5b"/>
　使之可役而賔主必以身為禮者貴其誠而不敢趨<lb/>
　其便且安也<lb/>
　慶源輔氏曰徹亦徹醤也曲禮卒食客自前跪徹飯<lb/>
　齊以受相者鄭云齊醤屬也公食大夫禮賔卒食北<lb/>
　面取果與醤以降然則主人不自置醤則客猶徹飯<lb/>
　歟又此篇前云君既徹執飯與醤乃出授相者壹食<lb/>
　之人一人徹不以無賔主而廢禮也婦人不徹婦人<lb/>
　故難盡責以男子之禮且不憂其弱而不徹也<lb/>
<pb n="6a"/>
食棗桃李弗致于核𤓰祭上環食中棄所操凡食果實<lb/>
者後君子火孰者先君子有慶非君賜不賀有憂者勤<lb/>
者有事則收之走則擁之<lb/>
　鄭氏曰弗致于核恭也上環頭忖也果實隂陽所成<lb/>
　非人事故後君子火孰備火齊不得故先君子非君<lb/>
　賜不賀者唯君賜為榮也有憂者此下絶亡非其句<lb/>
　勤者有事則收之走則擁之此補脱重<lb/>
　孔氏曰此一節明食果實及非君賜不賀之事弗致<lb/>
<pb n="6b"/>
　于核謂懐核不置於地也食𤓰亦祭先也環者横斷<lb/>
　形如環也斷則有上下環也上環是疐閒下環是脱<lb/>
　華處祭時取上環祭之而食中操謂手所持者棄之<lb/>
　不食後君子不得先嘗也火孰和調是人之所為故<lb/>
　先於君子而嘗之有慶謂或宗族親戚燕飲聚㑹雖<lb/>
　吉不相賀唯受君賜為榮故相拜賀<lb/>
　嚴陵方氏曰弗致于核曲禮所謂賜果於君前其有<lb/>
　核者懐其核是也有核者不止於棗桃李亦舉所常<lb/>
<pb n="7a"/>
　食者以該之爾𤓰中虚而外實横斷之則若環然故<lb/>
　以環言之上環以祭中以食言上中則知所操者下<lb/>
　也曲禮言削𤓰於士曰疐之即棄所操也則此言主<lb/>
　於士而已自然之味以先食為新故後君子而餕焉<lb/>
　使然之味以後食為慎故先君子而嘗焉周官膳夫<lb/>
　品嘗食王乃食而不及果實者亦此之意<lb/>
　山隂陸氏曰弗致于核弗致餘於核即懐其核應曰<lb/>
　弗致其核有慶非君賜不賀言有憂者有慶唯君賜<lb/>
<pb n="7b"/>
　然後賀勤者有事則收之走則擁之宜承無箴功鄭<lb/>
　氏謂此補脱重誤矣<lb/>
　新安朱氏曰註云頭付謂疐頭所切一環也以其所<lb/>
　生之本味最甘美又先斷而不汙故以為祭中者中<lb/>
　環也亦甘且潔故以奉尊者所操下環為手所持處<lb/>
　以其味薄而不潔故棄之而不食也<lb/>
孔子食於季氏不辭不食肉而飱<lb/>
　鄭氏曰以其待己及饌非禮也<lb/>
<pb n="8a"/>
　孔氏曰凡客將食興辭而孔子不辭者必是季氏進<lb/>
　食不合禮也凡禮食先食胾次食殽乃至肩至肩則<lb/>
　飽乃飧孔子不食肉仍為飱者是季氏饌失禮故也<lb/>
　慶源輔氏曰此所謂不屑教誨是亦教誨之也<lb/>
　金華應氏曰聖人處亂世交際之閒極其謹密然觀<lb/>
　待陽貨之禮婉而深待季氏之禮直而簡意者季氏<lb/>
　猶可以微意警而陽貨不可與語歟抑其時或有不<lb/>
　同者蓋陽貨時己為大夫孔子僅為士其食於季氏<lb/>
<pb n="8b"/>
　或者攝可冦之後孔子時蓋年髙矣<lb/>
　金華范氏曰自侍食於先生止不食肉而飱食之節<lb/>
　絮羮而辭歠醢而辭客詳於食察於味故主人謝其<lb/>
　自致之不腆也祭而辭飱而辭客重其食㫖其味故<lb/>
　主人謝其相與之過腆也少施之待孔子嘗用其禮<lb/>
　矣俎豆庶羞非不備禮也而置與徹惟以醤貴食味<lb/>
　之主也故獻肉食者操醤齊左右給使非無以供役<lb/>
　也而賔主必自置與徹蓋取親於其身之為敬且重<lb/>
<pb n="9a"/>
　也尊者逸卑者勞少長有禮矣男子徹婦人不徹男<lb/>
　女有别矣一食之閒曲致其盡如此古人非為飲食<lb/>
　也為行禮也賜果懐核敬君也𤓰祭上環敬先也薦<lb/>
　新與火孰異尊賢也與先薦寢廟之意同一果之微<lb/>
　皆有法安敢肆情於禮節之外乎<lb/>
君賜車馬乗以拜賜衣服服以拜賜君未有命弗敢即<lb/>
乗服也君賜稽首據掌致諸地酒肉之賜弗再拜凡賜<lb/>
君子與小人不同日<lb/>
<pb n="9b"/>
　鄭氏曰乗服以拜敬君恵也賜君未有命謂卿大夫<lb/>
　受賜於天子者歸必致於其君君有命乃服之也據<lb/>
　掌以左手覆按右手也致諸地致首於地酒肉之賜<lb/>
　弗再拜輕也受重賜者拜受又拜於其室君子小人<lb/>
　不同日慎於尊卑也<lb/>
　孔氏曰此一節論受君賜之法凡受君賜賜至則拜<lb/>
　至明日更乗服所賜往至君所又拜重君恩也稽首<lb/>
　者頭至地據掌致諸地據按也謂頭及手俱至地左<lb/>
<pb n="10a"/>
　手按於右手之上至地也酒肉但初賜至時則拜明<lb/>
　日不重往拜也<lb/>
　嚴陵方氏曰車馬即日拜其賜於家明日乗之以拜<lb/>
　於朝是之謂再拜衣服亦若是而已稽首據掌皆致<lb/>
　諸地恭之至也王者之賜與於其賢足以爵則賜之<lb/>
　爵以馭其賢庸足以禄則賜之禄以馭其庸至於其<lb/>
　賢不足爵其庸不足禄而恩私施焉則與之以馭其<lb/>
　幸而已謂之君子則於賢庸為有餘故在君子則賜<lb/>
<pb n="10b"/>
　之小人則於賢庸為不足故與之而已此君子小人<lb/>
　賜與之别也曲禮言賜人者不曰來取與人者不<lb/>
　問其所欲則賜與固不得不異又有名位不同禮亦<lb/>
　異數則其賜與固可同日哉<lb/>
　山隂陸氏曰拜賜句君賜若車馬乗以拜賜若衣服<lb/>
　服以拜賜君未有命弗敢即乗服謂非經賜雖有車<lb/>
　馬衣服不敢輙乗服也若後世三品雖應服紫五品<lb/>
　應服緋必君賜而後服<lb/>
<pb n="11a"/>
　延平周氏曰賜君子以徳與小人以力賜與均之者<lb/>
　恩也不同日者義也<lb/>
　慶源輔氏曰乗服以拜賜所以榮君之賜也然君雖<lb/>
　賜之而未有命使之乗服則亦不敢即乗服也意者<lb/>
　古之人君賜臣下以車馬亦必就命其乗服之歟以<lb/>
　稽首據掌致諸地推之今之拜慢矣拜以左手覆按<lb/>
　右手為敬今之拜手敬矣酒肉之賜弗再拜孔子往<lb/>
　陽貨之門為其來賜而已不在也下文云敵者不在<lb/>
<pb n="11b"/>
　拜於其室君子小人賜予之猶不同日況其他乎<lb/>
　馬氏曰衣服之賜庸賜也是故乗服而再拜酒肉之<lb/>
　賜斯須之賜也是故有拜而不再<lb/>
　長樂陳氏曰事不同不可同日語人不同不可同日<lb/>
　賜故詩勞還率則歌出車勞還役則歌枤杜凡以明<lb/>
　貴賤辨等列也昔虢公晉侯之朝於周也同賜以五<lb/>
　㲄之玉君子猶以位之不同為譏秦后子楚子干之<lb/>
　寓晉也同食以百人之餼君子猶以富之不同為譏<lb/>
<pb n="12a"/>
　鄭忽猶以周班為怒韓信猶以噲等為恥又況君子<lb/>
　之與小人乎茍同日而賜之是冠履碈玉混淆之也<lb/>
　金華應氏曰凡君之賜物有命矣而曰君未有命者<lb/>
　蓋車馬衣服皆視爵命以為賜臣聞君命則必謙遜<lb/>
　而致辭詩所謂受爵不讓至于己斯亡者正以受而<lb/>
　不辭也辭焉而又再命之然後乗服以拜況車馬重<lb/>
　賜為人子者三賜不及焉則其必辭以待命可知也<lb/>
　先儒求之而不得其説遂以為天子所賜非得國君<lb/>
<pb n="12b"/>
　之命則不敢乗服然其文意皆不協也<lb/>
凡獻於君大夫使宰士親皆再拜稽首送之膳於君有<lb/>
葷桃茢於大夫去茢於士去葷皆造於膳宰大夫不親<lb/>
拜為君之答已也<lb/>
　鄭氏曰再拜稽首送之敬也膳美食也葷桃茢辟凶<lb/>
　邪也大夫用葷桃士桃而已葷薑及辛菜也茢菼帚<lb/>
　也造於膳宰既致命而授之葷或作焄大夫不親拜<lb/>
　不敢變動至尊<lb/>
<pb n="13a"/>
　孔氏曰此一節論臣獻君之物及致膳於尊者之義<lb/>
　凡獻謂大夫士有食獻君法大夫尊恐君拜已之獻<lb/>
　故不自往而使已膳宰往獻士賤不嫌君拜故身自<lb/>
　親送皆再拜稽首者大夫雖使人初於家亦自拜送<lb/>
　而宰將命及士自送至君門付小臣之時宰及士皆<lb/>
　再拜而送之也天子諸侯之臣獻孰食於君恐邪氣<lb/>
　干犯故用辟凶邪之物覆之大夫之臣以食獻大夫<lb/>
　則除茢士之臣吏以食獻士又去葷桃桃枝也皆皆<lb/>
<pb n="13b"/>
　於君大夫士也造至也膳宰主飲食官也獻孰食者<lb/>
　操醤齊以致命致命竟而以所獻之食悉付主人之<lb/>
　食官也大夫自厭則屈君答已故不親也<lb/>
　長樂陳氏曰膳於君大夫士者致福之膳也非致福<lb/>
　之膳則無事於桃茢鄭氏以膳為凡美食誤<hi>禮書</hi>
　嚴陵方氏曰此所謂再拜則與酒食之賜弗再拜異<lb/>
　矣此謂以一拜為不足又申之以重拜爾桃以其性<lb/>
　葷以其氣茢以其形形不如氣氣不如性故貴賤多<lb/>
<pb n="14a"/>
　少之數去其一者去茢去其二者又去葷唯桃為不<lb/>
　可去無貴賤一也皆造於膳宰者則以不敢專達必<lb/>
　待主膳之人達之也<lb/>
　金華應氏曰子視膳於親臣致膳於君其敬養之誠<lb/>
　一也致膳者非一端祭祀歸胙則其致膳之大者也<lb/>
　鬼神所饗隂幽之氣慮或襲之葷可調和而味酷然<lb/>
　而足以逼物桃南方陽明之木可以除北方幽暗之<lb/>
　祟蓋致膳者臣子之愛心也熏袚不祥者敬心也<lb/>
<pb n="14b"/>
　慶源輔氏曰孔子問人於他邦猶再拜而送之況於<lb/>
　君乎物所以將意不誠無物也<lb/>
大夫拜賜而退士待諾而退又拜弗答拜大夫親賜士<lb/>
士拜受又拜於其室衣服弗服以拜敵者不在拜於其<lb/>
室<lb/>
　鄭氏曰士拜受又就拜於其家是所謂再拜也弗服<lb/>
　以拜異於君恵拜於其室謂來賜時不見也見則不<lb/>
　復往<lb/>
<pb n="15a"/>
　孔氏曰自此至父拜之一節明尊卑受賜拜謝之禮<lb/>
　大夫拜賜而退者大夫往拜至於門外告君之小臣<lb/>
　小臣受其辭入白於君小臣入則大夫乃拜之拜竟<lb/>
　即退不待報恐君召進答己也士待諾而退者君不<lb/>
　拜士士故於外拜拜竟又待小臣傳君之報諾出以<lb/>
　退又拜者小臣傳君諾出又拜君之諾報也弗答者<lb/>
　君不答士拜也大夫親賜士士初亦拜受又往彼家<lb/>
　拜此非酒肉賜故再拜也君賜服服以拜大夫輕故<lb/>
<pb n="15b"/>
　不服其所賜而往拜之也敵者相獻既已拜受則不<lb/>
　復往彼家拜也若獻時主人不在留物置家主人還<lb/>
　必往彼家拜謝其室獻者之家也若朋友則論語云<lb/>
　朋友之饋非祭肉雖車馬不拜<lb/>
　嚴陵方氏曰又拜弗答拜言亟拜如此而君弗答焉<lb/>
　士卑故也大夫親賜士士拜受則知非親賜者容或<lb/>
　不然矣言衣服而不及車馬以大夫方受車馬於君<lb/>
　不宜以之賜人也敵者不在拜於其室則在容或不<lb/>
<pb n="16a"/>
　然矣此所以異於士之與大夫也敵者亦不必朋友<lb/>
　也<lb/>
　馬氏曰又拜於其室者拜親賜而已<lb/>
凡於尊者有獻而弗敢以聞士於大夫不承賀下大夫<lb/>
於上大夫承賀親在行禮於人稱父人或賜之則稱父<lb/>
拜之<lb/>
　鄭氏曰有獻而弗敢以聞謂獻辭也少儀曰君將適<lb/>
　他臣若致金玉貨貝於君則曰致馬資於有司是其<lb/>
<pb n="16b"/>
　類也承受也士有慶事不聽大夫親來賀己不敢變<lb/>
　動尊也稱父事統於尊<lb/>
　孔氏曰凡謂賤者也謂臣有獻於君士有獻於大夫<lb/>
　其辭不敢云獻聞於尊者但當云致馬資於有司及<lb/>
　贈從者之屬也不承賀不受賀也下大夫於上大夫<lb/>
　尊卑相近故受也<lb/>
　嚴陵方氏曰承賀者有慶事而受人之賀也為人子<lb/>
　者一出言不敢忘父母一舉足不敢忘父母故行禮<lb/>
<pb n="17a"/>
　於人稱父焉則不敢私交故也人或賜之稱父拜之<lb/>
　則不敢私受故也<lb/>
　慶源輔氏曰有獻致其誠也弗聞恐其瀆也不承賀<lb/>
　者在彼者可賀而在此者不敢受賀也<lb/>
　金華范氏曰自君賜車馬止稱父拜之賜予獻酬之<lb/>
　節君制命者也臣承命者也致賜君子小人異其日<lb/>
　承命受賜車服酒肉異其拜先王之制禮也節矣<lb/>
禮不盛服不充故大裘不裼乗路車不式<lb/>
<pb n="17b"/>
　鄭氏曰禮盛者服充大事不崇曲敬大裘路車謂祭<lb/>
　天也周禮王祀昊天上帝則服大裘而冕乗玉輅或<lb/>
　曰乗兵車不式<lb/>
　孔氏曰此一節明禮盛者不崇小敬充猶襲也服襲<lb/>
　是充美於内唯盛禮乃然聘及執玉龜皆襲為盛禮<lb/>
　故也故郊禮服大裘則無别衣裼之是禮盛服充不<lb/>
　見姜也路車謂玉輅郊天車過門閭不式亦禮盛不<lb/>
　為曲敬也<lb/>
<pb n="18a"/>
　嚴陵方氏曰經言裘之裼也見美也服之襲也充美<lb/>
　也孔子曰禮未盛則不充其服焉盖謂是矣且執玉<lb/>
　有藉者裼無藉者襲圭璋則無藉以之聘璧琮則有<lb/>
　藉以之享聘禮在先享禮在後因聘而後有享故也<lb/>
　則聘禮固盛矣<lb/>
　延平周氏曰以文為敬則不敢充其美以質為敬則<lb/>
　不敢見其姜大裘不裼以質為敬也乗路車不式所<lb/>
　敬不貳也<lb/>
<pb n="18b"/>
　馬氏曰衣服者所以飾身也禮盛者則其飾不足以<lb/>
　言之故充其服充其服者内心也以徳將者也故曰<lb/>
　大裘不裼乗路車不式然則致其飾者非禮之盛者<lb/>
　也禮不足然後致其飾<lb/>
　山隂陸氏曰大裘不裼則襲可知<lb/>
　金華范氏曰至敬無文大禮必簡固也不曰充盛而<lb/>
　曰不盛不充此意在言外當反而求之故孔子曰禮<lb/>
　未盛則不充其服焉<lb/>
<pb n="19a"/>
父命呼唯而不諾手執業則投之食在口則吐之走而<lb/>
不趨親老出不易方復不過時<lb/>
　鄭氏曰易方謂其不信己所處也復反也不易方不<lb/>
　過時不可以憂父母也<lb/>
　孔氏曰自此至焉爾一節明子事親之禮父命呼父<lb/>
　召子也命謂遣人呼非謂自喚亦云為父命所呼也<lb/>
　應之以唯而不稱諾唯恭於諾也急趨父命故投業<lb/>
　吐食也趨疾趨也但急走往而不暇疾趨也方常也<lb/>
<pb n="19b"/>
　若啟往甲則不得往乙若覔不見則老人易憂愁也<lb/>
　復還也假旦啟云日中還不得過中<lb/>
　嚴陵方氏曰唯而不諾即曲禮所謂父召無諾也既<lb/>
　曰命又曰呼者命之以事而呼之使來也唯諾皆應<lb/>
　也而唯之應速於諾走趨皆歩也而走之歩速於趨<lb/>
　國莫尊於君家莫尊於父故君之召也在官不俟屨<lb/>
　在外不俟車父之呼也手執業則投之食在口則吐<lb/>
　之然主於國故言在官在外焉主於家故止手執業<lb/>
<pb n="20a"/>
　食在口而已其言亦互相備也出不易方有定所也<lb/>
　復不過時無愆期也凡此所以慮貽親之憂疑而已<lb/>
　然而孝子之事親豈必老而後如是邪蓋以親老者<lb/>
　尤不可不知此故也<lb/>
　慶源輔氏曰唯喏相去幾何而禮之辨如此能於此<lb/>
　而察之則其義精矣走趨亦然<lb/>
　山隂陸氏曰或言親或言父敬言之則稱父愛言之<lb/>
　則稱親<lb/>
<pb n="20b"/>
親癠色容不盛此孝子之疏節也父没而不能讀父之<lb/>
書手澤存焉爾母没而杯圈不能飲焉口澤之氣存焉<lb/>
爾<lb/>
　鄭氏曰疏節言非至孝也癠病也王季有疾文王色<lb/>
　憂行不能正履是也圈屈木所為巵匜之屬見親之<lb/>
　器物哀惻不忍用也<lb/>
　孔氏曰親病孝子當憂愁危懼行不能正履今唯色<lb/>
　容不充盛而已此乃孝子疏簡之節言孝心不篤也<lb/>
<pb n="21a"/>
　手澤謂父平生所持手之潤澤在焉口澤謂母平生<lb/>
　口飲潤澤之氣在焉不能謂不能忍為此事也<lb/>
　嚴陵方氏曰孝子之事親也養則致其樂病則致其<lb/>
　憂故親癠色容不盛人之氣體和則齊不和則反之<lb/>
　以害於齊故謂之癠文王世子所謂色憂不滿容是<lb/>
　也然而事親又有要道存焉此疏節也書謂書册也<lb/>
　君子所執以誦習故於父言之杯圈飲食器也婦人<lb/>
　唯酒食是議故於母言之杯作桮手澤汗之所漬也<lb/>
<pb n="21b"/>
　口澤津之所漬也口有氣焉故又以氣言之凡以人<lb/>
　既亡而澤猶存焉故有所不忍也<lb/>
　山隂陸氏曰稱癠與瘥異矣調夑雖至猶病公羊曰<lb/>
　樂正子春之視疾也復加一飯則脱然愈復損一飯<lb/>
　則脱然愈若唯而不諾出不易方亦疏節也<lb/>
　慶源輔氏曰於其疏者苟不及焉則其餘不足觀矣<lb/>
　親亡而澤猶存唯篤於孝者覺之上為疏節而此為<lb/>
　至性也<lb/>
<pb n="22a"/>
　講義曰以為孝子之疏節者蓋孝子之事親必有篤<lb/>
　於此者彼其未病之前既病之後亦何所不用其至<lb/>
　哉<lb/>
　金華范氏曰自父命呼止口澤之氣存焉爾事親愛<lb/>
　敬之情孝子之事親也聽於無聲視於無形況父之<lb/>
　所命呼乎父母在不逺游游必有方一舉足不敢忘<lb/>
　況敢易方過時以累慈懐之惓惓乎此生而盡其情<lb/>
　也朝夕視膳問安非禮文而已及其疾病色憂不滿<lb/>
<pb n="22b"/>
　容中心達於面目不自知也此病而致其憂也然皆<lb/>
　疏節爾致愛則存致慤則著思其居處思其所嗜覩<lb/>
　物動心有不忍焉此終身不能忘没而致其思也古<lb/>
　之知禮者莫不然<lb/>
君入門介拂闑大夫中棖與闑之間士介拂棖賔入不<lb/>
中門不履閾公事自闑西私事自闑東<lb/>
　鄭氏曰君入門謂兩君相見也棖門楔也君入必中<lb/>
　門上介夾闑大夫介士介雁行於後示不相㳂也君<lb/>
<pb n="23a"/>
　若迎聘客擯者亦然不中門不履閾辟尊者所從也<lb/>
　閾門限此謂聘客也公事聘享私事覿面也<lb/>
　孔氏曰此一節明兩君朝聘卿大夫入門之儀入門<lb/>
　謂入大門介謂上介稍近君故拂闑大夫之介微逺<lb/>
　於闑故當棖與闑之間士介卑去闑逺故拂棖闑謂<lb/>
　門之中央所豎短木也棖謂門之兩旁長木所謂門<lb/>
　楔也介者副也此明朝又明聘賔入者謂聘賔也不<lb/>
　中門謂不當闑西棖闑之中央不履閾謂足不履踐<lb/>
<pb n="23b"/>
　門限之上也聘享是奉君命而行故謂之公事自闑<lb/>
　西用賔禮也私覿私面非行君命故謂之私事自闑<lb/>
　東者從臣禮示将為主君之臣也<lb/>
　嚴陵方氏曰礙於門之中者闑也拂謂衣拂之也介<lb/>
　拂闑則近中故也士介拂棖則近旁故也於下言士<lb/>
　介則上言介為君介中言大夫亦其介而已蓋門以<lb/>
　中為貴故下言賔入不中門焉中門則嫌於自尊履<lb/>
　閾則嫌於自髙論語言立不中門行不履閾正謂此<lb/>
<pb n="24a"/>
　蓋以臣為賔故不得不然耳公事謂聘享也入門左<lb/>
　而自闑西則以就西階故也入門右而自闑東則以<lb/>
　就東階故也公事為國而與主君敵故自西焉私事<lb/>
　為己則從主君而已故自東焉與曲禮客若降等則<lb/>
　就主人之階同義曲禮又言大夫入君門由闑右則<lb/>
　一自東而已與此異者彼言為臣此言為賔故也亦<lb/>
　見彼解<lb/>
　延平周氏曰君入門言朝也賔入不中門言聘也中<lb/>
<pb n="24b"/>
　門棖闑之中不中門有所辟也闑西之中則君所由<lb/>
　闑西之東則臣由之可也故公事自闑西敬之也私<lb/>
　事自闑東親之也<lb/>
　山隂陸氏曰大夫不言介言大夫而已相備也大夫<lb/>
　入門中棖與闑之間則君入門拂闑士拂棖可知君<lb/>
　介士介如此則大夫之介亦可知公事義揜恩故自<lb/>
　闑西私事恩揜義故自闑東<lb/>
　新安朱氏曰案此云門只有一闑賈氏儀禮疏猶云<lb/>
<pb n="25a"/>
　門有二闑故中門之處及君與賔介行之次第皆有<lb/>
　不同未知孰是當更考之<lb/>
　金華范氏曰此賔主介相之節君入而有大夫士介<lb/>
　之别賔入而有公事私事之别拂闑拂棖闑東闑西<lb/>
　不言而意已喻何為屑屑於此蓋禮禁亂之所由生<lb/>
　恐聘覲之禮廢君臣之位失諸侯之行惡而倍畔侵<lb/>
　陵之患起是以先王謹之<lb/>
君與尸行接武大夫繼武士中武徐趨皆用是疾趨則<lb/>
<pb n="25b"/>
欲發而手足毋移圈豚行不舉足齊如流席上亦然端<lb/>
行頤霤如矢弁行剡剡起屨執龜玉舉前曵踵蹜踊如<lb/>
也<lb/>
　鄭氏曰接武尊者尚徐蹈半迹繼武迹相及也中武<lb/>
　迹閒容迹也徐趨謂君大夫士之徐行皆如與尸行<lb/>
　之節也疾趨謂直行也疏數自若發謂起屨也移之<lb/>
　言靡迆也毋移欲其直且正欲或為數圈轉也豚之<lb/>
　言若有所循不舉足曳踵則衣之齊如水之流矣孔<lb/>
<pb n="26a"/>
　子執圭則然此徐趨也席上亦然尊處亦尚徐也端<lb/>
　行端直也頤或為䨨此疾趨也執龜玉舉前曵踵著<lb/>
　徐趨之事<lb/>
　孔氏曰此一節明行歩疾徐之儀貴賤與尸行歩廣<lb/>
　狹不同君天子諸侯也武迹也二足相躡每蹈於半<lb/>
　未得各自成迹故云接武尊者舒遲故君及尸歩遲<lb/>
　狹大夫漸卑故與尸行歩稍廣速也士卑故與尸行<lb/>
　歩極廣每徙足閒容一足地乃躡之也徐趨遲行也<lb/>
<pb n="26b"/>
　疾趨則欲發者發起也欲屨頭恒起無復繼接之異<lb/>
　其迹或疏或數自若貴賤同然也屨恒欲起手足猶<lb/>
　宜直正不得邪低靡迤摇動故云手足毋移也圈豚<lb/>
　行者釋上徐趨之形也豚循也轉足循地而行不舉<lb/>
　足謂足不離地齊裳下緝也足既不舉身又俯折則<lb/>
　裳下委地曳足如水流狀也在席上未坐其行亦如<lb/>
　是圈豚行齊如流也端行頤霤一經覆上疾趨之節<lb/>
　端行謂直身而行行既疾身乃小折而頭直俯臨前<lb/>
<pb n="27a"/>
　頤如屋霤之垂也矢箭也身趨前進不邪如箭也弁<lb/>
　急也剡剡身起貌也急行欲速而身屨恒起也踵謂<lb/>
　足後跟也執龜玉徐趨之時初舉足前後曵足跟行<lb/>
　不離地蹜蹜言舉足狹數蹜蹜如也<lb/>
　嚴陵方氏曰凡行歩廣則疾而勞狹則緩而逸尊者<lb/>
　逸而卑者勞故君至於士尸行之節其别如此起屨<lb/>
　雖疾手足之容亦不可妄有所改移也圈豚行不舉<lb/>
　足者謂回旋而行也羔性聚豚性散豚雖性散圈之<lb/>
<pb n="27b"/>
　則聚而回旋於中矣故取況如此席雖以坐其行而<lb/>
　就坐之時亦以是為節焉剡剡則如火之趨上固異<lb/>
　乎流之趨下矣舉前曵踵與曲禮言行不舉足車輸<lb/>
　曵踵同義蹜蹜有難進之意論語所謂足蹜蹜如有<lb/>
　循是也<lb/>
　山隂陸氏曰所謂布武在繼武中武之間徐趨皆用<lb/>
　是言雖君大夫徐趨亦中武也疾趨則欲發而手足<lb/>
　毋移圈句圈讀如杯圈之圈言雖舉趾稍髙尚循徐<lb/>
<pb n="28a"/>
　趨圈域之内豚俯其首豚行蓋言冕行知然者以端<lb/>
　行弁行知之也端行謂服𤣥端而行弁行謂服爵弁<lb/>
　皮弁而行前言執玉龜襲今此上龜執玉而慎非其<lb/>
　至也<lb/>
　慶源輔氏曰必言與尸行者著行之徐非止逸也敬<lb/>
　而已矣愈尊愈敬趨謂行有所向也疾趨趨雖疾而<lb/>
　布武未改也故曰足毋移併言手者亦不改其拱也<lb/>
　故曰張拱而趨至於走則手不能拱而歩濶逺矣行<lb/>
<pb n="28b"/>
　不舉足足既舉則衣無撥矣故其裳下緝如水之自<lb/>
　動焉席上亦然曲禮將即席衣毋撥足毋蹶是也剡<lb/>
　剡鋭利也屨頭發起之貌舉前曵踵若所謂不舉足<lb/>
　則前亦不舉矣蹜蹜如也則有緩而已<lb/>
　金華范氏曰此與尸行歩疾徐之節堯舜之道孝悌<lb/>
　而已亦在徐行疾行之間兹歩武之廣狹趨履之遲<lb/>
　速先王制禮必在所謹豈可以細故視之蓋自是充<lb/>
　之孝悌發乎朝廷放乎道路所繫豈不重歟<lb/>
<pb n="29a"/>
凡行容惕惕廟中齊齊朝廷濟濟翔翔<lb/>
　鄭氏曰惕惕直疾貌凡行謂道路也齊齊恭慤貌濟<lb/>
　濟翔翔莊敬貌<lb/>
　孔氏曰此一節明道路廟中朝廷行歩之法道路雖<lb/>
　速疾不忘於直廟中對神不敢舒散齊齊自收持嚴<lb/>
　正之貌濟濟有威儀矜莊也翔翔行而張拱<lb/>
　慶源輔氏曰凶悔吝生於動故凡有所行其容惕惕<lb/>
　易曰夕惕若厲无咎廟中心一於敬則歩自齊矣濟<lb/>
<pb n="29b"/>
　濟翔翔行容之盛也在朝廷則宜盛故也<lb/>
　山隂陸氏曰濟濟相讓色斯舉矣翔而後集如是而<lb/>
　後為朝廷<lb/>
君子之容舒遲見所尊者齊遫足容重手容恭目容端<lb/>
口容止聲容靜頭容直氣容肅立容徳色容莊坐如尸<lb/>
燕居告温温<lb/>
　鄭氏曰齊遫謙慤貌也遫猶蹙蹙也足容重舉欲遲<lb/>
　也手容恭髙且正也目容端不睇視也口容止不妄<lb/>
<pb n="30a"/>
　動也聲容靜不噦欬也頭容直不傾顧也氣容肅似<lb/>
　不息也立容徳如有予也色容莊勃如戰色坐如尸<lb/>
　尸居神位敬慎也告謂教使也詩云温温恭人<lb/>
　孔氏曰此一節明君子動止之儀手足口目之節舒<lb/>
　遲閑雅也雖尋常舒遲若見所尊之人則齊遫齊謂<lb/>
　齊齊遫謂蹙蹙言自斂持迫促不敢自寛奢也徳得<lb/>
　也立則磬折如人授物與己巳受得之形也色欲常<lb/>
　矜莊勃如戰色不乍變動燕居謂私燕所居色尚和<lb/>
<pb n="30b"/>
　善教人使人之時唯須温温不欲嚴慄　皇氏曰齊<lb/>
　謂裳下緝遫謂蹙斂君子見所尊之人自俯下身裳<lb/>
　下蹙斂也　賀氏曰徳有所施與之名也立時身形<lb/>
　小俯嚮前如授物與人時故註云如有予也<lb/>
　嚴陵方氏曰禮器曰七介以相見不然則己慤三辭<lb/>
　三讓而至不然則己蹙蓋舒遲之謂也且舒遲則所<lb/>
　以脩容也若夫父黨無容則無事舒遲矣故曰見所<lb/>
　尊者齊遫齊則不舒遫則不遲目容端則無淫視口<lb/>
<pb n="31a"/>
　容止則無儳言矣聲容則不欲其譁周官置銜枚者<lb/>
　以此頭容直恐其顛故也周禮制側弁者以此告温<lb/>
　温則所謂載色載笑匪怒伊教是也孔子在宗廟朝<lb/>
　廷便便言唯謹爾則燕居之告温温亦各有所施而<lb/>
　已語不云乎子之燕居申申如也夭夭如也正謂是<lb/>
　也<lb/>
　慶源輔氏曰舒遲徳性自然也齊遫則又警而變於<lb/>
　此可以體心口容止當言即言不作囁嚅之態頭容<lb/>
<pb n="31b"/>
　直一身之元不容有所偏也立容徳常若有所不足<lb/>
　者無徳則傲矣莊有不動之意謂不輕喜易愠心不<lb/>
　失其正則容貌自得其宜然又不可不學故詳言之<lb/>
　山隂陸氏曰口容止足容重則言行可知也後言燕<lb/>
　居則以上非燕處之容也論語曰居不容<lb/>
　黄氏曰立容徳者徳謂安於仁義得於禮法之謂也<lb/>
　君子立時之容其志常抱仁義合禮儀造次不離則<lb/>
　容貌自安於仁義禮法之徳小人俾端立正貌則宜<lb/>
<pb n="32a"/>
　有慙怍傾欹而不安矣故徳者安於仁義禮法之容<lb/>
　非受授之義明矣<lb/>
　金華應氏曰立容徳蓋中立不倚儼然有徳之氣象<lb/>
　也<lb/>
凡祭容貌顔色如見所祭者<lb/>
　鄭氏曰如覩其人在此<lb/>
　孔氏曰此一節明祭之時凡祭謂諸祭也容貌恭敬<lb/>
　顔色温和如似見所祭之人謂祭如在也<lb/>
<pb n="32b"/>
　嚴陵方氏曰孝子之祭也退而立如將受命蓋容貌<lb/>
　如見所祭者也已徹而退敬齊之色不絶於面蓋顔<lb/>
　色如見所祭者也<lb/>
　慶源輔氏曰容貌顔色不可以偽為也<lb/>
喪容纍纍色容顛顛視容瞿瞿梅梅言容繭繭<lb/>
　鄭氏曰纍纍羸憊貌顛顛憂思貌瞿瞿梅梅不審貌<lb/>
　繭繭聲氣微也<lb/>
　孔氏曰此一節論居喪容貌言語瞻視之儀喪容瘦<lb/>
<pb n="33a"/>
　瘠纍纍然顔色憂思顛顛然不舒暢也瞿瞿驚遽貌<lb/>
　梅梅謂微昩也繭繭猶緜緜聲氣微細也<lb/>
　講義曰喪容纍纍總言之也色視及言悉言之也顛<lb/>
　顛憂思之貌也梅梅於義無取意當為晦亦以哀故<lb/>
　視不明也<lb/>
　嚴陵方氏曰纍如纍紲之纍言憂心有所拘繫家語<lb/>
　言喪家之狗亦曰纍然者以此色容顛顛言其色之<lb/>
　顛毁而不能立也問喪所謂如壊墻然者以此言容<lb/>
<pb n="33b"/>
　繭繭者謂憂營於内而言不能繹也<lb/>
　慶源輔氏曰纍纍欲落之意憂悴而不能自營也顛<lb/>
　顛如字纍纍顛顛皆隕落崩壊之貌繭繭鬱結而未<lb/>
　有緒也<lb/>
　山隂陸氏曰顛顛摧殞貌梅梅悲酸貌繭繭未有緒<lb/>
　之貌張則瞿瞿收則梅梅經曰見似目瞿<lb/>
戎容暨暨言容詻詻色容厲肅視容清明立容辨卑毋<lb/>
讇頭頸必中山立時行盛氣顛實揚休玉色<lb/>
<pb n="34a"/>
　鄭氏曰暨暨果毅貌詻詻教令嚴也厲肅儀形貌清<lb/>
　明察於事也立容辨卑辨讀為貶自貶卑謂磬折也<lb/>
　讇為傾身以自下也頭頸必中頭容直山立不摇動<lb/>
　也時行時而後行也詩云威儀孔時顛實揚休顛讀<lb/>
　為闐揚讀為陽盛身中之氣使之闐滿其息若陽氣<lb/>
　之休物玉色色不變也<lb/>
　孔氏曰此一節明戎容之體色容厲肅厲嚴也肅威<lb/>
　也視容清明瞻視之容須清察明審也立容謂軍中<lb/>
<pb n="34b"/>
　立之形容當貶損卑退磬折恭敬不得驕敖忽略士<lb/>
　卒又當有威可畏無得過為讇曲以屈下於人也山<lb/>
　立者立則嶷如山之固樂記云總干而山立不動摇<lb/>
　也顛塞也休養也軍士宜怒其氣塞滿身中如盛陽<lb/>
　之氣生養萬物也玉色謂不變動常使如玉<lb/>
　講義曰戎容暨暨總言之也言容而下悉言之也<lb/>
　嚴陵方氏曰暨暨以陽暨隂非欲之也不得已爾視<lb/>
　容清明者目以下為體其視正則其容清以大為用<lb/>
<pb n="35a"/>
　其視正則其容明郊特牲言目者氣之清明蓋以是<lb/>
　矣且水所舍而為精火所藏而為神則用戎之道亦<lb/>
　在乎精神之運而已頭頸必中者中立而不倚也故<lb/>
　山立以言其重如山而不可移山立則守之事也時<lb/>
　行則攻之事也既曰立容又曰山立既曰色容又曰<lb/>
　玉色者蓋山立玉色則言其形狀之如山玉焉又非<lb/>
　止於容而已<lb/>
　山隂陸氏曰詻詻各言其意勝敗繫之非雷同之時<lb/>
<pb n="35b"/>
　也厲肅所謂介胄則有不可犯之色視容清明臨危<lb/>
　事其容如此神閒而意定也盛氣顛實戰勇氣也振<lb/>
　振闐闐可謂實矣揚休對揚王休是也玉色時靡有<lb/>
　爭是也自盛氣至是皆言戎事之成<lb/>
　慶源輔氏曰心無所隕穫則視自清明故曰存乎人<lb/>
　者莫良乎眸子辨絶句卑固未可知讇則氣索矣山<lb/>
　立重也時行敏也兵法曰來如處女敵人開戸去如<lb/>
　脱兔敵不及拒顛實則無事餒也詩言太公曰時維<lb/>
<pb n="36a"/>
　鷹揚涼彼武王肆伐大商所謂揚休也<lb/>
　黄氏曰立容辨卑毋讇本三字為句上云辨謂所立<lb/>
　之容明辨尊卑左右之分下云必毋讇既上云立容<lb/>
　辨别合禮是無僭上之義也又慮其卑退失分則近<lb/>
　乎諂媚故云卑毋讇謂卑不至讇也此一節上有立<lb/>
　容辨下有山立上云立容辨為受命之時之禮也下<lb/>
　云山立執干戈列行陣之時之禮也觀上文云戎容<lb/>
　暨暨言容詻詻色容厲肅皆嚴毅威猛之容則被甲<lb/>
<pb n="36b"/>
　兵之際無磬折之容明矣<lb/>
　四明沈氏曰容貌皆由於心若執心不定容貌何能<lb/>
　爾邪處干戈戰爭之中如此可見神閒意定泰山覆<lb/>
　於前而不變麋鹿興於左而不瞬非氣雄心壯不能<lb/>
　也<lb/>
　金華范氏曰自凡行容惕惕止揚休玉色視聽言動<lb/>
　之容曰足矣而曰行與言曰目矣而曰視與色曰口<lb/>
　矣而曰言與聲舒遲雝雝也齊遫肅肅也夫敬以和<lb/>
<pb n="37a"/>
　君子之容歟子温而厲恭而安人見其温良恭遜觀<lb/>
　鄉黨所記燕居所教槩可識矣手足頭目坐立聲色<lb/>
　容體如此而燕居告温温豈勉强然哉亦肅雝之驗<lb/>
　也如臨喪有哀色甲胄有不可辱之色無物不在禮<lb/>
　矣曾子所貴乎道者三由此得之不然喪紀失其哀<lb/>
　戎事失其制凡衆之動失其宜耳目無所加手足無<lb/>
　所措矣禮之於人如是夫喪紀戎事易變動失其節<lb/>
　故以二端發之<lb/>
<pb n="37b"/>
凡自稱天子曰予一人伯曰天子之力臣諸侯之於天<lb/>
子曰某土之守臣其其在邊邑曰某屏之臣某其於敵<lb/>
以下曰寡人小國之君曰孤擯者亦曰孤<lb/>
　鄭氏曰予一人謙自别於人而已伯上公九命分陜<lb/>
　者邊邑謂九州之外大國之君自稱曰寡人擯者曰<lb/>
　寡君<lb/>
　孔氏曰自此之為賔也一節明天子以下至士自稱<lb/>
　及擯者傳辭之法案曲禮曰余一人予余不同者鄭<lb/>
<pb n="38a"/>
　註云古今字爾其義同也此云自稱曲禮註云擯者<lb/>
　辭則天子與臣下言及遣擯者接諸侯皆稱予一人<lb/>
　言我於天下之内但秪是一人而已若臣下稱一人<lb/>
　則謂率土之内唯有此一人尊之也伯曰天子之力<lb/>
　臣曲禮云天子之吏不同者此謂身自稱於諸侯言<lb/>
　已是天子運力之臣曲禮謂二伯擯於天子以此不<lb/>
　同也諸侯身對天子自稱曰某土之守臣某若諸侯<lb/>
　上介致辭於天子之擯者亦當然也其天子之擯告<lb/>
<pb n="38b"/>
　天子則曰臣某侯某故曲禮云諸侯之於天子曰臣<lb/>
　某侯某鄭註嗇夫承命告天子辭也其在九州之外<lb/>
　邊鄙之邑自稱於天子曰某屏之臣某若使上介告<lb/>
　天子之擯亦當然其天子之擯告天子則曰臣某子<lb/>
　某某男某曲禮云其在東夷北狄西戎南蠻雖大曰<lb/>
　子註云入天子之國曰子男者亦曰男是也諸侯於<lb/>
　敵以下自稱曰寡人言以下通及民也曲禮云其與<lb/>
　民言自稱曰寡人是也小國謂夷狄子男之君自稱<lb/>
<pb n="39a"/>
　及介傳命云某土之孤某故云小國之君曰孤擯者<lb/>
　告天子亦應云某孤某其在國自稱亦曰孤故曲禮<lb/>
　云庶方小侯於外曰子自稱曰孤是也<lb/>
　山隂陸氏曰予一人求助之辭伯言力而已亦謙也<lb/>
　孔子曰驥不稱其力也不言之於天子著其於敵以<lb/>
　下自稱如此據諸侯之於天子曰某土之守臣某且<lb/>
　言天子言伯以臨下之詞稱之亦言之法諸侯言之<lb/>
　於天子則非見也若後世上表歟據諸侯見天子曰<lb/>
<pb n="39b"/>
　臣某侯某且曰某土之守臣某則在國可知其在邊<lb/>
　邑自兹以往非王土且非守也為屏而已故曰某屏<lb/>
　之臣某其於敵以下同姓異姓小邦諸侯自稱如此<lb/>
　知然者以天子同姓異姓大國自稱於諸侯曰天子<lb/>
　之老知之也然則小國之君即前所謂庶邦小侯是<lb/>
　也<lb/>
　慶源輔氏曰稱予一人雖曰謙然以予一人而臨天<lb/>
　下則其職重矣伯謙於力臣則所當勉者在徳矣諸<lb/>
<pb n="40a"/>
　侯曰某土之守臣言王土也已為王守之而已且知<lb/>
　其職矣故曰廵守者廵所守也某屏之臣言所以屏<lb/>
　衛中國也寡人則謙而已矣小國爵卑故擯告於天<lb/>
　子無異辭<lb/>
　嚴陵方氏曰力臣言雖為人臣之長非有論道之才<lb/>
　徒有治功之多而已某土之守臣某者言雖有君人<lb/>
　之號不足以致人也可以守土而已於後言小國則<lb/>
　前所言皆大國也擯者亦曰孤者謂為擯於外而執<lb/>
<pb n="40b"/>
　事者亦以是稱之也擯者稱小國如此則大國稱寡<lb/>
　君可知<lb/>
　金華應氏曰上公九命作伯蓋天子之股肱而宣力<lb/>
　四方者也自謂力臣亦不敢以徳自居而以力自竭<lb/>
　也<lb/>
上大夫曰下臣擯者曰寡君之老下大夫自名擯者曰<lb/>
寡大夫世子自名擯者曰寡君之適<lb/>
　鄭氏曰擯者之辭主謂見於他國君下大夫自名於<lb/>
<pb n="41a"/>
　他國君曰外臣某<lb/>
　孔氏曰此明上下大夫世子在己國及出使往他國<lb/>
　稱謂之異上大夫卿也自於己君之前稱曰下臣若<lb/>
　出使他國在於賔館主國致禮上大夫設擯禮待之<lb/>
　此擯者稱大夫為寡君之老雖以擯為文其實謂介<lb/>
　接主君之辭亦當然擯介通也下大夫對己君稱名<lb/>
　而已不敢稱下臣卑逺於卿也出使設擯者以待主<lb/>
　國此擯者稱下大夫云寡大夫不敢稱寡君之老世<lb/>
<pb n="41b"/>
　子對己國之君稱名擯者曰寡君之適謂對他國之<lb/>
　辭也<lb/>
　嚴陵方氏曰上大夫居上位而不敢以上自居故曰<lb/>
　下臣而已世子亦公子爾以為適而傳世故曰世子<lb/>
　而擯者亦曰寡君之適<lb/>
　慶源輔氏曰上大夫既曰下臣矣下大夫非名則無<lb/>
　稱矣<lb/>
公子曰臣孽士曰傳遽之臣於大夫曰外私大夫私事<lb/>
<pb n="42a"/>
使私人擯則稱名<lb/>
　鄭氏曰孽當為枿傳遽以車馬給使者也士臣於大<lb/>
　夫者曰私人私事使謂以君命私行非聘也若魯成<lb/>
　公時晉侯使韓穿來言汶陽之田歸之于齊之類<lb/>
　孔氏曰枿是樹生之餘故盤庚云若顛木之有由蘖<lb/>
　謂對己君也若對他國當云外臣士位卑給車馬役<lb/>
　使故稱傳遽亦謂對己君也大夫家臣稱私此士既<lb/>
　不與大夫為臣故對大夫稱曰外私下文云大夫使<lb/>
<pb n="42b"/>
　私人擯故知大夫之臣曰私人私人擯則稱名者謂<lb/>
　以己之屬臣為擯相雖是上大夫及下大夫擯者則<lb/>
　皆稱名蓋以非公事正聘故降而稱名也<lb/>
　清江劉氏曰鄭云若晉侯使韓穿來言汶陽之田歸<lb/>
　之于齊之類非也此乃謂若趙襄子使楚隆弔呉夫<lb/>
　差之類爾凡大夫聘而傳命則當稱寡君士於私臣<lb/>
　擯於君命不得言主故名之也楚隆之詞曰寡君之<lb/>
　老無䘏使陪臣隆敢展謝之此則名者也<lb/>
<pb n="43a"/>
　嚴陵方氏曰世子為適則知公子為庶庶子孽也適<lb/>
　子本也故公子曰臣孽謂之孽者以其自本旁出若<lb/>
　木之有蘖故也周官行夫掌傳遞之小事謂傳遞遽<lb/>
　令也以其急而不遑故以遽言之士以事人為事故<lb/>
　自言服傳遽之賤役也且行夫以下士為之則士以<lb/>
　是自稱又宜矣於大夫曰外私者士有仕於朝者有<lb/>
　仕於家者朝為公而家為私仕於家則稱私人下言<lb/>
　私事使私人擯是也仕於朝則稱外私以其外於私<lb/>
<pb n="43b"/>
　而從公故也公子與士皆不言擯則以卑而略之也<lb/>
　慶源輔氏曰公子自稱曰臣孽常使其自别於適焉<lb/>
　是乃所以愛之也故曰君子愛人以徳行夫以下士<lb/>
　為之所掌者傳遽之事則傳遽之事士職之最卑且<lb/>
　勞者以此自稱則其餘者固不敢辭難矣大夫得以<lb/>
　臣士而此士非大夫之臣故曰外私<lb/>
公士擯則曰寡大夫寡君之老大夫有所往必與公士<lb/>
為賔也<lb/>
<pb n="44a"/>
　鄭氏曰謂聘也大聘使上大夫小聘使下大夫公士<lb/>
　為賔謂作介也往之也<lb/>
　孔氏曰此明大夫以國之公事出聘及私問也正聘<lb/>
　之時則用公家之士為擯不用私人稱下大夫曰寡<lb/>
　大夫上大夫曰寡君之老往謂之適也大夫正聘者<lb/>
　有所往適之時必與公士為賔賔介也言使公士作<lb/>
　介也<lb/>
　山隂陸氏曰公士擯嫌上擯者曰寡君之老擯者曰<lb/>
<pb n="44b"/>
　寡大夫或斥大夫私行大夫有所往必與公士為賔<lb/>
　所以著私事使或非禮也<lb/>
　慶源輔氏曰寡大夫官也寡君之老君之所尊也私<lb/>
　事使固不可稱矣<lb/>
　金華范氏曰自凡自稱止士為賔也名稱之節孔子<lb/>
　為政必先正名蓋以禮莫大於分分莫大於名也有<lb/>
　自稱之辭有稱人之辭有擯贊之辭若孤寡不榖純<lb/>
　乎謙也稱人與擯贊雖謙而有體如寡君之老之適<lb/>
<pb n="45a"/>
　曰寡謙也曰老曰適未嘗不明徳與序矣有對尊者<lb/>
　之辭有對敵者之辭有對卑者之辭對尊者極其謙<lb/>
　如某守臣屏臣曰孽曰傳遽是也對敵之辭謙不失<lb/>
　己有於外之辭有於其國之辭稱謂各有深意此制<lb/>
　名之不茍者也<lb/>
　<lb/>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷七十七<lb/>
</p>
<p>
</p>
  </div>
</body>
</text>
</TEI>
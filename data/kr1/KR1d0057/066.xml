<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷六十六</head>
    <p>
<pb n="1a"/>
欽定四庫全書<lb/>
　禮記集說卷六十六　　　　宋　衛湜　撰<lb/>
帝牛不吉以為稷牛帝牛必在滌三月稷牛唯具所以<lb/>
别事天神與人鬼也<lb/>
　鄭氏曰帝牛不吉以為稷牛養牲必養二也滌牢中<lb/>
　所搜除處也唯具遭時又選可用也<lb/>
　孔氏曰郊天既以后稷為配故養牲養二以擬祭也<lb/>
　若帝牛不吉或死傷則用稷牛為帝牛其祭稷之牛<lb/>
<pb n="1b"/>
　臨時别取用之為猶用也既又覆說帝牛既尊必須<lb/>
　在滌三月今帝牛不吉故取稷牛亦已在滌三月其<lb/>
　祀稷之牛臨時别取故云稷牛唯具天神既尊故須<lb/>
　在滌人鬼稍卑唯具而已是分别天神與人鬼不同<lb/>
　也鄭註捜除謂捜埽清除周禮養馬謂之廋人遭時<lb/>
　謂帝牲遭災之時既用稷牲其祀稷牲臨時選其可<lb/>
　者凡帝牲稷牲初時皆卜取其牲繫于牢芻之三月<lb/>
　若臨時有故乃變之也<lb/>
<pb n="2a"/>
　長樂劉氏曰帝牛不吉以為稷牛在滌三月然後卜<lb/>
　也稷所以配天也故其牲唯具以帝為尊焉萬物本<lb/>
　乎天人本乎祖此思文之詩所以頌稷而配天也<lb/>
　嚴陵方氏曰謂之滌則以精潔為義唯具則取足而<lb/>
　已不必三月之滌也充人掌繫祭祀之牲牷祀五帝<lb/>
　則繫于牢芻之三月享先王亦如之則人鬼之牲亦<lb/>
　芻之三月矣此止曰唯具者蓋芻之三月以祀天神<lb/>
　為稱人鬼則如之而已故有時而唯具亦可也帝為<lb/>
<pb n="2b"/>
　天神稷為人鬼<lb/>
　山隂陸氏曰言養牲必養二卜以為帝牛不吉則以<lb/>
　為稷牛此亦所以别事天神與人鬼也據稷牛不卜<lb/>
　公羊傳曰養牲養二卜帝牲不吉則拔稷牛而卜之<lb/>
　何休謂二卜語在下此讀養牲養二之誤也主郊以<lb/>
　牲目社以獸且言在滌致敬也郊致敬社致養亦言<lb/>
　之法據唯為社田國人畢作<lb/>
　延平周氏曰王自立社曰王社則祭社而不祭稷故<lb/>
<pb n="3a"/>
　周官封人謂掌設王之社壝者是也王為羣姓立社<lb/>
　曰大社則祭社而祭稷故此言帝牛不吉以為稷牛<lb/>
　者是也凡言社未必言稷言稷莫不兼社而有言社<lb/>
　言稷何也言社以土為主言稷以榖為主<lb/>
萬物本乎天人本乎祖此所以配上帝也郊之祭也大<lb/>
報本反始也<lb/>
　鄭氏曰言俱本可以配<lb/>
　孔氏曰此一經論祖配天之義人本於祖物本於天<lb/>
<pb n="3b"/>
　以配本故也大報本反始者釋所以郊祭天之義天<lb/>
　為物本祖為王本祭天以祖配之所以報謝其本反<lb/>
　始者反其初始謝其恩謂之報歸其初謂之反<lb/>
　横渠張氏曰祭先之道其不可得而推者則無可奈<lb/>
　何其可知者無逺近多少當盡祭之祖豈可不報蓋<lb/>
　根本所繫雖逺烏得無報郊祀后稷以配天周止知<lb/>
　后稷是己之始祖己上不可知天則是萬物之祖故<lb/>
　祭天則以始祖配之雖庶人必祭及髙祖比之天子<lb/>
<pb n="4a"/>
　諸侯止有䟽數耳如祭法廟數有不及祖者是不祭<lb/>
　祖也以理論之人無貴賤上下皆須祭及髙祖以有<lb/>
　服故也如五世祖若在死則豈可不為服乎禮雖無<lb/>
　此服當以義起昨朝廷太宗袒免親祖免親止於卑<lb/>
　小施於尊者豈可言袒免<lb/>
　藍田吕氏曰祀天禮之至敬者也物無以稱其徳故<lb/>
　禮簡誠至則事天之禮盛矣然人道有所未盡故從<lb/>
　其祖配之所謂配者當於祀天禮成之後迎祖尸而<lb/>
<pb n="4b"/>
　已以人鬼之禮祭之必配祭者所以盡人道之至愛<lb/>
　凡言配天及郊祀之有尸者義當如此<hi>詳見前章横渠先生說</hi>
　嚴陵方氏曰萬物皆天之所生而人則祖之所生如<lb/>
　是則祖與天合矣故推祖以配天故曰此所以配上<lb/>
　帝人物所本如此安可不知報本而反始哉故言郊<lb/>
　之祭大報本反始也<lb/>
　山隂陸氏曰家主中霤國主社示本也此諸侯大夫<lb/>
　之事萬物本乎天人本乎祖此所以配上帝也此天<lb/>
<pb n="5a"/>
　子之事喪服傳曰都邑之士則知尊禰矣學士大夫<lb/>
　則知尊祖矣諸侯及太祖天子及其始祖之所自出<lb/>
　禰本也祖亦本也太祖亦本也其始祖之所自出亦<lb/>
　本也郊之祭不言所以尚非所以也據社所以報本<lb/>
　反始也<lb/>
　延平周氏曰孝經曰郊祀后稷以配天宗祀文王於<lb/>
　明堂以配上帝是祖之所配於圜丘者昊天而考之<lb/>
　所配於明堂者上帝此言萬物本乎天人本乎祖而<lb/>
<pb n="5b"/>
　反言配上帝何也天言其體帝言其用故對而言則<lb/>
　天與帝異離而言則帝即天也天即帝也易之象曰<lb/>
　先王以作樂崇徳殷薦之上帝以配祖考其言上帝<lb/>
　與此同意<lb/>
天子大蜡八伊耆氏始為蜡蜡也者索也歲十二月合<lb/>
聚萬物而索饗之也<lb/>
　鄭氏曰所祭有八神伊耆氏古天子號也索謂求索<lb/>
　也歲十二月周之正朔謂建亥之月也饗者祭其神<lb/>
<pb n="6a"/>
　也萬物有功加於民者神使之也祭之以報焉造者<lb/>
　配之也<lb/>
　孔氏曰此一節論蜡祭之事八蜡先嗇一司嗇二農<lb/>
　三郵表畷四貓虎五坊六水庸七昆蟲八所祭之神<lb/>
　合聚萬物而索饗之但以此八神為主大者是天子<lb/>
　之蜡對諸侯為大天子既有八神則諸侯之蜡未必<lb/>
　八也謂若先嗇古之天子諸侯未必得祭也周禮大<lb/>
　司樂六變而致象物及天神鄭云象謂日月此不數<lb/>
<pb n="6b"/>
　者先嗇司嗇並是人神有益於人水庸之屬有益稼<lb/>
　穡故祭之天神象物去人縣逺雖祭不為八神之數<lb/>
　明堂云土鼓葦籥伊耆氏之樂禮運云夫禮之初始<lb/>
　諸飲食蕢桴土鼓俱稱土鼓則伊耆氏神農也以其<lb/>
　初為田事故為蜡祭下云主先嗇則豈神農自祭其<lb/>
　身乎蓋神農伊耆一代之緫號其子孫為天子者始<lb/>
　為蜡祭也鄭註造者謂造此蜡祭配此八神而祭<lb/>
　横渠張氏曰八蜡以記四方八者先嗇一也是始治<lb/>
<pb n="7a"/>
　稼穡者據易則是神農也司嗇是修此職者二也農<lb/>
　三也郵表畷四也貓虎五也坊六也水庸七也百種<lb/>
　八也百種百榖之種也祭之以民食之重亦報其嗇<lb/>
　所成舊說以昆蟲為八蟲是為害者不當祭百種或<lb/>
　致此百種而祭之或只祭稷而已<lb/>
　長樂陳氏曰蜡之為祭所以報本反始息老送終也<lb/>
　其服王𤣥冕而有司皮弁素服葛帶榛杖其牲體疈<lb/>
　辜其樂六樂而奏六變吹豳頌擊土鼓舞兵舞帗舞<lb/>
<pb n="7b"/>
　其所致者川澤山林以至土示天神莫不與焉則合<lb/>
　聚萬物而饗之者非特八神也而所重者八以其尤<lb/>
　有功於田故也其神之尊者非特先嗇也而所主者<lb/>
　先嗇以其始有事於田故也古者蜡則飲于學黨正<lb/>
　屬民飲酒于序是也既蜡則臘先祖五祀於廟仲尼<lb/>
　與於蜡賔事畢出遊於觀之上是也然則臘亦謂之<lb/>
　蜡矣先儒以郊特牲言皮弁素服而祭又言黄衣黄<lb/>
　冠而祭則二祭之服不同月令言祈來年于天宗割<lb/>
<pb n="8a"/>
　祠于公社又言臘先祖五祀則祈臘之名不同於是<lb/>
　謂皮弁素服而祭與祈來年于天宗蜡也黄衣黄冠<lb/>
　而祭與臘先祖五祀臘也蜡以息老物臘以息民息<lb/>
　民固在蜡後矣此記所以言既蜡而休民息己也周<lb/>
　蜡於十有二月秦臘於孟冬皆建亥之月也晉侯以<lb/>
　十二月滅虢遂襲虞宫之竒曰虞不臘矣則臘在蜡<lb/>
　月可知矣古者臘有常月而無常日祖在始行而無<lb/>
　常時由漢以来溺於五行之說以王曰祖以衰曰臘<lb/>
<pb n="8b"/>
　其失先王之禮逺矣先儒謂蜡六奏樂而禮畢東方<lb/>
　之祭則用太蔟姑洗南方蕤賔西方夷則無射北方<lb/>
　則黄鍾為均於禮或然　又曰伊耆氏掌共王之杖<lb/>
　咸以老者待杖然後安猶老物待蜡然後息也伊耆<lb/>
　氏已有功於耆老者矣故後世以其官為姓周又以<lb/>
　其姓名官先儒謂其始制鼓籥又始為蜡於是以為<lb/>
　古王者之號然古之制法者𨽻首造厯大橈作甲子<lb/>
　倉頡造書之類豈皆古王者哉果伊耆氏實古王者<lb/>
<pb n="9a"/>
　之號周人固應尊異而神之不宜列於銜枚氏壺涿<lb/>
　氏而以下士之官名之也<lb/>
　嚴陵方氏曰合而言之則曰大蜡分而言之則曰八<lb/>
　蜡曰大蜡八者則知自八者之外皆其小也八蜡先<lb/>
　嗇也司嗇也農也郵表畷也貓也虎也坊也水庸也<lb/>
　周官有伊耆氏以共杖咸蓋杖所以扶老豈非以伊<lb/>
　耆氏始為蜡以息老物故共杖咸者以是名官乎此<lb/>
　所以言伊耆氏始為蜡也昔之所用者物之形今之<lb/>
<pb n="9b"/>
　所索者物之靈故索而乃可饗焉黨正所謂國索鬼<lb/>
　神而祭祀是矣凡物之種種固已離矣十二月物之<lb/>
　合聚之時也先王因其合而合之因其聚而聚之以<lb/>
　索饗不亦冝乎<lb/>
　馬氏曰建亥之月五榖已入萬物所以成者神有以<lb/>
　相功於其幽民有以致力於其明神有功以相其幽<lb/>
　則報之民有力以致其明則勞之所謂百日之蜡一<lb/>
　日之澤是也<lb/>
<pb n="10a"/>
　山隂陸氏曰大蜡八先嗇一司嗇二祭百種以報嗇<lb/>
　三饗農及郵表畷四禽獸五迎貓六迎虎七祭坊與<lb/>
　水庸八老物以佚死物以息蜡之祭也周官伊耆氏<lb/>
　掌共杖咸取其老物以佚蜡氏掌除骴取其死物以<lb/>
　息先儒謂伊耆氏神農氏也通其變使民不倦神而<lb/>
　化之使民冝之是之謂神農有以勞之必有以佚之<lb/>
　有以作之必有以息之是之謂伊耆蜡讀如乍一有<lb/>
　一亡為乍物之死生少老一有一亡何有窮矣是之<lb/>
<pb n="10b"/>
　謂蜡<lb/>
　延平周氏曰歳十二月即夏之十二月乃建丑之月<lb/>
　也蓋建丑之月謂之蜡始可為息民之祭果周之十<lb/>
　二月則豈得謂息民之祭乎<lb/>
蜡之祭也主先嗇而祭司嗇也祭百種以報嗇也饗農<lb/>
及郵表畷禽獸仁之至義之盡也古之君子使之必報<lb/>
之迎貓為其食田䑕也迎虎為其食田豕也迎而祭之<lb/>
也祭坊與水庸事也<lb/>
<pb n="11a"/>
　鄭氏曰先嗇若神農者司嗇后稷是也嗇所樹蓺之<lb/>
　功使盡饗之故云祭百種以報嗇農田畯也郵表畷<lb/>
　謂田畯所以督約百姓於井間之處也詩云為下國<lb/>
　畷郵禽獸服不氏所教擾猛獸也迎而祭之迎其神<lb/>
　也水庸溝也<lb/>
　孔氏曰以先嗇為主司嗇從祭種曰稼斂曰嗇云嗇<lb/>
　者取其成功收斂受嗇而祭也祭百種以報嗇為下<lb/>
　起文百種則農及郵表畷禽獸等所以祭之者報其<lb/>
<pb n="11b"/>
　助嗇之功使盡饗焉田畯有功於民郵若郵亭屋宇<lb/>
　處所表田畔畷者謂井畔相連畷於此田畔相連畷<lb/>
　之所造此郵舎田畯處焉禽獸即下文貓虎之屬言<lb/>
　禽獸則助田除害者皆悉包之特云貓虎舉其除害<lb/>
　甚者不忘恩而報之是仁有功必報之是義也蜡祭<lb/>
　仁義之至盡也坊者所以蓄水亦以障水水庸者所<lb/>
　以受水亦以泄水祭此坊與水庸之神鄭所引詩者<lb/>
　齊魯韓詩也恐迎貓虎之身故註云迎其神<lb/>
<pb n="12a"/>
　嚴陵方氏曰上言祭下言饗互相備也百種百榖之<lb/>
　種也百種乃嗇之所成故祭百種以報嗇也農則致<lb/>
　所掌以養人而不失其時者也郵則田官於此有所<lb/>
　識畷則田官於此有所聯皆督約農事之處也故三<lb/>
　者合為八蜡之一焉䑕之與豕皆足以為田之害而<lb/>
　貓與虎能食而除之迎其神而祭之則所以報之也<lb/>
　於貓虎如此則六者可知矣<lb/>
　馬氏曰先嗇者其智足以剏物立於其先司嗇者因<lb/>
<pb n="12b"/>
　其成法而謹司其職而已故祭則以先嗇為主而以<lb/>
　司嗇配之<lb/>
　山隂陸氏曰先嗇田祖也司嗇田畯也若稷自於秋<lb/>
　報之然則饗農饗農而已周官籥章凡國祈年于田<lb/>
　祖龡豳雅擊土鼓以樂田畯祭百種祭百榖之種以<lb/>
　報嗇也農其分也郵其過者也雖勿索可也禽獸為<lb/>
　其害我也故除之矣雖亦勿索可也今皆索而饗之<lb/>
　是所謂仁之至義之盡矣表表而祭之若祭表貉是<lb/>
<pb n="13a"/>
　也畷畷而祭之若畛於鬼神是也據此表畷禽獸接<lb/>
　祭而已矣先儒謂接祭無迎尸之事祭坊與水庸事<lb/>
　也何以不言及水坊外也庸讀如民功曰庸之庸祭<lb/>
　坊謂以坊禦水祭水謂以水禦旱為其用之也故祭<lb/>
　之故曰庸事也雖仁非仁之至雖義非義之盡<lb/>
　延平周氏曰索饗及於禽獸可謂仁之至義之盡也<lb/>
　盡於義然後至於仁故於仁言至義言盡君子之於<lb/>
　物莫不各因其才而使之雖使之甚勞亦必有以為<lb/>
<pb n="13b"/>
　之報此使人之術與忠厚之道常見於祭祀之間也<lb/>
　坊與水庸以其有事於我故祭之<lb/>
　講義曰曰至曰盡不以鄙賤而忽焉之意也<lb/>
曰土反其宅水歸其壑昆蟲毋作草木歸其澤皮弁素<lb/>
服而祭素服以送終也葛帶榛杖喪殺也蜡之祭仁之<lb/>
至義之盡也黄衣黄冠而祭息田夫也野夫黄冠黄冠<lb/>
草服也<lb/>
　鄭氏曰土反其宅至歸其澤蜡祝辭也若辭同則祭<lb/>
<pb n="14a"/>
　同處可知矣壑猶坑也昆蟲暑生寒死螟螽之屬為<lb/>
　害者也送終喪殺所謂老物也素服衣裳皆素黄衣<lb/>
　黄冠而祭謂既蜡臘先祖五祀也於是勞農以休息<lb/>
　之論語云黄衣狐裘黄冠草服言祭以息民服衆其<lb/>
　時物之色季秋而草木黄落<lb/>
　孔氏曰土即坊也及歸也宅安也土歸其宅則不崩<lb/>
　水即水庸水歸其壑謂不汎溢昆蟲毋作謂不為灾<lb/>
　草苔稗木榛梗之屬當各歸生藪澤之中不得生於<lb/>
<pb n="14b"/>
　良田害嘉榖也陳辭有水土昆蟲草木者以其無知<lb/>
　故特有辭也先嗇之屬有知故不假辭草木有辭則<lb/>
　當有神八蜡不數之者以草木徧地皆是不如坊與<lb/>
　水庸之屬各指一物也案周禮籥章云國蜡祭則吹<lb/>
　豳頌息老物以物老故素服物老將終故葛帶榛杖<lb/>
　素服謂白素衣積素裳經不云皮弁者從上省文也<lb/>
　素服送終是仁恩葛帶榛杖示隂氣斷割故云仁之<lb/>
　至義之盡也田夫則野夫也野夫著黄冠是季秋之<lb/>
<pb n="15a"/>
　後草色之服故息田夫而服之也<lb/>
　長樂陳氏曰皮弁素服而祭者蜡祭四方百物也黄<lb/>
　衣黄冠而祭者臘先祖五祀也蜡以息老物故服送<lb/>
　終之服而以皮弁素服葛帶榛杖臘以息民故服田<lb/>
　夫之服而以黄衣黄冠然周禮司服王祭羣小祀則<lb/>
　𤣥冕鄭氏曰羣小祀林澤墳衍四方百物之屬也大<lb/>
　宗伯以疈辜祭四方百物鄭氏曰四方百物磔禳及<lb/>
　蜡祭也王於蜡服𤣥冕而有素服與黄冠者蓋執事<lb/>
<pb n="15b"/>
　者之服歟<hi>禮書</hi>
　嚴陵方氏曰水土昆蟲草木此皆因其合聚之時而<lb/>
　合聚以饗之故祝者之辭言其時事如此皮弁則其<lb/>
　色白素服則衣裳皆素素者送終之服而蜡亦送終<lb/>
　之事故云以送終也别言之則服止言衣裳合言之<lb/>
　則弁亦服爾故下止言素服也帶不以麻而以葛杖<lb/>
　不以竹而以榛若喪也而實非喪故曰喪殺也既非<lb/>
　喪必欲若喪者以其有送終之義故也前言皮弁素<lb/>
<pb n="16a"/>
　服後言黄衣黄冠而祭說者謂皮弁素服為主祭者<lb/>
　之服黄衣黄冠為助祭者之服是矣其言野夫黄冠<lb/>
　則為助祭者之服可知且皮弁素服則以送終為義<lb/>
　黄衣黄冠則以息田夫為義送終者祭之道也田夫<lb/>
　者祭之事也夫黄者土之色百昌生於土而作終亦<lb/>
　反於土而息冬則反於土之時也服以是色亦宜矣<lb/>
　土爰稼嗇者田夫之事取土之義以息田夫又宜矣<lb/>
　以土之義如此故凡野夫皆黄冠焉野夫即田夫也<lb/>
<pb n="16b"/>
　言其所事曰田夫言其所居曰野夫草服謂草野之<lb/>
　服故下言草笠以為野也上兼言黄衣而下止言黄<lb/>
　冠則以草服該之故也然籥章曰息老物此曰息田<lb/>
　夫者蓋作之於始息之於終雖人之情亦是道也道<lb/>
　終則有始今歲之息乃所以兆來歲之作息猶氣之<lb/>
　息也往來未嘗息乃所以為息也<lb/>
　延平周氏曰大蜡祝辭雖紀歲終之事蓋亦有順天<lb/>
　時息老物之意也<lb/>
<pb n="17a"/>
　馬氏曰蜡者於歲之終報其成功又以祈來年之始<lb/>
　故祝之辭如此草木者荑稗之屬王皮弁素服而祭<lb/>
　所以送萬物之終也萬物之肅殺而王葛帶榛杖者<lb/>
　以喪禮處之也蓋萬物生有以養人而終不可不報<lb/>
　亦示其不忘本也故曰仁之至義之盡<lb/>
　山隂陸氏曰據此皮弁以祭而已所謂素服蓋去繡<lb/>
　黼丹朱中衣不殺而死所謂終也故素服以送之葛<lb/>
　帶於理見割榛杖於理見至為其殺之也故喪之老<lb/>
<pb n="17b"/>
　子曰戰勝則以喪禮處之葛帶變麻榛杖變桐蜡之<lb/>
　祭也其以祭服祭之可也今其衣服如此是亦仁之<lb/>
　至義之盡也黄衣黄冠天謂之𤣥𤣥冠象焉朝服也<lb/>
　地謂之黄黄冠象焉野服也經云野夫黄冠野夫務<lb/>
　知地事而已黄冠草服也言草以非齊服𤣥冠齊服<lb/>
　也齊朝廷之事也草野田之事也草艮也齊巽也草<lb/>
　昧也齊明也<lb/>
大羅氏天子之掌鳥獸者也諸侯貢屬焉草笠而至尊<lb/>
<pb n="18a"/>
野服也羅氏致鹿與女而詔客告也以戒諸侯曰好田<lb/>
好女者亡其國天子樹𤓰華不斂藏之種也<lb/>
　鄭氏曰諸侯於蜡使使者戴草笠貢鳥獸也詩云彼<lb/>
　都人士臺笠緇撮又曰其餉伊黍其笠伊糾皆言野<lb/>
　人之服也詔客告者詔使者使歸以此告其君所以<lb/>
　戒之華果蓏也又詔以天子樹𤓰蓏而已戒諸侯以<lb/>
　蓄藏藴財利也<lb/>
　孔氏曰因上蜡祭廣釋歲終蜡時之事周禮羅氏掌<lb/>
<pb n="18b"/>
　羅鳥鳥蜡則作羅襦謂細宻之羅周禮不云掌獸此<lb/>
　云獸者以其受貢獸故也四方諸侯有貢獻鳥獸於<lb/>
　王者皆入屬大羅氏也使者著草笠而至王庭草笠<lb/>
　是野人之服今歲終功成是由野人而得故重其事<lb/>
　而尊其服詔亦告也客謂貢鳥獸使者羅氏先受貢<lb/>
　畢使者臨去羅氏又以鹿與女致與使者宣天子之<lb/>
　詔令使者反國以告戒其君故云詔客告也好田好<lb/>
　女者亡其國此宣詔所告之言也言鹿是田獵所得<lb/>
<pb n="19a"/>
　之物女是亡國之女非每國輙與女鹿羅氏以鹿與<lb/>
　女示使者爾𤓰今之𤓰言天子唯樹𤓰與果蓏供一<lb/>
　時之食不是收斂乆藏之種與民争利令使者歸告<lb/>
　其君也註引小雅都人士周頌良耜二詩證笠是野<lb/>
　人之服<lb/>
　長樂劉氏曰四方諸侯當仲冬而遇於天子者必助<lb/>
　其祭祀也故其為蜡而獵莫不從焉貢其禽於天子<lb/>
　則大羅氏受之獻禽者諸侯之卿大夫也草笠而至<lb/>
<pb n="19b"/>
　尊野服者以明諸侯及其臣皆野服馳騁從禽以助<lb/>
　王也其為忠義亦可尊矣即之以為禮焉既受草笠<lb/>
　之獻則致鹿與女於庭而詔獻禽之客俾還告於其<lb/>
　君以申天子之戒勸也曰好遊田以肆其禽荒者好<lb/>
　女色以肆其情欲者亡國之道天子之所不赦也華<lb/>
　果蓏也𤓰及果蓏時鮮之物不可以自逺而致之也<lb/>
　不可以收斂而藏之也天子乃樹植之所以貴時新<lb/>
　供寢廟非貪財利而種之也亦戒諸侯毋廣樹植務<lb/>
<pb n="20a"/>
　收斂以奪其民之利亦絜矩示民之道也<lb/>
　嚴陵方氏曰致鹿非實致鹿也特致所以𫉬鹿之物<lb/>
　爾致女非實致女也特致所以飾女之物爾所謂作<lb/>
　羅襦者以此好田好女者亡其國其戒之之辭也致<lb/>
　鹿則所以戒好田致女則所以戒好女五子述大禹<lb/>
　之戒曰内作色荒外作禽荒有一于此未或不亡則<lb/>
　好田好女者固足以亡其國而可為戒也羅氏之戒<lb/>
　好田則是矣而又戒好女者以其皆隂事故也周官<lb/>
<pb n="20b"/>
　甸師共野果蓏先儒謂果桃李之屬蓏𤓰瓞之屬蓋<lb/>
　果即華之成實蓏即𤓰之緫名彼言果蓏此言𤓰華<lb/>
　互相備也斂秋事藏冬事𤓰華之種類特可以供斯<lb/>
　須之求非足以待久長之用而天子樹之以示不與<lb/>
　民争利焉此戒諸侯之辭也<lb/>
　馬氏曰好田好女不斂藏之種者戒其貪也其意以<lb/>
　為民有終歳之勞而有一日之佚而為之上者豈可<lb/>
　以好樂無厭而淫徳不倦乎其意以為民有終歳之<lb/>
<pb n="21a"/>
　勤而有一日之積而為之上者豈可以好貨無厭而<lb/>
　貪利無已乎<lb/>
　山隂陸氏曰以天子掌鳥獸之官是以稱大天子無<lb/>
　事與諸侯相見曰朝考禮正刑一徳以尊於天子今<lb/>
　曰草笠而至尊野服者則以無君子莫治野人無野<lb/>
　人莫養君子故也然諸侯來曰朝使其臣來貢然後<lb/>
　曰至尊野服也則野服雖尊非服之正羅氏致鹿與<lb/>
　女周官所謂蜡則作羅襦是也𤓰即華也以告諸侯<lb/>
<pb n="21b"/>
　故謂之華曲禮削𤓰為國君華之甸師共野果蓏之<lb/>
　薦天子所樹者也為大夫臝之故𤓰亦或謂之臝凡<lb/>
　此皆善墮爛不可藏也故曰不斂藏之種爾雅云果<lb/>
　臝之實栝婁栝婁善藏言實則與華異然則𤓰言華<lb/>
　亦或以此蓋𤓰果臝之華者<lb/>
　延平周氏曰周官羅氏謂蜡則作羅襦蓋羅則鹿之<lb/>
　所以𫉬者而襦則女之所衣者也故致之以戒於諸<lb/>
　侯然戒之必至於歳終者戒於終所以圖其始也𤓰<lb/>
<pb n="22a"/>
　華者不斂藏之種也樹其不斂藏之種者所以戒聚<lb/>
　斂也<lb/>
八蜡以記四方四方年不順成八蜡不通以謹民財也<lb/>
順成之方其蜡乃通以移民也既蜡而收民息己故既<lb/>
蜡君子不興功<lb/>
　鄭氏曰四方方有祭也其方榖不熟則不通於蜡使<lb/>
　民謹於用財也移之言羡也詩頌豐年曰為酒為醴<lb/>
　烝畀祖妣以洽百禮此其羡之與收謂收斂積聚也<lb/>
<pb n="22b"/>
　息民與蜡異則黄衣黄冠而祭為臘必矣<lb/>
　孔氏曰此論天子蜡祭四方不同豐荒有異兼記臘<lb/>
　祭宗廟息民之事四方之内年榖不得和順成熟則<lb/>
　當方八蜡之神不得與諸方通祭所以然者欲使不<lb/>
　熟之方萬民謹慎財物也有順成之方其蜡之八神<lb/>
　乃與諸方通祭以蜡祭豐饒皆醉飽酒食使民歆羡<lb/>
　也前文云黄衣黄冠而祭不云臘之與蜡似為一此<lb/>
　文云既蜡而收民息己先蜡後息民是息民為臘與<lb/>
<pb n="23a"/>
　蜡異也前黄衣黄冠在蜡祭下故鄭知是臘也不興<lb/>
　功謂不興農功若土功則左傳云龍見而畢務戒事<lb/>
　也火見而致用水昏正而栽日至而畢土功建亥之<lb/>
　月起日至而畢也　皇氏曰此一節據諸侯之國而<lb/>
　為蜡祭以記其功當國不成則不為蜡成則為蜡<lb/>
　長樂劉氏曰九州之諸侯保育其民者也各視其年<lb/>
　之豐凶則蜡之祭有行與不行焉所以謹民財不以<lb/>
　祭祀傷其衣食也易之損曰曷之用二簋可用享言<lb/>
<pb n="23b"/>
　凶年而約其禮也順謂五氣時若成謂九榖皆登順<lb/>
　成之方其蜡乃通者以荅百神所以致豐穰之勞也<lb/>
　以移民也者民底厥勤以至京坻之積必因祭報以<lb/>
　燕勞之所以勸而移之也易其不勤以為勤移其心<lb/>
　也易其不足以就有餘移其身也大司徒之職曰大<lb/>
　荒大札則令邦國移民通財舎禁弛力薄征緩刑然<lb/>
　則蜡之通不通皆聴命於司徒矣蜡禮既畢然後息<lb/>
　民之祭行焉然則黨正國索鬼神而祭祀者蜡也非<lb/>
<pb n="24a"/>
　其所職焉其所職者於蜡之後以禮屬其黨之民飲<lb/>
　酒于序以正齒位而謂之息民者息其田野之勞而<lb/>
　入於邑居以習禮義故正其齒位以為庠序之先焉<lb/>
　嚴陵方氏曰記四方者記四方之豐凶也年不順成<lb/>
　八蜡不通此以蜡而記其凶也順成之方其蜡乃通<lb/>
　此以蜡而記其豐也蜡乃合聚之祭故因其合聚而<lb/>
　收之也物既收則民亦息民息則一歲之事已矣故<lb/>
　曰民息已前言息田夫此言民息互相備也功者民<lb/>
<pb n="24b"/>
　力之所致民息己故既蜡君子不興功且蜡本以息<lb/>
　農夫則此所言功止謂農功爾若夫宫功則執於建<lb/>
　亥之月土功則畢於建子之月武功則纉於建丑之<lb/>
　月而既蜡君子未始不興功焉<lb/>
　馬氏曰四方年不順成八蜡不通所謂黜之也順成<lb/>
　之方其蜡乃通所謂陟之也周禮黨正國索鬼神而<lb/>
　祭祀則以禮屬民而飲酒于序以正齒位及其酒無<lb/>
　算則皆若狂矣子貢觀於蜡謂一國之人皆若狂賜<lb/>
<pb n="25a"/>
　未知其樂則狂者乃美之之意也<lb/>
　延平周氏曰蜡之所以不通者謹民財也謹猶言節<lb/>
　也蜡之所以通者斂民之所有餘而共其祭也既蜡<lb/>
　則歲終矣萬物皆收成而百工皆告休故曰既蜡而<lb/>
　收民息己<lb/>
　山隂陸氏曰言記以不忘四方百物之功司勲曰凡<lb/>
　有功者銘書於王之大常祭於大烝以謹民財以移<lb/>
　民也禮以謹之樂以移之既蜡而收民息己春播種<lb/>
<pb n="25b"/>
　之民作秋收斂之民息<lb/>
　沙隨程氏曰聖人治神人之道以為茍曠其職如神<lb/>
　者亦不敢不致罰也然則四方年不順成之所八蜡<lb/>
　不通者亦變置社稷之意非區區為民財不足而謹<lb/>
　之也唐禮蜡祭年不順成則絀其方守之神也此古<lb/>
　禮之存者猶可攷也<lb/>
　南豐曽氏曰博士和峴言蜡始伊耆而三代有嘉平<lb/>
　清祀蜡祭之名蜡臘之利名也漢乗火徳以戌日為<lb/>
<pb n="26a"/>
　臘臘接也言新故相接故田獵取禽以報百神享宗<lb/>
　廟旁及五祀以致孝盡䖍魏晉同之唐以土王貞觀<lb/>
　之際尚用前寅蜡百神夘日祭社辰日臘宗廟至開<lb/>
　元始定禮制三祭皆於臘辰以應土徳議者是之宋<lb/>
　興推應火行以戌日為臘而獨以前七日辛卯蜡不<lb/>
　應於禮請如開元事蜡百神祀社稷享宗廟同用戌<lb/>
　臘如禮便制曰可<hi>鞏本朝政要䇿</hi>
恒豆之菹水草之和氣也其醢陸産之物也加豆陸産<lb/>
<pb n="26b"/>
也其醢水物也籩豆之薦水土之品也不敢用常䙝味<lb/>
而貴多品所以交於神明之義也非食味之道也<lb/>
　鄭氏曰此謂諸侯也天子朝事之豆有昌本麋臡茆<lb/>
　菹麏臡饋食之豆有葵菹蠃醢豚拍魚醢其餘則有<lb/>
　雜錯云也非食味之道言禮以異為敬<lb/>
　孔氏曰自此至后斷也一節緫明祭祀籩豆酒醴莞<lb/>
　簟尊彞醯醢鸞刀所用之冝恒豆謂朝事及饋食恒<lb/>
　常所薦之豆所盛之菹是水草和美之氣若昌本茆<lb/>
<pb n="27a"/>
　菹是也其所盛之醢陸地所産之物也加豆謂祭末<lb/>
　酳尸之後其菹陸地産生之物而為之若葵菹豚拍<lb/>
　之屬是也加豆所盛之醢用水中之物若蠃醢魚醢<lb/>
　是也鄭知此謂諸侯以其與周禮天子豆物不同也<lb/>
　天子朝事之豆有昌本麋臡茆菹麏臡與此經同其<lb/>
　菁菹鹿臡菁菹非水物與此經異也天子饋食之豆<lb/>
　有葵菹蠃醢豚拍魚醢與諸侯加豆不同其天子加<lb/>
　豆有芹菹兎醢深蒲醓醢箈菹鴈醢筍菹魚醢芹菹<lb/>
<pb n="27b"/>
　與深蒲及箈菹等非陸産也鹿與醓醢非水物也與<lb/>
　此經異也鄭緫云其餘則有雜錯是天子與諸侯異<lb/>
　也其籩豆所薦之物或水或土所生品類也前唯言<lb/>
　豆此連言籩者籩是配豆之物所盛亦有水土所生<lb/>
　也所薦之物不敢用常䙝美味貴其多有品類言物<lb/>
　多而味不美也所以交接神明之義取恭敬質素非<lb/>
　如人事飲食美味之道也<lb/>
　横渠張氏曰古亦有燕器祭必為籩豆簠簋者非聖<lb/>
<pb n="28a"/>
　人不能為也蓋欲異其器而不通䙝用又欲其器之<lb/>
　盛物之豐且令人持之專敬<lb/>
　嚴陵方氏曰恒豆謂所常進之豆加謂於所常進而<lb/>
　有加者以恒而對加則加為暫以加而對恒則恒為<lb/>
　朝事饋食矣菹醃菜也醢肉醤也上言恒豆之菹則<lb/>
　知加豆之陸産亦菹也上言陸産之物則知下言水<lb/>
　物即水産也上言水草之和氣則知下之所言皆和<lb/>
　氣也常所食者皆䙝而不敬故謂之常䙝謂交於神<lb/>
<pb n="28b"/>
　明者在誠而不在味故曰非食味之道也義言其所<lb/>
　冝道言其所由篇首言籩豆之實此言薦者實言實<lb/>
　之於中薦言薦之於上<lb/>
　延平周氏曰朝事與饋食之豆非無陸産之物也以<lb/>
　水草之和氣者為主加豆非無水草之和氣也以陸<lb/>
　産者為主<lb/>
　山隂陸氏曰恒豆舉茆菹麏臡故曰恒豆之菹水草<lb/>
　之和氣也其醢陸産之物也加豆舉筍菹魚醢故曰<lb/>
<pb n="29a"/>
　加豆陸産也其醢水物也<lb/>
先王之薦可食也而不可耆也卷冕路車可陳也而不<lb/>
可好也武壯而不可樂也宗廟之威而不可安也宗廟<lb/>
之器可用也而不可便其利也所以交於神明者不可<lb/>
以同於所安樂之義也<lb/>
　鄭氏曰武萬舞也<lb/>
　孔氏曰此緫明祭祀之物不可同於尋常安樂之義<lb/>
　也祭祀薦羞質而無味不可歆嗜衮冕路車尊嚴不<lb/>
<pb n="29b"/>
　可尋常乗服以為榮好也武是萬舞大武以示壯勇<lb/>
　之容不可常娛樂也宗廟尊嚴肅敬不可寢處其中<lb/>
　以自安宗廟之器共事神明不可因便以為私利<lb/>
　嚴陵方氏曰水土之屬謂若籩豆之實水土之品可<lb/>
　食之以為禮而不可供嗜欲之求卷冕龍衮也路車<lb/>
　即大路也可陳之以為儀而不可資玩好之用武舞<lb/>
　執干戚以為勇壯之容而非所以樂其情焉宗廟奉<lb/>
　鬼神以示威靈之居而非所以安其身焉祭器不若<lb/>
<pb n="30a"/>
　燕器之利而便於用安樂者謂所安而樂之也若可<lb/>
　耆可好之類是矣此言先王之薦可食而不可耆則<lb/>
　知後之所言𤣥酒明水與夫太羮皆不可耆言路車<lb/>
　可陳而不可好則知素車之乗亦不可好也言宗廟<lb/>
　之器可用而不可便其利則知䟽布冪與夫蒲越稾<lb/>
　鞂皆不可便其利也前緫其略後别其詳<lb/>
　山隂陸氏曰宗廟之威亦釋大武若言宗廟之威不<lb/>
　應衍而字<lb/>
<pb n="30b"/>
酒醴之美𤣥酒明水之尚貴五味之本也黼黻文繡之<lb/>
美䟽布之尚反女功之始也莞簟之安而蒲越稾鞂之<lb/>
尚明之也大羮不和貴其質也大圭不琢美其質也丹<lb/>
漆雕幾之美素車之乗尊其樸也貴其質而已矣所以<lb/>
交於神明者不可同於所安䙝之甚也如是而后宜<lb/>
　鄭氏曰尚質貴本其至如是乃得交於神明之宜也<lb/>
　明水司烜以隂鑑所取於月之水也蒲越稾鞂藉神<lb/>
　席也明之者神明之也琢當為篆字之誤也幾謂漆<lb/>
<pb n="31a"/>
　飾沂鄂也<lb/>
　孔氏曰此明祭祀所用之物尚質貴本𤣥酒謂水也<lb/>
　陳列酒尊之時明水在五齊之上𤣥酒在三酒之上<lb/>
　尊尚其古故設尊在前冪人云䟽布冪八尊禮器云<lb/>
　犠尊䟽布鼏是䟽布之尚也凡常所居下莞上簟祭<lb/>
　天則蒲越稾鞂之尚是神明矣雕謂刻鏤言尋常車<lb/>
　以丹漆雕飾之為沂鄂而祭天以素車之乗者尊其<lb/>
　樸素貴其質而已矣此一句包上酒醴以下諸事言<lb/>
<pb n="31b"/>
　祭祀之時不重華飾惟貴質素而已以其交接神明<lb/>
　不可同於尋常身所安䙝之甚也尚質尚儉如是而<lb/>
　後得交神明之義<lb/>
　横渠張氏曰明水飲之祖毛血食之祖所以反始也<lb/>
　長樂陳氏曰禮之初有明水而已明水而後有𤣥酒<lb/>
　𤣥酒而後有五齊五齊而後有三酒至於三酒則事<lb/>
　神與人者備矣又有六飲所以純乎人而致養焉明<lb/>
　水者隂鑑以取於月之水也𤣥酒者黒黍和于水之<lb/>
<pb n="32a"/>
　酒也考之此經則酒與醴固不同而𤣥酒明水亦異<lb/>
　也合之以為一則非矣<lb/>
　金華唐氏曰周禮有明水而無𤣥酒則明水即𤣥酒<lb/>
　也司烜氏掌以夫燧取明火於日以鑒取明水於月<lb/>
　以共祭之明齍明燭共明水大司宼奉其明水火皆<lb/>
　言明水而不言𤣥酒則明水𤣥酒之非二物可知也<lb/>
　郊特牲言酒醴之美𤣥酒明水之尚非以𤣥酒明水<lb/>
　為二物也加於齊則謂之明水加於酒則謂之𤣥酒<lb/>
<pb n="32b"/>
　且玉藻曰凡尊必尚𤣥酒而不曰尚明水𤣥酒則明<lb/>
　水之與𤣥酒決非二物<lb/>
　嚴陵方氏曰夫味以淡為本感於鹹作於酸化於苦<lb/>
　窮於甘變於辛𤣥酒明水則淡而無味故曰貴五味<lb/>
　之本也黼作斧形其色則白與黒黻則兩已相弗其<lb/>
　色則黒與青青與赤謂之文赤與白謂之章以天地<lb/>
　之文作於東南成於西南故也繢則五采之所㑹繡<lb/>
　則五采之所刺言文則章可知言繡則繢可知是皆<lb/>
<pb n="33a"/>
　色之美者也布之精者升多而宻粗者升少而䟽女<lb/>
　功之作始於粗久而後至於精故揚雄曰霧縠之組<lb/>
　麗女功之蠧矣以䟽布之尚故曰反女功之始也明<lb/>
　之也者謂其潔著之也若𤣥酒明水之類莫非明之<lb/>
　也於蒲越稾鞂言之者以其無餘義故也味之貴者<lb/>
　莫如淡大羮則以淡為質而已物之美者莫如玉大<lb/>
　圭則以玉為質而已素車之乗即前所謂乗素車是<lb/>
　也尊無非貴也樸無非質也故下緫而言之則曰貴<lb/>
<pb n="33b"/>
　其質而已矣前曰不可同於所安樂之義此曰不可<lb/>
　同於所安䙝之甚樂猶有義焉䙝則甚矣<lb/>
　山隂陸氏曰貴其質也言貴不言美大羮𤣥酒可以<lb/>
　言貴不可以言美尊其樸也變美言尊樸之名尊老<lb/>
　子曰樸雖小天下不敢臣不言以直不可也據不可<lb/>
　以同於所安樂之義也<lb/>
　延平周氏曰安䙝之甚不止於安樂之義故於先王<lb/>
　之薦之類則言安樂之義於酒醴之美則言安䙝之<lb/>
<pb n="34a"/>
　甚大圭不琢固已美矣故大羮則言貴其質大圭則<lb/>
　言美其質質未至於樸故於素車則特言樸<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷六十六<lb/>
</p>
<p>
</p>
  </div>
</body>
</text>
</TEI>
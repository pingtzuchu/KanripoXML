<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷九十八</head>
    <p>
<pb n="1a"/>
欽定四庫全書<lb/>
　禮記集說卷九十八　　　　宋　衛湜　撰<lb/>
魏文侯問於子夏曰吾端冕而聼古樂則惟恐卧聼鄭<lb/>
衛之音則不知倦敢問古樂之如彼何也新樂之如此<lb/>
何也<lb/>
　鄭氏曰魏文侯晉大夫畢萬之後僣諸侯者也端𤣥<lb/>
　衣也古樂先王之正樂也<lb/>
　孔氏曰自此至合之也明魏文侯與子夏問答古樂<lb/>
<pb n="1b"/>
　今樂之異身著端冕明心恭敬也端冕𤣥冕也凡冕<lb/>
　服其制皆正幅袂二尺二寸祛尺二寸故稱端也言<lb/>
　古樂何以樸素如彼使人不貪至於卧新樂何以婉<lb/>
　美使人嗜愛不知其倦也<lb/>
　長樂陳氏曰樂之於天下中則和過則淫故黄帝之<lb/>
　咸池堯之大章舜之韶禹之夏殷湯之濩周武之武<lb/>
　其聲足樂而不流其文足論而不息此所謂中則和<lb/>
　古樂之𤼵也鄭之好濫宋之燕女衛之促數齊之敖<lb/>
<pb n="2a"/>
　辟慢易以犯莭流湎以忘本此所謂過則淫新樂之<lb/>
　𤼵也荘周曰大聲不入里耳折揚皇華則嗑然而笑<lb/>
　豈謂是耶盖文侯之於古樂則在所外而惟恐卧於<lb/>
　新樂則在所内而不知倦此其問所以有彼此之辭<lb/>
　也諸侯𤣥端以祭則端冕諸侯之祭服也文侯以祭<lb/>
　服聼樂猶檜君以朝服逍遥其好鄭衛之音不已甚<lb/>
　乎<hi>樂書</hi>
　延平周氏曰古樂和而雅感於人也深唯意誠者知<lb/>
<pb n="2b"/>
　其所以樂新樂淫而靡入於人也易故聼其音者不<lb/>
　知倦<lb/>
　慶源輔氏曰古樂古人之心聲也今樂今人之心聲<lb/>
　也其心不古而使之聼古人之樂是猶以大羮𤣥酒<lb/>
　而陳之於餮食者其不唾去也幸矣<lb/>
子夏對曰今夫古樂進旅退旅和正以廣弦匏笙簧㑹<lb/>
守拊鼓始奏以文復亂以武治亂以相訊疾以雅君子<lb/>
於是語於是道古修身及家平均天下此古樂之𤼵也<lb/>
<pb n="3a"/>
　鄭氏曰旅猶俱也俱進俱退言其齊一也和正以廣<lb/>
　無姦聲也㑹猶合也皆也言衆樂皆待擊鼓乃作周<lb/>
　禮太師職曰大祭祀帥瞽登鼓令奏擊拊下管播樂<lb/>
　噐令奏鼓朄文謂鼓也武謂金也相即拊也亦以莭<lb/>
　樂拊者以韋為表装之以穅穅一名相因以名焉今<lb/>
　齊人或謂穅為相雅亦樂噐名也状如漆筩中有椎<lb/>
　孔氏曰此經明子夏對文侯古樂之體言古樂進退<lb/>
　如一而不參差樂音和正寛廣而無姦聲弦飽笙簧<lb/>
<pb n="3b"/>
　其噐雖多必㑹合保守待擊拊鼓拊即鼓之類擊鼓<lb/>
　必擊拊鄭引周禮大師職謂大帥登歌令奏時先擊<lb/>
　拊下管令奏時先擊朄證此經擊拊也始奏以文謂<lb/>
　始奏樂時先擊鼓復亂以武謂舞畢反復亂理欲退<lb/>
　之時則擊金鐃也金屬西方可為兵刃故為武鼓主<lb/>
　𤼵動衆音故為文治亂以相者相所以輔相於樂亂<lb/>
　理也言治理奏樂之時先擊相也訊疾以雅者舞者<lb/>
　訊疾奏此雅噐以莭之君子於此時語說樂之義理<lb/>
<pb n="4a"/>
　道古言君子作樂之時亦謂說古樂之道理也君子<lb/>
　既聞古樂近脩其身次及其家然後平均天下<lb/>
　長樂陳氏曰旅之為義生於師旅之旅其陳足以成<lb/>
　列也所謂進旅退旅豈非行其綴兆要其莭奏而進<lb/>
　退成列邪以廣而後和正雖廣而不容姦矣進旅退<lb/>
　旅進退得齊焉和正以廣志意得廣焉抑又作之堂<lb/>
　上弦之以琴瑟作之堂下匏之以笙簧堂上非特琴<lb/>
　瑟也又㑹守拊焉堂下非特笙簧也又㑹守鼓焉維<lb/>
<pb n="4b"/>
　清奏象舞其文也武奏大武其武也文先之武次<lb/>
　之有安不忘危之意而揖遜征誅之義盡矣干羽之<lb/>
　舞雜然並奏容有失行列而不治甚疾速而不刺者<lb/>
　矣是故治亂以相有文明以莭之使之和而不流也<lb/>
　訊疾以雅有法度以正之使之奮而不拔也樂終於<lb/>
　舞如此則樂終而徳尊故明樂之君子於是語以告<lb/>
　之道古以明之而君子小人未有不好善而聼過者<lb/>
　矣<hi>樂書</hi>　又禮書曰言㑹守拊鼓則衆樂待其動而<lb/>
<pb n="5a"/>
　後作也既曰㑹守拊鼓又曰治亂以相則相非拊也<lb/>
　鄭氏以相為拊誤矣拊書謂之搏拊明堂位謂之拊<lb/>
　搏盖以其或搏或拊莫適先後也爾雅和樂謂之莭<lb/>
　或說莭即相也周禮笙師掌教舂牘應雅以教祴樂<lb/>
　盖樂者正也賔出而舂雅欲其醉而不失正也工舞<lb/>
　而奏雅欲其訊疾而不失正也賔出之奏雅有祴樂<lb/>
　則工舞之奏雅各以其舞之曲歟<lb/>
　延平周氏曰進退以旅者言其齊而有儀和正以廣<lb/>
<pb n="5b"/>
　者言其美弦匏笙簧會守拊鼓者言其序始奏以文<lb/>
　者夲乎仁復亂以武者制以義相雅皆樂噐名也以<lb/>
　其莭樂而能治其亂則有相之道是以謂之相以其<lb/>
　趨樂之莭奏而不失於雅是以謂之雅古樂之作也<lb/>
　如此故君子樂終而語今則有倫道古則不悖脩身<lb/>
　及家平均天下此其所以為古樂也<lb/>
　嚴陵方氏曰進旅退旅言進退之整如師旅之陳也<lb/>
　樂所以交歡師所以禦難於交歡之際乃若禦難之<lb/>
<pb n="6a"/>
　整則君子之樂豈或至於淫荒而生患哉故進退必<lb/>
　為之旅也和足以合生氣正足以感順氣凡以言其<lb/>
　樂之聲也弦匏笙簧則舉八音之樂凡以言樂之噐<lb/>
　也始奏以文謂擊鼓而作鼔聲為陽故謂之文復亂<lb/>
　以武謂擊鐃而退鐃聲為隂故謂之武復亂謂復有<lb/>
　所治也治亂而使之理乃所以助樂之和故曰治亂<lb/>
　以相訊疾而使之莭乃所以正樂之失故曰訊疾以<lb/>
　雅訊亦治也語即大司樂所謂樂語也道古即語也<lb/>
<pb n="6b"/>
　以所作者古之樂故從而道古之事鄭氏釋樂語曰<lb/>
　道者言古以制今盖謂是矣脩身及家平均天下言<lb/>
　雅樂足以致此也古樂之𤼵言樂之𤼵見於事者如<lb/>
　此平言無上下之偏均言無逺近之異<lb/>
　慶源輔氏曰此進旅退旅四字形容古樂已盡和正<lb/>
　以廣和而不流便有廣大之意始奏以文復亂以武<lb/>
　此所謂一張一弛也<lb/>
　馬氏曰始奏以文者所謂先鼓以警戒也復亂以武<lb/>
<pb n="7a"/>
　者所謂復亂以飭歸也語者所謂既歌而語以成之<lb/>
　也古者於旅也語而語者語其父子君臣長幼之莭<lb/>
　而合徳音之致既語而又有以道古道古者道上古<lb/>
　之治而以明其作樂之意也<lb/>
　横渠張氏曰治亂以五成而分之時也周召之事故<lb/>
　以相言之相者噐之名然因周召之事名之以記其<lb/>
　莭訊疾以雅是𤼵揚之事也雅亦噐之名雅既為正<lb/>
　必在中處當𤼵揚蹈厲之時亦以此物記其莭雅者<lb/>
<pb n="7b"/>
　正也故以文王為大雅出車還率為小雅治亂以相<lb/>
　為周召作訊疾以雅為太公作於旅也語謂唯是語<lb/>
　樂言不及他飲射之際亦當如是<lb/>
　藍田吕氏曰訊疾以雅擊雅以任舞者之進也治亂<lb/>
　以相拊相以治舞者之亂也舞者之進以象𤼵揚蹈<lb/>
　厲不可得而緩也其舞既急行列不能無亂故武亂<lb/>
　皆坐拊相以莭之使正其行列復不可得而急也故<lb/>
　訊疾為太公之志志以伐商而不可失治亂為周召<lb/>
<pb n="8a"/>
　之事歸馬散牛不復用兵教之以禮樂者也<lb/>
　濓溪周氏曰古聖王制禮法脩教化三綱正九疇叙<lb/>
　百姓大和萬物咸若作樂以宣八風之氣以平天下<lb/>
　之情故樂聲澹而不傷和而不淫入其耳感其心莫<lb/>
　不澹且和焉澹則欲心平和則躁心釋優柔平中徳<lb/>
　之盛也天下化中治之至也是謂道配天地古之極<lb/>
　也後世禮法不脩刑政苛紊縱欲敗度下民困苦謂<lb/>
　古樂不足聼也代變新聲妖淫愁怨道欲増悲不能<lb/>
<pb n="8b"/>
　自止故有賊君棄父輕生敗倫不可禁者矣嗚呼樂<lb/>
　者古以平心今以助欲古以宣化今以長怨不復古<lb/>
　禮不變今樂而欲至治者逺矣<lb/>
今夫新樂進俯退俯姦聲以濫溺而不止及優侏儒獶<lb/>
雜子女不知父子樂終不可以語不可以道古此新樂<lb/>
之𤼵也<lb/>
　鄭氏曰俯猶曲也言不齊一也濫竊也溺而不止聲<lb/>
　滛亂無以治之獶獼猴也言舞者如獼猴戱也亂男<lb/>
<pb n="9a"/>
　女之尊卑獶或為優<lb/>
　孔氏曰此經明子夏對文侯新樂之體新樂謂今世<lb/>
　淫樂也俯謂俯僂曲折行伍雜亂姦邪之聲濫竊不<lb/>
　正人所貪溺不可禁止作樂之時及有俳優侏儒短<lb/>
　小之人舞戱如獼猴間雜男女不復知有父子尊卑<lb/>
　之禮既與古樂乖違樂雖終不可語道於古也<lb/>
　延平周氏曰進退皆俯非有儀也姦聲以濫非和正<lb/>
　也溺而不止非所以為廣也及優侏儒獶雜子女不<lb/>
<pb n="9b"/>
　知父子非有序也樂終而語今則無倫道古則有悖<lb/>
　此其所以為新樂也<lb/>
　嚴陵方氏曰夫屈伸俯仰樂之文也一屈一伸一俯<lb/>
　一仰樂乃成文今則進退皆俯豈所以為樂之文乎<lb/>
　姦聲所以感逆氣者濫若鄭音之好濫溺若文侯所<lb/>
　問之音言流而不知反也倡優侏儒皆淫樂以之為<lb/>
　戱也獶即猿也戱若猿獶之無辨故言獶雜子女獶<lb/>
　雜故不知父子父子者人之大倫不知父子故樂終<lb/>
<pb n="10a"/>
　不可以語不可以道古<lb/>
　馬氏曰聲既以濫而失莭又雜之以侏儒女子則樂<lb/>
　之淫益甚也語者語君臣父子之莭而不知父子<lb/>
　則樂終不可以語道古者道其治古之隆而淫聲起<lb/>
　於亂世則於古無以道<lb/>
　山隂陸氏曰惡不頓進濫而後溺溺而不止然後浸<lb/>
　淫乎獶雜是之謂反<lb/>
　慶源輔氏曰進俯退俯有慚忤之意其曰古樂之𤼵<lb/>
<pb n="10b"/>
　如彼新樂之𤼵如此而使文侯自得之此子夏所以<lb/>
　善啓君也<lb/>
今君之所問者樂也所好者音也夫樂者與音相近而<lb/>
不同<lb/>
　鄭氏曰言文侯好音而不知樂也鏗鏘之類皆為音<lb/>
　應律乃為樂<lb/>
　孔氏曰古樂有音聲律吕今樂亦有音聲律吕是樂<lb/>
　與音相近也樂則徳正聲和乃為樂音則心邪聲亂<lb/>
<pb n="11a"/>
　不得為樂是不同也<lb/>
　長樂陳氏曰古以徳音謂之樂今以溺音為之則非<lb/>
　樂也淫濫之音而已是樂與音固相近而不同也文<lb/>
　侯所問在樂所好在音是知音而不知樂直衆庶之<lb/>
　見耳孔子惡鄭聲之亂雅及顔淵問為邦而告以韶<lb/>
　舞子夏所學則孔子也故必叩其兩端以盡陳善閉<lb/>
　邪之道孟子以齊王不能同樂於民故語之以今樂<lb/>
　猶古所以引而進之也子夏以文侯好音而不知樂<lb/>
<pb n="11b"/>
　故對之以今樂異古所以抑而攻之也<hi>樂書</hi>
　嚴陵方氏曰有音而後有樂則樂與音相近而所以<lb/>
　為樂者不止於音故曰近而不同<lb/>
　馬氏曰情動於中故形於聲聲相應故生變變成方<lb/>
　謂之音比音而樂之及干戚羽旄謂之樂則樂與音<lb/>
　盖相近而不同矣至於子夏之意則異於此盖文侯<lb/>
　所問雖先王之雅樂而其意之所存者鄭衛之淫聲<lb/>
　也此子夏所以言鄭衛之淫聲不足以為樂而可以<lb/>
<pb n="12a"/>
　謂之音而已孟子言今樂由古樂在於與民同樂而<lb/>
　已䆒其實則古今之樂不同猶天地之異也<lb/>
　慶源輔氏曰先言聲樂之異後又言君之所好者溺<lb/>
　音正之以漸也不然文侯有不復問矣<lb/>
文侯曰敢問何如子夏對曰夫古者天地順而四時當<lb/>
民有徳而五榖昌疾疢不作而無妖祥此之謂大當然<lb/>
後聖人作為父子君臣以為紀綱紀綱既正天下大定<lb/>
天下大定然後正六律和五聲弦歌詩頌此之謂徳音<lb/>
<pb n="12b"/>
徳音之謂樂詩云莫其徳音其徳克明克明克類克長<lb/>
克君王此大邦克順克俾俾于文王其徳靡悔既受帝<lb/>
祉施于孫子此之謂也<lb/>
　鄭氏曰敢問何如欲知音樂異意徳音有徳之音所<lb/>
　謂樂也徳正應和曰莫照臨四方曰明勤施無私曰<lb/>
　類敎誨不倦曰長慶賞刑威曰君慈和徧服曰順俾<lb/>
　當為比聲之誤也擇善從之曰比施延也言文王之<lb/>
　徳皆能如此故受天福延於後世也<lb/>
<pb n="13a"/>
　孔氏曰此一經明子夏與文侯問答古樂之正大當<lb/>
　當謂不失其所案禮緯含文嘉云君為臣綱父為子<lb/>
　綱夫為妻綱是為三綱諸父有善諸舅有義族人有<lb/>
　叙昆弟有親師長有尊朋友有舊是六紀也弦歌詩<lb/>
　頌謂以琴瑟之弦歌此詩頌也經引詩云大雅皇矣<lb/>
　之篇鄭註徳正應和以下皆昭二十八年左傳文詩<lb/>
　言王季之徳既正天下應和故其音莫然而靖其明<lb/>
　可以照臨四方施惠勤勞不私於己廣及等類教誨<lb/>
<pb n="13b"/>
　不倦能為人師長慶賞刑威能與人作君故能王此<lb/>
　大邦慈和徧服又能擇善而從之王季之徳如此可<lb/>
　以比擬文王無可耻悔左傳引此詩皆以為文王謂<lb/>
　比校文王之徳事事皆美無可悔恨與詩文互意别<lb/>
　也王季既受天福祉以遺子孫子孫有天下詩云徳<lb/>
　音此經之謂也<lb/>
　長樂陳氏曰天地以順動則四時不忒是天地順理<lb/>
　然後四時各當其分也民有徳人之和也五榖昌天<lb/>
<pb n="14a"/>
　地之和應之也如此災害不生而無疾疢禍亂不作<lb/>
　而無妖祥合是數者無適不當則三才之理得豈不<lb/>
　謂之大當乎然後内外相維而紀綱正則天下之動<lb/>
　貞夫一而大定矣在易既濟夲於剛柔正而位當家<lb/>
　人家道正也而終於天下定然則天下大當而禮可<lb/>
　行天下大定而樂可作固其時也夫然後正六律而<lb/>
　使之和聲和五聲而使之協律弦之琴瑟歌之詩頌<lb/>
　則中聲所止無非盛徳之形容焉庸詎不為徳音之<lb/>
<pb n="14b"/>
　樂邪周之世世脩徳莫若文王詩之形容文王之徳<lb/>
　莫若靈䑓而靈臺所美又不過虡業維樅賁鼓維鏞<lb/>
　矇瞍奏公而已然則文王之樂豈不原於徳音邪<hi>樂書</hi>
　嚴陵方氏曰天氣下而地不應地氣上而天不應若<lb/>
　是則逆矣非所謂天地之順也春或雪霜大摯夏或<lb/>
　草木零落若是則忒矣非所謂四時之當也民之有<lb/>
　徳以其有恒産故有恒心也五榖昌以時和嵗豐也<lb/>
　疢熱疾也妖則左氏所謂地反物為妖是也祥與亳<lb/>
<pb n="15a"/>
　有祥之祥同疾疢則災之加乎人者妖祥則災之加<lb/>
　乎物者疾疢不作而無妖祥凡此之類則知天地之<lb/>
　間至纎至悉無不當於理矣故曰此之謂大當夫頌<lb/>
　者美盛徳之形容以弦歌詩頌故曰此之謂徳音樂<lb/>
　者徳之華故徳音之謂樂<lb/>
　馬氏曰天地順而四時當以至疾疢不作而無妖祥<lb/>
　者言和之極也知和而和不以禮莭之則亦不足以<lb/>
　為樂故作為父子君臣以為紀綱紀綱既正天下大<lb/>
<pb n="15b"/>
　定由父子而推之則盡其親踈之序由君臣而推之<lb/>
　則盡其貴賤之等踈不得以間於親賤不得以覬覦<lb/>
　於貴如此則上下之志定矣大曰綱小曰紀書曰若<lb/>
　網在綱記曰紀散而衆亂則紀綱者衆目之總也紀<lb/>
　綱正無所不正矣故言作為父子君臣而卒之於天<lb/>
　下大定自天地順而五榖昌以至於天下大定則其<lb/>
　和與莭無所不具矣然後寓其和莭之意於形名度<lb/>
　數之間故正六律和五聲弦歌詩頌之謂徳音徳音<lb/>
<pb n="16a"/>
　之謂樂徳音者言其有徳之音也然作為君臣父子<lb/>
　必在於天地順五榖昌之後者盖天地四時失其當<lb/>
　而五榖失其昌則彼惟救死而恐不贍奚暇治禮義<lb/>
　哉詩之所謂莫其徳音者非在於樂而記者以樂言<lb/>
　之則盖說詩者不以文害辭不以辭害義也記曰不<lb/>
　明乎善不誠乎身克明言明於善也類亦善也書曰<lb/>
　自底不類此言其止於善也克長者其徳可以長於<lb/>
　人克君者其徳可以君於人可以長於人可以君於<lb/>
<pb n="16b"/>
　人然後能王此大邦而克順克比也克順者言民順<lb/>
　之而不逆克比者言民輔之而不貳此大王之道也<lb/>
　而比於文王則其徳又不止於此故其徳靡悔靡悔<lb/>
　者賢人之事也無悔則聖人矣其徳至靡悔則仰有<lb/>
　以受福於天而俯有以施澤於後世故曰既受帝祉<lb/>
　施于孫子凡此者皆以其莫然清净之徳音至於如<lb/>
　此<lb/>
　廬陵胡氏曰父子紀綱閨門君臣紀綱朝廷禮緯引<lb/>
<pb n="17a"/>
　三綱不經之論今所不取<lb/>
　慶源輔氏曰紀綱正而天下大定盖天下以序而後<lb/>
　定樂以定而後作正六律然後可以和五聲和五聲<lb/>
　然後可以弦歌詩頌詩即今之風雅頌即今之三頌<lb/>
　也此詩雖言徳音而不言樂然既曰徳音之謂樂故<lb/>
　可引以為據耳要之樂之功亦可以致此此子夏可<lb/>
　語詩之一端<lb/>
　講義曰父子君臣是人倫所固有者而曰作為何也<lb/>
<pb n="17b"/>
　人固有父子未必有父子之恩人固有君臣未必有<lb/>
　君臣之義必待聖人作為禮莭以明之如書所謂勑<lb/>
　我五典五惇哉此紀綱正矣人倫既正天下復有何<lb/>
　事故曰大定<lb/>
今君之所好者其溺音乎文侯曰敢問溺音何從出也<lb/>
子夏對曰鄭音好濫淫志宋音燕女溺志衛音趨數煩<lb/>
志齊音傲辟喬志此四者皆淫於色而害於徳是以祭<lb/>
祀弗用也<lb/>
<pb n="18a"/>
　鄭氏曰君之所好其溺音乎言無文王之徳則所好<lb/>
　者非樂也文侯問溺音何從出玩習之乆不知所由<lb/>
　出也鄭宋齊衛四國皆出此溺音濫濫竊姦聲也燕<lb/>
　安也春秋傳曰懷與安實敗名趨欺讀為促速聲之<lb/>
　誤也煩勞也祭祀者不用淫樂<lb/>
　孔氏曰此經子夏與文侯問答溺音所出也濫竊謂<lb/>
　男女相偷竊鄭國樂音好濫相偷竊是淫邪之志也<lb/>
　溺沒也宋音所安惟女子所以使人志沒溺即前所<lb/>
<pb n="18b"/>
　謂溺而不止也鄭音好濫宋音燕女其事是一而為<lb/>
　别音者濫竊非已儔匹别相淫竊燕女謂己之妻妾<lb/>
　燕安而已所以别於好濫也上云鄭衛之音則鄭衛<lb/>
　亦淫聲也又此云四者皆淫於色是衛與齊皆淫聲<lb/>
　也而經惟云衛音趨數煩志齊音敖辟喬志不云女<lb/>
　色者案詩有桑中淇上是淫佚可知則淫佚之外更<lb/>
　有促速煩志齊詩有哀公荒淫怠慢㐮公淫於妺亦<lb/>
　女色之外加以敖辟驕志故總謂之溺音也<lb/>
<pb n="19a"/>
　延平周氏曰徳音則能善其志而溺音則能亂其志<lb/>
　也<lb/>
　長樂陳氏曰志淫則心蕩志煩則心亂志溺則心下<lb/>
　志喬則心髙皆非中聲所止非所以為徳音之樂也<lb/>
　盖樂所以放淫亦所以誨淫所以章徳亦所以敗徳<lb/>
　故放淫章徳古樂之𤼵也<hi>樂書</hi>
　馬氏曰鄭音好濫而使人之志淫宋音燕女而使人<lb/>
　之志溺衛音趨數而使人之志煩齊音敖辟而使人<lb/>
<pb n="19b"/>
　之志喬祭祀之所用在和與敬鄭淫宋溺則失於敬<lb/>
　衛煩齊喬則失於和是以不可用之於祭祀也<lb/>
　山隂陸氏曰前言所好者音也今乃言所好其溺音<lb/>
　乎是引其君有漸也盖詞不廹切而意已篤至古之<lb/>
　人多如此四音淫志為甚溺志次之煩志喬志又次<lb/>
　之<lb/>
　慶源輔氏曰既云徳音而不及溺音乃曰君之所好<lb/>
　者其溺音乎乎疑辭也所以致文侯之問而後語之<lb/>
<pb n="20a"/>
　也不然則将勃然如宣王矣四國之音在當時如此<lb/>
　宋音其紂之遺乎<lb/>
詩云肅雝和鳴先祖是聼夫肅肅敬也雝雝和也夫敬<lb/>
以和何事不行<lb/>
　鄭氏曰言古樂敬且和故無事而不用溺音無所施<lb/>
　孔氏曰此經子夏重為文侯明正樂此詩周頌有瞽<lb/>
　之篇言樂音敬和而鳴先祖之神聼而從之若施於<lb/>
　政教何事不行也<lb/>
<pb n="20b"/>
　長樂陳氏曰古樂之𤼵肅肅乎其敬而制之以禮雝<lb/>
　雝乎其和而制之以義如此則外不淫色内不害徳<lb/>
　舉而措之天下何事不行况用之祭祀而先祖不是<lb/>
　聼耶書謂八音克諧無相奪倫神人以和者此也<hi>樂書</hi>
　嚴陵方氏曰肅隂事也而禮由隂作以敬為主雝陽<lb/>
　道也而樂由陽來以和為主孔子曰知和而和不以<lb/>
　禮莭之亦不可行也故曰夫敬以和何事不行樂中<lb/>
　之禮於是見之矣文王雝雝在宫肅肅在廟以是而<lb/>
<pb n="21a"/>
　已<lb/>
為人君者謹其所好惡而已矣君好之則臣為之上行<lb/>
之則民從之詩云誘民孔易此之謂也<lb/>
　鄭氏曰誘進也孔甚也言民從君所好惡進之於善<lb/>
　無難<lb/>
　孔氏曰此經子夏勸文侯謹行古樂以此化民無不<lb/>
　從也引詩厲王大雅板之篇<lb/>
　嚴陵方氏曰言人君謹其所好惡則以戒文侯之好<lb/>
<pb n="21b"/>
　溺音故也君則指其人上則指其位<lb/>
　馬氏曰夫鄭衛之音其效至於如彼而和與敬其效<lb/>
　至於如此則為人君者其好惡不可不慎也君者臣<lb/>
　之倡上者下之儀臣則聼君而和下則視儀而動<lb/>
　廬陵胡氏曰好惡謂好古樂惡新樂也誘謂導之<lb/>
然後聖人作為鞉鼓椌楬壎箎此六者徳音之音也然<lb/>
後鍾磬竽瑟以和之干戚旄狄以舞之此所以祭先王<lb/>
之廟也所以獻酬酳酢也所以官序貴賤各得其宜也<lb/>
<pb n="22a"/>
所以示後世有尊卑長幼之序也<lb/>
　鄭氏曰六者為本以其聲質也椌楬謂柷敔也壎箎<lb/>
　或為簨虡官序貴賤謂尊卑樂噐列數有差次<lb/>
　孔氏曰此經論聖人作為道徳之音以示後世也柷<lb/>
　形如漆筩中有椎敔状如伏虎背上有二十四齟齬<lb/>
　箎七孔塤六孔塤燒土為之大如鴈卵鼗如鼓而小<lb/>
　持其柄摇之旁耳自擊鼓革也椌楬木也其聲質素<lb/>
　故周語單穆公云革木一聲註云一聲無宫商清濁<lb/>
<pb n="22b"/>
　是也既用質素為本然後用鍾磬竽瑟華美之音以<lb/>
　賛和之使文質相雜干楯也戚斧也狄羽也聲既文<lb/>
　質偹矣又用干戚旄羽以舞動之則可以用於宗廟<lb/>
　之中若樂九變而鬼神格也又用於廟中以接納賔<lb/>
　客賔入奏肆夏及卒爵而樂闋孔子屡嘆之是也又<lb/>
　用樂體别尊卑於朝廷使各得其宜天子八佾諸侯<lb/>
　六佾是也若聞樂知徳施于子孫是示後世使聼之<lb/>
　莫不和順莫不和親是有尊卑長幼之序也<lb/>
<pb n="23a"/>
　長樂陳氏曰聖人作樂以𤼵諸聲音者寓之象以稽<lb/>
　諸度數者寓之噐是故作革以為鞉鼓而鞉所以兆<lb/>
　奏鼓者也作木以為椌楬而楬所以止合樂者也作<lb/>
　土為壎而始有所倡作竹為箎而終有所和則播鞉<lb/>
　而鼓從之中聲以𤼵焉擊椌而楬止之中聲以莭焉<lb/>
　吹壎而箎應之中聲以和焉盖弦歌詩頌中聲之所<lb/>
　止也而謂之徳音則鞉鼓椌楬壎箎中聲之所出也<lb/>
　謂之徳音之音不亦宜乎聖人既作為六者之噐以<lb/>
<pb n="23b"/>
　寓徳音之樂抑又越之金石以為鍾磬宣之匏絲以<lb/>
　為竽瑟所以諧其聲舞武以干戚舞文以旄狄所以<lb/>
　動其容則八音克諧無相奪倫而神人奚適不和哉<lb/>
　此所以祭先王之廟而幽足以交於神獻酬酳酢而<lb/>
　明足以交於人行之當時而官序貴賤莫不得其宜<lb/>
　示之後世而尊卑長幼莫不得其序也夫樂之在噐<lb/>
　以鼓為君以相為相在聲以宫為君以商為臣歌在<lb/>
　上而貴舞在下而賤凡理之形見於樂者未有不寓<lb/>
<pb n="24a"/>
　貴賤尊卑長幼之意是樂之所樂而禮未嘗不行於<lb/>
　其間不言柷敔而言椌楬者柷以中虚為用而聲出<lb/>
　焉故又謂之椌敔以伏虎為形而聲伏焉故又謂之<lb/>
　楬盖聲之出也樂由之合聲之伏也樂由之止亦隂<lb/>
　陽之義書曰合止柷敔<hi>樂書</hi>
　嚴陵方氏曰鞉革音也椌楬木音也壎土音也箎竹<lb/>
　音也至於鍾則金音也磬石音也竽匏音也瑟絲音<lb/>
　也凡此八音畧備矣而又干戚旄狄以舞之於是樂<lb/>
<pb n="24b"/>
　成焉故足以祭先王之廟如下所言諸事也獻酬酢<lb/>
　見鄉飲酒觧酳即後言執爵而酳是也則獻酬酢所<lb/>
　兼用也尊卑以上下言長幼以先後言禮樂之際貴<lb/>
　者在上賤者在下貴者常先賤者常後故官序貴賤<lb/>
　各得其宜足以示後世尊卑長幼之序也官序即次<lb/>
　序也以其所主治故曰官經有言干戚羽旄有言鍾<lb/>
　鼓干戚有言羽籥干戚有言弦歌干揚有言干戚旄<lb/>
　狄其言各不同何也盖干戚干揚皆武舞也羽旄羽<lb/>
<pb n="25a"/>
　籥旄狄皆文舞也干則盾也戚則斧也揚則鉞也干<lb/>
　以自蔽戚揚以勝人武之事如斯而已旄以示愛羽<lb/>
　以示飾籥則六律之所生狄則五色之所備文之事<lb/>
　如斯而已所舉雖各不同所以主文武之事言之則<lb/>
　一也<lb/>
鍾聲鏗鏗以立號號以立横横以立武君子聼鍾聲則<lb/>
思武臣石聲磬磬以立辨辨以致死君子聼磬聲則思<lb/>
死封疆之臣絲聲哀哀以立亷亷以立志君子聼琴瑟<lb/>
<pb n="25b"/>
之聲則思志義之臣竹聲濫濫以立㑹㑹以聚衆君子<lb/>
聼竽笙簫管之聲則思畜聚之臣鼓鼙之聲讙讙以立<lb/>
動動以進衆君子聼鼓鼙之聲則思将帥之臣君子之<lb/>
聼音非聼其鏗鏘而已也彼亦有所合之也<lb/>
　鄭氏曰號號令所以警衆也横充也謂氣作充滿也<lb/>
　石聲磬磬當為罄字之誤也辨謂分明於莭義亷亷<lb/>
　隅也濫之意猶擥聚也㑹猶聚也聚或為最讙以立<lb/>
　動聞讙囂則人意動作讙或為歡動或為勲有所合<lb/>
<pb n="26a"/>
　謂以聲合成己之志<lb/>
　孔氏曰此一莭論樂噐之聲各别君子聼之思其所<lb/>
　用之臣金鍾之聲鏗鏗然堅剛故可以興立號令號<lb/>
　令威嚴則軍士壮氣充滿而武事可立也石聲輕清<lb/>
　故罄罄然能分明辨别既能明别莭義則不愛死也<lb/>
　哀謂哀怨絲聲婉妙故哀怨以哀故能立亷隅不越<lb/>
　其分以自立其志也竹聲既擥聚故能立會以聚衆<lb/>
　笙以匏為之而在竹聲之中者但笙以匏為體揷竹<lb/>
<pb n="26b"/>
　於匏匏竹兼有故笙文在竹也鼓鼙之聲使人意動<lb/>
　作故能進𤼵其衆五者聲各不同立事有異事随聲<lb/>
　起是聲能立事也君子謂知禮樂之情者聞聲逹事<lb/>
　非徒聼其音聲鏗鏘而已彼謂樂聲亦有合成己之<lb/>
　志意<lb/>
　横渠張氏曰所謂至誠動金石只為人能感動譬之<lb/>
　鼓鍾其武者叩之則怒其悲者叩之則悲如此可必<lb/>
　謂擊鍾而求鼓音則却無是理<lb/>
<pb n="27a"/>
　長樂陳氏曰樂聲有隂陽之殊人事有隂陽之辨則<lb/>
　樂之與人常相象而未常相異君子聼樂之聲而思<lb/>
　人之才則有所合而無所戾矣盖鍾聲為兊石聲為<lb/>
　乾絲聲為離竹聲為震鼓鼙為坎鍾聲鼓鼙隂也隂<lb/>
　以嚴厲堅勁為事故鍾聲所以象武臣石聲所以象<lb/>
　死封疆之臣鼓鼙所以象将帥之臣絲竹陽也陽以<lb/>
　純潔滋飬為事故絲聲所以象志義之臣竹聲所以<lb/>
　象畜聚之臣盖樂者樂也君子樂得其内小人樂得<lb/>
<pb n="27b"/>
　其外樂得其内故必思其所象樂得其外則務其鏗<lb/>
　鏘而已魏文侯之不倦新樂盖亦不過於五者而未<lb/>
　及其所象此子夏所以致曲而深諭之也然君子必<lb/>
　思畜聚之臣何也盖君子聚人以財而理財以義則<lb/>
　其思畜聚之臣欲其免於急與不足之患而有以偹<lb/>
　凶旱水溢之災使民不至於菜色而已此所謂以義<lb/>
　為利不以利為利其與夫冉求之聚歛有間矣　又<lb/>
　樂書曰鍾於五行為金於五事為言於五藏為氣於<lb/>
<pb n="28a"/>
　五性為義金則奏而為鏗鏘言則𤼵而為號令直其氣<lb/>
　所以立横方其義所以立武此所以思武臣也磬於<lb/>
　八音為石於八卦為乾石則其形曲折而有别乾則<lb/>
　其行剛健而不䧟有别所以立辨不䧟所以致死此<lb/>
　所以思死封疆之臣也琴瑟同出於絲絲聲則噍殺<lb/>
　而哀潔静而亷依義以立志而已此所以思志義之<lb/>
　臣也竽笙簫管同出於竹竹聲則動濁而濫合比而<lb/>
　㑹有聚衆之義焉此所以思畜聚之臣也鼓鼙則為<lb/>
<pb n="28b"/>
　革聲一也士譁而讙羣趨而動有進衆之義焉此所<lb/>
　以思将帥之臣也盖有死封疆之臣則外足以保疆<lb/>
　場有志義之臣則内足以厲風俗有畜聚之臣其衆<lb/>
　足以順治有将帥之臣其威足以無敵為國之道無<lb/>
　競維人而已君子之於音聼之在心不在耳誠有所<lb/>
　合之也言鍾聲鼓鼙之聲則知絲之為琴瑟竹之為<lb/>
　竽笙簫管也言絲聲竹聲則知鍾之為金鼓鼙之為<lb/>
　革也言石聲磬則金聲鍾之類見矣言竹聲濫則石<lb/>
<pb n="29a"/>
　聲清之類見矣匏竹異制言竹則匏在其中矣革木<lb/>
　一聲言革則木在其中矣就八音單出言之故謂之<lb/>
　聲由聼其雜比言之故謂之音聼音必言君子者惟<lb/>
　君子為能知樂故也八音不言土者以七音待土賛<lb/>
　之而後和故也鄭康成以石聲磬當為罄字之誤豈<lb/>
　經㫖哉<lb/>
　嚴陵方氏曰其聲温柔者足以恱人其聲堅強者足<lb/>
　以警衆而號令所以警衆也故鏗以立號警衆則所<lb/>
<pb n="29b"/>
　及者廣故號以立横横者廣也從順為文横逆為武<lb/>
　故横以立武磬聲作乎上衆聲依乎下上下有辨南<lb/>
　交而物以之生北辨而物以之死故辨以致死聲之<lb/>
　細莫如絲陽以大為樂隂以細為哀樂則舒而無疆<lb/>
　界哀則戚而有分際亷者分際之謂有分際所以立<lb/>
　己故亷以立志立志者立己之謂也竹聲濫濫者汎<lb/>
　濫之謂淵而静而與物分流而動乃與物合故濫以<lb/>
　立㑹分之則散㑹之則聚故㑹以聚衆鼓以作為事<lb/>
<pb n="30a"/>
　黙則静讙則動静則止動則進盖樂之聲作乎彼君<lb/>
　子之思感乎此則以彼之情有以合乎此之意故曰<lb/>
　有所合之也荘子曰金石有聲不考不鳴而樂以聲<lb/>
　為圭故此以鍾磬為首然金尤為善鳴故以金石為<lb/>
　序琴瑟者堂上之樂竽笙簫管者堂下之樂故又以<lb/>
　絲竹為之序凡作樂皆曰鼓樂由天作終則有始故<lb/>
　以鼓鼙終焉竽笙為匏簫管為竹合言之者竹而已<lb/>
　衆音皆言其聲之状獨於石則直言磬者以石止可<lb/>
<pb n="30b"/>
　以為磬也盖八音之中唯土與石止可以為塤磬畜<lb/>
　若易所謂畜物之畜聚若易所謂聚人之聚畜聚之<lb/>
　臣則異乎聚斂之臣矣将帥亦武臣或於聼鍾聲思<lb/>
　之或於聼鼓鼙之聲思之何也謂之武則存乎所守<lb/>
　之志而已謂之将帥則見乎所行之事焉鍾金音也<lb/>
　鼓革音也軍旅之法以革而進以金而止故其别如<lb/>
　此<lb/>
　山隂陸氏曰武之事横矣磬盡也詘而盡也若玉㫁<lb/>
<pb n="31a"/>
　以復續其異於石終而後詘經曰叩之其聲清越以<lb/>
　長其終詘然樂也凡盡則詘窮磬為折形以此竹聲<lb/>
　濫所謂蕩是也毛詩傳曰磬聲之清者笙磬同音可<lb/>
　謂同矣無所不入而後可以立㑹伯夷隘立志者好<lb/>
　之栁下惠不㳟立㑹者好之鏗金聲鏘玉聲其泛言<lb/>
　之則通<lb/>
　李氏曰有禦難之臣則姦宄不敢肆有藩捍之臣則<lb/>
　外邦不敢犯有衣食之臣則國用足禦難之臣所謂<lb/>
<pb n="31b"/>
　忠義之臣也藩捍之臣所謂武臣也死封疆之臣也<lb/>
　将帥之臣也衣食之臣所謂畜聚之臣也故詩曰山<lb/>
　有苞櫟隰有六駁又曰山有苞棣隰有樹檖櫟為山<lb/>
　之芘䕃藩捍之象也六駁在隰能禦難之象也棣與<lb/>
　檖皆可飬人衣食之象夫有其臣而君忘之此不思<lb/>
　之者也君子一聼音而有以思藩捍禦難衣食之臣<lb/>
　則其好樂也國之良士将瞿瞿而來蹶蹶而進休休<lb/>
　而樂矣君子之於樂也豈聼其鏗鏘而已邪<lb/>
<pb n="32a"/>
　廬陵胡氏曰號猶伯牙操鍾之號横謂壮氣充盈祭<lb/>
　義云横乎四海鄭謂磬當為罄案古字通用耳磬樂<lb/>
　噐也或為殺云磬于甸人是也或為折磬折則佩垂<lb/>
　是也或為絞訐掉磬是也或為盡磬無不宜室如懸<lb/>
　磬聲磬然是也殺也絞訐也盡也皆有死義哀謂婉<lb/>
　妙亷猶亷逺地則堂髙之亷立志志不可犯濫濫觴<lb/>
　之濫有聚意君子以聲合成己之志如上五思也<lb/>
　慶源輔氏曰此亦子夏對文侯辭又據下以教之前<lb/>
<pb n="32b"/>
　言君之所好者音也夫音與樂相近不同故此又為<lb/>
　文侯言古人之聼音亦豈徒哉亦有合成己之志者<lb/>
　也君子之志意在得賢而用之耳堅剛之聲號令似<lb/>
　之故鏗以立號號令則所警者衆故號以立横廣大<lb/>
　則武之事也故横以立武磬折也盡也折而盡所以<lb/>
　立辨辨而後可以死故曰生亦我所欲也義亦我所<lb/>
　欲也二者不可得兼舍生而取義也封疆尤辨之大<lb/>
　者哀則自有亷隅而不流有志者似之志義謂志在<lb/>
<pb n="33a"/>
　於義也所志者義則不為容恱矣地上有水師君子<lb/>
　以容民畜衆所謂畜聚之臣者如師之君子是也鏗<lb/>
　鏘者聲也號與武者義也聲在彼義在我君子不徒<lb/>
　聼其聲而已必有感𤼵其在我之意而已猶言鏗鏘<lb/>
　以例其餘也<lb/>
　金華應氏曰文侯方以澹泊為可厭則使其聼鏗鏘<lb/>
　之可喜者焉方以昏倦惟恐卧則欲其聼之而致思<lb/>
　焉且使之思武臣将帥死莭志義與夫畜聚之臣則<lb/>
<pb n="33b"/>
　其志氣感𤼵慷慨興起而視優侏子女之獶雜皆不<lb/>
　足以進乎前此子夏之善告君也故嘗謂古今本無<lb/>
　異樂而雅俗不容同音顔子問為邦孔子告以樂則<lb/>
　韶舞欲其知所慕也繼以逺鄭聲者欲其知所戒也<lb/>
　春秋去舜逾千載而鍾鼓管弦之音猶未衰則古今<lb/>
　固不可謂有異樂也然鄭聲不可不逺者以其淫而<lb/>
　易以溺人故曰惡鄭聲之亂雅樂也齊宣王自謂非<lb/>
　好先王之樂直好世俗之樂視魏文侯之惕然自省<lb/>
<pb n="34a"/>
　則大不同矣宣王迷而未悟故孟子告以今樂由古<lb/>
　樂者其辭寛文侯悟而求之故子夏告之以古樂新<lb/>
　樂之𤼵者其辭嚴異時文侯能知鍾聲之不比亦畧<lb/>
　有見乎樂矣然明於音而聾於官卒未免見笑於田<lb/>
　子方盖區區徒能辨其聲而未能得其官以典樂樂<lb/>
　官猶然而况於将帥死封疆之大者乎<lb/>
　石林葉氏曰君子聼磬聲則思死封疆之臣周衰天<lb/>
　下未有能以身致死而援之者子擊磬於衛荷蕢聞<lb/>
<pb n="34b"/>
　之以為有心者以此<lb/>
　延平周氏曰鍾磬絲竹鼓鼙之聲既不同而所立者<lb/>
　亦不同故君人者聼之亦各沿其類而思其臣也且<lb/>
　畜聚之臣又安足思也哉夫君子不畜聚非不畜聚<lb/>
　盖君子畜聚而能散則異乎人之為畜聚也<lb/>
　<lb/>
　<lb/>
　禮記集說卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷二十四</head>
    <p>
<pb n="1a"/>
欽定四庫全書<lb/>
　禮記集説卷二十四　　　　宋　衛湜　撰<lb/>
王制第五<lb/>
　孔氏曰案鄭目録云王制者以其記先王班爵授禄<lb/>
　祭祀養老之法度此於别録屬制度王制在秦漢之<lb/>
　際知者下文有正聴之鄭云漢有正平承秦所置又<lb/>
　有古者以周尺之言則是周亡之後也鄭荅臨碩云<lb/>
　孟子當赧王之際王制之作復在其後盧氏曰漢<lb/>
<pb n="1b"/>
　文帝令博士諸生作此王制之書<lb/>
　石林葉氏曰有土此有民有民此有政孟子曰仁政<lb/>
　必自經界始由王者之制禄爵而至千里之内以為<lb/>
　御其分田制禄為詳所以正經界也經界正則榖禄<lb/>
　平而封地所以為禄也所封有小大而守土之臣必<lb/>
　以小大相屬故自千里之外設方伯以至下大夫一<lb/>
　命其言建侯設官尤備所以次之封地也建侯設官<lb/>
　既授以政而才不可以不辨其任惡不可以不正其<lb/>
<pb n="2a"/>
　刑故自凡官民材以至不及以政皆擇人之法所以<lb/>
　次之設官也設官以守乎外天子以專治乎内其勢<lb/>
　不相及也外不朝觀於天子則無以述職内不巡守<lb/>
　於諸侯則無以見所守故自比年一小聘而至一徳<lb/>
　以尊于天子皆巡守朝聘之制所以次之擇人也巡<lb/>
　守所以考績考績所以黜陟陟明則有賜黜幽則有<lb/>
　罰有罰不足懲則加之以兵故自天子賜諸侯樂以<lb/>
　至出征執有罪皆黜陟之法所以次之廵守也有罪<lb/>
<pb n="2b"/>
　而致討既加之以兵兵不可無備習兵以田獵則有<lb/>
　備矣因田獵而暴天物則無輔相裁成之道故自無<lb/>
　事則歳三田以至不殀夭不覆巢皆交物之道所以<lb/>
　次之出征也交物之以道而財所以聚人尤不可無<lb/>
　節故自冢宰制國用以至天子食日舉以樂皆用財<lb/>
　之節所以次之交物也財用足可以興禮而禮之大<lb/>
　者莫加于喪祭故自天子七日而殯以至寝不踰廟<lb/>
　皆喪祭之禮所以財用足也征税則取財未及于生<lb/>
<pb n="3a"/>
　財居四民時地利所以生財也故自司空執度度地<lb/>
　以至樂事勸功皆生財之道所以次之征税也冢宰<lb/>
　所職者邦治而治所以平邦國司空所職者邦事而<lb/>
　事所以富邦國既富矣斯教之故自司徒修六禮以<lb/>
　及樂正立四教升諸司馬曰進士皆教之大成所以<lb/>
　次之生財也司徒樂正能教以成其材未及辨其材<lb/>
　司馬論所長而授之以政材者辨矣然而君子取人<lb/>
　不一道或以徳或以事或以言故自司馬辨論官材<lb/>
<pb n="3b"/>
　以至出鄉不與士齒皆論辨之道所以次之教也司<lb/>
　馬所授者邦政而刑者所以輔政之不及也君子恕<lb/>
　己以慎刑則審刑而後用治定而正刑則必誅而無<lb/>
　赦故自司寇正刑明辟以至四誅不以聴皆審克必<lb/>
　誅之意所以次之政也有刑則有憲禁以示之則正<lb/>
　其未然刑以侀之則懲其已然故自圭璧金璋不粥<lb/>
　于市以至禁異服識異言皆于未然而止之所以次<lb/>
　刑也為治至于政刑而治道已備而事功成矣百官<lb/>
<pb n="4a"/>
　於是歳終以程功緒而考其廢置故自天子受諫百<lb/>
　官受質皆在于廢置所以次之刑禁也天子受諫于<lb/>
　上則有道揆百官受質于下則有法守而道徳一于<lb/>
　天下治之所終也然而養耆老以致孝恤孤獨以逮<lb/>
　不足則王道之始經界正穀禄平則仁政之始故自<lb/>
　休老勞農以至諸侯大夫不世爵其言養老恤孤分<lb/>
　田制禄亦所以成始也王制所論其序如此然而九<lb/>
　州之地近于誣誕朝聘之言疑于晉文所制又可疵<lb/>
<pb n="4b"/>
　也<lb/>
　髙氏<hi>文虎</hi>曰王制一篇皆先王治天下之規模而本<lb/>
　末先後未嘗無定序也夫王者之制莫大于設官分<lb/>
　職班爵制禄分地建國以為斯民之極故必使内外<lb/>
　相維上下相制井然有不可踰越之法是誠立國之<lb/>
　本也故王制以此為首然次之以朝聘又次之以巡<lb/>
　守者蓋慮夫天下平治而人情易忽此所以達夫上<lb/>
　下之壅蔽者也又次之以田獵又次之以國用者蓋<lb/>
<pb n="5a"/>
　慮夫君心縱逸而暴于苛斂此所以寓夫仁民愛物<lb/>
　之意者也因國用言喪祭又申之以君臣上下喪祭<lb/>
　之等此皆紀綱制度所在有國者之所慿藉扶持不<lb/>
　可不先講明者也夫然後始及養民而有不征不税<lb/>
　等事又及于居民而皆從宜從俗之道斯民由是安<lb/>
　居樂業而亷恥禮義之心生故繼之以興學其教之<lb/>
　而成材者則用之其不率教者則去之教化既行然<lb/>
　其間頑民終不可以徳化故次之以刑罰民之所以<lb/>
<pb n="5b"/>
　干冒刑禁其根本乃在于市㕓之間見利而必争邪<lb/>
　侈之盛多先王禁之故次之以市治之大體既舉于<lb/>
　是乎一歳之終天子冢宰而下至六官齋戒受諫或<lb/>
　受質或從而受質君臣之間參稽互考必欲見其歳<lb/>
　成之如何大經大法定矣此所以休老勞農成歳事<lb/>
　因繼之以養老恤矜寡孤獨也夫後世之所以多凶<lb/>
　年饑歳皆上之人有以奪其田疇故人至于流莩于<lb/>
　是定經界之法辨古今之尺使天下之地盡可井庻<lb/>
<pb n="6a"/>
　㡬斯民悉歸于安生樂業而人君亦得以分田制禄<lb/>
　矣雖然欲使人君盡行古制天下盡從王者之制其<lb/>
　本又在于人倫天理之不失此所以終之以六禮七<lb/>
　教八政歟嗚呼王制一篇本末先後不差如此嘗讀<lb/>
　孟子以為周室班爵禄諸侯惡其害己而皆去其籍<lb/>
　以此知天下莫先于此王制所以冠之于首又曰暴<lb/>
　君汙吏必慢其經界又知天下莫急于此王制所以<lb/>
　奠之于終讀王制者其深攷之<lb/>
<pb n="6b"/>
　龍泉葉氏曰王制一篇當時蓋欲施用而博士諸生<lb/>
　攷論之所成異于各以見聞記録者故比諸篇頗為<lb/>
　斟酌亦有次第然孔子時周衰而未亡聖人之力尚<lb/>
　能合一以接唐虞夏殷之統故其所述皆三代之舊<lb/>
　至孟子時六國並雄則周已亡但未滅耳其所欲行<lb/>
　于當世與孔子已稍異不惟孟子雖孔子復出亦不<lb/>
　得同矣秦滅漢興酈食其請立六國後而張良以為<lb/>
　非及文帝初賈誼所言正朔官名色尚黄數用五而<lb/>
<pb n="7a"/>
　已中年誼已死新垣平得用始有作王制封禪巡守<lb/>
　之説夫堯舜三代以禮譲守天下而類禋封禪巡守<lb/>
　皆為實治漢以兵取以力守而儒生學士欲以虗文<lb/>
　追還帝王之道耶然則治後世之天下而求無失乎<lb/>
　古人之意蓋必有説非區區陳迹所能干也<lb/>
　孫氏<hi>景南</hi>曰案前漢郊祀志文帝使博士諸生刺六<lb/>
　經中作王制謀議巡守封禪事則知禮記之書雜出<lb/>
　于漢儒明矣特其時去古未逺老師宿儒得于載籍<lb/>
<pb n="7b"/>
　之記傳聞之舊網羅三代之令典尚足垂當年而詔<lb/>
　後世也若王制之所採自分田之法建國之制設官<lb/>
　爵命之數朝聘巡守之禮喪祭之儀征役之限以至<lb/>
　冢宰制國用司馬論官材司空度地居民司徒修明<lb/>
　禮教司冦正刑明辟與夫海内地域之廣狹内外諸<lb/>
　侯之多寡大畧盡矣苟以為非古制豈漢儒以意言<lb/>
　之歟大抵秦漢以下謀國者類為一切簡便無復古<lb/>
　人之意有如統諸侯之權自五國則有屬長十國則<lb/>
<pb n="8a"/>
　有連帥三十國則有卒正二百一十國則有州伯此<lb/>
　豈後世維持郡國者所暇及也舉賢之法論于鄉則<lb/>
　為秀士論于司徒則為選士升于學則為俊士論于<lb/>
　大司樂而後為造士論于司馬而後為進士蓋官之<lb/>
　爵之禄之猶有所待則豈後世選用人才所暇及也<lb/>
　聴獄一事也史以獄成告于正正聴之而告于司冦<lb/>
　司寇又聴之而告于王王命三公參聴之而後以告<lb/>
　于王王三宥然後行刑焉何其謹之至也受質一事<lb/>
<pb n="8b"/>
　也司㑹以其成質于天子而冢宰受之以退司徒司<lb/>
　馬司空又以質于天子而百官受之以退又何審之<lb/>
　詳也非三代之法其孰能與于此然苟以為先秦古<lb/>
　書而非漢儒綴輯則其間盡不免有所牴牾也觀其<lb/>
　論執役以事上者祝史射御醫卜百工皆不得與士<lb/>
　齒周禮以是數者並列于六官之屬其非也古之所<lb/>
　謂史者非止星厯而已執簡記載實兼職焉其權猶<lb/>
　重于宰相左氏亦言日官居卿非卑職也大史公自<lb/>
<pb n="9a"/>
　嘆文史星厯近于卜祝之間主上以俳優蓄之此漢<lb/>
　人失古之意謂不與士齒不可也古者取士莫重于<lb/>
　射諸侯貢士天子親試于射宫至于大射賔射燕射<lb/>
　自天子諸侯至卿大夫士皆有事焉又安得不與士<lb/>
　齒至論古今周尺古之畆非今之畆古之里非今之<lb/>
　里則非先秦古書明矣而吾之所以為漢儒恨者博<lb/>
　士諸生能攷古制而不能説時君以復古之萬一遂<lb/>
　使漢家一代制度苟簡闊略後之有志于古者無復<lb/>
<pb n="9b"/>
　可攷要必有任其責者矣知古之建國八州至于千<lb/>
　八百國何為諸侯王之地連城數十不能稍損其權<lb/>
　遂使好亂者相挺而起也知古之朝聘以三年五年<lb/>
　為期何為春朝秋請一聴諸侯之便遂使有詐病不<lb/>
　朝之國也知古之授田皆以百畆為限何為使富者<lb/>
　連阡陌貧者無立錐之地若是其不等也知古之巡<lb/>
　守初無封禪之禮何為受獻䛕之説立中和之制以<lb/>
　啓後世之侈心也知喪制之不可踰何為而以日易<lb/>
<pb n="10a"/>
　月也知祭禮之不可瀆何為祀五帝于雍也知征税<lb/>
　之有限何為筭賦獻賦之不一其輸也知用民之有<lb/>
　限何為更卒戍卒之不一其役也知辨論官材如此<lb/>
　其審何為負俗之累者猶不擇也知司空居民量地<lb/>
　置邑何為徙豪傑于諸陵不恤土狹民多之患也知<lb/>
　司寇之正刑審諦輕重何為既除收孥相坐之律而<lb/>
　復有三族之夷也知司徒之敎如此其詳何為廢先<lb/>
　王徳教之官而任執法之吏也知司市之禁如此其<lb/>
<pb n="10b"/>
　嚴何為弛商賈之律使得操竒贏以乗上之急也論<lb/>
　者皆以為遭秦絶學而古制不可復識究觀諸生之<lb/>
　所攷亦既詳矣文帝能使人論次其書而不能用與<lb/>
　葉公好龍何異吾嘗論漢人不能復古覽王制之書<lb/>
　毎為之太息也<lb/>
　江陵項氏曰王制之言爵禄取于孟子其言巡守取<lb/>
　于虞書其言歳三田及大司徒大司馬大司空三官<lb/>
　則皆取于公羊氏其言諸侯朝聘之節則取于左氏<lb/>
<pb n="11a"/>
　其餘必皆有所授蓋文帝合漢初今文博士之傳斟<lb/>
　酌増損共為一書將以興王制致太平者其説自應<lb/>
　與古文諸書不合鄭康成無䇿以通之强為之説曰<lb/>
　此殷制也自是凡不可通者皆以此語㫁之豈非遁<lb/>
　辭也哉<lb/>
　永嘉徐氏曰王制一書敘次三王四代之制度蓋聖<lb/>
　王所以經綸天下之大經而為萬世法程者也其書<lb/>
　推明班爵制禄之法祭祀養老之義其立國之紀綱<lb/>
<pb n="11b"/>
　制度講若畫一而不相踰越三代所以享國長久雖<lb/>
　有辟王而維持者不亂蓋得其道矣周衰上無道揆<lb/>
　下無法守諸侯壊亂法紀以隳先王之制多矣暴君<lb/>
　汙吏慢其經界而井地之制孟子僅聞其略諸侯惡<lb/>
　其害己皆去其典籍而班爵禄之制孟子不聞其詳<lb/>
　凡先王之舊典禮經蓋僅有存者自秦變井地為阡<lb/>
　陌壊封建為郡縣而分田制禄之法一切埽地此漢<lb/>
　儒思古而王制所為作也<lb/>
<pb n="12a"/>
王者之制禄爵公侯伯子男凡五等諸侯之上大夫卿<lb/>
下大夫上士中士下士凡五等<lb/>
　鄭氏曰二五象五行剛柔十日禄所受食爵秩次也<lb/>
　上大夫曰卿<lb/>
　孔氏曰此一經論為王者之制禄爵公侯卿大夫以<lb/>
　下及士之法大都緫記三王制度凡王者之制禄爵<lb/>
　為重禄者穀也故鄭註司禄云禄之言榖年榖豐乃<lb/>
　制禄爵者盡也故白虎通云爵盡也所以盡人才也<lb/>
<pb n="12b"/>
　案下文云位定然後禄之又大司徒云以賢制爵以<lb/>
　庸制禄並禄在爵後此禄在爵前者蓋此經下文先<lb/>
　云天子之田乃云諸侯之田次云制農田又云下士<lb/>
　視上農夫禄又君十卿禄下始云次國上卿當大國<lb/>
　中卿是後云爵也其食禄受爵之人有公侯伯子男<lb/>
　並南面之君法五行剛日甲丙戊庚壬凡五等其諸<lb/>
　侯之下北面之臣有上大夫卿有下大夫有上士有<lb/>
　中士有下士法五行柔日乙丁己辛癸凡五等也元<lb/>
<pb n="13a"/>
　命包云公之為言平也公平正直侯者候也候王順<lb/>
　逆伯之為言白也明白于徳子者奉㤙宣徳男者任<lb/>
　功立業案此五等虞夏及周制殷則三等公侯伯也<lb/>
　此公侯伯子男獨以侯稱者舉中而言又爾雅以侯<lb/>
　為君故也上大夫卿者下文云下大夫倍上士卿四<lb/>
　大夫禄是下大夫之上則有卿故知上大夫即卿也<lb/>
　此上大夫卿外惟有下大夫而下文卿外更有上大<lb/>
　夫下大夫者謂就下大夫之中更分為上下耳白虎<lb/>
<pb n="13b"/>
　通云卿者嚮也為人所歸嚮也大夫者達人謂扶達<lb/>
　于人士者事也<lb/>
　長樂劉氏曰王制者言為天下之王作民父母者當<lb/>
　立法度節制財用以安天下之民使不䧟于凍餒故<lb/>
　曰王制也易曰地上有水比先王以建萬國親諸侯<lb/>
　言先王有親比萬民之道者必先建萬國親諸侯使<lb/>
　之各養其民而敎之禮義也是以此經以建侯崇徳<lb/>
　為首設官分職為次皆所以皇建其有極也公侯伯<lb/>
<pb n="14a"/>
　子男凡五等者所以差其徳而尊崇之于萬民之上<lb/>
　俾之行道以為其國表則也又設上大夫卿凡五等<lb/>
　以佐佑其君之徳奉天子之禮用中于其民者也堯<lb/>
　舜禹湯文武之有天下也其制禄爵莫不如是故周<lb/>
　公思兼三王以施四事為之六典乃曰惟王建國辨<lb/>
　方正位體國經野設官分職以為民極自天子至于<lb/>
　五等之國莫不執是以為大經然後輔之以禮樂政<lb/>
　刑焉不曰崇其徳行為表則哉<lb/>
<pb n="14b"/>
　長樂陳氏曰公侯伯子男至中士下士爵也天子之<lb/>
　田至君十卿禄禄也爵以貴之非王爵之則無貴禄<lb/>
　以富之非王禄之則無富故周官太宰内史司士之<lb/>
　於爵禄皆詔王而已此所以言王者之制禄爵也制<lb/>
　爵以徳制禄以功徳有厚薄故爵有崇卑功有多寡<lb/>
　故禄有豐殺周官凡言爵禄皆先爵而後禄記亦曰<lb/>
　任官然後爵之位定然後禄之此先禄而後爵者蓋<lb/>
　田不分不可以制禄禄不制不可以定爵先王量財<lb/>
<pb n="15a"/>
　以制用視禄以制爵然後無有餘不足之患矣然則<lb/>
　爵禄者班爵禄之序也禄爵者制爵禄之序也由公<lb/>
　至男凡五等皆君也由諸侯之上大夫卿至下士凡<lb/>
　五等皆臣也君之徳純故公侯伯子男無上中下之<lb/>
　辨臣之徳不必純故大夫士有上中下之差然皆止<lb/>
　五等者五者天地之中數先王制法莫不本之故五<lb/>
　典五禮五服五刑皆謂之天則制爵之等亦本其自<lb/>
　然而已孟子曰天子一位公一位侯一位伯一位子<lb/>
<pb n="15b"/>
　男同一位凡五等君一位卿一位大夫一位上士一<lb/>
　位中士一位下士一位凡六等與此不同者此言制<lb/>
　爵之法孟子言班爵之法制之出于天子故不必言<lb/>
　天子班之首于天子與君故兼天子與君言之也制<lb/>
　爵禄止于諸侯與其臣而不及王朝之臣者蓋制諸<lb/>
　侯與其臣之禄則以農田為差制王朝公卿大夫之<lb/>
　禄則以諸侯為視制爵之法亦若是而已此所以不<lb/>
　言之也有爵者必有禄有禄者不必有爵庻人在官<lb/>
<pb n="16a"/>
　非有爵也而其禄有差則禄之所施非特有爵者而<lb/>
　已故于其所制者不先以爵而先以禄也<lb/>
　嚴陵方氏曰先爵而後禄者貴賤之序也先禄而後<lb/>
　爵者衆寡之序也以貴賤為之序故孟子言班爵禄<lb/>
　蓋班其貴賤之分故也以衆寡為之序故王制言制<lb/>
　禄爵蓋定其衆寡之數故也此文雖以禄爵為序其<lb/>
　事又以爵禄為序者蓋制之之實未始不班故也諸<lb/>
　侯以上大夫為卿周官言大宰卿小宰中大夫則卿<lb/>
<pb n="16b"/>
　上大夫也以上大夫為卿非特諸侯為然矣此不言<lb/>
　中大夫者諸侯故也天子諸侯之設官必如是者何<lb/>
　也蓋先王之意爵欲正其名也故官必特置禄欲省<lb/>
　其費也故職或兼掌然治在所合者雖大不必特置<lb/>
　若三公九卿之類是矣事在所專者雖小不可兼掌<lb/>
　若蟈氏射鳥氏之類是矣豈嘗有拘哉亦惟其稱而<lb/>
　已管仲以官事不攝而孔子非之者主掌者言也桓<lb/>
　公欲官事無攝而孟子取之者主置者言也卿大夫<lb/>
<pb n="17a"/>
　士有上下之别公侯伯子男則無之者君道尊而臣<lb/>
　道卑之辨故也孟子五等以子男合為一此則離為<lb/>
　二者蓋彼所言者位之等也此所言者名之等也位<lb/>
　雖子男之所同名則子男之所異故也且王制兼三<lb/>
　王之所制孟子則指周室而已故其間不能無小異<lb/>
　焉<lb/>
　延平周氏曰言制禄爵止于諸侯與其臣而不及王<lb/>
　朝之臣何也王朝之臣入則為公卿大夫出則為公<lb/>
<pb n="17b"/>
　侯伯子男而其禄又同故言五等之君則兼之矣孟<lb/>
　子曰天子一位公一位侯一位伯一位子男同一位<lb/>
　凡五等也君一位卿一位大夫一位上士一位中士<lb/>
　一位下士一位凡六等與此五等不同何也諸侯有<lb/>
　君道有臣道有君道故與天子同為五等有臣道故<lb/>
　與其臣又同為六等子男之禄同五十里故可以言<lb/>
　同一位中士之禄倍下士下士之禄與庻人在官者<lb/>
　同故不可言同一位此所以有六等也<lb/>
<pb n="18a"/>
　山隂陸氏曰此言諸侯之上大夫卿下大夫則無中<lb/>
　大夫可知周官公之卿三命其大夫再命蓋下大夫<lb/>
　也然則王制下卿再命不言不過容有過此者矣凡<lb/>
　大國之卿則以三命為正小國之卿以再命為正于<lb/>
　天子言五等君爵于諸侯言五等臣爵亦言之法周<lb/>
　官司服言公之服自衮冕而下如王之服孤之服自<lb/>
　希冕而下如子男之服蓋亦如此<lb/>
　石林葉氏曰四代之禮預有于其中而特稱王者以<lb/>
<pb n="18b"/>
　王制之也禄以詔功爵以詔徳皆王者之事故制其<lb/>
　等則自公至于下士爵之名也自天子之田方千里<lb/>
　至庻人在官者禄之差也近天子而爵盛大故必以<lb/>
　無私為徳故稱公逺天子而障扞于外欲其有所屈<lb/>
　故稱侯伯侯伯長也言其道足以長人子宗也養也<lb/>
　言其道足以養人男任也言其道足以安人五等者<lb/>
　臣乎天子也諸侯之有一國亦人君也有君莫不有<lb/>
　臣故近諸侯欲其承上羣而不黨而知進退則曰卿<lb/>
<pb n="19a"/>
　上以忠扶君下以智帥人則曰大夫志有所尚仕有<lb/>
　所事則曰士王以譬則天也其臣之數則有公侯伯<lb/>
　子男有卿大夫士諸侯以譬則地也其臣之數止于<lb/>
　卿大夫士而不可以稱公侯伯子男雖附庸不合于<lb/>
　天子朝貢不能以自通附于其國亦非所以臣之者<lb/>
　以地統于天也地統于天則雖其卿大夫士猶不能<lb/>
　純臣于諸侯天則統地故雖諸侯為君亦必純臣于<lb/>
　天子<lb/>
<pb n="19b"/>
　永嘉徐氏曰先王視賢以制爵視庸以制禄禄爵二<lb/>
　柄聖王所以辨儀等定名分立國維綱與天下共守<lb/>
　而不相踰越者也夫自寰外諸侯五等之差而下及<lb/>
　于五等諸侯之異皆爵以命有徳者也自天子田千<lb/>
　里之外而下及于三等侯國之地皆禄以命有功者<lb/>
　也禄爵之經制一定使上下有紀内外相維而立國<lb/>
　之大意見矣叔季以來王綱不舉而諸侯卿大夫守<lb/>
　先王之訓者無㡬子産相鄭一知守周班列之爵而<lb/>
<pb n="20a"/>
　晉楚不敢加兵晏子叔向之徒獨不肯輕受禄地以<lb/>
　守先王之舊蓋猶為秉周禮者自是之外天子建國<lb/>
　而甸侯乃欲建國天子一圻而列國乃至數圻魯三<lb/>
　家至三分公室而各有其一諸侯卿大夫迭相越等<lb/>
　踰制而爵位亂矣伯氏之㣲駢邑三百施氏之宰有<lb/>
　百室之邑禄地妄以子人而不復古制矣故周室班<lb/>
　爵禄之制諸侯知為己不利而皆去其典籍蓋先王<lb/>
　班爵授禄之法已亡于孟氏之時矣天子自邦畿千<lb/>
<pb n="20b"/>
　里之外皆分土以為諸侯守而畿外有五等諸侯交<lb/>
　錯面内以尊天子蓋自堯協和萬邦之諸侯至舜輯<lb/>
　五等諸侯之瑞而班之修五禮五玉而執圭璧者不<lb/>
　相亂則是五等之爵自堯舜以來未之有改而謂殷<lb/>
　爵為三等非也<hi>鄭氏謂公百里侯七十里伯五十里</hi>武王爵列以五土<lb/>
　分以三蓋襲殷之舊耳至周公從而增損其制上公<lb/>
　五百里至男百里蓋指開方言之其實去王制不大<lb/>
　相逺矣且王制五等之爵猶天建地設不可亂也及<lb/>
<pb n="21a"/>
　春秋時禮制既亡伯者以意之嚮背為升降諸國以<lb/>
　勢之强弱相上下㑹盟征伐又以先後易其序如曹<lb/>
　伯把伯也而或居子男之下<hi>僖公成公時</hi>楚子夷也而或<lb/>
　居侯伯之上<hi>僖二十一年二十七年</hi>諸侯不勝其紊有如魯以<lb/>
　周班後鄭而鄭忽敢怒<hi>威六年</hi>楚以先歃晉而晉不敢<lb/>
　辭滕薛争長則曰我先封蔡衛争先則曰非尚年也<lb/>
　逞其私意而不顧王爵而使大小相維上下相統之<lb/>
　意蔑然矣春秋嚴名分之書以見亂之所由也則儀<lb/>
<pb n="21b"/>
　位以為階防㣲杜漸且記王制之失也秦壊封建為<lb/>
　郡縣而五等之爵亡矣至漢剖裂疆土二等之爵同<lb/>
　姓則王有功則封侯然後王踰制建城數十倔强而<lb/>
　不可制削地之書一下七國合從以逆京師至于漢<lb/>
　初封侯之約自景帝以後始不以有功封而壊漢制<lb/>
　矣東京爵亦二等皇子封王自郡而國然列侯雖寇<lb/>
　鄧元勲不過四縣無功臣葅醢之虞而同姓之王亦<lb/>
　未聞有七國之變蓋矯漢之過制而得其道矣　又<lb/>
<pb n="22a"/>
　曰諸侯有君道于天子之國則北面于其國則南面<lb/>
　蓋禮不純臣而得以自臣妾其境内也列國有三卿<lb/>
　五大夫二十七士大國三卿司徒司馬司空是也此<lb/>
　固命于王朝而侯國之長官也諸侯自天子命卿之<lb/>
　外凡卿大夫各自舉任而皆得專之則是諸侯之臣<lb/>
　不皆命于天子而甸外之官吏乃諸侯牧伯之事也<lb/>
　其諸侯之臣唯中大夫元士别異于天子周禮天子<lb/>
　六官之正皆卿而其貳則中大夫<hi>小宰中大夫二人</hi>公侯伯<lb/>
<pb n="22b"/>
　之士雖一命不得稱元士其餘自上大夫至下士諸<lb/>
　侯之臣其名號與天子之臣均爾蓋王朝之臣則畿<lb/>
　内之諸侯皆事王者也而得以食畿内之采地諸侯<lb/>
　之臣臣事諸侯而食其國之禄王制論五等諸侯所<lb/>
　以不言王朝之臣而自官其國之臣也春秋列國官<lb/>
　制蓋無復王制之舊宋制官之制置左右二師以擬<lb/>
　三公而又有六卿無等甚矣晉三軍之制將佐皆卿<lb/>
　至于司馬司空實位大夫之列天子之卿僅存其號<lb/>
<pb n="23a"/>
　爾廢命卿之制而徧置私人先王制度蓋蕩然矣秦<lb/>
　之世懲諸侯之世襲而得以私自用其人故收天下<lb/>
　之版圗凡四海之内皆制于天子而郡守縣令皆擇<lb/>
　于朝廷郡縣之權既輕而不得有所為矣漢興因秦<lb/>
　之弊而反之藩國百官制同京師吏四百石得自調<lb/>
　除唯丞相命于天子其御史大夫以下皆自置其不<lb/>
　得輒置之者傅相中尉侯二千石者耳蓋諸侯官吏<lb/>
　上同漢朝徒知所以矯秦之弊而為之而不知其制<lb/>
<pb n="23b"/>
　同京師則過甚矣方其盛也淮南悼惠私自置二千<lb/>
　石而漢法不敢加天子之法令且不行于諸侯矣其<lb/>
　後景帝懲吳楚之亂抑損其權罷諸侯御史大夫官<lb/>
　而改丞相曰相蓋所以别異之而不使與漢朝同制<lb/>
　也至其盛也天子自為衡山置吏六百石以上蓋無<lb/>
　復四百石得自調除之意而諸侯之權益輕終漢之<lb/>
　世猶有所謂州郡佐吏自别駕長史縣令刺史太守<lb/>
　得自辟除為少近古若諸侯之官制則終始皆失之<lb/>
<pb n="24a"/>
　矣<lb/>
天子之田方千里公侯田方百里伯七十里子男五十<lb/>
里不能五十里者不合于天子附於諸侯曰附庸<lb/>
　鄭氏曰天子之田象日月之大亦取晷同也此謂縣<lb/>
　内以禄公卿大夫元士也公侯以下皆象星辰之大<lb/>
　小也不合謂不朝㑹也小城曰附庸附庸者以國事<lb/>
　附於大國未能以其名通也此殷所因夏爵三等之<lb/>
　制也殷有鬼侯梅伯春秋變周之文從殷之質合伯<lb/>
<pb n="24b"/>
　子男以為一則殷爵三等者公侯伯也異畿内謂之<lb/>
　子周武王初定天下更立五等之爵増以子男而猶<lb/>
　因殷之地以九州之界尚狹也周公攝政致太平斥<lb/>
　大九州之界制禮成武王之意封王者之後為公及<lb/>
　有功之諸侯大者地方五百里其次侯四百里其次<lb/>
　伯三百里其次子二百里其次男百里所因殷之諸<lb/>
　侯亦以功黜陟之其不合者皆益之地為百里焉是<lb/>
　以周世有爵尊而國小爵卑而國大者唯天子畿内<lb/>
<pb n="25a"/>
　不增以禄羣臣不主為治民<lb/>
　孔氏曰自此至附庸一節論天子畿内之田及畿外<lb/>
　五等諸侯及畿内公卿受地多少之法案元命包云<lb/>
　日圓望之廣尺以應千里故鄭註云象日月之大鄭<lb/>
　註司徒云凡日景于地千里而差一寸是千里同一<lb/>
　寸也細而言之就千里之内亦漸漸分數不同此云<lb/>
　同一寸者大略言之非但象日月大小又取晷同故<lb/>
　註云亦也下云三公之田視公侯天子之卿視伯以<lb/>
<pb n="25b"/>
　下是禄公卿大夫士也下註云待封王之子弟此唯<lb/>
　公卿大夫元士者舉正者言之爾又元命包云王者<lb/>
　封國上應列宿之位註云若角亢為鄭房心為宋之<lb/>
　比又云其餘小國不中星辰者以為附庸是百里七<lb/>
　十里五十里象星辰大小也援神契云王者之後稱<lb/>
　公大國稱侯皆千乘又象雷震百里其七十里者倍<lb/>
　減于百里五十里者倍減于七十里故孝經云徳不<lb/>
　倍者不異其爵功不倍者不異其土故轉相半以别<lb/>
<pb n="26a"/>
　優劣不合者謂不得與諸侯集合朝㑹天子也庸城<lb/>
　也小國之城不能自通以其國事附于大國故曰附<lb/>
　庸也鄭註殷所因夏爵三等之制者以夏㑹諸侯于<lb/>
　塗山執玉帛者萬國若不百里七十里五十里則不<lb/>
　得為萬國也故知夏爵三等鄭不直舉夏時而云殷<lb/>
　所因者若指夏時則下當云萬國不得云千七百七<lb/>
　十三國故以為殷所因夏爵三等之制註引鬼侯梅<lb/>
　伯者證殷有侯有伯二王之後稱公則殷亦有公是<lb/>
<pb n="26b"/>
　三等也註云春秋之時合伯子男以為一者公羊傳<lb/>
　桓十一年鄭忽何以名春秋伯子男一也辭無所貶<lb/>
　是矣云殷爵三等者公百里侯七十里伯五十里是<lb/>
　也畿外既有公侯伯標異畿内特謂之子爵雖為子<lb/>
　若作三公則受百里之地若作卿則受七十里若作<lb/>
　大夫則受五十里㣲子箕子皆是畿内采地之爵故<lb/>
　云異畿内謂之子也先中國方三千里周公斥大九<lb/>
　州之界方七千里諸侯大者地方五百里以下皆大<lb/>
<pb n="27a"/>
　司徒職文云以功黜陟之者謂殷之諸侯大者百里<lb/>
　今日有功則升陟或二百里或三百里也若黨紂為<lb/>
　惡則皆黜退之不得為諸侯或黜減至七十里五十<lb/>
　里或附庸也其不合者皆益之為百里謂不以功過<lb/>
　黜陟皆使滿百里也爵尊而國小者若虞虢之君爵<lb/>
　公地方百里爵卑而國大者侯四百里伯三百里子<lb/>
　男二百里皆大于虞虢也畿内公卿大夫采地不増<lb/>
　益者本以禄羣臣不湏増益其地以其不主于治民<lb/>
<pb n="27b"/>
　故也<lb/>
　長樂陳氏曰先王之法若煩而約若離而合諸侯之<lb/>
　國必有附庸可謂煩矣然天子班治于諸侯諸侯班<lb/>
　治于附庸則上之所班者不勞此所以為約也附庸<lb/>
　不合于天子可謂離矣然附庸通于諸侯諸侯通于<lb/>
　天子則下之所通者不壅此所以為合也周官之地<lb/>
　至于五等書曰分土惟三左傳云天子之地一圻列<lb/>
　國一同皆止于三等者不兼附庸言之也天子諸侯<lb/>
<pb n="28a"/>
　而下不曰地而曰田者蓋政以農為本禄以田為主<lb/>
　以其制禄也故雖地謂之田猶之縣内之所封以其<lb/>
　有君道故雖邑謂之國也　又曰書言舜之受禪曰<lb/>
　輯五瑞修五禮復五器言武王之政由舊曰列爵惟<lb/>
　五分土惟三則自唐至周五等之爵一也鄭氏釋王<lb/>
　制謂殷因夏爵有公侯伯而無子男公羊釋春秋謂<lb/>
　春秋變周從殷合伯子男皆稱子豈其然哉夫列爵<lb/>
　惟五所以稱其徳分土惟三所以等其功徳異而功<lb/>
<pb n="28b"/>
　有所同故公侯之地同于百里子男之地同于五十<lb/>
　里地同而附庸有所異故諸公之地方五百里諸侯<lb/>
　之地方四百里諸伯之地方三百里諸子之地方二<lb/>
　百里諸男之地方百里蓋三等之地正封也五等之<lb/>
　附庸廣封也正封則尺地莫非其土一民莫非其臣<lb/>
　尊者嫌于盛而無所屈卑者嫌于削而無所立故公<lb/>
　之地必下而從侯男之地必上而從子至于廣封則<lb/>
　欲上之政令有所統而不煩下之職貢有所附而不<lb/>
<pb n="29a"/>
　費又非諸侯得以擅之也而尊者不嫌于大多卑者<lb/>
　不嫌于大寡故公之地必五百里而異于侯男之地<lb/>
　止百里而異于子也民功曰庸朝㑹曰合謂之附庸<lb/>
　以其有所附然後有功于民也謂之不能五十里不<lb/>
　合于天子以其才不足以當五十里則不足以特達<lb/>
　于王也古者天子之地象日月諸侯之地象雷震則<lb/>
　周官所謂五百里以至百里為兼附庸明矣鄭康成<lb/>
　以大司徒之所言者為正封則曰公無附庸侯附庸<lb/>
<pb n="29b"/>
　九同伯附庸七同子附庸五同男附庸三同魯於周<lb/>
　法不得有附庸故言錫之以附庸二十四此説非也<lb/>
　既曰侯附庸九同魯侯爵也不得有附庸何邪詩曰<lb/>
　錫之山川土田附庸奄有龜䝉遂荒大東記曰地方<lb/>
　七百里此所謂錫之也<hi>禮書</hi>
　延平周氏曰政以農為本故王畿以田為主莫非王<lb/>
　土而田止于千里者示其與諸侯共財也禮運曰天<lb/>
　子有田以䖏其子孫即此所謂方千里者也公侯百<lb/>
<pb n="30a"/>
　里伯七十里子男五十里言實封之地而不及附庸<lb/>
　之國者也<lb/>
　馬氏曰普天之下莫非王土而天子則兼有之故天<lb/>
　子之田方千里所以禄畿内之臣也千里者以開方<lb/>
　之法計之蓋萬里也夫天子之田必以千里者所以<lb/>
　示其本大而末細猶身之運臂臂之使指也蓋不千<lb/>
　里不足以服天下之諸侯也降于天子則公侯而已<lb/>
　故公侯田方百里以開方之法計之蓋千里也不千<lb/>
<pb n="30b"/>
　里則朝聘㑹遇之煩有所不給也至于伯則又有殺<lb/>
　焉蓋伯則其國小其爵卑而子男亦如之故伯七十<lb/>
　里子男五十里七十里者以開方之法計之七七四<lb/>
　十九蓋四百九十里也五十里者以開方之法計之<lb/>
　五五二十五蓋二百五十里也<lb/>
　石林葉氏曰周官大司徒言諸公之地封疆方五百<lb/>
　里下至諸男猶方百里與此制異者鄭氏以為武王<lb/>
　初定天下分土惟三至周公斥大九州之界而分土<lb/>
<pb n="31a"/>
　以為五等以其異同考之而斥大封界則有矣謂五<lb/>
　等之封實可食之地則非也蓋周官合山林川澤而<lb/>
　言之則謂之地王制止于可食之地則謂之田以其<lb/>
　地方五百里而去山林川澤取其可食者半則是附<lb/>
　庸在其中以其田方百里皆可食之地而山林川澤<lb/>
　不在焉則是附庸在其外由此觀之周公斥大九州<lb/>
　之界公侯之國蓋有増多附庸而百里七十里五十<lb/>
　里之制亦無増損此魯所以有七百里而孟子亦謂<lb/>
<pb n="31b"/>
　周公封于魯地方百里也詩云錫之山川土田附庸<lb/>
　附庸舉其虗封言之所謂七百里是也土田舉其實<lb/>
　封言之所謂方百里是也然而百里七十里之國其<lb/>
　大足以兼附庸五十里之國小不足以兼附庸故司<lb/>
　徒之職言諸子之地封疆方二百里其食者四之一<lb/>
　是去山林川澤而其一應于實封五十里無附庸可<lb/>
　知也雖然諸男之地封疆方百里其食者四之一乃<lb/>
　止于二十五里而不應于實封之數何也蓋封疆者<lb/>
<pb n="32a"/>
　有五等而其可食之地實不過三猶之授田其法亦<lb/>
　有上中下公侯方百里則賜之上地伯七十里則賜<lb/>
　之中地子男五十里則賜之下地上地則山林川澤<lb/>
　居其半中地則三之一下地則四之一至于諸男止<lb/>
　于二十五里則疑為附庸之國此周司徒所以别于<lb/>
　殷以備五等而其實則附庸也然則諸男之地下止<lb/>
　于二十五里則為附庸上至于五十里則為諸侯周<lb/>
　官離而言之故舉其下王制合而言之故舉其上唯<lb/>
<pb n="32b"/>
　其離也不言諸男為附庸而以其封疆推之其意可<lb/>
　見唯其合也不言附庸則疑于諸侯男足于五十里<lb/>
　此王制所以再言不能五十里不合于天子曰附庸<lb/>
　也<lb/>
　廬陵胡氏曰鄭云此殷所因夏爵三等之制也春秋<lb/>
　變周之文從殷之質合伯子男以為一則殷爵三等<lb/>
　者公侯伯也此説非也春秋公羊傳桓十一年鄭忽<lb/>
　何以名春秋伯子男一也何休乃云春秋改周之文<lb/>
<pb n="33a"/>
　從殷之質合伯子男為一故鄭據以為説又元命包<lb/>
　云周爵五等法五情春秋三等象三光説者因此以<lb/>
　為文家爵五等質家爵三等又禮緯含文嘉亦云殷<lb/>
　爵三等夏亦三等是以諸儒多從鄭説皆不經也案<lb/>
　春秋尊周何嘗變周亦何嘗合伯子男以為一且如<lb/>
　把入春秋書侯莊二十七年黜為伯至僖二十三年<lb/>
　貶稱子者以伯子男為一何必書侯書伯書子以貶<lb/>
　把公羊妄爾據明堂位云脯鬼侯天問云梅伯受醢<lb/>
<pb n="33b"/>
　箕子徉狂則殷有侯有伯有子也則亦有男可知矣<lb/>
　是殷亦備五等也鄭氏乃云㣲子箕子是畿内采地<lb/>
　之爵不得為子男之子則天子三公亦不得稱公侯<lb/>
　之公乎推此則鄭云殷爵三等者非也夏有塗山之<lb/>
　㑹執玉帛者萬國若只三等諸侯則不得為萬國又<lb/>
　孝經夏制也而云公侯伯子男是五等也則鄭云殷<lb/>
　所因夏爵三等者又非矣元命包與含文嘉之文妄<lb/>
　可知也且如孟子荅北宫錡之問周室班爵禄也曰<lb/>
<pb n="34a"/>
　天子一位公一位侯一位伯一位子男同一位凡五<lb/>
　等似合于文家爵五等之説然又云君一位卿一位<lb/>
　大夫一位上士一位中士一位下士一位則文家又<lb/>
　有六等矣又云天子地方千里諸侯百里伯七十里<lb/>
　子男五十里則文家又有四等矣又云大國地方百<lb/>
　里次國七十里小國五十里又書武成云分土惟三<lb/>
　孔氏曰公侯百里伯七十里子男五十里為三品則<lb/>
　文家亦有三等而以為周尚質可乎豈變文以從質<lb/>
<pb n="34b"/>
　乎然則殷有三等周亦有三等周有四等五等六等<lb/>
　殷亦有四等五等六等矣故自虞氏五瑞五玉以來<lb/>
　制為五等夏殷周因之未之有改不可謂虞周有公<lb/>
　侯伯子男五等之制殷獨三等也借曰殷改虞夏之<lb/>
　制合為三等于書不見也于詩不見也而信禮緯之<lb/>
　説可哉<lb/>
　臨川王氏曰王制封國三等古者九州之地以及四<lb/>
　海之内莫不各有君長苟斥而大之而増百里至五<lb/>
<pb n="35a"/>
　百里則所絀廢削滅非一國也此于人情似不合也<lb/>
　或者以商末諸侯各相侵并合為大國至周始裁損<lb/>
　就五百里至百里之制則不當云分土惟三也武王<lb/>
　分土惟三則至周公又何増國至五百里也且孟子<lb/>
　之言何可廢也孟子之言乃與魯人之言不同此時<lb/>
　魯已不知其始封之大小又子産一同之言與孟子<lb/>
　合則五百里之言亦不足信也凡言王制亦豈皆商<lb/>
　制也鄭氏以國之大小故云爾<lb/>
<pb n="35b"/>
　永嘉徐氏曰天子邦畿千里之外肈域四海王畿之<lb/>
　内定受田三百萬夫之地畿内諸侯之禄取焉財賦<lb/>
　自給不取辦于諸侯蓋不千里無以統一天下而固<lb/>
　其國本大末小之勢也諸侯大者百里蓋其納天子<lb/>
　之貢賦而又朝聘㑹遇之煩不百里則有所不能給<lb/>
　者也齊魯之始封地儉於百里彼非不知闢國以為<lb/>
　廣誠不敢縱欲以壊王制也至孟子時諸侯兼國愈<lb/>
　廣而受禄逾制齊方百里者十是九于太公所封之<lb/>
<pb n="36a"/>
　地魯方百里者五是四于周公所封之地廢棄王制<lb/>
　甚矣是宜諸侯惡其害己而去司禄之職也當春秋<lb/>
　之時聖王不作諸侯放恣晉人嘗責鄭人之侵小<hi>襄二</hi>
　<hi>十五年</hi>子産對以今大國之地多數圻是一國方數千<lb/>
　里矣晉女叔侯言晉之大蓋八國姬姓皆滅而兼之<lb/>
　<hi>虞虢焦滑霍楊韓魏</hi>至于魯濟西汶陽之田其見侵于鄰國屢<lb/>
　矣諸侯并吞國益以大而周王之田日以削小地未<lb/>
　能逺過于曹滕而求金求車天子至使其臣下從于<lb/>
<pb n="36b"/>
　列國之魯及其亡也河洛之外合七城而已<hi>河南洛陽偃師</hi>
　<hi>鞏新城平陽緱氏見通典</hi>豈非本小末大外勝其内以至于亡歟<lb/>
　至秦削去五等制為郡縣外權既輕而亦隨以亡漢<lb/>
　封諸侯列城數十地方千里置吏賦斂任其自為而<lb/>
　天子自三河僅十五郡而列侯公主頗邑其中末可<lb/>
　謂大本可謂㣲矣而枚乗論吳之富實過于天子漢<lb/>
　并二十四郡十七諸侯錯出貢賦曽不如東山之府<lb/>
　水陸轉粟曽不如海陵之倉夫以漢之大而賦入不<lb/>
<pb n="37a"/>
　加諸侯甚非居重馭輕强榦弱枝以身使臂之意也<lb/>
　七國之亂吳實首禍漢之君分受其責衆建諸侯之<lb/>
　䇿所以痛哭于文帝之世歟　又曰附庸壤地褊小<lb/>
　迫于大國之間徳不足合瑞于天子地不足敵大于<lb/>
　諸侯雖有命以自居于其國而其勢亦難以專達于<lb/>
　上朝不與㑹不及必待附大國賦而後通焉蓋諸侯<lb/>
　有功天子錫之以邦域之内以為社稷之臣八州之<lb/>
　中二百一十國之外取諸閒田以禄附庸故諸侯得<lb/>
<pb n="37b"/>
　以兼統之而食其賦然亦得以專臣也周制凡諸侯<lb/>
　牧正帥長及有徳者乃有附庸非國皆有也侯伯子<lb/>
　男之國自附庸九同至于三同其序不可亂矣唯上<lb/>
　公無附庸以其位尊而勢極也周公有大勲勞受上<lb/>
　公之地為方五百里矣明堂位言封于曲阜者合七<lb/>
　百里加之四等之附庸為方百里者二十四蓋異恩<lb/>
　也周以伯禽為東藩錫之土田附庸蓋法所不當有<lb/>
　錫之而後受也春秋附庸之國獨魯為可攷以傳攷<lb/>
<pb n="38a"/>
　之凡蔣邢茅胙祭<hi>襄十二年六國多居髙平陳郡之間皆國近為宗魯之國</hi>則周<lb/>
　公之子别封也邾郳湏句<hi>僖二十二年</hi>顓㬰則異姓在魯<lb/>
　國之中同附于魯以達于周也則魯之所屬亦廣矣<lb/>
　中季以來如二邾者皆有功于王室賜命為列國與<lb/>
　盟㑹專征伐而魯地亦己削弱矣方其盛也邾人滅<lb/>
　湏句<hi>僖二十二年</hi>魯以附魯之故伐邾而取之君子善其<lb/>
　能保小恤寡至其衰也季氏專魯動兵于邦域之中<lb/>
　而伐顓㬰社稷之臣失先王以大字小之意矣然而<lb/>
<pb n="38b"/>
　附庸之始封也皆出于天子之命諸侯不得以擅封<lb/>
　也至春秋時此制遂泯許叔居許東偏<hi>隠十一年</hi>則出于<lb/>
　鄭伯之命紀季入居于酅則廹于齊侯之命而不請<lb/>
　于天子矣又其甚也肆其强暴而私役屬之宋盟齊<lb/>
　人請邾宋人請滕<hi>襄二十七年</hi>利其貢賦以自封殖由是<lb/>
　觀之列為十二併為七國非一朝一夕之故其所由<lb/>
　來久矣大司徒侯附庸九同伯七同子五同男三同<lb/>
　一同百里註云附庸九同者諸侯有功可進為公為<lb/>
<pb n="39a"/>
　四百里之上同得進為五百里也言同者謂積聚衆<lb/>
　附庸而滿同也公無附庸魯以周公之故得兼四等<lb/>
　加二十四附庸七百里侯九同伯七同子五同男三<lb/>
　同共二十四<lb/>
　五峯胡氏曰分天下有徳有功者以地而不敢以天<lb/>
　下自私于是有百里七十里五十里不能五十里邦<lb/>
　國之制焉于是有君朝卿大聘大夫小聘王巡守述<lb/>
　職之禮樂法度焉于是有千雉百雉三之一五之一<lb/>
<pb n="39b"/>
　九之一之髙城深池焉于是有井邑丘甸縣都之夫<lb/>
　數焉于是有十乗百乗千乗萬乗之車數焉于是有<lb/>
　伍兩卒旅師軍之制焉于是有鄉大夫司徒樂正取<lb/>
　士之法焉邦國之制廢而郡縣之制作世襲之制亡<lb/>
　數易之弊生而民無定志矣述職之禮廢上下之情<lb/>
　不通其弊有不可勝言者矣城池之制廢而禁禦暴<lb/>
　客威服四夷之法亡矣夫家之法廢則民數不可詳<lb/>
　矣民數不可詳則乗車不可出而軍師不隠于農矣<lb/>
<pb n="40a"/>
　軍師不隠于農坐食者衆而公私困窮矣　又曰制<lb/>
　井田所以制侯國也制侯國所以制王畿也王畿安<lb/>
　强萬國親附所以保衛中夏禁禦四夷也先王建萬<lb/>
　國親諸侯髙城深池徧天下四夷雖虎猛狼貪安得<lb/>
　肆其欲而逞其志乎此三王為萬世慮禦四夷之上<lb/>
　䇿也王公設險以守其國孔子之所以書于習坎之<lb/>
　彖也城郭溝池以為固孔子之所以荅言偃之問也<lb/>
　自秦以降郡縣天下中原世有戎狄之禍矣<lb/>
<pb n="40b"/>
　新安朱氏曰孟子言天子之制地方千里公侯皆方<lb/>
　百里伯七十里子男五十里凡四等不能五十里不<lb/>
　達于天子附于諸侯曰附庸此以下班禄之制也不<lb/>
　能猶不足也小國之地不足五十里者不能自達于<lb/>
　天子因大國以姓名通謂之附庸春秋邾儀父之類<lb/>
　是也<lb/>
　劉氏<hi>孟冶</hi>曰君臣有尊卑之分制度有隆殺之殊故<lb/>
　孟子亦曰天子之制地方千里公侯皆方百里伯七<lb/>
<pb n="41a"/>
　十里子男五十里然天子之田必曰方千里公侯之<lb/>
　田必曰方百里者蓋不千里不足以待諸侯不百里<lb/>
　不足以守宗廟之典籍也以此推之則伯子男既殺<lb/>
　于公侯故有七十里五十里之制不惟此也王執鎮<lb/>
　圭公執元圭侯執信圭伯執躬圭子執榖璧男執蒲<lb/>
　璧執玉亦有隆殺也自上而下各有等差之辨也雖<lb/>
　然王者之制如此若夫行賞施惠則又莫非天子之<lb/>
　命也故自公侯而下有功徳于民者加地進律有慶<lb/>
<pb n="41b"/>
　者則益以地有責者則削以地又不可拘于一定之<lb/>
　法也孟子所謂入其疆土地荒蕪遺老失賢掊克在<lb/>
　位則有讓一不朝則貶其爵再不朝則削其地是也<lb/>
　才之小不能治五十里之地故不合朝㑹以國事附<lb/>
　于大國以其不通也曰附庸者亦有功于民者謂之<lb/>
　庸周禮亦曰民功曰庸故有取于附庸之義<lb/>
　李氏曰諸侯之于附庸得以屬之而不得以有之故<lb/>
　孔子以顓㬰在邦域之中<lb/>
<pb n="42a"/>
　江陵項氏曰王莽封諸侯置附城則漢人蓋以城解<lb/>
　庸也古文庸即墉字後人加土以别之不成國者謂<lb/>
　之附城猶今言支郡為屬城也<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷二十四<lb/>
</p>
<p>
</p>
  </div>
</body>
</text>
</TEI>
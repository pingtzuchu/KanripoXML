<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷八十</head>
    <p>
<pb n="1a"/>
欽定四庫全書<lb/>
　禮記集説卷八十　　　　　宋　衛湜　撰<lb/>
山節藻棁復廟重檐刮楹達鄉反坫出尊崇坫康圭䟽<lb/>
屏天子之廟飾也<lb/>
　鄭氏曰山節刻欂盧為山也藻棁畫侏儒柱為藻文<lb/>
　也復廟重屋也重檐重承壁材也刮刮摩也鄉牖屬<lb/>
　謂夾户䆫也每室八䆫為四達反坫反爵之坫也出<lb/>
　尊當尊南也唯兩君為好既獻反爵於其上禮君尊<lb/>
<pb n="1b"/>
　于兩楹之間崇髙也康讀為亢龍之亢又為髙坫亢<lb/>
　所受圭奠于上焉屏謂之樹今桴思也刻之為雲氣<lb/>
　蠱獸如今闕上為之矣<lb/>
　孔氏曰此一經論魯大廟之飾鄭註欂盧今之斗栱<lb/>
　也侏儒柱梁上短柱也重檐者就外檐下壁復安板<lb/>
　檐以辟風雨之灑壁故鄭云重承壁材也刮楹者楹<lb/>
　柱也以密石摩柱達鄉者謂牖户通達詩云塞向墐<lb/>
　戸故知郷為䆫牖也反坫者兩君相見反爵之坫也<lb/>
<pb n="2a"/>
　築土為之在兩楹間近南人君飲酒既獻反爵於坫<lb/>
　上故謂之反坫出尊者尊在兩楹間坫在尊南故云<lb/>
　出尊崇坫康圭者亢舉也為高坫受賔之圭舉於其<lb/>
　上也䟽屏者䟽刻也屏謂之樹天子外屏人臣至屏<lb/>
　俯伏思念其事桴思小樓也城隅闕上皆有之然則<lb/>
　屏上亦為屋以覆屏牆故鄭云桴思也此皆天子廟<lb/>
　飾反坫亦在廟故合言廟飾也<lb/>
　馬氏曰天子之廟飾不止於此此舉其略爾天子用<lb/>
<pb n="2b"/>
　其詳而魯用其略也<lb/>
　嚴陵方氏曰刻節為山取其有鎮而已飾棁以藻取<lb/>
　其有文而已復廟復猶傳所謂複道之複坫奠圭與<lb/>
　爵之器也反坫者爵坫也崇坫者圭坫也凡器仰之<lb/>
　為正覆之為反反坫所以覆爵也故爵坫謂之反崇<lb/>
　坫所以薦圭也故圭坫謂之崇反坫亦可以崇爵矣<lb/>
　獨於圭曰崇者措圭之時無反覆之異故也出尊者<lb/>
　爵坫在尊之外也凡物在内為入在外為出故在尊<lb/>
<pb n="3a"/>
　外則曰出康圭者圭以坫而康也凡物措之則康故<lb/>
　以措圭曰康圭此皆天子之禮故臧文仲山節藻棁<lb/>
　管仲反坫塞門君子以為僭焉<lb/>
　長樂陳氏曰廟所以事死復有歸根而靜之義刮其<lb/>
　楹則有潔意而潔也者齊戒以事鬼神之義也達其<lb/>
　郷則有明意而明者神而明之之意也於屏言䟽䟽<lb/>
　者通之也屏所以蔽而通之者以神無方而無乎不<lb/>
　在故通之也<lb/>
<pb n="3b"/>
　金華應氏曰復廟重檐深嚴邃宻於内以為神人祭<lb/>
　祀居處之所即詩之所謂寢廟奕奕是也前殿曰廟<lb/>
　後殿曰寢總而名之則皆曰廟盖内雖宗廟外具朝<lb/>
　廷之體故天子受覲於此納聘於此諸侯聽朔於此<lb/>
　聘享於此焉楶峙而仰承欲其安靜故刻以山鎮之<lb/>
　象而亦有草木蒙茸之狀棁細而俯倨欲其粲爛故<lb/>
　繪以藻荇之文而亦有水勢流動之狀非嚴宻靜深<lb/>
　則不足以安神靈故復廟以邃其藏而重檐則又以<lb/>
<pb n="4a"/>
　避風雨也非絢麗赫奕則不足以昭物采故刮楹以<lb/>
　華其飾而達郷又所以通日月也稠複重固幽而神<lb/>
　之也開通洞達顯而明之也<lb/>
　山隂陸氏曰天子之桷斵之礱之加密石焉刮楹其<lb/>
　一隅也大廟旅楹徘徊皆有柱達鄉若今偷柱使前<lb/>
　達也反坫反爵之坫崇坫崇矣康圭使圭安焉出尊<lb/>
　使尊見焉尊爵之所從也康讀如字坫崇則嫌或不<lb/>
　安故謂之康䟽為䟽於其上<lb/>
<pb n="4b"/>
　慶源輔氏曰反坫出尊言其所在崇坫康圭言其所<lb/>
　用互備也<lb/>
鸞車有虞氏之路也鉤車夏后氏之路也大路殷路也<lb/>
乗路周路也<lb/>
　鄭氏曰鸞有鸞和也鉤有曲輿者也大路木路也乗<lb/>
　路玉路也漢祭天乗殷之輅今謂之桑根車春秋傳<lb/>
　曰大路素鸞或為欒也<lb/>
　孔氏曰此一經明魯有四代車其制各别路即車也<lb/>
<pb n="5a"/>
　鉤曲也輿則車牀曲輿謂曲前䦨也虞質未有鉤矣<lb/>
　案桓二年左氏云大路越席越席是祀天之席則大<lb/>
　路亦祭天之車祭天尚質故鄭云素也<lb/>
　長樂陳氏曰鸞在衡和在式鸞鳴則和應唱和於自<lb/>
　然故虞氏之車以之鉤者曲也致曲以趨時者人之<lb/>
　道故禹之車以之大路繁纓一就周官謂之木路木<lb/>
　則質而其制略殷之道略於周故車以之乗路繁纓<lb/>
　之就十有二周官謂之玉路玉為陽之精而其制文<lb/>
<pb n="5b"/>
　文之盛莫過於周故車以之<lb/>
　嚴陵方氏曰鸞車車之有鈴者必曰鸞取其聲之美<lb/>
　也若鸞刀謂之鸞亦以是而已鉤車取其形之曲鉤<lb/>
　籩謂之鉤亦以是而已車之有鸞自虞氏始也車之<lb/>
　有鉤自夏后氏始也以其尚素而於道為大故曰大<lb/>
　路若大圭謂之大亦以是而已以其最貴而尊者所<lb/>
　乗故曰乗路若乗馬謂之乗亦以是而已周尚文故<lb/>
　其路名之以乗而飾以玉然於鸞於鉤曰車於大於<lb/>
<pb n="6a"/>
　乗曰路何也曰車則上下之所通曰路則尊者之所<lb/>
　獨以其上下之所通故或以鸞車為遣車焉冢人言<lb/>
　鸞車象人是己或以鉤車為兵車焉司馬法言鉤車<lb/>
　先正是己以其尊者之所獨故大路乗路殷周乗之<lb/>
　以祀而已郊特牲言乗素車貴其質是殷以大路祀<lb/>
　明矣巾車言玉路錫樊纓以祀是周以乗路祀明矣<lb/>
　夫路以大言之也人君大物者故所居則曰路寢所<lb/>
　乗則曰路車也<lb/>
<pb n="6b"/>
　山隂陸氏曰詩曰鸞聲鏘鏘又曰鉤膺鏤錫則車皆<lb/>
　有鸞馬皆有鉤鸞車言和鉤車言正大路言道乗路<lb/>
　言徳<lb/>
　慶源輔氏曰虞夏言車殷周言路各據時代所稱言<lb/>
　之意者殷周始稱車為路耳自魯言之故下皆曰路<lb/>
　也<lb/>
　新安王氏曰路即車也舜時始有鸞和故其路謂之<lb/>
　鸞車夏始鉤車大路木路也殷人以此為重故謂之<lb/>
<pb n="7a"/>
　殷路周天子乗玉路封同姓則有金路封異姓則有<lb/>
　象路魯之乗路盖金路也玉路非魯所敢僭故郊禮<lb/>
　反用殷之大路鄭以乗路為玉路非也<lb/>
有虞氏之旂夏后氏之綏殷之大白周之大赤<lb/>
　鄭氏曰四者旌旗之屬也綏當為緌讀如冠蕤之蕤<lb/>
　有虞氏當言緌夏后氏當言旂此盖錯誤也緌謂注<lb/>
　旄牛尾於杠首所謂大麾書云武王左杖黄鉞右秉<lb/>
　白旄以麾周禮王建大旂以賔建大赤以朝建大白<lb/>
<pb n="7b"/>
　以即戎建大麾以田也<lb/>
　孔氏曰此一經論魯有四代旌旗有虞氏之緌但注<lb/>
　旄竿首未有旒縿夏后氏之旂漸文既注旄竿首又<lb/>
　有旒縿大白謂白色旗大赤謂赤色旗大白大赤各<lb/>
　隨代之色無所畫也鄭引周禮巾車職文必知綏為<lb/>
　大麾者彼大麾上有大白大赤此經夏后氏之綏下<lb/>
　有大白大赤故知綏當大麾也<lb/>
　金華應氏曰子華子曰舜建大常則車服之等辨於<lb/>
<pb n="8a"/>
　下旂常之數備於上至舜而已詳世本云奚仲為車<lb/>
　正建旟旐辨等級則車旗之制至夏而寖詳然舜車<lb/>
　惟有鸞和而已夏則鉤之而曲商復反之於質至周<lb/>
　飾之以玉而益文矣舜惟建旂常耳至夏則復綏之<lb/>
　以羽旄綏者旒之係於繩而華者也商復以素為飾<lb/>
　周赫之以大赤而又加明矣<lb/>
　長樂陳氏曰旂之制始於舜而已此有虞氏所以謂<lb/>
　之旂也至於夏則致飾矣故曰綏白西方之色西主<lb/>
<pb n="8b"/>
　殺而屬乎義十一征而無敵於天下自湯始故殷之<lb/>
　旂以之赤南方之色南者離之位文明之象也故周<lb/>
　之旂以之<lb/>
　嚴陵方氏曰旂飾以龍以象春綏飾以黒以象冬大<lb/>
　白以象秋大赤以象夏綏即巾車所謂大麾是矣大<lb/>
　麾色黒而質且旂即所謂交龍為旂者是也大白即<lb/>
　雜帛之物也大赤即通帛之旜也唯麾不在九旗之<lb/>
　數故特以綏名之<lb/>
<pb n="9a"/>
　山隂陸氏曰車旂言四代馬言三代尊言四代其爵<lb/>
　其彛其勺言三代簋爼言四代豆言三代祭言四代<lb/>
　其旌其酒言三代韍言四代學言四代官言四代重<lb/>
　者舉四亦言之法若樂言伊耆氏之土鼓女媧之笙<lb/>
　簧與四代之樂矣其鼓其簨虡舉三代可也<lb/>
夏后氏駱馬黒鬛殷人白馬黒首周人黄馬蕃鬛夏后<lb/>
氏牲尚黒殷白牡周騂剛<lb/>
　鄭氏曰順正色也白馬黒鬛曰駱殷黒首為純白凶<lb/>
<pb n="9b"/>
　也騂剛赤色<lb/>
　孔氏曰此一經明魯有三代之馬及牲色不同夏尚<lb/>
　黒故用黒鬛駱白黒相間也殷尚白頭黒而鬛白從<lb/>
　所尚也然類三代俱以鬛為所尚也蕃赤也周尚赤<lb/>
　用黄近赤也剛壯也騂言剛則白亦剛白言牡黒亦<lb/>
　牡也故殷告天云敢用𤣥牡從天色也<lb/>
　嚴陵方氏曰馬以毛物為主而鬛又毛之長者故三<lb/>
　代之馬皆以鬛言之剛公羊氏作犅盖牛也牡言其<lb/>
<pb n="10a"/>
　質也剛言其性也言二代如此則夏后氏尚黒其亦<lb/>
　用牡可知故書言湯用𤣥牡而釋者以為未變夏祀<lb/>
　也郊特牲言牲孕弗食祭帝弗用周景王時雄雞自<lb/>
　斷其尾憚其犧雞且用牡而况牛乎盖陽貴隂賤不<lb/>
　得不然也<lb/>
　山隂陸氏曰據此魯雖兼用四代服器等物皆有所<lb/>
　殺也駱馬黒鬛即視乗驪白馬黒首即視乗翰黄馬<lb/>
　蕃鬛即視乗騵然則駱馬黒鬛夏后氏猶以為黒白<lb/>
<pb n="10b"/>
　馬黒首殷人猶以為白黄馬蕃鬛周人猶以為赤盖<lb/>
　君子不以下妨上小妨大如此白牡言牡而已周然<lb/>
　後稱剛殷白牡周騂剛不言尚尚不疑也<lb/>
　慶源輔氏曰殷周獨於此稱人者以言馬故也周言<lb/>
　剛夏殷亦剛也殷言牡則夏亦牡也夏言尚則殷周<lb/>
　亦尚也<lb/>
泰有虞氏之尊也山罍夏后氏之尊也著殷尊也犧象<lb/>
周尊也<lb/>
<pb n="11a"/>
　鄭氏曰泰用瓦著著地無足<lb/>
　孔氏曰此一經明魯用四代尊或用三代或用四代<lb/>
　隨其禮存者而用之耳考工記云有虞氏尚陶故知<lb/>
　泰用瓦罍猶雲雷也畫為山雲之形也著無足而底<lb/>
　著地故謂為著然殷尊無足則泰罍犧並有足也犧<lb/>
　象畫沙羽及象骨飾尊也然殷名著周名犧象而禮<lb/>
　器云君西酌犧象亦是周禮也<lb/>
　嚴陵方氏曰泰司尊彞謂大古之瓦尊盖彼名其質<lb/>
<pb n="11b"/>
　此名其義故也山罍即山尊也禮器亦謂之罍尊非<lb/>
　謂諸臣所酢之罍也以山罍為尊因謂之罍尊亦猶<lb/>
　以壺為尊因謂之壺尊也著讀如附著之著下無所<lb/>
　承著地而已殷質故其尊從簡如此飾以犧則曰犧<lb/>
　尊飾以象則曰象尊無飾為質有飾為文周尚文故<lb/>
　其尊有飾如此<lb/>
爵夏后氏以琖殷以斚周以爵<lb/>
　鄭氏曰斚畫禾稼也詩曰洗爵奠斚<lb/>
<pb n="12a"/>
　孔氏曰此一經明魯有三代爵並以爵為形故并標<lb/>
　名於其上琖以玉飾之殷亦爵形而畫為禾稼斚稼<lb/>
　也周爵或以玉為之或飾之以玉<lb/>
　長樂陳氏曰考之爾雅鍾之小者謂之棧晉元興中<lb/>
　剡縣民井中得鍾長三寸口徑四寸銘曰棧則棧卑<lb/>
　而淺矣夏爵命之以琖盖其制若棧然也祭統尸酢<lb/>
　夫人執柄夫人受尸執足柄其尾也有足而尾命之<lb/>
　以爵盖其制若雀然也琖象棧爵象雀而斚有耳焉<lb/>
<pb n="12b"/>
　則三者之制可知矣明堂位言玉琖周禮言玉爵春<lb/>
　秋傳言瓘斚則三者之飾可知矣詩曰洗爵奠斚周<lb/>
　禮鬱人大祭祀與量人受舉斚之卒爵而飲之琖斚<lb/>
　先王之器也唯魯與二王之後得用焉諸侯用之則<lb/>
　僭矣故記曰琖斚及尸君非禮也<hi>禮書</hi>
　嚴陵方氏曰斚殷尊名也而爵亦名之者以爵有從<lb/>
　尊之義故因以名焉殷質故也若行葦所謂尊斚者<lb/>
　爵也司尊彞所謂斚彞者尊也爵則為爵之形以承<lb/>
<pb n="13a"/>
　之周尚文故也夏殷未承以爵而亦通謂之爵者自<lb/>
　周始然爾若所謂一升曰爵夏則一升曰琖殷則一<lb/>
　升曰斚也不然則由周以前止有爵之名由周以後<lb/>
　又有爵之形也<lb/>
　山隂陸氏曰琖以齊言斚以鬯言爵以酒言知然者<lb/>
　盎齊亦或謂之棧酒鬯尊一名斚彞知之也<lb/>
灌尊夏后氏以雞夷殷以斚周以黄目其勺夏后氏以<lb/>
龍勺殷以䟽勺周以蒲勺<lb/>
<pb n="13b"/>
　鄭氏曰夷讀為彞周禮春祠夏禴祼用雞彞鳥彞秋<lb/>
　嘗冬烝祼用斚彞黄彞龍龍頭也䟽通刻其頭蒲合<lb/>
　蒲如鳬頭也<lb/>
　孔氏曰此一經明魯有三代灌尊及所用之勺彞法<lb/>
　也與餘尊為法故稱彛雞彞者或刻木為雞形而畫<lb/>
　雞於彞斚畫為禾稼黄目以黄金為目鄭引周禮以<lb/>
　下司尊彞之文雞彞盛明水鳥彞盛鬱鬯斚彞黄彞<lb/>
　義亦然龍勺勺為龍頭䟽謂刻鏤通刻勺頭蒲謂刻<lb/>
<pb n="14a"/>
　勺為鳬頭其口微開如蒲草本合其末微開也<lb/>
　長樂陳氏曰尊之為言尊也彞之為言常也尊用以<lb/>
　獻上及於天地彞用以祼施於宗廟而已故尊於祭<lb/>
　器獨名尊彞於常器均名彞籍談曰有勲而不廢撫<lb/>
　之以彞器臧武仲曰大伐小取其所得以作彞器則<lb/>
　彞之為常可知矣尊亦謂之彞彞亦謂之尊故黄目<lb/>
　彞也記曰鬱氣之上尊雞斚皆彞也明堂位曰灌尊<lb/>
　然彞之為器不特飾以雞鳥黄目虎蜼之象而已凡<lb/>
<pb n="14b"/>
　邦國之約劑書於此司約大約劑書於宗彝是也凡<lb/>
　臣之有功銘於此祭統勤大命施於烝彝鼎是也盖<lb/>
　臣之有功祭於大烝故勤大命者施於烝彞鼎則三<lb/>
　時之彞不預也　又曰雞者司晨之始則隂盛而陽<lb/>
　微祼所以求諸隂故夏后氏以之若夫司尊彞以春<lb/>
　言之者春則所謂時之首焉者也龍勺龍陽中之隂<lb/>
　也淵潛而為仁以澤萬物故夏以之殷以䟽者亦前<lb/>
　䟽屏之意蒲之為物柔而順有懐柔百神之意<hi>禮書</hi>
<pb n="15a"/>
　嚴陵方氏曰灌尊所以實祼鬯之尊也夷以對險夷<lb/>
　者道之常險者道之變故孟子引烝民之詩變彞為<lb/>
　夷者以此勺用以酌酒者䟽與䟽布之䟽同而與䟽<lb/>
　屏之䟽異盖䟽而通之無他飾焉<lb/>
　山隂陸氏曰六彞雞東方也鳥南方也虎西方也蜼<lb/>
　北方也黄彞斚彞中央也鄭氏謂斚畫禾稼龍勺為<lb/>
　龍頭蒲勺為鳬頭䟽勺為雉頭經曰雉曰䟽趾龍勺<lb/>
　以能施為義䟽勺以能不滛為義蒲勺以能不溺為<lb/>
<pb n="15b"/>
　義<lb/>
土鼓蕢桴葦籥伊耆氏之樂也拊搏玉磬揩擊大琴大<lb/>
瑟中琴小瑟四代之樂器也<lb/>
　鄭氏曰蕢當為凷籥如笛三孔伊耆氏古天子有天<lb/>
　下之號也今有姓伊耆氏者拊搏以葦為之充之以<lb/>
　穅形如小鼓揩擊謂柷敔皆所以節樂者也四代虞<lb/>
　夏殷周也<lb/>
　孔氏曰此一經明魯用古代之樂及四代樂器土鼔<lb/>
<pb n="16a"/>
　謂築土為鼔蕢桴以土塊為桴葦籥謂<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>葦為籥説<lb/>
　者以伊耆氏為神農<lb/>
　嚴陵方氏曰古者以土為鼓未有韗革之聲故也蕢<lb/>
　桴者以凷為桴未有斲木之利故也葦籥者以葦為<lb/>
　籥未有截竹之精故也拊搏揩擊言所以作器也或<lb/>
　言其器或言作樂互相備也與益稷言戞擊鳴球搏<lb/>
　拊琴瑟以詠同義玉磬琴瑟又皆堂上之樂故特舉<lb/>
　其名器言之琴言中而不言小瑟言小而不言中亦<lb/>
<pb n="16b"/>
　互相備也<lb/>
　山隂陸氏曰伊耆氏之樂如是而已故曰伊耆氏之<lb/>
　樂也據四代之樂器也樂舉逺古器舉近世樂性情<lb/>
　也與生俱生者也器形而已據垂之和鍾叔之離磬<lb/>
　女媧之笙簧崇鼎貫鼎大璜封父龜天子之器也中<lb/>
　琴言琴小瑟言瑟略之也書言戛擊鳴球搏拊琴瑟<lb/>
　記言拊搏玉磬揩擊大琴大瑟中琴小瑟者盖搏拊<lb/>
　治亂以相是也治亂在下堯舜之事治亂在上殷周<lb/>
<pb n="17a"/>
　之事球璞也磬器也琴瑟器也大小形也堯舜言璞<lb/>
　殷周言器堯舜言器殷周言形又書言搏拊言戞擊<lb/>
　記言拊搏言揩擊搏取聲深拊取聲淺戞取聲深揩<lb/>
　取聲淺亦堯舜殷周之辨也且言玉磬等物總舉四<lb/>
　代與他物異則以樂統同禮辨異故也<lb/>
　長樂陳氏曰中央為土以土為鼓則中聲具焉以蕢<lb/>
　為桴則中聲發焉以葦為籥則中聲通焉籥之為器<lb/>
　如笛而三孔通中聲故也古之作樂自伊耆氏始而<lb/>
<pb n="17b"/>
　蜡祭之禮亦始於此故周官有伊耆氏之職而以下<lb/>
　士為之則伊耆氏非古有天下者之號也特古之本<lb/>
　始禮樂者而已樂記曰金石絲竹樂之器也荀卿曰<lb/>
　金石絲竹所以道樂也盖先王本道以制器因器以<lb/>
　導樂凡為樂器數度齊量雖本於鍾律要皆文以五<lb/>
　聲播以八音然則四代之樂器雖損益不同其能外<lb/>
　乎八物哉虞書述舜樂曰戞擊鳴球搏拊琴瑟以詠<lb/>
　是樂器成於有虞氏備於三代也琴瑟之器士君子<lb/>
<pb n="18a"/>
　常御焉所以導心者也故用大琴必以大瑟配之用<lb/>
　中琴必以小瑟配之然後大者不陵細者不抑聲應<lb/>
　相保而為和矣自拊搏至琴瑟皆堂上樂也自土鼓<lb/>
　至葦籥皆堂下樂也魯之用樂推而上之極於伊耆<lb/>
　氏推而下之及於四代則文質具矣施之周公之廟<lb/>
　固足以報功施之魯國亦難乎免於僭矣<hi>樂書</hi>
魯公之廟文世室也武公之廟武世室也<lb/>
　鄭氏曰此二廟象周有文王武王之廟也世室者不<lb/>
<pb n="18b"/>
　毁之名也魯公伯禽也武公伯禽之𤣥孫也名敖<lb/>
　孔氏曰此一經明魯有二廟不毁象周之文武二祧<lb/>
　也魯公伯禽有文徳世世不毁其室故云文世室武<lb/>
　公有武徳其廟不毁故云武世室案成六年立武宫<lb/>
　公羊左氏並譏之不宜立也又武公之廟立在武公<lb/>
　卒後其廟不毁在成公之時此記所云美成王褒崇<lb/>
　魯國而已作記之人因成王襃魯遂盛美魯家之事<lb/>
　因武公其廟不毁遂連文美之非實辭也<lb/>
<pb n="19a"/>
　慶源輔氏曰由是觀之則成王之所以賜伯禽者未<lb/>
　必如是之備如此篇所載亦有魯君因仍而僭用之<lb/>
　者矣<lb/>
　新安王氏曰此言尤不可信周公為魯太祖而開國<lb/>
　實係魯公其廟不毁固有此理然可援文王為比也<lb/>
　若夫武公乃伯禽𤣥孫春秋之初毁廟復立季氏為<lb/>
　之也且季氏立已毁之廟者有二煬公之廟毁而復<lb/>
　立煬公以弟繼兄者也武公之廟毁而復立武公舍<lb/>
<pb n="19b"/>
　長立少者也二者皆季氏有不臣之心春秋書立武<lb/>
　宫立煬宫以罪季氏鄭不考其故乃曰世室者不毁<lb/>
　之廟夫昭穆遞遷則毁武公之廟禮也世室既逺毁<lb/>
　而復立非禮也而比之於武之世室亦甚乖春秋之<lb/>
　旨矣<lb/>
米廪有虞氏之庠也序夏后氏之序也瞽宗殷學也頖<lb/>
宫周學也<lb/>
　鄭氏曰庠序亦學也庠之言詳也於以考禮詳事也<lb/>
<pb n="20a"/>
　魯謂之米廪虞帝上孝今藏粢盛之委焉序次序王<lb/>
　事也瞽宗樂師瞽矇之所宗也古者有道徳者使教<lb/>
　焉死則以為樂祖於此祭之頖之言班也於以班政<lb/>
　教也<lb/>
　孔氏曰此一經明魯得立四代之學魯之米廪是有<lb/>
　虞氏之庠魯以虞庠為廪以藏粢盛鄭註古者至樂<lb/>
　祖大司樂文於此祭之者謂於此瞽宗祭之大司樂<lb/>
　云祭於瞽宗是也<lb/>
<pb n="20b"/>
　横渠張氏曰四代學名多不同要之皆是學可解則<lb/>
　解之不可解何必强為飬老尊賢之地也瞽宗云善<lb/>
　聽教歌於此則瞽盖太師之官也後世樂正雖未必<lb/>
　瞽其學則不害亦謂之瞽宗也<lb/>
　嚴陵方氏曰米廪者藏飬人之物而庠以善養人期<lb/>
　於充實也序也者射也射有偶然而以序進焉必曰<lb/>
　序則主以禮教故也瞽宗者瞽人之所宗而樂祖在<lb/>
　焉必曰瞽宗則主以樂教故也頖宫者天子曰辟廱<lb/>
<pb n="21a"/>
　諸侯曰頖宫辟言辟以禮廱言廱以樂頖宫雖半辟<lb/>
　廱之制亦兼禮樂以敎之故也有虞氏以善飬人而<lb/>
　未及乎禮夏后氏及乎禮而未及乎樂殷人及乎樂<lb/>
　而禮樂未能兼備兼備之者在乎周而已此周所以<lb/>
　為文之盛歟然孟子言殷為序而此以夏為序言周<lb/>
　為庠而此以虞為庠者盖以其飬人於此則皆可謂<lb/>
　之庠以其習射於此則皆可謂之序其實一也<lb/>
崇鼎貫鼎大璜封父龜天子之器也越棘大弓天子之<lb/>
<pb n="21b"/>
戎器也<lb/>
　鄭氏曰崇貫封父皆國名文王伐崇古者伐國遷其<lb/>
　重器以分同姓大璜夏后氏之璜春秋傳曰分魯公<lb/>
　以夏后氏之璜越國名也棘㦸也春秋傳曰子都拔<lb/>
　棘<lb/>
　孔氏曰定四年左傳夏后氏之璜封父之繁弱封父<lb/>
　與夏后氏相對故知國名子都拔棘隠十一年左傳<lb/>
　文證棘為㦸<lb/>
<pb n="22a"/>
　嚴陵方氏曰凡此即周官天府所藏大寶鎮寳之類<lb/>
　是也<lb/>
　王氏曰大寶鎮寶皆寶器也非以道勝滛不能伐而<lb/>
　俘之非以徳服天下不能受其獻也故為之先者以<lb/>
　能得其傳為榮為之後者以能守其傳為善是皆天<lb/>
　子之事左氏曰周公相王室以尹天下於周為睦分<lb/>
　魯公以大路大旂夏后氏之璜封父之繁弱繁弱則<lb/>
　大弓也則魯得有天子之器固明矣凡五兵之用逺<lb/>
<pb n="22b"/>
　則弓矢者射之近則矛者句之句之矣然後殳者擊<lb/>
　之㦸者刺之弓為五兵之始㦸為五兵之終此言棘<lb/>
　與弓則五兵之用略具故戎器必以是為言焉<lb/>
　山隂陸氏曰以周賜我為夸故曰天子之器也其言<lb/>
　天子之禮之祭之政之廟飾之戎器以其為夸一也<lb/>
　大璜封父龜傳所謂夏后氏之璜封父之繁弱是也<lb/>
　盖此龜一繁弱豈以善中名之與大弓武王之弓也<lb/>
　周公受賜藏之魯公羊曰璋判白弓繡質龜青純<lb/>
<pb n="23a"/>
　慶源輔氏曰諸侯之國皆有分器不獨魯有之而曰<lb/>
　天子之器也夸辭也<lb/>
夏后氏之鼓足殷楹鼓周縣鼓垂之和鍾叔之離磬女<lb/>
媧之笙簧<lb/>
　鄭氏曰足謂四足也楹謂之柱貫中上出也縣縣之<lb/>
　簨虡也殷頌曰寘我鼗鼓周頌曰應朄縣鼓垂堯之<lb/>
　共工也女媧三皇承宓犧者叔未聞也和離謂次序<lb/>
　其聲縣也笙簧笙中之簧也<lb/>
<pb n="23b"/>
　孔氏曰鄭引殷頌那之篇證殷楹鼓引周頌有瞽之<lb/>
　篇證周縣鼓垂之所作調和之鍾叔之所作編離之<lb/>
　磬女媧所作笙中之簧三者先代之樂魯皆有之案<lb/>
　舜典垂作共工鄭不見古文故曰堯時帝王世紀云<lb/>
　女媧氏風姓承包犧制度始作笙簧鄭註和離謂次<lb/>
　序其聲縣聲解和也縣解離也言縣磬之時其聲希<lb/>
　䟽相離<lb/>
　嚴陵方氏曰楹以貫中縣則在上獨足為在下故特<lb/>
<pb n="24a"/>
　謂之鼓足焉與司服言弁則曰弁服屨人言屨則曰<lb/>
　服屨同義郊特牲曰以鍾次之以和居參之也故謂<lb/>
　之和鍾樂記曰石聲磬磬以立辨辨者離之音也故<lb/>
　謂之離磬<lb/>
　山隂陸氏曰不言足鼓而曰鼓足言足固宜在下也<lb/>
　和鍾編鍾也離磬特磬也<lb/>
　長樂陳氏曰足不若楹之髙楹不若虡之垂亦其後<lb/>
　世之加隆耳　又樂書曰正北之坎為革則鼓為冬<lb/>
<pb n="24b"/>
　至之音而冒之以啓蟄之日其聲象雷其形象天其<lb/>
　於樂象君故鼓柷鼓敔鼓瑟鼓琴鼓鍾鼓簧鼓缶皆<lb/>
　謂之鼓以聲非鼓不和故也學記曰鼓無當於五聲<lb/>
　五聲弗得不和此其意歟盖鼓制自伊耆氏始夏后<lb/>
　氏加四足謂之足鼓商人貫之以柱謂之楹鼓周人<lb/>
　縣而擊之謂之縣鼓春秋之時楚伯棼射王鼓跗豈<lb/>
　夏后氏遺制歟周官大僕建路鼓大寢之門外儀禮<lb/>
　大射建鼓在阼階西南鼓則其所建楹也是楹鼓為<lb/>
<pb n="25a"/>
　一楹而四稜焉貫鼓於其端猶四植之桓圭也莊子<lb/>
　曰負建鼓建鼓可負則以楹貫而置可知商頌曰置<lb/>
　我鼗鼓是也周官鼓人晉鼓鼓金奏鎛師掌金奏之<lb/>
　鼓所謂縣鼓也禮曰縣鼓在西應鼓在東詩曰應朄<lb/>
　縣鼓則縣鼓周人新造之器始作而合乎祖者也以<lb/>
　應鼓為和終之樂則縣鼓其唱始之樂歟鍾之為樂<lb/>
　過則聲滛中則聲和垂之和鍾和聲之鍾非滛聲之<lb/>
　鍾也磬之為樂編之則雜離之則特叔之離磬特縣<lb/>
<pb n="25b"/>
　之磬非編縣之磬也和鍾始於垂或謂之鼓延景為<lb/>
　之或謂營援為之離磬始於叔或謂古毋句氏為之<lb/>
　或謂伶倫為之豈皆有所傳聞然邪古者造笙以匏<lb/>
　為母列管匏中施簧管端宫管在中道達隂陽之沖<lb/>
　氣象物之植而生故有長短焉太蔟之音也盖其制<lb/>
　法鳳凰以象其鳴大者十九簧而以巢名之以其衆<lb/>
　管在匏有鳳巢之象也小者十三簧而以和名之以<lb/>
　其大者唱則小者和也大射禮三笙一和而成聲是<lb/>
<pb n="26a"/>
　已詩曰吹笙鼔簧則笙簧笙中之簧也笙簧始於女<lb/>
　媧氏而世本謂隋為之豈隋因而循之者歟詩曰並<lb/>
　坐鼓簧又曰左執簧傳曰鼓振虡之簧則簧又非笙<lb/>
　中之簧也簧之為物非特施於笙又施於竽笙簧十<lb/>
　三或十九水火合數也竽簧三十六水數也<lb/>
夏后氏之龍簨虡殷之崇牙周之璧翣<lb/>
　鄭氏曰簨虡所以懸鍾磬也横曰簨飾之以鱗屬植<lb/>
　曰虡飾之以臝屬羽屬簨以大版為之謂之業殷又<lb/>
<pb n="26b"/>
　於龍上刻畫之為重牙以挂縣紘也周又畫繒為翣<lb/>
　戴以璧垂五采羽於其下樹於簨之角上飾彌多也<lb/>
　周頌曰設業設虡崇牙樹羽<lb/>
　孔氏曰此一經明魯有三代樂縣之飾案考工記筍<lb/>
　飾以鱗此經并云虡者盖夏時筍虡之上皆飾以鱗<lb/>
　至周乃别故云龍簨虡殷則於簨之上刻畫木為崇<lb/>
　牙之形以挂鍾磬也詩周頌云設業設虡業虡相對<lb/>
　故鄭知業則簨也其實簨上更加大版刻崇牙謂之<lb/>
<pb n="27a"/>
　業故詩大雅云虡業惟樅是也翣扇也言周畫繒為<lb/>
　扇戴小璧於扇之上<lb/>
　嚴陵方氏曰其崇如牙夏后氏有簨虡而未有崇牙<lb/>
　商有崇牙而未有璧翣至周然後三者兼備焉此皆<lb/>
　漸致其文也<lb/>
　長樂陳氏曰樂出於虚而寓於器本於情而見於文<lb/>
　寓於器則器異異虡見於文則文同同筍鍾虡飾以<lb/>
　臝屬磬虡飾以羽屬器異異虡故也鍾磬之筍皆飾<lb/>
<pb n="27b"/>
　以鱗屬其文若竹筍然文同同筍故也筍則横之設<lb/>
　以崇牙則其形髙以峻虡則植之設以業則其形直<lb/>
　以舉是筍之上有崇牙崇牙之上有業業之兩端又<lb/>
　有璧翣鄭氏謂戴璧垂羽是也盖筍虡所以縣鍾磬<lb/>
　崇牙璧翣所以飾筍虡夏后氏飾以龍而無崇牙殷<lb/>
　飾以崇牙而無璧翣至周則極文而三者具矣設業<lb/>
　設虡崇牙樹羽是也<hi>樂書</hi>
有虞氏之兩敦夏后氏之四璉殷之六瑚周之八簋<lb/>
<pb n="28a"/>
　鄭氏曰皆黍稷器制之異同未聞<lb/>
　孔氏曰簋是黍稷之器敦與瑚璉共簠簋連文故鄭<lb/>
　云皆黍稷器鄭註周禮舍人云方曰簠圓曰簋此註<lb/>
　云未聞者瑚璉之器與簋異同未聞爾鄭註論語云<lb/>
　夏曰瑚殷曰璉誤也<lb/>
　長樂陳氏曰敦者飬人之厚也璉者飬人而不絶者<lb/>
　也瑚以玉為之玉者美而有充實之意飬人以為充<lb/>
　實者瑚之用也簋以竹為之竹者和而有節意飬人<lb/>
<pb n="28b"/>
　所以能節者簋之用也食所以飬隂自其數而觀之<lb/>
　則以兩以四以六以八豈非隂數而愈備於前歟<lb/>
　嚴陵方氏曰兩敦若内則所謂敦周官所謂玉敦是<lb/>
　矣四璉六瑚即孔子謂子貢為女器者是矣釋者以<lb/>
　為宗廟之器焉八簋即伐木所謂八簋是矣皆黍稷<lb/>
　之器也故每用隂數之偶則與籩豆同義曰敦曰璉<lb/>
　曰瑚曰簋則所命之名不同也或兩或四或六或八<lb/>
　則漸増其數也<lb/>
<pb n="29a"/>
　山隂陸氏曰敦亦簋也盖設以對故謂之敦兩謂之<lb/>
　對則四謂之璉可知瑚言盖盖之而不可知也簋言<lb/>
　底軌所同也同而後受之字或作匭以此兩敦黍稷<lb/>
　四璉黍稷稻粱六瑚黍稷稻粱麥苽苽一名彫胡盖<lb/>
　以其器名之八簋黍稷稻粱白黍黄粱稰穛<lb/>
俎有虞氏以梡夏后氏以嶡殷以椇周以房俎夏后氏<lb/>
以楬豆殷玉豆周獻豆<lb/>
　鄭氏曰梡斷木為四足而已嶡之言蹷也謂中足為<lb/>
<pb n="29b"/>
　横距之象周禮謂之距椇之言枳椇也謂曲橈之也<lb/>
　房謂足下跗也上下兩間有似於堂房魯頌曰籩豆<lb/>
　大房楬無異物之飾也獻疏刻之<lb/>
　孔氏曰虞氏質未有餘飾故鄭知梡有四足而已蹷<lb/>
　謂足横辟不正鄭註嶡之言蹷謂嶡足間有横似有<lb/>
　横蹷之象也周則謂此俎之横者為距椇枳之樹其<lb/>
　枝多曲橈殷俎似之周爼頭各有兩足足下各别為<lb/>
　跗足間横者似堂之壁横下二跗似堂之東西頭各<lb/>
<pb n="30a"/>
　有房但古制難識不可悉知獻音娑娑是希䟽之義<lb/>
　故謂䟽刻之<lb/>
　嚴陵方氏曰梡者斷木為足無餘飾也茍完而已嶡<lb/>
　者於足間加横木焉植為立横為嶡故也椇者既有<lb/>
　横木又為曲橈之形則於是為具故也此皆漸致其<lb/>
　備也楬豆未有他飾以木為柄若蜡氏之楬而已玉<lb/>
　豆則於楬之上又飾之以玉也獻若周官所謂再獻<lb/>
　之獻再獻對朝踐言之則朝踐為初獻矣醢人所謂<lb/>
<pb n="30b"/>
　朝踐之豆者初獻也所謂饋食之豆者再獻也此言<lb/>
　獻豆則主祭祀之豆耳以祭祀之豆為䟽刻之形則<lb/>
　燕享之豆不䟽刻矣司尊彞所謂獻尊義亦類此是<lb/>
　皆漸増其飾也<lb/>
　山隂陸氏曰椇所謂全烝是也爾雅曰木豆謂之豆<lb/>
　竹豆謂之籩瓦豆謂之登豆言首竹言籩縢瓦言足<lb/>
　祭統曰夫人薦豆執校執醴授之執鐙鐙固足也<lb/>
　長樂陳氏曰殷之横距與夏同而曲其足與三代異<lb/>
<pb n="31a"/>
　周之下跗與三代異而直其足與虞夏同詩言大房<lb/>
　傳言房烝此房俎也少牢禮言俎距此横距也其髙<lb/>
　下修廣無文舊圖謂髙二尺四寸廣尺四寸不可考<lb/>
　莊周曰加肩<graphic n="KR2385" url="https://raw.githubusercontent.com/kanripo/KR-Gaiji/master/images/KR2385.png" mimeType="image/png"/>於雕俎之上唐禇遂良曰禹雕其俎<lb/>
　士喪禮有素俎盖雕俎始於禹而後世用之於吉凶<lb/>
　者文質於是異矣殷又曰椇椇之枝屈而不能伸故<lb/>
　殷爼其形如椇故名之房者堂之偏者也周俎之足<lb/>
　上下兩間其形象之故曰房俎楬豆楬者木之屬也<lb/>
<pb n="31b"/>
　以木為之則無異飾楬以言其制玉以言其飾獻以<lb/>
　言其用<hi>禮書</hi>
有虞氏服韍夏后氏山殷火周龍章<lb/>
　鄭氏曰韍冕服之韠也舜始作之以尊祭服禹湯至<lb/>
　周増以畫文後王彌飾也山取其仁可仰也火取其<lb/>
　明也龍取其變化也天子備焉諸侯火而下卿大夫<lb/>
　山士韎韋而已韍或作黻<lb/>
　孔氏曰此一經論魯有四代韍制虞氏直以韋為韍<lb/>
<pb n="32a"/>
　未有異飾故服韍夏后氏畫之以山殷増以火周人<lb/>
　加龍以為文章易困卦九二朱紱方來利用享祀故<lb/>
　鄭知紱為祭服案士冠禮士韎韐是士無飾推此即<lb/>
　尊者飾多此有四等天子至士亦四等故知卿大夫<lb/>
　加山諸侯加火天子加龍<lb/>
　嚴陵方氏曰有山有火而又加之以龍則其文成矣<lb/>
　於周特言章焉章者文之成也<lb/>
有虞氏祭首夏后氏祭心殷祭肝周祭肺<lb/>
<pb n="32b"/>
　鄭氏曰氣主盛也<lb/>
　長樂陳氏曰祭以右手凡祭必於脯醢之豆間特公<lb/>
　食大夫有司徹祭於上豆之間以豆數多故也祭之<lb/>
　尚肺周禮而已若有虞氏則祭首夏后氏則祭心殷<lb/>
　則祭肝以時異則禮異也周之尚肺特宗廟賔客飲<lb/>
　食之間而已若五祀則户先脾中霤先心門先肝以<lb/>
　事異則禮異也士冠有嚌肺而鄉飲鄉射燕禮之類<lb/>
　皆有離肺而無祭肺昏禮有離肺又有祭肺鬼神隂<lb/>
<pb n="33a"/>
　陽之意也特牲饋食先祭肺後祭肝祝亦祭肺後祭<lb/>
　肝則祭肺非不祭肝也以肺為主爾由是推之夏殷<lb/>
　非不祭肺也以心與肝為主而已<hi>禮書</hi>
　嚴陵方氏曰有虞氏祭首尚用氣故也氣雖有隂陽<lb/>
　之異要之以陽為主爾首者氣之陽也至於三代則<lb/>
　各祭其所勝者焉盖夏尚黒為勝赤故祭心心於色<lb/>
　為赤故也殷尚白為勝青故祭肝肝於色為青故也<lb/>
　周尚赤為勝白故祭肺肺於色為白故也必各祭其<lb/>
<pb n="33b"/>
　所勝者明非有所勝則不能王天下不能王天下則<lb/>
　無以致孝於宗廟矣<lb/>
　山隂陸氏曰氏旁出也有虞氏稱氏言堯之旁出堯<lb/>
　猶在也夏后氏稱氏言舜之旁出舜猶在也自此以<lb/>
　上稱氏以此殷稱人無夏矣周稱人無殷矣此篇言<lb/>
　殷周如此<lb/>
夏后氏尚明水殷尚醴周尚酒<lb/>
　鄭氏曰此皆其時之用耳言尚非<lb/>
<pb n="34a"/>
　孔氏曰夏后氏尚質故用水殷人稍文故用醴周人<lb/>
　轉文故用酒案儀禮設尊尚𤣥酒是周亦尚明水也<lb/>
　禮運云澄酒在下則周不尚酒故鄭知經言尚非也<lb/>
　嚴陵方氏曰明水者隂鑒取於月得之於天者也醴<lb/>
　則漸致其味成之以人者也然猶未厚僅足以為禮<lb/>
　而已酒則味成而可薦焉厚之至也<lb/>
有虞氏官五十夏后氏官百殷二百周三百<lb/>
　鄭氏曰周之六卿其屬各六十則周三百六十官也<lb/>
<pb n="34b"/>
　此云三百者記時冬官亡矣昏義曰天子立六官三<lb/>
　公九卿二十七大夫八十一元士凡百二十盖謂夏<lb/>
　時也以夏周推前後之差有虞氏官宜六十夏后氏<lb/>
　宜百二十殷宜二百四十不得如此記<lb/>
　孔氏曰此經明魯兼有四代之官魯是諸侯案太宰<lb/>
　職諸侯唯有三卿五大夫故公羊傳司徒司空之下<lb/>
　各有二小卿司馬之下一小卿是三卿五大夫也今<lb/>
　魯雖被襃崇何得備四代之官與三百六十職盖成<lb/>
<pb n="35a"/>
　王襃崇於魯使魯雜存四代官職名號非謂魯備其<lb/>
　數也記者盛美於魯因舉四代官之本數言之鄭引<lb/>
　昏義證夏官百二十夏倍於虞殷倍於夏殷官既多<lb/>
　周不可倍之故但加殷百二十<lb/>
　嚴陵方氏曰書言唐虞稽古建官惟百夏商官倍而<lb/>
　與此不同何也書之所言者據其號記之所言者據<lb/>
　其人盖官有差等而分職不可以無辨職有煩簡而<lb/>
　用才或得以相兼故官之號常多而官之人常少故<lb/>
<pb n="35b"/>
　曰官不必備惟其人盖謂此也以虞氏之官其實五<lb/>
　十則夏殷亦其實數而已夏倍虞之五十而百殷倍<lb/>
　夏之百而二百是乃所謂夏商官倍也周三百六十<lb/>
　此止言三百亦以其實數而已先儒遂以冬官之亡<lb/>
　為言豈其然乎天官言太宰卿小宰中大夫則天子<lb/>
　之官得以相兼矣書言周公為師則三公之職也又<lb/>
　言周公位冢宰則六卿之職也豈非相兼者乎王氏<lb/>
　謂三公之官率以六卿之有道者兼之無其人則不<lb/>
<pb n="36a"/>
　置是矣盖魯用四代之禮樂惟得通用其名不必盡<lb/>
　用其數若禘禮有山罍而無大尊夷樂用東南而闕<lb/>
　西北皆此意也<lb/>
　山隂陸氏曰有虞氏官百而言五十夏后氏官二百<lb/>
　而言百以著積隆有漸魯乃今得兼用之非實數也<lb/>
　與魯頌同義<lb/>
　慶源輔氏曰魯百里之國決不能盡備四代之官此<lb/>
　皆夸辭也以此例上所言可知也<lb/>
<pb n="36b"/>
有虞氏之綏夏后氏之綢練殷之崇牙周之璧翣<lb/>
　鄭氏曰綏亦旌旗之緌也夏綢其杠以練為之旒殷<lb/>
　又刻繒為崇牙以飾其側亦飾彌多也湯以武受命<lb/>
　恒以牙為飾也此旌旗及翣皆喪𦵏之飾周禮大喪<lb/>
　葬巾車執盖從車持旌御僕持翣旌從遣車翣夾柩<lb/>
　路左右前後天子八翣皆戴璧垂羽諸侯六翣皆戴<lb/>
　圭大夫四翣士二翣皆戴緌孔子之喪公西赤為志<lb/>
　亦用此焉爾雅説旌旗曰素錦綢杠纁白縿素升龍<lb/>
<pb n="37a"/>
　於縿練旒九<lb/>
　孔氏曰此一經明魯有四代喪葬旌旗之飾夏既綢<lb/>
　杠以練又以練為旒殷刻繒為崇牙之形以飾旌旗<lb/>
　之側前經云簨虡既以崇牙為飾此旌旗又飾以崇<lb/>
　牙故鄭云恒也周亦武取天下殷既以崇牙為飾周<lb/>
　尚文更取他物飾之不用牙也周以物為翣翣上戴<lb/>
　之以璧陳之以鄣柩車前文崇牙璧翣是飾筍虡此<lb/>
　與夏后綢練連文故知喪葬之飾鄭引周禮證葬有<lb/>
<pb n="37b"/>
　旌旗及翣之義天子八翣禮器文諸侯六翣以下並<lb/>
　喪大記文<lb/>
　嚴陵方氏曰崇牙與樂之所設其名雖同其用則異<lb/>
　公西赤志孔子之喪曰飾棺牆置翣設披周也設崇<lb/>
　殷也綢練設旐夏也正謂是矣<lb/>
　長樂陳氏曰喪禮旌旗之飾亦有崇牙棺牆之飾亦<lb/>
　有璧翣與筍虡同者為欲使勿之有惡耳<lb/>
凡四代之服器官魯兼用之是故魯王禮也天下傳之<lb/>
<pb n="38a"/>
久矣君臣未嘗相弑也禮樂刑法政俗未嘗相變也天<lb/>
下以為有道之國是故天下資禮樂焉<lb/>
　鄭氏曰王禮天子之禮也傳傳世也資取也此盖盛<lb/>
　周公之徳耳春秋時魯三君弑又士之有誄由莊公<lb/>
　始婦人髽而弔始於臺駘云君臣未嘗相弑政俗未<lb/>
　嘗相變亦近誣矣<lb/>
　孔氏曰記者既陳四代服器官於前此結之於後美<lb/>
　大魯國據伊耆氏之樂女媧之笙簧非唯四代據其<lb/>
<pb n="38b"/>
　多者言之耳亦有但舉三代者四代服器魯家每物<lb/>
　之中得用之不謂事事盡用也作記之時是周末惟<lb/>
　魯獨存周禮故以為有道之國左傳襄十年云諸侯<lb/>
　宗魯於是觀禮是天下資禮樂也<lb/>
　嚴陵方氏曰天下以為有道之國故詩述四篇而作<lb/>
　頌語稱一變而至道孔子舍之而何適齊仲孫則言<lb/>
　未可以動韓宣子則美其禮呉季札則嘆其樂王氏<lb/>
　謂周公有人臣所不能為之功徳而報之以人臣所<lb/>
<pb n="39a"/>
　不得用之禮樂此明堂位之所以作歟然而居人臣<lb/>
　之位而用天子之禮樂是法之變而已非法之常也<lb/>
　聖人由是即其間必寓之微意雖致其隆亦每存乎<lb/>
　殺焉是以雖承周公之祀而受魯侯之爵郊禮旗用<lb/>
　日月之章而闕弧韣之旗禘禮灌用特祭之黃彞而<lb/>
　闕閒祀之虎蜼獻用常祀之犧象而闕間祀之大尊<lb/>
　灌器言圭瓉而不言璋瓉夷樂用昧任而無離禁社<lb/>
　言春而不言秋省言秋而不言春於朝天子之年或<lb/>
<pb n="39b"/>
　闕春祭有大廟之制而無明堂以至有庫門而無臯<lb/>
　門有雉門而無應門有木鐸而無金鐸廟止曰世室<lb/>
　學止曰頖宫此皆隆殺之意也由是觀之聖人之制<lb/>
　作也豈徒然哉學者不可以不察<lb/>
　金華應氏曰有真賜之以備物而他國不得齒者郊<lb/>
　禘之盛禮是也有例頒之常典而他國未必不同者<lb/>
　如礿嘗烝社之常祭是也有真畀之以寳玉而視他<lb/>
　國為特優者崇貫之鼎夏后氏之璜封父之繁弱是<lb/>
<pb n="40a"/>
　也此其器固逺傳乎古他如伊耆氏之樂女媧之笙<lb/>
　簧虞夏周之尊罍則皆用其制度而已如虞夏商周<lb/>
　之官則亦汎記其多寡之數而又未必用其制度也<lb/>
　山隂陸氏曰以為以為如此而已是故亦緩詞也文<lb/>
　雖少襃其詞如是與失之誣者異矣<lb/>
　慶源輔氏曰傳謂傳説也盖言久矣天下共傳説魯<lb/>
　國之有禮法也云天下以為有道之國君臣未嘗相<lb/>
　弑也雖曰隠惡不若不言之愈也<lb/>
<pb n="40b"/>
　石林葉氏曰鄭氏以桓公宣公之事欲附㑹而不可<lb/>
　得遂併記婦人髽士有誄之事以言禮之變謂此書<lb/>
　為近於誣若然胡為列之記乎禮記雖出漢儒其言<lb/>
　未必盡實然桓宣之弑不應滅裂不知至此吾嘗證<lb/>
　吕覧以周賜周公得用天子禮樂為在平王之世魯<lb/>
　惠公之所請以是質之則明堂位之作宜在桓公之<lb/>
　前正當惠𨼆之際魯初得周公之賜故記禮者因緝<lb/>
　而載之所以不及弑事其說尤可信不疑也非特此<lb/>
<pb n="41a"/>
　而已且言魯公之廟文世室也武公之廟武世室也<lb/>
　若果出於成康及周公之身安得所謂魯公武公之<lb/>
　廟乎乃知事有在目前厯千載而弗誤者雖聖人猶<lb/>
　然而况其他此不獨可辨明堂位之非誣尤以成吕<lb/>
　覽之言而證成康周公之無違禮也<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百五十二</head>
    <p>
<pb n="1a"/>
欽定四庫全書<lb/>
　禮記集説卷一百五十二　　宋　衛湜　撰<lb/>
所謂齊其家在脩其身者人之其所親愛而辟焉之其<lb/>
所賤惡而辟焉之其所畏敬而辟焉之其所哀矜而辟<lb/>
焉之其所敖惰而辟焉故好而知其惡惡而知其美者<lb/>
天下鮮矣故諺有之曰人莫知其子之惡莫知其苖之<lb/>
碩此謂身不修不可以齊其家<lb/>
　鄭氏曰之適也辟猶喻也言適彼而以心度之曰吾<lb/>
<pb n="1b"/>
　何以親愛此人非以其有徳美與吾何以敖惰此人<lb/>
　非以其志行薄與反以喻己則身修與否可自知也<lb/>
　鮮罕也人莫知其子之惡猶愛而不察碩大也<lb/>
　孔氏曰此覆明前經齊家修身之事農家種田常欲<lb/>
　其盛苖雖碩大猶嫌其惡若能以己子而方人子以<lb/>
　己苖而匹他苖則好惡可知矣<lb/>
　横渠張氏曰學者能自察其不善進莫量焉若有未<lb/>
　明則觀於他大學所謂之而辟焉是也見人之善則<lb/>
<pb n="2a"/>
　師之其不善則改而不為乃内外相養之道也<lb/>
　藍田吕氏曰所謂親愛徳厚者也所謂賤惡徳薄者<lb/>
　也畏敬賢於己者也哀矜無所知能者也敖惰不率<lb/>
　教者也見賢思齊則之其所親愛畏敬而辟焉見不<lb/>
　賢而内自省則之其所賤惡哀矜敖惰而辟焉衆人<lb/>
　之情察於人而蔽於己如以人之賢不肖反求諸己<lb/>
　則已可得而察也好而不知其惡惡而不知其美情<lb/>
　亂之也子溺於私愛故不能察其有惡苖求其實利<lb/>
<pb n="2b"/>
　故唯恐其不碩皆非好惡之正也家人之象君子以<lb/>
　言有物而行有恒之其所愛敬而修其言行則人亦<lb/>
　將愛敬之之其所賤惡而去其不善則人不可得而<lb/>
　賤惡之如此則人將矜式之況其家乎故曰其身不修<lb/>
　不可以齊其家也<lb/>
　山隂陸氏曰不言此謂齊其家在修其身以其所齊<lb/>
　漸廣故其詞嚴下云所謂治國必先齊其家亦以此<lb/>
　延平周氏曰傳曰能近取辟可謂仁之方也已果能<lb/>
<pb n="3a"/>
　近之其身之所親愛者以譬於人之所親愛近之其<lb/>
　身之所賤惡者以譬於人之所賤惡與夫之其所畏<lb/>
　敬哀矜敖惰者皆然則其所行者莫非公恕之道故<lb/>
　好之者知其有惡之為可惡惡之者知其有美之為<lb/>
　可好然好而知其惡惡而知其美者天下常鮮盖不<lb/>
　能參之以彼己而盡其公恕之道而已矣故蔽於愛<lb/>
　子之善所以莫知其惡蔽於欲苖之長所以莫知其<lb/>
　碩是齊其家者貴乎能參以彼己而蔽乎吾身之愛<lb/>
<pb n="3b"/>
　與惡也<lb/>
　石林葉氏曰所藏乎身不恕未有能喻諸人者也故<lb/>
　齊家在乎用恕孔子言仁之方則所謂恕也盖好己<lb/>
　之好而不知人之所惡惡己之惡而不知人之所好<lb/>
　此其失在於不恕不能近譬者也孟子曰所欲與之<lb/>
　聚之所惡勿施爾也好惡同於人則己之所親愛必<lb/>
　思以反人之所親愛己之所敖惰必思以反人之所<lb/>
　敖惰是之謂恕也雖然子者人所愛蔽於子而不知<lb/>
<pb n="4a"/>
　其惡苖者人所殖蔽於苖而不知其大此天下常多<lb/>
　也以其恕已而譬諸人則無蔽雖齊家之道亦若此<lb/>
　而已矣<lb/>
　廬陵胡氏曰譬猶省察也人適其所親愛所賤惡而<lb/>
　省察焉則知親愛者善而賤惡者之不善也適所畏<lb/>
　敬所哀矜所敖惰而省察焉則知所畏敬者善而所<lb/>
　哀矜敖惰者之不善也見善如不及見不善如探湯<lb/>
　而吾身之善不善與他人之善不善昭然可睹矣易<lb/>
<pb n="4b"/>
　曰觀我生觀民也觀民以察己之道此亦觀人以省<lb/>
　己也雖然於所親愛畏敬雖好也而不知其惡於所<lb/>
　賤惡哀矜敖惰雖惡也而不知其善者情汨之也是<lb/>
　以狃於私愛莫知其子之惡莫知其苖之碩也<lb/>
　范陽張氏曰修身之道自省而已矣善者吾師也不<lb/>
　善者亦吾師也豈非修身之道哉夫人之所親愛者<lb/>
　仁人也所賤惡者不仁者也所畏敬者有徳者也所<lb/>
　哀矜者無辜者也所敖惰者愚不肖者也方其親愛<lb/>
<pb n="5a"/>
　仁者畏敬有徳者哀矜無辜者也則反而自省曰吾<lb/>
　有仁乎有徳乎其所以罹憂患者果無辜乎果有仁<lb/>
　矣有徳矣無辜矣則吾為人所親愛所畏敬所哀矜<lb/>
　無疑也方其賤惡不仁者敖惰愚不肖者則又反而<lb/>
　自省曰吾不仁如若人乎愚不肖如若人乎果不仁<lb/>
　似之愚不肖似之則吾為人所賤惡所敖惰亦無疑<lb/>
　也譬也者省也如此則凡目之所見心之所思若親<lb/>
　愛者賤惡者畏敬者哀矜者敖惰者皆足以為吾儆<lb/>
<pb n="5b"/>
　戒豈非善不善皆吾師乎是吾日用中凡所好惡皆<lb/>
　取之為自省之資念兹在兹釋兹在兹身之不修無<lb/>
　是理也夫人之常情明於責人而闇於責己儻吾見<lb/>
　善而好之則反而自照曰彼能是吾乃不能焉是吾<lb/>
　之惡徳也吾當日夜去其惡而從其善此好而知己<lb/>
　之惡者也見惡而惡之則又反而自照曰彼為是而<lb/>
　我乃不為焉是吾之美徳也吾當日夜保守此善而<lb/>
　勿失焉此惡而知己之美者也有行此道者天下鮮<lb/>
<pb n="6a"/>
　矣喻好而不知其惡者多此所以好他人之子賢而<lb/>
　不自知其子之惡也唯惡而不知其美者多此所以<lb/>
　惡他人之苖槁而不自知其苖之碩也明於責人故<lb/>
　好他人之子賢惡他人之苖槁闇於責已故私蔽愛<lb/>
　之至不知其子之惡貪心乗之至不知其苖之碩如<lb/>
　此則豈特一身不自知其善惡一家善惡亦且不知<lb/>
　而顛倒失序矣身不修不可以齊其家此理之自然<lb/>
　也<lb/>
<pb n="6b"/>
　永嘉薛氏曰有一言而可以終身行之者其恕乎己<lb/>
　所不欲勿施於人君子之道無他善推其所為而已<lb/>
　譬所親愛譬所畏敬譬所哀矜譬所敖惰取譬反覆<lb/>
　視我心之輕重則失其正者見矣好而不知其惡惡<lb/>
　而不知其善皆有所偏也心有所偏則吾之是非錯<lb/>
　繆失倫輕重無準失其所以成已近而無以齊家猶<lb/>
　愛而不知其子貪而不知其苖也無偏無黨王道蕩<lb/>
　蕩則㑹歸有極矣是故修身以正心為本心正而天<lb/>
<pb n="7a"/>
　下平矣<lb/>
　新安朱氏曰此傳之八章釋脩身齊家辟猶偏也五<lb/>
　者在人本有當然之則今接其事而不審其則則蹈<lb/>
　於心所向之偏而身不修矣諺俗語也溺愛者不明<lb/>
　貪得者無厭是則偏之為害而家之所以不齊也<lb/>
　或問辟舊讀為譬而今為僻何也曰舊音舊説以上<lb/>
　章例之而不合也以下文逆之而不通也是以閒者<lb/>
　竊以類例文意求之而得其説如此盖曰人之於此<lb/>
<pb n="7b"/>
　五者情有所偏則失其好惡之公而身不修故不能<lb/>
　齊其家耳然是五者乃身之接物所不能無而亦固<lb/>
　有當然之理矣苟於是焉徒與之接而不能隨事省<lb/>
　察以審其所當然之理則未有不因其所重而陷於<lb/>
　所偏者也故偏於愛則溺焉而不知其惡矣偏於惡<lb/>
　則阻焉而不知其善矣是其身之不修而目前之是<lb/>
　非黑白且不能辨而況於閨門之内恩常掩義亦何<lb/>
　以勝其情愛暱比之私而能有以齊之哉然原其所<lb/>
<pb n="8a"/>
　以不能察夫當然之理則又本於心不正而上章既<lb/>
　言之矣<lb/>
　龍泉葉氏曰所同所與者必親愛之所異所非者必<lb/>
　賤惡之賢能者必敬畏之陷溺者必哀矜之是心之<lb/>
　出因物而遷然未嘗反之以自喻也使其能反己以<lb/>
　自喻則因人之是非賢否而可以自修其身好惡自<lb/>
　公取舍自正又安有専好獨惡而失於偏勝者哉子<lb/>
　不知其惡苖不知其碩狥已太重而失其中是故善<lb/>
<pb n="8b"/>
　修身者無他道焉好惡取舍日交於吾前而莫若反<lb/>
　之以自喻而已矣此言修身至處其事愈明白可驗<lb/>
　只就人情物理見之今所日用常行者便是不必精<lb/>
　㣲妙窮益深測益逺也<lb/>
　四明李氏曰大抵事之能累其心者莫甚於好惡人<lb/>
　之欲正於其心者亦莫若公其好惡然古今天下喜<lb/>
　者多溢其美怒者多盖其惡譽人者必過其實毁人<lb/>
　者必失其真故見人之有善則親愛之畏敬之本不<lb/>
<pb n="9a"/>
　為失也自因其所親愛所畏敬而過有所好焉則是<lb/>
　其所是而非天下之公是矣見人之不善則賤惡之<lb/>
　哀矜敖惰之亦本不為失也自因其所賤惡所哀矜<lb/>
　所敖惰而過有所惡焉則非其所非而非天下之公<lb/>
　非矣是非之在天下初無兩立之理一離於公則必<lb/>
　入於僻故大學一書丁寧於好惡者尤詳前論正心<lb/>
　既曰心有所好樂則不得其正此論修身復曰好而<lb/>
　知其惡惡而知其美及論治國則曰民之所好好之<lb/>
<pb n="9b"/>
　民之所惡惡之又曰惟仁者能好人能惡人而又戒<lb/>
　之曰好人之所惡惡人之所好反覆諄諄不一而足<lb/>
　學者能平心以察之反己以思之接於耳目者無非<lb/>
　進徳之基無非内省之要殆見虚明洞逹正平坦夷<lb/>
　無有作好無有作惡推此以平天下可也豈特齊家<lb/>
　而已哉<lb/>
　新定錢氏曰論齊家在修其身却只説身之所以不<lb/>
　修處若説身之所以修即是上章正心事矣立辭嚴<lb/>
<pb n="10a"/>
　宻極宜細玩且於齊家利害愈更深切上章只説心<lb/>
　之所以不正處文意亦如此上章四箇有所字此章<lb/>
　六箇辟字其實皆心之病但上四者止是自身裏事<lb/>
　此六者却施於人即處家之道也所以不同<lb/>
所謂治國必先齊其家者其家不可教而能教人者無<lb/>
之故君子不出家而成教於國孝者所以事君也弟者<lb/>
所以事長也慈者所以使衆也康誥曰如保赤子心誠<lb/>
求之雖不中不逺矣未有學養子而后嫁者也一家仁<lb/>
<pb n="10b"/>
一國興仁一家讓一國興讓一人貪戾一國作亂其機<lb/>
如此此謂一言僨事一人定國堯舜帥天下以仁而民<lb/>
從之桀紂率天下以暴而民從之其所令反其所好而<lb/>
民不從是故君子有諸己而後求諸人無諸己而后非<lb/>
諸人所藏乎身不恕而能喻諸人者未之有也故治國<lb/>
在齊其家詩云桃之夭夭其葉蓁蓁之子于歸宜其家<lb/>
人宜其家人而后可以教國人詩云宜兄宜弟宜兄宜<lb/>
弟而后可以教國人詩云其儀不忒正是四國其為父<lb/>
<pb n="11a"/>
子兄弟足法而后民法之也此謂治國在齊其家<lb/>
　鄭氏曰一家一人謂人君也戾之言利也機發動所<lb/>
　由也僨猶覆敗也民從之言民化君行也君若好貨<lb/>
　而禁民滛於財利不能止也有於己謂有仁讓也無<lb/>
　於己謂無貪戾也<lb/>
　孔氏曰此一節覆明前經治國齊家之事成王戒康<lb/>
　叔治民如保赤子愛之甚也心誠求之雖不中不逺<lb/>
　言愛赤子者内心精誠求赤子之嗜欲雖不能正中<lb/>
<pb n="11b"/>
　其所欲然亦不甚逺治人之道亦當如此未有學養<lb/>
　子而后嫁者言母之養子自然而愛中其嗜欲非由<lb/>
　學習而能皆其本心如此一言僨事謂人君一言覆<lb/>
　敗其事謂惡言也一人能定其國謂善政也古有此<lb/>
　言記者引以結上事令謂號令所好者是惡所令者<lb/>
　是善則是反其所好雖欲禁人人不從也非諸人非<lb/>
　謂非責也所藏乎身不恕言無善行於身欲喻人為<lb/>
　善行不可得也引周南桃夭之篇夭夭少壯蓁蓁茂<lb/>
<pb n="12a"/>
　盛喻婦人也之子是子也歸嫁也宜其家人宜其夫<lb/>
　家之人也又引小雅蓼蕭之篇言成王有徳兄弟相<lb/>
　善相宜也引曹風鳲鳩之篇忒差也言威儀不差則<lb/>
　可以正四方之國<lb/>
　河南程氏曰今夫赤子未能言其志意嗜欲人所未<lb/>
　知其毋必不能知之然不至誤認其意者何也誠心<lb/>
　愛敬而已若使愛敬其民如其赤子何錯繆之有故<lb/>
　心誠求之雖不中不逺矣　又曰母之保養赤子始<lb/>
<pb n="12b"/>
　何嘗學當保養時自然中所欲推此心以保民設不<lb/>
　中其下之所欲亦不逺矣<lb/>
　藍田吕氏曰孟子曰為政不難不得罪於巨室巨室<lb/>
　之所慕一國慕之巨室大家也仰而有父母俯而有<lb/>
　妻子有兄有弟有臣有妾尊卑疏戚一國之事具矣<lb/>
　嚴而不厲寛而有閑此家之所以正也大家難齊也<lb/>
　不得罪於大家則於治國也何有齊桓公五霸之盛<lb/>
　由不能正其家死未及斂而國已亂矣故虞舜之世<lb/>
<pb n="13a"/>
　天下之為父子者定以瞽瞍底豫而已文王之時天<lb/>
　下無犯非禮以刑于寡妻而已舉治家之心以加之<lb/>
　於國雖有大小之間宜不逺矣故未有學養子而後<lb/>
　嫁者也所謂一家一人者皆謂君也君者國之機也<lb/>
　君仁莫不仁君義莫不義一正君而國定矣其機如<lb/>
　此故國之本在家家之本在身可不慎歟民可使心<lb/>
　服而不可使力服可以身帥而不可以令帥堯舜之<lb/>
　仁桀紂之暴所以皆從其所好而不從其所令也有<lb/>
<pb n="13b"/>
　諸己而后求諸人無諸己而后非諸人此所以身帥<lb/>
　而使人心服者也其道也自一人一家始故所以先<lb/>
　之也宜其家人宜兄宜弟其父子兄弟之道不待諄<lb/>
　諄教告家至而日見之也至誠足以孚其心儀刑足<lb/>
　以親其外國之不治未之有也<lb/>
　延平周氏曰一家仁一國興仁一人貪戾一國作亂<lb/>
　治亂之機常發於一人而卒至於天下也如此<lb/>
　嚴陵方氏曰事君以忠本乎事父之孝事長以順本<lb/>
<pb n="14a"/>
　乎事兄之弟使衆以仁本乎愛子之慈孝經曰君子<lb/>
　之事親孝故忠可移於君事兄弟故順可移於長居<lb/>
　家理故治可移於官正與此合所謂不出家而成教<lb/>
　於國也赤子言新生體赤也母之養子以心度心皆<lb/>
　其自然不必學也以言慈之所以使衆亦舉斯心加<lb/>
　諸彼而已於仁讓皆曰一家於貪戾止曰一人者盖<lb/>
　貪戾之致亂其效尤易見也一言僨事則語所謂一<lb/>
　言可以喪邦是也一人定國則詩所謂一國之事繫<lb/>
<pb n="14b"/>
　一人之本是也戾違於道也率者身為之先也有諸<lb/>
　己而后求諸人無諸己而后非諸人皆内恕及人之<lb/>
　道止言父子兄弟足法者本孝弟言之也<lb/>
　石林葉氏曰上有好者下必有甚焉堯舜桀紂之率<lb/>
　民者豈諄諄然命之哉以所好示之而已矣有諸己<lb/>
　則人易從無諸己而后非諸人則人不怨先閨門則<lb/>
　宜其家人次親族則宜其兄弟後國人則民以為法<lb/>
　故孟子曰天下之本在國國之本在家家之本在身<lb/>
<pb n="15a"/>
　莆陽林氏曰治天下要領不出閨門衽席之上天下<lb/>
　國家皆有父兄子弟唯在我者先正則推此而行亦<lb/>
　皆如是文王之治岐也刑于寡妻至于兄弟以御于<lb/>
　家邦故三百篇之詩遂以闗睢為首非獨文王為然<lb/>
　自堯舜禹湯以來皆用此道以治天下故在家莫親<lb/>
　於父子兄弟家不正何以教人是以君子不出一家<lb/>
　之中推此可以成教於國<lb/>
　廬陵胡氏曰家人之彖先内後外以内為本内正而<lb/>
<pb n="15b"/>
　後家可齊也齊有威嚴之義凡物以猛為本者則患<lb/>
　在寡恩以愛為本者則患在寡威家人主愛故尚威<lb/>
　嚴其彖曰有嚴君焉其爻曰嗃嗃悔厲吉又曰威如<lb/>
　終吉如此而後威克厥愛而家可齊矣如保赤子心<lb/>
　誠求之謂當以誠存心也故家人又貴乎有孚未有<lb/>
　威信不行乎家而國人化之者也養子者推心為之<lb/>
　而得赤子之嗜欲盖赤子之心唯誠而已心誠求之<lb/>
　則不失赤子之心矣機謂發於近中於逺君者國之<lb/>
<pb n="16a"/>
　機其善惡亦發於身而加乎民也堯舜躬行仁而比<lb/>
　屋可封從其仁也桀紂躬行暴而比屋可誅從其暴<lb/>
　也率謂躬行也若己不行仁而禁民為暴是謂所令<lb/>
　反所好有諸己已有善也無諸己已無惡也觀人善<lb/>
　惡當於其私父子兄弟私也故父子兄弟足法而後<lb/>
　民法之也家人初九閑有家志未變也凡教在初而<lb/>
　法在始家瀆而後嚴之志變而後閑之而無及矣故<lb/>
　齊家必曰先謂閑於未變<lb/>
<pb n="16b"/>
　東萊吕氏曰有善於己然後可以責人之善無惡於己<lb/>
　然後可以非人之惡恕謂推已及人也不能推已及人<lb/>
　而但欲以言語曉諭人不可得也聞諸先生曰有諸<lb/>
　己不必求諸人以求諸人而無諸己則不可也無諸<lb/>
　己不必非諸人以非諸人而有諸己則不可也<hi>居仁</hi>
　范陽張氏曰事君之忠即在家之孝也事長之順即<lb/>
　在家之弟也使衆之仁即在家之慈也豈有二道哉<lb/>
　推孝事君推弟事長推慈使衆雖或時有齟齬不合<lb/>
<pb n="17a"/>
　參差不齊然其要處不過如是而已故大學引康誥<lb/>
　如保赤子為證涵泳於斯而歌桃夭之詩以證此理<lb/>
　又歌蓼蕭之詩以證此理又歌鳲鳩之詩以證此理<lb/>
　想見大學之道雍容善端有如此之樂也<lb/>
　新安朱氏曰此傳之九章釋齊家治國孝弟慈者家<lb/>
　之所以齊者也能修之身以致其教則一家之人皆<lb/>
　孝弟慈而國之所以事君事長使衆之道不外是矣<lb/>
　引書而釋之以言慈幼之心非由外鑠推以使衆亦<lb/>
<pb n="17b"/>
　猶是耳有善於己然後可以責人之善無惡於己然<lb/>
　後可以正人之惡皆推己以及人所謂恕也不如是<lb/>
　則所令反其所好而民不從矣喻曉也此三引詩皆<lb/>
　以咏嘆上文之事而又結之以治國在齊其家其味<lb/>
　深長最宜潛玩　或問如保赤子何也曰程子有言<lb/>
　赤子未能自言其意而為之母者慈愛之心出於至<lb/>
　誠則凡所以求其意者雖或不中而不至於大相逺<lb/>
　矣豈待學而後能哉民能自言其意而使之者反不<lb/>
<pb n="18a"/>
　能無失於其心則以本無慈愛之實而於此有不察<lb/>
　耳傳之引此盖以明夫能教其家使無不慈則國人<lb/>
　化之亦無不慈者而所以教之之本則在心誠求之<lb/>
　一言耳初豈有他道哉　曰仁讓言家貪戾言人何<lb/>
　也曰善必積而后成惡雖小而可懼古人之深戒也<lb/>
　書所謂爾惟徳罔小萬邦惟慶爾惟不徳罔大墜厥<lb/>
　宗亦是意爾　曰此章本言上行下效有不期然而<lb/>
　然者今曰有諸己而后求諸人無諸己而后非諸人<lb/>
<pb n="18b"/>
　則是適修於内而遽欲以求乎外以己之僅免而遂<lb/>
　欲責人之必無也曰此為治其國者言之則推吾所<lb/>
　有與民共由其條教法令之施賞善罰惡之政固有<lb/>
　理所當然而不可已者但以其所令反其所好則民<lb/>
　不從故又推本言之而欲其先有以成已非欲矜己<lb/>
　之長愧人之短而脅之以必從也故先君子之言曰<lb/>
　有諸己不必求諸人以為求諸人而無諸己則不可<lb/>
　也無諸己不必非諸人以為非諸人而有諸己則不<lb/>
<pb n="19a"/>
　可也正此意也曰然則未能有善而遂不求人之善<lb/>
　未能去惡而遂不非人之惡斯不亦恕而終身可行<lb/>
　乎哉曰恕字之指以如心為義盖曰如治己之心以<lb/>
　治人愛己之心以愛人而非苟然姑息之謂也然人<lb/>
　之為心必當窮理以正之使其所以治己愛己者皆<lb/>
　出於正然後可以即是推之以及於人而恕之為道<lb/>
　有可言者故大學之傳最後兩章始及於此則其用<lb/>
　力之序亦可見矣至即此章而論之則欲如治己之<lb/>
<pb n="19b"/>
　心以治人者又不過以强於自治為本盖能强於自<lb/>
　治至於有善然後可以求人之善無惡然後可以非<lb/>
　人之惡然後推以及人使之亦如我之所以自治而<lb/>
　自治焉則表端影正源潔流清而治己治人無不盡<lb/>
　其道矣所以終身力此而無不可行之時也今乃不<lb/>
　然而直欲以不肖之身為標凖視吾治教之所當及<lb/>
　者以姑息待之不相訓誥不相禁戒使天下之人皆<lb/>
　如己之不肖而淪胥以陷焉是乃大亂之道豈所謂<lb/>
<pb n="20a"/>
　終身可行之恕哉近世名卿之言有曰人雖至愚責<lb/>
　人則明雖有聰明恕己則昬苟能以責人之心責已<lb/>
　恕己之心恕人則不患不至於聖賢矣此言近厚世<lb/>
　亦多稱之者但恕字之義本以如心而得故可以施<lb/>
　之於人而不可施之於己今曰恕己則昬則是己知<lb/>
　其如此矣而又曰以恕己之心恕人則未知所謂恕<lb/>
　己之心何耶其或未得此心之正則恐其猶未免於<lb/>
　昬也若之何其可以推己及人哉藉令其意但欲反<lb/>
<pb n="20b"/>
　此心以施於人其亦只可以言下章愛人之事而於<lb/>
　此章治人之意與夫中庸以人治人之説則皆有未<lb/>
　合者盖其為恕雖同而一以及人為主一以自治為<lb/>
　主則二者之間毫釐之異正學者所當深察而明辨<lb/>
　也至漢光武謂郅惲善恕已量主此又啓為人臣者<lb/>
　以賊其君之罪一字之義不明其禍乃至於此可不<lb/>
　謹哉　曰三詩之序首言家人次言兄弟終言四國<lb/>
　亦刑于寡妻至于兄弟以御于家邦之意也　曰既<lb/>
<pb n="21a"/>
　結上文而復引詩者三何也曰古人言必引詩盖取<lb/>
　其嗟嘆咏歌優游厭飫有以感發人之善心非徒取<lb/>
　彼之文證此之義而已也夫以此章所論齊家治國<lb/>
　之事文具而意足矣復三引詩非能於其所論之外<lb/>
　别有所發明也然嘗試讀之則反復吟咏之間意味<lb/>
　深長義理通暢使人心融神㑹有不知手舞而足蹈<lb/>
　者是則引詩之助與為多焉盖不獨此也凡引詩云<lb/>
　者皆以是而求之則引者之意可見而詩之為用亦<lb/>
<pb n="21b"/>
　得矣<lb/>
　永嘉薛氏曰内外之合所謂恕也已所不欲勿施於<lb/>
　人一言而可以終身行之者篤恭而天下平用此道<lb/>
　也孔子曰其身正不令而行其身不正雖令不從<lb/>
　龍泉葉氏曰君子不出家而成教於國不知足而為<lb/>
　屨我知其不為蕢也患不為屨耳豈有為蕢者哉古<lb/>
　人有慈孝之實推而行之則事其父者所以為事君<lb/>
　事其兄者所以為事長使天下容受羣衆皆由此見<lb/>
<pb n="22a"/>
　之若徒即其名而不盡其實則雖行於一家而格於<lb/>
　其人者乃其勢也不自知其不至而托孝慈之空言<lb/>
　與徒即其名而望天下之自化二者皆失之矣　又<lb/>
　曰心誠求之雖不中不逺矣未有學養子而後嫁者<lb/>
　也此言至切施於當事者對病之神藥照形之明鏡<lb/>
　也自下以首尾次第論如必待齊家治國而後用之<lb/>
　則有所繫縳效反不得專矣所謂大學者以其學而<lb/>
　大成異於小學處可以修身齊家出可以治國平天<lb/>
<pb n="22b"/>
　下也然其書開截箋解彼此不相顧而貫穿通徹之<lb/>
　義終以不明學者又逐逐焉章句分析隨又為説名<lb/>
　為習大學而實未離於小學此其可惜也哉<lb/>
　江陵項氏曰有諸己而後求諸人無諸己而後非諸<lb/>
　人此為治人者言之也左氏傳所謂無瑕者可以戮<lb/>
　人也子欲善而民善矣有諸己而後求諸人也苟子<lb/>
　之不欲雖賞之不竊無諸己而後非諸人也此所謂<lb/>
　治國在齊其家也若謂治己則有諸己而求諸人是<lb/>
<pb n="23a"/>
　以其所能者病人也無諸己而非諸人是以人之所<lb/>
　不能者愧人也非制行之法也故嘗謂此章當與表<lb/>
　記仁之難成章並觀<lb/>
　霅川倪氏曰嫁而有子必知養之之方不待預學而<lb/>
　後能此譬養民之道不待臨政而後學也宜兄者兄<lb/>
　友其弟宜為人兄而弟亦宜之宜弟者弟敬其兄宜<lb/>
　為人弟而兄亦宜之以其兄弟友睦而更相教故能<lb/>
　推一國之人為兄弟者皆化之無不相宜者<lb/>
<pb n="23b"/>
　新定錢氏曰君子之徳風小人之徳草草上之風必<lb/>
　偃不幸為人上者為貪刻為暴戾則從風而靡必有<lb/>
　甚焉者矣仁讓説一家貪戾却只説一人仁讓之化<lb/>
　止於仁讓貪戾之禍遂至作亂可不謹歟可不懼歟<lb/>
　所藏乎身不恕而欲以空言呶呶於人不可得矣恕<lb/>
　字是一章之綱領已行得人亦行得國亦行得此所<lb/>
　以成教所以興所以從若只是自家偏私之説如何<lb/>
　能喻<lb/>
<pb n="24a"/>
　新定邵氏曰於文如心為恕己所不欲勿施於人者<lb/>
　恕也已所不欲而施於人是謂不如其心非恕也所<lb/>
　藏乎身不恕而能喻諸人者未之有也喻猶曉也聞<lb/>
　有仁義根心睟面盎背瞻其容貌不言而喻者矣未<lb/>
　聞矯飾為欺色取仁而行違者能使夫人心孚而意<lb/>
　喻者也<lb/>
所謂平天下在治其國者上老老而民興孝上長長而<lb/>
民興弟上恤孤而民不倍是以君子有絜矩之道也所<lb/>
<pb n="24b"/>
惡於上毋以使下所惡於下毋以事上所惡於前毋以<lb/>
先後所惡於後毋以從前所惡於右毋以交於左所惡<lb/>
於左毋以交於右此之謂絜矩之道詩云樂只君子民<lb/>
之父母民之所好好之民之所惡惡之此之謂民之父<lb/>
母詩云節彼南山維石巖巖赫赫師尹民具爾瞻有國<lb/>
者不可以不慎辟則為天下僇矣詩云殷之未喪師克<lb/>
配上帝儀監于殷峻命不易道得衆則得國失衆則失<lb/>
國<lb/>
<pb n="25a"/>
　鄭氏曰老老長長謂尊老敬長也恤憂也民不倍不<lb/>
　相倍弃也絜猶結也挈也矩法也君子有挈法之道<lb/>
　謂常執而行之動作不失之倍或作偝矩或作巨絜<lb/>
　矩之道善持其所有以恕於人耳治國之要盡於此<lb/>
　引詩言治民之道取於己而已巖巖喻師尹之髙嚴<lb/>
　也師尹天子之大臣為政者也言民皆視其所行而<lb/>
　則之可不慎其徳乎邪辟失道則有大刑師衆也克<lb/>
　能也峻大也言殷王帝乙以上未失其民之時徳亦<lb/>
<pb n="25b"/>
　有能配天者謂天饗其祭祀也及紂為惡而民怨神<lb/>
　怒以失天下監視殷時之事天之大命持之誠不易<lb/>
　也道猶言也<lb/>
　孔氏曰自此至終篇覆明上文平天下在治其國之<lb/>
　事盖治國非一義可了故廣而明之此經申明絜矩<lb/>
　之義上有不善之事加己己惡之則不可持此事使<lb/>
　己下者為之下不善事己己惡之則不可以此事己<lb/>
　之君上也前謂在己之前後謂在己之後左右謂與<lb/>
<pb n="26a"/>
　已平敵或在己右或在己左舉一隅餘可知也引小<lb/>
　雅南山有臺美成王之詩言以已化民從民所欲則<lb/>
　可為民父母只語辭也上言恕己待民此經言己須<lb/>
　戒慎引詩小雅節南山之篇節髙峻貌赫赫顯盛貌<lb/>
　具俱也僇謂刑戮若桀紂是也殷之未喪師以下大<lb/>
　雅文王之篇儀宜也<lb/>
　藍田吕氏曰孟子曰道在邇而求諸逺事在易而求<lb/>
　諸難人人親其親長其長而天下平盖所謂平者合<lb/>
<pb n="26b"/>
　内外通彼我而已天下同歸而殊塗一致而百慮天<lb/>
　下雖廣出於一理舉斯心以加諸彼推而放諸四海<lb/>
　而準無徃而非斯心也猶五寸之矩足以盡天下之<lb/>
　方此絜矩之道也上下也左右也前後也彼我之别<lb/>
　也通乎彼我交見而無蔽則民也君也將何間哉此<lb/>
　所以為民父母而天下瞻仰之矣故所以得國以得<lb/>
　衆也所以得衆以有徳也<lb/>
　范氏曰漢書云度長絜大注曰絜圍束之也莊子絜<lb/>
<pb n="27a"/>
　之百圍亦謂圍而度之也矩所以為方絜矩言度之<lb/>
　以求其方也既度其上又度其下既度其下又度其<lb/>
　上於前於後於左於右莫不皆然不使少有大小長<lb/>
　短之差焉是以物我各適其適無徃而不得其方也<lb/>
　天下者國之積耳以此推之則自一國以至於萬國<lb/>
　一理而已<hi>祖禹</hi>
　范陽張氏曰修身齊家治國平天下雖所由不同其<lb/>
　理則一而已其一如何審好惡而已矣故修身之法<lb/>
<pb n="27b"/>
　無他省吾所親愛賤惡畏敬哀矜敖惰而已豈非當<lb/>
　審吾好惡乎齊家之道無他一家仁一國興仁一人<lb/>
　貪戾一國作亂而已豈非當審吾好惡乎治國之道<lb/>
　無他民之所好好之民之所惡惡之豈非當審吾好<lb/>
　惡乎而平天下之道亦在於好惡之審則老老而民<lb/>
　起孝長長而民起弟恤孤而民皆為忠厚之行所惡<lb/>
　之審則毋以吾所惡於上者施之於下毋以吾所惡<lb/>
　於下者施之於上毋以吾所惡於後者施之於前毋<lb/>
<pb n="28a"/>
　以吾所惡於右者施之於左是則平天下之理果在<lb/>
　審好惡而已矣　又曰文王之詩言商未失衆時克<lb/>
　配上帝至紂失天下其膚敏之士反為周祼將之役<lb/>
　天命如此可不以為戒乎且斷之曰得衆則得國失<lb/>
　衆則失國何以得衆曰徳此君子所以先慎乎徳也<lb/>
　石林葉氏曰老者近於親故民興於孝長者近於兄<lb/>
　故民興於弟恤孤近於子故民不倍以此倡於上絜<lb/>
　之道也以此法於下矩之道也上下以位言之也前<lb/>
<pb n="28b"/>
　後以事言之也左右以人言之也位之與事事之與<lb/>
　人雖不同而其好惡則一也故好同其所好惡同其<lb/>
　所惡而後可以為民父母<lb/>
　莆陽林氏曰一人在上使天下人心固結而不可解者<lb/>
　必有正道焉盖四方萬里之逺若非有以固結之則如<lb/>
　何長有天下故詩以為民之父母者無他唯與天下同<lb/>
　其好惡而已若是好惡與天下不相闗此之謂獨夫爾<lb/>
　新安朱氏曰自此至篇末傳之十章釋治國平天下<lb/>
<pb n="29a"/>
　皆推廣絜矩之意也老老所謂老吾老也興謂有所<lb/>
　感發而興起也孤者幼而無父之稱絜度也矩所以<lb/>
　為方也言此三者上行下效捷於影響所謂家齊而<lb/>
　國治也亦可以見人心之所同而不可使有一夫之<lb/>
　不獲矣是以君子必當因其所同推以度物使彼我<lb/>
　之間各得分願則上下四旁均齊方正而天下平矣<lb/>
　又覆解上文絜矩二字之義如不欲上之無禮於我<lb/>
　則必以此度下之心而亦不以此使之不欲下之不<lb/>
<pb n="29b"/>
　忠於我則必以此度上之心而亦不以此事之至於<lb/>
　前後左右無不皆然則身之所處上下四旁長短廣<lb/>
　狹彼此如一而無不方矣彼同有是心而興起焉者<lb/>
　又豈有一夫之不獲哉所操者約而所及者廣此平<lb/>
　天下之要道也故章内之意皆自此而推之南山有<lb/>
　臺之篇言能絜矩而以民心為己心則是愛民如子<lb/>
　而民愛之如父母矣節彼南山節讀為截節然髙大<lb/>
　貌師尹周之大師尹氏也具俱也辟偏也言在上者<lb/>
<pb n="30a"/>
　人所瞻仰不可不謹若不能絜矩而好惡狥於一己<lb/>
　之偏則身弑國亡為天下之大戮矣引詩文王篇配<lb/>
　對也配上帝言其為天下君而對乎上帝也監視也<lb/>
　不易言難保也引詩而言此以結上文兩節之意有<lb/>
　天下者能存此心而不失則所以絜矩而與民同欲<lb/>
　者自不能已矣　或問上章論齊家治國之道既以<lb/>
　孝弟慈為言矣此論治國平天下之道而復以是為<lb/>
　言何也曰三者人道之大端衆心之所同得者也自<lb/>
<pb n="30b"/>
　家以及國自國以及天下雖有大小之殊然其道不<lb/>
　過如此而已但前章専以已推而人化為言此章又<lb/>
　申言之以見人心之所同而不能己者如此是以君<lb/>
　子不唯有以化之而又有以處之也盖人之所以為<lb/>
　心者雖曰未嘗不同然貴賤殊勢賢愚異禀苟非在<lb/>
　上之君子真知實蹈有以開之則下之有是心者亦<lb/>
　無所感而興起矣雖幸其有以倡焉而興起之矣然<lb/>
　上之君子乃不能察彼之心而失其所以處之之道<lb/>
<pb n="31a"/>
　則其所興起者或不得遂而反有不均之歎是以君<lb/>
　子於其心之所同而得夫絜矩之道焉所以處此而<lb/>
　遂其興起之善端也曰何以言絜之為度也曰此莊<lb/>
　子所謂絜之百圍賈子所謂度長絜大者也前此諸<lb/>
　儒盖莫之省强訓以挈殊無意謂而先友太史范公<lb/>
　乃獨嘗言此而後其理可得而通盖絜度也矩所以<lb/>
　為方也以己之心度人之心知人之所惡者不異乎<lb/>
　己則不敢以己之所惡者施之於人使吾之身一處<lb/>
<pb n="31b"/>
　乎此則上下四方物我之際各得其分不相侵越而<lb/>
　就其中較其所占之地則廣狹長短平均如一截然<lb/>
　正方無有餘不足之處是則所謂絜矩者也夫為天<lb/>
　下國家而所以處心制事者一出於此則天地之間<lb/>
　無一物不得其所而凡天下之欲為孝弟不倍者皆<lb/>
　得以自盡其心而無不均之歎矣天下其有不平者<lb/>
　乎然君子之所以有此亦豈自外至而强為之哉亦<lb/>
　曰物格知至故有以通天下之志而知千萬人之心<lb/>
<pb n="32a"/>
　即一人之心意誠心正故有以勝一己之私而能以<lb/>
　一人之心為千萬人之心其如此而已矣一有私意<lb/>
　存乎其間則一膜之外便為胡越雖欲絜矩亦將有<lb/>
　所隔礙而不能通矣若趙由為守則易尉而為尉則<lb/>
　陵守王肅方於事上而好人佞已推其所由盖出於<lb/>
　此而充其類則雖桀紂盗跖之所為亦將何所不至<lb/>
　哉曰然則絜矩之云是則所謂恕者己乎曰此固前<lb/>
　章所謂如愛己之心以愛人者也夫子所謂終身可<lb/>
<pb n="32b"/>
　行程子所謂擴充得去則天地變化草木蕃充拓不<lb/>
　去則天地閉而賢人隠皆以其可以推之而無不通<lb/>
　爾然必自其正心窮理而推之則吾之愛惡取舍皆<lb/>
　得其正而所推以及人者亦無不得其正是以上下<lb/>
　四方以矩度之莫不截然各得其分若於理有未明<lb/>
　而心有未正則吾之所欲者未必其所當欲吾之所<lb/>
　惡者未必其所當惡乃不察此而遽欲以是為施於<lb/>
　人之準則則其意雖公而事則私是將見其物我相<lb/>
<pb n="33a"/>
　侵彼此交病即雖庭除之内跬歩之間亦且參商矛<lb/>
　盾而不可行矣尚何終身之望是以聖賢凡言恕者<lb/>
　又必以忠為本而程子亦言如形與影欲去其一而<lb/>
　不可得盖唯忠然後所如之心始得其正是亦此篇<lb/>
　先後本末之意也然則君子之學可不謹其序與或<lb/>
　曰齊家治國平天下均為治人之事而傳於齊家以<lb/>
　審愛惡為言於治國以躬化導為説於平天下則必<lb/>
　以絜矩明之豈三者之用各有所施而不可以相通<lb/>
<pb n="33b"/>
　耶曰此亦各隨所重而言之其用益廣而法益詳耳<lb/>
　若論其實則齊家者豈無待於躬化導而參彼己治<lb/>
　國者亦安可不審愛惡而參彼己况平天下必自齊<lb/>
　家治國而來則二者之用固有不得遺者但以其先<lb/>
　後廣狹而言則三者之序必如此而不可亂耳　曰<lb/>
　所謂民之父母者何也曰君子有絜矩之道故能以<lb/>
　己之好惡知民之好惡又能以民之好惡為己之好<lb/>
　惡也夫好其所好而與之聚之惡其所惡而不以施<lb/>
<pb n="34a"/>
　焉則上之愛下真猶父母之愛其子矣彼民之親其<lb/>
　上豈不亦猶子之愛其父母哉　曰此所引節南山<lb/>
　之詩何也曰言在尊位者人所觀仰不可不謹若人<lb/>
　君恣已狥私不與天下同其好惡則為天下僇如桀<lb/>
　紂幽厲也　曰得衆得國失衆失國何也曰言能絜<lb/>
　矩則民父母之而得衆得國矣不能絜矩則為天下<lb/>
　僇而失衆失國矣<lb/>
　龍泉葉氏曰絜是矩者非難也天下之方至於矩而<lb/>
<pb n="34b"/>
　止天下之圓至於規而止天下之長短至尺度而止<lb/>
　天下之曲直至繩墨而止天下之輕重至權量而止<lb/>
　是物之在我也絜以示之而何患焉雖然其所以為<lb/>
　矩則難矣使其毫釐之不盡斯須之或虧自内至外<lb/>
　由本及末而或有不足焉則矩不成則雖欲絜之以<lb/>
　示人不可得矣聖賢之學自其内心之發推之於外<lb/>
　修身齊家撙節端序各有倫等而不可亂者皆為矩<lb/>
　之地也堯舜禹湯文武絜成矩以示天下而天下從<lb/>
<pb n="35a"/>
　之故凡天下之有未安者必求於我而我不以其所<lb/>
　未至者病天下也孟子曰舜為法於天下可傳於後<lb/>
　世則舜之矩也大矣究極絜矩之道不過於恕而已<lb/>
　上下左右前後物未有不具四隅而能獨立者也然<lb/>
　而天下之人所藏於身者不恕則見於前者必忘其<lb/>
　後得於上者必失於下以其所惡者盡力施之而不<lb/>
　知彼之不能受也夫是以患莫大於自利而害常生<lb/>
　於有所偏君子盡已而及人因人而通已交取互見<lb/>
<pb n="35b"/>
　仰觀俯察在我欲其無憾在彼欲其無怨知天下之<lb/>
　一理彼我之一心則規矩在我而物之方圓者莫能<lb/>
　踰權量自我而其自為輕重者無所惑自致知格物<lb/>
　以至於平天下其必有出於是道不出於是則意有<lb/>
　誠而非其意心有正而非其心施於天下國家者且<lb/>
　有不合矣<lb/>
　建安真氏曰絜矩絜字本出賈誼過秦論度長絜大<lb/>
　度謂以尺量物之長短絜謂以帶量物之小大如今<lb/>
<pb n="36a"/>
　人之圍木也言我有此心人亦有此心在上之君子<lb/>
　當以己之心度人之心如以矩而度物也矩製方之<lb/>
　器俗謂曲尺是也荀子曰五寸之矩盡天下之方言<lb/>
　矩雖止長五寸然天下之為方器者必以此焉則以<lb/>
　譬一心雖㣲而推之以度人之心雖千萬人無不同<lb/>
　者我欲孝於親人亦欲孝於親我欲弟於長人亦欲<lb/>
　弟於長故為君子者必使人各得以遂其孝弟之心<lb/>
　我欲安人亦欲安我欲夀人亦欲夀我欲富人亦欲<lb/>
<pb n="36b"/>
　富故君子者必使人各遂其所欲此皆所謂絜矩也<lb/>
　錢塘于氏曰君子以此三者為絜矩之道以明明徳<lb/>
　於天下者苟不由是三者之善以為矩則民情未易<lb/>
　平也平之之道如何使上下前後左右皆不以其所<lb/>
　惡自累則是皆以其所好者相與無一人不孝不弟<lb/>
　不慈矣其為矩也莫明焉故曰此之謂絜矩之道盖<lb/>
　言天下無一人不明於矩也易言萬物之絜齊記言<lb/>
　主人之潔著此水亦其義也嗚呼天下之所真可好<lb/>
<pb n="37a"/>
　者孰非孝弟慈之三者而其所真可惡者孰非不孝<lb/>
　不弟不慈之三者今因民之所好而好之因民之所<lb/>
　惡而惡之則上之好惡平上之好惡平則人心平人<lb/>
　心平則天下平矣<lb/>
　霅川倪氏曰前言絜矩之道謂正已格民後言絜矩<lb/>
　之道謂體物正已<lb/>
　新定邵氏曰矩所以為方也上下四旁長短廣狹均<lb/>
　齊若一而後成方所謂絜矩者猶言斟量忖度舉斯<lb/>
<pb n="37b"/>
　加彼使之均平也所惡於上毋以使下所惡於下毋<lb/>
　以事上味斯言也則君使臣以禮臣事君以忠其或<lb/>
　上之使我不以禮吾之所惡也則吾之所以使下者<lb/>
　烏可不以禮下之事我不以忠吾之所惡也則吾之<lb/>
　所以事上者烏可不以忠審度彼我事皆若此則上<lb/>
　下各得其所欲矣所惡於前毋以先後所惡於後毋<lb/>
　以從前充此類也則户外有二屨言聞則入言不聞<lb/>
　則不入者慮其有妨於前也有後入者闔而勿遂慮<lb/>
<pb n="38a"/>
　其有妨於後也審度彼我事皆若此則前後各得其<lb/>
　所願矣以至右之所惡者則不以交於左左之所惡<lb/>
　者則不以交於右姑即夫並坐不横肱之義而推之<lb/>
　則其理亦可見矣夫上下前後左右皆得其平則截<lb/>
　然正方合於矩矣大學於是釋之曰此之謂絜矩之<lb/>
　道斯道也豈非平治天下者所當舉而措之乎吾嘗<lb/>
　求諸古矣老吾老以及人之老固可以興民心之孝<lb/>
　也然考之王制必五十而異粻六十而宿肉七十而<lb/>
<pb n="38b"/>
　貳膳以至八十而後常珍九十而後飲食不離寢何<lb/>
　其斟酌劑量曾不一槩也不如是則可以暫而不可<lb/>
　以乆區處未適其平非所謂絜矩之道也長吾長以<lb/>
　及人之長固可以興民心之弟也然質之祭義如是<lb/>
　而弟逹乎朝廷如是而弟逹乎道路如是而弟逹乎<lb/>
　州巷以至放乎獀狩修乎軍旅莫不隆長而尚齒何<lb/>
　其流通周溥靡有或遺也不如是則逹於此而不逹<lb/>
　於彼區處未適其平非所謂絜矩之道也矜寡孤獨<lb/>
<pb n="39a"/>
　廢疾者皆有所養固可以使民相收相受不相弃倍<lb/>
　也然古人抑豈槩而施之不思為可繼之道哉孤獨<lb/>
　矜寡四者天民之窮而無告者也皆有常餼以養之<lb/>
　矣至於瘖癃跛躃斷者侏儒則百工各隨其器能而<lb/>
　食之使廢疾者不患於無所收而百工亦不虚於推<lb/>
　所養也古人絜矩之道一至於此則經理區畫曲盡<lb/>
　其宜天下其有不得其平者乎<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百五十二<lb/>
</p>
<p>
</p>
  </div>
</body>
</text>
</TEI>
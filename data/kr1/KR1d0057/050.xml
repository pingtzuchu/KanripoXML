<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷五十</head>
    <p>
<pb n="1a"/>
欽定四庫全書<lb/>
　禮記集説卷五十　　　　　宋　衛湜　撰<lb/>
文王世子第八<lb/>
　孔氏曰案鄭目録云名曰文王世子者以其記文王<lb/>
　為世子時之法此於别録屬世子法<lb/>
　嚴陵方氏曰王制曰諸侯世子世國大夫不世爵故<lb/>
　自諸侯以上之適子然後謂之世子以其得世國故<lb/>
　也此篇所言主於世子之事而文王之為世子可為<lb/>
<pb n="1b"/>
　法於後世故冠之於首且以名篇<lb/>
　新安王氏曰此篇首言文王為世子之事故以武王<lb/>
　成王為世子之事繼之成王幼周公輔導有道故以<lb/>
　教世子之法繼之為世子者當貴親當尊老故以待<lb/>
　宗族養老之事繼之而終以世子之記則言文王之<lb/>
　所以事王季者皆當以為法也<lb/>
文王之為世子朝於王季日三雞初鳴而衣服至於寢<lb/>
門外問内豎之御者曰今日安否何如内豎曰安文王<lb/>
<pb n="2a"/>
乃喜及日中又至亦如之及莫又至亦如之其有不安<lb/>
節則内豎以告文王文王色憂行不能正履王季復膳<lb/>
然後亦復初食上必在視寒煖之節食下問所膳命膳<lb/>
宰曰末有原應曰諾然後退武王帥而行之不敢有加<lb/>
焉文王有疾武王不説冠帶而養文王一飯亦一飯文<lb/>
王再飯亦再飯旬有二日乃間<lb/>
　鄭氏曰三皆曰朝以其禮同内豎小臣之屬掌外内<lb/>
　之通命者御如今小史直日者文王乃喜者孝子恒<lb/>
<pb n="2b"/>
　兢兢也又復也莫夕也節謂居處故事履蹈地也復<lb/>
　膳飲食安也復初憂解也在察也問所膳問所食者<lb/>
　末猶勿也原再也勿有所再進為其失飪臭味惡也<lb/>
　退反其寢也帥而行之帥循也庶幾程式之不説冠<lb/>
　帶而養言常在側也一飯再飯欲知氣力箴藥所勝<lb/>
　間猶瘳也<lb/>
　孔氏曰此篇凡有五段自此至為世子也為第一節<lb/>
　論文王武王為世子之禮及下事上之法子朝父母<lb/>
<pb n="3a"/>
　每日唯二故内則云命士以上昧爽而朝日入而夕<lb/>
　朝禮具夕禮簡今三皆曰朝以其禮同也此是聖人<lb/>
　之法食上謂獻饌食下謂食畢徹饌而下鄭註間猶<lb/>
　瘳也病重之時病恒在身無少間空隙病今既損不<lb/>
　恒在身其間有空隙故云間猶瘳也瘳是疾減損也<lb/>
　長樂劉氏曰周公作無逸乃曰文王受命惟中身則<lb/>
　王季之為西伯也文王五十以前猶為世子故自成<lb/>
　童至於知命克盡其性以極事親之道始於為士而<lb/>
<pb n="3b"/>
　終於為聖人皆由孝於其親雖舜有所弗及焉何哉<lb/>
　孝於親者篤誠為本則與舜同焉以備物為實則舜<lb/>
　有所弗迨也以親悦為致則舜有所弗迨也故曰以<lb/>
　王季為父以武王為子無憂者其惟文王乎堯舜三<lb/>
　代皆所弗及此史氏所以序其事親始末垂之萬世<lb/>
　俾夫為君之子者有所法效則國之豈弟求配於天<lb/>
　有根本焉文王之於王季夜不遑寐故其旦旦雞鳴<lb/>
　而衣冠已具内豎曰安文王乃喜以其達旦懷憂則<lb/>
<pb n="4a"/>
　其喜形於色也色憂行不能正履心有所懼則色形<lb/>
　其憂急侍其親則履不能正文王所行世子事王季<lb/>
　之禮武王之為大子也循而行之不敢有加焉蓋聖<lb/>
　人之所行莫非盡其性也盡其性以事其親無所入<lb/>
　而不為極也前聖後聖雖歴百世其致同焉矧在父<lb/>
　子之間又何加焉孟子所謂文王與舜地之相去千<lb/>
　有餘里世之前後千有餘歳及其得志行乎中國有<lb/>
　若符節之合盡性之事同也文王有疾武王不説冠<lb/>
<pb n="4b"/>
　帶文王減膳武王亦減膳文王加飯武王亦加飯以<lb/>
　己程其親之食力也<lb/>
　長樂陳氏曰始之以文武之為世子聖人之行也終<lb/>
　之以世子之記中人之行也聖人之行朝親至於日<lb/>
　三其有不安節則行不能正履以至於一飯亦一飯<lb/>
　再飯亦再飯中人之行朝親止於日二其有不安節<lb/>
　則止於不滿容於其嘗饌善則能食嘗饌寡則不能<lb/>
　飽而已於文王言色憂行不能正履則武王可知於<lb/>
<pb n="5a"/>
　武王言不説冠帶一飯再飯則文王可知末有原則<lb/>
　與曽元復進者異矣漢文帝之侍親疾不交目不解<lb/>
　衣三年湯藥非所嘗則不進而袁盎以為髙世之行<lb/>
　蓋文武以來如漢文者亦鮮儷矣<lb/>
　嚴陵方氏曰日出為朝陽之始也日入為莫隂之始<lb/>
　也日中為晝隂陽之始也隂陽之氣至於三時不能<lb/>
　無變焉而人之氣血與天地隂陽相為流通故人子<lb/>
　之事親每於是時必問其安否然内則言子事父母<lb/>
<pb n="5b"/>
　雞初鳴咸盥潄又曰昧爽而朝日入而夕世子之記<lb/>
　亦止言朝夕至於大寢門之外而此言雞初鳴而衣<lb/>
　服至於寢門外則盥潄之時猶未雞鳴朝之時猶未<lb/>
　昧爽矣又有日中之朝此蓋聖人之制故武王帥而<lb/>
　行之不敢有加焉内豎即周官掌内外之通令者御<lb/>
　則御於君所者也與御妻之御同義節謂起居之節<lb/>
　也不安節則以失常而疾生文王乃喜則親喜而己<lb/>
　亦喜也文王色憂則親憂而已亦憂也復初則親復<lb/>
<pb n="6a"/>
　常故也夫人之安否尤見於飲食之際故其復常也<lb/>
　必以膳為言焉視寒煖之節若食齊視春時飲齊視<lb/>
　冬時之類在有察意在之為察猶存之為省也問所<lb/>
　膳則欲知親之好羞也膳宰即膳夫也原與原蠶之<lb/>
　原同夫文王之事親如此則不可以有加也故武王<lb/>
　帥而行之而已不説冠帶而養則以親有疾故不拘<lb/>
　常朝之日三也一飯再飯則飢飽常視親而不敢私<lb/>
　自適故也<lb/>
<pb n="6b"/>
　莊氏曰中庸謂舜其大孝也與其稱文王則曰無憂<lb/>
　者其唯文王乎蓋父子之間舜處其不幸而文王處<lb/>
　其幸也以王季為父以武王為子文王何憂焉人見<lb/>
　其無憂也而不知文王事親之心日以兢兢與舜之<lb/>
　夔夔齋栗曷嘗少異且自莫而旦自旦而日中歴時<lb/>
　未久也文王唯恐不知其親之安否其心兢兢然不<lb/>
　啻三月三秋如也朝服而三至寢門子之於親猶不<lb/>
　敢以自致乃至寢門之外首致問於内侍焉内侍者<lb/>
<pb n="7a"/>
　掌内外之通命立侍而致養者也内侍不止一人故<lb/>
　即其當御者而問之内侍以為安文王乃有喜色詳<lb/>
　味乃喜之一辭文王愛敬之心可知矣想其盛服假<lb/>
　寐於雞鳴之初柔聲下氣於内侍之問延頸聳耳於<lb/>
　曰安之對此時此心忡忡然若不能自釋幸其曰安<lb/>
　則油然喜欣然慰其喜為如何以今者之喜而知向<lb/>
　者之憂也然則文王之憂其親如此而謂之無憂可<lb/>
　乎曰文王之於親惟憂其有不安節爾若舜之於親<lb/>
<pb n="7b"/>
　則無時而不憂也載見而夔夔往田而號泣如窮人<lb/>
　之無所歸故富有四海貴為天子皆不足以解憂想<lb/>
　其心常如文王不能正履時也常如武王不説冠帶<lb/>
　而養之時也故觀舜之憂而後可以知文王之無憂<lb/>
　觀文王之無憂而後知舜之為大孝雖然舜與文王<lb/>
　易地則皆然　又曰天下之理惟極其至則不可以<lb/>
　復加文王之事親豈一毫之不至哉武王而復求加<lb/>
　焉則非可傳也非可繼也故武王之事文王盡循文<lb/>
<pb n="8a"/>
　王之所以事王季者而行之不敢復加焉兹武王所<lb/>
　以為達孝者歟　又曰人心有所憂慮則衣服飲食<lb/>
　不能如常時子之於親日而三朝自三朝之外冠帶<lb/>
　有時而説今為親疾跬步不離不敢説冠帶以自適<lb/>
　人之飲食或疏或數時其飢飽今以親疾志不在於<lb/>
　飲食一飯再飯惟親之視不敢如平時私適其欲此<lb/>
　足以見武王事親之疏節然則武王之孝有加於文<lb/>
　王歟曰即文王之色憂行不能正履可以想見其不<lb/>
<pb n="8b"/>
　説冠帶而養也即王季復膳然後亦復初可以想見<lb/>
　其一飯亦一飯再飯亦再飯也故曰帥而行之不敢<lb/>
　有加焉旬有二日記其寢疾之日疾既損則藥餌食<lb/>
　飲皆可進故以瘳為減損也<lb/>
　山隂陸氏曰衣服不必言者言之示嚴也據使姆衣<lb/>
　服而對言在不言察在而察之為在察或使代焉<lb/>
　廬陵胡氏曰緯書皆言文王九十六始稱王及崩諡<lb/>
　曰文此不經之説蓋記者於後追稱王耳當考<lb/>
<pb n="9a"/>
　講義曰不説冠帶而養以見武王事親之誠其敬之<lb/>
　之禮可謂至矣養可能也敬為難敬可能也安為難<lb/>
　武王之用心期以安其親之為至也<lb/>
文王謂武王曰女何夢矣武王對曰夢帝與我九齡文<lb/>
王曰女以為何也武王曰西方有九國焉君王其終撫<lb/>
諸文王曰非也古者謂年齡齒亦齡也我百爾九十吾<lb/>
與爾三焉文王九十七乃終武王九十三而終<lb/>
　鄭氏曰問何夢間後容卧也帝天也撫猶有也言君<lb/>
<pb n="9b"/>
　王則此受命之後也年天氣也齒人壽之數也九齡<lb/>
　九十年之祥也文王以勤憂損壽武王以安樂延年<lb/>
　言與爾三者明傳業於女女受而成之君子曰終終<lb/>
　其成功<lb/>
　孔氏曰文王繼王季為西伯是殷之諸侯不合稱王<lb/>
　今武王謂之君王故知受命之後也案書傳云文王<lb/>
　受命一年質虞芮之訟二年伐鬼方三年伐密須四<lb/>
　年伐犬夷五年伐耆六年伐崇七年而崩書序云殷<lb/>
<pb n="10a"/>
　始咎周鄭註云紂聞文王三伐皆勝始畏惡之囚於<lb/>
　羑里三伐謂伐鬼方密須犬夷則被囚在四年末五<lb/>
　年初於時未必稱王殷傳云五年之初得散宜生等<lb/>
　獻寳而釋文王文王出則克黎六年伐崇則稱王故<lb/>
　詩皇矣論伐崇是類是禡行天子禮此云稱王謂受<lb/>
　命六年之後也受命謂受赤雀丹書之命武王云西<lb/>
　方有九國未賔君王其終撫有之爾雅釋天云年稔<lb/>
　也稔孰謂歳穀一孰是年為天氣也大戴禮云男八<lb/>
<pb n="10b"/>
　月生齒八歳而齓齒是人壽之數也又年穀一孰而<lb/>
　零落人之年老齒亦零落是年與齒俱有零落之義<lb/>
　年壽之數賦命自然不可延之寸隂不可減之晷刻<lb/>
　今云與女三者示其傳基業於武王欲使武王承其<lb/>
　所傳之業此乃教戒之義<lb/>
　廬陵胡氏曰武王意以齡為善故當撫有九國也言<lb/>
　君王者鄭云此受命之後非也先儒云紂聞文王三<lb/>
　伐皆勝始畏惡之囚於羑里三伐謂自伐鬼方至犬<lb/>
<pb n="11a"/>
　夷則被囚在四年也於時若稱王則反狀暴白紂肯<lb/>
　釋其囚邪書傳又云五年伐耆殷傳云五年之初得<lb/>
　散宜生獻寶而釋文王先儒因謂是年克黎至六年<lb/>
　伐崇則稱王故詩皇矣伐崇類禡行天子禮若然文<lb/>
　王與紂為二王矣安得云以服事紂乎且書云文王<lb/>
　受命唯中身厥享國五十年是受命以後五十年乃<lb/>
　崩今云受命七年而崩已自謬矣又云受命稱王妄<lb/>
　可知也然則受命云者止謂諸侯獲天助爾非稱王<lb/>
<pb n="11b"/>
　也詩書云王者皆追稱爾案文王三分有二今云九<lb/>
　國未賔足明此稱君王者不足信也人之考折天定<lb/>
　其數今曰吾與爾三是不知命非文王之言也文王<lb/>
　受命惟中身謂五十也享國五十年則百矣云九十<lb/>
　七非也<lb/>
　長樂劉氏曰文王受命之後疾病旬有二日而愈故<lb/>
　武王呼曰君王也聖人生而知之自誠而明者罔非<lb/>
　窮理盡性以至於命焉是以寤寐所萌與天地合與<lb/>
<pb n="12a"/>
　鬼神契則其修短得以自知武王豈不識其為年齡<lb/>
　哉不忍形於文王之所止也史氏欲顯文王之前知<lb/>
　乃追而記之曰文王九十七乃終武王九十三而終<lb/>
　中庸所謂至誠之道可以前知信矣<lb/>
　嚴陵方氏曰黄帝有華胥之遊髙宗有傅説之賚文<lb/>
　王則見丈人孔子則見周公莊周則化為蝴蝶聲伯<lb/>
　則泣為瓊瑰故周官有占六夢吉凶之法夢態羆者<lb/>
　知其為男子之祥夢虺蛇者知其為女子之祥衆維<lb/>
<pb n="12b"/>
　魚則知其實為豐年旐維旟則知其室家溱溱或夢<lb/>
　為鳥而戾於天或夢為魚而反於淵或夢哭泣旦而<lb/>
　田獵蓋天地之㑹隂陽之氣而人之魂交焉固有如<lb/>
　此者則武王九齡之夢豈足怪哉然而文王之疾間<lb/>
　必知武王有夢者以其愛親之心篤而思念之情深<lb/>
　故也壽數在天而文王得以及子孫者聖人先天而<lb/>
　天弗違撫者安撫而有之也<lb/>
　馬氏曰其夢則一而其所見則異仁者見之謂之仁<lb/>
<pb n="13a"/>
　智者見之謂之智武王之志在於安天下之民文王<lb/>
　之志在於安性命之情達死生之分<lb/>
　山隂陸氏曰我百爾九十吾與爾三焉此著文王所<lb/>
　謂我然天亦然也詩曰文王陟降在帝左右其言動<lb/>
　與天合如此而緩辭也乃者難辭也<lb/>
　石林葉氏曰人之精神與天地隂陽流通故其夢亦<lb/>
　與應焉古者有占夢之官獻吉夢贈惡夢參考日月<lb/>
　星辰隂陽天地之變則夫夢者先王所同以為信也<lb/>
<pb n="13b"/>
　文王九十七而終武王九十三而終果以為夢邪是<lb/>
　壽命不屬之天而損益者人也由是觀之我百爾九<lb/>
　十非夢也其傳之妄歟<lb/>
　莊氏曰古之聖人未嘗無夢若黄帝夢遊華胥髙宗<lb/>
　夢得傅説夫子夢見周公皆是也武王於親疾未間<lb/>
　之前衣不解帶目不交睫安得有夢及夫既間而後<lb/>
　寢蘧蘧栩栩與神明交故文王有何夢之問武王有<lb/>
　帝與九齡之對然其夢則一其見則殊武王則以享<lb/>
<pb n="14a"/>
　國之數推之文王則以享年之數推之雖我百爾九<lb/>
　十卒如文王之言要知文王之言武王之心也蓋心<lb/>
　有所思則夜有所夢武王無是心帝豈荅以是夢哉<lb/>
　方文王寢疾之時武王切切於心思者不過欲其親<lb/>
　享國之多與夫享年之永而已今得帝與九齡之夢<lb/>
　遂謂終撫九國者豈謂文王他日享國之多可以卜<lb/>
　其享年之永也文王則直以年齡為告欲使武王知<lb/>
　我之享年如此女之享年又如此天命未艾適有寢<lb/>
<pb n="14b"/>
　疾庸何憂乎蓋文王又因是以釋武王之憂也然則<lb/>
　帝與九齡非武王愛親之切不足以召上帝之夢非<lb/>
　文王與天為一不足以知上帝之誠不然則降年有<lb/>
　永有不永實繫乎天文王安得而私與之亦足以見<lb/>
　聖人之心與天相為流通而天命之修短皆有以逆<lb/>
　知之不知是何以謂之先天而天弗違何以謂之自<lb/>
　作元命又何以見文王陟降在帝左右哉若夫古者<lb/>
　謂年齡則九齡乃九年爾文王何取以為九十注家<lb/>
<pb n="15a"/>
　遂謂九齡為九十年之祥已為牽合况文王百年之<lb/>
　數又何所取於此哉意者天命之修短文王固已洞<lb/>
　然於胷中特假夢以及之初不區區專訊於一夢也<lb/>
　學者不可不知<lb/>
　眉山孫氏曰案大戴云文王十五而生武王是武王<lb/>
　少文王十有四歳也禮記載文王九十七乃終武王<lb/>
　九十三而終計文王之崩年武王已八十三矣明年<lb/>
　即君位又明年文王服畢觀兵孟津於時年八十有<lb/>
<pb n="15b"/>
　五又二年克殷有天下即王位於時年八十有七明<lb/>
　年有疾弗豫周公作書藏於金縢於時年八十有八<lb/>
　又五年王崩壽九十有三自克殷之年而至崩年計<lb/>
　七年所謂在位也<lb/>
成王幼不能涖阼周公相踐阼而治抗世子法於伯禽<lb/>
欲令成王之知父子君臣長幼之道也成王有過則撻<lb/>
伯禽所以示成王世子之道也文王之為世子也<lb/>
　鄭氏曰涖視也不能視阼階行人君之事踐履也周<lb/>
<pb n="16a"/>
　公代成王履阼階攝王位治天下也抗猶舉也謂舉<lb/>
　以世子之法使與成王居而學之以成王之過擊伯<lb/>
　禽則足以感喻焉文王之為世子題上事也<lb/>
　孔氏曰周公舉世子之法於伯禽伯禽行世子之法<lb/>
　以示成王欲令成王觀而法之若成王不能法效周<lb/>
　公則笞伯禽責其不能以世子之禮教成王所以示<lb/>
　成王世子之道也武王成王之為世子皆法文王故<lb/>
　以文王為世子結之<lb/>
<pb n="16b"/>
　長樂劉氏曰成王幼不能涖阼諸儒之説互有不同<lb/>
　以經無據也鄭康成傳註諸經最稱詳密今載其説<lb/>
　云文王崩後始生成王則武王崩時成王十歳矣三<lb/>
　年之喪百官緫已聽於冢宰則周公也服除將欲涖<lb/>
　阼階以行天下之政周公憂其幼弱而未能也猶欲<lb/>
　攝之而羣叔流言周公乃以王命東征罪人斯得凡<lb/>
　三年而後天作雷風大變以啓悟成王俾延文武之<lb/>
　徳業乃由金縢迎周公歸以攝天子之政成王年十<lb/>
<pb n="17a"/>
　有正矣凡七年用熙文武基緒制禮作樂化及蠻夷<lb/>
　功格天地然後復政於成王其年二十有二周公於<lb/>
　是復留於朝北面臣事成王為之弼佑既終以完成<lb/>
　王之盛徳而史氏又載厥始攝政而成王尚幼穉孺<lb/>
　子好惡趨尚弗協於中屢訓弗改而君也不可以加<lb/>
　怒於是俾伯禽行世子事父之禮於周公以觀化成<lb/>
　王使知子事父臣事君弟事兄之禮焉然則撻伯禽<lb/>
　用以為成王之愧恥也此所以用厥子抗其法以模<lb/>
<pb n="17b"/>
　範成王之心俾趨於五品則文王世子之法又傳於<lb/>
　成王以及於後昆焉<lb/>
　嚴陵方氏曰涖阼臨朝也阼者主人所有事之階故<lb/>
　適子冠於阼以著代則繼體之臨朝行事謂之涖阼<lb/>
　亦宜矣涖言以位臨之踐言以足履之成王主也故<lb/>
　於阼曰涖周公相之而已故於阼曰踐此輕重之别<lb/>
　也世子於屬則子也於位則臣也於齒則幼也知為<lb/>
　子然後能為父知為臣然後能為君知為幼然後能<lb/>
<pb n="18a"/>
　為長故抗世子法於伯禽欲令成王之知父子君臣<lb/>
　長幼之道也然其序則先父子而後君臣者内外之<lb/>
　序也先君臣而後長幼者上下之序也於伯禽言法<lb/>
　於成王言道者蓋法則下之所守道則上之所揆<lb/>
　馬氏曰成王幼不能行人君之事則百官緫己以聽<lb/>
　冢宰者禮之常也故周公相成王踐阼而治伯禽者<lb/>
　周公之子也成王之為世子雖有君之道不能踐阼<lb/>
　則猶未離乎世子也故抗世子法於伯禽父子君臣<lb/>
<pb n="18b"/>
　長幼之道得而國治故欲成王知父子君臣長幼之<lb/>
　道也<lb/>
　許氏曰文王之為世子既以名篇又冠之於首又繫<lb/>
　於此章之末蓋世子之法至文王而極盡方其問安<lb/>
　侍膳之際必時其起居之適伺其寒煖之節一寢一<lb/>
　食無時少懈是誠可為法於後世武王帥而行之不<lb/>
　敢有加焉非惟不敢加蓋亦不容有加矣至成王雖<lb/>
　以幼沖之資其可不知世子之法乎雖然世子之道<lb/>
<pb n="19a"/>
　於職則子也於位則臣也知為人子然後可以為人<lb/>
　父知為人臣然後可以為人君知事人然後能使人<lb/>
　成王既尸天子位則無為世子之道然遽為人父為<lb/>
　人君為人長而子之所以事其父臣之所以事其君<lb/>
　幼之所以事其長之道蓋未之聞也周公以輔相之<lb/>
　職處師保之任其可無術以處此乎是以抗世子之<lb/>
　法於伯禽使之與成王居以相觀而善至成王有過<lb/>
　則撻伯禽以愧之非特此變父吕伋王孫牟之徒皆<lb/>
<pb n="19b"/>
　子弟之賢也故俱得以入衛於王蔡仲蔡叔之子也<lb/>
　暨其率徳改行則始以為王卿士周公之善成王者<lb/>
　可謂至矣周官師氏掌以媺詔王保氏掌諫王惡皆<lb/>
　以教國子為職蓋莫嚴於師保莫親於國子嚴則有<lb/>
　所憚而親則易以褻使朝夕於王居者皆伯禽若也<lb/>
　則王誰與為不善而師保之職亦不勞而自舉矣大<lb/>
　臣格君心之非其周公之謂乎<lb/>
凡學世子及學士必時春夏學干戈秋冬學羽籥皆於<lb/>
<pb n="20a"/>
東序小樂正學干大胥賛之籥師學戈籥師丞賛之胥<lb/>
鼔南春誦夏弦大師詔之瞽宗秋學禮執禮者詔之冬<lb/>
讀書典書者詔之禮在瞽宗書在上庠<lb/>
　鄭氏曰學士謂司徒論俊選所升於學者四時各有<lb/>
　所宜干盾也戈句孑㦸也干戈萬舞象武也用春夏<lb/>
　動作之時學之羽籥籥舞象文也用秋冬安靜之時<lb/>
　學之詩云左手執籥右手秉翟是也小樂正大胥籥<lb/>
　師籥師丞皆樂官之屬通職秋冬亦學以羽籥小樂<lb/>
<pb n="20b"/>
　正樂師也周禮樂師掌國學之政教國子小舞大胥<lb/>
　掌學士之版以待致諸子春入學舎菜合舞秋頒學<lb/>
　合聲籥師掌教國子舞羽吹籥南南夷之樂也胥掌<lb/>
　以六樂之㑹正舞位旄人教夷樂則以鼓節之詩云<lb/>
　以雅以南以籥不僭是也春誦謂歌樂也夏弦謂以<lb/>
　絲播詩陽用事則學之以聲隂用事則學之以事因<lb/>
　時順氣於功易成也周立三代之學學書於有虞氏<lb/>
　之學典謨之教所興也學舞於夏后氏之學文武中<lb/>
<pb n="21a"/>
　也學禮樂於殷之學功成治定與己同也<lb/>
　孔氏曰自此至周公踐阼為第二節論庠序釋奠先<lb/>
　聖先師養老東序三王教世子周公踐阼抗世子法<lb/>
　於伯禽之事凡學世子學謂教也鄭註俊選即王制<lb/>
　云王子卿大夫元士之適子及國之俊選等升於學<lb/>
　謂大學也故下云於東序是大學也以時謂四時各<lb/>
　有所宜即下春夏干戈春誦夏弦之類是也盾捍也<lb/>
　干盾所以捍難考工記戈廣二寸内倍之胡三之援<lb/>
<pb n="21b"/>
　四之以其形句曲有孑刃鄭云若今雞鳴㦸也宣公<lb/>
　八年公羊傳萬者何干舞也以其用干故知象武若<lb/>
　其大武則以干配戚明堂位朱干玉戚冕而舞大武<lb/>
　是也若其小舞則周禮樂師帗舞干舞是也春夏陽<lb/>
　氣發動故云動作之時羽翟羽也籥笛也公羊傳曰<lb/>
　籥者何籥舞也以其不用兵器故象文也秋冬凝寒<lb/>
　漸靜故云安靜引詩執籥秉翟是邶風簡兮之篇此<lb/>
　籥師教戈周禮籥師掌教國子舞羽龡籥是籥師既<lb/>
<pb n="22a"/>
　教戈又教籥此小樂正教干周禮樂師教小舞則六<lb/>
　舞皆教故鄭知通職至秋冬之時亦教羽籥也此有<lb/>
　大樂正小樂正而周禮有大司樂有樂師故知小樂<lb/>
　正即樂師諸侯謂之小樂正天子謂之樂師此經雜<lb/>
　多有諸侯之禮故謂之大樂正也鄭引周禮樂師證<lb/>
　有教舞之事小舞者謂年幼小時教之舞其舞即帗<lb/>
　舞羽舞皇舞旄舞干舞人舞也引大胥證有教樂之<lb/>
　事大胥春入學釋蘋藻之菜合六舞節奏秋頒布學<lb/>
<pb n="22b"/>
　者才藝和合音聲使應曲折引籥師亦證教樂之事<lb/>
　周禮唯有籥師此云籥師丞者或諸侯之禮或異代<lb/>
　之法胥謂大胥旄人教國子南夷樂之時大胥擊鼔<lb/>
　以節南樂故云胥鼔南引詩以雅以南小雅鼔鍾之<lb/>
　詩證此經之南舉南樂則四夷之樂皆教之也鉤命<lb/>
　決云東夷之樂曰昧南夷之樂曰南西夷之樂曰朱<lb/>
　離北夷之樂曰禁南一名任明堂位云任南蠻之樂<lb/>
　是也春夏學干戈秋冬學羽籥皆據年二十升於大<lb/>
<pb n="23a"/>
　學者若其未升大學之時則春誦夏弦在殷之瞽宗<lb/>
　也誦歌樂之篇章不以琴瑟也弦謂以琴瑟播詩之<lb/>
　音節詩音即樂章也春夏是陽陽主清輕故學聲秋<lb/>
　冬屬隂隂主體質故學事周立三代之學謂虞夏殷<lb/>
　也其虞之學制在國兼在西郊郊則周之小學也夏<lb/>
　殷之學亦在國而鄭註儀禮云周立四代之學於國<lb/>
　者合周家為言耳夏后氏之學在上庠即周之大學<lb/>
　為夏之制也虞書有典有謨故就其學中而教之即<lb/>
<pb n="23b"/>
　周之小學也夏后氏上受舜禪是文下有湯伐是武<lb/>
　以此二者之間故鄭云文武中以兼有文舞武舞故<lb/>
　也湯放桀武王伐紂殷周革命事類相似故鄭云功<lb/>
　成治定與己同也<lb/>
　長樂劉氏曰周官大司樂掌成均之法以治建國之<lb/>
　學政而合國之子弟焉以樂徳教國子中和祇庸孝<lb/>
　友以樂語教國子興道諷誦言語以樂舞教國子舞<lb/>
　雲門大卷大咸大㲈大夏大濩大武而舉三者之教<lb/>
<pb n="24a"/>
　各有其時則所習之業與隂陽合徳内足以正國子<lb/>
　之性情外足以養國子之形氣藝順於天性與時偕<lb/>
　行則罔有志於學而弗成就者故春夏學干戈秋冬<lb/>
　學羽籥皆於東序學謂教之也周官樂師掌國樂之<lb/>
　政掌教國子小舞凡舞有帗舞有羽舞有皇舞有旄<lb/>
　舞有干舞有人舞而内則稱國子生十年出就外傅<lb/>
　居宿於外十有三年學樂誦詩舞勺成童舞象勺者<lb/>
　周公告成大武之詩然則舞干戈者武舞也其樂以<lb/>
<pb n="24b"/>
　勺為節焉象者武王告成象舞之詩然則舞羽籥者<lb/>
　文舞也其樂以象為節焉皆小舞也故成童習之若<lb/>
　大司樂所教六舞則大舞用之以薦天地宗廟社稷<lb/>
　山川之祭祀者也六代聖王神其徳行以成變化以<lb/>
　參天地載其地徳以感神祗者樂與舞存焉故使國<lb/>
　子學之由其舞以志厥功由其聲以想厥徳然後中<lb/>
　和生於誠明而志氣趨於聖智矣故孝友形於中而<lb/>
　舞蹈應於外此三代遜於五品無所入而弗自得者<lb/>
<pb n="25a"/>
　教國子以樂舞行於人倫也東序大學也是以小樂<lb/>
　正教干大胥賛之籥師教戈籥師丞賛之各用其職<lb/>
　以時舉焉胥鼔南者舞以樂為節者也樂以舞為成<lb/>
　者也故奏六代之舞則合六代之樂先王用之致中<lb/>
　和位天地澤四海來百蠻焉乃用四夷之樂以彰徳<lb/>
　化春誦謂教國子以樂語興道諷誦言語者也夏弦<lb/>
　謂教國子以六律六同五聲八音以合樂而以弦為<lb/>
　首也春者陽氣宣吐以生萬物也故宜誦以宣其中<lb/>
<pb n="25b"/>
　和之聲焉夏者陽氣盛大以壯萬物也故宜弦以極<lb/>
　其純粹之致焉皆大師之職以教國子者也<lb/>
　長樂陳氏曰周之時干戈羽籥在東序弦誦與禮在<lb/>
　瞽宗書在上庠以言學者之事始乎書立乎禮成乎<lb/>
　樂而舞又樂之成焉故大司樂言樂徳樂語而終於<lb/>
　樂舞樂師言樂成告備而終於臯舞孟子言仁義禮<lb/>
　樂之實而終於不知手之舞之記言詩言志歌咏聲<lb/>
　而終於舞動容此舞之所以為樂之成也由小學之<lb/>
<pb n="26a"/>
　書以進於瞽宗之禮樂由瞽宗之禮樂而成之以東<lb/>
　序之舞則周之教法可知　又曰學以樂所以和其<lb/>
　心誦以聲所以調其氣動之舞所以治其形而詔之<lb/>
　書禮所以正其行也　又樂書曰干戈羽籥樂之器<lb/>
　而樂豈器哉凡學世子及學士必以是者欲其因器<lb/>
　以達意故也王制之教造士春秋以禮樂冬夏以詩<lb/>
　書文王世子之學世子春夏以干戈秋冬以羽籥者<lb/>
　升於學之造士則其才嚮於有成其教之也易故先<lb/>
<pb n="26b"/>
　其難者而以詩書後於禮樂貴驕之世子則其性誘<lb/>
　於外物其教之也難故先其易者而以干戈羽籥先<lb/>
　於禮樂詩書周官師氏教國子在司徒教民之後記<lb/>
　言教國之子弟在鄉遂之後其教之難易蓋可見矣<lb/>
　雖然王制主於教造士而王大子王子羣后之大子<lb/>
　卿大夫元士之適子亦預焉文王世子主於教世子<lb/>
　而國之學士亦及焉特其所主者異教之所施有先<lb/>
　後爾書云比爾干稱爾戈干則直兵而其形欲立戈<lb/>
<pb n="27a"/>
　則句兵而其形欲倒皆自衛之兵非伐人之器也古<lb/>
　之教舞者朱其干玉其戚則尚道不尚事尚徳不尚<lb/>
　威是以學干在小樂正而以大胥賛之學戈在籥師<lb/>
　而以籥師丞賛之干戈之事寓之於樂如此則武不<lb/>
　可黷之意覩矣周官大胥以六樂之㑹正舞位凡祭<lb/>
　祀之用樂者以鼔徵學士小胥掌學士之徵令而胥<lb/>
　以鼔徴學士而令之者不過六代之樂所謂象箾南<lb/>
　籥而已非鄭康成所謂南夷之樂也鞮鞻氏掌四夷<lb/>
<pb n="27b"/>
　之樂旄人教舞夷樂則夷樂固鞮鞻氏所掌旄人所<lb/>
　教非大胥小胥之職也上言小樂正學干大胥賛之<lb/>
　則所謂胥鼔南之胥豈小胥哉周之化自北而南則<lb/>
　象箾所奏亦不是過也樂語有六誦居一焉樂音有<lb/>
　八弦居一焉誦則詩頌人聲也弦則琴瑟樂聲也温<lb/>
　柔敦厚詩教也以春誦之春温故也鼔鼙北方革音<lb/>
　而其聲讙主陽生而言也琴瑟南方絲音而其聲哀<lb/>
　主隂生而言也夏弦之義有見於此殷人尚聲名學<lb/>
<pb n="28a"/>
　以瞽宗是瞽宗主以樂教衆瞽之所宗也春教以樂<lb/>
　語夏教以樂音其義為難知非大師詔之瞽宗孰知<lb/>
　其所以然哉周官大司樂死以為樂祖而祭之瞽宗<lb/>
　則春誦夏弦大學之教非小學之教也詔樂於瞽宗<lb/>
　又言禮在瞽宗者古之教人興於詩者必使之立於<lb/>
　禮立於禮者必使之成於樂故周之辟廱亦不過辟<lb/>
　之以禮廱之以樂使之樂且有儀而瞽宗雖主以樂<lb/>
　教禮在其中矣周官禮樂同掌於春官禮記禮樂同<lb/>
<pb n="28b"/>
　詔之瞽宗其義一也學舞於東序而别之以射學禮<lb/>
　樂於瞽宗而詔之以儀君子之深教也此言春誦夏<lb/>
　弦秋學禮冬讀書王制言春秋教以禮樂冬夏教以<lb/>
　詩書者言書禮則知誦之為詩弦之為樂言弦誦則<lb/>
　知禮之為行書之為事也蓋春秋隂陽之中而禮樂<lb/>
　皆欲其中故以二中之時教之凡此合而教之也分<lb/>
　而教之則誦詩以春弦樂以夏學禮以秋讀書以冬<lb/>
　學記曰大學之教也時以此<lb/>
<pb n="29a"/>
　嚴陵方氏曰學與書所謂惟斆學半之斆同斆教也<lb/>
　春夏者文之時秋冬者武之時於文之時而忘武則<lb/>
　廢功故春夏學干戈之武舞於武之時而忘文則失<lb/>
　徳故秋冬學羽籥之文舞大樂正即大司樂也月令<lb/>
　有樂正又有樂師者彼非周制故耳春官樂師之職<lb/>
　則繼之以大胥固知大胥者小樂正之副也教樂至<lb/>
　於夷則教樂之道於是乎盡矣誦者人也弦者絲也<lb/>
　人之事始於東絲之音屬於南故誦以春而弦以夏<lb/>
<pb n="29b"/>
　禮者體也書者事也體之文成於西事之質辨於北<lb/>
　故禮以秋而書以冬此又其别也大師則樂工之所<lb/>
　師而為大者也而樂以陽為主故以之詔弦誦焉執<lb/>
　禮者詔禮典書者詔書亦各以其類也於禮言學於<lb/>
　書言讀者皆學而讀之<lb/>
　清江劉氏曰周人立四代之學者此直謂一處並建<lb/>
　四學耳周人辟廱則辟廱最居中其北為有虞氏之<lb/>
　學其東為夏后氏之學其西為殷人之學當學羽籥<lb/>
<pb n="30a"/>
　干戈者就東序學禮者就瞽宗學書者就虞上庠辟<lb/>
　廱唯天子養老及出師成謀與受俘大射等就焉當<lb/>
　天子至於辟廱則三學之人環水而觀矣周人又以<lb/>
　有虞氏之庠建之於鄉故鄉有庠以夏后氏之序建<lb/>
　之於州故州有序以殷人之校建之於黨故黨有校<lb/>
　自黨以下皆為小學而非四代之制以教童子而已<lb/>
　擇小學之秀者移之校擇校之秀者移之序擇序之<lb/>
　秀者移之庠擇庠之秀者移之大學大學在郊以其<lb/>
<pb n="30b"/>
　包四代之制故記禮者或有指虞庠名之或有指東<lb/>
　序名之所以紛紛如此之多者所指之體偏也<lb/>
　馬氏曰士者徳之已成然後入大學而世子者不必<lb/>
　其徳之成也此貴賤之别也自春夏學干戈以至於<lb/>
　胥鼔南皆大學之法也自春誦夏弦以至於禮在瞽<lb/>
　宗書在上庠皆小學之法也禮由隂作而秋者萬物<lb/>
　之所斂而亦隂也故秋學禮書以道事而冬者萬物<lb/>
　之所藏而亦事也故冬讀書説者以謂士之徳成則<lb/>
<pb n="31a"/>
　春夏學干戈秋冬學羽籥士之徳未成則春誦夏弦<lb/>
　秋學禮冬讀書其説蓋非是也春夏學干戈秋冬學<lb/>
　羽籥者在於大學也王制曰春秋教以禮樂冬夏教<lb/>
　以詩書者亦在大學也故教之以詩書禮樂則未嘗<lb/>
　不教之以干戈羽籥也此所以互見之也<lb/>
　山隂陸氏曰先王之制舞也文必以羽籥武必以干<lb/>
　戚者蓋籥聲也羽容也聲音以記之文物以昭之者<lb/>
　文也故於文舞用之干以扞其内戚以誅其外者武<lb/>
<pb n="31b"/>
　也故於武舞用之大舞則干與戚兼陳羽與籥並用<lb/>
　簡兮所謂左手執籥右手秉翟明堂位所謂朱干玉<lb/>
　戚冕而舞大武是也蓋文不足乎武非所以為文徳<lb/>
　之盛武不足乎文非所以為武業之大故文雖用羽<lb/>
　籥而干在焉武雖用干戚而羽在焉或言朱干玉戚<lb/>
　執而舞武樂矣又曰有羽焉左籥右翟執而舞文樂<lb/>
　矣又曰有干焉則授舞者其何能執曰是不然也蓋<lb/>
　武舞干之上覆以羽文舞羽之下載以干干羽雖異<lb/>
<pb n="32a"/>
　其器則一爾若周官羽舞所以無籥者象文徳之小<lb/>
　者以為儀而已干舞所以無戚者象武事之小者以<lb/>
　為扞而已小曰羽舞而大舞謂之籥小曰干舞而大<lb/>
　舞謂之萬鄭𤣥孫毓孔穎達等以為萬舞唯干無羽<lb/>
　也籥舞唯羽無干也是不知先王之制舞文必有武<lb/>
　備武必有文輔之意也此經學於小舞也干舞是矣<lb/>
　干戚大舞也萬舞是矣先儒誤謂以干配戚以記考<lb/>
　之干戚一舞也故以一官教之下大樂正學舞干戚<lb/>
<pb n="32b"/>
　是也干戈兩舞也故各以其官教之此小樂正學干<lb/>
　籥師學戈是也干戚大舞也故先王教之以大樂正<lb/>
　干舞小舞也故先王教之以小樂正戈舞則又其小<lb/>
　者故先王以籥師教之然所謂戈舞者自為一舞經<lb/>
　傳獨無所見何也曰月令云執干戚戈羽而周官有<lb/>
　干舞又有兵舞所謂兵舞即戈舞也先儒乃以兵舞<lb/>
　合為干舞誤矣蓋司兵云五兵五盾鄭云五盾干櫓<lb/>
　之屬而五兵一曰戈兵始於戈故戈舞謂之兵舞此<lb/>
<pb n="33a"/>
　一證也戈兵也干盾也兵有戈盾非兵則戈可以謂<lb/>
　之兵舞而兵舞不得謂之干舞此又一證也司兵及<lb/>
　司戈盾皆云祭祀授舞者兵司干云祭祀舞者既陳<lb/>
　則授舞器先儒以為羽籥之屬司干所授也朱干玉<lb/>
　戚之屬司兵所授也若戈則司戈盾授之穎達疏云<lb/>
　司干授舞者器授干與羽籥也司戈盾授舞者兵謂<lb/>
　戈而已其干則司干授之是也夫司干授干而小樂<lb/>
　正教之司戈授戈而籥師教之則干自干舞戈自戈<lb/>
<pb n="33b"/>
　舞可知矣此又一證也周官籥師言舞羽吹籥而未<lb/>
　嘗及戈何也曰事固有互發者蓋司干主干而已而<lb/>
　所授有兼羽籥則籥師雖主舞羽吹籥不害其兼學<lb/>
　戈也教舞容者以文為主故先王以籥名官而戈在<lb/>
　焉教舞器者以武為主故先王以干名官而羽在焉<lb/>
　此亦制作之方也<lb/>
　石林葉氏曰春釋菜合舞故學干戈秋頒學合聲故<lb/>
　學羽籥言樂正大胥學干則知必學羽矣言籥師丞<lb/>
<pb n="34a"/>
　學戈則知必學籥矣蓋春夏陽也陽主乎動秋冬隂<lb/>
　也隂主乎靜以聲對舞舞為動而聲為靜故春夏學<lb/>
　干戈秋冬學羽籥以事對聲聲為動而事為靜故春<lb/>
　夏教以詩樂秋冬教以禮書詩樂所以和於道而性<lb/>
　命之禮具於其中書禮則止動於經而已矣經能達<lb/>
　其所有而不能予其所無故干戈以動其容羽籥以<lb/>
　和其心周旋進退而自得其性命之理此所以散在<lb/>
　四時之間以先乎四教者也然則干戈羽籥小學之<lb/>
<pb n="34b"/>
　教所以成始則獨主於樂詩書禮樂大學之教所以<lb/>
　成終則備習以經唯其習經也故樂嫌於舞無聲則<lb/>
　言弦禮以道行則言學書以道政則言讀弦在東序<lb/>
　東膠亦順乎陽也禮在瞽宗書在上庠亦順乎隂也<lb/>
　蓋夏后氏養國老於東序而周人養於東膠皆以陽<lb/>
　為主虞氏養國老於上庠而殷人養於右學皆以隂<lb/>
　為主故周兼四代而其用亦如之其東立序則干戈<lb/>
　武舞羽籥文舞所謂大夏大武是也故樂正大胥籥<lb/>
<pb n="35a"/>
　師皆學於夏之學既立夏學於東矣故周之東膠必<lb/>
　與之共立而大胥致東夷之樂所謂其徳一天下也<lb/>
　故弦誦之以大師如其西而立庠則典謨所終止於<lb/>
　虞氏所謂外史御史掌三皇五帝之書是也故典書<lb/>
　必詔於虞氏之學既立虞學於西矣則殷之瞽宗必<lb/>
　與之並立而其功成治定與已為一皆所以順乎天<lb/>
　而應乎人也故獨詔之以典禮庠也辟廱也序也瞽<lb/>
　宗也皆其學名而所詔不同位所以順地春夏也秋<lb/>
<pb n="35b"/>
　冬也皆其時序而所教不同術所以順天獨於東而<lb/>
　不言者以其舉三代則周之制可見也然則王制所<lb/>
　謂東膠者非謂辟廱歟詩禮傳記於辟廱嘗言之矣<lb/>
　於東膠則未之聞也<lb/>
　廬陵胡氏曰學書於虞庠則周之小學也學舞於夏<lb/>
　之東序則周之大學也學禮樂於殷之瞽宗則弦誦<lb/>
　也先儒云三代皆立大學小學則周别有大學小學<lb/>
　矣非虞庠東序也當考<lb/>
<pb n="36a"/>
　天台陳氏曰南亦雅樂名猶九夏樂章名之曰夏南<lb/>
　與夏皆屬文明之方先王之樂以中聲為節則温和<lb/>
　而明達故名曰南案家語子路鼔瑟孔子聞之曰先<lb/>
　王之制音也流入於南不歸於北夫南者生育之鄉<lb/>
　北者殺伐之地故君子之音温柔居中以養生育之<lb/>
　氣憂愁之感不加於心乃所謂治安之風也南之義<lb/>
　當在於此詩曰以雅以南南與雅合而言之亦此南<lb/>
　可知若如鄭説以南為夷樂安得如詩所謂不僭者<lb/>
<pb n="36b"/>
　哉近世沈括鄭樵説周南召南亦云南是樂名其説<lb/>
　頗近<lb/>
　<lb/>
　<lb/>
　<lb/>
　<lb/>
　<lb/>
　禮記集説卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百四十三</head>
    <p>
<pb n="1a"/>
欽定四庫全書<lb/>
　禮記集說卷一百四十三　　宋　衛湜　撰<lb/>
奔喪第三十四<lb/>
　孔氏曰案鄭目録云名曰奔喪者以其居他國聞喪<lb/>
　奔赴之禮此於别録屬喪服實逸曲禮之正篇也漢<lb/>
　書藝文志云漢興得古禮五十七篇其十七篇與今<lb/>
　儀禮正同其四十篇藏在秘府謂之逸禮此篇鄭云<lb/>
　逸禮者對十七篇為逸禮下文鄭註引逸奔喪禮謂<lb/>
<pb n="1b"/>
　不入於記者又比此奔喪篇為逸二逸不同此篇兼<lb/>
　天子諸侯然以士為主故鄭下文註云未成服者素<lb/>
　委貌是士之服也<lb/>
　嚴陵方氏曰昔曾參不離親一宿顧豈有奔喪之禮<lb/>
　然四方男子所有事茍有事於四方安能免離親哉<lb/>
　然則奔喪之事不幸而時亦有焉此先王所以作為<lb/>
　之禮也<lb/>
奔喪之禮始聞親喪以哭荅使者盡哀問故又哭盡哀<lb/>
<pb n="2a"/>
遂行日行百里不以夜行唯父母之喪見星而行見星<lb/>
而舍若未得行則成服而后行過國至竟哭盡哀而止<lb/>
哭辟市朝望其國竟哭<lb/>
　鄭氏曰親父母也以哭荅使者驚怛之哀無辭也問<lb/>
　故問親喪所由也雖非父母聞喪而哭禮亦然也不<lb/>
　以夜行雖有哀戚猶辟害也晝夜之分别於昬明哭<lb/>
　則遂行者不為位也言唯著異也侵晨冐昬彌益促<lb/>
　也未得行謂以君命有為者也成喪服得行則行過<lb/>
<pb n="2b"/>
　國至竟哭感此念親也辟市朝為驚衆也望其國竟<lb/>
　哭斬衰者也自是哭且遂行<lb/>
　孔氏曰此篇緫明奔五服之喪此一節論始聞奔喪<lb/>
　及其國竟奔赴之節奉君命而使使事未了不可以<lb/>
　己私喪廢公事故成服以俟君命有人代己則可行<lb/>
　也案聘禮云行至他國竟上而誓衆使次介假道是<lb/>
　國竟行禮之處去時親在今返親亡故過國至竟哀<lb/>
　戚也凡聞父母之喪其哭之不離聞喪之處不得為<lb/>
<pb n="3a"/>
　位即奔之也若有君命未得奔喪者既聞而哭又為<lb/>
　位更哭也鄭註斬衰者其實母之齊衰亦然<lb/>
　嚴陵方氏曰古者吉行五十里今以凶變之遽故倍<lb/>
　之<lb/>
至於家入門左升自西階殯東西面坐哭盡哀括髮袒<lb/>
降堂東即位西鄉哭成踊襲絰于序東絞帶反位拜賔<lb/>
成踊送賔反位有賔後至者則拜之成踊送賔皆如初<lb/>
衆主人兄弟皆出門出門哭止闔門相者告就次於又<lb/>
<pb n="3b"/>
哭括髮袒成踊於三哭猶括髪袒成踊三日成服拜賔<lb/>
送賔皆如初<lb/>
　鄭氏曰括髮袒者去飾也未成服者素委貌深衣已<lb/>
　成服者固自喪服降堂東即位已殯者位在下也襲<lb/>
　襲服衣也不於又哭乃絰者發喪已踰日節於是可<lb/>
　也其未小歛而至與在家同耳不散帶者不見尸柩<lb/>
　凡拜賔者就其位既拜反位哭踊次倚廬也又哭至<lb/>
　明日朝也三哭又其明日朝也皆升堂括髪袒如始<lb/>
<pb n="4a"/>
　至必又哭三哭者象小歛大歛時也雜記曰士三踊<lb/>
　其夕哭從朝夕哭不括髮不袒不踊不以為數三日<lb/>
　三哭之明日也既哭成其喪服杖於序東<lb/>
　孔氏曰此一節明父母之喪奔至於家哭及袒踊成<lb/>
　服之節升自西階者曲禮云為人子者升降不由阼<lb/>
　階今父母新死未忍異於生也括髪袒者尋常親始<lb/>
　喪則笄纚小歛畢乃括髮今喪已經日故不笄纚也<lb/>
　此奔謂主人故親拜賔也鄭註素委貌謂士庶人若<lb/>
<pb n="4b"/>
　大夫已上則素弁小記云逺葬者比反哭者皆冠及<lb/>
　郊而后免明知在路皆冠也士喪禮小歛訖降自西<lb/>
　階即位故知殯畢位在下又士喪禮既小歛帶絰散<lb/>
　麻三日乃絞垂今奔喪初至則絞帶與在家異故云<lb/>
　不散麻者不見尸柩也知又哭三哭皆升堂括髮袒<lb/>
　者約士喪禮小歛大歛主人皆升堂也<lb/>
　嚴陵方氏曰入門左與客入門而左之左同升自西<lb/>
　階則未忍踐阼階而為之主故也<lb/>
<pb n="5a"/>
　山陰陸氏曰拜至拜送禮也今送賔不言拜送略之<lb/>
　也不言送于門外蓋于門内而已據不得奔喪賔出<lb/>
　主人拜送于門外相者告就次次所次之處鄭氏謂<lb/>
　倚廬誤矣即倚廬齊衰以下亦曰告就次何也猶括<lb/>
　髪猶之言可以已也成踊言於是有數喪大記小歛<lb/>
　主人袒說髦括髮以麻奉尸夷于堂主人襲帶絰士<lb/>
　喪禮亦云而此篇入門括髮袒降堂襲絰于序東絞<lb/>
　帶於又哭括髪袒於三哭猶括髮袒三日成服此奔<lb/>
<pb n="5b"/>
　喪之禮也始至之日旣襲絰絞帶可謂成服矣今曰<lb/>
　三日成服則以明日括髪袒又明日猶括髪袒雖成<lb/>
　服也<lb/>
奔喪者非主人則主人為之拜賔送賔奔喪者自齊衰<lb/>
以下入門左中庭北面哭盡哀免麻于序東即位袒與<lb/>
主人哭成踊於又哭三哭皆免袒有賔則主人拜賔送<lb/>
賔丈夫婦人之待之也皆如朝夕哭位無變也<lb/>
　鄭氏曰不升堂哭者非父母之喪統于主人也麻亦<lb/>
<pb n="6a"/>
　絰帶也於此言麻者明所奔喪雖有輕者不至喪所<lb/>
　無改服也凡袒者於位襲於序東袒襲不相因位此<lb/>
　麻乃袒變於為父母也又哭三哭亦入門左中庭北<lb/>
　面如始至時也待奔喪者無變嫌賔客之也於賔客<lb/>
　以哀變為敬骨肉哀則自哀矣於此乃言待之明奔<lb/>
　喪者至三哭猶不以序入也<lb/>
　孔氏曰此一節明奔齊衰以下之喪主人待奔之人<lb/>
　但在東階下不升堂故奔喪者在中庭北面繼主人<lb/>
<pb n="6b"/>
　也主人唯饋奠有事之時乃升堂若尋常常在堂下<lb/>
　也鄭註於此言麻不至喪所無改服者父母之喪來<lb/>
　至喪所乃改服襲絰帶齊衰以下亦至喪所乃免麻<lb/>
　而改服今此至家乃稱麻明所奔雖輕喪無道路之<lb/>
　上改服著麻也此經先云免麻乃云即位袒與上文<lb/>
　父母喪先云括髮袒乃云襲絰異也故鄭云變於父<lb/>
　母也禮以變為敬若有客則拜賔成踊敬賔故變也<lb/>
　今此奔者是骨肉不須為變平常五屬入哭則與主<lb/>
<pb n="7a"/>
　人為次重者前輕者後今奔喪者急哀但獨入哭不<lb/>
　俟主人為次序又哭三哭皆然若婦人奔喪與賔客<lb/>
　同故下文婦人奔喪東髽即位與主人拾踊以婦人<lb/>
　外成適他族故也然亦異於賔客故雜記云婦人奔<lb/>
　喪入自闈門升自阼階若女賔則喪大記云寄公夫<lb/>
　人入自大門婦人入闈門者以奔夫屬不得同於女<lb/>
　賔也<lb/>
奔母之喪西面哭盡哀括髮袒降堂東即位西鄉哭成<lb/>
<pb n="7b"/>
踊襲免絰于序東拜賔送賔皆如奔父之禮於又哭不<lb/>
括髪<lb/>
　鄭氏曰為母於又哭而免輕於父也其他則同<lb/>
　孔氏曰此一經論奔母之喪節也此謂適子若庶子<lb/>
　則亦主人為之拜賔送賔喪服小記云又哭而免此<lb/>
　文又哭不括髮小記據在家小歛後此則從外奔喪<lb/>
　至内其理雖同其日則異<lb/>
婦人奔喪升自東階殯東西面坐哭盡哀東髽即位與<lb/>
<pb n="8a"/>
主人拾踊<lb/>
　鄭氏曰婦人謂姑姊妹女子子也東階東面階也婦<lb/>
　人入者由闈門東髽髽於東序不髽於房變於在室<lb/>
　者也去纚大紒曰髽拾更也主人與之更踊賔客之<lb/>
　孔氏曰此婦人奔喪之禮也知入自闈門者雜記篇<lb/>
　文闈門謂東邊之門男子之免在東序故知婦人亦<lb/>
　髽于東序就掩映之處在堂上也男子則堂下也士<lb/>
　喪禮云婦人髽于室殯後室中是神之所處婦人在<lb/>
<pb n="8b"/>
　堂當髽于東房今此奔喪故於東序耳鄭註士喪禮<lb/>
　云髽之異於括髪者旣去纚而以髪為大紒如今婦<lb/>
　人露紒其象也<lb/>
　嚴陵方氏曰婦人質弱不勝事故其禮略於男子拾<lb/>
　踊與拾投之拾同義<lb/>
　山陰陸氏曰不言髽於某所以闗貴賤案士喪禮婦<lb/>
　人髽于室而喪大記曰婦人髽帶麻于房中鄭氏謂<lb/>
　蓋諸侯之禮然則房中蓋東房也于室亦室之東東<lb/>
<pb n="9a"/>
　髽蓋在殯東又少東也與主人拾踊外女子也<lb/>
奔喪者不及殯先之墓北面坐哭盡哀主人之待之也<lb/>
即位於墓左婦人墓右成踊盡哀括髮東即主人位絰<lb/>
絞帶哭成踊拜賔反位成踊相者告事畢遂冠歸入門<lb/>
左北面哭盡哀括髪袒成踊東即位拜賔成踊賔出主<lb/>
人拜送有賔後至者則拜之成踊送賔如初衆主人兄<lb/>
弟皆出門出門哭止相者告就次於又哭括髮成踊於<lb/>
三哭猶括髮成踊三日成服於五哭相者告事畢為母<lb/>
<pb n="9b"/>
所以異於父者壹括髮其餘免以終事他如奔父之禮<lb/>
　鄭氏曰主人之待之謂在家者也哭於墓為父母則<lb/>
　袒告事畢者於此後無事也又哭三哭不袒者哀戚<lb/>
　已久殺之也逸奔喪禮說不及殯日於又哭猶括髮<lb/>
　即位不袒告事畢者五哭而不復哭也成服之朝為<lb/>
　四哭此謂旣期乃後歸至者也其未期猶朝夕哭不<lb/>
　止於五哭也壹括髪謂歸入門哭時也於此乃言為<lb/>
　母異於父者明及殯不及殯其異者同<lb/>
<pb n="10a"/>
　孔氏曰此一節論既葬之後奔父母之喪禮主人即<lb/>
　位於墓左謂先在家者非謂適子也此奔喪者是適<lb/>
　子故經云拜賔非適子則不拜賔也三日成服謂來<lb/>
　奔喪後三日通奔日為四日初至象始死為一哭明<lb/>
　日象小歛為二哭又明日象大歛為三哭又明日成<lb/>
　服之日為四哭成服明日之朝為五哭皆數朝哭不<lb/>
　數夕哭故為五也於五哭後告事畢明是既期已後<lb/>
　朔望朝哭而已鄭恐一括髪是墓所故明之云入門<lb/>
<pb n="10b"/>
　入門時也云明及殯不及殯其異者同謂及殯一括<lb/>
　髪不及殯亦一括髪是異於父者其事同也<lb/>
　嚴陵方氏曰男子於墓左婦人於墓右所以辨陰陽<lb/>
　之義入門而哭於母止於一括髪於父則不一焉此<lb/>
　隆殺之别也<lb/>
　山陰陸氏曰主人之待之也正言主人著衆主人奔<lb/>
　喪與丈夫婦人之待之也相備也相備而言主人在<lb/>
　前衆主人在後亦言之法鄭氏謂在家者也誤矣拜<lb/>
<pb n="11a"/>
　賔反位拜之不在其位吾方為客重賔也據奔喪反<lb/>
　位拜賔成踊告事畢者於此後非無事也之墓之事<lb/>
　畢爾衆主人兄弟皆出門據此亦言所當奔者外喪<lb/>
　也於五哭相者告事畢者成服前兩日朝莫哭成服<lb/>
　之朝又一哭凡五哭奔喪成服奔喪之事畢故曰相<lb/>
　者告事畢春秋傳曰歸父使于晉還自晉至檉聞君<lb/>
　薨家遣墠帷哭君成踊何休謂臣為君本服斬衰故<lb/>
　成踊比二日朝莫哭踊三日朝哭踊莫不復哭踊去<lb/>
<pb n="11b"/>
　事之殺也然則三日成服拜賔送賔皆如初亦事畢<lb/>
　也而不言則喪尚新未忍言也<lb/>
齊衰以下不及殯先之墓西面哭盡哀免麻于東方即位<lb/>
與主人哭成踊襲有賔則主人拜賔送賔賔有後至者拜<lb/>
之如初相者告事畢遂冠歸入門左北面哭盡哀免袒<lb/>
成踊東即位拜賔成踊賔出主人拜送於又哭免袒成踊<lb/>
於三哭猶免袒成踊三日成服於五哭相者告事畢<lb/>
　鄭氏曰齊衰之墓西面哭不北面者亦統於主人也<lb/>
<pb n="12a"/>
　成踊襲不言袒言襲者容齊衰親者或袒可也為父<lb/>
　於又哭括髪而不袒此又哭三哭皆言袒袒衍字也<lb/>
　孔氏曰此一節明葬後奔齊衰以下喪禮但齊衰以下有<lb/>
　大功小功緦麻日月多少不同若奔在葬後而三月之<lb/>
　外大功以上則有免麻東方三日成服若小功緦麻之<lb/>
　喪則不得有三日成服小功以下不稅無追服之理若<lb/>
　葬後通葬前未滿五月小功則亦三日成服其緦麻之<lb/>
　喪止臨喪節而來亦得三日成服也東即位謂奔喪者<lb/>
<pb n="12b"/>
　於東方就哭位拜賔謂主人代之拜賔成踊謂奔喪者<lb/>
　於主人拜賔之時而成踊凡言成踊每一節有三踊凡<lb/>
　三節九踊乃謂之成也經文直言免麻于東方即位不<lb/>
　稱袒而下云成踊襲下既稱襲則有袒理經若言袒恐<lb/>
　齊衰以下皆袒故稱襲容有齊衰重為之得襲也<lb/>
　嚴陵方氏曰奔父母之喪之墓而哭則北面齊衰以<lb/>
　下則西面者蓋北方重陰以示哀之隆西方少陰以<lb/>
　示哀之殺<lb/>
<pb n="13a"/>
　山陰陸氏曰齊衰奔喪上言袒不言襲此言襲不言<lb/>
　袒相備也相備而先言袒後言襲亦言之法且上言<lb/>
　袒先成踊袒在成踊之前此言襲後成踊襲在成誦<lb/>
　之後亦言與主人踊逺之也據與主人拾踊且言與<lb/>
　主人哭成踊則隨主人踊不拾主人之踊於又哭三<lb/>
　哭言袒袒非衍字齊衰猶袒則大喪袒可知為父於<lb/>
　又哭括髪不言袒上下比義從可知也亦於齊衰以<lb/>
　袒為哀即父雖袒袒不足言<lb/>
<pb n="13b"/>
聞喪不得奔喪哭盡哀問故又哭盡哀乃為位括髪袒<lb/>
成踊襲絰絞帶即位拜賔反位成踊賔出主人拜送于<lb/>
門外反位若有賔後至者拜之成踊送賔如初於又哭<lb/>
括髪袒成踊於三哭猶括髪袒成踊三日成服於五哭<lb/>
拜賔送賔如初<lb/>
　鄭氏曰聞父母喪而不得奔謂以君命有事不然者<lb/>
　不得為位位有酇列之處如於家朝夕哭位矣不於<lb/>
　又哭乃絰者喪至此踰日節於是可也送賔後不言<lb/>
<pb n="14a"/>
　就次者當從其事不可以喪服廢公職也其在官亦<lb/>
　告就次言五哭者以廹公事五日哀殺亦可以止<lb/>
　孔氏曰此一節明聞喪不得奔於所聞之處發喪成<lb/>
　服之禮乃為位朝夕哭位也於此聞喪之日覆哭踊<lb/>
　畢襲所袒之衣著首絰絞帶之垂即東方之位也初<lb/>
　聞喪象始死明日又哭象小歛時士喪禮云小歛乃<lb/>
　絰云又哭謂當日之中對初聞喪之哭為又哭即加<lb/>
　絰帶不於明日又哭者以赴者至踰其日節故也於<lb/>
<pb n="14b"/>
　五哭不云告事畢禮文略也鄭註在官謂官府館舍<lb/>
　是賔所專有於其中作廬故禮畢亦告就次也<lb/>
　山陰陸氏曰乃為位乃者難辭也著為位於此不得<lb/>
　已也<lb/>
若除喪而后歸則之墓哭成踊東括髪袒絰拜賔成踊<lb/>
送賔反位又哭盡哀遂除於家不哭主人之待之也無<lb/>
變於服與之哭不踊自齊衰以下所以異者免麻<lb/>
　鄭氏曰東東即主人位如不及殯者也遂除除於墓<lb/>
<pb n="15a"/>
　而歸無變於服自若時服也亦即位于墓左婦人墓<lb/>
　右<lb/>
　孔氏曰此一節明除服之後奔父母喪節亦謂主人<lb/>
　適子初在墓南北面哭成踊乃來就主人之位括髪<lb/>
　袒如不及殯之時也主人亦謂在家者著平常吉服<lb/>
　服除哀殺故不踊也齊衰以下除服後奔喪唯著免<lb/>
　麻哭罷即除<lb/>
　嚴陵方氏曰喪者之墓雖哭於家則不哭主人之待<lb/>
<pb n="15b"/>
　之也雖哭於墓而不踊且無變於服時已過禮亦為<lb/>
　之殺也<lb/>
　山陰陸氏曰上言成踊盡哀而此不言蓋貶之也著<lb/>
　雖盡哀無及矣若曽參一夕不離親閔子退而致仕<lb/>
　無是也其不言即位亦以此聞䘮不得奔喪為位君<lb/>
　子猶難之今除喪而后歸何哉東括髪袒猶言東髽<lb/>
　省文爾省文略之也遂除於家不哭著於路猶哭也<lb/>
　齊衰以下所異者免麻變絰言麻自齊衰以下非其<lb/>
<pb n="16a"/>
　至喪也據免絰于序東<lb/>
凡為位非親喪齊衰以下皆即位哭盡哀而東免絰即<lb/>
位袒成踊襲拜賔反位哭成踊送賔反位相者告就次<lb/>
三日五哭卒主人出送賔衆主人兄弟皆出門哭止相<lb/>
者告事畢成服拜賔若所為位家逺則成服而徃<lb/>
　鄭氏曰謂無君事又無故可得奔喪而以己私未奔<lb/>
　者也唯父母之喪則不為位其哭之不離聞喪之處<lb/>
　齊衰以下更為位而哭皆可行乃行三日五哭卒卒<lb/>
<pb n="16b"/>
　猶止也始聞喪訖夕為位乃出就次一哭也與明日<lb/>
　又明日之朝夕而五哭不五朝哭而數朝夕備五哭<lb/>
　而止亦為急奔喪己私事當畢亦明日乃成服凡云<lb/>
　五哭者其後有賔亦與之哭而拜之家逺謂外喪也<lb/>
　外喪緩而道逺成服乃行容待齎也<lb/>
　孔氏曰此一節明齊衰以下不得往奔則於所聞之<lb/>
　處為位及免絰成服之禮前文五哭皆數朝哭此三<lb/>
　日為五哭者為欲急奔喪以己之私事須營早了故<lb/>
<pb n="17a"/>
　三日而五哭止也從上以來四處有五哭之文上兩<lb/>
　處於五哭之下無拜賔送賔之事下兩處五哭之文<lb/>
　雖有拜賔送賔恐與上有異故鄭云後有賔亦與之<lb/>
　哭而拜之緫結於上也待齎謂賵贈之物<lb/>
　山陰陸氏曰三日五哭卒即上所謂五哭言卒喪輕<lb/>
　故也大喪不言卒雖云去服之殺蓋亦嫌遽今在事<lb/>
　畢之後容成服矣而後賔至亦拜亦送也<lb/>
齊衰望鄉而哭大功望門而哭小功至門而哭緦麻即<lb/>
<pb n="17b"/>
位而哭<lb/>
　鄭氏曰奔喪哭親䟽逺近之差也<lb/>
　孔氏曰此一節明奔喪所至之處哭泣之禮案雜記<lb/>
　云大功望鄉而哭此云望門者雜記謂本齊衰者降<lb/>
　服大功<lb/>
　嚴陵方氏曰以服有重輕之别故哭有逺近之差也<lb/>
　言齊衰望鄉而哭則斬衰不待望鄉而哭可知<lb/>
哭父之黨於廟母妻之黨於寢師於廟門外朋友於寢<lb/>
<pb n="18a"/>
門外所識於野張帷凡為位不奠哭天子九諸侯七卿<lb/>
大夫五士三大夫哭諸侯不敢拜賔諸臣在他國為位<lb/>
而哭不敢拜賔與諸侯為兄弟亦為位而哭凡為位者<lb/>
壹袒<lb/>
　鄭氏曰因五服聞喪而哭列人恩諸所當哭者也黨<lb/>
　謂族類無服者也逸奔喪禮曰哭父族與母黨於廟<lb/>
　妻之黨於寢朋友於寢門外一哭而已不踊言一哭<lb/>
　而已則不為位矣凡為位不奠以其精神不在乎是<lb/>
<pb n="18b"/>
　也哭天子九至士三此謂臣聞君䘮而未奔為位而<lb/>
　哭尊卑日數之差也士亦有屬吏賤不得君臣之名<lb/>
　也大夫哭諸侯謂哭其舊君不敢拜賔辟為主也諸<lb/>
　臣在他國謂大夫士使於列國也與諸侯為兄弟謂<lb/>
　族親㛰姻在異國者也凡為位者一袒謂於禮正可<lb/>
　為位而哭也始聞喪哭而袒其明日則否父母之喪<lb/>
　自若三袒也<lb/>
　孔氏曰此一節明無服之親聞喪所哭之處檀弓云<lb/>
<pb n="19a"/>
　師吾哭諸寢與此異矣兄弟朋友與此同檀弓殷禮<lb/>
　此周法也此哭父黨於廟檀弓云有殯聞逺兄弟之<lb/>
　喪哭於側室若無殯則在寢與此不同者異代禮也<lb/>
　與諸侯為兄弟註云族親昬姻者此謂與諸侯異姓<lb/>
　之昬姻又在他國不與諸侯為臣身又無服故暫為<lb/>
　位而哭若與諸侯同姓五服之内則小記云與諸侯<lb/>
　為兄弟者服斬是也<lb/>
　横渠張氏曰為位者哭位也然亦有神位不奠者奠<lb/>
<pb n="19b"/>
　則久奠也在他所則難為久奠喪禮則於殯常奠喪<lb/>
　不剥奠為其久設也脯醢之奠則易之　又曰為位<lb/>
　不奠謂之不祭則不可但恐不如䘮奠以新易舊如<lb/>
　此久設也<lb/>
　嚴陵方氏曰廟者神之所居有尊之道故哭父之黨<lb/>
　於廟寢者人之所居有親之道故母妻之黨於寢師<lb/>
　以道之尊而有别於父故於廟門外朋友以德之親<lb/>
　而有别於母妻故於寢門外所識則非親特與之相<lb/>
<pb n="20a"/>
　識而已故於野以示其逺焉<lb/>
　山陰陸氏曰凡喪親始死哭不以數則士明日朝莫<lb/>
　哭又明日成服之朝哭所謂三哭者此歟大夫明日<lb/>
　又明日朝莫哭又明日朝哭凡五哭諸侯朝莫哭如<lb/>
　大夫又三日朝哭凡七哭於是殯天子朝莫哭如諸<lb/>
　侯又四日朝哭凡九哭於是殯凡為位者壹袒上所<lb/>
　謂凡為位即位袒成踊是也<lb/>
所識者弔先哭于家而後之墓皆為之成踊從主人北<lb/>
<pb n="20b"/>
面而踊<lb/>
　鄭氏曰從主人而踊拾踊也北面自外來便也主人<lb/>
　墓左西面<lb/>
　孔氏曰此一節論哭所識者謂與死者相識今弔其<lb/>
　家乃徃墓統於主人故也雖相識輕亦為之成踊主<lb/>
　人先踊賔從之故云從也<lb/>
　山陰陸氏曰為之成踊強也坐主人北面而踊從之<lb/>
　而已不拾<lb/>
<pb n="21a"/>
凡喪父在父為主父没兄弟同居各主其喪親同長者<lb/>
主之不同親者主之<lb/>
　鄭氏曰父為主與賔客為禮宜使尊者也各主其喪<lb/>
　各為其妻子之喪為主也祔則宗子主之親同謂父<lb/>
　母没如昆弟之喪宗子主之不同為從父昆弟之喪<lb/>
　孔氏曰此一節論同居主喪之事父在父為主言子<lb/>
　有妻子喪則其父為主父没同居各主之當知父在<lb/>
　同居則父主之也親同謂同三年期同父母者若同<lb/>
<pb n="21b"/>
　父母喪者則推長子為主若昆弟喪亦推長者為主<lb/>
　也親者主之謂親近自主之也<lb/>
聞逺兄弟之喪既除喪而后聞喪免袒成踊拜賔則尚<lb/>
左手<lb/>
　鄭氏曰小功緦麻不稅者也雖不服猶免袒尚左手<lb/>
　吉拜也<lb/>
　孔氏曰此一經論小功以下既除喪之後始聞䘮之<lb/>
　節小功以下應除之後雖不稅本是五服之親初聞<lb/>
<pb n="22a"/>
　喪亦為之變故免袒成踊也<lb/>
無服而為位者唯嫂叔及婦人降而無服者麻<lb/>
　鄭氏曰雖無服猶弔服加麻袒免為位哭也正言嫂<lb/>
　叔尊嫂也兄公於弟之妻則不能也婦人降而無服<lb/>
　族姑姊妺嫁者也逸奔喪禮曰無服袒免為位者唯<lb/>
　嫂與叔凡為其男子服其婦人降而無服者麻<lb/>
　孔氏曰此經論哭無服而為位及弔服加麻也哭嫂<lb/>
　與叔為位并及族姑妹女子出嫁於人元是緦麻今<lb/>
<pb n="22b"/>
　降而無服亦當為位哭之既無服又云麻故知弔服<lb/>
　加麻也麻謂緦之絰也爾雅釋親云婦人謂夫之兄<lb/>
　為兄公兄公於弟之妻則不能為位哭之然則弟婦<lb/>
　於夫兄亦不能也兄公於弟妻不服者卑逺之也弟<lb/>
　妻於兄公不服者尊絶之也鄭註凡為其男子服其<lb/>
　婦人降而無服者麻男子謂族伯叔族兄弟之等為<lb/>
　其族姑及姊妹既降無服其族姑姊妹為族伯叔兄<lb/>
　弟亦無服加麻是男之於女女之於男皆無服而加<lb/>
<pb n="23a"/>
　麻故鄭云然也<lb/>
　嚴陵方氏曰檀弓曰嫂叔之無服也蓋推而逺之也<lb/>
　姑姊妹之薄也蓋有受我而厚之者也制之以義故<lb/>
　無服本之以仁故為位焉<lb/>
　山陰陸氏曰言及欲著嫂叔雖無服猶弔服加麻逸<lb/>
　奔喪禮曰凡為其男子服其婦人降而無服者麻謂<lb/>
　若為其再從兄弟服則其姊妹以出嫁降而無服我<lb/>
　猶弔服加麻也<lb/>
<pb n="23b"/>
凡奔喪有大夫至袒拜之成踊而后襲於士襲而后拜<lb/>
之<lb/>
　鄭氏曰主人袒降哭而大夫至因拜之不敢成已禮<lb/>
　乃禮尊者或曰大夫後至者拜之為之成踊<lb/>
　孔氏曰此經論奔喪大夫士來弔待之節尊大夫故<lb/>
　先袒拜成踊而后襲士卑故先襲而后拜謂先成已<lb/>
　禮乃拜之也此謂兩士相敵兩大夫相敵亦然<lb/>
問喪第三十五<lb/>
<pb n="24a"/>
　孔氏曰案鄭目録云名曰問喪者以其記善問居喪<lb/>
　之禮所由也此於别録屬喪服<lb/>
　嚴陵方氏曰曲禮曰鄰有喪舂不相里有殯不巷歌<lb/>
　以與之鄰里故亦與之同哀戚也則問喪之禮鄰里<lb/>
　其可以廢乎此經云鄰里為之糜粥以飲食之即問<lb/>
　之之事也故以是名篇<lb/>
親始死雞斯徒跣扱上衽交手哭惻怛之心痛疾之意<lb/>
傷腎乾肝焦肺水漿不入口三日不舉火故鄰里為之<lb/>
<pb n="24b"/>
糜粥以飲食之<lb/>
　鄭氏曰親父母也雞斯當為笄纚聲之誤也親始死<lb/>
　去冠二日乃去笄纚括髪也徒猶空也上衽深衣之<lb/>
　裳前五藏者腎在下肝在中肺在上舉三者之焦傷<lb/>
　而心脾在其中矣五家為鄰五鄰為里<lb/>
　孔氏曰此一節明初死三日以來居喪哭踊悲哀疾<lb/>
　痛之意笄謂骨笄纚謂縚髪之繒親始死去冠唯留<lb/>
　笄纚士喪禮云小歛括髪是死二日乃去笄纚也徒<lb/>
<pb n="25a"/>
　跣無履而空跣也扱上衽扱深衣前衽於帶以號踊<lb/>
　履踐為妨案深衣衽當旁此云妨履踐故註為裳前<lb/>
　其實衽象小要屬裳處皆狹旁與在前俱得衽名但<lb/>
　扱處當衽也交手謂交手拊心而為哭也傷腎乾肝<lb/>
　焦肺舉此三者五臟俱傷可知也不舉火者哀痛之<lb/>
　甚情不在食也旁親以下食不可廢故鄰里為糜粥<lb/>
　以飲食之糜厚而粥薄薄者以飲之厚者以食之<lb/>
　山陰陸氏曰扱上衽則以有辟踊之端焉交手哭捧<lb/>
<pb n="25b"/>
　心而哭發胷擊心在歛之後惻怛痛疾而精先傷魂<lb/>
　次之魄又次之故曰傷腎乾肝焦肺傷傷而已乾於<lb/>
　是為甚乾猶可也焦又甚矣<lb/>
夫悲哀在中故形變於外也痛疾在心故口不甘味身<lb/>
不安美也三日而歛在牀曰尸在棺曰柩動尸舉柩哭<lb/>
踊無數惻怛之心痛疾之意悲哀志懑氣盛故袒而踊<lb/>
之所以動體安心下氣也婦人不宜袒故發胷擊心爵<lb/>
踊殷殷田田如壞牆然悲哀痛疾之至也故曰辟踊哭<lb/>
<pb n="26a"/>
泣哀以送之送形而徃迎精而反也其徃送也望望然<lb/>
汲汲然如有追而弗及也其反哭也皇皇然若有求而<lb/>
弗得也故其徃送也如慕其反也如疑求而無所得之<lb/>
也入門而弗見也上堂又弗見也入室又弗見也亡矣<lb/>
喪矣不可復見已矣故哭泣辟踊盡哀而止矣心悵焉<lb/>
愴焉惚焉愾焉心絶志悲而已矣祭之宗廟以鬼享之<lb/>
徼幸復反也成壙而歸不敢入處室居於倚廬哀親之<lb/>
在外也寢苫枕塊哀親之在土也故哭泣無時服勤三<lb/>
<pb n="26b"/>
年思慕之心孝子之志也人情之實也<lb/>
　鄭氏曰悲哀在中變形於外言人情中外相應也故<lb/>
　袒而踊之言聖人制法故使之然也爵踊足不絶地<lb/>
　辟拊心也哀以送之謂葬時也迎其精神而反謂反<lb/>
　哭及日中而虞也望望瞻望之貌也慕者以其親之<lb/>
　在前疑者不知神之來否求而無所得之至盡哀而<lb/>
　止矣說反哭之義心悵焉至復反也說虞之義成壙<lb/>
　而歸不入處室寢苫枕塊言親在外在土孝子不忍<lb/>
<pb n="27a"/>
　反室自安也服勤謂憂勞<lb/>
　孔氏曰爵踊似爵之跳其足不離於地如壞牆言將<lb/>
　欲崩倒也汲汲促急之情皇皇意徬徨也人情之實<lb/>
　言非詐偽假為之是人情悲慕之實也<lb/>
　嚴陵方氏曰爵踊猶莊子所謂爵躍如壞牆然言其<lb/>
　不可枝梧形者成之終精者生之始送之而徃所以<lb/>
　慎終迎之而反則念始之者也哀親之在外故不忍<lb/>
　居於内哀親之在土故不忍寢於牀<lb/>
<pb n="27b"/>
　山陰陸氏曰殷殷踊也田田懇惻也形者其精之委<lb/>
　脫者也皇皇然無所向也若望望然汲汲然猶有所<lb/>
　向特有所不逮爾故曰其徃也如慕其反也如疑先<lb/>
　儒謂皇皇然者意彷徨也誤矣求而無所得之也入<lb/>
　門而弗見也上堂又弗見也入室又弗見也是之謂<lb/>
　皇皇然初猶言若有求而弗得今其言如此亦言之<lb/>
　序祭之宗廟以鬼饗之徼幸復反所謂生事畢而鬼<lb/>
　事始已也居於倚廬寢苫枕塊成壙而歸猶如此於<lb/>
<pb n="28a"/>
　是為至矣哭泣無時若三哭五哭先王為之節爾<lb/>
或問曰死三日而后歛者何也曰孝子親死悲哀志懑<lb/>
故匍匐而哭之若將復生然安可得奪而歛之也故曰<lb/>
三日而后歛者以俟其生也三日而不生亦不生矣孝<lb/>
子之心亦益衰矣家室之計衣服之具亦可以成矣親<lb/>
戚之逺者亦可以至矣是故聖人為之斷決以三日為<lb/>
之禮制也<lb/>
　鄭氏曰問者怪其遲也匍匐猶顛蹷或作扶服<lb/>
<pb n="28b"/>
　孔氏曰記者假設問三日而后歛之意三日歛者以<lb/>
　士言之則大歛也明大夫以上言之則小歛也<lb/>
　嚴陵方氏曰始死而未忍斂之者孝子之心存乎仁<lb/>
　也三日而必歛之者聖人之禮制以義也<lb/>
　山陰陸氏曰言至情難奪如此雖聖人猶疑焉為之<lb/>
　斷決而後能為之<lb/>
或問曰冠者不肉袒何也曰冠至尊也不居肉袒之體<lb/>
也故為之免以代之也然則秃者不免傴者不袒跛者<lb/>
<pb n="29a"/>
不踊非不悲也身有錮疾不可以備禮也故曰喪禮唯<lb/>
哀為主矣女子哭泣悲哀擊胷傷心男子哭泣悲哀稽<lb/>
顙觸地無容哀之至也<lb/>
　鄭氏曰問者怪冠衣之相為也身無飾者不敢冠冠<lb/>
　為褻尊服肉袒則著免免狀似冠而廣一寸將踊先<lb/>
　袒將袒先免秃者傴者跛者此三疾俱不踊不袒不<lb/>
　免顧其所以否者各為一爾擊胷傷心稽顙觸地不<lb/>
　踊者若此而可或曰男女哭踊<lb/>
<pb n="29b"/>
　孔氏曰此冠不居肉袒者謂心旣悲哀肉袒形褻故<lb/>
　不可褻其尊服而冠也若有吉事而内心肅敬則雖<lb/>
　袒而著冠也故郊特牲云君袒而割牲是也<lb/>
　嚴陵方氏曰露肉體而袒衣故謂之肉袒冠則在首<lb/>
　之上服也故以至尊言之免雖在首而非冠焉故以<lb/>
　之代冠而已亦見檀弓免焉解秃則頂無飾故不免<lb/>
　免則頂露矣傴則形褻矣跛則足不正故不踊踊則<lb/>
　足勞矣此皆禮之權也<lb/>
<pb n="30a"/>
　山陰陸氏曰明堂位曰君肉袒迎牲于門今其言如<lb/>
　此何也曰凡臣子為尊者使令則袒雖冠不嫌也若<lb/>
　喪而袒非為使令也所以動體安心下氣故不敢據<lb/>
　此免而袒袒而踊反為文矣蓋先王因其至痛惻怛<lb/>
　為之制禮及世衰道微情有不至雖免袒踊務為如<lb/>
　禮是禮之情果在此乎在彼乎故曰喪禮唯哀為主<lb/>
　矣若莊周謂儒者以詩禮發冢殆不知此之過也<lb/>
或問曰免者以何為也曰不冠者之所服也禮曰童子<lb/>
<pb n="30b"/>
不緦唯當室緦緦者其免也當室則免而杖矣<lb/>
　鄭氏曰問者怪本所為施也不冠者猶未冠也當室<lb/>
　謂無父兄而主家者也童子不杖不杖者不免當室<lb/>
　則杖而免免冠之細别以次成人也緦者其免言免<lb/>
　乃有緦服也<lb/>
　孔氏曰不冠謂未冠童子之所服也童子不緦此喪<lb/>
　服正經之文言不為族人著緦服也唯當室之童乃<lb/>
　為族人著緦服緦者其免也者疊出經文也言童子<lb/>
<pb n="31a"/>
　當室内為父母著免乃有族人緦服言緦服由於著<lb/>
　免是所以緦者由有免故也當室則免而杖又明童<lb/>
　子得免所由以其孤兒當室則得免而杖為族人得<lb/>
　著緦也免是冠之流例<lb/>
　嚴陵方氏曰不緦則不杖不杖則不免此童子之正<lb/>
　也當室者雖童子亦緦緦則免而杖矣童子以幼故<lb/>
　不服族人之緦至當室雖未冠亦責以成人之備禮<lb/>
　矣<lb/>
<pb n="31b"/>
或問曰杖者何也曰竹桐一也故為父苴杖苴杖竹也<lb/>
為母削杖削杖桐也或問曰杖者以何為也曰孝子喪<lb/>
親哭泣無數服勤三年身病體羸以杖扶病也則父在<lb/>
不敢杖矣尊者在故也堂上不杖辟尊者之處也堂上<lb/>
不趨示不遽也此孝子之志也人情之實也禮義之經<lb/>
也非從天降也非從地出也人情而已矣<lb/>
　鄭氏曰問杖者何怪其義各異也竹桐一也言所以<lb/>
　杖者義一也顧所用異爾問杖者以何為怪所為施<lb/>
<pb n="32a"/>
　也以杖扶病言得杖乃能起也父在不杖謂為母喪<lb/>
　也尊者在不杖辟尊者之處不杖有事不趨皆為其<lb/>
　感動使之憂戚也<lb/>
　孔氏曰父是尊極故苴惡之物以為杖自然苴惡之<lb/>
　色唯有竹也母屈於父故用削杖雖削情同於父桐<lb/>
　是同父之義故不用餘木也或解云竹節在外外陽<lb/>
　之象故為父矣桐節在内内陰之類故為母也堂上<lb/>
　是父之所在所以為母堂上不敢杖也堂上不為喪<lb/>
<pb n="32b"/>
　趨者示父以閒暇不促遽也<lb/>
　嚴陵方氏曰父在謂服母喪之時當父在之處也不<lb/>
　杖則不敢以杖病之具感尊者之情故也堂上不趨<lb/>
　見曲禮解堂上不趨非止喪禮示遽者特以喪爾夫<lb/>
　事莫遽於喪而反以示不遽者以其近尊者之處不<lb/>
　欲以喪容感之故特示其閒暇也<lb/>
　山陰陸氏曰孝子喪親哭泣無數無時無朝夕也無<lb/>
　數無三哭五哭也父在不敢杖尊者在故也顔回曰<lb/>
<pb n="33a"/>
　子在回何敢死近之矣此非故隆父殺母是人情之<lb/>
　實禮義之經也野人曰父母何算焉隆母如父是之<lb/>
　謂野<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷一百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷三十六</head>
    <p>
<pb n="1a"/>
欽定四庫全書<lb/>
　禮記集説卷三十六　　　　宋　衛湜　撰<lb/>
少而無父者謂之孤老而無子者謂之獨老而無妻者<lb/>
謂之矜老而無夫者謂之寡此四者天民之窮而無告<lb/>
者也皆有常餼<lb/>
　鄭氏曰餼廪也<lb/>
　孔氏曰此一節論矜恤鰥寡孤獨之事案孝經云男<lb/>
　子六十無妻曰鰥婦人五十無夫曰寡舜年三十而<lb/>
<pb n="1b"/>
　尚書謂之鰥者以其父頑母嚚無為娶之端故雖三<lb/>
　十而亦稱鰥詩云何草不𤣥何人不矜據乆役在外<lb/>
　嫁娶失時亦謂之為矜矜與鰥同其男子無妻亦謂<lb/>
　之寡左傳云崔杼生成及彊而寡案劉熙釋名云無<lb/>
　妻曰鰥愁悒不能寐目恒鰥鰥然其字從魚魚目恒<lb/>
　不閉無夫曰寡寡倮也倮然單獨也無父曰孤孤顧<lb/>
　也顧望無所瞻見也無子曰獨獨鹿也鹿鹿無所依<lb/>
　也<lb/>
<pb n="2a"/>
　中山成氏曰無妻曰鰥無夫曰寡無子曰獨無父曰<lb/>
　孤此通言耳四十無妻不為鰥三十無夫不為寡有<lb/>
　室無父不為孤壯而無子不為獨聖人深意先王制<lb/>
　禮憂民之極則以老少年齒為限也<lb/>
　黄氏曰斯盖叙帝王仁政均田勸農禮樂既興民心<lb/>
　不貪而趨業矣孟子所謂菽粟如水火國儲民食咸<lb/>
　畜十年則是國家以振窮民為必行之政矣况閭比<lb/>
　有序則五黨為州使之相賙而四窮之民處其鄉里<lb/>
<pb n="2b"/>
　州長自率二千五百家而賙救之則所謂無告者皆<lb/>
　獲其養也<lb/>
　嚴陵方氏曰若此之人雖欲有所赴愬而求通莫之<lb/>
　得矣故曰天民之窮而無告者也文王發政施仁必<lb/>
　先斯四者其以是歟皆有常餼固所宜矣<lb/>
　延平周氏曰孟子以鰥寡孤獨為序者輕重之序也<lb/>
　此以孤獨矜寡為序禮運以矜寡孤獨為序何也豈<lb/>
　非所養之常餼多寡有二等故此先言孤獨以重者<lb/>
<pb n="3a"/>
　先之也禮運先言矜寡以輕者先之也就二等之中<lb/>
　則矜於寡為重獨於孤為輕盖孟子言㓜而無父則<lb/>
　孤為重作記者言少而無父則孤為輕<lb/>
　山隂陸氏曰為其無告也故書以無告為言所謂天<lb/>
　之窮民於天為窮於人宜達<lb/>
瘖聾跛躃斷者侏儒百工各以其器食之<lb/>
　鄭氏曰斷謂支節絶也侏儒短人也器能也<lb/>
　孔氏曰此一節論矜恤疾民之事瘖謂口不能言聾<lb/>
<pb n="3b"/>
　謂耳不能聞聲跛躃謂足不能行斷者謂支節解絶<lb/>
　侏儒謂容貌短小百工謂有雜技藝此等既非老無<lb/>
　告不可特與常餼然既有疾病又不可不養故各以<lb/>
　器能供官役使以廪餼食之案晉語文公問八疾胥<lb/>
　臣對曰戚施權鎛註云使撃鍾籧篨䝉璆註云璆是<lb/>
　玉磬使擊之侏儒扶廬註去扶持也廬㦸柄也矇瞍<lb/>
　循聲註云歌詠琴瑟聾瞶司火註云使主然火其童<lb/>
　昬嚚瘖僬僥官師所不材宜於裔土是各以器食之<lb/>
<pb n="4a"/>
　外傳不云跛躃此不云籧篨戚施説文不具外傳瘖<lb/>
　與僬僥置於裔土此瘖與侏儒以器食之者今古法<lb/>
　異也<lb/>
　嚴陵方氏曰百工則凡執一藝者是也先王之時瘖<lb/>
　者以之實土聾者以之司火刖者以之守囿刖則跛<lb/>
　躃斷者之類也侏儒以之扶廬以至陶者之治埴匠<lb/>
　者之治木冶氏之攻金玉人之切玉所謂各以其器<lb/>
　食之也荀子曰五疾上收而養之材而事之盖謂是<lb/>
<pb n="4b"/>
　矣先王之政必如是何也所以使在下者無廢才而<lb/>
　人人各得其養在上者無虚用而事事各極其精而<lb/>
　已是能也而曰器者以随其大小長短而用之故謂<lb/>
　之器耳孔子所謂使人也器之是矣<lb/>
道路男子由右婦人由左車從中央<lb/>
　鄭氏曰道有三塗逺别也<lb/>
　長樂陳氏曰男女嫌於無别故男右女左車患於阽<lb/>
　危故從中央孔子為中都宰其民至於男女别塗盖<lb/>
<pb n="5a"/>
　以此也設弧帨男左門女右門拜男尚左女尚右鬌<lb/>
　亦男左女右祭則君在阼夫人在房此隂陽之理也<lb/>
　道路則男右女左者地道尊右故也詩葛屨曰宛然<lb/>
　左辟<lb/>
　嚴陵方氏曰道路所以通四方四方者男子所有事<lb/>
　也女子則深宫固門而已右有力而左無為故其所<lb/>
　由如此道路見月令季春解既曰中又曰央何也盖<lb/>
　央以適當言之耳或上或下或左或右皆非適當焉<lb/>
<pb n="5b"/>
　唯中乃可以言央也<lb/>
　延平周氏曰男女尊卑之莭雖在道路亦不廢也<lb/>
父之齒随行兄之齒鴈行朋友不相踰輕任并重任分<lb/>
斑白者不提挈君子耆老不徒行庶人耆老不徒食<lb/>
　鄭氏曰廣敬也謂於塗中輕任并重任分皆謂以與<lb/>
　少者雜色曰斑徒猶空也<lb/>
　孔氏曰父齒老也任謂有擔負者俱應擔負老少並<lb/>
　輕則併與少者擔之也老少並重不可併與少者一<lb/>
<pb n="6a"/>
　人則分為輕重重則與少者輕則與老者<lb/>
　長樂劉氏曰帝王之為治也不出人倫天下之人入<lb/>
　於五品爾故其天下外薄四海行路之民皆服教化<lb/>
　父之齒隨行父子之教著於道路矣兄之齒鴈行兄<lb/>
　弟之教著於道路矣朋友不相踰禮義之教著於道<lb/>
　路矣輕任并重任分任恤之行著於道路矣斑白不<lb/>
　提挈孝友之行著於道路矣故君子耆老不徒行庶<lb/>
　人耆老不徒食君子小人之為子弟者莫不知尊徳<lb/>
<pb n="6b"/>
　而養老也<lb/>
　長樂陳氏曰先王之時孝弟發於朝廷行乎道路疾<lb/>
　行先長則以不弟名之其孰一舉足而敢忘禮哉文<lb/>
　王之化至於行者讓路盖本諸此君子耆老不徒行<lb/>
　故五十無車不越疆而弔人庶人耆老不徒食故七<lb/>
　十可以食肉不徒行者必不徒食不徒食者不必不<lb/>
　徒行<lb/>
　嚴陵方氏曰父之齒謂與父為長㓜之齒者兄之齒<lb/>
<pb n="7a"/>
　謂與兄爲長㓜之齒者隨行則從其後也鴈行則差<lb/>
　其次也朋友不相踰謂各以其齒而為先後之序也<lb/>
　輕任并重任分二者皆以優老者而已然孟子言斑<lb/>
　白不負戴者盖負以背而戴以頂提挈則一以手而<lb/>
　已其言亦互相備内則曰士不貳羮胾盖君子未嘗<lb/>
　徒食故也前言斑白者不提挈盖庶人未嘗不徒行<lb/>
　故也大夫謂之君子則以位稱之也士謂之君子則<lb/>
　以徳稱之也此以君子對庶人而言則主於士也眀<lb/>
<pb n="7b"/>
　矣<lb/>
　山隂陸氏曰父之齒年長以倍是也兄之齒十年以<lb/>
　長是也所謂五年以長則肩隨之視此焉無車而行<lb/>
　為徒行無肉而食為徒食<lb/>
大夫祭器不假祭器未成不造燕器<lb/>
　鄭氏曰造為也<lb/>
　皇氏曰此謂有地大夫故祭器不假若無地大夫則<lb/>
　當假之故禮運云大夫祭器不假聲樂皆具非禮也<lb/>
<pb n="8a"/>
　謂無地大夫也<hi>正義</hi>
　長樂陳氏曰無田禄者不設祭器故禮運以祭器不<lb/>
　假為非禮有田禄者必具祭器故王制以祭器不假<lb/>
　為禮也君子之行禮也無事則先諸神有患則先諸<lb/>
　已無事則先諸神故田則先乾豆營宫室則先宗廟<lb/>
　造器則先祭器有患則先諸己故凶年君膳不祭肺<lb/>
　馬不食榖馳道不除祭事不縣<lb/>
　延平周氏曰庶人共祭器而至於大夫則不假者以<lb/>
<pb n="8b"/>
　其家邑足以具之也祭器未成不造燕器者先神而<lb/>
　後人也<lb/>
　嚴陵方氏曰祭器不假言當自具也不造燕器與養<lb/>
　器為後同義以食言則曰養以居言則曰燕其實一<lb/>
　也<lb/>
方一里者為田九百畝方十里者為方一里者百為田<lb/>
九萬畝方百里者為方十里者百為田九十億畝方千<lb/>
里者為方百里者百為田九萬億畝<lb/>
<pb n="9a"/>
　鄭氏曰一里方三百歩億今十萬萬億今萬萬也<lb/>
　孔氏曰此一節論開方之法總計天子畿外内諸侯<lb/>
　之地大小方一里為田九百畝案論語註云歩百為<lb/>
　畝是長一百歩闊一歩畝百為夫是一頃也長闊一<lb/>
　百歩夫三為屋是三頃也闊二百歩長一百歩屋三<lb/>
　為井是九百畝也長闊一里鄭註億今十萬者方十<lb/>
　里為田九萬畝方百里者為方十里者百一箇十里<lb/>
　之方既為田九萬畝則十箇十里之方為田九十萬<lb/>
<pb n="9b"/>
　畝一百箇十里之方為田九百萬畝今云九十億畝<lb/>
　是一億有十萬十億有一百萬九十億為九百萬畝<lb/>
　故云億今十萬尹文子云百姓千品萬官億醜皆以<lb/>
　數相十此謂小億也此鄭氏所用毛詩傳云數萬至<lb/>
　萬曰億是大億非鄭義也更計千里之方為方百里<lb/>
　者百一箇百里之方既為九十億畝則十箇百里之<lb/>
　方為九百億畝百箇百里之方為九千億畝今乃云<lb/>
　九萬億畝與數不同者若以億言之當云九千億畝<lb/>
<pb n="10a"/>
　若以萬言之當云九萬萬畝但書經戰國及秦之世<lb/>
　經籍錯亂此經上下或億或萬字相交渉遂誤為萬<lb/>
　億鄭因此錯本但云萬億即今之萬萬按皇氏曰億<lb/>
　數不定或以十萬為億或以萬萬為億或以一萬為<lb/>
　億此云萬億者祗是萬萬也六國時或將萬為億故<lb/>
　云萬億<lb/>
　嚴陵方氏曰古者歩百為畝畝三為里以開方之法<lb/>
　推之則一里方三百歩為田適九百畝也孟子曰方<lb/>
<pb n="10b"/>
　里而井井九百畝其言正謂是也積而推之至於為<lb/>
　田九萬億畝其理亦若是而已<lb/>
　延平周氏曰方里為井故為田九百畝井十為成故<lb/>
　為田九萬畝成十為通故為田九十億畝十通則百<lb/>
　億井矣故為田九萬億畝<lb/>
　李氏曰愚考之自此後漢儒註王制之文也盧植以<lb/>
　王制為漢文帝博士所撰盖疑是歟此即註天子之<lb/>
　田千里之文也億千萬也<lb/>
<pb n="11a"/>
自恒山至於南河千里而近自南河至於江千里而近<lb/>
自江至於衡山千里而遥自東河至於東海千里而遥<lb/>
自東河至於西河千里而近自西河至於流沙千里而<lb/>
遥西不盡流沙南不盡衡山東不盡東海北不盡恒山<lb/>
凡四海之内斷長補短方三千里為田八十萬億一萬<lb/>
億畝<lb/>
　鄭氏曰恒山至南河冀州域南河至江豫州域江至<lb/>
　衡山荆州域東河至東海徐州域東河至西河亦冀<lb/>
<pb n="11b"/>
　州域西河至流沙雍州域方三千里為田八十萬億<lb/>
　一萬億畝九州之大計也<lb/>
　孔氏曰此一節論四海之内地逺近里數也為田八<lb/>
　十萬億一萬億畝者以一州方千里九州方三千里<lb/>
　三三如九為方千里者有九一箇千里有九萬億畝<lb/>
　九箇千里九九八十一故有八十一萬億畝但記文<lb/>
　詳具於八十整數之下云萬億是八十箇萬億又云<lb/>
　一萬億言是詳也以前文誤為萬億此則因前文之<lb/>
<pb n="12a"/>
　誤更以萬億言之<lb/>
　皇氏曰千里而近者謂以千里言之其地稍近言不<lb/>
　滿千里也千里而遥者謂以千里言之其地稍逺言<lb/>
　不啻千里也<lb/>
　長樂陳氏曰不足乎千里謂之千里而近過乎千里<lb/>
　謂之千里而遥至則非盡其地故西不盡流沙南不<lb/>
　盡衡山東不盡東海北不盡恒山禹貢東漸于海西<lb/>
　被于流沙朔南曁聲教訖于四海王制南不盡衡山<lb/>
<pb n="12b"/>
　北不盡恒山者王制言其地之所訖禹貢言聲教之<lb/>
　所訖故也<lb/>
　嚴陵方氏曰經上重有萬億二字盖衍文耳<lb/>
　李氏曰此經乃註九州千七百國之文也<lb/>
　金華應氏曰海環宇宙之大此所謂至於海獨言東<lb/>
　者東海在中國封疆之内而西南北則流夷徼之外<lb/>
　疆理有所不及也南獨以江與衡山為限盖百越猶<lb/>
　未盡開也惟河獨舉東西南北者河流縈帶而周遶<lb/>
<pb n="13a"/>
　雖流沙分際亦與河接也自秦而上西北袤而東南<lb/>
　蹙自秦而下東南展而西北縮古今之疆理天地之<lb/>
　大運中國夷狄之消長大略可見當先王盛時東西<lb/>
　南北各有不盡之地盖聴四夷居之不勞中國以事<lb/>
　外也若禹貢之東漸西被而朔南咸暨特其聲教所<lb/>
　及非必貢賦之所限也故外薄四海弼成五服至於<lb/>
　五千里者此區域之大數而疆理之略者也四海之<lb/>
　内斷長補短方五千里者此民田之大數而疆理之<lb/>
<pb n="13b"/>
　詳者也觀於曰内曰外二字而治之詳略可知矣<lb/>
方百里者為田九十億畝山陵林麓川澤溝瀆城郭宫<lb/>
室塗巷三分去一其餘六十億畝<lb/>
　鄭氏曰以一大國為率其餘所以授民也山足曰麓<lb/>
　嚴陵方氏曰髙而藏曰山大而平曰陵木所積曰林<lb/>
　林所附曰麓川澤見名山大川解溝瀆見月令季春<lb/>
　解城郭見禮運解宫室見曲禮宫室解夫方百里者<lb/>
　百故為田九十億畝三而分之則各三十億畝去其<lb/>
<pb n="14a"/>
　一分以容宫室塗巷之類則餘六十億畝為可耕之<lb/>
　田矣四海之内不必皆如此特其大略然也<lb/>
古者以周尺八尺為歩今以周尺六尺四寸為歩古者<lb/>
百畝當今東田百四十六畝三十歩古者百里當今百<lb/>
二十一里六十歩四尺二寸二分<lb/>
　鄭氏曰周尺之數未詳聞也案禮制周猶以十寸為<lb/>
　尺盖六國時多變亂法度或言周尺八寸則歩更為<lb/>
　八八六十四寸以此計之古者百畝當今百五十六<lb/>
<pb n="14b"/>
　畝二十五歩古者百里當今百二十五里<lb/>
　孔氏曰古者八寸為尺今以周尺八尺為歩則一歩<lb/>
　有六尺四寸今以周尺六尺四寸為歩則一歩有五<lb/>
　十二寸是今歩比古歩每歩剰出一十二寸以此計<lb/>
　之則古者百畝當今東田百五十二畝七十一歩有<lb/>
　餘與此百四十六畝三十歩不相應也又今歩每歩<lb/>
　剰古歩十二寸以此計之則古之百里當今百二十<lb/>
　三里一百一十五歩二十寸與此經百二十一里六<lb/>
<pb n="15a"/>
　十歩四尺二寸二分又不相應故鄭云六國時多變<lb/>
　亂法度經文錯亂不可用也鄭註周猶以十寸為尺<lb/>
　案玉人職云鎮圭尺有二寸又云桓圭九寸是周猶<lb/>
　以十寸為尺也今經云以周尺六尺四寸為歩乃是<lb/>
　六十四寸則謂周八寸為尺也故云盖六國時多變<lb/>
　亂法度或言周尺八寸也鄭即以古周尺十寸為尺<lb/>
　八尺為歩則歩八十寸鄭又以今周尺八寸為尺八<lb/>
　尺為歩則今歩皆少於古歩一十六寸也是今歩别<lb/>
<pb n="15b"/>
　剰十六寸云以此計之者謂以古歩又以今周尺八<lb/>
　寸八尺為歩外剰十六寸而計之則古之四歩剰出<lb/>
　今之一歩古之四十歩為今之五十歩古之八十歩<lb/>
　為今之一百歩計古之一畝之田長百歩得為今田<lb/>
　一百二十五歩是今田每一畝之上剰出二十五歩<lb/>
　則方百畝之田從北嚮南每畝剰二十五歩總為二<lb/>
　千五百歩從東嚮西每畝二十五歩亦總為二千五<lb/>
　百歩相併為五千歩是總為五十畝又西南一角南<lb/>
<pb n="16a"/>
　北長二十五歩應南畔所剰之度東西亦長二十五<lb/>
　歩應西畔所剰之度計方二十五歩開方乗之總積<lb/>
　得六百二十五歩六百歩則為六畝餘有二十五歩<lb/>
　故云古者百畝當今百五十六畝二十五歩也又古<lb/>
　四歩剰今一歩則古者四里剰今一里為五里則古<lb/>
　者四十里剰今十里為五十里則古者八十里剰今<lb/>
　二十里總為百里是古者八十里為今百里今之百<lb/>
　里之外猶有古之二十里四里剰一里其古二十里<lb/>
<pb n="16b"/>
　為今之二十五里故去古者百里當今百二十五里<lb/>
　長樂陳氏曰投壺記曰籌室中五扶堂上七扶公羊<lb/>
　傳曰膚寸而合鄭氏曰鋪四指曰扶一指按寸何休<lb/>
　曰側手為膚按指為寸扶即膚耳然則寸尺之度取<lb/>
　諸身也漢律厯志曰一黍之廣為分十分為寸十寸<lb/>
　為尺然則寸尺之廣又取諸物也先王制法近取諸<lb/>
　身逺取諸物足以考信而無疑焉然後尺寸之度起<lb/>
　矣則指尺之與黍尺一也黍有巨細故尺有長短先<lb/>
<pb n="17a"/>
　儒以黍之巨者積而為寸則與膚指不合於是有指<lb/>
　黍二尺之辨謂圭璧之屬用指尺冠冕尊彝之屬用<lb/>
　黍尺豈其然乎周禮典瑞璧羨以起度考工記璧羨<lb/>
　度尺好三寸以為度璧徑九寸羡而長之從十寸廣<lb/>
　八寸同謂之度尺則周之法十寸八寸皆為尺也考<lb/>
　工記於案言十有二寸於鎮圭言尺有二寸此十寸<lb/>
　尺之證也説文曰咫八寸周尺也王制曰周尺八尺<lb/>
　為歩今以周六尺四寸為歩六尺四寸乃八尺耳此<lb/>
<pb n="17b"/>
　八寸尺之證也隋書所載厯代之尺至有一十五種<lb/>
　盖古尺既廢後世長短異同之論遂不一也<hi>禮書</hi>
　嚴陵方氏曰考工記曰人長八尺登下以為節則一<lb/>
　止一止之所至宜亦如之故古者以八尺為歩後世<lb/>
　以六尺四寸為歩者以八八六十四言之則是古尺<lb/>
　當今適八十爾司馬法以六尺為歩者即六尺四寸<lb/>
　之率也案禮圖有黍尺有指尺盖累一黍為一分按<lb/>
　一指為一寸黍尺則其長百黍指尺則其長十指矣<lb/>
<pb n="18a"/>
　然而地有肥瘠人有長短則黍之與指安能無差此<lb/>
　古今之尺所以異歟所謂東田則詩所謂南東其畝<lb/>
　是也言南則以廬在其北而鄉南言東則以廬在其<lb/>
　西而鄉東畝有南東而詩又言南畝者人以鄉南為<lb/>
　正故也此止謂之東田者耕事始於東方故也<lb/>
　延平周氏曰舜以五嵗同度量而周亦十有一嵗同<lb/>
　度量此歩尺所以一而得其正也後世之尺或以黍<lb/>
　或以忽或以指然地之生黍有小大蠶之吐絲有巨<lb/>
<pb n="18b"/>
　細人之手有長短而上之人又失其同度量之法此<lb/>
　歩尺所以異同也<lb/>
　李氏曰古者以周尺八尺為歩今以周尺六尺四寸<lb/>
　為歩者則校八尺為差短也案史記秦始以六尺為<lb/>
　歩此言古者即秦也又案晉張華所撰律管即京房<lb/>
　漢尺謂漢張蒼之尺也以阮咸所得周玉尺校華之<lb/>
　管為長則漢尺校周尺為短是以知漢儒註王制之<lb/>
　文也此註制農田百畝文<lb/>
<pb n="19a"/>
方千里者為方百里者百封方百里者三十國其餘方<lb/>
百里者七十又封方七十里者六十為方百里者二十<lb/>
九方十里者四十其餘方百里者四十方十里者六十<lb/>
又封方五十里者百二十為方百里者三十其餘方百<lb/>
里者十方十里者六十名山大澤不以封其餘以爲附<lb/>
庸閒田諸侯之有功者取於閒田以禄之其有削地者<lb/>
歸之閒田<lb/>
　孔氏曰此一經論畿外九州建國之法九州州别方<lb/>
<pb n="19b"/>
　千里凡千里之方以開方計之爲方百里者凡有一<lb/>
　百故云爲方百里者百封方百里者三十國者前文<lb/>
　云立大國三十故此云封方百里者三十國謂公也<lb/>
　以百中去三十故其餘方百里者有七十又封方七<lb/>
　十里者六十爲方百里者二十九方十里者四十謂<lb/>
　侯國也凡百里之方開方計之爲十里之方百其七<lb/>
　十里之國一用十里之方四十九七十里之國二則<lb/>
　用十里之方九十八則一箇百里爲七十里之國二<lb/>
<pb n="20a"/>
　剰十里之方二然則二十箇七十里之國用百里之<lb/>
　方十剰十里之方二十七十里之國六十用百里之<lb/>
　方三十剰十里之方六十今就百里之方三十里之<lb/>
　中抽去十里之方六十是用百里之方二十九方十<lb/>
　里者四十故其餘方百里者四十方十里者六十又<lb/>
　封方五十里者百二十者上云小國百二十謂伯國<lb/>
　也凡百里之方一封五十里之國四則十箇百里之<lb/>
　方封五十里之國四十今小國百二十故用百里之<lb/>
<pb n="20b"/>
　方三十則其餘方百里者十方十里者六十以爲附<lb/>
　庸閒田<lb/>
　嚴陵方氏曰諸侯之有功者取於閒田以禄之即巡<lb/>
　守之禮言有功德於民者加地是也其有削地者歸<lb/>
　之閒田即巡守之禮言不敬者君削以地是也<lb/>
　李氏曰此乃註名山大澤附庸閒田之文也<lb/>
　永嘉徐氏曰開方通算畿内外萬里展計十萬里之<lb/>
　法方千里者爲方百里者百乃萬里之地封方百里<lb/>
<pb n="21a"/>
　者三十國乃三千里其餘方百里者七十乃七千里<lb/>
　共通計萬里之地乃公侯之國又封方七十里之國<lb/>
　六十乃伯之國通計三分中除一分只得二千九百<lb/>
　四十里總前三十箇百里共五千九百四十里爲方<lb/>
　百里者二十九者此指實數算之計二千九百里方<lb/>
　十里者四十者此就十分中止算其一但得四十里<lb/>
　總前二十九箇方百里之國却湊得前段二千九百<lb/>
　四十里其餘方百里者四十此指實數言之計四千<lb/>
<pb n="21b"/>
　里方十里者六十此就十分中止算其一但得六十<lb/>
　里通餘方數共四千六十里統前方百里及七十里<lb/>
　之數五千九百四十里却好共成萬里方五十里之<lb/>
　國一百二十者此子男之國就十分中止算其半得<lb/>
　三千里方百里者三十此申言上二句實數計三千<lb/>
　里其餘方百里者十此指實數算之得一千里方十<lb/>
　里者六十此就十分中止算其一正得六十里通五<lb/>
　十里之國至此四節亦共得四千六十里統前共算<lb/>
<pb n="22a"/>
　亦是成萬里之成數開方共十萬里之地此論九州<lb/>
　州二百一十國之數<lb/>
　延平周氏曰所謂封方百里者三十國之類非實有<lb/>
　此國也特計其地之廣狹所能容者也周官職方謂<lb/>
　凡邦國千里封公以方五百里則四公方四百里則<lb/>
　六侯方三百里則十一伯方二百里則二十五子方<lb/>
　百里則百男以周知天下蓋以一千里度之則天下<lb/>
　可以周知其法與此同名山大澤不以封亦非不以<lb/>
<pb n="22b"/>
　封也故詩曰泰山巖巖魯邦所瞻又曰奄有龜蒙遂<lb/>
　荒大東是泰山之與龜䝉雖不悉是魯國實封之地<lb/>
　然亦在其所封域之内也附庸所以畜小國閒田所<lb/>
　以待有功之諸侯周官之法若縣師所謂野者皆閒<lb/>
　田也<lb/>
天子之縣内方千里者爲方百里者百封方百里者九<lb/>
其餘方百里者九十一又封方七十里者二十一爲方<lb/>
百里者十方十里者二十九其餘方百里者八十方十<lb/>
<pb n="23a"/>
里者七十一又封方五十里者六十三爲方百里者十<lb/>
五方十里者七十五其餘方百里者六十四方十里者<lb/>
九十六<lb/>
　孔氏曰天子縣内地方千里爲方百里者百既用九<lb/>
　箇擬封百里之國故其餘方百里者九十一也又封<lb/>
　方七十里者二十一者凡百里之方十爲七十里之<lb/>
　國二十剰十里之方二十今以十里之方二十又更<lb/>
　取其外十里之方二十九添前二十爲四十九爲七<lb/>
<pb n="23b"/>
　十里之國一是次國二十一也總用百里之方十十<lb/>
　里之方二十九是其餘方百里者八十方十里者七<lb/>
　十一也又封方五十里者六十三者謂小國也凡百<lb/>
　里之方一爲五十里之國四則百里之方十爲五十<lb/>
　里之國四十又百里之方五爲五十里之國二十總<lb/>
　爲五十里之國六十更有五十里之國三凡一箇五<lb/>
　十里之國用十里之方二十五則三箇五十里國總<lb/>
　用十里之方七十五是用地方百里者一十五方十<lb/>
<pb n="24a"/>
　里者七十五是其餘方百里者六十四方十里者九<lb/>
　十六然畿外千里封國之外所餘地少其畿内千里<lb/>
　所餘地多者以畿外之土本擬封建諸侯故國數多<lb/>
　餘地少畿内本供天子又有郊闗鄉遂準擬公卿王<lb/>
　子弟采邑故建國數少餘地多<lb/>
　延平周氏曰此亦非實有此國也特計其地之廣狹<lb/>
　所能容者也<lb/>
　嚴陵方氏曰凡此皆論畿内建國之法也已解前篇<lb/>
<pb n="24b"/>
　首不言名山大澤與禄士閒田則以前見之<lb/>
　李氏曰此乃註天子之縣内方百里之國九七十里<lb/>
　之國二十有一五十里之國六十有三凡七十三國<lb/>
　之文也<lb/>
　永嘉徐氏曰方千里者爲方百里者百乃萬里之地<lb/>
　封方百里者九乃公之國計九百里其餘方百里者<lb/>
　九十一此指實數算之計九千一百里通前共萬里<lb/>
　之地又封方七十里者二十一此指卿之國三分中<lb/>
<pb n="25a"/>
　止算二分合得一千二十九里通前百里者九計一<lb/>
　千九百二十九里爲方百里者十此指實數言之計<lb/>
　一千里方十里者二十九此指實數言之計八千里<lb/>
　其餘方百里者八十此十分中算其一計二十九里<lb/>
　此申言前之餘數亦是一千二十九里方十里者七<lb/>
　十一此就十分中止算其一計七十一里通前封方<lb/>
　百里及七十里統計萬里之地又封方五十里者六<lb/>
　十三此大夫之國就十分中止算其半合得千五百<lb/>
<pb n="25b"/>
　七十五里通前共計三千五百單四里爲方百里者<lb/>
　十五此指實數言之計一千五百里方十里者七十<lb/>
　五此指十分中算其一計七十五里此乃申言前千<lb/>
　五百七十五里其餘方百里者六十四此指實數言<lb/>
　之計六千四百里方十里者九十六此就十分中止<lb/>
　算其一計九千六里統計百里七十里之國共成萬<lb/>
　里之數開方則成十萬之地此指天子之縣内方千<lb/>
　里<lb/>
<pb n="26a"/>
諸侯之下士禄食九人中士食十八人上士食三十六<lb/>
人下大夫食七十二人卿食二百八十八人君食二千<lb/>
八百八十人次國之卿食二百一十六人君食二千一<lb/>
百六十人小國之卿食百四十四人君食千四百四十<lb/>
人次國之卿命於其君者如小國之卿<lb/>
　孔氏曰自此至爵禄一節論士大夫及諸侯等食禄<lb/>
　之數兼眀臣之世與不世之事前已有諸侯之下士<lb/>
　以上及大夫卿君故此依前而釋也諸侯之士既眀<lb/>
<pb n="26b"/>
　則天子之士同之可知故此文發畿外之卿也前云<lb/>
　諸侯下士視上農夫故有九人也前云上士倍中士<lb/>
　故三十六也前云下大夫倍上士則食七十二人前<lb/>
　云卿四大夫禄則二百八十八人君食二千八百八<lb/>
　十人者謂大國之君前云君十卿禄故二千八百八<lb/>
　十人也次國謂夏伯殷侯周則侯伯國也此大夫以<lb/>
　下亦如大國大夫而卿唯得三大夫禄耳故特言卿<lb/>
　也君食二千一百六十人者君亦十卿禄也小國謂<lb/>
<pb n="27a"/>
　夏周子男殷之伯國也大夫以下亦如大國大夫而<lb/>
　卿則二大夫禄耳君食千四百四十人者君亦十卿<lb/>
　禄也大國三卿皆命於天子則其禄各食二百八十<lb/>
　八人若次國三卿二卿命於天子禄各食二百一十<lb/>
　六人而一卿命於其君為賤則禄不可等命天子者<lb/>
　故視小國卿小國卿食一百四十四人也其若子男<lb/>
　一卿命於天子二卿命於其君則禄猶如此其命天<lb/>
　子卿無以異也其國小故不復差降也或云視大夫<lb/>
<pb n="27b"/>
　也其天子之士卿大夫無文宜準大國之卿大夫士<lb/>
　也<lb/>
　嚴陵方氏曰凡此皆言制禄多寡之法篇首所言中<lb/>
　士倍下士至於君十卿禄者是也此特重釋之耳<lb/>
　李氏曰此乃註諸侯之下士視上農夫君十卿禄之<lb/>
　文也<lb/>
　金華應氏曰由下士以至於君其禄愈厚則其所食<lb/>
　愈衆豈非以人徒服役漸増而漸廣歟然由卿以下<lb/>
<pb n="28a"/>
　皆服役乎君者也則既各給之田以爲禄矣君禄之<lb/>
　所入豈盡以食二千八百八十人哉以二千八百八<lb/>
　十人之食而養一國之君所養極其厚則所食兼於<lb/>
　衆也然必析其數以見其所食之多亦欲居人上者<lb/>
　知吾之所奉合衆力而共爲之則必思其有以稱此<lb/>
　且不至壅利以自私而必推己以養人故君所食之<lb/>
　人十倍於卿而由士至卿所食者次第加衆皆欲其<lb/>
　無獨富之心而助君以養民也<lb/>
<pb n="28b"/>
天子之大夫爲三監監於諸侯之國者其禄視諸侯之<lb/>
卿其爵視次國之君其禄取之於方伯之地方伯爲朝<lb/>
天子皆有湯沐之邑於天子之縣内視元士<lb/>
　鄭氏曰湯沐之邑給齊戒自潔清之用浴用湯沐用<lb/>
　潘<lb/>
　孔氏曰案前文云不能五十里曰附庸又云天子元<lb/>
　士視附庸以湯沐之邑視元士亦五十里以下左氏<lb/>
　說諸侯有功德於王室京師有朝宿之邑泰山有湯<lb/>
<pb n="29a"/>
　沐之邑魯周公之後鄭宣王母弟此皆有湯沐邑其<lb/>
　餘則否<lb/>
　長樂陳氏曰湯沐則朝宿之邑也不曰朝宿而曰湯<lb/>
　沐者齊戒以見君故也方伯之於天子猶天子之於<lb/>
　神天子巡守有湯沐之邑於泰山之下則方伯爲朝<lb/>
　有湯沐之邑於天子之縣内宜矣　禮書曰湯沐之<lb/>
　邑於縣内視元士則凡非方伯其邑不得視元士也<lb/>
　不然諸侯湯沐之邑多矣盡王畿其足以容之乎許<lb/>
<pb n="29b"/>
　田魯侯湯沐之邑也祊鄭伯從祭泰山湯沐之邑也<lb/>
　邑非諸侯之所得專魯鄭專而易之此春秋所以譏<lb/>
　也昔祝鮀盛稱魯衛晉國之封而衞有湯沐之邑則<lb/>
　湯沐之邑豈諸侯之所均也漢諸侯皆有邸於京師<lb/>
　武帝令諸侯各治邸泰山下蓋先王之遺制也先王<lb/>
　之時湯沐邑皆有所賦漢初民無蓋藏髙祖於是省<lb/>
　禁輕租自天子以至封君湯沐邑皆各爲私奉養不<lb/>
　領於天子之經費<lb/>
<pb n="30a"/>
　嚴陵方氏曰三監即篇首所言監於方伯之國國三<lb/>
　人是也彼言監於方伯之國此言監於諸侯之國者<lb/>
　蓋方伯長於諸侯三監監方伯方伯所以監諸侯而<lb/>
　已其實一也以其監方伯故其禄取之於方伯之地<lb/>
　焉其禄視諸侯之卿者以大夫之位所養不必太厚<lb/>
　故也其爵視次國之君者以三監之職其權不可不<lb/>
　重故也湯沐之邑者以其邑之所出而共湯沐之資<lb/>
　也春秋傳曰天子之郊諸侯皆有朝宿之邑焉蓋謂<lb/>
<pb n="30b"/>
　是矣然此止言方伯者豈非以視元士之邑者獨方<lb/>
　伯乎<lb/>
　延平周氏曰侯分以州州統以牧牧統以伯又監以<lb/>
　大夫此上下足以相制而莫敢為亂又況有仁義而<lb/>
　爲之維持者哉所謂禄取於方伯之地者豈非取方<lb/>
　伯附庸之地乎<lb/>
　李氏曰此乃註三監之文也方伯為朝止元士註天<lb/>
　子之縣内其餘以禄士以為閒田之文也<lb/>
<pb n="31a"/>
　新安王氏曰昔者管叔蔡叔霍叔皆為三監於殷成<lb/>
　王既殺武庚以其地付康叔兼治之謂之孟侯則爲<lb/>
　諸侯之長成王使之劼其民且曰矧惟若疇圻父薄<lb/>
　違農父若保宏父定辟圻父司馬農父司徒宏父司<lb/>
　空此天子使三卿監其國故以為康叔之疇然則禄<lb/>
　視諸侯之卿爵視次國之君亦可見矣既監其國當<lb/>
　食禄於其地無由復受爵於王朝也<lb/>
諸侯世子世國大夫不世爵使以德爵以功未賜爵視<lb/>
<pb n="31b"/>
天子之元士以君其國諸侯之大夫不世爵禄<lb/>
　鄭氏曰世子世國象賢也大夫謂縣内及列國諸侯<lb/>
　爲天子大夫者不世爵而世禄辟賢也以君其國列<lb/>
　國及縣内之國也<lb/>
　孔氏曰鄭知大夫不世爵是天子大夫者以下云諸<lb/>
　侯之大夫故知此是天子大夫也知是縣内及列國<lb/>
　諸侯入爲天子大夫者案禮運云天子有田以處其<lb/>
　子孫則周召畢原之等是縣内諸侯也詩衞武公入<lb/>
<pb n="32a"/>
　相於周又尚書顧命齊侯爲虎賁衞侯爲司宼是列<lb/>
　國諸侯也並入爲天子大夫案司裘諸侯則共熊侯<lb/>
　豹侯是畿内亦曰諸侯此不云諸侯而云大夫者辟<lb/>
　上諸侯世子之文故云大夫然畿内諸侯有為三公<lb/>
　則周召是也列國諸侯入爲六卿則鄭武公是也今<lb/>
　總云爲天子大夫者若言公卿大夫於文為煩故總<lb/>
　言大夫以包之詩云三事大夫謂三公也春秋諸侯<lb/>
　殺大夫謂卿也是大夫為總號未賜爵謂列國諸侯<lb/>
<pb n="32b"/>
　及縣内諸侯其身既死其子未得爵賜其衣服禮制<lb/>
　視天子元士各君其本國鄭必知兼畿外列國者以<lb/>
　詩小雅韎韐有奭謂諸侯世子未遇錫命服士服而<lb/>
　來此云視天子之元士以君其國故知兼列國也其<lb/>
　畿内諸侯有大功徳元子出封畿外則王命次子守<lb/>
　其采邑若其賢才則世為公卿則春秋周公召伯之<lb/>
　屬是也諸侯降於天子故大夫不世爵禄若有大功<lb/>
　德亦得世之故隱八年官有世功則有官族邑亦如<lb/>
<pb n="33a"/>
　之是據諸侯卿大夫也<lb/>
　河南程氏曰古者使以德爵以功世禄而不官故賢<lb/>
　才衆而庶績成及周之衰公卿大夫皆世官政由是<lb/>
　敗矣<lb/>
　長樂陳氏曰諸侯世子世國即外諸侯嗣是也大夫<lb/>
　不世爵即内諸侯禄是也内諸侯不止於大夫此止<lb/>
　言大夫以卿兼公而上大夫爲卿故也周官大司徒<lb/>
　以賢制爵以庸制禄司士以德詔爵以功詔禄此則<lb/>
<pb n="33b"/>
　使以徳爵以功者别而言之爵主徳禄主功合而言<lb/>
　之必使以試其徳及有功而後爵之也<lb/>
　嚴陵方氏曰未賜爵視天子之元士以君其國者謂<lb/>
　世子世國之初也視謂禮儀之數視之也且諸侯之<lb/>
　適子未誓則以皮帛繼子男則未賜爵視天子之元<lb/>
　士者以元士視附庸而繼子男故也諸侯之大夫不<lb/>
　世爵禄則以其德又有降於天子之大夫故也禮運<lb/>
　曰大夫有采以處其子孫則天子之大夫世禄也眀<lb/>
<pb n="34a"/>
　矣<lb/>
　延平周氏曰天子之大夫世禄不世爵故其子之未<lb/>
　賜爵者則其禮視元士而其禄即大夫也<lb/>
　李氏曰諸侯世子世國此註外諸侯世子之文也大<lb/>
　夫不世爵止世禄此註内諸侯之文也<lb/>
　新安王氏曰繼世而為諸侯象賢也諸侯入於天子<lb/>
　之國則為卿其次為大夫成王末年芮伯為司徒衛<lb/>
　侯為司寇是以諸侯為天子之卿也齊侯吕伋為虎<lb/>
<pb n="34b"/>
　賁是以諸侯為大夫也在其國為世子則可以世國<lb/>
　入為大夫則不可以世爵蓋以德而使之待其功而<lb/>
　爵之非子孫所得繼也<lb/>
　又曰未賜爵此乃外之列國非畿内有采地之公卿<lb/>
　也君薨世子嗣位以君其國除服來朝以士服見於<lb/>
　天子天子命之則授以冕服於是以諸侯而臨臣民<lb/>
　或未朝天子亦遣使以冕服就賜之苟無君命而為<lb/>
　諸侯春秋於桓公所以嵗不書王也<lb/>
<pb n="35a"/>
六禮冠昬喪祭鄉相見七教父子兄弟夫婦君臣長幼<lb/>
朋友賔客八政飲食衣服事為異别度量數制<lb/>
　鄭氏曰鄉鄉飲酒鄉射也八政飲食為上衣服次之<lb/>
　事為謂百工技藝也異别五方用器不同也度丈尺<lb/>
　也量斗斛也數百十也制布帛幅廣狹也<lb/>
　長樂陳氏曰禮待教然後行教待政然後立六禮不<lb/>
　及朝聘軍旅而不備乎宗伯之五禮八政不及貨祀<lb/>
　之類而異乎洪範之八政者宗伯之五禮洪範之八<lb/>
<pb n="35b"/>
　政人君之所揆於上也王制之六禮八政司徒之所<lb/>
　教於下也<lb/>
　嚴陵方氏曰冠者禮之始昬者禮之本故六禮以是<lb/>
　為先然冠陽禮也昬隂禮也故以冠昬為之序喪禮<lb/>
　主於内祭禮逹於外先喪而後祭者因自内以及外<lb/>
　也冠昬而下有國者之所同也而鄉飲酒特施於一<lb/>
　鄉儀禮相見特主於士而已故又言之於末焉夫冠<lb/>
　昬嘉禮也喪凶禮也祭吉禮也鄉相見賔禮也不及<lb/>
<pb n="36a"/>
　軍禮者六禮司徒修之以節民性而有發司徒教士<lb/>
　以車甲則軍禮固在其中矣政在養民故以飲食為<lb/>
　首飲養陽而食養隂故先飲而後食有飲食以養之<lb/>
　必有衣服以成之故繼之以衣服焉有所服必有所<lb/>
　事故繼之以事有所事必有所異故繼之以異别焉<lb/>
　有異别矣則必有度以度其所至量以量其所容有<lb/>
　度量矣則必有數以計其多少有制以定其等差故<lb/>
　繼之以數制焉<lb/>
<pb n="36b"/>
　李氏曰此註司徒修六禮眀七教齊八政之文也<lb/>
　江陵項氏曰飲食衣服度量數制六者易眀獨事為<lb/>
　異别註不能通事為者冡宰之九職司徒之十二事<lb/>
　考工之六職皆司徒所頒以任民者也異别者司徒<lb/>
　五地之常職方九土之宜王制中國四夷之俗皆司<lb/>
　空所辨以居民者也<lb/>
　<lb/>
　禮記集説卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百二十一</head>
    <p>
<pb n="1a"/>
欽定四庫全書<lb/>
　禮記集説卷一百二十一　　宋　衛湜　撰<lb/>
坊記第三十<lb/>
　孔氏曰案鄭目録云名曰坊記者以其記六藝之義<lb/>
　所以坊人之失者也此於别録屬通論<lb/>
　嚴陵方氏曰君子之坊民舎禮何以哉故經解曰禮<lb/>
　禁亂之所由生猶坊止水之所自來也當周之衰以<lb/>
　舊坊為無所用而壞之者多矣則坊之之道故不可<lb/>
<pb n="1b"/>
　以不記矣<lb/>
　龍泉葉氏曰先王所以坊民者大矣夫道散而難名<lb/>
　民聚而無所定方當教化未明之初天下之人無有<lb/>
　君臣上下尊卑長幼之節聖人制禮以先民立坊以<lb/>
　示之凡所以使民安行於坊範之中得以遂其所欲<lb/>
　然後飲食男女養生送死之具皆得安其所當然由<lb/>
　是言之君子之為禮非以禁其欲而行之乃是為之<lb/>
　坊以遂其欲也譬如人之一身自頂至踵皆有以自<lb/>
<pb n="2a"/>
　衞寒則有寒之坊暑則有暑之坊方其見所尊對所<lb/>
　敬在外而有其坊方其燕居褻服在内而有其坊若<lb/>
　使此身無坊豈能一日安養又即是而推之人之居<lb/>
　室將以安其身也上棟下宇垣牆障設無所不至然<lb/>
　後可安若其有一隙一穴之不備則一家為之不寧<lb/>
　聖人以天下之民病於無坊而不能以自立是以朝<lb/>
　廷之上相與為之制作有損有益有紀有序世變相<lb/>
　從先後相繼使大坊既立君臣上下尊卑長幼之序<lb/>
<pb n="2b"/>
　秩然而不可亂孰能自越於斯禮之外者當周之衰<lb/>
　聖王不作所以坊之之道浸以廢壊始有悖先王之<lb/>
　大坊自為之規模者故國異政家殊俗權謀詐偽之<lb/>
　俗成攘奪戕殺之禍起凡天下之民出私意任小智<lb/>
　紛然出於制度坊閑之外孔子之徒號為儒者之學<lb/>
　深考古昔見後世風俗之變思先王之大坊以為皆<lb/>
　必有深意原其至微至眇制作於百世之前以為百<lb/>
　世之後苟廢而不治則大弊極亂將不可救然當世<lb/>
<pb n="3a"/>
　之人自越於法度之中而先王所謂坊者亦蕩然而<lb/>
　不復有先王之坊既失自秦以後由漢及唐數百年<lb/>
　之間其上之為君者各自制作以為吾之大坊足以<lb/>
　安利天下休養生息此其弊雖不至如暴秦之己甚<lb/>
　而率皆苟簡無復美意或以智力或以詐謀或以術<lb/>
　數或以刑名又復有疏闊朴陋將使姦雄之人見其<lb/>
　坊之不足恃始跌蕩於規矩準繩之外而為干君犯<lb/>
　上之事豪傑超越之士以為其坊之不足由而率意<lb/>
<pb n="3b"/>
　妄行無復軌轍至於自棄其身於異端邪説者有之<lb/>
　矣古之聖賢所用以坊天下其為纎悉不可以一端<lb/>
　盡自夫率意自用而出於坊制之外者每每操切以<lb/>
　坊天下先王之道常每病於難明學者能由是道而<lb/>
　推之嚴於自坊而寛於坊民於天下之事深察曲盡<lb/>
　以之處朋友以之處家庭以之處鄉黨以之事君而<lb/>
　治天下其間事變之難易人情之逆順要能引天下<lb/>
　於法度之中而無失於先王之大端而已讀坊記一<lb/>
<pb n="4a"/>
　篇又知儒者見其本根考其源流其意甚善而其所<lb/>
　操猶有未盡後之學者得其所謂本始者究心焉則<lb/>
　古人録是篇之意見矣<lb/>
子言之君子之道辟則坊與坊民之所不足者也大為<lb/>
之坊民猶踰之故君子禮以坊徳刑以坊淫命以坊欲<lb/>
　鄭氏曰民所不足謂仁義之道也失道則放辟邪侈<lb/>
　大為之坊民猶踰之言嚴其禁尚不能止况不禁乎<lb/>
　命謂教令<lb/>
<pb n="4b"/>
　孔氏曰此一節發端起首總明所坊之事此篇三十<lb/>
　九章唯此一章稱子言之下悉言子云以此章一篇<lb/>
　總要故特稱子言之也但此篇所坊體例不一或數<lb/>
　經共論一事或一經唯説一事或引詩書結之或不<lb/>
　引詩書皆無義例君子坊民之過譬如坊之礙水坊<lb/>
　民之所不足釋立坊之義也由民踰徳故設禮以坊<lb/>
　民徳之失制刑以坊民之淫邪設法令以坊民之貪<lb/>
　欲<lb/>
<pb n="5a"/>
　横渠張氏曰君子之道辟則坊與辟讀如譬喻之譬<lb/>
　下云禮刑命即君子之道也命以坊欲命謂規矩制<lb/>
　度禮以坊徳德逸徳也<lb/>
　長樂劉氏曰君子之道原於心者也心有非辟則害<lb/>
　于其道必有禮以正其志然後非辟之心銷而徳義<lb/>
　之心作矣故曰君子之道辟則坊與與者疑而未定<lb/>
　之辭若夫凡民則不知用禮以坊其心是以非辟之<lb/>
　意萌於中而害于其道而莫之知也刑於言行悖于<lb/>
<pb n="5b"/>
　禮法觸于刑憲中失於内仁義不足于外矣故曰坊<lb/>
　民之所不足者也大為之坊而民猶踰之此言其違<lb/>
　悖禮教而觸乎刑者也<lb/>
　嚴陵方氏曰君子有禮以坊徳有刑以坊淫有命以<lb/>
　坊欲其為坊也可謂大矣然或失於徳而犯禮或溺<lb/>
　於淫而犯刑徇於欲而犯命故曰大為之坊民猶踰<lb/>
　之若失於徳溺於淫徇於欲者則所謂辟也<lb/>
　馬氏曰禮所以制中故禮以坊徳刑所以禁過故刑<lb/>
<pb n="6a"/>
　以坊淫命所以知分而安之故命以坊欲禮以坊徳<lb/>
　所謂戒之用休也刑以坊淫所謂董之用威也命以<lb/>
　坊欲則聖人道化之盛也<lb/>
　山隂陸氏曰君子之道辟則坊與言君子之道以譬<lb/>
　則坊也道民之所不足者也坊民之所不足者言民<lb/>
　之所不足者坊也大為之坊民猶踰之是之謂民之<lb/>
　所不足命以坊欲孟子所謂有命焉君子不謂性也<lb/>
　慶源輔氏曰禮以為坊則徳不失故曰大徳不踰閑<lb/>
<pb n="6b"/>
　人有所畏則不敢縱禮以坊徳刑以坊淫略而言之<lb/>
　也至於命以坊欲則又入深而言之是三者所謂大<lb/>
　為之坊也彼因一事設一禁者豈君子之道哉<lb/>
　金華應氏曰天理人欲相為消長欲動情勝人欲熾<lb/>
　盛而有餘天理消滅而不足禮坊其所不足制其所<lb/>
　有餘性之善為徳禮以坊之而養其源性之蕩為淫<lb/>
　刑以坊之而遏其流出徳則入於淫故出禮則入於<lb/>
　刑聖人坊民之具至是盡矣然人之欲無窮非防閑<lb/>
<pb n="7a"/>
　所能盡聖人於是有命之説焉命出於天各有分限<lb/>
　截然不可踰也天命至嚴人力莫施以是防之則覬<lb/>
　覦者塞羨慕者止而欲不得以肆矣詩曰抱衾與裯<lb/>
　實命不猶苟不知命有貴賤則賤妾進御求逞其欲<lb/>
　何能盡其心乎<lb/>
子云小人貧斯約富斯驕約斯盗驕斯亂禮者因人之<lb/>
情而為之節文以為民坊者也故聖人之制富貴也使<lb/>
民富不足以驕貧不至於約貴不慊於上故亂益亡<lb/>
<pb n="7b"/>
　鄭氏曰約猶窮也此節文者謂農有田里之差士有<lb/>
　爵命之級也慊恨不滿之貌也慊或為嫌<lb/>
　孔氏曰此一節明小人貧富皆失於道故聖人制禮<lb/>
　而為之節文也聖人制為富貴貧賤之法不云貧賤<lb/>
　略其文也制富者居室丈尺俎豆衣服之事須有法<lb/>
　度不至驕也為貧者制農田百畝桑麻自贍比閭相<lb/>
　賙不令至於約也貴謂卿士之屬制其禄秩隨功爵<lb/>
　而施則貴臣無慊恨君禄爵之薄也益漸也亡無也<lb/>
<pb n="8a"/>
　為亂之道漸無也不云賤者從可知也<lb/>
　長樂劉氏曰約謂愧恥乎其不足所以愧恥之極斯<lb/>
　為盗矣驕謂踰違於禮法所以踰違之極則為亂矣<lb/>
　聖人所以自天子至於子男為之田制而差其禮樂<lb/>
　之度數也自卿大夫至於庶民為之禄制而定其食<lb/>
　用之等降也上下既分民志一定而僭偪不興於其<lb/>
　心故亂益亡者禮之制也<lb/>
　嚴陵方氏曰小人無道以安貧故貧斯約無徳以守<lb/>
<pb n="8b"/>
　富故富斯驕約則不足有羡彼之志故約斯盗驕則<lb/>
　不遜有犯上之心故驕斯亂凡此皆人之情也而禮<lb/>
　則因人之情為之節文以為民坊而已下兼言貧而<lb/>
　上止言制富貴者禮之所難制尤在於富貴故也言<lb/>
　富必繼之以貧言貴不繼之以賤者難制者在所詳<lb/>
　易制者在所略故也若家富不過百乘所以制富而<lb/>
　不使之驕匹夫受田百畝所以制貧而不使之約伐<lb/>
　冰之家不畜牛羊所以制貴而不使之慊若是則各<lb/>
<pb n="9a"/>
　得其制而反相治矣<lb/>
　山隂陸氏曰貴不慊於上若上公如王之服是也故<lb/>
　亂益亡怨亂每言益亡以亂易而難治怨易而難懷<lb/>
　故也<lb/>
　石林葉氏曰貴賤尊卑者節也升降上下者文也有<lb/>
　節以制其等有文以别其位則富不驕貧不約貴不<lb/>
　慊於上雖然禮之所制者亦多術矣富貴獨先焉者<lb/>
　以人道之大欲所存而已矣<lb/>
<pb n="9b"/>
　慶源輔氏曰約是氣歉驕是氣盈坊主於禮故此著<lb/>
　言之作者之謂聖故制富貴聖人之事也慊謂滿足<lb/>
　貴不慊於上如滿而不溢髙而不危之意<lb/>
子云貧而好樂富而好禮衆而以寧者天下其幾矣詩<lb/>
云民之貪亂寧為荼毒故制國不過千乘都城不過百<lb/>
雉家富不過百乘以此坊民諸侯猶有畔者<lb/>
　鄭氏曰大族衆家恒多為亂天下其幾矣言如此者<lb/>
　寡也寧安也民之貪亂寧為荼毒言民之貪為亂者<lb/>
<pb n="10a"/>
　安其荼毒之行惡之也古者方十里其中六十四井<lb/>
　出兵車一乘此兵賦之法也成國之賦千乘雉度名<lb/>
　也髙一丈長三丈為雉百雉為長三百丈方五百步<lb/>
　子男之城方五百百雉者此謂大都三國之一<lb/>
　孔氏曰此一節明上下制度有限坊其奢僭畔逆之<lb/>
　事貧而好樂富而好禮家族衆而得寧如此三者天<lb/>
　下極少故云寡矣引詩大雅桑柔之篇刺厲王之詩<lb/>
　也天下為惡者多故為限節諸侯之國不得過千乘<lb/>
<pb n="10b"/>
　之賦卿大夫都城不得過越百雉卿大夫之富采地<lb/>
　不得過越百乘於時卿大夫亦有畔而獨言諸侯者<lb/>
　舉其重餘可知也皇氏曰案司馬法云成方十里<lb/>
　出革車一乘又云甸方八里出長轂一乘鄭註小司<lb/>
　徒云若通溝洫之地則為十里除溝洫之地則為八<lb/>
　里故云六十四井出車一乘註云成國之賦千乘者<lb/>
　襄十四年左傳成國不過半天子之軍謂滿千乘則<lb/>
　為成國是公侯之封也案千乘之賦地方三百一十<lb/>
<pb n="11a"/>
　六里有畸案周禮公五百里侯四百里則是過千乘<lb/>
　云不過千乘者其地雖過其兵賦唯千乘故論語註<lb/>
　云雖大國之賦亦不是過焉其兵賦之法王畿之内<lb/>
　六鄉之法家出一人萬二千五百家為鄉大司馬云<lb/>
　五師為軍則萬二千五百人為一軍是一鄉出一軍<lb/>
　又云天子六軍是出於六鄉凡軍制大司馬云五人<lb/>
　為伍五伍為兩四兩為卒五卒為旅五旅為師五師<lb/>
　為軍此師之制也凡出軍之法鄉為正遂為副則遂<lb/>
<pb n="11b"/>
　之出軍與鄉同故鄭註小司徒云鄉之田制與遂同<lb/>
　則知遂之軍法與鄉同其公邑出軍亦與鄉同故鄭<lb/>
　註匠人云采地制井田異於鄉遂及公邑則知公邑<lb/>
　地制與鄉遂同明公邑出軍亦與鄉同其公卿大夫<lb/>
　采地既為井田殊於鄉遂則出軍亦異於鄉遂也故<lb/>
　鄭註小司徒井十為通士一人徒二人通十為成革<lb/>
　車一乘士十人徒二十人十成為終革車十乘士百<lb/>
　人徒二百人十終為同革車百乘士千人徒二千人<lb/>
<pb n="12a"/>
　此謂公卿大夫采地出車之制也其王畿之外謂諸<lb/>
　侯大國三軍次國二軍小國一軍皆出鄉遂故費誓<lb/>
　云三郊三遂是諸侯有遂也其諸侯計地出軍則司<lb/>
　馬法云九夫為井四井為邑四邑為丘馬一匹牛三<lb/>
　頭四丘為甸出長轂一乘甲士三人步卒七十二人<lb/>
　馬四匹牛十二頭故成元年作丘甲杜服俱引此文<lb/>
　以釋之此皆謂天子諸侯兵賦也又異義云天子萬<lb/>
　乘諸侯千乘大夫百乘此大判言之尊卑相十之義<lb/>
<pb n="12b"/>
　其閒委曲鄉遂公邑細别不同也故魯頌云公車千<lb/>
　乘謂大總計地出軍也公徒三萬謂鄉遂兵數也是<lb/>
　國界計地與鄉遂數不同諸侯成方十里出賦之時<lb/>
　雖革車一乘甲士三人步卒七十二人其臨敵對戰<lb/>
　之時則同鄉法五人為伍五伍為兩之屬也故左傳<lb/>
　云邲之戰楚廣有一卒卒偏之兩又云兩之一卒適<lb/>
　吳是臨軍對陣同鄉法也牧誓云武王戎車三百兩<lb/>
　孔註云一車步卒七十二人則出軍法也經云千夫<lb/>
<pb n="13a"/>
　長百夫長謂對敵時也據司馬法之文諸侯車甲牛<lb/>
　馬皆計地令民自出若鄉遂之衆七十五人則遣出<lb/>
　革車一乘甲士三人馬四匹牛十二頭恐非力之所<lb/>
　能皆是國家所給故周禮巾車職毁折入齎于職幣<lb/>
　又周禮馬質云凡受馬於有司者書其齒毛與其賈<lb/>
　馬死則旬之内更又司兵職云及授兵從司馬之法<lb/>
　以頒之及其受兵輸亦如之是國家所給也云方五<lb/>
　百步者六尺為步五六三十故三百丈為五百步云<lb/>
<pb n="13b"/>
　子男之城方五里者周禮典命云子男五命其國家<lb/>
　宫室以五為節國家謂成方也是子男城方五里也<lb/>
　云百雉謂大都三國之一者言子男五里積千五百<lb/>
　步左傳云大都參分國之一子男大都三分國城而<lb/>
　居其一是大都五百步為百雉也經云家富不過百<lb/>
　乘者諸侯之卿采地也故左傳云唯卿備百邑地方<lb/>
　百里也直云惟卿百邑未知天子諸侯公卿大夫采<lb/>
　地大小案鄭註小司徒云百里之國凡四都五十里<lb/>
<pb n="14a"/>
　之國凡四縣二十五里之國凡四甸又云采地食者<lb/>
　皆四之一説者據此以為公食百里卿食五十里大<lb/>
　夫食二十五里其諸侯之卿大夫傳云卿備百邑論<lb/>
　語云百乘之家此據諸侯臣之采地則公之孤侯伯<lb/>
　之卿與天子三公同俱方百里公之卿與侯伯之大<lb/>
　夫俱方五十里公之大夫與侯伯之下大夫俱方二<lb/>
　十五里其子男之地唯方二百里以下其卿之采地<lb/>
　不得復方百里案易訟卦註云小國之下大夫采地<lb/>
<pb n="14b"/>
　方一成其定税三百家唯有此文其子男中都大都<lb/>
　無以言之案鄭註論語云伯氏駢邑三百家云齊下<lb/>
　大夫之制似公侯伯下大夫唯三百家者但春秋之<lb/>
　時齊之强臣尤多故伯氏唯食三百家之邑不與禮<lb/>
　同也<lb/>
　嚴陵方氏曰制國不過千乘即孔子所謂千乘之國<lb/>
　是也千乘之國即百里之國也井田之法方里為井<lb/>
　十井為乘百里之國適千乘也都城不過百雉即左<lb/>
<pb n="15a"/>
　氏所謂都城過百雉國之害也都蓋公卿王子弟所<lb/>
　食之采地雉則五堵也百雉則其城五百堵矣家富<lb/>
　不過百乘即孟子所謂百乘之賦也千乘百乘皆以<lb/>
　所出之賦言之也乘以車之多少言雉以城之廣狹<lb/>
　言或言其多少或言其廣狹互相備也於國言制於<lb/>
　家言富皆謂制其富也亦互相備而已所坊之事不<lb/>
　止於民經每以民為言者蓋民以不足於坊之之道<lb/>
　故坊之設也以民為主若夫君子能以禮自坊則無<lb/>
<pb n="15b"/>
　俟乎人為之坊矣<lb/>
　山隂陸氏曰天下其幾矣言其於治幾矣民之貪亂<lb/>
　寧為荼毒如彼今如此其於治可謂幾矣制國不過<lb/>
　千乘千乘之國舉成國也子男蓋不與故曰七命賜<lb/>
　國千乘之賦地方三百一十六里有畸則自伯以上<lb/>
　千乘之國百乘自縣内觀之以七十里之國也地方<lb/>
　百里為車百乘則卿所受地蓋有元士之地附焉春<lb/>
　秋傳曰唯卿備百邑先儒謂卿備百邑地方百里然<lb/>
<pb n="16a"/>
　則卿之地百里猶諸伯之地三百里也<lb/>
　石林葉氏曰貧而無怨難能好樂則處貧之至愚夫<lb/>
　愚婦一能勝予衆而以寧者則處衆之至以樂處貧<lb/>
　禮處富則寧衆者固處貴之事也有土地則有兵車<lb/>
　乘者車之所以載也故制國則言乘雉之為物守死<lb/>
　而不犯分有自衞之道也故都城則言雉諸侯雖其<lb/>
　富貴不極而其為國千乘百雉至於大夫則其上亦<lb/>
　有君非備貴者也故止言家富而已先王辨貴賤之<lb/>
<pb n="16b"/>
　分而諸侯大夫等差如此者蓋坊民為主其弊也諸<lb/>
　侯倍畔以相簒所謂後義而先利不奪不厭者此也<lb/>
子云夫禮者所以章疑别微以為民坊者也故貴賤有<lb/>
等衣服有别朝廷有位則民有所讓子云天無二日土<lb/>
無二王家無二主尊無二上示民有君臣之别也春秋<lb/>
不稱楚越之王喪禮君不稱天大夫不稱君恐民之惑<lb/>
也詩云相彼盍旦尚猶患之子云君不與同姓同車與<lb/>
異姓同車不同服示民不嫌也以此坊民民猶得同姓<lb/>
<pb n="17a"/>
以弑其君<lb/>
　鄭氏曰朝廷之位謂朝位也楚越之君僭號稱王不<lb/>
　稱其喪謂不書葬也春秋傳曰吳楚之君不書葬辟<lb/>
　其僭號也臣者天君稱天子為天王稱諸侯不言天<lb/>
　公辟王也大夫有臣者稱之曰主不言君辟諸侯也<lb/>
　此言皆為使民疑惑不知孰者尊也周禮曰主友之<lb/>
　讎視從父昆弟盍旦夜鳴求旦之鳥也求不可得也<lb/>
　人猶惡其欲反晝夜而亂晦明况於臣之僭君求不<lb/>
<pb n="17b"/>
　可得之類亂上下惑衆也同姓者謂先王先公子孫<lb/>
　有繼及之道者也其非此則無嫌也僕右恒朝服君<lb/>
　則各以時事唯在軍同服爾<lb/>
　孔氏曰自此至犯君一節明章疑别嫌恐尊卑相僭<lb/>
　使人疑惑之事疑謂是非不決禮以章明之微謂幽<lb/>
　隱不著禮以分别之楚越書葬則當稱葬某王辟王<lb/>
　之名故不書葬盍旦欲反夜而為旦猶臣之奢僭欲<lb/>
　反下而為上也此逸詩僕及車右身衣朝服故曲禮<lb/>
<pb n="18a"/>
　云乘路馬必朝服是也其朝服之内則有虎裘狼裘<lb/>
　故玉藻云君之右虎裘厥左狼裘是也僖五年左傳<lb/>
　云均服振振取虢之旂又公羊成二年鞌之戰逢丑<lb/>
　父為齊頃公車右衣服與頃公相似是在軍同服<lb/>
　長樂劉氏曰尊卑疑者辨之以親疏親疏疑者辨之<lb/>
　以貴賤貴賤疑者辨之以先後先後疑者辨之以徳<lb/>
　齒此禮之章明乎其疑也<lb/>
　嚴陵方氏曰若君在廟門外則疑於君故不迎尸於<lb/>
<pb n="18b"/>
　門外以明其疑兹非禮所以章疑者乎士唯説齊衰<lb/>
　於公門以表其微兹非禮所以别微者乎貴賤有上<lb/>
　下之等衣服有隆殺之别朝廷有尊卑之位有等有<lb/>
　别有位則各安其分而不爭矣故民有所讓日者人<lb/>
　君之象在天者既無二日有土者故無二王大而有<lb/>
　土者既無二王小而有家者故無二主凡此皆以尊<lb/>
　無二上故也故曰示民有君臣之别也盍旦即月令<lb/>
　所謂鶡旦盍何不也何不旦是求旦而已故名之以<lb/>
<pb n="19a"/>
　此人患之者以其亂晝夜故也君臣之别晝夜之相<lb/>
　也其可亂之乎故引逸詩以况之乘車之法君在左<lb/>
　僕在中央勇士在右<lb/>
　馬氏曰王祭賔客有旅賁服王之服而趨節服氏服<lb/>
　王服以維王大常其在軍陣則射人命有爵者乘王<lb/>
　之倅車而皆無與王同車者<lb/>
　石林葉氏曰章疑異於決疑疑者似同而異章言顯<lb/>
　也決言其成也别微異於明微微者似有而無别言<lb/>
<pb n="19b"/>
　其有辨也明言其既著也以其顯疑故貴賤有等以<lb/>
　其辨微故衣服有别貴賤以爵列也爵以詔徳觀其<lb/>
　貴賤則知徳之有厚薄也衣服以功賜也服以顯庸<lb/>
　觀其衣服則知其功之有小大也至於朝廷有位則<lb/>
　爵命衣服所自居也民之視其位則知其定分而行<lb/>
　遜避矣故曰朝廷有位則民有所讓禮之别微則衣<lb/>
　服有别至别嫌則親疏異矣故同姓親也不嫌於為<lb/>
　同不同車所以逺之異姓疏也雖與同車嫌於為異<lb/>
<pb n="20a"/>
　不同服所以别之故民不嫌也因其爵之貴賤而後<lb/>
　推及君臣因其衣服之差而後推及於車其坊民如<lb/>
　此同姓猶有弑簒者<lb/>
子云君子辭貴不辭賤辭富不辭貧則亂益亡故君子<lb/>
與其使食浮於人也寧使人浮於食子云觴酒豆肉讓<lb/>
而受惡民猶犯齒衽席之上讓而坐下民猶犯貴朝廷<lb/>
之位讓而就賤民猶犯君詩云民之無良相怨一方受<lb/>
爵不讓至于己斯亡<lb/>
<pb n="20b"/>
　鄭氏曰亂益亡亡無也食謂禄也在上曰浮禄勝己<lb/>
　則近貪已勝禄則近亷犯猶僭也齒年也禮六十以<lb/>
　上籩豆有加貴秩異者良善也言無善之人善遙相<lb/>
　怨貪爵禄好得無讓以至亡已<lb/>
　孔氏曰所引詩小雅角弓刺幽王之詩相怨一方共<lb/>
　相怨恨各在一方不相往來引之者證上每事須讓<lb/>
　也<lb/>
　嚴陵方氏曰賤不貪貴貧不慕富則無爭奪之禍矣<lb/>
<pb n="21a"/>
　故亂益亡夫權輿之無餘不害為賢者伐檀之素餐<lb/>
　君子所不為故君子與其使食浮於人也寧使人浮<lb/>
　於食此以辭富貴之道也浮與行浮於名之浮同禮<lb/>
　六十以上籩豆有加故觴酒豆肉以犯齒言之三命<lb/>
　不齒席于尊東故衽席之上以犯貴言之族人不得<lb/>
　以其戚戚君位故朝廷之位以犯君言之禮以卧者<lb/>
　為衽坐者為席合言之一也<lb/>
　石林葉氏曰富貴貧賤以道得之皆所不辭君子有<lb/>
<pb n="21b"/>
　時而辭者所以教民順也古者以功詔禄以久奠食<lb/>
　蓋食與禄異也食浮於人則為非義故君子寧使人<lb/>
　浮於食<lb/>
子云君子貴人而賤己先人而後己則民作讓故稱人<lb/>
之君曰君自稱其君曰寡君<lb/>
　鄭氏曰寡君猶言少徳之君言之謙<lb/>
　嚴陵方氏曰貴人而賤己則不驕先人而後已則不<lb/>
　爭故民作讓書曰汝惟不矜天下莫與汝爭能汝惟<lb/>
<pb n="22a"/>
　不伐天下莫與汝爭功楊子曰自後者人先之自下<lb/>
　者人髙之皆謂是矣<lb/>
　山隂陸氏曰引此者著於君尚如此其他可知也<lb/>
子云利禄先死者而後生者則民不偝先亡者而後存<lb/>
者則民可以託詩云先君之思以畜寡人以此坊民民<lb/>
猶偝死而號無告<lb/>
　鄭氏曰言不偷於死亡則於生存信引衞夫人定姜<lb/>
　之詩定姜無子立庶子衎是為獻公畜孝也獻公無<lb/>
<pb n="22b"/>
　禮於定姜定姜作詩言獻公當思先君定公以孝於<lb/>
　寡人偝死而號無告言死者見偝其家之老弱號呼<lb/>
　稱寃無所告無理也<lb/>
　孔氏曰此一節明坊人偝死嚮生之事利禄之事假<lb/>
　令死之與生並合俱得先與死者而後生者則民皆<lb/>
　不偝於死者也亡謂身為國事亡在外先與在外亡<lb/>
　者而後於國内存者則民皆仁厚可以大事相付託<lb/>
　也所引詩邶風燕燕之篇衞莊姜送歸妾也言歸妾<lb/>
<pb n="23a"/>
　戴嬀思念先君莊公以婦道朂勉寡人寡人莊姜自<lb/>
　謂此記以朂為畜鄭又以為衞定公夫人定姜之詩<lb/>
　與詩註不同者後得毛傳故也凡註與詩不同皆倣<lb/>
　此<lb/>
　嚴陵方氏曰死謂為國家死其事者亡謂為國家亡<lb/>
　而在外者利禄之所施不必及其身也録其人之功<lb/>
　以及其親族而已若周官以其財養死政之老與其<lb/>
　孤禮言去國三世爵禄有列於朝之類皆是也以死<lb/>
<pb n="23b"/>
　者君之心猶所不忘則民勤於孝思矣故曰民不偝<lb/>
　以亡者君之心猶所不絶則民勉於忠義矣故曰民<lb/>
　可以託號無告者呼而無所告訴也<lb/>
　廬陵胡氏曰不偷於死亡則於生存信此邶風燕燕<lb/>
　篇衞莊姜送戴媯令以婦道勉己也寡人莊姜自謂<lb/>
　此以朂為畜鄭又以為衞定姜之詩令獻公畜孝寡<lb/>
　人鄭之自相牴牾多此類<lb/>
子云有國家者貴人而賤禄則民興讓尚技而賤車則<lb/>
<pb n="24a"/>
民興藝故君子約言小人先言<lb/>
　鄭氏曰言人君貴尚賢者能者而不吝於班禄賜車<lb/>
　服則讓道興賢者能者人所服也技猶藝也君子約<lb/>
　言小人先言言人尚徳不尚言也約與先互言耳君<lb/>
　子約則小人多矣小人先則君子後矣易曰君子以<lb/>
　多識前言往行以畜其徳<lb/>
　孔氏曰此一節明尚賢能重言行之事約言為省約<lb/>
　小人行在於後必先用其言君子則後言先行其行<lb/>
<pb n="24b"/>
　二者相互也<lb/>
　長樂劉氏曰君子所好民所趨也有國有家而尊貴<lb/>
　賢人則其民莫敢不礪乎徳也輕賤禄利則其民莫<lb/>
　敢不忘於亷也徳充乎内而廉發乎外則禮讓興焉<lb/>
　技巧者偷薄之俗所為人君尚乎技巧之工則舟車<lb/>
　之工賤而末藝興焉<lb/>
　嚴陵方氏曰貴人而賤禄尚技而賤車皆謂任賢使<lb/>
　能錫予之而無所吝也人謂賢者技謂能者也言禄<lb/>
<pb n="25a"/>
　則爵可知言車則馬可知上之所化如此不徒事乎<lb/>
　空言而已必有以踐其言焉故繼之以君子約言小<lb/>
　人先言<lb/>
　石林葉氏曰君子博學而詳説之將以反説約也小<lb/>
　人則務詳於言君子先行其言而後從之也小人務<lb/>
　先以言<lb/>
　慶源輔氏曰人賢則禄優然國家之所貴者貴其人<lb/>
　之賢不貴其禄之優則民興於讓也車雖工之所聚<lb/>
<pb n="25b"/>
　然家國之所貴者貴其技之聚不貴夫車之器則民<lb/>
　興於藝也君子約言務實也小人先言尚華也<lb/>
　金華應氏曰以徳以能而詔爵禄以功以言而庸車<lb/>
　服此隆古定制也迨徳下衰禄未必及有徳車未必<lb/>
　及有能或不稼而取禾或車甚澤而人瘁人君必貴<lb/>
　其可用之人而不以禄之富者為貴貴其有用之技<lb/>
　而不以車之華者為貴則賞必當功而虚言飾貌者<lb/>
　無所售矣記者又别君子小人言之蓋君子尚實行<lb/>
<pb n="26a"/>
　而不事虚言小人無誠心而專尚利口此人主所當<lb/>
　察也<lb/>
子云上酌民言則下天上施上不酌民言則犯也下不<lb/>
天上施則亂也故君子信讓以涖百姓則民之報禮重<lb/>
詩云先民有言詢于芻蕘<lb/>
　鄭氏曰酌猶取也取衆民之言以為政教則得民心<lb/>
　得民心則恩澤所加民愛之如天矣言其尊也涖臨<lb/>
　也報禮重者猶言能死其難先民謂上古之君也詢<lb/>
<pb n="26b"/>
　謀也芻蕘下民之事也言古之人君將有政教必謀<lb/>
　之於庶民乃施之<lb/>
　孔氏曰此一節論上取民言則民報禮重之事上不<lb/>
　取民言違戾於下則民人怨怒以犯於上也下不天<lb/>
　上施言下不仰君如天敬上之恩澤則禍亂之事起<lb/>
　也所引詩大雅板之篇刺厲王之詩證上酌民言之<lb/>
　事<lb/>
　嚴陵方氏曰書曰天聰明自我民聰明天明畏自我<lb/>
<pb n="27a"/>
　民明威天之所為未嘗不以民也夫上酌民言則與<lb/>
　天合矣故下豈有不天上施者乎言必曰酌者以言<lb/>
　有當否斟酌而後行之也上不酌民言則事或妄行<lb/>
　而失其所守故曰則犯也下不天上施則民或肆慢<lb/>
　而無以相治故曰亂也君子信讓以涖百姓則上酌<lb/>
　民言矣民之報禮重則下天上施矣<lb/>
　馬氏曰君子之於庶言同則繹之而已故曰酌猶所<lb/>
　謂稽于衆也<lb/>
<pb n="27b"/>
　山隂陸氏曰酌之於民還以治民是之謂天所謂雨<lb/>
　蓋如此老子曰代大匠斵希有不傷其手矣是之謂<lb/>
　犯夫我無為也順民而已豈有犯哉<lb/>
　廬陵胡氏曰民言醫國之藥石也取以為國則合天<lb/>
　下之公願民被其澤戴之如天矣是下天上施也<lb/>
　慶源輔氏曰上酌民言則上敬其下也下天上施則<lb/>
　下尊其上也上下一理而君者民之表也古人為民<lb/>
　是畏信則使民之可信讓則制行不以己制民尊君<lb/>
<pb n="28a"/>
　如天盡敬事之誠則報禮可謂重矣然民不能自爾<lb/>
　也在上之人有以致之耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百二十一<lb/>
</p>
<p>
</p>
  </div>
</body>
</text>
</TEI>
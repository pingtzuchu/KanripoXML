<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷八</head>
    <p>
<pb n="1a"/>
欽定四庫全書<lb/>
　禮記集説卷八　　　　　　宋　衛湜　撰<lb/>
兵車不式武車綏旌徳車結旌<lb/>
　鄭氏曰兵車尚威武不崇敬武車亦兵車綏旌盡飾<lb/>
　也綏謂垂舒之也徳車乗車結旌不盡飾也結謂收<lb/>
　歛之<lb/>
　孔氏曰此一節明徳車兵車旌旗之異兵車武車皆<lb/>
　革路也取其建戈刃即云兵車取其威猛即云武車<lb/>
<pb n="1b"/>
　旌謂車上旗旛也尚威武故舒散旗幡垂綏然徳車<lb/>
　謂玉路金路象路木路四路不用兵故曰徳車徳美<lb/>
　在内不尚赫奕故結纒其旒著於竿也<lb/>
　嚴陵方氏曰少儀又言武車不式者對言之則如此<lb/>
　獨言之則如彼也夫兵車言武之器戎車言武之事<lb/>
　革車言武之飾廣車言武之備其所以為武車則一<lb/>
　也路車言徳之美齊車言徳之和道車言徳之辨斿<lb/>
　車言徳之純其所以為徳車則一也周官道車載旞<lb/>
<pb n="2a"/>
　斿車載旌此則武車徳車並言旌者猶司常通謂之<lb/>
　九旗也<lb/>
　藍田吕氏曰綏上車繩也御者升車正立執綏則垂<lb/>
　曳於下也綏旌者其旒垂曳如車之綏也結旌者斂<lb/>
　旒於杠發揚者武之事也故旌之垂曳象之斂藏者<lb/>
　徳之事也故旌之收結象之<lb/>
　長樂陳氏曰武欲有為以顯仁故綏旌徳欲無為以<lb/>
　藏用故結旌攷之於詩車攻曰悠悠斾旌出車曰彼<lb/>
<pb n="2b"/>
　旟旐斯胡不斾斾六月曰白斾央央長發曰武王載<lb/>
　斾凡此言兵車之所建故皆曰斾以其綏旌故也庭<lb/>
　燎曰言觀其旂采菽曰其旂淠淠泮水曰其旂茷茷<lb/>
　載見曰龍旂陽陽閟宫曰龍旂承祀凡此言徳車之<lb/>
　所建故不曰斾以其結旌故也春秋傳曰辛未治兵<lb/>
　建而不斾壬申斾之是武車之旌以綏為主也周官<lb/>
　王乗以朝謂之道車而此謂之徳車是朝祀賔封之<lb/>
　車以徳為主故也　又曰武不可覿欲其隠也綏而<lb/>
<pb n="3a"/>
　蔽之所以藏不測之用文不可匿欲其昭也揭而示<lb/>
　之所以顯可見之仁建大白於革路則受之以義建<lb/>
　大麾於木路則服之以智王之飾是車則為武於武<lb/>
　車言綏旌以蔽之非神武而何建大常於玉路則格<lb/>
　之以道建大旂於金路則接之以仁建大赤於象路<lb/>
　則示之以禮王之飾是車則為徳於徳車結旌以示<lb/>
　人非顯徳而何然則結旌綏旌取其隠顯之理而已<lb/>
　廣安游氏曰古之制禮者有屈伸之義當其伸也於<lb/>
<pb n="3b"/>
　人無所屈當其屈也於己有所不伸夫有美而見之<lb/>
　泰也隠之謙也乗車而不式泰也式敬也君子於己<lb/>
　徳之美常隠常謙而於人也無往而不敬焉今夫徳<lb/>
　車結旌所以為謙也盛服而襲所以為晦也君子之<lb/>
　道有所自足於内則無待汲汲以求見乎其外故其<lb/>
　見人也常謙常敬常儉常遜有若無實若虛此禮樂<lb/>
　之至文所從而生也此由於所當屈而以屈為禮焉<lb/>
　若夫用兵禦侮之事獨異於此衆車皆式兵車獨不<lb/>
<pb n="4a"/>
　式衆車皆結其旌兵車獨垂綏其旌服他服則皆有<lb/>
　温然之容而介胄獨有不可犯之色常人以拜為敬<lb/>
　而介胄以不拜為敬此由於所當伸而以伸為禮也<lb/>
　李氏曰古者王有戎田之事則乗兵車而無所式威<lb/>
　天下不以兵革之利而至於乗兵車非先王之所謂<lb/>
　武也故於不式則曰兵車王有宗廟祭祀之事則乗<lb/>
　徳車而兵車綏旌以從示有威而不用有備而不行<lb/>
　則聖人之所謂神武也故於綏旌則曰武車<lb/>
<pb n="4b"/>
史載筆士載言前有水則載青旌前有塵埃則載鳴鳶<lb/>
前有車騎則載飛鴻前有士師則載虎皮前有摯獸則<lb/>
載貔貅<lb/>
　鄭氏曰史士從於㑹同各持其職以待事也筆謂書<lb/>
　具之屬言謂㑹同盟要之辭載謂舉於旌首以警衆<lb/>
　也禮君行師從卿行旅從前驅舉此則士衆知所有<lb/>
　所舉各以其類象青青雀水鳥鳶鳴則將風鴻取飛<lb/>
　有行列也士師謂兵衆虎取其有威勇也貔貅亦摯<lb/>
<pb n="5a"/>
　獸也書曰如虎如貔士或為仕<lb/>
　孔氏曰自此至各司其局明君以軍行之禮史謂國<lb/>
　史書録王事者王若舉動史必書之王若行往則史<lb/>
　載書具而從之也不言簡牘而言筆者筆是書之主<lb/>
　則餘載可知士謂司盟之士言謂舊事也王行宜警<lb/>
　衛善惡必先知之又軍陳卒伍行則並銜枚無喧聲<lb/>
　若有非常不能傳道且人衆廣逺難以周徧故前有<lb/>
　變異則舉類示之左傳云前茅慮無是也青旌謂畫<lb/>
<pb n="5b"/>
　為青雀旌上舉示之軍士望見則知前值水也鳶今<lb/>
　時鴟也鴟鳴則風生風生則塵埃起故前有塵埃則<lb/>
　畫鴟為開口如鳴時於旌首而載之不言旌從可知<lb/>
　也鴻鴻鴈也鴈飛有行列與車騎相似故前有車騎<lb/>
　則畫鴻於旌首而載之古人不騎馬經典無言騎者<lb/>
　今言騎是周末時禮虎亦兵衆之象若前有兵衆則<lb/>
　舉虎皮於竿首摯獸猛而能撃謂虎狼之屬貔貅是<lb/>
　一獸亦有威猛若前有猛獸則舉此貔貅欲使衆見<lb/>
<pb n="6a"/>
　以為防也或云與虎皮並畫作皮於旌也一云並載<lb/>
　其皮貔一名豹虎類也爾雅云貔白狐也<lb/>
　崔氏曰士必載盟㑹之詞者或尋舊盟或用舊㑹之<lb/>
　禮應須知之故載自随也<lb/>
　藍田吕氏曰史國史掌為辭命者也士史之有司也<lb/>
　國史撰述故載筆以書其辭命也有司藏書故載言<lb/>
　以備其討論也二者皆以職從君者也師行號令非<lb/>
　可以言傳也使衆易聞者莫如金鼓使衆易見者莫<lb/>
<pb n="6b"/>
　如旌旗師行之前必逺為斥堠以備不虞故為物色<lb/>
　旌旗之上舉而示衆使為之戒自青旌而下皆以物<lb/>
　色之類表其事也木色青水之所生也故有水則以<lb/>
　青旌象之<lb/>
　嚴陵方氏曰載謂建之於車而警衆於後也周官言<lb/>
　析羽為旌此言青旌則以青雀之羽為之也上言旌<lb/>
　則下之鳴鳶飛鴻皆析羽為之也車以人乗焉故曰<lb/>
　乗馬以人騎焉故曰騎卑者之行以馬馬在前車在<lb/>
<pb n="7a"/>
　後車騎之行最為有序士貴而卒賤師衆而旅寡上<lb/>
　言士則舉貴以該賤下言師則舉衆以兼寡也<lb/>
　山隂陸氏曰青雀水鳥無所取之取諸己也青主水<lb/>
　則知水在前也言鳴鳶義在鳴也言飛鴻義在飛也<lb/>
　古稱黄帝以車戰蚩尤以騎戰又齊魯相遇以鞍為<lb/>
　几則軍之有騎尚矣<lb/>
　廬陵胡氏曰載猶載質之義士謂命士孔云司盟之<lb/>
　士恐非水屬青者如青龍之類多矣不必水雀也載<lb/>
<pb n="7b"/>
　抗也所謂載斾舊並音戴非也春秋之時左師展以<lb/>
　昭公乗馬而歸此騎之漸此言騎知禮記出周末漢<lb/>
　世虎摯猛獸軍旅之象故舉其皮於旌首舊云畫其<lb/>
　皮恐非也<lb/>
行前朱鳥而後𤣥武左青龍而右白虎招摇在上急繕<lb/>
其怒進退有度左右有局各司其局<lb/>
　鄭氏曰以四獸為軍陳象天也急猶堅也繕讀曰勁<lb/>
　又畫招摇星於旌旗上以堅勁軍之威怒象天帝也<lb/>
<pb n="8a"/>
　度謂伐與歩數局部分也<lb/>
　孔氏曰前明軍行逄值之禮此明軍行象天文而作<lb/>
　陳法也前南後北左東右西也朱鳥𤣥武青龍白虎<lb/>
　四方宿名也軍前宜㨗故用鳥軍後宜殿故用𤣥武<lb/>
　𤣥武龜也龜有甲能禦侮用也左為陽陽能發生象<lb/>
　其龍變生也右為隂隂沈能殺虎沈殺也軍之左右<lb/>
　生殺變應如龍虎也此雖陳法但不知如何為之今<lb/>
　之軍行畫此四獸於旌旗以標前後左右之軍陳朱<lb/>
<pb n="8b"/>
　雀是禽而云獸者通言耳招摇北斗第七星也春秋<lb/>
　運斗樞云北斗七星一天樞二璇三機四權五衡六<lb/>
　開陽七摇光也一至四為魁五至七為標案此摇光<lb/>
　即招摇也在下云端者魁以上為首標以下為端也<lb/>
　北斗居四方宿之中以斗末從十二月建而指之則<lb/>
　四方之宿不差今軍行法之亦作此北斗星在軍中<lb/>
　舉之於上以指正四方使四方之陳不差故云招摇<lb/>
　在上也並作七星而獨云招摇者舉指者為主也勁<lb/>
<pb n="9a"/>
　利也其怒士卒之怒也軍行既張四宿於四方標招<lb/>
　摇於中上象天之行故軍旅士卒起居舉動堅勁奮<lb/>
　勇如天帝之威怒也鄭云畫招摇星於旌旗上則四<lb/>
　物皆畫可知矣牧誓武王誓衆云不愆于六歩七歩<lb/>
　乃止齊焉四伐五伐乃止齊焉一擊一刺為一伐鄭<lb/>
　註尚書云伐謂擊刺也始前就敵六歩七歩當止齊<lb/>
　正行列及兵相接少者四伐多者五伐又當止齊正<lb/>
　行列也左右有局者軍之在左右各有部分不相濫<lb/>
<pb n="9b"/>
　也各司其局者軍行須監領故主帥各有所司部分<lb/>
　也<lb/>
　藍田吕氏曰青龍在左左東方也夀星大火析木之<lb/>
　分主之白虎在右右西方也降婁大梁實沈之分主<lb/>
　之朱鳥在前前南方也鶉首鶉火鶉尾之分主之𤣥<lb/>
　武在後後北方也星紀𤣥枵娵訾之分主之以是四<lb/>
　物畫之於旗立於軍之左右前後以象天體之周旋<lb/>
　也周官司常掌九旗之物名所謂交龍為旂者象青<lb/>
<pb n="10a"/>
　龍也熊虎為旗象白虎也鳥隼為旟象朱雀也龜蛇<lb/>
　為旐象𤣥武也四方之旗九旗之遺象也置招摇於<lb/>
　旗首以象斗之回旋旂之所指則伐之如天之怒也<lb/>
　急迫之也繕脩也言作而致其怒也各司其局離局<lb/>
　姦也<lb/>
　馬氏曰軍之耳目在旗鼓故以朱𤣥青白以别其方<lb/>
　色所以用象也先王之征伐非私怒也致天討而已<lb/>
　故繪四方之星所以見奉天討之義也急繕其怒者<lb/>
<pb n="10b"/>
　王赫斯怒是也進退有度以一衆也書曰左不攻于<lb/>
　左右不攻于右汝不恭命御非其馬之正汝不恭命<lb/>
　荀子曰將死鼓御死轡士大夫死行列則可謂有局<lb/>
　矣君子有不戰戰必勝凡以此也<lb/>
　朱氏曰龍者陽之中而能變者故能濳而能飛虎者<lb/>
　隂之中而能化者故能伏而能躍鳥者陽之極故能<lb/>
　飛而不能潛龜者隂之極故能伏而不能躍此所以<lb/>
　名四方之宿也招摇者冬夏寒暑以其所建而後成<lb/>
<pb n="11a"/>
　然非所以成寒暑冬夏者也有冬有夏其以日月之<lb/>
　行乎軍旅者所以飾怒也故招摇在上以繕其怒而<lb/>
　已王建日月之大常軍師所以為疾徐進退之節而<lb/>
　武功所由成也先王為天吏致天討故行前朱雀而<lb/>
　後𤣥武左青龍而右白虎招摇在上以應乎天然其<lb/>
　得天下也以民故又以交龍為旂熊虎為旗鳥隼為<lb/>
　旟龜蛇為旐以順乎人聖人之兵應乎天順乎人而<lb/>
　已矣<lb/>
<pb n="11b"/>
　廬陵胡氏曰先儒以招摇為北斗星以指四方使軍<lb/>
　陳不差此緯書不經也經意蓋謂主兵者以四獸之<lb/>
　旌招摇指揮耳繕完也春秋傳云征繕又鄢陵戰云<lb/>
　繕甲兵急繕其怒謂完師以出不喪其威鄭以繕為<lb/>
　勁恐非<lb/>
　山隂陸氏曰行讀如字王行前朱雀旟是也後𤣥武<lb/>
　旐是也左青龍旂是也右白虎旗是也招摇在上大<lb/>
　常是也居中以名四方招摇在斗柄端急繕急之繕<lb/>
<pb n="12a"/>
　之夫怒所以威衆急或易竭無以繕之後將不繼<lb/>
父之讎弗與共戴天兄弟之讎不反兵交遊之讎不同<lb/>
國<lb/>
　鄭氏曰父者子之天殺己之天與共戴天非孝子也<lb/>
　必求殺之乃止兄弟之讎常執殺之備交遊之讎不<lb/>
　吾辟則殺之交遊或為朋友<lb/>
　孔氏曰此一節論親䟽復讎之法天在上故曰戴言<lb/>
　不可與共處於天下也檀弓云父母之讎寢苫枕干<lb/>
<pb n="12b"/>
　不仕弗與共天下也遇諸市朝不反兵而鬭是矣而<lb/>
　調人云父之讎辟諸海外者謂孝子之心不許共讎<lb/>
　人戴天必殺之乃止調人謂逄遇赦宥王法辟諸海<lb/>
　外孝子雖欲往殺力所不能也兄弟謂親兄弟也不<lb/>
　反兵者帶兵自随也見即殺之檀弓云父母之讎不<lb/>
　反兵兄弟之讎仕弗與共國而此云兄弟不反兵者<lb/>
　蓋父母不反兵於普天之下兄弟則不同乎國而已<lb/>
　而亦不反兵者則以同體重之也而調人云辟諸千<lb/>
<pb n="13a"/>
　里之外者亦謂㑹遇赦之法檀弓又云銜君命而使<lb/>
　雖遇之不鬬雖同不反兵與父母之讎異矣朋友亦<lb/>
　報讎不同國者謂不共五等一國之中也<lb/>
　藍田吕氏曰殺人者死古今之通刑也殺之而義則<lb/>
　殺之者無罪故令勿讎讎之則死調人之職是也殺<lb/>
　之而不義則殺之者當死宜告于有司而殺之士師<lb/>
　之職是也二者皆無事乎復讎也然復讎之文雜見<lb/>
　於經傳之間考其所以得復者必其讎人之勢甚盛<lb/>
<pb n="13b"/>
　緩之則不能及故遇之則殺之不暇告於有司也亦<lb/>
　有法之所已赦或罪不麗於法有司莫得而辟者仁<lb/>
　人孝子不得已而行王法亦不得不從而許也然調<lb/>
　人猶和之而使辟弗辟然後執之不失法之信且伸<lb/>
　仁人孝子之義父之讎報之之意誓不與讎同生死<lb/>
　所以弗共戴天也寢苫不仕以喪禮自處也手不捨<lb/>
　兵雖寢不忘故枕戈也雖市朝不避故不反兵而鬬<lb/>
　也居兄弟之讎則殺於父矣仕而不共國則猶可以<lb/>
<pb n="14a"/>
　仕也銜君命而使雖遇之弗鬭猶有所避也所與居<lb/>
　父讎同者不反兵而已居從父兄弟之讎則又殺於<lb/>
　兄弟矣不為魁主人能則執兵而陪其後主人者其<lb/>
　子也從主人而殺之不為戎首也復讎輕重之義不<lb/>
　越是三等而已此皆天屬之讎若以義推之則君之<lb/>
　讎眡父師長之讎眡兄弟主友之讎眡從父兄弟而<lb/>
　已主者大夫之臣稱其君也友者吾同志也此篇所<lb/>
　稱交遊之讎蓋友也言交遊而不言從父兄弟亦互<lb/>
<pb n="14b"/>
　文也<lb/>
　長樂劉氏曰先王復讎之法特施於不辟者而已世<lb/>
　亂吏汚而先王之法不行凡有辜罪乃罔恒獲小民<lb/>
　方興相為敵讎由是殺人之父者人亦殺其父殺人<lb/>
　之兄者人亦殺其兄兵戈相尋莫之或息則其所復<lb/>
　豈特不辟者而已哉<lb/>
　嚴陵方氏曰周官調人之法則使之辟而不得讎經<lb/>
　之所言則使之讎而不容辟使之辟而不得讎者上<lb/>
<pb n="15a"/>
　之法使之讎而不容辟者下之情周官所主者法經<lb/>
　所主者情既不可廢法以徇情又不可忘情而徇法<lb/>
　處之者欲適中而已<lb/>
　馬氏曰先王以恩論情以情合義其恩大者其情厚<lb/>
　其情厚者其義隆是故父也兄弟也交遊也其為讎<lb/>
　則一而所以報之者不同或弗與共戴天將死之而<lb/>
　耻與之同生也或不反兵將執殺之而為之備也或<lb/>
　不同國將逺之而惡其比也嗚呼聖人不能使後世之<lb/>
<pb n="15b"/>
　無讎亦不能使之釋讎而不報惟稱其情義而已矣<lb/>
　若夫公羊論九世之讎則禮失於太過而所報非所<lb/>
　敵矣漢之時孝子見讎而不敢復則法失於太嚴而<lb/>
　孝弟之情無所伸矣非曲禮之道也<lb/>
　廬陵胡氏曰公羊説復百世之讎古周禮説復讎之<lb/>
　義不過五世許氏云魯莊與齊㑹是不復百世之讎<lb/>
　也案春秋書莊公事皆深責其同讎狩娶讎女何不<lb/>
　譏乎又夾谷之㑹書至以危之豈許其不復讎也但<lb/>
<pb n="16a"/>
　百世之説太迂耳<lb/>
　講義曰所謂復讎者以其寃而已非寃則不當復也<lb/>
　且復讎乃人之情而非有司之法昔之議者曰子復<lb/>
　父讎丁寜其義於經而深著其文於律以為不許復<lb/>
　讎則傷孝子之心許復讎則傷有司之法専殺無以<lb/>
　止其端矣此至論也若公羊言父不受誅子復讎可<lb/>
　也則以臣而讎其君可以為訓乎<lb/>
　廣安游氏曰古之治天下也求以禁天下之暴亂而<lb/>
<pb n="16b"/>
　使之相安於斯世公法行於上私義伸於下使天下<lb/>
　而有暴亂之人則以公法治之苟限於公法則以私<lb/>
　義制之聖人之治天下常有自視歉然不及之心而<lb/>
　為廣求所以濟其不及之道不以為制之在己而皆<lb/>
　得也以為制之公法而不足則由於私義而制之夫<lb/>
　是以暴亂者無所逃其罪而人安其生此三代治天<lb/>
　下之通道也夫所謂讎皆王法之所不及公法有時<lb/>
　而失之者聖人因禮而為之法曰某讎也是其子弗<lb/>
<pb n="17a"/>
　與共戴天者也某讎也是其兄弟所必報而不反兵<lb/>
　者也某讎也是其交遊之所不同國者也反兵謂反<lb/>
　家取兵不反兵者謂志在復讎須㬰不忘常執兵自<lb/>
　随以為備也三讎者皆以殺人而言人之子弟交遊<lb/>
　皆得報而殺之弗戴天者辟諸海外若在海内則是<lb/>
　讎不吾辟為同戴天人子得殺之兄弟之讎辟諸千<lb/>
　里之外讎不吾辟而在千里之内則得殺之交遊之<lb/>
　讎不吾辟而與吾同國則得殺之凡此皆聖人所許<lb/>
<pb n="17b"/>
　也夫不共戴天則世之暴者不敢害人之父母矣不<lb/>
　反兵則世之暴者不敢害人之兄弟矣不同國則世<lb/>
　之暴者不敢害人之交遊矣一説主友之讎視從父<lb/>
　兄弟説者主友謂主宰師友則是從父兄弟師友交<lb/>
　遊皆不同國也傳曰人倫明於上小民親於下人倫<lb/>
　者以君臣父子朋友言也聖人之意以為無故而殺<lb/>
　人者君誅之君誅之不得則子報之子報之不得則<lb/>
　兄弟報之兄弟報之不得則交遊報之古者於五典<lb/>
<pb n="18a"/>
　之中而為之朋友非苟然也自秦以來謂生殺不可<lb/>
　假諸他人而私讎皆不許復其弊起於秦漢之際遊<lb/>
　俠之士睚眦殺人椎剽成俗時君世主不堪其暴於<lb/>
　是一切禁止而不為之區别公法不明於上私義不<lb/>
　伸於下强凌弱衆暴寡孝子順弟賢人義士熟視而<lb/>
　無如之何蓋自秦漢以來下之私相殘殺而無告者<lb/>
　不知其㡬何人矣自漢以來子報讎以其獄上者有<lb/>
　司常不知所以處之至唐而陳子昻韓愈栁宗元之<lb/>
<pb n="18b"/>
　議於是起焉子昻之議報父讎者誅之而旌其閭柳<lb/>
　宗元固已闢之然初無一定之説韓愈之言曰子報<lb/>
　父母讎以其獄上尚書省使百官集議聞奏自漢至<lb/>
　唐惟愈此説粗為得之然愈踈於經學亦不能明先<lb/>
　王之敎然復讎之事苟欲從古則其所以為天下之<lb/>
　道舉必如三代而後可三代之時上焉者皇極立而<lb/>
　公法行治不一出於法而私義得以參乎其間此古<lb/>
　所以能使人復讎者此其一也次焉者以天下為家<lb/>
<pb n="19a"/>
　自天子諸侯之國皆為比閭族黨之制以域其民吏<lb/>
　與民相親如其家人則其比閭族黨之間徳怨美惡<lb/>
　交相知之而明於其讎民不轉而之他則無越國而<lb/>
　殺人者殺人而不知其主名與雖知其主名而不知<lb/>
　其積怨之所自則雖有實怨而不知有初無怨而假<lb/>
　怨以殺人亦不可得而報今也民得轉而之他則其<lb/>
　復讎之際其故焉可得而考若此者古之所以復讎<lb/>
　者亦其一也下焉者人倫之義不明而所謂交遊者<lb/>
<pb n="19b"/>
　比於途之人使後世如古焉復交遊之讎則是途之<lb/>
　人妄相殺也而可乎夫交遊不得報而兄弟之報因<lb/>
　以輕兄弟之報輕而子之報因以不行人之情勢積<lb/>
　靡使然此後世所以不如古而古之所以許人復讎<lb/>
　者亦其一也此三者古可以許人復讎而後世不可<lb/>
　之故今欲依古之道許人復讎則為有司者道法交<lb/>
　有所不備不許人復讎則傷孝子順弟賢人義士之<lb/>
　心嗟夫後世所以不能復古其弊豈可縷數哉<lb/>
<pb n="20a"/>
　新定顧氏曰二禮載復讎事向頗疑之治平盛世井<lb/>
　井有綱紀安有私相報讎之事然天下事亦不可知<lb/>
　四海至廣事變萬端豈可以一律論成周所以存此<lb/>
　一條亦是縁人之情如父母出於道忽被强寇刼盜<lb/>
　殺害其子豈容但已在旁必力鬬與之俱死不在旁<lb/>
　必尋探殺之而後已此乃人子之至痛追思殆不欲<lb/>
　生縱彼在窮荒絶域亦必欲尋殺之以雪父母之寃<lb/>
　故不與共戴天也不共戴天者不使之偷生俾與我<lb/>
<pb n="20b"/>
　共戴天也然又看輕重如何讎亦非一端父母因事<lb/>
　被人擠陷為人子者亦當平心自反不可専以報復<lb/>
　為心或被人挾王命以矯殺雖人子之至恨然城狐<lb/>
　社鼠不可動摇又當為之飲恨而不容以必報為心<lb/>
　也凡此之類皆宜随事斟酌儻不顧事之曲直勢之<lb/>
　可否各挾復讎之義以相搆害則是刑戮之民大亂<lb/>
　之道也<hi>荅問</hi>
四郊多壘此卿大夫之辱也地廣大荒而不治此亦士<lb/>
<pb n="21a"/>
之辱也<lb/>
　鄭氏曰壘軍壁也數見侵伐則多壘荒穢也<lb/>
　孔氏曰此明食禄所宜任其事也四郊者王城四面<lb/>
　皆有郊近郊五十里逺郊百里諸侯亦各有四面之<lb/>
　郊里數随地廣狹故云四郊卿大夫尊髙任當軍帥<lb/>
　若有威徳則無敢見侵尸禄素餐寇戎充斥數戰郊<lb/>
　坰故多軍壘罪各有歸故為卿大夫之耻辱地采地<lb/>
　士邑宰為君邑宰必宜地民相得若使地廣而荒廢<lb/>
<pb n="21b"/>
　民散而流移亦邑宰之恥辱也<lb/>
　藍田吕氏曰立乎人之本朝者卿大夫也大夫則謀<lb/>
　人之國矣有常職以食於上者士也士則任人之事<lb/>
　矣謀人之國國危則任其責任人之事事不治則任<lb/>
　其責<lb/>
　馬氏曰先王之時賢者使之出長而國之謀議繋焉<lb/>
　能者使之入治而民之事功繋焉卿大夫之辱以國<lb/>
　之謀議繋焉不能折衝禦侮故也士之辱以民之事<lb/>
<pb n="22a"/>
　功繋焉不能使之樂事勸功故也昔衛發在衛社稷<lb/>
　不辱季梁在随楚兵不加子罕在宋晉覘知其不可<lb/>
　伐莊子在卞齊人忌而不敢過蓋賢者之在人國也<lb/>
　有智以先人而鄰國之兵不能至有仁以感人而鄰<lb/>
　國之兵不忍至有勇以服人而鄰國之兵不敢至如<lb/>
　此則四郊豈其多壘乎郎之戰公叔禺人曰君子不<lb/>
　能為謀也士不能死也則四郊多壘亦士之辱也蒍<lb/>
　掩為政於楚畫土田井衍沃子産為政於鄭民歌之<lb/>
<pb n="22b"/>
　曰我有田疇子産闢之則地荒不治亦卿大夫之辱<lb/>
　也記所言特其所主者而已言亦士之辱則卿大夫<lb/>
　之辱可知<lb/>
　長樂陳氏曰國亡大縣邑公卿大夫士皆厭冠哭於<lb/>
　太廟則四郊多壘雖士亦辱也特言卿大夫之辱者<lb/>
　以責重者為言故也不言國君之辱者蓋主危臣辱<lb/>
　主辱臣死言國君之辱則臣之罪不特辱而已<lb/>
　山隂陸氏曰國功曰功今如此愧於食功治功曰力<lb/>
<pb n="23a"/>
　今如此愧於食力士食力者也<lb/>
　永嘉戴氏曰謀人之國而四鄰謀動其國家則亦焉<lb/>
　用是卿大夫為也受人民之寄而地荒民散自鄉遂<lb/>
　之吏皆有責焉天下之患莫大於任人責者偃然自<lb/>
　大晏然自如國有禍患而恬然不以為辱也主憂臣<lb/>
　辱主辱臣死為卿大夫者皆自知其辱必求去是辱<lb/>
　也不能一朝居矣<lb/>
　李氏曰文王之興也有四夷之難則城于朔方而以<lb/>
<pb n="23b"/>
　南仲宣王之起也有諸侯之患故城於東方而以仲<lb/>
　山甫至幽王之時則西戎東夷交侵師旅並起故大<lb/>
　夫閔時曰知我如此不如無生然則四郊多壘士不<lb/>
　可以慮乎曰師所以毒民也惟士不可為也然地廣<lb/>
　大荒而不治者卿大夫不可以不憂故曰亦士之辱<lb/>
　推而言之則隂陽之不燮天工之不亮其公孤之辱<lb/>
　歟<lb/>
臨祭不惰祭服敝則焚之祭器敝則埋之龜筴敝則埋<lb/>
<pb n="24a"/>
之牲死則埋之凡祭於公者必自徹其俎<lb/>
　鄭氏曰惰為無神也祭服祭器龜筴并牲皆不欲人<lb/>
　䙝之也焚之必已不用埋之不知鬼神之所為祭於<lb/>
　公助祭於君也<lb/>
　孔氏曰此一節明接神及歸俎之禮臨祭須敬鬼神<lb/>
　饗徳怠惰則神不歆也焚之埋之異者服是身著之<lb/>
　物故焚之牲器之類並為鬼神所用雖敗不知鬼神<lb/>
　用與不用故埋之若不焚埋人或用之是䙝慢也祭<lb/>
<pb n="24b"/>
　於公謂士助君祭鄭因君以明臣言大夫以下自祭<lb/>
　其廟則使人歸賔俎故曽子問曰攝主不歸俎明正<lb/>
　主則歸也<lb/>
　新安朱氏曰註云無神謂神不在也<lb/>
　馬氏曰事鬼神者以敬為主故臨祭不惰敬之存於<lb/>
　心也焚之埋之敬之見於物也孔子於齊則慎周之<lb/>
　諸侯在廟則肅肅則臨祭不惰可知矣君子雖貧不<lb/>
　鬻祭器雖寒不衣祭服則焚之埋之可知矣特牲饋<lb/>
<pb n="25a"/>
　食禮賔出之後佐食徹阼俎堂下俎畢出鄭康成謂<lb/>
　兄弟及衆賔自徹而出俎惟賔俎有司徹歸之夫衆<lb/>
　賔已祭於士猶自徹其俎則大夫出祭於公其自徹<lb/>
　可知矣大夫士祭於公自徹則大夫祭於大夫不必<lb/>
　自徹也孔子之於魯膰肉不至蓋於是時自徹之禮<lb/>
　廢矣<lb/>
　講義曰事神以敬為主故臨祭欲無惰容語曰祭如<lb/>
　在記曰有司跛倚以臨祭其為不敬也大矣祭於公<lb/>
<pb n="25b"/>
　祭巳則自徹其俎蓋不以勤君之執事而忘盡臣職<lb/>
　也<lb/>
　横渠張氏曰祭器祭服以其常用於鬼神不敢䙝用<lb/>
　故有焚埋之理至於衰絰冠屨不見有所以毁之文<lb/>
　惟杖則棄諸隐者不免有時而䙝何以不焚埋毁喪<lb/>
　服者必於除日其毁也散諸貧者或於守墓者可也<lb/>
　蓋古人不惡凶事而今人以為嫌留之於家人所不<lb/>
　悦故不如散之若焚埋之乃似惡喪服<lb/>
<pb n="26a"/>
　藍田吕氏曰祭服者服以事鬼神人之所御也牲器<lb/>
　龜筴鬼神之物非人之所用也人之所御則焚之焚<lb/>
　之陽也鬼神之所用則埋之埋之隂也君祭而臣與<lb/>
　執事毋敢視賔客故自徹其俎以出<lb/>
　長樂劉氏曰四物皆用之以交於神明者也不焚不<lb/>
　埋則移於他用不已瀆於神明哉<lb/>
　山隂陸氏曰言凡則豈特士而已蓋俎大夫亦自徹<lb/>
　以歸則主人使歸之據大饗卷三牲之俎歸於賔館<lb/>
<pb n="26b"/>
　蓋曰賔館則主人之辭<lb/>
卒哭乃諱禮不諱嫌名二名不偏諱逮事父母則諱王<lb/>
父母不逮事父母則不諱王父母<lb/>
　鄭氏曰諱辟也生者不相辟名衛侯名惡大夫有名<lb/>
　惡君臣同名春秋不非卒哭乃諱敬鬼神之名也嫌<lb/>
　名謂音聲相近若雨與禹丘與區也偏謂二名不一<lb/>
　一諱皆為其難辟也孔子之母名徴在言在不稱徴<lb/>
　言徴不稱在也逮及也謂幼孤不及識父母恩不至<lb/>
<pb n="27a"/>
　於祖名孝子聞名心瞿諱之由心此謂庶人適士以<lb/>
　上廟事祖雖不逮事父母猶諱祖<lb/>
　孔氏曰自此至問諱一節論諱與不諱之事古人生<lb/>
　不諱故卒哭前猶以生事之至卒哭後服已受變神<lb/>
　靈遷廟乃神事之且言之則感動孝子故諱其名也<lb/>
　鄭註嫌名引雨與禹音同而義異丘與區音異而義<lb/>
　同二者各有嫌疑禹與雨有同音嫌疑丘與區有同<lb/>
　義嫌疑如此者則不諱必其音同義同乃始諱也孔<lb/>
<pb n="27b"/>
　子之母名徴在案論語云足則吾能徴之矣是言徴<lb/>
　也又云某在斯是言在也王父母謂祖父母也若及<lb/>
　事父母則諱祖也若幼少不及識父母故不諱祖父<lb/>
　母也<lb/>
　庾氏曰諱王父母之恩正應由父所以連言母者婦<lb/>
　事舅姑同事父母且配夫為禮諱敬不殊故幼無父<lb/>
　而失母者則可以諱王父母也<lb/>
　馬氏曰始死而諱是之死而致死之不仁也卒哭而<lb/>
<pb n="28a"/>
　不諱是之死而致生之不智也聖人知其然故將𦵏<lb/>
　則有賜諡易名之禮卒哭則有舍舊諱新之令以明<lb/>
　生事於此畢鬼事於此始也禮不諱嫌名若曽子不<lb/>
　以諱晢而不稱昔者裼裘之類是也<lb/>
　長樂劉氏曰死而不諱則安忍而忘親二名而均諱<lb/>
　則易犯而難辟聖人知其然為之諱名之禮使之卒<lb/>
　哭而諱所以盡愛敬之心二名不偏諱所以適言語<lb/>
　之便<lb/>
<pb n="28b"/>
　藍田吕氏曰父之所諱子亦諱之雜記曰王父母兄<lb/>
　弟世父叔父姑姊妹與父同諱是也<lb/>
　嚴陵方氏曰父母之言則子之所當從者也逮事父<lb/>
　母則親聞父母之言矣故諱王父母不逮事父母則<lb/>
　不聞父母之言焉故不諱王父母<lb/>
　横渠張氏曰言不逮事父母則不諱王父母此尤非<lb/>
　義禮雖合諸人情然未有不諱祖者也又如以木鐸<lb/>
　徇于廟曰舍故而諱新如此則此説又不用也又如<lb/>
<pb n="29a"/>
　先君以獻武諱二山則是雖數世祖猶諱也是難於<lb/>
　盡信書<lb/>
君所無私諱大夫之所有公諱詩書不諱臨文不諱廟<lb/>
中不諱夫人之諱雖質君之前臣不諱也婦諱不出門<lb/>
大功小功不諱入竟而問禁入國而問俗入門而問諱<lb/>
　鄭氏曰無私諱謂臣言於君前不辟家諱尊無二也<lb/>
　大夫之所則辟君諱也詩書臨文不諱為其失事正<lb/>
　廟中謂有事於髙祖則不諱曽祖以下亦尊無二也<lb/>
<pb n="29b"/>
　於下則諱上臣於夫人之家恩逺則不諱質猶對也<lb/>
　婦親逺於宫中言則辟之問禁問俗問諱皆為敬主<lb/>
　人也禁謂政敎俗謂常所行與所惡也國城中也<lb/>
　孔氏曰人於大夫之所止得辟公家之諱不得辟大<lb/>
　夫之諱所以尊君諱也玉藻云於大夫所有公諱無<lb/>
　私諱此承上君所無私諱故略之廟中謂祝嘏辭説<lb/>
　有事於禰則諱祖已上夫人君之妻夫人本家所諱<lb/>
　臣雖對君前言語不為諱也婦諱謂婦家之諱但於<lb/>
<pb n="30a"/>
　婦宫中不言耳門謂婦宫門若於宫外則不諱故臣<lb/>
　對君前則不諱也竟界首也禁謂國中政敎所忌國<lb/>
　如今國門内也門主人之門也主人祖先君名宜先<lb/>
　知之欲為辟之也<lb/>
　何氏曰詩書謂敎學時也臨文謂執禮文行事時也<lb/>
　案論語云詩書執禮是敎學惟詩書則誦禮則不誦<lb/>
　臨文行事若有所諱則並失事正故不諱也<lb/>
　田氏曰雜記母之諱宫中諱妻之諱不舉諸其側此<lb/>
<pb n="30b"/>
　婦諱與母諱同者雜記分尊卑此據不出門大略言<lb/>
　之耳<lb/>
　熊氏曰大功亦諱小功不諱若小功與父同諱則亦<lb/>
　諱之故雜記云王父母兄弟世父叔父姑姊妹與父<lb/>
　同諱是父之世叔父及姑姊妹以下皆為之小功父<lb/>
　為諱故已從父為之諱<lb/>
　藍田吕氏曰君所無私諱廟中不諱謂君前臣名父<lb/>
　前子名也大夫之所有公諱廟中下則諱上其義同<lb/>
<pb n="31a"/>
　也玊藻云於大夫所有公諱無私諱此所謂私諱大<lb/>
　夫之私諱也不辟之嫌於君君所無私諱者謂己之<lb/>
　私諱也有所尊也不得伸私恩也敎學必以詩書有<lb/>
　所諱則學者終有惑也文字所以示於衆有所諱則<lb/>
　失事之實必有害也夫人之諱與婦諱不出門同大<lb/>
　功小功不諱者恩輕也禁若孟子言問國之大禁然<lb/>
　後敢入是也俗謂其國之禮俗有與他國不同者也<lb/>
　問諱賔為主人諱也私諱不出門門之内雖賔亦得<lb/>
<pb n="31b"/>
　諱之所以敬主人也<lb/>
　廬陵胡氏曰君所無私諱欒鍼於晉君之前名其父<lb/>
　書是也詩書不諱誦詩讀書時也臨文不諱文謂文<lb/>
　章也舊云禮文恐非故玉藻云敎學臨文不諱大功<lb/>
　小功不諱記禮叢脞其説不一問俗知風俗好尚問<lb/>
　諱敬地主<lb/>
　嚴陵方氏曰公所無私諱則私之尊不伸於公故也<lb/>
　私所有公諱則公之尊無往而不伸故也范獻子聘<lb/>
<pb n="32a"/>
　於魯而不知先君之諱則入門可以不問其諱乎<lb/>
　講義曰凡言於大夫之所則衆所當諱者皆諱也玉<lb/>
　藻云士於君所言大夫没矣則稱諡若字名士與大<lb/>
　夫言名士字大夫於大夫所有公諱與私諱然則大<lb/>
　夫之名亦固有衆所當諱者是所謂公諱也言公諱<lb/>
　則君與大夫凡所當諱者皆在其中矣<lb/>
　馬氏曰曲禮言王父母則於己為祖者也雜記言王<lb/>
　父母則於父為祖者也於父為祖則於己為曽祖而<lb/>
<pb n="32b"/>
　其服則小功於父為世父叔父姑則於己為從祖祖<lb/>
　姑而其服亦小功於父為姊妹則於己為姑而其服<lb/>
　則期與大功凡此以父為之諱而諱之是大功小功<lb/>
　有所謂諱也大功小功不諱言其不與父同諱者而<lb/>
　已<lb/>
　李氏曰詩書不諱臨文不諱詩云駿發爾私箕子為<lb/>
　武王陳洪範而曰邦其永昌是也<lb/>
　臨川王氏曰邑國皆有竟竟内各有禁俗繫於國國<lb/>
<pb n="33a"/>
　殊則有異俗國非特城中而已也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷八<lb/>
</p>
<p>
</p>
  </div>
</body>
</text>
</TEI>
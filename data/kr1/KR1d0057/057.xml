<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷五十七</head>
    <p>
<pb n="1a"/>
欽定四庫全書<lb/>
　禮記集說卷五十七　　　　宋　衛湜　撰<lb/>
五行之動迭相竭也五行四時十二月還相為本也五<lb/>
聲六律十二管還相為宫也五味六和十二食還相為<lb/>
質也五色六章十二衣還相為質也<lb/>
　鄭氏曰竭猶負戴也言五行運轉更相為始也五聲<lb/>
　宫商角徴羽也其管陽曰律隂曰吕布十二辰始於<lb/>
　黄鍾管長九寸下生者三分去一上生者三分益一<lb/>
<pb n="1b"/>
　終於南吕更相為宫凡六十也五味酸苦辛鹹甘也<lb/>
　和之者春多酸夏多苦秋多辛冬多鹹皆有滑甘是<lb/>
　謂六和五色六章畫繢事也周禮考工記曰土以黄<lb/>
　其象方天時變火以圜山以章水以龍鳥獸蛇雜四<lb/>
　時五色之位以章之謂之巧也<lb/>
　孔氏曰前既論天地故此更論五行之動動謂運轉<lb/>
　物之在人上謂之負戴氣之過去在上者其在下者<lb/>
　亦負戴也春時木王負戴於水後更相為始負戴前<lb/>
<pb n="2a"/>
　氣也孟春則以建寅之月為諸月之本仲春則以建<lb/>
　卯之月為諸月之本是還迴迭相為本也六律謂陽<lb/>
　律也舉陽律則隂吕從之可知故十二管也鄭註其<lb/>
　管陽曰律至三分益一皆律厯志文十二管更相為<lb/>
　宫以黄鍾為始當其為宫備有五聲言黄鍾下生林<lb/>
　鍾林鍾上生大蔟大蔟下生南吕南吕上生姑洗姑<lb/>
　洗下生應鍾應鍾上生蕤賔蕤賔上生大吕大吕下<lb/>
　生夷則夷則上生夾鍾夾鍾下生無射無射上生中<lb/>
<pb n="2b"/>
　吕此則相生之次也隨其相生之次每辰各自為宫<lb/>
　各有五聲十二管相生之次至中吕而匝黄鍾為第<lb/>
　一宫下生林鍾為徴上生大蔟為商下生南吕為羽<lb/>
　上生姑洗為角林鍾為第二宫上生大蔟為徴下生<lb/>
　南吕為商上生姑洗為羽下生應鍾為角大蔟為第<lb/>
　三宫下生南吕為徴上生姑洗為商下生應鍾為羽<lb/>
　上生蕤賔為角南吕為第四宫上生姑洗為徵下生<lb/>
　應鍾為商上生蕤賔為羽上生大吕為角姑洗為第<lb/>
<pb n="3a"/>
　五宫下生應鍾為徴上生蕤賔為商上生大吕為羽<lb/>
　下生夷則為角應鍾為第六宫上生蕤賔為徴上生<lb/>
　大吕為商下生夷則為羽上生夾鍾為角蕤賔為第<lb/>
　七宫上生大吕為徵下生夷則為商上生夾鍾為羽<lb/>
　下生無射為角大吕為第八宫下生夷則為徴上生<lb/>
　夾鍾為商下生無射為羽上生中吕為角夷則為第<lb/>
　九宫上生夾鍾為徴下生無射為商上生中吕為羽<lb/>
　上生黄鍾為角夾鍾為第十宫下生無射為徴上生<lb/>
<pb n="3b"/>
　中吕為商上生黄鍾為羽下生林鍾為角無射為第<lb/>
　十一宫上生中吕為徴上生黄鍾為商下生林鍾為<lb/>
　羽上生大蔟為角中吕為第十二宫上生黄鍾為徴<lb/>
　下生林鍾為商上生大蔟為羽下生南吕為角是十<lb/>
　二宫各有五聲凡六十聲南吕最處於末故終於南<lb/>
　呂是還迴迭相為宫也毎月之首各以其物為質是<lb/>
　十二月之食還相為質也鄭註六和周禮食醫之文<lb/>
　也四時四味皆有滑有甘益之為六也五色謂青赤<lb/>
<pb n="4a"/>
　黄白黒據五方也六章者兼天𤣥也以𤣥黒為同色<lb/>
　則五中通𤣥繢以對五方則為六色是六章也為十<lb/>
　二月之衣則各以色為質故云還相為質也其十二<lb/>
　管毎月各一故得還相為宫其食與衣唯有四時之<lb/>
　異故周禮春多酸月令食麥與羊春衣青是春三月<lb/>
　其食與衣皆同也夏秋冬亦然無月别之異此云十<lb/>
　二食十二衣者似月各别衣食也熊氏謂異代之法<lb/>
　或得每時三月衣食雖同大總言一嵗之中有十二<lb/>
<pb n="4b"/>
　月之異故總云十二也<lb/>
　新安朱氏曰案五聲相生至於角位隔八下生當得<lb/>
　宫前一位以為變宫五聲之正至此而窮又自變宮<lb/>
　隔八上生當得徴前一位以為變徴餘分不可損益<lb/>
　而其數又窮故立均之法至於是而終焉孔氏以本<lb/>
　文但云五聲十二管故不及二變而止為六十聲增<lb/>
　入二變二十四聲合為八十四聲自唐以來法皆如<lb/>
　此云<lb/>
<pb n="5a"/>
　長樂劉氏曰冬水盛也而生木春木盛也而生火夏<lb/>
　火盛也而生土長夏土盛也而生金秋金盛也而生<lb/>
　水五行相生終而又始天地之常理也金克木木克<lb/>
　土土克水水克火火克金五行相克以成其性以竭<lb/>
　其才故静則相生天之道也動則相竭地之道也五<lb/>
　行四時十二月還相為本者根本也君也言其相生<lb/>
　皆以氣之盛者為本雖然盛過於中則隂陽之氣不<lb/>
　和是以相克之義生焉然後還相不失其和而日月<lb/>
<pb n="5b"/>
　五星四時五行山川萬物罔不順其序而遂其性也<lb/>
　故五聲六律十二管還相為宫此以聲測隂陽之和<lb/>
　否也五味六和十二食還相為質此以味調隂陽之<lb/>
　逆順也五色六章十二衣還相為質此以服配隂陽<lb/>
　之盛衰也<lb/>
　長樂陳氏曰五行之動迭相竭者言竭猶所謂休也<lb/>
　休則有王故竭則有盈也五行四時言十二月還相<lb/>
　為本者一行直於一時之月則四者皆為末也五聲<lb/>
<pb n="6a"/>
　言其氣之所在故言本五味五色言其形之所尚故<lb/>
　言質而已　又禮書曰先王因天地隂陽之氣而辨<lb/>
　十有二辰因十有二辰而生十有二律統之以三故<lb/>
　黄鍾統天林鍾統地大蔟統人所以象三才生之以<lb/>
　八故黄鍾生林鍾林鍾生大蔟大蔟生南吕之類所<lb/>
　以象八風律左旋而生吕則為同位所以象夫婦吕<lb/>
　右轉而生律則為異位所以象子母六上所以象天<lb/>
　之六氣五下所以象地之五行其長短有度其多寡<lb/>
<pb n="6b"/>
　有數其輕重有權其損益有宜始於黄鍾終於中吕<lb/>
　黄鍾大蔟姑洗損陽以生隂林鍾南吕應鍾益隂以<lb/>
　生陽蕤賔夷則無射又益陽以生隂大吕夾鍾中吕<lb/>
　又損隂以生陽何則黄鍾至大蔟陽之陽也林鍾至<lb/>
　應鍾隂之隂也陽之陽隂之隂則陽息隂消之時故<lb/>
　陽常下生而有餘隂常上生而不足蕤賔至無射則<lb/>
　隂之陽也大吕至仲吕則陽之隂也隂之陽陽之隂<lb/>
　則陽消隂息之時故陽常上生而不足隂常下生而<lb/>
<pb n="7a"/>
　有餘然則自子午以左皆上生子午以右皆下生矣<lb/>
　鄭康成以黄鍾三律為下生以蕤賔三律為上生其<lb/>
　說是也班固則類以律為下生吕為上生誤矣書云<lb/>
　聲依永律和聲則律非五聲不能辨聲非十二律不<lb/>
　能和五聲非變則不能盡故一律之中莫不具五聲<lb/>
　五聲之外有所謂二變黄鍾為宫則林鍾為徴大蔟<lb/>
　為商南吕為羽姑洗為角應鍾為變宫蕤賔為變徴<lb/>
　林鍾為宫則大蔟為徴南吕為商姑洗為羽應鍾為<lb/>
<pb n="7b"/>
　角蕤賔為變宫黄鍾為變徴以至十律之為宫餘律<lb/>
　之為商角徴羽為二變旋之為十二宫析之為八十<lb/>
　四聲類皆五位為五音第之至六為變宫又第之至<lb/>
　七為變徴及八然後宫復旋矣此六律之大致也京<lb/>
　房之徒推而蔓之至於三百六十以直三百六十日<lb/>
　不可考也然陽盡變以造始故每律異名隂體常以<lb/>
　效法故止於三鍾三吕而已則鍾者物所聚也吕者<lb/>
　物所正也夾鍾亦謂之圜鍾函鍾亦謂之林鍾南吕<lb/>
<pb n="8a"/>
　亦謂之南事中吕亦謂之小吕不特此也六律亦謂<lb/>
　之六始六吕亦謂之六間亦謂之六同蓋圜鍾以春<lb/>
　主規言之也林鍾以夏芘物言之也南事則隂之所<lb/>
　成者事而已小吕則隂之所萌者小而已律所以述<lb/>
　隂陽也始所以始六隂也吕其體也間其位也同其<lb/>
　情也然皆述隂陽而已故皆謂之十二律也　又禮<lb/>
　書曰大司樂所以序圜鍾為宫黄鍾為角大蔟為徴<lb/>
　姑洗為羽此律之相次者也函鍾為宫大蔟為角姑<lb/>
<pb n="8b"/>
　洗為徴南吕為羽此律之相生者也黄鍾為宫大吕<lb/>
　為角大蔟為徴應鍾為羽此律之相合者也先儒謂<lb/>
　夾鍾生於房心之氣房心天帝之明堂故為天宫林<lb/>
　鍾生於未之氣未坤之位故為地宫黄鍾生於虚危<lb/>
　之氣虚危為宗廟故為人宫此說是也蓋天帝之明<lb/>
　堂東南方也帝與萬物相見於是出焉坤之位西南<lb/>
　方也物於是致養焉宗廟北方也物於是藏焉其為<lb/>
　三宫宜矣然言天宫不用中吕林鍾南吕無射人宫<lb/>
<pb n="9a"/>
　避林鍾南吕姑洗蕤賔不用者卑之也避之者尊之<lb/>
　也以為天宫不用地宫之律人宫避天宫之律然則<lb/>
　人宫用黄鍾孰謂避天宫之律耶　又樂書曰周官<lb/>
　凡樂圜鍾為宫黄鍾為角大蔟為徴姑洗為羽凡樂<lb/>
　函鍾為宫大蔟為角姑洗為徴南吕為羽凡樂黄鍾<lb/>
　為宫大吕為角大蔟為徴應鍾為羽蓋天五地六天<lb/>
　地之中合也故律不過六而聲亦不過五其旋相為<lb/>
　宫又不過三以備中聲而已樂以中聲為本而倡和<lb/>
<pb n="9b"/>
　清濁迭相為經故以仲春之管為天宫仲冬之管為<lb/>
　人宫中央長夏之管為地宫國語有四宫之說不亦<lb/>
　妄乎今夫旋宫之樂十二律以主之五聲以文之故<lb/>
　圜鍾為宫而無射為之合黄鍾為角而大吕為之合<lb/>
　大蔟為徴而應鍾為之合姑洗為羽而南吕為之合<lb/>
　凡此宫之旋而在天者也函鍾為宫大蔟為角姑洗<lb/>
　為徴南吕為羽而交相合焉凡此宫之旋而在地者<lb/>
　也故其合降而為三黄鍾為宫大吕為角大蔟為徴<lb/>
<pb n="10a"/>
　應鍾為羽而兩兩合焉凡此宫之旋而在人者也故<lb/>
　其合又降而為二在易上經言天地之道下經言人<lb/>
　道而元亨利貞之徳乾别為四坤降為二咸又降為<lb/>
　一亦此意也蓋一隂一陽之謂道天法道其數參而<lb/>
　竒雖主乎一陽未嘗不以一隂成之故其律先隂而後<lb/>
　陽地法天其數兩而偶雖主乎二隂未嘗不以二陽<lb/>
　配之故其律或上同於天而以隂先陽或下同於人<lb/>
　而以陽先隂人法地則以同而異此其律所以一於<lb/>
<pb n="10b"/>
　陽先乎隂歟大抵旋宫之制與蓍卦六爻之數常相<lb/>
　為表裏蓍之數分而為二以象兩儀掛一以象三才<lb/>
　揲之以四以象四時歸竒於扐以象閏而六爻之用<lb/>
　抑又分隂分陽迭用柔剛則知隂陽之律分而為二<lb/>
　亦象兩儀之意也其宫則三亦象三才之意也其聲<lb/>
　則四亦象四時之意也餘律歸竒亦象閏之意也分<lb/>
　樂之序則奏律歌吕亦分隂分陽之意也三宫之用<lb/>
　則三才迭旋亦迭用柔剛之意也十有二律之管禮<lb/>
<pb n="11a"/>
　天神以圜鍾為首禮地示以函鍾為首禮人鬼以黄<lb/>
　鍾為首三者旋相為宫而商角徴羽之管亦隨而運<lb/>
　焉則尊卑有常而不亂猶十二辰之位取三統三正<lb/>
　之義亦不過子丑寅而止耳禮運曰五聲六律十二<lb/>
　管旋相為宫如此而已先儒以十有二律均旋為宫<lb/>
　又附益之以變宫變徴而為六十律之凖不亦失聖<lb/>
　人取中聲寓尊卑之意邪<lb/>
　秦溪楊氏曰陳氏禮書所謂天宫取律之相次者圜<lb/>
<pb n="11b"/>
　鍾為宫圜鍾為隂聲之第五隂將極而陽生矣故取<lb/>
　黄鍾為角黄鍾陽聲之首也大蔟為徴大蔟陽聲之<lb/>
　第二也姑洗為羽姑洗陽聲之第三也此律之相次<lb/>
　也地宫取律之相生者函鍾為宫函鍾上生大蔟故<lb/>
　大蔟為角大蔟下生南吕南吕上生姑洗故南吕為<lb/>
　徴姑洗為羽此律之相生也人宫取律之相合者黄<lb/>
　鍾子大吕丑故黄鍾為宫大吕為角子與丑合也大<lb/>
　蔟寅應鍾亥故大蔟為徴應鍾為羽寅與亥合也此<lb/>
<pb n="12a"/>
　律之相合也天道有自然之秩序故取律之相次者<lb/>
　以為音地道資生而不窮故取律之相生者以為音<lb/>
　人道相合而相親故取律之相合者以為義以此觀<lb/>
　之則鄭氏謂天宫不用中吕林鍾南吕無射人宫避<lb/>
　林鍾南吕姑洗蕤賔其說鑿矣<lb/>
　嚴陵方氏曰交相為用故曰迭相竭言相竭如此則<lb/>
　相生相克亦若是而已以至所别之聲所食之味所<lb/>
　被之色皆出於此故繼言五聲五味五色焉五行播<lb/>
<pb n="12b"/>
　而為四時四時合而為十二月積陽成暑積隂成寒<lb/>
　陽生於子隂生於午各以所生之氣為本故曰還相<lb/>
　為本五聲比而為六律六律偶而為十二管陽旋而<lb/>
　左隂旋而右益隂生律損陽生同各以所生之音為<lb/>
　宫故曰還相為宫五味調而為六和衍而為十二食<lb/>
　十二食則六穀六牲是也若牛宜稌羊宜黍豕宜粱<lb/>
　之類則各以所宜者為質故也十二衣則六冕六服<lb/>
　是也若祀昊天上帝服裘冕饗先王服衮冕之類則<lb/>
<pb n="13a"/>
　各以所服者為質故曰還相為質質猶射之有質而<lb/>
　以取正為義五味五色各有正也故以質言之莊子<lb/>
　曰四者孰知正味又曰四者孰知正色則味色各有<lb/>
　正也凡此皆周而復始故以還言之猶於五行之動<lb/>
　言迭者主動而言故也<lb/>
　馬氏曰四時者五行之運十二月者四時之積故還<lb/>
　相為本還相為本者若盛徳在木以木為主盛徳在金<lb/>
　以金為主此所謂相為本也律者所以律宣陽氣也<lb/>
<pb n="13b"/>
　吕者所以吕宣隂氣也十二月之食若春食麥羊則<lb/>
　以麥羊為質夏食菽雞則以菽雞為質此所謂相為<lb/>
　質也六章者言燦然有文章也故還相為質若春衣<lb/>
　青則以青為質夏衣赤則以赤為質也<lb/>
　延平周氏曰五行之動迭相竭也者如木竭則火盈<lb/>
　火竭則金盈也五行四時十二月還相為本也者如<lb/>
　木行為本於春之月則水火土金皆木也五聲六律<lb/>
　十二管還相為宫也者十二律各具五聲而還相為<lb/>
<pb n="14a"/>
　宫也五行者四時十二月之所自出五聲者六律十<lb/>
　二管之所自出五味之於六和十二食五色之於六<lb/>
　章十二衣亦若是而已矣四時者間於十二月者也<lb/>
　六律者間於十二管者也六和之於十二食六章之<lb/>
　於十二衣亦若是而已矣十二食即周官所謂鼎十<lb/>
　有二十二衣即舜之十二章<lb/>
　山隂陸氏曰竭盡也水王則金竭木王則水竭王文<lb/>
　公曰此立而彼竭也六和五味中六和也六章五色<lb/>
<pb n="14b"/>
　中六章也言五味五色矣又言六和六章蓋文章經<lb/>
　緯之體春秋傳曰為六畜五牲三犧以奉五味於六<lb/>
　畜中又數五牲五牲中又數三犧蓋亦如此<lb/>
　蔣氏曰五行造化之樞要也迭相窮盡變通無極而<lb/>
　後三才之道立焉鯀因洪水而汨陳之彛倫攸斁天<lb/>
　乃興禹錫以皇極九疇而後得其叙也由今觀洪範<lb/>
　之書五行居其首而後五政八事三徳庶徴六極之<lb/>
　類次第而舉矣是則有五行而後有五聲五味與<lb/>
<pb n="15a"/>
　五色有四時十二月而後有六律十二管六和十二<lb/>
　食與六章十二衣天人相因其用無盡方天一生水<lb/>
　地六成之是時之為冬者然也而金為之本矣地二<lb/>
　生火天七成之是時之為夏者然也而木為之本矣<lb/>
　五聲之本生於黄鍾三分去一下生林鍾是律中林<lb/>
　鍾之管也而黄鍾為之宫矣林鍾三分益一上生大<lb/>
　蔟是律中大蔟之管也而林鍾為之宫矣五味各有<lb/>
　所主而調以滑甘因謂六和五色各有所尚而天𤣥<lb/>
<pb n="15b"/>
　地黄因謂六章質之月令稽之内則訂之考工若是<lb/>
　其有成數也而食齊視春時羮齊視夏時略以見飲<lb/>
　食還相為質之道居青陽而衣青衣乘朱路而服赤<lb/>
　玉亦足以知服色變通之宜蓋物以故而滯禮以運<lb/>
　而久造化自然之數麗於竒偶之定形天人不窮之<lb/>
　機本於運用之迭出静不極則動不著損不極則益<lb/>
　不生厭故而取新處積而能化古先聖人順隂陽消<lb/>
　長之變制衣服居處之意其意蓋若此而已<lb/>
<pb n="16a"/>
　龍泉葉氏說見前<lb/>
故人者天地之心也五行之端也食味别聲被色而生<lb/>
者也<lb/>
　鄭氏曰此言兼氣性之效<lb/>
　孔氏曰自此至不失一節以上經論人禀天地五行<lb/>
　氣性而生此以下論禀氣性之有效驗也人生天地<lb/>
　之中動靜應天地天地有人如人有心故云天地之<lb/>
　心也端猶首也萬物悉由五行而生而人最得其妙<lb/>
<pb n="16b"/>
　明仁義禮智信為五行之首也五行各有味有聲有<lb/>
　色三者最為彰著而人皆禀之以生故為五行之端<lb/>
　也言食言别言被隨義而言也此並是五行彰著之<lb/>
　事而人氣性有之故鄭註云兼氣性之效也王肅曰<lb/>
　人於天地之間如五藏之有心矣人乃有生之最靈<lb/>
　其心五藏之最聖也<lb/>
　五峯胡氏曰人者天地之精也故行乎其中而莫禦<lb/>
　五行萬物之秀氣也故物為之用而莫違<lb/>
<pb n="17a"/>
　江陵項氏曰何謂天地之心曰仁而已矣天地之至<lb/>
　仁寓之於人纔有人形即有仁心故曰仁者人也又<lb/>
　曰仁人心也又曰人者天地之心也復所以能見天<lb/>
　地之心者以其有生意也凡果實之心皆名曰人字<lb/>
　亦作仁故天地之心亦名曰人人之名蓋出於此<lb/>
　長樂陳氏曰物之體常在外而心常在中天地者人<lb/>
　之體故人者天地之心也人非五行不因而五行非<lb/>
　人不成故人者五行之端始也所食者五味所别者<lb/>
<pb n="17b"/>
　五聲所被者五色此人之所以生也上言聲與色自<lb/>
　然之序故先聲而後味味而後色以明有氣而後有<lb/>
　形也此言人之所用聲味與色之序故食味而後别<lb/>
　聲别聲而後被色以明由内以及外也<lb/>
　馬氏曰天髙地下而人位乎兩間以生也故曰人者<lb/>
　天地之心萬物散殊而在天地之間莫不鍾五行之<lb/>
　氣而人則受其氣之秀者也故曰五行之端五行莫<lb/>
　不有其味先王因之以為五味六和十二食所以順<lb/>
<pb n="18a"/>
　其味五行莫不有其聲先王因之以為五聲六律十<lb/>
　二管所以順其聲五行莫不有其色先王因之以為<lb/>
　五色六章十二衣所以順其色有曰人者天地之徳<lb/>
　五行之秀氣有曰人者天地之心五行之端何也蓋<lb/>
　言天地之徳者以其性之所受之中也言天地之心<lb/>
　者以其為人所處之中也秀者言其精而不粗端者<lb/>
　言其本而非末也<lb/>
　長樂劉氏曰五行者天地之子而人為之長故曰端<lb/>
<pb n="18b"/>
　焉口所食者五味也不食則病矣耳所别者五聲也<lb/>
　不别則聾矣身所被者五色也不被則禽矣仰此以<lb/>
　為生凡人不教所自能也而於聲色衣食有得有失<lb/>
　七情生焉聖人防其情之過中而反為身禍也乃作<lb/>
　禮法制度其心俾人人用足而不傷乎物之生也事<lb/>
　事有則而不汨其性也<lb/>
　嚴陵方氏曰天地散而為五行故仁之端則木之性<lb/>
　所立也義之端則金之性所立也以至火之於禮水<lb/>
<pb n="19a"/>
　之於知土之於信亦若是而已故曰五行之端也五<lb/>
　行滋而為五味人以養其口感而為五聲人以養其<lb/>
　耳形而為五色人以養其目然後人得而生焉故曰<lb/>
　食味别聲被色而生者也食之於口别之於耳被之<lb/>
　於身莫不有所别焉獨於聲言别者則以微妙尤宜<lb/>
　致别故也然其序前以聲為首此以味為首蓋探其<lb/>
　本則聲為妙要其用則味為急<lb/>
　四明沈氏曰易言裁成輔相中庸言知天地之化育<lb/>
<pb n="19b"/>
　贊天地之化育䆒竟天地是天地大人但可知贊裁<lb/>
　成輔相爾俱不若禮運言人者天地之心也耳目視<lb/>
　聽若無心何以運用天地若無人如何全得廣大直<lb/>
　是倚人為心豈特知贊裁成輔相而止邪<lb/>
　蔣氏曰上章旣言人者天地之徳五行之秀氣至此<lb/>
　復言人者天地之心五行之端蓋徳言其自得心言<lb/>
　其能運氣證其所自禀端䆒其所從始名雖不同其<lb/>
　實一也至於食味别聲被色則人所以為萬物之靈<lb/>
<pb n="20a"/>
　者昭然有可考之實矣且鳥俛而啄仰而四顧味有<lb/>
　所不辨也五味六和惟人能辨而食之瓠巴鼓琴流<lb/>
　魚出聽物有萬一而然耳聲有所不别也五聲六律<lb/>
　惟人能别而聽之生而羽毛以禦寒暑物莫不皆然<lb/>
　耳色不能自擇也五色六章惟人能擇而被之蓋囿<lb/>
　形而供人者為物任智以役物者為人由是觀之人<lb/>
　具耳目備口體視明而聽聰飲食有具而服用有適<lb/>
　蓋其得於天者本如是而已情欲一恣性天牿亡或<lb/>
<pb n="20b"/>
　至於養一指而失肩背是自失其所以食味者也好<lb/>
　鄭聲而厭雅樂是自失其所以别聲者也忘正色而<lb/>
　好奸色是自失其所以被色者也然則食味别聲被<lb/>
　色夫人同此生生之具其或流而不知止狥而不知<lb/>
　反聖人何以約而歸之於中曰因天理之自然制人<lb/>
　情之或過自聖人作則必以天地為本以下無非立<lb/>
　治人之要道以制事物之命使天下通性情之正者<lb/>
　也<lb/>
<pb n="21a"/>
　龍泉葉氏說見前<lb/>
故聖人作則必以天地為本以隂陽為端以四時為柄<lb/>
以日星為紀月以為量鬼神以為徒五行以為質禮義<lb/>
以為器人情以為田四靈以為畜<lb/>
　鄭氏曰天地以至五行其制作所取象也禮義人情<lb/>
　其政治也四靈其徴報也量猶分也鬼神謂山川也<lb/>
　山川助地通氣之象也器所以操事田人所捊治也<lb/>
　孔氏曰則法也本根本也人旣是天地之心故聖人<lb/>
<pb n="21b"/>
　作法必用天地為根本祭帝於郊祭社於國是也端<lb/>
　猶首也用隂陽為端首賞以春夏刑以秋冬是也春<lb/>
　生夏長秋斂冬藏是法四時為柄也劔㦸須柄而用<lb/>
　之紀綱紀也日行有次度星有四方列宿分部昬明<lb/>
　敬授民時是法日星為綱紀也量猶分限也天之運<lb/>
　行每三十日為一月聖人制教隨人之才分是法月<lb/>
　為教之限量也山川助地以通氣為地之徒屬聖王<lb/>
　象之立羣臣助己以施教為己徒屬也質體也五行<lb/>
<pb n="22a"/>
　循迴周而復始聖人為教亦然是法五行為體也執<lb/>
　禮義為器用可耕於人情人情得禮義之耕如田得<lb/>
　耒耜之耕也四靈以為畜則獲天地應以徴報也四<lb/>
　靈並至聖人畜之如人養牛馬為畜也<lb/>
　長樂陳氏曰以天地為本至於五行以為質以言其<lb/>
　所法者也禮義以為器人情以為田以言其所用者<lb/>
　也四靈以為畜以言其所致者也聖人作則必推其<lb/>
　所法以適其所用然後有所致矣<lb/>
<pb n="22b"/>
　山隂陸氏曰自月以為量變以在下是月以為量非<lb/>
　以月為量也蓋聖人作則能以天地為本以隂陽為<lb/>
　端以四時為柄以日星為紀於是月以我而後得為<lb/>
　量鬼神以我而後得為徒他倣此<lb/>
　嚴陵方氏曰操此而彼為之用者柄也日星繫乎天<lb/>
　之大而各有常度焉故以日星為紀大小之所容多<lb/>
　少之所概有數而可量者量也月受明於日而朔望<lb/>
　盈虧以三五之數可推焉故月以為量聖人作則以<lb/>
<pb n="23a"/>
　天地為之始以人物為之終固其理也其序所以如<lb/>
　此<lb/>
　廬陵胡氏曰聖人父天母地是本也本猶原也端始<lb/>
　也柄所以斟酌言以四時斟酌和氣也紀次序也量<lb/>
　限也月滿必虧持滿者取法焉鬼神天帝言與天為<lb/>
　徒也質實也五行萬物之所終始也器如農夫治田<lb/>
　器也人情有治亂猶田之有荒墾也四靈治則見故<lb/>
　可畜亂則隱豈可畜哉<lb/>
<pb n="23b"/>
　金陵應氏曰人之生也儲造化之精而不能自闡於<lb/>
　造化鍾禮義之粹而不能自達於禮義備萬物之全<lb/>
　而不能自用於萬物聖人作則因其所固有者順導<lb/>
　而曲成之其法象則參諸造化堯典所以欽若而歴<lb/>
　象授時禹範所以建極而協紀念徴也其政治則取<lb/>
　諸禮義商書所以欲其建中而制事制心周官所以<lb/>
　教之中和而防情防僞也其效驗則集夫四靈舜樂<lb/>
　所以成於鳯儀周南所以終於麟趾也天地以全體<lb/>
<pb n="24a"/>
　言大根大本之先立者也道之大原出乎天也隂陽<lb/>
　以氣化言闓端造始之可見者也立天之道曰隂與<lb/>
　陽也四時以運化言當權操柄之可握者也大昊執<lb/>
　規炎帝執衡之屬是也日星紀運乎周天之度驗其<lb/>
　次舎以分時令如綱有紀以分其目一月遍匝乎周<lb/>
　天之度視其晦朔以課事功如物有量以揆其平鬼<lb/>
　神布列於天地之間造化之用也以之為徒則闔闢<lb/>
　變化常與之並行猶曰與之為徒也五行變合於隂<lb/>
<pb n="24b"/>
　陽之内造化之體也以之為質則亭毒胚胎不昧其<lb/>
　所主五味五色之所以為質也有其質而無其具則<lb/>
　善不能自遂故因其自然固有之禮義以為器而品<lb/>
　節防範之道無不周有其器而無其地則功無所可<lb/>
　施故因其可與為善之人情以為之田而修治墾除<lb/>
　之功無不至四靈蓋物之變化而有神者非罝網之<lb/>
　所可循也能盡致而為之畜則徳之所感可知矣<lb/>
以天地為本故物可舉也以隂陽為端故情可睹也以<lb/>
<pb n="25a"/>
四時為柄故事可勸也以日星為紀故事可列也月以<lb/>
為量故功有藝也鬼神以為徒故事有守也五行以為<lb/>
質故事可復也禮義以為器故事行有考也人情以為<lb/>
田故人以為奥也四靈以為畜故飲食有由也<lb/>
　鄭氏曰物天地所養生也情以隂陽通也事以四時<lb/>
　成也事以日與星為候興作有次第也藝猶才也十<lb/>
　二月各有分猶人之才各有所長也藝或為倪山川<lb/>
　守職不移故云有守也事下竟復由上始故云可復<lb/>
<pb n="25b"/>
　也考成也器利則事成也奥猶主也田無主則荒由<lb/>
　用也四靈與羞物為羣<lb/>
　孔氏曰此一節覆明前經諸事若行諸事治理皆應<lb/>
　則萬事得成也天地生養萬物今本而為政教故萬<lb/>
　物可舉而興也人情與隂陽通今法隂陽為教故人<lb/>
　情可見也生長收藏隨四時無失故民不假督勵而<lb/>
　事自勸成也日中星鳥敬授民時無失早晚故民事<lb/>
　有次第列猶次第也月以為量隨人才而教之則人<lb/>
<pb n="26a"/>
　竭其才之所長故功有藝山川鬼神各有分職不移<lb/>
　今引鬼神為徒屬則事無失業故云有守五行相次<lb/>
　終而復始凡所營為之事亦終而復始故云可復工<lb/>
　欲善其事必先利其器若治國用禮義為器是器之<lb/>
　利者故所治之事行必有成也上人是人民下人是<lb/>
　聖人田無主則荒廢故用人為主今以人情為田聖<lb/>
　人以為田主則人情不荒廢也靈是衆物之長長既<lb/>
　至為聖人所畜則其屬並隨其長而至是飲食有用<lb/>
<pb n="26b"/>
　也<lb/>
　横渠張氏曰情可覩也情謂理循是以窮其理鬼神<lb/>
　以為徒故事有守也因其自然而任之役鬼神之義<lb/>
　順其自然則人鬼協濟人鬼協濟則豈非以為徒歟<lb/>
　今山川百物生焉養成其材以時取之得非協歟先<lb/>
　天而天弗違五行之氣運而為四時質據也順五行<lb/>
　之氣用五行之材莫不以為質也至如東作西成捨<lb/>
　五行之序何以行五行相代不窮故事可復也四靈<lb/>
<pb n="27a"/>
　以為畜能擾四靈則鳥獸之類豢養不失其情自天<lb/>
　地為本至四靈為畜一理也特細别耳事天治人與<lb/>
　夫接物無所不用其極能用其極則其餘不足治矣<lb/>
　此數句必出於古語亦非傳者所能道也<lb/>
　嚴陵方氏曰以天地為本則萬物皆末焉本既得則<lb/>
　末斯從焉故物可舉也舉言持之在我也隂陽者萬<lb/>
　物之情以隂陽為端則其情可探而見故情可覩也<lb/>
　以四時為柄則人順時之後先因時之動靜不敢辭<lb/>
<pb n="27b"/>
　焉故事可勸也以日星為紀則晝之所參夜之所考<lb/>
　各得其序焉故事可列也月以為量則興事造業各<lb/>
　有數以致其能焉故功有藝也五行以為質則代廢<lb/>
　代興皆周而復始焉故事可復也四靈以為畜則人<lb/>
　之日用者皆易致焉故飲食有由也由言人因之致<lb/>
　用也<lb/>
　馬氏曰法象莫大乎天地故以為本而隂陽日月鬼<lb/>
　神皆天地之别也聖人作則莫不取象於此雖然聖<lb/>
<pb n="28a"/>
　人作則仰有法於天俯有察於地而近取於人情者<lb/>
　禮義也禮義出於人情先王因之以為治情之具也<lb/>
　自天地為本推而至於人情以為田其為法備其為<lb/>
　治詳宜有休徴以應之也故終以四靈為畜然四靈<lb/>
　以為畜聖人無意於是蓋在已有以立之在物者亦<lb/>
　順之而不敢逆也以天地為本而曰物可舉者蓋萬<lb/>
　物生於天地之間皆可舉而用之也天地之大端在隂<lb/>
　陽而人情之大端亦在於隂陽喜為陽怒為隂以隂<lb/>
<pb n="28b"/>
　陽為端則人之情可覩而見也時者當其可之謂也敬<lb/>
　授之而勿失則事有所成故以為柄則事可勸也日星<lb/>
　者示其東作西成之候而使民之興作不失其先後<lb/>
　之序也故以為紀月者三五而盈闕其盈不至於有<lb/>
　餘其闕不至於不足故以為量量者言多寡之均而<lb/>
　無過不及之患先王之制禮必協於分藝使賢者不<lb/>
　敢過不肖者不敢不及藝者言各當其材也鬼神在<lb/>
　於幽其類非一而祖廟山川五祀各有守也先王因<lb/>
<pb n="29a"/>
　以立官設其參傅其伍使之各司其局而不敢失也<lb/>
　五行者天地之間往來不窮終而復始故以為質則<lb/>
　事可復而不窮也四靈者猶為聖人而見畜則天地<lb/>
　之間飛濳陸走之類莫不甚多無非飲食之用也<lb/>
　講義曰夫萬物生息於天地之間以天地為本則萬<lb/>
　物雖多而無所逃故物可舉也陽推五福以類升隂<lb/>
　幽六極以類降故凡為善者陽之類也為惡者隂之<lb/>
　類也以隂陽為端則物情大見而可覩也時以作事<lb/>
<pb n="29b"/>
　事以厚生無先時而起無後時而縮故先時者殺無<lb/>
　赦不及時者殺無赦以四時為柄而執守之故天下<lb/>
　之事可勸而成也<lb/>
　山隂陸氏曰隂陽為端若觀其所聚觀其所感觀其<lb/>
　所恒而天地萬物之情可見矣是也四時為柄若春<lb/>
　誦夏弦春率民耕作秋率民收斂之類日星為紀若<lb/>
　日在北陸而藏冰龍見而雩之類月以為量成虧相<lb/>
　備故功有藝極也人情得聖人以為田故人以聖人<lb/>
<pb n="30a"/>
　為奥無田則孰為養也無奥則孰與居焉四靈以為<lb/>
　畜聖人致治以是為終及其亂也亦以是為終若西<lb/>
　狩獲麟則是獸也非畜也且麟信而應禮不妄出者<lb/>
　也春秋哀公十四年胡為來哉飲食有由言四靈以<lb/>
　為畜故聖人飲食有由也如是而後享天下之大奉<lb/>
　無愧矣是之謂有由<lb/>
　廬陵胡氏曰功猶藝也藝極也春秋傳貢賦無藝鬼<lb/>
　神以為徒鬼神不欺人以為與人謂民奥主也民以<lb/>
<pb n="30b"/>
　為主也左氏昭十三年傳云國有奥主<lb/>
　龍泉葉氏曰人性非所治所治者其情也聖人之治<lb/>
　以天地隂陽四時五行為之綱目立之至公周盡物<lb/>
　則故能深通人情之變平而治之凡人發於好惡利<lb/>
　欲之私心激於事勢逆順之偏重者發為邪徳隱為<lb/>
　詖行皆其情之所宜有也雖其所以治之要不越乎<lb/>
　理義而情之委曲聖人不一施焉有當直從者有當<lb/>
　曲遂者有當明禁者有當預防者暢其不及裁其過<lb/>
<pb n="31a"/>
　甚扶其緩弱通其壅蔽其治之有時其教之有機膏<lb/>
　潤成熟而善道備美俗一是故聖人發正於天理收<lb/>
　功於人情如良農之善稼也五穀之報必厚矣聽而<lb/>
　弗治長稂莠也治而弗達雜稊稗也不本其情而責<lb/>
　其成廢田者也如是則人豈能心服於聖人而恃之<lb/>
　以為奥主哉<lb/>
　黄氏曰飲食之禮達則天下殺害有時物無暴殄庶<lb/>
　人無故不食珍士燕食不兼羮胾上下咸以僭奢為<lb/>
<pb n="31b"/>
　恥是聖王治定無為之徴驗也故四靈以為畜者因<lb/>
　飲食有由也天下飲食從禮故四靈為瑞應信及豚<lb/>
　魚禮化明備也前儒不認由從於禮之義而解由為<lb/>
　用其義失矣<lb/>
何謂四靈麟鳯龜龍謂之四靈故龍以為畜故魚鮪不<lb/>
淰鳯以為畜故鳥不獝麟以為畜故獸不狘龜以為畜<lb/>
故人情不失<lb/>
　鄭氏曰淰之言閃也獝狘飛走之貌也失猶去也龜<lb/>
<pb n="32a"/>
　北方之靈信則至矣<lb/>
　孔氏曰此一經更解四靈之事謂之靈者以此四者<lb/>
　皆有神靈異於他物也淰水中驚走也閃是忽有忽<lb/>
　無魚從龍鳥從鳯獸從麟龍鳯麟既來為人之畜則<lb/>
　其屬見人自不驚而飛走也龜知人情既來應人知<lb/>
　人情善惡故人各守其行其情不失也上三者皆言<lb/>
　其長來而族至此應云龜以為畜而甲族馴狎今獨<lb/>
　云感信而至者與上三族相互此言感信則上亦感<lb/>
<pb n="32b"/>
　仁義禮而至也案月令冬云其蟲介則龜為水蟲水<lb/>
　主信故信則至水為信則土為知然水土二行俱有<lb/>
　信知<lb/>
　嚴陵方氏曰麟體信厚鳯知治亂龜兆吉凶龍能變<lb/>
　化故謂之四靈淰謂水動不淰以見魚之不驚躍也<lb/>
　文王有靈徳以及鳥獸昆蟲故謂其囿曰靈囿謂其<lb/>
　沼曰靈沼至於麀鹿濯濯白鳥翯翯於牣魚躍鼉鼓<lb/>
　逢逢豈非能以之為畜故然邪<lb/>
<pb n="33a"/>
　馬氏曰於龜又言人情不失何也蓋龜者能逆知人<lb/>
　之情狀而善惡吉凶皆不能逃之也<lb/>
　龍泉葉氏曰四靈為畜上世載之詳矣聖人盡人道<lb/>
　之正則彼動物之傑不得翻然自遂其雄狡而一將<lb/>
　聽命於人於是蟲魚鳥獸無不順若而人之飲食生<lb/>
　養亦未有茍為温飽而不自知其所由來者故䕫言<lb/>
　鳯凰來儀周公言遺我大寳龜孔子曰鳯鳥不至河<lb/>
　不出圖吾已矣夫此言物之聽命於人也後世先王<lb/>
<pb n="33b"/>
　之治不可復見其所以為治之說儒者亦失其傳反<lb/>
　以異物之來為善祥嘉瑞之應不度其徳之厚薄而<lb/>
　取必於異物之有無故怪異日興治象日隱如漢所<lb/>
　稱神爵五鳯黄龍其君臣歆豔皆以為天之報貺而<lb/>
　已嗟夫是人反聽命於物也<lb/>
　長樂陳氏曰魚鱉鳥獸至於不淰不獝不狘者蓋亦<lb/>
　不必實然所以誘君人者修徳而已矣<lb/>
故先王秉蓍龜列祭祀瘞繒宣祝嘏辭說設制度故國<lb/>
<pb n="34a"/>
有禮官有御事有職禮有序<lb/>
　鄭氏曰皆卜筮所造置也埋牲曰瘞幣帛曰繒宣猶<lb/>
　揚也繒或作贈<lb/>
　孔氏曰上旣言龜知人情故此一節言卜筮所造置<lb/>
　之事先王聖人將有大事必秉執蓍龜而問吉凶言<lb/>
　蓍者凡卜皆先筮故兼言之陳列祭祀謂郊廟以下<lb/>
　皆用卜筮也瘞謂祀地埋牲也祭法云瘞埋於泰折<lb/>
　祭地也繒之言贈也謂埋告又贈神也祝嘏有舊辭<lb/>
<pb n="34b"/>
　更宣揚告神也設制度謂造宫室城隍車旗之屬以<lb/>
　上諸事既並用卜筮故國家必有其禮國既有禮故<lb/>
　百官各御其事官旣有御故百事各有職主凡所行<lb/>
　禮皆有次序也<lb/>
　長樂劉氏曰先王措天下如此而猶不敢以自任也<lb/>
　於是有猷有為則秉於蓍龜求其明知於神也列於<lb/>
　祭祀歸其功徳於祖也瘞繒宣祝達其誠信於幽也<lb/>
　嘏辭說者示其神靈之饗也設制度者辨上下定民<lb/>
<pb n="35a"/>
　志也故國無大小皆有禮以稱之故官有所御事有<lb/>
　所職禮有所序不相奪倫而五禮之施五品之實徧<lb/>
　於斯民一道徳以同風俗莫非五常之歸也<lb/>
　延平周氏曰蓍者數也數故為筮龜者象也象故為<lb/>
　卜以先王之誠心敬徳固足以感天下然猶秉於蓍<lb/>
　龜列於祭祀蓋以為吾之有為有行莫非禀受於神<lb/>
　明而無非事者此國之所以有禮官之所以有御事<lb/>
　之所以有職而禮之所以有序者也<lb/>
<pb n="35b"/>
　嚴陵方氏曰秉蓍龜所以決禮之疑列祭祀所以致<lb/>
　禮之敬瘞繒所以備禮之物宣祝嘏辭說所以通禮<lb/>
　之情設制度所以修禮之文若是則可謂有其禮矣<lb/>
　故繼言國有禮也繒帛藏之於幽故言瘞辭說揚之<lb/>
　於明故言宣建國必設官設官必治事治事所以行<lb/>
　禮故其序如此然上言國有禮則禮之體也下言禮<lb/>
　有序則禮之用也<lb/>
　山隂陸氏曰幽言瘞繒顯言宣祝嘏辭說不責不備<lb/>
<pb n="36a"/>
　也鄭氏謂埋牲曰瘞幣帛曰繒失之矣<lb/>
故先王患禮之不達於下也故祭帝於郊所以定天位<lb/>
也祀社於國所以列地利也祖廟所以本仁也山川所<lb/>
以儐鬼神也五祀所以本事也故宗祝在廟三公在朝<lb/>
三老在學王前巫而後史卜筮瞽侑皆在左右王中心<lb/>
無為也以守至正<lb/>
　鄭氏曰患禮不達患下不信也祭帝於郊以下所以<lb/>
　達禮於下也敎民尊神慎居處也宗宗人也瞽樂人<lb/>
<pb n="36b"/>
　也侑四輔也<lb/>
　孔氏曰此一節為上並用卜筮民下猶未見信先王<lb/>
　患之故更為下諸事使達下也天子至尊而猶祭於<lb/>
　郊以行臣禮而事天是欲使嚴上之禮達於下天髙<lb/>
　在上故云定天位也至尊而猶自祭社是欲使報恩<lb/>
　之禮達於下也地出財故云列地利也王在宗廟以<lb/>
　子禮事尸是欲使仁義之敎達於下也王自祭山川是<lb/>
　欲使儐敬鬼神之敎達於下也王自祭五祀是欲使<lb/>
<pb n="37a"/>
　本事之教達於下也五祀是制度故云本事也此明<lb/>
　因事鬼神使禮達於下鄭註教民尊神是也宗祝以<lb/>
　下明因委於人使禮達於下也王在宗廟則委於宗<lb/>
　祝在朝職事則委任三公在學乞言則受之三老若<lb/>
　王弔臨則前委於巫動則左史書之言則右史書之<lb/>
　既言前巫故云後史也卜筮主決疑瞽是樂人主和<lb/>
　侑是四輔即左輔右弼前疑後丞皆侑勸人君為善<lb/>
　典規諌者示不自專故並置左右宗祝以下鄭註慎<lb/>
<pb n="37b"/>
　居處是也既祭祀尊神及委任得人故王中心無為<lb/>
　以守至正之道也<lb/>
　長樂劉氏曰祭帝於郊也天位由之而定民不敢慢<lb/>
　於其上矣祀社於國也生物享其報而民不敢慢於<lb/>
　其神矣祖廟有祀也受祖有其徳而民不敢慢於其<lb/>
　人矣山川有祀也報功有其秩而民不敢僭於其禮<lb/>
　矣故宗祝在廟者執祭祀之禮雖鬼神之大不可得<lb/>
　以亂之也三公在朝者執上下之禮雖君上之尊不<lb/>
<pb n="38a"/>
　可得以踰之也三老在學者執人倫之禮雖異數之<lb/>
　隆不可得以變之也王前巫者辟除其心之疑慮也<lb/>
　後史者臨正其行之欹傾也卜筮瞽侑皆在左右者<lb/>
　防其言動之有失也夫如是也何為哉欲王之中心<lb/>
　無為也無為矣而曰以守至正者何謂也中心不為<lb/>
　於意慮則寂然而不動是人之正性也<lb/>
　長樂陳氏曰先王以為禮之行常在於人之所畏敬<lb/>
　而人之所畏敬者在於天地鬼神故於其所畏敬而<lb/>
<pb n="38b"/>
　寓之以法則此禮所以達上下也夫惟禮之達於上<lb/>
　下則君人有以安於上故宗祝在廟足以講禮正法<lb/>
　三公在朝足以論道經邦三老在學足以乞言憲行<lb/>
　前巫所以却不祥後史所以書言動卜筮在左所以<lb/>
　決疑謀瞽師在右所以防非志凡此皆人之侑輔王<lb/>
　中心無為以守至正而已矣<lb/>
　嚴陵方氏曰禮之始也則自天子出禮之終也則與<lb/>
　民由之與民由之然後禮達而分定故先王患禮之<lb/>
<pb n="39a"/>
　不達於下則必有以為之教者然教必以祭祀為主<lb/>
　者以神道設之使民知畏敬故也天則逺人而尊故<lb/>
　祭帝於郊地則近人而親故祀社於國郊謂郊之南<lb/>
　南者陽之盛故曰所以定天位國謂國之右右者隂<lb/>
　之盛故曰所以列地利定天位則天下達於尊卑之<lb/>
　禮矣列地利則天下達於施報之禮矣且位以祭之<lb/>
　所言也利以祭之物言也位欲其一故言定物欲其<lb/>
　陳故言列天神曰祀地示曰祭而此於天曰祭者郊<lb/>
<pb n="39b"/>
　所以明天道故也於地曰祀者社所以神地道故也<lb/>
　仁以立人道而人本乎祖故曰祖廟所以本仁也如<lb/>
　是則天下達於親踈之禮矣我為祭主於内而山川<lb/>
　之鬼神在外固有賔道故曰所以儐鬼神也如是則<lb/>
　天下達於興作之禮矣五祀出於五行而五行各因<lb/>
　時以用事焉故曰所以本事也如是則天下達於制<lb/>
　度之禮矣然於帝於社止言祭祀則祖廟而下皆主<lb/>
　祭祀可知也廟者神之所存而宗祝所以事神故在<lb/>
<pb n="40a"/>
　廟朝者政之所出而三公所以共政故在朝學者教<lb/>
　之所寓而三老所以奉教故在學不祥却於未然故<lb/>
　前巫言行紀於己然故後史卜以知象筮以知數瞽<lb/>
　以典樂侑謂侑食左右前後皆得其人則王非特外<lb/>
　之無為也中心亦至守正夫天下之動正乎一而止<lb/>
　茍非以至正為守則天下之動莫之能正雖欲無為<lb/>
　也其可得乎以玉藻考之史有左右而此乃言後史<lb/>
　者對前巫言之則為後而後自分左右故也以膳夫<lb/>
<pb n="40b"/>
　考之王日一舉以樂侑食則知此言瞽言其人侑言<lb/>
　其事爾<lb/>
　馬氏曰天位乎上而生時不窮聖人祭天於圜丘所<lb/>
　以嚴上也故曰定天位地位乎下而生財不已聖人<lb/>
　祭地於方丘所以因下也故曰列地利祖廟逺則殺<lb/>
　之所以示其義近則隆之所以示其仁離而言之則<lb/>
　有仁義之别合而言之皆所以親親仁也故祖廟所<lb/>
　以本仁禮器所謂宗廟之祭仁之至者其意同也山<lb/>
<pb n="41a"/>
　者地之髙川者地之深而皆有興作之功有鬼神以<lb/>
　助其幽故所以儐鬼神五祀者中霤户竈門行制度<lb/>
　所出亦治天下之事也自郊社推而至於五祀皆所<lb/>
　以達於下者也以一人之身不能達於天下必寄於<lb/>
　羣材然後能如此以至於無為而治也故繼之以宗<lb/>
　祝在廟三公在朝三老在學既曰中心無為又曰以<lb/>
　守至正何也蓋人之情安久則逸逸久則亂故中心<lb/>
　無為而繼之以守至正然後能守其無為之道也<lb/>
<pb n="41b"/>
　龍泉葉氏曰禮之理顯而事隱禮之理可極而事難<lb/>
　名故先王非以禮之不備於其身為憂而以禮之不<lb/>
　達於其下為患也夫禮者聖人以為因我之所設而<lb/>
　後明耳故天位未嘗不定也必祭帝而後定地利未<lb/>
　嘗不列也必祀社而後列廟吾之所為祖而曰此仁<lb/>
　之本也山川效地之俯仰而已嚴而奉之以儐於鬼<lb/>
　神也居處器服切於人而已本其事之所由起尊而<lb/>
　先之曰有神之所為也廟有宗祝朝有三公學有三<lb/>
<pb n="42a"/>
　老巫前史後卜筮瞽侑皆在左右濟濟然秩秩然森<lb/>
　然凛然有觀有聽有效有法而王不自見其所為也<lb/>
　凡其為此者皆以達夫禮也故百神受職百貨可極<lb/>
　孝慈服正法則而禮誠達矣義之修禮之藏其器數<lb/>
　名物反復委曲不可窮盡也不然則夫薄禮者之論<lb/>
　以為天本髙地本厚日月本明萬物與人未嘗不自<lb/>
　然而聖人者烏用是區區其間哉况夫俗靡事弊而<lb/>
　極䆒於敲扑趨走之不給則先王之所以達禮於天<lb/>
<pb n="42b"/>
　下之具是誠有所不能識者矣然則禮之所以本所<lb/>
　以分所以轉變者何從知之狥今而忘禮不可也徒<lb/>
　誦古之言禮者樂而味之而不考於今之何以合何<lb/>
　以不合不可也<lb/>
　江陵項氏曰王前巫而後史卜筮瞽侑皆在左右之<lb/>
　位聖王豈溺於淫瞽者哉誠見夫顯微之無間天人<lb/>
　之合一視聽言動之變即風雨寒燠之源故考驗占<lb/>
　察如此其宻也詩曰文王陟降在帝左右此之謂也<lb/>
<pb n="43a"/>
　又曰昊天曰明及爾出王昊天曰旦及爾游衍譏厲<lb/>
　王之不能察也<lb/>
　延平周氏曰瞽言其人侑言其理先言宗祝立於禮<lb/>
　也終言瞽侑成於樂也<lb/>
　建安真氏曰古之所以衆建忠賢森列左右者皆以<lb/>
　正人君之心也在朝則有三公焉所謂道之教訓傅<lb/>
　之徳義保其身體者也在學則有三老焉所謂憲徳<lb/>
　乞言者也巫掌祀以鬼神之事告王史掌書以三皇<lb/>
<pb n="43b"/>
　五帝之事告王掌卜筮者以吉凶諌王瞽矇之叟以<lb/>
　歌詩諌王一人之身而左右前後挾而維之以引以<lb/>
　翼有孝有徳雖欲斯須自放得乎故王中心它無所<lb/>
　為惟守至正而已後世人主所親者<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御近習所說<lb/>
　者淫聲美色狐媚蠱惑者千態萬貌雖欲無邪其可<lb/>
　得乎此君徳所以不如古也<lb/>
　蔣氏曰聖人惟能定天下之禮而後可以辨天下之<lb/>
　職天下之職既辨則一己之職亦不勞而自舉此王<lb/>
<pb n="44a"/>
　者所以惓惓於禮以御斯世也蓋禮有大有小則職<lb/>
　亦有尊有卑方其祭帝於郊就陽以定天位祀社於<lb/>
　國答隂以列地利祖廟崇報反之仁山川儐逺近之<lb/>
　職五祀彰不一之事大者不得以兼乎小小者不得<lb/>
　以干乎大義有所由生文有所由寓此其禮一定而<lb/>
　不易者也夫惟禮之大小一定不易故設官崇卑亦<lb/>
　各有攸司而不相亂坐乎朝者議不及乎末尊乎學<lb/>
　者職不關乎細宗祝在廟儀文是掌弗及乎大事也<lb/>
<pb n="44b"/>
　巫史前後卜瞽左右彼特以問吉凶職聰察司辭說<lb/>
　而弗與乎大本也夫是以上而總化原者有其人至<lb/>
　於侍御僕從罔有弗正故一人中心無為於上而治<lb/>
　道以立乃若官職廢闕典禮隳壞天下正人直士既<lb/>
　不得尊於朝禮於學則下而宗祝工師之徒亦不得<lb/>
　盡其才效其藝昔者孔門記晚周之時太師摰適齊<lb/>
　以下傷魯之不用人也若是則宗祝安得在廟卜筮<lb/>
　瞽侑安得在左右或用人不當其位如衛之賢者仕<lb/>
<pb n="45a"/>
　於伶官無非可以承事王者之人則碩人俁俁公庭<lb/>
　萬舞如簡兮之刺則三公安得在朝三老安得在學<lb/>
　然則王者欲守至正以御天下必如古聖人之定禮<lb/>
　分職而後可以收無為之治功<lb/>
故禮行於郊而百神受職焉禮行於社而百貨可極焉<lb/>
禮行於祖廟而孝慈服焉禮行於五祀而正法則焉故<lb/>
自郊社祖廟山川五祀義之修而禮之藏也<lb/>
　鄭氏曰言信得其禮則神物與人皆應之百神列宿<lb/>
<pb n="45b"/>
　也百貨金玉之屬修猶飾也若其城郭然<lb/>
　孔氏曰此一節論上文禮既達於下有功而見徴應<lb/>
　百神天之羣神也王者郊天備禮則星辰不忒故云<lb/>
　受職祀社盡禮則五穀豐稔金玉露形盡為國家之<lb/>
　用故云可極祭廟盡禮而天下皆服行孝慈祭五祀<lb/>
　以禮而天下法則各得其正不言山川興作者法則<lb/>
　之事包之也祭在上諸神是義之修飾禮之府藏也<lb/>
　長樂陳氏曰禮行於郊而百神受職焉者以其大報<lb/>
<pb n="46a"/>
　天而百神莫不與之也禮行於社而百貨可極焉者<lb/>
　以其五土之宜百物資之以生也禮行於祖廟而孝<lb/>
　慈服焉者以其有祝以告人之孝而有嘏以告神之<lb/>
　慈也禮行於五祀而正法則焉者以其有制以正法<lb/>
　有度以正則也言郊社祖廟五祀而不及山川者以<lb/>
　社言百貨可極則兼之也夫義則有宜禮則有體務<lb/>
　其宜以歸其體然後五者之教全矣故曰義之修禮<lb/>
　之藏也<lb/>
<pb n="46b"/>
　嚴陵方氏曰受職言各受其職而有守也可極言各<lb/>
　盡其利而無遺也正法則者以制度之所在故各得<lb/>
　其法則之正也其行於始也祭帝於郊而已故終至<lb/>
　於禮行於郊焉其始也祀社於國而已故終至於禮<lb/>
　行於社焉固其序也推之於祖廟五祀其義亦若是<lb/>
　廬陵胡氏曰百神如詩懐柔百神鄭指星辰太泥<lb/>
　四明沈氏曰自郊至五祀皆言禮行正孟子不誠未<lb/>
　有能動者也不是說行禮我與神為二不可謂之行<lb/>
<pb n="47a"/>
　無所往而不感通此之謂行聖人之誠足以感神而<lb/>
　無間故無往而不得其所欲<lb/>
　宓氏曰義者理也禮者文也義者内也禮者外也人<lb/>
　之於禮始也見其禮而未知其所以為義謂之禮修<lb/>
　而義藏可也故曰義而不自知亦猶假筌以求魚魚<lb/>
　得而忘筌因蹄以獲兔兔得而忘蹄故曰義之修而<lb/>
　禮之藏也<lb/>
　蔣氏曰郊社祖廟山川五祀之義禮運一篇蓋累累<lb/>
<pb n="47b"/>
　言之大㫖則同至此則曰百神受職曰百貨可極曰<lb/>
　孝慈服曰正法則備言聖人為禮之效也謂之義修<lb/>
　而禮藏則聖人因義以起禮因禮以辨義禮義之為<lb/>
　說實相表裏<lb/>
　<lb/>
　<lb/>
　<lb/>
　禮記集說卷五十七<lb/>
</p>
<p>
</p>
  </div>
</body>
</text>
</TEI>
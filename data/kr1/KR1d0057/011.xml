<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷十一</head>
    <p>
<pb n="1a"/>
欽定四庫全書<lb/>
　禮記集説卷十一　　　　　宋　衛湜　撰<lb/>
龜筴几杖席蓋重素袗絺綌不入公門苞屨扱衽厭冠<lb/>
不入公門書方衰凶器不以告不入公門<lb/>
　鄭氏曰龜筴嫌問國家吉凶几杖嫌自長老席蓋載<lb/>
　䘮車也雜記曰士輤葦席以為屋蒲席以為裳帷重<lb/>
　素衣裳皆素䘮服也袗單也孔子曰當暑袗絺綌必<lb/>
　表而出之為其形䙝也苞藨也齊衰藨蒯之菲也問<lb/>
<pb n="1b"/>
　䘮曰親始死扱上衽厭猶伏也䘮冠厭伏苞或為菲<lb/>
　此皆凶服也方板也士䘮禮曰書賵于方若九若七<lb/>
　若五凶器明器此謂䘮在内不得不入當先告君耳<lb/>
　孔氏曰此以下明臣入公門當謹慎其物有不得入<lb/>
　者席蓋䘮車蓋也臣有死於公宫可許將柩出門不<lb/>
　得將䘮車凶物入也車比棺為緩宜停外也絺綌葛<lb/>
　也上無衣表則肉露見為不敬故不著入也若尸乗<lb/>
　以几至廟門及八十杖於朝則几杖得入公門也厭<lb/>
<pb n="2a"/>
　冠謂厭帖無梁纚為五服䘮所著也書謂條録送死<lb/>
　者物件數目多少如今死人移書也百字以上用方<lb/>
　板書之故云書方衰䘮服也凶器者棺材及棺中明<lb/>
　器也臣在公宫而死凶具宜告而入也<lb/>
　藍田吕氏曰几所以馮杖所以扶席所以坐蓋所以<lb/>
　禦日與雨袗絺綌所以袣袢暑皆燕安之具入公門<lb/>
　而用之近不恭也孔子表而出之表謂加上服以蔽<lb/>
　之單則䙝也孔子雖不入公門亦表而出之則與衆<lb/>
<pb n="2b"/>
　加恭也吉冠有纚有梁而䘮冠無之故厭然也君子<lb/>
　不奪人之䘮雖入公門無所辟也臣子之義嫌於不<lb/>
　祥故舉其重而辟之士所以入公門説齊衰也言脱<lb/>
　齊衰則大功以下不脫也大功以下雖不脱衰而厭<lb/>
　冠必脱也齊衰厭冠衰屨皆脱也斬衰固脫矣其未<lb/>
　成服者雖扱衽亦不入皆嫌於不祥也衰五服之衰<lb/>
　也書方衰凶器三者皆為臣妾有死於宫者君亦許<lb/>
　之殯而成䘮然必告君乃得入也為君使而死公館<lb/>
<pb n="3a"/>
　復私館不復公館者公宫與公所異也明死於公宫<lb/>
　者得成䘮也<lb/>
　馬氏曰先王之時掌蓍龜有官賜几杖有等周官若<lb/>
　有祭事則龜人奉龜凡國事筮人共筮龜蓍非君命<lb/>
　而入公門則是掌筴龜者可以擅卜筮也几杖非尸<lb/>
　與七十者而入公門則是人臣可以自長老也扱衽<lb/>
　者孝子未成服之飾周官閽人掌王宫中門之禁喪<lb/>
　服凶器不入宫蟜固曰士唯公門說齊衰與此同義<lb/>
<pb n="3b"/>
　然閽人潛服賊器不入宫竒服怪民不入官少儀曰<lb/>
　大白兵車不入廟門玉藻曰非列采不入公門表裘<lb/>
　不入公門襲裘不入公門則公門之禁多矣曲禮之<lb/>
　所言特其大略而已<lb/>
　山隂陸氏曰苞屨扱衽厭冠不入公門此謂齊衰服<lb/>
　者故曰士唯公門說齊衰凡服皆先納屨屨而後服<lb/>
　服而已冠厭冠冠在下以此厭冠齊衰䘮冠厭於斬<lb/>
　衰故也先儒謂扱衽於擗踊為妨則扱衽蓋成服之<lb/>
<pb n="4a"/>
　服<lb/>
　廬陵胡氏曰龜筴嫌有異謀若南蒯將叛枚筮是也<lb/>
公事不私議<lb/>
　鄭氏曰嫌若姦也<lb/>
　馬氏曰公事而私議則是弼違者可以後言也然季<lb/>
　孫使冉有訪田賦於仲尼仲尼不對而私於冉有何<lb/>
　也聖人之於人可與言未嘗不言不可與言未嘗失<lb/>
　言季孫之用田賦固非孔子之所能正其私於冉有<lb/>
<pb n="4b"/>
　豈得已哉<lb/>
君子將營宫室宗廟為先廏庫為次居室為後凡家造<lb/>
祭器為先犧賦為次養器為後無田禄者不設祭器有<lb/>
田禄者先為祭服君子雖貧不粥祭器雖寒不衣祭服<lb/>
為宫室不斬於丘木<lb/>
　鄭氏曰宗廟為先廏庫為次重先祖及國之用大夫<lb/>
　稱家謂家始造事犧賦以税出牲無田禄者祭器可<lb/>
　假有田禄者祭服宜自有粥賣也丘壟也不粥不衣<lb/>
<pb n="5a"/>
　不斬廣敬也<lb/>
　孔氏曰自此至於士總論大夫所造祭器衣服并明<lb/>
　祭器所寄之事家造大夫始造家事也崇敬祖禰故<lb/>
　祭器為先諸侯大夫少牢此言犧謂牛即是天子之<lb/>
　大夫祭祀賦斂邑民共出牲牢故曰犧賦養器共養<lb/>
　人之飲食器也自贍為私宜後造然諸侯言宗廟大<lb/>
　夫言祭器諸侯言廏庫居室大夫言犧賦養器者互<lb/>
　言也有地大夫祭器祭服俱造則先造祭服乃造祭<lb/>
<pb n="5b"/>
　器此言祭器為先者對犧賦養器為先其實在祭服<lb/>
　之後也然大夫及士有田禄者乃得造器猶不具唯<lb/>
　天子大夫四命以上者得備具若諸侯大夫非四命<lb/>
　無田禄則不得造故禮運云大夫祭器不假聲樂皆<lb/>
　具非禮也據諸侯大夫言之也若有田禄雖得造器<lb/>
　必先為祭服後為祭器耳縁人形參差衣服有大小<lb/>
　不可假借故宜先造而祭器之品量同官可以共有<lb/>
　可暫假也<lb/>
<pb n="6a"/>
　廬陵胡氏曰家謂人家鄭云大夫稱家非也若止謂<lb/>
　大夫造祭器則下云祭器不踰竟何以兼士乎犧牛<lb/>
　也鄭云天子之大夫祭祀賦邑民共牲牢故曰犧賦<lb/>
　然據禮及孟子惟諸侯得有犧牲大夫豈得有乎禮<lb/>
　言諸侯大夫少牢亦不言天子大夫大牢也要之犧<lb/>
　賦總言牲耳<lb/>
　藍田吕氏曰君子之行莫先於敬鬼神誠不欺於鬼<lb/>
　神則於天下也何有故言禮者必以祭祀為先營宫<lb/>
<pb n="6b"/>
　室者必以宗廟為先造器者必以祭器為先有田禄<lb/>
　者先為祭服示有尊也言營宫室雖大夫有宗廟皆<lb/>
　然非獨諸侯也言家造者雖士有田禄者皆然非獨<lb/>
　大夫也宗廟祭器事吾先也廏庫犧賦待吾衆也居<lb/>
　室養器奉吾私也此先後之序也廏以養牛馬犧牲<lb/>
　庫以藏兵也犧賦亦謂器也犧牲之器如牢互盆簝<lb/>
　之屬也賦兵賦也其器如弓矢旗物戈劒之屬也孟<lb/>
　子曰惟士無田則亦不祭牲殺器皿衣服不備故也<lb/>
<pb n="7a"/>
　不祭則薦而已與庶人同故不設祭器也有田禄則<lb/>
　牲殺器皿衣服皆不可不備祭器所以事其先粥之<lb/>
　則無以祭無以祭則不仁也祭服所以接鬼神衣之<lb/>
　則䙝䙝之不敬也丘木所以庇其宅兆為宫室而斬<lb/>
　之是慢其先而濟吾私也是亦不敬也<lb/>
　馬氏曰大王之遷豳也宗廟奕奕然後百堵皆興宣<lb/>
　王之考室也嗣續妣祖然後築室百堵則古人之營<lb/>
　宫室者豈嘗不先宗廟哉檀弓曰䘮不慮居為無廟<lb/>
<pb n="7b"/>
　也記以士之臣為家相則士亦可以稱家也周官載<lb/>
　師有士田則士之有田禄者亦可以設祭器也<lb/>
　嚴陵方氏曰以無田禄者不設祭器故禮運以祭器<lb/>
　不假為非禮以有田禄者必具祭器故王制以祭器<lb/>
　不假為禮此其辨也<lb/>
　山隂陸氏曰不設祭器即用養器可知無田禄者謂<lb/>
　若孟子所謂下士與庶人在官者同禄禄足以代其<lb/>
　耕亦其一端此雖有禄非田禄也<lb/>
<pb n="8a"/>
大夫士去國祭器不踰竟大夫寓祭器於大夫士寓祭<lb/>
器於士<lb/>
　鄭氏曰祭器用君禄所作取以出竟恐辱親也寓寄<lb/>
　也與得用者言寄覬已復還<lb/>
　孔氏曰此以下明人臣三諫不從去國之禮踰越也<lb/>
　既放出故祭器不得自隨越竟無徳而出若猶濫用<lb/>
　其器是辱親也物不被用則生蟲蠧既不將去故寄<lb/>
　於同僚令彼得用不使毁敗冀還復用大夫士義皆<lb/>
<pb n="8b"/>
　然也<lb/>
　長樂劉氏曰祭器出於田禄也棄田禄而去之亦不<lb/>
　以祭器踰竟欲以廉潔事其祖先已既不義其禄祖<lb/>
　先亦不義其器也<lb/>
　嚴陵方氏曰祭器不踰竟者不敢以君禄所造之器<lb/>
　而用於他人之國也大夫士寓祭器者不欲使之為<lb/>
　無用之器故各寄於得用之家也<lb/>
　馬氏曰君之於臣也在竟則有賜環之禮在他國則<lb/>
<pb n="9a"/>
　有幣召之禮故孔子在陳未嘗不思歸魯孟子去齊<lb/>
　未嘗不思反予夫豈悻悻然若小丈夫示其必不復<lb/>
　哉此祭器所以必寓也昔微子去殷抱祭器而之周<lb/>
　者抱君之祭器也抱己之祭器不可也抱己之祭器<lb/>
　猶不可況春秋之時有載祏而行者有載寳而歸者<lb/>
　甚有至於己邑自隨者此君子之所疾也傳曰臣之<lb/>
　禄君實有之義合則進否則奉身而退若孔悝南宫<lb/>
　敬叔孫林父之徒豈知此哉<lb/>
<pb n="9b"/>
大夫士去國踰竟為壇位鄉國而哭素衣素裳素冠徹<lb/>
縁鞮屨素簚乗髦馬不蚤鬋不祭食不説人以無罪婦<lb/>
人不當御三月而復服<lb/>
　鄭氏曰言以䘮禮自處也臣無君猶無天也壇位除<lb/>
　地為位也徹猶去也鞮屨無絇之菲也簚覆笭也髦<lb/>
　馬不鬄落也蚤讀為爪鬋鬋鬢也不自說於人以無<lb/>
　罪嫌惡其君也御接見也三月一時天氣變可以遂<lb/>
　去也簚或為幕<lb/>
<pb n="10a"/>
　孔氏曰此大夫士三諫不從出在竟上大夫則待放<lb/>
　三年聽於君命若予環則還予玦便去若士則不待<lb/>
　放臨去皆行此禮也壇者除地不為壇也去父母之<lb/>
　邦有桑梓之戀故為壇位鄉國而哭衣裳冠皆素為<lb/>
　凶飾也縁中衣縁也素服裏有中衣吉時用采縁凶<lb/>
　䘮故徹縁而純素屨以絇為飾士冠禮云𤣥冠黒屨<lb/>
　青絇博寸鄭云絇之言拘也古屨以物繫之為行戒<lb/>
　故用繒一寸屈之為絇著屨頭以受穿貫今凶故無<lb/>
<pb n="10b"/>
　絇也素簚白狗皮為之簚車覆闌也禮人君羔幦虎<lb/>
　犆大夫鹿幦豹犆今此䘮禮故用白狗皮也既夕禮<lb/>
　云主人乗惡車白狗幦是也吉則翦剔馬毛為飾凶<lb/>
　則無飾不翦而乗之蚤治手足爪也鬋剔治鬚髮也<lb/>
　吉則治鬋為飾凶故不翦也不祭食者食盛饌則祭<lb/>
　食之先䘮凶故不祭也不説人以無罪者善則稱君<lb/>
　過則稱已今雖放逐猶不得向人説己無罪也吉時<lb/>
　婦人以次侍御今䘮禮自貶故不也自貶三月然後<lb/>
<pb n="11a"/>
　事事反還如吉禮而遂去也三月為一時天氣一變<lb/>
　則人情亦宜易也<lb/>
　臨川王氏曰孔氏云大夫三年待放竟上士不待放<lb/>
　恐無此禮孔子屢仕屢去豈常行待放之禮乎或者<lb/>
　古之大夫有得罪被放於竟上三年而後聽其去者<lb/>
　乎故季孫請囚於費以待察春秋有放大夫之文蓋<lb/>
　縁此禮也又三諫不從則去亦不可必以為常要之<lb/>
　三諫不從而不能去則苟禄者也如孔子去國乃未<lb/>
<pb n="11b"/>
　嘗一諫也且待放得環則還是以待放要君耳三諫<lb/>
　不從以為不合則可以去雖有庶㡬其君或改之心<lb/>
　如孟子三宿然後出晝可也何待三年<lb/>
　藍田吕氏曰大夫士去國喪其位也大夫士喪位猶<lb/>
　諸侯之失國家去其墳墓拚其宗廟無禄以祭故必<lb/>
　以䘮禮處也為壇而哭衣冠裳以素輿馬不飾食不<lb/>
　祭内不御心喪之禮也禮庶民為國君齊衰三月寄<lb/>
　公為所寓士仕焉而已者大夫以道去而猶未絶者<lb/>
<pb n="12a"/>
　皆服齊衰三月言與民同也今去其君雖非喪也然<lb/>
　重絶君臣之義故以心䘮自處而期以三月故曰三<lb/>
　月而復服也鞮屨革屨也周官鞮屨氏蓋蠻夷之服<lb/>
　也革去毛而未為韋非吉屨也孔子去魯以微罪行<lb/>
　樂毅云忠臣去國不潔其名以己無罪而説於人則<lb/>
　君有罪矣君子不忍為者厚之至也<lb/>
　馬氏曰為壇位鄉國而哭以至婦人不當御皆處之<lb/>
　以凶禮也既夕禮曰主人乗惡車白狗幦馬不齊髦<lb/>
<pb n="12b"/>
　周禮䘮車大䄙則素簚者未練之禮也士虞禮曰既<lb/>
　祔則沐浴櫛搔翦則不搔翦者未祔之禮也然喪禮<lb/>
　或以菅或以蒯或以繩或以麻而不以鞮屨鞮夷狄<lb/>
　之屨也喪不飲酒食肉不特不祭食則不祭食者非<lb/>
　盛禮之食也凡此特自貶而已又不必純之以凶禮<lb/>
　也古之去國者其仁至於嚮國而哭其義至於不説<lb/>
　人以無罪子鮮之去衞不嚮衞國而坐非所謂仁元<lb/>
　咺之奔晉則訟其君以求勝非所謂義也<lb/>
<pb n="13a"/>
　山隂陸氏曰素衣素裳素冠徹縁此服蓋準練衣小<lb/>
　變也<lb/>
　嚴陵方氏曰復服者復其常服之事也以上諸服皆<lb/>
　非常服之事故於此言復焉<lb/>
　廣安游氏曰古之以凶禮自處者三而喪事不與焉<lb/>
　戰勝以喪禮處之凶災以喪禮處之去國以䘮禮處<lb/>
　之戰勝以䘮禮處之重用兵也凶災以喪禮處之重<lb/>
　天災也去國以喪禮處之重去本也且非特以喪禮<lb/>
<pb n="13b"/>
　自處也人將以喪禮弔之焉去國則弔之凶災則弔<lb/>
　之故夫去國古人之所大患也棄其君者棄其位棄<lb/>
　其宗廟棄其父母之邦此其去國之可悲也明矣趙<lb/>
　宣子亡不越竟反不討賊董狐以弑君書之蓋不踰<lb/>
　竟則其復也易踰竟則其復難不踰竟則其禮未有<lb/>
　變也踰竟則變禮而以喪處之二者謂憂之輕重蓋<lb/>
　不同矣且假使宣子亡而越竟是潔其身而去國也<lb/>
　反而討賊是為國除亂也今也内不討賊外不潔身<lb/>
<pb n="14a"/>
　則弑君之罪將誰任其責哉此董狐所以罪之也<lb/>
大夫士見於國君君若勞之則還辟再拜稽首君若迎<lb/>
拜則還辟不敢答拜<lb/>
　鄭氏曰謂大夫士見君既拜矣而復見勞也聘禮曰<lb/>
　君勞使者及介君皆答拜還辟不敢答拜嫌與君亢<lb/>
　賔主之禮迎拜謂君迎而先拜之<lb/>
　孔氏曰自此至相答拜也一節論君臣男女相答拜<lb/>
　之法此謂大夫士出聘他國君之禮勞慰也還辟逡<lb/>
<pb n="14b"/>
　巡也稽首頭至地也初至行聘享私覿禮畢而主君<lb/>
　又别慰勞己在道路之勤故逡巡而退辟也聘禮無<lb/>
　還辟之文者文不備也君若迎拜謂聘賔初至大門<lb/>
　外主君迎而拜之賔是使臣不敢當禮則逡巡不敢<lb/>
　答主君之拜故聘禮云賔入門左公再拜賔辟不答<lb/>
　拜是也<lb/>
　藍田吕氏曰還辟再拜稽首以君臣之禮見他國之<lb/>
　君也迎拜則還辟他國之君以賔主之禮接己而已<lb/>
<pb n="15a"/>
　不敢亢也<lb/>
　馬氏曰禮莫盛於再拜拜莫重於稽首儀禮周官凡<lb/>
　賔主君臣之接也皆以再拜為節特鄉飲則主人三<lb/>
　拜衆賔一拜而已士相見聘禮至於禮之殺者亦一<lb/>
　拜而已再拜所以為盛禮也周官九拜先稽首記曰<lb/>
　稽首服之甚孟武伯曰非天子寡君無所稽首知武<lb/>
　子曰天子在而君辱稽首寡君懼矣此稽首所以為<lb/>
　禮之重也所謂大夫者聘禮之賔也所謂士者聘禮<lb/>
<pb n="15b"/>
　之介也總而言之皆謂之客故周官司儀君勞客客<lb/>
　再拜稽首是也然聘禮賔之受几受幣私覿莫不稽<lb/>
　首其於郊勞與歸饔餼者亦稽首則大夫之稽首於<lb/>
　國君者非特拜勞而已記之所言特一端也聘禮卿<lb/>
　勞賔於郊賔再拜勞者不答拜及歸饔餼賔再拜大<lb/>
　夫不答拜昬禮賔奠雁再拜主人不答拜則不敢答<lb/>
　拜者非特辟君之迎拜而已記之所言亦一端也<lb/>
　葉氏<hi>棣</hi>曰用下敬上謂之貴貴故大夫士見於國君<lb/>
<pb n="16a"/>
　不敢答拜用上敬下謂之尊賢故下文貴賤雖不敵<lb/>
　賔主相尊則先拜貴貴者禮也尊賢者義也<lb/>
　江陵項氏曰荀子大略篇曰平衡曰拜謂磬折頭與<lb/>
　腰平如衡也下衡曰稽首至地曰稽顙大夫之臣拜<lb/>
　不稽首以是推之則今之折腰揖即古之拜也今之<lb/>
　低首揖即古之稽首也今之拜伏其頭至地乃類古<lb/>
　之稽顙耳然今之拜自是古之跪俛伏三事殊與古<lb/>
　拜不類今之揖其形用古之拜其聲用今之喏亦是<lb/>
<pb n="16b"/>
　兩事皆與古揖不類也古揖舉手而無聲<lb/>
大夫士相見雖貴賤不敵主人敬客則先拜客客敬主<lb/>
人則先拜主人<lb/>
　鄭氏曰尊賢也<lb/>
　孔氏曰此謂使臣行禮受勞己竟次見彼國卿大夫<lb/>
　也惟賢是敬不計賔主貴賤雖為大夫而徳劣亦先<lb/>
　拜有徳之士也謂異國則爾同國則否<lb/>
　藍田吕氏曰尊賢之義貴賤之勢有不得奪之也<lb/>
<pb n="17a"/>
　馬氏曰相見貴於相下相下貴於相先士相見禮若<lb/>
　先生異爵者請見之則辭辭不得命則先見之然則<lb/>
　拜之禮蓋亦若此故主人敬客則先拜客客敬主人<lb/>
　則先拜主人也燕禮賔升自西階主人先拜至聘禮<lb/>
　賔入大門主君先拜迎則先拜之禮不特大夫士而<lb/>
　已記之所言亦一端也<lb/>
凡非弔喪非見國君無不答拜者大夫見於國君國君<lb/>
拜其辱士見於大夫大夫拜其辱同國始相見主人拜<lb/>
<pb n="17b"/>
其辱君於士不答拜也非其臣則答拜之大夫於其臣<lb/>
雖賤必答拜之男女相答拜也<lb/>
　鄭氏曰禮尚往來喪賔不答拜不自賔客也國君見<lb/>
　士不答其拜士賤也自外來而拜拜見也自内來而<lb/>
　拜拜辱也非其臣則答拜不臣人之臣也大夫答其<lb/>
　臣之拜辟正君也男女嫌逺别不相答拜以明之<lb/>
　孔氏曰禮尚往來己雖賢徳而必皆相答拜凡拜而<lb/>
　不答拜者唯弔喪與士見己君二條耳弔賔本來助<lb/>
<pb n="18a"/>
　執喪事非行賔主之禮士喪禮有賔則拜之賔不答<lb/>
　拜是也君不答士拜聘禮士介四人君皆答拜者以<lb/>
　其他國之士故也大夫見於國君謂見他國君也故<lb/>
　聘禮云公在門左拜是拜其辱也士見於大夫大夫<lb/>
　拜其辱者謂平常相答拜非加敬也故聘禮賔朝服<lb/>
　問卿卿迎於廟門外再拜是也同國始相見主人拜<lb/>
　其辱者前是異國此明同國同國則主人必先拜辱<lb/>
　也若君於己士以其賤故不答拜他國之士非己尊<lb/>
<pb n="18b"/>
　所加故答之然聘禮云聘使還士介四人君旅答拜<lb/>
　者敬其奉使而還士相見禮士見國君君答拜者以<lb/>
　其初為士敬之故也大夫為君宜辟正君故不辨己<lb/>
　臣貴賤皆答拜也男女宜别或嫌其不相答故明雖<lb/>
　别必宜答也<lb/>
　横渠張氏曰弔喪不答拜主人拜伏以哭弔者難答<lb/>
　故辟之君於士不答拜於大夫亦有時而答尊賢也<lb/>
　講義曰舉弔喪及見國君二條以明拜之皆答耳<lb/>
<pb n="19a"/>
　藍田吕氏曰弔喪者主人拜賔賔不荅少儀曰適有<lb/>
　喪者曰比童子曰聽事適公卿之喪曰聽役於司徒<lb/>
　諸侯使人相弔辭云寡君有宗廟之事不得承事則<lb/>
　凡弔者非以賔客來獨主拜賔之辱而已賔不可申<lb/>
　其敬也<lb/>
　馬氏曰士喪禮弔者升自西階主人進中庭哭拜稽<lb/>
　顙賔出主人拜送於門外三日成服主人拜衆賔此<lb/>
　弔喪所以無答拜之禮也士之於君朝則不坐燕則<lb/>
<pb n="19b"/>
　不與大享則旅食而已此君於士所以無答拜之禮<lb/>
　也君於他邦之人使介者還其幣則非其臣荅拜之<lb/>
　可知矣大夫之臣不稽首於大夫所以辟君也則其<lb/>
　臣雖賤必荅拜之可知矣昬禮主婦一拜壻荅再拜<lb/>
　則男女相荅拜可知矣<lb/>
　廬陵胡氏曰左傳哀十二年仲尼弔季孫放絰而拜<lb/>
　則喪賔亦拜矣<lb/>
　長樂劉氏曰大夫見於國君國君拜其辱者古之士<lb/>
<pb n="20a"/>
　進以道不以禄也道可以固國康民者非禮不足以<lb/>
　安之君而無禮雖萬鍾之禄不顧也是故以禄致者<lb/>
　不足以為賢又況其君慢之而不顧者乎子曰君使<lb/>
　臣以禮臣事君以忠孟子曰君視臣如草芥臣視君<lb/>
　如宼仇然則拜其辱為國以致其忠非憚其屈己也<lb/>
　矧其下者乎君於士不荅拜者始升於鄉去民未逺<lb/>
　也大夫之於士猶國君之於大夫焉男女相荅拜人<lb/>
　倫之義以敬為本<lb/>
<pb n="20b"/>
國君春田不圍澤大夫不掩羣士不取麛卵<lb/>
　鄭氏曰生乳之時重傷其類<lb/>
　孔氏曰此明貴賤田獵不同國君諸侯也春時萬物<lb/>
　産孕不欲多傷殺故不合圍繞取也夏亦當然不掩<lb/>
　羣者羣謂禽獸共聚也羣聚則多不可掩取之麛鹿<lb/>
　子之稱凡獸子亦得通稱卵鳥卵也春方乳長故不<lb/>
　得取王制言諸侯不掩羣者夏禮也此明周制<lb/>
　藍田吕氏曰古之田獵獻禽以共祭祀之用且因農<lb/>
<pb n="21a"/>
　隙以講事也豺祭獸然後田獵則田必在秋冬矣然<lb/>
　周官有四時之田王制云天子諸侯無事則嵗三田<lb/>
　此亦云春田則春雖亦有田而非田獵之政因時講<lb/>
　事而已故不尚多獲而暴天物也言春田而不言夏<lb/>
　田夏不田也故言三田異於周官也<lb/>
　長樂劉氏曰蒐苗獮狩一則驅禽獸不害稼穡二則<lb/>
　習戰陣以備盜賊然而春夏蟄蟲孳生雛稚未成雖<lb/>
　保息之禮必行而恤物之心猶在王制夏禮也此經<lb/>
<pb n="21b"/>
　周禮也小有不同同出於仁也<lb/>
　長樂陳氏曰春秋傳曰惟君用鮮衆給而已是天子<lb/>
　諸侯有四時田獵之禮大夫士不與焉故鄭豐卷將<lb/>
　祭請田而子産止之也<hi>禮書</hi>
　嚴陵方氏曰用大者取愈廣位卑者禁愈嚴圍澤掩<lb/>
　羣固四時之田所同禁特以春言之者方孚乳之時<lb/>
　尤在所禁故也以其從天子故稱諸侯而已以與其<lb/>
　臣故稱國君焉<lb/>
<pb n="22a"/>
　馬氏曰王制曰禽獸不中殺不粥於市榖梁曰不成<lb/>
　禽不獻則士不取麛卵可知矣王制又曰天子不合<lb/>
　圍諸侯不掩羣與此不同何也蓋諸侯在國則南面<lb/>
　以君道而與天子同來朝則北面以全臣道而與天<lb/>
　子異則天子不合圍諸侯不掩羣諸侯㑹王田獵之<lb/>
　禮也國君不合圍大夫不掩羣諸侯在國田獵之禮<lb/>
　也觀車攻言㑹諸侯於東都春秋傳言㑹王之東蒐<lb/>
　則諸侯㑹王田獵之禮可知矣然則大夫不掩羣士<lb/>
<pb n="22b"/>
　不取麛卵則其從諸侯田獵又可知矣<lb/>
　李氏曰君子之於物也愛之而弗仁故春田不圍澤<lb/>
　不麛不卵是故物得其養故春蒐有一發五豵之多<lb/>
　冬狩有辰牡孔碩之美而人得以盡其奉上之誠於<lb/>
　悉率左右之際百姓聞之者樂其徳之仁見之者喜<lb/>
　其儀之鬈先王之田蓋如此也<lb/>
嵗凶年榖不登君膳不祭肺馬不食榖馳道不除祭事<lb/>
不縣大夫不食粱士飲酒不樂<lb/>
<pb n="23a"/>
　鄭氏曰登成也君大夫士皆為嵗凶自貶損憂民也<lb/>
　禮食殺牲則祭先有虞氏以首夏后氏以心殷人以<lb/>
　肝周人以肺不祭肺則不殺也天子食日少牢朔月<lb/>
　太牢諸侯食日特牲朔月少牢除治也不治道為妨<lb/>
　民取𬞞食也縣樂器鐘磬之屬粱加食也不樂去琴<lb/>
　瑟<lb/>
　孔氏曰此一節明凶荒人君憂民自貶退禮也嵗凶<lb/>
　水旱災害也鄭註太史職中數曰嵗朔數日年釋者<lb/>
<pb n="23b"/>
　云年是據有氣之初嵗是舉年中之稱今謂嵗既凶<lb/>
　荒而年中榖稼不登也膳美食名盛食必祭周人重<lb/>
　肺故食先祭肺嵗凶饑不殺牲也年豐則馬食榖馳<lb/>
　道如今御路君馳走車馬之處不除謂不治其草萊<lb/>
　也凶年雖祭而不作樂樂有縣鍾磬因曰縣也大夫<lb/>
　食黍稷以粱為加故凶年去之士平常飲酒奏樂今<lb/>
　凶年猶許飲酒但不奏樂也君大夫士各舉一邊而<lb/>
　言其實互而相通君尊舉大者而言大夫士卑舉小<lb/>
<pb n="24a"/>
　者言耳<lb/>
　藍田吕氏曰仁者以天下為一身者也疾痛疴癢所<lb/>
　以感吾<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛怵惕之心非有知力與乎其間也以天<lb/>
　下為一身者一民一物莫非吾體故舉天下所以同<lb/>
　吾愛也故嵗凶年榖不登民有饑色國君大夫士均<lb/>
　與其憂君非不能玉食大夫士非無田禄仁人之心<lb/>
　與民同之雖食不能飽也馬不食榖則芻秣而已公<lb/>
　明儀曰庖有肥肉廏有肥馬民有饑色野有餓莩此<lb/>
<pb n="24b"/>
　率獸而食人也奪人食而食馬與牲仁人所不為也<lb/>
　凡此皆與民同憂自貶之道也及乎有九年之蓄雖<lb/>
　凶旱水溢民無莱色然後天子食日舉以樂則與之<lb/>
　同其憂者無不同其樂也<lb/>
　嚴陵方氏曰馬不食榖者雜記言凶年乗駑馬以駑<lb/>
　馬之賤不必秣之也士之賤必飲酒然後用樂故以<lb/>
　飲酒言之曰膳不祭肺則燕食可知馬不食榖則牲<lb/>
　牢可知馳道不除則常行之道可知祭事不縣則賔<lb/>
<pb n="25a"/>
　客之事可知凡此皆舉重以明輕也大夫不食粱則<lb/>
　不祭可知士飲酒不樂則不縣可知凡此皆舉小以<lb/>
　見大也然君之所以自貶者其類為多臣之所以自<lb/>
　貶者其類為少豈非位有貴賤故責有輕重歟<lb/>
　馬氏曰大司徒於荒政言弛力眚禮蕃樂則馳道不<lb/>
　除弛力也膳不祭肺馬不食榖大夫不食粱眚禮也<lb/>
　祭事不縣士飲酒不樂蕃樂也大司樂大凶令弛縣<lb/>
　則不縣不特祭事而已於祭事言不縣則膳可知也<lb/>
<pb n="25b"/>
　雜記凶年祀以下牲則祭不特不縣而已言縣則牲<lb/>
　可知也司服言大荒則素服玉藻言年不順成君衣<lb/>
　布則君不特不祭肺而已言膳則衣可知也大夫以<lb/>
　粱為加食君膳不祭肺故大夫不敢食粱士無故不<lb/>
　去琴瑟君弛縣故士不敢飲酒以樂凡此皆去備也<lb/>
　先王之於凶荒也有珍圭以恤之有委積以待之於<lb/>
　闗市則無征於刑貶則有慮大至於移民通財糾守<lb/>
　小至於舍禁多昬殺禮猶以為未也故膳不祭肺不<lb/>
<pb n="26a"/>
　食粱不樂而損於自養馬不食榖馳道不除而損於<lb/>
　自奉凡欲與民同患而已司徒荒政索鬼神大祝天<lb/>
　烖彌祀社稷禱祠祭法雩禜祭水旱詩之雲漢靡神<lb/>
　不舉則嵗凶莫不祭也司巫大旱則舞雩女巫大烖<lb/>
　歌哭而請則祭莫不有樂也然祭則有禱而無祀樂<lb/>
　則有歌舞而無縣有禱而無祀郊特牲所謂年不順<lb/>
　成八蜡不通榖梁所謂禱而不祀是也有歌舞而無<lb/>
　縣曲禮所謂祭事不縣大司樂所謂凡國之大憂令<lb/>
<pb n="26b"/>
　弛縣是也樂者所以薦鬼神也凶年君膳不祭肺可<lb/>
　也祭事不縣以虧祭可乎蓋樂雖所以薦鬼神亦所<lb/>
　以崇已之徳也凶年不祭失徳之效也苟失其徳安<lb/>
　取於樂乎記曰五榖時熟然後賞之以樂<lb/>
　長樂陳氏曰君子以得為在人以失為在已故吉事<lb/>
　則推先於神凶事則責先於身方其為宫室則先宗<lb/>
　廟後宫室為器則先祭器後燕器推先於神也嵗凶<lb/>
　則先膳不祭肺而後祭事不縣責先於身也大蜡之<lb/>
<pb n="27a"/>
　禮年之順成而通則曰報神而不可以為人功年不<lb/>
　順成而不通則曰謹民財而不以為神羞亦此意也<lb/>
　盱江李氏曰掌客凡禮賔客國新殺禮凶荒殺禮札<lb/>
　喪殺禮禍烖殺禮在野在外殺禮由是觀之非直以<lb/>
　嵗之凶則殺邦用若新建國及札喪禍烖在野在外<lb/>
　皆殺禮也禮許儉不許無安得重困於無聊之民求<lb/>
　備乎籩豆之事也人主所宜動心矣膳夫大荒則不<lb/>
　舉大札則不舉天地有烖則不舉邦有大故則不舉<lb/>
<pb n="27b"/>
　由是觀之非直於外事殺禮若王膳亦為之貶也譬<lb/>
　如父母其子之不哺而日飫膏粱可哉人主所宜動<lb/>
　心矣如此經所云皆自貶損憂民之道也如此天下為<lb/>
　之感人心為之恱用度不足海内不安未之前聞也<lb/>
君無故玉不去身大夫無故不徹縣士無故不徹琴瑟<lb/>
　鄭氏曰憂樂不相干也故謂災患喪病<lb/>
　孔氏曰此明無災者也君諸侯也玉謂佩也君子於<lb/>
　玉比徳故恒佩玉徹去也無災變則不去樂也此士<lb/>
<pb n="28a"/>
　謂不命之士若命士則特懸也自士以上皆有玉佩<lb/>
　上云君無故不去玉則知下通於士也下言士不去<lb/>
　琴瑟亦上通於君也但比徳為重故以君上明之又<lb/>
　大夫言縣士言琴瑟亦互言耳但縣勝故大夫言之<lb/>
　藍田吕氏曰君子致禮以治躬致樂以治心養其血<lb/>
　氣志慮無所不在於和使放心邪氣不得接焉此樂<lb/>
　所以無故而不得舍也災患喪病方在所憂故不可<lb/>
　參以樂古之君子必佩玉右徴角左宫羽趨以采薺<lb/>
<pb n="28b"/>
　行以肆夏故不去身非特為飾亦有玉聲鏘鳴中於<lb/>
　五音近於樂也<lb/>
　長樂陳氏曰君無故玉不去身禮也大夫無故不徹<lb/>
　縣士無故不去琴瑟樂也鐘尚羽而象地磬尚聲而<lb/>
　象水皆特縣之以致用也瑟亦琴類也其所異者特<lb/>
　絲分而音細耳樂之大者在鐘磬大夫以智帥人之<lb/>
　大者也故不徹縣其常御者在琴瑟士則事人有常<lb/>
　心者也故不徹琴瑟<hi>禮書</hi>
<pb n="29a"/>
　嚴陵方氏曰故猶事也必謂之故則以有所因焉有<lb/>
　吉事而謂之故者有凶事而謂之故者王制言諸侯<lb/>
　無故不殺牛蓋吉事故也先儒謂祭饗之類是矣此<lb/>
　言君無故玉不去身蓋凶事故也先儒謂災喪之類<lb/>
　是矣雖或吉凶之不同然有所因則一而已是以同<lb/>
　謂之故也夫公侯山𤣥大夫水蒼士瓀玫則玉固上<lb/>
　下之所通佩也諸侯軒縣大夫判縣士特縣則縣亦<lb/>
　上下之所通用也詩言我有嘉賔鼓瑟鼓琴又言琴<lb/>
<pb n="29b"/>
　瑟擊鼔以御田祖則琴瑟亦上下之所通御也經之<lb/>
　所言亦隨其輕重而繫之耳<lb/>
士有獻於國君他日君問之曰安取彼再拜稽首而后<lb/>
對大夫私行出疆必請反必有獻士私行出疆必請反<lb/>
必告君勞之則拜問其行拜而后對<lb/>
　鄭氏曰再拜稽首起敬也必請必告臣不敢自專也<lb/>
　私行謂以己事也士言告者不必有獻也告反而已<lb/>
　君勞問必拜亦起敬也問行謂道中無恙及所經過<lb/>
<pb n="30a"/>
　孔氏曰此一節論大夫士饋獻之事有獻者謂士有<lb/>
　物奉貢於君他日别日也安取彼猶云何處取彼物<lb/>
　問何處得前所獻之物士卑徳薄嫌其無有也不即<lb/>
　問而俟他日者士有貢獻乃自致於外而不敢見恐<lb/>
　君答已拜故别日乃見君君得問之也對謂對得物<lb/>
　所由也大夫私行謂非為君行也疆界也既非公事<lb/>
　故宜必請也然大夫無外交而此有私行出界或是<lb/>
　新來大夫姻婭猶在本國故有私行往來但不得執<lb/>
<pb n="30b"/>
　交於外耳大夫還必有獻士告反而已行還而君若<lb/>
　慰勞己之勞苦則已拜之若問其行拜竟而起對大<lb/>
　夫士通如此先拜後答急謝見問之恩也<lb/>
　藍田吕氏曰君之於臣雖名位有等而所以上下相<lb/>
　交不間於貴賤故雖士亦有獻於君焉皆所以達臣<lb/>
　子若養君親之誠心而不可却也<lb/>
　嚴陵方氏曰夫臣之事君猶子之事親子之事親出<lb/>
　必告反必面故臣之事君出必請反必告焉他日者<lb/>
<pb n="31a"/>
　以今日為正故明日之後為他<lb/>
　石林葉氏曰臣從君之朝聘有私覿則為外交以其<lb/>
　貳命之事也其在國則有私行而不為外交以其順<lb/>
　己之事也然而大夫成徳之爵君以賢而尊之不有<lb/>
　薦饗則無以重君之荅已故反必獻士則職位為卑<lb/>
　君所以不荅拜也故反必告然則士之出與大夫同<lb/>
　其反與大夫異者尊卑而已矣<lb/>
　長樂陳氏曰尊者之賜卑者不敢問問則失於不恭<lb/>
<pb n="31b"/>
　卑者之獻尊者不可不問不問則恐其取之不義故<lb/>
　士有獻於國君問曰安取彼古之獻於君也大夫使<lb/>
　宰士親皆再拜稽首送之士親而君必問之者蓋所<lb/>
　謂親者非親進之親致於將命者而已古之為臣也<lb/>
　無私行出疆之禮告於君而後可也臣之於君子之<lb/>
　於親一也子之於親出必告反必面或有賜焉必獻<lb/>
　以示不敢有己而無私蓄也臣於君亦然獻則必告<lb/>
　告則不必獻於大夫言有獻於士言告以大夫徳足<lb/>
<pb n="32a"/>
　以致人之儀物也聘禮使者歸若有獻則告曰某君<lb/>
　之賜也則大夫有獻不特施於私行而已聘禮君使<lb/>
　宰賜使者幣則君於大夫之獻不特受之而已聘禮<lb/>
　君答拜此不言者君於大夫無所不答拜於士為介<lb/>
　則答拜於行則不荅<lb/>
　廬陵胡氏曰春秋之義臣無竟外交此云私行出疆<lb/>
　非正也<lb/>
國君去其國止之曰奈何去社稷也大夫曰奈何去宗<lb/>
<pb n="32b"/>
廟也士曰奈何去墳墓也國君死社稷大夫死衆士死<lb/>
制<lb/>
　鄭氏曰奈何去社稷宗廟墳墓皆臣民殷勤之言國<lb/>
　君死其所受於天子謂見侵伐也春秋傳曰國滅君<lb/>
　死之正也大夫士死其所受於君衆謂軍師制謂君<lb/>
　教令所使為之<lb/>
　孔氏曰此一節論國君以下去國臣民止留之辭及<lb/>
　死其所守之事奈何猶言如何也禮運云君死社稷<lb/>
<pb n="33a"/>
　無去國之義左傳説昔太王居豳狄人攻之乃踰梁<lb/>
　山邑於岐山故知有去國之義也大夫士去國皆謂<lb/>
　三諫不從及以罪見黜者大夫無社稷故云宗廟雖<lb/>
　無臣民而屬吏止之也士亦有廟辟大夫故言墳墓<lb/>
　亦與大夫互言也孝經云守其祭祀今不云祭祀者<lb/>
　明雖去此之彼猶得祭祀但墳墓不隨耳國君以社<lb/>
　稷為主若有宼難則以死衛之大夫當國有宼難必<lb/>
　率衆禦之以死為度<lb/>
<pb n="33b"/>
　藍田吕氏曰臣民各止其君使勿去忠厚之至也以<lb/>
　社稷宗廟墳墓為言者皆指其所本也先王之建國<lb/>
　必為之置社稷使其君守之為土地人民之主此有<lb/>
　國者所以以社稷為言也大夫之有宗廟士之保其<lb/>
　丘墓義亦猶是大夫士則有以道去其君諸侯有國<lb/>
　受之於天子有死而無去也然此去者國滅君死正<lb/>
　也苟社稷無隕先君有後則雖有不安其國致位而<lb/>
　去特一身去就而已是亦有可去之義禮所以有寓<lb/>
<pb n="34a"/>
　公也人臣受命於君有死無二而已君之有社稷受<lb/>
　命於天子者也大夫之衆士之制受命於其君者也<lb/>
　故人臣敬君莫先於敬命棄命不死不敬莫大焉<lb/>
　長樂劉氏曰社稷危而不可存則國君死之民衆危<lb/>
　而不可保則大夫死之禮制隳而不可固則士死之<lb/>
　蓋國之治亂以禮制為本而國君大臣隳之則士也<lb/>
　必以死爭焉君以民衆為基仇敵侵而伐之則大夫<lb/>
　以死捍焉民人以社稷為主仇敵攻而取之則國君<lb/>
<pb n="34b"/>
　以死守焉<lb/>
　長樂陳氏曰孟子謂滕文公曰世守也非身之所能<lb/>
　為也效死勿去此重去社稷之義也春秋傳曰凡諸<lb/>
　侯之大夫違告於諸侯曰某氏之守臣某去宗廟此<lb/>
　重去宗廟之義也去國則哭於墓而後行此重去墳<lb/>
　墓之義也去則以私止之仁也死則以公責之義也<lb/>
　曾子曰吾得正而斃焉斯已矣則正於義而斃與夫<lb/>
　正於禮而斃一也國君死社稷而太王去豳大夫死<lb/>
<pb n="35a"/>
　衆士死制而管仲不死子糾何也曰死社稷則為民<lb/>
　而已去豳以為民雖不死可也死衆死制為君而已<lb/>
　死而非為君雖不死可也彼紀侯之大去其國囊瓦<lb/>
　之逃呉則異乎此矣然君子之謀國家也其勇足以<lb/>
　無敵其智足以折衝豈以死為善哉記之所言特其<lb/>
　所守者當然也<lb/>
　嚴陵方氏曰國君既曰死社稷而大夫士不曰死宗<lb/>
　廟墳墓何也蓋止其去者存乎私情死其事者存乎<lb/>
<pb n="35b"/>
　公義宗廟墳墓則身之所自出特在乎私情而已獨<lb/>
　國君一以社稷為言者以有國之尊無適而不以公<lb/>
　故也國君所以重社稷如此而太王得以獨去者蓋<lb/>
　此之所言者禮之經彼之所行者禮之權也以太王<lb/>
　合於義禮故孟子告滕文公以擇於斯二者<lb/>
君天下曰天子朝諸侯分職授政任功曰予一人踐阼<lb/>
臨祭祀内事曰孝王某外事曰嗣王某臨諸侯畛於鬼<lb/>
神曰有天王某甫<lb/>
<pb n="36a"/>
　鄭氏曰天子予一人皆擯者辭也天下謂外及四海<lb/>
　也今漢於蠻夷稱天子於王侯稱皇帝覲禮曰伯父<lb/>
　實來余一人嘉之孝王某嗣王某天王某甫皆祝辭<lb/>
　也唯宗廟稱孝天地社稷祭之郊内而曰嗣王不敢<lb/>
　同外内也畛致也鬼神謂百辟卿士也祝告致於鬼<lb/>
　神曰有天王某甫某甫且字也不名者不親往也周<lb/>
　禮大㑹同過山川則大祝用事焉余予古今字畛或<lb/>
　為祗<lb/>
<pb n="36b"/>
　孔氏曰自此至亦名之論天子稱謂之事擯者稱天<lb/>
　子以四海難伏宜尊名以威臨之也父天母地是上<lb/>
　天之子又為天所命子養下民此尊名也授政謂授<lb/>
　所縣象魏之法於諸侯也任功謂使人專掌委任之<lb/>
　功若五侯九伯女實征之也予我也予一人者言我<lb/>
　是人中之一人自謙損也臣下謂之一人者所以尊<lb/>
　王者也以天下之大四海之内所共尊者一人耳踐<lb/>
　履也阼主人之階也天子升阼階臨郊廟之祭也内<lb/>
<pb n="37a"/>
　事宗廟是事親事親宜言孝故祝辭云孝王某某為<lb/>
　天子名也外事郊社也天地尊逺不敢同親云孝故<lb/>
　云嗣王某言此王繼嗣前王而立也鄭謂不敢同外内<lb/>
　者若宗廟内事祭辭稱孝山川嶽瀆祭之在外而辭<lb/>
　稱嗣今天地社稷既尊祭之在内而用外辭不敢同<lb/>
　外内之常例也至若巡狩徧於方嶽臨視諸侯凡所<lb/>
　過山川悉不親往使祝致辭故不稱名而曰某甫云<lb/>
　某是天子之字甫是男子美稱猶尼父類也鄭註鬼<lb/>
<pb n="37b"/>
　神謂百辟卿士者蓋謂昔為諸侯卿士者也<lb/>
　藍田吕氏曰名者人治之大不可以不正也君子之<lb/>
　有是名必有是事非守空名以示人也一人之身而<lb/>
　名有異者内外尊卑人神死生之際不可以無别也<lb/>
　此章所記皆天子之名其所以别者以此也君天下<lb/>
　曰天子言天下者外薄四海兼夷狄之稱也古者於<lb/>
　中國稱天王於夷狄稱天子夷狄者聲教之所不及<lb/>
　非王法所能治故不稱天王而稱天子言天無所不<lb/>
<pb n="38a"/>
　覆也天子者繼天而王者也稱於夷狄則曰天子天<lb/>
　子外辭也稱於諸侯及臣下則曰予一人内辭也予<lb/>
　一人猶言孤與寡人也不敢以勢位驕人自比一人<lb/>
　而已書所稱予一人大抵皆告諸侯之言分職授政<lb/>
　任功則凡所以命諸侯命諸臣者莫不然也鬼神之<lb/>
　在諸侯竟内者天子不親祀也曰有天王某甫有司<lb/>
　不敢名君而告神又不可以無字也畛於鬼神者接<lb/>
　於鬼神也畛猶畦畛之相接然與交際之際同義也<lb/>
<pb n="38b"/>
　長樂劉氏曰王畿五服之外蠻夷之君朝貢於王而<lb/>
　擯者稱天子以對之也以其不知禮義之所尊而戴<lb/>
　者獨天爾故稱天子以臨之不失其所畏也朝諸侯<lb/>
　謂分土為九州以封五等之國千有七百七十三國<lb/>
　四時各以其職來朝於王六年而後徧也分職謂設<lb/>
　六官以法天地四時各專其職以考天下之教而黜<lb/>
　陟幽明之也授政謂頒禮樂之成法致中和於庶民<lb/>
　也任功謂建邦之六典以任天下之才而興功立事<lb/>
<pb n="39a"/>
　也凡此三者天子所以役中國之賢才措生民於皇<lb/>
　極者也乃尊尚其徳而謙抑自卑是以自稱曰予一<lb/>
　人也<lb/>
　嚴陵方氏曰職欲各有所尊故曰分政欲一其所出<lb/>
　故曰授功欲能有所勝故曰任分職然後可以授政<lb/>
　授政然後可以任功故其序如此蓋所以朝諸侯之<lb/>
　事不過是而已畛於鬼神者謂若巡狩望秩於山川<lb/>
　也望秩之禮必於野外故以畛言之畛蓋田間道也<lb/>
<pb n="39b"/>
　祭於畛則謂之畛猶祭於郊而謂之郊也天子之適<lb/>
　諸侯非其常也蓋有時焉故於此特言有焉此皆祝<lb/>
　者之辭也<lb/>
　石林葉氏曰嗣天正位以覆養其生類則曰天子故<lb/>
　君天下則稱之所以親之也崇髙富貴而天下無與<lb/>
　敵其尊則曰予一人故分職授政任功則稱之所以<lb/>
　尊之也上順天命下得人心曰天王故踐阼臨祭祀<lb/>
　諸侯畛於鬼神則稱之<lb/>
<pb n="40a"/>
　廬陵胡氏曰覲禮諸侯至郊稱王命以勞之知其順<lb/>
　命於王所則稱天子賜之舍<lb/>
　講義曰天下謂四海九州之逺日月所照霜露所隊<lb/>
　者皆是也君臨天下則本於天命以為天之子故稱<lb/>
　天子焉朝諸侯謂春朝夏宗秋覲冬遇之類分職謂<lb/>
　禹作司空契作司徒臯陶作士之類授政謂汝平水<lb/>
　土汝播五榖汝敷五教在寛之類任功謂咨汝二十<lb/>
　有二人欽哉惟時亮天功之類分職則辨其職任授<lb/>
<pb n="40b"/>
　政則命以政事任功則責以成功皆所以治百官也<lb/>
　四明沈氏曰曰天子則非自私之辭曰予一人則非<lb/>
　求助之辭位不可以己有所以歸之於天權不可以<lb/>
　人有所以執之於己<lb/>
崩曰天王崩復曰天子復矣告喪曰天王登假措之廟<lb/>
立之主曰帝<lb/>
　鄭氏曰天王崩史書䇿辭也天子復矣始死時呼魂<lb/>
　辭也不呼名臣不名君也諸侯呼字告赴也登上也<lb/>
<pb n="41a"/>
　假己也上己者若仙去云耳立主曰帝同之天神春<lb/>
　秋傳曰凡君卒哭而祔祔而作主<lb/>
　孔氏曰自上墜下曰崩王者死如從天墜下故曰崩<lb/>
　也復招魂復魄也精氣為魂身形為魄人命終畢精<lb/>
　氣離形臣子罔極猶望更生故使人升屋北面招呼<lb/>
　死者之魂令還復身中故曰復也男子呼名婦人呼<lb/>
　字令魂識知其名字而還王者不呼名字者一則臣<lb/>
　子不可名君二則普天率土一人而已故止呼天子<lb/>
<pb n="41b"/>
　復也告喪謂天王崩遣使告天下萬國𦵏後卒哭竟<lb/>
　而祔置於廟立主使神依之天神曰帝今號此主同<lb/>
　於天神若文帝武帝之類也　崔氏曰古者帝王生<lb/>
　死同稱生稱帝者死亦稱帝生稱王者死亦稱王今<lb/>
　廟主曰帝蓋是為記時有主入廟稱帝之義記者録<lb/>
　以為法也<lb/>
　藍田吕氏曰書崩及告喪皆曰天王史書䇿告臣民<lb/>
　之辭也復曰天子告天之辭也假至也猶易所謂王<lb/>
<pb n="42a"/>
　假有廟詩所謂來假來饗莊子亦云登假於道是也<lb/>
　體魄則降魂氣在上詩云三后在天書曰殷先哲王<lb/>
　在天言其精神升至於天臣子不忍斥言故婉其詞<lb/>
　也先儒以假為遐音恐未然也措之廟立之主曰帝<lb/>
　者祔於廟之詞也周人卒哭而祔殷人練而祔蓋祔<lb/>
　而作主始入於廟曰帝者同於天神生事畢而鬼事<lb/>
　始也鬼神莫尊於帝以帝名之言其徳主以配天也<lb/>
　然考之禮經未見有以帝名者惟易稱帝乙亦不知<lb/>
<pb n="42b"/>
　其何帝獨司馬遷史記載夏殷之王皆以帝名疑殷<lb/>
　人祔廟稱帝遷據世本而言當有所考至周有諡始<lb/>
　不稱帝<lb/>
　嚴陵方氏曰天王崩者史之所書而以尊大稱之也<lb/>
　廬陵胡氏曰遐逺也竹書紀年帝王没皆曰陟陟亦<lb/>
　登也<lb/>
　中山成氏曰主用木木落歸本有始終之義人之生<lb/>
　無不死者天子之主尺二寸諸侯一尺四向孔穴五<lb/>
<pb n="43a"/>
　達相通漆書其諡故曰神主𦵏後孝子之心因無所<lb/>
　覩故以神主也主之狀古今異制不得以新禮求之<lb/>
天子未除喪曰予小子生名之死亦名之<lb/>
　鄭氏曰謙未敢稱一人春秋傳曰以諸侯之踰年即<lb/>
　位亦知天子之踰年即位以天子三年然後稱王亦<lb/>
　知諸侯於其封内三年稱子也生名之曰小子王死<lb/>
　亦曰小子王晉有小子侯是僣取於天子號也<lb/>
　孔氏曰適嗣於初喪未忍即受天王之稱云予小子<lb/>
<pb n="43b"/>
　者言我徳狹小也鄭引春秋文九年公羊傳文證天<lb/>
　子三年之内稱予小子也嗣王既呼為小子若於喪<lb/>
　中而死亦諡為小子王喪質故不變稱也<lb/>
　藍田吕氏曰天子未除喪而没則其祔也不曰帝而<lb/>
　曰小子如晉有小子侯之類蓋在喪當稱子故也春<lb/>
　秋書王子猛卒不言小子者臣下之稱與史䇿之詞<lb/>
　異也此云予小子者予衍文也詩書所載予小子之<lb/>
　稱不必未除喪之稱此又承措廟立主曰帝之文而<lb/>
<pb n="44a"/>
　言也則非自稱之詞故知無予字也生死皆名之曰<lb/>
　小子王不稱帝不立諡未成為君也<lb/>
　廬陵胡氏曰案書顧命乙丑成王崩癸酉康王尸天<lb/>
　子位豈俟踰年也三年之内王自稱不曰王爾臣下<lb/>
　未嘗不稱曰王也王乃反喪服是也鄭又云謙未敢<lb/>
　稱一人康王何以稱一人釗也<lb/>
　<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷四十四</head>
    <p>
<pb n="1a"/>
欽定四庫全書<lb/>
　禮記集説卷四十四　　　　宋　衛湜　撰<lb/>
乃命有司申嚴百刑斬殺必當毋或枉橈枉橈不當反<lb/>
受其殃<lb/>
　鄭氏曰申重也當謂值其罪<lb/>
　孔氏曰枉謂違法曲斷橈謂有理不申應重乃輕應<lb/>
　輕更重是其不當也<lb/>
　嚴陵方氏曰孟秋既命嚴斷刑矣至此又命之故曰<lb/>
<pb n="1b"/>
　申嚴焉與堯典言申命同義且酉為隂中物既告成<lb/>
　先王奉天故其所命止於是月也刑有五而曰百刑<lb/>
　者據罪言之也傳曰罪多而刑五非謂是乎必曰百<lb/>
　則據成數言之與百禮百事同義斬者則必殺殺者<lb/>
　不必斬斬殺必當慮其及於無辜也然刑之所加不<lb/>
　止於斬殺所命止及於此者以大辟尤人所重故也<lb/>
　枉則在上者不直橈則在下者不申使斬殺不當則<lb/>
　以或枉橈故也先王奉天如此而有司或枉橈焉是<lb/>
<pb n="2a"/>
　逆天也逆天則天災適當之也孟子言出乎爾者反<lb/>
　乎爾者同義<lb/>
是月也乃命宰祝循行犧牲視全具案芻豢瞻肥瘠察<lb/>
物色必比類量大小視長短皆中度五者備當上帝其<lb/>
饗<lb/>
　鄭氏曰於鳥獸肥充之時冝省羣牲也宰祝大宰大<lb/>
　祀主祭祀之官也養牛羊曰芻犬豕曰豢五者謂所<lb/>
　視也所案也所瞻也所察也所量也此皆得其正則<lb/>
<pb n="2b"/>
　上帝饗之上帝饗之而無神不饗也<lb/>
　孔氏曰視全具亦宰祝所視也純色曰犧體完曰全<lb/>
　食草曰芻食榖曰豢皆案行之也充人云祀五帝繫<lb/>
　於牢芻之三月是牛羊曰芻樂記云豢豕為酒槀人<lb/>
　云掌豢祭祀之犬是犬豕曰豢瞻亦視也肥充也瘠<lb/>
　瘦也物色騂黝之别也周禮陽祀用騂隂祀用黝望<lb/>
　祀各以其方之色也已行故事曰比品物相随曰類<lb/>
　五方本異其色是比也大皥配東亦用青是其類也大<lb/>
<pb n="3a"/>
　謂牛羊豕成牲者小謂羔豚之屬長短者謂天地之<lb/>
　牛角繭栗宗廟之牛角握之屬也上帝天也<lb/>
　嚴陵方氏曰宰以宰牲為事者祝以祝神為事者宰<lb/>
　牲將以祝神也故循行犧牲必命是二官焉夫季夏<lb/>
　之養犧牲蓋授充人而芻之也至此命宰祝特循行<lb/>
　之而己以物至此形成而不變故也犧牲已見仲春<lb/>
　解全者純而不雜具者完而無傷若外祭毁事用駹<lb/>
　非所謂全也若鼷鼠食郊牛角非所謂具也芻者豢<lb/>
<pb n="3b"/>
　之物豢者芻之事芻豢所以阜蕃其牲春秋傳曰奉<lb/>
　牲以告曰博碩肥腯其可以不視乎牧人曰陽祀用<lb/>
　騂牲毛之隂祀用黝牲毛之則物色其可以不察而<lb/>
　比類之乎物色者毛物之色比類者各比其隂陽之<lb/>
　類也<lb/>
　山隂陸氏曰五者備當謂所行所案所察所量所視<lb/>
　視全具瞻肥瘠必比類猶言皆中度係上事言之蓋<lb/>
　於循行犧牲言視全具於案芻豢言瞻肥瘠於察物<lb/>
<pb n="4a"/>
　色言必比類亦各其所也<lb/>
　講義曰五者備具而當制度至其祭祀之時加至誠<lb/>
　而行之以禮上帝其有不饗者乎<lb/>
天子乃難以達秋氣<lb/>
　鄭氏曰此難難陽氣也陽暑至此不衰害亦將及人<lb/>
　所以及人者陽氣左行此月宿直昴畢昴畢亦得大<lb/>
　陵積尸之氣氣佚則厲鬼亦随而出行於是亦命方<lb/>
　相氏帥百𨽻而難之王居明堂禮曰仲秋九門磔攘<lb/>
<pb n="4b"/>
　以發陳氣禦上疾疫<lb/>
　孔氏曰天左旋星辰與斗建循天而行此月斗建在<lb/>
　酉酉是昴畢本位故鄭云宿直昴畢其昴畢之星於<lb/>
　時在寅也明堂禮云發陳氣者秋時涼氣新至發去<lb/>
　陽之陳氣也明堂禮磔攘則此亦然文不備耳季冬<lb/>
　云大難明九門磔攘稱大則貴賤皆為也季春云國<lb/>
　難熊氏云唯天子諸侯有國為難此云天子乃難唯<lb/>
　天子得難以其難陽氣陽是君象則諸侯以下不得<lb/>
<pb n="5a"/>
　難陽氣也案隂氣陽氣至大陵俱致積尸疫氣十一<lb/>
　月陽氣至於危虚而不難十二月隂氣至於虚危而<lb/>
　為難者以十一月陽氣初起未能與隂相競故無疫<lb/>
　疾可難六月宿直栁鬼隂氣至微隂始動未能與陽<lb/>
　相競故無疾害可難也季冬亦陽初起而為難者以<lb/>
　隂氣在虛危又是一嵗之終緫除疫氣故為難也其<lb/>
　磔攘之牲案小司徒職云小祭祝奉牛牲又牧人云<lb/>
　凡毁事用尨可也是則用牛也羊人云凡沈辜侯禳<lb/>
<pb n="5b"/>
　共其牲犬人云凡幾珥沈辜用尨可也雞人云面禳<lb/>
　共其鷄牲是則用羊用犬用鷄也蓋大難用牛其餘<lb/>
　雜禳大者用羊用犬小者用雞也<lb/>
以犬嘗麻先薦寢廟<lb/>
　鄭氏曰麻始熟也<lb/>
　嚴陵方氏曰以犬嘗麻見孟夏以彘嘗麥解先薦寢<lb/>
　廟見仲春解<lb/>
是月也可以築城郭建都邑穿竇窖脩囷倉<lb/>
<pb n="6a"/>
　鄭氏曰為民將入物當藏也穿竇窖者入地惰曰竇<lb/>
　方曰窖王居明堂禮曰仲秋命庶民畢入於室曰時<lb/>
　殺將至毋罹其災<lb/>
　孔氏曰惰者似方非方似圎非圎也毋罹其災者謂<lb/>
　此時民當入室毋在田野罹被其災也此時仲秋耘<lb/>
　耡既了乘時入室以避隂災未盡成熟須出野收斂<lb/>
　至十月之後又入室避寒豳詩云入此室處是也<lb/>
　嚴陵方氏曰城郭見王制解都邑見祭法解竇窖皆<lb/>
<pb n="6b"/>
　以穴土藏物故曰穿囷倉則榖藏尤不可壊故曰脩<lb/>
　凡此皆斂藏之事故於建酉闔户之月言之<lb/>
　山隂陸氏曰藏而留穴謂之竇竇出於一孔窖盡藏<lb/>
　之也<lb/>
乃命有司趣民收斂務畜菜多積聚<lb/>
　鄭氏曰始為禦冬之備<lb/>
　嚴陵方氏曰趣民則急趣之也孟秋言命百官始收<lb/>
　斂以其物初成至此則物既成而收斂不可緩也故<lb/>
<pb n="7a"/>
　趣之焉詩言我有㫖蓄亦以御冬則又不特菜而已<lb/>
乃勸種麥毋或失時其有失時行罪無疑<lb/>
　鄭氏曰麥者接絶續乏之榖尤重之<lb/>
　孔氏曰前年秋榖至夏絶盡後年秋榖夏時未登是<lb/>
　其絶也夏時人民糧食闕短是其乏也麥乃夏時而<lb/>
　熟是接其絶續其乏也黍稷百榖不云勸動於麥獨<lb/>
　勸之是尤重故也<lb/>
　嚴陵方氏曰麥以秋稼至夏乃穡其來久矣以其牟<lb/>
<pb n="7b"/>
　利之遲慮民惰而不種也故特勸之焉其有失時行<lb/>
　罪無疑者所以重農時而戒不昬也亦見孟冬行罪<lb/>
　無赦解<lb/>
是月也日夜分雷始收聲蟄蟲坏户殺氣浸盛陽氣日<lb/>
衰水始涸<lb/>
　鄭氏曰又記時候也雷始收聲在地中動内物也坏<lb/>
　益也蟄蟲益户謂稍小之也涸竭也此甫八月中雨<lb/>
　氣未止而云水竭非也周語曰辰角見而雨畢天根<lb/>
<pb n="8a"/>
　見而水涸又曰雨畢而除道水涸而成梁辰角見九<lb/>
　月本也天根見九月末也王居明堂禮曰季秋除道<lb/>
　致梁以利農也<lb/>
　孔氏曰雷是陽氣主於動不唯地中潛伏而已至十<lb/>
　一月一陽初生震下坤上復卦用事震為動坤為地<lb/>
　是動於地下從此月為始故鄭云動内物也戸為穴<lb/>
　也蟄蟲以土増益穴之四旁使通明䖏稍小所以然<lb/>
　者隂氣將至時氣尚温猶須出入故坏之稍小十月<lb/>
<pb n="8b"/>
　寒甚乃閉之也周語註云辰角大辰蒼龍之角角星<lb/>
　名見者朝見東方天根亢氐之間寒露雨畢之後五<lb/>
　日天根朝見<lb/>
　嚴陵方氏曰雷始收聲見仲春雷乃發聲解坏戸者<lb/>
　以土益之蓋闔戸之謂也與坏垣牆之坏同義殺氣<lb/>
　浸盛者言隂之夷物至此而酷也陽氣日衰者以陽<lb/>
　盛於夏故至此而衰也隂主殺陽主生浸言若水之<lb/>
　浸日言與日加益也<lb/>
<pb n="9a"/>
日夜分則同度量平權衡正鈞石角斗甬<lb/>
　鄭氏孔氏説見仲春<lb/>
　嚴陵方氏曰鈞蓋三十斤之稱與仲春所謂鈞者異<lb/>
　矣彼特言輕重之鈞而已彼以用言此以體言故也<lb/>
　石蓋四鈞之稱以其尤重而内實故謂之石權衡皆<lb/>
　以致平而已故曰平鈞石則歸於正矣故曰正然仲<lb/>
　春所言不同者則又各有義焉<lb/>
是月也易關市來啇旅納貨賄以便民事四方來集逺<lb/>
<pb n="9b"/>
郷皆至則財不匱上無乏用百事乃遂凡舉大事毋逆<lb/>
大數必順其時慎因其類<lb/>
　鄭氏曰易關市謂輕其稅使民利之啇旅賈客也匱<lb/>
　亦乏也遂猶成也大事謂興土功合諸侯舉兵衆也<lb/>
　季夏禁之孟秋始征伐此月築城郭季秋教田獵是<lb/>
　以於中為之戒焉<lb/>
　孔氏曰關市之䖏輕其賦稅不為節礙是易關市也<lb/>
　關市既易則啇旅自來啇旅既來則貨賄自入以此<lb/>
<pb n="10a"/>
　便利民人之事四方緫來聚集逺郷於是皆至貨賄<lb/>
　既多則庫財不匱上下豐足百事皆成於此興舉其<lb/>
　事無逆天之大數必須順其隂陽之時謹慎因其事<lb/>
　類不可煩亂妄為<lb/>
　嚴陵方氏曰入以為利者商也行而從人者旅也易<lb/>
　關市所以來商旅而已來商旅故貨賄可得而納也<lb/>
　夫貨賄以時而納之待時而出之更為出納各從其<lb/>
　便故曰以便民事四方散而不一故言來集逺郷邈<lb/>
<pb n="10b"/>
　而在外故言皆至四方來集逺郷皆至則貢賦之職<lb/>
　脩矣此財所以不匱也財蓋貨賄之緫名匱竭也夫<lb/>
　財所以待用用所以作事故繼言上無乏用百事乃<lb/>
　遂遂言遂其志之所欲為也大傳曰財用足故百志<lb/>
　成正謂是矣聚之至於無窮散之復歸於無物者數<lb/>
　也凡物有數者皆出陽而入隂則所謂大數者不過<lb/>
　隂陽之出入而已事之作止豈能逃此哉故人君之<lb/>
　舉大事不可逆也數之所運而為時時之所從而為<lb/>
<pb n="11a"/>
　類必順其時言順隂陽之時而無違也慎因其類言<lb/>
　因隂陽之類而無變也時方來也故欲無違類有守<lb/>
　也故欲無變然順之而或苟則失其時故於順曰必<lb/>
　因之而或妄則非其類故於因曰慎舉事如此四時<lb/>
　之所同然特以當闔户之時尤不冝妄舉故申戒之<lb/>
　於此也<lb/>
　馬氏曰古者頒貨於受藏之府頒賄於受用之府蓋<lb/>
　利之開闔斂散必以節故以時納之然後可以待時<lb/>
<pb n="11b"/>
　頒也城郭宫室百官有司弊帛饔飱於是取具焉故<lb/>
　上無乏用百事乃遂凡舉大事無逆大數必順其時<lb/>
　慎因其類則凡所以開物成務冒天下之道以成變<lb/>
　化者無非數也數運而為時隂陽麗焉貫而為類萬<lb/>
　物歸焉舉大事而順其時以行之因其類以守之則<lb/>
　所謂毋逆大數也若夫數之所不能載則非事也有<lb/>
　道行焉<lb/>
仲秋行春令則秋雨不降草木生榮國乃有恐行夏令<lb/>
<pb n="12a"/>
則其國乃旱蟄蟲不藏五榖復生行冬令則風災數起<lb/>
收雷先行草木蚤死<lb/>
　鄭氏曰秋雨不降卯之氣乘之也卯宿直房心心為<lb/>
　大火草木生榮應陽動也國有恐以火訛相驚也國<lb/>
　旱蟲不蟄榖復生午之氣乘之也風災數起子之氣<lb/>
　乘之也北風殺物收雷先行先猶蚤也冬主閉藏草<lb/>
　木蚤死寒氣盛也<lb/>
　孔氏曰秋雨不降天災草木生榮地災國乃有恐人<lb/>
<pb n="12b"/>
　災鄭註卯宿直房心心為大火者謂仲秋應雨之時<lb/>
　今行春令位當卯致大火之氣火是積陽故時雨不<lb/>
　降也火訛相驚以仲秋致仲春火氣故有火但仲秋<lb/>
　為金仲春為木金能尅木又仲秋雨水水又尅火火<lb/>
　竟不能為害但以訛偽言語相驚也其國乃旱天災<lb/>
　也蟄蟲不藏五榖復生地災也風災數起收雷先行<lb/>
　天災也草木蚤死地災也<lb/>
　嚴陵方氏曰春雨所以生物秋雨所以成物曰秋雨<lb/>
<pb n="13a"/>
　不降則雨非不降也特所降者非成物之雨爾以其<lb/>
　如此故草木生榮而不枯死也國乃有恐則少陽之<lb/>
　所動故也其國乃旱則陽亢故也蟄蟲不藏則隂欲<lb/>
　執之而有所不勝故也五榖復生則盛陽作之故也<lb/>
　風災數起則非以時動故也雷以陽中發聲隂中收<lb/>
　聲收雷先行則愆於陽故也雷風不節故草木蚤死<lb/>
季秋之月日在房昏虚中旦栁中<lb/>
　鄭氏曰季秋者日月㑹於大火而斗建戍之辰也<lb/>
<pb n="13b"/>
　孔氏曰三統厯九月節日在氐五度昬虚二度中去<lb/>
　日九十七度旦張初度中九月中日在房五度昬危<lb/>
　三度中去日九十三度旦張十八度中元嘉厯九月<lb/>
　節日在亢一度昬牛八度中旦井二十九度中九月<lb/>
　中日在氐七度昬女十一度中旦栁十一度中<lb/>
其日庚辛其帝少皥其神蓐收其蟲毛其音商律中無<lb/>
射<lb/>
　鄭氏曰無射者夾鍾之所生三分去一律長四寸六<lb/>
<pb n="14a"/>
　千五百六十一分寸之六千五百二十四季秋氣至<lb/>
　則無射之律應周語曰無射所以宣布喆人之令徳<lb/>
　示小民軌儀<lb/>
　孔氏曰案夾鍾之律長七寸二千一百八十七分寸<lb/>
　之千七十五下生者三分去一今夾鍾七寸取六寸<lb/>
　三分去一有四寸在夾鍾以一寸為二千一百八十<lb/>
　七分今更三分之則一寸者分為六千五百六十一<lb/>
　分夾鍾二千一百八十七分寸之千七十五者又三<lb/>
<pb n="14b"/>
　分之則為三千二百二十五其夾鍾整寸有六千五<lb/>
　百六十一又以三千二百二十五益之緫為九千七<lb/>
　百八十六分三分去一則去三千二百六十二餘有<lb/>
　六千五百二十四在故云無射律長四寸六千五百<lb/>
　六十一分寸之六千五百二十四周語註云乾上九<lb/>
　用事無射陽氣上升隂氣收藏萬物無射者也喆人<lb/>
　后稷布其徳敎示以法儀當及時銍穫而收藏之<lb/>
　諸家説見孟春<lb/>
<pb n="15a"/>
其數九其味辛其臭腥其祀門祭先肝鴻鴈來賔爵入<lb/>
大水為蛤鞠有黄華豺乃祭獸戮禽<lb/>
　鄭氏曰來賔言其客止未去也大水海也戮猶殺也<lb/>
　皆記時候也<lb/>
　孔氏曰國語云雀入於海為蛤故知大水是海也禽<lb/>
　獸皆殺之但殺獸而又陳戮禽則殺之而已不以為<lb/>
　祭也此亦互文禽獸初得皆殺而祭之後得者殺而<lb/>
　不祭也<lb/>
<pb n="15b"/>
　嚴陵方氏曰鴻鴈來賔見孟春鴻鴈來解爵入大水<lb/>
　為蛤見仲春鷹化為鳩解桃華於仲春桐華於季春<lb/>
　皆不言有獨於鞠言之者以萬物皆華於陽獨鞠華<lb/>
　於隂而已故特言有春秋傳曰有者不冝有也桃華<lb/>
　之紅桐華之白皆不言其色獨鞠言其色而曰黄者<lb/>
　以華於隂中其色正應隂之盛故也豺乃祭獸戮禽<lb/>
　者祭獸於天然後戮禽而食也然於祭曰獸於戮曰<lb/>
　禽何也蓋豺之於物凡可禽而獲者皆戮之所祭之<lb/>
<pb n="16a"/>
　獸唯可狩而獲者爾以其特大故也亦見孟春獺祭<lb/>
　魚解<lb/>
　山隂陸氏曰來賔言其寓中國如客也言黄華以黄<lb/>
　為美華又訓黄以此玉藻曰大夫𤣥華祭言獸以大<lb/>
　者祭也詩曰言私其豵獻豜於公有是哉<lb/>
天子居緫章右个乘戎路駕白駱載白旂衣白衣服白<lb/>
玉食麻與犬其器廉以深<lb/>
　鄭氏曰緫章右个西堂北偏<lb/>
<pb n="16b"/>
是月也申嚴號令命百官貴賤無不務内以㑹天地之<lb/>
藏無有宣出<lb/>
　鄭氏曰申重也内謂收斂入之也㑹猶聚也<lb/>
　孔氏曰於此月之時勅命百官貴之與賤無有一人<lb/>
　不務内收斂其物順天地以深閉藏也物皆收斂時<lb/>
　又閉藏無得有宣露出散其物以逆時氣<lb/>
　嚴陵方氏曰號令見季春監工日號解號令未嘗不<lb/>
　嚴特以天地嚴凝之氣盛於西北故奉時氣以申之<lb/>
<pb n="17a"/>
　爾夫藏冬事也内以㑹之則存乎秋不先㑹於秋則<lb/>
　冬無所藏也季春言不可以内季秋言無不務内季<lb/>
　春言發倉廪季秋言無有宣出皆所以順隂陽之理<lb/>
　而已<lb/>
　馬氏曰號不一令不再必申嚴焉則天地方肅欲其<lb/>
　聽命者悉也<lb/>
　山隂陸氏曰言命百官偏命也言百官又言貴賤尤<lb/>
　詳言之<lb/>
<pb n="17b"/>
　講義曰順時之令使所務者在内而不在外所以㑹<lb/>
　天地之氣而藏之使無宣布而出見也<lb/>
乃命冢宰農事備收舉五榖之要藏帝藉之收於神倉<lb/>
祗敬必飭<lb/>
　鄭氏曰備猶盡也舉五榖之要定其租稅之籍也帝<lb/>
　藉所耕千畝也藏祭祀之榖為神倉重粢盛之委也<lb/>
　祗亦敬也<lb/>
　孔氏曰帝藉者供上帝之藉田也藉借也借民力所<lb/>
<pb n="18a"/>
　治之田也祭義云天子為藉千畝以其供神之物故<lb/>
　曰神倉於此神倉之中當須敬而復敬必使飭正<lb/>
　嚴陵方氏曰仲秋言趣民收斂然猶未備也至此始<lb/>
　言備收焉農事備收然後五榖之要可舉也要為多<lb/>
　少之緫數猶宰夫之治要司曽之月要歟舉之將以<lb/>
　制國用故也然豳詩言十月穫稻而此乃言備收者<lb/>
　以地氣有早晚故也然此皆命之於冢宰者以國用<lb/>
　制於冢宰而甸師之掌耕耨王藉又𨽻於天官故也<lb/>
<pb n="18b"/>
　馬氏曰祗敬必飭則以供粢盛敬神故也敬在内祗<lb/>
　則敬之在外見者也言内盡志外盡力也<lb/>
是月也霜始降則百工休<lb/>
　鄭氏曰寒而膠漆之作不堅好也<lb/>
　嚴陵方氏曰雨露生物霜成物季秋則成物之功極<lb/>
　矣百工興事造業以具人器亦有成物之功焉天地<lb/>
　既成人功其可以不休乎季春言百工咸理蓋創始<lb/>
　之時也孟冬言工師效功蓋成終之時也將效功於<lb/>
<pb n="19a"/>
　孟冬矣休之於季秋不亦冝乎然古者於霜降固有<lb/>
　所不休者若弓人冬析幹寒奠體之類是也經之所<lb/>
　言亦其大致然爾<lb/>
乃命有司曰寒氣總至民力不堪其皆入室<lb/>
　鄭氏曰緫猶猥卒也<lb/>
　嚴陵方氏曰陽氣散而成暑隂氣聚而成寒緫者聚<lb/>
　也故曰寒氣緫至與仲春所言文雖小異其義一也<lb/>
　以寒氣之至則民力或有所不堪勝故命之皆入室<lb/>
<pb n="19b"/>
　以禦之焉詩曰入此室處書言厥民隩謂是矣然寒<lb/>
　氣者冬之時入室者冬之事此乃言之於季秋者亦<lb/>
　先期而命之爾於夏䖏臺榭至此言入室亦順隂陽<lb/>
　之理也<lb/>
上丁命樂正入學習吹是月也大饗帝嘗犧牲告備於<lb/>
天子<lb/>
　鄭氏曰入學習吹為將饗帝也春夏重舞秋冬重吹<lb/>
　也言大饗者徧祭五帝也曲禮曰大饗不問卜謂此<lb/>
<pb n="20a"/>
　也嘗者謂嘗羣神也天子親嘗帝使有司祭於羣神<lb/>
　禮畢而告備焉<lb/>
　孔氏曰習舞吹必用丁者取其丁壯成就之義欲使<lb/>
　學者藝業成故也若祭一帝則禮器謂之饗帝今云<lb/>
　大饗故知徧祭五帝也此大饗與帝連文故謂祭天<lb/>
　禮器大饗其王事與彼下云三牲魚腊九州之美味<lb/>
　是四方助祭之物故以大饗為祫也與此不同曲禮<lb/>
　大饗不云帝此云帝不云不問卜恐是别事諸儒多<lb/>
<pb n="20b"/>
　以為疑故鄭㫁云謂此也鄭必知非祫祭者以周禮<lb/>
　祀大神饗大鬼帥執事而卜日若祫祭不得云不問<lb/>
　卜也此既五帝皆饗莫適卜可從故知不問卜謂此<lb/>
　也此犧牲之文繼饗帝之下知非饗帝之時使有司<lb/>
　展視犧牲告其備具而云嘗謂嘗羣神者以四月雩<lb/>
　上帝之後云雩祀百辟卿士是雩帝之外别雩群神<lb/>
　也以經云告備於天子故鄭知是有司祭於群神也<lb/>
　經云饗帝鄭註云天子親嘗者嘗是秋祭之名因經<lb/>
<pb n="21a"/>
　有嘗犧牲之文雖天子亦曰嘗以秋物新成故也<lb/>
　嚴陵方氏曰習吹己見孟春習舞解大饗帝己見仲<lb/>
　夏大雩帝解嘗者宗廟之秋祭特以秋祭之犧牲告<lb/>
　備於天子則以物成可嘗之時尤所重故也嘗如此<lb/>
　則大饗從可知矣且仲秋之月視全具矣至此乃告<lb/>
　備於天子冝也然周之嘗以仲月而此言之於季月<lb/>
　者彼取時之中此取時之盛而已<lb/>
　馬氏曰自出乎震以至於説乎兊帝之成萬物之功<lb/>
<pb n="21b"/>
　備矣故以其物饗焉豐年所謂秋報也<lb/>
　金華應氏曰春祈榖夏大雩秋大饗皆主於為民故<lb/>
　噫嘻之詩以春夏皆為祈榖於上帝而秋大饗與冬<lb/>
　圜丘則皆致其報故豐年以為秋冬報也事天莫重<lb/>
　於圜丘而此不載焉特云祈來年於天宗而已要之<lb/>
　三時未嘗無祭而冬日至之郊尤為報本反始之重<lb/>
　禮所謂大報天而主日也大報天則以日為主所謂<lb/>
　祈於天宗而日者固天宗之長豈即此乎鄭氏獨以<lb/>
<pb n="22a"/>
　祈榖為天而大雩大饗皆為五帝豈以祭之頻而近<lb/>
　於瀆乎昊天曰明及爾出王昊天曰旦及爾游衍程<lb/>
　子言人子不可一日不見父母人君不可一時不見<lb/>
　天固非慮其頻且瀆也<lb/>
　山隂陸氏曰此與孟春命樂正入學習舞相備也相<lb/>
　備而習舞言於孟習吹言於季亦言之法然則孟春<lb/>
　蓋亦習吹仲秋蓋亦習舞釋菜而經不言上下比義<lb/>
　從可知矣大饗帝嘗大飲烝嘗嘗新榖而已烝進衆<lb/>
<pb n="22b"/>
　物焉故季秋大饗明嘗嘗新榖亦謂之嘗十月農工<lb/>
　畢天子諸侯與其羣臣飲酒於大學進衆物焉亦謂<lb/>
　之烝言犧牲告於天子則鼎俎告潔粢盛告豐之類<lb/>
　可知<lb/>
合諸侯制百縣為來嵗受朔日與諸侯所稅於民輕重<lb/>
之法貢職之數以逺近土地所冝為度以給郊廟之事<lb/>
無有所私<lb/>
　鄭氏曰秦以建亥之月為嵗首於是嵗終使諸侯及<lb/>
<pb n="23a"/>
　郷遂之官受此法焉合諸侯制者定其國家宫室車<lb/>
　旗衣服禮儀也諸侯言合制百縣言受朔日互文也<lb/>
　貢職所入天子凡周之法以正月和之正嵗而縣於<lb/>
　象魏<lb/>
　孔氏曰秦十月為嵗首此月嵗之終故合此諸侯之<lb/>
　法制又命百縣為來嵗受朔日之政令并授諸侯所<lb/>
　稅於民輕重之法貢職之數諸侯謂畿外國百縣謂<lb/>
　郷遂鄭註互文者言諸侯亦受朔日百縣亦合制也<lb/>
<pb n="23b"/>
　稅於民者是積貯本國貢職之數者是輸納天子言<lb/>
　與者兼事之辭其定稅輕重入貢多少皆以去京逺<lb/>
　近之差土地所冝之物為節度無有所私者言既給<lb/>
　郊廟重事其百縣等物無得有所偏私不如法制也<lb/>
　嚴陵方氏曰合則合而同之制則制而裁之謂合制<lb/>
　其事也必合制其事者為待來年受朔日之政令故<lb/>
　也周官正月之吉始和布治於邦國都鄙正謂是矣<lb/>
　其所異者彼以子月為正爾朔日蓋元日也為來嵗<lb/>
<pb n="24a"/>
　受朔日於此言之者據建亥之正也且合言自内以<lb/>
　合外制言自上以制下諸侯有君道則為内外之辨<lb/>
　而已故曰合百縣全乎臣乃有上下之别焉故曰致<lb/>
　然通而言之其實一也輕重之法則諸侯所取乎下<lb/>
　者也貢職之數則諸侯所共乎上者也所貢之物各<lb/>
　有職故謂之貢職法所以定數數所以成法上言法<lb/>
　下言數互相備也以逺近土地所冝為度者或以逺<lb/>
　近所冝之事為度或以土地所冝之物為度也若周<lb/>
<pb n="24b"/>
　官男服貢器物衛服貢財物之類而王氏謂以詳責<lb/>
　近以略責逺者蓋逺近所冝也以度所冝而制其法<lb/>
　故曰為度焉以給郊廟之事無有所私者言以事神<lb/>
　為主非以私之於己也大宰以九貢致邦國之用而<lb/>
　一曰祀貢則其所主可知矣百縣見仲夏解<lb/>
　馬氏曰陽終於戍嵗功成焉故於厯以自戍至戍為<lb/>
　嵗終戍之月而來嵗受朔日終則有始故也<lb/>
　山隂陸氏曰百縣内也諸侯外也皆合而制之諸侯<lb/>
<pb n="25a"/>
　言合百縣言制亦言之法<lb/>
　金華應氏曰稅取於秋而貢集於春年之上下所以<lb/>
　出斂法不於是而亟頒之則諸侯之取於民者無制<lb/>
　禮之厚薄以年之上下不於是而早定之則諸侯之<lb/>
　貢於上者無準故於季秋頒之而俾入貢於春焉則<lb/>
　侯國無苛征王朝無過斂然其稅之有輕重即王制<lb/>
　所謂用地小大視年之豐耗也以逺近土地所冝為<lb/>
　度與郊特牲之旅幣無方所以節逺邇之期而别土<lb/>
<pb n="25b"/>
　地之冝者其便於民則一而已<lb/>
是月也天子乃教於田獵以習五戎班馬政<lb/>
　鄭氏曰教於田獵因田獵之禮教民以戰法也五戎<lb/>
　謂五兵弓矢殳矛戈㦸也馬政謂齊其色度其力使<lb/>
　同乘也校人職曰凡軍事物馬而頒之<lb/>
　孔氏曰於此隂殺之時乃敎人以戰法於田獵之事<lb/>
　令民習用五種兵器知五戎是五兵者以别云班馬<lb/>
　政則五戎非馬也下文云七騶咸駕則知五戎非五<lb/>
<pb n="26a"/>
　戎車也且車不須更習故知五戎謂五兵也案周禮<lb/>
　司兵掌五兵鄭註云戈殳㦸酋矛夷矛後鄭又註云<lb/>
　歩卒之五兵則無夷矛而有弓矢如此則此注據歩<lb/>
　卒五兵弓矢一也殳長丈二二也矛長二丈三也戈<lb/>
　長六尺四寸四也㦸長一丈六寸五也此随便而言<lb/>
　不依周禮長短之次也班馬政者謂班布乘馬之政<lb/>
　冷校人職註云物馬齊其力戎事以力為主耳亦須<lb/>
　齊色故詩云駟騵彭彭是齊色也<lb/>
<pb n="26b"/>
　長樂陳氏曰周官司兵軍事㑹同建車之五兵則兵<lb/>
　有車之五兵有歩之五兵然夷矛雖不施於歩而弓<lb/>
　矢未嘗不設於車故兵車射者人䖏左御者䖏中戎<lb/>
　右䖏右則車上固有弓矢矣廬人攻國之兵欲短守<lb/>
　國之兵欲長則攻國不以夷矛守國不以殳酋矛也<lb/>
　司馬法弓矢圍殳矛守戈㦸助者蓋以殳對矛則殳<lb/>
　可以攻矛可以守以弓矢對殳矛則殳矛可以守弓<lb/>
　矢可以攻也若夫戈㦸則為之助而已五兵之用長<lb/>
<pb n="27a"/>
　以衛短短以救長則人持其一矣盾則夫人而有之<lb/>
　書曰比爾干干欲其比則夫人有之可知也然五兵<lb/>
　之所以便於用者戈而已其柲短而易持其胡援廣<lb/>
　而易入可以樁可以斬可以擊可以鉤觀富父終甥<lb/>
　以戈樁僑如之喉狼曋以戈斬秦囚子南以戈擊子<lb/>
　晳長魚矯以戈殺駒伯則戈之於用可知矣<hi>禮書</hi>
　嚴陵方氏曰敎於田獵繼言以習五戎與車攻言因<lb/>
　田獵而選車徒同意上言教下言習者我教之故彼<lb/>
<pb n="27b"/>
　習之也戎器必以五者則以兵法五人為伍故也田<lb/>
　獵所以得利軍旅所以效死人之所欲莫甚於利所<lb/>
　惡莫甚於死以所惡寓所欲而習焉亦先王之深意<lb/>
　也大司馬秋獮教治兵其以是歟<lb/>
　馬氏曰仲夏之班馬政則其政以馬為主季秋之班<lb/>
　馬政則其政以御為主故命僕及七騶咸駕<lb/>
命僕及七騶咸駕載旌旐授車以級整設於屏外司徒<lb/>
搢扑北面誓之<lb/>
<pb n="28a"/>
　鄭氏曰僕戎僕及御夫也七騶謂趣馬主為諸官駕<lb/>
　説者也既駕之又為之載旌旗司馬職曰仲秋教治<lb/>
　兵如振旅之陳辨旗物之用王載大常諸侯載旂軍<lb/>
　吏載旗師都載旜郷遂載物郊野載旐百官載旟是<lb/>
　也級等次也整正列也設陳也屏所田之地門外之<lb/>
　蔽司徒搢扑誓衆以軍法也<lb/>
　孔氏曰前既班馬政乃命戎僕御夫及七騶等皆以<lb/>
　馬駕車又載旌旐既畢授此七戎之車以其尊卑等<lb/>
<pb n="28b"/>
　級正其行列設於軍門屏之外東西廂以為行陳於<lb/>
　是司徒在兩行之閒北面誓之也案周禮戎僕掌馭<lb/>
　戎車故知僕是戎僕也又周禮馭夫掌馭從車使車<lb/>
　註云從車戎路田路之副也使車驅逆之車故知及<lb/>
　馭夫也又周禮趣馬職云掌駕説之頒頒謂第次也<lb/>
　是貴賤等列故云為諸官駕説也七騶者天子馬有<lb/>
　六種種别有騶則六騶也又有緫主之人并六騶為<lb/>
　七載旌旐者雜舉以言之案周禮司常云日月為常<lb/>
<pb n="29a"/>
　交龍為旂通帛為旜雜帛為物熊虎為旗鳥隼為旟<lb/>
　龜虵為旐全羽為旞析羽為旌及國之大閲賛司馬<lb/>
　班旗物王建大常諸侯建旂孤卿建旜大夫士建物<lb/>
　師都建旗州里建旟縣鄙建旐道車載旞斿車載旌<lb/>
　此是仲冬大閱所建旌旗各象治民之事空習其事<lb/>
　鄭引司馬職此是仲秋治兵實出軍之事也司徒地<lb/>
　官掌邦教誓者也故司徒職云施十有二教八曰以<lb/>
　誓教恤則民不怠司馬職云遂以蒐田有司表貉誓<lb/>
<pb n="29b"/>
　民鄭云有司大司徒也掌大田役治徒庶之政令誓<lb/>
　民誓以犯田法之罰也誓曰無干車無自後射案於<lb/>
　經註則司徒主誓今田獵出軍亦於所獵之地而搢<lb/>
　扑北面誓之也搢揷也軍法之誓有異田獵之誓則<lb/>
　云無於車如蒐田之法也今此大閱之誓以依軍法<lb/>
　故司馬仲冬大閲云羣吏聽誓於陳前斬牲以左右<lb/>
　徇陳曰不用命者斬之鄭註云凡誓之大略甘誓湯<lb/>
　誓之屬是也然鄭註司馬仲冬大閲引此九月春秋<lb/>
<pb n="30a"/>
　之令將為大閲之誓而云作月令者説季秋之政於<lb/>
　周為仲冬失之矣而今在此不非之者縁己非於彼<lb/>
　不復重言於此也<lb/>
　嚴陵方氏曰僕主車騶主馬駕謂以輈駕馬將以有<lb/>
　行故也旌旐載之所以為表識也然周官司常賛司<lb/>
　馬頒旗物自王建大常而下其數有九此止言二物<lb/>
　者舉其略爾與車攻言建旐設旄同意以戎事言之<lb/>
　則以革車為正倅車為副以田事言之則以木車為<lb/>
<pb n="30b"/>
　正佐車為副莫不各有等焉故授之以級也整設蓋<lb/>
　指車馬之屬也掌次言師田則張幕以有幕次故亦<lb/>
　有屏焉整設於屏外則王雖在野亦莫不有内外之<lb/>
　辨故也扑謂夏楚也司徒教官而用此者以其方教<lb/>
　於田獵故也書言扑作教刑正謂是矣搢謂搢之於<lb/>
　帯也設扑而搢之以示有事於教無事於刑也誓則<lb/>
　欲其不犯命焉必北面則以田主殺隂事故也<lb/>
　馬氏曰為天子御者僕也為諸侯羣臣御者七騶也<lb/>
<pb n="31a"/>
　載旌旐則司馬之九旗以帛為之者始於大常而終<lb/>
　於旐以羽為之者始於旞而終於旌故言旌旐則他<lb/>
　可知矣授車以級整設於屏外則自上而下以等相<lb/>
　及且相係屬焉故謂之級<lb/>
天子乃厲飾執弓挾矢以獵命主祠祭禽於四方<lb/>
　鄭氏曰厲飾謂戎服尚威武也命主祠以所獲禽祀<lb/>
　四方之神也司馬職曰羅弊致禽以祠主<lb/>
　孔氏曰厲飾謂嚴厲武猛容飾戎服者韋弁服也以<lb/>
<pb n="31b"/>
　秋冬之田故韋弁服若春夏則冠弁服故司服云凡<lb/>
　甸冠弁服命主祠祭禽謂獵竟也主祠典祭祀者也<lb/>
　禽者獸之通名也四方有功於四方之神也四時田<lb/>
　獵皆祭宗廟而分時各以為主也春時土方施生獵<lb/>
　則祭社為主也夏時隂氣始起象神在内獵則祭宗<lb/>
　廟為主也秋時萬物以成獵則以報祭社及四方為<lb/>
　主也冬時萬物衆多獵則主用衆物以祭宗廟而亦<lb/>
　報於物有功之神於四方也此天子獵既畢因命典<lb/>
<pb n="32a"/>
　祀之官取田獵所獲之禽還祭於郊以報四方之神<lb/>
　也冬獵亦何以知然案鄭註秋獮祀方云秋田主祭<lb/>
　四方報成萬物又司馬冬狩云致禽饁獸於郊入獻<lb/>
　禽以享烝鄭云冬田物多衆得聚所獲禽因以祭四<lb/>
　方神於郊也月令季秋天子既田命主祠祭禽四方<lb/>
　是也入又以禽祭宗廟於經註更相引證始可見矣<lb/>
　其祭四方用此禽又用别牲故大田云與我犧羊以<lb/>
　社以方此四方五行之神也<lb/>
<pb n="32b"/>
　嚴陵方氏曰厲飾厲其容飾也介胄則有不可犯之<lb/>
　色故其飾如此厲若子温而厲之厲則有崖岸之謂<lb/>
　也天子厲飾執弓挾矢以獵則躬率之也祭禽則以<lb/>
　報成功於百神且示非專為一人之奉也是月也豺<lb/>
　猶祭獸戮禽則田獵而祭四方固亦冝矣<lb/>
是月也草木黄落乃伐薪為炭<lb/>
　鄭氏曰伐木必因殺氣<lb/>
　嚴陵方氏曰黄者土之色百昌皆生於土而反於土<lb/>
<pb n="33a"/>
　以其將反於土故黄黄故落也落則反於土矣草木<lb/>
　黄落則以霜降於是月而成物之功終焉故也終則<lb/>
　有始故落又訓始伐薪為炭則以禦冬寒故也<lb/>
　馬氏曰天始物於𤣥地終功於黄然萬物之化終則<lb/>
　有始人徒見其落也不知其為生之始也故落以訓<lb/>
　始<lb/>
蟄蟲咸俯在内皆墐其户<lb/>
　鄭氏曰墐謂塗閉之辟殺氣<lb/>
<pb n="33b"/>
　孔氏曰俯垂頭也墐塗也前月但藏而坏戸至此月<lb/>
　既寒故垂頭嚮下以随陽氣陽氣稍沈在下也又塗<lb/>
　塞其户穴以辟地上隂殺之氣<lb/>
乃趣獄刑母留有罪收禄秩之不當供養之不冝者<lb/>
　鄭氏曰殺氣已至有罪者即決也禄秩之不當恩所<lb/>
　増加也供養之不冝欲所貪嗜熊蹯之屬非常食天<lb/>
　氣殺而萬物咸藏可以去之也<lb/>
　孔氏曰春夏陽氣寛施許人主從時雖彼人不應得<lb/>
<pb n="34a"/>
　禄而王恩私子之亦所權許今秋隂氣急斂禁罷必<lb/>
　當是春夏所權置者今悉收停之也供養不冝謂非<lb/>
　常之膳求不可得者也<lb/>
　嚴陵方氏曰趣與趣民收斂之趣同義仲秋命有司<lb/>
　申嚴百刑而已至此又趣獄刑毋留有罪焉則以奉<lb/>
　天威之方至於是亟決之也禄秩者禄之秩序也收<lb/>
　禄秩之不當所以損於養人收供養之不冝所以節<lb/>
　於奉己凡以順收斂之道而已且當則無乖而適事<lb/>
<pb n="34b"/>
　冝則無常而随時養人欲其適事故禄秩言當奉己<lb/>
　要在随時故供養言冝<lb/>
　山隂陸氏曰收禄秩之不當供養之不冝刑官之事<lb/>
　也罷官之無事去器之無用事官之事也<lb/>
是月也天子乃以犬嘗稲先薦寢廟<lb/>
　鄭氏曰稲始熟也<lb/>
　嚴陵方氏曰以犬嘗稲見孟夏以彘嘗麥解先薦寢<lb/>
　廟見仲春解<lb/>
<pb n="35a"/>
季秋行夏令則其國大水冬藏殃敗民多鼽嚏行冬令<lb/>
則國多盜賊邉竟不寧土地分裂行春令則煖風來至<lb/>
民氣解惰師興不居<lb/>
　鄭氏曰其國大水未之氣乘之也六月宿直東井氣<lb/>
　多暑雨國多盜賊邉竟不寧土地分裂丑之氣乘之<lb/>
　也極隂為外邉竟之象也大寒之時地隆圻也煖風<lb/>
　來至民氣解惰辰之氣乘之也巽為風辰宿直角角<lb/>
　主兵不居象風行不休止也<lb/>
<pb n="35b"/>
　孔氏曰其國大水天災冬藏殃敗地災民多鼽嚏人<lb/>
　災國多盜賊邉竟不寕人災土地分裂地災也十一<lb/>
　月一陽生十二月二陽生陽在内伏於地下四隂在<lb/>
　地上故鄭云極隂為外也煖風來至天災民氣解隋<lb/>
　師興不居人災也<lb/>
　嚴陵方氏曰水潦盛昌在於季夏故行夏令則其國<lb/>
　大水大水故冬藏殃敗也金數窮而氣窒則為<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>氣<lb/>
　行逆而發於聲則為嚏皆肺疾也肺屬金而金生水<lb/>
<pb n="36a"/>
　反為水所勝故民受是疾焉取非其有謂之盜毁則<lb/>
　謂之賊皆至隂之類也以國多盜賊故邉竟不寧也<lb/>
　土地分裂則為嚴凝之氣所坼故也巽為風而春之<lb/>
　氣為煖故行春令則煖風來至然孟夏行春令則曰<lb/>
　暴風來格者彼以正陽之月煖風不足以言之故也<lb/>
　此言至而彼言格者以其暴故與物相抵也氣煖則<lb/>
　解緩寒則縮栗以緩風來至故民氣解惰也師興不<lb/>
　居則以少陽作之而動故也<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷二十三</head>
    <p>
<pb n="1a"/>
欽定四庫全書<lb/>
　禮記集説卷二十三　　　　宋　衛湜　撰<lb/>
喪不慮居毁不危身喪不慮居為無廟也毁不危身為<lb/>
無後也<lb/>
　鄭氏曰慮居謂賣舍宅以奉喪危身謂憔悴將滅性<lb/>
　嚴陵方氏曰君子將營宫室宗廟為先居室為後故<lb/>
　曰喪不慮居為無廟也毁而死君子謂之無子故曰<lb/>
　毁不危身為無後也<lb/>
<pb n="1b"/>
延陵季子適齊於其反也其長子死𦵏於嬴博之間孔<lb/>
子曰延陵季子吳之習於禮者也往而觀其𦵏焉其坎<lb/>
深不至於泉其斂以時服既𦵏而封廣輪揜坎其髙可<lb/>
隠也既封左袒右還其封且號者三曰骨肉歸復于土<lb/>
命也若魂氣則無不之也無不之也而遂行孔子曰延<lb/>
陵季子之於禮也其合矣乎<lb/>
　鄭氏曰季子名札魯昭二十七年吳公子札聘于上<lb/>
　國是也季子讓國居延陵因號焉嬴博齊地今泰山<lb/>
<pb n="2a"/>
　縣是也孔子往弔之坎不至泉以生恕死也斂以行<lb/>
　時之服不改制節也輪從也隠據也封可手據謂髙<lb/>
　四尺所亦節也右還還圍也號哭且言也命猶性也<lb/>
　行去也<lb/>
　孔氏曰此一節論仲尼言季子𦵏子得禮之事延陵<lb/>
　一名延州來故左傳云延州來季子以生時不欲近<lb/>
　泉故死亦不至于泉以生時之意以恕于死者斂服<lb/>
　不更制造是其節也人長八尺低而據之半為四尺<lb/>
<pb n="2b"/>
　所所是不定之辭封墳已竟季子乃左袒其衣案鄭<lb/>
　註覲禮云凡以禮事者左袒若請罪待刑則右袒喪<lb/>
　亦是禮事但喪禮直云袒不云左右今季子長子之<lb/>
　喪而左袒者達死生之命以自寛慰也左袒訖乃右<lb/>
　而圍遶其封遶墳三匝號哭且言曰骨肉歸復于土<lb/>
　乃自然之性人之骨肉乃食土物而生今還入土故<lb/>
　云歸復若魂氣則無不之適不可更反再言之者愍<lb/>
　傷離訣之意<lb/>
<pb n="3a"/>
　臨川王氏曰先王之制為長子三年服之如此其重<lb/>
　則其哀戚不可不稱是也三號而遂行哀不足矣孔<lb/>
　子曰喪事不敢不勉又曰喪不若禮不足而哀有餘<lb/>
　也謂其𦵏于禮為合爾稱其合于禮所以譏其哀不<lb/>
　足也哀不足則不可謂仁矣延陵之言蓋老莊之徒<lb/>
　也或曰而遂行者君命不可緩也君命亦不可若此<lb/>
　其急也不若此其急則命廢乎不廢則少遼緩之何<lb/>
　為而不可得也<lb/>
<pb n="3b"/>
　嚴陵方氏曰坎深不至于泉則不至于太深斂以時<lb/>
　服則不至于太厚廣輪揜坎則不至于太大其髙可<lb/>
　隠則不至于太髙左為陽故袒之以變吉右為隂故<lb/>
　還焉以示凶骨肉為隂則降而聚故言歸復于土魂<lb/>
　氣為陽則升而散故言無不之夫骨肉之歸復于土<lb/>
　魂氣之無不之是人情之所哀者然季子號之止于<lb/>
　三則臨喪之哀為不足矣孔子始言其習終言其合<lb/>
　者習存乎學合存乎行始聞其學禮而已故曰習終<lb/>
<pb n="4a"/>
　見其能行禮焉故曰合也<lb/>
邾婁考公之喪徐君使容居來弔含曰寡君使容居坐<lb/>
含進侯玉其使容居以含有司曰諸侯之來辱敝邑者<lb/>
易則易于則于易于雜者未之有也容居對曰容居聞<lb/>
之事君不敢忘其君亦不敢遺其祖昔我先君駒王西<lb/>
討濟於河無所不用斯言也容居魯人也不敢忘其祖<lb/>
　鄭氏曰考公隠公益之曽孫考或為定容居欲親含<lb/>
　非也含不使賤者君行則親含大夫歸含耳言侯玉<lb/>
<pb n="4b"/>
　者時徐僭稱王自比天子使大夫敵諸侯有司拒之<lb/>
　易謂臣禮于謂君禮雜者容居以臣欲行君禮也駒<lb/>
　王徐先君僭號容居其子孫也濟渡也西討渡河廣<lb/>
　大其國魯魯鈍也言魯鈍者自明不妄<lb/>
　孔氏曰此一節論徐國僭禮之事容居致其君命云<lb/>
　寡君使容居親坐行含進侯玉于邾君此是使致詞<lb/>
　也其使容居以含者此是記人録語云其使容居奉<lb/>
　玉以行含禮鄭知君行則親含者上云曹桓公卒于<lb/>
<pb n="5a"/>
　㑹諸侯請含是也大夫歸含者雜記云諸侯之䘮君<lb/>
　使人弔含贈襚是也凡行含禮未斂之前以玉實口<lb/>
　士則主人親含大夫以上則使人含若既斂已後至<lb/>
　殯𦵏其有含者親自致璧于柩及殯上者謂之親含<lb/>
　若但致命以璧授主人主人受之謂之不親含徐自<lb/>
　比于天子以邾君為己之諸侯言進侯氏以玉故云<lb/>
　進侯玉邾之有司乃拒之易謂簡易為臣禮于謂廣<lb/>
　大為君禮容居聞舊日之言臣之事君奉命出使不<lb/>
<pb n="5b"/>
　敢忘其君之言子孫事祖亦不敢違我從先君駒王<lb/>
　以來于諸侯無不稱王我若是曉利之人或妄稱先<lb/>
　祖之善自言魯鈍朴實不解虗詐唯知不敢忘其祖<lb/>
　也<lb/>
　廬陵胡氏曰易猶治也如禾易長畆之易于舒大之<lb/>
　義于者于于然而來之于漢史云單于大貌容居聞<lb/>
　義不能徙<lb/>
子思之母死於衛赴於子思子思哭於廟門人至曰庻<lb/>
<pb n="6a"/>
氏之母死何為哭於孔氏之廟乎子思曰吾過矣吾過<lb/>
矣遂哭於他室<lb/>
　鄭氏曰子思之母嫁母也姓庻氏門人弟子也嫁母<lb/>
　與廟絶族<lb/>
　臨川王氏曰似嫁庻氏而鄭云母姓氏非也<lb/>
　嚴陵方氏曰他室異室也以有别于正故謂之他以<lb/>
　義起之而已<lb/>
天子崩三日祝先服五日官長服七日國中男女服三<lb/>
<pb n="6b"/>
月天下服虞人致百祀之木可以為棺椁者斬之不至<lb/>
者廢其祀刎其人<lb/>
　鄭氏曰祝佐含斂先病故先服官長大夫士也國中<lb/>
　男女庻人也天下服諸侯之大夫也虞人掌山澤之<lb/>
　官百祀畿内百縣之祀也為棺椁作棺椁也斬伐也<lb/>
　孔氏曰此一節論天子崩尊卑服杖及𦵏備棺椁之<lb/>
　事祝謂大祝商祝也服服杖也祝先服故先杖子亦<lb/>
　三日而杖大夫士服在祝後故五日亦服杖也庻人<lb/>
<pb n="7a"/>
　謂畿内民及庻人在官者服謂齊衰三月必待七日<lb/>
　者殯後嗣王成服故民得成服也諸侯之大夫為王<lb/>
　繐衰既𦵏而除之也近者不待三月今據逺者為言<lb/>
　耳然四條皆云服何以知其或杖或衰案喪大記云<lb/>
　君之喪三日太子夫人杖五日既殯授大夫世婦杖<lb/>
　喪服四制三日授子杖五日授大夫杖則知三日五<lb/>
　日是服杖明矣其七日及三月者唯服而已無杖百<lb/>
　祀者王畿内諸臣采地之祀也既殯旬而布材故虞<lb/>
<pb n="7b"/>
　人斬百祀之木可以為周棺之椁者送之也<lb/>
　賀氏曰必取祀木者君者徳著幽顯若存則人神均<lb/>
　其慶没則靈祇等其哀傷也<lb/>
　嚴陵方氏曰喪人之冠帶衣裳杖屨通謂之服此所<lb/>
　謂服特指杖爾夫杖所以扶病也祝先服者力勞而<lb/>
　先病故也言祝先服則子可知矣官長以對祝言之<lb/>
　則力有勞逸以對子言之則恩有重輕故五日而後<lb/>
　服杖也七日國中男女服三月天下服言各服其所<lb/>
<pb n="8a"/>
　服之服非謂杖矣蓋不特以恩有重輕故服有先後<lb/>
　亦以地有逺近而聞訃有早晚故也刎亦剄也自吻<lb/>
　下刑之故也<lb/>
　山隂陸氏曰言致百年之祀之木<lb/>
齊大饑黔敖為食於路以待餓者而食之有餓者䝉袂<lb/>
輯屨貿貿然來黔敖左奉食右執飲曰嗟來食揚其目<lb/>
而視之曰予唯不食嗟來之食以至於斯也從而謝焉<lb/>
終不食而死曽子聞之曰㣲與其嗟也可去其謝也可<lb/>
<pb n="8b"/>
食<lb/>
　鄭氏曰䝉袂不欲見人也輯斂也斂屨力憊不能屨<lb/>
　也貿貿目不明之貌嗟來食雖閔而呼之非敬辭從<lb/>
　猶就也㣲猶無也無與止其狂狷之辭<lb/>
　孔氏曰此一節論餓者狂狷之事餓者聞黔敖嗟已<lb/>
　無敬己之心於是發怒揚舉其目而視之曰予唯不<lb/>
　食嗟來無禮之食以至于此困病曽子言初時無禮<lb/>
　之嗟也可怒之而去其終有禮之謝也可返廻而食<lb/>
<pb n="9a"/>
　微與言無得如此<lb/>
　黄氏曰曽子之言乃舉世千萬人所同之心也餓夫<lb/>
　之操豈在于斯乎蓋以衰亂之世君昏政暴災沴薦<lb/>
　至而賢者不樂其生于世也故詩云知我如此不如<lb/>
　無生此之謂也苟從曽子之言謝而復食能㡬何哉<lb/>
　豈若不屈其操不受其辱身雖一死而義存千古乎<lb/>
　不然作記之人從何而載之孟子從何而舉之使千<lb/>
　載而下施小惠者不敢矜傲竊幸苟生之人脅肩謟<lb/>
<pb n="9b"/>
　笑之輩聞其志則心寒股栗知所愧恥豈不盛哉故<lb/>
　孟子曰萬鍾之禄妻妾之奉宫室之美反不顧禮義<lb/>
　而居之誠可哀矣悲夫作記之人若去曽子之評引<lb/>
　孟子為證則餓夫之志獲伸于名教之中乆矣<hi>餘義</hi>
　嚴陵方氏曰饑則主歳言之也餓則主人言之也以<lb/>
　交易為利者謂之貿貿貿然來若有所利而交故也<lb/>
　廬陵胡氏曰輯斂也若輯杖然㣲與小之今之君子<lb/>
　之急於禄食也嗟而不去不謝而食者多矣視餓者<lb/>
<pb n="10a"/>
　有愧也<lb/>
邾婁定公之時有弑其父者有司以告公瞿然失席曰<lb/>
是寡人之罪也曰寡人嘗學㫁斯獄矣臣弑君凡在官<lb/>
者殺無赦子弑父凡在宫者殺無赦殺其人壊其室洿<lb/>
其宫而豬焉蓋君踰月而后舉爵<lb/>
　鄭氏曰定公貜且也魯文十四年即位民之無禮不<lb/>
　教之罪故曰寡人之罪也弑君弑父其罪無赦諸臣<lb/>
　子孫皆得殺之壊其室洿其宫明其大逆不欲人復<lb/>
<pb n="10b"/>
　䖏之豬都也南方謂都為豬踰月舉爵自貶損也<lb/>
　孔氏曰此一節論誅弑父之事鄭註諸臣解在官者<lb/>
　子孫解在宫者臣之弑君凡在官之人無問貴賤皆<lb/>
　得殺此弑君之人子之弑父凡在宫者無問尊卑皆<lb/>
　得殺此弑父之人此在宫字諸本或為在官洿其宫<lb/>
　謂掘洿其宫使水之積聚焉故云豬都也<lb/>
　山隂陸氏曰凡在官者殺無赦謂弑君者同一官府<lb/>
　亦坐焉爾弑父放此鄭氏謂弑父者凡在宫子孫皆<lb/>
<pb n="11a"/>
　得殺之是父子兄弟相殺終無己時也<lb/>
　廬陵胡氏曰春秋弑逆多矣唯邾無弑逆之事故邾<lb/>
　定公以為非常而驚也春秋書蔡人殺陳他明弑逆<lb/>
　之賊人皆得討豬猶瀦言洿其宫而瀦水也鄭云豬<lb/>
　都也恐非<lb/>
晉獻文子成室晉大夫發焉張老曰美哉輪焉美哉奐<lb/>
焉歌於斯哭於斯聚國族於斯文子曰武也得歌於斯<lb/>
哭於斯聚國族於斯是全要領以從先大夫於九京也<lb/>
<pb n="11b"/>
北面再拜稽首君子謂之善頌善禱<lb/>
　鄭氏曰文子趙武也作室成晉君獻之謂賀也諸大<lb/>
　夫亦發禮以往輪囷言髙大奐言衆多歌于斯哭于<lb/>
　斯聚國族于斯言祭祀死喪燕㑹于此足矣欲防其<lb/>
　後復為此張老心譏其奢也全要領者免于刑誅也<lb/>
　晉卿大夫之墓地在九原京蓋字之誤當為原善頌<lb/>
　謂張老之言善禱謂文子之言禱求也<lb/>
　孔氏曰此一節論文子成室相頌禱之事張老心譏<lb/>
<pb n="12a"/>
　文子宫室飾麗故佯而美之奐謂其室煥爛衆多煥<lb/>
　文章貌歌謂祭祀奏樂哭謂居喪哭泣聚國族謂燕<lb/>
　聚國賔及㑹宗族也終始永足切勿復更造作文子<lb/>
　覺譏故稱名述張老語言若得保此宅以歌哭終于<lb/>
　餘年不被罪討是完全要領夀終而卒以從先大夫<lb/>
　𦵏于九原也稽首謝過受諫也北面在堂禮也故鄉<lb/>
　飲酒賔主皆北面領頸也古者罪重要斬罪輕頸刑<lb/>
　先大夫謂文子父祖以其世為大夫故稱父祖為先<lb/>
<pb n="12b"/>
　大夫也案墓大夫云令國民族𦵏註云族𦵏各從其<lb/>
　親是卿大夫墓地同在一䖏耳爾雅云絶髙為京廣<lb/>
　平為原京非𦵏䖏原是墳墓之所<lb/>
　嚴陵方氏曰發謂以禮落成之也若楚子成章華之<lb/>
　臺願與諸侯落之是矣蓋發與落皆有始意九京即<lb/>
　九原也指其冢之髙則曰京指其地之廣則曰原<lb/>
　廬陵胡氏曰謂晉君賀其成室恐非也恐趙武諡獻<lb/>
　文爾當考<lb/>
<pb n="13a"/>
仲尼之畜狗死使子貢埋之曰吾聞之也敝帷不弃為<lb/>
埋馬也敝蓋不弃為埋狗也丘也貧無蓋於其封也亦<lb/>
予之席毋使其首陷焉路馬死埋之以帷<lb/>
　鄭氏曰畜狗馴守封當為窆陷謂沒于土路馬君所<lb/>
　乗者其他狗馬不能以帷蓋<lb/>
　嚴陵方氏曰家語言仲尼將行雨而無盖則貧而無<lb/>
　蓋可知陷謂沒於土也衆體皆不欲沒于土特以首<lb/>
　為言者以衆體之所貴尤不欲沒于土故也路馬死<lb/>
<pb n="13b"/>
　埋之以帷故魯昭公乗馬塹而死乃以帷裹之<lb/>
　石林葉氏曰帷蓋之近于身以為障蔽者也犬馬之<lb/>
　畜于家以為代禦者也障蔽者敝所不敢弃而代禦<lb/>
　者死用以埋之所謂仁之至義之盡也<lb/>
季孫之母死哀公弔焉曽子與子貢弔焉閽人為君在<lb/>
弗内也曽子與子貢入於其廄而脩容焉子貢先入閽<lb/>
人曰鄉者已告矣曽子後入閽人辟之涉内霤卿大夫<lb/>
皆辟位公降一等而揖之君子言之曰盡飾之道斯其<lb/>
<pb n="14a"/>
行者逺矣<lb/>
　鄭氏曰閽人守門者修容更莊飾也子貢先入閽人<lb/>
　既不敢止以言下之故曰鄉者以告矣閽人見兩賢<lb/>
　相隨彌益恭故辟之也公降等揖禮之也<lb/>
　孔氏曰此一節論君子加服人乃敬之事二子初時<lb/>
　不具衣服則閽人拒之二子退而修容閽人雖愚猶<lb/>
　知敬畏二子涉至内霤卿大夫皆逡巡辟位公于堂<lb/>
　上降階一等揖而禮之君子遂美之云凡人盡其容<lb/>
<pb n="14b"/>
　飾行之可長逺矣案喪大記君臨大夫之喪君即位<lb/>
　于序端卿大夫即位于堂亷楹西北面東上所謂辟<lb/>
　位者蓋少西逡巡而東面不當北面之位也然君在<lb/>
　大夫得私為二子辟位者或是公始入升堂之後<lb/>
　卿大夫猶在庭中北面辟位者謂辟中庭之位少近<lb/>
　東耳<lb/>
　長樂陳氏曰徳者容之實容者徳之華非實無以重<lb/>
　其内非華無以莊其外故君子正其衣冠尊其瞻視<lb/>
<pb n="15a"/>
　儼然人望而畏之此容之不可不修也曽子子貢弔<lb/>
　于季孫氏當其容之未修也閽人拒之而不内及其<lb/>
　既修也閽人敬而辟之涉于内霤卿大夫皆辟位公<lb/>
　降一等而揖之夫以閽人之愚卿大夫之貴哀公之<lb/>
　尊而容之所施猶足以動之況其不愚不貴不尊者<lb/>
　乎<lb/>
陽門之介夫死司城子罕入而哭之哀晉人之覘宋者<lb/>
反報於晉侯曰陽門之介夫死而子罕哭之哀而民説<lb/>
<pb n="15b"/>
殆不可伐也孔子聞之曰善哉覘國乎詩云凡民有喪<lb/>
扶服救之雖㣲晉而已天下其孰能當之<lb/>
　鄭氏曰陽門宋國門名介夫甲衛士宋以武公諱司<lb/>
　空為司城子罕戴公子樂甫術之後樂喜也覘窺視<lb/>
　也孔子善覘國者之知㣲救猶助也㣲猶非也<lb/>
　孔氏曰此一節論善覘國之事介夫匹庻之賤人子<lb/>
　罕是國之卿相以貴哭賤感動民心皆喜悦若有人<lb/>
　伐民必致死故曰殆不可伐殆近也為疑辭引詩㫁<lb/>
<pb n="16a"/>
　章出邶谷風之篇言雖非晉之強天下更有强於晉<lb/>
　者誰能當之而已是助句語也<lb/>
　長樂陳氏曰吳起吮一人之疽而鄰敵莫抗叚熲裹<lb/>
　一人之瘡而西羌頓平然則司城子罕哭一介夫而<lb/>
　民説其可伺隙抵巇而伐之哉覘者所以知㣲也兵<lb/>
　法曰用間有五是謂神紀又曰知彼知己百戰不殆<lb/>
　古人之于兵未嘗不用間其知㣲如晉之覘者蓋亦<lb/>
　鮮矣孔子所以善之也所謂雖㣲晉而已天下其孰<lb/>
<pb n="16b"/>
　能當之仁不可為衆故也昔仲尼在衛趙鞅折謀干<lb/>
　木䖏魏秦人罷兵謝安在晉王猛知其不可伐季梁<lb/>
　在隨椘子之兵不敢加則子罕在宋而天下不能當<lb/>
　者信矣<lb/>
　石林葉氏曰介夫至賤子罕一哭之哀而晉國覘之<lb/>
　不敢伐聖如孔子以為天下莫能當之故曰治國不<lb/>
　敢侮鰥寡而況於士民乎<lb/>
　山隂陸氏曰匍匐手行也<lb/>
<pb n="17a"/>
魯莊公之喪既𦵏而絰不入庫門士大夫既卒哭麻不<lb/>
入<lb/>
　鄭氏曰時子般弑慶父作亂閔公不敢居喪𦵏己吉<lb/>
　服而反正君臣欲以防遏之㣲弱之至也閔公既吉<lb/>
　服不與虞卒哭羣臣畢虞卒哭亦除喪也麻猶絰也<lb/>
　孔氏曰此一節論禮變所由也莊公閔公父也莊公<lb/>
　薨太子般即位慶父賊子般于黨氏閔公年八歳絰<lb/>
　葛絰也諸侯弁絰葛而𦵏魯之庫門周之臯門也魯<lb/>
<pb n="17b"/>
　有三門庫雉路庫門最在外以從外來故至庫門去<lb/>
　絰絰既不入衰亦不入可知也閔公既𦵏湏即位正<lb/>
　君臣故既𦵏而除羣臣湏行虞卒哭之祭故卒哭乃<lb/>
　除之上是君身絰用葛士大夫是臣絰用麻也不入<lb/>
　者亦謂不入庫門也<lb/>
　嚴陵方氏曰君以𦵏為節臣以卒哭為節者君先除<lb/>
　而後臣敢除故也然此皆不能三年則失禮之甚矣<lb/>
　廬陵胡氏曰既𦵏而絰不入庫門經意譏魯君忘哀<lb/>
<pb n="18a"/>
　之速爾故春秋閔二年書吉禘亦譏吉之早也<lb/>
孔子之故人曰原壤其母死夫子助之沐椁原壤登木<lb/>
曰久矣予之不託於音也歌曰貍首之斑然執女手之<lb/>
卷然夫子為弗聞也者而過之從者曰子未可以已乎<lb/>
夫子曰丘聞之親者毋失其為親也故者毋失其為故<lb/>
也<lb/>
　鄭氏曰沐治也木椁材也託寄也謂叩木以作音斑<lb/>
　然卷然説人辭也為弗聞也而過之佯不知也已猶止<lb/>
<pb n="18b"/>
　也<lb/>
　孔氏曰此一節論孔子無大故不遺故舊之事原壤<lb/>
　謂吾遭母喪以來日月久矣不得託寄此木以為音<lb/>
　聲于是叩木作音口為歌言椁材文采似貍之首夫<lb/>
　子手執斤斧如女手卷然柔弱以此歡悦仲尼然在<lb/>
　喪而歌非禮之甚從者見其無禮止夫子不湏為治<lb/>
　椁夫子謂朋友無大故不相遺棄丘聞之與我骨肉<lb/>
　親者雖有非禮無失其為親之道尚得與之和睦故<lb/>
<pb n="19a"/>
　舊者雖有非禮無失其為故之道尚得往來何以絶<lb/>
　之<lb/>
　長樂陳氏曰原壤夷俟孔子叩其脛而責之其母死<lb/>
　而託于音孔子為弗聞而過之何也夷俟非禮也託<lb/>
　于音非孝也非禮為可責而非孝非不可責以其方<lb/>
　從事于沐椁不以小事妨大也周官八統一曰親親<lb/>
　二曰敬故詩序曰親親以睦故舊不遺論語曰故舊<lb/>
　不遺則民不偷此所謂無失其為親故也孔子之于<lb/>
<pb n="19b"/>
　原壤無失其為故而已無失其為親者因其類而言<lb/>
　之也春秋之法責賢者備于其非賢則略之而已其<lb/>
　恕原壤之託音者略之也<lb/>
　嚴陵方氏曰原壤非親而兼言毋失其為親者因輕<lb/>
　以明重也沐椁所以修潔之也貍首之斑然言木之<lb/>
　美女手之卷然言功之巧<lb/>
　山隂陸氏曰此其貍首之詩歟其所謂大小莫䖏御<lb/>
　于君所其詩中間之詞歟執女手之卷然蓋上之所<lb/>
<pb n="20a"/>
　以接下御于君所蓋下之所以事上<lb/>
　石林葉氏曰孔子責原壤重于夷俟而略于喪歌者<lb/>
　夷俟禮之踞也人道不可以不責是以雖痛絶之不<lb/>
　為過親喪而歌豈止違禮而已哉孔子聞而不問見<lb/>
　不可以教問之則人道絶矣故過之若不聞者乃所<lb/>
　以全故舊之恩此夫子之道忠恕者也方周之末世<lb/>
　有妻死鼓盆而歌自以為達如莊周者友死臨尸而<lb/>
　歌自以為禮如子皮琴張者蓋將以矯世未必出其<lb/>
<pb n="20b"/>
　誠心然不可施之于孔子之門此夫子所以有時而<lb/>
　抑揚歟<lb/>
　李氏曰子曰汎愛衆而親仁又曰在親賢仁者賢者<lb/>
　固君子之所宜親也故曰親者毋失其為親不賢不<lb/>
　仁者不可親者而有故則無失其為故而已故曰故<lb/>
　者毋失其為故毋失其為故所以厚俗也<lb/>
趙文子與叔譽觀乎九原文子曰死者如可作也吾誰<lb/>
與歸叔譽曰其陽䖏父乎文子曰行并植於晉國不沒<lb/>
<pb n="21a"/>
其身其知不足稱也其舅犯乎文子曰見利不顧其君<lb/>
其仁不足稱也我則隨武子乎利其君不忘其身謀其<lb/>
身不遺其友晉人謂文子知人文子其中退然如不勝<lb/>
衣其言呐呐然如不出諸其口所舉於晉國管庫之士<lb/>
七十有餘家生不交利死不屬其子焉<lb/>
　鄭氏曰叔譽叔向也晉羊舌大夫之孫名肸作起也<lb/>
　陽䖏父襄公之太傅剛而專已為狐射姑所殺是知<lb/>
　不足稱也并猶專也沒終也植或為特舅犯久與文<lb/>
<pb n="21b"/>
　公辟難至將反國無安君之心及河授璧詐請亡要<lb/>
　君以利是仁不足稱也武子士㑹也食邑于隨范字<lb/>
　季晉人謂文子知人蓋見其所善于前則知其來所<lb/>
　舉也中身也鄉射記曰弓二寸以為侯中退柔和貌<lb/>
　退或為妥呐呐舒小貌管庫之士府史以下官長所<lb/>
　置也舉之于君以為大夫士也管鍵也庫物所藏生<lb/>
　不交利廉也死不屬其子潔也<lb/>
　孔氏曰此一節論趙文子知人之事羊舌是邑名文<lb/>
<pb n="22a"/>
　子謂先世大夫死者甚衆假令生而可作起吾于衆<lb/>
　大夫誰可以與歸也鄭註謂并猶專者謂并他事以<lb/>
　為己有是專權之事狐射姑殺陽䖏父具文六年此<lb/>
　不能以理終沒其身是無知也舅犯事具僖二十四<lb/>
　年文子遂稱隨武子之徳言凡人利君者多性行偏<lb/>
　特不顧其身謀身者多遺棄故舊武子徳行𢎞廣内<lb/>
　外周備故襄二十七年左傳云夫子之家事治言于<lb/>
　晉國無隠情則利君也家事治則不忘其身也然文<lb/>
<pb n="22b"/>
　七年士㑹與先蔑俱迎公子雍在秦三年不見先蔑<lb/>
　及還亦不見是遺其友而云不遺者懼其同罪禍及<lb/>
　于已故不見之也文子退然柔和似不勝衣言形貌<lb/>
　卑退也其發言舒小呐呐如不出諸口謂言語卑下<lb/>
　也生存之日不與利交涉臨死時亦不屬其子于君<lb/>
　及朝廷也七十有餘家鄭知為大夫士者家是大夫<lb/>
　士之緫號案月令註鍵謂鏁之入内者俗謂鏁湏管<lb/>
　謂夾取鍵今謂之鑰匙則管鍵為别物而鄭云管鍵<lb/>
<pb n="23a"/>
　者對則細别散則大同也<lb/>
　長樂陳氏曰君子之尚友以一鄉為未足則友於一<lb/>
　國以一國為未足則友之天下以天下為未足則尚<lb/>
　論古之人此文子叔譽所以論死者之可作也叔譽<lb/>
　以陽䖏父與舅犯為可與歸文子則謂䖏父不足于<lb/>
　智舅犯不足于仁不若隨武子之愈蓋太剛則易屈<lb/>
　太直則易折植者剛直而自立者也䖏父并為之其<lb/>
　智不足稱矣懐利者有已懐仁者有君舅犯見利而<lb/>
<pb n="23b"/>
　不顧君其仁不足稱矣隨武子則利其君仁也不忘<lb/>
　其身與謀其身智也不遺其友義也二子于仁智為<lb/>
　不足武子于仁智義則兼而有之其身退然如不勝<lb/>
　衣而其所為足以勝大事其言呐呐如不出諸其口<lb/>
　而其所舉足以盡衆賢蓋管庫之士賤而難知七十<lb/>
　有餘家衆而難辨文子之所舉雖賤不遺雖衆不繆<lb/>
　豈非長于知人哉然則文子成室不免張老之所戒<lb/>
　樂奏肆夏自文子始其奢僭如此而謂生不交利何<lb/>
<pb n="24a"/>
　也蓋奢僭在已交利在人<lb/>
　嚴陵方氏曰并則不知有與以分人植則不知致曲<lb/>
　以盡物以致不終其身故曰其智不足稱也見利則<lb/>
　唯知愛利不顧其君則不知愛君故曰其仁不足稱<lb/>
　也武子既有利君之仁又有不忘其身之智且異于<lb/>
　䖏父之智不足稱矣既有謀身之智又有不遺友之<lb/>
　仁且異于舅犯之仁不足稱矣是固文子所宜欲與<lb/>
　歸也退言其弱也進為強退為弱如不勝衣則其弱<lb/>
<pb n="24b"/>
　可知矣筦庫之士蓋守藏之吏也<lb/>
　李氏曰文子之所慕止于隨㑹故所舉于晉國止于<lb/>
　管庫之士而謂之知人者止于晉人而已矣<lb/>
叔仲皮學子栁叔仲皮死其妻魯人也衣衰而繆絰叔<lb/>
仲衍以告請繐衰而環絰曰昔者吾喪姑姊妹亦如斯<lb/>
末吾禁也退使其妻繐衰而環絰<lb/>
　鄭氏曰叔仲皮魯叔孫氏之族學教也子栁仲皮之<lb/>
　子也衣衰而繆絰衣當為齊壊字也繆讀為木樛垂<lb/>
<pb n="25a"/>
　之樛士妻為舅姑之服也言其妻雖魯鈍其於禮勝<lb/>
　學叔仲衍蓋皮之弟告子栁言此非也衍既不知禮<lb/>
　之本子栁亦以為然而請于衍使其妻為舅服繐衰<lb/>
　而環絰繐衰小功之縷而四升半之衰環絰弔服之<lb/>
　絰時婦人好輕細而多服此者衍答子栁言姑姊妹<lb/>
　在室齊衰與婦為舅姑同末無也言無禁我欲其言<lb/>
　行也婦以諸侯之大夫為天子之衰弔服之絰服其<lb/>
　舅非也<lb/>
<pb n="25b"/>
　孔氏曰此一節論子栁失禮之事叔仲氏也皮是名<lb/>
　叔仲皮教訓其子子栁受父教而不知禮叔仲皮死<lb/>
　子栁之妻雖魯鈍猶知為舅姑身著齊衰首服繆絰<lb/>
　繆謂兩股相交也五服之絰皆然唯弔服環絰不繆<lb/>
　耳衍子栁之叔見當時婦人好尚輕細告子栁汝妻<lb/>
　何以著非禮之服子栁亦以妻非禮遂請于衍欲令<lb/>
　其妻身著繐衰首服環絰衍答子栁云吾喪姑姊妹<lb/>
　亦如斯斯此也謂如此繐衰環絰無人于吾而相禁<lb/>
<pb n="26a"/>
　者子栁得衍言乃退使其妻著繐衰而環絰子栁不<lb/>
　肯粥庻弟之母非是下愚而不知其非禮明當時皆<lb/>
　著輕細故也<lb/>
　嚴陵方氏曰子栁雖受教于其父曽不若愚婦人之<lb/>
　所為也<lb/>
成人有其兄死而不為衰者聞子臯將為成宰遂為衰<lb/>
成人曰蠶則績而蟹有匡范則冠而蟬有緌兄則死而<lb/>
子臯為之衰<lb/>
<pb n="26b"/>
　鄭氏曰范蜂也蟬蜩也緌謂蜩喙長在腹下<lb/>
　孔氏曰此一節論成人無禮之事成孟氏所食采地<lb/>
　即前犯禾之邑也此邑中民有兄死而弟不為兄制<lb/>
　服者聞子臯至孝來為成宰恐其罪已乃制衰服故<lb/>
　成人譏之蠶則績絲作繭蟹背殻似匡蜂頭上有物<lb/>
　似冠蟬喙似冠之緌以是合譬也蠶則湏匡以貯繭<lb/>
　而今無匡匡自著蟹則非為蠶設蜂冠無緌而蟬口<lb/>
　有緌緌自著蟬非為蜂設譬如成人兄死初不作衰<lb/>
<pb n="27a"/>
　後畏子臯方為制服服是子臯為之非為兄施亦如<lb/>
　蟹匡蟬緌各不關于蠶蜂也<lb/>
　長樂陳氏曰事非出于自然而出于使然者君子不<lb/>
　以為善以其徒有其事而非其情徒有其名而非其<lb/>
　實也子臯之衰不為成人之兄則衰在子臯而不在<lb/>
　成人豈非徒有其事而非其情徒有其名而非其實<lb/>
　歟匡辟則服之在下者也緌辟則服之在上者也<lb/>
　金華應氏曰聞伯夷之風者頑夫亷聞栁下惠之風者<lb/>
<pb n="27b"/>
　薄夫敦聞子臯之風者悍夫悌故兄之死有昔不為<lb/>
　衰者而今為之衰也一邑之宰如此有國有天下者<lb/>
　所任皆得其人冝何如哉是以仲尼相而無飲羊縱<lb/>
　妻之民楊綰相而有減騶省樂之效風化之機繫于<lb/>
　人焉耳蠶績范冠之謠雖以戯夫民之為服者未必<lb/>
　出于誠心實以喜子臯之孝行足以感不友不悌之<lb/>
　俗故周公之告康叔不以弟之大不克恭者為怒而<lb/>
　以克敬典者為急分正東郊之責亦以孝友之君陳<lb/>
<pb n="28a"/>
　以感悟之其機固不在多也<lb/>
樂正子春之母死五日而不食曰吾悔之自吾母而不<lb/>
得吾情吾惡乎用吾情<lb/>
　鄭氏曰子春曽子弟子勉强過禮惡乎猶于何也<lb/>
　孔氏曰此一節論孝子遭喪哀過之事禮不食三日<lb/>
　子春悔不以實情勉强至五日言自吾母死而不得<lb/>
　吾之實情而矯詐勉强為之更于何䖏用吾之實情<lb/>
　乎<lb/>
<pb n="28b"/>
　黄氏曰樂正子當時之賢者也師必在慕其徳行而<lb/>
　師之者也禮制雖云三日而曽子喪親不食七日故<lb/>
　子春心慕師道執親之喪五日而後食既而吿人曰<lb/>
　吾悔之自是吾母之喪不能及于七日是不盡得吾<lb/>
　哀痛之情以報其罔極之恩更于何䖏盡用吾哀痛<lb/>
　之情乎乃悔不及七日之謂也子春之㫖其在于斯<lb/>
　記者載之以旌孝行<hi>餘義</hi>
　嚴陵方氏曰觀子春下堂傷足數月不出而以虧父<lb/>
<pb n="29a"/>
　母之體為憂則其存心蓋可見矣<lb/>
　山隂陸氏曰曽子水漿不入口者七日而不以為悔<lb/>
　非勉强故也<lb/>
歳旱穆公召縣子而問然曰天久不雨吾欲暴尪而奚<lb/>
若曰天則不雨而暴人之疾子虐毋乃不可與然則吾<lb/>
欲暴巫而奚若曰天則不雨而望之愚婦人于以求之<lb/>
毋乃已疏乎徙市則奚若曰天子崩巷市七日諸侯薨<lb/>
巷市三日為之徙市不亦可乎<lb/>
<pb n="29b"/>
　鄭氏曰然之言焉也凡穆或作繆尪者面鄉天覬天<lb/>
　哀而雨之奚若何如也錮疾人之所哀暴之是虐也<lb/>
　巫主接神亦覬天哀而雨之已疏猶甚疏也春秋傳<lb/>
　説巫曰在女曰巫在男曰覡周禮女巫旱暵則舞雩<lb/>
　徙市者庻人之喪禮今徙市是憂戚于旱若喪<lb/>
　孔氏曰此一節論旱變之事鄭引春秋傳見椘語觀<lb/>
　射父對昭王絶地天通之問云民之精爽不攜貳者<lb/>
　明神降之在男曰覡在女曰巫此經云愚婦人據末<lb/>
<pb n="30a"/>
　世之巫也天子諸侯之喪庻人憂戚無復求覓財利<lb/>
　要有急湏之物不得不求故于邑里之内而為巷市<lb/>
　今徙市若居天子諸侯之喪也<lb/>
　山隂陸氏曰問然問其所以然<lb/>
　長樂陳氏曰先王之于旱也内則責諸己外則求諸<lb/>
　神責諸己則有成湯之事宣王之行求諸神則巫以<lb/>
　女巫舞以皇舞祭以雩禮以牲璧責諸己者本也求<lb/>
　諸神則以為文而已穆公不能責諸己又不知求諸<lb/>
<pb n="30b"/>
　神而欲暴尪與巫豈不惑哉市隂也雨隂中之陽也<lb/>
　徙市所以助發隂中之陽與周官皇舞女巫同意<lb/>
　廬陵胡氏曰春秋僖二十一年夏大旱公欲焚巫尪<lb/>
　臧文仲曰巫尪何為天欲殺之則如勿生若能為旱<lb/>
　焚之滋甚杜氏云尪瘠病之人面上向俗云天哀其<lb/>
　病恐雨入其鼻故旱不經之説今所不取<lb/>
孔子曰衛人之祔也離之魯人之祔也合之善夫<lb/>
　鄭氏曰祔謂合𦵏也離之有以間其椁中善夫善魯<lb/>
<pb n="31a"/>
　人也祔𦵏當合<lb/>
　孔氏曰此一節論魯衛得失魯衛兄弟應同周法故<lb/>
　並云也離之謂一物隔二棺之間于椁中也所以然<lb/>
　者明合𦵏猶生時男女湏隔居䖏也魯人則合並兩<lb/>
　棺置椁中言異生不湏復隔詩云榖則異室死則同<lb/>
　穴故善魯之祔也<lb/>
　長樂陳氏曰衛之俗有存于殷魯之俗一之于周殷<lb/>
　之所尚者尊尊故凡昭穆之祔于廟者離之而不親<lb/>
<pb n="31b"/>
　周之所尚者親親故凡昭穆之祔于廟者合之而不<lb/>
　尊離之則義合之則仁孔子皆善之<lb/>
　<lb/>
　<lb/>
　<lb/>
　<lb/>
　<lb/>
　禮記集説卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷十九</head>
    <p>
<pb n="1a"/>
欽定四庫全書<lb/>
　禮記集説卷十九　　　　　宋　衛湜　撰<lb/>
縣子曰綌衰繐裳非古也<lb/>
　鄭氏曰非時尚輕涼慢禮<lb/>
　孔氏曰此一節論縣子非當時人尚輕涼慢禮之事<lb/>
　綌葛也繐布疏者時有䘮者不服麤衰但疏葛為衰<lb/>
　繐布為裳故云非古古謂周初制禮時也<lb/>
　唐陸氏曰綌麤葛布細而疏曰繐<lb/>
<pb n="1b"/>
　嚴陵方氏曰古之五服自斬至緦一以麻而各有升<lb/>
　數焉若夫以綌為衰以繐為裳則取其輕涼而已故<lb/>
　曰非古也<lb/>
子蒲卒哭者呼滅子臯曰若是野哉哭者改之<lb/>
　鄭氏曰滅蓋子蒲名唯復呼名子臯孔子弟子髙柴<lb/>
　野哉非之也<lb/>
　孔氏曰此一節論哭者呼名非禮之事唯復呼名冀<lb/>
　其聞名而反哭則敬鬼神不復呼名此家哭呼名子<lb/>
<pb n="2a"/>
　臯非之乃改也<lb/>
　金華應氏曰滅疑非名但以死有滅絶之義呼而哭<lb/>
　之<lb/>
杜橋之母之䘮宫中無相以為沽也<lb/>
　鄭氏曰沽猶畧也<lb/>
　孔氏曰此一節論䘮湏立相導之事禮孝子䘮親悲<lb/>
　迷不復自知禮節事儀皆湏人相導而杜橋家母死<lb/>
　宫中不立相侍故時人謂其於禮為麤畧<lb/>
<pb n="2b"/>
夫子曰始死羔裘𤣥冠者易之而已羔裘𤣥冠夫子不<lb/>
以弔<lb/>
　鄭氏曰不以吉服弔䘮<lb/>
　孔氏曰此一節論始死易服之事蓋飬疾者朝服羔<lb/>
　裘𤣥冠即朝服也始死則易去朝服著深衣記時有<lb/>
　不易者又有小斂後羔裘弔者記人引鄉黨孔子身<lb/>
　行之禮以譏當時多失禮也<lb/>
　嚴陵方氏曰吉服可以飬疾而不可以居䘮故始死<lb/>
<pb n="3a"/>
　則易之不特䘮者易之弔者亦所不服也<lb/>
　馬氏曰弔者在小斂之前猶當服羔裘𤣥冠以主人<lb/>
　未成服弔者麻絰不敢先也故子游裼裘而弔既小<lb/>
　斂乃襲裘帶絰而入若夫子之羔裘𤣥冠不以弔者<lb/>
　是言小斂之後而已矣<lb/>
子游問䘮具夫子曰稱家之有亡子游曰有亡惡乎齊<lb/>
夫子曰有毋過禮苟亡矣斂首足形還𦵏縣棺而封人<lb/>
豈有非之者哉<lb/>
<pb n="3b"/>
　鄭氏曰惡乎齊問豐省之比也形體也還𦵏還之言<lb/>
　便也言己斂即𦵏不待三月縣棺謂不設碑繂不備<lb/>
　禮也封當為窆窆下棺也春秋傳作塴人豈有非之<lb/>
　言不責於人所不能也<lb/>
　孔氏曰此一節論送終所湏當辦具也稱猶隨也亡<lb/>
　無也夫子言各隨其家計豐薄有無惡乎猶於何也<lb/>
　言於何可齊也夫子曰有毋過禮此答是稱富家也<lb/>
　毋猶不也禮有節限設若家富有正禮可依不得過<lb/>
<pb n="4a"/>
　之也苟亡矣以下答貧家也家既無財但使衣衾斂<lb/>
　於首足形體不令露見而已斂竟便𦵏但手縣棺而<lb/>
　下之同於庶人也<lb/>
　臨川王氏曰凢禮言封者復土以閉瘞之名爾何用<lb/>
　改為窆乎王制庶人不封不樹易以不封不樹為古<lb/>
　則周有封樹之制不必下逮庶人<lb/>
　嚴陵方氏曰齊言其多少之齊也<lb/>
　馬氏曰孟子曰不得不可以為悦無財不可以為悦<lb/>
<pb n="4b"/>
　古之人所以得用其禮者為其有財故也苟無其財<lb/>
　則斂首足形還𦵏雖不足為孝子之悦然以其所以<lb/>
　𦵏而𦵏亦豈有非之者哉<lb/>
司士賁告於子游曰請襲於牀子游曰諾縣子聞之曰<lb/>
汰哉叔氏專以禮許人<lb/>
　鄭氏曰禮唯始死廢牀失之子游當言禮然言諾非<lb/>
　也叔氏子游字<lb/>
　孔氏曰此一節論不可以禮許人之事䘮大記始死<lb/>
<pb n="5a"/>
　廢牀至遷尸及襲皆在牀當時失禮襲在於地故司<lb/>
　士賁告子游子游知襲在牀不據禮答之專輙許諾<lb/>
　如禮出於己故縣子譏之汰自矜大也<lb/>
　唐陸氏曰士賁人名<lb/>
　長樂陳氏曰君子之於言必則古昔稱先王則古昔<lb/>
　所以本其時稱先王所以本其人如此則有所受無<lb/>
　所專也司士賁問襲牀之禮而子游諾之以其不知<lb/>
　有所受無所專也<lb/>
<pb n="5b"/>
　馬氏曰魂氣歸于天體魄降于地人之所以死也故<lb/>
　始死廢牀欲其近於地不復然後襲於牀<lb/>
宋襄公𦵏其夫人醯醢百甕曾子曰既曰明器矣而又<lb/>
實之<lb/>
　鄭氏曰言名之為明器而與祭器皆實之是亂鬼器<lb/>
　與人器<lb/>
　孔氏曰此一節論宋襄公失禮之事案春秋宋襄公<lb/>
　卒在僖公二十三年至文公十六年猶有襄夫人在<lb/>
<pb n="6a"/>
　今得云宋襄公𦵏其夫人者蓋襄公初取夫人死在<lb/>
　襄公前而其後取夫人死在襄公後爾既曰神明之<lb/>
　器則當虚也案既夕禮陳明器後云無祭器鄭云士<lb/>
　禮畧大夫以上兼用鬼器與人器人鬼兼用則空鬼<lb/>
　而實人士既無人器則亦實明器故既夕禮云罋三<lb/>
　醯醢屑又云甒二醴酒也若夏后氏專用明器則分<lb/>
　半以實之殷人全用祭器則亦分半以虚之周人兼<lb/>
　用則亦實人而空鬼也<lb/>
<pb n="6b"/>
　馬氏曰既夕禮言陳明器亦有黍稷醯醢酒醴以實<lb/>
　之宋襄公之𦵏夫人醯醢百甕蓋譏其多於禮可也<lb/>
　以為明器而不當實之則非矣由是觀之豈曾子言<lb/>
　殷人之禮有祭器而不必實明器歟若曾子見學於<lb/>
　聖人者也而猶失其傳如此是故襲裘而弔則不知<lb/>
　在小斂之後䘮欲速貧死欲速朽則不知為聖人有<lb/>
　為之言弔於負夏主人為之反柩乃以為可小斂之<lb/>
　奠在東方反以為西則曾子亦可謂魯矣不然則記<lb/>
<pb n="7a"/>
　者之謬歟<lb/>
孟獻子之䘮司徒旅歸四布夫子曰可也<lb/>
　鄭氏曰獻子魯大夫仲孫蔑旅下士也司徒使下士<lb/>
　歸四方之賻布時人皆貪夫子善其能亷<lb/>
　孔氏曰此一節論因䘮不貪利之事四方賻泉布本<lb/>
　助䘮用今既有餘故歸還之司徒家臣司徒也左傳<lb/>
　云叔孫氏之司馬鬷戾是家臣亦有司徒司馬也<lb/>
　長樂陳氏曰知死者贈知生者賻贈賻之餘君子不<lb/>
<pb n="7b"/>
　可利於己亦不可歸於人利於己則啟天下家䘮之<lb/>
　心歸於人則絶天下恤䘮之禮與其利於己寜歸於<lb/>
　人與其歸於人寜班諸兄弟之貧者孟獻子之䘮司<lb/>
　徒旅歸四布孔子可之以其賢乎利於己者而已不<lb/>
　若班諸貧者為盡善也<lb/>
　馬氏曰司徒歸四布蓋以為愈夫家於䘮者可也以<lb/>
　為善於禮則末矣<lb/>
　山隂陸氏曰言可而已則非夫子所善<lb/>
<pb n="8a"/>
讀賵曾子曰非古也是再告也<lb/>
　鄭氏曰袒而讀賵賔致命將行主人史乂讀賵所以<lb/>
　存録之曾子言非禮<lb/>
　嚴陵方氏曰古者奠之而不讀周則既奠而又讀焉<lb/>
　故曾子以為再告也<lb/>
成子髙寝疾慶遺入請曰子之病革矣如至乎大病則<lb/>
如之何子髙曰吾聞之也生有益於人死不害於人吾<lb/>
縱生無益於人吾可以死害於人乎哉我死則擇不食<lb/>
<pb n="8b"/>
之地而𦵏我焉<lb/>
　鄭氏曰成子髙齊大夫國成伯髙父也慶遺入請觀<lb/>
　其意也革急也遺慶封之族不食謂不墾耕<lb/>
　孔氏曰此一節論臨死不忘儉之事國氏也齊有國<lb/>
　子髙<lb/>
　嚴陵方氏曰子髙之愛人可知矣觀公叔文子樂瑕<lb/>
　丘而欲𦵏則子髙之所得不亦多乎<lb/>
子夏問諸夫子曰居君之母與妻之䘮居䖏言語飲食<lb/>
<pb n="9a"/>
衎爾<lb/>
　鄭氏曰衎爾自得貌為小君惻隠不能至<lb/>
　孔氏曰此一節論臣服小君儀容之事居䖏以下是<lb/>
　夫子答辭不云子曰者記人畧也<lb/>
　嚴陵方氏曰夫䘮之所哀固有或發於居䖏或發於<lb/>
　言語或發於飲食者然臣居君之母與妻之䘮居䖏<lb/>
　言語飲食衎爾則以君尊之所嚴有所不敢盡其哀<lb/>
　故也<lb/>
<pb n="9b"/>
　山隂陸氏曰䘮雖䡖惻隠不至則有之未有居之而<lb/>
　樂者也子夏失問夫子是以不答<lb/>
賔客至無所館夫子曰生於我乎館死於我乎殯<lb/>
　鄭氏曰仁者不厄人<lb/>
　横渠張氏曰於我乎館恨無他舍以館客則於我之<lb/>
　館不可謂以無客館而不館舍賔客也於吾家館可<lb/>
　也<lb/>
　嚴陵方氏曰此言賔客論語言朋友互相備也<lb/>
<pb n="10a"/>
國子髙曰𦵏也者藏也藏也者欲人之弗得見也是故<lb/>
衣足以飾身棺周於衣椁周於棺土周於椁反壤樹之<lb/>
哉<lb/>
　鄭氏曰言皆所以為深邃難人發見之也國子髙成<lb/>
　子髙也成諡也反壤樹之反覆也怪不如大古也而<lb/>
　反封樹之意在於儉非周禮也<lb/>
　孔氏曰此一節論重古非今之事子髙之意人死可<lb/>
　惡故備以衣衾棺椁欲其深邃不使人知今乃反更<lb/>
<pb n="10b"/>
　封壤為墳而種樹以標之哉言不可也<lb/>
　嚴陵方氏曰壤言封土以為墳樹言種木以為表<lb/>
　馬氏曰古之人尤畧於死者衣之以薪𦵏諸中野而<lb/>
　後世聖人特嚴慎終之禮故瓦棺堲周為不足易之<lb/>
　以棺椁棺椁為不足被之以栁翣易之以棺椁者言<lb/>
　無使土侵膚被之以栁翣者言無使人惡於死凢此<lb/>
　皆藏之弗得見者也周官冢人以爵等為之丘封之<lb/>
　度與其樹數故觀其封則知位秩之髙下觀其樹則<lb/>
<pb n="11a"/>
　知命數之多寡所以遺後世子孫之識非以為觀美<lb/>
　者也封之崇四尺孔子之所不廢而國子髙非之亦<lb/>
　異於禮矣<lb/>
孔子之䘮有自燕來觀者舍於子夏氏子夏曰聖人之<lb/>
𦵏人與人之𦵏聖人也子何觀焉<lb/>
　鄭氏曰與及也<lb/>
　孔氏曰自此至志乎哉一節論𦵏夫子封墳之法舍<lb/>
　住也燕國人來住子夏家也子夏謂燕人云若聖人<lb/>
<pb n="11b"/>
　𦵏人及人𦵏聖人皆用一禮而子逺來何所觀乎<lb/>
　王氏<hi>肅</hi>曰聖人𦵏人與屬上句以言若聖人𦵏人與<lb/>
　則人庶有異聞得來觀者若人之𦵏聖人與凢人何<lb/>
　異而子何觀之有故下備述夫子所言四封之異以<lb/>
　慰燕人逺觀之心使以為法也<lb/>
　長樂陳氏曰君子之於䘮禮尤衆人之所欲觀者也<lb/>
　故子思之䘮母滕世子之𦵏定公四方猶且觀之況<lb/>
　聖人之門人𦵏聖人乎此燕人所以來觀之<lb/>
<pb n="12a"/>
昔者夫子言之曰吾見封之若堂者矣見若坊者矣見<lb/>
若覆夏屋者矣見若斧者矣從若斧者焉馬鬣封之謂<lb/>
也今一日而三斬板而已封尚行夫子之志乎哉<lb/>
　鄭氏曰若堂謂封土為壟也堂形四方而髙坊形旁<lb/>
　殺平上而長也覆謂茨瓦也夏屋今之門廡也其形<lb/>
　旁廣而卑斧形旁殺刄上而長孔子以為刄上難登<lb/>
　狹又易為功故從若斧者焉馬鬣俗間名板蓋廣二<lb/>
　尺長六尺斬板謂斷其縮也三㫁上之旁殺蓋髙四<lb/>
<pb n="12b"/>
　尺其廣袤未聞也詩云縮板以載尚庶㡬也<lb/>
　孔氏曰此子夏歴述孔子之言封謂墳之也若如也<lb/>
　坊堤也堤以坊水上平而兩旁殺其南北長也殷人<lb/>
　以來始屋四阿夏家之屋兩下而已故夏屋如漢之<lb/>
　門廡斧者子夏恐燕人不識故舉俗稱以語之馬騣<lb/>
　鬣之上其肉薄封形似之也子夏既述夫子之語又<lb/>
　引今㑹古言今孔子墳正用一日之功儉約如此者<lb/>
　是庻㡬慕行於孔子平生所志也三斬板作墳法也<lb/>
<pb n="13a"/>
　築墳之法所安板側於兩邉而用繩約板令直立而<lb/>
　後納土於板之中築之令土與板平則斬所約板繩<lb/>
　㫁而更置於見築土上又載土其中三遍如此其墳<lb/>
　乃成已止也<lb/>
　馬氏曰馬鬣封則從於儉而後世可傳矣蓋古之人<lb/>
　封之若堂者四方而髙難為功而易為虧故變之為<lb/>
　若坊若坊則平上而長比之若堂者則易為功然以<lb/>
　其上平猶不免於虧故變之為若覆夏屋若覆夏屋<lb/>
<pb n="13b"/>
　者旁廣而卑則難虧矣然必從若斧者刄向上則功<lb/>
　愈易而虧愈難此所貴於儉者也且丘封雖以爵等<lb/>
　為度而形稍廣狹平殺如此異者不失髙下之制而<lb/>
　已矣<lb/>
　長樂陳氏曰孔子以時人之封過泰也故欲從其殺<lb/>
　者而已門人以夫子之志於儉也故一日三斬板以<lb/>
　行夫子之志而已門人於封則儉於披崇練旐則不<lb/>
　儉者儉則行夫子之志不儉則行門人之志行夫子<lb/>
<pb n="14a"/>
　之志所以救時行門人之志所以尊師也<lb/>
婦人不葛帶<lb/>
　鄭氏曰婦人質不變重者至期除之卒哭變絰而已<lb/>
　孔氏曰此論齊斬婦人帶要絰也𦵏後卒哭變麻易<lb/>
　葛婦人重要而質不變所重故不葛帶至期除之卒<lb/>
　哭直變絰而已大功以下輕至卒哭並變為葛與男<lb/>
　子同絰首絰也婦人輕首重要故也<lb/>
有薦新如朔奠<lb/>
<pb n="14b"/>
　鄭氏曰重新物為之殷奠<lb/>
　孔氏曰薦新謂未𦵏中間得新味而薦亡者如朔奠<lb/>
　者謂未𦵏前月朔大奠於殯宫大奠則牲饌豐也朔<lb/>
　禮視大斂士則特豚三鼎今若有新物及五糓始熟<lb/>
　薦於亡者則其禮牲物如朔之奠也大夫以上則朔<lb/>
　望大奠士但朔而不望<lb/>
　金華應氏曰薦新重時物也薦新於廟死者已逺則<lb/>
　感傷或淺薦新於殯其痛尚新則感傷必重朔祭謂<lb/>
<pb n="15a"/>
　之大奠其禮視大斂故薦新亦如之謂男女各即位<lb/>
　内外各從事而奠哭之儀如一也是禮之同非其物<lb/>
　之同注謂殷奠恐未然蓋經曰如朔奠非為之也<lb/>
既𦵏各以其服除<lb/>
　鄭氏曰卒哭當變衰麻者變之或有除者不視主人<lb/>
　孔氏曰既𦵏謂三月𦵏竟後至卒哭重親各隨所受<lb/>
　而變服若三月之親至三月數滿應除者𦵏竟各自<lb/>
　除不待主人卒哭之變也<lb/>
<pb n="15b"/>
　横渠張氏曰今人多歴年所而𦵏者亦當以改𦵏之<lb/>
　服除蓋古者未𦵏則主人不除今既除之矣則猶當<lb/>
　從改𦵏服禮改𦵏服緦久不𦵏者似難為虞祭以其<lb/>
　無几筵也三日而省墓可也<lb/>
池視重霤<lb/>
　鄭氏曰栁宫象也以竹為池衣以青布縣銅魚焉今<lb/>
　宫中有承霤云以銅為之<lb/>
　孔氏曰池者栁車之池也重霤者屋承霤也以木為<lb/>
<pb n="16a"/>
　之承於屋霤入此木中又從木中而霤於地故謂此<lb/>
　木為重霤也天子則四注四面皆有重霤諸侯四注<lb/>
　而重霤則差降去後餘三大夫唯餘前後二士則唯<lb/>
　一在前生時既屋有重霤以行水死時桞車亦象宫<lb/>
　室而於車覆鱉甲之下牆帷之上織竹為之形如籠<lb/>
　衣以青布以承鱉甲名之為池以象重霤方面之數<lb/>
　各視生時重霤<lb/>
君即位而為椑歳壹漆之藏焉<lb/>
<pb n="16b"/>
　鄭氏曰椑謂杝棺親尸者椑堅著之言也天子椑内<lb/>
　又有水兕革棺歲一漆之若未成然藏焉者虛之不<lb/>
　令也<lb/>
　孔氏曰此一節論人君尊即位得為棺之事君諸侯<lb/>
　也言諸侯則王可知也椑者漆之堅強甓甓然也人<lb/>
　君無論少長體尊備物故即位而造棺但每年一漆<lb/>
　示如未成也藏焉者棺中不欲空虚鄭註不令令善<lb/>
　也言虚之則不善故藏物於其中一本云虚之不合<lb/>
<pb n="17a"/>
　謂不以蓋合覆其上<lb/>
　唐陸氏曰椑櫬尸棺<lb/>
　嚴陵方氏曰椑即所謂櫬也君尊雖㐫禮之具亦豫<lb/>
　備藏焉則惡人之見也<lb/>
　山隂陸氏曰言歳一出而漆之於是又藏焉歳一出<lb/>
　而漆之若將有用也示使其君不敢有恃以惰<lb/>
復楔齒綴足飯設飾帷堂並作父兄命赴者<lb/>
　鄭氏曰父兄命赴謂大夫以上也士主人親命之<lb/>
<pb n="17b"/>
　孔氏曰此一節論始死之事復招魂也楔柱也招魂<lb/>
　後用角柶柱亡人之齒令開使含時不閉也綴足者<lb/>
　用燕几綴亡人之足令直使著屨時不辟戾也飯含<lb/>
　也設飾謂襲斂遷尸之時又加著新衣也帷堂謂小<lb/>
　斂時也作起也自復以下諸事並起也赴亦復後之<lb/>
　事死者生時有恩識之人今死則其家宜使人往相<lb/>
　赴告也士䘮禮孝子自命赴者<lb/>
　山隂陸氏曰復楔齒綴足飯設飾此五事並作於帷<lb/>
<pb n="18a"/>
　堂之時<lb/>
君復於小寝大寝小祖大祖庫門四郊<lb/>
　鄭氏曰尊者求之備也亦他日所嘗有事<lb/>
　孔氏曰此一節明人君禮備復䖏多也君王侯也前<lb/>
　曰廟後曰寝爾雅云室有東西廂曰廟無東西廂而<lb/>
　有室曰寝小寝謂髙祖以下寝也王侯同大寝謂天<lb/>
　子始祖諸侯大祖之寝也小祖髙祖以下廟也王侯<lb/>
　同大祖天子始祖諸侯大祖廟也兩言於廟求神備<lb/>
<pb n="18b"/>
　也周禮夏采以冕服復于大祖廟是也其小廟則祭<lb/>
　僕復之其小寝大寝則𨽻僕復之註云小寝髙祖以<lb/>
　下廟之寝也始祖曰大寝四郊則夏采復之故云乗<lb/>
　車建綏復于四郊此天子之事也諸侯復則小臣<lb/>
　嚴陵方氏曰復必於寝廟者以人死必反本故也庫<lb/>
　門生時所由出入也四郊以魂氣無不之也門不一<lb/>
　止以庫門為言者近廟門故也<lb/>
䘮不剥奠也與祭肉也與<lb/>
<pb n="19a"/>
　鄭氏曰剥猶倮也有牲肉則巾之為其乆設塵埃加<lb/>
　也脯醢之奠不巾<lb/>
　孔氏曰此一節論祭肉不可露見之事與是語辭謂<lb/>
　䘮不倮露奠者為有祭肉也案士䘮禮小斂陳一鼎<lb/>
　既斂奠于尸東祝受巾巾之是牲肉則巾之也又云<lb/>
　始死脯醢醴酒奠于尸東無巾又殯後朝夕乃奠醴<lb/>
　酒脯醢如初設不巾是脯醢醴酒不巾也<lb/>
　嚴陵方氏曰剥猶剥廬之剥覆之則隠剥之則露故<lb/>
<pb n="19b"/>
　先儒以為猶倮也䘮不剥奠者為其有祭肉之濡易<lb/>
　受塵垢故巾之也<lb/>
　廬陵胡氏曰牲肉不巾則塵蠅汙之<lb/>
既殯旬而布材與明器<lb/>
　鄭氏曰材椁材也木工冝乾腊且豫成<lb/>
　孔氏曰此一節論𦵏禮湏豫備之事既殯旬謂殯後<lb/>
　十日也布班也班布告下覓椁材及送𦵏明器之材<lb/>
　士䘮禮筮宅吉左還椁獻明器之材于殯門外是也<lb/>
<pb n="20a"/>
　臨川王氏曰布陳也<lb/>
朝奠日出夕奠逮日<lb/>
　鄭氏曰隂陽交接庶㡬遇之<lb/>
　嚴陵方氏曰逮日者及日也於日未沒之時為及日<lb/>
　矣<lb/>
父母之䘮哭無時使必知其反也<lb/>
　鄭氏曰謂既練或時為君服金革之事反必有祭<lb/>
　孔氏曰禮哭無時有三種一是初䘮未殯之前哭不<lb/>
<pb n="20b"/>
　絶聲二是殯後除朝夕之外廬中思憶則哭三是小<lb/>
　祥之後哀至而哭或一日二日而無復朝夕之時也<lb/>
　此云哭無時謂小祥之後也何以知然下云使必知<lb/>
　其反是其可使之時也使謂君使之也反還也若為<lb/>
　使還家當必設祭告親之神令知其反亦出必告反<lb/>
　必面之義也禮運云三年之䘮期不使則期外可使<lb/>
　也而曾子問云卒哭服金革之事無辟此魯侯有為<lb/>
　為之也卒哭而使非正禮也<lb/>
<pb n="21a"/>
　嚴陵方氏曰哭者所以求其反也哭之無時欲使死<lb/>
　者心知其反而已<lb/>
練練衣黄裏縓縁葛要絰繩屨無絇角瑱鹿裘衡長袪<lb/>
袪裼之可也<lb/>
　鄭氏曰黄之色卑於纁縓纁之類明外除也瑱充耳<lb/>
　也吉時以玉人君有瑱衡當為横字之誤也袪謂褎<lb/>
　縁袂口也練而為裘又為袪則先時狭短無袪可知<lb/>
　裼表裘也有袪而裼之備飾也玉藻曰麛裘青豻褎<lb/>
<pb n="21b"/>
　絞衣以裼之鹿裘亦用絞乎<lb/>
　孔氏曰練小祥也小祥而著練冠練中衣故曰練也<lb/>
　練衣者練為中衣黄裏者黄為中衣裏也正服不可<lb/>
　變中衣非正服但承衰而已故小祥而為之黄袷裏<lb/>
　也縓縁者縓為淺絳色也纁是赤色其色華美黄雖<lb/>
　是正色質卑於纁爾雅云二染謂之縓三染謂之纁<lb/>
　故鄭言纁類也縁謂中衣領及褎縁也裏用黄而領<lb/>
　縁用縓者領縁外也明其外除故飾見外也葛要絰<lb/>
<pb n="22a"/>
　者小祥男子去首絰唯餘要葛也繩屨者父母䘮菅<lb/>
　屨卒哭受齊衰蒯藨屨至小祥受大功繩麻屨也絇<lb/>
　屨頭飾也吉有䘮無角瑱者小祥㣲飾以角為之初<lb/>
　䘮無充耳也鹿裘者冬時吉㐫衣裏皆有裘吉時則<lb/>
　貴賤有異䘮時則同用大鹿皮為之衡長袪者小祥<lb/>
　之前裘狭而短袂又無袪小祥稍飾故更作裘横廣<lb/>
　大者也又長之且為袪加此三法也裼謂裘上又加<lb/>
　衣也為吉轉文故加裼之可也案如此文明小祥時<lb/>
<pb n="22b"/>
　外有衰衰内有練中衣中衣内有裼衣裼衣内有鹿<lb/>
　裘鹿裘内有常著襦衣也<lb/>
　藍田吕氏曰斬疏繐大功小功緦錫皆曰衰䘮正服<lb/>
　也練麻皆曰衣䘮變服也至親以期㫁加隆而三年<lb/>
　故加隆之服者正服當除有所不忍故為之變服以<lb/>
　至於再期也首絰除矣七升之冠六升之衰皆易而<lb/>
　練矣屨易而繩矣所不變者要絰與杖而已蓋天地<lb/>
　已易四時已變衰亦不可無節故從而多變也如宰<lb/>
<pb n="23a"/>
　予齊宣王皆欲短䘮蓋疑於此斬衰之冠鍜而勿灰<lb/>
　錫則緦而加灰錫則事布而不事縷服雖䡖而衰在<lb/>
　内竊意練衣之升當如功衰加灰事布當如錫有縁<lb/>
　與裏當如衣衰則無縁與裏故比功衰則輕功衰卒<lb/>
　哭所受比麻衣則重大祥麻衣麻衣吉服也情文之<lb/>
　殺義當然也諸侯之䘮慈母公子為其母皆無服使<lb/>
　不可純㐫而占筮除䘮不當受弔昔之人皆變用練<lb/>
　冠以從事則練冠者非正服明矣唯鄭氏功衰為既<lb/>
<pb n="23b"/>
　練之服功衰自是卒哭所受六升之服正服大功七<lb/>
　升則六升成布所可為功不可皆為練服<lb/>
　長樂陳氏曰袪裼之可也其裼之也亦裼受服以見<lb/>
　鹿裘之美而已鄭氏曰鹿裘之裼亦用絞乎是鄭氏<lb/>
　亦自疑而不必其説也練用鹿裘何也禮始䘮則居<lb/>
　廬自屏既練則可以接物鹿善接其類者也故裘用<lb/>
　焉周禮既練乗藻車鹿淺䄙與此同義鹿裘袪裼之<lb/>
　則裼其袪而已非若餘衣之袒也鄭氏曰有袪而裼<lb/>
<pb n="24a"/>
　之備飾也鹿裘亦用絞乎理不然也<hi>禮書</hi>
　嚴陵方氏曰鹿裘以白鹿之皮為裘也凢此所以為<lb/>
　易除之漸而已<lb/>
　馬氏曰哀痛至甚則耳無聞目無見也而哀殺則能<lb/>
　有聞矣故又為角瑱以充之<lb/>
　廬陵胡氏曰如青豻褎則以蒼黄色為衣以復之使<lb/>
　可裼也袒而有衣曰裼裼所以表裘也表而出之詳<lb/>
　見玉藻<lb/>
<pb n="24b"/>
有殯聞逺兄弟之䘮雖緦必往非兄弟雖鄰不往所識<lb/>
其兄弟不同居者皆弔<lb/>
　鄭氏曰雖緦必往親骨肉也雖鄰不往疏無親也所<lb/>
　識就其家弔之成恩舊也<lb/>
　孔氏曰此一節論哭弔之事所識謂非兄弟又非疏<lb/>
　外平生知識往來今若身死者兄弟雖不同居亦就<lb/>
　往弔之成其死者之恩舊也其死者兄弟不同居尚<lb/>
　往弔之則死者子孫就弔可知舉疏以見親也皇<lb/>
<pb n="25a"/>
　氏曰所識其兄弟不同居者皆弔此别更起文不連<lb/>
　有殯之事所識者謂識其死者之兄弟皆小功以下<lb/>
　之親既識兄弟雖不同居者皆一一就弔之未知然<lb/>
　否<lb/>
　嚴陵方氏曰緦冣服之輕者服之輕猶必往況其重<lb/>
　者乎蓋同姓之恩不得不為之隆故也隣冣居之近<lb/>
　者居之近猶不往況其逺者乎蓋異姓之恩不得不<lb/>
　為之殺故也然而三年之䘮不弔則雖緦必往者非<lb/>
<pb n="25b"/>
　謂三年之殯者矣大功未𦵏不弔則雖隣不往者止<lb/>
　謂大功以上之殯而已<lb/>
天子之棺四重水兕革棺被之其厚三寸杝棺一梓棺<lb/>
二四者皆周<lb/>
　鄭氏曰尚深邃也諸公三重諸侯再重大夫一重士<lb/>
　不重水兕革棺謂以水牛兕牛之革以為棺被革各<lb/>
　厚三寸合六寸也此為一重杝棺所謂椑棺也爾雅<lb/>
　曰椵杝也梓棺二謂屬與大棺也周币也凢棺用能<lb/>
<pb n="26a"/>
　溼之物<lb/>
　孔氏曰自此至六尺一節論天子以下棺椁厚薄長<lb/>
　短之事四重者水牛兕牛皮為一重杝為第二重屬<lb/>
　為三重大棺為四重凢五物也上公三重則去水牛<lb/>
　餘兕杝屬大棺也侯伯子男再重又去兕餘杝屬大<lb/>
　棺大夫一重又去杝餘屬大棺也士不重又去屬唯<lb/>
　單用大棺也天子大棺厚八寸屬六寸椑四寸又二<lb/>
　皮六寸合二尺四寸也上公去水牛之三寸合二尺<lb/>
<pb n="26b"/>
　一寸諸侯又去兕牛之三寸合一尺八寸列國上卿<lb/>
　又除椑之四寸合一尺四寸大夫大棺六寸屬四寸<lb/>
　合一尺士則不重但大棺六寸故庻人四寸矣水兕<lb/>
　二皮並不能厚三寸故合被之令各厚三寸二皮能<lb/>
　溼故冣在裏近尸杝亦能溼故次皮也諸侯無革則<lb/>
　杝親尸杝棺之外又有屬棺屬棺之外又有大棺大<lb/>
　棺與屬棺並用梓故云梓棺二也四者皆周者謂四<lb/>
　重之棺上下四方悉周币也唯椁不周下有茵上有<lb/>
<pb n="27a"/>
　抗席故也<lb/>
　山隂陸氏曰此不數椁故曰四重據䘮大記天子柏<lb/>
　椁而禮器天子五重八翣水兕革棺蓋曰被之則棺<lb/>
　之非在外者也<lb/>
棺束縮二衡三衽每束一柏椁以端長六尺<lb/>
　鄭氏曰衡亦當為横衽今小要衽或作漆或作髹以<lb/>
　端題湊也其方蓋一尺<lb/>
　孔氏曰古棺木無釘故用皮束合之縮二者縮縱也<lb/>
<pb n="27b"/>
　縱束者用二行也衡三者横束者三行也衽每束一<lb/>
　者衽小要也其形兩頭廣中央小也既棺不用釘但<lb/>
　先鑿棺邉及兩頭合際䖏作坎形則以小要連之令<lb/>
　固棺束並相對每束之䖏以一行之衽連之若豎束<lb/>
　之䖏則豎著其衽以連棺蓋及底木使與棺頭尾之<lb/>
　材相固也柏椁謂椁用柏也天子柏諸侯松大夫柏<lb/>
　士雜木也鄭註方相職云天子椁柏黄腸為裏而表<lb/>
　以石焉端猶頭也積柏材作椁並葺材頭故云以端<lb/>
<pb n="28a"/>
　天子椁材每叚長六尺而方一尺天子以下庶人以<lb/>
　上鄭註䘮大記具之知其方一尺者以庻人四寸之<lb/>
　棺五寸之椁椁厚於棺一寸君大棺八寸君謂諸侯<lb/>
　則天子之大棺或當九寸其椁厚一尺也如鄭此言<lb/>
　椁材並皆從下壘至上始為題湊湊嚮也言木之頭<lb/>
　相嚮而作四阿也<lb/>
　廬陵胡氏曰以柏木黄心致累於棺外謂之黄腸木<lb/>
　頭皆内向故云題湊其方一尺詳見漢書霍光傳及<lb/>
<pb n="28b"/>
　漢儀注<lb/>
天子之哭諸侯也爵弁絰䊷衣或曰使有司哭之為之<lb/>
不以樂食<lb/>
　鄭氏曰天子服士之祭服以哭之明為變也天子至<lb/>
　尊不見尸柩不弔服麻不加於采此言絰衍字也時<lb/>
　人間有弁絰因云之爾周禮王弔諸侯弁絰緦衰使<lb/>
　有司哭之非也哀戚之事不可虚不以樂食者蓋謂<lb/>
　殯斂之間也<lb/>
<pb n="29a"/>
　孔氏曰此一節論天子哭諸侯之事為之不以樂食<lb/>
　此是記者之言非復或人之説也天子食有樂今哭<lb/>
　諸侯故食不復奏樂鄭註云殯斂之間以意㫁不用<lb/>
　樂之期也<lb/>
　嚴陵方氏曰爵弁則其色如爵䊷衣音緇則以其色<lb/>
　如之<lb/>
　山隂陸氏曰據此爵弁有不䊷衣者玉藻曰君子狐<lb/>
　青裘𤣥綃衣以裼之禮記無韋弁周官無爵弁韋弁<lb/>
<pb n="29b"/>
　即爵弁也周官無綦弁尚書無皮弁綦弁即皮弁也<lb/>
　綦弁爵弁言色韋弁皮弁言物<lb/>
　廬陵胡氏曰諸侯薨在國天子遥哭之不親見尸柩<lb/>
　故不服緦衰弔而服士之祭服有司哭之非也惡夫<lb/>
　涕之無從況使人乎<lb/>
天子之殯也菆塗龍輴以椁加斧于椁上畢塗屋天子<lb/>
之禮也<lb/>
　鄭氏曰菆木以周龍輴加椁而塗之天子殯以輴車<lb/>
<pb n="30a"/>
　畫轅為龍斧謂之黼白黒文也以刺繡於縿幕加椁<lb/>
　以覆棺已乃屋其上盡塗之<lb/>
　孔氏曰此一節論菆塗為古天子殯法也菆叢也謂<lb/>
　用木菆棺而四面塗之故云菆塗龍輴殯時用輴車<lb/>
　載柩而畫轅為龍也以椁者題湊菆木象椁之形也<lb/>
　斧謂繡覆棺之衣為斧文也先菆四面為椁使上與<lb/>
　棺齊而上猶開也以棺衣從椁上入覆於棺故云加<lb/>
　斧于椁上也畢盡也斧覆既竟又四注為屋以覆於<lb/>
<pb n="30b"/>
　上而下四面盡塗之<lb/>
　廬陵胡氏曰菆塗龍輴以椁畫龍於輴車之轅以殯<lb/>
　之又菆聚椁材以周龍輴而塗之先儒云以椁加椁<lb/>
　也恐非<lb/>
唯天子之䘮有别姓而哭<lb/>
　鄭氏曰使諸侯同姓異姓庻姓相從而為位别於朝<lb/>
　覲來時朝覲爵同同位<lb/>
　孔氏曰此一節論哭天子之事鄭註周禮云異姓謂<lb/>
<pb n="31a"/>
　王昏姻甥舅庻姓謂與王無親者朝覲爵同同位則<lb/>
　不分别同姓異姓然覲禮諸侯受舍於廟同姓西面<lb/>
　異姓東面者覲禮先公而後侯先侯而後伯是亦爵<lb/>
　同同位但就同姓之中先爵尊爾<lb/>
魯哀公誄孔丘曰天不遺耆老莫相予位焉嗚呼哀㦲<lb/>
尼父<lb/>
　鄭氏曰誄其行以為諡也莫無也相佐也言孔子死<lb/>
　無佐助我䖏位者尼父因其字以為之諡<lb/>
<pb n="31b"/>
　孔氏曰此一節論哀公誄孔子之事孔子以哀公十<lb/>
　六年夏四月己丑卒哀公欲為作諡故先列其生時<lb/>
　行狀謂之為誄天不遺耆老以下誄辭也遺置也耆<lb/>
　老謂孔子也嗚呼哀㦲傷痛之辭也尼諡也父字也<lb/>
　丈夫之美稱也<lb/>
　山隂陸氏曰據此左傳所録公誄之曰旻天不弔不<lb/>
　憗遺一老俾屏余一人以在位不脩春秋之辭也今<lb/>
　記脩之如此<lb/>
<pb n="32a"/>
國亡大縣邑公卿大夫士皆厭冠哭於太廟三日君不<lb/>
舉或曰君舉而哭於后土<lb/>
　鄭氏曰軍敗失地以䘮歸也厭冠今䘮冠其服未聞<lb/>
　后土社也<lb/>
　孔氏曰此一節論人君為國致憂之事國既失地諸<lb/>
　臣皆著䘮冠而哭於君之太廟三日也失地為先祖<lb/>
　所哀故在廟臣既於廟三日哭故君亦三日不舉樂<lb/>
　也又有或者言亦舉樂而自于社中哭之社主土故<lb/>
<pb n="32b"/>
　也庾氏曰舉者謂舉饌引周禮膳夫王日一舉又<lb/>
　王齊日三舉註云殺牲盛饌曰舉<lb/>
　金華應氏曰哭於太廟者傷祖宗基業之虧損哭於<lb/>
　后土者傷土地封疆之朘削也不舉自貶損也曰君<lb/>
　舉者非也<lb/>
　廬陵胡氏曰失敗䘮地此末世之事知記禮者乃後<lb/>
　代人也<lb/>
孔子惡野哭者<lb/>
<pb n="33a"/>
　鄭氏曰為其變衆周禮銜枚氏掌禁嘂呼歎鳴於國<lb/>
　中者行歌哭於國中之道者<lb/>
　孔氏曰哭非其地謂之野<lb/>
　横渠張氏曰孔子惡野哭者為有服者之䘮不哭諸<lb/>
　家而哭於野是惡㓙事也所知自當哭於野又若奔<lb/>
　䘮者安得不哭於道<lb/>
　嚴陵方氏曰子蒲卒哭者呼滅子髙曰若是野哉孔<lb/>
　子之所惡者以其如此故家語之文則連言之孔子<lb/>
<pb n="33b"/>
　嘗言所知吾哭諸野若此所謂野豈其惡之哉<lb/>
　廬陵胡氏曰謂哭不以禮為野<lb/>
未仕者不敢稅人如税人則以父兄之命<lb/>
　鄭氏曰此不專家財也税謂遺予人<lb/>
　孔氏曰此論人子之法如税人謂己仕者也<lb/>
　嚴陵方氏曰未仕則無禄故不敢税人其或禮有所<lb/>
　不可廢義有所不可免則以父兄之命而已<lb/>
士備入而后朝夕踊<lb/>
<pb n="34a"/>
　鄭氏曰備猶盡也國君之䘮嫌主人哭入則踊<lb/>
　孔氏曰此一節論君䘮羣臣朝夕哭踊之事嗣君雖<lb/>
　先入即位哭必待諸臣皆入列位畢後乃俱踊也士<lb/>
　卑冣後故舉士入為畢也孝子哀深故前入踊必相<lb/>
　視以為節故俟齊也<lb/>
祥而縞是月禫徙月樂<lb/>
　鄭氏曰徙月樂言禫明月可以用樂<lb/>
　孔氏曰祥大祥也縞謂縞冠素紕大祥日著之故小<lb/>
<pb n="34b"/>
　記云除成䘮者其祭也朝服縞冠既禫徙月而樂作<lb/>
　禮之正也<lb/>
　嚴陵方氏曰祥而縞即玉藻所謂縞冠素紕既祥之<lb/>
　冠是也是月禫徙月樂者魯人朝祥而莫歌孔子以<lb/>
　為踰月則其善者以此<lb/>
　馬氏曰三年之䘮人子之所自盡而猶不可以死傷<lb/>
　生故死與其往則設祭以致存親之禮生與其來則<lb/>
　除䘮以明順變之道祭禮曰䘮道日損是以既奠則<lb/>
<pb n="35a"/>
　虞成事則袝期而小祥再期而大祥祥則禫言祭有<lb/>
　即吉之漸也䘮則䘮冠繩纓練則以葛易麻大祥則<lb/>
　素縞以除言䘮有即逺之漸也祭不為除䘮而除䘮<lb/>
　者必有祭故凢變除者皆以祭為節大祥之祭可以<lb/>
　從吉之時而為人子者不忍一朝之間釋衰絰而被<lb/>
　元黄故又有禫以延之雖然祥禫之祭皆重䘮之禮<lb/>
　也而先論其月則異焉以情攷之蓋祥禫之制施於<lb/>
　三年之䘮則其月同施於期之䘮則其月異於虞禮<lb/>
<pb n="35b"/>
　亦曰二十五月大祥中月而禫言中月者以其在祥<lb/>
　月之中此三年之䘮者也雜記曰十一月而練十三<lb/>
　月而祥十五月而禫此期之䘮者也康成之説則欲<lb/>
　以三年祥禫而視於期為二十七月豈知父在為母<lb/>
　亦固有所屈乎為父三年而得致哀戚之情故祥禫<lb/>
　同月所以彌其日為母而期則哀戚不得致於三年<lb/>
　之中故祥禫異月所以彌其月蓋三年所以為極而<lb/>
　致於二十五月者其禮不可過以三年之愛而㫁於<lb/>
<pb n="36a"/>
　期者其情猶可伸夫三年之䘮既以禫在祥月之中<lb/>
　而徙月可以作樂故魯人朝祥莫歌而孔子曰踰月<lb/>
　則其善也至於孟獻子既禫而不樂則孔子以為加<lb/>
　於人一等矣在禫月而樂者聼於人者也在徙月而<lb/>
　樂者作於己者也雜記曰親䘮外除故笙歌之樂不<lb/>
　作於未禫之前然則孔子既祥五日彈琴而不成聲<lb/>
　十日而成笙歌言十日者蓋亦徙月之間也三年之<lb/>
　䘮至於徙禫之月而得作樂則䘮道終矣此謂二十<lb/>
<pb n="36b"/>
　五月而禫者也<lb/>
君於士有賜帟<lb/>
　鄭氏曰帟幕之小者所以承塵賜之則張於殯上大<lb/>
　夫以上幕人職供焉<lb/>
　孔氏曰賜恩賜也士唯有君恩賜之乃得有帟也<lb/>
　<lb/>
　<lb/>
　禮記集説卷十九<lb/>
</p>
<p>
</p>
  </div>
</body>
</text>
</TEI>
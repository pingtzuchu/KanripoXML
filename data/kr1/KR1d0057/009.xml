<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷九</head>
    <p>
<pb n="1a"/>
欽定四庫全書<lb/>
　禮記集説卷九　　　　　　宋　衛湜　撰<lb/>
外事以剛日内事以柔日凡卜筮日旬之外曰逺某日<lb/>
旬之内曰近某日喪事先逺日吉事先近日<lb/>
　鄭氏曰順其出外為陽順其居内為隂旬十日也喪<lb/>
　事𦵏與練祥也吉事祭祀冠取之屬也<lb/>
　孔氏曰自此至踐之一節明卜筮及用日之法外事<lb/>
　郊外之事内事郊内之事十日有五竒五偶甲丙戊<lb/>
<pb n="1b"/>
　庚壬五竒為剛乙丁己辛癸五偶為柔然郊天在國<lb/>
　外應用剛日而郊特牲云郊之用辛又社稷是郊内<lb/>
　應用柔日而郊特牲云祀社日用甲者郊社尊不敢<lb/>
　同外内之義自郊社之外則皆用之祭社用甲而召<lb/>
　誥用戊者召誥是告祭非常禮也郊之用辛者惟夏<lb/>
　正郊天及雩大享明堂耳若圜丘自用冬至日五時<lb/>
　迎氣各用其初朔之日不皆用辛凡先聖王所以立<lb/>
　卜筮者所以使民信時日也必用蓍龜者劉向云龜<lb/>
<pb n="2a"/>
　千嵗而靈蓍百年而神以其長久故能辨吉凶也説<lb/>
　文云蓍蒿屬生千嵗三百莖洪範五行傳云蓍生百<lb/>
　年一本百莖論衡云七十年生一莖神靈故生遲史<lb/>
　記曰滿百莖者其下有神龜守之上有雲氣覆之淮<lb/>
　南子云卜筮實問於神龜筮能傳神命以告人案易<lb/>
　繫辭云定天下之吉凶莫大乎蓍龜據此文蓍龜知<lb/>
　靈相似無長短也左傳筮短龜長乃大史史蘇欲止<lb/>
　晉獻公娶驪姬託言云耳鄭康成註占人云占人亦<lb/>
<pb n="2b"/>
　占筮言掌占龜者筮短龜長主於長者是鄭亦以龜<lb/>
　筮為有長短也凡卜筮者若大事則卜筮並用皆先<lb/>
　筮後卜見周禮筮人若次事則唯卜不筮小事則無<lb/>
　卜唯筮天子既爾諸侯亦然但春秋亂世皆先卜後<lb/>
　筮然尚書先云龜從者以尊卑言之也鄭註周禮云<lb/>
　筮凶則止不卜而洪範有筮逆龜從者崔靈恩云凡<lb/>
　卜筮天子皆用三若三筮並凶則止鄭云若一吉一<lb/>
　凶雖筮逆猶得卜之洪範所云是也大夫士則大事<lb/>
<pb n="3a"/>
　卜小事筮旬之外曰逺某日者案少牢大夫禮今月<lb/>
　下旬筮來月上旬是旬之外日也主人告筮者云欲<lb/>
　用逺某日此謂大夫禮旬之内曰近某日者案特牲<lb/>
　士禮云不諏日註云士賤職䙝時至事暇可以祭則<lb/>
　筮其日是士於旬初即筮旬内之日是旬之内日也<lb/>
　主人告筮者云用近某日此據大夫士有旬内旬外<lb/>
　之日若天子諸侯其有雜祭或用旬内或用旬外其<lb/>
　辭皆與此同喪事謂𦵏與二祥是奪哀之義非孝子<lb/>
<pb n="3b"/>
　所欲但制不獲已故卜先從逺日而起宣八年左傳<lb/>
　云卜𦵏先逺日辟不懐也謂不思親也先逺日謂如<lb/>
　今月下旬先卜來月下旬不吉卜中旬不吉卜上旬<lb/>
　吉事謂祭祀冠昬之屬故少牢云若不吉則及逺日<lb/>
　又筮日如初是先近日也<lb/>
　馬氏曰辰以日為母日以甲為子剛柔在日不在辰<lb/>
　剛則陽而主外師田外祭之類外事也故用剛日詩<lb/>
　吉日戊午春秋壬午大閱甲午治兵是也柔則隂而<lb/>
<pb n="4a"/>
　主内冠昬内祭之類内事也故用柔日儀禮少牢饋<lb/>
　食用丁巳春秋己卯烝乙酉吉禘于莊公丁丑作僖<lb/>
　公主丁卯大事于太廟辛巳有事於太廟辛巳立武<lb/>
　宫癸酉有事于武宫丁丑夫人姜氏入是也士虞禮<lb/>
　始虞用柔日三虞卒哭用剛日何也曰内事外事以<lb/>
　事之内外為隂陽者也始虞三虞以事之先後為隂<lb/>
　陽者也以事之先後為隂陽則麗乎隂者亦可謂之<lb/>
　外事也郊外事也日用辛社内事也日用甲何也皇<lb/>
<pb n="4b"/>
　天后土之於天下其近無内其逺無外故郊雖在外<lb/>
　特尊而逺之非外事也社雖在内特親而近之非内<lb/>
　事也甲者日之始而主生辛者向中而主成萬物之<lb/>
　生本乎社其成功則歸諸天此社所以用辛也吉事<lb/>
　人情之所欲故先近者喪事人情之所不忍故先逺<lb/>
　者<lb/>
　廬陵胡氏曰春秋郊皆用辛故郊特牲云郊用辛又<lb/>
　春秋升陘之戰用丁未泓之戰用己巳而武王癸亥<lb/>
<pb n="5a"/>
　陳于商郊則非剛也<lb/>
　横渠張氏曰祭之筮日若再不吉則止諏日而祭更<lb/>
　不筮據儀禮唯有筮逺日之文不云三筮筮日之禮<lb/>
　只是二筮先筮近日後筮逺日不從則直諏日用下<lb/>
　旬逺日蓋二筮足以致聽命鬼神之意而祀則不可<lb/>
　廢<lb/>
　藍田吕氏曰卜筮者先王所以求之鬼神之道也先<lb/>
　儒云天子之用卜筮大事先筮而後卜筮人之説是<lb/>
<pb n="5b"/>
　也次事唯卜不筮表記天子無筮謂征伐出師若廵<lb/>
　狩是天子出行皆用卜無筮是也小事無卜唯筮筮<lb/>
　人九筮是也其説然矣唯天子無筮指為次事而無<lb/>
　所據恐此非周人之禮也凡事有二則疑人謀不能<lb/>
　決必求之鬼神此所以問卜筮也然有疑而莫適從<lb/>
　者如立君或曰某可立或曰某不可立其位均也其<lb/>
　親均也其賢均也戰者或曰可戰或曰不可戰其義<lb/>
　均也其利均也如此則一聽於神以定其吉凶也有<lb/>
<pb n="6a"/>
　疑而不敢専者如建都邑地利便矣人居便矣擇而<lb/>
　居之可矣如時日者祭必用是時𦵏必用是月諏而<lb/>
　用之可矣然即其中以求之神蓋有所尊也<lb/>
　廣安游氏曰外事以剛日内事以柔日此謂順其隂<lb/>
　陽也聖人之治天下本之以自然行之以至順如此<lb/>
　而已三才之道在天為隂陽在地為剛柔在人為仁<lb/>
　義仁者陽與剛之屬也義者隂與柔之屬也古人以<lb/>
　是二端盡三才之理然此二者不可以交相雜也柔<lb/>
<pb n="6b"/>
　者從隂剛者從陽外者從剛内者從柔此謂自然而<lb/>
　至順者也惟其本之以至順行之以自然則凡所謂<lb/>
　道者皆自是而起隂陽剛柔不可以相入猶仁義之<lb/>
　不可以相入也當陽而柔當隂而剛當仁而義猶當<lb/>
　暑而寒當寒而暑也禮曰天地位萬物育苟隂陽錯<lb/>
　置寒暑相失仁義失位雖有天下之聖智亦末如之<lb/>
　何矣易曰本乎天者親上本乎地者親下物各從其<lb/>
　類也又曰方以類聚物以羣分吉凶生矣聖人之所<lb/>
<pb n="7a"/>
　以治人事者用此道也所以位天地育萬物者用此<lb/>
　道也所以見天地萬物之情者用此見之也所以知<lb/>
　鬼神之情狀者用此知之也吉事先近日近日不吉<lb/>
　而後及逺古之為冠昬者其辭曰以嵗之虞以嵗之<lb/>
　不易蓋古人敦睦九族至於昬友皆為之服而其服<lb/>
　之之際飲食起居各有變也惟其如此較之後世吉<lb/>
　祥無故之日蓋有時而難得也故憂其不易而多虞<lb/>
　速欲畢冠昬之事其先近日或亦此意<lb/>
<pb n="7b"/>
曰為日假爾泰龜有常假爾泰筮有常卜筮不過三卜<lb/>
筮不相襲龜為卜筴為筮卜筮者先聖王之所以使民<lb/>
信時日敬鬼神畏法令也所以使民決嫌疑定猶與也<lb/>
故曰疑而筮之則弗非也日而行事則必踐之<lb/>
　鄭氏曰為日假爾命龜筮辭龜筮於吉凶有常大事<lb/>
　卜小事筮求吉不過三魯四卜郊春秋譏之襲謂卜<lb/>
　不吉則又筮筮不吉則又卜是瀆龜筴也晉獻公卜<lb/>
　取驪姬不吉公曰筮之是也弗非無非之者日所卜<lb/>
<pb n="8a"/>
　筮之吉日也踐讀曰善<lb/>
　孔氏曰卜擇吉日故云為日假因也爾汝也指蓍龜<lb/>
　也泰大中之大也欲褒美此龜筮故謂為泰也一卜<lb/>
　不吉而凶又卜以至於三三若不吉則止筮亦然也<lb/>
　襲因也前卜不吉則止不得因而更筮筮亦然表記<lb/>
　亦云卜筮不相襲鄭註云大事則卜小事則筮與此<lb/>
　註不同者明襲有二義一則大事小事各有所施不<lb/>
　得因龜卜小事因蓍筮大事也二則筮不吉不可復<lb/>
<pb n="8b"/>
　卜卜不吉不可復筮兩註各舉其一也龜為卜筴為<lb/>
　筮此解卜筮所用也龜處筮後龜覆於筮筴為筮者<lb/>
　筴在龜前為決也謂蓍為筴者筴以謀筴為義言用<lb/>
　此物以謀於前事也師説云卜覆也以覆審吉凶筮<lb/>
　決也以決定其惑劉氏以為卜赴也赴來者之心筮<lb/>
　問也問筮者之事赴問互言之案白虎通稱禮三正<lb/>
　記天子龜一尺二寸諸侯一尺大夫八寸士六寸説<lb/>
　文云天子蓍長九尺諸侯七尺大夫五尺士三尺龜<lb/>
<pb n="9a"/>
　隂也故其數偶蓍陽也故其數竒卜筮者先聖王所<lb/>
　以使民信時日者解所以須卜筮之義也先聖王云<lb/>
　者王未必聖古來非一聖不必王孔子是也明造制<lb/>
　卜筮必須聖位兼并也時者四時及一日十二時也<lb/>
　日者甲乙之屬聖王制此卜筮使民謹擇而信時日<lb/>
　與吉凶也法典則也令敎訓也猶與者説文云皆獸<lb/>
　名猶玃屬與象屬二獸進退多疑人多疑者似之故<lb/>
　謂之猶與故曰以下引舊語以結之言卜筮以定是<lb/>
<pb n="9b"/>
　非若有疑而筮之則人無非之也不言卜從可知踐<lb/>
　善也言卜得吉而行事必善也　崔氏曰不過三者<lb/>
　謂不過三用若大事龜筮並用者先用三王筮次用<lb/>
　三王龜如是一也三如是乃為三也若初時三筮三<lb/>
　龜皆凶則止或逆多從少或從多逆少如此者皆至<lb/>
　於三也單卜單筮其法唯一用而已不吉則擇逺日<lb/>
　不至於三也<lb/>
　藍田吕氏曰命龜者周官大卜主之命筮人君未聞<lb/>
<pb n="10a"/>
　必筮人主之大夫則筮史命之少牢禮是也大夫之<lb/>
　於卜三命之涖卜以主人所卜命卜史如士喪禮宗<lb/>
　人受卜人龜示髙涖卜受視反之宗人還少退受命<lb/>
　命曰哀子某來日卜𦵏其父某甫考降無有近悔許<lb/>
　諾不述命還即席西面坐命龜興授卜人龜蓋士禮<lb/>
　略故不述命若大夫則命卜以主人之命命宗人宗<lb/>
　人述涖卜之命即席坐又命龜曰假爾泰龜有常是<lb/>
　所謂三命之士卜不述命則二命之是也大夫於筮<lb/>
<pb n="10b"/>
　則二命之少牢饋食禮史受命于主人主人曰孝孫<lb/>
　某來日丁亥用薦嵗事云云史曰諾西面遂述命曰<lb/>
　假爾泰筮有常孝孫某來日丁亥云云是也士筮則<lb/>
　一命之特牲禮云宰自主人之左賛命筮者許諾即<lb/>
　席坐筮是也言泰龜泰筮尊而大之也有常言吉凶<lb/>
　不僣也卜筮不過三者當謂卜筮日與地之類如喪<lb/>
　祭舉三旬之日或先逺或先近卜之筮之如建都邑<lb/>
　洛誥曰我卜河朔黎水我乃卜澗水東瀍水西惟洛<lb/>
<pb n="11a"/>
　食我又卜瀍水東亦惟洛食是也如卜筮事則有從<lb/>
　有逆不可再三易曰初筮告再三瀆是也卜筮不相<lb/>
　襲者凡常事卜不吉則不筮筮不吉則不卜也若大<lb/>
　事則先筮而後卜洪範汝則有大疑謀及乃心謀及<lb/>
　卿士謀及庶民謀及卜筮故有龜從筮從或龜從筮<lb/>
　逆是龜筮並用也晉卜納襄王得黄帝戰于阪泉之<lb/>
　兆又筮之則遇大有之睽亦龜筮並用也故知不相<lb/>
　襲者非大事也龜為卜筴為筮周官龜人掌取龜攻<lb/>
<pb n="11b"/>
　龜入于龜室釁之以待用凡卜龜人奉龜以往大卜<lb/>
　蒞卜眡髙命龜菙氏以明火爇燋遂龡其焌契以授<lb/>
　卜師卜師揚火作龜致其墨以示卜人卜人占之其<lb/>
　占視其兆太卜掌三兆之法其經兆之體皆百有二<lb/>
　十其頌皆千有二百此龜為卜也筴蓍也古者以蓍<lb/>
　為筮而揲卦其用四十有九分而為二掛一而揲之<lb/>
　以四歸竒於扐是為一變再扐掛又為一變三變成<lb/>
　爻以四揲之數七八九六以辨隂陽老少十有八變<lb/>
<pb n="12a"/>
　而成卦凡筮筮人布席左執筴右抽上韥兼執之受<lb/>
　命于主人主人授之筮人許諾擊筮述命立筮卦者<lb/>
　坐卦以木卒筮書卦于木示主人乃退占士所以異<lb/>
　者不述命坐筮而已其占視其卦太卜掌三易之法<lb/>
　其經卦皆八其别皆六十有四此筴為筮也信時日<lb/>
　者祭祀喪𦵏之日既卜筮而用之不敢改也敬鬼神<lb/>
　者人謀非不定而猶求於鬼神知有所尊而不敢必<lb/>
　也畏法令者人君法令有疑者決之卜筮則人君且<lb/>
<pb n="12b"/>
　不敢専況下民乎嫌疑者物有二而相似也猶與者<lb/>
　事有二而不決也如建都邑某地可都某地亦可都<lb/>
　此嫌疑也故卜筮以決之如卜戰或曰可戰或曰不<lb/>
　可戰此猶與也故卜筮以定之此先聖王所以神道<lb/>
　設敎也問焉而以言其受命也如響惟精誠可以致<lb/>
　之既曰卜筮矣則惟卜筮之為聽不可二也有疑而<lb/>
　筮既筮而不信諏日而卜既卜而弗踐是為不誠不<lb/>
　誠之人不能得之人況可得之鬼神乎踐踐履而用<lb/>
<pb n="13a"/>
　是日恐不必改為善<lb/>
　馬氏曰布席謂之為席擇日謂之為日以其有所為<lb/>
　故也大羮謂之泰羮瓦尊謂之泰尊龜謂之泰龜筮<lb/>
　謂之泰筮以其有所尊故也目有光而不能明假日<lb/>
　月而後明事有吉凶而不能知假蓍龜而後知故曰<lb/>
　假爾龜筮事之萬變不同理之是非不一卜筮而體<lb/>
　吉則吉體咎則咎故曰有常卜筮吉而不可以襲卜<lb/>
　筮不吉而不得以過三詩刺我龜既厭亦以其過三<lb/>
<pb n="13b"/>
　故也大事有時日而用卜小事無時日而用筮天子<lb/>
　無筮而以卜為主諸侯有守筮而以筮為主以其不<lb/>
　相襲故也<lb/>
　山隂陸氏曰為日以人事為之耳且曰假爾則以誠<lb/>
　在我故也吉凶亦在我故也龜舊也蓍老也是故謂<lb/>
　之泰書曰三龜一習吉又曰卜不習吉據此龜襲龜<lb/>
　可也若大事先筮而後卜筮不吉雖卜可也非所謂<lb/>
　襲襲謂若卜筮不吉又卜筮之言龜則象見言筴則<lb/>
<pb n="14a"/>
　數見日而行事則必踐之踐讀如字言不敢輙廢是<lb/>
　日<lb/>
　長樂陳氏曰蓍者陽中之隂故植而知數龜者隂中<lb/>
　之陽故動而知象陽必成之以隂故龜之長也其數<lb/>
　偶隂必成之以陽故蓍之長也其數竒卜筮使人違<lb/>
　凶而之吉故曰泰龜泰筮卜筮不吉則不可過三卜<lb/>
　筮吉則不可以襲過三則瀆鬼神者也襲則疑鬼神<lb/>
　者也瀆則不敬疑則不信故禹欲襲於枚卜而舜所<lb/>
<pb n="14b"/>
　不從魯僖卜郊至於四而孔子所譏也夫物生先象<lb/>
　而後數卜筮先筮而後卜則先象而後數者自幽而<lb/>
　之乎明先筮而後卜者自明而稽乎幽晉獻公先卜<lb/>
　後筮是不知卜筮先後之理也白虎通以大夫而下<lb/>
　皆有龜是不知家不寳龜之禮也<lb/>
　嚴陵方氏曰龜則卜之體也蓍則筮之用也上言其<lb/>
　體下言其用互相備也龜以動為陽蓍以植為隂陽<lb/>
　為大故大事用卜隂為小故小事用筮大可以兼小<lb/>
<pb n="15a"/>
　故大事亦用筮小不可以兼大故小事則不及於卜<lb/>
　焉金縢言卜三龜洪範言三人占故或以此為三王<lb/>
　之龜筴然所以為不過三則一也卜筮不過三三卜<lb/>
　之矣而又卜之是卜與卜相襲也三筮之矣而又筮<lb/>
　之是筮與筮相襲也不相襲者慮其瀆神而已故卜<lb/>
　不習吉而書所以明是理也初筮告而易所以取是<lb/>
　喻也且大禹謨言龜筮協從洪範言龜筮共違于人<lb/>
　周官大事先筮而後卜則卜與筮兩相襲也明矣襲<lb/>
<pb n="15b"/>
　因也與不相襲禮之襲同義先王之時無非卜筮之<lb/>
　用上以民為言者與民同其患而已<lb/>
　石林葉氏曰不過三則無瀆禮不相襲則無廢事先<lb/>
　王是以稽諸天而信時日畏鬼神雖疑而筮之不敢<lb/>
　以非考諸人而使民決嫌疑定猶與雖日而行事則<lb/>
　必踐其言也<lb/>
　廬陵胡氏曰卜筮不過三經意大抵謂卜筮不可瀆<lb/>
　如易再三瀆之義王鄭太拘此與表記皆云卜筮不<lb/>
<pb n="16a"/>
　相襲襲有侵奪義若卜不吉而筮吉筮不吉而卜吉<lb/>
　則為相奪也故卜不吉則止<lb/>
　長樂劉氏曰信時日謂先事而致敬也敬鬼神謂不<lb/>
　吉則不敢祭也畏法令謂禮雖失莫敢不行事雖繁<lb/>
　莫敢不敬也決嫌疑謂考三才之吉凶以祛其惑也<lb/>
　定猶與謂賾五行之逆順以蔽其志也故從於筮者<lb/>
　人弗敢非日而行者事罔不踐聖王之作豈徒然哉<lb/>
　講義曰是非不明故筮筮而是非明矣由是以行斯<lb/>
<pb n="16b"/>
　無或非之者也此人將有行而卒於不能踐履則疑<lb/>
　以敗之耳因日之吉而後行斯所以能踐也蓋信時<lb/>
　日敬鬼神畏法令則其弗非可知矣決嫌疑定猶與<lb/>
　則其必踐可知矣<lb/>
　廣安游氏曰使民信時日敬鬼神畏法令此聖人示<lb/>
　人以天顯之道也書曰厥弟弗念天顯傳曰以象天<lb/>
　明又曰則天之明又曰神之格思不可度思矧可斁<lb/>
　思夫天之髙逺鬼神之難知人以為可得而誣也聖<lb/>
<pb n="17a"/>
　人以為是有明且顯者存焉夫明且顯者人之所畏<lb/>
　者也人之所謂有鬼神者有此者也聖人之所法以<lb/>
　為政者法此者也故曰為父子兄弟姑姊甥舅昬姻<lb/>
　以象天明為君臣上下以則地義為刑罰威獄使民<lb/>
　畏忌以類其震耀殺戮為温慈和惠以效天之生殖<lb/>
　長育凡此者皆自有所謂天顯者而後得以有之者<lb/>
　也惟其然也所以信時日敬鬼神畏法令者可得而<lb/>
　行也苟其不然而强以使之天下其孰能從也苟為<lb/>
<pb n="17b"/>
　不從不信時日不敬鬼神不畏法令則豈復生生不<lb/>
　窮至於今哉且三才之道相資而成者也後世以為<lb/>
　人者専乎治人而無恤乎鬼神治乎明而無恤乎其<lb/>
　幽如柳子厚卜筮不足用盟誓不足信之説皆非也<lb/>
　金華邵氏曰卜筮之事忽之者則以為不足信泥之<lb/>
　者則以為不可不信記禮者慮夫人泥之也則曰不<lb/>
　過三不相襲又慮夫人忽之也則曰信時日敬鬼神<lb/>
　畏法令是又戒其忽也然則君子之於卜筮將如之<lb/>
<pb n="18a"/>
　何孔子曰敬鬼神而逺之以其為無則在所當敬以<lb/>
　其為有則在所當逺惟處之於若有若無之間君子<lb/>
　之於卜筮當如是而已<lb/>
　金華唐氏曰易曰天地設位聖人成能人謀鬼謀百<lb/>
　姓與能天地大矣有所不能而聖人實成之聖人之<lb/>
　聦明固髙於天下而不敢自用其聦明明則有人謀<lb/>
　幽則有鬼謀謀無不盡斷而行之則固在聖人故百<lb/>
　姓之與能舍聖人亦無所歸也洪範之有稽疑其以<lb/>
<pb n="18b"/>
　此哉夫五事脩於己八政施於民五紀協於天皇極<lb/>
　建而三徳乂人事可謂盡矣理有未易窮變有未易<lb/>
　應明而人謀不能無疑將遂行之乎疑謀之成其害<lb/>
　實大將遂不行乎勢有不可不行者聖人於此乃始<lb/>
　決之於鬼謀人心之與鬼神本無以異知覺有先後<lb/>
　則與鬼神合其吉凶者大人而已故人心之不同不<lb/>
　若鬼神之徳於吉凶為審也鬼神猶不可斁矧可度<lb/>
　乎而吾何以通之天地之生神物固將以通神明之<lb/>
<pb n="19a"/>
　徳也天生神物聖人則之故探賾索隠鉤深致逺以<lb/>
　定天下之吉凶成天下之亹亹者莫大乎蓍龜而非<lb/>
　聖人莫之能用也聖人用蓍龜以為卜筮立之官守<lb/>
　為之法數然後吉凶可得而審矣苟不擇其人而建<lb/>
　立之則有如曹人之貨晉筮史齊史之阿崔子甚而<lb/>
　若漢丘子明者疑可得而稽乎然而象數之變無窮<lb/>
　而一智之能有盡聖人之法吾皆不可廢也傳之各<lb/>
　有其人則立時人作卜筮可偏乎哉兆有三兆易有<lb/>
<pb n="19b"/>
　三易故卜以三龜而筮以三易則占者固三人矣三<lb/>
　龜而習吉如周公之金縢不然而皆不吉其從何疑<lb/>
　三者有所未同則從其重可也故曰三人占則從二<lb/>
　人之言古之用卜筮有常事焉有非常之事焉祀之<lb/>
　牲日昬冠之日賔主之宅死之𦵏居之鄰家之宰師<lb/>
　之御右致師嘗之卜芟獮之卜戒社之卜稼若此之<lb/>
　類皆卜筮之常者故龜有八命筮有九筮官司之守<lb/>
　在周禮詳矣於左氏備矣其大者君或臨之要皆常<lb/>
<pb n="20a"/>
　事而已稽疑言王者大法豈言其常者哉所謂大疑<lb/>
　則周禮之大詢所謂國危國遷立君者是矣王者之<lb/>
　於大疑豈遽舍人謀而從鬼謀哉先之乃心次之卿<lb/>
　士次之庶民然後及於卜筮禹謨之所謂官占可攷<lb/>
　矣使立君而皆如禹國遷而皆如作洛行危事而皆<lb/>
　如伐商則是之謂大同身其康强子孫其逄吉斷可<lb/>
　必矣詢國遷如盤庚之治亳詢國危如周公之東征<lb/>
　吾無權哉故五占從其多而以龜筮為主則雖如商<lb/>
<pb n="20b"/>
　周之卿士庶民小有不同終亦可以獲吉而邾文公<lb/>
　之遷繹雖不利於君尚不失為知命也然聖人之為<lb/>
　卜筮以稽疑也不疑何卜晉立驪姬崔取棠姜雖不<lb/>
　卜知其凶矣然卜而皆驗以是知受命如響吉凶與<lb/>
　民同患聖人之仁天下至矣卜不可違故違卜不祥<lb/>
　卜不可瀆故卜不習吉卜筮不相襲卜不可以非所<lb/>
　宜故易不可以占險春秋之際猶可驗也然春秋之<lb/>
　際卜筮之法數猶存而稽疑之意乖故違者瀆者卜<lb/>
<pb n="21a"/>
　非所宜者以卜為市假卜為詐者靡不有之洪範之<lb/>
　道晦周官之職廢矣然當時賢者尚多禄仕於卜史<lb/>
　之中其占驗將若符契自秦滅學而疇人子弟分散<lb/>
　三兆之書遂亡周易僅存而術數淺駮後世莫能名<lb/>
　古人之法遇艮之八坦然著明而學如杜預尚不能<lb/>
　知遂使范寗謂左氏失之誣而柳宗元非國語肆為<lb/>
　無忌憚之論夫以卜筮者象其占乃聖人之道而稽<lb/>
　疑九疇之一也其庸可廢乎<lb/>
<pb n="21b"/>
　賈氏曰筮法古用木畫地今則用錢以三少為重錢<lb/>
　重錢則九也三多為交錢交錢則六也兩多一少為<lb/>
　單錢單錢則七也兩少一多為拆錢拆錢則八也連<lb/>
　山歸藏周易並用夏殷以不變者為占周易以變者<lb/>
　為占亦三人各占一易三占從二三者三吉為大吉<lb/>
　一凶為小吉三凶為大凶一吉為小凶<hi>儀禮䟽</hi>
君車將駕則僕執䇿立於馬前已駕僕展軨效駕奮衣<lb/>
由右上取貳綏跪乗執䇿分轡驅之五歩而立君出就<lb/>
<pb n="22a"/>
車則僕并轡授綏左右攘辟車驅而騶至于大門君撫<lb/>
僕之手而顧命車右就車門閭溝渠必歩<lb/>
　鄭氏曰奮振去塵也貳副也跪乗未敢立敬也驅之<lb/>
　五歩調試之僕并轡授綏者車上僕所主也左右謂<lb/>
　羣臣陪位侍駕者攘却也或者攘古讓字車右勇力<lb/>
　之士備制非常者君行則陪乗君式則下歩行<lb/>
　孔氏曰此以下至卷末緫明乗車顧式僕御謹敬之<lb/>
　事君車君所乗之車也將駕謂始欲駕行時也僕即<lb/>
<pb n="22b"/>
　御車者古者僕用好人為之故孔子曰吾執御矣又<lb/>
　子適衛冉有僕及周禮諸僕皆用大夫士也䇿馬杖<lb/>
　也别有人牽馬駕車僕執馬杖監駕立馬前恐馬行<lb/>
　也已駕駕竟也展視軨轄頭轊也車行由轄故具視<lb/>
　之效白也僕監視駕竟而入白君駕車也由從也僕<lb/>
　入白駕竟先出就車於車後自振其衣去塵從右邊<lb/>
　升上必從右者君位在左故辟君空位也綏登車索<lb/>
　綏有二一是正綏擬君之升一是副綏擬僕右之升<lb/>
<pb n="23a"/>
　故僕振衣畢取副綏而升也跪乗者僕先試車時君<lb/>
　未出未敢依常而立故跪乗以為敬轡御馬索也車<lb/>
　有一轅而四馬駕之中央兩馬夾轅者名服馬兩邊<lb/>
　者名騑馬亦曰驂馬故詩云兩服上驤兩驂鴈行然<lb/>
　每一馬有兩轡四馬八轡以驂馬内轡二繫於軾前<lb/>
　其驂馬外轡及夾轅兩服馬各二轡分置兩手故詩<lb/>
　云六轡在手也今言執䇿分轡謂一手執馬杖以三<lb/>
　轡置空手中以三轡置杖手中也分轡竟則試驅行<lb/>
<pb n="23b"/>
　之五歩乃立初跪而驅令馬行五歩則倚立以待君<lb/>
　出蓋跪以見敬而立則調試之也君出就車則僕并<lb/>
　六轡及䇿置一手中一手取正綏授君令登車此當<lb/>
　右手并轡左手授綏轉身向後引君上也辟逺也君<lb/>
　己上車車欲進行故左右侍駕陪位諸臣皆遷郤以<lb/>
　辟車使不妨車行也左右已辟故驅車而進則左右<lb/>
　從者疾趨從車行也大門君之外門車行至外門君<lb/>
　撫僕手撫按止也僕手執轡車行由僕君欲令駐車<lb/>
<pb n="24a"/>
　故抑止僕手也顧回顧也車右勇士之士也車行則<lb/>
　有三人君在左僕人中央勇士在右車方驅時勇士<lb/>
　亦從趨在後今至大門方出履險阻恐有非常故回<lb/>
　顧命車右上車也門閭謂凡所過門閭處溝廣深四<lb/>
　尺渠亦溝也歩謂下車也此車右勇士之禮若至門<lb/>
　閭溝渠則車右必下車所以然者一則君子不誣十<lb/>
　室過門閭必式君式則臣當下也二則溝渠是險阻<lb/>
　恐有傾覆故勇士亦須下扶持之僕不下者車行由<lb/>
<pb n="24b"/>
　僕僕下則車無御故不下也<lb/>
　山隂陸氏曰執䇿僕之事也君按轡而已<lb/>
　藍田吕氏曰此章言僕御君車之法也僕御君車其<lb/>
　節有五將駕執䇿立於馬前一也已駕展軨效駕二<lb/>
　也先上車執䇿分轡驅之五歩三也君出就車并轡<lb/>
　授綏四也車至大門君撫僕手顧命車右上車五也<lb/>
　䇿者所以驅馬僕之所從事也君車將駕僕執䇿立<lb/>
　於馬前臨而視之則駕者無敢不謹也轄車之所賴<lb/>
<pb n="25a"/>
　以行也既展軨乃敢白君故曰效駕僕在右君位在<lb/>
　左升由右便也門閭溝渠必歩防有竊發之變傾覆<lb/>
　之虞也<lb/>
　横渠張氏曰展軨謂周視一車百物無廢而軨者轄<lb/>
　頭轊也任重之要故為展視之主焉至尊將乗慎重<lb/>
　當然僕之禮也<lb/>
　嚴陵方氏曰展省也與展墓之展同義效駕若臧倉<lb/>
　請曰今乗輿己駕是也綏有正有貳正綏即王制所<lb/>
<pb n="25b"/>
　謂大綏少儀所謂良綏是矣貳綏即王制所謂小綏<lb/>
　少儀所謂散綏是矣車右即周官之司右是矣蓋人<lb/>
　之左手足不如右强故車右置勇力之士<lb/>
　廬陵胡氏曰軨車欄也欄可倚故楚詞九辨云倚結<lb/>
　軨兮長太息又宣帝紀軨獵車註前有曲軨盧氏云<lb/>
　軨轄頭轊非車欄也車欄之苓字不作車邊案楚詞<lb/>
　云倚軨若非欄何可倚乎推此則轄頭并欄皆曰軨<lb/>
　也案春秋傳左并轡則此亦當在於左而右手授綏<lb/>
<pb n="26a"/>
　轉身向後引君登也<lb/>
　新安王氏曰車驅而騶至于外門君按僕手暫止其<lb/>
　驅命車右登車車右既登則僕之驅車自當如故然<lb/>
　過門閭臨溝渠馬必歩而不騁騁則行疾歩則行緩<lb/>
　記曰歩路馬必中道左傳言歩馬者皆謂馬緩行也<lb/>
　門閭必歩恐或有衝突也溝渠必歩恐或有傾仆也<lb/>
　舊説以歩為車右下車而行非是<lb/>
凡僕人之禮必授人綏若僕者降等則受不然則否若<lb/>
<pb n="26b"/>
僕者降等則撫僕之手不然則自下拘之<lb/>
　鄭氏曰撫小止之謙也自下拘之由僕手下取之也<lb/>
　僕與已同爵則不受<lb/>
　孔氏曰凡僕人謂為一切僕非但為君僕時也車上<lb/>
　既僕為主故為人僕必授綏與所升之人也降等謂<lb/>
　士與大夫大夫與卿御也僕既卑降則主人受取綏<lb/>
　不然者謂僕者敵體則主人宜謙不受其綏也又僕<lb/>
　者雖卑而受其綏不謙猶當撫止其手若不聽自授<lb/>
<pb n="27a"/>
　然後乃受也不降等者既敵不受而僕者必授則主<lb/>
　人當郤手從僕手下自拘取之示不用僕授也<lb/>
　長樂陳氏曰説文曰綏車中把也其飾則有采章其<lb/>
　等則有貴賤詩曰淑旂綏章此綏之飾也禮君綏曰<lb/>
　良綏僕右綏曰貳綏散綏此綏之等也君子之登車<lb/>
　也受綏其既登也正立執綏及致敬然後撫而式焉<lb/>
　正立執綏所以備墜耳昔范鞅逆魏舒請參乗而持<lb/>
　帶亦備墜之意也夫禮有六藝御居一焉故司徒以<lb/>
<pb n="27b"/>
　之敎萬民保氏以之敎國子詩以執轡如組為賢孔<lb/>
　子以執御為能而周官大馭戎僕田僕齊僕之官皆<lb/>
　大夫上士為之則御非賤者之事故有以同等為之<lb/>
　僕者有以降等為之僕者有以弟子為師之僕者有<lb/>
　以貴者為賤人之僕者禮曰若僕者降等則受不然<lb/>
　則否此同等降等者為之僕也君命召雖賤人大夫<lb/>
　士必自御之此貴者為賤人之僕也論語或稱冉有<lb/>
　僕或稱樊遲御此弟子為師之僕也<hi>禮書</hi>
<pb n="28a"/>
客車不入大門婦人不立乗犬馬不上於堂<lb/>
　鄭氏曰不入大門謙也婦人不立乗異於男子犬馬<lb/>
　非贄幣也<lb/>
　孔氏曰公食大夫禮云賔之乗車在大門外西方註<lb/>
　云賔車不入門廣敬也與此同婦人質弱不倚乗倚<lb/>
　立也男子倚乗而婦人坐乗犬馬者賔主相見用充<lb/>
　庭實而已非問聘之贄幣故不上堂贄謂羔雁錦玉<lb/>
　之屬乃上堂也<lb/>
<pb n="28b"/>
　藍田吕氏曰客車不入大門敬主人也婦人不立乗<lb/>
　從安也犬馬不上於堂賤畜也三者或敬或安或有<lb/>
　所賤各從其宜也<lb/>
　嚴陵方氏曰大門謂最外之正門坐乗則安婦人所<lb/>
　乗謂之安車者以此<lb/>
　馬氏曰客車不入大門所以敬主主人出大門迎之<lb/>
　所以敬客故覲禮偏駕不入王門公食大夫禮賔之<lb/>
　乗車在大門外西方是也鄉飲酒禮主人迎賔于庠<lb/>
<pb n="29a"/>
　門之外則上至於以賔禮見王下至於以客禮見者<lb/>
　莫非以大門之外為敬也少儀曰犬則執緤馬則執<lb/>
　靮周官小行人合六幣而圭以馬覲禮侯氏奉束帛<lb/>
　匹馬卓上九馬随之侯氏降則以馬授人蓋以犬馬<lb/>
　獻人則執緤靮而已以馬合幣則達圭而已奉馬而<lb/>
　覲則授人而已皆不上堂之謂也<lb/>
　講義曰犬馬雖可獻之於人然與羔雁玊帛之屬異<lb/>
　矣故效馬者右牽之效犬者左牽之惟恐其執之不<lb/>
<pb n="29b"/>
　力宜不可使上於堂也<lb/>
故君子式黄髮下卿位入國不馳入里必式<lb/>
　鄭氏曰式黄髮敬老也發句言故明此衆篇雜辭也<lb/>
　下卿位尊賢也卿位卿之朝位也君出過之而上車<lb/>
　入未至而下車入國不馳愛人也馳善躪人也入里<lb/>
　必式不誣十室也<lb/>
　孔氏曰此以下明雜敬禮也君子謂人君也人初老<lb/>
　則髮白太老則髮黄故見而式敬也人君尚爾則大<lb/>
<pb n="30a"/>
　夫士可知卿位路門之内門東北面位也國中人多<lb/>
　周官脩閭氏禁馳騁於國中二十五家為里里巷首<lb/>
　有門入里則必式而禮之<lb/>
　嚴陵方氏曰黄髮則老之尤者詩所謂黄髮兒齒是<lb/>
　矣黄土色也形生於土而反於土髮而至於黄則形<lb/>
　將反本故也<lb/>
　藍田吕氏曰車之所過則門外之朝位也卿立於位<lb/>
　以俟君君過之則下非卿之虚位也人君而敬臣之<lb/>
<pb n="30b"/>
　虚位為已過矣入國不馳馳則人不得辟也入里必<lb/>
　式先人之居在焉也<lb/>
　馬氏曰孟子曰養老尊賢易曰養賢以及萬民是能<lb/>
　敬老然後能敬賢敬賢然後能敬人民若夫敬鄉黨<lb/>
　則其私恩而已此言之序也傳曰丞相進見御座為<lb/>
　起乗輿為下此下卿位之意詩曰維桑與梓必恭敬<lb/>
　止此入里必式之意也周官脩閭氏禁馳騁於國中<lb/>
　此入國不馳之意也石慶入里門不下車而其父責<lb/>
<pb n="31a"/>
　之張湛望里門則歩君子多之則入里必式者父母<lb/>
　國之道也昔禹見耕者則式過十室之邑則下孔子<lb/>
　見負版凶服者則式見楚狂接輿則下武王式商容之<lb/>
　閭魏文侯式叚干木之門然則君子凡在所敬者奚<lb/>
　常不式且下哉記之所言特其大率而已<lb/>
　李氏曰國君而下卿位不已過乎曰君子所以待天<lb/>
　下之賢臣其禮有隆而無殺者篤於至誠而已其樂<lb/>
　也始於樂至於衎至於綏之而終於又思可謂隆矣<lb/>
<pb n="31b"/>
　其燕也始於敖至於且湛亦可謂隆矣其篤於至誠<lb/>
　如此下其位亦不為過也入國不馳愛也入里必式<lb/>
　恭也推愛則仁不可勝用也充恭則禮不可勝用也<lb/>
　臨川玉氏曰入國不馳愛敬之道也<lb/>
君命召雖賤人大夫士必自御之<lb/>
　鄭氏曰御當為迓君雖使賤人來必自出迎之尊君<lb/>
　命也春秋傳曰跛者御跛者眇者御眇者皆迓也<lb/>
　孔氏曰鄭引春秋見成二年公羊傳<lb/>
<pb n="32a"/>
　横渠張氏曰御謂御車也奉君命而召雖所召者賤<lb/>
　使者當親御之<lb/>
　嚴陵方氏曰自御為之僕也故僕人之禮前經有降<lb/>
　等者以此<lb/>
　馬氏曰春秋洮之盟尊王人雞澤之盟尊單子平丘<lb/>
　召陵之盟尊劉子鄄之盟尊單伯蓋朝服雖敝必加<lb/>
　於上弁冕雖舊必加於首王人雖微必先諸侯必先<lb/>
　諸侯者所以尊王命也君命召雖賤人大夫士必自<lb/>
<pb n="32b"/>
　御之其意亦若是而已<lb/>
介者不拜為其拜而蓌拜<lb/>
　鄭氏曰蓌則失容節蓌猶詐也<lb/>
　孔氏曰蓌挫也戎容暨暨著甲而屈拜則挫損其戎<lb/>
　威之容也一云蓌詐也言著鎧而拜形儀不足似詐<lb/>
　也<lb/>
　長樂陳氏曰古者介胄有不可犯之色介者不拜蓋<lb/>
　介者所以服人拜者所以服於人服人者無所服於<lb/>
<pb n="33a"/>
　人故不拜焉不拜而周禮謂之肅拜是亦不拜之拜<lb/>
　也兵法曰軍容不入國國容不入軍軍容入國則民<lb/>
　徳廢國容入軍則民徳弱兵車不式危事不齒介者<lb/>
　不拜不以國入軍也鄢陵之戰郤至不拜楚使崤之<lb/>
　役蹇叔之子不拜其父細柳之屯周亞夫不拜其君<lb/>
　可謂知此矣<hi>禮書</hi>
　新安朱氏曰蓌猶言有所枝柱不利屈伸也<lb/>
祥車曠左乗君之乗車不敢曠左左必式<lb/>
<pb n="33b"/>
　鄭氏曰祥車𦵏之乗車空神位也乗君之乗車君存<lb/>
　惡空其位也<lb/>
　孔氏曰此以下又明僕御之禮祥猶吉也吉車謂生<lb/>
　時所乗𦵏時用為魂車鬼神尚吉也車上貴左故僕<lb/>
　在右空左以擬神也乗車謂君之次路也王者五路<lb/>
　玊象木金革各一路王自乗一所餘四路皆從行臣<lb/>
　若乗此車不敢空左戎右職云㑹同充革車註云㑹<lb/>
　同王乗金路猶以革路行充之者謂居左也若曠左<lb/>
<pb n="34a"/>
　則似祥車近於凶時左必式者雖處左而不敢自安<lb/>
　故恒馮式云乗車則君皆在左若兵戎革路則君在<lb/>
　中央御者居左故成二年韓厥代御居中是也<lb/>
　藍田吕氏曰王者五路君乗其一餘四輅皆臣下乗<lb/>
　之故有乗車也<lb/>
　長樂陳氏曰乗車之禮君處左車右處右僕處中故<lb/>
　造車者必慎於左考工記所謂終日馳騁左不楗是<lb/>
　也器物不敢措之於左月令所謂載耒耜於參保介<lb/>
<pb n="34b"/>
　之御間是也後世魏公子虚左以迎侯生秦皇虚左<lb/>
　以迎太后皆古之遺制耳此特乗車為然若兵卑則<lb/>
　馭者在左戎右在右將帥居中昔晉伐齊郤克將中<lb/>
　軍解張御鄭緩為右郤克傷矢流血及屨鼓音未絶<lb/>
　曰余病矣解張曰自始合而矢貫余手及肘余折以<lb/>
　御左輪朱殷豈敢言病夫郤克傷矢而未絶鼔音則<lb/>
　將在鼔下矣解張傷手而血殷左輪則御在車左矣<lb/>
　然此將帥所乗也若士卒所乗則左人持弓右人持<lb/>
<pb n="35a"/>
　矛中人御故書戒左不攻于左右不攻于右御非馬<lb/>
　之正言左右而又言御則御在中可知也左傳稱秦<lb/>
　師過周北門左右免胄而下言左右下則御在中不<lb/>
　下可知也<hi>僖三十三年</hi>楚樂伯曰致師者左射以菆是左<lb/>
　人執弓也<hi>宣十二年</hi>欒鍼為晉侯右曰寡君使鍼持矛焉<lb/>
　<hi>成十六年</hi>衛太子為簡子右禱曰蒯瞶不敢自佚備持矛<lb/>
　焉是右人持矛也<hi>哀二年</hi>蓋御無定位右有常處故將<lb/>
　帥車則御在左士卒車則御居中右人之持矛雖將<lb/>
<pb n="35b"/>
　帥士卒之車不同而所居常在右所職常持矛也凡<lb/>
　此皆三人乗車之法也<hi>禮書</hi>
　馬氏曰乗君之乗車不敢曠左不敢虛君位也左必<lb/>
　式不敢安君位也<lb/>
僕御婦人則進左手後右手御國君則進右手後左手<lb/>
而俯<lb/>
　鄭氏曰進左後右逺嫌也進右後左敬也<lb/>
　孔氏曰僕在中央婦人在左僕御之時進左手持轡<lb/>
<pb n="36a"/>
　使形微相背若進右手則近相嚮故後右手以逺嫌<lb/>
　也御國君則禮以相向為敬故進右手既御不得常<lb/>
　式故但俯俛而為敬也<lb/>
國君不乗竒車車上不廣欬不妄指立視五巂式視馬<lb/>
尾顧不過轂國中以䇿彗䘏勿驅塵不出軌<lb/>
　鄭氏曰國君出入必正竒車獵衣之屬廣欬為若自<lb/>
　矜廣猶𢎞也立平視也巂猶規也謂輪轉之度式視<lb/>
　馬尾小俛也顧不過轂為掩在後彗竹帚䘏勿搔摩<lb/>
<pb n="36b"/>
　也<lb/>
　孔氏曰國君不可乗竒邪不正之車隠義云獵車之<lb/>
　形今之鉤車是也衣車如鼈而長也漢桓帝之時禁<lb/>
　臣下乗之車已髙若在上而聲大欬似自驕矜又驚<lb/>
　衆也妄虛也車上無事虚以手指麾四方並為惑衆<lb/>
　也車輪一周為一規乗車之輪髙六尺六寸徑一圍<lb/>
　三三六十八得一丈八尺又六寸為一尺八寸緫一<lb/>
　規為一丈九尺八寸五規為九丈九尺六尺為歩緫<lb/>
<pb n="37a"/>
　為十六歩半在車上所視則前十六歩半地也知巂<lb/>
　為規者聲相近也馬引車其尾近在車欄前故車上<lb/>
　馮式下顧時不得逺矚而視馬尾若轉而顧不得過<lb/>
　轂過轂則掩後人之私轂車轂也論語云車中不内<lb/>
　顧是也入國不馳故不用鞭䇿取竹帚帶葉者為杖<lb/>
　形如埽帚故云䇿彗云䘏勿者以䇿微近馬體不欲<lb/>
　令疾也但僕搔摩之時其形狀䘏勿然軌車轍也車<lb/>
　行遲故塵埃不起不飛揚出轍外也<lb/>
<pb n="37b"/>
　廬陵胡氏曰自五路之外皆竒異之車如漢宣乗軨<lb/>
　獵車也子巂鳥名車上平視不過五巂猶云不過百<lb/>
　雉也雉取其飛不過三丈則五巂當亦取其飛之逺<lb/>
　近為喻孔氏以巂為規案巂音攜不近規也恐非舊<lb/>
　作繠<lb/>
　馬氏曰先王之時作竒技竒器以疑衆者有刑作淫<lb/>
　巧以蕩上心者有禁車不中度不鬻於市用器不中<lb/>
　度不鬻於市則為國君者其可以乗竒車哉蓋造車<lb/>
<pb n="38a"/>
　之法軫方以象地蓋圓以象天輪輻以象日月蓋弓<lb/>
　以象星圓者中規方者中矩立者中權衡者中水玉<lb/>
　路以象徳之美金路以象義之和象輅以象義之辨<lb/>
　革路以象義之制木路以象仁之質凡欲人君俯仰<lb/>
　而觀之則思合天地之徳周旋而視之則思合日月<lb/>
　星辰之明出入不踰於規矩權衡言動不離於道徳<lb/>
　仁義然後竒邪之志不萌於心而中正之行可律於<lb/>
　下此所謂器以藏禮禮以出信者也然則非禮之竒<lb/>
<pb n="38b"/>
　車其可乗哉周官道右詔王之車儀則不廣欬口之<lb/>
　儀也不妄指手之儀也立視五巂式視馬尾目之儀<lb/>
　也顧不過轂首之儀也立欲平故視五巂式欲俯故<lb/>
　視馬尾<lb/>
　嚴陵方氏曰立視五巂則不至於逾逺式視馬尾則<lb/>
　不至於偪下顧不過轂則不至於掩後凡此皆欲容<lb/>
　貎適其中而已論語言車中不内顧不疾言不親指<lb/>
　不内顧則不特不過轂而已不疾言則不特不廣欬<lb/>
<pb n="39a"/>
　而已不親指則不特不妄指而已言之淺深不同者<lb/>
　彼言聖人之儀此言中人之制而已<lb/>
　廣安游氏曰古之觀人者於視聽言動之間所謂言<lb/>
　與動者視常從焉蓋視者人之精神見於外者也孟<lb/>
　子曰觀其眸子人焉廋哉故夫視者可以觀夫人之<lb/>
　神志也傳曰視下言徐又曰目動言肆又曰視不登<lb/>
　帶如此之類皆以視參其言而觀焉故君子於人之<lb/>
　瞻視常為之法此則在車顧視之節也廣欬者矜且<lb/>
<pb n="39b"/>
　泰也妄指者輕且肆也古人於一指顧一瞻視一謦<lb/>
　欬之間其人之賢不肖是非禍福皆可得而分蓋古<lb/>
　人以禮為常一失其節則為改常則人之禍福宜可<lb/>
　得而知也後世之禮不明舉無以為之節舉無以為<lb/>
　節者後世之常也有一人焉而失其節亦是行乎其<lb/>
　常而非禍福之所及也此古今所以為異<lb/>
　新安朱氏曰䇿彗疑謂䇿之彗若今時鞭末韋帶耳<lb/>
國君下齊牛式宗廟大夫士下公門式路馬乗路馬必<lb/>
<pb n="40a"/>
朝服載鞭䇿不敢授綏左必式歩路馬必中道以足蹙<lb/>
路馬芻有誅齒路馬有誅<lb/>
　鄭氏曰皆廣敬也路馬君之馬載鞭䇿不敢執也齒<lb/>
　數年也誅罰也<lb/>
　孔氏曰案齊右職云凡有牲事則前馬註云王見牲<lb/>
　則拱而式又引曲禮云國君下宗廟式齊牛鄭註周<lb/>
　官與此文異公門君之門也路馬君之馬也敬君故<lb/>
　至門下車重君物故式路馬馬比門輕故有下式之<lb/>
<pb n="40b"/>
　異乗路馬謂臣行儀習禮獨行時也路馬君之車馬<lb/>
　臣雖得乗之必朝服而自御又不敢杖馬但載杖以<lb/>
　行也君在則僕人授綏今習儀者身既居左自馭而<lb/>
　乗雖有車右不敢授綏與己也既不曠左故居左但<lb/>
　式以為敬歩猶行也謂單牽君馬行時必在中道正<lb/>
　路為敬也芻食馬草也蹙謂以足蹴蹋之及論量君<lb/>
　馬嵗數皆為不敬亦被責罰也案熊氏曰下齊牛式<lb/>
　宗廟文誤當以周禮齊右註為正宜云下宗廟式齊<lb/>
<pb n="41a"/>
　牛<lb/>
　藍田吕氏曰國君下齊牛式宗廟齊牛以卜之牲所<lb/>
　用於宗廟見則下之過宗廟之門則式之以牲於神<lb/>
　近而門於神逺故敬門殺於牲也路馬非齊牛之比<lb/>
　故敬馬殺於門也云國君下宗廟式齊牛以對大夫<lb/>
　士下公門式路馬事各有所當歩路馬必中道歩習<lb/>
　也中道君所行也誅責也孔子曰於予與何誅傳曰<lb/>
　反誅屨於徒人費皆責也<lb/>
<pb n="41b"/>
　長樂陳氏曰齊牛之於宗廟其輕重不倫國君於宗<lb/>
　廟則式之於齊牛則下之者庸敬在廟斯須之敬在<lb/>
　齊牛也<lb/>
　嚴陵方氏曰齊牛祭牲也嵗時必齊戒以朝之故謂<lb/>
　之齊牛國君下齊牛式宗廟則所以奉神者不敢不<lb/>
　敬故也齊牛則奉神物也宗廟則奉神之居也物無<lb/>
　常用過之為䟽故在車則必下焉居有定所過之為<lb/>
　數故在車則式之而已<lb/>
<pb n="42a"/>
　馬氏曰先王於牲視之則召擇之則卜於嵗時則齊<lb/>
　戒沐浴以朝之於朔望則皮弁素積以迎之牽則必<lb/>
　親殺則必射割則必袒則其見而下之不為過矣乗<lb/>
　路馬則載鞭䇿不敢授綏行必中道凡此敎其敬君<lb/>
　物也以足蹙路馬芻有誅齒路馬有誅凡此戒其慢<lb/>
　君物也先王制禮圖難於其易為大於其細凡以止<lb/>
　邪於未形而已周官太宰八柄言誅内史八枋言殺<lb/>
　此誅所以為殺也宰夫治不以時舉者以告而誅之<lb/>
<pb n="42b"/>
　禁殺戮凡傷人見血而不以告者以告而誅之所以<lb/>
　為責也然則蹙芻齒馬之誅蓋亦責之而已少儀曰<lb/>
　有貳車者之乗馬服車不齒觀君子之衣服服劒乗<lb/>
　馬弗賈君子尚然況其君乎<lb/>
　山隂陸氏曰下齊牛式路馬式宗廟下公門相備也<lb/>
　近則下之逺則式焉相備而言先儒謂宜云下宗廟<lb/>
　式齊牛今經齊牛在上知未誤也未有言鞭䇿者此<lb/>
　言鞭䇿以乗而習之之故也不敢授綏僕者也左必<lb/>
<pb n="43a"/>
　式乗者也<lb/>
　李氏曰國君諸侯也齊右職曰有牲事則前馬蓋王<lb/>
　式齊牛則車右前天子撫式諸侯下之歟<lb/>
　廬陵胡氏曰熊氏云此文疑誤宜云下宗廟式齊牛<lb/>
　非也見齊戒之牲則下過宗廟則式此亦甚明何勞<lb/>
　倒文乎<lb/>
　清江劉氏曰禁過於微則人樂遷善防患於小則患<lb/>
　逺矣齒路馬蹴路馬芻皆有誅是所以逺其防者也<lb/>
<pb n="43b"/>
　路馬者君之路馬也路馬之可敬況其君乎是以國<lb/>
　家之敗常必自其小者始焉民無嚴君之心則無為<lb/>
　貴禮矣<lb/>
　<lb/>
　<lb/>
　<lb/>
　<lb/>
　禮記集説卷九<lb/>
</p>
<p>
</p>
  </div>
</body>
</text>
</TEI>
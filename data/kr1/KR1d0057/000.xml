<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說</head>
    <p>
<pb n="1a"/>
欽定四庫全書　　　　　　　經部四<lb/>
　禮記集說　　　　　　　　　　禮類三禮記之屬<lb/>
　　提要<lb/>
　　　　<hi>臣</hi>等謹按禮記集説一百六十卷宋衛湜撰湜字正叔吳<lb/>
　　　　郡人其書始作於開禧嘉定間自序言日編月削<lb/>
　　　　幾二十餘載而後成寳慶二年官武進令時表上<lb/>
　　　　於朝得擢直秘閣後終于朝散大夫直寳謨<lb/>
　　　　閣知袁州紹定卒夘趙善湘為鋟板于江東<lb/>
<pb n="1b"/>
　　　　漕院越九年湜復加校訂定為此本自作前<lb/>
　　　　序後序又自作跋尾述其始末甚詳盖首尾<lb/>
　　　　閱三十餘載故采摭羣言最為賅博去取亦<lb/>
　　　　最為精審自鄭注而下所取凡一百四十四<lb/>
　　　　家其他書之渉于禮記者所採録不在此數<lb/>
　　　　焉今自鄭註孔疏而外原書無一存者朱彛<lb/>
　　　　尊經義考採摭最為繁富而不知其書與不<lb/>
　　　　知其人者凡四十九家皆頼此書以傳亦可<lb/>
<pb n="2a"/>
　　　　云禮家之淵海矣明初定制乃以陳澔註立<lb/>
　　　　于學官而湜註在若隠若顯間今<lb/>
　　聖朝<lb/>
　　欽定禮記義疏取于湜書者特多豈非是非之公<lb/>
　　　　久必論定乎又湜後序有云他人著書惟恐<lb/>
　　　　不出于己予之此編惟恐不出于人後有逹<lb/>
　　　　者毋襲此編所己言沒前人之善也其後慈<lb/>
　　　　谿黄震讀禮記日抄新安陳櫟禮記集義詳<lb/>
<pb n="2b"/>
　　　　解皆取湜書刪節附以己見黄氏融滙諸家<lb/>
　　　　猶出姓名于下方<hi>案此見黄氏日鈔</hi>陳氏則不復標<lb/>
　　　　出<hi>案櫟書今不傳此見定字集中櫟所作自序</hi>即此一節非惟其<lb/>
　　　　書可貴其用心之厚亦非諸家所及矣乾隆<lb/>
　　　　四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
禮記集説序<lb/>
人生而莫不有仁義之性存乎其心經禮三百曲禮三<lb/>
千聖人稟諸天地所以合内外之道而節文乎仁義者<lb/>
也自周衰諸侯去籍雖以二代之後而不足徴猶賴夫<lb/>
子之所雅言羣弟子之所記録故尚有存者迨是古挾<lb/>
書之令作而禮再厄又得河間獻王二戴馬鄭相與保<lb/>
殘補壊晉宋隋唐諸儒迭為發揮三禮得不盡亡自正<lb/>
義既出先儒全書泯不復見自列於科目博士諸生亦<lb/>
<pb n="3b"/>
不過習其句讀以為利禄計至金陵王氏又罷儀禮取<lb/>
士僅存周官戴記之科而士習於禮者滋鮮就戴記而<lb/>
言如檀弓喪禮諸篇既指為凶事罕所記省則其所業<lb/>
僅一二十篇耳茍不得其義則又諉曰此漢儒之説也<lb/>
棄不復講所謂解説之詳僅有方馬陳陸諸家然而述<lb/>
王氏之説者也惟關洛諸大儒上接洙泗之傳乃僅與<lb/>
門人弟子難疑荅問而未及著為全書嗚呼學殘文闕<lb/>
無所因襲驅一世而冥行焉豈不重可嘆與平江衛氏<lb/>
<pb n="4a"/>
世善為禮正叔又自鄭注孔義陸釋以及百家之所嘗<lb/>
講者㑹稡成書凡一百六十卷如范<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>何晏例各記其<lb/>
姓名以聽覽者之自擇此非特以備禮書之闕也灑埽<lb/>
應對進退恭敬辭遜撙節非由外心以生也非忠信之<lb/>
薄也非人情之偽也凡皆人性之固有天秩之自然而<lb/>
非有一毫勉强増益也學者誠能即是僅存而推尋之<lb/>
内反諸心隨事省察充而至於動容周旋之㑹揖遜征<lb/>
伐之時則是禮也將以宅天衷而奠民極豈形器云乎<lb/>
<pb n="4b"/>
哉正叔名湜自號櫟齋今為武進令云寳慶元年冬十<lb/>
有一月甲申臨卭魏了翁序<lb/>
<pb n="5a"/>
禮記集説序<lb/>
禮記四十九篇自二戴分門王鄭異註歴晉迄陳雖南<lb/>
北殊隔家傳師授代不乏人唐正觀中孔頴達等詳定<lb/>
䟽義稍異鄭説罔不芟落諸家全書自是不可復見繇<lb/>
正觀至五代踰三百年世儒競攻専門之陋學禮者幾<lb/>
無傳矣本朝列聖相承崇顯經學師友淵源跨越前代<lb/>
故經各有解或自名家或輯衆説逮今日為尤詳禮記<lb/>
並列六籍乃獨闕焉諸儒間嘗講明率散見雜出而又<lb/>
<pb n="5b"/>
窮性理者略度數推度數者遺性理欲其參考並究秩<lb/>
然成書未之有也予晚學孤陋濫承緒業首取鄭註孔<lb/>
義翦除蕪蔓採摭樞要繼遂博求諸家之説零篇碎簡<lb/>
收拾略徧至若説異而理俱通言詳而意有本抵排孔<lb/>
鄭援據明白則亦併録以俟觀者之折衷其有沿襲陳<lb/>
言牽合字説於義舛駁悉置弗取日編月削幾二十餘<lb/>
載而後成凡一百六十卷名曰禮記集説傳禮業者茍<lb/>
能因衆説之淺深探一經之㫖趣詳而度數精而性理<lb/>
<pb n="6a"/>
庶幾貫通而盡識之矣或曰是書稡聚諸家之善逾數<lb/>
十萬言毋乃務博而忘約乎予曰博學之審問之夫子<lb/>
嘗以誨人也博我以文約我以禮顔子親得於師也博<lb/>
學而詳說之將以反説約也孟子之所深造也吾道一<lb/>
以貫之為曽子言之也予欲無言子貢有未省也陵節<lb/>
而求躐等而議越見聞以談卓約後學大患也矧㑹禮<lb/>
之家名為聚訟儻率意以去取其能息異同之辨絶將<lb/>
來之譏乎近世朱文公著詩傳多刋削前言張宣公謂<lb/>
<pb n="6b"/>
諸先生之見雖不同然自各有意在學者玩味如何爾<lb/>
蓋盡載程張吕楊之説而諸家有可取者亦兼存之予<lb/>
之集説竊取斯義是則此書之博也非所以為學者造<lb/>
約之地邪猶愧寡聞訪論未盡然六經之典敷暢發明<lb/>
至是麤備或於聖代闕文小有補云寳慶丙戌七月既<lb/>
望吳郡衛湜正叔叙<lb/>
<pb n="7a"/>
進禮記集説表<lb/>
臣湜言伏以私庭學禮妄嘗窮汗竹之勞昭代尊經竊<lb/>
欲效野芹之獻輒忘寡陋仰瀆睿聦臣惶懼惶懼頓首<lb/>
頓首惟六籍之指歸賴羣言之訓釋戴記雖云於後出<lb/>
漢儒備述於前聞制度文為炳若具陳道徳性命燦然<lb/>
畢載儻非博習疇克兼通然俚箋臆説罕識其全故微<lb/>
辭奥㫖或幾於晦所可知也猶多闕焉臣蚤襲布韋濫<lb/>
承弓冶睠時恭儉莊敬之敎頗得父兄師友之傳念藝<lb/>
<pb n="7b"/>
著名場者僅止決科而業擅専門者又多膠柱乃考同<lb/>
而辨異爰撮要以芟繁孔鄭註䟽孰是孰非程張講授<lb/>
或詳或約㑹稡略備編摩罔遺閲二十餘年其書始成<lb/>
凡四十九篇之義皆在可以施於新學庶有補於將來<lb/>
恭惟皇帝陛下天啓皇圖日新聖政謂家欲齊國欲治<lb/>
必謹範防而帝所興王所成不相沿襲若朝覲㑹同之<lb/>
品式與射鄉祀饗之等威方蒐舉於縟儀以鋪張於景<lb/>
鑠有元老大臣以賛表章之盛有鉅儒碩士以增緝熙<lb/>
<pb n="8a"/>
之光雖簡斷以篇殘亦海涵而川納兹率錄諸家之善庸<lb/>
冐塵乙夜之觀舉而錯之維其時矣名曰集解敢睎先<lb/>
哲之纂修悉上送官願備秩宗之採擇臣所編禮記集<lb/>
説一百六十卷謹繕寫成五十冊隨表上進以聞臣無<lb/>
任瞻天望聖激切屏營之至臣惶懼惶懼頓首頓首謹<lb/>
言<lb/>
<pb n="9a"/>
統説<lb/>
　孔氏曰禮記之作出自孔氏但正禮殘闕無復能明<lb/>
　　故范武子不識殽烝趙鞅及魯君謂儀為禮至孔<lb/>
　　子没後七十二子之徒共撰所聞以為此記或録<lb/>
　　舊禮之義或録變禮所由中庸是子思伋所作緇<lb/>
　　衣公孫尼子所撰鄭康成云月令吕不韋所修盧<lb/>
　　植云王制漢文時博士所録其餘衆篇皆如此例<lb/>
　　未能盡知所記之人周禮儀禮亦是禮記之書自<lb/>
<pb n="9b"/>
　　漢以後各有傳授鄭君六藝論云案漢書藝文志<lb/>
　　儒林傳云傳禮者十三家唯髙堂生及五傳弟子<lb/>
　　戴徳戴聖名在也又案儒林傳漢興髙堂生傳禮<lb/>
　　十七篇而魯徐生善為容孝文時徐生以容為禮<lb/>
　　官大夫瑕丘蕭奮以禮至淮陽太守孟卿東海人<lb/>
　　事蕭奮以授戴徳戴聖六藝論又云五傳弟子者<lb/>
　　髙堂生蕭奮孟卿后蒼及戴徳戴聖為五此所傳<lb/>
　　皆儀禮也今禮行於世者二戴之學也又云戴徳<lb/>
<pb n="10a"/>
　　傳禮八十五篇則大戴禮是也戴聖傳禮四十九<lb/>
　　篇則此禮記是也儒林傳又云大戴授琅邪徐氏<lb/>
　　小戴授梁人橋仁及楊榮仁為大鴻臚家世傳業<lb/>
　　其周官始皇深惡之至孝武帝時始開獻書之路<lb/>
　　既出於山巖屋壁復入秘府至孝成時劉歆校理<lb/>
　　秘書始識之知是周公致太平之道永平中杜子<lb/>
　　春能通其讀鄭衆賈逵往受業焉其後馬融鄭𤣥<lb/>
　　等各有傳授<lb/>
<pb n="10b"/>
　河南程氏曰禮記雜出於漢儒然其間傳聖門緒餘<lb/>
　　其格言甚多如樂記學記大學之類無可議者檀<lb/>
　　弓表記坊記之類亦甚有至理惟知言者擇之如<lb/>
　　王制禮運禮器其書亦多傳古意若閒居燕居三<lb/>
　　無五起之説文字可疑　又曰禮記除中庸大學<lb/>
　　唯樂記為最近道學者深思自得之禮記之表記<lb/>
　　其亦近道矣乎其言正<lb/>
　横渠張氏曰禮記雖雜出於諸儒亦無害義處如中<lb/>
<pb n="11a"/>
　　庸大學出於聖門無可疑者　又曰禮記大抵出<lb/>
　　於聖門二三子之傳講解各異故辭命不能無害<lb/>
　　至如禮文不可不信己之言禮未必勝如諸儒如<lb/>
　　有前後所出不同且闕之記有疑義亦且闕之就<lb/>
　　有道而正焉　又曰看得儀禮則曉得周禮與禮<lb/>
　　記　又曰某舊多疑儒行今觀之亦多善處書一<lb/>
　　也已見與不見耳故禮記之有可疑者姑置之<lb/>
　永嘉周氏曰禮經三百威儀三千皆出於性非偽貎<lb/>
<pb n="11b"/>
　　飾情也天尊地卑禮固立矣類聚羣分禮固行矣<lb/>
　　人者位乎天地之間立乎萬物之上尊卑分類不<lb/>
　　設而彰聖人循此制為冠昏喪祭朝聘鄉射之禮<lb/>
　　以行君臣父子兄弟夫婦朋友之義其形而下者<lb/>
　　見於飲食器服之用其形而上者極於無聲無臭<lb/>
　　之微衆人勉之賢人行之聖人由之故所以行其<lb/>
　　身與其家與其國與其天下者禮治則治禮亂則<lb/>
　　亂禮存則存禮亡則亡上自古始下逮五季質文<lb/>
<pb n="12a"/>
　　不同罔不由是然而世有損益惟周為備夫子嘗<lb/>
　　曰郁郁乎文哉吾從周逮其弊也忠信之薄而情<lb/>
　　文之繁林放問禮之本孔子欲從先進蓋所以矯<lb/>
　　正反弊也然豈禮之過哉為禮者之過也秦氏焚<lb/>
　　滅典籍三代禮文大壊漢興購書禮記四十九篇<lb/>
　　雜出諸儒傳記不能悉得聖人之㫖攷其文義時<lb/>
　　有牴牾然而其文繁其義博學者博而約之亦可<lb/>
　　弗畔蓋其説也麤在應對進退之間而精在道徳<lb/>
<pb n="12b"/>
　　性命之要始於童幼之習而卒於聖人之歸惟達<lb/>
　　古道者然後能知其言能知其言然後能得於禮<lb/>
　　然則禮之所以為禮其則不逺矣<lb/>
　延平周氏曰夫禮者性命之成體者也蓋道徳仁義<lb/>
　　同出於性命而所謂禮者又出乎道徳仁義而為<lb/>
　　之節文者也方其出於道徳仁義則道徳仁義者<lb/>
　　乃禮之本也故曰仁者人也親親為大義者宜也<lb/>
　　尊賢為大親親之殺尊賢之等禮所生也方其為<lb/>
<pb n="13a"/>
　　之節文則道徳仁義反有資於禮也故曰道徳仁<lb/>
　　義非禮不成嗚呼此禮之所以為禮者也若夫吉<lb/>
　　凶之殊軍賔之别其言不盡於意其意必寓於象<lb/>
　　故一服飾一器械有以存於度數之間者象也象<lb/>
　　則文也及推而上之有以見於度數之表者意也<lb/>
　　意則情也所謂意者歸於性命而已矣書曰天秩<lb/>
　　有禮自我五禮有庸哉蓋其以欲滅命以人廢天<lb/>
　　者聖人不為惟其天秩之所有是乃聖人之所庸<lb/>
<pb n="13b"/>
　　者也然聖人之所以庸之者豈特使天下後世知<lb/>
　　有尊卑之分而茍自異於禽獸耶蓋又將為入道<lb/>
　　之資也聖人既没禮經之殘闕久矣世之所傳曰<lb/>
　　周禮曰儀禮曰禮記其間獨周禮為太平之成法<lb/>
　　儀禮者又次之禮記者雜記先王之法言而尚多<lb/>
　　漢儒附㑹之疵此學者所宜精擇<lb/>
　新安朱氏曰六經之道同歸而禮樂之用為急遭秦<lb/>
　　滅學禮樂先壊漢晉以來諸儒補緝竟無全書其<lb/>
<pb n="14a"/>
　　頗存者三禮而已周官一書固為禮之綱領至其<lb/>
　　儀法度數則儀禮乃其本經而禮記郊特牲冠義<lb/>
　　等篇乃其義䟽耳前此猶有三禮通禮學究諸科<lb/>
　　禮雖不行而士猶得以誦習而知其説熈寜以來<lb/>
　　王安石變亂舊制廢罷儀禮而獨存禮記之科棄<lb/>
　　經任傳遺本宗末其失已甚而博士諸生又不過<lb/>
　　誦其虚文以供應舉至於其間亦有因儀法度數<lb/>
　　之實而立文者則咸幽㝠而莫知其源一有大議<lb/>
<pb n="14b"/>
　　率用耳學臆斷而已若乃樂之為敎則又絶無師<lb/>
　　授律尺短長聲音清濁學士大夫莫有知其説者<lb/>
　　而不知其為闕也<lb/>
　虙氏曰禮記乃儀禮之傳儀禮有冠禮禮記則有冠<lb/>
　　義以釋之儀禮有昏禮禮記則有昏義以釋之儀<lb/>
　　禮有鄉飲酒禮禮記則有鄉飲酒義以釋之儀禮<lb/>
　　有燕禮禮記則有燕義以釋之儀禮有聘禮禮記<lb/>
　　則有聘義以釋之其他篇中雖或雜引四代之制<lb/>
<pb n="15a"/>
　　而其言多與儀禮相為表裏但周禮儀禮皆周公<lb/>
　　所作而禮記則漢儒所録雖曰漢儒所録然亦儀<lb/>
　　禮之流也何以言之周禮雖得之於河間獻王時<lb/>
　　無有傳之者武帝以為末世瀆亂之書何休以為<lb/>
　　六國隂謀之書至於漢末乃行於世惟儀禮之書<lb/>
　　漢初已行故髙堂生傳之蕭奮蕭奮傳之孟卿孟<lb/>
　　卿傳之后蒼后蒼傳之戴徳戴聖二戴因習儀禮<lb/>
　　而録禮記故知禮記儀禮之流也<lb/>
<pb n="15b"/>
　江陵項氏曰禮記諸篇有相牴牾者蓋諸家之書各<lb/>
　　記其師説如本朝諸臣之家喪祭之禮各成一書<lb/>
　　亦不能以相似也世之好禮者緫而集之以資考<lb/>
　　訂可也必欲曲為之説使貫為一家則妄之甚者<lb/>
　　也今之解禮記者何以異此春秋五傳毛詩四家<lb/>
　　至今不能一也而況聚訟之書獨奈何欲一之乎<lb/>
　　所可惜者當時記載之初不題所作之人如春秋<lb/>
　　傳所載尸子魯子沈子女子之類則善矣今案檀<lb/>
<pb n="16a"/>
　　弓之言喪或以為大功或以為齊衰或以為當使<lb/>
　　之喪或以為不使之喪或以為可反或以為不可<lb/>
　　反如此之類甚多惟其各載姓名故後人不以為<lb/>
　　疑而得以置議論取舎於其間未有合為一説而<lb/>
　　並用之者也自餘諸篇不載姓名則遂以為此皆<lb/>
　　古之成禮也而一切强解而曲通之如合衆醫之<lb/>
　　説汗下攻補通為一方而以為此秦越人之意也<lb/>
　　不已謬乎<lb/>
<pb n="17a"/>
　集説名氏<lb/>
　　　後漢鄭氏<hi>𤣥</hi>字康成因涿郡盧植事扶風馬融<lb/>
　　　　以禮記乃融植所考定遂為之註<lb/>
　　　唐孔氏<hi>頴達</hi>字仲達先與朱子奢李善信賈公<lb/>
　　　　彦柳士宣范義頵張權等取皇甫侃熊安生<lb/>
　　　　二家義䟽刪定續與前脩䟽人及周𤣥達趙<lb/>
　　　　君賛王士雄等覆更詳審為正義凡七十卷<lb/>
　　　　　案鄭氏註雖間有拘泥而簡嚴該貫非後<lb/>
<pb n="17b"/>
　　　　　學可及孔氏正義以一時崇尚䜟緯多所<lb/>
　　　　　採録然記載詳實未易輕議嘗讀朱文公<lb/>
　　　　　中庸章句以戒謹其所不睹恐懼其所不<lb/>
　　　　　聞與莫見乎隠莫顯乎微為兩事剖析精<lb/>
　　　　　詣前所未有今觀鄭註已具斯㫖又劉原<lb/>
　　　　　父七經小傳載檀弓聖人之𦵏人與人之<lb/>
　　　　　𦵏聖人也以與為語助辭世多稱之然正<lb/>
　　　　　義已有是説姑摭此二端言之歴考諸家<lb/>
<pb n="18a"/>
　　　　　訓解發明經㫖者固不為少其祖述先儒<lb/>
　　　　　之意者實多歐陽公曰學者跡前世之所<lb/>
　　　　　傳而校其得失或有之矣若不見先儒中<lb/>
　　　　　間之説欲特立一家之學吾未之信可謂<lb/>
　　　　　至論第自晉宋而下傳禮學者南人有賀<lb/>
　　　　　循賀瑒庾蔚崔靈恩沈重范宣皇甫侃等<lb/>
　　　　　北人有徐道明李業興李寳鼎侯聦熊安<lb/>
　　　　　生等何止十數家正義實據皇甫侃以為<lb/>
<pb n="18b"/>
　　　　　本而以熊安生補其所不備後世但知為<lb/>
　　　　　孔氏之書而已今仍以孔氏冠其首他説<lb/>
　　　　　有可採而姓氏幸不為孔氏所去者具載<lb/>
　　　　　於下<lb/>
　　　魏　田　氏<hi>瓊</hi>
　　　晉　淳于氏<hi>纂</hi>
　　　晉　賀　氏<hi>循</hi>
　　　晉　曹　氏<hi>述初</hi>
<pb n="19a"/>
　　　　　皇甫氏<hi>侃</hi>
　　　　　崔　氏<hi>靈恩</hi>
　　　北齊熊　氏<hi>安生</hi>
　　　　　庾　氏<hi>蔚</hi>
　　　唐　賈　氏<hi>公彦</hi>
　　　　　　　同李元植編儀禮䟽儀禮自鄭註之<lb/>
　　　　　　　後僅有黄慶李孟悊二家䟽義公彦<lb/>
　　　　　　　等裁定為五十卷<lb/>
<pb n="19b"/>
　　　唐　丘　氏<hi>光庭</hi>
　　　　　　　兼明書四卷採摭經典訓釋之不同<lb/>
　　　　　　　復以經典證之<lb/>
　　　唐中山成氏<hi>伯璵</hi>
　　　　　　　禮記外傳四卷吳郡張幼倫註凡一<lb/>
　　　　　　　百一十條雖舉禮記為目實兼三禮<lb/>
　　　　　　　言之<lb/>
　　　唐　趙　氏<hi>匡</hi>　字伯循<lb/>
<pb n="20a"/>
　　　唐　陸　氏<hi>元朗</hi>字徳明<lb/>
　　　　　　　經典釋文<lb/>
　　　唐　陸　氏<hi>贄</hi>　字敬輿<lb/>
　　　山隂陸　氏<hi>佃</hi>　字農師<lb/>
　　　　　　　解四十卷又新説四卷<lb/>
　　　象山陸　氏<hi>九淵</hi>字子静<lb/>
　　　晉　范　氏<hi>宣</hi>
　　　華陽范　氏<hi>祖禹</hi>字淳甫<lb/>
<pb n="20b"/>
　　　吳郡范　氏<hi>成大</hi>字至能<lb/>
　　　金華范　氏<hi>鍾</hi>　字仲和<lb/>
　　　晉　劉　氏<hi>世明</hi>
　　　長樂劉　氏<hi>彝</hi>　字執中<lb/>
　　　　　　　七經中義一百七十卷内禮記四十<lb/>
　　　　　　　卷<lb/>
　　　清江劉　氏<hi>敞</hi>　字原父<lb/>
　　　　　　　七經小傳五卷<lb/>
<pb n="21a"/>
　　　建安劉　氏<lb/>
　　　　　劉　氏<hi>孟冶</hi>
　　　元魏王　氏<hi>肅</hi>
　　　臨川王　氏<hi>安石</hi>字介甫<lb/>
　　　　　　　禮記發明一卷<lb/>
　　　新安王　氏<lb/>
　　　　　　　解曲禮上下王制月令文王世子禮<lb/>
　　　　　　　運禮器郊特牲内則玊藻明堂位大<lb/>
<pb n="21b"/>
　　　　　　　傳中庸大學投壺十五篇<lb/>
　　　　　王　氏<hi>昭禹</hi>字光逺<lb/>
　　　　　王　氏<hi>蘋</hi>
　　　　　王　氏<lb/>
　　　唐　魏　氏<hi>徴</hi>　字𤣥成<lb/>
　　　臨卭魏　氏<hi>了翁</hi>字華甫<lb/>
　　　唐　張　氏<hi>守節</hi>
　　　横渠張　氏<hi>載</hi>　字子厚<lb/>
<pb n="22a"/>
　　　　　　　記説三卷<lb/>
　　　廣漢張　氏<hi>拭</hi>　字敬夫<lb/>
　　　范陽張　氏<hi>九成</hi>字子韶<lb/>
　　　吳郡張　氏<hi>幼倫</hi>
　　　　　張　氏<lb/>
　　　東山何　氏<lb/>
　　　　　何　氏<hi>𦙍</hi>
　　　　　何　氏<hi>洵直</hi>
<pb n="22b"/>
　　　　　何　氏<hi>平叔</hi>
　　　濓溪周　氏<hi>敦頤</hi>字茂叔<lb/>
　　　延平周　氏<hi>諝</hi>　字希聖<lb/>
　　　　　　　解王制禮運禮器郊特牲玊藻學記<lb/>
　　　　　　　樂記祭法祭義祭統經解哀公問仲<lb/>
　　　　　　　尼燕居孔子閒居中庸表記大學共<lb/>
　　　　　　　十七篇不見於中興館閣書目<lb/>
　　　永嘉周　氏<hi>行己</hi>字恭叔<lb/>
<pb n="23a"/>
　　　柯山周　氏<hi>處約</hi>
　　　河南程　氏<hi>顥</hi>　字伯淳　弟<hi>頤</hi>　字正叔<lb/>
　　　沙隨程　氏<hi>逈</hi>
　　　建安游　氏<hi>酢</hi>　字定夫<lb/>
　　　廣安游　氏<hi>桂</hi>　字元發<lb/>
　　　　　　　經學十二卷<lb/>
　　　延平楊　氏<hi>時</hi>　字中立<lb/>
　　　秦溪楊　氏<hi>復</hi>
<pb n="23b"/>
　　　　　　　儀禮經傳通解續祭禮十二卷<lb/>
　　　慈湖楊　氏<hi>簡</hi>　字敬仲<lb/>
　　　藍田吕　氏<hi>大臨</hi>字與叔<lb/>
　　　　　　　解十卷案中興館閣書目止一卷有<lb/>
　　　　　　　表記冠義昏義鄉飲酒義射義燕義<lb/>
　　　　　　　聘義喪服四制八篇而已今書坊所<lb/>
　　　　　　　刋十卷又有曲禮上下孔子閒居中<lb/>
　　　　　　　庸緇衣深衣儒行大學八篇<lb/>
<pb n="24a"/>
　　　東萊吕　氏<hi>本中</hi>字居仁　<hi>祖謙</hi>字伯恭<lb/>
　　　海陵胡　氏<hi>瑗</hi>　字翼之<lb/>
　　　廬陵胡　氏<hi>銓</hi>　字邦衡<lb/>
　　　　　　　禮記傳十八卷<lb/>
　　　武夷胡　氏<hi>安國</hi>字康侯<lb/>
　　　五峯胡　氏<hi>宏</hi>　字仁仲<lb/>
　　　　　王　氏<hi>子墨</hi>
　　　盱江李　氏<hi>覯</hi>　字泰伯<lb/>
<pb n="24b"/>
　　　仁夀李　氏<hi>道傳</hi>
　　　四明李　氏<hi>元白</hi>
　　　　　李　氏<hi>格非</hi>字文叔<lb/>
　　　　　　　精義十六卷就曲禮檀弓王制喪服<lb/>
　　　　　　　小記大傳少儀學記樂記雜記喪大<lb/>
　　　　　　　記祭法十一篇中隨所見為之義<lb/>
　　　長樂陳　氏<hi>祥道</hi>字用之<lb/>
　　　　　　　講義二十四卷禮書一百五十卷禮<lb/>
<pb n="25a"/>
　　　　　　　例詳解十卷　弟<hi>暘</hi>　字晉之樂書<lb/>
　　　　　　　二百卷<lb/>
　　　温陵陳　氏<hi>知柔</hi>字體仁<lb/>
　　　永康陳　氏<hi>亮</hi>　字同甫<lb/>
　　　天台陳　氏<hi>騤</hi>　字叔進<lb/>
　　　北溪陳　氏<hi>淳</hi>　字安卿<lb/>
　　　　　陳　氏<lb/>
　　　石林葉　氏<hi>夢得</hi>字少藴<lb/>
<pb n="25b"/>
　　　　　　　解曲禮檀弓王制文王世子祭義祭<lb/>
　　　　　　　統哀公問仲尼燕居孔子閒居坊記<lb/>
　　　　　　　表記緇衣儒行大學昏義鄉飲酒義<lb/>
　　　　　　　射義燕義聘義十九篇仲子<hi>模</hi>過庭<lb/>
　　　　　　　録時有論説<lb/>
　　　龍泉葉　氏<hi>適</hi>　字正則<lb/>
　　　　　葉　氏<hi>棣</hi>
　　　　　葉　氏<lb/>
<pb n="26a"/>
　　　四明沈　氏<hi>煥</hi>　字晦叔<lb/>
　　　　　沈　氏<hi>括</hi>　字存中<lb/>
　　　吳興沈　氏<hi>清臣</hi>字正卿<lb/>
　　　演山黄　氏<hi>敏求</hi>
　　　　　　　九經餘義<lb/>
　　　延平黄　氏<hi>裳</hi>　字冕仲<lb/>
　　　長樂黄　氏<hi>榦</hi>　字直卿<lb/>
　　　涑水司馬氏<hi>光</hi>　字君實<lb/>
<pb n="26b"/>
　　　南豐曽　氏<hi>鞏</hi>　字子固<lb/>
　　　河東侯　氏<hi>仲良</hi>字師聖<lb/>
　　　嚴陵方　氏<hi>慤</hi>　字性夫<lb/>
　　　　　　　解義二十卷<lb/>
　　　　　馬　氏<hi>睎孟</hi>字彦醇<lb/>
　　　　　　　解七十卷<lb/>
　　　　　　　方氏馬氏及山隂陸氏三家書坊鋟<lb/>
　　　　　　　板傳於世方氏最為詳悉有補初學<lb/>
<pb n="27a"/>
　　　　　　　然雜以字説且多牽合大為一書之<lb/>
　　　　　　　累間有與長樂陳氏講義同者方自<lb/>
　　　　　　　序亦謂諸家之説於王氏有合者悉<lb/>
　　　　　　　取而用之則其説不皆自己出也馬<lb/>
　　　　　　　氏陸氏皆略馬氏大學解又與藍田<lb/>
　　　　　　　吕氏同朱文公或問以為吕氏今從<lb/>
　　　　　　　之陸氏説多可取間有穿鑿亦字學<lb/>
　　　　　　　誤之也<lb/>
<pb n="27b"/>
　　　上蔡謝　氏<hi>良佐</hi>字顯道<lb/>
　　　河南尹　氏<hi>焞</hi>　字彦明<lb/>
　　　新安朱　氏<hi>熹</hi>　字元晦<lb/>
　　　　　　　中庸大學章句或問之外其他講説<lb/>
　　　　　　　散見於語録儀禮經傳解註<lb/>
　　　嵩山眺　氏<hi>以道</hi>字説之<lb/>
　　　兼山郭　氏<hi>忠孝</hi>字立之<lb/>
　　　毗陵慕容氏<hi>彦逢</hi>字叔遇<lb/>
<pb n="28a"/>
　　　金華唐　氏<hi>仲友</hi>字與政<lb/>
　　　慶源輔　氏<hi>廣</hi>　字漢卿<lb/>
　　　　　　　取註䟽方氏馬氏陸氏胡氏諸説倣<lb/>
　　　　　　　吕氏讀詩記編集間有己説<lb/>
　　　金華應　氏<hi>鏞</hi>　字子和<lb/>
　　　　　　　纂義二十卷<lb/>
　　　永嘉徐　氏<hi>自明</hi>字誠甫<lb/>
　　　江陵項　氏<hi>安世</hi>字平甫<lb/>
<pb n="28b"/>
　　　永嘉戴　氏<hi>溪</hi>　字少望<lb/>
　　　永嘉薛　氏<hi>季宣</hi>字士隆<lb/>
　　　髙要譚　氏<hi>惟寅</hi>
　　　宣城奚　氏<hi>士達</hi>
　　　霅川倪　氏<hi>思</hi>　字正甫<lb/>
　　　建安潘　氏<hi>植</hi>
　　　四明袁　氏<hi>甫</hi>　字廣微<lb/>
　　　㑹稽髙　氏<hi>閌</hi>　　　　　子<hi>文彪</hi>
<pb n="29a"/>
　　　眉山家　氏<hi>頤</hi>
　　　臨卬宋　氏<hi>逺孫</hi>
　　　四明宣　氏<hi>繒</hi>　字子平<lb/>
　　　建安真　氏<hi>徳秀</hi>字景元<lb/>
　　　錢塘于　氏<hi>有成</hi>字君錫<lb/>
　　　新定顧　氏<hi>元常</hi>字平甫<lb/>
　　　鄱陽洪　氏<hi>邁</hi>　字景盧<lb/>
　　　　　吳　氏<hi>華</hi>
<pb n="29b"/>
　　　錢塘吳　氏<hi>知愚</hi>字子發<lb/>
　　　晉陵喻　氏<hi>樗</hi>　字良能<lb/>
　　　嚴陵喻　氏<hi>仲可</hi>字可中<lb/>
　　　嚴陵錢　氏<hi>文子</hi>
　　　新定錢　氏<hi>時</hi>　字子是<lb/>
　　　莆陽鄭　氏<hi>耕老</hi>字榖叔<lb/>
　　　　　鄭　氏<lb/>
　　　眉山孫　氏<hi>佖</hi>
<pb n="30a"/>
　　　　　孫　氏<hi>景南</hi>
　　　莆陽林　氏<hi>光朝</hi>字謙之<lb/>
　　　　　林　氏<hi>坰</hi>
　　　金華邵　氏<hi>淵</hi>　字萬宗<lb/>
　　　　　　　解曲禮王制樂記中庸大學五篇<lb/>
　　　新定邵　氏<hi>甲</hi>　字仁仲<lb/>
　　　海陵查　氏<lb/>
　　　西蜀董　氏<lb/>
<pb n="30b"/>
　　　　　晏　氏<hi>光</hi>
　　　　　湛　氏<hi>循</hi>
　　　　　毛　氏<hi>信卿</hi>
　　　　　蔡　氏<hi>淵</hi>
　　　　　蔣　氏<hi>君實</hi>
　　　　　莊　氏<hi>夏</hi>
　　　　　施　氏<lb/>
　　　　　虙　氏<lb/>
<pb n="31a"/>
　　　　　費　氏<lb/>
　　　　　盧　氏<lb/>
　　　　　譙　氏<lb/>
　　　　　許　氏<lb/>
　　　　　俞　氏<lb/>
　　　　　張　氏<lb/>
　　　　　　　講義十卷不知作者又有傳録訓解<lb/>
　　　　　　　不著姓名闕而存之<lb/>
<pb n="31b"/>
　　　　　　　　以上解義唯嚴陵方氏廬陵胡氏<lb/>
　　　　　　　　始末全備自餘多不過二十篇或<lb/>
　　　　　　　　三數篇或一二篇或因講説僅十<lb/>
　　　　　　　　數章其他如語録如文集凡有及<lb/>
　　　　　　　　於禮經可以開曉後學者裒輯編<lb/>
　　　　　　　　次麤已詳盡唐杜佑通典論議喪<lb/>
　　　　　　　　制者亦已編入獨紹興間進士夏<lb/>
　　　　　　　　休撰破禮記二十卷斷章析句妄<lb/>
<pb n="32a"/>
　　　　　　　　加譏詆中庸大學猶且不免其不<lb/>
　　　　　　　　知量甚矣大抵解經非其他著書<lb/>
　　　　　　　　比前後諸儒類嘗講究後學偶得<lb/>
　　　　　　　　昔賢未竟之㫖曽未一二動欲牽<lb/>
　　　　　　　　强餖飣自為一書以垂世不無差<lb/>
　　　　　　　　謬蹈襲之患至有立意毁訾如休<lb/>
　　　　　　　　者亦登載中興館閣書目今不取<lb/>
</p>
<p>
</p>
  </div>
</body>
</text>
</TEI>
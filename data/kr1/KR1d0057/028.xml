<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷二十八</head>
    <p>
<pb n="1a"/>
欽定四庫全書<lb/>
　禮記集說卷二十八　　　　宋　衛湜　撰<lb/>
爵人於朝與士共之刑人於市與衆棄之是故公家不<lb/>
畜刑人大夫弗養士遇之塗弗與言也屏之四方唯其<lb/>
所之不及以政示弗故生也<lb/>
　鄭氏曰必共之者所以審慎之也書曰克明徳慎罰<lb/>
　屏猶放去也已施刑則放之棄之役賦不與亦不授<lb/>
　之以田困乏又無賙餼也虞書曰五流有宅五宅三<lb/>
<pb n="1b"/>
　居是也周則墨者使守門劓者使守闗宫者使守内<lb/>
　刖者使守囿髠者使守積<lb/>
　孔氏曰此一節論爵人及刑人之事謂殷法也周則<lb/>
　天子特假祖廟而拜授之故洛誥云烝祭歳文王騂<lb/>
　牛一武王騂牛一時册命周公故特祭文武若諸侯<lb/>
　爵人因嘗祭之日故祭統云祭之日一獻君降立于<lb/>
　阼階之南南郷所命北面是也刑人於市謂貴賤皆<lb/>
　刑於市周則有爵者刑於甸師氏也與衆棄之故天<lb/>
<pb n="2a"/>
　子諸侯之家不畜大夫不養士逢之於塗不與言放<lb/>
　逐棄去不干及以政教之事田里所以安其身賙餼<lb/>
　所以養其命皆是為生之具今並不與是不故欲使<lb/>
　其生也鄭引虞書證經屏之四方量其罪之輕重合<lb/>
　所適之處而居之也引周墨者守門以下明周家畜<lb/>
　刑人與夏殷異也<lb/>
　延平周氏曰衆不足以知人可以知人者士而已故<lb/>
　爵人則與士共之刑人則與衆棄之孟子言國人殺<lb/>
<pb n="2b"/>
　之而不言國人用之以此<lb/>
　長樂陳氏曰爵人於朝周官郷老及郷大夫羣吏獻<lb/>
　賢能之書于王王再拜受之登于天府内史貳之是<lb/>
　也刑人於市周官郷士遂士所謂肆之三日是也書<lb/>
　之洛誥與祭統言爵人於廟不於朝周官王之同族<lb/>
　與有爵者刑於甸師氏而不於市者命之於廟未嘗<lb/>
　不論於朝親者在所隠不可例之於國人凡此皆周<lb/>
　制也<lb/>
<pb n="3a"/>
　嚴陵方氏曰爵所以及有徳陽之事也朝在南則陽<lb/>
　之所也刑所以加有罪隂之事也市在北則隂之所<lb/>
　也朝者士之所立故言與士共之市者衆之所㑹故<lb/>
　言與衆棄之盖有徳者人之所共予有罪者人之所<lb/>
　共棄上言共下言棄互相備也凡此以見人君之所<lb/>
　好惡非出於一人之私情爾畜亦養也謂之畜則所<lb/>
　養者衆矣於公家言畜於大夫言養大小之别也至<lb/>
　於士則又不嫌於不能養特遇之塗弗與之言而已<lb/>
<pb n="3b"/>
　弗故生者使然為故弗故生則不使之生之謂也<lb/>
　馬氏曰爵者天之所以命有徳刑者天之所以討有<lb/>
　罪人心從則天意亦從故聖人之制爵刑不拂百姓<lb/>
　以從已之欲而與衆共之也此與孟子所謂國人皆<lb/>
　曰賢然後用之國人皆曰可殺然後殺之同意公家<lb/>
　勢足以畜之大夫勢足以養之士者其勢不足以畜<lb/>
　不足以養故弗與言也夫自棄者先王亦從而棄之<lb/>
　故屏之四方示弗戮也自暴者先王亦從而暴之故<lb/>
<pb n="4a"/>
　不及以政示弗生也然則好生者聖人之大徳而自<lb/>
　暴自棄者不足與有為也不足與有言也<lb/>
　李氏曰書曰侯以明之撻以記之書用識哉欲並生<lb/>
　哉盖撻之將以達之使遵於善書之所以戒之使逺<lb/>
　於罪故曰欲並生哉至於流則不欲其生矣故曰示<lb/>
　不故生也流止於不故生至於放則棄之而不得以<lb/>
　生矣<lb/>
　石林葉氏曰公家不畜者示不以國蔵惡也大夫弗<lb/>
<pb n="4b"/>
　養者示不以家私惡也士遇而弗與之言者示不以<lb/>
　身親惡也<lb/>
　廬陵胡氏曰必共之者合公議也岳牧咸薦舜是也<lb/>
　必與衆者不私殺人也示弗故先儒云不欲其生也<lb/>
　夫舜有五流即此屏之四方也舜亦不欲其生乎如<lb/>
　使舜不欲其生意在殺之安得為好生之徳哉究經<lb/>
　意盖謂所以困苦之者示若弗故生欲其改過乃若<lb/>
　聖人之心則未嘗不欲其生也<lb/>
<pb n="5a"/>
　劉氏<hi>孟冶</hi>曰君天也君之喜怒賞罰天之雨露雷霆<lb/>
　也福善禍淫天之賞罰也舉善去凶人君之賞罰也<lb/>
　天豈能日求天下之善惡者罪福之人君亦豈能一<lb/>
　一賞罰天下之善惡哉亦取其尤以示於衆而已爵<lb/>
　人於朝所以勸君子士之所共樂也刑人於市所以<lb/>
　懲小人衆之所共惡也君子聚於朝故爵人於朝衆<lb/>
　人㑹於市故刑人於市以此見人君之喜怒非一人<lb/>
　之私焉刑人者人君所以懲惡衆人所棄故公家及<lb/>
<pb n="5b"/>
　大夫士皆逺之惟其所之言流放竄逐任其所往<lb/>
諸侯之於天子也比年一小聘三年一大聘五年一朝<lb/>
　鄭氏曰比年每嵗也小聘使大夫大聘使卿朝則君<lb/>
　自行然比大聘與朝晉文霸時所制也虞夏之制諸<lb/>
　侯嵗朝周之制侯甸男采衛要服六者各以其服數<lb/>
　來朝也<lb/>
　孔氏曰此一經論諸侯遣卿大夫聘問及自親朝之<lb/>
　事案聘禮記曰小聘曰問三介大聘使卿為介有五<lb/>
<pb n="6a"/>
　人其小聘唯三介故鄭知小聘使大夫也案昭三年<lb/>
　左傳鄭子大叔曰文襄之霸也其務不煩諸侯令三<lb/>
　歳而聘五嵗而朝故鄭云晉文霸時所制也又案尚<lb/>
　書五載一巡守鄭註云巡守之年諸侯朝於方岳之<lb/>
　下其間四年諸侯分來朝於京師嵗徧是虞夏嵗朝<lb/>
　也其聘問無文可知周禮大行人侯服歳壹見甸服<lb/>
　二嵗壹見男服三嵗壹見采服四嵗壹見衛服五嵗<lb/>
　壹見要服六嵗壹見是各以服數來朝也<lb/>
<pb n="6b"/>
　長樂陳氏曰朝覲宗遇㑹同君之禮也存頫省聘問<lb/>
　臣之禮也諸侯之於天子聘所以通好朝所以述職<lb/>
　通好不欲疏故比年一小聘述職不欲數故五年一<lb/>
　朝其聘於鄰國之禮盖亦如此故聘亦比年小聘三<lb/>
　年大聘周官大行人凡諸侯之邦亦載嵗相問殷相<lb/>
　聘是也書與周官先言朝而後言巡守朝於京師者<lb/>
　也舜典先言巡守而後言朝朝於方岳是也此言一<lb/>
　朝而繼之以五年一巡守者則朝於京師明矣五年<lb/>
<pb n="7a"/>
　一巡守者虞夏之制則五年一朝為虞夏之制亦明<lb/>
　矣　又禮書曰輕財重禮交人之道也聴命達言使<lb/>
　者之事也三輔人語輕財曰聘則聘之為義可知矣<lb/>
　古者比年小聘三年大聘小聘曰問大聘曰殷既嵗<lb/>
　聘矣中復盛聘此周禮所以言殷相聘春秋傳所以<lb/>
　言殷聘禮也左傳曰先王之制諸侯之喪士弔大夫<lb/>
　送葬唯嘉好聘饗三軍之事於是乎使卿則小聘之<lb/>
　問雖不饗有獻不及夫人主人不筵几不禮面不升<lb/>
<pb n="7b"/>
　不郊勞其禮如為介三介然則小聘盖亦卿爾以其<lb/>
　與君為禮也鄭氏曰小聘使大夫其說無據聘雖有<lb/>
　國者之禮而其下亦有焉故凡聘女曰聘問人曰聘<lb/>
　是也春秋書王臣來聘八諸侯之臣來聘二十有五<lb/>
　或稱名或稱字或稱弟或稱公子或稱公孫或稱人<lb/>
　或不稱氏或不言使其褒貶輕重各稱其事非可以<lb/>
　一端求也<lb/>
　嚴陵方氏曰朝必以五年為節五為天地相合之數<lb/>
<pb n="8a"/>
　君臣之際有天地之義焉故其朝聘巡守皆取數以<lb/>
　五為節焉言諸侯五年一朝而繼言天子五年一巡<lb/>
　守與周官先言五服一朝而後言乃時巡同義疏數<lb/>
　雖異先後之序一也聘義言天子制諸侯比年小聘<lb/>
　三年大聘於天子言一於諸侯則不言者盖天子則<lb/>
　一而已諸侯之衆其相聘不止於一故也巡守四方<lb/>
　亦止言一者自天子言之也<lb/>
　馬氏曰唐虞之制則五服以一服俟王而以四服遞<lb/>
<pb n="8b"/>
　年而朝書曰五載一巡守而羣后四朝至於周則六<lb/>
　服嵗朝各以其服而來書曰六年五服一朝又六年<lb/>
　王乃時巡以此推之則五年一朝者疑其殷之制也<lb/>
　說者以為晉文公之制盖非是也王制者記王者之<lb/>
　制而以為霸者之制可乎<lb/>
　山隂陸氏曰五年一朝謂諸侯既更五年一同至京<lb/>
　師所謂大朝㑹是也書曰六年五服一朝又六年王<lb/>
　乃時巡春秋傳曰明王之制使諸侯歳聘以志業間<lb/>
<pb n="9a"/>
　朝以議禮再朝而㑹以示威再㑹而盟以顯昭明嵗<lb/>
　聘即此所謂小聘間朝即此所謂大聘或言朝或言<lb/>
　聘其實一也再朝而㑹即五年一朝再㑹而盟即五<lb/>
　年一巡守<lb/>
　石林葉氏曰康成以大聘與朝晉文霸時所制虞夏<lb/>
　之制諸侯嵗朝周之制六服以數來朝今以經傳攷<lb/>
　之固如其說豈當時記者誤推晉文之制以為諸侯<lb/>
　之於天子亦若此與至於五年一巡守而又與周異<lb/>
<pb n="9b"/>
　者以虞氏之世法始成而未備則脩五禮而巡守嵗<lb/>
　數周之世法已備而趨變既悉則脩法則而巡守歳<lb/>
　疏此諸侯之朝所以六年為限而王之巡守以十二<lb/>
　嵗為期<lb/>
　臨川王氏曰孔子謂虞夏嵗朝以尚書考之恐無此<lb/>
　禮巡守則朝於方岳之下此謂五年一朝疑即是方<lb/>
　岳之朝也<lb/>
　廬陵胡氏曰堯典五載一巡守羣后四朝鄭云虞夏<lb/>
<pb n="10a"/>
　之制諸侯嵗朝是也然鄭說孝經及熊氏說則皆云<lb/>
　諸侯五年一朝天子天子亦五年一巡守今考鄭意<lb/>
　盖謂舜時巡守之年諸侯朝於方岳之下其間四方<lb/>
　諸侯分來朝於京師嵗徧是嵗一朝也鄭說合矣孝<lb/>
　經註及熊說非也然鄭謂此大聘朝晉文霸之時所<lb/>
　制則非案左氏昭三年鄭子大叔曰文襄之霸令諸<lb/>
　侯三嵗而聘五嵗而朝故鄭據以為解不知子大叔<lb/>
　之言乃諸侯朝霸主之法非朝天子也況文襄身不<lb/>
<pb n="10b"/>
　肯朝京師豈能令諸侯朝天子乎夫襄王狩於河陽<lb/>
　晉文帥諸侯朝於王所而已不朝於周也然鄭註誤<lb/>
　矣<lb/>
天子五年一巡守嵗二月東巡守至于岱宗柴而望祀<lb/>
山川覲諸侯問百年者就見之命大師陳詩以觀民風<lb/>
命市納賈以觀民之所好惡志淫好辟命典禮考時月<lb/>
定日同律禮樂制度衣服正之<lb/>
　鄭氏曰天子以海内為家時一巡省之五年者虞夏<lb/>
<pb n="11a"/>
　之制也周則十二嵗一巡守岱宗東岳也柴祭天告<lb/>
　至也覲見也就見老人也陳詩謂采其詩而視之市<lb/>
　典市者賈謂物貴賤厚薄也質則用物貴淫則侈物<lb/>
　貴民之志淫邪則所好者不正同隂律也<lb/>
　孔氏曰自此至用特一節論王者巡守四岳柴望及<lb/>
　絀陟之事堯典云五載一巡守正謂虞也若夏與殷<lb/>
　依鄭志當六年一巡守也案白虎通云三嵗一閏天<lb/>
　道小備五嵗再閏天道大備故五年一巡守以此言<lb/>
<pb n="11b"/>
　之夏殷六嵗者取半一嵗之律吕周十二嵗者象嵗<lb/>
　星一周也大行人云十有二嵗王巡守殷國故云周<lb/>
　十二年也嵗二月者皆以夏之仲月律厯當其中也<lb/>
　二月八月又晝夜分五月十一月隂陽終故取四仲<lb/>
　月也岱者言萬物相代於東方宗尊也岱為五嶽之<lb/>
　首故為尊也燔柴以祭上天而後望祀山川覲謂見<lb/>
　東方諸侯其見之禮案覲禮云諸侯覲於天子為宫<lb/>
　方三百步四門壇十有二尋深四尺鄭註云王巡守<lb/>
<pb n="12a"/>
　至於方岳之下諸侯㑹之亦為此宫以見之是也到<lb/>
　方岳見諸侯之後問百年者就見之若未至方岳於<lb/>
　道路有百年者則王亦先見之故祭義云天子巡守<lb/>
　先見百年者下云八十九十者東行西行者弗敢過<lb/>
　道經之則見之則知百年者道雖不經所在就見之<lb/>
　也大師是掌樂之官令各陳其國風之詩以觀君政<lb/>
　之善惡天保詩云民之質矣日用飲食是其政和若<lb/>
　其政惡則十月之交徹我牆屋田卒汙萊是也命典<lb/>
<pb n="12b"/>
　市之官進納物賈之書以觀民之好惡若民志淫邪<lb/>
　則愛好邪僻之物是欲知君上善惡也典禮之官於<lb/>
　周則大史也考校四時及十二月之大小時有節氣<lb/>
　蚤晚月有弦望晦朔考之使各當其節又正定甲乙<lb/>
　之日隂管之同陽管之律玉帛之禮鼓鐘之樂及制<lb/>
　度衣服各有等差當正之使正堯典云協時月正日<lb/>
　同律度量衡文小異而意同也大師云執同律以聴<lb/>
　軍聲鄭恐以同為齊同此律故辨之<lb/>
<pb n="13a"/>
　中山成氏曰天下廣大四方隠僻南面之君多行威<lb/>
　福恐其不奉天子之制度故有巡守亦憂民之至也<lb/>
　長樂陳氏曰巡守之禮凡大山川於其所至則望之<lb/>
　故時邁言巡守告祭柴望也於其所過則祀之故殷<lb/>
　言巡守而祀四岳河海也柴望先於覲諸侯尊神也<lb/>
　見百年先於陳詩納賈貴老也尊神而後貴老貴老<lb/>
　而後觀民事之序也陳詩以觀民風則觀其所習納<lb/>
　賈以觀好惡則觀其所趨然民風有厚薄好惡有邪<lb/>
<pb n="13b"/>
　正特言志淫好辟者以所觀者為淫辟故也陳詩納<lb/>
　賈所以觀在下者之所尚考時月至於制度衣服所<lb/>
　以觀在上者之所行考時月定日所以和天道同律<lb/>
　禮樂制度衣服正之所以齊人道也盖積日以為月<lb/>
　積月以為時於月則考之於日則定之是考之於既<lb/>
　往定之於將來也言禮樂制度則衣服舉矣又言衣<lb/>
　服者盖民徳之不壹僭亂之所起常在於衣服之間<lb/>
　尤在致詳故也　又禮書曰天子四望達於四方魯<lb/>
<pb n="14a"/>
　三望泰山河海而已書曰海岱及淮惟徐州諸侯之<lb/>
　望皆其境内之名山大川也望雖以名山大川為主<lb/>
　而其實兼上下之神故詩於柴望言懐柔百神及河<lb/>
　喬嶽周禮於望皆言祀而不言祭又典瑞四望與山<lb/>
　川異玉大司樂四望與山川異樂左氏曰望郊之細<lb/>
　也又曰望郊之屬也公羊曰方望之事無所不通則<lb/>
　望兼上下之神可知矣望祀或設於郊天之後或設<lb/>
　於巡守之方或旅於大故之時則望有常有不常之<lb/>
<pb n="14b"/>
　祀也崔靈恩謂四望之祭嵗各有四不知何據然也<lb/>
　望祀其兆四郊其牲各放其方之色其樂姑洗南吕<lb/>
　大㲈其玉兩圭有邸其服毳冕其位茆以辨之而植<lb/>
　表於其中周禮所謂旁招以茆晉語所謂置茆蕝設<lb/>
　表望是也白虎通謂周公祭泰山以召公為尸其言<lb/>
　雖無經見要之宗廟之尸用同姓非宗廟之尸用異<lb/>
　姓<lb/>
　嚴陵方氏曰天子分土建國命諸侯以守之未必人<lb/>
<pb n="15a"/>
　人稱職也故五年一巡而省之巡守者巡所守而已<lb/>
　盖諸侯非徒守天子之土亦所以守天子之法天子<lb/>
　巡之將以脩其法而已天子之法至周詳矣方虞夏<lb/>
　之際其為法尚未能詳故其脩之冝數也春自東方<lb/>
　而東巡守所以順天時也行必以仲月者以見巡守<lb/>
　之禮無適而不用中焉五月八月十有一月巡守其<lb/>
　義亦若是而已岱宗者以其易姓則升此而告代故<lb/>
　謂之岱以其為五嶽之長而衆山之所宗也故稱宗<lb/>
<pb n="15b"/>
　於東言岱則知南之為衡西之為華北之為恒矣巡<lb/>
　守必居方岳之下者依名山而居使諸侯知所趨故<lb/>
　也柴而望祀山川即詩時邁言巡守告祭柴望是也<lb/>
　以天之髙故燔柴以上達以山川之逺故望而祀之<lb/>
　皆所以告至而已問百年者就見之所以乞老者之<lb/>
　言也詩所以言志風所以從上詩言之哀樂足以見<lb/>
　民風之厚薄民風之厚薄足以知上政之得失故命<lb/>
　大師陳詩焉志淫言所志之淫好辟言所好之辟民<lb/>
<pb n="16a"/>
　之所志所好不必皆淫辟然止以是為言者盖觀之<lb/>
　所以防其淫辟故也賈即價也王者必頒厯以一天<lb/>
　下正朔故巡守則考時月焉作厯者不能無贏縮及<lb/>
　其久也日不能無差故巡守則必定日焉盖考之慮<lb/>
　其不一定之欲其無差律有隂陽禮有隆殺樂有清<lb/>
　濁制有大小度有長短衣服有文質未嘗同也此所<lb/>
　謂同欲其同出於天子而已同出於天子則正於一<lb/>
　故終言正之同則所以正之故也<lb/>
<pb n="16b"/>
　馬氏曰盖先王巡守之所至必以其所至而告天也<lb/>
　故柴而境内之山川又不可以不祭故望祀柴者言<lb/>
　其達之以煙以其高故也望者非即而祭之以其逺<lb/>
　故也陳詩以觀民風視其詩則足以知其風之美惡<lb/>
　也若觀唐之風則好儉可知矣若觀陳之風則好淫<lb/>
　可知矣賈者物之貴賤厚薄之齊也物之貴賤厚薄<lb/>
　無常民之所好則物之賤者貴民之所惡則物之貴<lb/>
　者賤民之所惡失其實則所志者淫所好者辟由其<lb/>
<pb n="17a"/>
　上之人無其道以禁之也故命市納賈不惟俯有以<lb/>
　知民之所好惡而仰有以察諸侯之政也考時月定<lb/>
　日者所以示其東作西成之事而恐差其候也雖然<lb/>
　厯象日月星辰君職者之事也然而先王巡守必考<lb/>
　時月定日者盖先王嵗先頒朔於諸侯使諸侯受而<lb/>
　行之巡守而考定之者又慮其得之不詳而候之差<lb/>
　也度量權衡者律之本也而律者盖度量權衡之所<lb/>
　自出也於律則同之欲其有同而無異也禮樂者先<lb/>
<pb n="17b"/>
　王之所以為教而以一民心制度衣服者先王之所<lb/>
　以為政而以一民行政教者在上者之所出而諸侯<lb/>
　則其法守而已故正之欲其有異而不敢同也<lb/>
　山隂陸氏曰東巡守至于岱句宗讀如宗祀文王於<lb/>
　明堂之宗異於郊丘尊而祀之之名也故曰於郊也<lb/>
　故謂之郊天一而尊故曰宗柴宗在柴上山川則卑<lb/>
　而衆也故曰望秩秩在望下書於言宗柴故言望秩<lb/>
　於言類言禋故言望而已亦以此<lb/>
<pb n="18a"/>
　延平周氏曰告至然後覲諸侯神人之序也覲諸侯<lb/>
　然後就見百年之有道者貴賤之序也就見百年者<lb/>
　所以訪時政之得失既訪時政矣然後觀民風故命<lb/>
　陳詩既觀民風矣然後觀民情故命市納賈以觀其<lb/>
　美惡好非其所好惡非其所惡則志淫好辟可知矣<lb/>
　而復言之者示其尤在所致詳也命典禮以考正之<lb/>
　者乃其所終始者也定於考為詳正於定為略<lb/>
　石林葉氏曰春從東而始至於岱宗柴告於天也望<lb/>
<pb n="18b"/>
　祀於山川告於地也或曰望祀或曰望秩者秩其無<lb/>
　文而祀其在祀典者也書曰協時月正日同律度量<lb/>
　衡脩五禮五玉與此不同何也盖洪水之流民方出<lb/>
　於昏墊而舜之攝政亦以其時為未平也日月有不<lb/>
　合則協之有不齊則正之度量權衡有未一則同之<lb/>
　禮有未備則脩之王制所言治世已平矣故時月無<lb/>
　不合慮其不合則考以成之日無不正慮其不正則<lb/>
　定以齊之禮樂衣服無不備慮其有變革則同而一<lb/>
<pb n="19a"/>
　之唯其洪水之後而其教詳故言度量衡在其中雖<lb/>
　然舜不言衣服而王制特言正之何也盖衣裳之備<lb/>
　自虞氏始流及於三代則其文盛矣其衣裳備矣未<lb/>
　見其弊舜亦不可得而正之及其文盛而弊也衣服<lb/>
　有二而民徳不歸於一此所以特正之也<lb/>
　新安朱氏曰五載一巡守此是立法如此若一嵗間<lb/>
　行不徧則去一方近處㑹一方之諸侯如周禮所謂<lb/>
　十二嵗巡守殷國殷國即是㑹一方之諸侯使來朝<lb/>
<pb n="19b"/>
　也又云巡守亦非是舜時創立此制盖亦循習將來<lb/>
　故黄帝紀亦云披山通道未嘗寧居<lb/>
　永嘉徐氏曰時巡五載一講其諸有虞之制乎有虞<lb/>
　之時一嵗之間周徧四嶽盖羣后四年一見五年而<lb/>
　徧矣故天子一巡其守也夏暑祁寒南巡北守而不<lb/>
　厭其勞矣夫豈不能養尊髙拱而坐撫萬方至於終<lb/>
　嵗勤動者所以省方觀民忘勢盡下廣民隠之未究<lb/>
　也虞氏巡守之禮亦簡易而不煩其考制度有經其<lb/>
<pb n="20a"/>
　行黜陟有方因巡守之嵗同其度量協其時月正其<lb/>
　日脩其五禮命大史陳詩以觀民風命市納賈以觀<lb/>
　民好惡其攷制度有經如此削其不敬者黜其不孝<lb/>
　者不從其流之畔上者討之有功徳於民者從而加<lb/>
　地進律其行黜陟有方如此然而一嵗而徧四嶽王<lb/>
　通以為兵衛寡而征求少斯言得之矣不然不幾於<lb/>
　病民力乎至成周之世六年五服一朝又六年王乃<lb/>
　時巡蓋必十二年而一巡守者六年之間六服畢朝<lb/>
<pb n="20b"/>
　之後而後王始時巡一年巡一方也然周時禮制繁<lb/>
　重非若有虞之簡易矣文物益備兵衛益多君行師<lb/>
　從雖欲盡一嵗而徧之有不可得至其攷制度行黜<lb/>
　陟亦視虞禮有因革損益矣攷之周官行人自一嵗<lb/>
　徧存三嵗徧頫至十有一嵗達瑞節同度量成牢禮<lb/>
　脩法則十有二嵗而後巡守之禮行焉則所以考制<lb/>
　度者與虞異矣考之孟子論三王之地闢者則有慶<lb/>
　田野之荒蕪則有責一不朝則黜其爵再則削其地<lb/>
<pb n="21a"/>
　三則六師移之則所以行黜陟與虞異矣自武王定<lb/>
　殷之後盖嘗巡守而告祭柴望矣祀四嶽河海矣至<lb/>
　成王非無行人撢人之官以巡邦國而周官所載撫<lb/>
　萬邦巡侯甸以綏兆民則知聖王勤民切至如此非<lb/>
　固曰遊豫而已穆王周行天下轍跡徧於四海而周<lb/>
　道衰焉齊景公欲觀轉附朝儛遵海而南放于琅琊<lb/>
　以求比至於先王之觀而晏子為言天子適諸侯無<lb/>
　非勤民之事豈徒為是逸豫以亂民哉秦皇登之罘<lb/>
<pb n="21b"/>
　上泰山以刻石頌徳舟車所至履危殆者數矣漢武<lb/>
　三月之間周行萬八千里十三年之中徧於五嶽四<lb/>
　瀆其荒唐益甚焉<lb/>
　長樂劉氏曰就見百年之老則民不敢慢於其親采<lb/>
　察萬民之詩則國不敢瀆於其化觀其百物之價則<lb/>
　民不敢淫於所好考其正朔之協則事不敢違於其<lb/>
　時同其律度之程則民不敢輕於其信肅其宗廟之<lb/>
　祀則下不敢忘於其先謹其禮樂之行則民不敢悖<lb/>
<pb n="22a"/>
　於其中執其制度之常則臣不敢肆於其僭賞其功<lb/>
　徳之懋則下不敢怠於其脩凡是十者邦之大典也<lb/>
　先王所以仁民之綱而御諸侯之大柄也既躬迪之<lb/>
　以為教化又就考之於四方以行絀陟此成湯所以<lb/>
　建中於民而歴年六百也<lb/>
　李氏曰陳詩以觀民之志而曰風者盖政出於法度<lb/>
　者日月時嵗之所能齊律度量衡之所能一風出於<lb/>
　徳性徳性有厚薄寛急先王不能一也要之不失法<lb/>
<pb n="22b"/>
　度皆在善矣而其善不同故諸侯之詩無雅而有風<lb/>
　詩以觀其志賈以觀其厚有徳教則民之志不得以<lb/>
　淫故天子有正雅諸侯有正風有善政則民之好惡<lb/>
　不得以僻故物之靡者必㣲害者必亡天子之於諸<lb/>
　侯考其政教而已<lb/>
　鄭氏曰古者天子巡守徧歴四岳觀諸侯考禮樂制<lb/>
　度正朔之外又就見百年者命陳詩以觀民風命納<lb/>
　賈以觀好惡凡物之情偽俗之美惡政之善否民之<lb/>
<pb n="23a"/>
　休戚無不知也天子之尊其勤勞如此後世既不能<lb/>
　如古之巡守而以州郡之守郷邑之長為親民之官<lb/>
　漢世猶詔二千石出入阡陌勸農桑致勞來尚有古<lb/>
　人之意<lb/>
　劉氏<hi>孟冶</hi>曰古者宣民情以詩自公卿大夫士以至<lb/>
　小夫賤𨽻皆得以陳君臣之失故民有怨乎其上敢<lb/>
　言矣而不敢怨敢怨而不敢叛何者其中之所以蓄<lb/>
　忿含怨於詩皆得以備陳矣命掌詩之官陳詩以觀<lb/>
<pb n="23b"/>
　民風則下之情得以上通而上之有過亦可以自知<lb/>
　矣納賈如周官司市之治教政刑量度禁令以商賈<lb/>
　阜貨而行市以質劑結信而止訟以泉府同貨而斂<lb/>
　賖則知民情之好惡民心之向背繫焉天子觀此二<lb/>
　者既有以自省諸己又有以察乎風俗於此則防民<lb/>
　之淫禁民之辟皆可以次第舉矣後世禁民以言而<lb/>
　民情壅焉而不通虐焉而無告奪民以利而耕者之<lb/>
　不得食寒者之不得衣於是蓄忿俟間一旦決裂疾<lb/>
<pb n="24a"/>
　視其上而賊其長吏豈獨其民之罪哉下有言而不<lb/>
　得上通上有徳意志慮而不能下達良由太師司市<lb/>
　之官廢而民風好惡天子不得而知也孟子曰詩亡<lb/>
　然後春秋作其亦悼詩亡之不可復見也王者之有<lb/>
　天下車同軌書同文行同倫豈使國家異觀逺近異<lb/>
　政命典禮考時月正日同律禮樂制度衣服正之者<lb/>
　凡欲其有所統一也況夫律厯之贏縮失其序則時<lb/>
　月日律之失其度法度之不正則禮樂制度之失其<lb/>
<pb n="24b"/>
　常故堯之命羲和敬授人時以閏月定四時成嵗舜<lb/>
　之協時月正日同律度量衡脩五禮五玉皆此意也<lb/>
　若月令之合諸侯制命百縣為來嵗之受朔日乃飭<lb/>
　司服具飭衣裳必循其故皆先聖之不敢忘況當巡<lb/>
　守之時其可不揆而正之乎<lb/>
山川神祗有不舉者為不敬不敬者君削以地宗廟有<lb/>
不順者為不孝不孝者君絀以爵變禮易樂者為不從<lb/>
不從者君流革制度衣服者為畔畔者君討有功徳於<lb/>
<pb n="25a"/>
民者加地進律<lb/>
　鄭氏曰舉猶祭也不順者謂若逆昭穆流放也討誅<lb/>
　也律法也<lb/>
　孔氏曰山川是外神故云不舉不舉不敬也山川在<lb/>
　其國竟故削以地宗廟是内神故云不順不順不孝<lb/>
　也宗廟可以表明爵等故絀以爵鄭註逆昭穆如魯<lb/>
　逆祀躋僖公也釋詁文云法謂法度諸事皆是即大<lb/>
　行人上公九命繅藉九寸冕服九章建常九斿之等<lb/>
<pb n="25b"/>
　是也<lb/>
　長樂陳氏曰不敬則無禮矣不孝則不仁矣不從與<lb/>
　畔則不道矣無禮未至於不仁不孝未至於不道此<lb/>
　所以削地而後絀爵絀爵而後流討也削絀流討而<lb/>
　繼之以加地進律者退不肖然後可以進賢故也易<lb/>
　大有象先遏惡而後揚善詩巧言先如怒而後如祉<lb/>
　郷簡不帥教者然後論秀士樂正告不帥教者然後<lb/>
　論造士皆禮意也<lb/>
<pb n="26a"/>
　嚴陵方氏曰不舉其祭祀之禮者為不敬不順其昭<lb/>
　穆之序者為不孝削地所以貶其國絀爵所以貶其<lb/>
　身孟子言一不朝則貶其爵再不朝則削其地者豈<lb/>
　非夏殷之制異乎神祗衆矣止以山川為言者盖諸<lb/>
　侯之所守以山川為大故魯頌言錫之山川經又云<lb/>
　諸侯祭名山大川之在其地者皆此意也天曰神地<lb/>
　曰祗此以山川為神祗者自其無所屈言之皆可謂<lb/>
　之神自其有所别言之皆可謂之祗禮外也故可變<lb/>
<pb n="26b"/>
　樂内也特可易而已此淺深之别從則随而有所順<lb/>
　畔則敵而有所逆言不從則未至於畔也特為不從<lb/>
　而已所以為輕重之别也流則放之唯其所之討則<lb/>
　以法致其誅焉夫巡守固所以同律禮樂制度衣服<lb/>
　正之也則其變禮易樂革制度衣服者必流討其君<lb/>
　豈為過哉有功於民則加地有徳於民則進律也孟<lb/>
　子曰入其疆土地辟田野治養老尊賢俊傑在位則<lb/>
　有慶慶以地此非加地於有功者乎樂記曰天子之<lb/>
<pb n="27a"/>
　為樂也以賞諸侯之有徳者也故其治民勞者其舞<lb/>
　行綴逺此則進律於有徳者乎<lb/>
　馬氏曰加地者益以地也進律者進以爵也夫有徳<lb/>
　者則進以爵而以律言之何也盖律之猶言法也益<lb/>
　以地進以爵皆以法而進之也若子男以五為節則<lb/>
　進之以七侯伯以七為節則進之以九此其所以以<lb/>
　律言之也<lb/>
　李氏曰周官以八則治都鄙而始言祭祀以馭其神<lb/>
<pb n="27b"/>
　經言五刑之罪而莫大於無親無法次之無上為後<lb/>
　此山川神祗有不舉不足以事神者也宗廟有不順<lb/>
　無親者也變禮易樂無法者也革制度衣服無上者<lb/>
　也其罪自重而至輕削以地未至於絀以爵絀以爵<lb/>
　未至於君流君流未至於君討其法自輕而至重何<lb/>
　也盖罪之重者先王治之於其輕則不使至於重罪<lb/>
　之輕者先王待之以重則使不敢犯其輕先王之流<lb/>
　不從討不服非忿其無法讎其無上也以無法為傷<lb/>
<pb n="28a"/>
　民故不得已而流之以無上為亂民故不得已而討<lb/>
　之周官司馬九伐之法則言其詳而其所謂削之者<lb/>
　盖削以地也所謂眚之者盖絀以爵也杜之者所謂<lb/>
　君流也正之者所謂君討也夫不孝不恭不順不服<lb/>
　者固不可一日容於盛世而其正之必俟於巡守者<lb/>
　盖見聖人仁於用刑之意故巡守也始於論言語協<lb/>
　辭命諭書名聴聲音至於達瑞節同度量成牢禮同<lb/>
　數器脩法則而後王乃巡守其有犯王命者是亦不<lb/>
<pb n="28b"/>
　可教矣先王之政已亡其餘澤已熄鄭人來歸祊而<lb/>
　泰山之祀不舉魯躋僖公而宗廟不順把用夷禮作<lb/>
　淫樂而禮樂變易作丘賦聚鷸冠而制度革祭祀不<lb/>
　舉而不能削其地宗廟不順而不能絀其爵變禮易<lb/>
　樂而不能流革制度而不能討此春秋之所以作也<lb/>
　石林葉氏曰王者所述多三代之制以三代方堯舜<lb/>
　雖治天下無異道而教亦有不同者矣是以衣服制<lb/>
　度上所以造治本也敢以其故而専革之是畔其君<lb/>
<pb n="29a"/>
　畔其君則征伐之有辭矣是故其罪討禮樂自天子<lb/>
　出所以飭治具也敢以禮為常而變之以樂為久而<lb/>
　易之是不從其君不從其君則無以别於要荒之逺<lb/>
　故其罪流至於宗廟之在其國以封爵而得立不能<lb/>
　祀則不順乎親也故因其爵而絀之山川之在其地<lb/>
　而得為之主不能舉則不恭其祀也故因其地而削<lb/>
　之絀也削也皆無功徳於民其罪雖不均合而言之<lb/>
　皆為黜幽言也及夫有功於民者加地進律則所謂<lb/>
<pb n="29b"/>
　陟明也加地所以為禄而禄則報功進律所以為樂<lb/>
　而樂則彰徳昔嘗有功而報之以禄矣今以功愈多<lb/>
　而増之故曰加地昔嘗有徳而賜之律矣今以徳愈<lb/>
　脩而進之故曰進律先王一出省方而風俗厚薄周<lb/>
　於人諸侯黜陟詳於上此三代盛時天子視聴不出<lb/>
　於旒纊而四海見於一堂之上者得其操術也<lb/>
　金華應氏曰王制所記四巡之禮與舜典所載無甚<lb/>
　相逺也然帝舜之所行者脩五禮輯五瑞復五器上<lb/>
<pb n="30a"/>
　下交際之儀温温乎其可挹也王制之所至則以削<lb/>
　絀流討之罰警於先以加地進律之賞誘於後賞罰<lb/>
　黜陟之政凜乎其甚嚴也夫舜豈全無黜陟哉特其<lb/>
　徳勝而不深恃夫法焉耳世之淳漓治之繁簡徳之<lb/>
　盛衰於此可觀矣<lb/>
五月南巡守至于南嶽如東巡守之禮八月西巡守至<lb/>
于西嶽如南巡守之禮十有一月北巡守至于北嶽如<lb/>
西巡守之禮歸假于祖禰用特<lb/>
<pb n="30b"/>
　鄭氏曰假至也特特牛也祖下及禰皆一牛<lb/>
　孔氏曰案爾雅釋山云泰山為東嶽郭註云在奉髙<lb/>
　縣西北霍山為南嶽郭註云在衡陽湘南縣南郭又<lb/>
　云今在廬江潛縣西漢武帝以衡山遼曠因䜟緯皆<lb/>
　以霍山為南嶽故移其神於此其土人皆呼為南嶽<lb/>
　南嶽本自兩山為名非從近也如郭此言則南嶽衡<lb/>
　山自有兩名一名衡山一名霍山自漢武帝以來始<lb/>
　徙南嶽之神於廬江霍山耳華山為西嶽郭註云在<lb/>
<pb n="31a"/>
　𢎞農華隂縣西南恒山為北嶽郭註云在恒山上曲<lb/>
　陽縣西北每五年巡守而歸從始祖下及於禰廟各<lb/>
　用一牛故堯典云歸格于藝祖用特祖既用特明知<lb/>
　各用特也又洛誥云文王騂牛一武王騂牛一各用<lb/>
　一牛也然則唐虞及夏五廟則用五特殷用六周用<lb/>
　七也<lb/>
　馬氏曰自五月南巡守至於西巡守禮其禮則同而<lb/>
　終之以歸格于祖禰用特者盖言其巡守嵗偏而歸<lb/>
<pb n="31b"/>
　之必告於祖也<lb/>
　李氏曰田僕職曰以田以鄙則王之於都鄙未嘗無<lb/>
　巡守而止言四嶽之諸侯者盖先王之於畿内諸侯<lb/>
　也有祭祀以馭其神則山川無不舉祭祀無不順有<lb/>
　禮俗以馭其民則禮不得變樂不得易制度衣服不<lb/>
　得革矣盖聖人治之略則考之詳治之詳則考之略<lb/>
　所以致四海於一堂之上也<lb/>
　延平周氏曰歸必告於祖禰者事死如事生也牲特<lb/>
<pb n="32a"/>
　者約於事神則自奉者可知<lb/>
　嚴陵方氏曰天子之出必造乎禰及其歸也必假于<lb/>
　祖禰出而造之所以象生時之必告也歸而假之所<lb/>
　以象生時之必面也特一牛也用特以見約焉先王<lb/>
　菲飲食而致孝乎鬼神所不敢約也然其約如此則<lb/>
　巡守之不為煩費可知下文言造乎禰而已則不必<lb/>
　用特也於用特而及乎祖則造禰之時不嫌於不及<lb/>
　祖矣<lb/>
<pb n="32b"/>
天子將出類乎上帝宜乎社造乎禰諸侯將出宜乎社<lb/>
造乎禰<lb/>
　鄭氏曰帝謂五徳之帝所祭於南郊者類宜造皆祭<lb/>
　名其禮亡<lb/>
　孔氏曰此一經論天子巡守之禮將出謂初出時也<lb/>
　知此是巡守者以下别云出征也類乎上帝祭告天<lb/>
　也鄭註云五徳之帝應祭四郊獨云祭於南郊者謂<lb/>
　王者將行各祭所出之帝猶周人祭靈威仰於南郊<lb/>
<pb n="33a"/>
　是五帝之一緫云五徳耳冝乎社者巡行方事誅殺<lb/>
　封割應載社主也云冝者令誅罰得宜又社主乎地<lb/>
　也造至也謂至父祖之廟也然必歴至七廟知者前<lb/>
　歸假既云祖禰明出亦告祖禰也今唯云禰者白虎<lb/>
　通云獨見禰何辭從卑不敢留尊者之命至禰不嫌<lb/>
　不至祖也小宗伯云凡天地之大烖類社稷宗廟是<lb/>
　類為祭名爾雅釋天云起大事動大衆必先有事乎<lb/>
　社而後出謂之冝是冝為祭名大祝一曰類二曰造<lb/>
<pb n="33b"/>
　是造為祭名也諸侯將出謂朝王及自相朝盟㑹征<lb/>
　伐之事不得告天故從社始亦載社主也造乎禰者<lb/>
　亦告祖及載主也案皇氏曰行必有主無則主命載<lb/>
　於齊車書云用命賞于祖是也今出辭别先從卑起<lb/>
　最後至祖仍取遷主則行也若前至祖後至禰是留<lb/>
　尊者之命為不敬也若還則先祖後禰如前所言也<lb/>
　横渠張氏曰類者與旅相似言既祭東方帝則東方<lb/>
　山川百神皆從而望祭所謂類者以一類祭也若非<lb/>
<pb n="34a"/>
　時有事於一方則止以其方之百神從祭於一方之<lb/>
　上帝故亦言類<lb/>
　長樂陳氏曰周官大祝大師則先冝社而後造祖大<lb/>
　㑹同則先造廟而後冝社此先冝社後造禰盖言軍<lb/>
　師之事與然天子諸侯豈特將出而有是哉於其所<lb/>
　至未嘗不類帝書曰至于岱宗類于上帝是也於其<lb/>
　所有事未嘗不告社禰書曰用命賞于祖不用命戮<lb/>
　于社是也帝非不可以言造以類為主社禰非不可<lb/>
<pb n="34b"/>
　以言類以造冝為主　又禮書曰書曰類于上帝詩<lb/>
　曰是類是禡周禮小宗伯兆五帝於四郊四望四類<lb/>
　亦如之凡天地之大烖類社稷宗廟則為位肆師類<lb/>
　造上帝則為位大祝六祈一曰類二曰造類上帝大<lb/>
　㑹同造于廟詛祝掌類造之祝號禮記曰天子將出<lb/>
　類于上帝造于廟則類者類其神而祭之也造者即<lb/>
　而祭之也類之所施或於上帝或於日月星辰或於<lb/>
　社稷或於宗廟類之所因或以巡守或以大師或以<lb/>
<pb n="35a"/>
　大烖造則或於上帝或於祖廟凡此皆有所祈也不<lb/>
　若大旅之有所告而已故大祝六祈有類造而無旅<lb/>
　焉鄭康成以宗伯之四類為日月星辰盖以四類在<lb/>
　四郊四望之下而知之也爾雅以詩之是類是禡為<lb/>
　師祭盖以大祝大師類上帝而知之也社稷宗廟非<lb/>
　大烖則無類祭上帝非巡守之所至則無造祭書云<lb/>
　至于岱宗柴詩言巡守告祭柴望此盖造上帝之禮<lb/>
　也巡守於其將出則類上帝於其所至則造上帝大<lb/>
<pb n="35b"/>
　師於其將出亦類上帝於其所至特禡於所征之地<lb/>
　而已昔武王伐紂既事而退柴于上帝成王營洛位<lb/>
　成之後用牲于郊牛二此盖類禮也何則書於舜之<lb/>
　既受命則類乎上帝於湯之既受命則告於上天是<lb/>
　既事則必祭祭必以類禮也於舜之既受命言類則<lb/>
　湯之既受命而類可知既受命而類則師之既事邑<lb/>
　之既成又可知也類造之禮其詳不可得而知要之<lb/>
　劣於正祭與旅也觀祀天旅上帝而大宗伯掌之類<lb/>
<pb n="36a"/>
　造上帝小宗伯肆師掌之則禮之隆殺著矣四類日<lb/>
　月星辰於四郊則類上帝盖南郊乎<lb/>
　嚴陵方氏曰前言巡守之歸而不言出此言出而不<lb/>
　言歸者互相備也冝造則諸侯之所同類上帝則天<lb/>
　子之所獨者諸侯以天子為天且以為降殺之别故<lb/>
　也經曰天子祭天地諸侯祭社稷其言正與此合<lb/>
　馬氏曰類者以其事類告於上帝其禮則略於祭天<lb/>
　冝者以事之冝而告於社而其禮則略於祭地<lb/>
<pb n="36b"/>
　山隂陸氏曰類見曰類旅見曰旅類言上帝以為類<lb/>
　而後可出冝言社以為冝而後可出<lb/>
　李氏曰類其禮有類於正祭也冝其義有稱於事也<lb/>
　造造而告之也天神逺人而尊故言禮以致其敬地<lb/>
　祇近人而親故言義以致其意於祖禰則以生道事<lb/>
　之而已故告以道其事類乎上帝冝乎社造乎禰尊<lb/>
　卑之序也泰誓曰受命于文考類于上帝冝乎冢土<lb/>
　告之先後之序也<lb/>
<pb n="37a"/>
　延平周氏曰大祝之六祈其一曰類言雖有事而祈<lb/>
　亦類於常禮冝者求其無所不冝故孫炎以冝為求<lb/>
　見福佑也造亦六祈之數盖求其有所至也帝者逺<lb/>
　人而尊故以禮言之社者近人而卑故以福佑言之<lb/>
　禰則親之而已故以所至言之<lb/>
　石林葉氏曰天子君也君則天道故類乎上帝諸侯<lb/>
　臣也臣則地道故冝乎社其出必告故皆造乎禰其<lb/>
　反必面故皆假于禰造者告其行也格者告其至也<lb/>
<pb n="37b"/>
　舜所以攝政此一巡守而告於天皆言類者盖舜之<lb/>
　受禪天命也此巡守而黜陟亦天命也順天命以受<lb/>
　禪行天命以黜陟皆以類相求也地理有冝而巡守<lb/>
　所出皆理所冝行故於社皆言冝也周官大祝之六<lb/>
　祈一曰類二曰造獨不及冝意猶類也書亦曰類乎<lb/>
　上帝冝乎冢土則是其祭同於類禮而冝則言其意<lb/>
　矣盖古者君出於外必載遷廟之主與社之主于車<lb/>
　有功而賞則告之祖有罪而誅則告之社示不敢専<lb/>
<pb n="38a"/>
　也然則武王先受命於文考而後行類冝之祭王制<lb/>
　則先類冝而後造於禰何也以其致親言之則先受<lb/>
　命者所以尊祖考以其致尊言之則先類冝而後禰<lb/>
　者所以親天地此武王之伐紂所以異乎王制之巡<lb/>
　守也雖然祖考為親推其親親之仁而於内則主愛<lb/>
　故出而造歸而格在武王之載於書則略天地為尊<lb/>
　推其尊尊之義而於外則主恭故出而類冝至於燔<lb/>
　柴望祀在王制之言於禮為詳<lb/>
<pb n="38b"/>
　講義曰類謂合於禮而不僭也書曰肆類于上帝詩<lb/>
　曰是類是禡然則以類為名者取其合禮也<lb/>
　<lb/>
　<lb/>
　<lb/>
　<lb/>
　<lb/>
　禮記集說卷二十八<lb/>
</p>
<p>
</p>
  </div>
</body>
</text>
</TEI>
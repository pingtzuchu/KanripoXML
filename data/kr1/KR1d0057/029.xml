<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷二十九</head>
    <p>
<pb n="1a"/>
欽定四庫全書<lb/>
　禮記集說卷二十九　　　　宋　衛湜　撰<lb/>
天子無事與諸侯相見曰朝考禮正刑一徳以尊於天<lb/>
子天子賜諸侯樂則以柷將之賜伯子男樂則以鼗將<lb/>
之諸侯賜弓矢然後征賜鈇鉞然後殺賜圭瓉然後為<lb/>
鬯未賜圭瓉則資鬯於天子<lb/>
　鄭氏曰事謂征伐柷鼗皆所以節樂將謂執以致命<lb/>
　瓉鬯爵也鬯秬酒也得其器乃敢為其事<lb/>
<pb n="1b"/>
　孔氏曰此一節論諸侯朝天子天子賜之事朝謂常<lb/>
　朝雖四時而來朝朝是總名也諸侯相與朝王之時<lb/>
　考校禮儀正定刑法専一道徳以尊崇天子不言樂<lb/>
　者禮中兼之凡與人之物置其所與大者於地執其<lb/>
　小者以致命於人將行也謂執以行命案漢禮器制<lb/>
　度柷狀如漆筩中有椎將作樂先擊之鼗如小鼓長<lb/>
　柄旁有耳摇之使自擊柷之節樂節一曲之始其事<lb/>
　寛故以將諸侯之命鼗所以節一唱之終其事狹故<lb/>
<pb n="2a"/>
　以將伯子男之命賜弓矢謂八命作牧者宗伯註云<lb/>
　謂侯伯有功徳者加命得専征伐此謂征伐當州之<lb/>
　内若九命為二伯則得専征一方五侯九伯也若七<lb/>
　命以下不得弓矢之賜則尚書大傳所謂以兵屬於<lb/>
　得専征伐者此弓矢則尚書彤弓一彤矢百盧弓一<lb/>
　盧矢百於周禮則唐弓大弓合七而成規者賜鈇鉞<lb/>
　則謂上公九命者賜鈇鉞然後得専討晉文侯雖受<lb/>
　賜弓矢不受鈇鉞不得専殺故執衛侯歸之於京師<lb/>
<pb n="2b"/>
　賜圭瓉亦謂上公九命者若未賜圭瓉則用璋瓉鬯<lb/>
　者釀秬黍為酒和以鬱金之草謂之鬱鬯不以鬱和<lb/>
　則直謂之鬯而已<lb/>
　臨川王氏曰䟽言晉文不受鈇鉞不得専殺然鄰國<lb/>
　有此大惡雖不受鈇鉞冝亦得討殺之<lb/>
　長樂劉氏曰天子無征伐之事而與諸侯相見曰朝<lb/>
　者五載一朝四時更至也因其朝而較其治否故考<lb/>
　禮以觀其用中無過不及也正刑以觀其用法有義<lb/>
<pb n="3a"/>
　不義也一徳以觀其所執有中不中也三者皆協於<lb/>
　中則不失乎為邦之道足以尊天子庇萬民矣於是<lb/>
　天子賜之樂所以崇其徳也諸侯之樂則將之以柷<lb/>
　者軒縣之器備則其作也以柷先之伯子男則將之<lb/>
　以鼗者軒縣之器不備則其作也以鼗先之必持所<lb/>
　先以致天子之命而衆器從焉古之道也<lb/>
　長樂陳氏曰周官凡諸侯之邦交嵗相問也旅相聘<lb/>
　也世相朝也若夫天子無事則與之相朝不特以世<lb/>
<pb n="3b"/>
　而已考禮所以杜其僭僻正刑所以防其淫暴一徳<lb/>
　所以同其趨向如此則禮刑正而無異政之國道徳<lb/>
　一而無異教之民此尊天子之道也書曰睦乃四鄰<lb/>
　以蕃王室此之謂也春秋書滕侯薛侯來朝榖梁曰<lb/>
　天子無事與諸侯相朝正也考禮脩徳所以尊天子<lb/>
　也其言盖本諸此獻車馬者執䇿綏獻甲者執胄皆<lb/>
　以其所先者將之也下之獻上如此則上之賜下亦<lb/>
　如之書曰下管鼗鼓合止柷敔是下管合樂則擊柷<lb/>
<pb n="4a"/>
　也周禮小師掌教鼗鼓柷敔瞽矇掌播鼗柷敔眡瞭<lb/>
　掌凡樂事播鼗擊磬是擊柷者必播鼗播鼗者不必<lb/>
　擊柷也傳曰能征不義者賜以弓矢能誅有罪者賜<lb/>
　以鈇鉞孝道備者賜之以秬鬯賜弓矢然後征賜鈇<lb/>
　鉞然後殺則天下無異法賜圭瓉然後為鬯則天下<lb/>
　無異禮命之教然後為學則天下無異教<lb/>
　山隂陸氏曰相見主言天子見與不見在天子也考<lb/>
　禮正刑一徳主言諸侯固諸侯之事也<lb/>
<pb n="4b"/>
　石林葉氏曰諸侯四時見於天子其禮雖不同合而<lb/>
　言之皆朝也諸侯自相見亦曰朝者猶之公侯伯子<lb/>
　男皆謂之君不害其同名也古者四時之朝皆有常<lb/>
　期唯王有巡守征伐之事也則有時見殷見之禮非<lb/>
　此則遣卿大夫士以聘問於王方其朝覲㑹同則所<lb/>
　謂無事也先王於無事之時猶以為憂禮所以辨上<lb/>
　下定民志一失名分則為亂故曰考禮刑所以詰姦<lb/>
　慝刑暴亂一過用法則為虐故使之正刑徳所以先<lb/>
<pb n="5a"/>
　身而化民不齊則疑衆駭俗故使之一徳諸侯朝而<lb/>
　三者備莫不知協力以尊天子此先王之所以能守<lb/>
　成功也雖然於考禮而不言樂於正刑而不言政於<lb/>
　一徳而不言道何也盖樂自上賜政自上出道自上<lb/>
　揆非諸侯所得専而禮刑也下所執守徳也己所自<lb/>
　脩於禮能考則樂達而可廣也於刑能正則政成而<lb/>
　可報也於徳能一則道行而可以同俗也堂上之樂<lb/>
　以柷將之故賜諸侯堂下之樂以鼗將之故賜伯子<lb/>
<pb n="5b"/>
　男書曰下管鼗鼓合止柷敔何也盖戛擊鳴球搏拊<lb/>
　琴瑟以詠舜所以治神人作於堂上者也鼗鼓柷敔<lb/>
　笙鏞以間所以治鳥獸作於堂下者也堂下之樂為<lb/>
　卑以鼗將之未必有柷堂上之樂為尊以柷將之亦<lb/>
　必有鼗至於方伯則不特賜樂而已賜弓矢鈇鉞使<lb/>
　之得征殺也賜圭瓉使之得為鬯也盖征者上伐下<lb/>
　之辭敵國不相征<lb/>
　馬氏曰春朝夏宗秋覲冬遇皆所以為朝也禮與刑<lb/>
<pb n="6a"/>
　天子之所出而諸侯則謹其法而已所謂一徳者使<lb/>
　之同謀協慮而不敢有二心也凡此皆所以尊於天<lb/>
　子征與殺先王所以致天討弓矢鈇鉞皆先王之所<lb/>
　以致天討之器諸侯必俟天子之賜然後得以征伐<lb/>
　者盖臣無有作威而所用則唯君之所賜而已以征<lb/>
　對殺則殺為重以弓矢對鈇鉞則鈇鉞為重諸侯之<lb/>
　出討有罪未賜鈇鉞而有所不敢殺則亦征之而已<lb/>
　記曰獻莫重於祼傳曰禘自既灌而徃者吾不欲觀<lb/>
<pb n="6b"/>
　之矣則是鬯為禮之至也孔子亦曰鬯者敬之至也<lb/>
　以鬯為敬之至則天子未賜圭瓉則諸侯有所不敢<lb/>
　也雖然宗廟之禮不可廢未賜圭瓉則資鬯於天子<lb/>
　而所用者璋瓉而已<lb/>
　延平周氏曰考禮正刑言其在外者一徳言其在内<lb/>
　者出禮則入刑出刑則入徳故其序如此禮非諸侯<lb/>
　之所可制者衆矣獨以鬯為言者僭莫僭於祭鬯者<lb/>
　九獻之首而芬芳下達於淵泉為諸侯者其道足以<lb/>
<pb n="7a"/>
　首出於一國而其徳足以下達然後賜以圭瓉使自<lb/>
　為鬯不爾則資鬯於天子示其所以事神明者不足<lb/>
　於己而有待於上也<lb/>
　嚴陵方氏曰考禮者考天子之禮而行之也正刑者<lb/>
　正天子之刑而用之也行天子之禮則禮樂自天子<lb/>
　出矣用天子之刑則征伐自天子出矣禮樂征伐皆<lb/>
　出自天子則諸侯豈有異心者哉故能一徳以尊於<lb/>
　天子也夫朝所以明君臣之禮正尊卑之位而已故<lb/>
<pb n="7b"/>
　言朝則以尊天子繼之柷鼗皆所以合樂而為之始<lb/>
　也以樂之始者將之則樂之終者從之矣凡欲省而<lb/>
　不欲煩故其所將者如此是禮也言侯伯子男而不<lb/>
　言公者於侯言諸則公在其中矣弓矢利以用於逺<lb/>
　鈇鉞利以用於近征者以行於逺為主故賜弓矢然<lb/>
　後得専征殺者以制於近為主故賜鈇鉞然後得専<lb/>
　殺鬯即秬鬯也秬黍一稃二米和氣所生以為酒曰<lb/>
　鬯以其至和之氣鬯焉故也資言取彼以利此<lb/>
<pb n="8a"/>
　李氏曰先王之制器無非隂陽之理也凡聲陽也隂<lb/>
　陽有時而通因用隂以招陽方者陽之象也柷方而<lb/>
　二尺四寸以為廣三八之數也尺八寸以為深三六<lb/>
　之數也陽成於三而八六少隂老隂之數以陽之成<lb/>
　必隂所以合樂也<lb/>
天子命之教然後為學小學在公宫南之左大學在郊<lb/>
天子曰辟廱諸侯曰頖宫<lb/>
　鄭氏曰學所以學士之宫尚書傳曰百里之國二十<lb/>
<pb n="8b"/>
　里之郊七十里之國九里之郊五十里之國三里之<lb/>
　郊此小學大學殷之制辟明也廱和也所以明和天<lb/>
　下頖之言班也所以班政教也<lb/>
　孔氏曰此一節論天子命諸侯立學及學名之事此<lb/>
　是殷制故鄭氏引書傳明之若周制則司馬法云天<lb/>
　子畿内千里百里為郊聘禮註云逺郊上公五十里<lb/>
　侯伯三十里子男十里近郊各半之知者以書序君<lb/>
　陳分正東郊註云東郊周之近郊盖五十里今河南<lb/>
<pb n="9a"/>
　洛陽相去則然以天子近郊半逺郊則知諸侯亦然<lb/>
　鄭知小學大學殷之制者以下文云殷人養國老於<lb/>
　右學養庶老於左學則左學小右學大此經云小學<lb/>
　在公宫南之左故知殷制也周則大學在國小學在<lb/>
　西郊下文具也釋詁云辟君也君則尊明鄭註云明<lb/>
　和天下者謂使天下之人習學於此悉皆明達諧和<lb/>
　也頖是分判之意故為班案詩註云築土廱水之外<lb/>
　圎如璧註又云頖之言半以南通水北無也二註不<lb/>
<pb n="9b"/>
　同者此註解其義詩註解其形也<lb/>
　横渠張氏曰此小學是教國子胄子之幼小者未能<lb/>
　入大學則其學在宫之左右此言大學在郊非天子<lb/>
　諸侯所視之大學所視之大學必在國中無有在郊<lb/>
　之理此大學即郊學也對小學而言大爾非國子胄<lb/>
　子俊造所居但國之設學校必欲均故於四郊為之<lb/>
　立學學者之就學無甚逺之差也逺郊近郊必各有<lb/>
　學但以井邑多少地里近逺而設必處其均郊學則<lb/>
<pb n="10a"/>
　郷遂大夫教之國中大學則天子諸侯所自視者也<lb/>
　郊學雖非俊造國胄之所居亦有時而徃如行禮於<lb/>
　其間使不帥教者觀之辟廱周天子之學也頖宫周<lb/>
　諸侯之學也辟廱之制必是水中心為辟廱環水之<lb/>
　外四面者四學也故言東序西序辟廱最尊處中必<lb/>
　禮先聖先師於其間故言臨廱拜老漢禮猶然周以<lb/>
　前四學之内無水亦必無辟廱厯代或尚左或尚右<lb/>
　置瞽於其間則謂之瞽宗說禮者見頖宫周學也遂<lb/>
<pb n="10b"/>
　以為天子之學此又錯亂也<lb/>
　長樂劉氏曰大國三卿次國二卿則其所有之民未<lb/>
　始不教之以五品之道故明於五刑以弼五教唐虞<lb/>
　尚之矣奚俟於天子之命哉此經謂立小學大學於<lb/>
　國以登其鄉之賢能養而成之薦之於王以為士大<lb/>
　夫也此所謂天子命之教者乎<lb/>
　長樂陳氏曰夫諸侯之學小學在内大學在外故王<lb/>
　制言小學在公宫南之左大學在郊以其選士由内<lb/>
<pb n="11a"/>
　以升於外然後達於京故也天子之學小學居外大<lb/>
　學居内故文王世子言凡語于郊逺之於成均取爵<lb/>
　於上尊以其選士由外以升於内然後達於朝故也<lb/>
　明堂位曰米廪有虞氏之庠也序夏后氏之序也瞽<lb/>
　宗殷學也頖宫周學也頖宫則泮水也其制半於辟<lb/>
　廱而水盖闕於北方也諸侯樂縣闕其南而泮水闕<lb/>
　其北者闕南而存北所以便其觀也闕北而存南所<lb/>
　以便人之觀也頖宫大學也魯之大學在郊故將有<lb/>
<pb n="11b"/>
　事於上帝則於之先有事焉然則序與瞽宗盖亦設<lb/>
　於頖宫之左右而米廩其公宫南之小學歟餘見後<lb/>
　有虞氏養國老於上庠說<hi>禮書</hi>
　嚴陵方氏曰命之教然後為學所以一道徳也言小<lb/>
　學在左則以見大學之在右言大學在郊則以見小<lb/>
　學之在國小學所以處學之小者大學所以處學之<lb/>
　大者若洒埽應對之類則小學之道也若致知格物<lb/>
　之類則大學之道也小學之道方生而進大學之道<lb/>
<pb n="12a"/>
　已成而定方生而進者冝養之於内已成而定者可<lb/>
　達之於外故或在國或在郊者以此為制也非特諸<lb/>
　侯為然雖天子亦然舉小以見大也必在宫之南者<lb/>
　即文明之方故也然以虞殷之制言之則如此或謂<lb/>
　諸侯之大學在郊小學在國盖選士由内以及外理<lb/>
　或然也以夏周之制言之則如此謂之大學小學則<lb/>
　天子諸侯之所同謂之辟廱頖宫則天子諸侯之所<lb/>
　異同焉者道也異焉者制也以義言之辟主法言其<lb/>
<pb n="12b"/>
　立於禮廱主和言其成於樂天子之為學所以教天<lb/>
　下者如斯而已諸侯之為學亦莫不以禮樂教之然<lb/>
　其為教也視天子為未全故以頖言之曰宫則以有<lb/>
　堂室奥阼處學者故也言諸侯之處學者如此則天<lb/>
　子可知<lb/>
　山隂陸氏曰據此天子大學盖在郊矣先儒謂周置<lb/>
　師保之官居虎門之側則學非一處也以予考之虎<lb/>
　門之側正在王宫南之左其小學與盛徳篇曰明堂<lb/>
<pb n="13a"/>
　者所以明諸侯之尊卑也外水曰辟廱然則明堂在<lb/>
　國之南大學又在明堂外與靈臺同處盖相望也尚<lb/>
　書大傳曰古之王者必立大學小學公卿大夫元士<lb/>
　之適子十有三年始入小學則小學在國中為冝故<lb/>
　小學在王宫南之左大學在郊其在東郊西郊又非<lb/>
　此學也經曰周人養國老於東膠養庶老於虞庠虞<lb/>
　庠在國之西郊案天子養三老五更於大學養國老<lb/>
　於東膠養庶老於虞庠合而養之又在東序文王世<lb/>
<pb n="13b"/>
　子曰適東序釋奠於先老遂設三老五更羣老之席<lb/>
　位焉是也　又新書曰五帝大學謂之成均三王大<lb/>
　學謂之辟廱經天子曰辟廱董仲舒曰成均五帝之<lb/>
　學是也盖以天道設教者五帝也故大學曰成均以<lb/>
　人道設教者三王也故大學曰辟廱天任道故於學<lb/>
　言成人任法故於學言辟天任理故於學言均人任<lb/>
　情故於學言廱也然五帝三代又各以所尚為大學<lb/>
　之别名虞氏尚孝故云米廩夏后氏尚功故謂之序<lb/>
<pb n="14a"/>
　殷人尚聲故謂之瞽宗至周人則其文備矣故兼四<lb/>
　代之學而言之天子謂之辟廱諸侯謂之頖宫不别<lb/>
　名者以示與三代共之也故詩曰鎬京辟廱而明堂<lb/>
　位曰頖宫周學也天子之大學在國小學在郊故下<lb/>
　云周人養國老於東膠養庶老於虞庠虞庠在國之<lb/>
　西郊是也諸侯之大學在郊小學在國此經小學在<lb/>
　公宫南之左大學在郊是也詩之泮水曰無小無大<lb/>
　從公于邁言邁則泮宫在郊明矣天子之大學在國<lb/>
<pb n="14b"/>
　者言流化欲自内出以及於諸侯諸侯之大學在郊<lb/>
　者言流化欲自外入以接於天子也<hi>此說天子大學與前牴牾與陳</hi>
　<hi>氏方氏合</hi>
　臨川王氏曰古之教法徳則異之以智仁聖義中和<lb/>
　行則同之以孝友睦婣任恤藝則盡之以禮樂射御<lb/>
　書數淫言詖行詭怪之術不足以輔世則無所容乎<lb/>
　其時而諸侯之所以教一皆聴命於天子天子命之<lb/>
　矣然後興學命之厯數所以時其遲速命之權量所<lb/>
<pb n="15a"/>
　以節其豐殺命不在是則上之人不以教而為學者<lb/>
　不以道也士之奔走揖遜酬酢笑語升降出入乎此<lb/>
　則無非教者髙可以至於命其下亦不失為人用其<lb/>
　流及乎既衰矣尚可以鼓舞羣衆俱有以異乎後世<lb/>
　之人故當是時婦人之所能言童子之所可知有後<lb/>
　世老師宿儒之所惑而不悟者也武夫之所道鄙人<lb/>
　之所守有後世豪傑名士之所憚而愧者也堯舜三<lb/>
　代從容無為同四海於一堂之上而流風遺俗咏嘆<lb/>
<pb n="15b"/>
　之不息凡以此也　又曰天下不可一日無教學不<lb/>
　可一日廢於天下王制所謂命之教然後為學者何<lb/>
　也曰學固不可一日無於天下然其教不可不資之<lb/>
　天子資之天子道徳所以一也命之教然後為學禮<lb/>
　乎曰立諸侯矣未有不命之教而不得立學也盖古<lb/>
　之立國也必資禮於天子所謂命之教矣<lb/>
天子將出征類乎上帝冝乎社造乎禰禡於所征之地<lb/>
受命於祖受成於學出征執有罪反釋奠于學以訊馘<lb/>
<pb n="16a"/>
告<lb/>
　鄭氏曰禡師祭也為兵禱其禮亦亡受命於祖告祖<lb/>
　也受成於學定兵謀也釋菜奠幣禮先師也訊馘所<lb/>
　生獲斷耳者詩曰執訊獲醜又曰在頖獻馘馘或為<lb/>
　國<lb/>
　孔氏曰此一經論天子出征所祭之事釋天云是類<lb/>
　是禡師祭也爾雅多為釋詩然類不皆為師祭但以<lb/>
　事類告天若以攝位事類告天謂之類以巡守事類<lb/>
<pb n="16b"/>
　告天亦謂之類古尚書說非時祭天謂之類肆師註<lb/>
　云為師祭造軍法者禱氣勢之増倍其神盖蚩尤或<lb/>
　曰黄帝也受命於祖謂出時不敢自専有所稟承祖<lb/>
　禰皆告以祖為尊故特言祖即前文造乎禰也但前<lb/>
　據告行此據以征伐之事故云受命然則受命於祖<lb/>
　在造乎禰之前但前文類帝冝社禡於所征之地總<lb/>
　說出行之時然後却本初時受命受成之事所以文<lb/>
　倒也受成於學謂在學謀論兵事好惡可否其謀成<lb/>
<pb n="17a"/>
　定受此成定之謀於學也出師征伐執此有罪之人<lb/>
　還反而歸釋菜奠幣於學以訊馘告先聖先師也訊<lb/>
　言也是生而可言問者馘是死而截耳者釋菜奠幣<lb/>
　案大胥職云春入學舍菜合舞文王世子云釋菜鄭<lb/>
　註云釋菜禮輕也則釋菜唯釋蘋藻而已無牲牢幣<lb/>
　帛文王世子又云始立學者既興器用幣註云禮樂<lb/>
　之器成則釁之又用幣告先聖先師以器成此則徒<lb/>
　用幣而無菜亦無牲牢也文王世子又云凡始立學<lb/>
<pb n="17b"/>
　者必釋奠於先聖先師及行事必以幣是釋奠有牲<lb/>
　牢幣帛無用菜之文也熊氏以此為釋菜奠幣者獻<lb/>
　俘馘之禮也是牲牢菜幣皆有之註云釋菜解經中<lb/>
　釋字奠幣解經中奠字也又禮先師不云祭則似但<lb/>
　有菜幣未必有牲牢也於事有疑未知孰是釋奠皆<lb/>
　告先聖先師此直云先師文不具耳執訊獲醜小雅<lb/>
　出車篇在頖獻馘魯頌泮水篇<lb/>
　長樂陳氏曰造乎禰則造於祖可知受命於祖則用<lb/>
<pb n="18a"/>
　命於社可知受成於學則謀始於朝可知類冝造禡<lb/>
　先後之次受命受成尊卑之次訊者問以言馘者截<lb/>
　其耳釋奠於學而告之者以學者文徳之地征者威<lb/>
　武之事於其文徳之地告以威武之功以明用武以<lb/>
　文任威以徳而已此僖公所以在頖獻馘而國人頌<lb/>
　其允文允武也訊馘之所告非不及廟社以其因言<lb/>
　辟廱頖宫之事故特稱告學而已　又曰周官言貉<lb/>
　詩與禮記爾雅言禡其實一也貉之祭盖使有司為<lb/>
<pb n="18b"/>
　之而立表於陳前肆師為位甸祝掌祝號既事然後<lb/>
　誓衆而師田焉周官所謂表禡誓民是也古者將射<lb/>
　則祭侯將卜則祭先卜將用火則祭先爟將用馬則<lb/>
　祭馬祖然則將師田而貉祭者不特為禱而已也類<lb/>
　冝造解見前<lb/>
　嚴陵方氏曰自造乎禰而上則凡出之時所同也故<lb/>
　前於天子將出亦以出言之自禡於所征之地而下<lb/>
　則惟征之時所獨也故此於天子出征然後言之夫<lb/>
<pb n="19a"/>
　天子出其禮如此則萬乗之尊一人之貴不可輕舉<lb/>
　妄動故也禡必於所征之地者以見其臨事而懼也<lb/>
　生致之而可以問其罪曰訊死致之而效其左耳曰<lb/>
　馘所以告成功也禮先聖先師而以成功告之則以<lb/>
　功成乎材而材成乎學故也<lb/>
　延平周氏曰受命非不於禰也以稟於尊者為主受<lb/>
　成非不於朝也以謀於衆者為主訊馘之所告非不<lb/>
　及廟社也以受成者為主<lb/>
<pb n="19b"/>
　馬氏曰既曰造乎禰又曰受命於祖何也盖天子之<lb/>
　出征必先造乎禰而後受命於祖者示其不敢留尊<lb/>
　者之命也受成於學者受成謀於學也資之於學然<lb/>
　後行則所謀必當所出必有功有功則不可以不報<lb/>
　故出征執有罪反釋奠於學此所以報之也<lb/>
　山隂陸氏曰於上帝為類則於禰雖直前可也不言<lb/>
　祖以此該之有所告而之焉謂之造於其所征罵焉<lb/>
　謂之禡罵若武成所謂告于皇天后土所過名山大<lb/>
<pb n="20a"/>
　川曰今殷王受無道暴殄天物害虐烝民之類<lb/>
　臨川王氏曰受命於祖此即載主而受命用命賞于<lb/>
　祖是也上已造乎禰疏云即是造禰非也<lb/>
　李氏曰師出則受命於祖遂奉命以出曰用命賞于<lb/>
　祖是也師還則受成於學詩曰矯矯虎臣在頖獻馘<lb/>
　是也雖然先王之所謂成者非特克敵而後謂之成<lb/>
　也六月之詩言北伐亦曰既成我服此所謂成者武<lb/>
　之成而已訊辭之未從者也盖小人之智不足以知<lb/>
<pb n="20b"/>
　君子馘斷其耳以其無聞也先王之執有罪以其無<lb/>
　聞無知而已<lb/>
天子諸侯無事則嵗三田一為乾豆二為賔客三為充<lb/>
君之庖無事而不田曰不敬田不以禮曰暴天物<lb/>
　鄭氏曰三田者夏不田盖夏時也周禮春曰蒐夏曰<lb/>
　苗秋曰獮冬曰狩乾豆謂腊之以為祭祀豆實也庖<lb/>
　今之厨也不敬者簡祭祀略賔客<lb/>
　孔氏曰自此至覆巢一節論天子以下田獵之事無<lb/>
<pb n="21a"/>
　事謂無征伐出行喪凶之事則一嵗三時田獵獵在<lb/>
　田中又為田除害故稱田也夏則生養之時夏禹以<lb/>
　仁讓得天下又觸其夏名故夏不田鄭此註取春秋<lb/>
　緯運斗樞之文周禮春曰蒐以下大司馬職文又鄭<lb/>
　釋廢疾云嵗三田謂以下乾豆三事為田也然當以<lb/>
　此經註為正豆實非脯而云乾者謂作醢及臡先乾<lb/>
　其肉故云乾豆是上殺者也二為賔客中殺者也三<lb/>
　充君庖下殺者也案榖梁桓四年范寗云上殺中心<lb/>
<pb n="21b"/>
　死速乾之以為豆實次殺射髀骼死差遲故為賔客<lb/>
　下殺中腸汙泡死最遲故充庖厨又車攻毛傳云自<lb/>
　左膘而射之達於右腢為上殺射右耳本次之射左<lb/>
　髀達於右䯚為下殺是亦有三等之殺先宗廟次賔<lb/>
　客尊神敬賔之義田不以禮殺傷過多暴害天所生<lb/>
　物以禮田則下文是也<lb/>
　長樂陳氏曰蒐苗獮狩必法於田故皆謂之田田有<lb/>
　三禮故謂之三田則猶祭八神謂之八蜡也田必於<lb/>
<pb n="22a"/>
　無事之時則異夫好田獵畢弋不脩民事與喪蒐者<lb/>
　也乾豆所以祭祀祭祀而後賔客賔客而後充庖此<lb/>
　頤卦先所養而後所自養之意也祭祀賔客以上殺<lb/>
　次殺充庖以下殺厚所養而薄所自養也周官大宰<lb/>
　之九式先祭祀賔客之式而後羞服内饔先祭祀燕<lb/>
　飲之割亨而後羞膳籩人醢人先祭祀賔客之薦羞<lb/>
　而後内羞鹽人先祭祀賔客之鹽而後王之飴鹽是<lb/>
　亦先所養而後自養之意也禹菲飲食而致孝乎鬼<lb/>
<pb n="22b"/>
　神惡衣服而致美乎黻冕是亦厚所養而薄所自養<lb/>
　之意也<lb/>
　嚴陵方氏曰事謂喪荒之類天子諸侯於無事之嵗<lb/>
　然後田則其田也可謂有節矣春蒐夏苗秋獮冬狩<lb/>
　則田所行之時也乾豆賔客充君之庖則田所為之<lb/>
　事也所行之時有四所為之事有三故曰嵗三田也<lb/>
　與易言田獲三品同義所謂三田如是而已公羊氏<lb/>
　以夏不田誤矣夫乾豆所以奉神賔客所以奉人充<lb/>
<pb n="23a"/>
　庖所以奉己先神而後人先人而後已故其序如此<lb/>
　周官祭祀賔客羞服之式其序其義與此合所謂乾<lb/>
　豆者何也上言乾則知豆之實為醢下言豆則知乾<lb/>
　之用為籩矣周官籩人掌四籩之實醢人掌四豆之<lb/>
　實上言籩人以見醢人所掌者為豆下言醢人以見<lb/>
　籩人所實者為乾王制言豆而不言籩周官言籩而<lb/>
　不言豆亦互相備也且籩之為器編竹為之所冝者<lb/>
　乾物故四籩之實皆脯鱐乾䕩之類豆之為器刳木<lb/>
<pb n="23b"/>
　為之所冝者湆物故四豆之實皆菹臡醓醢之類祭<lb/>
　祀之物不止於籩豆之實而此止以是為言者盖田<lb/>
　之所共者止於是故也若鼎俎之實則牧人共之而<lb/>
　已<lb/>
　馬氏曰謂祭無益故無事而不田曰不敬謂暴無傷<lb/>
　故田不以禮曰暴天物無事而田非以從獸無厭盖<lb/>
　田者所以供祖廟可田而不田則是謂祭無益也故<lb/>
　曰不敬田雖以殺為上而殺之中又有禮焉故曰不<lb/>
<pb n="24a"/>
　以禮雖為之詭遇一朝而獲十君子不取也<lb/>
　山隂陸氏曰據此天子諸侯闕一時田春蒐則不苗<lb/>
　苗則不獮獮則不狩狩則不蒐春秋傳曰四時之田<lb/>
　用三焉唯其所先得一為乾豆二為賔客三為充君<lb/>
　之庖<lb/>
　講義曰田不可廢亦不可過唯不可廢故無事則必<lb/>
　田無事而不田是不知事神接人之道斯為不敬也<lb/>
　唯不可過故其田必以禮田而不以禮是荒於田獵<lb/>
<pb n="24b"/>
　斯為殘暴天所生之物也<lb/>
天子不合圍諸侯不掩羣天子殺則下大綏諸侯殺則<lb/>
下小綏大夫殺則止佐車佐車止則百姓田獵<lb/>
　鄭氏曰合圍掩羣為盡物也綏當為緌緌有虞氏之<lb/>
　旌旗也下謂幣之佐車驅逆之車<lb/>
　孔氏曰綏是登車之索緌是旌旗名明堂位云有虞<lb/>
　氏之旂夏后氏之綏鄭註云有虞氏當言緌是旌旗<lb/>
　無旒者周謂之大麾於周則春夏田用緌故鄭答趙<lb/>
<pb n="25a"/>
　商云春夏用大麾秋冬用大常弊謂仆于地也若初<lb/>
　殺時則抗之己殺獵止之時則弊之故詩傳云天子<lb/>
　發抗大綏諸侯發抗小綏此抗綏以表天子諸侯之<lb/>
　獲也大司馬云乃設驅逆之車註云驅驅出禽獸使<lb/>
　趨田者也逆逆要不得令走凡四時田獵欲止之時<lb/>
　名不同案大司馬春火弊謂春時田獵殺獲禽獸將<lb/>
　畢放火焚萊而後止夏車弊註云車弊驅獸之車止<lb/>
　也謂獵人殺禽既畢布列車乗緫驅禽獸而後止秋<lb/>
<pb n="25b"/>
　羅弊註云秋田主用罔中殺者多也皆殺而罔止冬<lb/>
　徒弊註云冬田主用衆物多衆得取是四時不同也<lb/>
　大夫殺則止佐車則天子諸侯殺未止佐車也云佐<lb/>
　車止則百姓田獵以此推之則天子殺然後諸侯殺<lb/>
　諸侯殺然後大夫殺故詩傳云天子發然後諸侯發<lb/>
　諸侯發然後大夫士發是也此云佐車止謂冬獵時<lb/>
　然則大緌小緌是夏殷之法秋冬皆用緌異於周也<lb/>
　案熊氏曰天子四時田獵皆得圍但不合耳若諸侯<lb/>
<pb n="26a"/>
　唯春田不圍夏秋冬皆得圍亦不合耳故曲禮云國<lb/>
　君春田不圍澤此諸侯是畿内諸侯為天子大夫者<lb/>
　故曲禮云大夫不掩羣<lb/>
　嚴陵方氏曰合圍謂合藪澤而圍之也掩羣則掩禽<lb/>
　獸之羣而已此大小多少之别也亦見曲禮國君春<lb/>
　田不圍澤解天子殺則下大綏大夫殺則止佐車者<lb/>
　田車之有綏田者執之以升降也田車之有佐田者<lb/>
　用之以驅逆也下綏則示其不復有升降之節也止<lb/>
<pb n="26b"/>
　佐車則示其不復為驅逆之備也既殺而獲禽獸則<lb/>
　不復有升降之節與驅逆之備而田之有節固可見<lb/>
　矣於大夫言佐車則天子諸侯所下之綏皆正車也<lb/>
　以大綏言天子以小綏言諸侯以佐車言大夫又所<lb/>
　以為重輕之别與佐車止則百姓田獵者盖尊卑先<lb/>
　後之序也大司馬之車弊亦若是已言百姓而不及<lb/>
　士者以士之卑與百姓不必為先後之序故也既曰<lb/>
　田又曰獵其實一也<lb/>
<pb n="27a"/>
　馬氏曰自天子不合圍至百姓田獵此田以禮之事<lb/>
　也天子勢足以合圍故曰不合圍諸侯勢足以掩羣<lb/>
　故曰不掩羣此非特田之以禮又示其有愛物之仁<lb/>
　也曲禮曰國君春田不圍澤大夫不掩羣與此不同<lb/>
　何也盖曲禮者周制也其禮則致詳言國君春田不<lb/>
　圍澤則知天子得圍澤也言大夫不掩羣則知諸侯<lb/>
　得掩羣也殷之制則致寛故曰天子不合圍諸侯不<lb/>
　掩羣也<lb/>
<pb n="27b"/>
　山隂陸氏曰此正田獵之時也即春田國君不圍澤<lb/>
　大夫不掩羣且天子言合圍不言圍澤大天子也車<lb/>
　所乗也貶於下綏鄭氏謂佐車驅逆之車佐車有非<lb/>
　驅逆之車故曰掌佐車之政設驅逆之車謂之驅逆<lb/>
　驅而逆我然後殺之故曰王用三驅失前禽也<lb/>
　廬陵胡氏曰綏登車索也已殺獵止之時不復驅車<lb/>
　故下之下謂執綏不抗而弛綏也詩傳云天子發抗<lb/>
　大綏諸侯發抗小綏抗謂不下也此云綏故下云止<lb/>
<pb n="28a"/>
　佐車皆一類也鄭云綏作緌有虞氏之旗也案明堂<lb/>
　位夏后氏之緌故鄭引之彼論旌旗以綏為緌可也<lb/>
　此論獵止弛綏及止佐車皆是車一類不必易為緌<lb/>
　也鄭多改經文非也鄭又謂下為弊云弊仆於地也<lb/>
　案山虞植虞旗澤虞植虞旌謂田罷致禽於旌旗也<lb/>
　植立也田罷當立旗豈有弊仆於地之理又可見綏<lb/>
　非緌也先儒云此冬獵之時也則大綏小綏是夏殷<lb/>
　之法故秋冬田皆用緌異於周春夏田用緌也且鄭<lb/>
<pb n="28b"/>
　既以緌為有虞氏之旗則夏殷周安得用之今云夏<lb/>
　殷秋冬用緌周春夏用緌又明此大綏小綏非緌也<lb/>
獺祭魚然後虞人入澤梁豺祭獸然後田獵鳩化為鷹<lb/>
然後設罻羅草木零落然後入山林昆蟲未蟄不以火<lb/>
田不麛不卵不殺胎不殀夭不覆巢<lb/>
　鄭氏曰取物必順時侯也梁絶水取魚者罻小網也<lb/>
　昆明也明蟲者得陽而生得隂而蔵麛卵胎夭未成<lb/>
　物重傷之也殀斷殺也少長曰夭覆敗也<lb/>
<pb n="29a"/>
　孔氏曰月令止月獺祭魚孝經緯云獸蟄伏獺祭魚<lb/>
　則十月中也是獺一嵗再祭魚此下文鳩化為鷹草<lb/>
　木零落文相連接則謂十月時正月雖獺祭魚虞人<lb/>
　不得入澤梁也月令九月豺乃祭獸夏小正十月豺<lb/>
　祭獸則是九月末十月初也豺祭獸後百姓可以田<lb/>
　獵鳩化有漸月令季夏鷹乃學習孟秋鷹乃祭鳥其<lb/>
　鳩化為鷹則八月時也以月令二月鷹化為鳩則八<lb/>
　月鳩化為鷹也故周禮司裘中秋獻良裘註云中秋<lb/>
<pb n="29b"/>
　鳩化為鷹是也罻捕鳥網也又爾雅云鳥罟謂之羅<lb/>
　草木零落謂十月時月令季秋草木黄落則十月時<lb/>
　也故毛詩傳云草木不折不操斧斤不入山林此謂<lb/>
　官民總取材木若依時取者則山虞云仲冬斬陽木<lb/>
　仲夏斬隂木不在零落之時也昆蟲未蟄不以火田<lb/>
　謂未十月時也十月則得火田矣故羅氏蜡則作羅<lb/>
　𥜗註云今俗放火張羅從十月以後至仲春皆得火<lb/>
　田故司馬職云春火弊是也不麛不卵據春時特甚<lb/>
<pb n="30a"/>
　不殀夭等亦然故國語云獸長麛夭鳥翼鷇卵是春<lb/>
　尤甚此註云重傷未成物則四時皆然也國語既云<lb/>
　獸長麛夭天與麛相連故鄭云少長曰夭<lb/>
　長樂劉氏曰天生萬物以時聖人賛之以徳地生萬<lb/>
　物以氣聖人賛之以禮徳正於内則時罔不和禮正<lb/>
　於外則氣罔不順和順鍾於萬物則生成不失其冝<lb/>
　和順浹於人心則動用不違於法此聖王所以盡人<lb/>
　之性於上而盡萬物之性於天下也堯舜禹湯文武<lb/>
<pb n="30b"/>
　之為道莫不以是先焉乃能嗣天以仁而使萬物各<lb/>
　正其性命也故取之各有其時則物得以曲遂其生<lb/>
　而材無不成矣用之各有其制則民得以禮節其欲<lb/>
　而徳罔不礪矣<lb/>
　延平周氏曰獺祭魚而下主言秋冬不麛不卵而下<lb/>
　主言春夏若獺祭魚者莫非感隂氣之肅殺若麛與<lb/>
　卵者莫非感陽氣之發生先王輔相天地而育萬物<lb/>
　有道也<lb/>
<pb n="31a"/>
　嚴陵方氏曰獺祭魚盖孟春之月也豺祭獸盖季秋<lb/>
　之月也魚隂物也其性随陽而上春為陽中魚於是<lb/>
　時則易取焉故獺祭魚而入澤梁者因以為取魚之<lb/>
　候也獸陽物也其質乗隂而成秋為隂中獸於是時<lb/>
　則可取焉故豺祭獸而田獵者因以為取獸之候也<lb/>
　虞澤虞也周官有山虞有澤虞月令於季秋之月言<lb/>
　草木黄落蟄蟲咸俯則凡此所言皆主季秋可知然<lb/>
　考之周官則有不合特殷之制異耳麛卵已見曲禮<lb/>
<pb n="31b"/>
　士不取麛卵解然經言秋冝犢麛又言韭以卵則麛<lb/>
　卵非不取也亦禁之使有節而已不覆巢者不特惡<lb/>
　傷其孚乳而又惡其盡物之利焉且巢以仰承為順<lb/>
　故以不覆言之<lb/>
　山隂陸氏曰不直言入澤梁者雖入猶有紀極獺祭<lb/>
　魚十月豺祭獸九月鳩化為鷹八月也舉其重者於<lb/>
　其舉重淺言殺物君子之詞也退草木在下賤之也<lb/>
　其直言入山林亦以此爾雅曰火蟲為狩即此所謂<lb/>
<pb n="32a"/>
　火田然則季春出火為焚也為耕而焚非為獵而焚<lb/>
　也即經應焚顧問昆蟲蟄否是之謂不知務麛尚迷<lb/>
　卵尚暗先王於物無不致意焉不言孩蟲言昆蟲未<lb/>
　蟄不以火田不嫌也不言飛鳥言鳩化為鷹然後設<lb/>
　罻羅不嫌也據母覆巢毋殺孩蟲胎夭飛鳥毋麛毋<lb/>
　卵言胎在天上言卵在麛下閔胎卵也一則在上一<lb/>
　則在下亦互相挾著一視同仁不麛不卵矣又不欲<lb/>
　殺胎也雖不殺胎殀夭亦不可雖不殀夭覆巢亦不<lb/>
<pb n="32b"/>
　可<lb/>
　長樂陳氏曰昆蟲未蟄不以火田以火伏而後蟄者<lb/>
　畢故也然孟春啓蟄而周禮中春之田有火弊者焚<lb/>
　圃草以田可也焚山林以田不可也月令仲春禁焚<lb/>
　禮也郊特牲季春出火為焚非禮也春秋之時楚子<lb/>
　田使齊侯載燧此火田之所用者與<lb/>
　<lb/>
　禮記集說卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百一</head>
    <p>
<pb n="1a"/>
欽定四庫全書<lb/>
　禮記集說卷一百一　　　　　宋　衛湜　撰<lb/>
雜記上第二十<lb/>
　孔氏曰案鄭目録云名曰雜記者雜記諸侯以下至<lb/>
　士之喪事此於别録屬喪服<lb/>
　嚴陵方氏曰此篇雖以記喪為主下篇又兼言三患<lb/>
　五恥觀蜡取盗之類則其事不一故以雜名篇猶之<lb/>
　易有說卦序卦而有雜卦莊子有内篇而有雜篇也<lb/>
<pb n="1b"/>
諸侯行而死於館則其復如於其國如於道則升其<lb/>
乘車之左轂以其綏復其輤有裧緇布裳帷素錦以為<lb/>
屋而行至於廟門不毁牆遂入適所殯唯輤為說於廟<lb/>
門外<lb/>
　鄭氏曰館主國所致舍復招魂復魄也如於其國主<lb/>
　國館賔與使有之得升屋招用襃衣也道道上廬宿<lb/>
　也升車左轂象升屋東榮綏當為緌緌謂旌旗之旄<lb/>
　也去其旒而用之異於生也輤載柩將殯之車飾也<lb/>
<pb n="2a"/>
　輤取名於襯與蒨讀如蒨斾之蒨襯棺也蒨染赤色<lb/>
　者也將葬載柩之車飾曰栁裧謂鱉甲邉縁緇布裳<lb/>
　帷圍棺者也裳帷用緇則輤用赤矣象宫室屋其中<lb/>
　小帳襯覆棺者若未大斂其載尸而歸車飾皆如之<lb/>
　廟所殯宫牆裳帷也適所殯謂兩楹之間去輤乃入<lb/>
　廟門以其入自有宫室也毁或為徹凡柩自外來者<lb/>
　正棺於兩楹之間尸亦侇之於此皆因殯焉異者柩<lb/>
　入自闕升自西階尸入自門升自阼階其殯必於兩<lb/>
<pb n="2b"/>
　楹之間者以其死不於室而自外來留之於中不忍<lb/>
　逺也<lb/>
　孔氏曰自此以下至蒲席以為裳帷緫明諸侯及大<lb/>
　夫士在路而死招魂復魄并明飾棺貴賤之等此經<lb/>
　論諸侯之制五等之侯朝覲天子及自相朝㑹死於<lb/>
　主國有司所授館舍若復魄之禮則與在已本國同<lb/>
　如於道自若也道路也若諸侯在道路死升其所乘<lb/>
　車左邉轂上而復魄車轅向南左轂左東也不於道<lb/>
<pb n="3a"/>
　路廬宿之舍復者廬宿供待衆殯非死者所専有也<lb/>
　以其綏復者若在國中招魂則用其上服今在路死<lb/>
　則招用旌旗之綏亦冀魂魄望見識之而還也若王<lb/>
　喪於國亦用綏周禮夏采云建綏復如四郊是也其<lb/>
　輤有裧輤謂載柩之車四旁有物裧垂象鱉甲邉縁<lb/>
　也輤下棺外用緇色之布以為裳帷於此裳帷之中<lb/>
　又用素錦以為屋小帳以覆棺設此飾而後行也鄭<lb/>
　引將葬車飾曰栁者證此輤非將葬車也至廟門不<lb/>
<pb n="3b"/>
　毁去裳帷遂入殯宫殯焉餘物不說唯輤一物說於<lb/>
　殯宫門外輤乃覆棺上象宫室今入之有宫室故去<lb/>
　輤鄭云入自有宫室是也柩入自闕至阼階曽子問<lb/>
　文<lb/>
　山隂陸氏曰綏旐也以其旐復旐北方之物也死無<lb/>
　乎不之號而復之則其旗宜以死者所首之方而已<lb/>
　廬陵胡氏曰禮言綏凡數處鄭皆讀為緌竊謂王制<lb/>
　明堂位夏采所云讀作緌可也此復魄既在車當以<lb/>
<pb n="4a"/>
　執綏之綏杜子春說是鄭意蓋謂夏采建綏以復不<lb/>
　知彼王禮也裳用緇則輤與裧皆赤也以𤣥纁對耳<lb/>
　鄭謂輤如綪斾之綪取蒨赤也竊案大夫以白布為<lb/>
　輤豈亦因染赤得名乎柩車飾經惟此一文則知未<lb/>
　大斂前車飾亦然<lb/>
大夫士死於道則升其乗車之左轂以其綏復如於館<lb/>
死則其復如於家大夫以布為輤而行至於家而說輤<lb/>
載以輲車入自門至於阼階下而說車舉自阼階升適<lb/>
<pb n="4b"/>
所殯<lb/>
　鄭氏曰綏亦緌也大夫復於家以𤣥冕士以爵升服<lb/>
　大夫輤言用布白布不染也言輤者達名也不言裳<lb/>
　帷俱用布無所别也至門亦說輤乃入言載以輲車<lb/>
　入自門明車不易也輲讀為輇或作摶許氏說文觧<lb/>
　字曰有輻曰輪無輻曰輇周禮又有蜃車天子以載<lb/>
　柩蜃輇聲相近其制同乎輇崇蓋半乗車之輪諸侯<lb/>
　言不毁牆大夫士言不易車互相明也不易者不易<lb/>
<pb n="5a"/>
　以輴也廟中有載柩以輴之禮此不易耳<lb/>
　孔氏曰此一經明大夫車飾大夫以白布為輤不以<lb/>
　蒨草染之初死及至家皆以輲車至家説輤惟輲車<lb/>
　在故云載以輲車説車説去其車也舉自阼階下而<lb/>
　升適兩楹之間所殯之處此謂尸若柩則升自西階<lb/>
　也天子諸侯載柩以蜃車其殯時則易輴矣大夫士<lb/>
　在路載以輲車至家説載亦載以輲車故鄭云車不<lb/>
　易也凡在路載柩天子以下至士皆用蜃車其制與<lb/>
<pb n="5b"/>
　輲車同車禮遂師共蜃車之役是天子也既夕云遂<lb/>
　匠納車於階間註云蜃車是士也此云輲車謂大夫<lb/>
　也諸侯不言可知其蜃車之形鄭註既夕禮其車之<lb/>
　轝牀如牀中央有轅前後出設輅轝輅轝上有四周<lb/>
　下則前後有軸以輇為輪迫地而行其輪卑有似於<lb/>
　蜃故鄭云半乘車之輪乘車輪六尺有六寸今云半<lb/>
　之得三尺三寸也輲車則不用輻為輪天子諸侯殯<lb/>
　皆用之故檀弓云天子菆塗龍輴謂畫輴轅為龍諸<lb/>
<pb n="6a"/>
　侯殯亦用輴車不畫轅為龍也喪大記云君殯用輴<lb/>
　註云君諸侯也輴不畫龍大夫殯不用輴故鄭註喪<lb/>
　大記大夫之殯廢輴士掘肂見衽是亦廢輴也其朝<lb/>
　廟大夫以上皆用輴士朝廟用輂軸故既夕禮云遷<lb/>
　於祖用軸鄭註云大夫諸侯以上有四周謂之輴天<lb/>
　子畫之以龍是也輴與輂軸所以異者輴有四周輂<lb/>
　軸則無故鄭註既夕禮云軸狀如轉轔刻兩頭為軹<lb/>
　輂狀如長牀穿桯前後著金而關軸焉是也<lb/>
<pb n="6b"/>
　廬陵胡氏曰綏亦如字大夫無為屋之文則是素錦<lb/>
　帳同諸侯矣<lb/>
士輤葦席以為屋蒲席以為裳帷<lb/>
　鄭氏曰言以葦席為屋則無素錦為帳<lb/>
　孔氏曰此一經明士輤也謂用葦席屈之以為輤棺<lb/>
　之屋蒲席以為裳帷圍繞於屋旁也然大夫無以他<lb/>
　物為屋之文則是用素錦為帳矣既有素錦帷帳帳<lb/>
　外上有布輤旁有布裳帷則士之葦席屋之外旁有<lb/>
<pb n="7a"/>
　蒲席裳帷則屋上當以蒲席為輤覆於上但文不備<lb/>
　也<lb/>
　嚴陵方氏曰大夫以布為輤則諸侯用帛可知士以<lb/>
　葦席為屋則不得用素錦矣蒲席為裳則不得用緇<lb/>
　布矣此皆降殺之别也<lb/>
凡訃於其君曰君之臣某死父母妻長子曰君之臣某<lb/>
之某死君訃於他國之君曰寡君不禄敢告於執事夫<lb/>
人曰寡小君不禄大子之喪曰寡君之適子某死<lb/>
<pb n="7b"/>
　鄭氏曰訃或皆作赴赴至也訃於其君謂臣使其子<lb/>
　使人至君所告之也君之臣某之某死此臣於其家<lb/>
　喪所主者君夫人不稱薨告他國君謙也<lb/>
　孔氏曰此一節緫明遭喪訃告於君及敵者并訃於<lb/>
　鄰國稱謂之差父母妻長子曰君之臣某之某死上<lb/>
　某是生者臣名下某是臣之親屬死者君赴於他國<lb/>
　稱寡君若云寡徳之君曲禮云諸侯曰薨士曰不禄<lb/>
　夫人尊與君同今俱不稱薨同士稱者言臣子於君<lb/>
<pb n="8a"/>
　父雖有考終眉夀猶若其短折然故云不禄若君薨<lb/>
　而訃者曰卒卒是夀終矣斯無哀惜之心非臣子之<lb/>
　辭鄰國來赴書以卒者言無所老幼皆終成人之志<lb/>
　所以相尊敬也不敢指斥鄰國君身故云告于執事<lb/>
　夫人太子皆當云告于執事不言者畧也<lb/>
　山隂陸氏曰凡諸侯同盟則訃不同盟蓋不訃也不<lb/>
　言死不死其君也不言卒不卒其君也曲禮云夀考<lb/>
　曰卒短折曰不禄君雖夀考猶以不禄赴臣子之意<lb/>
<pb n="8b"/>
　也夫人曰寡小君不禄左傳曰君氏卒聲子也不赴<lb/>
　于諸侯不反哭于寢不祔于姑故不曰薨<lb/>
大夫訃於同國適者曰某不禄訃於士亦曰某不禄赴<lb/>
於他國之君曰君之外臣寡大夫某死訃於適者曰吾<lb/>
子之外私寡大夫某不禄使某實訃於士亦曰吾子之<lb/>
外私寡大夫某不禄使某實<lb/>
　鄭氏曰適讀為匹敵之敵謂爵同者也實當為至此<lb/>
　讀周秦之人聲之誤也<lb/>
<pb n="9a"/>
　孔氏曰此一經明大夫卒相訃告之禮同國適者謂<lb/>
　大夫位相敵者大夫既尊於士士處亦稱不禄稱其<lb/>
　者或死者名或死者官號而赴者得稱之訃於他國<lb/>
　之君故云外臣自謙退無徳故云寡大夫尊敬他君<lb/>
　故云某死訃於他國大夫私有恩好故曰外私以赴<lb/>
　大夫其辭得申故云某不禄以身赴告故云使某至<lb/>
　訃於士與大夫同<lb/>
　嚴陵方氏曰士曰不禄此非士亦曰不禄者謙辭也<lb/>
<pb n="9b"/>
　與死者有私恩故曰外私與玉藻言於大夫曰外私<lb/>
　名同而實異矣使某實謂以事實來告<lb/>
　廬陵胡氏曰春秋𫝊曰以賜君之外臣首實謂身親<lb/>
　告也清江劉氏曰使某實實者以異國𫝊聞疑言使<lb/>
　人實之也<lb/>
士訃於同國大夫曰某死訃於士亦曰某死訃於他<lb/>
國之君曰君之外臣某死訃於大夫曰吾子之外私某<lb/>
死訃於士亦曰吾子之外私某死<lb/>
<pb n="10a"/>
　孔氏曰此經論士喪相訃告之稱士賤赴大夫士及<lb/>
　他國皆云某死但於他君稱外臣於大夫士言外私<lb/>
　耳<lb/>
大夫次於公館以終喪士練而歸士次於公館大夫居<lb/>
廬士居堊室<lb/>
　鄭氏曰公館公宫之舍也練而歸之士謂邑宰也練<lb/>
　而猶處公館朝廷之士也唯大夫三年無歸大夫居<lb/>
　廬士居堊室亦謂未練時也士亦謂邑宰朝廷之士<lb/>
<pb n="10b"/>
　居廬<lb/>
　孔氏曰此一節明大夫士遭君喪次舍居處及歸還之<lb/>
　節大夫恩深禄重故為君䘮居廬終喪乃還家邑宰<lb/>
　之士恩輕又為君治邑久不歸即廢職故至小祥反<lb/>
　其所治邑朝廷之士雖輕而無邑事故亦留次公館<lb/>
　三年也大夫居廬以位尊恩重士居堊室以位卑恩<lb/>
　輕鄭知未練時者若練後則大夫居堊室知士居堊<lb/>
　室謂邑宰者若非邑宰未練之前當與大夫同居廬<lb/>
<pb n="11a"/>
　然周禮宫正註云親者貴者居廬疏者賤者居堊室<lb/>
　引此經文則是大夫以上定居廬士以下定居堊室<lb/>
　與此註朝廷之士亦居廬不同者鄭意謂與王親者<lb/>
　雖士賤亦居廬則此註是也若與王無親身又是士<lb/>
　則居堊室則此經士居堊室是也故宫正之法引士<lb/>
　居堊室證賤者居堊室也若與王親雖䟽但是貴者<lb/>
　亦居廬也案熊氏曰若天子則大夫居廬士居堊室<lb/>
　此經是也若諸侯則朝廷大夫士皆居廬宰邑之士<lb/>
<pb n="11b"/>
　居堊室宫正之註是也<lb/>
　山隂陸氏曰此言士次於公館則大夫居廬士居堊<lb/>
　室即言大夫次於公館以終喪士練而歸大夫居廬士<lb/>
　居堊室嫌士練而歸猶居堊室廬非久處者也以言待<lb/>
　盡於此<lb/>
　金華應氏曰必次於公館即練而歸之士也但大夫<lb/>
　以其序皆次且朝夕存焉以待終喪故曽子問曰君<lb/>
　未殯則朝夕不歸士則不盡次而又止於練未必朝<lb/>
<pb n="12a"/>
　夕存焉故檀弓曰早備入而朝夕踊經所以既曰練<lb/>
　而歸又曰次於公館者正謂其不能盡次故以次為<lb/>
　復也鄭氏謂士分兩等而有邑宰朝廷之殊諸侯之<lb/>
　士多矣由大國至小國其有中士下士者數各居其<lb/>
　上之三分固不止於兩等然而邑散布於四竟之内<lb/>
　固有去國尤逺者若邑宰之士盡釋邑寄而館於此<lb/>
　豈不皆廢一邑之事乎於經文似不通<lb/>
大夫為其父母兄弟之未為大夫者之喪服如士服士<lb/>
<pb n="12b"/>
為其父母兄弟之為大夫者之喪服如士服<lb/>
　鄭氏曰大夫雖尊不以其服服父母兄弟嫌若踰之<lb/>
　也士謂大夫庶子為士者也已卑又不敢服尊者之<lb/>
　服今大夫喪禮逸與士異者未得而備聞也春秋𫝊<lb/>
　曰齊晏桓子卒晏嬰麤衰斬苴絰帶杖菅屨食粥居<lb/>
　倚廬寢苫枕草其老曰非大夫之禮也曰唯卿為大<lb/>
　夫此平仲之謙也言已非大夫故為父服士服耳麤<lb/>
　衰斬者其縷在齊斬之間謂縷如三升半而三升不<lb/>
<pb n="13a"/>
　緝也斬衰以三升為正微細焉則屬於麤也然則士<lb/>
　與大夫為父服異者有麤衰斬枕草矣其為母五升<lb/>
　縷而四升為兄弟六升縷而五升乎唯大夫以上乃<lb/>
　能備儀盡飾士以下則以臣服君之斬衰為其父以<lb/>
　臣從君而服之齊衰為其母與兄弟亦以勉人為髙<lb/>
　行也大功以下大夫士同服<lb/>
　孔氏曰此一經明大夫士為其父母昆弟之服大夫<lb/>
　之父母兄弟或作士或無官今大夫為之若著大夫<lb/>
<pb n="13b"/>
　之服是自尊踰越父母兄弟也鄭知士是大夫庶子<lb/>
　者若大夫適子雖未為士猶服大夫之服即下文是<lb/>
　也引春秋襄十七年左𫝊文證大夫與士喪服不同<lb/>
　也唯卿為大夫者此晏嬰對家老言若身為卿得著<lb/>
　大夫之服若身為大夫唯得服士服此平仲謙退之<lb/>
　辭非禮也案喪服初章斬衰次章䟽衰䟽即麤也麤<lb/>
　衰斬者言其布縷在齊斬之間齊斬三升麤衰四升<lb/>
　今麤如三升半而計縷唯三升也鄭既約晏嬰之事<lb/>
<pb n="14a"/>
　始明大夫與士不同大夫以上斬衰枕凷士則疏衰<lb/>
　枕草也鄭既約士之父服縷細降一等經文有母及<lb/>
　兄弟故約母與兄弟之服喪服為母四升此云為母<lb/>
　五升縷謂麤細似五升之縷成布四升喪服為兄弟<lb/>
　五升此云為兄弟六升縷為麤細如六升之縷成布<lb/>
　五升皆謂縷細成布升數少也大夫以上儀服無降<lb/>
　殺故鄭云備儀盡飾士以下為父母兄弟降從義服<lb/>
　案喪服義服皆降正服一等居喪之禮以服重為伸<lb/>
<pb n="14b"/>
　以服輕為屈今以重服情深使士有抑屈是勉勵士<lb/>
　身使為髙行也大夫以下輕服情殺故上下俱伸<lb/>
　王氏曰䘮禮自天子以下無等故曽子曰哭泣之哀<lb/>
　齊衰之情饘粥之食自天子達於庶人且大國之卿<lb/>
　與天子上士俱三命故曰一也晉士起大國上卿當<lb/>
　天子之士也平仲之言唯卿為大夫謂諸侯之卿當<lb/>
　天子之大夫非謙辭也春秋之時尊者尚輕簡䘮服<lb/>
　禮制遂壊羣卿大夫専政晏子惡之故服麤衰枕草<lb/>
<pb n="15a"/>
　於當時為重孟子云三年之喪齊䟽之服飦粥之食<lb/>
　自天子達於庶人三代共之又此經云端衰喪車皆<lb/>
　無等又家語云孔子曰平仲可謂能逺於害矣不以<lb/>
　己之是駮人之非遜辭以避咎也其大夫與士異者<lb/>
　大夫以上在喪斂時弁經士冠素委貌<lb/>
　石林葉氏曰古者喪服大夫士必有異制禮經皆不<lb/>
　載鄭氏引晏平仲居桓子喪其老以為非大夫禮為<lb/>
　證父母兄弟之未為大夫者服士服蓋不欲以尊踰<lb/>
<pb n="15b"/>
　之也而桓子亦大夫矣晏氏之老以為非大夫禮則<lb/>
　平仲之服士服也故疑其為過也由是言之大夫與<lb/>
　士之禮其必以精粗為辨歟當春秋時諸國蓋多行<lb/>
　短喪而况其服是以平仲矯之不欲斥人之過所以<lb/>
　姑自抑以卿然後為大夫為荅家語亦記此事而有<lb/>
　曽子問孔子孔子以為逺害孔子蓋與平仲而禮畧<lb/>
　之也<lb/>
　嚴陵方氏曰生者貴而死者賤則其服從死者嫌若<lb/>
<pb n="16a"/>
　臨之故也生者賤而死者貴則其服從生者嫌若僣<lb/>
　之故也<lb/>
　山隂陸氏曰據此大夫喪服士有不如也既夕禮曰<lb/>
　衰三升寢苫枕塊則古者士服斬衰寢苫枕塊大夫<lb/>
　麤衰斬寢苫枕草是歟當晏子時士僭大夫大夫以<lb/>
　上喪服益輕故嬰麤衰斬枕草反古之道家老視時<lb/>
　以為非也間𫝊曰斬衰三升齊衰四升五升六升齊<lb/>
　衰四升蓋士以下則五升大夫六升諸侯天子齊衰<lb/>
<pb n="16b"/>
　之别也若斬衰則兩等喪服所謂衰三升三升有半<lb/>
　三升有半大夫以上服斬之衰歟<lb/>
大夫之適子服大夫之服<lb/>
　鄭氏曰仕至大夫賢著而徳成適子得服其服亦尊<lb/>
　其適象賢<lb/>
　孔氏曰父官至大夫適子雖未仕得服大夫之服為<lb/>
　其能象似父之賢也案皇氏曰大夫適子若為士為<lb/>
　其父唯服士服鄭註仕至大夫謂此子若仕官至大<lb/>
<pb n="17a"/>
　夫始得服大夫之服以其賢徳著成也<lb/>
大夫之庻子為大夫則為其父母服大夫服其位與未<lb/>
為大夫者齒<lb/>
　鄭氏曰雖庶子得服其服尚徳也使齒於士不可不<lb/>
　宗適<lb/>
　孔氏曰大夫庶子仕至大夫由身有徳行所以得服大<lb/>
　夫之服其行位之處齒列於適子之下年雖長於適子<lb/>
　猶在適子之下使適子為主若年少於適子則固在<lb/>
<pb n="17b"/>
　下是宗適也<lb/>
　嚴陵方氏曰大夫之適子雖為士服大夫之服而不<lb/>
　嫌於重者適故也至於庶子死身為大夫雖服大夫<lb/>
　之服其位猶與未為大夫者齒蓋長幼之序不可以<lb/>
　貴賤廢故也<lb/>
士之子為大夫則其父母弗能主也使其子主之無子<lb/>
則為之置後<lb/>
　鄭氏曰大夫之子得用大夫之禮而士不得也置猶<lb/>
<pb n="18a"/>
　立也<lb/>
　孔氏曰士子身為大夫父身是士故不可為大夫喪<lb/>
　主使此死者之子為主以其子是大夫適子故得服<lb/>
　大夫服為之主前經大夫之適子服大夫服是也若<lb/>
　無適子則以庶子當適處若無庶子則以族人之子<lb/>
　當適處皆得用大夫禮此所置之後謂暫為喪主假<lb/>
　用大夫禮若大宗子則直為立後自然用大夫禮也<lb/>
　父是士則不得主大夫喪所以然者父貴可以及子<lb/>
<pb n="18b"/>
　故大夫之子得用大夫之禮子貴不可以及父故其<lb/>
　父不得用大夫之禮<lb/>
大夫卜宅與葬日有司麻衣布衰布帶因喪屨緇布冠<lb/>
不蕤占者皮弁<lb/>
　鄭氏曰有司卜人也麻衣白布深衣而著衰焉及布<lb/>
　帶緇布冠此服非純吉亦非純凶也皮弁則純吉之<lb/>
　尤者也占者尊於有司卜求吉其服彌吉大夫士朔服<lb/>
　皮弁<lb/>
<pb n="19a"/>
　孔氏曰宅謂葬地大夫尊故得卜宅并葬日麻衣謂<lb/>
　白布深衣吉服十五升之布布衰謂麤衰以三升半<lb/>
　布為衰長六寸廣四寸綴於衣前當胷上後又有負<lb/>
　版長一尺六寸廣四寸白布深衣是吉衰是凶布帶<lb/>
　亦凶緇布冠是吉不蕤亦凶故鄭云非純服也因喪<lb/>
　屨因喪之繩屨也緇布冠古法不蕤後代有蕤此以<lb/>
　凶事故得云不蕤占者謂卜龜之人皮弁是純吉尤<lb/>
　甚者<lb/>
<pb n="19b"/>
　山隂陸氏曰有司羣吏有事者也鄭氏謂有司卜人<lb/>
　誤矣據士冠禮有司如主人服即位于西方東靣北<lb/>
　上筮與席所卦者具饌於西塾言因喪屨則麻衣布<lb/>
　衰布帶緇布冠不蕤非前日之服也凡服皆先服服<lb/>
　而後冠聘禮曰遭喪將命于大夫主人長衣練冠以<lb/>
　受是也筮先冠後衣自既服之後歟緇布冠不蕤禮<lb/>
　也不待言不緌而後著今言不緌以有緌之者也<lb/>
如筮則史練冠長衣以筮占者朝服<lb/>
<pb n="20a"/>
　鄭氏曰筮者筮宅也謂下大夫若士也筮史筮人也<lb/>
　長衣深衣之純以素也長衣練冠純凶服也朝服純<lb/>
　吉服也大夫士日朝服以朝也<lb/>
　孔氏曰士喪禮云筮宅卜日故知此謂筮宅也下云<lb/>
　下大夫及士不合用卜故知用筮以筮輕故用純凶<lb/>
　服占者用朝服也案士喪禮族長涖卜及宗人吉服<lb/>
　鄭註服𤣥端也彼謂士之卜禮此據筮禮故朝服案<lb/>
　士虞禮註云士之屬吏為其長弔服如麻此史練冠<lb/>
<pb n="20b"/>
　長衣者此經文含大夫其臣為大夫以布帶繩屨故<lb/>
　史練冠長衣若士之卜史當從弔服不得練冠長衣也<lb/>
　山隂陸氏曰長衣蓋練衣也練而為衣長之即吉有<lb/>
　漸也知然者以練練衣黄裏縓縁鹿裘衛長袪知之<lb/>
　也鄭氏謂長衣深衣之純以素非是<lb/>
大夫之喪既薦馬薦馬者哭踊出乃包奠而讀書<lb/>
　鄭氏曰嫌與士異記之也既夕禮曰包牲取下體又<lb/>
　曰主人之史請讀賵<lb/>
<pb n="21a"/>
　孔氏曰此明大夫將𦵏柩朝廟後欲出之時也案士<lb/>
　喪禮下篇云薦馬凡有三柩初出至祖廟設奠為遷<lb/>
　祖之奠訖乃薦馬一也至日側祖奠又薦馬二也明日<lb/>
　將行遣奠時又薦馬三也此薦馬下云包奠而讀書<lb/>
　於既夕禮為第三薦馬時薦進也馬是牽車為行之<lb/>
　物孝子見進薦馬是行期已至故感之而哭踊焉出乃<lb/>
　取遣奠牲下體包裹之以遣送行也苞者象既饗而歸<lb/>
　賔俎士則羊豕各三个必取下體者下體能行亦示将行<lb/>
<pb n="21b"/>
　也有遣車者亦先包之書謂凡送亡者賵入椁之物<lb/>
　書也讀之者省録之也註引讀賵賵猶送者人名也<lb/>
大夫之喪大宗人相小宗人命龜卜人作龜<lb/>
　鄭氏曰卜𦵏及日也相相主人禮也命龜告以所問<lb/>
　事也作龜謂揚火灼之以出兆<lb/>
　孔氏曰大夫謂卿也大宗謂大宗伯也小宗謂小宗<lb/>
　伯也案皇氏曰大小二宗並是其君之職來為喪事<lb/>
　如司徒旅歸四布是也故宗伯肆師云凡卿大夫之<lb/>
<pb n="22a"/>
　喪相其禮<lb/>
　金華應氏曰君臣一家也君之喪百官庀其職大夫<lb/>
　之喪家臣庀其役其廣狹不同矣君則䘏其私而以<lb/>
　國有司助之其凢役則司徒供之少儀聴役於司徒<lb/>
　是也其賛相則大小二宗與卜人同之宗伯四師相<lb/>
　禮是也其大小宗與卜人皆春官而喪事同賛相之<lb/>
　蓋君喪之用大宰大宗大祝若曽子問所記是也而<lb/>
　亦以賛大夫之喪其待之厚矣夫臣子之喪其力有<lb/>
<pb n="22b"/>
　不能盡具者皆仰之於公又俾有司賛其事所謂體<lb/>
　羣臣者此類是也<lb/>
内子以鞠衣襃衣素沙下大夫以䄠衣其餘如士<lb/>
　鄭氏曰此復所用衣也當在夫人狄稅素沙下爛脫<lb/>
　失處在此上耳内子卿之適妻也春秋𫝊曰晉趙姬<lb/>
　請逆叔隗於狄趙衰以為内子而已下之是也下大<lb/>
　夫謂下大夫之妻䄠周禮作展王后之服六唯上公<lb/>
　夫人亦有禕衣侯伯夫人自揄狄而下子男夫人自<lb/>
<pb n="23a"/>
　闕狄而下卿妻自鞠衣而下大夫妻自展衣而下士<lb/>
　妻稅衣而已素沙若今紗縠之帛也六服皆袍制不<lb/>
　禪以素紗裏之如今袿𫀆<graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>重繒矣襃衣者始為命<lb/>
　婦見加賜之衣也其餘如士之妻則亦用稅衣<lb/>
　孔氏曰此一經明卿大夫以下之妻所復之衣鞠衣<lb/>
　襃衣者始命為内子上所襃賜之衣故曰襃衣即鞠<lb/>
　衣也復時亦用此衣亦以素沙為裏鄭引春秋僖二<lb/>
　十四年左傳文證卿妻為内子也王后以下之服已<lb/>
<pb n="23b"/>
　具玉藻𫀆制為通衣裳有表有裏似𫀆故云不禪似<lb/>
　漢時袿𫀆下之襈以重繒為之也其餘如士謂鞠衣<lb/>
　襢衣之外其餘褖衣如士之妻士妻既用褖衣而復<lb/>
　則内子下大夫妻等亦用褖衣也<lb/>
復諸侯以襃衣冕服爵弁服<lb/>
　鄭氏曰復招魂復魂也冕服者上公五侯伯四子男<lb/>
　三襃衣亦始命為諸侯及朝覲加賜之衣也襃猶進<lb/>
　也<lb/>
<pb n="24a"/>
　孔氏曰自此至西上緫明招魂所用之衣但此經上<lb/>
　下顚倒如鄭所次以此經為首次以夫人稅衣揄狄<lb/>
　之經然後次内子以鞠衣之經諸侯既用襃衣又以<lb/>
　冕服爵弁服而復也冕服者上公自衮冕而下故為<lb/>
　五侯伯自鷩冕而下故為四子男自毳冕而下故為<lb/>
　三也凡服各依其命數則上公五冕之外更加爵弁<lb/>
　服以下皮弁冠弁之等而滿九侯伯冕服之外亦加<lb/>
　爵弁以下而滿七子男冕服之外加爵弁皮弁而滿<lb/>
<pb n="24b"/>
　五其襃衣君特所襃賜則冝在命數之外也故王制<lb/>
　云三公一命衮若有加則賜是襃衣不入命數也此<lb/>
　襃衣或是冕之最上者<lb/>
　山隂陸氏曰先儒謂始命為諸侯及朝覲加賜之衣若<lb/>
　秦仲受顯服其詩曰黻衣繡裳此其一隅黻衮也然<lb/>
　則復諸侯以襃衣公襲襃衣一舉其有者也若以謂<lb/>
　諸侯人得而有之非所謂襃<lb/>
夫人稅衣揄狄狄稅素沙<lb/>
<pb n="25a"/>
　鄭氏曰言其招魂用稅衣上至揄狄也狄稅素沙言<lb/>
　皆以白紗縠為裏<lb/>
　孔氏曰此明婦人復衣婦人衣有六也夫人謂諸侯<lb/>
　伯夫人也狄税言從揄狄以下至於稅衣<lb/>
　山隂陸氏曰夫人先稅衣後揄狄即服有漸也據復<lb/>
　諸侯以襃衣冕服爵弁服其言狄稅素沙又以别内<lb/>
　子焉據内子以鞠衣素沙夫人稅衣不言以不嫌不以<lb/>
復西上<lb/>
<pb n="25b"/>
　鄭氏曰北靣而西上陽長左也復者多少各如其命<lb/>
　之數<lb/>
　孔氏曰凡招魂皆北靣而招以西頭為上招魂冀生<lb/>
　氣之來生氣為陽又北靣言之南方是陽左在西方<lb/>
　故鄭言陽長左案士喪禮復者一人諸侯之士一命<lb/>
　而用一人明復者各依命數也<lb/>
　嚴陵方氏曰復北靣求諸幽故以西為上西北皆隂<lb/>
　故也<lb/>
<pb n="26a"/>
大夫不揄絞屬於池下<lb/>
　鄭氏曰謂池飾也揄揄翟也采青黄之間曰絞屬猶<lb/>
　繫也人君之栁其池繫絞繒於下而畫翟雉焉名曰<lb/>
　振容又有銅魚在其間大夫去振容士去魚此無人<lb/>
　君及士亦爛脫<lb/>
　孔氏曰此一經明大夫葬時車飾諸侯以上則畫揄<lb/>
　翟於絞屬於池下若大夫降下人君不得畫以揄絞<lb/>
　屬於池下其池上則畫於揄得有揄絞也故喪大記<lb/>
<pb n="26b"/>
　士亦有揄絞與大夫同但不得屬於池下人君之栁上<lb/>
　有池下有振容池與振容之間又有魚故註云在其<lb/>
　間詳見喪大記<lb/>
　山隂陸氏曰冝承蒲席以為裳帷之下爛脫在是然<lb/>
　則大夫士殯與葬儀雖小不同大略一也其異者大<lb/>
　夫不揄絞屬於池下<lb/>
大夫附於士士不附於大夫附於大夫之昆弟無昆弟<lb/>
則從其昭穆雖王父母在亦然<lb/>
<pb n="27a"/>
　鄭氏曰附讀皆為祔大夫祔於士不敢以己尊自殊<lb/>
　於其祖也士不祔於大夫自卑别於尊者也大夫之<lb/>
　昆弟謂為士者也從其昭穆中一以上祖又祖而已<lb/>
　祔者祔於先死者<lb/>
　孔氏曰自此至祔於公子廣明祔祭之義大夫祔於<lb/>
　士謂祖為士孫為大夫若死可以祔祭於祖之為士<lb/>
　者士不祔於大夫謂先祖為大夫孫為士不可祔祭<lb/>
　於大夫唯得祔於大夫之兄弟為士者無昆弟謂祖<lb/>
<pb n="27b"/>
　無昆弟為士則從其昭穆謂祔於髙祖為士者髙祖<lb/>
　為大夫則祔於髙祖昆弟為士者若孫死之後應合<lb/>
　祔於王父王父見無可祔亦如是祔於髙祖也鄭恐<lb/>
　大夫之昆弟俱作大夫士亦得祔之故云謂為士者<lb/>
　中一以上喪服小記文謂自祖以上間一世各當昭<lb/>
　穆而祖祔之若不得祔祖則間去曽祖一世祔於髙<lb/>
　祖若髙祖無可祔則祔髙祖之祖是祖又祖也<lb/>
　金華應氏曰重世裔之本宗故大夫寜自屈而祔於<lb/>
<pb n="28a"/>
　士重朝廷之命爵故士不敢僭而祔於大夫重㛰姻<lb/>
　之正耦故婦與妾之祔各以其類而無之則寧越次<lb/>
　而間升重承家之陽類故男祔則配而女祔則不配<lb/>
婦附於其夫之所附之妃無妃則亦從其昭穆之妃妾<lb/>
附於妾祖姑無妾祖姑則亦從其昭穆之妾<lb/>
　鄭氏曰夫所祔之妃於婦則祖姑<lb/>
　孔氏曰此經綸婦之所祔義與夫同孫婦祔祖姑無<lb/>
　妃謂無祖姑亦間一以上祔於髙祖之妃無則祔於<lb/>
<pb n="28b"/>
　髙祖之祖妃若其祖有昆弟之妃班爵同者亦祔之<lb/>
男子附於王父則配女子附於王母則不配公子附於<lb/>
公子<lb/>
　鄭氏曰配謂并祭王母不配則不祭王父也有事於<lb/>
　尊者可以及卑有事於卑者不敢援尊配與不配祭<lb/>
　饌如一祝辭異不言以某妃配某氏耳女子謂未嫁<lb/>
　者也嫁未三月而死猶歸葬於女氏之黨公子附於<lb/>
　公子不敢戚君<lb/>
<pb n="29a"/>
　孔氏曰男子祔於王父并祭所配王母在室之女及<lb/>
　已嫁未三月而死祔祭於王母則不祭所配之王父<lb/>
　案特牲禮云用薦歳事於皇祖某子是不言配少牢<lb/>
　禮云以某妃配某氏鄭註云某妻也某氏若言姜氏<lb/>
　子氏也此是言配但士用特牲大夫用少牢其餘皆<lb/>
　同是祭饌如一特牲雖是常祭容是禫月吉祭故不<lb/>
　言配公子之祖為君公子不敢祔於祖之兄弟為公<lb/>
　子者故鄭云不敢戚君也<lb/>
<pb n="29b"/>
君薨大子號稱子待猶君也<lb/>
　鄭氏曰謂未踰年也雖稱子與諸侯朝㑹如君矣春<lb/>
　秋魯僖公九年夏葵丘之㑹宋襄公稱子而與諸侯<lb/>
　序待或為侍<lb/>
　孔氏曰大子君存稱世子今君既薨故稱子與諸侯<lb/>
　並列其待之禮猶如正君引春秋者證未踰年稱子<lb/>
　及待猶君之義若踰年則稱君也若杜元凱之意未𦵏<lb/>
　以前雖踰年猶稱子既𦵏雖未踰年亦稱公具在曲<lb/>
<pb n="30a"/>
　禮䟽<lb/>
　山隂陸氏曰此言君薨未𦵏待其子猶君也春秋召<lb/>
　陵之㑹陳子亞衛侯待猶陳侯也若温之㑹陳侯既<lb/>
　葬陳子序在鄭伯之下莒子之上視君下一等<lb/>
有三年之練冠則以大功之麻易之唯杖屨不易<lb/>
　鄭氏曰謂既練而遭大功之喪者也練除首絰要絰<lb/>
　葛又不如大功之麻重也言練冠易麻互言之也唯<lb/>
　杖屨不易言其餘皆易也屨不易者練與大功俱用<lb/>
<pb n="30b"/>
　繩耳<lb/>
　孔氏曰此謂遭三年之喪至練時首絰已除故特云冠<lb/>
　若初死者是降服大功則以此大功之麻易三年之<lb/>
　練也此特據降服大功其餘七升八升九升之大功<lb/>
　則不得易三年之練也大功無杖無可改易斬衰既<lb/>
　練要絰與大功初死要絰麤細同斬衰是葛大功是<lb/>
　麻故鄭云不如大功之麻重也云練冠易麻互言之<lb/>
　者麻謂絰帶大功言絰帶明三年練亦有絰帶三年<lb/>
<pb n="31a"/>
　練云冠明大功亦有冠是大功冠與絰帶易年冠及<lb/>
　絰帶故云互言之<lb/>
　嚴陵方氏曰三年之喪既練而遭大功之喪則以麻<lb/>
　易之者此以義起禮也<lb/>
有父母之喪尚功衰而附兄弟之殤則練冠附於殤稱<lb/>
陽童某甫不名神也<lb/>
　鄭氏曰此兄弟之殤謂大功親以下之殤也斬衰齊<lb/>
　衰之喪練皆受以大功之衰此謂之功衰以是時而<lb/>
<pb n="31b"/>
　祔大功親以下之殤輕不易服冠而兄為殤謂同年<lb/>
　者也兄十九而死已明年因喪而冠陽童謂庶殤也<lb/>
　宗子則曰隂童童未成人之稱也某甫且字也尊神<lb/>
　不名謂之造字<lb/>
　孔氏曰此經明已有父母之喪練後得祔兄弟小功<lb/>
　之殤也已有父母喪猶尚身著功衰今兄弟有殤在<lb/>
　小功者當須祔祭則不改練時之服身著練冠祔祭於<lb/>
　殤也大功正服則變三年之練故鄭知此大功以下之<lb/>
<pb n="32a"/>
　殤言以下兼小功也已是祖之適孫若祔大功兄弟長<lb/>
　殤得在祖廟若祔小功兄弟長殤則是祖之兄弟之後<lb/>
　所以得祔者已是曾祖之適其小功兄弟同曾祖今小<lb/>
　功兄弟當祔於從祖之廟其小功兄弟身及父是庶人<lb/>
　不合立祖廟則曾孫適孫為之立壇祔小功兄弟之長<lb/>
　殤於從祖立神而祭也當祔祭此殤之時祝辭稱此殤<lb/>
　曰陽童又稱某甫所以不呼其名者尊神之也故為之<lb/>
　造字稱曰某甫曾子問庶子之殤祭於室白故曰陽童<lb/>
<pb n="32b"/>
　宗子殤死祭於室奥則曰隂童檀弓云五十以伯仲<lb/>
　是正字二十之時曰某甫是且字言且為之立字也<lb/>
　鄭云冠而兄為殤謂同年者此鄭自難云弟冠而兄<lb/>
　得為殤者謂弟與兄同年十九也云兄十九而死已<lb/>
　明年因喪而冠者此新死之兄既是小功之服不合<lb/>
　變三年之練而得有因喪冠者謂已明年之初用父<lb/>
　母喪之練節而加冠以後始祔兄弟也云為之造字<lb/>
　者以冠始有字此兄去年已死未得有字祔時為之<lb/>
<pb n="33a"/>
　造字也<lb/>
　横渠張氏曰有父母之喪尚功衰謂未祥猶衣所練<lb/>
　之功衰未衣麻衣也<lb/>
　藍田吕氏曰上言有三年之練冠則以大功之麻易<lb/>
　之唯杖屨不易此謂三年既練遭大功之喪當易練<lb/>
　冠練衣而服大功之衰又加首絰以麻易葛帶所不<lb/>
　易者杖屨而已然此三年者統言父母君長子及為<lb/>
　人後及適孫為祖之類若父母之喪既練而祔兄弟<lb/>
<pb n="33b"/>
　之殤則杖屨與練冠俱不易此一節於三年練冠中特<lb/>
　為父母立例蓋大功之衰有重於三年之練冠故所不<lb/>
　易者唯有杖屨兄弟之殤雖亦大功然既殤且祔冝輕<lb/>
　於父母之練故比之三年所不易者又有練冠也功衰<lb/>
　者卒哭所受六升之服也至練則以功衰之布練而為<lb/>
　衣故猶曰功衰此不曰練而曰功衰者為下練冠立文<lb/>
　也言尚者明受功衰之日已逺故知為練服也若哭兄<lb/>
　弟之殤則必易練冠蓋殤之喪雖無卒哭之稅至于祔<lb/>
<pb n="34a"/>
　冝有殺矣<lb/>
凡異居始聞兄弟之喪唯以哭對可也其始麻散帶絰未<lb/>
服麻而奔喪及主人之未成絰也䟽者與主人皆成之親<lb/>
者終其麻帶絰之日數<lb/>
　鄭氏曰以哭對惻怛之痛不以辭言為禮也散帶垂<lb/>
　與居家同也凡喪小斂而麻䟽者謂小功以下也親<lb/>
　者大功以上也䟽者及主人之節則用之其不及亦<lb/>
　自用其日數<lb/>
<pb n="34b"/>
　孔氏曰此一節明異居聞兄弟喪哭及奔赴之禮言<lb/>
　凡非一之辭異居别所而始聞兄弟之喪不暇問餘<lb/>
　事唯哭對使者則於禮可也始麻散帶絰者此謂大<lb/>
　功以上兄弟其初聞喪始服麻之時散垂要之帶絰<lb/>
　若小功以下服麻則糾垂不散也若聞喪未及服麻<lb/>
　而即奔喪道路既近至在主人未成絰時謂未小斂<lb/>
　之前也疏者值主人成服之節則與主人成之親者<lb/>
　雖值主人成服未即成之必終竟其麻帶絰滿依禮<lb/>
<pb n="35a"/>
　日數而後成服也案士喪禮小斂襲絰于序東是凡<lb/>
　士喪小斂而麻也又士喪禮三日絞垂此云始麻散<lb/>
　帶絰是與居家同也鄭註其不及亦自用其日數者<lb/>
　謂疏者若不及主人之節亦自用其依禮之日數奔<lb/>
　喪之後至三日而成服也案奔喪禮聞喪即襲絰<lb/>
　絞帶不散彼謂有事未即奔喪故也又奔喪禮至即<lb/>
　絞帶不散垂彼謂來遲此即來奔故至猶散麻以見<lb/>
　尸柩故也<lb/>
<pb n="35b"/>
　山隂陸氏曰喪服小記所謂有主後者謂異居是也<lb/>
　此謂聞同母異父兄弟之喪殺於兄弟惻怛之情輕<lb/>
　不必盡哀又不必問故故曰唯以哭對可也<lb/>
主妾之喪則自附至於練祥皆使其子主之其殯祭不<lb/>
于正室君不撫僕妾<lb/>
　鄭氏曰祔自為之者以其祭於祖廟不撫僕妾略於賤<lb/>
　也<lb/>
　孔氏曰妾既卑賤得主之者謂女君死攝女君也祔<lb/>
<pb n="36a"/>
　祭於祖姑尊祖故自祔也妾合祔於妾祖姑無妾祖<lb/>
　姑則祔於女君雖攝女君猶下正適故殯之與祭不<lb/>
　得在正室妾祖姑無廟於廟中為壇祭之若不攝女<lb/>
　君之妾則不得為主則别為壇不在祖廟中而子自<lb/>
　主之也<lb/>
　嚴陵方氏曰妾之喪祔於妾祖姑之廟故其夫自主<lb/>
　而祔之非尊妾也尊祖而已練祥則使其子者畧之<lb/>
　也殯祭不於正室者所以明嫡也不撫僕妾貴之於<lb/>
<pb n="36b"/>
　賤冝畧故也<lb/>
　山隂陸氏曰言主妾之喪則自祔則妾之喪其主有<lb/>
　不主者矣崔氏謂女君死攝女君也然則練祥使其<lb/>
　子主之曰練祥可矣今曰至於練祥則又以著虞卒<lb/>
　哭其子主之固也<lb/>
女君死則妾為女君之黨服攝女君則不為先女君之<lb/>
黨服<lb/>
　鄭氏曰妾於女君之親若其親然<lb/>
<pb n="37a"/>
　孔氏曰雖是徒從而抑妾故為女君黨服防覬覦也<lb/>
　攝女君差尊故不為先女君之黨服<lb/>
　嚴陵方氏曰女君死則妾為女君之黨服者親親之<lb/>
　仁也攝女君則不為先女君之黨服者尊尊之義也<lb/>
　山隂陸氏曰即不言先嫌女君出<lb/>
聞兄弟之喪大功以上見喪者之鄉而哭適兄弟之送<lb/>
𦵏者弗及遇主人於道則遂之於墓凡主兄弟之喪雖<lb/>
疏亦虞之<lb/>
<pb n="37b"/>
　鄭氏曰見喪者之鄉而哭奔喪節也遂之於墓言骨<lb/>
　肉之親不待主人也䟽亦虞之以喪事虞祔乃畢<lb/>
　孔氏曰此一節明奔兄弟喪之法見喪者之鄉而哭<lb/>
　此謂親兄弟同氣及同堂兄弟也奔喪禮云齊衰望<lb/>
　鄉而哭大功望門而哭不同者此經謂降服大功者<lb/>
　若如此則兄弟之名通經重也適兄弟之送𦵏者此<lb/>
　兄弟通緦小功也適往也謂徃送五服之親不及喪<lb/>
　柩在家主人葬竟已還送𦵏之人值於路不得隨孝<lb/>
<pb n="38a"/>
　子歸仍自獨徃於墓也兄弟䟽者謂小功緦麻彼既<lb/>
　無主雖服緦小功之䟽亦為之主虞祔之祭案小記<lb/>
　云大功者主人之喪有三年者則必為之再祭鄭註<lb/>
　云小功緦麻為之練祭可也與此不同者彼承大功<lb/>
　有三年者此則緦小功有三年者故至小祥同於三<lb/>
　年故主虞祔也今此言䟽者亦虞但虞者謂無服者<lb/>
　朋友相為亦虞祔也<lb/>
　<lb/>
<pb n="38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷一百一<lb/>
</p>
<p>
</p>
  </div>
</body>
</text>
</TEI>
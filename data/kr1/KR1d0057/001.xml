<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一</head>
    <p>
<pb n="1a"/>
欽定四庫全書<lb/>
　禮記集説卷一　　　　　　宋　衛湜　撰<lb/>
曲禮上第一<lb/>
　唐陸氏曰本或作曲禮上者後人加也檀弓雜記放<lb/>
　此<lb/>
　藍田吕氏曰曲禮禮之細也禮云經禮三百曲禮三<lb/>
　千其致一也中庸云禮儀三百威儀三千待其人而<lb/>
　後行然則曲禮者威儀之謂皆禮之細也布帛之有<lb/>
<pb n="1b"/>
　經一成而不可變者也故經禮象之經禮三百蓋若<lb/>
　祭祀朝聘燕饗冠昏鄉射喪紀之禮其節文之不可<lb/>
　變者有三百也布帛之有緯其文曲折有變而不可<lb/>
　常者也故曲禮象之曲禮三千蓋大小尊卑親䟽長<lb/>
　幼並行兼舉屈伸損益之不可常者有三千也今之<lb/>
　所傳儀禮者經禮也其篇末稱記者記禮之變節則<lb/>
　曲禮也漢興髙堂生傳禮十七篇今儀禮是也戴聖<lb/>
　傳禮四十九篇今禮記是也禮記所載皆孔子門人<lb/>
<pb n="2a"/>
　所傳授之書雜收於遺編㫁簡者皆經禮之變節也<lb/>
　特以此篇名曲禮者蓋他篇稍各以類相從此篇雜<lb/>
　記諸禮曲折之文者也<lb/>
　石林葉氏曰經禮三百曲禮三千經禮一而曲禮十<lb/>
　經禮其常猶言制之凡也曲禮其變猶言文之目也<lb/>
　故言禮儀三百威儀三千先王之時皆有書與法藏<lb/>
　於有司官掌之士習之有司守之謂之執禮周官大<lb/>
　史掌邦之六典禮居一焉其曰大祭祀與羣執事讀<lb/>
<pb n="2b"/>
　禮書而協事祭之日執書以次位常大㑹同朝覲以<lb/>
　書協禮事將幣之曰執書以詔王小史大祭祀讀禮<lb/>
　法或讀之以喻衆或執之以行事至周衰而二者皆<lb/>
　亡惟孔子獨能知之故亦謂之執禮今禮記首載曲<lb/>
　禮此非其書與法之正漢儒雜記其所聞而纂之爾<lb/>
　故言曲禮曰以表之如毋放飯毋流歠孟子亦云則<lb/>
　孟子猶及見其略歟所謂經禮者無復聞矣<lb/>
　新安朱氏曰禮器作經禮曲禮而中庸以經禮為禮<lb/>
<pb n="3a"/>
　儀鄭𤣥等皆曰經禮即周禮三百六十官曲禮即今<lb/>
　儀禮冠昏吉凶其中書儀三千以其有委曲威儀故<lb/>
　有二名獨臣瓉曰周禮三百特官名耳經禮為冠昏<lb/>
　吉凶蓋以儀禮為經禮也而近世括蒼葉夢得曰經<lb/>
　禮制之凡也曲禮文之目也先王之世二者蓋皆有<lb/>
　書藏於有司祭祀朝覲㑹同則大史執之以涖事小<lb/>
　史讀之以喻衆而卿大夫授之以敎萬民保氏掌之<lb/>
　以敎國子者亦此書也愚意禮篇三名禮器為勝諸<lb/>
<pb n="3b"/>
　儒之説瓉葉為長蓋周禮乃制治立法設官分職之<lb/>
　書於天下事無不該攝禮典固在其中而非專為禮<lb/>
　設也其中或以一官兼掌衆禮或以數官通行一事<lb/>
　亦難計其官數以充禮篇之數至於儀禮則其冠昏<lb/>
　喪祭燕射朝聘自為經禮大目亦不容專以曲禮名<lb/>
　之也但曲禮之篇未見於今何書為近而三百三千<lb/>
　之數又將何以充邪又嘗考之經禮固今之儀禮其<lb/>
　存者十七篇而其逸見於他書者猶有投壺奔喪遷<lb/>
<pb n="4a"/>
　廟釁廟中霤等篇其不可攷者又有古經増多三十<lb/>
　九篇而明堂隂陽王史氏記數十篇及河問獻王所<lb/>
　輯禮樂古事多至五百餘篇儻或猶有逸在其間者<lb/>
　大率且以春官所領五禮之目約之則其初固當有<lb/>
　三百餘篇亡疑矣所謂曲禮則皆禮之微文小節如<lb/>
　今曲禮少儀内則玊藻弟子職篇所記事親事長起<lb/>
　居飲食容貎辭氣之法制器備物宗廟宫室衣冠車<lb/>
　旗之等凡所以行乎經禮之中者其篇之全數雖不<lb/>
<pb n="4b"/>
　可知然條而析之亦應不下三千有餘矣若或者專<lb/>
　以經禮為常禮曲禮為變禮則如冠禮之不醴而醮<lb/>
　用酒殺牲而有折俎若孤子冠母不在之類皆禮之<lb/>
　變而未嘗不在經禮篇中坐如尸立如齊毋放飯毋<lb/>
　流歠之類雖在曲禮之中而不得謂之變禮其説誤<lb/>
　也<lb/>
　東萊吕氏曰曲禮少儀皆是遜志道理歩趨進退左<lb/>
　右周旋若件件要理㑹必有不到處如學者常存此<lb/>
<pb n="5a"/>
　心則自然不違乎禮心有時而不存則禮有時而或<lb/>
　失内有毫釐之礙則外有毫釐之差如天之於百物<lb/>
　根莖枝葉花實條幹豈一一生之哉氣到則百物自<lb/>
　生若一枝一葉之病則是氣不到處也所謂徐行後<lb/>
　長灑埽應對皆是遜志氣象<lb/>
　馬氏曰直則簡曲則詳直有所礙則曲以通之簡有<lb/>
　所略則詳以足之先王制禮小大曲直如棟梁榱桷<lb/>
　相成而不可以相無也其威儀法度纎悉完具視之<lb/>
<pb n="5b"/>
　若甚繁及考其義而要其歸則知其支離之所以為<lb/>
　簡易也故曰先王之制禮也必有主也故可述而多<lb/>
　學也後世之不知禮者以為繁禮飾貎無所用之者<lb/>
　是未嘗推明先王之禮意耳<lb/>
　山隂陸氏曰小禮之不謹大禮之所自亡也<lb/>
　龍泉葉氏曰曲禮中三百餘條人情物理的然不違<lb/>
　餘篇如此要切言語可併集為篇使初學者由之而<lb/>
　入豈惟初入固當終身守而不畔蓋一言行則有一<lb/>
<pb n="6a"/>
　事之益如鑑覩像不得相離也<lb/>
曲禮曰毋不敬儼若思安定辭安民哉<lb/>
　鄭氏曰禮主敬儼矜莊貎人之坐思貎必儼然安定<lb/>
　辭審言語也此三句可以安民<lb/>
　孔氏曰此明人君立治之本曲禮曰者案下文安民<lb/>
　哉是為君上所行故記人引儀禮正經毋不敬以下<lb/>
　三句而為實驗也若如也思計慮也夫人計慮狀必<lb/>
　端慤矜莊之貎如人之思也<lb/>
<pb n="6b"/>
　唐陸氏曰毋字從女内有一畫有禁止意古人云毋<lb/>
　猶今人言莫也<lb/>
　廬陵胡氏曰上三句聖賢皆當如此乃可安民不必<lb/>
　人君也人君尤當謹爾<lb/>
　河南程氏曰毋不敬儼若思安定辭安民哉君徳也<lb/>
　君徳即天徳也<hi>明道</hi>
　伊川曰主一之謂敬無適之謂一　但整齊嚴肅則<lb/>
　心自一一則自無非辟之干矣<lb/>
<pb n="7a"/>
　建安真氏曰曲禮一篇為禮記之首而毋不敬一言<lb/>
　為曲禮之首蓋敬者禮之綱領也曰毋不敬者謂身<lb/>
　心内外不可使有一毫之不敬也其容貎必端嚴而<lb/>
　若思其言辭必安定而不遽以此臨民民有不安者<lb/>
　乎此章凡四言而脩身治國之道略備其必聖賢之<lb/>
　遺言歟又曰伊川云主一之謂敬主者念念守此<lb/>
　而不離之意也及其涵養既熟此心湛然自然無二<lb/>
　不雜則不待主而自一矣不待主而自一即所謂誠<lb/>
<pb n="7b"/>
　也敬是人事之本學者用功之要誠則達乎天道矣<lb/>
　此誠敬之分也伊川又曰無適之謂一適往也主於<lb/>
　此事則不移於他事是之謂無適也　又曰所謂主<lb/>
　一者静時要一動時亦要一平居暇日未有作為此<lb/>
　心亦要主於一此是静時敬應事接物有所作為此<lb/>
　心亦要主於一此是動時敬静時能敬則無思慮紛<lb/>
　紜之患動時能敬則無舉措煩擾之患如此則本心<lb/>
　常存而不失為學之要莫先於此　又曰敬一也而<lb/>
<pb n="8a"/>
　貫於動静故有思不思之異焉七情未發天理渾然<lb/>
　此心之存惟有持養當是時也無所事乎思情之既<lb/>
　發淑慝以分幾微不察毫末千里當是時也始不容<lb/>
　不思矣無思所以立本有思所以致用動静相須其<lb/>
　功一也然聖賢所以敬尤在於静深居燕處怠肆易<lb/>
　萌操存之功莫此為要曰毋不敬者兼動静而言也<lb/>
　曰儼若思則專以静言矣方静之時何思何慮而曰<lb/>
　若思何也猶鏡之明雖未照物能照之理無時不存<lb/>
<pb n="8b"/>
　心之虚靈洞達内外思慮未作其理具全正襟肅容<lb/>
　儼焉弗動而神明昭徹若有思然以身體之意象自<lb/>
　見䝉莊則曰形可使如槁木心可使如死灰異端誤<lb/>
　人每每如此使心而無用則參賛化育貫通神明何<lb/>
　所本之彌綸萬化利澤千祀何所發之故曰寂然不<lb/>
　動感而遂通天下之故論至聖人然後無弊動静循<lb/>
　理無往非敬則其有思者寂之感無思者感之寂涵<lb/>
　養功深久將自熟<lb/>
<pb n="9a"/>
　北溪陳氏曰敬者一心之主宰萬事之根本人心不<lb/>
　可測出入無時莫知其鄉惟敬便不散　又曰此心<lb/>
　存則萬理便森然於中古人謂敬徳之聚正如此<lb/>
　又曰誠與敬不相關恭與敬却相關恭就貎上説敬<lb/>
　就心上説恭主容敬主事　又曰堯之欽明舜之温<lb/>
　恭湯聖敬日躋文王緝熙敬止工夫都如此<lb/>
　横渠張氏曰事主於敬則無過舉也動容貎正顔色<lb/>
　出辭氣則民可望而知也學者必自此推類<lb/>
<pb n="9b"/>
　新安朱氏曰毋不敬是統言主宰處儼若思敬者之<lb/>
　貎也安定辭敬者之言也安民哉敬者之效也若只<lb/>
　以事無過舉可以安民為説則氣象淺迫無含蓄也<lb/>
　石林葉氏曰禮主於敬敬者所以直内也内既直則<lb/>
　儼若思者徳威也安定辭者徳言也徳威惟畏徳言<lb/>
　惟信非安民哉<lb/>
　藍田吕氏曰自天子至於庶人壹是以脩身為本欲<lb/>
　脩其身先正其心者敬之謂也脩身者正言貎以禮<lb/>
<pb n="10a"/>
　者也故毋不敬者正其心也儼若思者正其貎也安<lb/>
　定辭者正其言也三者正矣則無所往而非正此脩<lb/>
　己以安百姓也故天下至大取之脩身而無不足故<lb/>
　曰安民哉此禮之本故於記之首章言之<lb/>
　永嘉周氏曰毋不敬所以戒夫人之不可以不敬也<lb/>
　蓋敬者君子脩身之道也所以閑邪而存誠者也敬<lb/>
　斯定定斯正正者徳之基也慢斯怠怠斯邪邪者徳<lb/>
　之賊也古之人相在爾室不愧屋漏出門如見大賔<lb/>
<pb n="10b"/>
　使民如承大祭何所不用其敬哉儼若思者非思也<lb/>
　凡思者其心必有所止心有所止者其耳目視聽必<lb/>
　有所忘蓋其心定者其容寂此儼然所以若思而非<lb/>
　思也古之人知止而慮善恭黙以思道此有思者也<lb/>
　南郭子綦之隠几顔淵之坐忘此無思者也無思者<lb/>
　天也有思者自人而之天也古之為道者如此安定<lb/>
　辭者易所謂易其心而後語也蓋一辭之不中皆心<lb/>
　之過孟子所以謂不得於言勿求於心不可而頤之<lb/>
<pb n="11a"/>
　養正君子所以慎言語也此三者禮之大節君子學<lb/>
　道之要也自天子達於庶人自脩身至於為天下莫<lb/>
　不一於是故敬則無敢慢無敢慢則民莫不愛矣儼<lb/>
　則人望而畏之人望而畏之則民莫不敬矣安定辭<lb/>
　則其言善其言善則民莫不應矣匹夫而有此必有<lb/>
　安民之術天子而有此必有安民之事故曰安民哉<lb/>
　馬氏曰夫敬者出於心而無事於外也在於我者出<lb/>
　入顯晦之無常待乎物者貴賤賢否之不一至於敬<lb/>
<pb n="11b"/>
　而不慢則無處而不然也語曰君子無衆寡無小大<lb/>
　無敢慢夫小與寡者人之所易者也而君子不敢慢<lb/>
　者以其在己者主敬而已思者神之所運而心之所<lb/>
　潛也邪正賢愚之行積於所思而發於外者也儼若<lb/>
　矜莊於外也儼然而莊則心之所思者静而正矣此<lb/>
　君子之所以發而無不中也安定則有主於中奠而<lb/>
　後發<lb/>
　吳興沈氏曰毋不敬儼若思安定辭安民哉此聖人<lb/>
<pb n="12a"/>
　之言也自此而下雖至繁至悉然法度森宻毫髮不<lb/>
　可犯所以為曲禮<lb/>
　永嘉戴氏曰學以禮為先禮以敬為本然而持敬為<lb/>
　難故去其不敬者乃所以為敬也寡欲則心可養閑<lb/>
　邪則誠自存毋之為言禁止之辭也聖人於忿言懲<lb/>
　於慾言室於己言克於心言制於意必固我言毋皆<lb/>
　用力之辭也儼若思者非真思也有所思則坐馳矣<lb/>
　安定辭者非無辭也定其辭而後發也凡此皆主敬<lb/>
<pb n="12b"/>
　之功也儼若思則動容貎而民莫不服安定辭則出<lb/>
　辭氣而民莫不信所謂篤恭而天下平也其於安民<lb/>
　也何有夫子曰脩己以敬又曰脩己以安人脩己以<lb/>
　安百姓其本則一而已<lb/>
　眉山家氏曰儼若思乃毋不敬之象毋不敬乃儼若<lb/>
　思之實<lb/>
敖不可長欲不可從志不可滿樂不可極<lb/>
　鄭氏曰四者慢遊之道桀紂所以自禍<lb/>
<pb n="13a"/>
　孔氏曰此亦據人君恭謹節儉之事敖者矜慢在心<lb/>
　之名長者行敖著迹之稱矜已慢物中人不免若有<lb/>
　心而無迹則於物無傷若迹著而行用則侵虐為甚<lb/>
　傾國亡家必由乎此故戒不可長心所貪愛為欲飲<lb/>
　食男女是也人皆有欲但不得縱在心未見為志但<lb/>
　不得自滿六韜云器滿則傾志滿則覆樂者人情所<lb/>
　不能已當自抑止不可極為樂記云樂盈而反以反<lb/>
　為文<lb/>
<pb n="13b"/>
　廬陵胡氏曰四者聖賢所同戒鄭意專指人君非也<lb/>
　從如字春秋傳云魯君世從其失長久也盧植馬融<lb/>
　王肅並同<lb/>
　藍田吕氏曰敖者人之所自恃也長之則慢物一命<lb/>
　而吕旅再命而車上舞三命而名諸父長傲者也欲<lb/>
　者人之所不能無也從之則喪已而滅天理好惡無<lb/>
　節於内從欲者也志者務存於逺大故不可滿也齊<lb/>
　桓公葵丘之㑹振而矜之叛者九國其滿可知矣致<lb/>
<pb n="14a"/>
　樂以治心則君子未嘗不欲樂也亦使樂而不流感<lb/>
　動人之善心而已姦聲以濫溺而不止此極樂者也<lb/>
　四者皆人情之所不免過則害也<lb/>
　永嘉周氏曰君子所以知天者知其性也所以事天<lb/>
　者事其心也性之不明心之不存則在我者與天不<lb/>
　相似故有長傲以悖天徳從欲以喪天性所見者小<lb/>
　則其志易滿天道虧矣所慕者外則其樂易極天理<lb/>
　滅矣此其喪精失靈皆可哀之民也凡人之所以有<lb/>
<pb n="14b"/>
　傲者何也以其有我而已彼我既分勝心生焉强此<lb/>
　而劣彼此所謂傲也傲且不足以輕彼適所以害我<lb/>
　是心也且不可有況可長乎彼有傲睨乎萬物之上<lb/>
　者是非世俗之鄙心也凡人之所以有欲者何也以<lb/>
　其有物而已物我既交愛心生焉忘己而狥物此所<lb/>
　謂欲也且不足以益我適所以喪我是心也且不可<lb/>
　有況可從乎彼有從心所欲不踰矩者是非世俗之<lb/>
　鄙心也凡人之志所以有滿者所志者利也其心在<lb/>
<pb n="15a"/>
　利者利得其志必滿志滿者必驕由志道者觀之不<lb/>
　亦隘乎凡人之樂所以有極者所樂者偽也故所樂<lb/>
　在物物得其樂必極樂極者必淫由樂道者觀之不<lb/>
　亦鄙乎<lb/>
　馬氏曰敖不可長者欲消而絶之也欲不可縱者欲<lb/>
　克而止之也志不可滿者欲損而抑之也樂不可極<lb/>
　者欲約而歸於禮也有周公之才之美使驕且吝其<lb/>
　餘不足觀則驕敖之喪徳也甚矣此所以不可長也<lb/>
<pb n="15b"/>
　孟子曰其為人也多欲雖有存焉者寡矣蓋欲者出<lb/>
　於人為遂之而不克以義則無所不至矣此所以不<lb/>
　可從也夫聦明聖知守之以愚功被天下守之以謙<lb/>
　有髙世之行過人之功而侈然有自大之心則失其<lb/>
　所以為善此所以不可滿也樂者人情之所不能免<lb/>
　也蕩而無節則悖天理而窮人欲矣聖人知其不可<lb/>
　絶也故立中禮以防之蓋酒者所以合歡必使之賔<lb/>
　主百拜而不敢醉樂者所以導和必使之正以雅止<lb/>
<pb n="16a"/>
</p>
<p>
<pb n="17a"/>
　其漸至於不可遏反觀吾心四者何有當知是心不<lb/>
　可萌矣使徒遏其末流則隨止隨起終亦必甚而已<lb/>
　矣<lb/>
　費氏曰此四戒者皆所以持其敬也傲長則忽易而<lb/>
　無所畏欲從則流蕩而不知反志滿則驕惰而不加<lb/>
　脩樂極則荒惑而無所覺有一於斯敬不存矣此君<lb/>
　子所以亟言其不可也<lb/>
　金華應氏曰君子之學莫累乎有已尤莫累乎有物<lb/>
<pb n="17b"/>
　凡累乎物皆私乎己者也矜己凌物為傲而其病根<lb/>
　則生乎志滿志大則常虚而能容物志小則易滿而<lb/>
　能拒物彼傲者自以己大而物小孰知乃所以為己<lb/>
　之小哉逐物快已曰欲而其條暢則發於樂極夫樂<lb/>
　節而止則轉物而不流蕩而極則狥物而忘反彼縱<lb/>
　者自以物常順乎已而無逆孰知乃非所以為己之<lb/>
　適哉四者蠧心之蟊賊溺身之酖毒學者所宜深戒<lb/>
　毛氏<hi>信卿</hi>曰人皆曰禮所以强人吾獨謂禮所以適<lb/>
<pb n="18a"/>
　人蓋聖人不能使人之忘情而能使人之節情不能<lb/>
　絶人之情而能制人之情傲不能盡無也不長之足<lb/>
　矣欲不能盡無也不從之足矣蓋强人以其所難則<lb/>
　人有所不堪且將蕩然無所限隔反自肆而莫之止<lb/>
　故不若即其情而為之制使行焉而自著居焉而自<lb/>
　安則物或牽而心不應身或作而心不隨尚何傲欲<lb/>
　之有　又曰禮者何天理是也非禮者何人欲是也<lb/>
　心無一物是謂天理心有一物是謂人欲然天理人<lb/>
<pb n="18b"/>
　欲相為消長有一分之人欲即滅一分之天理存一<lb/>
　分之天理即勝一分之人欲聖人所以為聖人以其<lb/>
　得天理而忘人欲衆人所以為衆人以其滅天理而<lb/>
　窮人欲學者將欲反其天理果何所事哉塵去而鑑<lb/>
　明鑛盡而金見人欲去而天理全矣故聖人之教不<lb/>
　急於反天理而先於節人欲也傲也欲也皆人欲也<lb/>
　不為血氣所使自然明於親賢公於好惡天理豈不<lb/>
　自此得乎茍得茍免皆人欲也不為人欲所使則心<lb/>
<pb n="19a"/>
　肅而體莊貎誠而意敬天理豈不自此復乎記者先<lb/>
　之以四不可與夫六毋皆戒人之節人欲也繼之以<lb/>
　敬愛賢者以至於坐如尸立如齊皆誘夫人之反天<lb/>
　理也學者茍欲至乎天理當自節人欲始<lb/>
賢者狎而敬之畏而愛之愛而知其惡憎而知其善積<lb/>
而能散安安而能遷<lb/>
　鄭氏曰狎習也近也謂附而近之習其所行也心服<lb/>
　曰畏凡與人交不可以己心之愛憎誣人之善惡積<lb/>
<pb n="19b"/>
　謂己有蓄積見貧窮者則當能散以賙救之若宋樂<lb/>
　氏安安謂己今安此之安圖後有害則當能遷晉舅<lb/>
　犯與姜氏醉重耳而行近之<lb/>
　孔氏曰自此至勿有一節緫明愛敬安危忠信之事<lb/>
　賢是有徳之稱朋類附近習其徳藝易相䙝慢戒令<lb/>
　相敬賢者人心服畏不可䟽之鄭引宋樂氏見左傳<lb/>
　襄二十九年引舅犯見左傳僖二十三年<lb/>
　藍田吕氏曰君子之於賢者狎之非徒愛也以其道<lb/>
<pb n="20a"/>
　可尊故敬之畏之非徒敬也以其徳可慕故愛之狎<lb/>
　而敬之交可久也畏而愛之情可親也君子之於衆<lb/>
　人則有私愛也不敢蔽其惡有私惡也不敢掩其善<lb/>
　臧伯曰孟孫之惡我藥石也季孫之愛我疾疢也美<lb/>
　疢不如惡石此知其善惡者也積者不能散懐於聚<lb/>
　也安安者不能遷懐於居也貨惡其棄於地不必藏<lb/>
　於己也孟子曰王如好貨與百姓同之此能散者也<lb/>
　士而懐居不足以為士矣孔子去齊接淅而行去魯<lb/>
<pb n="20b"/>
　曰遲遲吾行也當可去也雖父母之國去之況於他<lb/>
　乎此能遷者也<lb/>
　嚴陵方氏曰狎有近習意狎以迹而敬以心畏其威<lb/>
　而愛其徳非特言人之於賢當如是也又以見賢於<lb/>
　人者能使人如是焉愛憎私情也善惡公義也情之<lb/>
　所愛不必皆善故必知其為惡情之所憎不必皆惡<lb/>
　故必知其為善<lb/>
　山隂陸氏曰狎而敬之則尊畏而愛之則親<lb/>
<pb n="21a"/>
　馬氏曰狎則生侮必將之以敬畏則不親必輔之以<lb/>
　愛四者並行則待賢之義具矣夫天下之是非善惡<lb/>
　所以不明者蔽於人之憎愛不能狥理以察物也故<lb/>
　曰公生明偏生暗好惡正則天下之是非瞭然而不<lb/>
　惑矣積而能散者以財發身也安安而能遷者義之<lb/>
　與比也<lb/>
　永嘉周氏曰天下之人莫不善也賢者先得乎其善<lb/>
　者也故其温良可親也其威嚴可畏也親之而不知<lb/>
<pb n="21b"/>
　敬則其流必易畏之而不知愛則其漸必䟽狎而敬<lb/>
　之而不失其尊畏而愛之而不失其親君子之親賢<lb/>
　有如此者天下之蔽莫大乎私天下之明莫大乎公<lb/>
　君子之於人也無私好無私惡惟能公於好惡故能<lb/>
　不以一己之愛憎而易天下之善惡君子之至公有<lb/>
　如此者凡人之所以厚積者必以為己私分也惟公<lb/>
　者能以天下為度則不累乎物在人者猶在己也奚<lb/>
　積而不能散乎凡人之所以居安者必以為我所安<lb/>
<pb n="22a"/>
　也惟公者能以天下為宅則不累其居在彼者猶在<lb/>
　此也奚安而不能遷乎惟其能散也故散而不失其<lb/>
　所積惟其能遷也故遷而不失其所安君子之無累<lb/>
　有如此者<lb/>
　東萊吕氏曰狎而敬之畏而愛之須將狎與敬作一<lb/>
　字看畏與愛作一字看方見得親近賢者氣象愛而<lb/>
　知其惡憎而知其善此天理人欲之所以分也大凡<lb/>
　人胷中著一件所愛所憎非特不見其惡不見其善<lb/>
<pb n="22b"/>
　凡其所見却被人欲障礙並不見了君子純乎天理<lb/>
　故是是非非兩不相奪<lb/>
　李氏曰君子之親賢也狎以致其愛而以禮存心其<lb/>
　尊賢也畏以致其敬而以仁存心無作好則知其惡<lb/>
　無作惡則知其善是以能好人能惡人也聖人順性<lb/>
　命之理則安其所安而不安其所不安故所安者有<lb/>
　不必遷也易曰介于石子曰知幾其神乎小人暗於<lb/>
　善惡之積則安其所不安而不安其所安故於所不<lb/>
<pb n="23a"/>
　安有不知遷也易曰困于石子曰非所困而困焉名<lb/>
　必辱夫石物之安者也惟聖人則能介於所安而至<lb/>
　於吉小人則困於所安而至於凶安之則同而安之<lb/>
　者則異也故察其所安則君子小人見矣<lb/>
　新安朱氏曰人之常情與人親狎則敬弛有所畏敬<lb/>
　則愛衰惟賢者乃能狎而敬之是以雖褻而不慢畏<lb/>
　而愛之是以貎恭而情親也己之愛憎或出私心而<lb/>
　人之善惡自有公論唯賢者存心中正乃能不以此<lb/>
<pb n="23b"/>
　而廢彼也六句文意大同皆蒙賢者二字為文言皆<lb/>
　衆人所不能唯賢者乃能之耳舊註非是<lb/>
　王氏曰人之學莫急於與賢人處然親之而不敬則<lb/>
　其漸必易畏之而不愛則其漸必䟽易之䟽之在賢<lb/>
　者本無恤也而我何所得哉若是者其於賢者本無<lb/>
　所見也人以為賢吾從而賢之耳使有所見則必知<lb/>
　所以可尊所以可親者矣從夫子者至於久而不去<lb/>
　何也彼於聖人有所見也故曰子温而厲威而不猛<lb/>
<pb n="24a"/>
　然則欲與賢者遊要必有所見<lb/>
　廬陵胡氏曰魏徴云憎者惟見其惡愛者止知其善<lb/>
　愛憎之間所宜詳謹春秋傳好不廢過惡不去善<lb/>
　長樂劉氏曰積而能散者積其學而能散之於政上<lb/>
　也積其財而能散之於民次也積而不能散下矣安<lb/>
　安而能遷者國雖安必防其危而遷其徳善以除其<lb/>
　危不可以安其安而弗遷也湯之盤銘曰茍日新日<lb/>
　日新又日新能遷之謂也<lb/>
<pb n="24b"/>
　毛氏説見前<lb/>
臨財毋茍得臨難毋茍免狠毋求勝分毋求多疑事毋<lb/>
質直而勿有<lb/>
　鄭氏曰毋茍得為傷廉也毋茍免為傷義也狠䦧也<lb/>
　謂争訟也毋求勝毋求多為傷平也質成也彼己俱<lb/>
　疑而己成言之終不然則傷知直正也己若不疑則<lb/>
　當稱師友而正之謙也<lb/>
　孔氏曰臨財茍得入已則傷廉隅難謂有宼讎謀害<lb/>
<pb n="25a"/>
　君父為人臣子當致身授命以救之狠謂小小䦧狠<lb/>
　當引過歸己不可求勝所分之物人皆貪欲望多入<lb/>
　已故戒求多人多專固未知而為己知故彼己俱疑<lb/>
　勿得成言之也勿有勿謂己有此義也<lb/>
　藍田吕氏曰趨利避害人之情也雖君子亦然特主<lb/>
　於義而不茍也義可得則受義不可得則不受則得<lb/>
　不得有義矣義可免則免義不可免則不免則免不<lb/>
　免有義矣君子所趨惟義而已何利害之擇哉狠者<lb/>
<pb n="25b"/>
　與人爭者也君子無所爭犯而不校而已故不求勝<lb/>
　也分者與人共者也如勞逸憂樂方與人共而獨求<lb/>
　多焉是自私也道途不爭險易之利冬夏不爭隂陽<lb/>
　之和故不求多也多聞闕疑孔子之所許也疑而質<lb/>
　之自欺也信以傳信疑以傳疑則寡尤矣可疑而不<lb/>
　疑則道不信可直而不直則道不見我且直之又曰<lb/>
　予豈好辨哉予不得已也然則直者直吾道而已吾<lb/>
　何與乎故終日與人辯而不自有也理義者人心之<lb/>
<pb n="26a"/>
　所同然君子之於天下唯義理所在而已<lb/>
　永嘉周氏曰累於物者則臨財必求茍得累於身者<lb/>
　則臨難必求茍免惟君子忘物所以立我故不累於<lb/>
　物忘我所以立道故不累於身内外無累故可以得<lb/>
　而得無心於得非所謂茍得也可以免而免無心於<lb/>
　免非所謂茍免也君子之所以自立有如此者今天<lb/>
　下之所以好勝者為其不能忘我也天下之所以多<lb/>
　得者為其不能遺物也茍能忘我而常處其弱則人<lb/>
<pb n="26b"/>
　之狠者不求勝而天下莫能勝矣茍能遺物而常處<lb/>
　其不足則人之分者不求多而天下莫能損矣茍持<lb/>
　是於天下雖之蠻貊而必行入麋鹿而不亂君子之<lb/>
　所以與人有如此者君子之知衆人之所以疑也衆<lb/>
　人之曲君子之所以直也然而君子有同天下之志<lb/>
　而無善一己之心故致其大知以釋其疑使天下之<lb/>
　疑者不疑質其所疑則天下疑矣推其大直以直其<lb/>
　未直使天下之不直者直有其直則天下不直矣故<lb/>
<pb n="27a"/>
　不質其疑所以欲天下之皆致其知也不有其直所<lb/>
　以欲天下之皆得其直也君子之善世有如此者凡<lb/>
　此數者君子之所當務而衆人之所深戒也<lb/>
　馬氏曰曽子避越宼而子思獨不去衛以義所不得<lb/>
　免也孟子受宋薛之贐而却齊之餽兼金義所不宜<lb/>
　得也狠毋求勝君子所以懲忿也分毋求多君子所<lb/>
　以安命也蓋剛而不輔以道則至於鬬而危其身矣<lb/>
　此狠之所以不可求勝也自天子以達於公侯以至<lb/>
<pb n="27b"/>
　於士上下有職而尊卑有制不能安其所受而以辭<lb/>
　卑疾貧為志則至於犯分而戕義矣於行有疑以之<lb/>
　行己則不智在理有疑以之授人則不忠此所以無<lb/>
　敢質也王制曰司㑹以嵗之成質於天子周禮曰聽<lb/>
　賣儥以質劑蓋質者有決而正之之意也孟子曰言<lb/>
　語必信非以正行也然則君子之所以直已而無枉<lb/>
　者豈自以為善而矜於世哉循理而適然耳書曰有<lb/>
　其善喪厥善此所以直而不敢有也<lb/>
<pb n="28a"/>
　山隂陸氏曰毋禁辭勿戒辭<lb/>
　李氏曰君子見得思義見危授命故臨財而不訾臨<lb/>
　難而不避君子不以為苟難然可以取可以無取取<lb/>
　傷廉可以與可以無與與傷恵可以死可以無死死<lb/>
　傷勇故廉者重取勇者重死而君子不以為苟易無<lb/>
　難也無易也不苟而已矣故冉子為子華請粟為不<lb/>
　可則原憲之辭粟君子亦未嘗可也以曽子宼至而<lb/>
　去為是則子思之不去君子亦未嘗以為非是也表<lb/>
<pb n="28b"/>
　記曰義者天下之制也不忮故毋求勝不求故毋求<lb/>
　多不忮近仁不求近義<lb/>
　王氏<hi>子墨</hi>曰君子財有所當得難有所可免得其所<lb/>
　當得天下不以為貪免其所可免天下不以為怯至<lb/>
　於非所當得君子泊然無欲心非所可免君子毅然<lb/>
　無難色蓋惟義所在故其處利害若此若懐苟得苟<lb/>
　免之心則將何所不至曰苟云者在乎若可得可免<lb/>
　之間自衆人觀之亦不為無辭也然君子所為豈直<lb/>
<pb n="29a"/>
　為有議己者慮哉君子所以過人者以其容物也樂<lb/>
　天也待小人以君子何所不容彼狠也而求勝之則<lb/>
　隘矣得喪窮達之來我何往而不樂忘其分而過望<lb/>
　之則戚矣是二者其患生於有我有我故與物為敵<lb/>
　必至於好勝有我則不知天必至於不安分質實也<lb/>
　學以疑故進事以疑故立蓋疑則問問則明疑則思<lb/>
　思則得故君子以亡所疑為能而以有所疑為幸也<lb/>
　事疑矣而自以為實其能無咎乎直者順理之謂也<lb/>
<pb n="29b"/>
　世本無直名有不直而後直名立事上無隠忠與人<lb/>
　無隠情理當然耳我何有哉不幸正直之士天下不<lb/>
　多有有一人焉則相與咨嗟嘆息以為難事而斯人<lb/>
　亦且有自得之色以為能人所不能為固己淺矣而<lb/>
　又坐悻悻以速禍者遂以直道為不可行噫此豈直<lb/>
　之罪哉罪在於有之耳使天下皆知為理之當然而<lb/>
　我無與焉尚復有不直者邪後世至有為人臣者置<lb/>
　君於惡而已安受其名獨何心哉<lb/>
<pb n="30a"/>
　永嘉戴氏曰積而能散臨財毋苟得分無求多皆為<lb/>
　財利言也此人所甚病者故三言之天下之患莫大<lb/>
　於苟可為而止故苟者自恕之辭也毋苟免則於死<lb/>
　生之際嚴矣夫人心不可有所求也有所求則經營<lb/>
　必得而後止毋求勝求多則血氣有時而定矣此皆<lb/>
　私欲之難制者學者能其所當能毋為其所不為則<lb/>
　幾於禮矣<lb/>
　費氏曰欲冨不欲貧欲得不欲喪人之常情也臨財<lb/>
<pb n="30b"/>
　不嫌於得雖君子無異於衆人然苟得財者無所不<lb/>
　為而不思義之可不可則君子不為也好生惡死好<lb/>
　安惡危人之常情也臨難冀其或免雖君子無異於<lb/>
　衆人然苟可免難者無所不為而不顧義之可不可<lb/>
　則君子不為也若曰吾於財必不欲得於難必不欲<lb/>
　免則是矯情行怪非中道也故毋苟得毋苟免中之<lb/>
　見於臨利害者然也爭而必求已勝分而必求已多<lb/>
　是徒知有已而不知有人皆偏也故毋求勝毋求多<lb/>
<pb n="31a"/>
　中之見於處物我者然也事可疑而未決必持一説<lb/>
　證而成之不已偏乎三代直道而行不直則道不見<lb/>
　君子固無惡乎直然昭昭然自表其直振而矜之以<lb/>
　為我所獨有而他人所無是亦私而已矣是亦偏而<lb/>
　已矣有其善喪厥善此言善之不可有也不直固不<lb/>
　可直而有之又不可故疑事毋質直而勿有此君子<lb/>
　制行之適中者也<lb/>
　廬陵胡氏曰狠毋求勝懲忿也分毋求多平施也疑<lb/>
<pb n="31b"/>
　事毋質質正也事有可疑勿以臆決正之所謂闕疑<lb/>
　直而勿有不以己直彰彼曲<lb/>
　新安朱氏曰疑事毋質直而勿有兩句連説為是疑<lb/>
　事毋質即少儀所謂毋身質言語是也直而勿有謂<lb/>
　陳我所見聽彼決擇不可據而有之專事彊辯不能<lb/>
　如此則是以身質言語矣<lb/>
　毛氏説見前敖不可長章<lb/>
若夫坐如尸立如齊禮從宜使從俗<lb/>
<pb n="32a"/>
　鄭氏曰言若欲為丈夫也春秋傳曰是謂我非夫如<lb/>
　尸視貎正如齊磬且聽也齊謂祭祀時禮從宜事不<lb/>
　可常也晉士匄帥師侵齊聞齊侯卒乃還春秋善之<lb/>
　使從俗謂牲幣之屬當從俗所出亦不可常也禮器<lb/>
　曰天不生地不養君子不以為禮<lb/>
　孔氏曰尸居神位坐必矜莊言人雖不為尸當如尸<lb/>
　之坐立之時雖不齊亦當如祭前之齊必須磬折屈<lb/>
　身士虞禮云無尸者主人哭出復位祝闔牖户如食<lb/>
<pb n="32b"/>
　間是主人有聽法故鄭云磬且聽禮從宜謂梱外之<lb/>
　事將軍裁之知可而進知難而退鄭引士匄見公羊<lb/>
　襄十九年使謂臣為君出聘之法朝聘皆有皮馬龜<lb/>
　金竹箭璧帛之等有則致之土俗若無不可境外求<lb/>
　物<lb/>
　清江劉氏曰若夫坐如尸立如齊弗信不言言必齊<lb/>
　色此成人之善者也未得為人子之道也此曽子之<lb/>
　文記禮者取之非誤留若夫二字則全脱弗信以下<lb/>
<pb n="33a"/>
　一簡<lb/>
　河南程氏曰坐如尸立如齊大要養其志也豈徒欲<lb/>
　養氣乎哉<lb/>
　藍田吕氏曰禮者敬而已矣敬者禮之常也禮時為<lb/>
　大時者禮之變也坐如尸立如齊盡其敬也禮從宜<lb/>
　使從俗適其時也體常盡變則禮達之天下周還而<lb/>
　無窮也若夫者發語之端蓋舉禮之大㫖而言之也<lb/>
　莊氏云尸居而龍見居即坐也推是意也則坐容莊<lb/>
<pb n="33b"/>
　可知矣齊者專致其精明之徳必見其所祭者則立<lb/>
　容端可知矣禮有不可行者必變而從宜如老者不<lb/>
　以筋力為禮貧者不以貨財為禮之類使於他邦必<lb/>
　從其俗故有入境而問禁入國而問俗之禮<lb/>
　永嘉周氏曰君子之所以必莊必敬者非以飾外貎<lb/>
　所以養其中也蓋其心肅者其貎必莊其意誠者其<lb/>
　體必敬必莊必敬然後可以為尸故君子之坐如之<lb/>
　必莊必敬然後可以為齊故君子之立如之當是時<lb/>
<pb n="34a"/>
　也其心寂然而無一物有孚顒若而無他慮是心也<lb/>
　聖人之心也顔子三月不違仁不違此心也其餘日<lb/>
　月至焉至此心也聖人從心所欲不踰矩不踰此心<lb/>
　也聖人常顔子久其餘暫百姓日用而不知也古之<lb/>
　人何獨坐立然後如此無須㬰之離終食之違造次<lb/>
　必於是顛沛必於是此學者入徳之要不可以不思<lb/>
　也<lb/>
　永嘉戴氏曰此論起居動作之禮也古之君子其律<lb/>
<pb n="34b"/>
　己甚嚴而酬酢萬物不為崖異怪僻之行故麻冕純<lb/>
　儉夫子從衆魯人獵較夫子亦獵較彼之君子或異<lb/>
　乎是視聽言動不為非禮而好為是異世驚俗之舉<lb/>
　取惡於人甚以納侮是亦不明夫禮之故也儒行曰<lb/>
　君子之學也博其服也鄉雖聖人亦不敢為異以駭<lb/>
　俗也夫人心所甚嚴者莫嚴於祭祀如尸如齊其嚴<lb/>
　甚矣宜者義也禮與義俱禮不合宜是為非禮之禮<lb/>
　俗非流俗之謂風俗各有所尚故曰入國而問俗苟<lb/>
<pb n="35a"/>
　非俗之所安君子不以為禮<lb/>
　王氏曰君子之所以然者凡以養其中也君子之學<lb/>
　要在於存養耳非特坐立之際為然若几杖之銘盤<lb/>
　盂之戒出門如賔在輿有見無所不用其敬譬猶髙<lb/>
　其閈閎厚其垣墉則處乎室中者固泰然自若也而<lb/>
　昧者不知啟户以延盜乃始操戈以逐之禦其東而<lb/>
　攻其西也復至惴惴然視外物如宼讎而以心累之<lb/>
　何其惑也安得如顔子者從事於視聽言動之際以<lb/>
<pb n="35b"/>
　傳聖學於千載之後乎　又曰言禮者多失於拘攣<lb/>
　故人病其難行正如法家守紙上語不求人情所在<lb/>
　則動輒有礙而法始弊矣夫禮者天下萬世所通行<lb/>
　非止為一槩設也使知時中之義務當其可而已則<lb/>
　委巷之人皆可以為禮故曰禮從宜禮不從宜夏裘<lb/>
　而冬葛也使不從俗山魚鼈而澤鹿豕也而可乎<lb/>
　長樂陳氏曰記曰禮可以義起從宜之謂也又曰入<lb/>
　國而問俗從俗之謂也孔子曰誦詩三百不足以一<lb/>
<pb n="36a"/>
　獻毋輕議禮又曰誦詩三百使於四方不能專對雖<lb/>
　多亦奚以為夫以誦詩之多不足以議禮與為使則<lb/>
　禮之與使其可不知變哉<lb/>
　廬陵胡氏曰禮從宜從時之宜使從俗役使人必從<lb/>
　俗所便舊讀為色吏反恐非<lb/>
　新安朱氏曰宜謂事之所宜若男女授受不親為禮<lb/>
　而祭與喪則相授器之類俗謂彼國之俗若魏李彪<lb/>
　以吉服弔齊齊裴昭明以凶服弔魏蓋得此義<lb/>
<pb n="36b"/>
夫禮者所以定親䟽決嫌疑别同異明是非也<lb/>
　孔氏曰自此至往敎一節緫明人之所行皆當由禮<lb/>
　故以禮為目定親䟽者五服之内大功已上服麤者<lb/>
　為親小功已下服精者為䟽故周禮小史掌定繫世<lb/>
　辨昭穆也決嫌疑者若妾為女君期女君為妾若服<lb/>
　報之則太重降之則有舅姑為婦之嫌故全不服是決<lb/>
　嫌也孔子之喪門人疑所服子貢引夫子喪顔淵若<lb/>
　喪子而無服喪子路亦然請喪夫子若喪父而無服<lb/>
<pb n="37a"/>
　是決疑也别同異者本同今異姑姊妹是也本異今<lb/>
　同世母叔母及子婦是也明是非者得禮為是失禮<lb/>
　為非若主人未小斂子游裼裘而弔得禮是也曽子<lb/>
　襲裘而弔失禮非也但嫌疑同異是非之屬在禮甚<lb/>
　衆各舉一事為證<lb/>
　藍田吕氏曰伯母叔母䟽衰踊不絶地姑姊妹之大<lb/>
　功踊絶於地為祖父母齊衰期為曽祖父母齊衰三<lb/>
　月此所以定親䟽也嫂叔不通問嫂叔無服君沐粱<lb/>
<pb n="37b"/>
　大夫沐稷士沐粱燕不以公卿為賔以大夫為賔此<lb/>
　所以決嫌疑也己之子與兄弟之子異矣引而進之<lb/>
　同服齊衰期天子至於庶人其貴賤異矣而父母之<lb/>
　喪齊䟽之服饘粥之食無貴賤一也大夫為世父母<lb/>
　叔父母衆子昆弟昆弟之子降服大功尊同則不降<lb/>
　此所以别同異也禮之所尊尊其義也其文是也其<lb/>
　義非也君子不行也其義是也其文非也君子行也<lb/>
　故麻冕禮也今也純儉吾從衆男女不授受禮也嫂<lb/>
<pb n="38a"/>
　溺則援之以手此所以明是非也<lb/>
　馬氏曰喪期有逺近之殺宗廟有遷毁之制恩之隆<lb/>
　者服之三年而不以為厚族之逺者殺於袒免而不<lb/>
　以為薄所以因人情而定親䟽也宗廟之儀迎牲而<lb/>
　不迎尸燕飲之禮宰夫為獻主而以大夫為賔所以<lb/>
　斷君臣之疑男女非有行媒不相知名非受幣不交<lb/>
　不親所以别男女之嫌凡為此者所以決嫌疑也夫<lb/>
　同異是非之所以不明者以無主於内也故曰規矩<lb/>
<pb n="38b"/>
　誠設不可欺以方圓繩墨誠陳不可欺以曲直又曰<lb/>
　欲察物而不由禮弗之得矣有禮則有主於内同異<lb/>
　是非之際判然可辨矣故曰無節於内者觀物弗之<lb/>
　察矣<lb/>
　石林葉氏曰親䟽位也嫌疑情也故言定言決同異<lb/>
　事也故言别是非理也故言明禮至於明則禮之達<lb/>
　也<lb/>
　永嘉戴氏曰夫禮者定天下之邪正凡天下之事其<lb/>
<pb n="39a"/>
　疑似而難明參差而不齊可否而莫之定者皆取證<lb/>
　於禮非但為制禮言也其定於禮何也定於理而已<lb/>
　矣<lb/>
　王氏<hi>子墨</hi>曰天下之事使其自有定分即禮矣又奚<lb/>
　取必於禮惟其在疑似之間人所易惑而不能處者<lb/>
　於是一舉而斷之以禮而後天下定何也禮無心而<lb/>
　人有情也方圓曲直固不假規矩繩墨者然毫釐之<lb/>
　差非質之規矩繩墨則容有可欺者矣夫子作春秋<lb/>
<pb n="39b"/>
　襃貶之際斷然不易蓋作春秋者夫子也所以為襃<lb/>
　貶者非夫子也禮也後世之襃貶乃以意為之宜其<lb/>
　紛紛無定論<lb/>
　費氏曰樂統同禮辨異故禮主乎辨所以辨天下之<lb/>
　理使之各得其當也夫物理各有攸當物理之自然<lb/>
　也聖人制禮亦因其自然而辨之使不亂耳人不能<lb/>
　無親䟽理之自然也聖人制禮以定之而人處親䟽<lb/>
　之間無不得其當如五服之制有精麤重輕之類是<lb/>
<pb n="40a"/>
　也事不能無嫌疑理之自然也聖人制禮以決之而<lb/>
　人處嫌疑之際無不得其當如男女不親授受嫂叔<lb/>
　不通問之類是也同異有自然之理聖人制禮以别<lb/>
　之而同異判然得其當如車服器用之有等殺鼎俎<lb/>
　籩豆之有竒耦之類是也是非有自然之理聖人制<lb/>
　禮以明之而是非昭然得其當如麻冕禮也今也純<lb/>
　儉吾從衆之類是也夫親䟽嫌疑同異是非非聖人<lb/>
　之所為也特因其理之所在而定之決之别之明之<lb/>
<pb n="40b"/>
　而已爾故曰禮者理也<lb/>
　長樂陳氏曰易曰隂疑於陽又曰為其嫌於無陽燕<lb/>
　義曰不以公卿為賔為疑也明嫌之義也蓋兩物相<lb/>
　似為疑以此兼彼為嫌<lb/>
　<lb/>
　<lb/>
　<lb/>
　禮記集説卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷五十六</head>
    <p>
<pb n="1a"/>
欽定四庫全書<lb/>
　禮記集說卷五十六　　　　宋　衛湜　撰<lb/>
故聖人參於天地並於鬼神以治政也處其所存禮之<lb/>
序也玩其所樂民之治也故天生時而地生財人其父<lb/>
生而師教之四者君以正用之故君者立於無過之地<lb/>
也<lb/>
　鄭氏曰並并也謂比方之也存察也治所以樂其事<lb/>
　居也君順時以養財尊師以教民而以治政則無過<lb/>
<pb n="1b"/>
　差矣易曰何以守位曰仁何以聚人曰財<lb/>
　孔氏曰此一節結上文參於天地者政是聖人藏身<lb/>
　之固所以參擬於天地則法於天地是也比方於鬼<lb/>
　神則比方祖廟山川五祀而為事也此皆所以修治<lb/>
　政教也天有運移寒暑地有五土生殖廟有祖禰仁<lb/>
　義皆是人所觀察言聖王能處其人所觀察之事以<lb/>
　為政則禮得次序也興作器物宫室制度皆是人之<lb/>
　所樂聖人能愛玩民之所樂以教民則民所治理各<lb/>
<pb n="2a"/>
　樂其事業居處也人君順天時以養財尊師傅以教<lb/>
　民因自然之性其功易成故得立於無過之地也<lb/>
　長樂陳氏曰夫知天地鬼神之禀則有所存明天地<lb/>
　鬼神之用則有所樂處其所存乃禮之先後之序玩<lb/>
　其所樂此民之所以治也易曰所居而安者易之序<lb/>
　也所樂而玩者爻之辭也是易以所處者為體所玩<lb/>
　者為用耳<lb/>
　嚴陵方氏曰天地祖廟山川五祀皆禮之妙理所存<lb/>
<pb n="2b"/>
　者聖人則因其所存者而處之以定體且不遺其先<lb/>
　後焉故曰處其所存禮之序也道徳仁義興作制度<lb/>
　皆民之良心所樂者惟聖人則因其所樂而玩之且<lb/>
　不紊其條理故曰玩其所樂民之治也時以氣運故<lb/>
　天生時財以形成故地生財父以傳類故人其父生<lb/>
　師以傳道故師教之為之君者位天地之中居父師<lb/>
　之上夫何為哉以正用之而已<lb/>
　馬氏曰處其所存以其在上者言之也玩其所樂以<lb/>
<pb n="3a"/>
　其在下者言之也蓋在上者識其禮之所起故處其<lb/>
　所存得其處存之要則禮之序在其中矣在下者知<lb/>
　禮之所行故玩其所樂得其玩樂之道則民之治在<lb/>
　其中矣變通莫大於四時而有天以生之聚人莫若<lb/>
　財而有地以生之后非民無以辟四方而有父以生<lb/>
　之人非教則無以别於禽獸而有師以教之四者皆<lb/>
　出於自然而無俟於君可也而曰正用之何也蓋天<lb/>
　雖生於時而茂對育物者非君不能育也地雖生乎<lb/>
<pb n="3b"/>
　財而理財正辭者非君明其義則不能理也人生雖自<lb/>
　乎父而非君則罔克胥匡以生教雖自乎師而非君<lb/>
　則不能安其教正用之者順其自然之理而不敢逆<lb/>
　然後立於無過之地也夫有天以生時有地以生財<lb/>
　有父以生之有師以教之則富庶教之具備可以參<lb/>
　天地之化育而成位乎其中矣<lb/>
　山隂陸氏曰聖人以禮之序處其所存以民之治玩<lb/>
　其所樂以正用之猶所謂王中心無為也以守至正<lb/>
<pb n="4a"/>
　延平周氏曰處其天地鬼神之所存者禮之序也玩<lb/>
　其天地鬼神之所樂者民之治也生時雖天也而有<lb/>
　非天者也生財雖地也而有非地者也揚子曰天地<lb/>
　之得斯民也斯民之得一人也一人之得心也果上<lb/>
　之人不能誠心以及民由民以及天地則時有所乖<lb/>
　而財有所傷也民雖父生然觀於時方天下之喪亂<lb/>
　則雖君子不能恤其後及天下之和平則婦人亦莫<lb/>
　不樂有子也教之雖師也然大宰八統之教皆行於<lb/>
<pb n="4b"/>
　上而御於下也是以知天雖生時地雖生財人雖父<lb/>
　生而師教然皆有待於君君或不以正而用之則不<lb/>
　得為無過故曰以正用故君人者立於無過之地也<lb/>
　講義曰聖人中天下而立定四海之民其為政也非<lb/>
　作聰明矜智慮私好惡也凡以明參於天地之理幽<lb/>
　並於鬼神之故以治政也所謂政者正己以正人者<lb/>
　也處其所存如君臣父子尊卑貴賤凡處其所必加<lb/>
　察焉則不紊亂而得其所矣所以為禮之序也易曰<lb/>
<pb n="5a"/>
　有天地然後有萬物有萬物然後有男女有男女然<lb/>
　後有夫婦有夫婦然後有父子有父子然後有君臣<lb/>
　有君臣然後有上下有上下然後禮義有所錯又曰<lb/>
　天尊地卑乾坤定矣卑髙以陳貴賤位矣凡此者皆<lb/>
　處其所存之謂要在察之各得其所此乃禮之序焉<lb/>
　夫人之生好安而惡危好逸而惡勞好善而惡惡好<lb/>
　吉而惡凶此人情之大可見者所樂在此而已君人<lb/>
　者玩人之所樂而樂之所以為民之治也如所玩習<lb/>
<pb n="5b"/>
　者非其所樂民得而治之乎故曰玩其所樂民之治<lb/>
　也<lb/>
　四明沈氏曰參天地並鬼神此心何所用其機巧處<lb/>
　其所存玩其所樂斯民何所事其機變非盛徳至治<lb/>
　之世不能也士農工商各安其業君臣父子各適其<lb/>
　宜而無有覬覦爭奪之風此之謂處其所存耕田鑿<lb/>
　井日用飲食而無有嘆息愁苦之聲此之謂玩其所<lb/>
　樂非聖人參天地之自然並鬼神之自然民亦安能<lb/>
<pb n="6a"/>
　無所不用其自然乎人君以有心擾天下天下必以<lb/>
　多事累聖人行其所無事而我無與焉此之謂正用<lb/>
　蔣氏曰聖人道同乎天地故其身能與天地而為三<lb/>
　知通乎鬼神故其身足與鬼神而並立夫旣與天地<lb/>
　而為三矣又與鬼神而並立矣則其闡知來藏往之<lb/>
　機興神物前民用者如之何而不極其至哉所謂處<lb/>
　其所存者自其降命以出政推而至於事事物物莫<lb/>
　不各當其所處莫非存其所當存也義以制君臣而<lb/>
<pb n="6b"/>
　君臣之道存矣恩以處父子而父子之道存矣是之<lb/>
　謂禮之序所謂玩其所樂者自夫政布而民從推而<lb/>
　至於使斯民相安而不自知者莫非樂其所可樂也<lb/>
　宗廟有常事而民樂於報本矣山川有常職而民樂<lb/>
　於興事矣是之謂民之治夫上文固言政之出於天<lb/>
　也今也指禮之序言民之治始言政而終言禮者何<lb/>
　哉禮者政之所自出也政者禮之所以行也政天也<lb/>
　禮亦天也存者存其天也樂者亦樂其天也易曰先<lb/>
<pb n="7a"/>
　天而天弗違後天而奉天時天且弗違而况於人乎<lb/>
　此之謂也吾於此知古者君臣上下相安於其天<lb/>
　又曰人主之職業自有天地人物而理已與之俱矣<lb/>
　曰裁成其道曰輔相其宜曰左右其民非有俟乎深<lb/>
　求力索以有為於天下也是故謂之無為謂之民無<lb/>
　能名又謂之無有作好蓋其因自然之理立自然之<lb/>
　政凡以天地人物不能自全者皆於我乎賴而吾固<lb/>
　順而成之天有時也則必因時以興事地有財也則<lb/>
<pb n="7b"/>
　必因財以致用人本乎父生則為之正性命之原成<lb/>
　於師訓而為之敷典常之道此堯舜三代之君體道<lb/>
　御時據三才之位同此一心以為維持主張者也命<lb/>
　羲和欽厯象平水土令貢賦徽五典修人紀冠昏夫<lb/>
　婦庠序學校之設靡有不備是豈有求加於天地人<lb/>
　物之所不容有者以强天下哉必如是而後為以正<lb/>
　用之古治既衰君人者反是不思於是率情以生事<lb/>
　狥意以起功自其役民非時取財無藝恣苛刻而失<lb/>
<pb n="8a"/>
　愛䘏逞暴殄而隳徳化舉天地人物之所具存者非<lb/>
　徒無益而又害之如之何而能立於無過之地也噫<lb/>
　出私意者過之所由生因正理者治之所由立後之<lb/>
　儒者而為之說曰因者君之綱彼固有得於聖賢之<lb/>
　遺論也夫<lb/>
故君者所明也非明人者也君者所養也非養人者也<lb/>
君者所事也非事人者也故君明人則有過養人則不<lb/>
足事人則失位故百姓則君以自治也養君以自安也<lb/>
<pb n="8b"/>
事君以自顯也故禮達而分定故人皆愛其死而患其<lb/>
生<lb/>
　鄭氏曰明猶尊也則君當為明君人之道身治居安<lb/>
　名顯則不茍生也不義而死舎義而生是不愛死患<lb/>
　生也<lb/>
　孔氏曰此一節論政之大體皆下之事上非上之事<lb/>
　下上下分定人皆以死事上也君者所明謂在下百<lb/>
　姓尊奉君使之光顯非明人謂非是遣君尊明在下<lb/>
<pb n="9a"/>
　之人以下並同此義以所明與所養所事文同相類<lb/>
　故鄭以明為尊也以下之事上於禮當然人皆知之<lb/>
　是禮之曉達也尊者居上卑者處下是分定也愛謂<lb/>
　貪愛患謂恥患人皆知禮上下分定君有危難人皆<lb/>
　貪愛以義而死競欲致死救之恥患其不義而生也<lb/>
　黄氏曰夫君所自明者禮也君四海有天下所明四<lb/>
　海之禮君一國明天子所出一國之禮禮者何蓋分<lb/>
　土列爵九命四民國家宫室車旗衣服禮儀尊卑升<lb/>
<pb n="9b"/>
　降之定節斯乃天子所明之禮也非明人者若禮樂<lb/>
　征伐不自天子出也下文又以禮達分定成之故知<lb/>
　君明者禮也君者所養也者謂君之所贍乃畿内千<lb/>
　里及諸侯貢賦為君所養也非養於人若周末失政<lb/>
　而天子私求故譏曰天子不求私財諸侯不貢車服<lb/>
　之謂也君所事唯天地宗廟嶽瀆非事於人謂四海<lb/>
　一人之尊也君明人謂禮樂自諸侯出則有過患矣<lb/>
　養人謂君失政而私求財則不足矣事於人謂失事<lb/>
<pb n="10a"/>
　天地宗廟而欲下事於人則失位者也下文百姓則<lb/>
　君以自治謂百官四民則禮以自治也註文誤認其<lb/>
　理故以則字為明字以應上文也養君以自安是天<lb/>
　下貢賦王廷不敢失職求自安也事君以自顯謂天<lb/>
　下皆願事君為榮顯也<lb/>
　横渠張氏曰禮達而分定故人皆愛其死而患其生<lb/>
　蓋以上下之分皆定各得其道故樂其生而愛其死<lb/>
　其生也榮其死也哀是也樂其生即愛其死惡不義<lb/>
<pb n="10b"/>
　故患其生正為禮達分定故以不義而得生為患無<lb/>
　求生以害仁也如堯舜之世在上者覆露含育如此<lb/>
　則其茍生也是足患於其時為不善不知何所容其<lb/>
　身致民若是治道可愛<lb/>
　長樂陳氏曰君之徳人所明辨而觀法之而非明人<lb/>
　者也君之尊人所出財以養之而非養人者也君之<lb/>
　貴人所出力以事之而非事人者也然而有所謂明<lb/>
　在於稽衆有所謂養在於養賢有所謂事在於得師<lb/>
<pb n="11a"/>
　惟其要之以上下尊卑之分則明之所以為有過養<lb/>
　之所以為不足事之所以為失位也至於百姓則君<lb/>
　以自治而善有以遷養君以自安而分有以處事君<lb/>
　以自顯而忠有以盡如是則禮達於上下之間而分<lb/>
　定於尊卑之際故人於其義之可死則不茍避於其<lb/>
　不義之生則不茍存此所謂修禮以達義而不愛其<lb/>
　情也<lb/>
　嚴陵方氏曰君人在上則人當拭目以觀化故君者<lb/>
<pb n="11b"/>
　人所明非明人者也人當樂業以殖財故君者人所<lb/>
　養非養人者也人當竭力以効功故君者人所事非<lb/>
　事人者也夫上之所為下之所取正也故君明人則<lb/>
　為過以天下而贍一人則有餘以一人而贍天下則<lb/>
　不足故君養人則為不足上者宜無為而逸下者宜<lb/>
　有為而勞故君事人則失位禮達而分定則人莫不<lb/>
　知分焉與其犯分而生不若安分而死爾故人皆愛<lb/>
　其死而患其生也夫人之所愛莫如生所惡莫如死<lb/>
<pb n="12a"/>
　而其言乃如此者則孟子所謂所欲有甚於生所惡<lb/>
　有甚於死是也<lb/>
　廬陵胡氏曰明猶視也言下之所察視達猶行也禮<lb/>
　行分定人皆見危致命愛死節而恥偷生<lb/>
　山隂陸氏曰指人之失謂之明人故曰君明人則有<lb/>
　過夫覆人辠而治之者尚大宰之事也君可以明人<lb/>
　乎故黈纊塞聰前旒蔽明<lb/>
　蔣氏曰上章論君人之道至此别君臣之體夫勞心<lb/>
<pb n="12b"/>
　者治人勞力者治於人治於人者食人治人者食於<lb/>
　人孟軻以為天下之通義也久矣民治立則君道顯<lb/>
　人君不可與民爭能以處也是足以見所明非明人<lb/>
　之理身愈逸而責愈重人君不可與民並耕而食也<lb/>
　是足以見所養非養人之說民甚卑而君甚尊人君<lb/>
　不可與民無分以居也是足以見所事非事人之義<lb/>
　天下之𫝑固莫患乎上下無以相别而分守無以相<lb/>
　安也古之聖人常使其心無負於天下而不容使其<lb/>
<pb n="13a"/>
　身一日不足以自異於天下在易卑髙以陳而貴賤<lb/>
　以位故曰有君臣然後有上下有上下然後禮義有<lb/>
　所錯蓋禮義之錯生於君臣上下之有辨也然使在<lb/>
　我不盡其所以無負於天下之實固不足以居自異<lb/>
　天下之名不有以立其自異於天下之𫝑則亦不足<lb/>
　以行其無負天下之心此固明人則有過養人則不<lb/>
　足事人則失位聖賢惓惓焉而為之戒辭也若夫主<lb/>
　𫝑一定而君徳旣孚天下之民方且遵名守教相從<lb/>
<pb n="13b"/>
　於畏愛則象之中甘心於服役事養之際求其為自<lb/>
　安自適之不暇安有欺背僭陵之事哉故曰禮達而<lb/>
　分定則人皆愛其死而患其生好生惡死人心之所<lb/>
　同然聖人有禮以率天下能使所欲有甚於生所惡<lb/>
　有甚於死則其功用固不容以小言也<lb/>
　新安朱氏曰禮逹而分定達謂達於下<lb/>
故用人之知去其詐用人之勇去其怒用人之仁去其<lb/>
貪故國有患君死社稷謂之義大夫死宗廟謂之變<lb/>
<pb n="14a"/>
　鄭氏曰用知者之謀勇者之斷仁者之施足以成治<lb/>
　矣詐者害民信怒者害民命貪者害民財三者亂之<lb/>
　原變當為辯聲之誤辯猶正也君守社稷臣衛君宗<lb/>
　廟者患謂見圍入<lb/>
　孔氏曰上旣禮達分定患其不義而生因上生下故<lb/>
　云故也此論去不義之事知謂謀計曉達詐者不敢<lb/>
　為之故云去其詐勇謂果敢決斷能除凶暴怒者不<lb/>
　敢為之故云去其怒仁者好施不茍求財貪者見之<lb/>
<pb n="14b"/>
　心慚止息故云去其貪然據鄭註意則云選用人知<lb/>
　者勇者仁者退去其奸詐者忿怒者貪財者先師旣<lb/>
　為前解故備載之案孝經云守其宗廟謂大夫家之<lb/>
　宗廟此則為君之宗廟<lb/>
　横渠張氏曰用人者言在上也去其私者人於禮達<lb/>
　分定不敢存其私意也人不愛其情是也仁知勇之<lb/>
　士皆盡誠於上而不過其分用知而知者去其詐用<lb/>
　勇而勇者去其怒用仁而仁者去其貪怒如子胥卻<lb/>
<pb n="15a"/>
　克以公戰報私怒也貪如田氏好施以掠美於己也<lb/>
　馬氏曰知者不惑而用人之知則可以去其詐勇者<lb/>
　不懼而用人之勇則可以去其怒仁者無欲而用人<lb/>
　之仁則可以去其貪去其詐去其怒去其貪非有意<lb/>
　於去也而用人之知用人之勇用人之仁則詐怒貪<lb/>
　之三者自然而去也與夫舜有天下選於衆舉臯陶<lb/>
　不仁者逺矣湯有天下選於衆舉伊尹不仁者逺矣<lb/>
　之類是也<lb/>
<pb n="15b"/>
　山隂陸氏曰若荆軻聶政侯嬴田光之徒雖知愛死<lb/>
　患生然死非禮義則以無聖人在上去其詐去其怒<lb/>
　去其貪故也<lb/>
　新安朱氏曰人之性易得偏人既仁如何貪蓋仁善<lb/>
　底人便有好便宜底意思今之廉介便多是那剛硬<lb/>
　底人<lb/>
　江陵項氏曰此經曰用人之仁去其貪表記曰儉近<lb/>
　仁貪儉之與仁宜不相似古人以同類處之者則以<lb/>
<pb n="16a"/>
　其皆出於愛也愛則儉儉則貪矣項羽涕泣分飲食<lb/>
　亦仁人一節也至戰勝而不與人功得地而不與人<lb/>
　利則儉與貪見也儉者約於己故猶為近仁貪則加<lb/>
　於人故不可不去孟子曰儉者不奪人奪人烏得為<lb/>
　儉則當時之君固有儉而貪者矣魏人儉嗇褊急而<lb/>
　有伐檀碩䑕之刺亦此類歟<lb/>
　長樂陳氏曰用人之知去其詐則人尚真而不偽用<lb/>
　人之勇去其怒則人循禮而不亂用人之仁去其貪<lb/>
<pb n="16b"/>
　則人樂施而不奪諸侯死社稷天子之社稷也大夫<lb/>
　死宗廟己之宗廟也死乎天子之社稷則義而正死<lb/>
　乎己之宗廟則非義而變然則大夫之義而正者如<lb/>
　之何亦曰死衆而已矣<lb/>
　延平周氏曰知者多詐而詐者不必知有知者則詐<lb/>
　足以别故用人之知則足以去其詐勇者多怒而怒<lb/>
　者不必勇有勇者則怒足以别故用人之勇則足以<lb/>
　去其怒仁者樂於予貪者樂於取有仁者則貪足以<lb/>
<pb n="17a"/>
　别故用人之仁則足以去其貪孔子言道之序則仁<lb/>
　先之知次之勇又次之言為道則知先之仁次之勇<lb/>
　又次之今以勇間於知與仁者蓋知仁以勇為主故<lb/>
　間之猶三徳以敏為主故亦間之也<lb/>
　嚴陵方氏曰詐者巧言似知而非知怒者敢為似勇<lb/>
　而非勇貪者多愛似仁而非仁則人君所去其可以<lb/>
　不察此哉諸侯為守土之臣故死於社稷則為義義<lb/>
　之為言宜也大夫有可去之道故死於宗廟則為變<lb/>
<pb n="17b"/>
　變之為言權也君去其國止之曰奈何去社稷則以<lb/>
　義望之也大夫曰奈何去宗廟則以變責之也<lb/>
　蔣氏曰君子道者三知仁勇是也然世之人或狃於<lb/>
　性質之所趨而不知反於義理之所制則其善端之<lb/>
　所形見未有不為終身之累者也此章言用人之道<lb/>
　而繼之於禮達分定之後其說蓋有所主夫知固可<lb/>
　尚也而不能行其所無事則將變詐以壞禮聖人本<lb/>
　禮以用知則止邪於未形而詐去矣勇固可尚也而<lb/>
<pb n="18a"/>
　不能以禮為主則將肆怒以為亂聖人本禮以用勇<lb/>
　則動容貌逺暴慢而怒去矣至於仁之為道尤宜致<lb/>
　辨於設心之初中庸曰力行近乎仁表記曰知者利<lb/>
　仁蓋仁主於有已自其盡已而至於盡物者仁之推<lb/>
　也語曰己欲立而立人已欲達而達人貪心一形則<lb/>
　博施濟衆之事誰其廣之聖人本禮以用仁而曰去<lb/>
　其貪者無他蓋將使人老老以及人之老幼幼以及<lb/>
　人之幼辨親親之殺明尊賢之等仁有所廣而道有<lb/>
<pb n="18b"/>
　所推也龜山論舜跖利善之分其義近之蓋利己者<lb/>
　狹推己者大所謂貪者蓋亦不必貨財是殖然後為<lb/>
　貪也　又曰禮之功用其大矣哉知本之以去詐勇<lb/>
　本之以去怒仁本之以去貪若是則君臣上下之間<lb/>
　祖廟宗祧之事惟理是循惟當是貴可生而生宜死<lb/>
　而死豈有紊其所處而失其所守者哉故曰君死社<lb/>
　稷謂之義大夫死宗廟謂之變<lb/>
故聖人耐以天下為一家以中國為一人者非意之也<lb/>
<pb n="19a"/>
必知其情辟於其義明於其利達於其患然後能為之<lb/>
　鄭氏曰耐古能字傳書世異古字時有存者意心所<lb/>
　思慮也辟開也<lb/>
　孔氏曰此亦因上生下樂記云人不耐無樂是古字<lb/>
　時有存者孔子說聖人非是以意測度謀慮而已知<lb/>
　民之七情開闢其義以教之顯明利事以安之曉達<lb/>
　其禍患而防䕶之然後能使天下和合為一家中國<lb/>
　為一人皆感義懷徳而歸之也情義利患則下文所<lb/>
<pb n="19b"/>
　言是也<lb/>
　長樂陳氏曰風俗同故天下為一家心徳同故中國<lb/>
　為一人其能至於如此者非吾之意有以結之必先<lb/>
　知乎其情而致之辟於其義而教之明於其利而興<lb/>
　之達於其患而去之<lb/>
　馬氏曰言天下則兼於四海也言中國則異乎夷狄<lb/>
　也蓋聖人治近者詳治逺者略以中國比天下則天<lb/>
　下為逺而中國為近以一人比一家則一人為寡一<lb/>
<pb n="20a"/>
　家為衆略於逺而能使之如一家者言其俗不殊而<lb/>
　若父子之親上下有以相使也詳於近而能使之如<lb/>
　一人者言其道之同而若手足之用左右有以相衛<lb/>
　也凡此者非用知之鑿而以私情巧結之也皆順其<lb/>
　性命之理而明利達患而已矣然則天下風俗之宜<lb/>
　異中國貴賤之𫝑殊而能使天下如一家中國如一人<lb/>
　何也蓋風俗雖異而其趨向則一也貴賤雖殊而趨<lb/>
　於善則同也凡此自非順性命之理而明利達患者<lb/>
<pb n="20b"/>
　不能為也<lb/>
　延平周氏曰天下非一家而能以為一家中國非一<lb/>
　人而能以為一人者非特在吾身者有以結之必先<lb/>
　知人情而無喜其所怒無欲其所惡然後開於人義<lb/>
　使之知父子君臣之倫明於人利使之講信修睦達<lb/>
　於人患使之無爭奪以相賊如此則天下所以為一<lb/>
　家中國所以為一人也<lb/>
　建安潘氏曰天下一家中國一人聖時之盛也論者<lb/>
<pb n="21a"/>
　毎以車書混同無異區為天下一家億兆欣戴無異<lb/>
　俗為中國一人是知聖治之成效而不見聖人之能<lb/>
　事也聖人非有他術特洞照本原知天下同歸而殊<lb/>
　塗一致而百慮夫塗殊於所由不殊於所歸同歸則<lb/>
　宗一室吾見天下本一家也慮百於所思不百於無<lb/>
　思無思則均一體吾見中國本一人也衆人狥私而<lb/>
　自蔽見有用則彼已不通不見不用而會歸則一每<lb/>
　每自狥則雖父子猶有為豺狼兄弟猶有為參商况<lb/>
<pb n="21b"/>
　他舎外人乎聖人深探本源灼見要歸故均以一體<lb/>
　待之休戚一焉是謂踐形由是樂民之樂而民亦樂<lb/>
　其樂憂民之憂而民亦憂其憂不以一己外天下而<lb/>
　以一體視天下此天下所以一家中國所以一人也<lb/>
　蔣氏曰自古安危理亂之機非有深逺而難見者蓋<lb/>
　天下大本在於人情離合而衆寡逺近不與焉方有<lb/>
　道之世上下相親小大相安六合同風九州共貫迨<lb/>
　其衰也貴賤相逼强弱相乘則不免人自為政家自<lb/>
<pb n="22a"/>
　為俗無它情之所合則措天下之異而歸於同情之<lb/>
　所離則天下之勢不可得而强一矣今夫天下一家<lb/>
　中國一人此豈億度料想姑為是言哉古之聖人總<lb/>
　攝人心維持世故所以起天下聯絡親比之義而革<lb/>
　其乖戾違背之習者蓋亦灼見是理而為之紂有臣<lb/>
　億萬惟億萬心武王有臣三千惟一心商之天下則<lb/>
　周之天下也其民則亦周之民也紂惟不知天下之<lb/>
　情是以狎侮五常作威殺戮屏棄典刑囚奴正士至<lb/>
<pb n="22b"/>
　於失天下之義背利縱患而人心離也武王惟知天<lb/>
　下之情是以重民五教篤信明義崇徳報功天下之<lb/>
　大義開闢充塞興利銷患而人心一也噫人情之係<lb/>
　於天下如此哉漢之興也以其知秦民之情唐之興<lb/>
　也以其知隋民之情漢唐而下中智之主開國成務<lb/>
　裂天下之大𫝑就一時之小康區宇不一軌轍有間<lb/>
　蓋未識古聖人所以為天下之大意也<lb/>
何謂人情喜怒哀懼愛惡欲七者弗學而能何謂人義<lb/>
<pb n="23a"/>
父慈子孝兄良弟弟夫義婦聽長惠幼順君仁臣忠十<lb/>
者謂之人義講信修睦謂之人利爭奪相殺謂之人患<lb/>
故聖人之所以治人七情修十義講信修睦尚辭讓去<lb/>
爭奪舎禮何以治之<lb/>
　鄭氏曰舎禮何以治之惟禮可耳<lb/>
　孔氏曰自此至何以哉覆釋上經情義利患必須禮<lb/>
　以治之又眀人之欲惡在心難知舎禮無由可化昭<lb/>
　二十五年左傳云人有六情喜怒哀樂好惡此云欲<lb/>
<pb n="23b"/>
　則彼云樂此云愛則彼云好也六情之外增一懼為<lb/>
　七人義從親者為始以漸至䟽故長幼在後君臣處<lb/>
　末<lb/>
　臨川王氏曰喜怒哀懼愛惡欲此之謂七情中庸止<lb/>
　言喜怒哀樂喜樂一也何以所言不同曰皆情也喜<lb/>
　可以兼愛欲怒可以兼惡懼中庸言中和則兼性言<lb/>
　之故止言喜怒哀樂此言七情之實故詳言之<lb/>
　長樂陳氏曰喜愛欲者陽之情怒哀懼惡者隂之情<lb/>
<pb n="24a"/>
　凡此皆出於天然故言弗學而能也父慈子孝兄良<lb/>
　弟弟夫義婦聽者閨門之義長惠幼順者鄉黨之義<lb/>
　君仁臣忠者朝廷之義凡此皆出於人為信則無所<lb/>
　欺罔睦則有所顧省此皆足以和義故謂之人利爭<lb/>
　而後奪奪而後相殺此皆足以召禍故謂之人患也<lb/>
　山隂陸氏曰兄良能克家者也即言友友施於弟而<lb/>
　已<lb/>
　蔣氏曰人之生也七情之真具於賦形之初聖人整<lb/>
<pb n="24b"/>
　世故而立人極大要在於不奪其天而已然義利之<lb/>
　辨不明向背之情遂異此聖賢所深憂也夫子對兵<lb/>
　食之問孟子陳利國之說源委可觀取舎明甚彼固<lb/>
　知人生而靜天之性也感物而動情遂形焉方其動<lb/>
　與義俱天理日見聚廬相依報施相使上下翕然識<lb/>
　居處之道而歸於性命之常至於狥利而行人欲日<lb/>
　長貪嗜無厭淫湎無恥上下紛然失交際之道吞齧<lb/>
　搏噬之患所由作也由是言之生天地之間者皆人<lb/>
<pb n="25a"/>
　耳耳目之於聲色口鼻之於臭味肢體之於安佚隨<lb/>
　所感動而有喜怒愛惡是不可得而冺遏者也故歸<lb/>
　之弗學而能而謂之人情父子兄弟之聚夫婦男女<lb/>
　之合君臣上下之交報施酬酢各有攸當人道所不<lb/>
　得而踰越者也故謂之人義此義既形此情遂定於<lb/>
　是講信修睦而人利興此義不立此情日亂於是爭<lb/>
　奪相殺而人患起然人豈本有是患哉情我所固有<lb/>
　也義我所固有也惟其本義以制情是以因義以成<lb/>
<pb n="25b"/>
　利惟其舎義而言利是以因利而生患君子論人道<lb/>
　之大掲此情此義於利害間區别而備言之復䆒制<lb/>
　情立義興利去患之說欲納天下於相安相養之域<lb/>
　則自禮之外無餘說也<lb/>
飲食男女人之大欲存焉死亡貧苦人之大惡存焉故<lb/>
欲惡者心之大端也人藏其心不可測度也美惡皆在<lb/>
其心不見其色也欲一以窮之舎禮何以哉<lb/>
　鄭氏曰言人情之難知明禮之重<lb/>
<pb n="26a"/>
　孔氏曰端謂頭緒言人深心厚貌内外乖違包藏欲<lb/>
　惡之心不可測知故外邊不見其色人君欲專一窮<lb/>
　盡人美惡之情若舎去其禮更將何事以知之禮之<lb/>
　所以知人心者有事於心貌見於外若七情美善十<lb/>
　義流行則舉動無不合禮若七情違辟十義虧損則<lb/>
　動作皆失其法故云舎禮何以哉<lb/>
　馬氏曰莫非欲也而飲食男女欲之甚也故曰大欲<lb/>
　莫非惡也而死亡貧苦惡之甚也故曰大惡喜怒哀<lb/>
<pb n="26b"/>
　懼愛惡欲皆所謂情而情之所本尤在於欲惡故曰<lb/>
　心之大端也夫心隱於内而不可見色形於外而可<lb/>
　以察蓋心者色之藴由色以觀之則心可以測度也<lb/>
　孟子曰仁義禮智根於心其生色也睟然見於面盎<lb/>
　於背雖作於其心而不見於其色則人之深情厚貌<lb/>
　有時而不知也故色厲而内荏色取仁而行違者有<lb/>
　之矣然則色固不可以得心乎詩云他人有心子忖<lb/>
　度之人之可以忖度者以其有道也所謂道者禮而<lb/>
<pb n="27a"/>
　已惟其有禮以節之則美惡不能藏於心也故曰欲<lb/>
　一以窮之舎禮何以哉<lb/>
　嚴陵方氏曰欲惡心之大端雖各有端以藏其心不<lb/>
　可測度也欲其所可欲惡其所可惡則為美非所欲<lb/>
　而欲非所惡而惡則為惡然皆由心生者一也故曰<lb/>
　皆在其心心無形無形則無色故曰不見其色上文<lb/>
　言不可測度以不見其色故也禮器曰欲察物而不<lb/>
　由禮弗之得矣正謂是也<lb/>
<pb n="27b"/>
　延平周氏曰大欲大惡藏於心而不可測者也果欲<lb/>
　其可欲惡其可惡則為美欲非其可欲惡非其可惡<lb/>
　則為惡又皆在其心而不見其色有欲一以窮之者<lb/>
　禮而已蓋先王制禮其大倫大要莫非㳂人心以為<lb/>
　之方茍非以禮則心焉廋哉<lb/>
　長樂劉氏曰禮出於人之情以情度情則情無不顯<lb/>
　此所謂有節於内而觀無不察矣孟子知齊王之大<lb/>
　欲而齊王以為夫子言之於我心有戚戚焉者以此<lb/>
<pb n="28a"/>
　山隂陸氏曰欲一以窮之舎禮何以哉言揆之以禮<lb/>
　無所不察<lb/>
　長樂陳氏曰凡民耳目接於外物則七情生焉聖人<lb/>
　不能使之無情也用禮以治其情使之接物雖動其<lb/>
　情外有禮制則莫敢踰之也内明性理則莫敢悖之<lb/>
　也故情雖内萌而外中禮節考其迹也與中無異<lb/>
　是故出其心而為禮節者謂之中考其迹而中禮節<lb/>
　者謂之和然則治天下者舎禮何以哉<lb/>
<pb n="28b"/>
　蔣氏曰人各有心自夫命於天而謂之性感於物而<lb/>
　謂之情制於理而謂之義因其所適而後利害之名<lb/>
　立原其治人之要必先有以正欲惡之大端粤自文<lb/>
　籍既生典謨訓誥之作所以講切是理者首見於舜<lb/>
　禹相傳之際方其天君湛然外物未接道心惟微未<lb/>
　易驟形也有如欲惡相長事物益至人心惟危豈易<lb/>
　禦哉惟其精一執中之功致力於此心危微之際能<lb/>
　固其所以為道心者則此心始合而不離矣禮記論<lb/>
<pb n="29a"/>
　心何以異此飲食男女誰獨無之死亡貧苦誰願為<lb/>
　之藏其心於不可測度之際宜甚危矣吾將即心以<lb/>
　求真因色以知變運是禮於可觀可覩之際騐其功<lb/>
　於内外不分之初飲食我所欲也觴酒豆肉遜而受<lb/>
　惡男女我所欲也無媒不交無幣不見死亡貧苦我<lb/>
　所惡也而國君死社稷大夫死宗廟君子仕而不稼<lb/>
　田而不漁食時不力珍凡以使其内之所存不為外<lb/>
　之所奪一𨼆顯而見定形也故曰欲一以窮之舎禮<lb/>
<pb n="29b"/>
　何以哉䆒觀聖人以禮治情之意然後知舜禹精一<lb/>
　執中之論至於伯夷降典而後治心之要孚於天下<lb/>
　此上下之所當講明者也<lb/>
故人者其天地之徳隂陽之交鬼神之會五行之秀氣<lb/>
也<lb/>
　孔氏曰此以下言人感天地鬼神而生聖王還因天<lb/>
　地鬼神作其法則以化人所以人情萬物可知也天<lb/>
　以覆為徳地以載為徳人感而生是天地之徳也獨<lb/>
<pb n="30a"/>
　陽不生獨隂不成二氣相交乃生故云隂陽之交也<lb/>
　鬼謂形體神謂精靈祭義云氣也者神之盛也魄也<lb/>
　者鬼之盛也氣與魄相會然後物生故云鬼神之會<lb/>
　秀謂秀異言人感五行秀異之氣故有仁義禮智信<lb/>
　横渠張氏曰天地之徳謂人之徳性也所造深則所<lb/>
　見厚又如天地之性人為貴亦是徳也禀五行之氣<lb/>
　以生最靈於萬物是其秀也神之言申也鬼之言歸<lb/>
　也凡生即申也要終即歸也神之盛極於氣故曰氣<lb/>
<pb n="30b"/>
　也者神之盛也鬼之盛極於魄故曰魄也者鬼之盛<lb/>
　也一體兼此終始此鬼神之㑹也隂陽之交鬼神之<lb/>
　會五行之氣物生皆然而人為備焉<lb/>
　長樂劉氏曰徳言其性謂元亨利貞也交言其混謂<lb/>
　純粹不雜也㑹言其要謂聰明正直也秀言其粹謂<lb/>
　傑特品彚也天地之氣隂陽也隂陽消長迭相出入<lb/>
　而成四時四時終始更相變化而成五行五行者四<lb/>
　時之氣凝結而成也大之為山嶽河海小之為動植<lb/>
<pb n="31a"/>
　羽毛其於人也内之為五臟外之為五事性之為五<lb/>
　常類之為五品其作於教化也則與天地合其徳與<lb/>
　隂陽合其序與鬼神合其吉凶能使五行不失其性<lb/>
　然非七情之所能致也不曰中和之至徳哉禮之為<lb/>
　用其如是夫<lb/>
　馬氏曰鬼者魄也神者魂也魂魄合然後謂之人故<lb/>
　曰鬼神之㑹也凡盈天地之間者莫不禀五常之氣<lb/>
　也人之所以異於物以其得氣之秀而㝡靈者也然<lb/>
<pb n="31b"/>
　則記者之言及此何也蓋將以明其制作之本也故<lb/>
　聖人作則必以天地為本而人者天地之徳也必以<lb/>
　隂陽為端而人者隂陽之交也必以鬼神為徒而人<lb/>
　者鬼神之㑹也必以五行為質而人者五行之秀氣<lb/>
　也凡此者亦所以明其制作之本意也<lb/>
　山隂陸氏曰言人之備道全美如此奈何舎禮而欲<lb/>
　備天地之徳稱神明之容哉<lb/>
　四明沈氏曰人者其天地之徳言人與天地無間易<lb/>
<pb n="32a"/>
　說與天地合其徳又說與天地相似中庸說博厚髙<lb/>
　明配天地又說溥博淵泉如天地人與天地猶為二<lb/>
　物不若此言人者天地之徳更不須合配如相似也<lb/>
　北溪陳氏曰人者隂陽之交鬼神之㑹說得亦親切<lb/>
　此真聖賢之遺言非漢儒所能道也蓋人受隂陽二<lb/>
　氣而生此身莫非隂陽如氣陽血隂脉陽體隂頭陽<lb/>
　足隂上體為陽下體為隂至於口之語黙目之寤寐<lb/>
　鼻息之呼吸皆有隂陽分屬不特人如此凡萬物皆<lb/>
<pb n="32b"/>
　然中庸所謂體物而不遺者言隂陽二氣為物之體<lb/>
　而無不在耳天地間無一物不是隂陽則無一物不<lb/>
　具鬼神　又曰鬼神只是隂陽二氣之屈伸往來自<lb/>
　二氣言之神是陽之靈鬼是隂之靈靈云者只是自<lb/>
　然屈伸往來恁地活耳自一氣言之則氣之方伸而<lb/>
　來者屬陽為神氣之已屈而往者屬隂為鬼其實二<lb/>
　氣亦只是一氣耳　又曰大概隂陽二氣會在吾身<lb/>
　之中為鬼神以寤寐言則寤屬陽寐屬隂以語黙言<lb/>
<pb n="33a"/>
　則語屬陽黙屬隂及動靜進退行止皆有隂陽凡屬<lb/>
　陽者皆為魂為神凡屬隂者皆為魄為鬼<lb/>
　王氏曰聖人欲使天下知其生之所宜尊故必曉以<lb/>
　生之所從受人之有是生也蓋有重之於其初而非<lb/>
　茍然而得之者也天下之人惟不能明其所從受徒<lb/>
　以其身為茍然而得之而自棄之心生自棄之心生<lb/>
　而吾之所宜尊者始舉而褻之矣聖人憂焉故告之<lb/>
　以其端而動其自尊之心曰人之所以為人者蓋天<lb/>
<pb n="33b"/>
　地隂陽鬼神五行交相參而與我以是生也則人之<lb/>
　為人不既尊矣乎其生也有其形則必求其形之所<lb/>
　自生其賦形也有其質則必求其質之所自得何謂<lb/>
　形之所自生天以覆物為徳地以載物為徳人生於<lb/>
　覆載中則其形之所自生固天地之大徳也獨隂不<lb/>
　生獨陽不成人因其交㑹而生始具則其形所自生<lb/>
　者固隂陽之交也氣者神之盛魄者鬼之盛氣與魄<lb/>
　聚則生散則死人因其㑹聚而生始全則其形所自<lb/>
<pb n="34a"/>
　生者固鬼神之㑹也何謂質之所自得夫天地隂陽<lb/>
　鬼神既成之以其形矣而形之生也又有所謂質與<lb/>
　之俱生焉五行之氣散布以命萬物而所謂氣之秀<lb/>
　者人獨得之以為其性之質則其質之所自得者固<lb/>
　五行之秀氣也夫既有是形則可以共立斯世矣<lb/>
　旣有是質則天下衆善無不具矣人知衆善無不<lb/>
　具所以自待者不敢輕自期者不敢卑廣而充之自<lb/>
　可欲之善至於充實之美大而化之之聖不可知之<lb/>
<pb n="34b"/>
　神則吾之一身固自有聖神之地天下之人何為而<lb/>
　不知生之所宜尊即人之不敢慢天地隂陽而褻鬼<lb/>
　神五行此天下所共知也然則移其不敢慢且褻者<lb/>
　於吾身雖至於聖賢可也學者可不謹諸<lb/>
　蔣氏曰人與天地並立而為三所賦者不薄所用者<lb/>
　甚大也世之人梏於形體是以囿於範圍之内而不<lb/>
　立於萬物之表且天地本與吾同徳也物有萬殊理<lb/>
　本一致此一既生天得之以清地得之以寧人得之<lb/>
<pb n="35a"/>
　以靈其所以靈者非謂清且寧者其可乎是為天地<lb/>
　之徳隂陽與吾同體也雖兩立用不獨行有男女然<lb/>
　後有夫婦受形既若此矣而况喜怒其舒慘也出入<lb/>
　其消長也主一廢一不可也是為隂陽之交鬼神與<lb/>
　吾同類也氣盛而神魄盛而鬼人之氣魄合而不離<lb/>
　而後靈於萬物是為鬼神之㑹物有常性形於五行<lb/>
　人有常性形於五事蓋其事生而不窮者鍾於人之<lb/>
　靈而後視聽言貌思可以作肅作乂作哲作謀而至<lb/>
<pb n="35b"/>
　於作聖也安得不謂之五行秀氣哉人之為人若是<lb/>
　之不茍然也况觀兩間榛榛狉狉役於一而不知其<lb/>
　二局於近而莫通其逺者物而已矣均是人而狹用<lb/>
　之不能充其所賦而大其所用至於物之與儔是可<lb/>
　悲也<lb/>
故天秉陽垂日星地秉隂竅於山川播五行於四時和<lb/>
而后月生也是以三五而盈三五而闕<lb/>
　鄭氏曰秉猶持也竅孔也地持隂氣出内於山川以<lb/>
<pb n="36a"/>
　舒五行於四時此氣和乃后月生而上配日一盈一<lb/>
　闕屈伸之義也必三五者播五行於四時也一曰水<lb/>
　二曰火三曰木四曰金五曰土合為十五之成數也<lb/>
　孔氏曰自此至質也一節以上經言人禀天地隂陽<lb/>
　鬼神五行而生此又述明天地之徳及五行之氣也<lb/>
　以隂陽鬼神是天地中物故不重陳也天秉持陽氣<lb/>
　垂懸日星以施生照臨於下地秉持隂氣為孔於山<lb/>
　川以出納其氣氣有隂陽皆出於地地體是隂故總<lb/>
<pb n="36b"/>
　謂之隂也凡月體之生禀於日光若氣不和日月行<lb/>
　度差錯失於次序則月生不依其時若五行氣和則<lb/>
　月依其時而生是以三五十五日而得盈滿又三五<lb/>
　十五日而虧闕也月有虧盈故備言之天則直言垂<lb/>
　日星而已鄭註一盈一闕屈伸之義者盈謂其伸闕<lb/>
　謂其屈也<lb/>
　長樂劉氏曰天也者陽氣之所積故曰秉陽焉地也<lb/>
　者隂氣之所積故曰秉隂焉隂氣合陽於天上則為<lb/>
<pb n="37a"/>
　日星是以其光下垂焉陽氣合隂於地下則為山川<lb/>
　是以其竅上通焉山川者五行之本也故天之氣出<lb/>
　入於地中則升為四時地之氣凝結於天上則降為<lb/>
　五行合於四時和平協順而後月生焉月雖隂氣所<lb/>
　結不得天陽無以成其明也日雖陽氣所結不得地<lb/>
　隂無以成其耀也故陽中有隂則陽功成而能久其<lb/>
　照隂中有陽則隂徳盛而能常其明萬物各正其性<lb/>
　命以保形質之始終者未始不由隂陽之交混也日<lb/>
<pb n="37b"/>
　行遲君之道也月行疾臣之道也君逸臣勞天地自<lb/>
　然之理也月之盈十有五日復在地下而上在天上<lb/>
　故闕而不見也月之闕十有五日而與日相望於旦<lb/>
　故盈焉然則月之所以能明而盈盛者假日之光也<lb/>
　去日有逺近是以盈縮弦望隨之<lb/>
　長樂陳氏曰天以清秉陽在天者成象則日星是也<lb/>
　地以濁秉隂在地者成形則山川是也天地旣位於<lb/>
　上下則播五行於其中故天一生水而播於冬天三<lb/>
<pb n="38a"/>
　生木而播於春地二生火而播於夏地四生金而播<lb/>
　於秋天五生土而播於四時之間自天一至於天五<lb/>
　則為十五之數十五之數成其所播者既和然後月<lb/>
　生而如其數蓋三五者數之所變故數之至於三五<lb/>
　則為五行生數之極而月所以盈又積之至於三五<lb/>
　則為五行成數之極而月所以闕也然而隂陽之義<lb/>
　配日月此特言月而不言日何也蓋月有盈闕之常<lb/>
　而又多薄蝕之變得其常則四時和及其變則四時<lb/>
<pb n="38b"/>
　乖故觀月之生而已矣<lb/>
　嚴陵方氏曰隂陽合而為道道則天地共由之而已<lb/>
　隂陽離而為徳徳則天地各有所秉焉幽顯者天地<lb/>
　之道上下者天地之位天地既位於上下則五行播<lb/>
　於其中播者分布之稱也自天一至於天五竒偶合<lb/>
　而成十五則可否相濟而和矣乖則塞而生暗和則<lb/>
　通而生明故月如其數而生焉自生而進進極而盈<lb/>
　為望既望而虧虧極而闕為晦朔後則明生而魄死<lb/>
<pb n="39a"/>
　望後則明死而魄生以麗於數故也是以三五而盈<lb/>
　三五而闕言月而不言日者蓋月受日而明遡日而<lb/>
　行言月如此則日之長短出没其能逃是數哉<lb/>
　馬氏曰星麗乎天亦陽之屬也故言天秉陽而繼之<lb/>
　以垂日星垂日星者所以昭其日星之明也山川麗<lb/>
　乎地亦隂之屬故言地秉隂而繼之以竅於山川竅<lb/>
　於山川者所以通山澤之氣也天之所以命萬物而<lb/>
　往來不窮於其間者五行也五行之動必有所終故<lb/>
<pb n="39b"/>
　曰迭相竭迭者終而有始之意也<lb/>
　山隂陸氏曰垂陽也竅隂也播隂陽也老子曰道生<lb/>
　一一生二二生三三隂陽沖氣也五行是矣三然後<lb/>
　有中五然後有中和中之所生也和而後月生也是<lb/>
　以三五而盈三五而闕此言隂陽中而為五行五行<lb/>
　播而為四時四時和而十有二月生焉月以盈闕為<lb/>
　節故皆以三五<lb/>
　龍泉葉氏曰天陽也天必能秉陽而後日星垂於下<lb/>
<pb n="40a"/>
　以效其經緯地隂也地必能秉隂而後山川竅於上<lb/>
　以效其流止天地隂陽交為貫通而播五行之氣運<lb/>
　於四時五行不忒四時不差而後月能望日晝夜相<lb/>
　代以成嵗功生死不愆而盈闕不紊其勤勞至矣天<lb/>
　地之道至誠而不息五行之氣至和而不乖此王則<lb/>
　彼衰彼息則此生迭相為竭而未嘗竭也五行嵗月<lb/>
　始此終彼相為本末不可窮盡此天地所以久存而<lb/>
　不廢也其在人也發於聲音則律吕之變不可窮發<lb/>
<pb n="40b"/>
　於飲食則滋味之變不可窮發於衣服則色章之變<lb/>
　不可窮凡天地五行隂陽運動之勤勞皆發於萬物<lb/>
　而資於人以與之並為長久也天地之情性非人則<lb/>
　不能體而參之天地之功用非人則不能察而法之<lb/>
　天地之所以不息者由人道而後見之此人所以為<lb/>
　天地之心五行之端食味别聲被色以生養於覆載<lb/>
　之内而獨有厚於萬物焉蓋研括天地隂陽五行之<lb/>
　運動而聚見於人則人之為可貴也大矣及其累於<lb/>
<pb n="41a"/>
　形偏於氣專已而忘物卑志而尊欲故雖為天地之<lb/>
　心而其心非天地也雖為五行之端而其端非五行<lb/>
　也雖食味别聲被色而味聲色之所自出者不知也<lb/>
　冥然於日用飲食之間并吞之念形夸奪之事起其<lb/>
　所以感傷天地陵犯隂陽毁敗五行者人固為之而<lb/>
　萬物不與也是必有先知先覺者焉察其本原要其<lb/>
　性命而流通焉故舉物睹情藝事勸功端本於天地<lb/>
　隂陽紀法於日月星辰淪幽出明歴粗入微一皆順<lb/>
<pb n="41b"/>
　其常理非出私智任私意而自為也皇極則建常性<lb/>
　則若設官則有治焉立師則有教焉此人之所以能<lb/>
　不失其貴而卒於參天地以立天地萬物卒賴於人<lb/>
　以長且久也雖然昔之言治者兢兢於天道業業於<lb/>
　人事謹小而畏獨未嘗敢極其論也故以人情合人<lb/>
　理則詩是也以人事永天命則書是也著天地隂陽<lb/>
　五行之失常以考人理之否當而聳懼之以善惡則<lb/>
　春秋是也惟易則深逺矣然而吉凶禍福必騐之以<lb/>
<pb n="42a"/>
　事觀爻賾象而人身之變動舉積此焉未有擅天地<lb/>
　隂陽五行之理於一身以為貴範天地隂陽五行之<lb/>
　理於天下以出治其意若此之大其用若此之妙其<lb/>
　論若此之盡者也豈堯舜周孔固有遺言而後之得<lb/>
　之者遂從而推廣極論之歟雖然使人能知其所以<lb/>
　自貴而通於天地隂陽五行之故則去其滯吝消其<lb/>
　鄙詐而無一舉動之非禮也使人君能知人之所以<lb/>
　貴而還以天地隂陽五行之所賴者治之教之則必<lb/>
<pb n="42b"/>
　懲勸不以賞罰制馭不以權勢本仁立義而無一政<lb/>
　事之非禮也則庶幾可也<lb/>
　蔣氏曰上章論人而繼及於天地隂陽日月星辰象<lb/>
　數之間何哉三才之道固未有不麗於隂陽之二氣<lb/>
　者而其一抑一揚蓋本天地之正理少失其制則患<lb/>
　生焉在易乾坤之卦四徳具於乾也而坤則利牝馬<lb/>
　之負首庶物者乾也而坤則承天而時行以成徳為<lb/>
　行者乾也而坤則取乎無成而有終獨以歸坤也上<lb/>
<pb n="43a"/>
　六爻又發龍戰於野之義為其嫌於無陽也然則地<lb/>
　道也妻道也臣道也而可與陽亢位乎故秉陽者天<lb/>
　也日星之象自然而昭垂秉隂者地也月之象則有<lb/>
　待而後生使山川不為之通氣五行不為之播時則<lb/>
　隂不和於陽而失其所以質之者矣月何自而能生<lb/>
　故在天成象而日星以陽言月從隂類為之月者疾<lb/>
　行乎周天之度而受明於日也三五而盈三五而闕<lb/>
　蓋有分量而弗敢成也然則陽有專制之功隂必資<lb/>
<pb n="43b"/>
　陽之用先儒發之其義明甚<lb/>
　王氏曰和而後月生也政和則人和人和則氣和氣<lb/>
　和則充乎天地之間而與之俱和矣夫是以禍患不<lb/>
　作和氣流通宻移於造化之妙則月之所以由和而<lb/>
　生也且天一生水播和氣而為冬則月㑹日於析木<lb/>
　星紀元枵之次地二生火播和氣而為夏則月會日<lb/>
　於實沈鶉首鶉火之次天三生木播之於春二氣致<lb/>
　和月之㑹日又見於娵訾降婁大梁之辰矣地四生<lb/>
<pb n="44a"/>
　金播之於秋二氣致和月之㑹日又見於鶉尾夀星<lb/>
　大火之辰矣乃若中央之土播於四時分旺四季四<lb/>
　序協紀五行不相陵而和又可見矣若然則載魄於<lb/>
　東晦朔弦望無毫釐之差絲忽之謬者實由聖人調<lb/>
　胸中之誠應乎天地則所以播於五行者已極其和<lb/>
　而五行所以播於四時者又極其和此其效所以致<lb/>
　然也易曰天地以順動則日月不過而四時不忒者<lb/>
　蓋謂是歟<lb/>
<pb n="44b"/>
　江陵項氏曰案下文五行四時以配五聲六律五色<lb/>
　六章五味六和則所謂播五行於四時而月生者正謂<lb/>
　布五干於六支為三十日而晦朔以周也故曰是以<lb/>
　三五而盈三五而闕明言五六三十無可疑矣五陽<lb/>
　干加六陽支為三十日五隂干加六隂支亦為三十<lb/>
　日隂陽各當三十故不言十與十二但言五六凡五<lb/>
　聲六律五色六章五味六和皆然干言五行者甲乙<lb/>
　屬木丙丁屬火戊己屬土庚辛屬金壬癸屬水也<lb/>
<pb n="45a"/>
　支言四時者寅卯辰屬春巳午未屬夏申酉戌屬秋<lb/>
　亥子丑屬冬下文曰五行之動迭相竭也注曰竭謂<lb/>
　相負戴正謂干支相加也又曰五行四時十二月還<lb/>
　相為本也正謂十干周旋於十二支以成六十日也<lb/>
　<lb/>
　<lb/>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷三十九</head>
    <p>
<pb n="1a"/>
欽定四庫全書<lb/>
　禮記集説卷三十九　　　　宋　衛湜　撰<lb/>
是月也以立春先立春三日大史謁之天子曰某日立<lb/>
春盛徳在木天子乃齊立春之日天子親帥三公九卿<lb/>
諸侯大夫以迎春於東郊還反賞公卿諸侯大夫於朝<lb/>
　鄭氏曰大史禮官之屬掌正嵗年以序事謁告也迎<lb/>
　春祭蒼帝靈威仰於東郊之兆也王居明堂禮曰出<lb/>
　十五里迎嵗盖殷禮也周近郊五十里賞謂有功徳<lb/>
<pb n="1b"/>
　者有以顯賜之也朝大寝門外<lb/>
　孔氏曰此一節論立春天子迎春氣及行賞之事節<lb/>
　氣有早晚立春為正月節有在十二月之時云是月<lb/>
　者謂是月之氣不謂是月之日也凡言是月者若事<lb/>
　相連接則因前是月不别起文若别事異端則更云<lb/>
　是月他皆放此周法四時迎氣皆前期十日而齊散<lb/>
　齊七日致齊三日秦法簡省故三日散齊二日致齊<lb/>
　一日也天以覆盖生民為徳春則為生天之生育盛<lb/>
<pb n="2a"/>
　徳在於木位故云盛徳在木也立春立秋帥三公九<lb/>
　卿諸侯大夫立夏立冬不云諸侯文不備也案賈馬<lb/>
　蔡邕皆以為迎春祭大皥及勾芒鄭獨以為祭蒼帝<lb/>
　靈威仰者以禮器云饗帝于郊而風雨節寒暑時大<lb/>
　皥是人帝何能使風雨寒暑得時周禮司服王祀昊<lb/>
　天上帝服大裘而冕祀五帝亦如之五帝若是人帝<lb/>
　何得與天帝同服故以為靈威仰上云盛徳在木亦<lb/>
　謂靈威仰之盛徳也鄭引明堂禮盖逸禮之篇名證<lb/>
<pb n="2b"/>
　十五里迎春與周不同也鄭註尚書君陳序云天子<lb/>
　近郊五十里今河南洛陽相去則然是也云朝大寝<lb/>
　門外者大寢則路寝天子有三朝一是燕朝在路寝<lb/>
　也二是治朝則此路寝門外應門之内以其賞賜公<lb/>
　卿大夫宜在治事之朝故云大寢門外三是外朝在<lb/>
　庫門之外臯門之内大詢衆庻聼斷罪人之處也此<lb/>
　云賞公卿大夫諸侯孟夏云還反行賞封諸侯慶賜<lb/>
　遂行孟秋云賞軍帥武人孟冬賞死事恤孤寡四時<lb/>
<pb n="3a"/>
　所賞不同者庾云順時氣也春陽氣始著仁澤之時<lb/>
　故賞朝臣及諸侯至夏陽氣尤盛故慶賜轉廣秋隂<lb/>
　氣始凝故賞軍帥及武人至冬隂氣尤盛故賞死事<lb/>
　者及其妻子也<lb/>
　嚴陵方氏曰四立之日則其氣至矣故天子親帥其<lb/>
　臣以迎之於郊焉所以導其氣之至也春主寅卯辰<lb/>
　其位居東故迎之於東郊夏主巳午未其位居南故<lb/>
　迎之於南郊秋主申酉戌其位居西故迎之於西郊<lb/>
<pb n="3b"/>
　冬主亥子丑其位居北故迎之於北郊五行之氣獨<lb/>
　不迎土者以其居中非自外至也唯其自外至故迎<lb/>
　之者毎於郊焉古者於寒曰迎以客隂故也於暑曰<lb/>
　迎以主陽故也此則四時皆謂之迎者盖别而言之<lb/>
　雖有隂陽客主之辯合而言之則氣皆自外至主之<lb/>
　在我而已故通謂之迎焉所謂還反何也還言還之<lb/>
　自郊反言反之於朝主彼言故曰還主此言故曰反<lb/>
　也古者賞以春夏刑以秋冬此則四時皆賞何也盖<lb/>
<pb n="4a"/>
　春夏非不刑也特順陽義故以賞為主爾秋冬非不<lb/>
　賞也特順隂義故以刑為主爾此則喜其氣之至故<lb/>
　皆行賞以飾其喜焉<lb/>
　馬氏曰隂陽合而為道離而得一焉為徳五行播于<lb/>
　四時陳于五行而各得道之一者也故謂之徳夫更<lb/>
　盛更衰物之復也五行四時還相為本而各得以其<lb/>
　時王焉王則相我者生生我者廢勝我者囚我所勝<lb/>
　者死其盛在我矣故謂之盛徳所謂五行之動迭相<lb/>
<pb n="4b"/>
　竭也者立此而竭彼也故於四立之日吿盛徳所在<lb/>
　焉五行之序不同曰水火木金土者天地生五行之<lb/>
　序也曰木火土金水者五行相生之序也曰火水金<lb/>
　木土五行相尅之序也天地之生五行也以數其相<lb/>
　生也以氣其相尅也以形古者以中春逆暑以中秋<lb/>
　迎寒逆暑主陽也迎寒客隂也四時之所以變化者<lb/>
　隂陽而已寒暑隂陽之盛也方二分之際而逆之迎<lb/>
　之則前其氣之未至以待其至也此以四立之日而<lb/>
<pb n="5a"/>
　迎氣於郊非古也先王之時有舍爵䇿勲者夫下車<lb/>
　而封先代之後者視人之功而致其賞視人之罪而<lb/>
　致其誅夫亦何常期之有<lb/>
　山隂陸氏曰木仁徳之盛金義徳之盛君子體之方<lb/>
　其以仁為恩則盛徳在木方其以義為理則盛徳在<lb/>
　金他放此唯春秋言諸侯朝覲之時也曲禮所謂天<lb/>
　子當宁而立曰朝當扆而立曰覲如此<lb/>
　廬陵胡氏曰案禮器云饗帝于郊而風雨節寒暑時<lb/>
<pb n="5b"/>
　初不指言何帝竊以為蒼帝與大皥皆當祭不必分<lb/>
　也鄭取春秋緯固不經而賈馬等亦大泥矣鄭又以<lb/>
　此為殷禮然王居明堂禮亦何嘗指以為殷又逸禮<lb/>
　亦豈盡足據則此謂之周禮可也<lb/>
命相布徳和令行慶施惠下及兆民慶賜遂行毋有不<lb/>
當<lb/>
　鄭氏曰相謂三公相王之事也徳謂善教也令謂時<lb/>
　禁也慶謂休其善也惠謂恤其不足也天子曰兆民<lb/>
<pb n="6a"/>
　遂猶達也言使當得者皆得得者無非其人<lb/>
　孔氏曰此一經因上天子迎春及國命三公布教施<lb/>
　惠之事公羊傳云三公者何天子之相也自陜而東<lb/>
　周公主之自陜而西召公主之一相主乎内是三公<lb/>
　相王之事也至六國時一人知事者特謂之相故史<lb/>
　稱穰侯范雎蔡澤皆為秦相後又為丞相也商頌云<lb/>
　莫遂莫達是遂為達言慶賜通達周徧皆是有功可<lb/>
　慶者非其人謂無功無徳之徒<lb/>
<pb n="6b"/>
　嚴陵方氏曰徳令慶惠出乎君然欲布和行施以下<lb/>
　及也則必有以相之者焉故特言命相也徳貴乎宣<lb/>
　利故曰布令貴乎無乖故曰和慶則必致用故曰行<lb/>
　惠則必有與故曰施慶賜者行慶而賜之也慶主禮<lb/>
　賜主物前言行慶則禮而已此言慶賜又及於物故<lb/>
　也遂行言行之而無壅也毋有不當則又惡夫妄予<lb/>
　以傷費焉此與孟夏皆言慶賜遂行而秋冬則不言<lb/>
　者賜以春夏為主故也於春則繼之以毋有不當於<lb/>
<pb n="7a"/>
　夏則繼之以無不欣悦者盖慶賜所以飾喜必能毋<lb/>
　有不當然後人無不欣悦焉亦互相備而已<lb/>
乃命大史守典奉法司天日月星辰之行宿離不貸毋<lb/>
失經紀以初為常<lb/>
　鄭氏曰典六典法八法也離讀如儷偶之儷宿儷謂<lb/>
　其屬馮相氏保章氏掌天文者相與宿偶當審候伺<lb/>
　不得過差也經紀謂天文進退度數<lb/>
　孔氏曰迎春既還行賞已畢乃命大史之官守其六<lb/>
<pb n="7b"/>
　典奉其八法司主天文及日月星辰之行天則左還<lb/>
　一日一度一年三百六十五度四分度之一又至周<lb/>
　一度日月五星並逆行各有多少辰有二十八宿亦<lb/>
　隨天左行大史令其屬官馮相氏保章氏恒在候處<lb/>
　相與止宿配偶共審察伺候不得貸變過差馮相氏<lb/>
　則主日月五星年氣節候推步遲疾審知所在之處<lb/>
　若今之司厯主其筭術也保章氏則守天之文章謂<lb/>
　天文違變度數失其常次妖孽所在吉凶所生若今<lb/>
<pb n="8a"/>
　之天文家唯主變異也若應候不候應知不知則是<lb/>
　候過差也經紀謂天文進退度數言當推勘考校使<lb/>
　得其中應進則言進應退則言退若其推步不明筭<lb/>
　厯失所遲疾不依其度進退或失其常是失經紀初<lb/>
　謂舊來所法常須遵奉以為常行故云以初為常<lb/>
　丘氏曰星謂二十八宿也辰謂日月之舍也宿畱止<lb/>
　離經厯言天子命大史之官厯候日月星辰即畱止<lb/>
　所經厯爲祥爲災無令差貸詩云月離于畢俾滂沱<lb/>
<pb n="8b"/>
　矣書云星有好風星有好雨月之從星則以風雨此<lb/>
　之謂乎而穎達以宿離爲馮相保章同宿配偶是其<lb/>
　不顧經文妄為穿鑿<lb/>
　嚴陵方氏曰月令天所命也王者則繼天以行其事<lb/>
　而已故言乃焉若後言乃擇元日乃修祭典之類周<lb/>
　官大史之職掌建邦之六典以迎邦國之治掌八法<lb/>
　以迎官府之治即此所謂守典奉法也又言正歳年<lb/>
　以序事須之于官府及都鄙即此所謂司天日月星<lb/>
<pb n="9a"/>
　辰之行也在人之六典八法在天之日月星辰莫不<lb/>
　存乎書故以是命之於大史焉大而有常者之謂典<lb/>
　故曰守詳而有變者之謂法故曰奉日月星辰之行<lb/>
　皆麗乎天之大數數之妙理所以成變化而行鬼神<lb/>
　非聖人不能與於此也若夫有司之事特司其末而<lb/>
　已故以司言之日者循星以進退者也月者應日以<lb/>
　死生者也星者日所舍辰者星所次以其得陽之精<lb/>
　故謂之星以其所次有時故謂之辰也日月星辰即<lb/>
<pb n="9b"/>
　堯典所言厯象洪範所言五紀是矣宿言宿之於此<lb/>
　離言離之於彼日月星辰之行或宿或離有定數焉<lb/>
　大史司之不可貸而已貸則司天者之過矣<lb/>
　廬陵胡氏曰典法若大宰六典八法宿謂日月星辰<lb/>
　所居之次天文志云填星居宿其國福厚又云五星<lb/>
　所聚宿其國王是也若司天推步不職至於宿離其<lb/>
　次而不能察則罪不原貸書先時者殺<lb/>
　山隂陸氏曰宿離不貸蔡邕曰宿者日所在也離月<lb/>
<pb n="10a"/>
　所厯厯非一度處之詞也厯象以初為常而已其測<lb/>
　驗與時盈縮有變存焉<lb/>
是月也天子乃以元日祈榖于上帝乃擇元辰天子親<lb/>
載耒耜措之于參保介之御閒帥三公九卿諸侯大夫<lb/>
躬耕帝藉天子三推三公五推卿諸侯九推反執爵于<lb/>
大寢三公九卿諸侯大夫皆御命曰勞酒<lb/>
　鄭氏曰謂以上辛郊祭天也春秋傳曰夫郊祀后稷<lb/>
　以祈農事是故啓蟄而郊郊而後耕上帝太㣲之帝<lb/>
<pb n="10b"/>
　也元辰盖郊後亥也耒耜之上曲也保介車右也<lb/>
　置耒于車右與御者之間明已勸農非農者也人君<lb/>
　之車必使勇士衣甲居右而參乗備非常也保猶衣<lb/>
　也介甲也帝藉為天神借民力所治之田也既耕而<lb/>
　宴飲以勞羣臣也大寢路寢御侍也<lb/>
　孔氏曰此一節論迎春既反春事已起當祈榖親耕<lb/>
　燕勞之事鄭引春秋傳見襄七年左傳彼祈農事此<lb/>
　即祈榖彼云郊而後耕此祈榖之後即躬耕帝藉是<lb/>
<pb n="11a"/>
　祈榖與郊一也紫㣲宫為大帝大㣲為天庭中有五<lb/>
　帝座即靈威仰赤熛怒白招拒汁光紀含樞紐祈榖<lb/>
　郊天之時各祭所感之帝殷人則祭汁光紀周人則<lb/>
　祭靈威仰以其不定故總云大㣲之帝若迎春之時<lb/>
　前帝後王皆祭靈威仰前迎春祭蒼帝是也此郊雖<lb/>
　祈榖亦是報天故郊特牲云郊之祭也大執天而主<lb/>
　日也甲乙丙丁等謂之日郊之用辛故上云元日子<lb/>
　丑寅卯等謂之辰耕用亥日故云元辰隂陽式法正<lb/>
<pb n="11b"/>
　月亥為天倉以其耕事故用天倉也盧植蔡邕並云<lb/>
　郊天是陽故用日耕藉是隂故用辰元者善也郊雖<lb/>
　用日亦有辰但日為吉主耕之用辰亦有日但辰為<lb/>
　主爾天子所乘車上親載耕田之耒耜措置也御者<lb/>
　御車之人車右及御人皆主參乘於時天子在左御<lb/>
　者在中車右在右言置此耒器于參乗保介及御者<lb/>
　之間明王之身但是勸農非實農人故不以耒耜近<lb/>
　王也耕藉而曰帝藉者舉尊言之故祭義云為藉千<lb/>
<pb n="12a"/>
　畝以共粢盛又國語宣王不藉千畝虢文公諫曰民<lb/>
　之大事在農上帝粢盛於是乎出是藉田共上帝也<lb/>
　案國語王耕一坺班三之賈逵註班次也謂公卿大<lb/>
　夫也王之下各三其上也王一發公三發卿九發大<lb/>
　夫二十七發不云士者士賤不與耕也國語耕後宰<lb/>
　夫陳饗膳夫賛王王歆大牢是耕後設饗而此云既<lb/>
　耕而燕飲者饗禮在廟燕禮在寢此云執爵于大寢<lb/>
　故知燕也國語云饗者蓋用饗之饌具而行燕禮以<lb/>
<pb n="12b"/>
　勞羣臣也案上迎春行賞于路寢門外正朝此耕藉<lb/>
　勞羣臣于路寢不同者爵賞公事與衆共之故在正<lb/>
　朝燕勞私禮主於歡心故在路寢<lb/>
　嚴陵方氏曰元日者善日也與王制習射上功所言<lb/>
　同義詩言三之日于耜蓋建寅之月也故於是月始<lb/>
　祈穀焉噫嘻言春夏祈穀于上帝正謂是矣必以元<lb/>
　日者求其信善之殖以斷凶荒之害而已皆元日也<lb/>
　於祈穀曰以於命民社曰擇何也蓋擇日者有司之<lb/>
<pb n="13a"/>
　事以日者天子之事凡日皆擇而後以之然前言以<lb/>
　後言擇者以尊卑之序且互相備也故擇元辰之文<lb/>
　其下乃言天子親載耒耜則擇日非天子之事明矣<lb/>
　日為陽辰為隂祈榖于天所以成物故日用辛耕藉<lb/>
　于地所以終功故辰用亥也保介言保民而介其君<lb/>
　也方其參君之乗故謂之參保介保介之參乘必有<lb/>
　御君之所焉故謂之御閒帝藉蓋藉田也以其共上<lb/>
　帝之粢盛故曰帝以其借民力而終之故曰藉夫以<lb/>
<pb n="13b"/>
　千畝之藉自天子至於諸侯其耕止於三推五推九<lb/>
　推則其借民力而終之可知推者執耒而進之也或<lb/>
　以三或以五或以九者以貴賤為勞逸之差等也且<lb/>
　耕陽事也故毎用數之竒焉此言天子三推而春秋<lb/>
　外傳言王耕一發者蓋一發土而三推之其實一也<lb/>
　帥之時及於大夫而推之數則不及者以其卑故不<lb/>
　必預拘其數也祭統曰天子諸侯非莫耕也身致其<lb/>
　誠信誠信之謂盡盡之謂敬敬盡然後可以事神明<lb/>
<pb n="14a"/>
　然則躬耕之意以是而已大寢路寢也以路寢為大<lb/>
　則燕寢為小矣夫耕藉而反亦已勞矣故飲之以酒<lb/>
　命曰勞酒也御與御食于君之御同義<lb/>
　山隂陸氏曰言以以前月所卜之日也御侍也言以<lb/>
　耒耜置之于參與保介侍御之閒參參乗保介車右<lb/>
　也保君而甲者也詩曰嗟嗟臣工又曰嗟嗟保介臣<lb/>
　工其臣也保介其僕也<lb/>
　黄氏曰夫國之大事在祀與戎故季秋云藏帝藉之<lb/>
<pb n="14b"/>
　收于神倉蓋所以供皇天上帝名山大川四方之神<lb/>
　以祠宗廟社稷之靈古者凡祭祀之粢盛自天子達<lb/>
　庶人必待親耕之榖宣王不行斯禮虢文公諫蓋宣<lb/>
　王承厲王之亂禮法廢壞宣王中興幾失其禮賴虢<lb/>
　公諫之而得祭祀之正噫厲王之亂其禮已亡衰周<lb/>
　戰爭暴秦焚殄宜乎未䆒斯禮也春秋書御廩災蓋<lb/>
　是魯侯躬耕藉田以供祭祀粢盛之倉也下續書乙<lb/>
　亥嘗者謂災雖焚廩不害嘉榖是故秋祭不闕明祭<lb/>
<pb n="15a"/>
　祀之禮唯躬耕之榖以為粢盛不以他榖為祀明矣<lb/>
　故榖梁傳曰天子親耕王后親蠶非無良農女工也<lb/>
　以為人之所盡事其祖禰不若已自親者也或曰庶<lb/>
　人豈拘斯禮禮云不耕者祭無盛不蠶者不帛斯豈<lb/>
　非庶人之禮盖天子百官皆行斯禮以明孝道而懼<lb/>
　庶人游手惰業棄本逐末之教也況古者近郊則五<lb/>
　家為比逺郊則五戸為鄰蓋禮法自閭比鄰里之長<lb/>
　行之則風行草偃天下雖廣而教一也況周禮載師<lb/>
<pb n="15b"/>
　職云凡一宅不樹藝罰二十五家之里布一田不耕<lb/>
　罰三頃之屋粟一民無職罰一夫之稅一家之役嗟<lb/>
　乎斯禮苟行則天下之為人子者恥不獲祭其先也<lb/>
　天下之為人父者懼不享于祀也咸知農為邦本食<lb/>
　乃民天曠土游民不敺而復上行下傚誰曰不從厯<lb/>
　代雖亦行之或曰農壇或稱帝社羣儒詳議疑未及<lb/>
　此<lb/>
　馬氏曰古者將有事于藉田則齊于齊宫事至則祼<lb/>
<pb n="16a"/>
　鬯饗禮而後卒事則饗膳而班嘗之庶人終食此則<lb/>
　反執爵于大寢者三公諸侯九卿大夫皆御命曰勞<lb/>
　酒則非古也<lb/>
　廬陵胡氏曰鄭謂此即郊也案郊特牲云郊之用辛<lb/>
　此云元日善日也則不必辛郊特牲又云郊迎長日<lb/>
　之至註引易説謂春分日漸長則此未春分也郊特<lb/>
　牲又云郊大報天此云上帝不可以包天也易説三<lb/>
　王之郊一用夏正孟獻子云啓蟄而郊則此未啓蟄<lb/>
<pb n="16b"/>
　也獻子又云郊祀后稷此不祀后稷而祀帝也足明<lb/>
　此但祈榖非郊天大祭故郊則可以兼祈榖春秋傳<lb/>
　郊后稷以祈農事是也祈榖不可以兼郊詩云春夏<lb/>
　祈榖詩豈謂郊乎參謂參乘者保介車右甲士也御<lb/>
　御車者凡三等先儒以保介及御皆謂參乗非也於<lb/>
　時天子左御者中保介右參乘前置耒于參保介御<lb/>
　之閒而不近之者明己意在勸農非若神農氏之道<lb/>
　與民並耕者之為也藉之為義應劭則云天子耕藉<lb/>
<pb n="17a"/>
　田千畝為天下先藉者帝王典藉之常韋昭曰藉借<lb/>
　也借民力以治之以奉宗廟而勸農鄭氏亦云帝藉<lb/>
　爲天神借民力所治之田臣瓉云藉蹈藉也本以躬<lb/>
　藉為義不得以假借爲稱數説不同案躬耕帝王盛<lb/>
　典則謂藉爲典藉可也藉者耕借也春秋傳云榖出<lb/>
　不過藉言借民力所治之田則謂藉為借可也祭義<lb/>
　云天子爲藉千畝國語宣王不藉千畝漢景詔朕親<lb/>
　耕爲天下先而此云躬耕帝藉則藉是躬親履踐之<lb/>
<pb n="17b"/>
　義則謂為蹈藉可也推其至當瓉説爲優<lb/>
　金華應氏曰保介謂神之保右介助乎農事者也尸<lb/>
　代神位故楚茨之詩謂尸爲神保楚詞謂巫爲靈保<lb/>
　御者則參陪而立措之于此間依神以求福也親自<lb/>
　車上載而措之示將親耕也觀臣工之詩曰嗟嗟保<lb/>
　介亦又何求則可見非車右也<lb/>
是月也天氣下降地氣上騰天地和同草木萌動<lb/>
　鄭氏曰此陽氣蒸達可耕之候也農書曰土長冐橛<lb/>
<pb n="18a"/>
　陳根可㧞耕者急發<lb/>
　孔氏曰自此至不惑一節論少陽之月務其始生故<lb/>
　既耕之後當勸農事天地之氣即隂陽也一年之中<lb/>
　或升或降故聖人作爲六爻以象之陽氣之升從十<lb/>
　一月為始至四月六陽皆升六隂皆伏五月一隂初<lb/>
　升至十月六隂皆升六陽皆伏然則天氣下降地氣<lb/>
　上騰五月至十月也地氣下降天氣上騰十一月至<lb/>
　四月也今正月言天氣下降地氣上騰者蓋正月三<lb/>
<pb n="18b"/>
　陽生而成乾在坤體之下天居地下故云天氣下降<lb/>
　地氣上騰也七月三隂生而成坤在乾體之下上天<lb/>
　下地則是地氣在下天氣在上故正月為泰泰通也<lb/>
　天地交通七月爲否否塞也天地隔塞所以十月云<lb/>
　地氣下降天氣上騰者以十月純隂用事六陽退盡<lb/>
　似若陽歸於天故也其實十月天氣反歸於地下鄭<lb/>
　註陽氣蒸達亦似陽氣上升者蓋陽氣從下而升據<lb/>
　乾體言之其實於時陽從地中升也漢書藝文志農<lb/>
<pb n="19a"/>
　書有九家一百一十四篇<lb/>
　嚴陵方氏曰天氣下降則天道下濟故也地氣上騰<lb/>
　則地道上行故也和言相濟而無乖同言相合而無<lb/>
　異唯其在上者下降在下者上騰故天地之氣和同<lb/>
　草木所以萌動也莊周曰至隂肅肅至陽赫赫肅肅<lb/>
　出乎天赫赫發乎地兩者交通成和而物生焉正謂<lb/>
　是矣<lb/>
王命布農事命田舍東郊皆脩封疆審端徑術善相丘<lb/>
<pb n="19b"/>
陵阪險原隰土地所宜五榖所殖以教道民必躬親之<lb/>
田事既飭先定準直農乃不惑<lb/>
　鄭氏曰田謂田畯主農之官也舍東郊順時氣而居<lb/>
　以命其事也封疆田首之分職術周禮作遂夫閒有<lb/>
　遂遂上有徑遂小溝也步道曰徑今尚書曰分命羲<lb/>
　仲宅嵎夷也相視也田事既飭以下説所以命田舍<lb/>
　東郊之意也準直謂封疆徑遂也夏小正曰農率均<lb/>
　田<lb/>
<pb n="20a"/>
　孔氏曰春氣既和王命羣官分布檢校農事以其耕<lb/>
　作嵗時之氣起於東方故令田畯舍國之東郊以命<lb/>
　其事其諸侯都邑田畯各舍國邑之東郊也封疆則<lb/>
　九夫爲井四井為邑各有封境界域部分職掌也術<lb/>
　遂聲相近學記術有序義同於此夫閒有遂遂上有<lb/>
　徑遂人職文也案匠人云廣二尺深二尺遂人云徑<lb/>
　容牛馬田畯舍于郊上令農夫皆修理地之封疆審<lb/>
　正田之徑路及田之溝洫故云審端徑術也飭正也<lb/>
<pb n="20b"/>
　田事既正又先定準直準謂輕重平均直謂䋲墨得<lb/>
　中封疆有界限徑遂有闊狹皆先平均正直之農乃<lb/>
　不有疑惑故鄭云準直謂封疆徑遂也引夏小正大<lb/>
　戴禮篇也農率則田畯均田則審端徑遂也<lb/>
　廬陵胡氏曰鄭以田爲田畯非也但謂凡趨田者爾<lb/>
　嚴陵方氏曰上言可耕之候故此命布農事蓋農事<lb/>
　布於春而斂於秋也命田舍東郊所以順時氣而居<lb/>
　且帥民以東作故也度土而積之謂之封界畫以守<lb/>
<pb n="21a"/>
　之謂之疆封疆古所有也特以久則不能無壞耳故<lb/>
　曰脩毎嵗孟春必脩封疆審端徑術者所以防終嵗<lb/>
　交爭之患也人以其高則爲之丘平而可陵則爲之<lb/>
　陵陂而不平者爲陂水之使行者爲險廣而平者爲<lb/>
　原下而濕者為隰地有岸谷之變川流之徙非時而<lb/>
　脩之則不足以盡其利故丘陵阪險原隰不可以不<lb/>
　相之也周官司空時地利者如是而已土地所宜者<lb/>
　所宜之物也若山林之宜皁川澤之宜槖之類是矣<lb/>
<pb n="21b"/>
　五榖所殖者所殖之土也若黍之利高燥稌之利下<lb/>
　濕之類是矣既曰土又曰地者蓋土則地之體地則<lb/>
　土之名故周官大司徒言五地而又言十有二土者<lb/>
　以此土地之所宜五榖之所殖以民之愚固不必知<lb/>
　之也則必有以教道之者焉蓋教之使能其事道之<lb/>
　使達其理雖有以教道之然弗躬弗親則民莫之信<lb/>
　矣故又言必躬親之田事既飭者言皆力田而各有<lb/>
　脩治也田事之所以既飭者良由先定準直農乃不<lb/>
<pb n="22a"/>
　惑之所致而已前曰農事而後曰田事又何也蓋農<lb/>
　田一也以人言之曰農以地言之曰田人事興於前<lb/>
　然後地事成於後故先言布農事後言田事既飭以<lb/>
　其序也<lb/>
　馬氏曰脩封疆審端徑術制其畿疆作其溝封正其<lb/>
　道塗均地域也善相丘陵阪險原隰土地所冝五榖<lb/>
　所殖則五地之物辨以土㑹十有二土十有二壤辨<lb/>
　以土宜五物九等辨以土均然後稼穡樹藝之所宜<lb/>
<pb n="22b"/>
　畢見於此而始可以任地事也弗躬弗親庶民弗信<lb/>
　故使農官蒞而教導焉自我所行之謂躬與彼有事<lb/>
　之謂親故曰以教導民必躬親之先王之於民也分<lb/>
　地職奠地守使各適其平之謂準各得其正之謂直<lb/>
　田事既飾而先定準直與民由之則民志一矣此農<lb/>
　之所以不惑也<lb/>
　山隂陸氏曰封疆相續人各脩之而後備言皆嫌有<lb/>
　不皆言審者於此致詳焉言善有不善者矣若度其<lb/>
<pb n="23a"/>
　夕陽豳居允荒此善相者也準直一嵗五榖平準之<lb/>
　直收穫在後而先定之著人事苟脩天時不能害也<lb/>
是月也命樂正入學習舞<lb/>
　鄭氏曰習舞為仲春將釋菜<lb/>
　廬陵胡氏曰以春陽動舞動容也鄭謂為仲春將釋<lb/>
　菜案文王世子云釋不舞則釋菜不為舞也鄭見下<lb/>
　云仲春習舞釋菜又大胥春入學舍菜合舞謂二者<lb/>
　是一事不知釋菜習舞不同故月令先習舞大胥先<lb/>
<pb n="23b"/>
　舍菜大戴禮云萬用入學萬謂干舞足明習舞在學<lb/>
　何休云湯舞以萬人得天下故干舞稱萬夏小正夏<lb/>
　書也樂亦稱萬禹亦以萬人治水也<lb/>
　長樂陳氏曰先王之時典樂有常職教學有常時周<lb/>
　官大胥以春貌之時合舞以秋言之時合聲文王世<lb/>
　子以秋冬學羽籥春夏學干戈其事皆有以循天之<lb/>
　理其聲皆有以合人之情而月令季春大合樂孟夏<lb/>
　習合禮樂仲夏脩樂器蓋秦制也<lb/>
<pb n="24a"/>
　嚴陵方氏曰入學習舞則以將釋菜故也故仲春言<lb/>
　上丁命樂正習舞釋菜焉若仲丁之習樂則以季春<lb/>
　將大合樂故也孟夏之習合禮樂則以是月將飲酎<lb/>
　用禮樂故也仲夏之脩鞀鞞鼓之類則以是月將大<lb/>
　雩用盛樂故也季秋之習吹則以是月將大饗帝故<lb/>
　也季冬之大合吹則以樂其成於終也夫舞與吹皆<lb/>
　樂也然舞者樂之容則貌之類也故於春之始言舞<lb/>
　蓋木為貌故也吹者樂之聲則言之類也故至秋而<lb/>
<pb n="24b"/>
　後言吹蓋金為聲故也習舞之時非不習吹要之以<lb/>
　舞為主爾習吹之時非不習舞要之以吹為主爾於<lb/>
　仲丁季春正言樂者則以樂為陽氣於此習合所以<lb/>
　道迎陽氣之盛故也正曰樂則於聲容固無所偏主<lb/>
　也且孟春之習舞至仲春則可以合矣止亦謂之習<lb/>
　者以釋菜之禮為略其舞不足以言合故也上丁則<lb/>
　上旬之丁也仲丁則中旬之丁也舞吹與樂皆習之<lb/>
　以丁者取其文明之盛也合樂止擇吉日以合樂之<lb/>
<pb n="25a"/>
　大一旬之内非一日可為故也孟春不言日則以方<lb/>
　興而習之無時故也季冬不言日則以將罷而合之<lb/>
　無時故也孟夏仲夏皆不言日則以文明之盛時無<lb/>
　日而非文明故也唯其如是故習合不止於樂而又<lb/>
　與禮不止於聲容而又脩其器焉凡以順文明之盛<lb/>
　而已然而必入學者以學為教人之所故也故於習<lb/>
　之時毎言焉孟夏習合而不言者以兼於合故也或<lb/>
　命之於樂正或命之於樂師者蓋謂之正則於樂之<lb/>
<pb n="25b"/>
　事能正之而已謂之師則於樂之道又為之師焉則<lb/>
　重輕之别固可知矣故以其事之重者則命之於樂<lb/>
　師以其事之輕者則命之於樂正也至於大合樂則<lb/>
　不言者然以大合吹推之則亦命於樂師可知矣<lb/>
　馬氏曰徒合舞籥焉者大合舞也備六律六同五聲<lb/>
　八音六舞者大合樂也季冬之大合吹命其習於季<lb/>
　秋者也季冬之大合樂命其習於仲春者也大胥以<lb/>
　春入學合舞秋頒學合聲而此謂之吹者蓋聲藏於<lb/>
<pb n="26a"/>
　器而吹則以氣召聲其實一也<lb/>
乃脩祭典命祀山林川澤犧牲毋用牝禁止伐木毋覆<lb/>
巢毋殺孩蟲胎夭飛鳥毋麛毋卵毋聚大衆毋置城郭<lb/>
掩骼埋胔<lb/>
　鄭氏曰脩祭典重祭禮歳始省録也毋以牝為傷妊<lb/>
　生之類禁止伐木盛徳所在也自覆巢至麛卵為傷<lb/>
　萌㓜之類聚衆置城郭為妨農之始骨枯曰骼肉腐<lb/>
　曰胔掩埋為死氣逆生也<lb/>
<pb n="26b"/>
　孔氏曰山林川澤其祀既卑餘月牲皆用牝唯此月<lb/>
　不用為傷妊也若天地宗廟大祭雖非正月皆不用<lb/>
　牝禁謂禁其欲伐止謂止其已伐者此伐木在山中<lb/>
　或在禁障之處十月許人採取正月則禁止之故王<lb/>
　制云草木零落然後入山林若國家隨時所須以為<lb/>
　材用者雖非冬月亦得取之故山虞有仲冬斬陽木<lb/>
　仲夏斬隂木是也毋覆巢至毋卵餘月皆然因初春<lb/>
　始生之時故設戒也若夭鳥之巢則覆之見誓蔟氏<lb/>
<pb n="27a"/>
　然此月亦禁之胎謂在腹中未出夭謂生而已出者<lb/>
　飛鳥謂初飛之鳥麛卵四時皆禁但於此月尤甚若<lb/>
　須薦獻亦得取之故王制云韭以卵庖人秋行犢麛<lb/>
　是也蜡氏云掌除骴司農云骨之尚有肉者也及禽<lb/>
　獸之骨皆是掩埋互言耳<lb/>
　嚴陵方氏曰以祭法考之則祭典古所有也特因歳<lb/>
　之更始乃脩之而已祀不止於山林川澤然止以是<lb/>
　為言者蓋天地宗廟之祭非春亦未嘗用牝故也亦<lb/>
<pb n="27b"/>
　見明堂位周騂剛解上言祭典而下言命祀者亦互<lb/>
　相備也禁止伐木禁以法言止以事言也孩蟲言蟲<lb/>
　未成如孩者飛鳥則鳥之習飛者毋覆巢殺胎夭麛<lb/>
　卵已見王制解凡此所以遂其生育之性也<lb/>
　馬氏曰命祀山林川澤百物之所自生也毋聚大衆<lb/>
　毋置城郭為其害耕事也掩骼埋胔則推其所愛於<lb/>
　其生者以及其死者也<lb/>
　山隂陸氏曰命祀山林川澤言命不言命某無所不<lb/>
<pb n="28a"/>
　命也<lb/>
是月也不可以稱兵稱兵必天殃兵戎不起不可從我<lb/>
始毋變天之道毋絶地之理毋亂人之紀<lb/>
　鄭氏曰逆生氣故必天殃兵戎為客不利主人則可<lb/>
　故不可從我始變天道謂以隂政犯陽絶地理謂易<lb/>
　剛柔之宜亂人紀謂仁之時而舉義事也<lb/>
　孔氏曰起兵伐人者謂之客敵來禦捍者謂之主兵<lb/>
　戎不合興起之時不可從我而始我謂主人也主人<lb/>
<pb n="28b"/>
　既不先起兵彼來伐我我不得不應天云道地云理<lb/>
　人云紀互辭也<lb/>
　嚴陵方氏曰稱兵舉兵也兵者人之義事春者天之<lb/>
　仁氣苟以人之義事而逆天之仁氣則天災適當之<lb/>
　矣兵戎之所以不稱而起之者非不起也特不可以<lb/>
　從我始而已老子曰用兵不敢為主而為客蓋不可<lb/>
　從我始之謂也故湯之伐桀言造攻自鳴條朕載自<lb/>
　亳用兵之義未嘗不然又況方春之始乎既曰兵又<lb/>
<pb n="29a"/>
　曰戎者兵以器言戎以事言道有常也故曰毋變理<lb/>
　可通也故曰毋絶紀欲定也故曰毋亂蓋聖人所以<lb/>
　交三靈而通之者用是道而已然是道也古今之所<lb/>
　同然不必孟春也特以一嵗之首故言之爾<lb/>
　馬氏曰一隂一陽道也天以道造始故謂之道萬物<lb/>
　得之而居焉者理也理以是作成故謂之理人位天<lb/>
　地之閒因天道因地理而各立己焉者紀也故謂之<lb/>
　紀道可由而不可變理可循而不可絶紀可叙而不<lb/>
<pb n="29b"/>
　可亂<lb/>
　廬陵胡氏曰天道若上云司天日月星辰之類地理<lb/>
　若上云土地所宜之類人紀若上云布農事之類<lb/>
孟春行夏令則雨水不時草木蚤落國時有恐行秋令<lb/>
則其民大疫猋風暴雨總至藜莠蓬蒿並興行冬令則<lb/>
水潦為敗雪霜大摯首種不入<lb/>
　鄭氐曰行夏令已之氣乗之也四月於消息為乾草<lb/>
　木蚤落生日促也國時有恐以火訛相驚行秋令申<lb/>
<pb n="30a"/>
　之氣乘之也七月始殺囘風為猋正月宿直尾箕箕<lb/>
　好風其氣逆也藜莠蓬蒿並興生氣亂惡物茂也行<lb/>
　冬令亥之氣乘之也舊説首種謂稷<lb/>
　孔氏曰從上以來論當月施令之事施之順時則氣<lb/>
　序調釋施令失所則災害滋興故自此以下論政失<lb/>
　致災之事上既云毋變天之道毋絶地之理毋亂人<lb/>
　之紀今若施之不失則三才相應以人與天地共相<lb/>
　感動故也施令有失三才俱應則此雨水不時天也<lb/>
<pb n="30b"/>
　草木蚤落地也國時有恐人也十二月之内三才俱<lb/>
　應者多就三才俱應之中或先言天者或先言民者<lb/>
　或先言地者為害重者先言之大略於文可以意得<lb/>
　無義例也亦唯有二才應者二才之中或有天有人<lb/>
　無地或有地有人無天隨應則書耳行令失之於前<lb/>
　氣則應之於後春夏秋施令有失氣應唯在當年冬<lb/>
　則應在後年故仲冬行秋令則𤓰瓠不成行春令則<lb/>
　蝗蟲為敗仲冬非𤓰瓠不成之時又非蝗蟲為敗之<lb/>
<pb n="31a"/>
　日是據來年又録記之人序行令之事各次第先後<lb/>
　則有夏有秋有冬孟春舉夏為始仲春舉秋為始季<lb/>
　春舉冬為始至於夏時之下則有秋有冬次有來年<lb/>
　之春孟夏則舉秋為始仲夏則舉冬為始季夏則舉<lb/>
　春為始以此推例秋冬亦然不能備説也雨水不時<lb/>
　者謂風雨少不得應時以孟春建寅其宿直箕星箕<lb/>
　星好風孟春行夏令寅氣不足故風少已來乘之四<lb/>
　月純陽用事純陽來乗故雨少註云四月於消息為<lb/>
<pb n="31b"/>
　乾者陽生為息隂死為消十一月至四月為息言萬<lb/>
　物得陽氣蕃息五月至十月為消言萬物得隂氣消<lb/>
　盡凡孟月失令則三時孟月之氣乗之仲季月失令<lb/>
　則仲季月之氣乘之所以然者以同為孟仲季氣情<lb/>
　相通如其不和則迭相乘入鄭之所註例亦不同如<lb/>
　某之氣乗之或在一句之下或在兩句之下或在三<lb/>
　句之下氣當則言無義例也國時有恐者已來乗寅<lb/>
　已為火故火來寅為天漢之津火畏水終不來但訛<lb/>
<pb n="32a"/>
　言以火相恐動耳申之氣乘之者七月建申隂氣始<lb/>
　殺殺氣乘寅故人多大疫猋風暴雨總至案鄭註洪<lb/>
　範中央土氣為風東方木氣為雨箕屬東方木木尅<lb/>
　土土為妃尚妃之所好故箕星好風也西方金氣為<lb/>
　隂尅東方木木為妃畢屬西方尚妻之所好故好雨<lb/>
　也今申氣乗寅兩相衝破申來逆寅寅為風風之被<lb/>
　逆故為猋風寅往破申申為雨雨之被逆故為暴雨<lb/>
　也案爾雅扶搖謂之猋謂風之囘轉也惡物所以害<lb/>
<pb n="32b"/>
　生氣今正氣既亂惡物乘之故藜莠蓬蒿並興也考<lb/>
　靈耀云日中星鳥可以種稷則百榖之内稷先種故<lb/>
　云首種首即先也蔡邕云首種宿麥也<lb/>
　嚴陵方氏曰夫十有二月之令行乎天地之閒人君<lb/>
　奉之以成位乎其中也苟唯當此一月之節而行彼<lb/>
　三時之令則是變天之道絶地之理亂人之紀矣故<lb/>
　三者之災以類應焉是何也氣之所召者然爾雨水<lb/>
　蓋仲春之節以陽氣早至故不時雨水不時故草木<lb/>
<pb n="33a"/>
　蚤落國時有恐則由盛陽之氣所廹故也凡此皆已<lb/>
　之氣乘之<lb/>
　山隂陸氏曰草木蚤落以長養之早故彫落之亦早<lb/>
　總至同時也並興皆生也藜蓬蒿莠秋草也説者曰<lb/>
　此漢儒泥災異之緒言餘論雖行秋令何必爾邪曰<lb/>
　天地一人之身是也今小不攝五行相犯而疾病生<lb/>
　焉蓋有乘之者矣不入非不熟也熟而不入<lb/>
　新安朱氏曰是人行此令則召天之災<lb/>
<pb n="33b"/>
　馬氏曰洪範咎徴曰狂常雨若僣常暘若豫常燠若<lb/>
　急常寒若蒙常風若蓋君之五事象天之五行一極<lb/>
　無皆凶也狂失之蕩故若常雨僣失之亢故若常暘<lb/>
　豫失之緩故若常燠急失之躁故若常寒蒙失之蔽<lb/>
　故若常風咎作於上而其驗見於下者如此故云徴<lb/>
　焉儒者讀此誤而曰人事失則天必以其類應故指<lb/>
　物辨類曰方春而行夏秋冬令則必以此為害三時<lb/>
　亦然嗚呼其果可必乎以未可必而必之此人君所<lb/>
<pb n="34a"/>
　以聞而不信也後人藉此而為五行災異之説曰眚<lb/>
　祥禍出五事亦欲以警戒人君而卒之不可必也於<lb/>
　是人君始怠厭説者之恠迂矣亦何補於警戒之實<lb/>
　乎夫洪範以五事為敬用以庶徴為念用則所以警<lb/>
　戒之亦至矣蓋所謂君子之言信而有驗者哉<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷三十九<lb/>
</p>
<p>
</p>
  </div>
</body>
</text>
</TEI>
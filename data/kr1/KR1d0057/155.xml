<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百五十五</head>
    <p>
<pb n="1a"/>
欽定四庫全書<lb/>
　禮記集說卷一百五十五　　宗　衛湜　撰<lb/>
父親醮子而命之迎男先於女也子承命以迎主人筵<lb/>
几於廟而拜迎於門外壻執鴈入揖讓升堂再拜奠鴈<lb/>
盖親受之於父母也降出御婦車而壻授綏御輪三周<lb/>
先俟於門外婦至壻揖婦以入共牢而食合卺而酳所<lb/>
以合體同尊卑以親之也<lb/>
　鄭氏曰酌而無酬酢曰醮醮之禮如冠醮與其異者<lb/>
<pb n="1b"/>
　於寢耳壻御婦車輪三周御者代之壻自乗其車先<lb/>
　道之歸也共牢而食合卺而酳成婦之義<lb/>
　孔氏曰此一節明親迎之禮冠禮醮子在廟父以酒<lb/>
　醮子而命之親迎男往迎之女則從男而至主人女<lb/>
　之父以壻来親迎故筵几扵廟以敵禮待之故拜迎<lb/>
　扵門外主人就東堦初入門將曲揖當階北面揖當<lb/>
　碑揖至階三讓主人升自阼階揖壻升自西階北面<lb/>
　奠鴈再拜於時女房中南面母在房戸外之西南面<lb/>
<pb n="2a"/>
　壻既拜訖旋降出女出房南面立於母左父西面誡<lb/>
　之女乃西行母南面誡之是壻親受之於父母也降<lb/>
　出御婦車謂壻降西階而出親御婦車壻授綏者婦<lb/>
　升車之時而壻授之以綏御婦車之輪三匝然後御<lb/>
　者代御之婦至壻之寢門壻揖以婦入則稍西避之<lb/>
　共牢而食者在夫之寢壻東面婦西面共一牲牢而<lb/>
　同食不異牲合卺而酳酳演也謂食畢飲酒演安其<lb/>
　氣卺謂半瓢以一瓢分為兩瓢謂之卺壻之與婦各<lb/>
<pb n="2b"/>
　執一片以酳故云合卺而酳欲使壻親婦婦亦親壻<lb/>
　所以體同為一不使尊卑有殊也<lb/>
　藍田吕氏曰御婦車授綏御輪三周先俟於門外則<lb/>
　所以下之之禮盡矣共牢合卺所以親親之義見矣<lb/>
　下之則有敬矣親之則有愛矣愛敬禮之大體而先<lb/>
　敬後愛者自異姓而合之所以貴乎别也故曰敬慎<lb/>
　重正而後親之禮之大體而所以成男女之别而立<lb/>
　夫婦之義<lb/>
<pb n="3a"/>
　嚴陵方氏曰執鴈謂執之以為摯也執之自此而奠<lb/>
　之於彼故又言奠鴈焉御車以輪三周為莭止於三<lb/>
　則取隂陽竒偶之數成也共牢而食則不異牲也合<lb/>
　卺而酳則不異爵也合卺有合體之義共牢有同尊<lb/>
　卑之義體合則尊卑同同尊卑則相親而不相離矣<lb/>
　新安朱氏曰用鴈亦攝盛之意盖既許攝盛則雖庶<lb/>
　人不得用匹又昬禮摯不用死故不得不越雉而用<lb/>
　鴈也<lb/>
<pb n="3b"/>
　錢塘于氏曰上一段發明其所以重故總之曰所以<lb/>
　敬謹重正昏禮也此一叚發明其所以親故總之曰<lb/>
　所以合體同尊卑以親之也推所以而言之則聖人<lb/>
　兩致其意扵昬禮者始昭然義見矣况夫婦之義本<lb/>
　於判合故當始進之初扵敬謹重正之中尤致其綢<lb/>
　繆委曲之誠父親醮而命迎則降尊以示其恩也壻<lb/>
　再拜而奠鴈則屈體以尚其恭也御輪以候則舂容<lb/>
　以湏之而不敢遽也揖婦以入則卑抑以延之而不<lb/>
<pb n="4a"/>
　敢慢也共牢合卺又欵密浃洽而相與周旋也<lb/>
敬慎重正而后親之禮之大體而所以成男女之别而<lb/>
立夫婦之義也男女有别而后夫婦有義夫婦有義而<lb/>
后父子有親父子有親而后君臣有正故曰昬禮者禮<lb/>
之本也<lb/>
　鄭氏曰言子受氣性純則孝孝則忠也<lb/>
　孔氏曰昏禮必敬慎重正而後男女相親不然久必<lb/>
　離異也所以昬禮為禮本者姻禮得所則受氣純和<lb/>
<pb n="4b"/>
　生子必孝事君必忠孝則父子親忠則朝廷正是昬<lb/>
　禮為諸禮之本也<lb/>
　藍田吕氏曰人之所以異扵禽獸者以有别也如其<lb/>
　無别則夫不夫婦不婦矣父子之親從何而正父子<lb/>
　不親則君臣之義從何而立三者不正求不為禽獸<lb/>
　者未之有也蓋人倫之本始於夫婦終扵君臣本正<lb/>
　而末不治者亦未之有也故曰昬者禮之本<lb/>
　嚴陵方氏曰敬慎重正所以成男女之别扵始親之<lb/>
<pb n="5a"/>
　所以立夫婦之義於終故曰敬慎重正而后親之也<lb/>
　此句屬上男正位乎外女正位乎内所謂男女之别<lb/>
　也夫率人以知婦事人以信所謂夫婦之義也男女<lb/>
　固有自然之别矣非禮以成之則或至扵虧夫婦固<lb/>
　有自然之義矣非禮以立之則或至扵壊故曰禮之<lb/>
　大體所以成男女之别立夫婦之義也夫婦非無别<lb/>
　也其别乃兆於有男女之初男女非無義也其義必<lb/>
　明於成夫婦之後故繼言男女有别而後夫婦有義<lb/>
<pb n="5b"/>
　也有夫婦之義於始然後生父子之親於終有父子<lb/>
　之親於内然後達君臣之正扵外故曰夫婦有義而<lb/>
　後父子有親父子有親而後君臣有正也皆由乎男<lb/>
　女之别夫婦之義而已男女之所以有别夫婦之所<lb/>
　以有義盖本於昬禮而已故曰昬禮者禮之本也且<lb/>
　禮至扵父子有親君臣有正則禮之致用然後為備<lb/>
　故前言禮之大體<lb/>
　馬氏曰男女者夫婦之始夫婦者男女之終始則成<lb/>
<pb n="6a"/>
　男女之别終則必能立夫婦之義也由男女有别以<lb/>
　至君臣有正其序如易所謂有男女然後有夫婦有<lb/>
　夫婦然後有父子以至扵有君臣然後禮義有所錯<lb/>
　同<lb/>
　石林葉氏曰納采用鴈而擇所昬敬之也問名而卜<lb/>
　之吉然後昬謹之也納幣而後成昬禮重之也請期<lb/>
　而後交合正之也既至而後同尊卑親之也自納采<lb/>
　至於請期未成其為婦也故以成男女之别既受之<lb/>
<pb n="6b"/>
　父母而至於合卺而飲則非特男女之交而已故以<lb/>
　立夫婦之義夫婦有義則内足以事親故父子有親<lb/>
　則家齊矣推而治國故君臣有正齊家本也治國末<lb/>
　也故昬禮所以為禮之至也<lb/>
夫禮始扵冠本於昬重於喪祭尊扵朝聘和於鄉射此<lb/>
禮之大體也<lb/>
　鄭氏曰始猶根也本猶幹也鄉鄉飲酒<lb/>
　孔氏曰此經因昬禮為諸禮之本遂廣明禮之始終<lb/>
<pb n="7a"/>
　永嘉周氏曰古之聖人為禮也本夫人道者也故天<lb/>
　下之人自生以至扵老且死苟一日而不得其道則<lb/>
　不可以為也蓋其所以行吾身與夫所以愛其親尊<lb/>
　其君和睦其天下者必有所體焉然後為之順理而<lb/>
　不亂是故冠昬喪祭朝聘鄉射八者之禮所由作是<lb/>
　不可一日而亡也何者今天下之人目視而耳聼手<lb/>
　舉而足運與夫生而愛其親長而敬其兄禮固已行<lb/>
　矣而或者日用而不知也故聖人本其所自有者因<lb/>
<pb n="7b"/>
　為之節制謂之禮為之冠以重其成人為之昬以謹<lb/>
　其繼世為之喪祭以仁鬼神為之朝聘以敬交接為<lb/>
　之射鄉以厚㢘恥此八者舉而人道備矣雖威儀曲<lb/>
　禮之多目盖不出乎此故曰禮之大體也故人之所<lb/>
　以為天下者人道也所以為人道者禮也家也鄉也<lb/>
　朝也此三者所謂天下也夫婦也君臣也父子也兄<lb/>
　弟朋友之交也此五者所謂人道也舉是五者錯之<lb/>
　三者之間苟不以所謂冠昬喪祭朝聘鄉射八者之<lb/>
<pb n="8a"/>
　禮為之節而紛張逆置之則荒滛僻亂奚所不至是<lb/>
　以後世小失之則入於夷貉大失之則入於禽獸不<lb/>
　知舉是八者以紀綱乎天下而調適乎人民乃日紛<lb/>
　更以事末流吁亡益也<lb/>
　藍田吕氏曰禮始於冠者童子所以成人也本於昬<lb/>
　者有夫婦然後有父子有父子然後有君臣也重扵<lb/>
　喪祭者人道之所終也尊扵朝聘者所以明君臣之<lb/>
　義也和於鄉射者所以合人情之懽也八者備然後<lb/>
<pb n="8b"/>
　禮備故曰禮之體也<lb/>
　嚴陵方氏曰夫禮經而為三百曲而為三千不特止<lb/>
　於如是而已也故以大體言之猶之百骸九竅無非<lb/>
　體也而一身乃其大體與<lb/>
　馬氏曰冠所以成人故為禮之始昬所以繼後世故<lb/>
　為禮之本喪以慎終祭以追逺故曰重朝所以教諸<lb/>
　侯之臣聘所以成諸侯之好故曰尊習射尚功習鄉<lb/>
　尚齒皆有飲故曰和其大别見扵此故曰禮之大體<lb/>
<pb n="9a"/>
　也<lb/>
　石林葉氏曰周官以嘉禮親萬民則先昏而後冠此<lb/>
　則先冠而後昏何也盖冠者一身之始昏者萬世之<lb/>
　始周官垂於萬世則先昏此言一身則先冠不害其<lb/>
　為序也<lb/>
　廬陵胡氏曰禮之大體猶木始則萌也本則根也重<lb/>
　則幹也尊則髙也和則榮也五者備而大體具<lb/>
夙興婦沭浴以俟見質明賛見婦於舅姑婦執笲棗栗<lb/>
<pb n="9b"/>
叚脩以見賛醴婦婦祭脯醢祭醴成婦禮也舅姑入室<lb/>
婦以特豚饋明婦順也厥明舅姑共饗婦以一獻之禮<lb/>
奠酬舅姑先降自西階婦降自阼階以著代也<lb/>
　鄭氏曰成婦禮成其為婦之禮也賛醴婦當作禮聲<lb/>
　之誤也以饋明婦順者供飬之禮主於孝順婦降自<lb/>
　阼階言既獻之而授之以室事也降者各還其燕寢<lb/>
　婦見及饋饗於適寢昏禮不言厥明此言之者容大<lb/>
　夫以上禮多或異日<lb/>
<pb n="10a"/>
　孔氏曰此論昏禮明日婦見舅姑舅姑醴婦又舅姑<lb/>
　入室婦饋特豚又明日舅姑饗婦之節此即士昏禮<lb/>
　故有特豚饋於舅姑若大夫以上非唯特豚而已雖<lb/>
　以士為主亦兼明大夫故有厥明舅姑共饗婦若士<lb/>
　昏禮則舅姑醴婦訖則饗之不待厥明也婦執笲棗<lb/>
　栗叚脩以見者案士昏禮舅坐於阼階西面姑坐於<lb/>
　房外南面婦執笲棗栗進東面拜奠於舅席訖婦又<lb/>
　執叚脩升進北面拜奠於姑席是也賛醴婦婦祭脯<lb/>
<pb n="10b"/>
　醢祭醴者案士昏禮婦席於戸牖間賛者酌醴置於<lb/>
　席前北面婦於席西東面拜受賛者西階上北面拜<lb/>
　送又拜薦脯醢婦升席左執觶右祭脯醢訖以柶祭<lb/>
　醴三是也舅姑入室婦以特豚饋者士昏禮舅姑入<lb/>
　扵室婦盥饋特豚合升側載無魚腊無稷並南上其<lb/>
　他如取女禮鄭註云側載者右胖載之舅爼左胖載<lb/>
　之姑俎異尊卑竝南上者舅姑共席扵奥其饌各以<lb/>
　南為上也舅姑共饗婦者案士昏禮云既言舅姑薦<lb/>
<pb n="11a"/>
　俎醢以鄉飲酒之禮約之席在室外戸之西舅酌酒<lb/>
　於阼階獻婦婦西階上拜受即席祭薦祭酒畢扵西<lb/>
　階上北面卒爵婦酬舅舅扵阼階上受酢飲畢乃酬<lb/>
　婦先酌自飲畢更酌酒以酬姑姑受爵奠扵薦左不<lb/>
　舉爵正禮畢也阼階是舅姑所升處今婦由阼階而<lb/>
　降是著明代舅姑之事也<lb/>
　陸氏曰笲器名以葦若竹為之其形如筥衣之以青<lb/>
　繒以盛棗栗叚脩之屬<hi>陸朗</hi>
<pb n="11b"/>
　藍田吕氏曰婦人從夫與夫同體者也夫之所事婦<lb/>
　亦事之所養婦亦養之故婦之於舅姑猶子之扵父<lb/>
　母也夙興沭浴執笲以見舅姑舅姑醴婦婦祭脯醢<lb/>
　祭醴明敬事自此始矣故曰成婦禮也舅姑入於室<lb/>
　婦以特豚饋賛成祭卒食一酳徹席婦餕明共養自<lb/>
　此始矣故曰明婦順也父老則傳之子姑老則傳之<lb/>
　婦故冠禮子始冠著其代父之意焉昏禮婦始見著<lb/>
　其代姑之意焉明所以冠所以昏者其責在是也故<lb/>
<pb n="12a"/>
　曰以著代<lb/>
　嚴陵方氏曰婦沭浴以俟見所以致敬也賛即相者<lb/>
　也棗栗則品之潔者以奠於舅尊之也叚脩則味之<lb/>
　美者以奠於姑親之也賛醴婦謂賛者以醴酌婦而<lb/>
　勞之也祭脯醢而不及牲祭醴而不及酒者又以婦<lb/>
　禮始成而未備故也下言特豚饋而不及特牲亦此<lb/>
　之意厥明明日也夙興婦既饋舅姑矣故厥明舅姑<lb/>
　共饗婦焉盖報施之禮然也一獻與一獻孰之一獻<lb/>
<pb n="12b"/>
　同義奠酬與奠酬而升歌同義<lb/>
　馬氏曰沭浴自潔以重禮也質明平明也賛者賛助<lb/>
　以行禮也笲者曲禮曰椇榛脯脩棗栗婦人之摯也<lb/>
　盖婦人質則用器不過於笲其摯不過棗栗叚脩而<lb/>
　已賛醴婦者舅姑荅婦亦必有賛也脯醢者羞也醴<lb/>
　者酒也婦受酒與羞必祭者所以重舅之答己也故<lb/>
　曰成婦禮也特豚微物而已用之以饋舅姑者在順<lb/>
　而不在於物也一獻一酌而已用之以饗婦者在禮<lb/>
<pb n="13a"/>
　而不在酌也奠酬者舅姑與婦相為酬酢也<lb/>
　石林葉氏曰冠禮則責其爲人父昏禮則責其為人<lb/>
　母皆降自阼階以著代也<lb/>
成婦禮明婦順又申之以著代所以重責婦順焉也婦<lb/>
順者順於舅姑和於室人而后當於夫以成絲麻布帛<lb/>
之事以審守委積蓋藏是故婦順備而后内和理内和<lb/>
理而后家可長久也<lb/>
　鄭氏曰室人謂女姑女叔諸婦也當猶稱也後言稱<lb/>
<pb n="13b"/>
　夫者不順舅姑不和室人雖有善者猶不為稱夫也<lb/>
　順備者行和當事成審也<lb/>
　孔氏曰此經緫上三事以明聖王之所重也申重也<lb/>
　既明婦禮順又重加之以著代之義所以重責其婦<lb/>
　之孝順也以審守委積蓋蔵者言以此詳審保守家<lb/>
　之所有委積掩蓋蔵聚之物室人是在室之人非男<lb/>
　子也女姑謂壻之姊女叔謂壻之妹諸婦謂娣姒之<lb/>
　屬<lb/>
<pb n="14a"/>
　藍田吕氏曰婦禮者所以敬也婦順者所以爱也著<lb/>
　代者所以貴也三者皆所以順其舅姑故曰所以重<lb/>
　責婦順也詩曰妻子好合如鼔瑟琴兄弟既翕和樂<lb/>
　且耽宜爾室家樂爾妻孥孔子曰父母其順矣乎盖<lb/>
　古之大孝養志而已雖有三牲之養而不能和其家<lb/>
　人則不足以解憂不足以解憂而為口體之養則其<lb/>
　養也微矣婦順舅姑何以異此故和於室人而後當<lb/>
　於夫以成絲麻布帛之事以審守委積盖蔵是亦養<lb/>
<pb n="14b"/>
　志者也養志者順莫大焉故内和理而後家可長久<lb/>
　也<lb/>
　嚴陵方氏曰上下相從謂之順可否相濟謂之和舅<lb/>
　姑之禮至隆也故可順而不可逆室人之禮相敵也<lb/>
　故雖和而不必同兹其别與絲所以成帛麻所以成<lb/>
　布故曰以成絲麻布帛之事委言少而有所委積言<lb/>
　多而有所積物之在下者曰盖物之在内者曰藏以<lb/>
　成絲麻布帛之事者婦功之本故也以審守委積蓋<lb/>
<pb n="15a"/>
　藏者坤為吝嗇故也内和而無乖内理而無亂然後<lb/>
　家之道如天之長如地之久也聖王重之其以此與<lb/>
　馬氏曰責婦順以順舅姑為重順舅姑而不能和於<lb/>
　室人則不順乎舅姑矣和於室人而不能當於夫則<lb/>
　不和於室人矣當於夫而不能審守委積蓋藏則不<lb/>
　當於夫矣數者無不備然後可以盡婦順之道也和<lb/>
　於室人如詩所謂宜其家人者是也當於夫者如孟<lb/>
　子所謂無違夫子是也以成絲麻布帛可以無寒也<lb/>
<pb n="15b"/>
　以審守委積蓋藏則在中饋可以無饑也不唯可以<lb/>
　不饑不寒而大可以供祭祀之羞服矣婦順備而後<lb/>
　内和理和則有理理則有義有禮義則家可長久聖<lb/>
　王重之者重其有禮義也<lb/>
　石林葉氏曰舅姑在所尊也故言順室人在所親也<lb/>
　故言和不順於舅姑和於室人則為之夫者其能安<lb/>
　之乎<lb/>
是以古者婦人先嫁三月祖廟未毁教於公宫祖廟既<lb/>
<pb n="16a"/>
毁教於宗室教以婦徳婦言婦容婦功教成祭之牲用<lb/>
魚芼之以蘋藻所以成婦順也<lb/>
　鄭氏曰謂與天子諸侯同姓者也嫁女者必就尊者<lb/>
　教成之教之者女師也祖廟女所出之祖也公君也<lb/>
　宗室宗子之家也婦徳貞順也婦言辭令也婦容婉<lb/>
　娩也婦功絲麻也祭之祭其所出之祖也魚蘋藻皆<lb/>
　水物隂類也魚為爼實蘋藻為羮菜祭無牲牢告事<lb/>
　耳非正祭也其齊盛用黍云君使有司告之宗子之<lb/>
<pb n="16b"/>
　家若其祖廟已毁則為壇而告焉<lb/>
　孔氏曰此經更申明前經成婦順之事此昏義雖記<lb/>
　士昏禮自此以下又廣明天子以下教女及夫婦之<lb/>
　義祖廟未毁謂與君為骨肉親廟有四高祖廟未毁<lb/>
　除此欲嫁之女教於公宫也祖廟既毁謂與君四從<lb/>
　以外同高祖之父以上其廟既遷是祖廟既毁此女<lb/>
　則教於大宗子之室三月教之其教已成祭女所出<lb/>
　祖廟告以教成也未嫁之前先教四徳又祭而告欲<lb/>
<pb n="17a"/>
　使嫁而為婦奉遵此教而成和順也天子當言王宫<lb/>
　鄭註知兼天子者公宫謂公之宫若天子公邑官家<lb/>
　之宫耳非謂諸侯公宫也云嫁女必就尊者教成之<lb/>
　者案内則女子十年不出使姆教成之明已前恒教<lb/>
　但嫁前三月特就公宫之教欲尊之也云教之者女<lb/>
　師即詩周南言告師氏昏禮註云姆婦人五十無子<lb/>
　者也云女所出之祖謂女父與君所分出之祖或與<lb/>
　君共高祖而分出天子雖七廟止自高祖以下與諸<lb/>
<pb n="17b"/>
　侯同也云公君也者天子諸侯皆稱君云宗室宗子<lb/>
　之家而不云大宗小宗則大宗小宗之家悉得教之<lb/>
　與大宗近者於大宗教之與大宗逺者於小宗教之<lb/>
　此記謂君之同姓若君之異姓亦有大宗小宗其族<lb/>
　人嫁女各於其家也祭其所出之祖者此女出於君<lb/>
　之高祖則祭高祖廟出於君之曾祖則祭曾祖以下<lb/>
　皆然女親行祭詩云誰其尸之有齊季女是也祭君<lb/>
　之廟應用牲牢今爼唯魚也不用正牲則無稻粱既<lb/>
<pb n="18a"/>
　以蘋藻為羮則當有齊盛而士祭特牲黍稷故知此<lb/>
　亦用黍也公族教於宗室者使有司告之若卿大夫<lb/>
　以下則女主之宗子掌其禮也為壇而告者謂與宗<lb/>
　子或同曾祖假令宗子為士只有父祖廟曾祖高祖<lb/>
　無廟則為壇於宗子之家而告焉此註或有作墠者<lb/>
　誤也蓋祭法適士二廟一壇則曾祖為壇也大夫三<lb/>
　廟二壇則高祖及高祖之父為壇唯宗子為中士下<lb/>
　士但有一廟無壇則為墠而告之耳<lb/>
<pb n="18b"/>
　横渠張氏曰古者婦人亦湏有教教於公宫宗室是<lb/>
　也故知夙興夜寐臨祭祀事賔客承尊長　又曰祖廟<lb/>
　未毁教於公宫則知諸侯於有服族人亦引而親之<lb/>
　如家人焉<lb/>
　藍田吕氏曰五廟自高祖而下為未毁宗女同出於<lb/>
　高祖則其服緦緦則親也故教於公宫同出於五世<lb/>
　以上則無服無服則疏也然猶統於大宗故教於宗<lb/>
　室教以婦徳婦言婦容婦功婦徳正順也詩云林有<lb/>
<pb n="19a"/>
　樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>野有死鹿白茅純束有女如玉婦言辭令也詩<lb/>
　云言告師氏言告言歸薄汙我私薄澣我衣婦容婉<lb/>
　娩也詩曰被之僮僮夙夜在公被之祁祁薄言還歸<lb/>
　婦功絲麻也詩曰是刈是濩為絺為綌服之無斁至<lb/>
　乎教成則祭其所出之祖以告之牲用魚芼之以蘋<lb/>
　藻女親行之脩婦職申婦敬以告事而已故禮不盛<lb/>
　也此申言婦順其教有素故曰所以成婦順也<lb/>
　嚴陵方氏曰有徳矣發之於聲則有言有言矣形之<lb/>
<pb n="19b"/>
　於貎則有容有容矣施之於事則有功故先後之序<lb/>
　如此魚之為物柔巽隠伏上下隨陽易言貫魚以宫<lb/>
　人寵無不利亦以之比婦人其牲用之固所宜矣前<lb/>
　言明婦順繼言責婦順又言婦順備終言成婦順者<lb/>
　蓋婦以順為正故反覆言之如此且明而後可責責<lb/>
　而後可備備而後可成故言之序如此<lb/>
　馬氏曰祖廟未毁者君之四從親也祖廟未毁則教<lb/>
　於公宫既毁則教於宗子之室此皆有収族之意也<lb/>
<pb n="20a"/>
　婦人以順為本故先教之以徳徳本也言文也容者<lb/>
　又其文之動也功者又其徳之餘事也四者備則祭<lb/>
　之以告其成也<lb/>
　石林葉氏曰公宫宗室尊者之居也教自尊者出明<lb/>
　其有所受也於教成之際則曰成婦順於饋舅姑則<lb/>
　曰明婦順者成言其始則於婦順不虧也明言其終<lb/>
　則於婦順可見也<lb/>
古者天子后立六宫三夫人九嬪二十七世婦八十一<lb/>
<pb n="20b"/>
御妻以聼天下之内治以明章婦順故天下内和而家<lb/>
理天子立六官三公九卿二十七大夫八十一元士以<lb/>
聼天下之外治以明章天下之男教故外和而國治故<lb/>
曰天子聼男教后聼女順天子理陽道后治隂徳天子<lb/>
聼外治后聼内治教順成俗外内和順國家理治此之<lb/>
謂盛徳<lb/>
　鄭氏曰天子六寢而六宫在後六官在前所以承副<lb/>
　施外内之政也三夫人以下百二十人周制也三公<lb/>
<pb n="21a"/>
　以下百二十人似夏時也合而言之取其相應有象<lb/>
　天數也内治婦學之法也隂徳謂主隂事隂令<lb/>
　孔氏曰此一經明天子與后各立其官掌内外之事<lb/>
　法隂陽之所為案宫人云掌王之六寢之脩註云路<lb/>
　寢一小寢五是天子六寢也后六宫在王之六寢後<lb/>
　亦大寢一小寢五其九嬪以下亦分居之其三夫人<lb/>
　雖不分居六宫亦分主六宫之事或二宫則一人也<lb/>
　或如三公分主六卿之類也六卿之官在王六寢之<lb/>
<pb n="21b"/>
　前其三孤亦分主六官之職縂謂之九卿故考工記<lb/>
　云外有九室九卿朝焉是也周官三百此止百二十<lb/>
　人故鄭云似夏時欲其數相當故以夏周相對言之<lb/>
　案九嬪職云掌婦學之法故知内治是婦學也案内<lb/>
　宰掌王之隂事隂令註云隂事謂羣妃御見之事隂<lb/>
　令謂王所求為於北宫也<lb/>
　藍田吕氏曰此章因講明士昏禮之義推而上之至<lb/>
　於天子后聼天下之外治内治則男女之義盡矣立<lb/>
<pb n="22a"/>
　六官之職公卿大夫元士分治之以佐天子聼天下<lb/>
　之外治立六宫之職夫人嬪世婦御妻分治之以佐<lb/>
　后聼天下之内治男正位乎外女正位乎内男女正<lb/>
　天下之大義也有家者夫聽家之外治婦聽家之内<lb/>
　治天子與后有天下者也則不得不聽天下之内外<lb/>
　治也外治者明章男教也司徒之所教皆是也内治<lb/>
　者明章婦順也婦順之法徳言容功皆是也陽道者<lb/>
　男所以正其室也隂徳者婦人所以宜其家也刑于<lb/>
<pb n="22b"/>
　寡妻至于兄弟則正室之道天子所理也嘒彼小星<lb/>
　三五在東肅肅宵征夙夜在公實命不同則宜家之<lb/>
　道后所治也鄭氏謂内治之道婦學之法隂徳謂主<lb/>
　隂事隂令其義然也凡天子所聽皆外治后所聽皆<lb/>
　内職至於教順成俗外内和順國家理治必如周南<lb/>
　召南盛徳之化然後可致也<lb/>
　嚴陵方氏曰六官即天地四時之官也亦謂之六卿<lb/>
　既曰六官矣而又有三公者王氏謂三公之官率以<lb/>
<pb n="23a"/>
　六卿有道者兼之無其人則不置也昔周公位冡宰<lb/>
　而又曰周公為師宰則六官之長也師則三公之長<lb/>
　也以是言之則兼之之説明矣由公而下以至於士<lb/>
　其數三而倍之止於九九者蓋陽成於三窮於九以<lb/>
　其理陽道故其數如此后治隂徳其數亦如之者婦<lb/>
　人從夫故也先言六宫者欲治其國先齊其家之意<lb/>
　也明則使之有辨章則使之有成順為女之正故曰<lb/>
　婦順教乃子之道故曰男教於家曰理於國曰治孝<lb/>
<pb n="23b"/>
　經曰居家理故治可移於官與此同意<lb/>
　馬氏曰先六宫而後六官内外之序也易曰女正位<lb/>
　乎内男正位乎外是也天子聽男教后聽女順尊卑<lb/>
　之序也蓋六宫皆統乎天子故也道者徳之兼徳者<lb/>
　道之分故曰天子理陽道后治隂徳治者職之緫職<lb/>
　者治之别故曰天子聽外治后聽内職其政足以理<lb/>
　國家其化足以和内外其道足以通隂陽非聖人則<lb/>
　不能至也故曰盛徳也禮器曰大備盛徳也<lb/>
<pb n="24a"/>
　山隂陸氏曰天子后立六宫三夫人九嬪二十七世<lb/>
　婦八十一御妻此蓋定額殷周一也若周官世婦女<lb/>
　御不言數鄭氏謂君子不苟於色有則充之無則闕<lb/>
　貟雖不足其額百有二十猶定然則九卿三三公二<lb/>
　十七大夫三九卿八十一元士三二十七大夫後世<lb/>
　雖有溢貟其百二十猶信不以溢妨正也不言明章<lb/>
　天下之婦順吾知正家而已不曰内和而家理而曰<lb/>
　天下内和而家理所為正家而天下定也孟子曰天<lb/>
<pb n="24b"/>
　下之本在國國之本在家<lb/>
　石林葉氏曰隂以柔靜為徳其譬則地也地有成形<lb/>
　故言治隂徳治者順其理以行也陽以剛動為體其<lb/>
　譬則天也天有成象故言理陽道理則無事乎治也<lb/>
　唯其為地道故婦貴乎順順在内也家所以理唯其<lb/>
　為天道故男有教教則有所勉在外者也國所以治<lb/>
　雖然於家理而後言天下於男教則不及焉何也蓋<lb/>
　明婦順者自内始其漸及於天下故天下内和而家<lb/>
<pb n="25a"/>
　理若男事則在外可見者也故章明天下之男教而<lb/>
　後曰外和而國治内外和順國家理治則其徳崇矣<lb/>
　盱江李氏曰堯試舜觀厥刑于二女釐降二女于媯<lb/>
　汭嬪于虞以堯之女其淵源非不善尚曰舜能以義<lb/>
　理下其心是無聖人為之耦則不克使其行婦道也<lb/>
　彼凡人子而不漸以教摩以禮其可乎哉故内宰以<lb/>
　隂禮教六宫又以隂禮教九嬪又以婦職之法教九<lb/>
　御在王宫者不可不知禮也如使后夫人九嬪世婦<lb/>
<pb n="25b"/>
　女御皆受教皆知禮徳皆正言皆順無冶容無廢功<lb/>
　無侈服無喪道則閨門之内何有不肅溥天之下何<lb/>
　有不化關睢之不淫葛覃之躬儉樛木之無妬螽斯<lb/>
　之多子孫卷耳之輔佐求賢兎罝之莫不好徳於斯<lb/>
　見矣王道安得不成乎　又曰此經言三夫人九嬪<lb/>
　二十七世婦八十一御妻至于天官序則世婦以下<lb/>
　不言數謂君子不苟於色有婦徳者充之無則闕世<lb/>
　婦女御視大夫士尚唯其人則三夫人九嬪官不必<lb/>
<pb n="26a"/>
　備可知矣曲禮納女於天子曰備百姓言以廣子姓<lb/>
　耳深山大澤實生龍蛇母子傳類亦不可忽晉愍懐<lb/>
　太子宫中為市使人屠酤手揣斤兩輕重不差蓋其<lb/>
　母屠家女也先王之制百二十人猶以無人而闕之<lb/>
　至難至慎若此武帝平呉之後掖庭殆將萬人復何<lb/>
　義也<lb/>
　錢塘于氏曰古之盛時政治之要本乎一原内廷外<lb/>
　廷脉絡相貫二南之詩用於鄉人邦國而家人之位<lb/>
<pb n="26b"/>
　正乃可以定天下故求賢審官知臣下之勤勞初何<lb/>
　預於后妃而卷耳之詩乃以輔佐君子言之男女以<lb/>
　正昏姻以時若無關於后妃而桃夭之詩乃推后妃<lb/>
　所致言之當時一人無為以守至正徳宇雍睦而福<lb/>
　履綏氣象和平而子孫衆職此之由也是則聽天下<lb/>
　之内治即所以配天下之外治婦順之明章即所以<lb/>
　扶男教之明章故謂之盛徳<lb/>
是故男教不脩陽事不得適見於天日為之食婦順不<lb/>
<pb n="27a"/>
脩隂事不得適見於天月為之食是故日食則天子素<lb/>
服而脩六官之職蕩天下之陽事月食則后素服而脩<lb/>
六宫之職蕩天下之隂事故天子之與后猶日之與月<lb/>
隂之與陽相湏而后成者也天子脩男教父道也后脩<lb/>
女順母道也故曰天子之與后猶父之與母也故為天<lb/>
王服斬衰服父之義也為后服資衰服母之義也<lb/>
　鄭氏曰適之言責也食者見道有虧傷也蕩蕩滌去<lb/>
　穢惡也父母者施教令於婦子者也故其服同資當<lb/>
<pb n="27b"/>
　為齊聲之誤也<lb/>
　孔氏曰此以下說男女之教若其不得日月為之適<lb/>
　食又明天子與后是人父母之義左傳昭二十一年<lb/>
　十二月辛亥朔日有食之庚午之日始有謫謫謂日<lb/>
　將食之氣氣見於上所以責人君也<lb/>
　藍田吕氏曰男教陽事上應乎日婦順隂事上應乎<lb/>
　月有不得則謫見於天為之薄食日食則天子為之<lb/>
　變月食則后為之變素服自責各正厥事以荅天變<lb/>
<pb n="28a"/>
　眀后與天子日月隂陽相湏而后成之義也以人倫<lb/>
　推之天子脩男教天下之父也后脩女順天下之母<lb/>
　也其徳之盛必能以天下為一家為天下父母然後<lb/>
　天下以父服服天子以母服服后也<lb/>
　嚴陵方氏曰事失於下而適見於上常適當焉故通<lb/>
　用適字食則日月為乖氣所薄若為物所侵食也素<lb/>
　服則以喪禮自貶也夫日月者天子與后之象也隂<lb/>
　陽者天子與后之道也日與月則晝夜相湏而成時<lb/>
<pb n="28b"/>
　者也隂與陽則寒暑相湏而成嵗者也天子與后則<lb/>
　内外相湏而成化者也服天子以父之義服后以母<lb/>
　之義者言以其義而服之非服之正故也檀弓謂之<lb/>
　方喪者以此<lb/>
　馬氏曰天子之與后人之所為也日之與月隂之與<lb/>
　陽天之所為也天人之道莫不相湏而後成也禮器<lb/>
　曰大明生於東月生於西隂陽之分夫婦之位此相<lb/>
　湏之道也詩曰愷悌君子民之父母使民如父之尊<lb/>
<pb n="29a"/>
　母之親而卒服之以齊斬之服不亦宜乎<lb/>
　山隂陸氏曰周官九嬪世婦以屬天官以此資讀如<lb/>
　字謂之資衰者資於事父以事母也<lb/>
　石林葉氏曰聖人非求知天亦非不求知天日月之<lb/>
　食理所常有也故反之隂陽之事者躬自厚之道也<lb/>
　天子以男教勉天下之為子者其道猶父也故其卒<lb/>
　則天下為之斬衰后以女順化天下之為婦者其道<lb/>
　猶母也故其亡則天下為之服齊衰父母為之服者<lb/>
<pb n="29b"/>
　報其恩也王與后為之服者報其義也<lb/>
　建安真氏曰家人之卦曰女正位乎内男正位乎外<lb/>
　男女正天地之大義也易言其理而禮述其法蓋相<lb/>
　表裏云<lb/>
　新安朱氏曰按厯法周天三百六十五度四分度之<lb/>
　一左旋於地一晝一夜則其行一周而又過一度日<lb/>
　月皆右行於天一晝一夜則日行一度月行十三度<lb/>
　十九分度之七故日一嵗而一周天月二十九日有<lb/>
<pb n="30a"/>
　竒而一周天又逐及於日而與之㑹一嵗凡十二㑹<lb/>
　方㑹則月光都盡而為晦已㑹則月光復蘇而為朔<lb/>
　朔後晦前各十五日日月相對則月光正滿而為望<lb/>
　晦朔而日月之合東西同度南北同道則月揜日而<lb/>
　日為之食望而日月之對同度同道則月亢日而月<lb/>
　為之食是皆有常度矣然王者脩徳行政用賢去姦<lb/>
　能使陽盛足以勝隂隂衰不能侵陽則日月之行雖<lb/>
　或當食而月常避日故其遲速高下必有参差而不<lb/>
<pb n="30b"/>
　正相合不正相對者所以當食而不食也若國無政<lb/>
　不用善使臣子背君父妾婦乗其夫小人陵君子則<lb/>
　隂盛陽㣲當食必食雖曰行有常度而寔為非常之<lb/>
　變矣<lb/>
　<lb/>
　<lb/>
　<lb/>
　禮記集説卷一百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説巻四十二</head>
    <p>
<pb n="1a"/>
欽定四庫全書<lb/>
　禮記集説巻四十二　　　　宋　衛湜　撰<lb/>
仲夏之月日在東井昏亢中旦危中<lb/>
　鄭氏曰仲夏者日月㑹於鶉首而斗建午之辰也<lb/>
　孔氏曰案三統歴五月節日在井十六度昏氐二度<lb/>
　中去日一百一十九度旦室三度中五月中日在井<lb/>
　三十一度昏房二度中去日一百一十九度旦奎十<lb/>
　一度中元嘉歴五月節日在井三度昏角十度中旦<lb/>
<pb n="1b"/>
　危九度中五月中日在井十八度昏氐五度中旦室<lb/>
　五度中<lb/>
其日丙丁其帝炎帝其神祝融其蟲羽其音徴律中蕤<lb/>
賔<lb/>
　鄭氏曰蕤賔者應鍾之所生三分益一律長六寸八<lb/>
　十一分寸之二十六仲夏氣至則蕤賔之律應周語<lb/>
　曰蕤賔所以安静神人獻酬交酢<lb/>
　孔氏曰應鍾律長四寸二十七分寸之二十上生蕤<lb/>
<pb n="2a"/>
　賔三分益一取應鍾三寸更益一寸為四寸其二十<lb/>
　七分寸之二十各三分之則一寸分為八十一分也<lb/>
　二十七分寸之二十則為八十一分寸之六十其整<lb/>
　寸一為八十一分又以六十分益之總為一百四十<lb/>
　一分更三分益一一分有四十七更以四十七益前<lb/>
　一百四十一分總為一百八十八分是為積分之數<lb/>
　除之為寸除八十一分則一百六十二分為二寸益<lb/>
　前四寸為六寸餘有二十六分不成寸故云蕤賔長<lb/>
<pb n="2b"/>
　六寸八十一分寸之二十六也按何氏𦙍曰周語安<lb/>
　静神人獻酬交酢者乾九四是月陽反於下為復隂<lb/>
　生陽中為姤各應其時所以安靜是安靜神人也隂<lb/>
　生為主陽謝為賔賔主之象獻酬之禮獻酢又酬之<lb/>
　隂陽代謝之義也詳見孟春<lb/>
　長樂陳氏曰由殷以前音不過五至武王伐殷嵗在<lb/>
　鶉火月在天駟日在析木之津辰在斗柄星辰天黿<lb/>
　自鶉及駟七列南北之撥七同於是以聲招之而有<lb/>
<pb n="3a"/>
　七音之律故黄鍾為宫大蔟為商姑洗為角林鍾為<lb/>
　徴南吕為羽應鍾為變宫蕤賔為變徴此音所以有<lb/>
　七也應鍾隂之終蕤賔隂之始則應鍾變隂而將之<lb/>
　陽蕤賔變陽而至於隂此應鍾蕤賔所以為變也<lb/>
其數七其味苦其臭焦其祀竈祭先肺小暑至螳蜋生<lb/>
鵙始鳴反舌無聲<lb/>
　鄭氏曰螳蜋螵蛸母也鵙博勞也反舌百舌鳥皆記<lb/>
　時候也<lb/>
<pb n="3b"/>
　孔氏曰案釋蟲云不□蟷蠰其子蜱蛸孫炎云蟷蠰<lb/>
　螳蜋一名不□李廵云其子名蜱蛸故云螵蛸母詩<lb/>
　七月鳴鵙箋云伯勞鳴將寒之候五月則鳴豳地晚<lb/>
　寒鳥物之候從其氣焉反舌鳥春始鳴至五月稍止<lb/>
　其聲數轉故名反舌<lb/>
　嚴陵方氏曰暑極於季夏則進未極之時尚為小矣<lb/>
　故於此言小暑螳蜋鵙皆隂類也故或感微隂而生<lb/>
　或感微隂而鳴焉反舌蓋百舌也以能反覆其舌而<lb/>
<pb n="4a"/>
　為百鳥語故謂之反舌然其鳴也感陽中而發故感<lb/>
　微隂而無聲焉<lb/>
　馬氏曰是月也一隂生而慝作螳蜋生則慝之有見<lb/>
　乎形者也鵙始鳴則慝之有聞乎聲者也反舌無聲<lb/>
　則以陽敷而作者以隂收而息<lb/>
　山隂陸氏曰無聲非不鳴也雖鳴無聲<lb/>
天子居明堂大廟乘朱路駕赤駵載赤旂衣朱衣服赤<lb/>
玉食菽與雞其器髙以粗養壯佼<lb/>
<pb n="4b"/>
　鄭氏曰眀堂大廟南堂當太室也養壯佼助長氣也<lb/>
　孔氏曰壯謂容體盛大佼謂形容佼好以盛夏長養<lb/>
　之時故養壯佼之人助長氣也<lb/>
　嚴陵方氏曰萬物生於春而長於夏故於形色如此<lb/>
　先王裁成之道亦養之使成而已<lb/>
　山隂陸氏曰夏養壯佼冬養耆老可知蓋大化有四<lb/>
　春生夏壯佼秋老冬死亡<lb/>
是月也命樂師脩鞀鞞鼓均琴瑟管簫執干戚戈羽調<lb/>
<pb n="5a"/>
竽笙竾簧飭鍾磬柷敔<lb/>
　鄭氏曰為將大雩帝習樂也脩均執調飭者治其器<lb/>
　物習其事之言<lb/>
　孔氏曰鞀或為鼗周禮註云鼗如鼓而小持其柄搖<lb/>
　之旁耳還自擊鞞者周禮雷鼓鼓神祀之屬是也劉<lb/>
　熙釋名云鞀導也所以導樂作鞞裨也裨助鼓節鼓<lb/>
　廓也張皮以冒之其中空廓琴者釋樂云大琴謂之<lb/>
　離廣雅云琴長三尺六寸六分五弦瑟者釋樂云大<lb/>
<pb n="5b"/>
　瑟謂之灑郭景純云瑟長八尺一寸二十七弦管者<lb/>
　釋樂云大管謂之簥音驕郭氏云管長尺圍寸併漆<lb/>
　之有底鄭註周禮云管如篴而小併兩而吹之簫者<lb/>
　釋樂云大簫謂之言郭氏云編二十二管長尺四寸<lb/>
　干盾也戚斧也戈鉤子㦸羽鳥羽周禮羽舞皇舞之<lb/>
　屬是也竽者鄭註周禮云竽三十六簧笙者鄭註周<lb/>
　禮云十三簧釋樂云大笙謂之巢郭氏云篪以竹為<lb/>
　之長尺四寸圍三寸一孔上出寸三分名翹横吹之<lb/>
<pb n="6a"/>
　廣雅云八孔鄭云篪七室簧者竽笙之名也氣鼓之<lb/>
　而為聲鍾者釋樂云大鍾謂之鏞磬者釋樂云大磬<lb/>
　謂之毊音囂以玉石為之柷者釋樂云所以鼓柷謂<lb/>
　之止郭氏曰柷如漆桶方二尺四寸深一尺八寸中<lb/>
　有椎柄連底挏之令左右擊止者其椎名敔者釋樂<lb/>
　云所以鼓敔謂之籈郭氏云敔如伏虎背上有二十<lb/>
　七鉏鋙刻以木長尺櫟之修者修理舊物均者均平<lb/>
　其聲執者操持營為調者調和音曲飭者整頓器物<lb/>
<pb n="6b"/>
　故鄭云治其器物習其事之言也<lb/>
　嚴陵方氏曰修之所以使治飭之所以使正均之所<lb/>
　以使平調之所以使和執之所以待用鞀鞞鼓之與<lb/>
　鍾磬柷敔其聲質而一故修飭之而已琴瑟管簫竽<lb/>
　笙竾簧其聲文而雜則必均調之焉干戚戈羽以無<lb/>
　聲持執之待用可也故言之别如此<lb/>
　馬氏曰鞀鞞鼓革也兆奏鼓者鞀也應聲者鼙也鍾<lb/>
　金也磬石也琴瑟者絲也柷敔木也管簫竽笙竾簧<lb/>
<pb n="7a"/>
　此皆管也聲在中故謂之簧簫植簧於枷竽笙植簧<lb/>
　於發干戚戈羽則舞器也<lb/>
命有司為民祈祀山川百源大雩帝用盛樂乃命百縣<lb/>
雩祀百辟卿士有益於民者以祈穀實<lb/>
　鄭氏曰陽氣盛而常旱山川百源能興雲雨者也衆<lb/>
　水始所出為百源必先祭其本乃雩雩吁嗟求雨之<lb/>
　祭也雩帝謂為壇南郊之旁雩五精之帝配以先帝<lb/>
　也自鞀鞞至柷敔皆作曰盛樂凡他雩用歌舞而已<lb/>
<pb n="7b"/>
　百辟卿士古者上公若句龍后稷之類也春秋傳曰<lb/>
　龍見而雩雩之正當以四月凡周之秋三月之中而<lb/>
　旱亦脩雩禮以求雨因著正雩此月失之矣天子雩<lb/>
　上帝諸侯以下雩上公周冬及春夏雖旱禮有禱無<lb/>
　雩<lb/>
　孔氏曰四月純陽用事故制禮此月為雩縱時不旱<lb/>
　亦雩將欲雩祭故先命有司祈祀山川百源為將雩<lb/>
　之漸重民之義也雩音近吁又女巫職云凡邦之大<lb/>
<pb n="8a"/>
　烖歌哭而請歌哭則吁嗟之類旱又是大烖故須吁<lb/>
　嗟求雨以雩是祭天當從陽位五天總祭不可徧在<lb/>
　四方故知在南郊也以春夏秋冬共成嵗功不可偏<lb/>
　祭一天故雩五精之帝以自外至者無主不正當以<lb/>
　人帝配之大皥配靈威仰炎帝配赤熛怒黄帝配含<lb/>
　樞紐少皥配白招拒顓頊配汁光紀故云配以先帝<lb/>
　也案女巫云旱暵則舞雩是用歌舞正雩則非唯歌<lb/>
　舞兼有餘樂也百辟則古之上公國語云鯀為崇伯<lb/>
<pb n="8b"/>
　而祭法有祀之文社稷五祀雖為王朝卿士兼帶上<lb/>
　公之官故左氏云封為上公祀為貴神是身為百辟<lb/>
　又為卿士案左傳有社稷五官今鄭直云若句龍后<lb/>
　稷不云句芒蓐收之等舉有益於民功之顯者言之<lb/>
　也雩之與禱所以異者考異郵説云天子禱九州山<lb/>
　川諸侯禱封内大夫禱所食邑又僖公三時不雨帥<lb/>
　羣臣禱山川以過自讓凡雩必先禱故此經云乃命<lb/>
　百縣祈祀山川百源始大雩帝是也禱者不雩僖公<lb/>
<pb n="9a"/>
　二年冬十月及三年春正月夏四月直為禱祭以非<lb/>
　雩月故不雩<lb/>
　長樂陳氏曰禮有先其大而後其小者亦有先其小<lb/>
　而後其大者先其大而後其小者異尊卑也祫而後<lb/>
　時祭郊而後三望之類是也先其小而後其大者致<lb/>
　敬文也魯人將有事於上帝必先有事於頖宫晉人<lb/>
　將有事於河必先有事於惡池是也二者之禮雖殊<lb/>
　其所以為尊尊則一而巳月令仲夏為民祈祀山川<lb/>
<pb n="9b"/>
　百源然後大雩帝此致敬文之意也大雩帝然後命<lb/>
　百縣雩祀此異尊卑之意也詩稱春夏祈穀於上帝<lb/>
　春秋稱龍見而雩則四月也而月令則以仲夏周禮<lb/>
　舞師掌教皇舞帥而舞旱暵之事女巫旱暵則舞雩<lb/>
　凡邦之大烖歌哭而請舞與歌哭非盛樂也而月令<lb/>
　則以盛樂蓋秦制與古異也此龍見而雩者常也周<lb/>
　禮言旱暵之事而不言時所以待變也祈穀於上帝<lb/>
　大雩也月令言命百縣雩祀百辟卿士小雩也考之<lb/>
<pb n="10a"/>
　春秋之法書大事書大雩者蓋亦言大以見小也<lb/>
　嚴陵方氏曰此言大雩帝後又言大饗帝何也蓋雩<lb/>
　所以祈也饗所以報也祈必於仲夏者以隂生於午<lb/>
　而物成之始也所以祈物之成而已報必於季秋者<lb/>
　以陽窮於戌而嵗功之終也所以報嵗之功而已雩<lb/>
　不必皆於帝也唯雩於帝然後為大雩饗不必皆於<lb/>
　帝也唯饗於帝然後為大饗百縣謂畿内之邑天子<lb/>
　之縣方百里以開方之法計之千里之畿適百縣矣<lb/>
<pb n="10b"/>
　王制謂之天子之縣内者以此百辟即諸侯也卿士<lb/>
　即六卿也百辟卿士生有益於民者死亦有益於民<lb/>
　故命雩祀之以祈穀實也季春之祈實為麥而已至<lb/>
　此又祈實則所祈者衆矣故以榖該之天子之雩及<lb/>
　於上帝百縣之雩止於百辟卿士此重輕之别也於<lb/>
　百辟卿士言祈穀實則雩帝之所祈又可知矣<lb/>
　馬氏曰山川百源則氣之鍾也百辟卿士則有功烈<lb/>
　於民而在祀典者皆與祭焉則所以為民祈穀實者<lb/>
<pb n="11a"/>
　靡神不臻也<lb/>
　山隂陸氏曰雩在四月今在中夏水涸在九月今在<lb/>
　仲秋記事之法也舉中則上下見書曰以殷仲春<lb/>
　廬陵胡氏曰春秋雩二十一無書四月雩者以其正<lb/>
　月此五月非矣<lb/>
農乃登黍是月也天子乃以雛嘗黍羞以含桃先薦寢<lb/>
廟<lb/>
　鄭氏曰登進也此嘗雛也而云以嘗黍不以牲主穀<lb/>
<pb n="11b"/>
　也必以黍者黍火穀氣之主也含桃櫻桃也<lb/>
　孔氏曰黍是火穀於夏時與雛同薦之如鄭此言則<lb/>
　黍非新成直取舊黍故下孟秋云農乃登穀註云黍<lb/>
　稷於是始熟眀仲夏未熟也案月令諸月無薦果之<lb/>
　文此獨羞含桃者以此果先成異於餘物故特記之<lb/>
　其實諸果亦時薦<lb/>
　嚴陵方氏曰雛蓋雞也以吕氏春秋見之必謂之雛<lb/>
　者雞以雛為美故也若羊之類則以大為美爾於配<lb/>
<pb n="12a"/>
　菽之食則又曰雞者日之所食為常時之所嘗為暫<lb/>
　固不能無貴賤之别也亦見孟夏以彘嘗麥解含桃<lb/>
　朱櫻也以其受含陽之色故以含陽之羞者以美物<lb/>
　進之可羞於王公先薦寢廟見仲春解<lb/>
　馬氏曰黍火穀也膳食之節或順所養而勿逆焉或<lb/>
　制所勝而勿過焉乃所以為利也<lb/>
令民毋艾藍以染毋燒灰毋暴布門閭毋閉關市毋索<lb/>
挺重囚益其食<lb/>
<pb n="12b"/>
　鄭氏曰毋艾藍為傷長氣也此月藍始可别毋燒灰<lb/>
　為傷火氣也火之氣於是為盛火之滅者為灰毋暴<lb/>
　布不以隂功干太陽之事門閭關市順陽敷縱不難<lb/>
　物挺猶寛也<lb/>
　孔氏曰種藍初必叢生此月藍既長大始可分移布<lb/>
　散故鄭云可别也門謂城門閭謂二十五家為閭闗<lb/>
　市停物之所商旅或隠藏其物以辟征稅是月従長<lb/>
　之時故不搜索其物益其食挺重囚連文謂增益囚<lb/>
<pb n="13a"/>
　之飯食義當然也<lb/>
　嚴陵方氏曰藍可以染青仲夏方啓灌之時未宜艾<lb/>
　故也燒灰者燒物以為灰也布雖名以陽之道然隂<lb/>
　功之所成爾暴謂暴之於日也暴布則以隂功干太<lb/>
　陽之事矣挺重囚益其食以暑氣將盛故寛貸之前<lb/>
　言出輕繫此言挺重囚何挺亦出也言繫則不必囚<lb/>
　言囚則繋可知挺其囚則猶在所繋也故言益其食<lb/>
　焉<lb/>
<pb n="13b"/>
　馬氏曰門閭毋閉利宣也關市毋索不恃察以窮民<lb/>
　隠也挺重囚益其食不以其罪廢不忍人之政也<lb/>
　山隂陸氏曰帛隂也布陽也凍隂也暴陽也凡養陽<lb/>
　氣取適於中而已雖不燒灰亦不暴布<lb/>
游牝别羣則縶騰駒班馬政<lb/>
　鄭氏曰游牝别羣孕妊之欲止也縶騰駒為其牝氣<lb/>
　有餘相蹄齧也馬政謂養馬之政教也廋人職曰掌<lb/>
　十有二閑之政教以阜馬佚特教駣攻駒此之謂也<lb/>
<pb n="14a"/>
　孔氏曰案校人職云天子十有二閑諸侯六閑大夫<lb/>
　四閑每閑馬有二百一十六匹<lb/>
　嚴陵方氏曰游牝别羣者以隂生故不欲耗陽也則<lb/>
　縶騰駒者所以防其相蹄齧也季春游牝於牧至仲<lb/>
　夏别其羣季春合累牛騰馬至仲夏縶騰駒故所宜<lb/>
　矣前言馬而此言駒者縶至於駒則馬可知前言牛<lb/>
　而此不言犢者以牛性順無事乎縶之故也班馬政<lb/>
　者若周官趣馬之簡其節巫馬之治其疾校人之辨<lb/>
<pb n="14b"/>
　其屬廋人之掌其閑以至圉師之所教圉人之所養<lb/>
　莫不有政焉而故班之也班則制而分之歟且馬火<lb/>
　畜也班其政夏固宜矣周官馬職皆列於夏官者亦<lb/>
　此之意然於季秋又言之何也蓋夏之政則以養為<lb/>
　主秋之政則以御為主養於夏然後成於秋成於秋<lb/>
　然後可以御故也<lb/>
　山隂陸氏曰游非牝之正言游牝則牡可知則縶騰<lb/>
　駒為將乗匹故禁之盖當是時壯者倦游而少者作<lb/>
<pb n="15a"/>
　矣此自然之理也然則暮年昬宦猶欲與少年競是<lb/>
　不知止者也<lb/>
是月也日長至隂陽爭死生分君子齊戒處必掩身毋<lb/>
躁止聲色毋或進薄滋味毋致和節耆欲定心氣百官<lb/>
靜事毋刑以定晏隂之所成<lb/>
　鄭氏曰爭者陽方盛隂欲起也分猶半也掩猶隠翳<lb/>
　也躁猶動也聲謂樂也進猶御見也易及樂春秋説<lb/>
　夏至人主與羣臣從八能之士作樂五日今止之非<lb/>
<pb n="15b"/>
　其道也薄滋味毋致和為其氣異此時傷人也節耆<lb/>
　欲定心氣微隂扶精不可散也毋刑謂罪罰之事不<lb/>
　可以聞晏安也隂稱安<lb/>
　孔氏曰此月之時日長之至極大史漏刻夏至晝漏<lb/>
　六十五刻夜漏三十五刻是日長至也死生分者隂<lb/>
　氣既起故物半生半死感陽氣長者生感隂氣成者<lb/>
　死故於夏至日相與分也君子謂人君以下至在位<lb/>
　士也齊戒所以敬道萌隂也處猶居也隂既始萌君<lb/>
<pb n="16a"/>
　子居處不顯露又不躁動恐干隂也歌樂華麗之事<lb/>
　為助隂靜故止之既止聲色故嬪房不得進御侍夕<lb/>
　也亦為微隂始動不可動於隂事也案易緯通卦驗<lb/>
　云夏至人主從八能之士或調黄鍾或調六律或調<lb/>
　五音或調五聲或調五行或調律歴或調隂陽或調<lb/>
　正德所行註謂於人衆之中取其習曉者而使之必<lb/>
　知緯文作樂為是者以周禮大司樂冬至祭天圜丘<lb/>
　夏至祭地方澤皆作樂不云止樂故知月令非也滋<lb/>
<pb n="16b"/>
　味和調氣味殊異他時可食此時傷人故薄滋味毋<lb/>
　致和也從君子齊戒至無刑以上皆是清靜止息之<lb/>
　事所以正定身中安隂之所成就<lb/>
　嚴陵方氏曰陽生於子而其氣舒故晝刻多日浸長<lb/>
　隂生於午而其氣促故晝刻少而日浸短以隂生於<lb/>
　午則陽極於此故仲夏言日長至陽生於子則隂極<lb/>
　於此故仲冬言日短至所謂冬至夏至者其名蓋出<lb/>
　於此然而以刻數之則如是爾以景量之夏至日極<lb/>
<pb n="17a"/>
　北而在東井其景尺有五寸冬至日極南而在牽牛<lb/>
　其景丈有三尺以為長短之極則與此異矣蓋刻之<lb/>
　長短由日出之早晚景之長短由日行之南北故也<lb/>
　隂陽爭者以隂方來而與陽始遇遇故爭也仲冬亦<lb/>
　言之者以陽方來而與隂遇故也陽主生隂主死微<lb/>
　隂既生則萬物向乎死矣故死生之理於是分也君<lb/>
　子以隂陽方爭故宜潔誠居内退聽以待其定也仲<lb/>
　冬言此而不言毋躁者以暑為躁寒為靜故於暑之<lb/>
<pb n="17b"/>
　時特戒之也止聲色者欲其視聴之專也毋或進者<lb/>
　進即詩所謂進御也方解緩之時慮搖其精故戒之<lb/>
　也薄滋味者主物言則曰滋主人言則曰味和謂致<lb/>
　五味而和之蓋方齊戒之時苟厚滋味而致和則或<lb/>
　昬憒其志意也嗜發乎外欲動乎内皆主於心而已<lb/>
　故節嗜欲所以定心氣靜事毋刑者不欲動而有為<lb/>
　也刑雖隂之事然用刑則動而有為矣故君燕息安<lb/>
　養以定晏隂之所成也陽造始而為早隂代終而為<lb/>
<pb n="18a"/>
　晏故曰晏隂始以生之終以成之故曰成也列子所<lb/>
　謂晏隂之間時雖異而義亦同<lb/>
　金華應氏曰晏安也安靜之隂也陽生固貴乎安靜<lb/>
　而隂德本靜尤不可有所擾也<lb/>
鹿角解蟬始鳴半夏生木菫榮<lb/>
　鄭氏曰又記時候也半夏藥草木菫王蒸也<lb/>
　孔氏曰釋草云椵木槿櫬木槿亦云王蒸其花朝生<lb/>
　暮落<lb/>
<pb n="18b"/>
　嚴陵方氏曰鹿好羣而相比則陽類也故夏至感隂<lb/>
　生而角解麋多欲而善迷則隂類也故冬至感陽生<lb/>
　而角解此所以不同也蟬始鳴已見倉庚鳴解半夏<lb/>
　生者蓋居夏之半而是藥生於是時故因以為名木<lb/>
　菫有别於菫草故以木言之以感微隂而榮故其華<lb/>
　朝榮暮隕然經或曰秀或曰華或曰生或曰榮何也<lb/>
　以别於苖則曰秀以别於實則曰華以别於死則曰<lb/>
　生以别於枯則曰榮其言各有所當也<lb/>
<pb n="19a"/>
是月也毋用火南方可以居髙眀可以逺眺望可以升<lb/>
山陵可以處臺榭<lb/>
　鄭氏曰陽氣盛又用火於其方害微隂也髙明謂樓<lb/>
　觀闍者謂之臺有木者謂之榭居髙明以下皆順陽<lb/>
　在上也<lb/>
　孔氏曰臺積土為之所以觀望有大殿無室名曰榭<lb/>
　嚴陵方氏曰夏為火旺之時南方火旺之方於旺之<lb/>
　時而又用於旺之方則其氣太盛而害微隂之生故<lb/>
<pb n="19b"/>
　戒之居髙眀故可以逺眺望欲逺眺望故或升山陵<lb/>
　或處臺榭也山陵則自然髙明之所也臺榭則人為<lb/>
　髙明之所也順陽在上故居處如此古者冬則居營<lb/>
　窟夏則居橧巢亦以是而已臺榭之髙亦必升也特<lb/>
　以不若山陵之尤髙故言處而已髙明言居臺榭言<lb/>
　處互言之也<lb/>
仲夏行冬令則雹凍傷穀道路不通暴兵來至行春令<lb/>
則五穀晚熟百螣時起其國乃饑行秋令則草木零落<lb/>
<pb n="20a"/>
果實早成民殃於疫<lb/>
　鄭氏曰陽為雨隂起脅之凝為雹子之氣乗之也盜<lb/>
　賊攻刼亦雹之類五穀晚熟生日長卯之氣乗之也<lb/>
　螣蝗之屬言百者眀衆類並為害草木零落酉之氣<lb/>
　乗之也八月宿直昴畢為天獄主殺果實早成生日<lb/>
　短也民疫大陵之氣來為害也<lb/>
　孔氏曰暴凍天災暴兵人災也五穀晚熟天災百螣<lb/>
　地災國饑人災也草木零落果實早成地災民殃於<lb/>
<pb n="20b"/>
　疫人災也<lb/>
　嚴陵方氏曰夏行冬令是以隂包陽也故雹凍傷穀<lb/>
　道路不通則冬為閉塞暴兵來至則隂賊之感也春<lb/>
　主生夏行春令則生之日長生之日長故熟之時晚<lb/>
　螣食苗葉春之氣盛於末故蟲之為害者特及葉而<lb/>
　已五穀晚熟而又百螣時起故其國乃饑也草木零<lb/>
　落與果實早成皆秋之氣候故也當盛暑之月而感<lb/>
　秋氣則相薄而衆成疾<lb/>
<pb n="21a"/>
季夏之月日在栁昏火中旦奎中<lb/>
　鄭氏曰季夏者日月㑹於鶉火而斗建未之辰也<lb/>
　孔氏曰案三統歴六月節日在栁九度昬尾七度中<lb/>
　去日一百一十九度旦婁八度中六月中日在張三<lb/>
　度昬箕三度中去日一百一十七度旦胃十四度中<lb/>
　元嘉歴六月節日在井三十二度昬房四度中旦東<lb/>
　壁八度中六月中日在栁十二度昬尾八度中旦奎<lb/>
　十二度中<lb/>
<pb n="21b"/>
其日丙丁其帝炎帝其神祝融其蟲羽其音徴律中林<lb/>
鍾<lb/>
　鄭氏曰林鍾者黄鍾之所生三分去一律長六寸季<lb/>
　夏氣至則林鍾之律應周語曰林鍾和展百物俾莫<lb/>
　不任肅純恪<lb/>
　孔氏曰案律歴志黄鍾長九寸三分去一下生林鍾<lb/>
　故林鍾長六寸鄭引周語證林鍾之義案註云坤初<lb/>
　六也林衆鍾聚肅速純大恪敬言時務和審百事無<lb/>
<pb n="22a"/>
　有詭詐使莫不任其職事速其功而大敬其職<lb/>
　諸家説見孟春<lb/>
其數七其味苦其臭焦其祀竈祭先肺温風始至蟋蟀<lb/>
居壁鷹乃學習腐草為螢<lb/>
　鄭氏曰温風始至以下皆記時候也鷹學習謂攫搏<lb/>
　也夏小正曰六月鷹始摰螢飛蟲螢火也<lb/>
　孔氏曰蟋蟀生於土中季夏羽翼稍成未能逺飛但<lb/>
　居在壁至七月則能逺飛在野案爾雅釋蟲云蟋蟀<lb/>
<pb n="22b"/>
　蛬也郭氏曰今促織於時二隂既起鷹感隂氣乃有<lb/>
　殺心學習攫搏攫謂以足取物搏謂以翼擊物仲春<lb/>
　言鷹化為鳩仲秋鳩化為鷹此云學習者亦自有真<lb/>
　鷹可習也腐草得暑濕之氣故為螢不云化者鳩化<lb/>
　為鷹鷹還化為鳩故稱化腐草為螢螢不復為腐草<lb/>
　故不稱化李巡云螢火夜飛腹下如火光故曰即照<lb/>
　嚴陵方氏曰天地温厚之氣始於東北而盛於東南<lb/>
　季夏故温風始至也然八風之氣坐於八方以應八<lb/>
<pb n="23a"/>
　節經止於孟春言東風季夏言温風孟秋言涼風仲<lb/>
　秋言盲風或言其方或言其氣或言其時而有詳畧<lb/>
　不同者特記時而已東風即條風也温風即景風也<lb/>
　盲風即閶闔風也然景風至以東風而此於仲夏言<lb/>
　温風始至者陽饒之意也餘見樂記解蟋蟀居壁則<lb/>
　羽翼未成羽翼成則在野矣十月又入牀下者以順<lb/>
　時而蟄故也鷹乃學習者以隂浸長故鷙鳥學習攫<lb/>
　搏也效彼之為之謂學因性所有之謂習腐草為螢<lb/>
<pb n="23b"/>
　見鷹化為鳩解<lb/>
　馬氏曰温風至則天地之仁氣極矣而薫然其和也<lb/>
　蟋蟀居壁則隂陽始萬物以出入悉與時化而猶未<lb/>
　動乎外也鷹乃學習則陽浸長而始鷙也其學習也<lb/>
　亦其性所有也腐草為螢則木氣之餘乗火而化也<lb/>
　金華應氏曰物得氣之先殺氣未肅而鷙猛之鳥已<lb/>
　習於擊迎殺氣之微也涼氣未至而鳴隂之物已居<lb/>
　乎壁迎涼氣之微也<lb/>
<pb n="24a"/>
天子居眀堂右个乗朱路駕赤駵載赤旂衣朱衣服赤<lb/>
玉食菽與雞其器髙以粗<lb/>
　鄭氏曰眀堂右个南堂西偏也<lb/>
命漁師伐蛟取鼉登龜取黿命澤人納材葦<lb/>
　鄭氏曰四者甲類秋乃堅成周禮䱷人職云秋獻龜<lb/>
　魚龜人職又曰凡取龜用秋時是夏之秋也作月令<lb/>
　者以為此秋據周之時也周之八月夏之六月因書<lb/>
　於此似誤也蛟言伐者以其有兵衞也龜言登者尊<lb/>
<pb n="24b"/>
　之也鼉黿言取羞物賤也鼉皮又可以冒鼓材葦蒲<lb/>
　葦之屬此時柔韌可取作器物也<lb/>
　孔氏曰此命漁師及仲夏養壯佼等皆是煩細之事<lb/>
　或非止一月所為故不言是月也<lb/>
　嚴陵方氏曰四者皆水族也故以之命漁師必於季<lb/>
　夏者欲以盛暑之氣燥其皮甲利其耐乆故也葦則<lb/>
　荻之小者可緯以為薄必擇其材者故以材言之命<lb/>
　澤人納之則以生於澤故也<lb/>
<pb n="25a"/>
　馬氏曰周官攻龜用秋時則懼傷其字乳而又待以<lb/>
　堅成之時也此用季夏非古也<lb/>
　山隂陸氏曰言於此抑殺氣焉君子退隂而進陽鄭<lb/>
　氏謂書於此似誤非是周官秋則獻龜魚又曰凡取<lb/>
　龜用秋時自其取之之時爾與此不同<lb/>
是月也命四監大合百縣之秩芻以養犧牲令民無不<lb/>
咸出其力以共皇天上帝名山大川四方之神以祠宗<lb/>
廟社稷之靈以為民祈福<lb/>
<pb n="25b"/>
　鄭氏曰四監主山林川澤之官百縣鄉遂之屬地有<lb/>
　山林川澤者也秩常也百縣給國養犧牲之芻多少<lb/>
　有常民皆當出力艾芻養牲以供祠神靈為民求福<lb/>
　也皇天北辰耀魄寳冬至所祭於圜丘也上帝大微<lb/>
　五帝<lb/>
　孔氏曰案周禮有山虞澤虞林衡川衡之官秩芻出<lb/>
　於山林又季冬云收秩薪柴薪柴亦出於山林川澤<lb/>
　鄭知百縣非諸侯而云鄉遂之屬者以取芻養牲不<lb/>
<pb n="26a"/>
　可大逺故知是畿内鄉遂仲夏云命百縣雩祀則兼<lb/>
　外内諸侯也此云鄉遂不兼公卿大夫之采邑也<lb/>
　嚴陵方氏曰四監者天子之縣内監郡之大夫也古<lb/>
　者千里百縣縣有四郡郡使大夫監之故謂之四監<lb/>
　春秋傳所謂下大夫受郡是也夫神降而為靈謂之<lb/>
　神則逺而尊之也謂之靈則近而親之也皇天上帝<lb/>
　山川四方外事也故以神言之宗廟社稷内事也故<lb/>
　以靈言之<lb/>
<pb n="26b"/>
　馬氏曰四監則郊各以監有受其入也百縣則甸服<lb/>
　之内所使納總銍秸服者也既卜而芻焉皆謂之牲<lb/>
　將殺而告具焉皆謂之犧令民無不咸出其力則所<lb/>
　謂祭祀者非獨恭也謂民力之普存也以供皇天上<lb/>
　帝名山大川四方之神以祠宗廟社稷之靈以為民<lb/>
　祈福則為民神之主也故帝王先成民而後致力於<lb/>
　神豈私福哉凡以為民也<lb/>
是月也命婦官染采黼黻文章必以法故無或差貸黒<lb/>
<pb n="27a"/>
黄蒼赤莫不質良母敢詐偽以給郊廟祭祀之服以為<lb/>
旗章以别貴賤等給之度<lb/>
　鄭氏曰婦官染人也采五色質正也良善也所用染<lb/>
　者當得真采正善也旗章旌旗及章識也<lb/>
　孔氏曰案周禮婦官有典婦功典枲染人等此據染<lb/>
　采故鄭謂染人也染五色之采白與黒謂之黼黒與<lb/>
　青謂之黻青與赤謂之文赤與白謂之章然必以舊<lb/>
　法故事無得有參差貸變此月暑濕染帛為宜是秦<lb/>
<pb n="27b"/>
　法也周則於夏豫浸治染纁𤣥之色也至秋乃總染<lb/>
　五色故染人云夏纁𤣥秋染夏是也上云黼黻文章<lb/>
　下云黒黄蒼赤互相備也旌旗則周禮司常九旗是<lb/>
　也章識者則周禮事名號故司常云官府象其事州<lb/>
　里象其名家象其號鄭註引士喪禮以緇廣三寸長<lb/>
　半幅赬末長終幅詩織文鳥章是也<lb/>
　嚴陵方氏曰掌染婦功故謂之婦官設色者采藍以<lb/>
　為青采沙以為朱故謂之采黼黻見郊特牲解文章<lb/>
<pb n="28a"/>
　見仲秋解有所守謂之法有所因謂之故差則兩相<lb/>
　雜之謂貸則兩相代之謂五色獨不及白者盖染采<lb/>
　必以所受者為本不言白従可知矣以給郊廟祭祀<lb/>
　之服則致美乎黻冕之意而與夫好潔其衣服者異<lb/>
　矣衣服旌旗貴者從隆賤者從殺故言等隆非有餘<lb/>
　殺非不足故言給有等有給各隨宜而度之故言度<lb/>
　若天子龍衮諸侯黼之類所以别衣服貴賤等給之<lb/>
　度也若王建太常諸侯建旗之類所以别旌旗貴賤<lb/>
<pb n="28b"/>
　等給之度也凡此順文眀之時故染文眀之色爾然<lb/>
　周官染人春暴練夏纁𤣥秋染夏與此不同盖意各<lb/>
　有所主故也<lb/>
　馬氏曰染物為五色者采也上制而用之下守而行<lb/>
　之者法也昔以是而為常則其後循焉者故也非其<lb/>
　質謂之詐非其良謂之偽<lb/>
　山隂陸氏曰此亦周制也婦官謂若九嬪世婦之類<lb/>
　盖方此時繅事既畢於是命之染采祭義曰及良日<lb/>
<pb n="29a"/>
　夫人繰三盆手遂布於三宫夫人世婦之吉者使繰<lb/>
　遂朱緑之𤣥之黄之當此節也鄭氏謂染人也非是<lb/>
　故舊法也凡質美則無所用偽用偽則質不美矣<lb/>
　講義曰質良者皆欲質實而良善則自然無詐偽矣<lb/>
　舜欲觀古人之象日月星辰山龍華蟲藻火粉米黼<lb/>
　黻絺繡以五采彰施於五色作服汝眀且以委左右<lb/>
　股肱之臣眀之而不敢輕易者凡以此也若采之施<lb/>
　於色者不以法度而差貸或不質良而偽為則何以<lb/>
<pb n="29b"/>
　事郊廟神祇何以别貴賤等級以為禮服乎<lb/>
是月也樹木方盛乃命虞人入山行木毋有斬伐不可<lb/>
以興土功不可以合諸侯不可以起兵動衆母舉大事<lb/>
以摇養氣毋發令而待以妨神農之事也水潦盛昌神<lb/>
農將持功舉大事則有天殃<lb/>
　鄭氏曰母有斬伐為其未堅韌也土將用事氣欲静<lb/>
　故興土功合諸侯起兵動衆皆不可也大事謂興繇<lb/>
　役以有為發令而待謂出繇役之令以豫驚民也民<lb/>
<pb n="30a"/>
　驚則心動是害土神之氣土神稱曰神農者以其主<lb/>
　於稼穡也水潦盛昌神農將持功者言土以受天雨<lb/>
　澤安静養物為功動之則致害也孝經說曰地順受<lb/>
　澤謙虚開張含泉任萌滋物歸中<lb/>
　孔氏曰土雖寄王四季但南方火生中央土土生西<lb/>
　方金金火之閒位當建未之月故鄭云土將用事氣<lb/>
　欲静也土主稼穡者種曰稼斂曰穡蔡氏曰神農則<lb/>
　炎帝非鄭義也六月主未未位東井東井是水故六<lb/>
<pb n="30b"/>
　月而水潦盛昌也地功由天若動地則致干災害故<lb/>
　有天殃也<lb/>
　嚴陵方氏曰木之生也則樹及其死也則植此言其<lb/>
　方盛故曰樹木也方盛於夏則衰於秋矣虞人盖山<lb/>
　虞也行則巡之也斬則絶之也伐則傷之而己毋有<lb/>
　斬伐慮傷方盛之氣也興土功合諸侯興兵動衆皆<lb/>
　大事也故繼言母舉大事舉大事則人不安且搖養<lb/>
　氣矣搖者振而蕩之之謂夫萬物作於春而氣主生<lb/>
<pb n="31a"/>
　長於夏而氣主養故謂之養氣發令而待謂預令之<lb/>
　以事而使民有所待也以神農將持功於秋發令而<lb/>
　待則妨神農之事也神農者農之神若先嗇之類未<lb/>
　主東井為水故季夏有水潦之理焉盖物生不可加<lb/>
　謂之盛陽出而在上謂之昌以物言則曰盛以道言<lb/>
　則曰昌夫興農功而用之於眀者人也持農功而主<lb/>
　之於幽者神也水潦盛昌則百穀被其澤而向乎成<lb/>
　矣故神農將持其功也持有守意唯其成故可守也<lb/>
<pb n="31b"/>
　神農之事如此苟舉大事以妨之則是違神逆天而<lb/>
　天之災適當之矣<lb/>
　馬氏曰隂陽以氣相蕩搖則其搖之也乃以成之若<lb/>
　人之舉事不時以搖隂陽之氣則其摇之也乃以傷<lb/>
　之方是時也養氣方盛舉大事以振而蕩之則能無<lb/>
　傷乎稼穡之事神農主之彼以公義持嵗功而我以<lb/>
　人為之私舉大事焉是違天而召殃也<lb/>
　山隂陸氏曰不言山以入山者據澤人納材葦變作<lb/>
<pb n="32a"/>
　言舉言雖舉猶不得也據母作大事以妨農事神農<lb/>
　之事與農之事有閒矣神農炎帝也變言神農以農<lb/>
　之事為正將持功謂秋成在後<lb/>
是月也土潤溽暑大雨時行燒薙行水利以殺草如以<lb/>
熱湯可以糞田疇可以美土疆<lb/>
　鄭氏曰潤溽謂塗濕也薙謂迫也芟草也此謂欲稼<lb/>
　萊地先薙其草草乾燒之至此月大雨流水潦畜於<lb/>
　其中則草死不復生而地美可稼也薙人掌殺草職<lb/>
<pb n="32b"/>
　曰夏日至而薙之又曰如欲其化也則以水火變之<lb/>
　可以糞田疇美土疆者土潤溽膏澤易行也糞美互<lb/>
　文耳土疆强㯺之地<lb/>
　孔氏曰大雨不云降云時行者降止是下耳欲言其<lb/>
　流義故云行行猶通彼也周禮立薙人使除田草五<lb/>
　月夏至芟殺暴之至六月合燒之故云燒薙也行水<lb/>
　者其時大雨行於所燒田中仍壅遏畜之以漬燒薙<lb/>
　故云行水也先芟後燒又畜水浸漬之即草根爛死<lb/>
<pb n="33a"/>
　是利益得殺田中之草也日暴水於爛草田中水熱<lb/>
　而沫沸如熱湯漬之鄭引薙人以水火變之者謂火<lb/>
　燒水漬變此塉地為肥也糞壅苗之根也榖田曰田<lb/>
　麻田曰疇言爛草可以糞田使肥也疆㯺磊塊難耕<lb/>
　之地也此月可止水漬之乃壅糞之使田美也<lb/>
　嚴陵方氏曰土為火所蒸故潤既潤則水勝火火反<lb/>
　辱焉燒薙行水者燒薙其草以行水道薙謂髴翦之<lb/>
　也水行於燒薙之餘故其利如以熱湯殺草也糞田<lb/>
<pb n="33b"/>
　疇美土疆者盖言殺草之利也所謂疇者田以井授<lb/>
　各有儔故也疆即草人所謂疆㯺<lb/>
　山隂陸氏曰疆謂如强梁之強土疆言土之不可化<lb/>
　者糞言能厚其力美言能善其性<lb/>
季夏行春令則穀實鮮落國多風欬民乃遷徙行秋令<lb/>
則丘隰水潦禾稼不熟乃多女災行冬令則風寒不時<lb/>
鷹隼蚤鷙四鄙入保<lb/>
　鄭氏曰穀實鮮落國多風欬辰之氣乗之也未屬巽<lb/>
<pb n="34a"/>
　辰又在巽位二氣相亂為害民遷徙象風轉移物也<lb/>
　丘隰水潦戌之氣乗之也九月宿直奎奎為溝瀆與<lb/>
　此月大雨并而髙下皆水也禾稼不熟傷於水也女<lb/>
　災含任之類敗也風寒丑之氣乗之也鷹隼蚤鷙得<lb/>
　疾厲之氣也四鄙入保象鳥雀之走竄也都邑之城<lb/>
　曰保<lb/>
　孔氏曰穀實鮮落謂鮮少墮落由風多故也此地災<lb/>
　風欬是天災遷徙是人災丘隰水潦及禾稼不熟地<lb/>
<pb n="34b"/>
　災也以其水氣多故也乃多女災人災也亦為水傷<lb/>
　含任也丑未屬巽又建丑之月大寒中故行冬令則<lb/>
　多風寒此天災也鷹隼蚤鷙季夏地氣殺害之象地<lb/>
　災也<lb/>
　嚴陵方氏曰鮮落即莊子所謂草木不待黄而落是<lb/>
　也丑氣過盛故實有所不勝國多風欬則與孟夏言<lb/>
　暴風來格同義以多風故人肺受疾而欬也民乃遷<lb/>
　徙者以春主發散故也自下升上曰遷舎此適彼曰<lb/>
<pb n="35a"/>
　徙丘隰水潦以金生水故也曰丘隰以見髙下皆被<lb/>
　其害故禾稼不熟也種曰稼斂曰穡以其不熟故止<lb/>
　言稼多女災者以純隂之氣過盛而反傷之也因風<lb/>
　而後寒故曰風寒且異乎隆冬之時無風而寒矣以<lb/>
　當暑而寒故曰不時鷹隼善擊必待秋焉以感疾厲<lb/>
　之氣故早鷙於夏也四鄙入保已見孟夏解盖春夏<lb/>
　主出秋冬主入故也<lb/>
　山隂陸氏曰國多風欬變民言國國通於上若多疾<lb/>
<pb n="35b"/>
　病多瘧疾多鼽嚏多疥癘於言民為宜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷四十二<lb/>
</p>
<p>
</p>
  </div>
</body>
</text>
</TEI>
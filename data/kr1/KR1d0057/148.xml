<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百四十八</head>
    <p>
<pb n="1a"/>
欽定四庫全書<lb/>
　禮記集説卷一百四十八　　宋　衛湜　撰<lb/>
儒有一畝之宫環堵之室篳門圭窬蓬户甕牖易衣而<lb/>
出并日而食上荅之不敢以疑上不荅不敢以謟其仕<lb/>
有如此者<lb/>
　鄭氏曰言貧窮屈道仕為小官也宫謂牆垣也環堵<lb/>
　面一堵也五版為堵五堵為雉篳門荆竹織門也圭<lb/>
　窬門旁窬也穿牆為之如圭矣并日而食二日用一<lb/>
<pb n="1b"/>
　日食也上荅之謂君應用其言<lb/>
　孔氏曰此明儒者仕宦能自執其操也徑一歩長百<lb/>
　歩為畝若折而方之則東西南北各十歩為宅也牆<lb/>
　方六丈故云一畝之宫環謂周迴也東西南北唯一<lb/>
　堵鄭註五版為堵定十二年公羊傳文證堵之大小髙<lb/>
　一丈長三丈為雉篳門柴門蓬户謂編蓬為户又以<lb/>
　蓬塞門謂之蓬户甕牖牖窓圓如甕口又云以敗甕<lb/>
　口為牖易衣謂更相衣合家共一衣出則更著之也<lb/>
<pb n="2a"/>
　君應荅而用其言己則竭力不敢猜疑有言而君不<lb/>
　用則靜黙不敢謟媚求進<lb/>
　藍田吕氏曰儒者之仕將以事道也然有時乎為貧<lb/>
　食其力以求免死而已辭尊居卑辭富居貧抱關擊<lb/>
　柝乗田委吏無所徃而不可也故為貧者非事道事<lb/>
　道者不為貧二者不可亂也一畝之宫環堵之室篳<lb/>
　門圭窬蓬戸甕牖居之陋者也易衣而出并日而食<lb/>
　養之至不足者也儒者所守之篤窮至於是而不悔<lb/>
<pb n="2b"/>
　也上之禮荅不荅繋乎知不知雖窮如是上苟知之<lb/>
　則必以是道自期不疑乎上之未信也為其多聞歟<lb/>
　則天子不召師為其賢歟未聞見賢而召之也尊其<lb/>
　所聞行其所知不疑乎上之未信而有所屈盖事道<lb/>
　不為貧也上苟不知則我知以力事人求其食以免<lb/>
　死者也不輕進以求合也君不知而自獻其身君不<lb/>
　問而自告其謀枉尋直尺強聒而不舎人謂之不謟<lb/>
　不信也盖為貧者非事道也二者儒者仕之大分不<lb/>
<pb n="3a"/>
　可亂也<lb/>
　江陵項氏曰一畝之宫環堵之室檀弓曰壊其室洿<lb/>
　其宫而瀦焉詳其辭意則宫以地基言之室以屋廬<lb/>
　言之也<lb/>
　嚴陵方氏曰一畝之宫折方之則其宫四面各十歩<lb/>
　而已五版為堵環堵之室周旋之則其室四面各五<lb/>
　版而已上荅之不敢以疑者以其自信之篤也上不<lb/>
　荅不敢以謟者以其懐忠之深也<lb/>
<pb n="3b"/>
　山隂陸氏曰上荅之不敢以疑不敢以疑求試也上<lb/>
　不荅不敢以謟不敢以謟求合也<lb/>
　金華應氏曰上荅之不敢以簡傲自取疏疑上不荅<lb/>
　不敢為佞媚以自求謟合所謂疑者若踰垣閉門之<lb/>
　類是也劇秦美新可謂謟矣<lb/>
儒有今人與居古人與稽今世行之後世以為楷適弗<lb/>
逢世上弗援下弗推讒謟之民有比黨而危之者身可<lb/>
危也而志不可奪也雖危起居竟信其志猶將不忘百<lb/>
<pb n="4a"/>
姓之病也其憂思有如此者<lb/>
　鄭氏曰稽猶合也古人與合則不合於今人也援猶<lb/>
　引也取也推猶進也舉也危欲毁害之也起居猶舉<lb/>
　事動作信讀如屈伸之伸假借字也猶圖也信或為<lb/>
　身<lb/>
　孔氏曰此眀儒者雖身不居眀代猶能憂思愛及於<lb/>
　人之事也楷法式也雖危起居雖比黨之民共危之<lb/>
　而行事舉動能終伸己之志謀不變易也<lb/>
<pb n="4b"/>
　藍田吕氏曰儒者之自信有義理存焉人有知不知<lb/>
　吾所恃者尚論古之人而有合也時有遇不遇吾所<lb/>
　守者不䘮乎本心也志有行不行吾所存者不敢忘<lb/>
　天下也三者義理之所在故儒者信之至於窮不悔<lb/>
　逹不變自信之篤者也今人與居古人與稽今世行<lb/>
　之後世以為楷尚友於古人求為法於後世知之事<lb/>
　也適弗逢世上弗援下弗推讒謟之民有比黨而危<lb/>
　之者身可危也而志不可奪也義之事也雖危起居<lb/>
<pb n="5a"/>
　竟信其志猶將不忘百姓之病仁之事也故儒者自<lb/>
　信之篤凢以有憂天下之心主於仁義而已故曰其<lb/>
　憂思有如此者<lb/>
　嚴陵方氏曰與今人並行於世與古人稽合於道也<lb/>
　今世行之後世以為楷者中庸所謂行而世為天下<lb/>
　法是也援言其有所引推言其有所進援則自上而<lb/>
　引下推則自下而進上私相與而為比暗相結而為<lb/>
　黨雖危起居以其身可危也竟信其志以其志不<lb/>
<pb n="5b"/>
　可奪信謂自信也猶將不忘百姓之病者孟子所謂<lb/>
　禹思天下有溺者猶己溺之稷思天下有饑者猶己<lb/>
　饑之也<lb/>
　石林葉氏曰友一鄉之善士以至一國友一國之善<lb/>
　士以至天下則所謂今人與居也誦其詩讀其書不<lb/>
　知其人可乎又論其世則所謂古人與稽也適弗逢<lb/>
　世而援推者天也讒謟之民比黨而危之者人也起<lb/>
　居雖危而竟信其志天與人莫之奪也<lb/>
<pb n="6a"/>
　廬陵胡氏曰稽猶考也古人與稽考古道也適之也<lb/>
　適弗逢世所之與世左也猶若也若將不忘百姓之<lb/>
　病言其志若此也<lb/>
　晏氏曰所可危者吾之起居之迹耳曽不知吾之志<lb/>
　則確乎不拔奚可移之哉雖然危我者非良民也讒<lb/>
　謟之民爾安可以讒謟之民而忘其良民哉是必終<lb/>
　信其志不可忘百姓之病故曰其憂思有如此者<lb/>
儒有博學而不窮篤行而不倦幽居而不滛上通而不<lb/>
<pb n="6b"/>
困禮之以和為貴忠信之美優㳺之法慕賢而容衆毁<lb/>
方而瓦合其寛裕有如此者<lb/>
　鄭氏曰不窮不止也幽居謂獨處時也上通謂仕道<lb/>
　達於君也既仕則不困於道徳則不足也美忠信法<lb/>
　和柔毁方而瓦合去已之大圭角下與衆人小合也<lb/>
　必瓦合者亦君子為道不逺人<lb/>
　孔氏曰滛謂傾邪也人有忠信則已美之人和柔則<lb/>
　已法之見賢思齊是慕賢汎愛一切是容衆方謂物<lb/>
<pb n="7a"/>
　之方正有圭角鋒鋩也毁已之圭角與瓦礫而相合<lb/>
　謂屈己同凢<lb/>
　藍田吕氏曰儒者自信之篤所謂知止而後有定也<lb/>
　定而後能靜靜而後能安學至於安則其生不可已<lb/>
　故博學而不窮其徳可乆故篤行而不倦窮不失義<lb/>
　故幽居不滛達不動心故上通而不困用至於熟則<lb/>
　從容而有餘力行至於和則與物同而不流故忠信<lb/>
　之美優㳺之法慕賢而容衆毁方而瓦合皆至於安<lb/>
<pb n="7b"/>
　然後沛然而寛裕也忠信之美以忠信為美者也優<lb/>
　㳺之法以優㳺之事為己法也毁方瓦合以與物同<lb/>
　也陶者之為瓦必圓而割分之故分之則瓦合之則<lb/>
　圓而不失其瓦之質謂之瓦合義取諸此<lb/>
　嚴陵方氏曰㓜而學之壯而欲行之故愽學而不窮<lb/>
　然後篤行而不倦不滛言節有守而不至於過不困<lb/>
　言才有餘而不至於乏語曰禮之用和為貴盖禮之<lb/>
　體則貴節禮之用則貴和無體不立無用不行不言體<lb/>
<pb n="8a"/>
　之節止言用之和者主寛裕言之故也充實之謂美<lb/>
　言有忠信以充實乎其内故曰美制而用之謂之法<lb/>
　言能優㳺以制用乎其外故曰法毁方則不與物忤<lb/>
　瓦合則不與物乖<lb/>
　山隂陸氏曰學博矣非寛裕不能不窮行篤矣非寛<lb/>
　裕不能不倦幽居而不滛所謂不慙於影是也上通<lb/>
　而不困序卦曰升而不已必困禮之失煩唯寛裕故<lb/>
　能和毁方而瓦合者行不見於崖異心無愧於俯仰<lb/>
<pb n="8b"/>
　石林葉氏曰愽學有以貫之故不窮篤行有以至之<lb/>
　故不倦幽居而能樂天故不淫上通而能知命故不<lb/>
　困忠信之美充實於内優㳺之法遜接於外充實於<lb/>
　内故尊賢而慕之優㳺於外故愛衆而容之慕賢則<lb/>
　能毁方而為圓也容衆則能瓦合而為同也自愽學<lb/>
　不窮以至上通不困皆所以為寛寛言其畜徳也自<lb/>
　禮之以和為貴以至毁方而瓦合皆所以為裕裕言<lb/>
　其容徳也<lb/>
<pb n="9a"/>
　横渠張氏曰毁圭璧之圭角以與瓦礫合也<lb/>
　廬陵胡氏曰方猶方命虐民之方孔氏曰毁己之方<lb/>
　正非也方正何可毁也瓦合陳湯云烏孫瓦合是也<lb/>
　孔云瓦器破而相合亦非<lb/>
　晏氏曰毁方則用圓以周旋猶珠之走盤也瓦合則<lb/>
　委曲以相就猶瓦之覆屋也自非寛而不猛裕而有<lb/>
　容何以致此<lb/>
儒有内稱不辟親外舉不辟怨程功積事推賢而進達<lb/>
<pb n="9b"/>
之不望其報君得其志苟利國家不求富貴其舉賢援<lb/>
能有如此者<lb/>
　鄭氏曰君得其志者君所欲為賢臣成之<lb/>
　孔氏曰稱舉也不辟親若祁奚舉子不辟怨若祁奚<lb/>
　舉讎儒者欲舉人必程效其功積累其事知其賢乃<lb/>
　推而進達之不求望其報也輔助其君使君得其志<lb/>
　意所欲此推賢達士惟苟在利益國家不自求富貴<lb/>
　也<lb/>
<pb n="10a"/>
　藍田吕氏曰儒者之志以天下為度者也寛裕之至<lb/>
　既足以有容則物我之間無所别也天下有事而不<lb/>
　治天下有賢而未達吾任其責矣故知其賢也猶有<lb/>
　親怨之辟謂之公而實私也過計於一己之私不同<lb/>
　乎天下之公也傳稱祁奚稱其讎不為謟立其子不<lb/>
　為比忘乎親讎者也公叔文子之臣大夫僎與文子<lb/>
　同升諸公忘其君臣者也趙文子所舉於晉國筦庫<lb/>
　之士七十有餘家忘乎貴賤者也管仲遇盗取二人<lb/>
<pb n="10b"/>
　焉上以為公臣曰其所與㳺辟也可人也忘乎其素<lb/>
　者也能忘乎是而唯天下國家之利然後舉賢援能<lb/>
　盡其公矣夫望報於人求富貴於己小人之道也又<lb/>
　何足道哉<lb/>
　嚴陵方氏曰不以一身之小嫌妨天下之貞才故雖<lb/>
　親也亦在所稱不以一心之私忿害天下之公義故<lb/>
　雖怨也亦在所舉程功者程其功之優劣苟利國家<lb/>
　不求富貴者以利國家為心而不徼舉賢之賞也<lb/>
<pb n="11a"/>
儒有聞善以相告也見善以相示也爵位相先也患難<lb/>
相死也乆相待也逺相致也其任舉有如此者<lb/>
　鄭氏曰相先猶相讓也乆相待謂其友乆在下位不<lb/>
　升已則待之乃進也逺相致者謂已得眀君而仕友<lb/>
　在小國不得志則相致逺也<lb/>
　孔氏曰此眀儒者任舉同類前經謂疏逺者此經謂<lb/>
　親近者逺相致逺相招致也<lb/>
　藍田吕氏曰舉賢援能儒者所以待天下之士也任<lb/>
<pb n="11b"/>
　舉者儒者所以待其朋友而已待天下之士推賢而<lb/>
　後舉樂與同天下之治者也朋友則非特是也必同<lb/>
　其好惡故聞善以相告見善以相示必同其憂樂故<lb/>
　爵位相先患難相死彼雖居下不待之同升則不升<lb/>
　彼雖疏逺不致之同進則不進此任舉朋友加重於<lb/>
　天下之士者義有厚薄故也<lb/>
　嚴陵方氏曰聞善者聞善言也見善者見善行也所<lb/>
　受之命謂之爵所居之官謂之位任舉謂相任以事<lb/>
<pb n="12a"/>
　相舉以職上言彼賢而我舉之彼能而我援之此則<lb/>
　更相任舉而已此其所以異<lb/>
　馬氏曰乆相待也雖乆而不忘逺相致也雖逺而不<lb/>
　遺孔子以乆要不忘平生之言亦可以為成人矣乆<lb/>
　相待之謂也<lb/>
儒有澡身而浴徳陳言而伏靜而正之上弗知也麤而<lb/>
翹之又不急為也不臨深而為髙不加少而為多世治<lb/>
不輕世亂不沮同弗與異弗非也其特立獨行有如此<lb/>
<pb n="12b"/>
者<lb/>
　鄭氏曰麤猶疏也㣲也觀色縁事而㣲翹發其意使<lb/>
　知之不臨深而為高臨衆不以己位尊自振貴也不<lb/>
　加少而為多謀事不以己小勝自矜大也世治不輕<lb/>
　不以賢者並衆不自重愛也世亂不沮不以道衰廢<lb/>
　壊己志也<lb/>
　孔氏曰此眀儒者殊異於人特立獨行之事澡身謂<lb/>
　澡潔其身不染濁也沐浴於徳以徳自清也世治雖<lb/>
<pb n="13a"/>
　羣賢並處常自重愛世亂亦不沮己之志位雖同而<lb/>
　行不善則不與親合彼雖與己疏異所為則不非毁<lb/>
　之身所特立獨有此行故云特立獨行也<lb/>
　藍田吕氏曰唯大人為能格君心之非然在己者未<lb/>
　正未有能直人者也故澡身浴徳者所以正己也陳<lb/>
　言而伏者入告嘉謀嘉猷於内爾乃順之於外也書<lb/>
　曰嘉言罔攸伏伏者閉而不出之謂也靜而正之者<lb/>
　將順其美正救其惡常在於未形也故曰上弗知也<lb/>
<pb n="13b"/>
　麤而翹之者其事君也以其事之麤者㣲發其端而<lb/>
　為之兆兆足以行則進而無己不足以行則去之孔<lb/>
　子所以未甞終於三年淹故曰又不急為也所以事<lb/>
　其君者先其未發而止其為惡先為之兆以甞其為<lb/>
　善此衆人所未識也所以治其己者有若無實若虚<lb/>
　不自髙且自多此衆人所不能也所以行於世者無<lb/>
　治亂之異所以接於人者無同異之間一於義理而<lb/>
　已此衆人所不為也盖特立獨行所以異於衆人者<lb/>
<pb n="14a"/>
　如此<lb/>
　嚴陵方氏曰澡浴皆所以致其潔而已有徳者必有<lb/>
　言故繼之以陳言而伏也伏謂伏聴君命之用否也<lb/>
　靜而正之者隠進之也麤而翹之者明告之也世治<lb/>
　而徳常見重故曰不輕世亂而志常自若故曰不沮<lb/>
　與其所可與不必同乎已也非其所可非不必異乎<lb/>
　已也盖同乎己者不必善異乎己者不必惡同而與<lb/>
　之則讒謟面諛之人至矣異而非之則直諒多聞之<lb/>
<pb n="14b"/>
　友去矣是又見其行之不與物羣也故兼以獨行言<lb/>
　之<lb/>
　山隂陸氏曰陳言而伏者雖㣲有所陳當伏其㫖靜<lb/>
　而正之上弗知者孟子三見齊宣王不言事曰我先<lb/>
　攻其邪心也麤而翹之者諌有精有麤婉而㣲激之<lb/>
　謂精麤而翹發之為麤孟子曰是不可磯也盖㣲切<lb/>
　以激之謂之磯也又不可急為也夫如是豈可以遽<lb/>
　㢤不以彼深故自上臨之以自為髙不以彼少故自<lb/>
<pb n="15a"/>
　下加之以自為多<lb/>
　石林葉氏曰澡身浴徳不自汙也陳言而伏不顯諌<lb/>
　也靜而正之上弗知者諌不顯而君未悟也麤而翹<lb/>
　之又不急為者諌已顯而事不迫也雖能其事不臨<lb/>
　深而為髙惡自髙也雖有其功不加少而為多惡自<lb/>
　大也世治而士貴矣其行不輕世亂而士賤矣其志<lb/>
　不沮同於己者或郷原也公而弗與異於己者或行<lb/>
　怪也惡而弗非儒之特立獨行盖如此也<lb/>
<pb n="15b"/>
　晏氏曰澡身者潔其身而不汙於世俗爾若莊子曰<lb/>
　澡雪而精神是已浴徳者清其徳而不汨於嗜慾爾<lb/>
　若莊子曰疏瀹而心是已陳言而伏者其言雖顯而<lb/>
　其身則隠矣所謂伏其身而不見也世治則人皆務<lb/>
　進而求利吾則未甞妄動故曰不輕世亂則人皆自<lb/>
　屈以辟害吾則未甞變節故曰不沮儒行一篇兩言<lb/>
　自立者其立不困於人也一言特立者其立能出乎<lb/>
　衆也又言特立獨行者其立既能出乎衆而所行又<lb/>
<pb n="16a"/>
　不同乎流俗也<lb/>
　馬氏曰立見於有守行見於有為特猶獨也自立與<lb/>
　特立固異矣自立者以對人言之也特立者以對衆<lb/>
　言之也<lb/>
　金華應氏曰世治不輕進若伯夷不仕於武王亂不<lb/>
　退沮若孔子歴聘諸國舉世所是而不輕狥舉世所<lb/>
　非而不輕棄非但處而特立於一身亦出而獨行於<lb/>
　一世<lb/>
<pb n="16b"/>
儒有上不臣天子下不仕諸侯慎靜而尚寛強毅以與<lb/>
人博學以知服近文章砥厲㢘隅雖分國如錙銖不臣<lb/>
不仕其規為有如此者<lb/>
　鄭氏曰強毅以與人不苟屈以順之也君分國以禄<lb/>
　之視之輕如錙銖八兩曰錙<lb/>
　孔氏曰此明儒者志操規為之事不臣天子伯夷叔<lb/>
　齊是也不事諸侯長沮桀溺是也知服謂知服畏先<lb/>
　代賢人言不以己之博學淩跨前賢也習近文章以<lb/>
<pb n="17a"/>
　自磨厲使成已亷隅也不與人為臣不求仕宦但自<lb/>
　䂓度所為之事<lb/>
　藍田吕氏曰不臣者不傳質為臣也不事者無常職<lb/>
　以食於上者也在國曰市井之臣在野曰草莽之臣<lb/>
　皆謂庶人庶人雖有臣之名而不執臣之事非䇿名<lb/>
　委質者也故君有饋焉曰寡君則君猶賔之也為庶<lb/>
　人者不傳質為臣則不見盖可役於君而不可見也<lb/>
　此不臣之義也抱關擊柝皆有常職以食於上事事<lb/>
<pb n="17b"/>
　者也立乎人之本朝而恥道不行事道者也事道者<lb/>
　道不行則不仕事事者不為貧則不仕不仕者亦庶<lb/>
　人也君之於氓也固周之周之則受賜之則不受此<lb/>
　不受之義也不臣不仕皆事道者也慎靜而尚寛則<lb/>
　有度也強毅以與人則有守也博學以知則有本也<lb/>
　服近文章則有文也砥厲廉隅則有節也兼是五者<lb/>
　則所以事道者無慊也非其義也非其道也禄之以<lb/>
　天下弗顧也故雖分國而受之視之如錙銖之輕其規<lb/>
<pb n="18a"/>
　摹之大所為之不亂皆所以事道也<lb/>
　嚴陵方氏曰謂之臣則事之可知謂之事則不必臣<lb/>
　焉此重輕之别莊子言天子不得臣諸侯不得友盖<lb/>
　此意夫道合則從不合則去故雖天子有所不臣諸<lb/>
　侯有所不事也進退之節如此然進非汲汲退非悻<lb/>
　悻故繼之以慎靜而寛也強所以自勝毅所以致果<lb/>
　皆立己之道也立己而已或至於絶物故繼之以與<lb/>
　人則於物無絶矣學雖貴乎博苟不知服而行之則<lb/>
<pb n="18b"/>
　亦讀聖而庸行矣故博學又貴乎知服徳性内也君<lb/>
　子之所尊文章外也亦近之而已廉猶陛之廉隅猶<lb/>
　城之隅皆有分際則以况君子之不苟合也砥以平<lb/>
　之厲以利之則修治之謂也不失所為而有常規故<lb/>
　曰其規為有如此者<lb/>
　馬氏曰服與中庸所謂得一善則拳拳服膺之意同<lb/>
　學之期行之也知服則知行也青與赤為文白與赤<lb/>
　為章文章猶美徳見於外也近文章則不至於鄙野<lb/>
<pb n="19a"/>
　矣<lb/>
　山隂陸氏曰慎靜徃徃失之狹吝強毅失之拒人博<lb/>
　學以知句㫁博而不能眀了者多矣刻意尚行離世<lb/>
　異俗髙論怨誹為亢而已矣此不知服近文章之過<lb/>
　也就藪澤處閒曠釣漁閒處無為而已矣此不知砥<lb/>
　厲廉隅之過也<lb/>
　晏氏曰上不臣天子下不事諸侯者易所謂不事王<lb/>
　侯髙尚其事也慎靜而寛者以仁而盡性強毅以與<lb/>
<pb n="19b"/>
　人者以義而制事博學以知服者以知而窮理近文<lb/>
　章者外有備成之文砥厲亷隅者内有修潔之行此<lb/>
　所以雖分國如錙銖不肯委質而為臣詘道而入仕<lb/>
　矣質為本文為末君子務本不務末故於文章則近<lb/>
　之而已不敢以文勝質也砥厲者以石治金之事也<lb/>
　於亷隅而言砥厲者欲磨礱而成君子之器爾<lb/>
　建安真氏曰文章二字非止於言語詞章而已聖人<lb/>
　盛徳藴於中而光輝發於外如威儀之中度語言之<lb/>
<pb n="20a"/>
　當理皆文也堯之文思舜之文明孔子稱堯曰煥乎<lb/>
　其有文章子貢曰夫子之文章皆此之謂也至於二<lb/>
　字之義則五色錯而成文黒白合而成章文者燦然<lb/>
　有文之謂章者蔚然有章之謂章猶條也六經論語<lb/>
　之言文章皆取其自然形見者後世始以筆墨著述<lb/>
　為文與聖賢之所謂文者異矣<lb/>
　五峯胡氏曰君子畏天命順天時故行驚衆駭俗之<lb/>
　事而常中小人不知天命以利而動肆情妄作故行<lb/>
<pb n="20b"/>
　驚衆駭俗之事必其無忌憚而然也<lb/>
　金華應氏曰案十六條中曰自立曰特立獨行曰剛<lb/>
　毅此數條居其半大扺皆以難進易退為高而不慮<lb/>
　其過於強矯也盖儒者之立身以氣節為主氣節不<lb/>
　立而學問雖富亦不足觀也<lb/>
儒有合志同方營道同術並立則樂相下不厭乆不相<lb/>
見聞流言不信其行本方立義同而進不同而退其交<lb/>
友有如此者<lb/>
<pb n="21a"/>
　孔氏曰方法也經營道藝同齊於術同術則同方也<lb/>
　但合志同方據所懐志意營道同術據所習道藝並<lb/>
　立謂同仕朋友乆不相見聞流謗之言欲譖毁之己<lb/>
　則不信也其行所本必方正所立必存義朋友所為<lb/>
　與己同則進而從之不與己同則退而避之以上十<lb/>
　五儒所陳之事亦有前後乖異者盖儒包百行事非<lb/>
　一揆量事制冝随機而發雖或不同無所怪也<lb/>
　藍田吕氏曰所以任舉其交友者則好惡憂樂與之<lb/>
<pb n="21b"/>
　同也然盡交友之分則理義必與之同君子之道或<lb/>
　出或處或黙或語二人同心其利㫁金同心之言其<lb/>
　臭如蘭凡所謂同者理也義也出於人心之所同然<lb/>
　賢者能存而勿喪之故不患乎不同也合志同方則<lb/>
　志同好矣營道同術則學同道矣並立則樂相下不<lb/>
　厭好同則同體矣乆不相見聞流言不信學同則信<lb/>
　其行矣其行本方立者立行本其志之所同方也行<lb/>
　同則學同矣義同而進不同而退同斯義以進退也<lb/>
<pb n="22a"/>
　進退同則同好矣交友之分至於無一不同者學一<lb/>
　於理而不惑也<lb/>
　嚴陵方氏曰並立則樂以其無忌心相下不厭以其<lb/>
　有孫志乆不相見聞流言不信以其乆要不忘而相<lb/>
　信之篤本方者以方為本也道同則進而與之交不<lb/>
　同則退而與之辨夫道不同不相為謀而况交友乎<lb/>
　子貢問友子曰忠告而善道之不可則止毋自辱焉<lb/>
　以是而已<lb/>
<pb n="22b"/>
　馬氏曰方者道之所也志在於道唯合志故同方術<lb/>
　者所資以適道唯營道故同術營道方將入於道故<lb/>
　以術言之也<lb/>
　山隂陸氏曰同方言同所向同術言同所由易曰方<lb/>
　其義也盖義未有不因方而立者<lb/>
　晏氏曰合志同方言趨嚮者同也營道同術言修為<lb/>
　者同也方言趨嚮之地術言修為之業語曰士志於<lb/>
　道是志必在於道也道不外於志也故始焉合志而<lb/>
<pb n="23a"/>
　趨向者不殊則終焉營道而修為者一致矣有朋自<lb/>
　逺方來不亦樂乎故並立則樂以能問於不能昔者<lb/>
　吾友甞從事於斯矣故相下不厭流言止於知者如<lb/>
　曰曽叄殺人若顔回者豈信之哉故曰聞流言不信<lb/>
　機在内故欲其圓而能應行在外故欲其方而有守<lb/>
　執規司春者主乎仁執矩司秋者主乎義故曰其行<lb/>
　本方立義易曰義以方外是也相視而笑莫逆於心<lb/>
　然後足以為友故義同而進不同而退也同方同術<lb/>
<pb n="23b"/>
　者講習之友並立相下者相成之友不信流言義同<lb/>
　而進者同徳之友故曰其交友有如此者<lb/>
温良者仁之本也敬慎者仁之地也寛裕者仁之作也<lb/>
孫接者仁之能也禮節者仁之貌也言談者仁之文也<lb/>
歌樂者仁之和也分散者仁之施也儒者兼此而有之<lb/>
猶且不敢言仁也其尊讓有如此者<lb/>
　鄭氏曰此兼上十有五儒盖聖人之儒行也孔子嫌<lb/>
　若斥已假仁而為説仁聖之次也<lb/>
<pb n="24a"/>
　孔氏曰温良之性是仁之本地所以居止萬物仁者<lb/>
　動作必寛裕遜接謂遜以接物禮節是外貌言談是<lb/>
　文章歌樂是其和悦分散蓄積而振貧窮是仁之恩<lb/>
　施也<lb/>
　藍田吕氏曰仁者體天下之公加之以中心惻怛之<lb/>
　意儒者之學學此而已爾孔子曰何事於仁必也聖<lb/>
　乎堯舜其猶病諸又曰若聖與仁則吾豈敢故君子<lb/>
　之學非仁無為欲稱其仁雖聖人有所不敢則為之<lb/>
<pb n="24b"/>
　難可知矣質之温良者可與為仁故曰仁之本行之<lb/>
　敬慎者可與行仁故曰仁之地其規摹寛裕則稱仁<lb/>
　之動作其與人遜接則習仁之能事威儀中節敬於<lb/>
　仁者也故為仁之貌出言有章仁之見於外者也故<lb/>
　為仁之文詠歌之不足不知手之舞之足之蹈之則<lb/>
　安於仁而至於和者也貨不為己則利與人同與人<lb/>
　為善則善與人同凡以分散與物共而不私則仁術<lb/>
　之施不吝也八者儒必兼而有之然後可以盡儒行<lb/>
<pb n="25a"/>
　之實猶且不敢言仁則聖人之志存焉有聖人之志<lb/>
　存則可與入聖人之域矣<lb/>
　長樂陳氏曰周公掌禮樂以春官禮樂資仁以立也<lb/>
　大饗之禮備具禮樂繼之君子知仁焉禮樂待仁以<lb/>
　行也孔子曰人而不仁如禮何人而不仁如樂何是<lb/>
　仁為禮樂之本禮樂為仁之文也有禮斯有節有歌<lb/>
　有樂樂記曰合情飾貌者禮樂之事也禮節所以飾<lb/>
　貌故為仁之貌歌樂所以合情故為仁之和貌外也<lb/>
<pb n="25b"/>
　禮自外作故也和内也樂由中出故也語曰文之以<lb/>
　禮樂亦可以為成人矣儒行之論儒者十五而以仁<lb/>
　與禮樂終焉則成人之道盡於此矣孔子未甞與門<lb/>
　人以仁與禮樂所與特顔子一人而已然則顔子之<lb/>
　去聖人其出入亦不逺矣合之則禮樂皆本於仁離<lb/>
　之則仁近於樂義近於禮孔子以孝悌為仁之本孟<lb/>
　子以事親為仁之實從兄為義之實其致一也<hi>樂書</hi>
　嚴陵方氏曰温良則得於中故以為本敬慎則發於<lb/>
<pb n="26a"/>
　外故以為地寛則不迫裕則有餘夫仁無本不立故<lb/>
　首以仁之本有本然後可以有行故繼以仁之地有<lb/>
　行則有所事故繼以仁之作仁之作則見其所能故<lb/>
　繼之以仁之能有所能則形之於外故繼之以仁之<lb/>
　貌形於貌則必有所飾故繼之以仁之文有其文則<lb/>
　無乖於物故繼之以仁之和有所和則其餘足以利<lb/>
　物故繼之以仁之施<lb/>
　山隂陸氏曰不求近功可謂寛裕矣若太王王季作<lb/>
<pb n="26b"/>
　周功在數世之後兼謂兼上十五儒易曰謙尊而光<lb/>
　讓未有不尊者也亦尊而後讓可言也<lb/>
儒有不隕穫於貧賤不充詘於富貴不慁君王不累長<lb/>
上不閔有司故曰儒今衆人之命儒也妄常以儒相詬<lb/>
病孔子至舎哀公館之聞此言也言加信行加義終没<lb/>
吾世不敢以儒為戲<lb/>
　鄭氏曰隕穫困迫失志之貌充詘歡喜失節之貌慁<lb/>
　猶辱也累猶係也閔病也言不為天子諸侯卿大夫<lb/>
<pb n="27a"/>
　羣吏所困迫而違道孔子自謂也妄之言無也言今<lb/>
　世名儒無有常人遭人名為儒而以儒靳故相戲此<lb/>
　哀公輕儒之所由也詬病猶恥辱也儒行之作盖孔<lb/>
　子自衛初反魯時也孔子歸至其舎哀公就而以禮<lb/>
　館之<lb/>
　孔氏曰命名也言今世衆人名之為儒者無有常人<lb/>
　但遭人則謂之儒耳命之謂儒是相恥辱時世如此<lb/>
　故哀公輕儒也杜預左傳注戲而相靳曰愧言加信<lb/>
<pb n="27b"/>
　行加義是記者之説終没吾世不敢以儒為戲是哀<lb/>
　公之言記者述而録之<lb/>
　藍田吕氏曰此篇緫言儒行其别十有五自淺而至<lb/>
　深而卒歸於仁以至於聖人不敢居仁之志幾於盡<lb/>
　矣猶繼之以不隕穫於貧賤不充詘於富貴不慁君<lb/>
　王不累長上不閔有司者盖衆人之命儒也妄常以<lb/>
　儒相詬病所以待儒之意常輕以利心量君子見其<lb/>
　居富貴而有為則謂滛於富貴不知逹則兼善天下<lb/>
<pb n="28a"/>
　見其居貧賤而有守則謂移於貧賤不知窮則獨善<lb/>
　其身也見其危行言遜則謂屈於威武不知身可殺<lb/>
　而志不可奪也盖儒者之行出於徳性之所安無是<lb/>
　衆物之可累也有是之累則隕穫充詘不能免謂之<lb/>
　有徳可乎此卒章所以申言之也孔子謂子夏曰女<lb/>
　為君子儒無為小人儒則儒之不同乆矣衆人之命<lb/>
　儒見小人之儒也若君子之儒則衆人所不識也小<lb/>
　人之儒也為人君子之儒也為己小人之儒也以文<lb/>
<pb n="28b"/>
　君子之儒也以實以文對實以為人對為己則小人<lb/>
　觀美而近名君子闇然而難知且將以逺大為迂濶<lb/>
　以髙眀為無實以逺勢利為詐以守禮義為簡指白<lb/>
　為墨誣善為惡此所以以儒相詬病也如識乎君子<lb/>
　之儒者且將矜式之不暇又何敢戲乎<lb/>
　嚴陵方氏曰無儒者之行而為儒者之服無儒者之<lb/>
　實而盗儒者之名故曰今衆人之命儒也妄以其妄<lb/>
　故常為人相詬以言相病以行也言加信則不以儒<lb/>
<pb n="29a"/>
　相詬矣行加義則不以儒相病矣終猶没也以時言<lb/>
　則曰終以事言則曰没<lb/>
　晏氏曰隕如籜之隕而飄零穫如禾之穫而枯槁不<lb/>
　隕穫於貧賤是貧賤不能移也充則以滿而必溢詘<lb/>
　則以髙而必危不充詘於富貴是富貴不能淫也事<lb/>
　父孝故忠可移於君所以不慁君王事兄弟故順可<lb/>
　移於長所以不累長上居家理故治可移於官所以<lb/>
　不閔有司不慁君王者不為汙吏以取辱於君王也<lb/>
<pb n="29b"/>
　不累長上者不為過行以連及於長上也不閔有司<lb/>
　者不被眀刑以見憐於有司也衆人之命儒也妄為<lb/>
　其非真儒也故或慢罵而相恥或深疾而相病矣楊<lb/>
　子謂或問魯用儒而削何也曰魯不用真儒也<lb/>
　山隂陸氏曰隕不穫也充不詘也言雖不隕於貧賤<lb/>
　亦不穫於貧賤雖不充於富貴亦不詘於富貴儒者<lb/>
　之行始於自立故初一曰自立五事所以修身也而<lb/>
　修身自貌始故次二曰容貌曽子曰動容貌斯逺暴<lb/>
<pb n="30a"/>
　慢矣然亦不可不備豫故三曰備豫近人矣又惡其<lb/>
　無特操故繼之以特立特立則剛毅剛毅則自立故<lb/>
　繼之以剛毅自立前言於道能自立此言於事能自<lb/>
　立如是而仕可也故繼之以仕仕則不能無憂思故<lb/>
　繼之以憂思憂思或失之過故繼之以寛裕夫欲寛<lb/>
　裕豈可以無助為之也故繼之以舉賢援能舉賢援<lb/>
　能不能任之猶不舉不援也故繼之以任舉於任舉<lb/>
　則疑若有待也故繼之以特立獨行如是雖不仕吾<lb/>
<pb n="30b"/>
　弗愧也故繼之以規為凢此雖在我亦交友之力也<lb/>
　故繼之以其交友有如此者儒行至於此備盡矣守<lb/>
　之以讓而已故繼之以尊讓<lb/>
　<lb/>
　<lb/>
　<lb/>
　<lb/>
　禮記集説卷一百四十八<lb/>
</p>
<p>
</p>
  </div>
</body>
</text>
</TEI>
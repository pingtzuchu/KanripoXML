<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷六十七</head>
    <p>
<pb n="1a"/>
欽定四庫全書<lb/>
　禮記集說卷六十七　　　　宋　衛湜　撰<lb/>
鼎俎竒而籩豆偶隂陽之義也黄目鬱氣之上尊也黄<lb/>
者中也目者氣之清明者也言酌於中而清明於外也<lb/>
　鄭氏曰牲陽也庶物隂也黄目黄彛也周所造於諸<lb/>
　侯為上也<lb/>
　孔氏曰案宗伯云以天産作隂徳註云天産者動物<lb/>
　謂六牲之屬動物故為陽也庶物雖出於牲體雜以<lb/>
<pb n="1b"/>
　植物相和非復牲之全體故為隂也黄彝以黄金鏤<lb/>
　其外以為目因取名也貯鬱鬯酒故云鬱氣也祭祀<lb/>
　時列之最在諸尊之上故云上也黄是中方色目是<lb/>
　氣之清明者也酒在尊中而可斟酌示人君慮於祭<lb/>
　事必斟酌盡於中也目在尊外而有清明示人君行<lb/>
　祭必外盡清明潔淨也案明堂位云周以黄目是周<lb/>
　所造也天子則黄彝之上有雞彝鳥彝備前代之器<lb/>
　諸侯但有黄彝故云於諸侯為上也<lb/>
<pb n="2a"/>
　長樂陳氏曰先王制器或逺取諸物或近取諸身其<lb/>
　取之也有義其用之也以類雞鳥虎蜼之彝取諸物<lb/>
　也斚耳黄目取諸身也<lb/>
　嚴陵方氏曰以金目為飾故謂之黄目以實鬱鬯而<lb/>
　貴臭故曰鬱氣之上尊而謂之尊者以居其所而賛<lb/>
　者從者有尊之義故也司尊彝掌六尊六彝之位而<lb/>
　黄彝處其四此乃言上尊者以尊時之所上而已目<lb/>
　之精水也其光火也以水為體故其氣清以火為用<lb/>
<pb n="2b"/>
　故其氣明玉藻言視容清明是已是以詩云瑟彼玉<lb/>
　瓚黄流在中鬱在中而以瓚酌之蓋酌於中也直達<lb/>
　於外焉蓋清明於外也夫孝子將祭虚中以治之此<lb/>
　非酌於中之義乎至於不御内不聽樂不飲酒不茹<lb/>
　葷此非清明於外之義乎<lb/>
　延平周氏曰司尊彝之職秋嘗冬烝祼用斚彝黄彝<lb/>
　黄彝即黄目鬱氣之上尊也蓋萬物之於冬則反於<lb/>
　土而復於本反於土則終矣故飾用黄此坤所以至<lb/>
<pb n="3a"/>
　於上六始曰天𤣥而地黄復於本則可以自見故飾<lb/>
　用目此復所以小而辨於物然周禮謂之彛此謂之<lb/>
　尊何也蓋以彝對尊則彝為常尊為變以尊對彝則<lb/>
　尊為尊彝為卑及離而言之則尊與彝一也<lb/>
　山隂陸氏曰黄目龜目也氣之清明者也於斚彝為<lb/>
　上據此司尊彝尊先大彝先小<lb/>
祭天埽地而祭焉於其質而已矣醯醢之美而煎鹽之<lb/>
尚貴天産也割刀之用而鸞刀之貴貴其義也聲和而<lb/>
<pb n="3b"/>
后斷也<lb/>
　孔氏曰此所論亦尚質反貴天産及聲和之義餘物<lb/>
　皆人功和合為之鹽則天産自然故云貴天産也煎<lb/>
　者煎此自然之鹽鍊治之也設之於醯醢之上故云<lb/>
　尚割刀之用必用鸞刀貴其聲和之義取其鸞鈴之<lb/>
　聲宫商調和而後斷割其肉也<lb/>
　嚴陵方氏曰鹽非煎以鍊治之則不成故謂之煎鹽<lb/>
　天官鹽人之所掌祭祀共其苦鹽散鹽然醯人醢人<lb/>
<pb n="4a"/>
　所共未嘗不以祭祀為主則醯醢之羙祭祀非不用<lb/>
　也特非其所尚爾夫刀能制斷莫非義也獨鸞貴其<lb/>
　義者貴其義之和而已<lb/>
　長樂陳氏曰何休曰鸞刀宗廟割切之刀環有和鈴<lb/>
　有鸞考之詩禮曰和鸞雝雝曰登車聞和鸞之聲有<lb/>
　鸞必有和鸞在前和在後詩有言鸞鑣有言八鸞則<lb/>
　和可知有言和鈴則鸞可知然則何休言鸞刀之制蓋<lb/>
　有所授耳夫和非斷則牽斷非和則劌故天以秋肅<lb/>
<pb n="4b"/>
　物而和之以兌聖人以義制物而和之以仁鸞刀以和<lb/>
　濟割亦此意也易曰利物足以和義<hi>禮書</hi>
冠義始冠之緇布之冠也大古冠布齊則緇之其緌也<lb/>
孔子曰吾未之聞也冠而敝之可也<lb/>
　鄭氏曰始冠三加先加緇布冠也大古無飾非時人<lb/>
　緌也雜記曰大白緇布之冠不緌大白即大古白布<lb/>
　冠今喪冠也齊則緇之者鬼神尚幽闇也唐虞以上<lb/>
　曰大古冠而敝之此重古而冠之耳三代改制齊冠<lb/>
<pb n="5a"/>
　不復用以白布冠質以為喪冠<lb/>
　孔氏曰自此至治天下也一節緫明尊卑加冠因明<lb/>
　官爵及禮義之意此緫論初冠之義以儀禮有士冠<lb/>
　禮此說其義故云冠義下篇有燕義昏義與此同大<lb/>
　古之時其冠唯用白布常所冠也若其齊戒則染之<lb/>
　為緇今始冠重古故先冠之也古禮布冠不合有緌<lb/>
　而後世加緌故記者云其緌也引孔子之言謂未聞<lb/>
　緇布冠有緌之事冠而敝之者言緇布冠初加暫用<lb/>
<pb n="5b"/>
　冠之罷冠則敝棄之可也以其古之齊冠後世不復<lb/>
　用也下云三王共皮弁素積故鄭註云唐虞以上曰<lb/>
　大古與易之大古别也案皇氏曰鄭云雜記緇布冠<lb/>
　無緌而玉藻云緇布冠繢緌者此經所論謂大夫士<lb/>
　故緇布冠無緌諸侯則位尊盡飾故有緌也<lb/>
　延平周氏曰齊則緇之以幽思也末世緇布冠加之<lb/>
　以緌孔子以為吾未之聞然非天子不議禮雖孔子<lb/>
　亦不得不從當世之所尚則冠之加緌雖非禮但冠<lb/>
<pb n="6a"/>
　而棄之可也故曰冠而敝之可也蓋敝有棄意<lb/>
　嚴陵方氏曰緇布之冠大古尚質而未聞有緌末世<lb/>
　寖文乃加緌爾玉藻言緇布冠繢緌者兼末世言之<lb/>
　也孔子未嘗聞其緌者指盛世言之也<lb/>
　馬氏曰冠者禮之始而嘉事之重者也其數見於士<lb/>
　冠禮於此則言其義也故曰冠義緌者冠之飾<lb/>
　山隂陸氏曰據此有兩冠義冠禮亦取此篇然則後<lb/>
　所謂冠義又其後人拾其餘也<lb/>
<pb n="6b"/>
適子冠於阼以著代也醮於客位加有成也三加彌尊<lb/>
喻其志也冠而字之敬其名也<lb/>
　鄭氏曰阼者東序少此近主位也每加而有成人之<lb/>
　道成人則益尊醮於客位尊之也三加者始加緇布<lb/>
　冠次皮弁次爵弁冠益尊則志益大也冠而字之者<lb/>
　重以未成人之時呼之<lb/>
　孔氏曰案士冠禮冠者在主人之少北是近主位也<lb/>
　其庶子則冠於房户外南面客位謂户牖之間南面<lb/>
<pb n="7a"/>
　此謂適子若夏殷醮用酒每一加則一醮於客位周<lb/>
　則用醴三加畢乃一醮於客位其庶子則皆醮於房<lb/>
　户外也三加者曉喻冠者之志意令益大也初加緇<lb/>
　布冠欲其尚質重古次加皮弁欲其行三王之徳後<lb/>
　加爵弁欲其行敬事神明是志益大案冠禮既冠見<lb/>
　母畢立於西階東南面賔東面字之曰伯某甫是冠<lb/>
　而字之也難未成人之時呼其名故以字代之鄭註<lb/>
　重難也<lb/>
<pb n="7b"/>
　嚴陵方氏曰冠者成人之服阼者主人之階成人則<lb/>
　將代父而為之主故冠於阼以著代著則所以明之<lb/>
　也醮則以酒澤之也每一加則一醮蓋酒所以饗賔<lb/>
　客之物故醮於客位冠於阼則是以主道期之也醮<lb/>
　於客位則是以賔禮崇之也以其有成人之道故以<lb/>
　是禮加之故曰加有成也然緇布之麤不若皮弁之<lb/>
　精皮弁之質不若爵弁之文故曰三加彌尊服彌尊<lb/>
　則志宜彌大故曰喻其志也以冠禮考之非特冠彌尊而<lb/>
<pb n="8a"/>
　衣也屨也亦彌尊非特衣屨彌尊至於祝辭醮辭亦<lb/>
　然所以喻其志則一而已<lb/>
　延平周氏曰皮弁天子視朝之皮弁也爵弁天子戎<lb/>
　事之韋弁也皮弁之色白白則喻其自潔而有所受<lb/>
　韋弁之色赤赤則天道下降於南方之色而喻其将<lb/>
　出而與物酬酢也以視朝之服而對於戎事之服戎<lb/>
　事為大故曰三加彌尊喻其志也然士之冠而用天<lb/>
　子之弁服可乎夫冠昏人道之大先王欲重其禮雖<lb/>
<pb n="8b"/>
　士之賤亦不嫌與天子同服故始冠而用爵弁其猶<lb/>
　始昬而用角枕歟詩曰角枕粲兮蓋言新昬者也而<lb/>
　周官玉府於王之喪則共角枕此所以知先王欲重<lb/>
　其禮故雖士之微亦不嫌與天子同服也<lb/>
　山隂陸氏曰此記適子有故而醮若無故有冠醴無<lb/>
　冠醮士冠禮是也醴禮簡醮禮繁醮用酒醴用醴醴<lb/>
　在房内醮在房外醴脯醢而已醮有折俎<lb/>
　新安朱氏曰此本無適子字加有成也在彌尊字下<lb/>
<pb n="9a"/>
　冠而下有己字敬其名作成人之道蓋傳誦之譌也<lb/>
委貎周道也章甫殷道也母追夏后氏之道也周弁殷<lb/>
冔夏收三王共皮弁素積<lb/>
　鄭氏曰委貎章甫母追常所服以行道之冠也或謂<lb/>
　委貎為𤣥冠也周弁殷冔夏収齊所服而祭也三王共<lb/>
　皮弁素積不易於先代<lb/>
　孔氏曰三代常服之冠俱用緇布而其形自殊周為<lb/>
　委貎之形殷則為章甫之形夏則為母追之形委安<lb/>
<pb n="9b"/>
　也言所以安正容貎章明也殷質言所以表明丈夫<lb/>
　母𤼵聲追猶堆也夏后氏質以其形名之鄭註行道<lb/>
　謂養老燕飲燕居之服若視朝行道則皮弁也此云<lb/>
　委貎儀禮記稱𤣥冠故鄭云委貎或為𤣥冠也鄭註<lb/>
　冠禮記云弁名出於槃槃大也言所以自光大冔名<lb/>
　出於憮幠覆也言所以自覆飾也收言所以收斂髮<lb/>
　也其制之異亦未聞皮弁素積以其質素故三王同<lb/>
　服無所改易<lb/>
<pb n="10a"/>
　嚴陵方氏曰委貎章甫母追即初加之緇布冠是矣<lb/>
　弁冔収即三加之爵弁是矣皮弁素積即再加之皮<lb/>
　弁是矣周尚文故曰委貎周道也皮弁則以白鹿皮<lb/>
　為之素積則以素為裳言裳則衣可知裳必疉幅故<lb/>
　謂之積揚雄所謂襞幅為裳是矣服其服将以行是<lb/>
　道故每以道言之<lb/>
　延平周氏曰委貎章甫冔収命以意母追與弁命<lb/>
　以形三代不同者所以趣時也皮弁素積三代共之<lb/>
<pb n="10b"/>
　者立本也蓋反弁素積上古之服<lb/>
　馬氏曰始加三加皆不同而再加之冠則三王共之者<lb/>
　其義各有所主也若其制則未之聞闕之可也<lb/>
無大夫冠禮而有其昬禮古者五十而后爵何大夫冠<lb/>
禮之有諸侯之有冠禮夏之末造也<lb/>
　鄭氏曰言年五十乃爵為大夫也其有昬禮或改取<lb/>
　也夏初以上諸侯雖有幼而即位者猶以士禮冠之<lb/>
　亦五十乃爵命也至衰末未成人者多見簒弑乃更<lb/>
<pb n="11a"/>
　即位則爵命之以正君臣而有諸侯之冠禮<lb/>
　孔氏曰二十而冠五十而爵為大夫故無大夫冠禮<lb/>
　然四十强而仕亦應無士冠禮而云有者立禮悉用<lb/>
　士為正所以五等並依士禮冠子也若試為大夫者<lb/>
　亦用士禮故鄭註冠禮記云周之禮年未五十而有賢<lb/>
　才者試以大夫之事猶服士服行士禮也三十而昬<lb/>
　五十乃為大夫亦應無大夫昬禮而云有者是改取<lb/>
　也諸侯之有冠禮夏之末造者言夏初以前諸侯未<lb/>
<pb n="11b"/>
　有冠禮與士冠同夏末以來諸侯有冠禮與士禮異故<lb/>
　大戴禮有公冠篇加𤣥冕為四加也此經直明諸侯<lb/>
　不云天子又下云天子之元子猶與士同則天子與<lb/>
　士異也然則天子冠禮其來已久但無文以言之玉<lb/>
　藻云𤣥冠朱組纓天子之冠也鄭註云始冠之冠是<lb/>
　天子别有冠禮<lb/>
　賈氏曰案喪服大夫為兄弟之長殤降服小功鄭云<lb/>
　謂為士若不仕者明其或亦為大夫則不為殤而降<lb/>
<pb n="12a"/>
　也蓋小記云丈夫冠而不為殤此兄殤者既有徳行<lb/>
　年未二十而得為大夫則是大夫亦不以二十而始<lb/>
　冠也<hi>儀禮疏</hi>
　新安朱氏曰引喪服之文見大夫而有兄殤又其兄<lb/>
　若為大夫則不降服則知其身與兄皆未二十矣是<lb/>
　不必五十乃為大夫也蓋其得為大夫之時已治成<lb/>
　人之事或已因喪而冠如家語所說人君之例故不<lb/>
　待二十而冠也賈意當是如此然則亦為繼世為大<lb/>
<pb n="12b"/>
　大夫者言耳非謂以賢才而選者也<lb/>
　石林葉氏曰自此至徳之殺也見於儀禮士冠禮之<lb/>
　末其文前後相錯自鄭氏以來不能了故學者至今<lb/>
　惑之此専為士冠禮言也諸侯天子無焉所以儀禮<lb/>
　擊於本篇之末天下無生而貴者謂天子之元子與<lb/>
　大夫之子也後世有未冠而為大夫者故言以官爵<lb/>
　人徳之殺也諸侯天子君薨雖未冠必即位則生而<lb/>
　貴矣不可與士比故言繼世以立諸侯象賢也舉諸<lb/>
<pb n="13a"/>
　侯則天子可知一加而冠緇布再加而冠皮弁三加<lb/>
　而冠爵弁士服也然後謂之士此天子元子與大夫<lb/>
　之子所同者也男子二十而冠大夫五十而後爵蓋<lb/>
　未有大夫而始冠者此大夫所以無冠禮也諸侯天<lb/>
　子既冠而即位固已同於士禮矣未冠而即位則既<lb/>
　為諸侯天子何緇布皮弁爵弁之云則冠禮無復施<lb/>
　安得復有公侯之冠禮此所以為夏之末造也鄭氏<lb/>
　謂諸侯雖父死年未及五十亦服士服行士禮五十<lb/>
<pb n="13b"/>
　乃命古禮雖不可盡見然天子諸侯固未嘗以年斷<lb/>
　審如其說不幸有未冠而立立未及五十而死則終身<lb/>
　不得為諸侯天子乎此理之必不然者也<lb/>
　嚴陵方氏曰古者諸侯無冠禮蓋天子之元子猶士<lb/>
　也况諸侯乎皆用士冠禮而已父在則為士父歿則<lb/>
　代為君以彼年未冠而父歿者不可以居諸侯之位<lb/>
　而用士禮故至夏末有諸侯冠禮然則諸侯之有冠<lb/>
　禮為未冠而父沒者造之也<lb/>
<pb n="14a"/>
　延平周氏曰冠不再昬不一故大夫無冠禮而有昬<lb/>
　禮天子之元子其禮猶止於士而已何諸侯冠禮之<lb/>
　有特夏之末造也然自夏以降不特諸侯有冠禮而<lb/>
　已蓋天子之元子諸侯之世子皆用士之冠禮果元<lb/>
　子世子之年未及冠而天子崩諸侯薨則元子世子<lb/>
　亦有君道而復用士禮可乎故玉藻云𤣥冠朱組纓<lb/>
　天子之冠也緇布冠繢緌諸侯之冠也蓋言此也<lb/>
天子之元子士也天下無生而貴者也繼世以立諸侯<lb/>
<pb n="14b"/>
象賢也以官爵人徳之殺也<lb/>
　鄭氏曰儲君副主猶云士也明人有賢行著徳乃得<lb/>
　貴也繼世以立諸侯象賢者子孫常能法其先父徳<lb/>
　行也以官爵人徳之殺言徳益厚爵益尊也<lb/>
　孔氏曰繼世以立諸侯此釋夏末以來有諸侯冠禮<lb/>
　之意以官爵人徳之殺也明所以無大夫冠義也言<lb/>
　官爵之授隨徳隆殺也大夫以上雖以徳授爵猶無<lb/>
　冠禮士又徳薄而無爵也<lb/>
<pb n="15a"/>
　講義曰謂天下無生而貴者欲其修徳以繼統之意<lb/>
　也<lb/>
　嚴陵方氏曰嗣諸侯者有冠禮嗣大夫則無之者蓋<lb/>
　諸侯繼世以立大夫以官爵之而不繼世故也諸侯<lb/>
　必繼世以立所以象賢大夫不繼世為其徳之殺也<lb/>
　延平周氏曰繼世以立諸侯象其祖考之賢也官有<lb/>
　尊卑徳有大小故以官爵人則徳之殺也<lb/>
　新安朱氏曰自繼世以立諸侯至死無諡此蓋老子<lb/>
<pb n="15b"/>
　不尚賢貴因任之意言上古之時民各推其賢者奉以<lb/>
　為君沒則復奉其子以繼之其後遂以為諸侯然其<lb/>
　子之立也但象似其賢而已非故擇賢而立之也至<lb/>
　於中古乃在上者擇人任官而為之爵等此則徳之<lb/>
　等殺不及上古之時矣乃至於周而有諡法則生而<lb/>
　有爵者死又加諡此則又其殺也上古人自立君故<lb/>
　生無爵中古未有諡法故雖有爵而無諡又以申<lb/>
　言古今之變也<lb/>
<pb n="16a"/>
　新安王氏曰天子之元子士也此文繋冠禮下夫天<lb/>
　子元子冠同於士其餘與士不同雖君儲副有君父<lb/>
　在上故冠用士禮所謂無生而貴者也象法象也父<lb/>
　祖之賢子孫能法象之故使之雖未冠南面君國是<lb/>
　以諸侯别有冠禮也爵言命為大夫也視諸侯徳有<lb/>
　殺故冠惟士禮與諸侯不同此言大夫所以無冠禮<lb/>
　也<lb/>
死而諡今也古者生無爵死無諡<lb/>
<pb n="16b"/>
　鄭氏曰古謂殷以前也大夫以上乃謂之爵死有諡<lb/>
　也周制爵及命士雖及之猶不諡耳今記時死則諡<lb/>
　之非禮也<lb/>
　孔氏曰此一經明士禮此是士冠禮記之文以士為<lb/>
　主古謂殷以前士生時爵不及死不制諡<lb/>
　山隂陸氏曰古謂周時生無爵蒙上文以官爵人則<lb/>
　大夫以上乃謂之爵今記時死則諡之案檀弓士之<lb/>
　有誄自魯莊公始也則作此記者魯莊之後人歟<lb/>
<pb n="17a"/>
　延平周氏曰諡者行之迹故古者生而有爵則死乃<lb/>
　請諡於天子而天子命之諡後世但死則皆有諡蓋<lb/>
　未嘗請諡於天子特其自諡耳故曰死而諡今也<lb/>
　新安朱氏說見前<lb/>
禮之所尊尊其義也失其義陳其數祝史之事也故其<lb/>
數可陳也其義難知也知其義而敬守之天子之所以<lb/>
治天下也<lb/>
　鄭氏曰禮所以尊尊其有義也政之要盡於禮之義<lb/>
<pb n="17b"/>
　此知其義所以治天下也<lb/>
　孔氏曰此經因上論冠義下論昏義故因上起下於<lb/>
　中說重禮之義不觧禮之義理是失其義唯知布列<lb/>
　籩豆是陳其數其事輕故云祝史之事籩豆事物之<lb/>
　數淺易可布陳禮之義理深逺難知聖人能知其義<lb/>
　理而恭敬守之所以治天下也<lb/>
　横渠張氏曰今人之祭但致其事生之禮陳其數而<lb/>
　已其於接鬼神之道則未也祭祀之禮所緫者博其<lb/>
<pb n="18a"/>
　理甚深今人所知者其數猶不足又安能達聖人致<lb/>
　祭之義<lb/>
　嚴陵方氏曰經曰鼎俎竒而籩豆偶隂陽之義也所<lb/>
　謂竒偶者其數也隂陽者其義也能守其義然後有<lb/>
　以制禮能陳其數止可與行禮故祭統曰明其義者<lb/>
　君也能其事者臣也數在外故可陳義在内故難知<lb/>
　然知之矣而或不能守守之矣而或不能敬則亦未<lb/>
　免失其義焉又何以治天下哉中庸曰明乎郊社之<lb/>
<pb n="18b"/>
　禮禘嘗之義治國其如示諸掌乎正謂是矣<lb/>
　延平周氏曰禮之所以為禮者禮之義也而其禮之<lb/>
　為禮者禮之數也禮之所尊尊其義而非尊其數而<lb/>
　已也為祝史者特知其數耳其數則禮之文而已故<lb/>
　可知其義則莫非性命之理故難知果知其義則聖<lb/>
　矣天子所以治天下也<lb/>
　馬氏曰有數有義然後足以為禮數者義之寓義者<lb/>
　數之意而其重猶在於意也先王為禮未嘗不寓之<lb/>
<pb n="19a"/>
　以微妙之意知其義則舉而錯之天下無難矣<lb/>
　山隂陸氏曰孔子所謂知其說者之於天下也其如<lb/>
　示諸斯乎<lb/>
　延平黄氏曰失其義陳其數祝史之事也後世之言<lb/>
　禮者猶陳其數焉<lb/>
　新安朱氏曰此蓋秦火之前典籍具備之時之語固<lb/>
　為至論然非得其數則其義亦不可得而知矣况今<lb/>
　亡逸之餘數之存者不能什一則尤不可以為祝史<lb/>
<pb n="19b"/>
　之事而忽之也<lb/>
天地合而后萬物興焉夫昬禮萬世之始也取於異<lb/>
姓所以附逺厚别也幣必誠辭無不腆告之以直信信<lb/>
事人也信婦徳也壹與之齊終身不改故夫死不嫁<lb/>
　鄭氏曰天地合而后萬物興焉目禮之義也取於異<lb/>
　姓謂同姓則多相褻也誠信也腆猶善也直猶正也<lb/>
　直信二者所以敎婦也事人事猶立也齊謂共牢而<lb/>
　食同尊卑也齊或為醮<lb/>
<pb n="20a"/>
　孔氏曰自此至人之序也論聖人重昬禮之事天氣<lb/>
　下降地氣上騰天地合配則萬物生焉若夫婦合配<lb/>
　則子𦙍生焉此與下昬禮為目取異姓者所以依附<lb/>
　相疏逺之道厚重分别之義也幣帛必須誠信使可<lb/>
　裁制勿令虚濫賔之𫝊辭無自謙退云幣不善不詐<lb/>
　飾也昬禮記云辭無不腆皮帛必可制鄭註云賔不<lb/>
　稱幣不善是也所以幣必信辭必直欲告戒婦人以<lb/>
　正直誠信也信事人者婦人立身之道非信不立信<lb/>
<pb n="20b"/>
　婦徳者貞信是婦人之徳<lb/>
　横渠張氏曰以義禮言則婦死不當再娶夫死不當<lb/>
　再嫁當其初娶時便期以終身豈復有再嫁之事禽<lb/>
　獸猶有不再匹者男子正為無嗣承祭祀之重猶可<lb/>
　再娶雖再娶尚謂之繼室婦人則雖至窮餓而死不<lb/>
　可也介甫直謂婦人得再嫁豈有是理今於祭祀凡<lb/>
　再娶者其配並列於人情未安古者人君自元妃而<lb/>
　下姪娣媵御不復再娶元妃死則繼室攝内事自卿<lb/>
<pb n="21a"/>
　大夫以下有冄娶之文亦必大不得已蓋其始昬固<lb/>
　未嘗有約至於再也不奈何為承家為祭祀之義大<lb/>
　故再娶也生而再娶於情固未安𦵏而同坎則䙝尤<lb/>
　甚滋不可也祔葬祔祭極至理而論之止當祔一夫<lb/>
　婦之道是夫止合一娶婦止合一嫁今婦人夫死而不<lb/>
　可再嫁如天地之大義然則夫豈得而再娶特以重<lb/>
　者計之養親承家祭祀繼續不可廢也故有再娶<lb/>
　之理然其𦵏其祔雖為同穴同筵几譬之人情一室<lb/>
<pb n="21b"/>
　之中豈容二妻故以義斷之唯祔以首娶繼室别在<lb/>
　一所乃安又非如姪娣彼自是妾與適葬者異竁<lb/>
　而殊封是衛人之祔也離之必也一穴而異坎為安<lb/>
　石林葉氏曰宗子雖七十無無主婦非宗子雖無主<lb/>
　婦可也此非特贊祭祀凡大宗之統其親者亦不可<lb/>
　無也然則婦人得再嫁乎據此理則婦未有二夫者<lb/>
　也然喪服父卒繼母嫁從為之服報𫝊曰何以期貴<lb/>
　終也則繼母有再嫁之道矣然必有故焉周官媒氏<lb/>
<pb n="22a"/>
　仲春之月令㑹男女無故不用令者罰之繼言司男<lb/>
　女之無夫家者鄭氏謂故如鰥寡者衛世子共伯蚤<lb/>
　死其妻姜氏父母欲奪而嫁之共姜守義誓而弗許<lb/>
　作柏舟詩以自見孔子取焉則不再嫁者婦人之義<lb/>
　也有不得已而不得不嫁者君子亦通之也<lb/>
　嚴陵方氏曰天地合萬物興昬禮之合二姓蓋本於<lb/>
　此有夫婦然後有父子父子所以𫝊世故曰昬禮萬<lb/>
　世之始必娶異姓所以附逺不取同姓所以厚别且<lb/>
<pb n="22b"/>
　於逺不附則人情無以通於别不厚則人道無以辨<lb/>
　昬姻者所以通人情而辨人道而已幣所以將昬姻<lb/>
　之意辭所以通昬姻之情幣必誠者無飾其意以偽<lb/>
　也辭無不腆者無致其情以曲也辭無致其曲則告<lb/>
　之以直故也幣無飾以偽則告之以信故也故繼言<lb/>
　告之以直信以事人者必以信而婦人以事人為事<lb/>
　故信為婦徳也上兼言直而下不言直者蓋信而無<lb/>
　偽則直在其中矣不改謂不改而他適也以其不可<lb/>
<pb n="23a"/>
　改故雖夫死不嫁<lb/>
　延平周氏曰昬之以禮而告之以信信則無可變之<lb/>
　道故夫死不嫁然有不能以自存者夫死而嫁可也<lb/>
　此共姜之父母欲奪而嫁詩人有柏舟之興蓋柏雖<lb/>
　可以為舟特非舟之所宜共姜雖可以嫁特非共姜<lb/>
　之所冝以共姜有可以自存之道也<lb/>
　馬氏曰易曰天地絪緼萬物化醇男女構精萬物化<lb/>
　生與此同意幣者所以將其昬姻之意辭者所以道<lb/>
<pb n="23b"/>
　其昬姻之情幣以將意則不可以不誠辭以道情則不<lb/>
　可以不腆腆之言厚也君子無所不用其誠與厚至<lb/>
　於昬禮則尢甚焉故曰幣必誠辭無不腆婦人事人<lb/>
　者也事人必以信故體信以為徳然後可以事人也<lb/>
　詩曰懿厥哲婦為梟為鴟婦有長舌維厲之階言無<lb/>
　信也一與之齊則榮辱貧賤休戚惟所遇而不擇焉<lb/>
　故終身不改<lb/>
　山隂陸氏曰此一節至昬禮不賀亦昬義也而言昬<lb/>
<pb n="24a"/>
　禮男子制義禮婦人之事也據冠義始冠緇布之冠<lb/>
　也士冠禮記冠義昬禮記昬義以此不腆辭也凡謙<lb/>
　詞稱不腆今辭不云不腆告之以直信也據聘禮主<lb/>
　人曰不腆句先君之祧既拚以俟矣春秋𫝊曰不腆<lb/>
　句敝器不足辭也又曰不腆<hi>句</hi>先君之敝器使下臣<lb/>
　致諸執事以為瑞節告之以直信者直告之以信而<lb/>
　已故曰信事人也信婦徳也昬禮父命之曰戒之敬<lb/>
　之夙夜無違命母曰勉之敬之夙夜無違宫事所謂<lb/>
<pb n="24b"/>
告之以直信也若信而有從違則有義存焉非直<lb/>
　信而已然非婦事易曰婦人貞吉從一而終也夫子<lb/>
　制義從婦凶也<lb/>
男子親迎男先於女剛柔之義也天先乎地君先乎臣<lb/>
其義一也<lb/>
　鄭氏曰先謂倡道也<lb/>
　馬氏曰男子親迎而男先於女者剛先於柔之意也<lb/>
　豈獨昬姻之際如此至於天地君臣其義一也天則<lb/>
<pb n="25a"/>
　造始而地則代終君主乎倡而臣主乎和<lb/>
　山隂陸氏曰陽唱而隂不和男行而女不隨是矣<lb/>
執摯以相見敬章别也男女有别然後父子親父子親<lb/>
然後義生義生然後禮作禮作然後萬物安無别無義<lb/>
禽獸之道也<lb/>
　鄭氏曰摯所奠鴈言不敢相褻也人倫有别則氣性<lb/>
　醇禽獸言聚麀之亂類也<lb/>
　孔氏曰章明也壻親迎入門而先奠鴈然後與婦相<lb/>
<pb n="25b"/>
　見是先行敬以明夫婦禮有分别不妄交親<lb/>
　嚴陵方氏曰壻先奠鴈乃與婦相見所以敬章其有<lb/>
　别之道章則所以明之表記曰無辭不相接也無禮<lb/>
　不相見也欲民之母相䙝也正謂是矣男女有别則<lb/>
　夫婦之道成夫婦之道成然後可以𫝊世故有父子之<lb/>
　親焉上言父子親則知下言義生者謂君臣也君臣<lb/>
　之義上下之分而已故義生然後禮作禮作則上不<lb/>
　偪下下不僭上故萬物安也其序與繋辭所言合凡<lb/>
<pb n="26a"/>
　此所言不過有别有義而已人之所以異於禽獸者<lb/>
　其以是歟禽獸有牝牡之合而無内外之别有生育<lb/>
　之愛而無上下之義故曰無别無義禽獸之道也<lb/>
　馬氏曰摰者交接之際所以致敬人之私䙝莫甚於<lb/>
　袵席之上男女之際不可不正故執摰相見所以敬<lb/>
　章别也父子相親出於天性自然而曰男女有别然<lb/>
　後父子親何也蓋男女無别於内則夫婦之道喪<lb/>
　而滛辟之罪多雖父子之親亦不可得而親之也男<lb/>
<pb n="26b"/>
　女有别然後父子有相親之恩父子有相親之恩則<lb/>
　必有相親之義故義生焉非特父子之親如此推而<lb/>
　至於朋友兄弟君臣上下之際皆有義則燦然有文<lb/>
　以相接故曰義生然後禮作禮作而貴賤有等上下<lb/>
　有分此萬物所以安也自父子相親推而至於萬物<lb/>
　安皆起於男女有别則袵席之上不可以不戒也哀<lb/>
　公問政孔子曰夫婦别父子親君臣嚴三者正則庶<lb/>
　物從之矣與此同意<lb/>
<pb n="27a"/>
　延平周氏曰始於男女有别而終至乎萬物安者非<lb/>
　禮之妙孰能與此<lb/>
　山隂陸氏曰章讀如章物之章春秋𫝊曰男摰大者<lb/>
　玉帛小者禽鳥以章物也<lb/>
壻親御授綏親之也親之也者親之也敬而親之先王<lb/>
之所以得天下也出乎大門而先男帥女女從男夫婦<lb/>
之義由此始也婦人從人者也幼從父兄嫁從夫夫死<lb/>
從子夫也者夫也夫也者以知帥人者也<lb/>
<pb n="27b"/>
　鄭氏曰親之也者親之也言己親之所以使之親己<lb/>
　先王若太王文王出乎大門而先者車居前也從謂<lb/>
　順其敎令夫之言丈夫也夫或為傅<lb/>
　孔氏曰案昬禮婦降自西階壻親御婦車授綏是壻<lb/>
　親御授綏也壻御婦車授綏欲親愛於婦令婦之親<lb/>
　已也<lb/>
　嚴陵方氏曰親御授綏固所以親之然必親迎親御<lb/>
　亦所以敬之也敬所以為義親所以為仁先王之所<lb/>
<pb n="28a"/>
　以得天下者仁義而已<lb/>
　馬氏曰婦人女子近之則不遜故不可以不敬之逺<lb/>
　之則怨故不可以不親之敬之者禮也親之者仁也<lb/>
　愛與敬先王之所以御婦之道也二女嬪于虞文王<lb/>
　刑于寡妻至于兄弟以御于家邦此先王所以得天<lb/>
　下也夫主於義故有所帥無所從婦主於聽故有所<lb/>
　從無所帥夫婦之道其大概不出於此故出乎大門<lb/>
　而先男帥女女從男夫婦之端基之於此也婦者恒<lb/>
<pb n="28b"/>
　其徳者也有三從之義無一違之禮故幼從父兄嫁<lb/>
　從夫夫死從子夫者制義者也制人而不制於人故<lb/>
　曰知帥人者也知帥人則非所謂不恒其徳而從<lb/>
　婦凶也<lb/>
　延平周氏曰夫者以知帥人者也而夫夫亦謂之夫<lb/>
　者大夫以知帥人之大者也然夫人亦謂之夫何也<lb/>
　夫人謂之夫猶后妃謂之后蓋后乃命其夫人以下<lb/>
　者而夫人乃帥其九嬪以下者<lb/>
<pb n="29a"/>
　山隂陸氏曰壻親迎親御授綏咸卦是也出乎大門<lb/>
　而先男帥女女從男恒卦是也<lb/>
　講義曰夫敬而親之先王雖得天下之道不外乎是<lb/>
　蓋齊家治國平天下實出乎一道詩大序所謂正始<lb/>
　之道王化之基是矣<lb/>
　盱江李氏曰婦人從人者也從之斯尊之矣卑其夫<lb/>
　未有能從夫也夫弱於外婦强於内下上其心而莫<lb/>
　之制何所弗及哉舉天下而漸其風亂矣王化之存<lb/>
<pb n="29b"/>
　者幾何是故婦人於天家不可不使之盡禮也<lb/>
𤣥冕齊戒鬼神隂陽也將以為社稷主為先祖後而可<lb/>
以不致敬乎共牢而食同尊卑也故婦人無爵從夫之爵<lb/>
坐以夫之齒<lb/>
　鄭氏曰𤣥冕祭服也隂陽謂夫婦也爵謂夫命為大<lb/>
　夫則妻為命婦<lb/>
　孔氏曰廣陳敬事也𤣥冕助祭服五冕色俱𤣥故緫<lb/>
　稱𤣥冕用助祭之服齊戒自整勅而親迎是敬此夫<lb/>
<pb n="30a"/>
　婦之道如事鬼神故云鬼神隂陽也妻為内主故有<lb/>
　國者是為社稷内主也<lb/>
　嚴陵方氏曰以交鬼神之道而施諸隂陽之配固所<lb/>
　以致敬也社稷主者夫為主於外婦為主於内故也<lb/>
　此則主有土者言之先祖後者有夫有婦然後可以<lb/>
　𫝊世而後其先也此則通天下言之牢謂牲牢也先<lb/>
　王以牢禮為之等尊卑異焉而夫婦之禮則共牢而<lb/>
　食者示同尊卑夫尊則婦亦尊夫卑則婦亦卑故曰<lb/>
<pb n="30b"/>
　同尊卑尊卑同故爵齒亦從夫而已以爵齒各有尊<lb/>
　卑故也玉藻曰君命屈狄再命禕衣一命䄠衣士褖<lb/>
　衣是從夫之爵也大𫝊曰其夫屬乎父道者妻皆母<lb/>
　道也其夫屬乎子道者妻皆婦道也是從夫之齒<lb/>
　也<lb/>
　延平周氏曰𤣥冕事鬼神之服也齊戒将以事鬼神<lb/>
　者故昬禮而用𤣥冕齊戒者所以鬼神其隂陽之配<lb/>
　也婦人無爵而周官内宗則内女之有爵者外宗則<lb/>
<pb n="31a"/>
　外女之有爵者何也内女之夫即王子弟而外女之<lb/>
　夫即公卿大夫則其所謂有爵亦從夫之爵也<lb/>
　馬氏曰𤣥冕齊戒祭之重者也以祭之所重而用於<lb/>
　昬姻之際則明其重也哀公曰冕而親迎不已重乎<lb/>
　是也<lb/>
　山隂陸氏曰鬼神隂陽神明之也神明之也者不可<lb/>
　同於所安䙝之甚也<lb/>
器用陶匏尚禮然也三王作牢用陶匏厥明婦盥饋舅<lb/>
<pb n="31b"/>
姑卒食婦餕餘私之也舅姑降自西階婦降自阼階授<lb/>
之室也<lb/>
　鄭氏曰陶匏大古之禮器也大古無共牢之禮三王<lb/>
　之世作之而用大古之器重夫婦之始也私之猶言<lb/>
　恩也授之室明當為家事之主也<lb/>
　孔氏曰共牢之時俎以外其器但用陶匏陶是無飾<lb/>
　之物匏非人功所為乃貴尚古禮之自然也厥其也<lb/>
　厥明謂共牢之明日也明日婦乃盥饋特豚舅姑食<lb/>
<pb n="32a"/>
　竟以餘食賜婦食餘曰餕此示舅姑相㤙私之義<lb/>
　案昬禮既昬之後夙興賛見婦于舅姑婦執笲棗栗<lb/>
　奠于舅席又執腵脩奠于姑席賛者醴婦婦受醴畢<lb/>
　舅姑共席于奥婦盥饋特豚卒食一酳婦即席餕姑<lb/>
　之餘卒食姑酳之此士禮也降自阼階授之室者謂<lb/>
　適婦也婦餕餘禮畢舅姑從賔階而下婦從主階而<lb/>
　降是示授室與婦之義也<lb/>
　延平周氏曰陶匏祭天地之器而用於昬者尚禮之<lb/>
<pb n="32b"/>
　至也凡為人子者居不處奥行不中道立不中門者<lb/>
　以其有父在也至於冠禮則冠於阼階而昬禮又婦<lb/>
　降自阼階何也先王欲隆冠昬之禮而不嫌於無父是<lb/>
　以有斯須之敬也<lb/>
　嚴陵方氏曰盥謂盥手所以致其潔饋謂特豚所以<lb/>
　致其養以舅姑之尊而降自賔階以婦之卑而降自<lb/>
　主人之階者示授之室而為之主男以女為室故以<lb/>
　室主之<lb/>
<pb n="33a"/>
　山隂陸氏曰器用陶匏禮之近人情者非其至者也<lb/>
　三王作牢用陶匏言三代所不變也冠禮著代而已<lb/>
　此授之室<lb/>
昬禮不用樂幽隂之義也樂陽氣也昬禮不賀人之序<lb/>
也<lb/>
　鄭氏曰幽深也欲使婦深思其義不以陽散之也序猶<lb/>
　代也<lb/>
　孔氏曰不用樂者使其婦深思隂静之義以脩婦道陽<lb/>
<pb n="33b"/>
　是動散用樂則令婦人志意動散也<lb/>
　河南程氏曰昬禮不用樂幽隂之義此說非是昬禮<lb/>
　豈是幽隂但古人重此大禮嚴肅其事不用樂也昬<lb/>
　禮不賀人之序也此則得之<lb/>
　嚴陵方氏曰昬姻之禮在子則有代父之序在婦則<lb/>
　有代姑之序所以不賀則一也孔子曰取婦之家三日不<lb/>
　舉樂思嗣親也彼言思嗣親此言幽隂之義者蓋有<lb/>
　所思者固欲其幽隂也經云齊之𤣥也以隂幽思也<lb/>
<pb n="34a"/>
　是矣然曲禮言賀取妻賀其有客而已故其辭曰聞<lb/>
　子有客使某羞<lb/>
　延平周氏曰冠必至於昬昬必至於代父者人之序<lb/>
　也以其序将至於代父則哀之可也故不賀<lb/>
　馬氏曰三十而娶人之次序所當然也故不賀<lb/>
　山隂陸氏曰昬禮不用樂幽隂之義所謂晦時以此<lb/>
　昬禮不賀人之序也昬禮執雁豈亦以此歟<lb/>
　長樂陳氏曰樂由陽來而聲為陽氣禮由隂作而昬<lb/>
<pb n="34b"/>
　為隂義故周官大司徒以隂禮敎親則民不怨然則<lb/>
　昬之為禮其隂禮歟古之制禮者不以吉禮干凶禮<lb/>
　不以陽事干隂事則昬禮不用樂幽隂之義也昔裴<lb/>
　嘉有昬㑹酒中而樂作薛方士非之可謂知其義矣<lb/>
　<hi>樂書</hi>
有虞氏之祭也尚用氣血腥爓祭用氣也殷人尚聲臭<lb/>
味未成滌蕩其聲樂三闋然後出迎牲聲音之號所以<lb/>
詔告於天地之間也<lb/>
<pb n="35a"/>
　鄭氏曰尚用氣尚謂先薦之爓或為䐲滌蕩猶摇動<lb/>
　也<lb/>
　孔氏曰自此至篇末緫論祭祀之事尚謂貴尚鄭注<lb/>
　云先薦者對合亨饋孰為先也血謂祭初以血詔神<lb/>
　於室腥謂朝踐薦腥肉於堂爓謂沈肉於湯次腥亦<lb/>
　薦於堂祭義云爓祭祭腥而退是也今於堂以血腥<lb/>
　爓三者而祭並未孰是用氣也帝王革異殷不尚氣<lb/>
　而尚聲謂先奏樂也不言夏或從虞也臭味未成謂<lb/>
<pb n="35b"/>
　未殺牲也殷尚聲故未殺牲先搖動樂聲以求神也<lb/>
　闋止也奏樂三遍止乃迎牲入殺鬼神在天地之間<lb/>
　故用樂之音聲號呼告於天地之間庶神明聞之是<lb/>
　求陽之義也<lb/>
　嚴陵方氏曰血腥爓三者皆氣而已未嘗致味故曰<lb/>
　祭用氣也然爓之氣不若腥之全腥之氣不若血之幽<lb/>
　故其序如此殷人尚聲者以其自樂始故也臭未成<lb/>
　以其未用鬯故也味未成以其未用牲故也樂之有<lb/>
<pb n="36a"/>
　聲蓋出於虚滌蕩之則存乎其人而已樂三闋者<lb/>
　以陽成於三故也三闋則樂成矣然後出迎牲所以<lb/>
　為尚聲歟聲者樂之象音者聲之文聲音之號雖以<lb/>
　求陽為先然詔告於天地之間則凡在隂陽之間者<lb/>
　無不求也<lb/>
　馬氏曰有虞氏之意以為鬼神之所享在於敬而不<lb/>
　在於味敬之所至則味有所遺故祭以血腥為始記<lb/>
　曰血祭盛氣也又曰郊血大饗腥三獻爓一獻孰皆<lb/>
<pb n="36b"/>
　不敢用褻味而貴氣也有虞氏之祭尚氣殷人從而<lb/>
　文之故尚聲樂由陽來則凡聲皆陽也蓋人之死也<lb/>
　魂氣歸於天非求諸陽不足以報其魂也殷人尚聲<lb/>
　所以迎其魂之來也臭味未成滌蕩其聲樂三闋然<lb/>
　後出迎牲此舉其尚聲之時也聲音之號所以詔告<lb/>
　於天地之間此舉其尚聲之意也鬼神處於天地之<lb/>
　間而不可度聲音之號所以詔告之而已<lb/>
　延平周氏曰有虞氏尚氣殷人尚聲周人尚臭者皆<lb/>
<pb n="37a"/>
　以宗廟之祭言之也至於天地之祭則天以升煙為<lb/>
　主地以薦血為主者百王之所不易也所謂尚氣者<lb/>
　凡血告於室腥爓薦於堂有虞氏則血與腥爓皆以<lb/>
　為祭是故為尚氣也所謂尚聲者先作樂以求諸陽<lb/>
　然後迎牲所謂尚臭者先灌以求諸隂然後迎牲然<lb/>
　則有虞氏之尚氣者亦求諸隂陽之間而已矣<lb/>
　山隂陸氏曰有虞氏尚氣殷人尚聲周人尚臭後王<lb/>
　彌文氣目事也聲耳事也是鼻事也味口事也血幽<lb/>
<pb n="37b"/>
　而未明腥明而未著爓温而未孰有虞氏尚氣未有<lb/>
　臭味殷人尚聲有臭味而未成滌其聲使清蕩其聲<lb/>
　使濁<lb/>
　長樂陳氏曰凡聲陽也商人之祭先求諸陽而已商<lb/>
　頌那祀成湯也樂之所依者磬聲其名樂以瞽宗則<lb/>
　主以樂敎瞽之所宗皆尚聲之意也蓋日三成朏月<lb/>
　三成時歳三成閏然則樂不三闋何以成樂哉今夫<lb/>
　禮減而進以進為文樂盈而反以反為文滌蕩其聲<lb/>
<pb n="38a"/>
　則盈矣必繼以三闋者以反為文也樂三闋則減矣<lb/>
　然後出迎牲者以進為文也然明則有禮樂幽則有<lb/>
　鬼神鬼者歸也歸之以從地神者申也申之以從天<lb/>
　詔告鬼神於天地之間捨聲音之號何以哉　又曰<lb/>
　那詩庸鼓有斁萬舞有奕曰庸鼔鐘鼔之大者也萬<lb/>
　舞舞之大者也商之作樂在湯則奏鼓簡簡大矣而<lb/>
　未備在湯孫則嘒嘒管聲備其細以成大此經言尚<lb/>
　聲豈不以樂之大然邪<hi>並樂書</hi>
<pb n="38b"/>
　金華應氏曰祭祀之禮帝王所同而必别言之者隨<lb/>
　其所尚各有所先也戛擊鳴球祖考來格虞非不尚<lb/>
　樂也而商樂視舜則愈備猗那之詩可考也厥作祼<lb/>
　將常服黼冔商非不尚祼也而周祼視商則愈重旱<lb/>
　麓受祖之詩可見矣虞氏近古祭未窮味猶有茹毛<lb/>
　飲血之意也殷愈尊鬼嚴於求神樂闋至三而後迎<lb/>
　牲滌蕩者澡除洗雪於塵埃之境播散𤼵越於虚無<lb/>
　之中使無一毫之隔礙也聲音之號者以聲音而號<lb/>
<pb n="39a"/>
　召之若以言語而詔告之天地之間虚曠洞達無<lb/>
　不響荅周樂九變兼用六代視商愈備而納牲必俟<lb/>
　灌鬯之後故曰獻莫重於祼聲莫重於升歌舞莫重<lb/>
　於武宿夜是祼尤在於瞽歌舞武之先也<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷六十七<lb/>
</p>
<p>
</p>
  </div>
</body>
</text>
</TEI>
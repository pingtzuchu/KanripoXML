<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百三十五</head>
    <p>
<pb n="1a"/>
欽定四庫全書<lb/>
　禮記集説卷一百三十五　　宋　衛湜　撰<lb/>
子曰愚而好自用賤而好自專生乎今之世反古之道<lb/>
如此者烖及其身者也非天子不議禮不制度不考文<lb/>
今天下車同軌書同文行同倫雖有其位茍無其徳不<lb/>
敢作禮樂焉雖有其徳茍無其位亦不敢作禮樂焉子<lb/>
曰吾説夏禮杞不足徴也吾學殷禮有宋存焉吾學周<lb/>
禮今用之吾從周<lb/>
<pb n="1b"/>
　鄭氏曰禮謂人所服行也度國家宫室及車輿文書<lb/>
　名也此天下所共行天子乃能一之也今天下孔子<lb/>
　謂其時雖有其位以下言作禮樂者必聖人在天子<lb/>
　之位也不足徴徴猶明也吾能説夏禮顧杞之君不<lb/>
　足與明之也吾從周行今之道<lb/>
　孔氏曰自愚而好自用至禮樂焉以上論聖人學誠<lb/>
　或語或黙以保其身孔子因自明以此之故不敢專<lb/>
　制禮樂也車同軌覆上不制度書同文覆上不考文<lb/>
<pb n="2a"/>
　自吾説夏禮以下為上文言身無其位不敢制作二<lb/>
　代之禮夏殷不足可從所以獨從周禮之意<lb/>
　藍田吕氏曰無徳為愚無位為賤有位無徳而作禮<lb/>
　樂所謂愚而好自用有徳無位而作禮樂所謂賤而<lb/>
　好自專生周之世而從夏殷之禮所謂居今之世反<lb/>
　古之道三者有一焉取烖之道也故王天下有三重<lb/>
　焉議禮所以制行故行必同倫制度所以為法故車<lb/>
　必同軌考文所以合俗故書必同文唯王天下者行<lb/>
<pb n="2b"/>
　之諸侯有所不與也故國無異政家不殊俗蓋有以<lb/>
　一之也如此則寡過矣<lb/>
　延平楊氏曰愚無徳也而好自用賤無位也而好自<lb/>
　專居今之世無徳無位而反古以有為皆取烖之道<lb/>
　明哲不為也故繼之曰非天子不議禮不制度不考<lb/>
　文蓋禮樂制度考文必自天子出所以定民志一天<lb/>
　下之習也變禮易樂則有殊焉況敢妄作乎有其位<lb/>
　則可以作矣然不知禮樂之情則雖作而不足為法<lb/>
<pb n="3a"/>
　於天下矣故有其位無其徳亦不敢作也況無其位<lb/>
　乎<lb/>
　建安游氏曰愚而好自用非其言足以興也賤而好<lb/>
　自專非其黙足以容也雖有其位茍無其徳不敢作<lb/>
　禮樂焉以有義也何自用之有雖有其徳茍無其位<lb/>
　不敢作禮樂焉以有命也何自專之有生乎今之世<lb/>
　則無得位之理乃欲復古之道是干義是犯分也故<lb/>
　烖及其身義理所以正天下之行制度所以定天下<lb/>
<pb n="3b"/>
　之器考文所以一天下之道今天下車同軌則度無<lb/>
　所事制矣書同文則文無所事考矣行同倫則禮無<lb/>
　所事議矣況其位非天子乎孔子於衞先正名於魯<lb/>
　先簿正祭器使孔子而得志於天下則其制作必有<lb/>
　先後緩急之序矣<lb/>
　河東侯氏曰吾學夏禮杞不足徴也吾學殷禮有宋<lb/>
　存焉吾學周禮今用之吾從周明三代之禮皆可沿<lb/>
　革也宋杞不足徴吾言則不言周禮今用之則吾從<lb/>
<pb n="4a"/>
　周此孔子之時中也顔淵問為邦子曰行夏之時乗<lb/>
　殷之輅服周之冕樂則韶舞此沿革之大㫖也通天<lb/>
　下等百世不弊之法也使孔子而有位焉其獨守周<lb/>
　之文而不損益乎<lb/>
　新安朱氏曰此第二十八章承上章為下不倍而言<lb/>
　亦人道也反復也孔子之言子思引之非天子不議<lb/>
　禮以下子思之言禮親䟽貴賤相接之體也度品制<lb/>
　也軌轍迹之度倫次序之體三者皆同言天下一統<lb/>
<pb n="4b"/>
　也末又引孔子之言杞夏之後徴證也宋殷之後三<lb/>
　代之禮孔子皆嘗學之而能言其意但夏禮既不可<lb/>
　考證殷禮雖存又非當世之法唯周禮乃時王之制<lb/>
　今日所用孔子既不得位則從周而已　或問子思<lb/>
　之時周室衰微禮樂失官制度不行於天下久矣其<lb/>
　曰同軌同文何邪曰當是之時周室雖衰而人猶以<lb/>
　為天下之共主諸侯雖有不臣之心然方彼此争雄<lb/>
　不能相上下及六國之未亡猶未能更姓改物而定<lb/>
<pb n="5a"/>
　天下於一者也則周之文軌孰得而變之哉曰周之<lb/>
　車軌書文何以能若是其必同也曰古之有天下者<lb/>
　必改正朔易服色殊徽號以新天下之耳目一其心<lb/>
　志若三代之異尚其見於書傳者詳矣軌者車之轍<lb/>
　迹也周人尚輿而制作之法領於冬官其輿之廣六<lb/>
　尺六寸故其轍迹之在地者相距之間廣狹如一無<lb/>
　有逺邇莫不齊同凡為車者必合乎此然後可以行<lb/>
　乎方内而無不通不合乎此則不惟有司得以討之<lb/>
<pb n="5b"/>
　而其行於道路自將偏倚杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>而跬步不前亦不待<lb/>
　禁而自不為矣古語所謂閉門造車出門合轍蓋言<lb/>
　其法之同而春秋傳所謂同軌畢至者則以言其四<lb/>
　海之内政令所及者無不來也文者書之點畫形象<lb/>
　也周禮司徒教民道藝而書居其一又有外史掌書<lb/>
　名於四方而大行人之法則又每九嵗而一喻焉其<lb/>
　制度之詳如此是以雖其末流海内分裂而猶得不<lb/>
　變也必至秦滅六國而其號令法制有以同於天下<lb/>
<pb n="6a"/>
　然後車以六尺為度書以小篆𨽻書為法而周制始改<lb/>
　爾孰謂子思之時而遽然哉<lb/>
　涑水司馬氏曰愚而好自用謂無徳而作禮樂者也<lb/>
　賤而好自專謂無位而作禮樂者也此無德無位之<lb/>
　人生今之世強欲反古之道必不為今人所容故烖<lb/>
　必及其身文謂聲名文物軌謂轍間之廣文六書之<lb/>
　體倫善惡之理徴謂求訪引證殷人差近宋人宋人<lb/>
　雖不足徴而散落差少故曰有宋存焉周禮今所用<lb/>
<pb n="6b"/>
　其文最備故吾從周<lb/>
　海陵胡氏曰禮樂自天子出非天子不可議禮度法<lb/>
　度也律度量衡之事皆是非天子不可制之文者文<lb/>
　教之令考成也文教非天子不可成<lb/>
　延平周氏曰愚言其性賤言其分上以道揆故議禮<lb/>
　以順其時制度以齊其政考文以一其道若修五禮<lb/>
　同律度量衡論書名者是也下以法守故於禮也執<lb/>
　之而已於度也謹之而已於文也守之而已此先王<lb/>
<pb n="7a"/>
　之盛時所以同四海於一堂之上者也春秋之衰世<lb/>
　上無道揆下無法守而猶有車同軌書同文行同倫<lb/>
　者蓋其理出於性命而本在於人心者雖虐政不能<lb/>
　泯又況先王之遺風流澤猶或有未息者哉位非天<lb/>
　子則禮樂非所主徳非聖人則禮樂非所知唯其位<lb/>
　為天子徳為聖人者然後可以作禮樂也傳曰夏禮<lb/>
　吾能言之杞不足徴也殷禮吾能言之宋不足徴也<lb/>
　文獻不足故也此反謂吾學殷禮有宋存焉何也夫<lb/>
<pb n="7b"/>
　以公而責之詳則二國皆不足徴以恕而責之略則<lb/>
　彼善於此者有之春秋之法書宋公而未嘗書杞公<lb/>
　者亦以此歟傳曰如用之則吾從先進而此反謂吾<lb/>
　學周禮今用之吾從周何也蓋從野人所以矯弊而<lb/>
　用周禮所以尚文唯其能矯弊而又能尚文此聖人<lb/>
　所以不為一曲之論也<lb/>
　兼山郭氏曰時為大順次之自孔子述而不作信而<lb/>
　好古此聖人在下不當時命者舉皆然也是以君子<lb/>
<pb n="8a"/>
　行禮不求變俗祭祀之禮居喪之服皆如其國之故<lb/>
　謹修其法而審行之上則有時王之制下則有國之<lb/>
　成俗故也周公聖人之在上故禮樂無所讓孔子聖<lb/>
　人之在下故時命有所不得為況愚而自用賤而自<lb/>
　專生今之世反古之道者乎孔子作春秋必書王正<lb/>
　月意者天下無王則禮樂制度綱紀文章或幾乎息<lb/>
　矣王正月無非從周之義也<lb/>
　范陽張氏曰茍無其位禮未當道度未合法文未從<lb/>
<pb n="8b"/>
　宜非吾之職也吾其如之何哉夫子雖灼見當行夏<lb/>
　之時乗商之輅服周之冕樂則韶舞然不在相位不<lb/>
　得相周天子以制作徒有其徳而已豈敢自用自專<lb/>
　亂天子之法以取烖禍乎<lb/>
　莆陽林氏曰文籍典議朝廷之所以紀綱天下非天<lb/>
　子則不得考文雖然窮而在下者固當著述傳之來<lb/>
　世考文亦何害何必須天子方考文乎蓋考文最是<lb/>
　天子一件事仲尼嘗曰知我者春秋罪我者春秋又<lb/>
<pb n="9a"/>
　曰其文則史其義則丘竊取之以仲尼之修春秋但<lb/>
　因魯史也述而不作未嘗考文以此愈知非天子不<lb/>
　得考文也<lb/>
　長樂陳氏曰天子之於天下以道揆者也故禮必議<lb/>
　之而後行度必制之而後頒文必考之而後達夫然<lb/>
　後朝信道而無異禮工信度而無異度史信書而無<lb/>
　異文此天下所以如出乎一家中國所以如出乎一<lb/>
　人也今天下車同軌工非不信度也書同文史非不<lb/>
<pb n="9b"/>
　信書也行同倫朝非不信道也然而禮樂不達乎天<lb/>
　下者徳位不並無以知禮樂之情故也<lb/>
　晉陵錢氏曰杞夏後也宋殷後也杞微故不足徴宋<lb/>
　在春秋時猶為大國故欲求徴而已乃知其不足徴<lb/>
　耳今用之謂周禮今方施用不得不從也案論語云<lb/>
　夏禮吾能言之杞不足徴也殷禮吾能言之宋不足<lb/>
　徴也文獻不足故也又禮運篇云我欲觀夏道是故<lb/>
　之杞而不足徴也吾得夏時焉我欲觀殷道是故之<lb/>
<pb n="10a"/>
　宋而不足徴也吾得坤乾焉三者不同當是先後言<lb/>
　之蓋夫子欲兼三代酌文質之中而不能自專故曰<lb/>
　吾從周<lb/>
　蔡氏曰夏禮殷禮當孔子時所謂雖善無徴者也<lb/>
　長樂劉氏曰今天下車同軌者古者天子公侯伯子<lb/>
　男士庶人宗廟宫室車旗冠冕衣裳器用城邑井賦<lb/>
　自貴逮賤皆有等降居其位守其制不敢踰也上而<lb/>
　陵下謂之偪下而陵上謂之僭故制度行而天下莫<lb/>
<pb n="10b"/>
　敢縱其情則五材之用足於天下矣今孔子之時天<lb/>
　下之車乃器物之顯而用乎外者也貴賤同其軌法<lb/>
　無等降焉則僭偪公行而制度之道亂矣書同文者<lb/>
　古者禮樂征伐自天子出而號令臣民俾遵乎大中<lb/>
　無敢過與不及也是以君出號令以首政教而公侯<lb/>
　伯子男奉而行之所以承流宣化齊天下之不齊一<lb/>
　天下之不一故典謨誥誓之文非貴為天子不可得<lb/>
　以專之也今孔子之時夷狄稱王子男稱公天子醜<lb/>
<pb n="11a"/>
　於諸侯典謨誓誥之文得以行於小國故曰書同文<lb/>
　也行同倫者古者天子祭天地七廟公侯祭境内山<lb/>
　川五廟則其下者逓以等降莫不隨其位以行其禮<lb/>
　也是君臣父子兄弟夫婦朋友之交性與道雖同禮<lb/>
　與位必異則其行也不可得以貴賤同倫矣今季氏<lb/>
　陪臣也而旅於泰山三家卿廟也而以雍徹臣道失<lb/>
　其位而中失其措人亂其倫可知也孔子傷其時之<lb/>
　如是又歎時之天子雖有其位而無其徳不可以作<lb/>
<pb n="11b"/>
　禮樂焉已雖有其徳而見棄於時又無其位不可以<lb/>
　作禮樂焉天時自然德位相背非聖人無意於生靈<lb/>
　也既不得救於其時乃將從周之禮述而明之於後<lb/>
　世以俟聖王而興之也<lb/>
　新安顧氏曰此章言君子之行有攸當也夫徳有大<lb/>
　小位有尊卑以大徳而履尊位宰制自我裁成自我<lb/>
　則曰禮樂曰法度曰文章經綸圖回與時變通可也<lb/>
　徳之與位一有闕焉而有意於斯非妄則僭矣故謂<lb/>
<pb n="12a"/>
　之愚則無徳者也謂之賤則無位者也若是而曰自<lb/>
　用自專以今之人變古之道則烖且必及其身矣何<lb/>
　則有位無徳輕於改作天下之心將有所不厭人心<lb/>
　一摇危亡且至非烖及其身者乎有徳無位敢於改<lb/>
　作在上者之所不平刑戮將至非烖及其身者乎是<lb/>
　以聖人謂夫禮節之可損可益固所當議也法度之<lb/>
　或得或失固所當制也文章之有是有非固所當考<lb/>
　也然是三者皆天子之任也今之天下周之天下也<lb/>
<pb n="12b"/>
　四海一統則車同軌矣詩書之訓家傳人誦則書同<lb/>
　文矣文武之道未墜於地則行同倫矣此文武周公<lb/>
　之所建置者也使上之人而能持循也則治平自可<lb/>
　致使下之人而能持循也則徳行自可成何必他求<lb/>
　哉聖人之作春秋也期望時王惟曰守文王之法度<lb/>
　語門弟子一則曰吾從周二則曰吾從周謂夫君子<lb/>
　之行所宜爾也雖然有位而無徳當盡夫己之所為<lb/>
　有徳而無位當聽夫天之所為蓋己之所為者性也<lb/>
<pb n="13a"/>
　天之所為者命也性之盡則居位而改作若帝王禮<lb/>
　樂不相㳂襲而不為妄命之聽則若大舜有天子之<lb/>
　薦周公相成王之治有所改作而不為僭斯又夫子<lb/>
　言外之意<lb/>
玉天下有三重焉其寡過矣乎上焉者雖善無徴無徴<lb/>
不信不信民弗從下焉者雖善不尊不尊不信不信民<lb/>
弗從故君子之道本諸身徴諸庶民考諸三王而不謬<lb/>
建諸天地而不悖質諸鬼神而無疑百世以俟聖人而<lb/>
<pb n="13b"/>
不惑質諸鬼神而無疑知天也百世以俟聖人而不惑<lb/>
知人也是故君子動而世為天下道行而世為天下法<lb/>
言而世為天下則逺之則有望近之則不厭詩曰在彼<lb/>
無惡在此無射庶幾夙夜以永終譽君子未有不如此<lb/>
而蚤有譽於天下者也<lb/>
　鄭氏曰三重三王之禮上謂君也君雖善善無明徴<lb/>
　則其善不信也下謂臣也臣雖善善而不尊君則其<lb/>
　善亦不信也知天知人謂知其道也鬼神從天地者<lb/>
<pb n="14a"/>
　也易曰故知鬼神之情狀與天地相似聖人則之百<lb/>
　世同道射厭也永長也<lb/>
　孔氏曰君子行道必須本於身達諸天地質諸鬼神<lb/>
　使為天下後世法孔子微自明己之意也案檀弓曰<lb/>
　今丘也殷人也兩楹奠殯哭師之處皆法於殷今云<lb/>
　從周者言周禮法最備魯與諸侯皆用之孔子身之<lb/>
　所行雜用殷禮也三重謂夏殷周三王之禮其事尊<lb/>
　重若能行之寡少於過也君子之道本諸身謂行道<lb/>
<pb n="14b"/>
　先從身起徴諸庶民者徴驗也謂立身行善使有徴<lb/>
　驗於庶民也建諸天地建達也不悖謂與天地合所<lb/>
　引詩周頌振鷺之篇言微子之徳在彼宋國民無惡<lb/>
　之在此來朝人無厭倦故庶幾夙夜以長永終竟美<lb/>
　譽君子之徳亦如此故引以結之<lb/>
　河南程氏曰三重即三王之禮三王雖隨時損益各<lb/>
　立一箇大本無過不及此與春秋正相合<hi>伊川</hi>　又<lb/>
　曰三重言三王所重之事上焉者三王以上三皇已<lb/>
<pb n="15a"/>
　逺之事故無證下焉者非三王之道如諸侯伯者之<lb/>
　事故民不尊<hi>伊川</hi>　又曰理則天下只是一箇理故<lb/>
　推至四海而準須是質諸天地考諸三王不易之理<lb/>
　故敬則只是敬此者也仁是仁此者也信是信此者<lb/>
　也<lb/>
　藍田吕氏曰徴謂驗於民尊謂稽於古上焉者謂上<lb/>
　達之事如性命道徳之本不驗之於民之行事則徒<lb/>
　言而近於荒唐下焉者謂下達之事如形名度數之<lb/>
<pb n="15b"/>
　末隨時變易無所稽考則臆見而出於穿鑿二者皆<lb/>
　無以取信於民是以民無所適從故君子之道必無<lb/>
　所不合而後己有所不合偽也非誠也故於身於民<lb/>
　於古於天地於鬼神於後無所不合是所謂誠也非<lb/>
　偽也物我古今天人之所同然者也如是則其動也<lb/>
　行也言也不為天下之法則者未之有也此天下所<lb/>
　以有望不厭而蚤有譽於天下者也三重説見前章<lb/>
　建安游氏曰夏禮杞不足徴殷禮有宋存焉周禮今<lb/>
<pb n="16a"/>
　用之蓋去當世滋逺則文獻益不足徴也況三代而<lb/>
　上乎故王天下有三重而已三重者三代之禮也禮<lb/>
　者王天下之道莫重焉故聖王重之上焉者五帝之<lb/>
　禮其事不可考而無以示民下焉者五霸之功其道<lb/>
　不足稱而無以動民是以聖人稽古之禮不過三王<lb/>
　而師古之道上及五帝若通其變使民不倦神而化<lb/>
　之使民宜之雖百世聖人不能易也如其損益之禮<lb/>
　止言夏殷周而已然五帝之道至堯舜而明三千之<lb/>
<pb n="16b"/>
　禮至文王而備此經所以言仲尼祖述堯舜憲章文<lb/>
　武也全體不偏之謂中利用不窮之謂庸此三極之<lb/>
　道萬世不可易之理也以此修身則有本以此施之<lb/>
　庶人則有徴三王者推此道以盡制也天地者體此<lb/>
　道以成物也故考諸三王而不繆建諸天地而不悖<lb/>
　鬼神者主此道以應物也聖人者守此道以盡倫也<lb/>
　故質諸鬼神而無疑百世以俟聖人而不惑由明則<lb/>
　為天地由幽則為鬼神故建諸天地而不悖則質諸<lb/>
<pb n="17a"/>
　鬼神而無疑矣由前則為三王由後則為百世之聖<lb/>
　故考諸三王而不繆則百世以俟聖人而不惑矣三<lb/>
　王以業言也故稱不繆天地以性言也故稱不疑聖<lb/>
　人以徳言也故稱不惑鬼神與天地同徳故質之不<lb/>
　疑為知天聖人與人為徒故俟之不惑為知人天人<lb/>
　之道至矣則動而為道行而為法言而為則不獨可<lb/>
　以行於一方固可以善天下不獨可以行於一時固<lb/>
　可以傳後世逺者慕之近者懐之盛徳之實著矣令<lb/>
<pb n="17b"/>
　聞安所逃哉<lb/>
　河東侯氏曰王天下有三重焉言三王之法各有可<lb/>
　重者如子丑寅之更建忠質文之迭尚損益而得中<lb/>
　所以寡過也過此則上焉者三代而上逺而難考故<lb/>
　雖善無徴無徴則不信不信民所以弗從也下焉者<lb/>
　三代而下雜霸茍且之政不根乎道故雖善不尊不<lb/>
　尊則不信不信民所以弗從也君子之道可行於天<lb/>
　下者不過近取諸身而已故子思又以切近之道明<lb/>
<pb n="18a"/>
　之如仁之於父子義之於君臣口之於味目之於色<lb/>
　耳之於聲鼻之於臭皆吾生之固有性之自然推吾<lb/>
　之固有性之自然驗諸庶民亦與吾之心同然又考<lb/>
　諸三王以參之考諸三王而不繆則中庸之道至矣<lb/>
　又建諸天地以自試焉建諸天地而不悖則與鬼神<lb/>
　合其吉凶矣又何疑焉質諸鬼神而無疑知天也天<lb/>
　之心即吾之心也百世以俟聖人而不惑知人也前<lb/>
　聖人之道後聖人之道是也天也人也無他理也是<lb/>
<pb n="18b"/>
　理也惟聖人能盡之故動而世為天下道行而世為<lb/>
　天下法言而世為天下則道也法也則也非吾一己<lb/>
　之私天下之道天下之行天下之言吾由之而不悖<lb/>
　爾所以逺之則有望近之則不厭詩曰在彼無惡在<lb/>
　此無射庶幾夙夜以永終譽庶幾夙夜無終食之間<lb/>
　違仁君子終日乾乾也<lb/>
　新安朱氏曰此第二十九章承上章居上不驕而言<lb/>
　亦人道也上焉者謂時王以前如夏殷之禮雖善而<lb/>
<pb n="19a"/>
　皆不可考下焉者謂聖人在下如孔子雖善於禮而<lb/>
　不在尊位也故君子之道以下指王天下者而言其<lb/>
　道即議禮制度考文之事也本諸身有其徳也徴諸<lb/>
　庶民驗其所信從也建立也立於此而參於彼也天<lb/>
　地者道也鬼神者造化之迹也百世以俟聖人而不<lb/>
　惑所謂聖人復起不易吾言者也知天知人知其理<lb/>
　也動兼言行而言道兼法則而言所謂未有不如此<lb/>
　者指本諸身以下六事而言<lb/>
<pb n="19b"/>
　三重諸説不同雖程子亦因鄭註然於文義皆不通<lb/>
　唯吕氏一説為得之耳至於上下焉者則吕氏亦失<lb/>
　之惜乎其不因上句以推之而為是矛盾也曰然則<lb/>
　上焉者以時言下焉者以位言宜不得為一説且又<lb/>
　安知下焉者之不為霸者事邪曰以王天下者而言<lb/>
　則位不可以復上矣以霸者之事而言則其善又不<lb/>
　足稱也亦何疑哉曰此章文義多近似而若可以相<lb/>
　易者其有辨乎曰有三王以迹言者也故曰不謬言<lb/>
<pb n="20a"/>
　與其己行者無所差也天地以道言者也故曰不悖<lb/>
　言與其自然者無所拂也鬼神無形而難知故曰無<lb/>
　疑謂幽有以驗乎明也後聖至逺而難料故曰不惑<lb/>
　謂逺有以驗乎近也動舉一身兼行與言而言之也<lb/>
　道者人所共由兼法與則而言之也法謂法度人之<lb/>
　所當守也則謂準則人之所取正也逺者説其徳之<lb/>
　廣被故企而慕之近者習其行之有常故久而安之<lb/>
　也<lb/>
<pb n="20b"/>
　涑水司馬氏曰三王之禮王天下者所宜重也上於<lb/>
　三王者謂髙論之士稱引太古以欺惑愚人然無驗<lb/>
　於今故民莫肯信而從也下於三王者謂卑論之士<lb/>
　趨時徇俗苟求近功然不為人所尊尚故民亦莫肯<lb/>
　信而從也惟中庸之道内本於身而可行外施於民<lb/>
　而有驗前考於三王不差毫釐後質於來聖若合符<lb/>
　契大則能配天地之髙厚幽則能合鬼神之吉凶知<lb/>
　天者窮性命之精㣲知人者盡仁義之極致如此故<lb/>
<pb n="21a"/>
　天下法而效之慕而愛之生榮死哀令聞長世也<lb/>
　海陵胡氏曰上焉者天子居天下之上諸侯居一國<lb/>
　之上卿大夫居一邑之上下焉者諸侯卿大夫居天<lb/>
　子之下考稽也知天者天地鬼神之道不過生成以<lb/>
　聖人之徳質之而無疑是知天之道也知人者君子<lb/>
　之道百世相俟而不惑是知人也<lb/>
　永嘉薛氏曰三重三節也上焉不可使知之者也下<lb/>
　焉日用而不知者也故君子用其中必本於修身本<lb/>
<pb n="21b"/>
　諸身徴諸庶民匹夫匹婦皆可與知之上無太髙下<lb/>
　無太瀆百姓心悅誠服知所徴信則敬而從之所以<lb/>
　適道也天地鬼神先聖後聖其道一而已矣莫不以<lb/>
　人為本知天知人不過内外之合而己民有所徴而<lb/>
　能信無思不服不可得而逺近吾修道之教也見譽<lb/>
　有由矣外是而求譽非永終譽者也<lb/>
　臨川王氏曰傳註之學多謂三重接上下之意此甚<lb/>
　不然蓋言王天下之事者有三最重有此三者則可<lb/>
<pb n="22a"/>
　以寡過矣何為三重下文徴信民從是矣上焉者居<lb/>
　富貴之地雖有善當必有徴驗於民無徴驗不足為<lb/>
　信矣既已不信則天下之民安能服從哉國不從矣<lb/>
　三重者言有徴而可信可信而民從是也下焉者居<lb/>
　貧賤之位者也既居貧賤雖有善亦當不失其自重<lb/>
　之道可也尊者如上文尊徳性尊其性之所自得而<lb/>
　重其所為也雖有善不自致其尊且重則不信於外<lb/>
　不信則民弗從矣居上而必欲有徴者乃是達則兼<lb/>
<pb n="22b"/>
　善天下也居下而必欲尊者乃是窮則獨善其身也<lb/>
　嵩山晁氏曰孔子思教之行也或説或學或不足徴<lb/>
　或有存或用之逺近之勢然也中也天下萬變有是<lb/>
　三重而寡過為要也寡過則中也唯中則有徴而且<lb/>
　尊也上焉者過之也蕩而無徴下焉者不及也屑而<lb/>
　不尊雖善而民不信從之也<lb/>
　延平周氏曰人不能無過王天下之所以寡過者以<lb/>
　其有三重焉所為三重者有善於己而後有以徴於<lb/>
<pb n="23a"/>
　人有以徴於人而後人信之此上焉者雖逺於民而<lb/>
　民必從之也有善於己而後有以尊於人有以尊於<lb/>
　人而後人信之此下焉者雖近於民而民必從之也<lb/>
　然必於上焉者言徴而於下焉者言尊何也蓋上焉<lb/>
　者入而為天道則患乎迂濶而無徴下焉者出而為<lb/>
　守道則患乎䙝近而不尊則不足以言故稱法法不<lb/>
　足以言故稱道所謂動者非言非行而有以見於吾<lb/>
　身者皆動也法詳而則略必於行為詳而於言為略<lb/>
<pb n="23b"/>
　者君子欲訥於言而敏於行也唯其世為道而世為<lb/>
　法則故逺於己者有望而近於己者不厭夫然後有<lb/>
　天下之譽然為君子者果有志於天下之譽邪盖無<lb/>
　名者聖人所以入而處己者也名譽以崇之者聖人<lb/>
　所以出而待人者也<lb/>
　莆陽林氏曰君子之道須從身上做去便有本領如<lb/>
　行逺必自邇登髙必自卑此一箇道理在吾身間最<lb/>
　是好如何知得當處但驗諸庶民可知驗諸庶民見<lb/>
<pb n="24a"/>
　天下熙熙皥皥如在春風醇酎之中道徳一風俗同<lb/>
　人情皆無有差繆建諸天地而不悖謂建立乎天地<lb/>
　之中而此理不悖逆也質諸鬼神而無疑者盖幽明<lb/>
　無殊塗明而為人幽而為鬼神明則有禮樂幽則有<lb/>
　鬼神幽明之故死生之説其實一理今以此道質之<lb/>
　天神地示人鬼而無可疑者則其當時可知百世俟<lb/>
　聖人而不惑謂千百世而下雖有聖人復起必從吾<lb/>
　言矣<lb/>
<pb n="24b"/>
　兼山郭氏曰上章審禮之時此章言稽古之治所謂<lb/>
　三重者言三王之至重也盖時更三代政歴三王有<lb/>
　以見王道之大備也然而不能無過與不及之差則<lb/>
　在所損益者也孔子酌三王之道明三王之制觀其<lb/>
　告顔子亦曰夏之時殷之輅周之冕蓋可見矣上焉<lb/>
　者出於三代之前故逺而無徴下焉者出於三代之<lb/>
　後故近而不尊必也本諸身徴諸庶民考三王建天<lb/>
　地質鬼神百世以俟聖人舍此道何以哉<lb/>
<pb n="25a"/>
　髙要譚氏曰化民之道則當本之於身彼上焉者專<lb/>
　言道徳雖善矣然微妙而無徴下焉者專言刑政雖<lb/>
　善矣然卑陋而不尊是二者皆不足以示信於民而<lb/>
　民弗從焉唯君子之道一本於身蓋身者實理之所<lb/>
　在而仁義禮知所從出也求之在我既有可言之實<lb/>
　驗之於民則亦天下之所同然自堯舜三代以來未<lb/>
　有舎是而能化天下者故考諸三王為不繆也是道<lb/>
　之大可與天地並立故建諸天地為不悖也是道出<lb/>
<pb n="25b"/>
　於天命之性其理為不欺故質諸鬼神為無疑也是<lb/>
　道前聖之所共傳後聖之所當用以人治人古今一<lb/>
　理故百世以俟聖人而不惑也<lb/>
　晏氏曰觀太史公之論夏之政尚忠忠之敝小人以<lb/>
　野則不能無過矣故殷人承之以敬敬之敝小人以<lb/>
　鬼則不能無過矣故周人承之以文文之敝小人以<lb/>
　僿則不能無過矣又當救之以忠是三重之道皆不<lb/>
　免有過唯寡而已上焉者過乎忠質文者鴻荒之世<lb/>
<pb n="26a"/>
　聖人惡之故雖善無徴有所不可從矣下焉者不及<lb/>
　乎忠質文者也所謂同乎流俗合乎汙世故雖善不<lb/>
　尊有所不足從矣然則可從者其三重乎君子之道<lb/>
　不特信於既徃亦信於將來以知人之所為無以異<lb/>
　乎已也不特信於在明亦信於在幽以知天之所為<lb/>
　無以異乎人也蓋知己則知人知人則知天此所以<lb/>
　先言本諸身也<lb/>
　廣安游氏曰古之聖賢以有名譽為貴名譽以蚤為<lb/>
<pb n="26b"/>
　貴名譽蚤則人信之也蚤人信之也蚤則其化民成<lb/>
　俗也易為力矣大道之行天下為公而毁譽信如舜<lb/>
　之側微年方三十耕於歴山漁於雷澤陶於河濵而<lb/>
　人之從之也如歸市此所謂蚤有名譽於天下者也<lb/>
　及至後世人之如舜者亦未易得也故名譽難致而<lb/>
　有名譽者或失之不公而毁之繫於人者始輕矣孔<lb/>
　子曰君子疾没世而名不稱孟子曰令聞廣譽施於<lb/>
　身以此觀之古之聖賢亦以名譽為貴<lb/>
<pb n="27a"/>
　晉陵錢氏曰重猶難也於三者重難之不敢輕也上<lb/>
　焉者三王之前也如夫子所聞雖有善政而制度不<lb/>
　存無以為徴下焉者三王之後也如春秋所襃雖有<lb/>
　善事而令聞不彰非人所尊二者民不信從故必中<lb/>
　考之三王此謂聖人之在上者可以有為矣猶審於<lb/>
　古不敢輕用君子之道本諸身徴諸民然後考諸三<lb/>
　王建諸天地則於三王亦不敢輕知天知天理之同<lb/>
　知人知人心之同有望人嚮之不厭人愛之不如此<lb/>
<pb n="27b"/>
　而蚤有譽則一時之名不足以傳萬世君子不為也<lb/>
　此一節謂君子之道不敢自用而監於先王故能傳<lb/>
　之後世<lb/>
　蔡氏曰三重謂有徳有位與徴諸庶民三者上焉者<lb/>
　有其位而無其徳不能證諸庶民也下焉者有其徳<lb/>
　而無其位不得證諸庶民也蓋有位有徳又能證諸<lb/>
　庶民三者皆備然後可以王天下而寡過故曰三重<lb/>
　君子之道本諸身徴諸庶民則有備乎三重者矣故<lb/>
<pb n="28a"/>
　可以考三王而不繆以至百世以俟聖人而不惑<lb/>
　金華邵氏曰鬼神至幽也何所質而無疑百世聖人<lb/>
　未來也何所以而不惑蓋鬼神之理即天之理吾能<lb/>
　知天則知無疑於鬼神百世聖人即人之理知人則<lb/>
　知不惑於聖人此又一貫之妙也<lb/>
　新定顧氏曰此章言君子之道必出於中庸不容過<lb/>
　亦不容不及也以王天下者言之其所歸重必在三<lb/>
　王於兹取法心無他適藉曰有過亦云寡矣何則三<lb/>
<pb n="28b"/>
　王之道本於中庸惟三王之為重宜其過之寡也否<lb/>
　則上焉者賢知之過於中庸者也考其所行未必無<lb/>
　善惟其可行於一身不可行於天下則是無證驗於<lb/>
　衆人無證驗於衆人人所不信其誰從之下焉者愚<lb/>
　不肖之不及於中庸者也考其所行亦未必無善惟<lb/>
　其可行於一身不可行於天下則是不見尊於衆人<lb/>
　人所不信又誰從之是以君子監觀乎此惟道中庸<lb/>
　本之於身證之於庶民察諸三王而無差謬立諸天<lb/>
<pb n="29a"/>
　地而無悖逆正諸鬼神而無所疑百世以待聖人而<lb/>
　無所惑中庸一理貫通無間己之與人天地之與鬼<lb/>
　神前聖之與後聖斷斷乎必出諸此不容有所増也<lb/>
　亦不容有所損也夫是之謂中庸子思子深欲發明<lb/>
　此理一定天人攸同重言質諸鬼神而無疑由於知<lb/>
　天百世以俟聖人而不惑由於知人蓋君子聰明睿<lb/>
　知知天知人夫然故惟中庸之為依夫惟其依乎中<lb/>
　庸也故以鬼神處乎幽隱宜有間於顯明者也而曽<lb/>
<pb n="29b"/>
　無疑貳百世聖人處乎未來宜有間於今日者也而<lb/>
　曽無惑亂則以中庸之理貫通焉而已矣自君子之<lb/>
　中庸也是以其動不期於為天下道也而不能不為<lb/>
　之道其行不期於為天下法也而不能不為之法其<lb/>
　言不期於為天下則也而不能不為之則逺之有望<lb/>
　近之不厭皆不期而自致有如詩人之言彼無惡此<lb/>
　無射庶幾夙夜以永終譽良以是爾子思推言君子<lb/>
　未有不如此而蚤有譽於天下詩人之言永終譽要<lb/>
<pb n="30a"/>
　之於後之無窮也子思子言如此而蚤有譽反之於<lb/>
　其初之有自也<lb/>
　晉陵喻氏曰必以蚤有譽為言者蓋所以激勸學者<lb/>
　不爾則忘毁譽亦非中道也猶言富與貴是人之所<lb/>
　欲也此聖人制行不以己也<lb/>
仲尼祖述堯舜憲章文武上律天時下襲水土辟如天<lb/>
地之無不持載無不覆幬辟如四時之錯行如日月之<lb/>
代明萬物並育而不相害道並行而不相悖小徳川流<lb/>
<pb n="30b"/>
大徳敦化此天地之所以為大也<lb/>
　鄭氏曰律述也幬亦覆也<lb/>
　孔氏曰此一節子思申明夫子之徳與天地相似祖<lb/>
　始也憲法也章明也襲因也<lb/>
　河南程氏曰孔子既知宋桓魋不能害己又卻微服<lb/>
　過宋舜既見象之將殺己而又象憂則憂象喜則喜<lb/>
　國祚長短自有命數人君何用汲汲求治禹稷救飢<lb/>
　溺者過門不入非不知饑溺而死者自有命又卻救<lb/>
<pb n="31a"/>
　之如此其急數者之事何故如此須思量到道並行<lb/>
　而不相悖處可也<hi>伊川</hi>　又曰小徳川流大徳敦化<lb/>
　只是言君子川流是日用處大徳是存主處如俗言<lb/>
　敦本之意<hi>伊川</hi>　又曰大徳敦化於化育處敦本也<lb/>
　小徳川流日用處也此言仲尼與天地合徳<hi>伊川</hi>
　横渠張氏曰接物皆是小徳統㑹處便是大徳更須<lb/>
　大體上求尋也　又曰大徳敦化仁知合一厚且化<lb/>
　也小徳川流淵泉時出之也大徳不踰閑小徳出入<lb/>
<pb n="31b"/>
　可也<lb/>
　藍田吕氏曰此言仲尼辟夫天地之大也其博厚足<lb/>
　以任天下其髙明足以冒天下其化循環而無窮達<lb/>
　消息之理也其用照鑒而不己達晝夜之道也尊賢<lb/>
　容衆嘉善而矜不能並育而不相害之理也貴貴尊<lb/>
　賢賞功罰罪各當其理並行不相悖之義也禮儀三<lb/>
　百威儀三千此小徳之所以川流洋洋乎發育萬物<lb/>
　峻極於天此大徳所以敦化也　一本云祖述者推<lb/>
<pb n="32a"/>
　本其意憲章者循守其法川流者如百川派别敦化<lb/>
　者如天地一氣　又曰五行之氣紛錯於太虛之中<lb/>
　並行而不相悖也然一物之感無不具有五行之氣<lb/>
特多寡不常爾一人之身亦無不具有五行之徳故<lb/>
　百理差殊亦並行而不相悖<lb/>
　建安游氏曰中庸之道至仲尼而集大成故此書之<lb/>
　末以仲尼明之道著於堯舜故祖述焉法詳於文武<lb/>
　故憲章焉體元而亨利物而貞一喜一怒通於四時<lb/>
<pb n="32b"/>
　夫是之謂律天時修其教不易其俗齊其政不易其<lb/>
　宜使四方之民各安其常各成其性夫是之謂襲水<lb/>
　土上律天時則天道之至教修下襲水土則地理之<lb/>
　異宜全矣故博厚配地無不持載髙明配天無不覆<lb/>
　幬變通如四時之錯行照臨如日月之代明小以成<lb/>
　小大以成大動者植者皆裕如也是謂並育而不相<lb/>
　害或進或止或久或速無可無不可是謂並行而不<lb/>
　悖動以利物者知也故曰小徳川流静以裕物者仁<lb/>
<pb n="33a"/>
　也故曰大徳敦化言川流則知敦化者仁之體言敦<lb/>
　化則知川流者知之用<lb/>
　河東侯氏曰自吾説夏禮杞不足徴至此皆言仲尼<lb/>
　之事仲尼不有天下修此道以傳天下後世能永終<lb/>
　譽者也故繼之曰仲尼祖述堯舜堯舜之道天理中<lb/>
　庸也道不為堯桀存亡非出於堯舜者也堯舜能由<lb/>
　之爾仲尼亦由此道順此理無加損焉故曰祖述堯<lb/>
　舜祖猶因也述猶仍也因仍其道而不作也述與述<lb/>
<pb n="33b"/>
　而不作之述同憲章文武堯舜垂衣裳而天下治法<lb/>
　度猶未大備也故曰祖述文武之道堯舜之道也法<lb/>
　度章禮樂備有儀可象有物可則故曰憲章上律天<lb/>
　時則天明也下襲水土因地利也無不持載無不覆<lb/>
　幬其廣大也如四時之錯行其變通也如日月之代<lb/>
　明其不息也萬物並育而不相害道並行而不相悖<lb/>
　從容中道也顔子見其所立卓爾雖欲從之末由也<lb/>
　已是也小徳川流其日用處禮儀三百威儀三千是<lb/>
<pb n="34a"/>
　也大徳敦化其存主處洋洋乎發育萬物峻極於天<lb/>
　是也此孔子之所以為大也子曰下學而上達知我<lb/>
　者其天乎孔子之學自率性之謂道至天地之所以<lb/>
　為大也馴而致之耳聖人雖生而知之然好古敏以<lb/>
　求之之心未嘗無也其間參差不齊小大抑揚或進<lb/>
　或退或久或速事雖不同其於時中則無異也猶乾<lb/>
　之諸爻或潛或見或躍或飛反復進退皆期於道則<lb/>
　一也易曰其唯聖人乎知進退存亡而不失其正者<lb/>
<pb n="34b"/>
　其唯聖人乎者孔子也辟如天地之無不持載無不<lb/>
　覆幬萬物所以並育而不相害也辟如四時之錯行<lb/>
　如日月之代明道所以並行而不相悖也天地之所<lb/>
　以大仲尼之徳也傳曰唯天為大唯堯則之仲尼則<lb/>
　之也<lb/>
　延平楊氏曰堯舜道之大成也文武蓋聞而知之者<lb/>
　故於堯舜則祖述之以其道之所從出也其文至周<lb/>
　而大備故於文武則憲章之憲法也章章之也用之<lb/>
<pb n="35a"/>
　吾從周是也上律天時則天明也下襲水土因地利<lb/>
　也故能與天地之大相似也自萬物並育至大徳敦<lb/>
　化則與天地一矣故不曰仲尼之大而曰天地之所<lb/>
　以為大蓋聖人與天地一體也論聖人以明天地之<lb/>
　道言天地以見聖人之徳無二致也<lb/>
　新安朱氏曰此第三十章言天道也祖述者逺宗其<lb/>
　道憲章者近守其法律天時者法其自然之運襲水<lb/>
　土者因其一定之理皆兼内外該本末而言也如天<lb/>
<pb n="35b"/>
　地如四時如日月言聖人之徳錯猶迭也悖猶背也<lb/>
　天覆地載萬物並育於其間而不相害四時日月錯<lb/>
　行代明而不相悖所以不害不悖者小徳之川流所<lb/>
　以並育並行者大徳之敦化小徳者全體之分大徳<lb/>
　者萬殊之本川流者如川之流脈絡分明而徃不息<lb/>
　也敦化者敦厚其化根本盛大而出無窮也此言天<lb/>
　地之道以見上文取辟之意也或問小徳大徳之説<lb/>
　曰以天地言之則髙下散殊者小徳之川流於穆不<lb/>
<pb n="36a"/>
　己者大徳之敦化以聖人言之則物各付物者小徳<lb/>
　之川流純亦不己者大徳之敦化以此推之可見諸<lb/>
　説之得失矣曰子所謂兼内外該本末而言者何也<lb/>
　曰是不可以一事言也姑以夫子已行之迹言之則<lb/>
　由其書之有行夏時贊周易也由其行之有不時不<lb/>
　食也迅雷風烈必變也以至於仕止久速之皆當其<lb/>
　可也而其所以律天時之意可見矣由其書之有序<lb/>
　禹貢述職方也由其行之有居魯而逢掖也居宋而<lb/>
<pb n="36b"/>
　章甫也以至於用舍行藏之所遇而安也而其襲水<lb/>
　土之意可見矣若因是以推之則古先聖王之所以<lb/>
　迎日推筴頒朔授民而其大至於禪授放伐各以其<lb/>
　時者皆律天時之事也其所以體國經野方設居方<lb/>
　而其廣至於昆蟲草木各遂其性者皆襲水土之事<lb/>
　也使夫子而得邦家也則亦何歉於是哉<lb/>
　涑水司馬氏曰祖猶宗也本也水土者地也小徳川<lb/>
　流者言其順序易行晝夜不息也大徳敦化者言不<lb/>
<pb n="37a"/>
　肅而成不言而喻也<lb/>
　永嘉薛氏曰天地之大誠而不己者也仲尼逺繼前<lb/>
　聖合徳二儀博厚髙明體物無迹大小咸徳體合萬<lb/>
　殊小者如水之流通異行而俱入於海大者如物之<lb/>
　自化不可見而未始踰閑天徳之至所以為夫子哉<lb/>
　兼山郭氏曰祖其道而述之憲其道而章之天地之<lb/>
　所以為大者以其無不覆也無不載也四時之錯行<lb/>
　日月之代明萬物並育而不相害道並行而不相悖<lb/>
<pb n="37b"/>
　也孔子之所以為大者以其如天地四時日月之運<lb/>
　小徳川流大徳之敦化也小徳川流言其用之沛然<lb/>
　莫禦也大徳敦化言其體之寂然不動也非徳之大<lb/>
　小顧其為體用者如此是以異夫大徳不踰閑小徳<lb/>
　出入者也<lb/>
　廣安游氏曰凡後世之法度禮樂皆由堯舜而來而<lb/>
　其為法章明於後世則莫盛於文武之時所以於堯<lb/>
　舜言祖述於文武言憲章也考之於春秋以堯舜之<lb/>
<pb n="38a"/>
　道撥大亂反之正此其祖述憲章者也春秋具四時<lb/>
　及災異之事此其上律天時者也春秋記諸夏之事<lb/>
　山川之異此其下襲水土者也非特春秋然也見其<lb/>
　禮而知其政聞其樂而知其徳無不然也持載覆幬<lb/>
　言其道所包之廣大也錯行代明以至川流敦化言<lb/>
　其道之通變而泛應曲當也<lb/>
　延平周氏曰帝道成於堯舜王道備於文武帝道辟<lb/>
　則神也故孔子祖述之而已王道辟則明也故孔子<lb/>
<pb n="38b"/>
　憲章之也律天時所以興天下之大順因水土所以<lb/>
　致天下之大利有大順則天人所以和有大利則天<lb/>
　人所以同和同天人之際而無間者孔子也唯其與<lb/>
　天人無間故言其廣大則如天地之無不持載無不<lb/>
　覆幬言其變通則如四時之錯行言其能微能顯則<lb/>
　如日月之代明天地之育其物則與之並育而不相<lb/>
　害天地之行其道則與之並行而不相悖小徳則出<lb/>
　入可也故川流所謂川流者合所謂敦化萬殊而歸<lb/>
<pb n="39a"/>
　乎一也大徳則不踰閑故敦化者如行葦之詩是也<lb/>
　所謂化者如汝墳之詩是也至乎並育而不相害並<lb/>
　行而不相悖則極矣而又能有小徳川流有小徳則<lb/>
　已矣而又能有大徳敦化蓋能崇能卑能粗能精者<lb/>
　乃其聖也然終必曰天地之所以為大者言天地之<lb/>
　為大則天地也天地之所以為大則孔子也此孔子<lb/>
　所以為成能者<lb/>
　嵩山晁氏曰仲尼之所以為仲尼者中庸也誠明兩<lb/>
<pb n="39b"/>
　盡而道教行也觀天地於仲尼則足矣<lb/>
　莆陽林氏曰自鴻荒茫昧之時道即在人日用飲食<lb/>
　之間無人摘出道之大原堯舜始發之仲尼祖述之<lb/>
　者述其道統所自出也憲章文武者謂夫子去文武<lb/>
　之世為甚近文武之道夫子躬行憲法之於身昭昭<lb/>
　然常章著也律天時謂隨時出處可以速則速可以<lb/>
　久則久可以仕則仕非律天時安能如此襲水土謂<lb/>
　五方之俗皆能諳識當時之齊之楚之宋之衞非襲<lb/>
<pb n="40a"/>
　水土何以如此如四時之錯行者夫子之時也如焚<lb/>
　石爍金之時一隂之所生固隂沍寒之時一陽之所<lb/>
　生隂中生陽陽中生隂此之謂錯行也如日月之代<lb/>
　明者夫子之道如日徃則月來寒徃則暑來此之謂<lb/>
　代明也<lb/>
　馬氏曰祖述堯舜憲章文武體人道也上律天時體<lb/>
　天道也下襲水土體地道也人道成於堯舜備於文<lb/>
　武故於堯舜則祖述之於文武則亦憲章之盖堯舜<lb/>
<pb n="40b"/>
　帝道之盛者也文武王道之備者也天之變通在於<lb/>
　時故於時則上律之地之發育在於水土故於水土<lb/>
　則下襲之律言其所法也襲言其因之也天地人之<lb/>
　道備於我故辟如天地無不持載無不覆幬言其體<lb/>
　也如四時之錯行如日月之代明言其用也天地之<lb/>
　育萬物孔子與之並育而不相害天地之行道孔子<lb/>
　與之並行而不相悖此孔子之道其妙至於神而不<lb/>
　可測泯然與天地為一體矣小徳出而成物則如川<lb/>
<pb n="41a"/>
　之流大徳體而成已其妙至於敦化<lb/>
　莆陽鄭氏曰萬物散殊於天地之間而一理行乎其<lb/>
　中如雨露之施而山川草木隨其霑足如春風之蕩<lb/>
　而根芽小大遂其生成聖人之道泛應曲當隨事而<lb/>
　宜隨用而周亦猶是也豈有並育而相害並行而相<lb/>
　悖邪若夫此通而彼礙則相害相悖矣中庸之道豈<lb/>
　如是哉一氣分而萬殊乾坤散而六十四卦徳豈有<lb/>
　小大以分而萬也則曰小徳以總而一也則曰大徳<lb/>
<pb n="41b"/>
　坎一水也而百川異流道一本也而萬用隨適聖人<lb/>
　敦化之道知其一而天下之事畢矣<lb/>
　臨川王氏曰中庸論道欲合天人一精粗使學者知<lb/>
　精之由於粗天之始於人則用力而不為誕矣故由<lb/>
　夫婦之與知而極之於聖人之所不知致曲之誠而<lb/>
　極之於聖人之能化故以仲尼之事實之亦以其始<lb/>
　之稽前聖法天地而後至於與天地相似由與天地<lb/>
　相似而化遂至於與天地為一嘗觀孔子之道至於<lb/>
<pb n="42a"/>
　從心之妙而本之於十五之志學性與天道之不可<lb/>
　聞而本之於日用之文章子思言道則極於變化之<lb/>
　誠而其本自致曲之誠孟子言道則由仁之於父子<lb/>
　而至於聖人之於天道由可欲之善而至於不可知<lb/>
　之神君子之教人將使人之皆可爲也必使之由易<lb/>
　以至難而皆有用力之地故起於夫婦之有餘而推<lb/>
　之於聖人所不及舉天下之至易而通之於至難使<lb/>
　天下之至難者與其至易者無異也<lb/>
<pb n="42b"/>
　長樂陳氏曰道原出於堯舜祖述者以為宗主也禮<lb/>
　法備乎文武憲章者以為準度也變通莫大乎四時<lb/>
　律之者法之也生養莫大乎水土襲之者充之也故<lb/>
　如天地之覆載即前所謂博厚配地髙明配天如四<lb/>
　時之錯行如日月之代明即前所謂悠久無疆物並<lb/>
　育道並行川流敦化即前所謂不見而章不動而變<lb/>
　無為而成此天地所以為大即前所謂為物不貳則<lb/>
　其生物不測而仲尼得之不曰仲尼而曰天地者仲<lb/>
<pb n="43a"/>
　尼其天地歟<lb/>
　霅川倪氏曰祖始也述者述而不作之述於堯舜曰<lb/>
　祖述者書之斷自唐虞是也憲法也章文章也周監<lb/>
　於二代郁郁乎文哉吾從周是也上律天時律法也<lb/>
　作春秋而先春後秋是也襲水土襲因也重也述職<lb/>
　方以除九邱是也持載如坤之厚徳載物也覆物如<lb/>
　天之徧覆無所不及也季札美舜如天之無不覆如<lb/>
　地之無不載是夫子之徳與舜同矣易曰與四時合<lb/>
<pb n="43b"/>
　其序合其體也此曰錯行合其用也易曰與日月合<lb/>
　其明合其體也此曰代明合其用也<lb/>
　范陽張氏曰不曰夫子而曰此天地所以為大意謂<lb/>
　夫子没矣不可得而見也觀諸天地其亦庶幾乎<lb/>
　晉陵錢氏曰律襲言與天地無所違異幬冒也地有<lb/>
　方使物不流能載使物不䧟故謂之持載天覆物之<lb/>
　上冒其四表故謂之覆幬四時錯行言其道時中日<lb/>
　月代眀言其徳日新並育不相害物以異而和並行<lb/>
<pb n="44a"/>
　不相悖道以異而通小徳徳之用也如川之流其行<lb/>
　不窮大徳徳之體也敦厚而化人莫能測徳至此則<lb/>
　與天地同其大矣<lb/>
　江陵項氏曰此以下凡三章引夫子之道徳以明性<lb/>
　者之事堯舜以道言文武以事言天時水土亦然覆<lb/>
　載言其大徳錯行代明言其小徳<lb/>
　錢唐于氏曰始也以天地辟夫子終也以夫子為天<lb/>
　地蓋以迹而論當取天地以為喻以道而論夫子即<lb/>
<pb n="44b"/>
　天地矣非復於夫子之外别有所謂天地也<lb/>
　嚴陵喻氏曰夫子之時去堯舜雖逺而其道常存故<lb/>
　從而祖述祖也述也皆本之之謂也去文武為近而<lb/>
　其典具在故得以憲章憲也章也皆法之之謂也<lb/>
　新定錢氏曰祖述堯舜道統傳也憲章文武治具備<lb/>
　也上律天時健也下襲水土順也自其日用言之則<lb/>
　如百川之分流自其大原言之則如造化之醇厚<lb/>
　新定顧氏曰此道何所不育萬物雖多並得以遂其<lb/>
<pb n="45a"/>
　生何相害之有此道何往不行雖事物之紛錯各行<lb/>
　於所不得不行何相悖之有徳之小者運動不息如<lb/>
　川之流徳之大者厚重不移物自爾化非天地之大<lb/>
　何以能兼有萬象如此　此雖一章始之以祖述憲<lb/>
　章上律下襲之辭則猶若有意於取法繼之以辟如<lb/>
　之辭則猶指其為相似終之以此天地之所以為大<lb/>
　則夫子之大即天地之大考乎其辭有始終淺深之<lb/>
　異非夫子之徳然也子思子之於學者有誘進之意<lb/>
<pb n="45b"/>
　初示之淺而後告之深也<lb/>
唯天下至聖為能聰明睿知足以有臨也寛裕温柔足<lb/>
以有容也發強剛毅足以有執也齊莊中正足以有敬<lb/>
也文理密察足以有别也溥博淵泉而時出之溥博如<lb/>
天淵泉如淵見而民莫不敬言而民莫不信行而民莫<lb/>
不説是以聲名洋溢乎中國施及蠻貊舟車所至人力<lb/>
所通天之所覆地之所載日月所照霜露所隊凡有血<lb/>
氣者莫不尊親故曰配天<lb/>
<pb n="46a"/>
　孔氏曰發強剛毅足以有執發起也執猶斷也言發<lb/>
　起志意堅強剛毅足以斷決事物也溥謂無不周徧<lb/>
　博謂所及廣逺淵泉如淵言潤澤深厚如川流也<lb/>
　河南程氏曰溥博淵泉而時出之須是先有溥博淵<lb/>
　泉方始能時出自無溥博淵泉豈能以時出之<lb/>
　藍田吕氏曰此章言聖人成徳之用其效如此聰明<lb/>
　睿知足以有臨者天之髙明也寛裕温柔足以有容<lb/>
　者地之博厚也發強剛毅齊莊中正者乾坤之健順<lb/>
<pb n="46b"/>
　也文理密察者天地之經緯也聖人成徳固萬物皆<lb/>
　備應於物而無窮矣然其所以為聖則停蓄充盛與<lb/>
　天地同流而無間者也至大如天至深如淵時而出<lb/>
　之如四時之運用萬物之生育所見於外人莫不敬<lb/>
　信而說服至於血氣之類莫不尊親非有天徳孰能<lb/>
　配之<lb/>
　延平楊氏曰書曰惟天生聰明時乂易曰知臨大君<lb/>
　之宜吉則聰明睿知人君之徳也故足以有臨寛裕<lb/>
<pb n="47a"/>
　温柔人之質也故足以有容發強剛毅以致果故有<lb/>
　執齊莊中正以直内故有敬文理密察理於義也故<lb/>
　有别臨而不容不足以得衆容而無執不足以有制<lb/>
　執而不敬或失於自私敬而無别或無以方外非成<lb/>
　徳也徳成矣故溥博淵泉而時出之溥博如天則其<lb/>
　大無外淵泉如淵則其流不窮淵泉言有本也而時<lb/>
　出之則其流不息矣故民莫不敬信而説服凡有血<lb/>
　氣之類莫不尊親則與天同徳矣故曰配天<lb/>
<pb n="47b"/>
　新安朱氏曰此第三十一章承上章而言小徳之川<lb/>
　流亦天道也聰明睿知生知之質臨謂居上而臨下<lb/>
　也其下四者乃仁義禮知之徳文文章也理條理也<lb/>
　密詳細也察明辨也溥博周徧而廣濶也淵泉静深<lb/>
　而有本也出發見也言五者之徳充積於中而以時<lb/>
　發見於外也如天如淵民莫不敬信莫不説言其充<lb/>
　積極其盛而發見當其可也舟車所至以下蓋極言<lb/>
　之配天言其徳之所及廣大如天也　又曰文理密<lb/>
<pb n="48a"/>
　察文是文章如物之文縷理是條理每事詳審密察<lb/>
　故曰足以有别<lb/>
　臨川王氏曰聰明者先聰明於己而後聰明於天下<lb/>
　睿則書之思曰睿知則易之知周萬物有聰明而無<lb/>
　睿知以行則不可書曰無作聰明亂舊章獨任聰明<lb/>
　則亂舊章矣故全此四者然後可以有臨於天下也<lb/>
　寛則寛大裕則有餘温則温良柔則書之柔而立是<lb/>
　也易曰容保民無疆是有此四者然後可以有容於<lb/>
<pb n="48b"/>
　天下也發者遇事而發其端緒強者若上文強哉矯<lb/>
　之強有執非子莫之謂若擇善而固執之之謂也中<lb/>
　者處中道正者守之以正守正而不處中道則不可<lb/>
　處中道而不守正亦不可二者必在相須足以有敬<lb/>
　於天下常人論敬不過指敬鬼神敬祭祀而言未嘗<lb/>
　有言敬天下之民此言聖人亦不敢輕天下之民也<lb/>
　能敬於民民亦敬於上文理者人倫之理密謹嚴也<lb/>
　察眀察也雖有文理不加密察則制度文法必有亂<lb/>
<pb n="49a"/>
　於天下既以謹嚴明察則足以有别於天下則天下<lb/>
　之人亦自知有别矣溥博者廣大也淵泉者深浚也<lb/>
　上能有此五者之徳而又上下能察乎天地然須時<lb/>
　而出之若上文君子時中又曰時措之宜是也茍時<lb/>
　可以温柔而反用剛毅則不可時可以剛毅而反用<lb/>
　温柔則亦不可此言中庸之道所貴者應時而已<lb/>
　涑水司馬氏曰此汎言聖人之徳文理密察足以有<lb/>
　别謂聖人制禮曲為之制事為之防可以别嫌明微<lb/>
<pb n="49b"/>
　也溥博淵泉謂其心時出之謂其言行<lb/>
　范陽張氏曰溥博淵泉無非誠之運用於其中也時<lb/>
　乎溥博則涵容而不露時乎淵泉則應接而無窮故<lb/>
　其見也民敬言也民信行也民説為聲名也中國蠻<lb/>
　貊所至所覆所載所照所隊凡有血氣無不尊親是<lb/>
　與天地並立於兩間而造化天下矣故曰配天配非<lb/>
　比也並也夫敬信民説以至尊親皆誠之為用理當<lb/>
　如此使一有不敬不信不説不尊不親是必吾誠有<lb/>
<pb n="50a"/>
　不至也蓋在我有絲毫之差則在誠有尋丈之失此<lb/>
　君子所以慎其獨<lb/>
　海陵胡氏曰兼聽之謂聰善視之謂明智慮深逺之<lb/>
　謂睿有知之謂智寛裕則不暴温柔則不猛故可涵<lb/>
　容天下之人發謂奮發強能任事剛則不撓毅則果<lb/>
　敢故能臨事固執而不回齊潔也莊端莊也中正則<lb/>
　不諂足以保其敬之道文理者言動之間有文理如<lb/>
　枝葉葩華是其文經理條貫是其理密而不洩察而<lb/>
<pb n="50b"/>
　能辨君子身既文理然後從己之身觀人之身密察<lb/>
　而不洩其機故足以有别於天下溥言溥徧博言廣<lb/>
　博時出之者以時發見出其政教號令溥博如天髙<lb/>
　之不可窮淵泉如淵深之不可測發見於政教民皆<lb/>
　敬之言而民皆信之行而民皆説之是以聲名洋溢<lb/>
　莫不尊而親之<lb/>
　永嘉薛氏曰帝徳廣運乃聖乃神乃武乃文所見不<lb/>
　同一終廣運之徳爾成配天之徳則其處身接物皆<lb/>
<pb n="51a"/>
　順而不妄動而愈出惟有本者能之爾天地之大何<lb/>
　所不容何所不逮苟能此道則有不言之信無為之<lb/>
　教聲容言動其有不格者乎此為天道之當然所謂<lb/>
　無思不服者也此言也可以見天地可以貫金石有<lb/>
　血氣者而能外於是乎<lb/>
　兼山郭氏曰此章言聖人之道可以配天聖者極至<lb/>
　之謂聖人究極乎中庸其成徳之大有所謂聰明睿<lb/>
　知足以有臨以至於文理密察足以有别也如天之<lb/>
<pb n="51b"/>
　神化妙用日月星辰風雨霜露之變水火土石邱陵<lb/>
　川澤草木昆蟲之化其用之自一其應之不窮如是<lb/>
　也夫惟如是故能溥博淵泉而時出之也溥博近中<lb/>
　時出近庸故能使民敬信説服凡有血氣者莫不尊<lb/>
　親得其尊親所以配天也<lb/>
　莆陽林氏曰天下之大四海之逺聖人渺然之身託<lb/>
　於士民之上若非聰眀睿知則何以臨人非寛裕温<lb/>
　柔則何以容人發奮也強無作也剛特操也毅果敢<lb/>
<pb n="52a"/>
　決斷也執有執著也齊一其志也莊儼然人望而畏<lb/>
　之也中立而不倚也正則無邪也四者所以敬其身<lb/>
　也文理密察精密審察也此所以别君子小人使賢<lb/>
　不肖不至於混淆也溥博淵泉而時出之此一句見<lb/>
　子思形容聖人極到處昧者以為聖人徒然有許多<lb/>
　聰明睿知足以有臨至文理密察足以有别而不知<lb/>
　聖人胷中停蓄淵深渾厚有本者如是自然發得許<lb/>
　多等事出來子思可謂善形容聖人者也<lb/>
<pb n="52b"/>
　髙要譚氏曰夫所謂天下至聖者其蓄養成就極大<lb/>
　而不可度極深而不可測極大則溥博是也謂其不<lb/>
　可度故以如天言之極深則淵泉是也謂其不可測<lb/>
　故以如淵言之如天如淵形容之意止矣其不可度<lb/>
　不可測之處終不可得而言其可得而言者特時出<lb/>
　之用耳所謂聰明睿知足以有臨寛裕温柔足以有<lb/>
　容發強剛毅足以有執齊莊中正足以有敬文理密<lb/>
　察足以有别者皆時出之用也蓋其盛徳充實輝光<lb/>
<pb n="53a"/>
　發越乎外見於應事而不可揜有此五者可得而言<lb/>
　至其溥博之大淵泉之深不可以常知測度唯有如<lb/>
　天如淵可以形容之耳唯其徳之至盛如此故一行<lb/>
　之見民莫不敬一言之出民莫不信血氣之屬莫不<lb/>
　尊親則不特民而已禽獸蟲魚皆知所依歸矣語盛<lb/>
　徳至此非天固莫能盡其形容故止言配天不及其<lb/>
　他至矣哉非吾夫子為天下之至聖其孰能與此<lb/>
　江陵項氏曰臨者知及之也容者執者仁能守之也<lb/>
<pb n="53b"/>
　敬者莊以涖之也别動之以禮也皆自隱而費也故<lb/>
　自天而淵自淵而見　又曰明足以照矣恐其不能<lb/>
　容量足以容矣恐其不能執強足以執矣恐其誠意<lb/>
　之不孚誠足以感人者恐其不周於事物之變　又<lb/>
　曰聰明言其表睿知言其裏齊莊言其表中正言其<lb/>
　裏寛裕言其容物温柔言其氣味亦是表裏發強剛<lb/>
　毅文理密察皆然　又曰此章言至聖言其徳之著<lb/>
　見於外者其費如此下章至誠言其徳之根本於内<lb/>
<pb n="54a"/>
　者其隱如此<lb/>
　東萊吕氏曰文理密察初非為秘密之密觀察之察<lb/>
　也謂如易傳中以形體謂之天以主宰謂之帝以功<lb/>
　用謂之鬼以妙用謂之神以性情謂之乾等語銖分<lb/>
　粒剖各有攸當而未嘗有割裂阢隉之病析理精微<lb/>
　如此乃可謂之文理密察耳<lb/>
　錢塘于氏曰夫天下至聖必能具聰明睿知之徳可<lb/>
　以臨天下故凡寛裕温柔發強剛毅齊莊中正文理<lb/>
<pb n="54b"/>
　密察有容有執有敬有别悉本於聰明睿知以發之<lb/>
　未有昬暗愚昧而有此四者未有聰明睿知而不全<lb/>
　此四者<lb/>
　新定錢氏曰此足以形容集大成之妙矣溥博如天<lb/>
　大無不包也淵泉如淵澄然不動也喜怒哀樂未發<lb/>
　之先安有許多名號溥博而已淵泉而已及其時出<lb/>
　之則曰有臨曰有容曰有執曰有敬曰有别互見迭<lb/>
　出變化無方參錯縱横自然中節非是聰明睿知而<lb/>
<pb n="55a"/>
　下五者臨時逐項安排出來也人皆有是心心皆具<lb/>
　是理惟至於聖方盡此妙所謂配天於是乎在非待<lb/>
　到莫不尊親處方謂之配天也下面是其效自如此<lb/>
　新定邵氏曰聖人者道之極也唯天下至聖則中庸<lb/>
　之道融㑹於心而衆美萬善迭形於外故言其聰明<lb/>
　睿知則洞然無蔽足以有臨焉言其寛裕温柔則恢<lb/>
　乎不迫足以有容焉言其發強剛毅則卓乎不撓足<lb/>
　以有執焉其齊莊中正也肅然穆然而足以有敬其<lb/>
<pb n="55b"/>
　文理密察也燦然秩然而足以有别舉天下之盛徳<lb/>
　無踰此數者聖人悉兼而有之是非聖人容心於為<lb/>
　此復用力於為彼也道體渾融全體具在隨感而應<lb/>
　衆善自形故自其全體言之則溥博也淵泉也何善<lb/>
　不該何美不具自其形見者言之當其有臨則為聰<lb/>
　明睿知當其有容則為寛裕温柔以至發強剛毅也<lb/>
　齊莊中正也文理密察也皆時出之也上章所言辟<lb/>
　如四時之錯行如日月之代明正謂此也夫惟聖人<lb/>
<pb n="56a"/>
　之徳其大無外而溥博如天其深莫測而淵泉如淵<lb/>
　故時而出之備道全美見而民莫不敬言而民莫不<lb/>
　信行而民莫不説者此心同此理同故也人心感孚<lb/>
　如此則聲名聞望自邇及逺始也洋洋乎中國久也<lb/>
　施及於蠻貊又其久也盡舟車所至之境極人力所<lb/>
　通之處窮天覆之所及罄地載之所容凡日月照臨<lb/>
　之下霜露飄隊之所血氣心知之屬莫不尊之如神<lb/>
　明親之如父母謂之配天不亦宜乎聖人非蘄乎聲<lb/>
<pb n="56b"/>
　名之顯赫也明效大驗自若是其不可掩也上章云<lb/>
　此天地之所以為大此章止云配天舉其最大者言<lb/>
　之也<lb/>
　<lb/>
　<lb/>
　<lb/>
　<lb/>
　禮記集説卷一百三十五<lb/>
</p>
<p>
</p>
  </div>
</body>
</text>
</TEI>
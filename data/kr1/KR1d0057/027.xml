<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷二十七</head>
    <p>
<pb n="1a"/>
欽定四庫全書<lb/>
　禮記集說卷二十七　　　　宋　衛湜　撰<lb/>
天子三公九卿二十七大夫八十一元士<lb/>
　鄭氏曰此夏制也明堂位曰夏后氏官百舉成數也<lb/>
　孔氏曰此一經論夏天子設公卿大夫元士之數王<lb/>
　制之文鄭皆以為殷法此獨云夏制者以明堂位殷<lb/>
　官二百與此百二十數不相當周官又三百六十<lb/>
　長樂陳氏曰太極元氣函三為一始動於子參之於<lb/>
<pb n="1b"/>
　丑得三又參之於寅得九又參之於卯得二十七又<lb/>
　參之於辰得八十一凡此天數也故曰天之數始於<lb/>
　一終天之數得八十一先王之建官外則三公九卿<lb/>
　二十七大夫八十一元士内則三夫人九嬪二十七<lb/>
　世婦八十一御妻則天數故也大𤣥以一𤣥象一辟<lb/>
　三方象三公九州象九卿二十七部象二十七大夫<lb/>
　八十一家象八十一元士少則制衆無則制有盖太<lb/>
　𤣥取諸太極而已故其數如此老子之書終於八十<lb/>
<pb n="2a"/>
　一難經亦止於八十一皆此意與<lb/>
　嚴陵方氏曰三公之數則取陽數而成也九卿則倍<lb/>
　公而三之也二十七大夫則又倍卿而三之也八十<lb/>
　一元士則又倍大夫而三之也天子理陽道於建官<lb/>
　之數每準於陽焉后治隂徳亦以是為數者特從夫<lb/>
　而已夫位尊者其事約而緫位卑者其事詳而分故<lb/>
　官之法位愈卑而數愈倍焉以周官言之大宰上士<lb/>
　八人中士十有六人旅下士三十有二人則中下之<lb/>
<pb n="2b"/>
　士互相倍可知而此不言者以陽數窮於九九故止<lb/>
　八十一元士終焉若黄鍾律終於八十一數<lb/>
　馬氏曰天子三公九卿二十七大夫八十一元士以<lb/>
　成數言之盖百也此唐虞之制也書曰唐虞稽古建<lb/>
　官惟百夏商官倍亦克用又夏殷之官則倍於唐虞<lb/>
　之制而鄭氏則以此為夏制其說盖誤也天子六卿<lb/>
　而二卿一公故有三公天子六卿之中又有三孤焉<lb/>
　故天子有九卿<lb/>
<pb n="3a"/>
　山隂陸氏曰周官三百六十則夏殷冝二百四十唐<lb/>
　虞冝百二十而書曰唐虞建官惟百夏商官倍舉成<lb/>
　數也所謂天子建三公九卿二十七大夫八十一元<lb/>
　士凡百有二十唐虞三代所不變自餘雖多稱事為<lb/>
　之非其正也故經所言其數止此而已<lb/>
　延平周氏曰三方三公皆天道者也九州九卿皆地<lb/>
　道者也二十七部八十一家之與大夫元士皆人道<lb/>
　而已矣<lb/>
<pb n="3b"/>
　廬陵胡氏曰鄭以為夏制以周官三百六十此百二<lb/>
　十而明堂位殷官二百故云夏制然以明堂位夏后<lb/>
　氏之官百則比此官數為少以書夏商官倍是為二<lb/>
　百則比此官數為多是夏之官數與此亦不合鄭何<lb/>
　據也且王制鄭皆以為殷此獨云夏首末己自舛戾<lb/>
　況又數不合乎可疑也<lb/>
　劉氏<hi>孟冶</hi>曰職之隆者事益簡職之卑者事益衆故<lb/>
　三公所以論道經邦佐天子理萬幾調萬化國有大<lb/>
<pb n="4a"/>
　事而有大興作大利害則有卿焉等而下之或典禮<lb/>
　樂或任簿書此九卿則三倍於公大夫又三倍於卿<lb/>
　元士又三倍於大夫也然與明堂位不同者盖上古<lb/>
　之時事簡則官亦簡後世事日益多官日益衆王制<lb/>
　雜舉三代之制亦有不同明堂位特舉成數而言之<lb/>
　耳<lb/>
　講義曰官之因革不㮣見於世也孔子聞郯子之言<lb/>
　謂天子失官學在四夷猶信孟子荅北宫錡之問謂<lb/>
<pb n="4b"/>
　其詳不可得聞諸侯惡其害己皆去其籍然則此經<lb/>
　所載及書之周官與明堂位所載建官之數其不同<lb/>
　者亦各舉其略不必切切然求合也<lb/>
大國三卿皆命於天子下大夫五人上士二十七人次<lb/>
國三卿二卿命於天子一卿命於其君下大夫五人上<lb/>
士二十七人小國二卿皆命於其君下大夫五人上士<lb/>
二十七人<lb/>
　鄭氏曰命於天子者天子選用之如今詔書除吏是<lb/>
<pb n="5a"/>
　矣小國亦三卿一卿命於天子二卿命於其君此文<lb/>
　似誤脫耳或者欲見畿内之國二卿與<lb/>
　孔氏曰此一節論夏天子命諸侯之國卿大夫及士<lb/>
　之數前云夏官此亦夏禮卿大夫士數五等之國悉<lb/>
　同但大國三卿並受命於天子耳夏之大國謂公與<lb/>
　侯殷周大國並公也次國者夏則伯殷則侯周則侯<lb/>
　伯也小國者殷謂伯夏周同子男也鄭註或者是又<lb/>
　為一說謂畿内之國唯置二卿並是其君自命之今<lb/>
<pb n="5b"/>
　記者或欲因子男此又以見畿内之法故捨去子男<lb/>
　一卿命於王者而不言也案崔氏曰大國三卿者依<lb/>
　周制而言謂立司徒兼冢宰之事立司馬兼宗伯之<lb/>
　事立司空兼司冦之事故左傳云季孫為司徒叔孫<lb/>
　為司馬孟孫為司空此是三卿也以此推之故知諸<lb/>
　侯不立冢宰宗伯司冦之官也三卿命於天子則大<lb/>
　夫以下皆其君自命之也三卿則上中下三品而含<lb/>
　上下今云下大夫五人者取卿為言耳知大夫有上<lb/>
<pb n="6a"/>
　下者前云次國之下卿當大國之上大夫是也何以<lb/>
　五人謂司徒之下置小卿二人一是小宰一是小司<lb/>
　徒司空之下亦置二小卿一是小司冦一是小司空<lb/>
　是也司馬之下唯置一小卿小司馬也故何休註公<lb/>
　羊云古者諸侯有司徒司空上卿各一下卿各二司<lb/>
　馬事省上下卿各一又冢宰云施典於邦國設其參<lb/>
　傅其伍鄭云參謂卿三人伍謂大夫五人<lb/>
　石林葉氏曰說者謂立司徒兼冢宰之事立司馬兼<lb/>
<pb n="6b"/>
　宗伯之事立司空兼司寇之事是謂三卿以理考之<lb/>
　諸侯南面之君莫不有天道也嫌於上逼天子則不<lb/>
　可以立天官知節則令自己出謹度則禮皆上制故<lb/>
　不可以立禮官君有道變法而臣以死守法不可以<lb/>
　立刑官雖然富而後教教而後刑先王不易之法也<lb/>
　司徒所主者地道既有以教之則禮在其中矣司馬<lb/>
　所主者國政既有以正之則刑在其中矣司空所主<lb/>
　者國事既有以富之則教在其中矣三卿足以具六<lb/>
<pb n="7a"/>
　官如此而魯作三軍者三卿也季氏三分公室而各<lb/>
　有其一叔孫氏臣其子弟孟氏取其半季氏盡征之<lb/>
　此三軍所作非歸於公室而歸於陪臣則春秋之所<lb/>
　譏也至於小國則所治者寡而其臣屬不備故止立<lb/>
　二卿豈有司徒司馬而無司空者與<lb/>
　長樂陳氏曰方伯之國必立之三監諸侯之卿必命<lb/>
　於天子者以其專征於一方知節於一國不可不防<lb/>
　之也周官邦國設其參皆三卿也此小國則二卿盖<lb/>
<pb n="7b"/>
　非周制與下言小國之卿與下大夫一命周官則小<lb/>
　國之卿再命大夫一命皆非周制故也管仲平戎於<lb/>
　王王以上卿之禮享之辭曰有天子之二守國髙在<lb/>
　受下卿之禮而還則國髙命於天子者也籍談曰鞏<lb/>
　伯非命卿也則鞏伯非命於天子者也大國三卿皆<lb/>
　命於天子者也次國三卿二卿命於天子一卿命於<lb/>
　其君小國二卿皆命於其君以其強弱之勢異故也<lb/>
　三等之國卿數不同大夫士之數則同者卿則合治<lb/>
<pb n="8a"/>
　大夫士則分職故卿數與禄以國之大小為差大夫<lb/>
　士之數與禄則同焉而已於大夫言下大夫則知卿<lb/>
　之為上大夫也於士言上士則知其中下也<lb/>
　嚴陵方氏曰受命於天子者為隆受命於其君者為<lb/>
　殺此隆殺之别也不言中下之士則以各居其上之<lb/>
　三分見之<lb/>
　廬陵胡氏曰鄭氏謂此皆夏制今案周禮凡三等國<lb/>
　卿大夫士之數悉與此同又春秋周法也魯季孫司<lb/>
<pb n="8b"/>
　徒叔孫司馬孟孫司空三卿也曾子問亦明周法而<lb/>
　云國家五官則五大夫又冢宰施典於邦國設其參<lb/>
　傅其伍參謂三卿伍謂伍大夫也則此乃周制鄭氏<lb/>
　必以為夏官何哉<lb/>
　李氏曰周官大宰職施典于邦國設其參傅其伍陳<lb/>
　其殷置其輔施則于都鄙立其兩參即三卿也伍大<lb/>
　夫也殷上士也輔庶人在官者也兩貳卿也司馬職<lb/>
　曰凡制軍大國三軍次國二軍小國一軍皆命卿為<lb/>
<pb n="9a"/>
　之則知雖畿外之小國猶一卿命於天子也二卿皆<lb/>
　命於其君者畿内之國也盖六命司官則得以自命<lb/>
　卿矣畿外舉大國次國以見小國畿内舉公卿以見<lb/>
　大夫理或然也書曰魯人三郊三遂盖魯大國也故<lb/>
　得三軍然則春秋何以書作三軍盖譏其益一大夫<lb/>
　也<lb/>
　山隂陸氏曰小國二卿皆命於其君此非脫誤著畿<lb/>
　内之國二卿爾上言畿外下言畿内亦互相挾盖言<lb/>
<pb n="9b"/>
　之法多如此案大國三軍次國二軍小國一軍軍將<lb/>
　皆命卿則小國亦三卿一卿命於天子二卿命於其<lb/>
　君可知一命不言不過亦言之法<lb/>
　延平周氏曰一國之事皆委於諸侯而其卿必命於<lb/>
　天子者有㣲意存焉國有大小而下大夫上士之數<lb/>
　皆同何也國雖有大小其六職之屬各有條目而不<lb/>
　可闕此大夫與士之數所以同也臯陶謨於有家言<lb/>
　三徳於有邦言六徳於天下言九徳是有邦雖殊而<lb/>
<pb n="10a"/>
　用六徳之人則一也周官小國之士不命此於小國<lb/>
　亦言上士者雖不命而其等亦有三也<lb/>
　東萊吕氏曰周家封國八百固是小大相維本末相<lb/>
　制有道而王室尊安雖無道亦便未能兼并得其中<lb/>
　自有總攝處如上卿命於天子如貢財於天府如此<lb/>
　非一故易控制自東遷之後此法漸漸不存矣<lb/>
　永嘉徐氏曰先王建萬國親諸侯聖人觀地上有水<lb/>
　之象為之非其不得已也中畿千里環列五服選賢<lb/>
<pb n="10b"/>
　建徳與之共理其維之有法其御之有道聖人所以<lb/>
　與天下為公而非私其力以為己也試觀其内諸侯<lb/>
　禄外諸侯嗣内外非有輕重而又更出迭入為之諸<lb/>
　侯不得以乆其權也列國之卿命於天子王臣布在<lb/>
　諸侯之國而諸侯每嵗貢士實在王都諸侯又不得<lb/>
　私其人也聖人封建之大權其内外相維可見於此<lb/>
　矣且大國三卿命於天子則朝廷所自命者也小國<lb/>
　二卿命於其君則君命之者也夫國之大者宜專其<lb/>
<pb n="11a"/>
　命國之小者冝自上出也命其大不命其小聖人控<lb/>
　制大邦優假小國之意深矣自周之東上失其柄而<lb/>
　權綱不收諸侯擅自廢置無復王制之舊既僭用三<lb/>
　卿矣而復制左右以擬三公是實備王官之制也其<lb/>
　後齊魯鄭三國皆有三卿攷之周禮大國之卿司徒<lb/>
　司馬司空是也是雖天子所命之卿而春秋之時諸<lb/>
　侯自命不請於王者多也惟魯之單伯鄭之祭仲說<lb/>
　者以為命大夫也齊髙國管仲所謂天子之二守國<lb/>
<pb n="11b"/>
　髙在是為天子所命之卿外是私自立者相環也至<lb/>
　於晉其僭王制甚矣晉為伯主多置羣官而天子之<lb/>
　命卿其名僅存耳卿以軍將為名而三軍之制一軍<lb/>
　有二卿其將若佐皆卿也邲之戰實備六卿至於司<lb/>
　馬司空反位大夫之列不復卿官矣故魯侯賜服而<lb/>
　三帥以三命而司空僅與軍尉侯奄均受一命爾是<lb/>
　六卿皆三命也則晉僭王制而廢命卿豈不大可誅<lb/>
　乎命卿不出於王而戰國之世周王乃命韓趙魏三<lb/>
<pb n="12a"/>
　卿為諸侯然則非晉之壊王制乃天子自壊之也漢<lb/>
　初藩國大者其官制至同漢朝亦甚無别然二千石<lb/>
　以上漢自為置而國事皆𨽻於傅相侯王不得私自<lb/>
　置也文帝之世賈誼方憂之曰漢之傅相方握其事<lb/>
　數年之後各徧置私人誼可謂善識封建者矣當文<lb/>
　帝時淮南厲王逐漢所置二千石而請置帝實許之<lb/>
　母乃壊其法乎其後七國之叛衡山淮南之亂大抵<lb/>
　皆私自置官也自武帝後得仕京師而諸侯自私其<lb/>
<pb n="12b"/>
　人矣大非古昔天子命諸侯貢士之意也唐藩鎮之<lb/>
　亂亦以節度留後皆得以辟置如烏重𦙍之羅致石<lb/>
　温二生董晉之辟韓退之嚴武之辟杜少陵其賢者<lb/>
　既歸之而怙強負固者又得以私姦黨而終成藩鎮<lb/>
　之亂若唐亦不識内外之勢矣國初收藩鎮之權而<lb/>
　置轉運使通判使主諸道錢榖雖所以制其財而實<lb/>
　察之也其可謂善審天下之勢矣<lb/>
　劉氏<hi>孟冶</hi>曰孔子曰天下有道禮樂征伐自天子出<lb/>
<pb n="13a"/>
　大國之諸侯其冨貴足以埓天子其制度足以擬天<lb/>
　子驕奢易萌僭侈易生儻使權柄一出其手則馴致<lb/>
　於陵其上者未必皆諸侯之罪亦上之人無有維持<lb/>
　之也故京城不度所以啓叔叚之不義下堂而見所<lb/>
　以見周室之不競故知田氏六卿不服則齊晉無不<lb/>
　亡之理三子不臣則魯無可治之理王者之制於大<lb/>
　國則必致其詳於小國則必致其略盖以此也大國<lb/>
　三卿若可命矣而必出於天子小國之卿宜出於天<lb/>
<pb n="13b"/>
　子之命矣而聴於君何者盖小國之勢其權其力可<lb/>
　以潛削而黙制之而大國之君則當杜其兆而塞其<lb/>
　源也是以五等雖同而大國則一受命於天子也<lb/>
　金華邵氏曰大國欲其權不侔上故三卿皆命於天<lb/>
　子小國欲其權足以制下故二卿皆命於其君次國<lb/>
　則處乎大國小國之間故二卿命於天子一卿命於<lb/>
　其君言下大夫而不言上大夫者以上大夫即卿如<lb/>
　前所謂諸侯之上大夫卿是也言上士而不及下士<lb/>
<pb n="14a"/>
　者以中下之士有時而闕如前所謂其有中士下士<lb/>
　者數各居其上之三分是也<lb/>
天子使其大夫為三監監於方伯之國國三人<lb/>
　鄭氏曰使佐方伯領諸侯<lb/>
　孔氏曰此一節論天子遣大夫徃監方伯之國州别<lb/>
　各置三人之事每一州三人三八二十四人案崔氏<lb/>
　曰此謂殷之方伯皆有三人以輔之佐其伯謂監所<lb/>
　領之諸侯也周則於牧下置二伯亦或因殷使大夫<lb/>
<pb n="14b"/>
　為三監故燕禮云設諸公之坐鄭云公孤也大國孤<lb/>
　公一人而云諸公者容牧有三監然則天子於州牧<lb/>
　之國别置三大夫以輔之其尊卑之差則下文其禄<lb/>
　視諸侯之卿其爵視次國之君其禄視諸侯之卿者<lb/>
　謂公之孤也故燕禮謂之諸公與公孤同也尚書使<lb/>
　管叔蔡叔霍叔為三監者為武庚也與此别也<lb/>
　嚴陵方氏曰方伯專征於一方其權實重焉天子不<lb/>
　可不大為之防每國三人故謂之三監必以三人為<lb/>
<pb n="15a"/>
　率者則與三公同義不使卿為之止使大夫為之以<lb/>
　見天子之尊雖使其大夫固足制於方伯故也若書<lb/>
　所謂三監名義雖同其人則異焉<lb/>
　馬氏曰周官曰天子乃施典于邦國而建其牧立其<lb/>
　監牧之下又立監所謂三監者是也於方伯之國國<lb/>
　三人八州八國總而為二十四人所以佐方伯統領<lb/>
　諸侯之治也三監之禄則視諸侯之卿其爵則視次<lb/>
　國之君其禄則取之於方伯之地為方伯之佐也<lb/>
<pb n="15b"/>
　山隂陸氏曰武王立武庚於邶以管叔蔡叔監之謂<lb/>
　三監所謂監於方伯之國國三人也管蔡二人而已<lb/>
　則三監盖不必備然管叔受鄘蔡叔受衛所謂其禄<lb/>
　取之於方伯之地者此之類也周官曰建其牧立其<lb/>
　監然則武庚二王後其上公與盖九命作伯者也知<lb/>
　然者以㣲子之命曰庸建爾于上公尹兹東夏知之<lb/>
　也鄭氏謂二王之後不為牧不知何所據而言爾<lb/>
　延平周氏曰方伯專征伐者也監以大夫有㣲意存<lb/>
<pb n="16a"/>
　焉<lb/>
　劉氏<hi>孟冶</hi>曰天子之於大國諸侯何其拳拳不釋焉<lb/>
　三卿之命諸侯不得而專皆出於天子矣又使其大<lb/>
　夫為三監監其國盖天下之患當制其始始之不制<lb/>
　終將若何故隄防益宻法度愈詳不如是則不足分<lb/>
　其權也不惟此也諸侯之征伐固所以捍外患而禦<lb/>
　外陵必天子賜之弓矢然後敢征諸侯之生殺固所<lb/>
　以助天子之賞善罰惡必天子賜之鈇鉞然後敢殺<lb/>
<pb n="16b"/>
　今也諸侯之貴而大夫有以制之有以見天子之重<lb/>
　矣<lb/>
　金華應氏曰方伯者天子所任以緫乎外者也又有<lb/>
　監以臨之盖方伯權重則易專大夫位卑則不敢肆<lb/>
　此大小相維内外相統之㣲意也黄帝設左右太監<lb/>
　則總察天下不過二監耳其所謂二監即唐虞四岳<lb/>
　商二伯之任也周太宰之職曰建其牧立其監大㮣<lb/>
　可見者如此而條畫之詳無所攷先儒以三公之孤<lb/>
<pb n="17a"/>
　四命者當之要亦一人耳大國三卿而其二命於天<lb/>
　子故管仲曰有天子之二守國髙在孤者王朝之所<lb/>
　遣二卿則大國之所置而必出於王朝謂之二守亦<lb/>
　曰助天子之耳目耳是所以為三人與若管蔡霍為<lb/>
　三監雖以監殷意其亦仍舊而置耳武庚既誅殷民<lb/>
　又遷則無復可監矣然康叔猶以司寇受封而嗣為<lb/>
　是職曰王啓監厥亂為民又曰自古王若兹監其所<lb/>
　從來也盖古而非今矣司寇王朝之臣也而被命以<lb/>
<pb n="17b"/>
　監臨則為諸侯之長故黎侯於衛而責其不能脩方<lb/>
　伯連率之職是時周衰衛弱黎人猶以是望之則此<lb/>
　制長存人自不能舉耳推此則為監者不必專遣大<lb/>
　夫諸侯之嘗為王臣者亦可就兼之諸侯為監則他<lb/>
　國亦必聽命而方伯連率又不必特置與然則邦國<lb/>
　之建牧立監政謂在邦國之中爾<lb/>
天子之縣内諸侯禄也外諸侯嗣也<lb/>
　鄭氏曰選賢置之於位其國之禄如諸侯不得位外<lb/>
<pb n="18a"/>
　諸侯有功乃封之使之世也冠禮記曰繼世以立諸<lb/>
　侯象賢也<lb/>
　孔氏曰此一經論天子縣内食采邑諸侯得禄不得<lb/>
　繼世及外諸侯父死嗣位之事畿内公卿大夫之子<lb/>
　父死得食父之故國采邑之地不得繼父為公卿大<lb/>
　夫故直云禄也有罪乃奪之公羊榖梁說云卿大夫<lb/>
　世則權并一姓妨塞賢路經譏尹氏崔氏是也此父<lb/>
　死子禄者不在九十三國之數言縣内夏法也殷周<lb/>
<pb n="18b"/>
　亦然畿内諸侯父死視元士若有賢徳乃復父位若<lb/>
　畿外諸侯父死未賜爵亦視元士除服則襲父位故<lb/>
　下文云視天子之元士以君其國畿内不世爵而畿<lb/>
　外得世者以畿内諸侯則公卿大夫輔佐於王非賢<lb/>
　不可故不世也畿外諸侯嘗有大功報其勞効又在<lb/>
　外少事故得世也<lb/>
　嚴陵方氏曰内諸侯則公卿大夫士是也外諸侯則<lb/>
　公侯伯子男是也夫禄所以養其人嗣所以傳其國<lb/>
<pb n="19a"/>
　内諸侯臣道也止養其人而己外諸侯君道也故傳<lb/>
　其國焉經亦曰諸侯世子世國大夫不世爵盖謂是<lb/>
　矣<lb/>
　馬氏曰天子之縣内所以待有徳也有徳者必有以<lb/>
　食之而食之則不可以不繼世而必有世禄之法也<lb/>
　外諸侯嗣也所以報有功可以繼而有世爵之法也<lb/>
　天子縣内植舊徳之臣不可繼故尹氏世卿而春秋<lb/>
　譏之也外諸侯所以報有功可以繼唯寓公則不繼<lb/>
<pb n="19b"/>
　世然而天子之縣内而謂之諸侯禄者盖天子三公<lb/>
　之田則視公侯卿則視伯大夫則視子男元士則視<lb/>
　附庸而有徳可以使之出而為諸侯若韓宣子之類<lb/>
　是也外諸侯嗣也而有功者可以使之入而為公卿<lb/>
　若鄭武公之類是也<lb/>
　長樂陳氏曰卿大夫之於采邑猶諸侯之於國故采<lb/>
　邑亦可謂之國上言縣内九十三國是也采邑可以<lb/>
　謂之國則卿大夫亦可謂諸侯此言縣内諸侯是也<lb/>
<pb n="20a"/>
　禮卿大夫出封加一等諸侯入臣或降一等鄭武公<lb/>
　以伯爵入為司徒則是七命而降之以六命也命之<lb/>
　升降不同以其勢之屈伸異故也世之禄嗣不同以<lb/>
　其功之厚薄異故也盖外則有功之所封不世嗣不<lb/>
　足以崇其徳内則佐王而己不世禄不足以稱其功故<lb/>
　外者必嗣不絶功臣之世也内則必禄不棄賢者之<lb/>
　後也禮曰諸侯有國以處其子孫大夫有采以處其<lb/>
　子孫言國則嗣可知言采則禄而已然卿大夫固有<lb/>
<pb n="20b"/>
　常數而采地固有常地使其身死而繼之不絶何采<lb/>
　地之可食邪<lb/>
　李氏曰古者生財有道用財有禮故仕者世禄而有<lb/>
　餘也雖然未嘗不教之使盡其材致其美以見於事<lb/>
　業唯其有禄也所以異於棄賢者之類絶功臣之世<lb/>
　唯其有放黜也所以異於官人以世者也<lb/>
　石林葉氏曰内之公卿大夫其受田視公侯伯子男<lb/>
　固亦通稱為諸侯也内以世禄為主而有賢者亦得<lb/>
<pb n="21a"/>
　世爵外以世爵為主而不賢亦止於世禄然則諸侯<lb/>
　之子自非大惡猶得襲位而公卿大夫之子必賢而<lb/>
　後爵豈輕内而重外乎盖古者公卿大夫有功徳則<lb/>
　出封為諸侯是在外之世爵者乃内之世禄世臣也<lb/>
　至諸侯有功徳亦必入而為公卿是在内之世禄者<lb/>
　或在外之世爵諸侯也内外更易而輕重所以均者<lb/>
　此先王之仁政也<lb/>
　永嘉徐氏曰古者寰内諸侯世其禄而不嗣與寰外<lb/>
<pb n="21b"/>
　諸侯異者何哉先王為官擇人不以私害公功不可<lb/>
　忘報故世其禄以報功官不可以非賢故不世其位<lb/>
　為官擇人公卿大夫選命賢者為之不以父兄故而<lb/>
　私授之也以父兄故而世其官則非公選矣有虞之<lb/>
　時賞延於世所以報功至於殛鯀興禹亦不以父之<lb/>
　惡而廢其賢唯其功而己矣三代之際皆以世禄夏<lb/>
　之縣内諸侯不世爵而外諸侯則世爵内諸侯何以<lb/>
　不世非賢不任也外諸侯何以世盖繼世以象賢傳<lb/>
<pb n="22a"/>
　國以報功也殷人貴富說者謂臣能世禄曰富以見<lb/>
　殷之大夫亦世禄也自紂官人以世不問賢否皆嗣<lb/>
　其位而不易先王之官始壊矣周之興也文王治岐<lb/>
　仕者世禄而詩言凡周之士不顯亦世盖忠厚之化<lb/>
　雖周王皆世禄也裳裳者華之詩作棄賢者之類絶<lb/>
　功臣之世而世禄亡矣然周之制畿内之地有功者<lb/>
　與之不令世有至於畿外之地則容或世嗣矣温畿<lb/>
　内之邑也成王嘗以封蘓忿生矣襄王又以賜晉文<lb/>
<pb n="22b"/>
　矣晉復以與狐氏陽氏而後及郤氏盖王官之大邑<lb/>
　畿内之采地亦不使無功者得以世守也至於諸侯<lb/>
　之大夫其有功者得世其禄官有世官則有世族是<lb/>
　也無功則奪之管仲奪伯氏駢邑三百是也若有功<lb/>
　則不奪之矣春秋之時卿以世襲不復計功矣然其<lb/>
　初猶為近古故無駭與俠皆書其名不書其世以其<lb/>
　未賜族也自後官不擇人世執其柄春秋於周書尹<lb/>
　氏武氏仍叔之子於魯書季友仲遂盖譏世卿也卿<lb/>
<pb n="23a"/>
　既世襲權移於下馴至三家專魯六卿分晉則内諸<lb/>
　侯不世官之制先王防微杜漸之意深矣漢之封國<lb/>
　有山河之誓諸王列侯襲父故爵外諸侯得以嗣守<lb/>
　而吏二千石以上視事滿三嵗得任同産子一人為<lb/>
　郎然不以徳選至哀帝時始除其令亦謂其官以世<lb/>
　不以賢而不得私愛害公選也唐大宗嘗欲功臣並<lb/>
　世襲刺史使後嗣長為藩翰而長孫無忌固辭而遂<lb/>
　止時于志寧亦奏古今異時非乆安計馬周論宗室<lb/>
<pb n="23b"/>
　功臣悉藩國世守其政若令有不肖子襲封嗣職正<lb/>
　欲絶之則子文之治猶在正欲存之則欒黶之惡己<lb/>
　暴盖時世異變雖外諸侯亦不可使世其官也天寳<lb/>
　以後地分於將領而藩鎮得以世襲遂使自辟其人<lb/>
　自強其兵唐卒以此召亡太祖皇帝懲五季之變遂<lb/>
　與趙普議削藩鎮之權而制其錢榖收其精兵自李<lb/>
　彞興馮暉折御卿之外餘皆不使之世襲盖深識時<lb/>
　變者矣<lb/>
<pb n="24a"/>
　劉氏<hi>孟冶</hi>曰封土有定法故先王嚴内外之辨本強<lb/>
　則國安故先王有禄嗣之别畿内而封諸侯以嗣則<lb/>
　天子之公卿大夫何以禄養畿外而不封諸侯則藩<lb/>
　宣屏翰焉得其人故内之諸侯則惟食采地外之諸<lb/>
　侯則得以世其爵也<lb/>
　武夷胡氏曰隱公三年書尹氏卒尹氏天子大夫世<lb/>
　執朝權為周亂階家父所刺秉國之均不平謂何者<lb/>
　是也以氏書者志世卿非禮為後世鑒也或曰世卿<lb/>
<pb n="24b"/>
　非禮裳裳者華何以作乎曰功臣之世世其禄世卿<lb/>
　之官嗣其位禄以報功也故其世可延位以尊賢也<lb/>
　故其官當擇官不擇人世授之柄黨與既衆威福下<lb/>
　移大姦根據而莫除人主孤立而無助國不亡幸爾<lb/>
　春秋於周書尹氏武氏仍叔之子於魯書季友仲遂<lb/>
　皆志其非禮也<lb/>
　方氏曰自畿以内皆天子所有也豈人臣之所專凡<lb/>
　内之受國者止於食土之毛而已而不得世有其地<lb/>
<pb n="25a"/>
　自畿之外固諸侯所共也豈天子之所私故凡外之<lb/>
　受國者非特食其地之所出而又得以世嗣焉其固<lb/>
　先王輕其内而重其外哉以為内之諸侯使之有其<lb/>
　地則無以綂於一而強天子之勢矣外之諸侯不使<lb/>
　之專其國則孰能勤於王而相與以安天下<lb/>
制三公一命卷若有加則賜也不過九命次國之君不<lb/>
過七命小國之君不過五命<lb/>
　鄭氏曰卷俗讀也其通則曰衮三公八命矣復加一<lb/>
<pb n="25b"/>
　命則服龍衮與王者之後同多於此則賜非命服也<lb/>
　虞夏之制天子服有日月星辰周禮曰諸公之服自<lb/>
　衮冕而下如王之服<lb/>
　孔氏曰此一經論王制三公以下次國小國之君爵<lb/>
　命之數制謂王者制度三公八命身著鷩冕若加一<lb/>
　命則為上公而著衮冕故云一命卷九命卷龍之外<lb/>
　依制不合有其服若有加益者是君之特賜非禮法<lb/>
　之常則雜記謂之襃衣也此則禮緯九賜之衣服與<lb/>
<pb n="26a"/>
　宗伯再命受服不同此篇皆王者之制於此特言制<lb/>
　者以三公位尊又加一命其事極重故記者特云制<lb/>
　也卷字周禮及覲禮皆作衮鄭註虞夏之制天子服<lb/>
　有日月星辰者臯陶謨云予欲觀古人之象日月星<lb/>
　辰山龍華蟲作㑹宗彞藻火粉米黼黻絺繡是也日<lb/>
　一月二星辰三山四龍五華蟲六此六者皆畫於衣<lb/>
　宗彞七藻八火九粉米十黼十一黻十二此六者皆<lb/>
　繡於裳至周則日月星辰畫於旌旗又登龍於山取<lb/>
<pb n="26b"/>
　其神登火於宗彞取其明尊神明也而冕服九章一<lb/>
　曰龍二曰山三曰華蟲四曰火五曰宗彞皆畫以為<lb/>
　繢六曰藻七曰粉米八曰黼九曰黻皆絺以為繡則<lb/>
　衮之衣五章裳四章凡九也鷩之衣三章裳四章凡<lb/>
　七也毳之衣三章裳二章凡五也希之衣一章裳二<lb/>
　章凡三也𤣥者衣無文裳刺黻而已是以謂之𤣥焉<lb/>
　衣法天故章數竒裳法地故章數耦引周禮司服文<lb/>
　云王祀昊天上帝則服大裘而冕祀五帝亦如之享<lb/>
<pb n="27a"/>
　先王則衮冕享先公饗射則鷩冕祀四望山川則毳<lb/>
　冕祭社稷五祀則希冕祭羣小祀則𤣥冕鄭引此者<lb/>
　證三公一命衮也然則此經三公一命卷謂周制也<lb/>
　周以前則山在衮上不得云一命衮也<lb/>
　長樂陳氏曰星五星也辰十二次也華蟲雉也宗彞<lb/>
　虎彞蜼彞也粉粟米米聚米也黼白黑文也黻黑青<lb/>
　文也盖日月星辰在天成象者也山龍華蟲虎蜼藻<lb/>
　火粉米黼黻在地成形者也在天成象者道之運乎<lb/>
<pb n="27b"/>
　上在地成形者道之散乎下道固始終於東北故山<lb/>
　龍而降始山終黻莫不有序何則山居東北冬春交<lb/>
　也龍春也華蟲夏也虎秋也蜼冬也周而復始則藻<lb/>
　春也火夏也粉米中央也黼秋冬交也黻冬春交也<lb/>
　龍與華蟲陽之陽也故繪而在衣虎與蜼陽之隂也<lb/>
　故繡而在裳然則古者合三辰以在服備十二章以<lb/>
　則天數故章與四時相順後世判三辰以在旗而服<lb/>
　止九章以法陽數故章與四時相變觀周禮稱衮冕<lb/>
<pb n="28a"/>
　禮記稱天子龍衮又曰龍卷以祭上服言龍衮而不<lb/>
　言山則升龍於山可知也司服五章之服則毳冕毳<lb/>
　毛物毛物虎蜼也五章言毳冕而不言藻則升火於<lb/>
　宗彞可知也升春物於冬春交之上升夏物於春之<lb/>
　前則章與四時相變可知也<hi>禮書</hi>
　嚴陵方氏曰王之三公在朝則八命而服七章之鷩<lb/>
　冕及其出封加一等乃賜之以九章之衮冕衮雖三<lb/>
　公可服非有加則不賜也凡以有制存焉爾故曰制<lb/>
<pb n="28b"/>
　三公一命卷若有加則賜也詩言衮職有闕維仲山<lb/>
　甫補之盖謂是矣以八命而加一命則九命矣故曰<lb/>
　不過九命不過九命則典命所謂以九為節者也不<lb/>
　過七命則典命所謂以七為節者也不過五命則典<lb/>
　命所謂以五為節者也<lb/>
　馬氏曰加之以卷者言人臣之極也賜可以加而命<lb/>
　不可以加周官所謂唯賜無常是也然則天子龍衮<lb/>
　諸侯黼大夫黻士𤣥衣纁裳而三公亦得以服衮者<lb/>
<pb n="29a"/>
　盖其服衮則同而其旒數則異也故三公有降龍而<lb/>
　無升龍<lb/>
　山隂陸氏曰侯伯七命若加一命則為州牧又加一<lb/>
　命是為州伯牧亦伯也皆九州之長知然者以周官<lb/>
　乃施典于邦國曰建其牧立其監而王制云天子之<lb/>
　大夫為三監監於方伯之國國三人知之也牧八命<lb/>
　也九命則謂之伯伯正名其為長盖上公一命卷者<lb/>
　也然入天子之國亦曰牧避二伯也牧八命而冕服<lb/>
<pb n="29b"/>
　七章常七旒猶三公八命服鷩冕卿六命服毳冕牧<lb/>
　雖八命即為方伯猶賜秬鬯秬鬯九命之賜也故王<lb/>
　季為州伯詩曰瑟彼玉瓉黄流在中傳以謂九命然<lb/>
　後錫以圭瓉文侯之命平王錫之秬鬯圭瓉孔安國<lb/>
　謂平王命為侯伯<lb/>
　李氏曰陽中則動以變故易於震為龍隂極則静以<lb/>
　止故易於艮為山龍取其變也山取其止也臣體常<lb/>
　者也三公入於王朝則全於臣故服衮冕八章而其<lb/>
<pb n="30a"/>
　章以山為首詩曰是以有衮衣兮無以我公歸兮是<lb/>
　也君制變者也上公出封於外則全於君故服衮冕<lb/>
　九章而其章以龍為首周官曰公之服自衮冕而下<lb/>
　如王之服是也三公衮以山摯以璧上公衮以龍摯<lb/>
　以圭其義一也卷龍衮也以其能見能躍能飛其伸<lb/>
　也其屈也皆不可知故曰卷猶雲門謂之大卷也<lb/>
　石林葉氏曰莫非制也於衮而特言之者以衣服制<lb/>
　之顯者盖一隂一陽之謂道道之在天者以日月為<lb/>
<pb n="30b"/>
　之運星辰為之紀其施於人則仁而已無為而仁者<lb/>
　山也仁而不可知者龍也仁藏於不可知而顯於可<lb/>
　知者禮也禮者文而已其文可知者華蟲也凡此皆<lb/>
　以象天徳也天徳者陽也故作繪而在上宗彞者虎<lb/>
　雖之彞也何以知其然以禮謂之毳而鄭氏謂之虎<lb/>
　蜼鄭氏必有所受之是以知其然也虎者義也蜼者<lb/>
　智也蜼能以尾室鼻而禦雨患是能達於體用趨時<lb/>
　能變此所以為智也為虎又象之於宗彞者以其奉<lb/>
<pb n="31a"/>
　宗廟為大事也其清足以自潔而可薦者藻也其明<lb/>
　足以燭物而可以烹餁者火也米養人者也粉之則<lb/>
　其利散而均於養人而已不足以為道必有以裁制<lb/>
　之斧者所以為裁斷也施裁斷不可以無辨黼者辨<lb/>
　物之謂也其位在東北隂陽於是辨焉凡此所以象<lb/>
　人徳人徳隂也故絺繡而在下五帝之徳同乎帝則<lb/>
　具乎天徳故三辰為上而龍以仁次於山火以明次<lb/>
　於藻三王之徳應乎人則具乎人徳日月星辰既登<lb/>
<pb n="31b"/>
　於旗則冕服不可不法乎天道故龍以變化不可知<lb/>
　而登於山火以明而有功則登於宗彞然則舜之冕<lb/>
　服盡於十二周之冕服止於九章而此言三公一命<lb/>
　卷者其人在内八命而出封加一等則從九章而衮<lb/>
　冕也盖三公近於天子而爵位盛大其徳無私其仁<lb/>
　足以長人而藏於不可知故衮冕自龍而下九章如<lb/>
　王之服卿在内則六命其出為侯伯之君則從七命<lb/>
　而鷩冕卿雖爵位次於公而為諸侯伯則其仁亦足<lb/>
<pb n="32a"/>
　以長人以其顯於可知故鷩冕自蜼而下七章如公<lb/>
　之服大夫在内則四命其出為子男之君則從五命<lb/>
　而毳冕大夫雖帥人以智而進退以義故毳冕自藻<lb/>
　火而下五章如侯伯之服凡此諸侯之冕不純乎臣<lb/>
　道則以衣之在上者為主若大國之卿三命而已其<lb/>
　道苟足以養人則可以輔國故絺冕自粉米以下三<lb/>
　章如子男之服小國之卿一命而已其徳苟足以辨<lb/>
　善惡則無枉己而仕故𤣥冕自黼而下如卿之服凡<lb/>
<pb n="32b"/>
　此諸臣之冕皆純乎臣道則以裳之在下者為主衣<lb/>
　在上所以象乎陽其色用𤣥𤣥則赤而兼黑陽以隂<lb/>
　雜之也裳在下所以象乎隂其色用纁纁則黄而兼<lb/>
　赤隂以陽雜之也𤣥者北方之屬天道在北則寂然<lb/>
　不動而纁者南方之屬地道在南則有為以與萬物<lb/>
　相見形而上者寂然不動而出於無為故衣用𤣥所<lb/>
　以尊道形而下者有為與萬物相見而代有終者地<lb/>
　道故裳用纁所以下功諸侯有時而在人上則主乎<lb/>
<pb n="33a"/>
　道而體天唯其在内嫌於外逼天子故其命以八以<lb/>
　六以四則從隂之數至於在外者有君人之道故其<lb/>
　命以九以七以五則從陽之數諸臣無時而不在人<lb/>
　下則主乎功而法地唯其法地故在内而言陽數則<lb/>
　無嫌於天子在外而言隂數則亦無疑於其君無嫌<lb/>
　疑者以其位卑也故下曰大國之卿不過三命下卿<lb/>
　再命小國之卿與下大夫一命然周官言公之孤四<lb/>
　命其卿三命其大夫再命子男之卿再命其大夫一<lb/>
<pb n="33b"/>
　命與此異同何也盖古者孤卿大夫雖有常名而其<lb/>
　職固有相通者矣以其相通有孤而兼卿大夫為之<lb/>
　者周官詳於其職故舉上以及於下王制略其兼官<lb/>
　故舉下而見於上猶之孟子之言卿大夫元士受地<lb/>
　視公侯伯子男其制為略王制則兼三公附庸而言<lb/>
　之其制為詳不害其意同也<lb/>
　永嘉徐氏曰古者設官之制其爵以五其命以三自<lb/>
　上公九命至於子男五命品級異等而不可亂自上<lb/>
<pb n="34a"/>
　公衮冕侯伯鷩冕至於子男毳冕儀章異數而不可<lb/>
　越周官典命掌諸侯之五儀諸臣五等之命司服自<lb/>
　公之服至子男之服所衣之服必從其命其命不差<lb/>
　則其服不僭先王所以正名分而章服采也故嘗論<lb/>
　衣服之制自黄帝堯舜取諸乾坤以為衣裳盖法天<lb/>
　地以制為上下之服非私自創立之也虞夏之制天<lb/>
　子祭服自日月以下十有二章盖㑹天地萬物於一<lb/>
　身以照臨百官文采物色靡一不傋而臯陶謨所載<lb/>
<pb n="34b"/>
　五服五章以命有徳謂之天命自天子十二章至卿<lb/>
　大夫之三章其别為五如天造地設不可紊也公之<lb/>
　衮冕其章數同於王而其旒數則異故上公之衮無<lb/>
　升龍而旒則以九固自有等殺也豈曰公之服與王<lb/>
　同而得純用之無所等倫於其間哉自成王命魯公<lb/>
　世祀周公以天子之禮樂而禘祀用衮冕為魯禮之<lb/>
　常成王之賜伯禽之受皆非也東遷之始晉武公之<lb/>
　大夫請命於周而無衣之詩作始曰無衣七兮次曰<lb/>
<pb n="35a"/>
　無衣六兮雖晉侯國豈無七章之衣而固不敢上視<lb/>
　侯國庶幾於六命之服而列於天子之卿猶愈乎否<lb/>
　也其猶知存王制也其後晉文之伯周之䇿命為侯<lb/>
　伯而賜之大輅鷩冕之服則是猶出於王命而不輕<lb/>
　以禮假人也當魯僖公之時尚存諸侯命有三等之<lb/>
　制諸侯薨於朝㑹加一等死王事加二等於是有以<lb/>
　衮斂盖子男加二等則服上公衮冕之服是出於上<lb/>
　之特恩而諸侯不敢私僭也豈非西周之澤未逺而<lb/>
<pb n="35b"/>
　制度猶未泯乎<lb/>
　三山林氏曰黄帝始備衣裳之制舜觀古人之象繪<lb/>
　日月星辰山龍華蟲於衣繡宗彝藻火粉米黼黻於裳以<lb/>
　法乾坤以昭象物所以彰天子之盛徳能備十二物<lb/>
　也使服其服者當須有是盛徳焉繪以三辰所以則<lb/>
　天之明尤為君徳之光自黄帝以來歴代之制莫不<lb/>
　然也周人特備以斿繅之數耳周禮乃無十二章之<lb/>
　文司服惟有衮冕至𤣥冕說者謂周登三辰於旗服<lb/>
<pb n="36a"/>
　惟冕九章嗚呼何說之異也自堯舜至三代文物日<lb/>
　以盛名分日以嚴儀章日以著夫子於四代禮樂特<lb/>
　曰服周之冕取其文之備尊卑之有辨也何得至周<lb/>
　反去三辰之飾盖不過據左氏三辰旂旗之文左氏<lb/>
　謂旗有三辰何嘗謂衣無三辰邪豈有王者象三辰<lb/>
　之明厯代皆飾於衣周人特飾於旗有何意乎況又<lb/>
　謂上公九章而王服亦九章將何所别周公制禮防<lb/>
　亂萬世乃至於無别郊特牲云祭之日王被衮以象<lb/>
<pb n="36b"/>
　天則十二章備鄭氏謂有日月星辰之章此魯禮也<lb/>
　夫被衮以象天周制固然也何魯之足云豈有周制<lb/>
　以九魯乃加以十二之理乎<lb/>
　秦溪楊氏曰詳玩司服經文則知有虞作服十二章<lb/>
　周亦十二章昭然甚明公之服自衮冕而下侯伯之<lb/>
　服自鷩冕而下鷩冕七章衮冕九章推而上之則天<lb/>
　子之服十二章可知享先王則衮冕衮冕者繪衮龍<lb/>
　於服而冕也享先公饗射則鷩冕者繪華蟲於服而<lb/>
<pb n="37a"/>
　冕也盖服有六而冕則一先鄭謂六服周冕是也祀<lb/>
　昊天上帝之服備十二章則繪三辰於服而冕可知<lb/>
　也今不曰三辰而冕而曰大裘而冕果何與盖享先<lb/>
　王先公之禮備乎文則以衮鷩之文明之祀昊天上<lb/>
　帝之服尚乎質則以大裘之質名之與牲用犢席用<lb/>
　槀秸器用陶匏之意同所以尊天也祀昊天上帝之<lb/>
　服雖不言三辰然服備十二章則三辰不待言而可<lb/>
　見矣鄭氏乃謂有虞十二章至周而以日月星辰畫<lb/>
<pb n="37b"/>
　於旌旗冕服惟有九章然公自衮冕而下王又自衮<lb/>
　冕而下君臣同冕略無區别必無是理賈公彦云鄭<lb/>
　氏九章此無正文鄭並以意解之則疏家已知其非<lb/>
　而不信之矣惟其並以意解故後世尊用其説始有<lb/>
　悟其上下之無等尊卑之失次者魏明帝以公卿衮<lb/>
　衣黼黻之制擬於至尊遂制天子服繡衣公卿服織<lb/>
　文矣唐長孫無忌以帝祭日月服元冕旒三章而三<lb/>
　公亞獻服衮孤卿服毳鷩貴賤無分而天子遂止於<lb/>
<pb n="38a"/>
　服衮他冕盡廢者矣先王制禮必本於天理人情之<lb/>
　公自上古至於周天子仰則天數路十二就常十二<lb/>
　斿馬十二閑圭尺二寸繅十二就而冕服之章莫不<lb/>
　皆然鄭氏謂周以日月星辰畫於旗而冕止九章不<lb/>
　知龍登於旗山登於俎黼登於扆九章亦可損乎前<lb/>
　乎康成如漢明帝用歐陽說義天子備十二章三公<lb/>
　諸侯用山龍九章九卿以下用華蟲七章其說猶用<lb/>
　周制也自鄭氏以意解經九章之說於是乎始故行<lb/>
<pb n="38b"/>
　之後世卒有不厭於人心并與古制而去之者可勝<lb/>
　嘆哉<lb/>
　講義曰周官典命曰王之三公八命其卿六命其大<lb/>
　夫四命及其出封皆加一等鄭氏謂大夫為子男卿<lb/>
　為侯伯然則三公九命次國七命小國五命可知矣<lb/>
大國之卿不過三命下卿再命小國之卿與下大夫一<lb/>
命<lb/>
　鄭氏曰不著次國之卿者以大國之下互明之此卿<lb/>
<pb n="39a"/>
　命則異大夫皆同周禮公侯伯之卿三命其大夫再<lb/>
　命子男之卿再命其大夫一命<lb/>
　孔氏曰此一節論大國小國卿大夫命數多少不同<lb/>
　之事大國之卿不過三命則知次國之卿不過再命<lb/>
　大國下卿再命則知次國下卿一命故鄭云互明之<lb/>
　大國上卿三命下卿再命次國上卿再命下卿一命<lb/>
　小國上下卿並皆一命故云卿命則異大夫則大國<lb/>
　次國小國皆同一命以大國下卿再命差之明大夫<lb/>
<pb n="39b"/>
　一命又小國大夫一命則次國亦可知矣是大夫皆<lb/>
　同也此夏殷制案周禮公國之孤四命與餘卿不同<lb/>
　則知此大國之卿不過三命亦謂孤也大國下卿再<lb/>
　命者謂除孤以外之卿就再命之中分為中卿下卿<lb/>
　也故前文云次國之上卿位當大國之中是也次國<lb/>
　之卿再命亦謂上卿執政者若魯之季孫下卿一命<lb/>
　亦分為中下二等故前文云中當其下下當其上大<lb/>
　夫是也小國之卿雖同一命亦分為三等故前文云<lb/>
<pb n="40a"/>
　小國之上卿位當大國之下卿中當其上大夫下當<lb/>
　其下大夫其大國次國小國大夫雖同一命當皆分<lb/>
　為上下二等文已具於上今總云下大夫者對卿言<lb/>
　之<lb/>
　嚴陵方氏曰大國對下卿言卿指上中可知小國特<lb/>
　言卿則兼三等之卿可知言下大夫則不及上中者<lb/>
　蓋諸侯無中大夫而卿即上大夫故也前言上中下<lb/>
　之所當而與此不同者位雖視其命不能無詳略之<lb/>
<pb n="40b"/>
　異故也典命著諸臣之命又與此不同者此非周制<lb/>
　故也故此命不及於士焉盖爵出於命至周始列士<lb/>
　於爵故也夫命者禮儀之等數受制於天子之名也<lb/>
　以貴賤有常數厚薄有定分猶天命焉是以謂之命<lb/>
　也<lb/>
　山隂陸氏曰大國之卿不過三命下卿再命小國之<lb/>
　卿與下大夫一命不著次國之卿者以命數與大國<lb/>
　同而典命所謂侯伯之卿大夫士亦如之是也然則<lb/>
<pb n="41a"/>
　周官子男之卿再命今此云小國之卿與下大夫一<lb/>
　命者盖言畿内小國之卿如此與上小國二卿皆命<lb/>
　於其君同義鄭氏謂或者欲見畿内之國二卿與是<lb/>
　也<lb/>
　李氏曰周官典命職曰公之孤四命其卿三命其大<lb/>
　夫再命其士一命侯伯之卿大夫亦如之子男之卿<lb/>
　再命其大夫一命士不命其大國所謂諸侯之國而<lb/>
　其小國則所謂庶方小侯之國與<lb/>
<pb n="41b"/>
　講義曰以卿考之大國次國小國之卿皆有上中下<lb/>
　三等之别其大夫皆有上下二等之别至於命數之<lb/>
　多寡則三命再命一命是也故記者舉其略曰大國<lb/>
　之卿不過三命下卿再命小國之卿與下大夫一命<lb/>
　由是推之則大國之上卿三命中卿下卿皆再命次<lb/>
　國之上卿再命中卿下卿皆一命小國之卿與上國<lb/>
　次國小國之大夫皆一命可不言而喻也<lb/>
凡官民材必先論之論辨然後使之任事然後爵之位<lb/>
<pb n="42a"/>
定然後禄之<lb/>
　鄭氏曰論謂考其徳行道藝辨謂考問得其定也易<lb/>
　曰問以辨之爵謂正其秩次禄與之以常食<lb/>
　孔氏曰此一節論擇賢材任以爵禄之事官其人必<lb/>
　先論量考問事已分辨得其定實故云辨雖考問知<lb/>
　其實未明其幹能故任以事事又幹了然後正其秩<lb/>
　次除授位定然後與之以禄<lb/>
　嚴陵方氏曰民之有材猶木之材也欲授之以官可<lb/>
<pb n="42b"/>
　不隨其人材而用之乎然一人之知識固不足以盡<lb/>
　其大小之論也可不與衆而公言之乎故必先論之<lb/>
　後又言論定然後官之任官然後爵之者盖辨之然<lb/>
　後定使之者不必官之任官者不止於任事皆重輕<lb/>
　之别也此特言民材而已然則進士之賢者焉其言<lb/>
　所以不同<lb/>
　馬氏曰凡民之材有大小之不同其徳則有知仁聖<lb/>
　義中和其行則有孝友睦婣任恤其藝則有禮樂射<lb/>
<pb n="43a"/>
　御書數凡官民材必先論之論之者論其徳行道藝<lb/>
　之實而視其材之所有也論之已辨然後使之任其<lb/>
　事也才足以充公卿之任則使之為公卿才足以充<lb/>
　大夫士之任則使之為大夫士故任事然後爵之爵<lb/>
　有髙下則禄有厚薄位者視其爵禄之髙下而禄者<lb/>
　稱其爵之等差也故曰任事然後爵之位定然後禄<lb/>
　之凡此皆所以官民之材也下又曰司馬辨論官材<lb/>
　論進士之賢者以告於王而定其論至位定然後禄<lb/>
<pb n="43b"/>
　之亦與此同意也周官曰以徳詔爵以能詔事所謂<lb/>
　徳者即賢之謂以能詔事者乃任事者也盖司馬辨<lb/>
　論官材論國中之士也凡官民材者兼萬民而言之<lb/>
　也養國中之士與養萬民之士盖有以異也論國中<lb/>
　之士其法則致詳故考校於中年論萬民之士其法<lb/>
　則致略故三年然後論之雖其考校之法有異而其<lb/>
　論辨之意則同也<lb/>
　長樂陳氏曰先王之官民材論之出於衆使之出於<lb/>
<pb n="44a"/>
　獨任事然後爵之則以爵稱材位定然後禄之則以<lb/>
　禄稱爵論使盡其實則在下者無妄進之濫爵禄適<lb/>
　其宜則在上者無妄施之失下言論定然後官之任<lb/>
　官然後爵之位定然後禄之與此不同者任事然後<lb/>
　爵之能者也任官然後爵之賢者也此言官民材下<lb/>
　言論進士之賢者則賢能之辨可知<lb/>
　石林葉氏曰人之材或成其為賢或成其為能必論<lb/>
　其所長而使之論所長而既别矣入而使之長民而<lb/>
<pb n="44b"/>
　民化出而使之治民而民安則可以任事矣既任事<lb/>
　而後爵之以公侯伯子男之位大夫士之位位既定<lb/>
　而後禄之以百里七十里之田雖然不可不與士共<lb/>
　之故孟子曰左右皆曰賢未可也國人皆曰賢然後<lb/>
　察之古之君子審克如此而必與士共之者以士上<lb/>
　足以兼大夫而下至國人者也<lb/>
　延平周氏曰使之故任以事爵之故其位定使之則<lb/>
　固有稍食而所謂禄之者言采邑也<lb/>
<pb n="45a"/>
　廬陵胡氏曰論謂物論自古用人必采公論以辨别<lb/>
　當否任事然後爵之所謂試可位定謂材稱其位公<lb/>
　論翕然定矣然後禄之末世位不定而尸禄者滔滔<lb/>
　皆是<lb/>
　<lb/>
　<lb/>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷二十七<lb/>
</p>
<p>
</p>
  </div>
</body>
</text>
</TEI>
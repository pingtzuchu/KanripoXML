<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷八十七</head>
    <p>
<pb n="1a"/>
欽定四庫全書<lb/>
　禮記集説卷八十七　　　　宋　衛湜　撰<lb/>
問國君之子長幼長則曰能從社稷之事矣幼則曰能<lb/>
御未能御問大夫之子長幼長則曰能從樂人之事矣<lb/>
幼則曰能正於樂人未能正於樂人問士之子長幼長<lb/>
則曰能耕矣幼則曰能負薪未能負薪<lb/>
　鄭氏曰御謂御事正樂政也周禮大司樂以樂德敎<lb/>
　國子中和祗庸孝友以樂語敎國子興道諷誦言語<lb/>
<pb n="1b"/>
　以樂舞敎國子舞雲門大卷大咸大韶大夏大濩大<lb/>
　武士禄薄子以農事為業<lb/>
　孔氏曰此一節明國君及大夫士之子長幼之稱彼<lb/>
　人問君之子長幼長則荅云能從君供社稷之事若<lb/>
　幼則曰能御御治也謂己能治事若大幼則曰未能<lb/>
　治事此事謂尋常細事大夫之子恒習學於樂長則<lb/>
　已能習樂故曰能從樂人之事幼則習樂未成但聽<lb/>
　政令於樂人故云己能受政令於樂人若大幼則曰<lb/>
<pb n="2a"/>
　未能受政令於樂人鄭引大司樂證卿大夫子習樂<lb/>
　之事曲禮問其父身此問其子記人之意異耳<lb/>
　嚴陵方氏曰國君以能保社稷為孝國君之子則從<lb/>
　社稷之事而已正於樂人謂從其政也長則能其事<lb/>
　幼則從其政而已負薪易於耕田故長則曰能耕幼<lb/>
　則曰能負薪未能負薪<lb/>
　山隂陸氏曰曲禮記天子之大夫士禮少儀所記諸<lb/>
　侯之大夫士禮知然者以冒問國君之子長幼知之<lb/>
<pb n="2b"/>
　也少儀視曲禮降一等以此且曰長則曰能從社稷<lb/>
　之事矣幼則曰能御未能御其間容衆子若曲禮所<lb/>
　言是以一人之身長幼問荅<lb/>
　慶源輔氏曰御謂五御孔子曰吾何執執御乎執射<lb/>
　乎吾執御矣謙辭也亦天下謂有無生而貴者也敎<lb/>
　之樂所以養其德也而曰能從樂人之事者謙辭也<lb/>
　敎所以正之也猶言能受敎於樂人未能受敎於樂<lb/>
　人也且示不敢忘敎負薪則貶於耕<lb/>
<pb n="3a"/>
　長樂陳氏曰古之學校樂正崇四術立四敎以造士<lb/>
　將出學小樂正簡不帥敎者以告於大樂正是樂正<lb/>
　之職主於正國子而敎之者也大夫之子國子之次<lb/>
　者也故問大夫之子長幼必以樂荅焉内則曰十三<lb/>
　舞勺成童舞象二十舞大夏自成童而上皆長自成<lb/>
　童而下皆幼曰能正於樂人以其能舞勺故也未能<lb/>
　正於樂人未能舞象故也蓋樂者人之所成終始也<lb/>
　始乎樂舞命䕫以樂敎胄子是也終於樂孔子曰成<lb/>
<pb n="3b"/>
　於樂是也曲禮言問大夫之子長曰能御矣幼曰未<lb/>
　能御也與此異何邪曰禮樂射御書數無非藝也禮<lb/>
　然後樂言樂則禮舉矣射然後御言御則射舉矣人<lb/>
　之於六藝闕一不可大夫之子既能禮樂射御則書<lb/>
　數蓋亦無不能矣其不言者以人生六年固已敎之<lb/>
　名數十年固已學書計故也<hi>樂書</hi>
　金華應氏曰曲禮之問乃他人之旁自相問故對之<lb/>
　者其辭文此則人問其子於父故對之者其辭卑先<lb/>
<pb n="4a"/>
　儒誤以此之問對為人之問對其辭意皆不適其中<lb/>
　且人之對父必譽其子父之言子必成以謙此古今<lb/>
　之常情天下之達禮也尚何疑焉然曲禮上焉則問<lb/>
　天子之年下焉則問庶人之子而此則不及焉者盖<lb/>
　彼亦旁問之辭而此則請問其父天子之前固無與<lb/>
　之敵而敢問其子者矣庶人卑賤其自相荅問之辭<lb/>
　不足紀也此問諸侯之子亦必鄰國之君<lb/>
執玊執龜筴不趨堂上不趨城上不趨武車不式介者<lb/>
<pb n="4b"/>
不拜<lb/>
　鄭氏曰於重器於近尊於迫狹無容也歩張足曰趨<lb/>
　兵車不以容禮下人也車中之拜肅拜<lb/>
　嚴陵方氏曰武車以言其道戎車以言其事兵車以<lb/>
　言其器革車以言其飾餘説並見曲禮解<lb/>
　山隂陸氏曰前曰兵車不式兵車革路也此曰武車<lb/>
　不式武車木路也<lb/>
　慶源輔氏曰趨蓋所以為容也執重器則加謹近尊<lb/>
<pb n="5a"/>
　者則加恭於迫狹及臨危則自斂故皆不趨非此時<lb/>
　則行不可無容也<lb/>
婦人吉事雖有君賜肅拜為尸坐則不手拜肅拜為喪<lb/>
主則不手拜<lb/>
　鄭氏曰肅拜拜低頭也手拜手至地也婦人以肅拜<lb/>
　為正凶事乃手拜耳為尸為祖姑之尸也士虞禮曰<lb/>
　男男尸女女尸為喪主不手拜者為夫與長子當稽<lb/>
　顙也其餘亦手拜而已雖或為唯或曰喪為主則不<lb/>
<pb n="5b"/>
　手拜肅拜也<lb/>
　孔氏曰此一經論婦人拜儀婦人吉禮不手拜但肅<lb/>
　拜肅拜如今婦人拜也吉事及君賜悉然手拜則周<lb/>
　禮空首鄭註周禮空首拜頭至手此云手至地不同<lb/>
　者此手拜之法先以手至地而頭來至手兩註不同<lb/>
　其實一也肅拜是婦人之常而昬禮婦拜扱地以其<lb/>
　新來為婦盡禮於舅姑故也左傳穆嬴頓首於宣子<lb/>
　之門者有求於宣子非禮之正也下云為喪主則不<lb/>
<pb n="6a"/>
　手拜明不為喪主其餘輕喪凶事則手拜也周禮坐<lb/>
　尸嫌婦人或異故記者明之尸坐謂虞祭若平常吉<lb/>
　祭共以男子一人為尸祭統云設同几是也婦人為<lb/>
　尸或荅拜時但肅拜而不手拜也<lb/>
　長樂陳氏曰肅拜俯其手而肅之也婦人與介者之<lb/>
　拜也手拜者手至地也士昬禮婦拜扱地是也<hi>禮書</hi>
　嚴陵方氏曰肅拜者低頭屈膝以致其肅爾莫重於<lb/>
　君賜吉事雖有之亦止於肅拜而已為尸亦拜者以<lb/>
<pb n="6b"/>
　婦人容或荅拜故也<lb/>
　慶源輔氏曰言雖有君賜肅拜以見肅拜非簡也自<lb/>
　是婦人禮當然凶事變常故手拜為尸坐為喪主不<lb/>
　手拜則又變於喪<lb/>
葛絰而麻帶<lb/>
　鄭氏曰帶所以自結束也婦人質少變於喪之帶有<lb/>
　除而無變<lb/>
　孔氏曰此謂婦人既虞卒哭其絰以葛易麻故云葛<lb/>
<pb n="7a"/>
　絰婦人尚質所貴在要帶有除無變終始是麻故云<lb/>
　麻帶<lb/>
取俎進俎不坐<lb/>
　鄭氏曰以其有足亦柄尺之類<lb/>
　孔氏曰取俎謂就俎上取肉進俎謂進肉於俎俎既<lb/>
　有足立而進取便故不坐管子書弟子職云進柄尺<lb/>
　謂爵豆之屬<lb/>
　嚴陵方氏曰俎有足而髙進取必立焉故不坐若書<lb/>
<pb n="7b"/>
　册琴瑟則坐而遷之可也<lb/>
　山隂陸氏曰弟子職曰柄尺不跪盖籩豆之屬若俎<lb/>
　無柄應坐今卒哭取俎進俎猶立<lb/>
執虚如執盈入虚如有人<lb/>
　鄭氏曰重愼<lb/>
　上蔡謝氏曰或問敬愼同異曰執虚如執盈入虚如<lb/>
　有人愼之至也敬則愼在其中矣敬則外物不能易<lb/>
　甚物事换得<lb/>
<pb n="8a"/>
　嚴陵方氏曰曲禮曰執輕如不克執虚如執盈之謂<lb/>
　也詩曰相在爾室尚不愧于屋漏入虚如有人之謂<lb/>
　也執虚猶如執盈況於有物之器而敢忽乎入虚猶<lb/>
　如有人況於有人之室而敢怠乎故孔子執圭如不<lb/>
　勝出門如見大賔者此也君子推執器之道以任天<lb/>
　下之事雖微小在所不可遺也況萬鈞之重者乎推<lb/>
　入室之道以遇天下之事雖幽暗在所不可欺也況<lb/>
　十目之視者乎<lb/>
<pb n="8b"/>
　北溪陳氏曰此二句體認持敬工夫意象最親切且<lb/>
　如人捧至盈之物心不在焉移歩即傾了惟執之拳<lb/>
　拳心常在這上看行到何處也不傾倒雖無人境界<lb/>
　此心常嚴肅如對大賔然此便是主一無適之意<lb/>
　慶源輔氏曰敬愼有常心不以有外者變也<lb/>
凡祭於室中堂上無跣燕則有之<lb/>
　鄭氏曰祭不跣者主敬也燕則有跣為歡也天子諸<lb/>
　侯祭有坐尸於堂之禮祭所尊在室燕所尊在堂將<lb/>
<pb n="9a"/>
　燕降説屨乃升堂<lb/>
　孔氏曰此一經論堂上有跣無跣之事凡祭謂天子<lb/>
　至士悉然也跣説屨也下大夫及士隂陽二厭及燕<lb/>
　尸皆於室中上大夫隂厭及祭在室若儐尸則於堂<lb/>
　正祭饋食卿大夫士並在室中此則貴賤通天子諸<lb/>
　侯則有室有堂朝事延尸於户外是坐尸於堂然非<lb/>
　禮之盛節初入室灌及饋孰之時事神大禮故鄭註<lb/>
　云祭所尊在室祭禮主敬故凡祭在室中者非唯室<lb/>
<pb n="9b"/>
　中不説屨堂上亦不敢説屨燕則有之者謂堂上有<lb/>
　跣也燕禮云賔及卿大夫皆説屨升就席註云凡燕<lb/>
　坐必説屨屨賤不在堂也初時在堂行禮立而致敬<lb/>
　故曰所尊在堂<lb/>
　山隂陸氏曰凡脱屨為坐也立飫坐燕故曰燕則有<lb/>
　之而禮不脱屨升堂謂之飫跣脫屨也無韈而跣謂<lb/>
　之徒跣<lb/>
未嘗不食新<lb/>
<pb n="10a"/>
　鄭氏曰嘗謂薦新物於寢廟<lb/>
　孔氏曰人子不忍前食新也<lb/>
　嚴陵方氏曰秋祭曰嘗以物新成而可嘗故也未嘗<lb/>
　則親未嘗新矣孝子其忍食之乎月令每言先薦寢<lb/>
　廟者以此然新物不待秋而有此止以嘗言者以物<lb/>
　成於秋故也月令特於孟秋言嘗新者以此左氏言<lb/>
　不食新乃謂麥為新麥以夏為秋故也<lb/>
　慶源輔氏曰一飲食不敢忘父母未嘗而遽食新焉<lb/>
<pb n="10b"/>
　則是死其親而喪其心矣<lb/>
僕於君子君子升下則授綏始乗則式君子下行然後<lb/>
還立<lb/>
　鄭氏曰還車而立以俟其去<lb/>
　孔氏曰此一經論僕御之禮必授人綏故君子升及<lb/>
　下僕者皆授綏也僕者始乗若子未至御者則式以<lb/>
　待君子升也僕人之禮若君子將升則僕先升君子<lb/>
　下行則僕後下更還車而立待君子去後乃敢自安<lb/>
<pb n="11a"/>
　或云君車將駕則僕執䇿立於馬前故君子將下車<lb/>
　則僕亦下車立於馬前待君子下行乃更還車立以<lb/>
　俟君去<lb/>
　嚴陵方氏曰曲禮言凡僕人之禮必授人綏式之以<lb/>
　致敬也還立猶言復立也<lb/>
　山隂陸氏曰言僕自始乗則式至君子下車然後己<lb/>
　還立其處正言君子乗者君子之器也即負且乗何<lb/>
　足以當之<lb/>
<pb n="11b"/>
乗貳車則式佐車則否貳車者諸侯七乗上大夫五乗<lb/>
下大夫三乗<lb/>
　鄭氏曰貳車佐車皆副車也朝祀之副曰貳戎獵之<lb/>
　副曰佐魯莊公九年敗於乾時公喪戎路傳乗而歸<lb/>
　七乗五乗三乗此盖殷制也周禮貳車公九乗侯伯<lb/>
　七乗子男五乗及卿大夫各如其命之數<lb/>
　孔氏曰乗貳車佐車僕乗副車法也朝祀尚敬乗副<lb/>
　車者式戎獵尚武乗副車者不式也戎獵自相對則<lb/>
<pb n="12a"/>
　戎車之副曰倅田車之副曰佐故周禮戎僕馭倅車<lb/>
　田僕馭佐車<lb/>
　嚴陵方氏曰貳車道車之副也如世子之貳其父有<lb/>
　故乃攝而代之故謂之貳佐車者田車之副也如衆<lb/>
　臣之佐其君以佐為事故謂之佐道車即象路也以<lb/>
　朝夕燕出入而謂之燕車王朝夕燕出入無非道路<lb/>
　也田車即木路也道車以道之所在故乗其貳則式<lb/>
　以為儀田車則事之所在故乗其佐則否路車先王<lb/>
<pb n="12b"/>
　以之祭天玉藻亦言不式者蓋祭天以内心為尊儀<lb/>
　有所不足進也<lb/>
　山隂陸氏曰周官所謂凡諸侯之卿其禮各下其君<lb/>
　二等然則下文大夫三乗子男之卿<lb/>
　金華應氏曰案此與周禮未甚差似非異代之制當<lb/>
　時記禮者所見多諸侯禮故所言止及於此若上公<lb/>
　禮亦自是等而上之耳<lb/>
有貳車者之乗馬服車不齒觀君子之衣服服劒乗馬<lb/>
<pb n="13a"/>
弗賈<lb/>
　鄭氏曰服車所乗車不齒尊有爵者之物廣敬也弗<lb/>
　賈平尊者之物非敬也<lb/>
　孔氏曰此一節明廣敬之義有貳車則謂下大夫其<lb/>
　所乗之馬所服之車不敢齒次論其年歳評其價數<lb/>
　高下車有新舊則年數有多少價數有貴賤觀視也<lb/>
　不輕平尊者物堪直多少之價<lb/>
　嚴陵方氏曰乗馬者所乗之馬也車馬皆服而乗之<lb/>
<pb n="13b"/>
　此亦互言之也道車之副謂之貳大夫乗墨車而已<lb/>
　乃有貳車者盖别言之則道車之副謂之貳田車之<lb/>
　副謂之佐合而言之凡朝祀之車其副皆謂之貳戎<lb/>
　獵之車其副皆謂之佐故檀弓言魯莊公之戰而曰<lb/>
　佐車授綏也弗賈者弗計其直之貴賤也上因言貳<lb/>
　車故止及車馬而不及衣服下言乗馬則車之弗賈<lb/>
　可知其言互備耳大夫以上有貳車然後謂之君子<lb/>
　貳車以位言之也君子以德言之也上言貳車則斥<lb/>
<pb n="14a"/>
　大夫以上而已下言君子則凡於有德者皆若是也<lb/>
　慶源輔氏曰齒與齒君之路馬之齒同衣服舉其總<lb/>
　服劒佩之大者乗馬物之盛者微細之物有不必戒<lb/>
其以乗壺酒束脩一犬賜人若獻人則陳酒執脩以將<lb/>
命亦曰乗壺酒束脩一犬其以鼎肉則執以將命其禽<lb/>
加於一雙則執一雙以將命委其餘<lb/>
　鄭氏曰陳重者執輕者便也乗壺四壺也酒謂清也<lb/>
　糟也不言陳犬或無脩者牽犬以致命也於卑者曰<lb/>
<pb n="14b"/>
　賜於尊者曰獻鼎肉謂牲體已解可升於鼎也加猶<lb/>
　多也<lb/>
　孔氏曰自此至辟刃一節廣明以物獻遺人之法四<lb/>
　馬曰乗乗酒亦然束脩十脡脯也酒脯及犬皆可為<lb/>
　禮陳列也陳列於門外亦曰乗壺酒束脩一犬者謂<lb/>
　將命之時辭也雖陳酒犬而單執脯致命其辭亦猶<lb/>
　曰有酒脯犬也無脯而有酒肉則亦陳酒而執肉以<lb/>
　將命若以禽獸賜人加於一雙謂或十或百雙則唯<lb/>
<pb n="15a"/>
　執一雙將命其餘委陳於門外<lb/>
　長樂劉氏曰此已下皆述將命者之禮必有所執以<lb/>
　致命所以提其綱領俾知所獻之大數也<lb/>
　慶源輔氏曰乗壺酒束脩一犬此例以多物獻人者<lb/>
　其以鼎肉此例以一物獻人者不必須有酒也加於<lb/>
　一雙此例以一物獻人物多不盡執者<lb/>
犬則執緤守犬田犬則授擯者既受乃問犬名牛則執<lb/>
紖馬則執靮皆右之臣則左之<lb/>
<pb n="15b"/>
　鄭氏曰緤紖靮皆所以繋制之者守犬田犬問名畜<lb/>
　養者當呼之名謂若韓盧宋鵲之屬右之者執之冝<lb/>
　由便也臣謂囚俘異於衆物<lb/>
　孔氏曰緤牽犬繩也犬有三種一曰守犬守禦宅舎<lb/>
　二曰田犬田獵所用三曰食犬充君子庖廚庶羞用<lb/>
　田犬守犬有名主人擯者既受之乃問犬名食犬無<lb/>
　名戰國䇿云韓盧者天下之壯犬也桓譚新論云夫<lb/>
　畜生賤也然其尤善者皆見記識故犬道韓盧宋㹱<lb/>
<pb n="16a"/>
　皆右之謂以右手牽之此謂田犬守犬畜養馴善無<lb/>
　可防禦若充食之犬則左手牽之右手防禦曲禮云<lb/>
　效犬者左牽之是也臣謂征伐所獲民虜或起惡慮<lb/>
　左手操其右袂右手當制之曲禮獻民虜者操右袂<lb/>
　是也<lb/>
　慶元輔氏曰馬亦有名不問之者從犬可知矣犬馬<lb/>
　有名則牛亦可知既受乃問則未受不問也君子於<lb/>
　人畜必致其辨如此義也<lb/>
<pb n="16b"/>
車則説綏執以將命甲若有以前之則執以將命無以<lb/>
前之則袒櫜奉胄器則執盖弓則以左手屈韣執拊劒<lb/>
則啓櫝盖襲之加夫襓與劒焉<lb/>
　鄭氏曰甲鎧也有以前之謂他摯幣也櫜弢鎧衣也<lb/>
　胄兠鍪也袒其衣出兠鍪以致命器則執盖謂有表<lb/>
　裏也韣弓衣也櫝謂劒函也襲卻合之夫襓劒衣也<lb/>
　加劒於衣上夫或謂煩皆𤼵聲<lb/>
　孔氏曰曲禮云獻車馬者執䇿綏故知陳車馬而説<lb/>
<pb n="17a"/>
　綏執以將命獻鎧若復有他物與鎧同獻則陳鎧而<lb/>
　執他物輕者以將命也袒開也若唯獻甲無他物則<lb/>
　開甲櫜出胄奉之將命曲禮云獻甲者執胄是也器<lb/>
　凡器若獻則陳底執盖以將命盖輕便也拊弓把也<lb/>
　弓則左手屈弓衣并於把而執之右手執簫以將命<lb/>
　曲禮云右手執簫左手承拊是也啓櫝啓開也獻劒<lb/>
　則先開函盖劒函之盖也開函而以盖卻合於函下<lb/>
　底謂仰盖於函底之下加函底於上重合之故云襲<lb/>
<pb n="17b"/>
　加夫襓與劒焉者又加劒衣函中而以劒置衣上也<lb/>
　慶源輔氏曰綏乗車所執也甲若有以前之者此又<lb/>
　例有前之者袒櫜則甲可見器則執蓋者蓋輕又在<lb/>
　器之上屈韣屈卷之也<lb/>
笏書脩苞苴弓茵席枕几穎杖琴瑟戈有刃者櫝筴籥<lb/>
其執之皆尚左手刀卻刃授穎削授拊凡有刺刃者以<lb/>
授人則辟刃<lb/>
　鄭氏曰苞苴謂編束萑葦以裹魚肉也茵著蓐也穎<lb/>
<pb n="18a"/>
　警枕也筴蓍也籥如笛三孔皆十六物也左手執上<lb/>
　上陽也右手執下下隂也卻刃授穎削授拊辟用時<lb/>
　穎鐶也拊謂把以刺刃授人則辟刃不以正郷人也<lb/>
　孔氏曰笏也書也脩脯也苞苴也弓也茵也席也枕<lb/>
　也几也穎也杖也琴也瑟也戈有刃者櫝也謂戈之<lb/>
　有刃以櫝韜之筴也籥也執此諸物皆左手在上而<lb/>
　執之右手在下而承之若授人以刃卻仰其刃授之<lb/>
　以刃鐶穎是穎發之義刃之在手禾之秀穗枕之警<lb/>
<pb n="18b"/>
　動皆謂之為穎其事雖異大意同也案既夕禮葦苞<lb/>
　長三尺内則云炮取豚編萑以苴之是裹魚及肉亦<lb/>
　兼容他物禹貢云厥包橘柚茵謂以物所著之蓐言<lb/>
　有著謂之茵故既夕禮云茵著用荼荼謂茅秀用荼<lb/>
　以著茵也<lb/>
　嚴陵方氏曰卻其刃恐傷人也禾首為穎此言穎亦<lb/>
　刀頭耳刀以柄為首也前經所謂澤劒首莊子所謂<lb/>
　吹劒首皆柄<lb/>
<pb n="19a"/>
　慶源輔氏曰辟當音避此總辭也上授穎授削皆此<lb/>
　意至於無穎與拊則授時辟刃不以嚮人耳方氏謂<lb/>
　穎為刀以優刀柄之末或有環削授拊無環者也<lb/>
乗兵車出先刃入後刃軍尚左卒尚右<lb/>
　鄭氏曰入後刃不以刃嚮國也軍尚左左陽也陽主<lb/>
　生將軍有廟勝之䇿左將軍為上貴不敗績卒尚右<lb/>
　右隂也隂主殺卒之行伍以右為上示有死志<lb/>
　孔氏曰此一節論兵車出入及將士所處之宜軍將<lb/>
<pb n="19b"/>
　行伍尊尚左方士卒行伍貴尚於右<lb/>
　嚴陵方氏曰軍以謀為主而好生故尚左卒以戰為<lb/>
　事而敢死故尚右<lb/>
　慶源輔氏曰軍衆而卒寡軍尊而卒卑異其所尚所<lb/>
　以致别也<lb/>
賔客主恭祭祀主敬喪事主哀㑹同主詡軍旅思險隠<lb/>
情以虞<lb/>
　鄭氏曰恭在貌也而敬又在心詡謂敏而有勇若齊<lb/>
<pb n="20a"/>
　國佐也險險阻出竒覆諼之處也𨼆意也思也虞度<lb/>
　也當思念己情之所能以度彼之將然否也<lb/>
　孔氏曰成二年左傳齊晉戰于鞌齊國佐陳辭以拒<lb/>
　晉師是敏而有勇也鄭註覆諼之處者解經中險字<lb/>
　險是地形險阻諼詐也地形既險得出竒謀覆詐也<lb/>
　𨼆情謂以意思念彼情豫測度前敵知其所欲為事<lb/>
　長樂劉氏曰恭敬哀詡同出於一心也而用之以應<lb/>
　物各有所冝焉致其誠於應接迎勞曰恭故賔客待<lb/>
<pb n="20b"/>
　之以誠禮焉致其誠於心志言貌曰敬故祭祀待之<lb/>
　以饗神焉致其誠於悲傷憂念曰哀故喪事待之以<lb/>
　竭忠焉致其誠於煦育生成曰詡故㑹同待之以立<lb/>
　極焉詡煦也經云德𤼵揚煦萬物人若法天地作㑹<lb/>
　同以建極而生成萬物之德在焉<lb/>
　慶源輔氏曰交際以禮相示故以容貌之恭為主祭<lb/>
　祀以誠感格故以内心之敬為主内外無二致敬無<lb/>
　二理行軍之道以臨事而懼好謀而成為上思險謂<lb/>
<pb n="21a"/>
　臨事而懼慮敗不慮勝也𨼆情以虞謂好謀而成且<lb/>
　兵事露則不神也<lb/>
燕侍食於君子則先飯而後己毋放飯毋流歠小飯而<lb/>
亟之數噍毋為口容客自徹辭焉則止<lb/>
　鄭氏曰先飯而後己所以勸也亟疾也備噦噎若見<lb/>
　問也口容弄口<lb/>
　孔氏曰此一節明侍食之法先君子之飯若嘗食然<lb/>
　君子食罷而後己若勸食然小飯謂小口而飯備噦<lb/>
<pb n="21b"/>
　噎亟謂疾速而咽備見問也數噍謂數數嚼之無得<lb/>
　弄口以為容食訖客欲自徹其俎主人辭其徹俎客<lb/>
　則止而不徹<lb/>
客爵居左其飲居右介爵酢爵僎爵皆居右<lb/>
　鄭氏曰客爵謂主人所酬賔之爵也以優賔耳賔不<lb/>
　舉奠於薦東介爵酢爵僎爵皆飲爵也介賔之輔也<lb/>
　酢所以酢主人也古文禮僎作遵遵謂鄉人為卿大<lb/>
　夫來觀禮者酢或為作僎或為馴<lb/>
<pb n="22a"/>
　孔氏曰此一節明客爵所在鄉飲酒禮主人酬賔之<lb/>
　爵賔受奠觶於薦東是客爵居左也旅酬之時一人<lb/>
　舉觶於賔賔奠觶於薦西至旅酬賔取薦西之觶以<lb/>
　酬主人是其飲居右也主人獻介介飲獻賔賔酢主<lb/>
　人主人飲主人獻僎僎飲是三爵皆飲爵也此三人<lb/>
　既不被優故爵並居右案鄉飲酒三爵皆不明奠置<lb/>
　之所故記者於此明之<lb/>
羞濡魚者進尾冬右腴夏右鰭祭膴<lb/>
<pb n="22b"/>
　鄭氏曰進尾擗之由後鯁肉易離也乾魚進首擗之<lb/>
　由前理易析也冬右腴氣在下腴腹下也夏右鰭氣<lb/>
　在上鰭脊也膴大臠謂刳魚腹也膴讀如冔<lb/>
　孔氏曰此一節明進魚之禮濡濕也冬時陽氣下在<lb/>
　魚腹夏時陽氣上在魚脊凡陽氣所在之處肥美故<lb/>
　進魚使嚮右以右手取之便也此謂尋常燕食所進<lb/>
　魚禮非祭祀及饗食正禮也祭膴者此處肥美故食<lb/>
　魚則刳取以祭先也<lb/>
<pb n="23a"/>
　長樂陳氏曰魚之在俎或縮或横或右首或左首或<lb/>
　進首或進尾或進鰭或進腴或右鰭則右首左首者<lb/>
　於俎為縮於人為横進首進尾者於俎為横於人為<lb/>
　縮公食大夫魚縮俎寢右進鰭士喪卒塗之奠左首<lb/>
　進鰭士虞亦進鰭少牢右首進腴蓋鰭者體之所在<lb/>
　腴者氣之所聚禮雖貴右人之飲食貴體鬼神之祭<lb/>
　貴氣也公食與少牢皆右首而喪禮左首反吉故也<lb/>
　少牢進腴公食進鰭而喪奠與虞進鰭未異於生故<lb/>
<pb n="23b"/>
　也儀禮大夫士祭皆薧魚周禮獻人凡祭祀共其魚<lb/>
　之鱻薨曲禮曰槀魚曰商祭鮮魚曰脡祭少儀曰羞<lb/>
　濡魚者進尾先儒謂天子諸侯之禮備薨濡其説是<lb/>
　也魚之為物冬則潛而趨陽乎下故腴美夏則躍而<lb/>
　趨陽乎上故鰭美冬右腴夏右鰭此又所尚在時與<lb/>
　公食大夫少牢之所進者異矣<lb/>
　山隂陸氏曰凡食魚進首唯羞濡魚者進尾嫌軟媚<lb/>
　無骨鯁冬右腴夏右鰭冬則在下夏則在上祭膴瓜<lb/>
<pb n="24a"/>
　祭小取上魚祭大取下<lb/>
　李氏曰冬右腴夏右鰭者以陽之所在也祭祀之牲<lb/>
　則皆薦右以陽之所在也魚隂物也故尚其陽牲陽<lb/>
　物也故尚其隂<lb/>
凡齊執之以右居之於左<lb/>
　鄭氏曰齊謂食羮醬飲有齊和者也居於左手之上<lb/>
　右手執而正之由便也<lb/>
　孔氏曰此一經明齊和之冝凡齊者謂以鹽梅齊和<lb/>
<pb n="24b"/>
　之法執此鹽梅以右手居之於左者居處羮食於左<lb/>
　手以右手所執鹽梅調和正之於事便也<lb/>
　山隂陸氏曰五齊加於明水居之於左祖天地之左<lb/>
　海也<lb/>
贊幣自左詔辭自右<lb/>
　鄭氏曰自由也謂為君授幣為君出命也立者尊右<lb/>
　孔氏曰此一經論贊幣贊辭之異贊助也謂為君授<lb/>
　幣之時由君左詔辭謂為君傳辭與人則由君之右<lb/>
<pb n="25a"/>
　嚴陵方氏曰助之以言則曰詔助之以事則曰贊分<lb/>
　而言之事亦可謂之詔大宰詔其廢置是也言亦可<lb/>
　謂之贊大宰贊王命是也<lb/>
　山隂陸氏曰贊幣若聘禮擯者進相幣是詔辭若賔<lb/>
　降辭幣公降一等辭是<lb/>
酌尸之僕如君之僕其在車則左執轡右受爵祭左右<lb/>
軌范乃飲<lb/>
　鄭氏曰如君之僕當其為尸則尊也周禮大御祭兩<lb/>
<pb n="25b"/>
　軹祭軌乃飲軌與軹於車同謂轊頭也軓與范聲同<lb/>
　謂軾前也<lb/>
　孔氏曰此一節明為尸之僕祖道祭軷之冝尸之僕<lb/>
　為尸御車之僕將欲祭軷酌酒與尸之僕今為軷祭<lb/>
　如酌酒與君之僕也其在車謂僕在車中時也僕既<lb/>
　主尸車故於車執轡受爵尸位在左僕立在右故左<lb/>
　執轡右受爵祭酒也君僕亦然軌謂轂末范謂式前<lb/>
　僕既受爵將飲則祭之於車左右軌及前范所以祭<lb/>
<pb n="26a"/>
　者為其神助己不使傾危也祭徧乃自飲此云范周<lb/>
　禮大馭云軌兩事是一聲同字異但式前之軓車旁<lb/>
　著凡或作範字轂末之軌則車旁著九此經左右軌<lb/>
　是也車轍亦謂之軌亦車旁著九<lb/>
　嚴陵方氏曰當其為尸則弗臣酌尸之僕如君之僕<lb/>
　豈為過哉蓋僕正王服位以詔贊擯相前驅為職祭<lb/>
　祀則贊牲事既祭則王使馭酌焉明與之並受福也<lb/>
　王乗則有馬以轡為之御王行則有車以軹為之節<lb/>
<pb n="26b"/>
　王馮則有式以軌為之前大馭言及祭酌僕僕左軌<lb/>
　轡右祭兩軌乃飲則亦歸賴於神之意其言正與此<lb/>
　合然彼作兩軹此作左右軌兩即左右也軹即軌也<lb/>
　彼作軌此范荀子曰形范正則範通作范軓亦通作<lb/>
　范可知凡車轂末謂之車亦謂之軓此言左右軓即<lb/>
　轂末之軌考工記言經涂九軌即車轍之軌轂末謂<lb/>
　之軹輢之衡者亦謂之軹大馭言兩軹即轂末之軹<lb/>
　也考工記言參分軹圍即輢衡之軹也<lb/>
<pb n="27a"/>
　李氏曰左右兩轂末也軓范轂也左右乃祭於旁軓<lb/>
　乃祭於中也祭至此者先王之於物凡有功於己者<lb/>
　未嘗不致其誠與敬也凡為祭必受神之福者禮也<lb/>
　故僕祭乃飲<lb/>
　慶源輔氏曰言酌尸之僕如君之僕尊庸敬也斯須<lb/>
　之敬如之而已軓轂末所謂轍也范則軾前老蘓曰<lb/>
　輪輻蓋軫皆有職乎車而軾獨若無所為者雖然去<lb/>
　軾則吾未見其完車也天下之車莫不由轍而言車<lb/>
<pb n="27b"/>
　之功者轍不與焉雖然車弊馬仆而患亦不及轍此<lb/>
　其所以獨祭之歟<lb/>
凡羞有俎者則於俎内祭君子不食圂腴小子走而不<lb/>
趨舉爵則坐祭立飲凡洗必盥牛羊之肺離而不提心<lb/>
凡羞有湇者不以齊為君子擇葱薤則絶其本末羞首<lb/>
者進喙祭耳<lb/>
　鄭氏曰於俎内祭者俎於人為横不得祭於間也周<lb/>
　禮圂作豢謂犬豕之屬食米穀者也腴有似於人穢<lb/>
<pb n="28a"/>
　小子弟子也卑不得與賔介俱備禮容也凡洗必盥<lb/>
　謂先盥乃洗爵先自絜也盥有不洗也牛羊之肺離<lb/>
　而不提心者提猶絶也<graphic n="KR2687" url="https://raw.githubusercontent.com/kanripo/KR-Gaiji/master/images/KR2687.png" mimeType="image/png"/>離之不絶中央少者使易<lb/>
　絶以祭耳齊和也絶其本末為有萎乾耳出見也<lb/>
　孔氏曰自此至則坐一節廣明祭俎及羞膳之事若<lb/>
　羞在豆則祭於豆間若羞在俎則於俎内而祭俎内<lb/>
　近人之處俎在人前横設故不得祭於俎外及兩俎<lb/>
　間腴豬犬腸也豬犬亦食米穀其腸與人相似故君<lb/>
<pb n="28b"/>
　子辟其腴故鼎闕一也小子但給役使故冝驅走不<lb/>
　得趨翔為容趨徐趨也小子若得酒舉爵時則先以<lb/>
　坐祭祭竟而立飲之盥盥手也洗爵必先洗手也祭<lb/>
　肺之法<graphic n="KR2687" url="https://raw.githubusercontent.com/kanripo/KR-Gaiji/master/images/KR2687.png" mimeType="image/png"/>離之不絶心心謂肺中央少許耳提猶絶<lb/>
　也凡羞有湇湇汁也羞有汁則有鹽梅齊和若食者<lb/>
　更調和之則嫌薄主人味故不以齊也葱薤根不浄<lb/>
　末萎乾故擇者必絶其二處本根也羞首謂膳羞有<lb/>
　牲頭者則進口以嚮尊者尊者若祭先取牲耳祭之<lb/>
<pb n="29a"/>
　也<lb/>
　嚴陵方氏曰凡飲食之祭皆於器外唯俎不然以横<lb/>
　於前而便於内祭也凡鳥獸之口皆曰喙<lb/>
尊者以酌者之左為上尊尊壺者面其鼻飲酒者禨者<lb/>
醮者有折俎不坐未歩爵不嘗羞<lb/>
　鄭氏曰尊者設尊者也酌者鄉尊其左則右尊也鼻<lb/>
　在面中言鄉人也折俎尊徹之乃坐也已沐飲曰禨<lb/>
　酌始冠曰醮歩行也<lb/>
<pb n="29b"/>
　孔氏曰此一節論設尊及折俎行爵嘗羞之儀人君<lb/>
　陳尊在東楹之西於南北列之設尊之人在尊西嚮<lb/>
　東以右為上則尊以南為上也酌謂酌酒人也酌人<lb/>
　在尊東西面以左為上亦上南也二人俱以南為上<lb/>
　故云以酌者之左為上尊也尊與壺悉有面面有鼻<lb/>
　鼻冝嚮於尊者故言面其鼻飲酒者則下文禨者醮<lb/>
　者是也總以飲酒目之折俎者折骨體於俎也禨醮<lb/>
　者若有折俎為尊禨醮小事為卑故不得坐也折俎<lb/>
<pb n="30a"/>
　所以為尊者折俎則殽饌尊故冠禮庶子冠於房户<lb/>
　之前而冠者受醮不敢坐及禨者並不敢坐也案鄉<lb/>
　飲酒燕禮有折俎者皆不坐獨云禨者醮者不坐者<lb/>
　以禨者醮者無酒俎之時則得坐嫌有折俎亦坐故<lb/>
　特明之羞殽羞也殽羞本為酒設若爵未行而先嘗<lb/>
　羞是貪食矣此謂無筭爵之時羞庶羞行爵之後始<lb/>
　嘗之若正羞脯醢折俎未飲酒之前則嘗之故鄉飲<lb/>
　酒鄉射燕禮大射獻後乃薦賔皆先祭脯醢嚌肺乃<lb/>
<pb n="30b"/>
　飲卒爵案庾氏曰燕禮司宫尊于東楹之西兩方壺<lb/>
　左𤣥酒南上註玉藻云唯君面尊𤣥酒在南順君之<lb/>
　面也下云公席阼階上西郷下又云執幂者升自西<lb/>
　階立於尊南北面東上案左𤣥酒南上之言是設尊<lb/>
　者東郷酌者西鄉設者之右則酌者之左也<lb/>
　嚴陵方氏曰設尊者必面其鼻示專恵也玉藻云唯<lb/>
　君面尊是也謂之鼻者以當前如人之鼻故也若玉<lb/>
　人大璋駔琮皆有鼻亦此意盖聖人之制器近取諸<lb/>
<pb n="31a"/>
　身而尚其象故也以至劒有首壺有頸箕有舌鼎有<lb/>
　足量有耳皆以是而已禨見玉藻解醮見郊特牲解<lb/>
　俎者折骨於俎也取之則辨貴賤雖王之燕饗亦不<lb/>
　過此小子不敢當備禮故不坐也凡燕饗以酒為主<lb/>
　以食為配所以未歩爵不嘗羞<lb/>
　新安朱氏曰設尊之法鄉飲酒云𤣥酒在西鄉射云<lb/>
　在𤣥酒西鄭注云設尊者北面西曰左即此所謂尊<lb/>
　者以酌者之左為上尊者盖言設尊之人方其設時<lb/>
<pb n="31b"/>
　即預度酌酒人之左尊而實以𤣥酒也若據燕禮則<lb/>
　設尊者西面而左𤣥酒南上公乃即位於阼階上則<lb/>
　酌者不得背公自當東面以酌而上尊乃在其右矣<lb/>
　故此經所云以為為鄉飲鄉射而言則可以為為燕<lb/>
　禮而言則正與之反今鄭注既不分明庾孔又皆引<lb/>
　燕禮而反謂酌者西面其辟戾甚矣唯賈氏疏儀禮<lb/>
　以為據君面以左為尊者得之<lb/>
牛與羊魚之腥聶而切之為膾麋鹿為菹野豕為軒皆<lb/>
<pb n="32a"/>
聶而不切麕為辟雞兔為宛脾皆聶而切之切葱若薤<lb/>
實之醯以柔之<lb/>
　鄭氏曰此軒辟雞宛脾皆菹類也其作之狀以醯與<lb/>
　葷菜淹之殺肉及腥氣也<lb/>
　孔氏曰此一節明膾及韲菹麤細之異聶而切之者<lb/>
　先䐑為大臠而復細切之為膾也麋鹿為菹己下已<lb/>
　於内則具釋之<lb/>
　嚴陵方氏曰菹酢菜也醢人所謂菁菹茅菹是矣彼<lb/>
<pb n="32b"/>
　以菜為之此以麋鹿為之者特制造之法如之而已<lb/>
　膳夫通謂之醬者以此聶而不切則大聶而切之則<lb/>
　小<lb/>
　山隂陸氏曰論語曰膾不厭細内則腥言肉而已此<lb/>
　言魚内則菹言魚此言麋鹿亦相備也麋無角以有<lb/>
　角者名之兔無脾以有脾者名之豕俯而已以能仰<lb/>
　者名之<lb/>
其有折俎者取祭反之不坐燔亦如之尸則坐<lb/>
<pb n="33a"/>
　鄭氏曰亦為柄尺之類燔炙也郷射曰賔奠爵於薦<lb/>
　西興取肺坐絶祭左手嚌之興加於俎坐帨手是也<lb/>
　尸尊也少牢饋食禮曰尸左執爵右兼取肺肝擩于<lb/>
　俎鹽振祭嚌之加于菹豆<lb/>
　孔氏曰此一節明祭俎之儀折俎折骨於俎俎既有<lb/>
　足柄尺之類故立而就俎取所祭肺升席坐祭祭訖<lb/>
　反此所祭之物加之於俎皆立而為之故云取祭反<lb/>
　之不坐唯祭時坐耳燔謂燔肉雖非折骨其肉在俎<lb/>
<pb n="33b"/>
　其取及祭反時亦不坐故云如之此皆謂賔客若為<lb/>
　尸尸尊雖折俎取祭反之皆坐也鄉射禮云興則立<lb/>
　也鄭引少牢饋食禮證尸坐之義<lb/>
　山隂陸氏曰此一節宜承小子走而不趨舉爵則坐<lb/>
　祭立飲脫亂在是凡卑者燕不坐故曰其有折俎者<lb/>
　取祭反之不坐據燕有折俎<lb/>
衣服在躬而不知其名為罔<lb/>
　鄭氏曰罔猶罔罔無知貌<lb/>
<pb n="34a"/>
　孔氏曰衣服文章所以表人之德亦勸人慕德若著<lb/>
　之而不識知其名義者則是罔罔無知之人也<lb/>
　横渠張氏曰古之人直以衣服為事禮云衣服在躬<lb/>
　不知其名為罔然今之人固能名其衣曰襖曰衫然<lb/>
　不知襖之與衫何以得其名如此則亦是未知其名<lb/>
　嚴陵方氏曰書云予欲觀古人之象汝明此其大者<lb/>
　也<lb/>
　山隂陸氏曰衣者對裳之稱服者對御之禮盖在上<lb/>
<pb n="34b"/>
　曰衣在下曰裳在人曰物在物曰御别而言之其義<lb/>
　如此合而言之凡所衣者皆曰衣凡所服者皆曰服<lb/>
　若所謂䙝衣則不必在上者矣若所謂矢服則不必<lb/>
　在人者也有在物者亦可謂之衣若弓衣是也有在<lb/>
　上者亦可謂之服若首服是也此言衣服在躬則上<lb/>
　至冠冕下及裳履皆得以兼之<lb/>
　李氏曰先王之制衣服莫非性命之理故冠圜冠者<lb/>
　知天時履方屨者知地形佩玦者事至而能斷先王<lb/>
<pb n="35a"/>
　之製衣服豈徒然乎夫衣服者未嘗去者也身者至<lb/>
　近者也以未嘗去之衣服被乎至近之身而有所未<lb/>
　知故曰罔罔者神不明也<lb/>
　慶源輔氏曰切身者不知猶為罔況在内者乎<lb/>
其未有燭而有後至者則以在者告道瞽亦然凡飲酒<lb/>
為獻主者執燭抱燋客作而辭然後以授人執燭不讓<lb/>
不辭不歌<lb/>
　鄭氏曰以在者告為其不見意欲知之也師冕見及<lb/>
<pb n="35b"/>
　階子曰階也及席子曰席也皆坐子告之曰某在斯<lb/>
　某在斯是也凡飲酒主人親執燭敬賔示不倦也言<lb/>
　獻主容君使宰夫也未爇曰燋為宵言也不讓不辭<lb/>
　不歌以燭繼晝禮殺<lb/>
　孔氏曰此一節明有燭無燭之儀為主人法也在者<lb/>
　謂己在於坐者也若日已闇而坐中未有燭有人後<lb/>
　至則主人以在坐中者而告之云某人在此某人在<lb/>
　此道瞽亦如無燭時也獻主主人也凡飲酒主人自<lb/>
<pb n="36a"/>
　獻賔若尊卑不敵則使宰夫為主人以獻賔故云獻<lb/>
　主夜闇故執燭燋謂未爇之炬旣欲留客又取未然<lb/>
　之炬抱之也作起也客自起辭主人從辭而止乃以<lb/>
　燭授執事之人也執燭夜時也禮賔主有讓及更相<lb/>
　辭謝又各歌詩相顯德今旣夜莫所以殺此三事<lb/>
　山隂陸氏曰其未有燭而有後至者則以在者告道<lb/>
　瞽亦然此一節宜承執燭不讓不辭不歌脫亂在是<lb/>
　慶源輔氏曰如是而後盡不然則茍矣所貴乎人者<lb/>
<pb n="36b"/>
　如是而已故曰唯君子為能通天下之志以燭繼晝<lb/>
　出於主人之意則可故必親為之若使人疑有不得<lb/>
　已者不讓不辭不歌禮殺矣禮之殺則亂之所由生<lb/>
　此田完之所以不敢也<lb/>
　金華應氏曰執燭抱燋賤役也為獻主者以身親之<lb/>
　其敬客而自下之者不嫌其為勞也執已然之燭而<lb/>
　又抱未爇之燋其愛客而欲留之者尤有加而無己<lb/>
　也席之内獻酬交錯或讓或辭或歌皆不容廢惟執<lb/>
<pb n="37a"/>
　燭之人不暇為此<lb/>
洗盥執食飲者勿氣有問焉則辟咡而對<lb/>
　鄭氏曰示不敢歆臭也口旁曰咡<lb/>
　孔氏曰洗謂與尊長洗足也盥謂與尊長洗手也及<lb/>
　執尊者飲食之時尊者有事問己己則辟口而對不<lb/>
　使口氣及尊者<lb/>
　山隂陸氏曰洗盥所謂凡洗必盥是也洗爵及執食<lb/>
　飲茍有氣焉人或穢之氣猶不得其謦欬言語可知<lb/>
<pb n="37b"/>
　循咡循之也辟咡辟之也<lb/>
　嚴陵方氏曰勿氣則屏氣也凡以致恭而已辟咡説<lb/>
　見曲禮<lb/>
為人祭曰致福為己祭而致膳於君子曰膳祔練曰告凡<lb/>
膳告於君子主人展之以授使者於阼階之南南面再拜<lb/>
稽首送反命主人又再拜稽首其禮大牢則以牛左肩<lb/>
臂臑折九个少牢則以羊左肩七个犆豕則以豕左肩<lb/>
五个<lb/>
<pb n="38a"/>
　鄭氏曰曰致福曰膳曰告此皆致祭祀之餘於若子<lb/>
　也攝主言致福申其辭自祭言膳謙也祔練言告不<lb/>
　敢以為福膳也主人展之展省具也折斷分之也皆<lb/>
　用左者右以祭也羊豕不言臂臑因牛序之可知<lb/>
　孔氏曰此一節明致福及膳於君子及所膳牲體之<lb/>
　數為人祭謂攝祭而致飲胙於君子其將命之辭謂<lb/>
　致彼祭祀之福於君子也若己自祭而致膳於君子<lb/>
　則不敢云福而言致膳膳善也致其善味耳若已祔<lb/>
<pb n="38b"/>
　祥而致胙又不敢云福膳但云告言以祭胙告君子<lb/>
　使知已祔祥而已故顔回之喪饋孔子祥肉是也凡<lb/>
　初遣膳告君子之時主人自省視飲食多少備具於<lb/>
　阼階南稽首拜送使者反亦在阼階南南面再拜稽<lb/>
　首受命曲禮云使者反必下堂而受命是也其禮以<lb/>
　下明所膳禮數若得太牢祭者則用牛膳周人牲體<lb/>
　尚右右邊已祭所以獻左也周貴肩故用左肩九个<lb/>
　者取肩自上斷折之至蹄為九段以獻之也臂臑謂<lb/>
<pb n="39a"/>
　肩脚也禮得少牢者則膳羊左肩折為七个大牢少<lb/>
　牢並用上牲不并備饌故大牢唯牛少牢唯羊也若<lb/>
　祭唯特豕亦用豕左肩為五段也<lb/>
　嚴陵方氏曰膳夫所謂凡祭祀之致福也受而膳之<lb/>
　是矣必謂之福以言祭者獲福致其餘於人而與之<lb/>
　同其福也曰致膳者蓋祭祀不祈為已而祭非敢徼<lb/>
　福以其味之善乃致之於君子爾於致膳曰君子則<lb/>
　致福又可知矣至於練祔特告死者之已祔生者之<lb/>
<pb n="39b"/>
　已練而已故直以告稱之展與展墓之展同主人展<lb/>
　之省其善否也其授使者與反命皆再拜稽首則敬<lb/>
　之至也止言膳告而不及致福則致福者尤致其敬<lb/>
　不嫌其不如是矣臂則脛也臑其節也<lb/>
　山隂陸氏曰祔練凶事也難以福言又難以善言旁<lb/>
　言之而已故曰告凡告以善干旄是也凡膳告於君<lb/>
　子言告則自此以下皆謂祔練故牲皆用左胖<lb/>
　慶源輔氏曰君子者有德者之稱誠者物之終始不<lb/>
<pb n="40a"/>
　誠無物以祭之餘獻遺人故加敬也<lb/>
國家靡敝則車不雕幾甲不組縢食器不刻鏤君子不<lb/>
履絲屨馬不常秣<lb/>
　鄭氏曰靡敝賦稅亟也雕畫也幾附纒為沂鄂也組<lb/>
　縢以組飾之及紟帶也詩云公徒三萬貝胄朱綅亦<lb/>
　鎧飾也<lb/>
　孔氏曰此一節明國家靡敝減省之禮君造作侈靡<lb/>
　賦税煩急則物凋敝或以靡為糜謂財物糜散凋弊<lb/>
<pb n="40b"/>
　車不雕畫漆飾以為沂鄂甲不用組以為飾及紟帶<lb/>
　紟帶謂以組連甲及為甲帶鄭以紟帶解經縢字縢<lb/>
　約也引詩魯頌閟宫文貝胄謂以貝飾胄朱綅綴之<lb/>
　也絲屨謂絇繶純之屬不以絲飾之<lb/>
　山隂陸氏曰言國家靡敝則所乗所衛所養所履所<lb/>
　御皆貶<lb/>
　嚴陵方氏曰幾微也雕刻以微為工組猶纓之用組<lb/>
　縢猶籩之有縢皆所以約而緘之因以為車飾食器<lb/>
<pb n="41a"/>
　若木者為刻金者為鏤馬食穀曰秣五事必以車馬<lb/>
　為始終者蓋車馬在禮為重故年不順成則大夫不<lb/>
　得造車馬<lb/>
　<lb/>
　<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷八十七<lb/>
</p>
<p>
</p>
  </div>
</body>
</text>
</TEI>
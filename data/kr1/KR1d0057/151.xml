<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百五十一</head>
    <p>
<pb n="1a"/>
欽定四庫全書<lb/>
　禮記集説卷一百五十一　　宋　衛湜　撰<lb/>
詩云瞻彼淇澳菉竹猗猗有斐君子如切如磋如琢如<lb/>
磨瑟兮僩兮赫兮喧兮有斐君子終不可諠兮如切如<lb/>
磋者道學也如琢如磨者自脩也瑟兮僩兮者恂慄也<lb/>
赫兮喧兮者威儀也有斐君子終不可諠兮者道盛徳<lb/>
至善民之不能忘也詩云於戲前王不忘君子賢其賢<lb/>
而親其親小人樂其樂而利其利此以没世不忘也<lb/>
<pb n="1b"/>
　鄭氏曰此心廣體胖之詩也澳隈崖也猗猗喻美盛<lb/>
　斐有文章貌也諠忘也道猶言也恂字或作峻讀如<lb/>
　嚴峻之峻言其容貌嚴栗也民不能忘以其意誠而<lb/>
　徳著也聖人既有親賢之徳其政又有樂利於民君<lb/>
　子小人各有以思之<lb/>
　孔氏曰瞻彼淇澳菉竹猗猗此詩衛風淇澳之篇美<lb/>
　衛武公之徳也如骨之切如角之磋如玉之琢如石<lb/>
　之磨瑟然顔色矜莊僩然性行寛大赫然顔色盛美<lb/>
<pb n="2a"/>
　喧然威儀宣著恂慄謂顔色莊慄有斐君子者論道<lb/>
　武公盛徳至善人之愛念不能忘也於戲前王不忘<lb/>
　周頌烈文之篇也於戲猶言嗚呼以文王武王意誠<lb/>
　於天下故詩人歎美之云此前世之王其徳不可忘<lb/>
　也<lb/>
　藍田吕氏曰切磋者解割之謂也琢磨者修治之謂<lb/>
　也有璞玉於此將以為圭則必先解而為圭之質將<lb/>
　以為璧則必先解而為璧之質如學者之志欲止於<lb/>
<pb n="2b"/>
　小善則以小善為之質欲止於至善則以至善為之<lb/>
　質琢磨者即其質以修治其文小善之質止可以修<lb/>
　小善之文至善之質然後可以修至善之文故如圭<lb/>
　之質不能琢磨而成璧璧之質不能琢磨而成圭故<lb/>
　曰如切如磋道學也如琢如磨自修也恂慄者敬其<lb/>
　學也威儀者見之文也斐文之著也學止於至善積<lb/>
　而為盛徳至於文章著見則入於民心者深矣此誠<lb/>
　之不可揜也故民不能忘也誠之至者非特入於民<lb/>
<pb n="3a"/>
　心其所以道民者澤流於後世矣賢其賢親其親君<lb/>
　子化其善也樂其樂利其利小人蒙其惠也<lb/>
　山隂陸氏曰赫兮喧兮者威儀也者所謂威儀棣棣<lb/>
　光美相逮如此經曰乃出揖私朝煇如也登車則有<lb/>
　光矣徳言盛善言至亦言之法此以沒世不忘也進<lb/>
　於武公矣武公老而如此雖死猶如此也<lb/>
　石林葉氏曰道學求諸人自修求諸己恂慄者誠於<lb/>
　内威儀者文於外求諸人求諸己所以有至善也故<lb/>
<pb n="3b"/>
　曰發慮憲求善良誠於内文於外所以有盛徳也故<lb/>
　曰動容周旋中禮盛徳之至善則民歸之不忘也故<lb/>
　曰有斐君子終不可諠兮有盛徳至善則民無間於<lb/>
　君子小人皆在所不忘也然而君子懐徳故賢其所<lb/>
　賢者義也親其所親者仁也小人懐惠故樂其所樂<lb/>
　者亦義也利其所利者亦仁也<lb/>
　廬陵胡氏曰民不忘羙衛武之誠沒世不忘美文武<lb/>
　之誠夫誠至於民懐不忘其誠至矣<lb/>
<pb n="4a"/>
　莆陽林氏曰此詩序云美武公之徳言其表裏相稱<lb/>
　也故能先誠其意自然脩身可觀菉竹生於水傍自<lb/>
　然猗猗而盛斐然如君子氣象盖由切磋琢磨而成<lb/>
　就其材如此終是令人不能忘也下文乃戴記解此<lb/>
　詩盖訓詁之學其來也逺自漢以前有之矣道治也<lb/>
　謂學問以治之由學問然後日漸月漬所謂自修也<lb/>
　言其學問而治之如切如磋也日漸月漬非一朝一<lb/>
　夕之故如琢如磨也後又引於戲前王不忘説不能<lb/>
<pb n="4b"/>
　忘之義謂君子所以不能忘前王者謂其賢者則知<lb/>
　其賢其可親者則親之小人所以不能忘前王者謂<lb/>
　民之所樂前王亦與之同其樂民之所利前王亦與<lb/>
　之同其利君子小人不能一日忘之也<lb/>
　新安朱氏曰此與詩云邦畿千里至止於信皆傳之<lb/>
　三章釋止於至善淇水名澳隈也切以刀鋸琢以椎<lb/>
　鑿皆裁物使成形質也磋以鑢錫磨以沙石皆治物<lb/>
　使其滑澤也治骨角者既切而復磋之治玉石者既<lb/>
<pb n="5a"/>
　琢而復磨之皆言其治之有緒而益致其精也瑟嚴<lb/>
　宻之貌僩武毅之貌赫喧宣著盛大之貌諠忘也道<lb/>
　言也學謂講習討論之事自脩者省察克治之功恂<lb/>
　慄戰懼也威可畏也儀可象也引詩而釋之以見能<lb/>
　得至善之所由而又以賛其徳容之盛也於戲歎辭<lb/>
　前王謂文武也君子謂後賢後王小人謂後民也此<lb/>
　言前王所以新民者止於至善能使天下後世無一<lb/>
　物不得其所所以既没世而人思慕之愈乆而不忘<lb/>
<pb n="5b"/>
　也此兩節咏嘆淫泆其味深長當孰玩之　曰復引淇<lb/>
　澳之詩何也曰上言止於至善之理備矣然其所以<lb/>
　求之之方與其得之之驗則未之及故又引此詩以<lb/>
　發明之也夫如切如磋言其所以講於學者已精而<lb/>
　益求其精也如琢如磨言其所以修於身者已宻而<lb/>
　益求其宻也此其所以擇善固執日就月將而得止<lb/>
　於至善之由也恂慄者嚴敬之存乎中也威儀者輝<lb/>
　光之著乎外也此其所以脺面盎背施於四體而為<lb/>
<pb n="6a"/>
　止於至善之驗也盛徳至善民不能忘盖人心之所<lb/>
　同然聖人既先得之而其充盛宣著又如此是以民<lb/>
　皆仰之而不能忘也盛徳以身之所得而言也至善<lb/>
　以理之所極而言也切磋琢磨求其止於是而已矣<lb/>
　曰切磋琢磨何以為學問自修之别也曰骨角脉理<lb/>
　可尋而切磋之功易所謂始條理之事也玉石渾全<lb/>
　堅確而琢磨之功難所謂終條理之事也　曰引烈<lb/>
　文之詩而言前王之没世不忘何也曰賢其賢者聞<lb/>
<pb n="6b"/>
　而知之仰其徳業之盛也親其親者子孫保之思其<lb/>
　覆育之恩也樂其樂者含哺鼔腹而安其樂利其利<lb/>
　者耕田鑿井而享其利也此皆先王盛徳至善之餘<lb/>
　澤故雖没世而人猶思之愈乆而不能忘也<lb/>
　龍泉葉氏曰學者以宻察之功㣲細以驗之積漸以<lb/>
　充之誠意所貫本末光明其或文或質或淺或深疾<lb/>
　徐反復之際式有可觀之義盖君子察之於内衆人<lb/>
　察之於外唯其中無可愧外無可憾所以詩人之形<lb/>
<pb n="7a"/>
　容若此之盛也學者强為善而已非以求之於人也<lb/>
　及其為善之至純實著見而不可掩則斯民記之矣<lb/>
　建安真氏曰如切如磋道學也主知而言如琢如磨<lb/>
　自脩也主行而言此言致知力行之功當並進也知<lb/>
　到十分精處而行處有一分未宻亦未得為至善須<lb/>
　是知極其至行亦極其至方謂之至善<lb/>
康誥曰克明徳太甲曰顧諟天之明命帝典曰克明峻<lb/>
徳皆自明也湯之盤銘曰苟日新日日新又日新康誥<lb/>
<pb n="7b"/>
曰作新民詩曰周雖舊邦其命維新是故君子無所不<lb/>
用其極<lb/>
　鄭氏曰克能也顧念也諟猶正也帝典堯典亦尚書<lb/>
　篇名峻大也皆自明明徳也盤銘刻戒於盤也極猶<lb/>
　盡也<lb/>
　孔氏曰周公封康叔作康誥太甲伊尹戒太甲之辭<lb/>
　盤銘湯沐浴之盤刻銘為戒必於沐浴之盤者戒之<lb/>
　甚也苟日新苟誠也非唯沐浴自新誠使道徳日益<lb/>
<pb n="8a"/>
　新也非唯一日之新當使日日益新非唯日日益新<lb/>
　又須恒常日新皆是丁寧之辭作新民者周公使康<lb/>
　叔作新殷民也周雖舊邦其命維新此大雅文王之<lb/>
　篇言周雖舊是諸侯之邦其受天之命謂為天子而<lb/>
　更新也<lb/>
　河南程氏曰克明峻徳顧諟天之明命皆自明也者<lb/>
　皆由於明也<lb/>
　藍田吕氏曰古者大人之學未嘗不先自明其徳然<lb/>
<pb n="8b"/>
　後及於天下故引湯誥太甲堯典之言以明文王湯<lb/>
　康皆自明也新之為言革其故也理義者人心之所<lb/>
　同然唯大人為先得之徳之不明也以民之未知乎<lb/>
　此也徳之不行也以民之未得乎此也先知覺後知<lb/>
　先覺覺後覺則易昏為明易惡為善變化氣質如螟<lb/>
　蛉之肖蜾臝是豈不為新乎雖然自明明徳者亦日<lb/>
　新也合内外之道故自新然後新民也湯之盤銘自<lb/>
　新者也康誥文王之詩新民者也君子治己治人其<lb/>
<pb n="9a"/>
　究一也故曰無所不用其極<lb/>
　嚴陵方氏曰日新者日新其徳也易曰日新之謂盛<lb/>
　徳苟日新者言日新之有始也日日新者言日新之<lb/>
　有繼也又日新者言日新之有加也既有始又有繼<lb/>
　又有加則日新其徳於是為至極之為言至也所與<lb/>
　書言君子所其無逸之所同義盖有所則有用有用<lb/>
　則有極既有所矣其可不用其極乎故其言如此<lb/>
　然君子之日新非特在已下以治民上以承天亦莫<lb/>
<pb n="9b"/>
　不然故又引詩書之言以證之則無所不用其極又<lb/>
　在乎此<lb/>
　山隂陸氏曰諟之在前顧之在後極至也未有不用<lb/>
　其極而能新者也<lb/>
　石林葉氏曰新之至於又新者徳之在己也作新民<lb/>
　徳之在人也其命新者徳之在天也盖君子之徳至<lb/>
　於受天之命而後極其明徳也<lb/>
　廬陵胡氏曰日新自明也新民明民也自明明民物<lb/>
<pb n="10a"/>
　我一致兩造其極是謂無所不用其極極中也民不<lb/>
　協於極者由不明也上之人能易昬為明變化氣質<lb/>
　使之自新以趨於中道是為用其極也<lb/>
　東萊吕氏曰易曰天行健君子以自强不息者新之<lb/>
　謂也於穆不已天之所以為天也純亦不已文王之<lb/>
　所以為文也其不已者新之謂也新者天之道也日<lb/>
　月之運行萬物之發生無窮已也君子無所不用其<lb/>
　極者知此道也其自新也以堯舜之道為必可行以<lb/>
<pb n="10b"/>
　堯舜之徳為必可至其新民也使是君為堯舜之君<lb/>
　使是民為堯舜之民所謂無所不用其極也然非不<lb/>
　息不已則不能至此<lb/>
　延平周氏曰易曰窮理盡性窮其在己之理然後能<lb/>
　窮其在物之理盡其在己之性然後能盡其在物之<lb/>
　性未有不自明其在己者而能明其在物者也此君<lb/>
　子所以貴乎自明新之無已而至於極則聖人也此<lb/>
　君子所以用其極<lb/>
<pb n="11a"/>
　新安朱氏曰太甲殷書顧謂常目在之也天之明命<lb/>
　即天之所以與我而我之所以為徳者也常目在之<lb/>
　則無時不明矣皆自明也結所引書皆言自明已徳<lb/>
　之意此傳之首章釋明明徳也湯之盤銘以下此傳<lb/>
　之二章釋新民也銘名其器以自戒之辭也苟誠也<lb/>
　湯以人之洗濯其心以去惡如沐浴其身以去垢故<lb/>
　銘其盤言誠能一日有以滌其舊染之汚而自新則<lb/>
　當因其已新者而日日新之又日新之不可畧有間<lb/>
<pb n="11b"/>
　斷也作新民鼓之舞之之謂作言振起其自新之民<lb/>
　也詩曰周雖舊邦其命維新言周國雖舊至文王能<lb/>
　新其徳以及於民而始受天命也是故君子無所不<lb/>
　用其極自新新民皆欲止於至善也曰然則其曰克<lb/>
　明徳者何也曰此言文王能明其徳也盖人莫不知<lb/>
　徳之當明而欲明之然氣禀拘之於前物欲蔽之於<lb/>
　後是以雖欲明而有不克也文王之心渾然天理亦<lb/>
　無待於克之而自明矣然猶云爾者亦見其獨能明<lb/>
<pb n="12a"/>
　之而他人不能又以見夫未能明者之不可不致其<lb/>
　克之之功也　曰顧諟天之明命何也曰人受天地<lb/>
　之中以生故人之明徳非他也即天之所以命我而<lb/>
　至善之所存也是其全體大用盖無時而不發見於<lb/>
　日用之間人唯不察於此是以汨於人欲而不知所<lb/>
　以自明常目在之而真若見其參於前倚於衡也則<lb/>
　成性存存而道義出矣　曰克明峻徳何也曰言堯<lb/>
　能明其大徳也　曰是三者固皆自明之事也然其<lb/>
<pb n="12b"/>
　言之亦有序乎曰康誥通言明徳而已太甲則明天<lb/>
　之未始不為人而人之未始不為天也帝典則專言<lb/>
　成徳之事而極其大焉其言之淺深亦畧有序矣<lb/>
　或問盤之有銘何也曰盤者常用之器銘者自警之<lb/>
　辭也古之聖賢兢兢業業固無時而不戒謹恐懼然<lb/>
　猶恐其有所怠而忽忘之也是以於其常用之器各<lb/>
　因其事而刻銘以致戒焉欲其常接乎目每警乎心<lb/>
　而不至於忽忘之也然則沐浴之盤而其所期之辭<lb/>
<pb n="13a"/>
　如此何也曰人之有是徳猶其有是身也徳之本明<lb/>
　猶其身之本潔也徳之明而利欲昬之猶身之潔而<lb/>
　塵垢汚之也一旦存養省察之功真有以去其前日<lb/>
　利欲之昬而日新焉則亦猶其䟽瀹澡雪而有以去<lb/>
　其前日塵垢之汚也然既新矣而所以新之之功不<lb/>
　繼則利欲之交將復有如前日之昬猶既潔矣而所<lb/>
　以潔之之功不繼則塵垢之集將復有如前日之汚<lb/>
　也故必因其已新而日日新之又日新之使其存養<lb/>
<pb n="13b"/>
　省察之功無少間斷則明徳常明而不復利欲之昬<lb/>
　亦如人之一日沐浴而日日沐浴又無日而不沐浴<lb/>
　使其䟽瀹澡雪之功無少間斷則身常潔清而不復<lb/>
　為舊染之汚也昔成湯所以反之而至於聖者正唯<lb/>
　有得於此故稱其徳者有曰不邇聲色不殖貨利又<lb/>
　曰以義制事以禮制心有曰從諫弗咈改過不吝又<lb/>
　曰與人不求備檢身若不及此皆足以見其日新之<lb/>
　實至於所謂聖敬日躋云者則其言愈約而意愈切<lb/>
<pb n="14a"/>
　矣然本其所以得此又其學於伊尹而有發焉故伊<lb/>
　尹自謂與湯咸有一徳而於復政太甲之初復以終<lb/>
　始惟一時乃日新為丁寧之戒盖於是時太甲方且<lb/>
　自怨自艾於桐處仁遷義而歸是亦所謂苟日新者<lb/>
　故復推其嘗以告於湯者告之欲其日進乎此無所<lb/>
　間斷而有以繼其烈祖之成徳也其意亦深切矣其<lb/>
　後周之武王受師尚父丹書之戒而謂敬勝怠者吉<lb/>
　怠勝敬者滅義勝欲者從欲勝義者凶退而於其几<lb/>
<pb n="14b"/>
　席觴豆刀劔户牖莫不銘焉盖聞湯之風而興起者<lb/>
　今其遺語尚幸頗見於大戴之禮書願治之君志學<lb/>
　之士亦不可以莫之考也曰此言新民其引此何也<lb/>
　曰此自其本而言之盖以是為自明之至而新民之<lb/>
　端也　曰康誥之言作新民何也曰武王之封康叔<lb/>
　也以殷之餘民染紂汚俗而失其本心也故作康誥<lb/>
　之書而告之以此欲其有以鼔舞而作興之使之振<lb/>
　奮踴躍以去其惡而遷於善舍其舊而進乎新也然<lb/>
<pb n="15a"/>
　此豈聲色號令之所及哉亦自新而已矣曰孔氏小<lb/>
　序以康誥為成王周公之書而子以武王言之何也<lb/>
　曰此五峰胡氏之説也盖嘗因而考之其曰朕弟寡<lb/>
　兄者皆為武王之自言乃得事理之實而其他證亦<lb/>
　多小序之言不足深信於此可見然非此書大義所<lb/>
　闗故不暇於致詳當别為讀書者言之耳　曰詩之<lb/>
　言周雖舊邦其命惟新何也曰言周之有邦自后稷<lb/>
　以來千有餘年至於文王聖徳日新而民亦丕變故<lb/>
<pb n="15b"/>
　天命之以有天下是其邦雖舊而命則新也盖民之<lb/>
　視傚在君而天之視聼在民君徳既新則民徳必新<lb/>
　民徳既新則天命之新亦不旋日矣　曰所謂君子<lb/>
　無所不用其極者何也曰此結上文詩書之意也盖<lb/>
　盤銘言自新也康誥言新民也文王詩言自新新民<lb/>
　之極也故曰君子無所不用其極極即至善之云也<lb/>
　用其極者求其止於是而已矣<lb/>
　新定邵氏曰以事情揆之日日盥頮人之所同也日<lb/>
<pb n="16a"/>
　日沐浴恐未必然内則篇記人子之事父母亦不過<lb/>
　五日則燂湯請浴三日具沐而已斯銘也其殆刻諸<lb/>
　盥頮之盤歟<lb/>
　長樂陳氏曰賢者以其昭昭使人昭昭然則欲明明<lb/>
　徳於天下必先自明也新民者必先自新也至於所<lb/>
　止不同亦皆至善也<lb/>
　永嘉薛氏曰明徳峻徳也日新徳新也<lb/>
　龍泉葉氏曰人之於徳皆自明也豈有明之者哉火<lb/>
<pb n="16b"/>
　有不息之光泉有不竭之流人之欲自明也窮天下<lb/>
　之欲不能蔽其逹而行之也合天下之力不能遏如<lb/>
　水火焉益深益熱而不可禦也聖賢親身行之則知<lb/>
　自明之為功矣徒口耳記問而己者若之何哉新與<lb/>
　明皆學者功用之要也新則明明則新太甲曰終始<lb/>
　惟一時乃日新人無日新之效苟惟一善以自恕記<lb/>
　其舊而忘其新得於昔而遺於今頺惰委靡日就耗<lb/>
　散而其本然者忘矣有新有故者物也物已故而不<lb/>
<pb n="17a"/>
　復新者也此湯之所以銘也國之已故者不復新周<lb/>
　故國也而文王能新之此詩之所以頌也一性之誠<lb/>
　無故無新持之不倦存之若一人之於身鮮有不以<lb/>
　新舊為别者自欺其身者也不二不息有始有卒則<lb/>
　日新之功見矣一叚説成徳就賢之功效一叚説明<lb/>
　徳是自明一叚前輩所以移易在前謂是解新民然<lb/>
　細看却只是自説日新意思<lb/>
　建安真氏曰身之有垢特形骸之礙耳然人猶知沐<lb/>
<pb n="17b"/>
　浴以去之惟恐塵垢存則其體汚穢至於心者神明<lb/>
　之府甘心為利欲所溺以昬蔽之甚如積糞壤如聚<lb/>
　蟯蚘不肯一用其力以去之是以形體為重以心性<lb/>
　為輕也豈不繆哉唐人櫛銘曰人之有髪旦旦思理<lb/>
　有身有心胡不如是深得成湯銘盤之意<lb/>
　錢塘吳氏曰徳既明矣終始惟一時乃日新於是又<lb/>
　取詩書言新者明之日新則徳益輝光新其在己者<lb/>
　也民新則風移俗易新其在人者也命新則祈天有<lb/>
<pb n="18a"/>
　永新其在天者也是故君子無所不用其極極者至<lb/>
　也至則止矣故又取詩人所言止者明之止者止於<lb/>
　至善而已<hi>如愚</hi>
詩云邦畿千里惟民所止詩云緡蠻黃鳥止於丘隅子<lb/>
曰於止知其所止可以人而不如鳥乎詩云穆穆文王<lb/>
於緝熙敬止為人君止於仁為人臣止於敬為人子止<lb/>
於孝為人父止於慈與國人交止於信<lb/>
　孔氏曰誠意在知所止引殷頌𤣥鳥之篇言殷之邦<lb/>
<pb n="18b"/>
　畿千里惟人所居止引小雅緡蠻之篇言黃鳥止在<lb/>
　岑蔚丘隅之處得其所止孔子見其詩而論之云觀<lb/>
　於鳥之所止則人亦知其所止也又大雅文王之篇<lb/>
　言文王之徳緝熙光明又能敬其所止以自居處也<lb/>
　河南程氏曰釋氏多言定聖人便言止如物之好須<lb/>
　道是好物之惡須道是惡物自好惡闗我這裏甚事<lb/>
　若説道我只定更無所為然物之好惡亦自在裏故<lb/>
　聖人只言止所謂止如人君止於仁如人臣止於敬<lb/>
<pb n="19a"/>
　之類也易曰艮其止止其所也言隨其所止而止之<lb/>
　人多不能止盖人萬物皆備遇事各因其心之所重<lb/>
　更互而出才見得這事重便有這事出若能物各付<lb/>
　物便自分出　又曰人多思慮不能自寧只是做他<lb/>
　心主不定要作得心主唯是止於事為人君止於仁<lb/>
　為人臣止於敬父子止於孝慈之類如舜之誅四凶<lb/>
　已作此惡從而誅之舜初何與焉人不止於事只是<lb/>
　攬他事不能使物各付物物各付物則是役物為物<lb/>
<pb n="19b"/>
　所役則是役於物有物必有則須止於事　又曰於<lb/>
　止知其所止謂當止其所也夫有物必有則父止於<lb/>
　慈子止於孝君止於仁臣止於忠萬物庻事莫不各<lb/>
　有其所得其所則安失其所則悖聖人所以能使天<lb/>
　下順治非能為物作則也唯止之各於其所而已<hi>伊</hi>
　<hi>川</hi>
　藍田吕氏曰民之所止止於邦畿而已鳥之所止止<lb/>
　於丘隅而已是皆知其所止矣人之於學不知所止<lb/>
<pb n="20a"/>
　流遁失守無所適歸終亦必亡而已矣雖黃鳥之不<lb/>
　若也故文王之學所以緝熙者在敬其所止而已所<lb/>
　謂仁敬孝慈信者乃為人君為人臣為子爲父與國<lb/>
　人交之至善者也其所居之地不同故所止之善不<lb/>
　一其所以為至善則一也所謂止者猶行者之所欲<lb/>
　至射者之所欲中雖未至也雖未中也必至必中而<lb/>
　後已此之謂知所止<lb/>
　石林葉氏曰邦畿千里惟民所止居而止之也緡蠻<lb/>
<pb n="20b"/>
　黃鳥止於丘隅擇而止之也穆穆文王於緝熙敬止<lb/>
　安而止之也<lb/>
　廬陵胡氏曰止得其所則善君臣父子國人止於仁<lb/>
　敬孝慈信是為止其所雖然不明乎善雖欲擇善而<lb/>
　止之未必得其所也故先於明明徳<lb/>
　新安朱氏曰此與前引淇澳詩皆傳之三章釋止於<lb/>
　至善邦畿王者之都也止居也言物各有所當止之<lb/>
　處也緡蠻黃鳥止於丘隅岑蔚之處子曰以下孔子<lb/>
<pb n="21a"/>
　説詩之辭言人當知所當止之處也穆穆深逺之意<lb/>
　於歎美辭緝繼續也熙光明也敬止言其無不敬而<lb/>
　安所止也引此而言聖人之止無非至善五者乃其<lb/>
　目之大者也學者於此究其精㣲之藴而又推類以<lb/>
　盡其餘則於天下之事皆有以知所止而無疑矣<lb/>
　曰引緡蠻之詩而系以孔子之言孔子何以有是言<lb/>
　也曰此夫子説詩之辭也盖曰鳥於其欲止之時猶<lb/>
　知其當止之處豈可人為萬物之靈而反不如鳥之<lb/>
<pb n="21b"/>
　能知所止而止之乎其所以發明人當知止之義亦<lb/>
　深切矣　曰引文王之詩而繼以君臣父子與國人<lb/>
　交之所止何也曰此因聖人之止以明至善之所在<lb/>
　也盖天生烝民有物有則是以萬物庻事莫不各有<lb/>
　當止之所但所居之位不同則所止之善不一故為<lb/>
　人君則其所當止者在於仁為人臣則其所當止者<lb/>
　在於敬為人子則其所當止者在於孝為人父則其<lb/>
　所當止者在於慈與國人交則其所當止者在於信<lb/>
<pb n="22a"/>
　是皆天理人倫之極致發於人心之不容己者而文<lb/>
　王之所以為法於天下可傳於後世者亦不能加毫<lb/>
　末於是焉但衆人類為氣禀物欲之所昏故不能常<lb/>
　敬而失其所止唯聖人之心表裏洞然無有一毫之<lb/>
　蔽故連續光明自無不敬而所至者莫非至善不待<lb/>
　知所止而後得所止也故傳引此詩而歴陳所止之<lb/>
　實使天下後世得以取法焉學者於此誠有以見其<lb/>
　發於本心之不容己者而緝熙之則其敬止之功是<lb/>
<pb n="22b"/>
　亦文王而已矣詩所謂上天之載無聲無臭儀刑文<lb/>
　王萬邦作孚正此意也　曰五者之目詞約而義該<lb/>
　矣子之説乃復有所謂究其精㣲之藴而推類以通<lb/>
　之者何其言之衍而不切耶曰舉其徳之要而總名<lb/>
　之則一言足矣論其所以為是一言者則其始終本<lb/>
　末豈一言之所能盡哉得其名而不得其所以名則<lb/>
　仁或流於姑息敬或墮於阿諛孝或陷父而慈或敗<lb/>
　子且其為信亦未必不為尾生白公之為也又況傳<lb/>
<pb n="23a"/>
　之所陳姑以見物各有止之凡例其於大倫之目猶<lb/>
　且闕其二焉苟不推類以通之則亦何以盡天下之<lb/>
　理<lb/>
　永嘉薛氏曰止極也仁之至義之盡也知止而後能<lb/>
　定能定則不它矣此謂知本古人之所以大過人者<lb/>
　無所不用其極也能知所止無所徃而不建其極也<lb/>
　黃鳥尚知安身之所人而不求所止可乎<lb/>
　龍泉葉氏曰學者之於道非有可止之法其所為力<lb/>
<pb n="23b"/>
　行而不息者將以成就其所止也故君力行以成就<lb/>
　其所止之仁臣力行以成就其所止之敬子力行以<lb/>
　成就其所止之孝父力行以成就其所止之慈人之<lb/>
　行於世也苟知其所止雖行千里之逺而可以無厭<lb/>
　其不知也則左足未舉而右足躓矣故動則入陷穽<lb/>
　行則入網羅以至於死而不得其止也<lb/>
　東萊吕氏曰止則一不止則二人之行也未得其所<lb/>
　居則其心茫然不雜則亂也及得其所居則心自定<lb/>
<pb n="24a"/>
　矣此止則一也君子之學擇其所止而已矣<hi>居仁</hi>
　建安真氏曰大學之道在止於至善為人君為人臣<lb/>
　與國人交各有所當止止云者必至於是而不遷之<lb/>
　謂也以君道言之有一毫未至於仁不可以言止知<lb/>
　仁之當為或出焉或入焉亦不可以言止何謂仁克<lb/>
　己復禮仁之體也愛人利物仁之用也為人君者内<lb/>
　必有以去物欲之私使視聽言動無一不合乎禮外<lb/>
　必有以廣民物之愛使鰥寡孤獨無一不遂其生此<lb/>
<pb n="24b"/>
　所謂仁也必有是體然後其用行焉故聖人論仁莫<lb/>
　先於克己也人君為天下民物之主癢痾疾痛孰非<lb/>
　同體故君道必主於仁而為仁必極其至所謂止於<lb/>
　至善也自古帝王獨稱堯舜為至仁者以其兼體用<lb/>
　之全無纎㣲之間故也若宋襄以不禽二毛為仁梁<lb/>
　惠以移民移粟為仁是特區區之小善耳其可以言<lb/>
　至乎其可遽止於是乎以此推之則臣之敬子之孝<lb/>
　父之慈與國人交之信皆以極至為當止之地若夫<lb/>
<pb n="25a"/>
　以貌恭為敬以從令為孝以長惡為慈以小諒為信<lb/>
　而曰止於是焉則非所敢知也　又曰文王於緝熙<lb/>
　敬止此敬字舉全體而言無不敬之敬也為人臣止<lb/>
　於敬專指敬君而言乃敬中之一事也文王之敬包<lb/>
　得仁敬孝慈信<lb/>
　新定邵氏曰此章所以釋止於至善之義也至善之<lb/>
　道乃夫人安止之地自其大體而言之人之一身其<lb/>
　生也生乎此道之中其處也處乎此道之内未有能<lb/>
<pb n="25b"/>
　出於範圍之外者也自其事為而言之視聽言動皆<lb/>
　當由禮喜怒哀樂皆當中節亦未嘗無所止也古昔<lb/>
　聖賢洞明乎此故其告語所及經指此道為所止之<lb/>
　地曰安汝止者安乎此也曰欽厥止者欽乎此也謂<lb/>
　之廣居謂之安宅無非推明乎此也自夫人講學不<lb/>
　明蔽於物欲始曠其安宅而弗居血氣馳騖殆如寄<lb/>
　身於逆旅甚者惰於荆棘投於陷穽溺於深淵而不<lb/>
　自知也豈不重可歎哉<lb/>
<pb n="26a"/>
子曰聽訟吾猶人也必也使無訟乎無情者不得盡其<lb/>
辭大畏民志此謂知本<lb/>
　鄭氏曰情猶實也無實者多虚誕之辭聖人之聽訟<lb/>
　與人同耳必使民無實者不敢盡其辭大畏其心志<lb/>
　使誠其意不敢訟本謂誠其意也<lb/>
　孔氏曰無情者以下記者釋夫子之意也<lb/>
　河南程氏曰或問此謂知本止説聽訟吾猶人也必<lb/>
　也使無訟乎無情者不得盡其辭大畏民志何也先<lb/>
<pb n="26b"/>
　生曰且舉此一事其它皆要知本聽訟則必使無訟<lb/>
　是本也<hi>伊川</hi>
　横渠張氏曰大畏民志大畏服其民志使民誠服猶<lb/>
　神武而不殺也威徳素著則民自畏服無情者不敢<lb/>
　盡其辭則知過必改不可幸免故無訟也此則三不<lb/>
　欺聖人皆有之愛則不忍明則不能威則不敢<lb/>
　清江劉氏曰聽訟能判曲直豈不為美然而聖人之<lb/>
　意以無訟為先者貴息争於未形也<lb/>
<pb n="27a"/>
　延平周氏曰聖人聽訟與人同使無實之人不得盡<lb/>
　其辭則異<lb/>
　嚴陵方氏曰子路之折獄不及孔子之無訟召南之<lb/>
　聽訟不及周南之無犯此所以為聖賢之辨歟夫訟<lb/>
　者以其兩辭之情偽未辨也至若無情之人不得盡<lb/>
　其辭豈復有訟乎非夫大畏民志固不能若是易於<lb/>
　訟言有孚窒惕盖謂是矣<lb/>
　馬氏曰誠其意則使民心服不可得而欺矣大畏民<lb/>
<pb n="27b"/>
　志者心服之謂也<lb/>
　藍田吕氏曰孔子上好信則民莫敢不用情故誠其<lb/>
　意則使民服民不得而欺矣大畏民志者心服之謂<lb/>
　也中心悦而誠服如七十子之服仲尼雖巧言如簧<lb/>
　苟無其實為天下所不容此無情者所以不得盡其<lb/>
　辭而可使無訟是謂誠意之效故曰知本<lb/>
　新安朱氏曰此傳之四章釋本末猶人不異於人也<lb/>
　情實也引夫子之言而言聖人能使無實之人不敢<lb/>
<pb n="28a"/>
　盡其虚誕之辭盖我之明徳既明自然有以畏服民<lb/>
　之心志故訟不待聽而自無也觀於此言可以知本<lb/>
　末之先後矣　曰然則聽訟無訟於明徳新民之義<lb/>
　何所當也曰聖人徳盛仁熟所自明者皆極天下之<lb/>
　至善故能大有以畏服其民之心志而使之不敢盡<lb/>
　其無實之辭是以雖其聽訟無以異於衆人而自無<lb/>
　訟之可聽盖已徳既明而民徳自新則得其本之明<lb/>
　效也或不能然而欲區區於分争辨訟之間以求新<lb/>
<pb n="28b"/>
　民之效其亦末矣此傳者釋經之意也<lb/>
　新定邵氏曰民生有欲羣居則競民之不能無訟也<lb/>
　乆矣鼠牙雀角疑似惑人訟之未易聽察也尚矣有<lb/>
　能裁决明審使姦猾無所遁情善良得以吐氣是亦<lb/>
　足以為政矣然人之情偽無窮己之精力有限與其<lb/>
　分拏鬬䦧勞吾之聽決孰若和順雍睦相安於無事<lb/>
　是故虞芮質成未足以見文王至其目觀禮遜之俗<lb/>
　忸怩而不忍争然後見文王道化之懿耳夫所謂大<lb/>
<pb n="29a"/>
　畏民志者豈必峻厲威刑使之畏懼而不敢犯哉盖<lb/>
　其羞愧之心潛動於中則稍犯不韙措躬無地中庸<lb/>
　所謂不怒而民威於鈇鉞是也昔夫子之仕於魯也<lb/>
　將為司宼而沈猶氏之徒已為之息心而改行此其<lb/>
　徳望素隆大畏民志厥有明騐儻得邦家則綏來動<lb/>
　和使民無訟尚奚難哉<lb/>
所謂脩身在正其心者身有所忿懥則不得其正有所<lb/>
恐懼則不得其正有所好樂則不得其正有所憂患則<lb/>
<pb n="29b"/>
不得其正心不在焉視而不見聽而不聞食而不知其<lb/>
味此謂脩身在正其心<lb/>
　鄭氏曰懥怒貌也或作懫或作㚄<lb/>
　孔氏曰此覆説前脩身正心之事因忿怒恐懼而違<lb/>
　於正心既不在視聽與食不覺知也<lb/>
　河南程氏曰或謂有忿懥恐懼好樂憂患心不得其<lb/>
　正是無此數者心乃正乎程先生曰非是要無只是<lb/>
　不以此動其心學者未到不動處須是執持其志<hi>伊</hi>
<pb n="30a"/>
　<hi>川</hi>
　藍田吕氏曰大人者不失其赤子之心赤子之心良<lb/>
　心也天之所以降衷民之所以受天地之中也寂然<lb/>
　不動虚明純一與天地相似與神明為一傳曰喜怒<lb/>
　哀樂之未發謂之中其謂此歟此心自正不待人正<lb/>
　而後正而賢者能勿喪不為物欲之所遷動如衡之<lb/>
　平不加以物如鑑之明不蔽以垢乃所謂正也唯先<lb/>
　立乎大者則小者不能奪如使忿懥恐懼好惡憂患<lb/>
<pb n="30b"/>
　一奪其良心則視聽食息從而失守欲區區修身以<lb/>
　正其外難矣<lb/>
　石林葉氏曰有忿懥恐懼好樂憂患則心有所係矣<lb/>
　故不得其正有係而不得正則其視也必不見聽也<lb/>
　必不聞食也必不知其味以心不在焉故也孟子曰<lb/>
　存其心養其性所以事天盖能正心則能存而不失<lb/>
　故忿懥恐懼好樂憂患皆無所係此所以養性事天<lb/>
　而脩身之道也<lb/>
<pb n="31a"/>
　廬陵胡氏曰古之君子無所不用其正坐毋箕坐必<lb/>
　正也立毋跛立必正也游毋倨行必正也視毋淫視<lb/>
　必正也聽毋傾聽必正也言不惰言必正也動不遞<lb/>
　動必正也至於祭則正已居則正位坐則正席射則<lb/>
　正鵠投壺則正爵無所不用其正此無他凡以正其<lb/>
　心也心正則先立乎大者而小者不能奪忿懥恐懼<lb/>
　好樂憂患皆其小者爾心一為小者所奪則坐立視<lb/>
　聽言動飲食顛倒失措而天地四方易位矣故養心<lb/>
<pb n="31b"/>
　不可不正然古之聖人以蒙養正盖未發之謂蒙謂<lb/>
　喜怒哀樂未發時也能於此時養之以正則發而皆<lb/>
　中節矣若發而後禁則扞格而難勝故正心必曰先<lb/>
　謂正於未發之前<lb/>
　永嘉薛氏曰中庸之學以率性為道喜怒哀樂未發<lb/>
　謂之中有所忿懥恐懼則非所謂中而本性昬矣心<lb/>
　者神明之舍居中虚以治五官者也心為事奪五官<lb/>
　皆失其正非所以安神明也一正心而本性正矣<lb/>
<pb n="32a"/>
　范陽張氏曰心之正體無忿懥恐懼好樂憂患也其<lb/>
　所以為忿懥恐懼好樂憂患者皆血氣也此所以言<lb/>
　身有所忿懥至憂患而不曰心也是心者出乎忿懥<lb/>
　恐懼好樂憂患之外者也惟忘忿懥以至憂患則心<lb/>
　之本體見矣故正心者視而不見聽而不聞食而不<lb/>
　知其味則以心之正體無見無聞無味處是也一流<lb/>
　於見聞滋味之間則心之正體偏矣故正其心者消<lb/>
　盡血氣忘忿懥以至憂患乃可耳心體既見寂然不動<lb/>
<pb n="32b"/>
　可也感而遂通亦可也此心正者之事正心者豈可<lb/>
　遽言此哉學者不可不察<lb/>
　東萊吕氏曰四者皆非心之正也然則如之何而謂<lb/>
　之心正非知至意誠不足以識之今夫視聽言動求<lb/>
　合乎禮以正其心則可謂之正心乎曰此求正其心<lb/>
　而非心正也心正者非言語擬議所能形容也故唯<lb/>
　知至意誠者能黙識之<hi>居仁</hi>
　新安朱氏曰此傳之七章釋正心修身自此以下並<lb/>
<pb n="33a"/>
　以舊文為正忿懥怒也湛然虚明隨感而應者心之<lb/>
　正也不能操而存之而苟以應物則必反為所動而<lb/>
　累乎其中是以不得其正耳心有不存則無以檢其<lb/>
　身矣　或問喜怒憂懼人心之所不能無也而曰心<lb/>
　一有是則不得其正何哉曰人之一心湛然虚明以<lb/>
　為一身之主者固其本體而喜怒憂懼隨感而應者<lb/>
　亦其用之所不能己者也人能即其日用之間動静<lb/>
　之際戒慎恐懼有以存之則夫物之未感而其本體<lb/>
<pb n="33b"/>
　寂然不動如鑑之空如衡之平此固心之正及其既<lb/>
　感而其為用流行不滯凡其妍媸輕重之變皆因彼<lb/>
　之自然而隨以應之則其喜怒憂懼之用雖各不同<lb/>
　而吾之本心鑑空衡平之體固自若也亦何害於正<lb/>
　哉唯其不知謹戒以操而存之使其未感則昬昧而<lb/>
　無所知已感則昬亂而無所主是以四者之應得以<lb/>
　動乎其中而不能自定是以當其忿懥則有是忿懥<lb/>
　而不能平也當其恐懼則有是恐懼而不能安也以<lb/>
<pb n="34a"/>
　至於好樂憂患莫不皆然則方寸之地日用之間紛<lb/>
　紛擾擾而心之體用無不失其正矣心之體用既失<lb/>
　其正則其身在此其心在彼泮散支離不能復相管<lb/>
　攝其不為仰面貪看鳥囬頭錯應人者㡬希矣視而<lb/>
　不見聽而不聞食而不知其味何足怪哉孟子所謂<lb/>
　平旦之氣從其大體意正如此然經復有欲正其心<lb/>
　先誠其意者盖意有未誠則念慮之間無非邪偽固<lb/>
　無實可用力之處而不誠無物亦無肻實用其力之<lb/>
<pb n="34b"/>
　人故必意之已誠然後能正其心而不肻不正其心<lb/>
　矣大抵意誠以後規模漸濶而功夫愈宻由中以及<lb/>
　外而功夫亦不難矣　又曰大學正心章已説盡了<lb/>
　至脩身章又從頭説起至齊家治國章又依前説教<lb/>
　他節節去照顧　又曰正心是就心上説脩身是就<lb/>
　應事接物上説<lb/>
　龍泉葉氏曰忿懥恐懼好樂憂患皆物也非心也是<lb/>
　物交於其心不出於此必入於彼物為之制則心之<lb/>
<pb n="35a"/>
　所存者寡矣無私主者心也物物而不物於物者心<lb/>
　也舉喜怒哀樂無以見之而非無者心也正心之至<lb/>
　至於不以一物累其心則視而必見聽而必聞食而<lb/>
　必知其味推之於身皆一心之用也意言其所發心<lb/>
　言其所存<lb/>
　建安真氏曰喜怒憂懼乃心之用非惟不能無亦不<lb/>
　可無但平居無事之時不要先有此四者在胷中如<lb/>
　平居先有四者即是私意人若有些私意塞在胷中<lb/>
<pb n="35b"/>
　便是不得其正須是涵養此心未應物時湛然虚静<lb/>
　如鑒之明如衡之平到得應物之時方不差錯當喜<lb/>
　而喜當怒而怒當憂而憂當懼而懼恰好則止更無<lb/>
　過當如此方是本心之正　又曰文公鑒空衡平之<lb/>
　體鑒空衡平之用此二句切須玩味盖未曽應物之<lb/>
　時此心只要清明虚静不可先有一物如鑒未照物<lb/>
　只有一箇空衡未稱物已有一箇平此乃心之本體<lb/>
　即喜怒哀樂未曾發動渾然一理不偏不倚故謂之<lb/>
<pb n="36a"/>
　中也此所謂鑒空衡平之體及至事物之來隨感而<lb/>
　應因其可喜而喜因其可怒而怒因其當憂而憂因<lb/>
　其當懼而懼在我本未嘗先有此心但隨所感而應<lb/>
　之耳此即中節而謂之和所謂鑒空衡平之用或問<lb/>
　大學不要先有恐懼中庸却要恐懼何也曰聖賢之<lb/>
　言有似同而實異也中庸只是事物未形之時常常<lb/>
　持敬令心不昬昧而已大學之恐懼却是俗語恐怖<lb/>
　之類自與中庸有異<lb/>
<pb n="36b"/>
　四明李氏曰始焉心足以制其身今也身反以戕其<lb/>
　心故經不曰心有所忿懥而特曰身有所忿懥挈其<lb/>
　身而言之所以明數者之累乃生於身而非生於心<lb/>
　也然身之與心常相闗而不相違安有身為物累而<lb/>
　心為我有者乎吾見忿怒之横生嗜好之紛起而恐<lb/>
　懼憂患且交戰於方寸則心之存焉者寡矣故經列<lb/>
　四者於前而繼之曰心不在焉<hi>元白</hi>
　錢塘吳氏曰忿懥恐懼好樂憂患四者惟忿懥在人<lb/>
<pb n="37a"/>
　不可有易言懲忿書戒忿嫉是矣其餘三者如恐懼<lb/>
　修省好賢樂友生於憂患皆學者所不能無今乃與<lb/>
　忿懥俱以不得其正言之何歟盖所以不得其正者<lb/>
　以其身有之也身有之者血氣所使也是私欲也故<lb/>
　其所忿懥則是好勇鬬狠忿忘其身者也與一怒安<lb/>
　其民者異也其所恐懼則是怯懦無勇見義不為者<lb/>
　也與恐懼所不睹臨事而懼者異矣其所好樂則是<lb/>
　好色好利樂驕樂逸遊者也其與好禮樂善者異矣<lb/>
<pb n="37b"/>
　其所憂患則是憂貧患得失者也其與憂民憂國患<lb/>
　不知患不能者異矣此其所以不得其正也乃若喜<lb/>
　怒哀樂發而中節何有於我哉而心之正則自若也<lb/>
　是知不得其正者以身有之而心不在焉故也故曰<lb/>
　心不在焉視而不見聽而不聞食而不知其味<hi>如愚</hi>
　新定邵氏曰昔之聖賢固有一怒安民者矣非無忿<lb/>
　懥也然當怒而怒所可怒者在物而不在我故怒而<lb/>
　不遷所過者化固有恐懼修省者矣非無恐懼也然<lb/>
<pb n="38a"/>
　當懼而懼所可懼者在時而不在我故震雷雖驚不<lb/>
　喪匕鬯唯仁者能好人以其無所作好也好樂如是<lb/>
　夫奚傷天下憂吾不得不憂在我本無所憂也憂患<lb/>
　如是夫奚損此如水中之萬象鑑中之妍媸物至則<lb/>
　見物去則寂水之與鑑無所増減亦無所愛憎也未<lb/>
　應物之前忿懥恐懼好樂憂患一毫不立固所以為<lb/>
　此心之正當接物之時忿懥恐懼好樂憂患隨感而<lb/>
　應亦孰非此心之正詩人形容文王宅心之妙必曰<lb/>
<pb n="38b"/>
　無然畔援無然歆羡而孔門髙弟形容夫子心術之<lb/>
　精㣲者亦曰毋意毋必毋固毋我正以方寸之地一<lb/>
　毫意念未始或萌如此也則夫忿懥恐懼好樂憂患<lb/>
　四者苟有一焉豈不甚為此心之累哉盖心者身之<lb/>
　主宰而四肢百骸之所由以聽命也心不在焉則目<lb/>
　雖視而不見逐鹿者不見泰山是也耳雖聽而不聞<lb/>
　端冕而聽古樂則唯恐卧是也口雖食而不知其味<lb/>
　中懐憂惕不覺匕筯之失是也夫耳目與口之用若<lb/>
<pb n="39a"/>
　無預於此心而此心一或不在則隨之而俱廢由是<lb/>
　而觀欲修其身者烏可不先正其心哉欲正其心者<lb/>
　烏可使忿懥恐懼好樂憂患之念為此心之累哉<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百五十一<lb/>
</p>
<p>
</p>
  </div>
</body>
</text>
</TEI>
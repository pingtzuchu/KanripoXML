<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷四十</head>
    <p>
<pb n="1a"/>
欽定四庫全書<lb/>
　禮記集説卷四十　　　　　宋　衛湜　撰<lb/>
仲春之月日在奎昏弧中旦建星中<lb/>
　鄭氏曰仲中也仲春者日月㑹於降婁而斗建卯之<lb/>
　辰也弧在輿鬼南建星在斗上<lb/>
　孔氏曰案三統厯二月節日在奎五度昏井二十二<lb/>
　度中去日九十七度旦斗五度中春分日在婁四度<lb/>
　昏栁五度中去日一百二度旦斗十六度中元嘉厯<lb/>
<pb n="1b"/>
　日在壁一度昏井十度中旦箕四度中春分日在奎<lb/>
　七度昏東井三十度中旦斗四度中從奎五度至胃<lb/>
　六度在戌總曰降婁降降也婁斂也言物降落而收<lb/>
　斂斗星随天而轉一日一夜過轉一周而行一度故<lb/>
　正月建寅二月建卯也餘月昏旦中星皆舉二十八<lb/>
　宿此昏云弧中旦云建星中獨非二十八宿者由弧<lb/>
　星近井建星近斗井有三十三度斗有二十六度其<lb/>
　度既寛若舉井斗不知何日的至井斗之中故舉弧<lb/>
<pb n="2a"/>
　星建星也然春分之時日夜中計春分昏中之星去<lb/>
　日九十一度今日在奎五度奎與鬼之初乃一百九<lb/>
　度所以不同者鄭雖云弧在鬼南其實仍當井之分<lb/>
　域故皇氏云從奎第五度為二月節數至井第十五<lb/>
　度得九十一度是弧星當井之十六度也若從井星<lb/>
　十六度至斗之初一百七十二度計昏中星與眀中<lb/>
　之星春秋分時相去分天之半應一百八十二度餘<lb/>
　但日入以後二刻半始昏不盡二刻半為眀昏眀相<lb/>
<pb n="2b"/>
　去少晝五刻一刻有三度半彊五刻有十七度餘則<lb/>
　昏之中星去眀之中星一百六十五度餘則建星不<lb/>
　得在斗初在斗十度也此仲春之月昏弧中而尚書<lb/>
　云日中星鳥不同者孔安國註云書所舉星自取畢<lb/>
　見之義不謂南方之中也<lb/>
其日甲乙其帝大皥其神句芒其蟲鱗其音角律中夾<lb/>
鍾<lb/>
　鄭氏曰夾鍾者夷則之所生三分益一律長七寸二<lb/>
<pb n="3a"/>
　千一百八十七分寸之千七十五仲春氣至則夾鍾<lb/>
　之律應周語曰夾鍾出四隙之細<lb/>
　孔氏曰夷則長五寸七百二十九分寸之四百五十<lb/>
　一今上生夾鍾當三分益一就夷則五寸之中取三<lb/>
　寸更益一寸為四寸餘有整二寸又於七百二十九<lb/>
　分寸之中有細分四百五十一此細分各三分之於<lb/>
　是一寸分為二千一百八十七分有四百五十一者<lb/>
　為一千三百五十三則是二千一百八十七分寸之<lb/>
<pb n="3b"/>
　一千三百五十三也以整二寸各二千一百八十七<lb/>
　分則二寸總有四千三百七十四分益前一千三百<lb/>
　五十三總為五千七百二十七為實數但上生者三<lb/>
　分益一以實數更三分之各有一千九百九分以三<lb/>
　分益一則益一分一千九百九併前五千七百二十<lb/>
　七總為七千六百三十六為積分總數也然後除之<lb/>
　為寸一寸用二千一百八十七則三寸總用六千五<lb/>
　百六十一以三寸益前四寸為七寸餘有一千七十<lb/>
<pb n="4a"/>
　五分不成寸是為夾鍾長七寸二千一百八十七分<lb/>
　寸之千七十五也鄭引周語者周語註夾鍾云夾助<lb/>
　陽四隙謂黄鍾大吕大蔟夾鍾凡助出四隙之微氣<lb/>
　令不滯伏於下也<lb/>
其數八其味酸其臭羶其祀户祭先脾始雨水桃始華<lb/>
倉庚鳴鷹化為鳩<lb/>
　鄭氏曰始雨水以下皆記時候也倉庚驪黄也鳩搏<lb/>
　榖也漢始以雨水為二月節<lb/>
<pb n="4b"/>
　孔氏曰雨水以下四事先後逐氣之早晚故周書時<lb/>
　訓驚蟄之日桃始華又五日倉庚鳴又五日鷹化為<lb/>
　鳩至秋則鳩化為鷹然後設罻羅鄭以倉庚為驪黄<lb/>
　者案釋鳥云倉庚商庚郭景純云即鵹黄也方言云<lb/>
　齊人謂之搏黍鳩搏榖者釋鳥云鳴鳩鴶鵴郭景純<lb/>
　云今之布榖也布摶聲相近或以為此鳥鳴布種其<lb/>
　榖漢初雨水為二月節後改驚蟄為二月節由氣有<lb/>
　參差故也<lb/>
<pb n="5a"/>
　嚴陵方氏曰自上而下者皆曰雨然北風凍之則凝<lb/>
　而為雪東風解之乃散而為水孟春東風既解凍矣<lb/>
　仲春於是始雨水為一候積六候而成月故一嵗則<lb/>
　有七十二候三候為一氣積六氣而成時故一嵗則<lb/>
　有二十四氣此之所言者候而已候非其正也故或<lb/>
　先或後言之厯之所言者氣也氣則正矣故於氣至<lb/>
　則言之鷹好殺而擊以秋鼠好貪而出以夜皆隂類<lb/>
　也鳩鴽皆陽類也卯辰者陽之中故仲春則鷹化為<lb/>
<pb n="5b"/>
　鳩季春則田鼠化為鴽盖隂為陽所化物理如此爵<lb/>
　乳子而集以春雉求雌而雊以朝皆陽類也蛤蜃皆<lb/>
　隂類也戌亥者隂之極也故秋則爵入大水為蛤孟<lb/>
　冬則雉入大水為蜃盖陽為隂所化物理如此草腐<lb/>
　則幽之類也螢則眀之類也季夏則腐草為螢盖離<lb/>
　之眀極於此故也是皆化而已於鷹鼠言化於腐草<lb/>
　爵雉則直言為何哉盖因形移易曰化鷹之為鳩鼠<lb/>
　之為鴽皆因形移易而已故言化腐草則植物也螢<lb/>
<pb n="6a"/>
　則動物也爵雉飛物也蛤蜃潛物也植物為動飛物<lb/>
　為?則不特因形移易矣而化固不足以言之故皆<lb/>
　直言為而已<lb/>
　馬氏曰始雨水則隂陽交而成和也<lb/>
　山隂陸氏曰凡言始始於此耳據蟄蟲始振始雨水<lb/>
　桃始華至虎始交鵲始巢雷始收聲之類不言始容<lb/>
　或前此據獺祭魚鴻鴈來倉庚鳴鷹化為鳩之類桃<lb/>
　始華言始穉之也據夏小正孟春梅杏榹桃則華鳩<lb/>
<pb n="6b"/>
　能鳩聚陽氣蒸變含血使鷙者能仁候之著者也使<lb/>
　走者能飛候之尤著者也復化為鷹不記夏小正曰<lb/>
　變而之不仁也<lb/>
天子居青陽大廟乘鸞路駕倉龍載青旂衣青衣服倉<lb/>
玉食麥與羊其器疏以達<lb/>
　鄭氏曰青陽大廟東堂當大室<lb/>
　山隂陸氏曰爾雅曰室有東西廂曰廟所謂青陽眀<lb/>
　堂總章𤣥堂大廟以其居正有左右廂故也若大室<lb/>
<pb n="7a"/>
　無左右廂故曰大廟大室且曰大廟大室著青陽等<lb/>
　皆大廟也<lb/>
是月也安萌芽養㓜少存諸孤擇元日命民社命有司<lb/>
省囹圄去桎梏毋肆掠止獄訟<lb/>
　鄭氏曰安萌芽至存諸孤助生氣也社后土也使民<lb/>
　祀焉神其農業也祀社日用甲省減也囹圄所以禁<lb/>
　守繫者若今别獄矣桎梏今械也在手曰梏在足曰<lb/>
　桎肆謂死刑暴尸也周禮曰肆之三日掠謂捶治人<lb/>
<pb n="7b"/>
　皆順陽寛也<lb/>
　孔氏曰此一節論助其生氣止其獄刑后土者謂五<lb/>
　官之后土即社神也句龍為配社之人又為后土之<lb/>
　官也郊特牲云祀社日用甲用日之始即元日也召<lb/>
　誥戊午乃社于新邑用戊者周公告營洛邑位成非<lb/>
　常祭也囹牢也圄止也所以止出入皆罪人所舎也<lb/>
　獄周曰圜土殷曰羑里夏曰均臺秦曰囹圄漢曰若<lb/>
　盧魏曰司空案掌囚云上罪梏拲而桎拲為在手梏<lb/>
<pb n="8a"/>
　與拲連文故知梏亦在手則桎在足也易童牛之梏<lb/>
　牛四足稱梏者牛無手前足施梏也肆陳也謂陳尸<lb/>
　而暴之周禮郷士縣士皆肆之三日然春陽既動理<lb/>
　無殺人何得更有死尸盖是大逆罪甚容得春時殺<lb/>
　之殺則埋之故禁其陳肆<lb/>
　嚴陵方氏曰諸孤㓜而無父者盖有亡之道故曰存<lb/>
　也天之窮民有四存之止及於孤者以其為人後存<lb/>
　之為助陽氣為大故也祭法曰大夫以下成羣立社<lb/>
<pb n="8b"/>
　曰置社則民固有社矣然非天子命之無敢専祭焉<lb/>
　故擇元日而命之也且社土示也方春土發生之時<lb/>
　擇元日而祭之亦祈其土之利無不善而已郊特牲<lb/>
　言社日用甲則此言元日盖甲日也社日用甲則得<lb/>
　其善矣故謂之元日焉凡祭社而稷必從之此止言<lb/>
　命民社者特舉重以眀輕爾囹圄桎梏見文王世子<lb/>
　解肆則陳其尸掠則訊以掠獄訟見王制解夫囹圄<lb/>
　不可去故曰省省所以察之也桎梏可去故曰去去<lb/>
<pb n="9a"/>
　所以除之也肆掠之行主乎吏故曰無所以禁之也<lb/>
　獄訟之作自乎下故曰止所以息之也凡此皆所以<lb/>
　消隂事而已<lb/>
　馬氏曰凡植物始茁為萌浸長為芽動物始生為㓜<lb/>
　未壯為少植物欲其無踐履故曰安萌芽動物欲其<lb/>
　無殄滅故曰養幼少孤者天民之窮欲其無天絶故<lb/>
　曰存諸孤凡日始於甲物成於辛日始於甲而社用<lb/>
　之者地以形成物而肇地事者氣也氣自甲而始故<lb/>
<pb n="9b"/>
　用是以社物成於辛而郊用之者天以氣始物而終<lb/>
　天事者形也形至辛而成故用是以郊天地相合萬<lb/>
　物資焉故曰郊以眀天道社以神地道萬物資氣於<lb/>
　天故郊於孟春資生於地故社於仲春省囹圄去桎<lb/>
　梏毋肆掠止獄訟則方天地作解之時人應是而為<lb/>
　解之事也<lb/>
　丘氏曰唐李林甫等註月令擇元日命民社元日近<lb/>
　春分前後戊日與今註不同以社祭土土畏木甲屬<lb/>
<pb n="10a"/>
　木故不用甲用戊者戊屬土故召誥曰越翼日戊午<lb/>
　乃社于新邑郊特牲用甲當是異代之禮<lb/>
　金華應氏曰元日祈于上帝所以祀天也元日命民<lb/>
　社所以祀地也乾始坤生事之如一不容有異心也<lb/>
　故祈帝祀社皆曰元日而親耕則曰元辰而已載芟<lb/>
　之詩曰春藉田而祈社稷則藉田固以祈社稷矣而<lb/>
　此復曰命民社者盖藉田之祈王所自為立之王社<lb/>
　也命民社者王為羣姓所立之大社也同於為社而<lb/>
<pb n="10b"/>
　先後則有等差因事以為教也郊用辛乾位也氣之<lb/>
　藏也超乎物無為而尊天之道也社用甲震方也物<lb/>
　之生也役於乾有用而勞土之象也肆縱也肆掠謂<lb/>
　肆意笞箠也盖雖輕刑不敢縱意也肆固為暴尸之<lb/>
　刑而與掠並言則輕重不倫且桎梏猶欲去之而況<lb/>
　敢暴尸乎<lb/>
是月也𤣥鳥至至之日以大牢祠于髙禖天子親往后<lb/>
妃帥九嬪御乃禮天子所御帶以弓䪅授以弓矢于髙<lb/>
<pb n="11a"/>
禖之前<lb/>
　鄭氏曰𤣥鳥燕也燕以施生時来巢人堂宇而孚乳<lb/>
　嫁娶之象也媒氏之官以為候髙辛氏之世𤣥鳥遺<lb/>
　卵娀簡吞之而生契後王以為媒官嘉祥而立其祠<lb/>
　焉變媒言禖神之也周禮天子有夫人有嬪有世婦<lb/>
　有女御獨云帥九嬪舉中言也御謂從往侍祠天子<lb/>
　所御謂今有娠者於祠大祝酌酒飲於髙禖之庭以<lb/>
　神恵顯之也帶以弓䪅授以弓矢求男之祥也王居<lb/>
<pb n="11b"/>
　眀堂禮曰帶以弓䪅禮之禖下其子必得天材<lb/>
　孔氏曰此一節論天子親祭髙禖妃嬪從行之事大<lb/>
　戴禮云有娀氏之女曰簡狄髙辛氏之世有此吞鳥<lb/>
　之異是為禖官嘉祥後代之王立此髙辛而為禖神<lb/>
　也蔡邕以為髙者尊也謂尊髙之禖非謂髙辛為禖<lb/>
　又毛傳云姜嫄從帝祠於郊禖又云簡狄從帝祠於<lb/>
　郊禖則是姜嫄簡狄之前先有禖神矣案鄭志焦喬<lb/>
　答王權言之則契已前祭天南郊以先禖配之故謂<lb/>
<pb n="12a"/>
　之郊禖後王既以髙辛之君立為禖神以配天其古<lb/>
　昔先媒則廢之矣此祭髙禖是祭天髙禖為配祭之<lb/>
　神祭天特牲此用大牢者謂配祭之人也周禮媒氏<lb/>
　註云禖之為言謀合異類使和成者但不知初為媒<lb/>
　者其人是誰案世本伏羲制以儷皮嫁娶之禮既用<lb/>
　之配天其尊貴先媒當是伏羲也<lb/>
　嚴陵方氏曰后妃與闗雎所稱同義九嬪御者九嬪<lb/>
　與九御也御即女御也女御八十一人每九人則屬<lb/>
<pb n="12b"/>
　一嬪故謂之九御言九嬪則包夫人言九御則包世<lb/>
　婦矣以周官内宰考之故知其如此天子所御謂御<lb/>
　而幸之者亦見曲禮琴瑟不御解禮謂酌之以酒也<lb/>
　射者男子之事弓矢者男子之祥也男子生而懸弧<lb/>
　者以此䪅則弓衣也帶以弓䪅者示其有能受之資<lb/>
　也授以弓矢者予之以所求之祥也<lb/>
是月也日夜分雷乃發聲始雷蟄蟲咸動啓戸始出先<lb/>
雷三日奮木鐸以令兆民曰雷將發聲有不戒其容止<lb/>
<pb n="13a"/>
者生子不備必有凶災<lb/>
　鄭氏曰發聲發猶出也容止猶動静主戒婦人有娠<lb/>
　者也<lb/>
　孔氏曰先記時候以應節後言時候以應二分二至<lb/>
　所應不同故重記之日夜分謂晝夜漏刻馬融云晝<lb/>
　夜各五十刻據日出入為限蔡邕以為星見為夜日<lb/>
　入後三刻日出前三刻皆屬晝晝有五十六刻夜有<lb/>
　四十四刻鄭康成註尚書云日中星以為日見之漏<lb/>
<pb n="13b"/>
　五十五刻不見之漏四十五刻與蔡校一刻大畧亦<lb/>
　同雷是陽氣之聲將上與隂相衝季冬雷在地下則<lb/>
　雉應而雊孟春動於地之上則蟄蟲應而振出至此<lb/>
　升而動於天之下其聲發揚也以雷出有漸故曰乃<lb/>
　云始電者電是陽光陽微則光不見此月陽氣漸盛<lb/>
　以擊於隂其光乃見故云始電户謂穴也蟲發所蟄<lb/>
　之穴蟄早者孟春乃出則左傳啓蟄而郊是也蟄晚<lb/>
　者二月始出故此云蟄蟲咸動玉藻云迅雷甚雨則<lb/>
<pb n="14a"/>
　必變雖夜必興衣服冠而坐所以畏天威也小人不<lb/>
　畏天威懈慢䙝瀆或至夫婦交接君子制法不可指<lb/>
　斥言之故曰有不戒其容止者言此時夫婦交接生<lb/>
　子支節性情必不備其父母必有災也<lb/>
　嚴陵方氏曰日陽也夜隂也故陽長而隂消則日長<lb/>
　夜短隂長而陽消則夜長日短皆非隂陽之中也夫<lb/>
　陽生於子終於午至卯而中分隂生於午終於子至<lb/>
　酉而中分故春為陽中而仲月之節為春分秋為隂<lb/>
<pb n="14b"/>
　中而仲月之節為秋分春秋之分則隂陽適中而日<lb/>
　夜無短長之差故於其月每言日夜分也然春分以<lb/>
　陽為主故繼言雷乃發聲秋分以隂為主故繼言雷<lb/>
　始收聲於發聲言乃於收聲言始盖乃為繼事之辭<lb/>
　始為肇事之辭以夫始必有終終則有始故也電光<lb/>
　則火光也故始陽中之月始於陽中之月則終於隂<lb/>
　中之月可知矣蟄蟲咸動啓户始出以感雷而動故<lb/>
　也節有驚蟄其義出此孟春言蟄蟲始振則振而已<lb/>
<pb n="15a"/>
　猶未出也至此然後動而出焉亦見彼解唯其以雷<lb/>
　發之月而出則亦以雷收之月而入也故後繼言蟄<lb/>
　蟲坏戸者以此夫雷之發聲也隂陽家可以數推焉<lb/>
　故先雷三日奮木鐸以令兆民必先三日則有先甲<lb/>
　之意奮鐸則所以警衆也鐸必以木則令民以文事<lb/>
　故也奮則奮其力而振之也雷之發聲所以振天之<lb/>
　威也聞之者其可以不戒乎有不戒其容止者生子<lb/>
　不備必有凶災無足恠也不備言百骸九竅之或虧<lb/>
<pb n="15b"/>
　以其感怠慢之氣而孕故如此凶者吉之對災者祥<lb/>
　之對以人言則曰吉凶以天言則曰災祥凡此皆奮<lb/>
　木鐸所令之言也所奮之人亦遒人小宰之類歟<lb/>
日夜分則同度量鈞衡石角斗甬正權概<lb/>
　鄭氏曰因晝夜等而平當平也同角正皆謂平之也<lb/>
　丈尺曰度斗斛曰量三十斤曰鈞稱上曰衡百二十<lb/>
　斤曰石甬今斛也稱錘曰權概平斗斛者<lb/>
　孔氏曰度量鈞衡之等人之所用當須平均人君於<lb/>
<pb n="16a"/>
　晝夜分等之時而平正此當平之物也鄭註丈尺曰<lb/>
　度以下皆漢書律厯志文<lb/>
　嚴陵方氏曰形而上者謂之道而隂陽之氣運焉形<lb/>
　而下者謂之器而隂陽之理寓焉道則體乎天器則<lb/>
　用乎人體乎天者既適其中矣用乎人者可以失其<lb/>
　中乎此同度量之類所以必在乎日夜分之月也秋<lb/>
　之日夜分不曰均衡石而曰平權衡不曰正權概而<lb/>
　曰正鈞石者亦相備而已<lb/>
<pb n="16b"/>
　馬氏曰象者天之所為也器者人之所為也王者觀<lb/>
　象於天然後稽器於人則上承天之所為下以正其<lb/>
　所為故也盖必待日夜分而同度量權衡者則自舜<lb/>
　以來盖有是法矣石出於衡斗甬出於量權者衡之<lb/>
　用也概者量之用也<lb/>
　山隂陸氏曰鈞讀如四鍭既鈞之鈞衡石斗甬待權<lb/>
　概而後正今鈞衡石角斗甬以正權概變也變者陽<lb/>
　事若隂有順而已故仲春鈞衡石以角斗甬以正權<lb/>
<pb n="17a"/>
　概仲秋平權衡以正鈞石以角斗甬<lb/>
　長樂陳氏曰㮚氏以鬴為量而法止於三則升豆鬴<lb/>
　是也律厯志以斛為量而法備於五龠合升斗斛是<lb/>
　也法止於三故自升而上登之以四則升四而豆豆<lb/>
　四而鬴故鬴六斗四升法備於五故自合而上登之<lb/>
　以十則合十為升升十為斗斗十為斛故斛十斗然<lb/>
　㮚氏之鬴深尺内方尺而圜其外其重一鈞律厯志<lb/>
　之斛亦方尺而圜其外其重二鈞其方尺圜外則同<lb/>
<pb n="17b"/>
　而所容之多寡所權之輕重不同何也周禮璧羨之<lb/>
　制從十寸横八寸皆為度尺鬴如之則外深尺者十<lb/>
　寸之尺也内方尺者八寸之尺也自方八寸而八之<lb/>
　則為方六十四寸漢無八寸之尺斛之内方皆十寸<lb/>
　也故言方寸而不言深尺自方十寸而十之則為方<lb/>
　百寸此其實所以不同也㮚氏之制旁為升臀為豆<lb/>
　腹為鬴律厯志之制左耳為升右耳為合龠臀為斗<lb/>
　腹為斛盖内方所以處數外圜所以利用耳髙而小<lb/>
<pb n="18a"/>
　臀卑而博故因其小者為升合因其博者為斗豆則<lb/>
　古之制器尚象豈徒然哉律厯志五量止於斛左傳<lb/>
　釡十則鍾聘禮十六斛曰藪十藪曰秉四秉曰筥其<lb/>
　法亦起於斛故也月令曰角斗甬管子曰角量也皆<lb/>
　謂之法則月令之甬管子之角皆量器也鄭康成以<lb/>
　甬為斛而飲器四升曰甬豈此類歟經傳鬴或作釡<lb/>
　庾或作逾區或作鏂升或作勝盖古字通用<hi>禮書</hi>
是月也耕者少舎乃修闔扇寢廟畢備毋作大事以妨<lb/>
<pb n="18b"/>
農之事<lb/>
　鄭氏曰舎猶止也因蟄蟲唘戸耕事少閒而治門户<lb/>
　也用木曰闔用竹葦曰扇畢猶皆也凡廟前曰廟後<lb/>
　曰寢大事兵役之屬<lb/>
　孔氏曰左傳晉州綽以枚數闔闔是齊城門闔用木<lb/>
　也此扇與闔相對文也此耕者謂庶人庶人蓽門故<lb/>
　知竹葦曰扇廟是接神之處其處尊故在前寢是藏<lb/>
　衣冠之處對廟為卑故在後但廟制有東西廂有序<lb/>
<pb n="19a"/>
　寢制唯室而已故釋宫云室有東西廂曰廟無東西<lb/>
　廂有室曰寢是也<lb/>
　嚴陵方氏曰農之作也則出而在田農之息也則入<lb/>
　而在舎方春東作之時而不可乆妨也故以少為言<lb/>
　焉寢廟畢備則事死如事生故也毋作大事以妨農<lb/>
　之事者非若闔扇之小事則於農之事有所妨矣故<lb/>
　制之使毋焉<lb/>
　馬氏曰詩曰三之日于耜則三陽之月載始南畝也<lb/>
<pb n="19b"/>
　四之日舉趾則四陽之月皆作而耕矣然此曰耕者<lb/>
　少舎乃修闔扇則亦唘其向之塞闢其戸之墐者而<lb/>
　已寢廟畢備則以其所以養人者事神也<lb/>
　山隂陸氏曰細言闔扇大言寢廟以著其餘莫或不<lb/>
　修也此之謂畢備<lb/>
是月也毋竭川澤毋漉陂池毋焚山林<lb/>
　鄭氏曰順陽養物也畜水曰陂穿地通水曰池<lb/>
　嚴陵方氏曰川澤之物非竭其水則不可以盡取故<lb/>
<pb n="20a"/>
　於川澤曰竭陂池之物漉之以網罟則可以盡之矣<lb/>
　故於陂池曰漉此小大之辨也毋竭川澤毋漉陂池<lb/>
　則主漁者言之也毋焚山林則主田者言之也凡此<lb/>
　皆所以遂生物之理而已<lb/>
天子乃鮮羔開冰先薦寢廟<lb/>
　鄭氏曰鮮當為獻聲之誤也獻羔謂祭司寒也祭司<lb/>
　寒而出冰薦於宗廟乃後賦之春秋傳曰古者日在<lb/>
　北陸而藏冰西陸朝覿而出之其藏冰也深山窮谷<lb/>
<pb n="20b"/>
　固隂沍寒於是乎取之其出之也朝之禄位賔食喪<lb/>
　祭於是乎用之其藏之也黑牡秬黍以饗司寒其出<lb/>
　之也桃弧棘矢以除其災其出入也時食肉之禄冰<lb/>
　皆與焉大夫命婦䘮浴用冰祭寒而藏之獻羔而唘<lb/>
　之公始用之火出而畢賦自命夫命婦至於老疾無<lb/>
　不受冰<lb/>
　孔氏曰鄭恐獻羔是祭於寢廟故云祭司寒下引左<lb/>
　傳祭寒而藏之既藏而祭司寒眀唘亦祭之也薦於<lb/>
<pb n="21a"/>
　宗廟謂仲春乃後賦之謂孟夏故凌人云夏頒冰左<lb/>
　傳云火出而畢賦是也鄭註從古者以至無不受冰<lb/>
　皆左傳文案昭四年春大雨雹季武子問於申豐申<lb/>
　豐對以此辭北陸謂十二月日在虚之時西陸謂四<lb/>
　月日在昴畢之時固隂沍寒者沍閉也謂堅固之隂<lb/>
　閉塞不通陽之處朝之禄位謂大夫以上桃去不祥<lb/>
　棘則刺禦惡火出而畢賦者畢盡也謂應是得冰之<lb/>
　人無問尊卑盡賦與之<lb/>
<pb n="21b"/>
　長樂陳氏曰人子之於親飲食與藥必先嘗而後進<lb/>
　四時新物必先獻而後食寢廟之薦新盖亦推其事<lb/>
　先之禮以盡其誠敬而已先儒謂廟藏神主而祭以<lb/>
　四時寢藏衣冠几杖之具而祭之以新物然國語曰<lb/>
　大寒取名魚登川禽嘗之寢廟月令四時新物皆先<lb/>
　薦寢廟者盖有寢者薦於寢無寢者薦於廟非謂薦<lb/>
　止於寢也月令雜記秦禮秦出寢於陵則月令所謂<lb/>
　寢廟豈皆廟後之寢乎古者掌外事之兆有典祀掌<lb/>
<pb n="22a"/>
　廟有守祧掌寢有𨽻僕故典祀若以時祭祀則帥其<lb/>
　屬而修除徴役於司𨽻而役之守祧其廟則有司修<lb/>
　除之其祧則守祧黝堊之𨽻僕祭祀修寢則薦新盖<lb/>
　亦修焉觀詩序言薦魚獻鮪而詩言以享以祀月令<lb/>
　言以共寢廟之祀則薦新亦謂之祀也祭僕大䘮復<lb/>
　于小廟𨽻僕大喪復于小寢大寢小寢髙祖以下之<lb/>
　寢廟也大寢始祖之寢也復于廟則小廟而已于寢<lb/>
　則及大寢者以廟嚴於寢故也<hi>禮書</hi>
<pb n="22b"/>
　嚴陵方氏曰古者鑿冰於建丑之月則以重隂方固<lb/>
　而達陽氣也藏冰於建寅之月則以少陽尚㮚而閉<lb/>
　隂氣也開冰於建夘之月則以陽方中而順中氣也<lb/>
　頒冰於建已之月則以陽方盛而禦暑氣也夫開冰<lb/>
　陽事也故用羔羊為大畜故也不以羊而以羔者方<lb/>
　少陽用事之時而又品物少故也先薦寢廟者所以<lb/>
　重時物且不敢以人之餘而奉神也既曰寢又曰廟<lb/>
　何也盖王者之於祖禰以人道事之則有寢以神道<lb/>
<pb n="23a"/>
　事之則有廟王者七廟而周官𨽻僕止掌五寢者以<lb/>
　二祧將毁先除其寢去事有漸故也祭神道也薦人<lb/>
　道也季春之薦鮪孟夏以彘嘗麥仲夏以雛嘗黍羞<lb/>
　以含桃孟秋農乃登榖天子嘗新仲秋以犬嘗麻季<lb/>
　秋以犬嘗稻季冬之嘗魚所言之意亦若是而已<lb/>
　山隂陸氏曰鮮讀如字擊牲曰鮮言鮮者嫌於不殺<lb/>
　知然者以下云祀不用犧牲據此小祀用牲唯開冰<lb/>
上丁命樂正習舞釋菜天子乃帥三公九卿諸侯大夫<lb/>
<pb n="23b"/>
親往視之仲丁又命樂正入學習樂<lb/>
　鄭氏曰樂正樂官之長也命習舞者順萬物始出地<lb/>
　鼓舞也將舞必釋菜於先師以禮之夏小正曰丁亥<lb/>
　萬用入學親往視之順時達物也仲丁習樂者習歌<lb/>
　與八音為季春將合樂也<lb/>
　孔氏曰孟春習舞此仲春又云習舞皆以春陽既動<lb/>
　萬物出地王者習舞所以應之此習舞即大胥春入<lb/>
　學舎菜合舞一也據人所學謂之習舞節奏齊同謂<lb/>
<pb n="24a"/>
　之合舞此亦謂之大合樂故文王世子凡大合樂註<lb/>
　春舎菜合舞秋頒學合聲孟春習之至仲春習而合<lb/>
　之自是春秋常所合樂也非為季春而習舞也故大<lb/>
　胥春合舞秋合聲自是春秋之常事也孟春習舞及<lb/>
　仲春習舞仲丁習樂并季春合樂皆在大學仲春釋<lb/>
　菜合舞季春大合樂皆天子親往餘則不也孟夏習<lb/>
　合禮樂為當月飲酎以仲春習舞習樂命樂正此則<lb/>
　稍輕故唯命樂師此習禮樂亦在學但天子不親往<lb/>
<pb n="24b"/>
　孟夏又云飲酎用禮樂鄭註飲之於朝正尊卑天子<lb/>
　親在不云樂正文不備也仲夏樂師修鞀鞞鼓為大<lb/>
　雩帝用盛樂預修習也雩帝之時則命樂正天子親<lb/>
　往其季夏以土王孟秋仲秋又隂始國無大事不用<lb/>
　樂也季秋亦得習吹者為將大饗帝也其習吹亦在<lb/>
　學樂師習之天子不親往但文不備所以習吹者鄭<lb/>
　云春夏重舞秋冬重吹但以重為主其實春亦有吹<lb/>
　秋亦有舞案大胥秋頒學合聲周禮也月令仲秋無<lb/>
<pb n="25a"/>
　合聲者殷法也或即此季秋習吹是也孟冬大飲烝<lb/>
　亦用禮樂在大學天子亦親往季冬命樂師大合吹<lb/>
　者嵗終王與族人燕於大寢其事輕故命樂師也鄭<lb/>
　以經習舞釋菜連文恐共是一事故云將欲習舞必<lb/>
　先釋菜必知然者案文王世子云釋菜不舞是知釋<lb/>
　菜不為舞也必知先有釋菜者以大胥云舎菜合舞<lb/>
　舎即釋也引夏小正證習舞之意謂用此萬舞以入<lb/>
　學上習舞釋菜鄭不云為季春合樂則仲春合舞自<lb/>
<pb n="25b"/>
　當為之不為季春合樂而習也仲春習舞雖不為季<lb/>
　春而習但孟春仲春習舞已久不須更習故知仲丁<lb/>
　唯習歌與八音歌謂合聲也八音謂樂器響也<lb/>
　廬陵方氏曰先儒謂釋菜在合舞之前以大胥先舎<lb/>
　菜也案此先習舞後釋菜以春陽動舞以應之則以<lb/>
　習舞為主大胥先釋菜而後合舞以入學教人必禮<lb/>
　先師則以舎菜為主二者先後不同先儒誤矣<lb/>
　嚴陵方氏曰凡言釋奠則有飲焉言釋菜則以芹藻<lb/>
<pb n="26a"/>
　之類而已學記所謂皮弁祭菜是也於仲春釋菜則<lb/>
　以品物少故也於始教祭菜則以示敬道故也以事<lb/>
　言則曰釋以禮言則曰祭其實一也餘見孟春樂正<lb/>
　入學習舞解<lb/>
　馬氏曰親往視之為道之存故也釋菜用丁為文眀<lb/>
　故也耕藉用亥亥為天倉<lb/>
　山隂陸氏曰凡春習舞皆月習之於此乃釋菜爾據<lb/>
　季秋入學習吹夏小正曰丁亥萬用入學言用者舞<lb/>
<pb n="26b"/>
　於是用焉<lb/>
是月也祀不用犧牲用圭璧更皮幣<lb/>
　鄭氏曰為季春將選而合騰之也更猶易也當祀者<lb/>
　古以玉帛而已<lb/>
　孔氏曰以季春將騰合牝牡不用殺其犧牲其應祀<lb/>
　之時圭璧更易此犧牲非但用圭璧更易又用皮幣<lb/>
　以更之故在圭璧皮幣之中上下有也此謂祈禱小<lb/>
　祀若大祀則依常法大牢祀髙禖是也<lb/>
<pb n="27a"/>
　山隂陸氏曰此言去犧牲爾其它猶在鄭氏謂當祀<lb/>
　者以玉帛而已非是即大祀猶用犧牲徒皮幣耳猶<lb/>
　以圭璧代之其仁意逺矣<lb/>
　馬氏曰是月也大牢祀於髙禖而獻羔開氷此祀不<lb/>
　用犧牲非古也古之制器者尚其象故圭銳而璧圜<lb/>
　其備物也致其義故皮以致其文而幣以致其實其<lb/>
　用不同不可僭也此月用圭璧更皮幣則非古也<lb/>
仲春行秋令則其國大水寒氣總至冦戎來征行冬令<lb/>
<pb n="27b"/>
則陽氣不勝麥乃不熟民多相掠行夏令則國乃大旱<lb/>
煖氣早來蟲螟為害<lb/>
　鄭氏曰大水寒氣酉之氣乘之也八月宿直昴畢畢<lb/>
　好雨冦戎来征金氣動畢又為邊兵也陽氣不勝麥<lb/>
　乃不熟子之氣乘之也十一月為大隂民相掠隂姦<lb/>
　衆也國旱煖氣午之氣乗之也蟲螟暑氣所生為災<lb/>
　害也<lb/>
　孔氏曰畢七星十六度主邊兵大水地災也寒氣天<lb/>
<pb n="28a"/>
　災也冦戎人災也陽氣不勝天災也麥不熟地災也<lb/>
　民相掠人災也大旱煖氣天災也蟲螟為害地災也<lb/>
　行令失所人災之應故無其災<lb/>
　嚴陵方氏曰多雨故其國大水也水之氣為寒故寒<lb/>
　氣總至冦戎来征則感金氣而然也凡此皆酉之氣<lb/>
　乗之麥以秋稼至夏乃穡仲春則向成矣而陽氣不<lb/>
　勝故麥乃不熟也民多相掠則以陽不勝隂故也凡<lb/>
　此皆子之氣乗之行夏令而陽亢故大旱大旱故煖<lb/>
<pb n="28b"/>
　氣早来蟲螟則煖氣所生也且螟食苗心夏以盛徳<lb/>
　在火而心屬焉則其為害亦以類而已故孟夏仲冬<lb/>
　之行春令言蝗仲夏之行春令言螣各以類應焉凡<lb/>
　此皆午之氣乗之<lb/>
季春之月日在胃昏七星中旦牽牛中<lb/>
　鄭氏曰季少也季春者日月㑹於大梁而斗建辰之<lb/>
　辰也<lb/>
　孔氏曰案三統厯三月節日在胃七度昏張二度中<lb/>
<pb n="29a"/>
　去日一百七度旦斗二十六度中清眀日在昴八度<lb/>
　昏翼四度中去日一百一十一度旦女二度中元嘉<lb/>
　厯三月節日在婁六度昏栁十二度中旦斗十四度<lb/>
　中三月中日在胃九度凡三十度日月行一㑹凡三<lb/>
　十度故三月日在胃七度案律厯志大梁初日在胃<lb/>
　七度是也昏七星中者律厯志云胃十四度昴十一<lb/>
　度畢十六度觜二度參九度井三十三度鬼四度栁<lb/>
　十五度七星七度從胃七度至七星之初度有九十<lb/>
<pb n="29b"/>
　九度以日漸長日没之時稍在酉北去七星之初九<lb/>
　十八度故昏時七星在南方之中旦牽牛中者從七<lb/>
　星之初至牽牛之初也<lb/>
其日甲乙其帝大皥其神句芒其蟲鱗其音角律中姑<lb/>
洗<lb/>
　鄭氏曰姑洗者南吕之所生也三分益一律長七寸<lb/>
　九分寸之一季春氣至則姑洗之律應周語曰姑洗<lb/>
　所以修絜百物考神納賔<lb/>
<pb n="30a"/>
　孔氏曰南吕六二上生姑洗之九三南吕長五寸三<lb/>
　分寸之一就南吕三分益一取三寸益一寸為四寸<lb/>
　餘有整二寸三分寸之一整二寸者各九分之二九<lb/>
　為十八分寸之一者為三分總二十一分三七二十<lb/>
　一三分益一更益七分總二寸八分以九分為一寸<lb/>
　二十七分為三寸益前四寸為七寸餘有一分在故<lb/>
　云律長七寸九分寸之一<lb/>
其數八其味酸其臭羶其祀户祭先脾桐始華田鼠化<lb/>
<pb n="30b"/>
為鴽虹始見蓱始生<lb/>
　鄭氏曰桐始華以下皆記時候也鴽鴾毋螮蝀謂之<lb/>
　虹蓱萍也其大者曰蘋<lb/>
　孔氏曰鴽鴾毋爾雅釋鳥文毋當作牟謂䳺也凡云<lb/>
　化者易曰乾道變化謂先有舊形漸漸改者謂之變<lb/>
　雖有舊形忽改者謂之化及本無舊形非類而改亦<lb/>
　謂之化故鄭註周禮云能生非類曰化也螮蝀謂之<lb/>
　虹爾雅釋天文郭氏云雄者曰虹雌者曰蜺雄謂眀<lb/>
<pb n="31a"/>
　盛者雌謂闇微者虹是隂陽交㑹之氣純隂純陽則<lb/>
　虹不見若雲薄漏日日照雨滴則虹生<lb/>
　山隂陸氏曰桐始華蔡邕曰木之後華者也穉之故<lb/>
　曰始餘已見桃始華解夏小正曰鴽䳺也<lb/>
　馬氏曰田鼠化為鴽則隂類之慝者遷乎陽而其性<lb/>
　和也萍始生則隂物之浮以承陽者也<lb/>
　嚴陵方氏曰虹者天地訌潰之氣也隂干陽所乃見<lb/>
　而出故又謂之蝀焉陽方得中則隂莫能干至於辰<lb/>
<pb n="31b"/>
　則已過中矣故為隂所干而虹見也且氣以有所干<lb/>
　而交以無所干而辨故虹以隂陽交而見以隂陽辨<lb/>
　而藏焉季春則隂陽向乎交矣故始見孟冬則隂陽<lb/>
　極乎辨矣故藏不見也萍為陽之所浮者也季春則<lb/>
　陽生物之功極矣故萍始生焉<lb/>
天子居青陽右个乘鸞路駕倉龍載青旂衣青衣服倉<lb/>
玉食麥與羊其器疏以達<lb/>
　鄭氏曰青陽右个東堂南偏<lb/>
<pb n="32a"/>
是月也天子乃薦鞠衣于先帝命舟牧覆舟五覆五反<lb/>
乃告舟備具于天子焉天子始乘舟薦鮪于寢廟<lb/>
　鄭氏曰鞠衣黄桑之服先帝大皡之屬為將蠶求福<lb/>
　祥之助也舟牧主舟之官也覆反舟者備傾側也薦<lb/>
　鮪進時美物也<lb/>
　孔氏曰依禮祭五帝自服大裘今薦鞠衣色如鞠塵<lb/>
　象桑葉始生鞠者草名花色黄與桑同色又當桑生<lb/>
　之時故鄭云黄桑之服盖薦於神坐為蠶求福也知<lb/>
<pb n="32b"/>
　先帝大皥之屬者以其言先不言上故知非天蠶功<lb/>
　既大總祭五方之帝於眀堂故鄭云之屬案爾雅釋<lb/>
　魚云鮥鮛鮪郭景純云似鱣而小一本云王鮪似鱣<lb/>
　口在頷下音義云大者為王鮪小者為鮛鮪似鱣長<lb/>
　鼻體無鱗甲<lb/>
　廬陵胡氏曰案禮記五帝自服大裘不薦鞠衣又於<lb/>
　帝言先眀非五帝也案此經下云祈麥實安知非祈<lb/>
　麥乎蠶桑后妃事非天子所當與<lb/>
<pb n="33a"/>
　長樂陳氏曰將耕也祈榖于上帝所以祈有秋將蠶<lb/>
　也薦鞠衣于先帝所以祈有春鞠衣后服也其色象<lb/>
　鞠鞠之華以隂中其色則隂盛色也后蠶服此則率<lb/>
　内外命婦而蠶使天下之嬪婦取中焉后之盛事也<lb/>
　薦鞠衣于先帝則是薦之於神所以告將服之以蠶<lb/>
　也盖王與后常相資以成禮者也故建國則王立朝<lb/>
　后立市祭祀則王獻尸后亞獻賔客則王祼獻后亞<lb/>
　之王藉則后帥六宫之人生穜稑之種以獻后蠶則<lb/>
<pb n="33b"/>
　君皮弁素積卜三宫之夫人世婦之吉者蠶于蠶室<lb/>
　凡此皆内外相資以成禮者也然則天子薦鞠衣于<lb/>
　先帝不亦宜乎<lb/>
　嚴陵方氏曰覆以視表反以視裏待至尊所乗不得<lb/>
　不防其傾漏故也覆反必至於五則至於再至於三<lb/>
　而慎之至也禮有告具告備曰具則苟具而已備則<lb/>
　無所不備焉告舟備具于天子者以見精粗無不至<lb/>
　也必乗舟而後薦鮪者所以示親漁也盖先王之饗<lb/>
<pb n="34a"/>
　親牲必親牽殺必親射凡以致其敬而已則乘舟而<lb/>
　後薦鮪豈為過哉魚之品多矣然薦必以鮪者為其<lb/>
　特大謂之王鮪者以此<lb/>
　馬氏曰舟所以渉險危事也以至尊履危事其戒慎<lb/>
　之至宜如此也<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷四十<lb/>
</p>
<p>
</p>
  </div>
</body>
</text>
</TEI>
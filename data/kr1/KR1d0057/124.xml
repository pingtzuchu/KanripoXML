<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百二十四</head>
    <p>
<pb n="1a"/>
欽定四庫全書<lb/>
　禮記集說卷一百二十四　　宋　衛湜　撰<lb/>
道也者不可須臾離也可離非道也是故君子戒慎乎<lb/>
其所不睹恐懼乎其所不聞莫見乎隠莫顯乎㣲故君<lb/>
子慎其獨也<lb/>
　鄭氏曰道猶道路也出入動作由之離則惡乎從也<lb/>
　君子雖視之無形聽之無聲猶戒慎恐懼自修正是<lb/>
　其不須臾離道也慎獨者慎其閒居之所為雖於隠<lb/>
<pb n="1b"/>
　㣲若有覘聽之者是為顯見甚於衆人之中為之<lb/>
　孔氏曰人雖目不睹之處猶且戒謹況其惡事睹見<lb/>
　而肯犯乎雖耳所不聞猶須恐懼況人聞之處恐懼<lb/>
　可知也謹其獨者謹其獨居雖居能謹畏守道也<lb/>
　河南程氏曰一物不該非中也一事不為非中也一<lb/>
　息不存非中也何哉為其偏而已矣故曰道也者不<lb/>
　可須臾離也可離非道也修此道者戒慎乎其所不<lb/>
　睹恐懼乎其所不聞而已由是而不息焉則上天之<lb/>
<pb n="2a"/>
　載無聲無臭可以馴致也<hi>伊川</hi>　或問游宣徳記先<lb/>
　生語云人能戒慎恐懼於不睹不聞之閒則無聲無<lb/>
　臭可以馴致此說如何曰馴致漸進也然此亦大綱<lb/>
　說固是自小以至大自修身以至於盡性至命然其<lb/>
　閒有多少般數其所以致之之道當如何荀子曰始<lb/>
　乎為士終乎為聖人今學者須讀書纔讀書便望為<lb/>
　聖賢然中閒致之之方更有多少荀子雖能如此說<lb/>
　却以禮義為偽性為不善他自性情尚理㑹不得怎<lb/>
<pb n="2b"/>
　生道得聖人大抵以堯所行者欲力行之以多聞多<lb/>
　見取之其所學者皆外也　先生嘗論克己復禮韓<lb/>
　持國曰道上更有甚克莫錯否曰如公此言只是說<lb/>
　道也克己復禮乃所以為道也更無别處克己復禮<lb/>
　之謂道亦可傷乎公之所謂道也如公之言只是一<lb/>
　人自指其前一物曰此道也他本無可克者若知道<lb/>
　與己未嘗相離則若不克己復禮何以體道道在己<lb/>
　不是與己各為一物可跳身而入者也克己復禮非<lb/>
<pb n="3a"/>
　道而何至如公言克不是道亦是道也實未嘗離得<lb/>
　故曰可離非道也理甚分眀又曰道之外無物物之<lb/>
　外無道是天地之閒無適而非道也即父子而父子<lb/>
　在所親即君臣而君臣在所敬以至為夫婦為長幼<lb/>
　為朋友無所為而非道此道所以不可須臾離也然<lb/>
　則毁人倫去四大者其分於道也逺矣故君子之於<lb/>
　天下也無適也無莫也義之與比若有適有莫則於<lb/>
　道為有閒非天地之全也彼釋氏之學於敬以直内<lb/>
<pb n="3b"/>
　則有之矣於義以方外則未之有也故滯固者入於<lb/>
　枯槁疏通者歸於肆恣此佛之敎所以為隘也吾道<lb/>
　則不然率性而已斯理也聖人於易備之又云佛有<lb/>
　一箇覺之理可以敬直内矣然無義以方外其直内<lb/>
　者要之其本亦不是　又曰人只以耳目所見聞者<lb/>
　為顯見所不見聞者為隠㣲然不知理却甚顯也且<lb/>
　如若人彈琴見螳蜋捕蟬而聞者以為有殺聲殺在<lb/>
　心而人聞其琴而知之豈非顯乎人有不善自謂人<lb/>
<pb n="4a"/>
　不知之然天地之理甚著不可欺也<hi>伊川</hi>　又曰於<lb/>
　穆不已天之所以為天也純亦不已文王之所以為<lb/>
　文也此天徳也有天徳便可語王道然其要只在慎<lb/>
　獨<hi>明道</hi>　又曰要修持他這天理則在徳須有不言<lb/>
　而信者這難為形狀養之則須直不愧屋漏與慎獨<lb/>
　這是箇持養底氣象也　又曰孔子言仁只說出門<lb/>
　如見大賔使民如承大祭㸔其氣象便須心廣體胖<lb/>
　動容周旋中禮自然唯慎獨便是守之之法　又曰<lb/>
<pb n="4b"/>
　洒掃應對便是形而上者理無大小故也故君子只<lb/>
　在慎獨<hi>明道</hi>
　藍田吕氏曰此章明道之要不可不誠道之在我猶<lb/>
　飲食居處之不可去可去皆外物也誠以為己故不<lb/>
　欺其心人心至靈一萌于思善與不善莫不知之他<lb/>
　人雖明有所不與也故慎其獨者知為己而已　又<lb/>
　曰道之為言猶道路也凡可行而無不達皆可謂之<lb/>
　道也成象之謂乾效法之謂坤天立是理地以效之<lb/>
<pb n="5a"/>
　況於人乎故人效法於天不越順性命之理而已率<lb/>
　性之謂道則四端之在我者人倫之在彼者皆吾性<lb/>
　命之理受乎天地之中所以立人之道不可須臾離<lb/>
　也絶類離倫無意乎君臣父子者過而離乎此者也<lb/>
　賊恩害義不知有君臣父子者不及而離乎此者也<lb/>
　雖過不及有差而皆不可以行於世故曰可離非道<lb/>
　也非道者非天地之中而已非天地之中而自謂有<lb/>
　道惑也　又曰所謂中者性與天道也謂之有物則<lb/>
<pb n="5b"/>
　不得於言謂之無物則必有事焉不得於言者視之<lb/>
　不見聽之不聞無聲形接乎耳目而可以道也必有<lb/>
　事焉言者莫見乎隠莫顯乎㣲體物而不可遺者也<lb/>
　古之君子立則見其參於前在輿則見其倚於衡是<lb/>
　何所見乎洋洋如在上如在其左右是果何物乎學<lb/>
　者見乎此則庶乎能擇中庸而執之隠㣲之閒不可<lb/>
　求之於耳目不可道之於言語然有所謂昭昭而不<lb/>
　可欺感之而能應者正惟虚心以求之則庶乎見之<lb/>
<pb n="6a"/>
　故曰莫見乎隠莫顯乎㣲然所以慎其獨者苟不見<lb/>
　乎此則何戒慎恐懼之有哉此誠之不可揜也<lb/>
　上蔡謝氏曰敬則外物不能易坐如尸立如齊出門<lb/>
　如見大賔使民如承大祭非禮勿言動視聽須是如<lb/>
　顔子事斯語坐如尸坐時習立如齊立時習是不可<lb/>
　須臾離也<lb/>
　建安游氏曰道外無性性外無道曽謂性而不可離<lb/>
　乎故惟盡性然後能體道惟至誠然後能盡性苟未<lb/>
<pb n="6b"/>
　至於至誠則常思誠以為入道之階故戒謹其所不<lb/>
　睹恐懼乎其所不聞所以謹其獨而思誠也人所不<lb/>
　睹可謂隠矣而心獨見之不己見乎人所不聞可謂<lb/>
　㣲矣而心獨聞之不亦顯乎知莫見乎隠莫顯乎㣲<lb/>
　而不能謹獨是自欺也其離道逺矣<lb/>
　延平楊氏曰獨非交物之時有動于中其違未逺也<lb/>
　雖非視聽所及而其幾固已瞭然心目之閒矣其為<lb/>
　顯見孰加焉雖欲自蔽吾誰欺欺天乎此君子必慎<lb/>
<pb n="7a"/>
　其獨也葢道無隠㣲之閒於獨而不謹是可須臾離<lb/>
　也故立則見其參於前在輿則見其倚於衡　又曰<lb/>
　夫盈天地之閒孰非道乎道而可離則道有在矣譬<lb/>
　之四方有定位焉適東則離乎西適南則離乎北斯<lb/>
　則可離也若夫無適而非道則烏得而離耶故寒而<lb/>
　衣飢而食日出而作晦而息耳目之視聴手足之舉<lb/>
　履無非道也此百姓所以日用而不知伊尹耕於有<lb/>
　莘之野以樂堯舜之道夫堯舜之道豈有物可玩而<lb/>
<pb n="7b"/>
　樂之乎即耕於有莘之野是已此農夫田父之所日<lb/>
　用者而伊尹之樂有在乎是若伊尹所謂知之者也<lb/>
　新安朱氏曰此第一章第二節道者日用事物當行<lb/>
　之理皆性之徳而具於心無物不有無時不然所以<lb/>
　不可須臾離也若其可離則為外物而非道矣是以<lb/>
　君子之心常存敬畏雖不見聞亦不敢忽所以存天<lb/>
　理之本然而不使離於須臾之頃也隠暗處也㣲細<lb/>
　事也獨者人所不知而已所獨知之地也言幽暗之<lb/>
<pb n="8a"/>
　中細㣲之事跡雖未形而幾則已動人雖不知而已<lb/>
　獨知之則是天下之事無有著見明顯而過於此者<lb/>
　是以君子既常戒懼而於此尤加謹焉所以遏人欲<lb/>
　於將萌而不使其潜滋暗長於隐㣲之中以至離道之<lb/>
　逺也　或問既曰道也者不可須臾離也可離非道<lb/>
　也是故君子戒慎乎其所不睹恐懼乎其所不聞矣<lb/>
　而又曰莫見乎隠莫顯乎㣲故君子慎其獨也何也<lb/>
　曰此因論率性之道以明由敎而入者其始當如此<lb/>
<pb n="8b"/>
　葢兩事也其先言道不可離而君子必戒慎恐懼乎<lb/>
　其所不睹不聞者所以言道之無所不在無時不然<lb/>
　學者當無須臾之不謹而周防之以全其本然之體<lb/>
　也又言莫見乎隠莫顯乎㣲而君子必慎其獨者所<lb/>
　以言隠㣲之閒人所不見而已獨知之則其事之纎<lb/>
　悉無不顯著又有甚於他人之知者學者尤當隨其<lb/>
　念之方萌而致察焉以謹其善惡之幾也葢所謂道<lb/>
　者率性而已性無不有故道無不在大而父子君臣<lb/>
<pb n="9a"/>
　小而動静食息不假人力之為而莫不各有當然不<lb/>
　易之理所謂道也是乃天下人物之所共由充塞天<lb/>
　地貫徹古今而取諸至近則常不外乎吾之一心循<lb/>
　之則治失之則亂葢無須臾之頃可得而暫離也若<lb/>
　其可以暫離而於事無所損益則是人力私知之所<lb/>
　為者而非率性之謂矣聖人之所修以為敎者因其<lb/>
　不可離者而品節之也君子之所由以為學者因其<lb/>
　不可離者而持守之也是以日用之間須臾之頃持<lb/>
<pb n="9b"/>
　守功夫一有不至則所謂不可離者雖未嘗不在我<lb/>
　而人欲閒之則亦判然二物而不相管矣是則雖曰<lb/>
　有人之形而其違禽獸也何逺哉是以君子戒慎乎<lb/>
　其目之所不及見恐懼乎其耳之所不及聞瞭然心<lb/>
　目之閒常若見其不可離者而不敢有須臾之閒以<lb/>
　流於人欲之私而陷於禽獸之域若書之言防怨而<lb/>
　曰不見是圖禮之言事親而曰聴於無聲視於無形<lb/>
　葢不待其徴於色發於聲然後有以用其力也夫既<lb/>
<pb n="10a"/>
　已如此矣則又以謂道固無所不在而幽隠之閒乃<lb/>
　他人之所不見而已所獨見道固無時不然而細㣲<lb/>
　之事乃他人之所不聞而已所獨聞是皆常情所忽<lb/>
　以為可以欺天罔人而不必謹者而不知吾心之靈<lb/>
　皎如日月既已知之則其毫髪之閒無所潜遁又有<lb/>
　甚於他人之知矣又況既有是心藏伏之久則其見<lb/>
　於聲音容貌之閒發於行事施為之實必有暴著而<lb/>
　不可揜者又不止於念慮之差而已也是以君子既<lb/>
<pb n="10b"/>
　戒懼乎耳目之所不及則此心常眀不為物蔽故於<lb/>
　此尤不敢不致其謹焉必使其幾㣲之際無一毫人<lb/>
　欲之萌而純乎義禮之發則下學之功盡善全美而<lb/>
　無須臾之閒矣二者相須皆反躬為己遏人欲存天<lb/>
　理之實事葢體道之功莫有先於此者亦莫有切於<lb/>
　此者故子思於此首以為言以見君子之學必由此<lb/>
　而入也曰諸家之說皆以戒慎不睹恐懼不聞即為<lb/>
　慎獨之意子乃分之以為兩事無乃破碎支離之甚<lb/>
<pb n="11a"/>
　耶曰既言道不可離則是無適而不在矣而又言莫<lb/>
　見乎隠莫顯乎㣲則是要切之處尤在於隠㣲也既<lb/>
　言戒慎不睹恐懼不聞則是無處而不謹矣又言慎<lb/>
　獨則是其所謹者尤在於獨也是固不容於不異矣<lb/>
　若其同為一事則其為言又何必若是之重複耶且<lb/>
　此書卒章潜雖伏矣不愧屋漏亦兩言之正與此相<lb/>
　首尾但諸家皆不之察獨程子嘗有不愧屋漏與慎<lb/>
　獨是持養氣象之言其於二者之閒特加與字是固<lb/>
<pb n="11b"/>
　已分為兩事而當時聴者有未察耳曰子又安知不<lb/>
　睹不聞之不為獨乎曰其所不睹不聞者已之所不<lb/>
　睹不聞也故上言道不可離而下言君子自其平常<lb/>
　之處無所不用其戒懼而極言之以至於此也獨者<lb/>
　人之所不睹不聞也故上言莫見乎隠莫顕乎㣲而<lb/>
　下言君子之所謹者尤在於此幽隠之地也是其語<lb/>
　勢自相唱和各有血脈理甚分眀如曰是兩條者皆<lb/>
　為慎獨之意則是持守之功無所施於平常之處而<lb/>
<pb n="12a"/>
　専在幽隠之閒也且雖免於破碎之譏而其繁複偏<lb/>
　滯而無所當亦甚矣　又曰道不可須臾離及莫見<lb/>
　乎隠莫顯乎㣲正是說道之本體下面戒慎恐懼必<lb/>
　慎其獨方是人下工夫處故皆以故之一字起頭不<lb/>
　可衮作一段㸔了　又曰必致其知方肯謹獨方能<lb/>
　謹獨　又曰吕氏舊本所論道不可離者得之但専<lb/>
　以過不及為離道則似未盡耳其論天地之中性與<lb/>
　天道一節最其用意深處然經文所指不睹不聞隠<lb/>
<pb n="12b"/>
　㣲之閒者乃欲使人戒懼乎此而不使人欲之私得<lb/>
　以萌動於其閒耳非欲使人虚空其心反觀於此以<lb/>
　求見夫所謂中者而遂執之以為應事之準則也吕<lb/>
　氏既失其㫖而所引用不得於言必有事焉參前倚<lb/>
　衡之語亦非論孟本文之意至謂隠㣲之間有昭昭<lb/>
　而不可欺感之而能應者則固心之謂矣而又曰正<lb/>
　惟虚心以求則庶乎見之是又别以一心而求此一<lb/>
　心見此一心也豈不誤之甚哉若楊氏無適非道之<lb/>
<pb n="13a"/>
　云則善矣然其言似亦有所未盡葢衣食作息視聽<lb/>
　舉履皆物也其所以如此之義理準則乃道也若曰<lb/>
　所謂道者不外乎物而人在天地之閒不能違物而<lb/>
　獨立是以無適而不有義理之準則不可頃刻去之<lb/>
　而不由則是中庸之㫖也若使指物以為道而曰人<lb/>
　不能頃刻而離此百姓特日用而不知耳則是不唯<lb/>
　昧於形而上下之别而墜於釋氏作用是性之失且<lb/>
　使學者誤謂敎無不在雖欲離之而不可得吾既知<lb/>
<pb n="13b"/>
　之則雖猖狂妄行亦無適而不為道則其為害將有<lb/>
　不可勝言者不但文義之失而已矣<lb/>
　嚴陵方氏曰戒慎乎其所不睹非特人之所不睹也<lb/>
　亦已之所不睹焉恐懼乎其所不聞非特人之所不<lb/>
　聞也亦已之所不聞焉戒慎未若恐懼之至也不睹<lb/>
　未若不聞之㣲也於其㣲而愈至尤見君子之慎獨<lb/>
　也獨者不與物羣之時也<lb/>
　莆陽林氏曰君子所以戒慎恐懼者豈有他哉謂莫<lb/>
<pb n="14a"/>
　顯見乎隠㣲之際故也鼓鐘于宫聲聞于外雖居無<lb/>
　人之境以致其敬也<lb/>
　延平周氏曰戒慎者恐懼之理恐懼者戒慎之事隠<lb/>
　非見也然見生於隠則君子以為莫見乎隠㣲非顯<lb/>
　也然顯生於㣲則君子以為莫顯乎㣲見然後至於<lb/>
　顯隠然後至於㣲乃其序也古聖人之化行則賤者<lb/>
　猶能慎獨故詩曰肅肅兔置施于中林先王之澤竭<lb/>
　雖貴者亦不能之故詩曰相在爾室尚不愧于屋漏<lb/>
<pb n="14b"/>
　廣安游氏曰中之道至精至㣲易失而難守故常有<lb/>
　離失之患而離失之患常存乎須臾之際不須臾離<lb/>
　則用力至到極乎精㣲而無毫釐之失矣隠也㣲也<lb/>
　所不睹也所不聞也皆言心之為物宅乎杳㝠之中<lb/>
　而難知此君子所不敢忽獨者此心隠㣲未對物之<lb/>
　稱<lb/>
　永嘉薛氏曰於所不見不聞之地有毫釐之差則失<lb/>
　性命之正失性命之正則去道逺矣隠見㣲顯本一<lb/>
<pb n="15a"/>
　道也未有動乎中而不形於外者戒謹恐懼所以貞<lb/>
　夫一也人之於道也造次顛沛而不可違者也無入<lb/>
　而不自得觀感之敎也<lb/>
　延平黄氏曰道之無不在也雖稊稗瓦甓之閒無不<lb/>
　在也道之不可須臾離也雖躇步<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>蹈之閒不可離<lb/>
　也惟其無不在故不可須臾離<lb/>
　龍泉葉氏曰按子張問孔子曰立則見其參於前也<lb/>
　在輿則見其倚於衡也夫然後行非以為我之所必<lb/>
<pb n="15b"/>
　見則參前倚衡㣲孰甚焉以為人之所不見則不睹<lb/>
　不聞著孰甚焉其義互相發明學者若専一致力於<lb/>
　此以慎獨為入徳之方則雖未至於道而忠信篤敬<lb/>
　所以堅實矣<lb/>
　新定顧氏曰道無方體猶太虚然有形之類無不倚<lb/>
　太虚而立無不在此道之中曰不可須臾離也非戒<lb/>
　人以不可離也明此道充塞無乎不在人不可得而<lb/>
　離也如使人可以離則是此道有在有不在非無所<lb/>
<pb n="16a"/>
　謂道矣君子知道之不可以離也故從事於謹獨之<lb/>
　學則見夫世人矯飾於聲音笑貌之末而内心之弗<lb/>
　善者不之省彼特以為吾心隠㣲爾抑豈知其為至<lb/>
　見而至顯者乎天下之理無隠而不見者也無㣲而<lb/>
　不顯者也奚以知其然耶詩曰無曰不顯莫予云覯<lb/>
　神之格思不可度思則吾有念慮鬼神知之孟子曰<lb/>
　聴其言也觀其眸子人焉廋哉則吾有念慮君子知<lb/>
　之又曰生於其心害於其政發於其政害於其事則<lb/>
<pb n="16b"/>
　吾有念慮衆人莫不知之矣故念慮誠善可也苟惟<lb/>
　不善自作孽不可逭豈不可為戒謹而恐懼哉是以<lb/>
　君子存其心養其性畏欲念之内起如畏冦盜之外<lb/>
　作也夫是之謂謹獨夫子所謂用力於仁者也<lb/>
　臨卬魏氏曰誠能於睹聞之外隠㣲之際己所獨覺<lb/>
　而人未及知隨其萌蘗之動以謹乎善利之幾則仰<lb/>
　觀俯察前參後倚真有以見夫仁義禮知之則行乎<lb/>
　君臣父子長幼朋友之閒皆吾性所本有分所當為<lb/>
<pb n="17a"/>
　而實不容以須臾離也<lb/>
　蔡氏曰道也者不可須臾離以下言未發時也戒謹<lb/>
　不睹恐懼不聞者所以閑邪而存其誠也莫見乎隠<lb/>
　以下言發時也謹獨者所以審其念慮之初發也<lb/>
　又曰道者率性之謂學者於道不可頃刻而離若其<lb/>
　可離則非率性之道矣故雖不睹不聞至静之頃亦<lb/>
　當戒謹恐懼而閑邪存誠也<lb/>
　錢塘于氏曰子思發此一章誠之一字固肇於此<lb/>
<pb n="17b"/>
　新定錢氏曰方其不睹也不聞也自以為隠也而不<lb/>
　知其莫見於此焉自以為㣲也而不知其莫顯於此<lb/>
　焉<lb/>
喜怒哀樂之未發謂之中發而皆中節謂之和中也者<lb/>
天下之大本也和也者天下之達道也致中和天地位<lb/>
焉萬物育焉<lb/>
　鄭氏曰致行之至也位正也育生也長也<lb/>
　孔氏曰喜怒哀樂縁事而生未發之時澹然虛静心<lb/>
<pb n="18a"/>
　無所慮而當於理故謂之中喜怒哀樂雖復動發皆<lb/>
　中節限猶如鹽梅相得性行諧和故謂之和情慾未<lb/>
　發是人性之初本故曰大本情慾雖發而能和合道<lb/>
　理可通逹流行故曰達道致中和言人若能致極中<lb/>
　和使隂陽不錯則天地得其正位生成得理故萬物<lb/>
　得其養育<lb/>
　濂溪周氏曰性者剛柔善惡中而已剛善為義為直<lb/>
　為斷為嚴毅為幹固惡為猛為隘為強梁柔善為慈<lb/>
<pb n="18b"/>
　為順為㢲惡為懦弱為無斷為邪佞惟中者和也中<lb/>
　節也天下之達道也聖人之事也故聖人立敎使人<lb/>
　自易其惡自至其中而止矣<lb/>
　河南程氏曰吕與叔中者道之所由出此語有病吕<lb/>
　曰論其所同不容更有二名别而言之亦不可混為<lb/>
　一事如所謂天命之謂性率性之謂道又曰中者天<lb/>
　下之大本和者天下之逹道則性與道大本與逹道<lb/>
　豈有二事先生曰中即道也若謂道出於中則道在<lb/>
<pb n="19a"/>
　中内别為一物矣所謂論其所同不容更有二名别<lb/>
　而言之亦不可混為一事此語固無病若謂性與道<lb/>
　大本與逹道可混而為一却未安在天曰命在人曰<lb/>
　性循性曰道性也命也道也各有所當大本言其體<lb/>
　達道言其用體用自殊安得不為二乎吕曰既云率<lb/>
　性之謂道則循性而行莫非道此非性中别有道也<lb/>
　中即性也在天為命在人為性由中而出莫非道所<lb/>
　以云中者道之所由出先生曰中即性也此語極未<lb/>
<pb n="19b"/>
　安中也者所以狀性之體段也若謂性有體段亦不<lb/>
　可姑假此以眀彼　又曰不偏之謂中道無不中故<lb/>
　以中行道如稱天圓地方遂謂方圓即天地可乎方<lb/>
　圓既不可謂之天地則萬物決非方圓之所自出如<lb/>
　中既不可謂之性則道何從稱出於中葢中之為義<lb/>
　以過不及而立名若只以中為性則中與性不合子<lb/>
　居<hi>子居和叔之子</hi>對以中者性之徳却為近之吕曰不倚之<lb/>
　謂中不雜之謂和先生曰不倚之謂中甚善語猶未<lb/>
<pb n="20a"/>
　瑩不雜之謂和未當吕曰喜怒哀樂之未發則赤子<lb/>
　之心當其未發此心至虚無所偏倚故謂之中以此<lb/>
　心應萬物之變無往而非中矣孟子曰權然後知輕<lb/>
　重度然後知長短物皆然心為甚此心度物所以甚<lb/>
　於權衡之審者正以至虚無所偏倚故也有一物存<lb/>
　乎其閒則輕重長短皆失中矣又安得如權如度乎<lb/>
　大人不失其赤子之心乃所謂允執厥中也大臨始<lb/>
　者有見於此便指此心名為中故前言中者道之所<lb/>
<pb n="20b"/>
　由出也今細思乃命名未當耳此心之狀可以言中<lb/>
　未可便指此心名之曰中先生曰喜怒哀樂未發謂<lb/>
　之中赤子之心發而未逺乎中若便謂之中是不識<lb/>
　大本也吕曰聖人知周萬物赤子全未有知其心固<lb/>
　有不同矣然推孟子所云豈其止取純一無偽可與<lb/>
　聖人同乎非謂無毫髪之異也大臨前日所云亦取<lb/>
　諸此而已此義大臨昔者既聞先生君子之敎反求<lb/>
　諸己若有所自得參之前言往行將無所不合由是<lb/>
<pb n="21a"/>
　而之焉似得其所安以是自信不疑今承敎乃云已<lb/>
　失大本茫然不知所向聖人之學以中為大本雖堯<lb/>
　舜相授以天下亦云允執其中中者無過不及之謂<lb/>
　也何所準則而知過不及乎求之此心而已此心之<lb/>
　動出入無時何從而守之乎求之於喜怒哀樂未發<lb/>
　之際而已當是時也此心即赤子之心<hi>純一無偽</hi>即天地<lb/>
　之心<hi>神明不測</hi>即孔子之絶四<hi>四者有一物之存乎其閒則不得其中</hi>即孟<lb/>
　子所謂物皆然心為甚<hi>心無偏倚則至明至平其察物甚於權度之審</hi>此心<lb/>
<pb n="21b"/>
　所發純是義理與天下之所同然安得不和大臨前<lb/>
　日敢指赤子之心為中者其說如此來敎云赤子之<lb/>
　心可謂之和不可謂之中大臨思之所謂和者指已<lb/>
　發而言之今言赤子之心乃論其未發之際純一無<lb/>
　偽無所偏倚可以言中若謂已發恐不可言心先生<lb/>
　曰所云非謂無毫髪之異是有異也有異者得為大<lb/>
　本乎推此一言餘皆可見吕曰大臨以赤子之心為<lb/>
　未發先生以赤子之心為已發所謂大本之實則先<lb/>
<pb n="22a"/>
　生與大臨之言未有異也但解赤子之心一句不同<lb/>
　耳大臨初謂赤子之心止取純一無偽與聖人同恐<lb/>
　孟子之義亦然更不取折一一較其同異故指以為<lb/>
　言固未嘗以已發不同處為大本也先生謂凡言心<lb/>
　者皆指已發而言然則未發之前謂之無心可乎竊<lb/>
　謂未發之前心體昭昭具在已發乃心之用也先生<lb/>
　曰所論意雖已發者為未發反求諸言却是認已發<lb/>
　者為說詞之未瑩乃是擇之未精耳凡言心者指已<lb/>
<pb n="22b"/>
　發而言此固未當心一也有指體而言者寂然不動<lb/>
　是也有指用而言者感而遂通天下之故是也唯觀<lb/>
　其所見何如耳大抵論愈精㣲言愈易差也<hi>伊川</hi>
　又曰敬而無失便是喜怒哀樂之未發謂之中也敬<lb/>
　不可謂之中但敬而無失即所以中也蘇季明問中<lb/>
　之道與喜怒哀樂未發之中同否曰非也喜怒哀樂<lb/>
　未發是言在中之義只一箇中字但用不同或曰於<lb/>
　喜怒哀樂之前求中可否曰不可既思於喜怒哀樂<lb/>
<pb n="23a"/>
　未發之前求之又却是思也既思即是已發思與喜<lb/>
　怒哀樂一般纔發便謂之和不可謂之中也又問吕<lb/>
　博士言當求於喜怒哀樂未發之前信斯言也恐無<lb/>
　著摸如之何而可也言存養於喜怒哀樂未發之時<lb/>
　則可若言求中於喜怒哀樂未發之前則不可又問<lb/>
　學者於喜怒哀樂發時故當勉強裁抑於未發之前<lb/>
　當如何用功曰於喜怒哀樂未發之前更怎生求但<lb/>
　平日涵養便是涵養久則喜怒哀樂發自中節或曰<lb/>
<pb n="23b"/>
　有未發之中有既發之中曰非也既發時便是和矣<lb/>
　發而中節故是得中時中之類只是將中和來分說<lb/>
　便是和也<hi>伊川</hi>　又問先生說喜怒哀樂未發謂之<lb/>
　中是在中之義不識何意曰只喜怒哀樂未發便是<lb/>
　中也曰中莫無形體只是箇言道之題目否曰非也<lb/>
　中有甚形體曰既謂之中也須有箇形象曰當中之<lb/>
　時耳無聞目無見否然見聞之理在始得曰中是有<lb/>
　時而中否曰何時而不中以事言之則有時而中以<lb/>
<pb n="24a"/>
　道言之則何時而不中曰故是所謂皆中然而觀於<lb/>
　四者未發之時自有一般意象及至接事時又自别<lb/>
　何也曰善觀者不如此却於喜怒哀樂已發之際觀<lb/>
　之賢且說静時如何曰謂之無物則不可然自有知<lb/>
　覺處曰既有知覺却是動也怎生言静人說復其見<lb/>
　天地之心皆以為至静能見天地之心非也復之卦<lb/>
　下面一畫便是動也安得謂之静自古儒者皆言静<lb/>
　見天地之心惟頤言動見天地之心或曰莫是於動<lb/>
<pb n="24b"/>
　上求静否曰固是然最難釋氏多言定一聖人便言<lb/>
　止且如物之好須道是好物之惡須道是惡物自好<lb/>
　惡關我這裏甚事若說道我只是定便無所為然物<lb/>
　之好惡亦自在裡故聖人只言止所謂止如人君止<lb/>
　於仁人臣止於敬之類是也易之艮言止之義曰艮<lb/>
　其止止其所也言隨其所止而止之人多不能止葢<lb/>
　人萬物皆備遇事時各因其心之所重者更互而出<lb/>
　纔見得這是重便有這事出若能物各付物便自不<lb/>
<pb n="25a"/>
　出來也或曰先生於喜怒哀樂未發之前下動字下<lb/>
　静字曰謂之静則可然静中須有物始得這裡便是<lb/>
　難處學者莫若且先理㑹得敬能敬則知此矣或曰<lb/>
　敬何以用功曰莫若主一季明曰某嘗患思慮不定<lb/>
　或思一事未了他事如麻又生如何曰不可此不誠<lb/>
　之本也須是習習能専一時便好不拘思慮與應事<lb/>
　皆要求一或曰當静坐時物之過乎前者還見不見<lb/>
　曰㸔事如何若是大事如祭祀前旒蔽明黈纊充耳<lb/>
<pb n="25b"/>
　凡物之過者不見不聞也若無事時目湏見耳須聞<lb/>
　或曰當敬時雖見聞莫過焉而不留否曰不説道非<lb/>
　禮勿視聴言動勿者禁止之辭纔說勿字便不得也<lb/>
　或問雜說中以赤子之心為已發是否曰已發而去<lb/>
　道未逺也曰大人不失赤子之心如何曰取其純一<lb/>
　近道也曰赤子之心與聖人之心如何曰聖人之心<lb/>
　如鏡如止水<hi>伊川</hi>　又曰性即理也所謂理性是也<lb/>
　天下之理原其所自未有不善喜怒哀樂未發何嘗<lb/>
<pb n="26a"/>
　不善發而中節即無徃而不善發而不中節然後為<lb/>
　不善故凡言善惡皆先善而後惡言吉㐫皆先吉而<lb/>
　後凶言是非皆先是而後非<hi>伊川</hi>　又曰喜怒哀樂<lb/>
　未發謂之中只是言一箇中一作本體既是喜怒哀<lb/>
　樂未發那裏有箇甚麽只可謂之中如乾體便徤及<lb/>
　分在諸處不可皆名徤然在其中矣天下事事物物<lb/>
　皆有中發而皆中節謂之和非是謂之和便不中也<lb/>
　言和則中在其中矣中便是含喜怒哀樂在其中矣<lb/>
<pb n="26b"/>
　<hi>伊川</hi>　又曰聖人未嘗無喜也象喜亦喜聖人未嘗<lb/>
　無怒也一怒而安天下之民聖人未嘗無哀也哀此<lb/>
　惸獨聖人未嘗無懼也臨事而懼聖人未嘗無愛也<lb/>
　仁民而愛物聖人未嘗無欲也我欲仁斯仁至矣但<lb/>
　其中節則謂之和　又曰中者天下之大本天地之<lb/>
　間停停當當直上直下之正理出則不是唯敬而無<lb/>
　失最盡<hi>明道</hi>　又曰喜怒哀樂未發謂之中中也者<lb/>
　言寂然不動者也故曰天下之大本發而皆中節謂<lb/>
<pb n="27a"/>
　之和和也者言感而遂通者也故曰天下之達道<hi>伊</hi>
　<hi>川</hi>　又曰致與位字非聖人不能言子思特傳之耳<lb/>
　<hi>明道</hi>　又曰聖人脩己以敬以安百姓篤恭而天下<lb/>
　平唯上下一於恭敬則天地自位萬物自育氣無不<lb/>
　和四靈何有不至此體信達順之道聦明睿知皆由<lb/>
　是出以此事天饗帝<lb/>
　建安游氏曰極中和之理則天地之覆載四時之化<lb/>
　育在我而已故曰天地位焉萬物育焉然則三公所<lb/>
<pb n="27b"/>
　以燮理隂陽者豈有資於外哉亦盡吾喜怒哀樂之<lb/>
　性而已<lb/>
　延平楊氏曰自天命之謂性至萬物育焉中庸一篇<lb/>
　之體要也又曰怒者喜之反哀者樂之反既發則倚<lb/>
　於一偏而非中也故未發謂之中中者不偏之謂也<lb/>
　由中而出無人欲之私焉發必中節矣一不中節則<lb/>
　與物戾非和也故發而皆中節謂之和中也者寂然<lb/>
　不動之時也無物不該焉故謂之大本和也者所以<lb/>
<pb n="28a"/>
　感通天地之故故謂之逹道中以形道之體和以顯<lb/>
　道之用致中則範圍而不過致和則曲成而不遺故<lb/>
　天地位焉萬物育焉又曰喜怒哀樂未發謂之中發<lb/>
　而皆中節謂之和學者當於喜怒哀樂未發之際以<lb/>
　心驗之則中之義自見執而勿失無人欲之私焉發<lb/>
　必中節矣發而中節中固未嘗忘也孔子之慟孟子<lb/>
　之喜因其可慟可喜也於孔孟何有哉其慟也其喜<lb/>
　也中固自若也鑑之茹物因物而異形而鑑之明未<lb/>
<pb n="28b"/>
　嘗異也莊生所謂出怒不怒則怒出於不怒出為無<lb/>
　為則為出於不為亦此意也若聖人而無喜怒哀樂<lb/>
　則天下之逹道廢矣一人橫行於天下武王亦不必<lb/>
　恥也故於是四者當論其中節不中節不當論其有<lb/>
　無也或問正心誠意如何便可以平天下曰後世自<lb/>
　是無人正心若正得心其效自然如此此一念之間<lb/>
　毫髪有差便是不正要得常正除非聖人始得且如<lb/>
　吾輩還敢便道自已心得其正否此須於喜怒哀樂<lb/>
<pb n="29a"/>
　未發之際能體所謂中於喜怒哀樂己發之後能得<lb/>
　所謂和致中和則天地可位萬物可育其於平天下<lb/>
　何有<lb/>
　河東侯氏曰喜怒哀樂之未發謂之中寂然不動也<lb/>
　發而皆中節謂之和感而遂通天下之故也中也和<lb/>
　也非二也於此四者己發未發之閒爾未發之中非<lb/>
　時中之謂乎中一也未發之中時中在其中矣特未<lb/>
　發爾伊川先生曰未發之中在中之義是也譬之水<lb/>
<pb n="29b"/>
　也湛然澄寂謂之静果其所行則謂之動靜也動也<lb/>
　中和二字譬焉思過半矣然則中謂之大本和謂之<lb/>
　達道何也中者理也無物不該焉故曰大本由是而<lb/>
　之焉順此理而發君臣父子兄弟夫婦朋友之交達<lb/>
　之天下莫不由之以之修身則身修以之齊家則家<lb/>
　齊以之治國則國治以之平天下則天下平故曰達<lb/>
　道致此者非聖人不能故曰致中和天地位焉萬物<lb/>
　育焉<lb/>
<pb n="30a"/>
　河南尹氏曰吕與叔初解出中庸世方大行伊川謂<lb/>
　不識大本其說以赤子之心為未發伊川則曰謂之<lb/>
　發而未逺則可也且如今之小嬰兒逆情則啼順情<lb/>
　則笑怎做得未發也近時人言中便說無一事如土<lb/>
　木偶人怎生未發時便無一事得釋氏之說如此伊<lb/>
　川只說箇不倚之謂中　寛問曰寛輙以二字形容<lb/>
　中字曰喜怒哀樂未發之前不為無發而不為有不<lb/>
　知如何尹曰甚好只是箇有無字便似釋氏然喜怒<lb/>
<pb n="30b"/>
　哀樂未發只是無所倚便是中發而皆中節謂之和<lb/>
　除著箇中字别字形容便有病寛又曰如顔子之不<lb/>
　遷怒此是中節亦只是中何故才發便謂之和尹子<lb/>
　曰雖顔子之怒亦是倚於怒矣喜怒哀樂亦然故只<lb/>
　可謂之和與時紫芝問中與誠只是一理意謂中即<lb/>
　是誠誠即是中曰非也誠者盡乎此者也中者形容<lb/>
　乎此者也又問曰只於喜怒哀樂之未發謂之中上<lb/>
　體究得<lb/>
<pb n="31a"/>
　藍田吕氏曰此章明命中和及言其效情之未發乃<lb/>
　其本心原無過與不及所謂物皆然心為甚所取準<lb/>
　則以為中者本心而已由是而出無有不合故謂之<lb/>
　和非中不立非和不行所出所由未嘗離此大本根<lb/>
　也達道衆所出入之道極吾中以盡天地之中極吾<lb/>
　和以盡天地之和天地以此立化育亦以此行　大<lb/>
　本云人莫不知理義當無過不及之謂中未及乎所<lb/>
　以中也喜怒哀樂未發之前反求吾心果何為乎易<lb/>
<pb n="31b"/>
　曰寂然不動感而遂通天下之故語曰子絶四毋意<lb/>
　毋必毋固毋我孟子曰大人者不失赤子之心此言<lb/>
　皆何謂也回也其庶乎屢空唯空然後可以見乎中<lb/>
　空非中也必有事焉喜怒哀樂之未發無私意小知<lb/>
　撓乎其閒乃所謂空由空然後見乎中實則不見也<lb/>
　若子貢聚見聞之多其心已實如貨殖焉所蓄有數<lb/>
　所應有期雖曰富有亦有時而窮故億則屢中而未<lb/>
　皆中也權然後知輕重度然後知長短物皆然心為<lb/>
<pb n="32a"/>
　甚則心之度物甚於權度之審其應物當無毫髪之<lb/>
　差然人應物不中節者常多其故何也由不得中而<lb/>
　執之有私意小知撓乎其閒故理義不當或過或不<lb/>
　及猶權度之法不精則稱量百物不能無銖兩分寸<lb/>
　之差也此所謂性命之理出於天道之自然非人私<lb/>
　知所能為也故推而放諸四海而準前聖後聖若合<lb/>
　符節故曰喜怒哀樂之未發謂之中昔者堯之授舜<lb/>
　曰天之歴數在爾躬允執其中舜亦以命禹曰人心<lb/>
<pb n="32b"/>
　惟危道心惟㣲惟精惟一允執厥中雖聖人以天下<lb/>
　授人所命者不越乎此豈非中之難執難見乎豈非<lb/>
　道義之所從出乎後世稱善治天下者無出乎堯舜<lb/>
　禹豈非執中而用之無所不中節乎無過不及民有<lb/>
　不和世有不治者乎聖人之治天下猶不越乎執中<lb/>
　則治身之要舎是可乎故茍得中而執之則從欲以<lb/>
　治四方風動精義入神利用出入可也故曰中者天<lb/>
　下之大本自中而發無不中節莫非順性命之理而<lb/>
<pb n="33a"/>
　已莫非庸言庸行而已人心之所同然人道之所共<lb/>
　行不越乎合君臣父子昆弟夫婦朋友之交而已故<lb/>
　曰和者天下之達道致中和者至誠盡性之謂故與<lb/>
　天地合徳而通乎神明者致中者也察乎人倫明乎<lb/>
　庶物體信以達順者致和者也惟至誠為能盡其性<lb/>
　能盡其性則能盡人之性能盡人之性則能盡物之<lb/>
　性能盡物之性則可以賛天地之化育可以與天地<lb/>
　參矣人者與天地並立而為三盡人之性則人道立<lb/>
<pb n="33b"/>
　人道立則經綸天下之大經而天尊地卑上下定矣<lb/>
　人道不立則經不正經不正則顛倒逆施天地安得<lb/>
　而位諸盡物之性則昆蟲草木與吾同生者也不合<lb/>
　圍不揜羣至于不麛不卵不殺胎不覆巢此雖賛天<lb/>
　地之化育猶政事之所及而至誠上達與天地同流<lb/>
　化育萬物者致中和之效也<lb/>
　新安朱氏曰此第一章第三節喜怒哀樂情也其未<lb/>
　發則性也無所偏倚故謂之中發皆中節情之正也<lb/>
<pb n="34a"/>
　無所乖戾故謂之和大本者天命之性天下之理皆<lb/>
　由此出道之體也達道者循性之謂天下古今之所<lb/>
　共由道之用也此言性情之徳以明道不可離之意<lb/>
　致推而極之也位者安其所也育者遂其生也自戒<lb/>
　懼而約之以至於至靜之中無少偏倚而其守不失<lb/>
　則極其中而天地位矣自慎獨而精之以至於應物<lb/>
　之處無少差繆而無適不然則極其和而萬物育矣<lb/>
　葢天地萬物本吾一體吾之心正則天地之心亦正<lb/>
<pb n="34b"/>
　矣吾之氣順則天地之氣亦順矣故其效驗至於如<lb/>
　此此學問之極功聖人之能事初非有待於外而修<lb/>
　道之敎亦在其中矣是其一體一用雖有動静之殊<lb/>
　然必其體立而後用有以行則其實亦非有兩事也<lb/>
　故於此合而言之以結上文之意　或問此一節何<lb/>
　也曰此推本天命之性以明由敎而入者其始之所<lb/>
　發端終之所至極皆不外於吾心也葢天命之性萬<lb/>
　理具焉喜怒哀樂各有攸當方其未發渾然在中無<lb/>
<pb n="35a"/>
　所偏倚故謂之中及其發而皆得其當無所乖戾故<lb/>
　謂之和謂之中者所以狀性之徳道之體也以其天<lb/>
　地萬物之理無所不該故曰天下之大本謂之和者<lb/>
　所以著情之正道之用也以其古今人物之所共由<lb/>
　故曰天下之達道葢天命之性純粹至善而具於人<lb/>
　心者其體用之全本皆如此不以聖愚而有加損也<lb/>
　然静而不知所以存之則天理昧而大本有所不立<lb/>
　矣動而不知所以節之則人欲肆而達道有所不行<lb/>
<pb n="35b"/>
　矣唯君子自其不睹不聞之前而所以戒慎恐懼者<lb/>
　愈嚴愈敬以至於無一毫之偏倚而守之常不失焉<lb/>
　則為有以致其中而大本之立日以益固矣光於隠<lb/>
　㣲幽獨之際而所以謹其善惡之機者愈精愈宻以<lb/>
　至於無一毫之差謬而行之每不違焉則為有以致<lb/>
　其和而達道之行日以益廣矣致者用力推致而極<lb/>
　其至之謂致焉而極其至至於静而無一息之不中<lb/>
　則吾心正而天地之心亦正故隂陽動静各止其所<lb/>
<pb n="36a"/>
　而天地於此乎位矣動而無一事之不和則吾氣順<lb/>
　而天地之氣亦順故充塞無閒歡欣交通而萬物於<lb/>
　此乎育矣此萬化之本原一心之妙用聖神之能事<lb/>
　學問之極功固有非始學所當議者然射者之的行<lb/>
　者之歸亦學者立志之初所當熟思而審知也故此<lb/>
　章雖為一篇開卷之首然子思之言亦必至此而後<lb/>
　已焉其指深矣　曰然則中和果二物乎曰觀其一<lb/>
　體一用之名則安得不二察其一體一用之實則此<lb/>
<pb n="36b"/>
　為彼體彼為此用如耳目之能視聴視聴之由耳目<lb/>
　初非有二物也　曰天地位萬物育諸家皆以其理<lb/>
　言子獨以其事論然則自古衰亂之世所以病乎中<lb/>
　和者多矣天地之位萬物之育豈以是而失其常耶<lb/>
　曰三辰失行山崩川竭則不必天翻地覆而已為不<lb/>
　位矣兵亂凶荒胎殰卵殈則不必人消物盡而已為<lb/>
　不育矣凡若此者豈非不中不和之所致而又安可<lb/>
　誣哉今以事言者固以為有是理而後有是事彼以<lb/>
<pb n="37a"/>
　理言者亦非以為無是事而徒有是理也但其言之<lb/>
　不備有以啓後學之疑不若直以事言而理在其中<lb/>
　之為盡耳曰然則當其不位不育之時豈無聖賢生<lb/>
　於其世而其所以致夫中和者乃不能有以救其一<lb/>
　二何耶曰善惡感通之理以及其力之所至而止耳<lb/>
　彼達而在上者既曰有以病之則夫災異之變又豈<lb/>
　窮而在下者所能救也哉但能致中和於一身則天<lb/>
　下雖亂而吾身之天地萬物不害為安泰其不能者<lb/>
<pb n="37b"/>
　天下雖治而吾身之天地萬物不害為乖錯其閒一<lb/>
　家一國莫不皆然此又不可不知耳曰二者之為實<lb/>
　事可也而分中和以屬焉將不又為破碎之甚耶曰<lb/>
　世固未有能致中而不足於和者亦未有能致和而<lb/>
　不本於中者也未有天地己位而萬物不育者亦未<lb/>
　有天地不位而萬物自育者也特據其效而推本其<lb/>
　所以然則各有所從來而不可紊耳　有問若一介<lb/>
　之士致中和如何得天地位萬物育先生曰有此理<lb/>
<pb n="38a"/>
　便有此事有此事便有此理且如一日克己如何天<lb/>
　下便歸仁為有此理故也　又曰程呂問答考之文<lb/>
　集則是其書葢不完矣然程子初謂凡言心者皆指<lb/>
　己發而言而後書乃自以為未當向非吕氏問之之<lb/>
　審而不完之中又失此書則此言之未當學者何自<lb/>
　而知之乎以此又知聖賢之言固有發端而未竟者<lb/>
　學者尤當虚心悉意以審其歸未可執其一言而遽<lb/>
　以為定也其說中字因過不及而立名又似并指時<lb/>
<pb n="38b"/>
　中之中而與在中之義少異葢未發之時在中之義<lb/>
　謂之無所偏倚則可謂之無過不及則方此之時未<lb/>
　有中節不中節之可言也無過不及之名亦何自而<lb/>
　立乎又其下文皆以不偏不倚為言則此語者亦或<lb/>
　未得為定論也吕氏又引允執厥中以明未發之㫖<lb/>
　則程子之說書也固謂允執厥中所以行之葢其所<lb/>
　謂中者乃指時中之中而非未發之中也吕氏又謂<lb/>
　求之喜怒哀樂未發之時則程子所以荅蘓季明之<lb/>
<pb n="39a"/>
　問又已有既思即是己發之說矣凡此皆其決不以<lb/>
　吕說為然者獨不知其於此何故略無所辨學者亦<lb/>
　當詳之未可見其不辨而遽以為是也曰然則程子<lb/>
　卒以赤子之心為己發何也曰衆人之心莫不有未<lb/>
　發之時亦莫不有己發之時不以老稚賢愚而有别<lb/>
　也但孟子所指赤子之心純一無偽者乃因其發而<lb/>
　後可見若未發則純一無偽又不足以名之而亦非<lb/>
　獨赤子之心為然矣是以程子雖改夫心皆己發之<lb/>
<pb n="39b"/>
　一言而以赤子之心為己發則不可得而改也曰程<lb/>
　子明鏡止水之云固以聖人之心為異乎赤子之心<lb/>
　矣然則此其為未發者耶曰聖人之心未發則為水<lb/>
　鏡之體既發則為水鏡之用亦非獨指未發而言也<lb/>
　曰諸説如何曰程子備矣但其答蘓季明之後章記<lb/>
　録多失本真荅問不相對值如耳無聞目無見之荅<lb/>
　以下文前旒黈纊之説参之其誤必矣盖未發之時<lb/>
　但為未有喜怒哀樂之偏耳若其目之有見耳之有<lb/>
<pb n="40a"/>
　聞則當愈益精明而不可亂豈若心不在焉而遂廢<lb/>
　耳目之用哉其言静時既有知覺豈可言静而引復<lb/>
　以動見天地之心為說亦不可曉葢當至靜之時但<lb/>
　有能知覺者而未有所知覺也故以為静中有物則<lb/>
　可而便以才思即是己發為比則未可以為坤卦純<lb/>
　隂而不為無陽則可而便以復之一陽已動為比則<lb/>
　未可也所謂無時不中者所謂善觀者却於己發之<lb/>
　際觀之者則語雖要切而其文意亦不能無斷續至<lb/>
<pb n="40b"/>
　於動上求静之云則問者又轉而之他矣其荅動字<lb/>
　静字之問荅敬何以用功之問荅思慮不定之問以<lb/>
　至若無事時須見須聞之說則皆精當但其曰當祭<lb/>
　祀時無所見聞則古之人制祭服而設旒纊雖曰欲<lb/>
　其不得廣視雜聴而致其精一然非以是而全蔽其<lb/>
　聦明使之一無見聞也若曰屨之有絇以為行戒尊<lb/>
　之有禁以為酒戒然初未嘗以是而遂不行不飲也<lb/>
　若使當祭之時真為旒纊所塞如聾瞽則是禮容樂<lb/>
<pb n="41a"/>
　節皆不能知亦將何以致其誠意交於鬼神哉程子<lb/>
　之言決不如是之過也至其荅過而不留之問則又<lb/>
　有若不相值而可疑者大抵此條最多謬誤葢聴他<lb/>
　人之問而從旁竊記非惟未了荅者之意而亦未悉<lb/>
　問者之情是以致此亂道而誤人耳然而猶幸其閒<lb/>
　紕漏顯然尚可尋繹以别其偽獨㣲言之湮沒者不<lb/>
　復傳為可惜耳吕氏此章之說尤多可疑如引屢空<lb/>
　貨殖及心為甚者其於彼此葢兩失之其曰由空而<lb/>
<pb n="41b"/>
　後見夫中是又前章虚心以求之說也其不陷入於<lb/>
　浮屠者幾希矣葢其病根正在欲於未發之前求見<lb/>
　夫所謂中者而執之是以屢言之而病愈甚殊不知<lb/>
　經文所謂致中和者亦曰當其未發此心至虚如鏡<lb/>
　之明如水之止則但當敬以存之而不使其小有偏<lb/>
　倚至於事物之來此心發見喜怒哀樂各有攸當則<lb/>
　又當敬以察之而不使其小有差忒而己未有如是<lb/>
　之說也且曰未發之前則宜其不待著意推求而瞭<lb/>
<pb n="42a"/>
　然心目之閒矣一有求之之心則是便為己發固已<lb/>
　不得而見之況欲存而執之則其為偏倚亦甚矣又<lb/>
　何中之可得乎且夫未發己發日用之閒固有自然<lb/>
　之機不假人力方其未發本自寂然固無所事於執<lb/>
　及其當發則又當即事即物隨感而應亦安得塊然<lb/>
　不動而執此未發之中耶此為義理之根本於此有<lb/>
　差則無所不差矣此吕氏之說所以條理紊亂援引<lb/>
　乖剌而不勝其可疑也程子譏之以為不識大本豈<lb/>
<pb n="42b"/>
　不信哉楊氏所謂未發之時以心驗之則中之義自<lb/>
　見執而勿失無人欲之私焉則發必中節矣又曰須<lb/>
　於未發之際能體所謂中其曰騐之體之執之則亦<lb/>
　吕氏之失也其曰其慟其喜中固自若疑與程子所<lb/>
　云言和則中在其中者相似然細推之則程子之意<lb/>
　止謂喜怒哀樂己發之處見得未發之理發見在此<lb/>
　一事一物之中各無偏倚過不及之差乃時中之中<lb/>
　而非渾然在中之中也若楊氏之云中固自若而又<lb/>
<pb n="43a"/>
　引莊周出怒不怒之言以明之則是以為聖人方當<lb/>
　喜怒哀樂之時其心漠然同於木石而姑外示如此<lb/>
　之形凡所云為皆不復出於中心之誠矣大抵楊氏<lb/>
　之言多雜於佛老故其失類如此其曰當論其中否<lb/>
　不當論其有無則至論也<lb/>
　涑水司馬氏曰喜怒哀樂聖人所不免其異於衆人<lb/>
　者未嘗須臾離道平居無事則心常存乎中庸及其<lb/>
　既發則以中庸裁之喜不失節怒不過分哀不傷生<lb/>
<pb n="43b"/>
　樂不極欲中者君子之所常守也故曰大本和者君<lb/>
　子之所常行也故曰達道<lb/>
　東萊吕氏曰自其天地之位而以中言之自其萬物<lb/>
　之育而以和言之朱氏如此區别固未有害也深觀<lb/>
　其所從來則天地之所以位萬物之所以育葢有不<lb/>
　可析者子思曰致中和天地位焉萬物育焉龜山曰<lb/>
　中故天地位焉和故萬物育焉參觀二者之論則氣<lb/>
　象自可見矣<lb/>
<pb n="44a"/>
　臨川王氏曰人之生也皆有喜怒哀樂之事當其未<lb/>
　發之時謂之中者性也能發而中喜怒哀樂之節謂<lb/>
　之和者情也後世多以為性為善而情為惡夫性情<lb/>
　一也性善則情亦善謂情而不善者說之不當而已<lb/>
　非情之罪也禮曰人生而静天之性也感物而動性<lb/>
　之欲也則是中者性之在我者之謂中和者天下同<lb/>
　其所欲之謂和夫所謂大本也者性非一人之謂也<lb/>
　自聖人愚夫皆有是性也達道也者亦非止乎一人<lb/>
<pb n="44b"/>
　舉天下皆可以通行致中和天地位焉萬物育焉此<lb/>
　論中和之極雖天地之大亦本中和之氣天位於上<lb/>
　地位於下陽氣下降隂氣上蒸天地之閒薰然春生<lb/>
　夏長而萬物得其生育矣易曰天地交而萬物生其<lb/>
　中和之致也<lb/>
　延平周氏曰喜怒哀樂之未發正性也故謂之中發<lb/>
　而皆中節正情也故謂之和性以情為用和以中為<lb/>
　體故以體言之則中為天下之大本以用言之則和<lb/>
<pb n="45a"/>
　為天下之達道中譬則見也和譬則利也七情言其<lb/>
　四者言善則兼愛欲言怒則兼惡也<lb/>
　長樂陳氏曰喜怒哀樂未發則渾然在中及發則有<lb/>
　中節有不中節而惟中節為和和者與理㑹也渾然<lb/>
　則中故為大本發與理㑹故為達道天地之所以變<lb/>
　化萬物之所以生育皆中和而已故致其中和之極<lb/>
　則天地可得而位萬物可得而育也<lb/>
　龍泉葉氏曰按書稱人心惟危道心惟㣲惟精惟一<lb/>
<pb n="45b"/>
　允執厥中道之紀統體用卓然百聖所同而此章顯<lb/>
　示開明尤為精的葢於未發之際能見其未發則道<lb/>
　心可以常存而不㣲於將發之際能使其發而皆中<lb/>
　節則人心可以常行而不危不㣲不危則中和之道<lb/>
　致於我而天地萬物之理遂於彼矣自舜禹孔顔相<lb/>
　授最切其後唯此言能繼之中庸之書過是不外求<lb/>
　矣然患學者涵玩未熟提命未審自私其說以近為<lb/>
　逺而天下之人不得共由之非其言之過而不知言<lb/>
<pb n="46a"/>
　者之過也此道常在無階級之異無聖狂賢不肖之<lb/>
　殊皆具於此章但不加察爾<lb/>
　髙要譚氏曰中庸大要指出本心敎人存養而後發<lb/>
　之乎外以應事物之變何謂本心求於喜怒哀樂未<lb/>
　發之時則可見矣欲見此心當極其精㣲不可少差<lb/>
　葢人生而静是之謂性感物而動是之謂情曰未發<lb/>
　云者以為静耶却有動意以為動耶却有静意既不<lb/>
　可以動静言但以未發二字㣲見性有覺知可以出<lb/>
<pb n="46b"/>
　而應物之意就此便見本心故指名為中將使人精<lb/>
　意求索黙而識之也識得此中則性之理道之體昭<lb/>
　然具在於是一意涵養須臾弗妄積久純熟胷中便<lb/>
　有前定規模出而應物皆有準則裁量斟酌無不中<lb/>
　節矣事事中節乃名為和和即中之發也設使中之<lb/>
　體不先立則發之於外顛倒繆盭其能和乎故中者<lb/>
　君子用力之處和特發用之可見者爾中為體貴乎<lb/>
　有立故曰大本和為用見於有行故曰達道極中和<lb/>
<pb n="47a"/>
　之理廣大精㣲靡不該備故天地之所以奠位萬物<lb/>
　之所以生育皆不外乎此理也<lb/>
　廣安游氏曰中有二義在内之謂中如樂在其中之<lb/>
　中在兩者之閒以為中如三以有中五亦有中之中<lb/>
　喜怒哀樂之未發為在内之中亦為兩者之中所謂<lb/>
　在内之中謂未發而存乎杳冥之内也兩者之中謂<lb/>
　其未發而本心純全至正至中無過差不及之患故<lb/>
　也人之本心方其至静而不與物交也本與天地相<lb/>
<pb n="47b"/>
　似及其感於物而動而喪其本心則失其中正而過<lb/>
　與不及之患生矣惟發而中節即謂之和此言中之<lb/>
　動而為和也大本以本心言也達道言其道通達於<lb/>
　天下也天地本有定位萬物本有發育所以失其位<lb/>
　而不能育者人亂之也故聖人能致中和則天地位<lb/>
　萬物育<lb/>
　建安真氏曰致中和而天地位萬物育此參天地賛<lb/>
　化育之事也可謂難矣然求其所以用功者不過曰<lb/>
<pb n="48a"/>
　敬而已葢不睹不聞之時而戒懼者敬也已所獨知<lb/>
　人所未知之時而致謹者亦敬也静時無不敬即所<lb/>
　以致中動時無不敬即所以致和為人君者但當恪<lb/>
　守一敬静時以此涵養動時以此省察以此存天理<lb/>
　以此遏人欲工夫到極處即所謂致中致和自然天<lb/>
　地位萬物育如箕子洪範所謂肅乂聖哲謀而雨暘<lb/>
　燠寒風應之董仲舒所謂人君正心以正朝廷正百<lb/>
　官正萬民則隂陽和風雨時諸福百物莫不畢至皆<lb/>
<pb n="48b"/>
　是此理<lb/>
　蔡氏曰喜怒哀樂未發則性也謂之中者以其未發<lb/>
　而無所偏倚也發則情也謂之和者以其發而無所<lb/>
　乖戾也大本者萬殊一本也達道者萬世常道也致<lb/>
　中和天地位萬物育推極中和之妙而言也此聖人<lb/>
　之能事問學之極功故子思子合而結之也　又曰<lb/>
　自天命之謂性至萬物育焉為一篇之體下言徳者<lb/>
　主中而為言也言道者主和而為言也言至誠者即<lb/>
<pb n="49a"/>
　致中和之義也<lb/>
　新定顧氏曰天地定位于上下萬物並育于兩閒亦<lb/>
　惟本於此中達於此和故非此中非此和天地無由<lb/>
　而位萬物無由而育奚以知其然耶天地之所自出<lb/>
　萬物之所自來惟此中也天地之所以順動萬物之<lb/>
　所以化生惟此和也故舎中和則無以為天地無以<lb/>
　為萬物矣推中和之極致乃至於此學者可不從事<lb/>
　於此乎或曰子思以中庸名篇而此乃推言中和何<lb/>
<pb n="49b"/>
　也曰道無定名言有歸趣故道一也自其寂然未發<lb/>
　形而言之謂之中自其悠久不變而言之謂之庸自<lb/>
　其順動協應而言之謂之和豈有二道哉<lb/>
　<lb/>
　<lb/>
　<lb/>
　<lb/>
　禮記集說卷一百二十四<lb/>
</p>
<p>
</p>
  </div>
</body>
</text>
</TEI>
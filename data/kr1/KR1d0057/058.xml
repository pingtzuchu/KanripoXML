<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷五十八</head>
    <p>
<pb n="1a"/>
欽定四庫全書<lb/>
　禮記集説卷五十八　　　　宋　衛湜　撰<lb/>
是故夫禮必本於大一分而為天地轉而為隂陽變而<lb/>
為四時列而為鬼神其降曰命其官於天也<lb/>
　鄭氏曰聖人象此下之以為教令官猶法也此聖人<lb/>
　所以法於天也<lb/>
　孔氏曰此一節論上言禮既藏於郊社天地之中是<lb/>
　故制禮必本於天以為教也大一者謂天地未分混<lb/>
<pb n="1b"/>
　沌之元氣也極大曰大未分曰一禮之理既與大一<lb/>
　齊故制禮者用之以為教本也元氣既分輕清為天<lb/>
　重濁為地制禮者法之以立尊卑之位故曰分而為<lb/>
　天地也天地既分天之氣運轉為陽地之氣運轉為<lb/>
　隂制禮者貴左以象陽貴右以法隂因陽時而行賞<lb/>
　因隂時而行罰故曰轉而為隂陽也陽氣變而為春<lb/>
　夏隂氣變而為秋冬制禮者吉禮則有四面之坐凶<lb/>
　禮則有恩理節權是法四時也四時變化生成萬物<lb/>
<pb n="2a"/>
　皆是鬼神之功聖人制禮則陳列鬼神之功以為教<lb/>
　也其降曰命者言聖人制禮皆仰法大一以下之事<lb/>
　而下之以為教命其官於天者結之也<lb/>
　横渠張氏曰大虚即禮之大一也大者大之一也極<lb/>
　之謂也禮非出於人雖無人禮固自然而有何假於<lb/>
　人今天之生萬物其尊卑小大自有禮之象人順之<lb/>
　而已此所以為禮或者專以禮出於人而不知禮本<lb/>
　天之自然如告子專以義為外而不知所以行義由<lb/>
<pb n="2b"/>
　内也當合内外之道知禮之本於自然人順而行之<lb/>
　則是知禮也<lb/>
　長樂陳氏曰以形之始而言之謂之大始以數之始<lb/>
　而言之謂之大一大一之體分而為天地之氣轉而<lb/>
　為隂陽之用變而為四時之序列而為鬼神之情其<lb/>
　降之於人曰命凡此皆天造之禮而主之於天故曰<lb/>
　其官於天也<lb/>
　延平周氏曰老子曰道生一又曰天法道道法自然<lb/>
<pb n="3a"/>
　則一者道之所生而大一者生道者也生道者其自<lb/>
　然之謂乎易曰乾知大始葢乾者萬物之所資始而<lb/>
　大始者又乾之所資始者也禮之大一其猶易之大<lb/>
　始乎然禮必本於大一者大一天地之始凡有數者<lb/>
　莫不出於其間故分而為天地之位轉而為隂陽之<lb/>
　道變而為四時之代謝列而為鬼神之魂魄其降之<lb/>
　於人則曰命也然不能離乎數故不能官天而官於<lb/>
　天也<lb/>
<pb n="3b"/>
　嚴陵方氏曰隂極生陽陽極生隂隂陽之運周而復<lb/>
　始故曰轉而為隂陽春生夏長秋斂冬藏惟其時也<lb/>
　然未始有常故曰變而為四時天地則有上下之位<lb/>
　隂陽則有升降之宜四時則有先後之序鬼神則有<lb/>
　變化之功聖人體此以命物而在下莫不聽故曰其<lb/>
　降曰命亦未甞不本之於自然故曰其官於天不曰<lb/>
　本而曰官者以夫禮之命物各有所主故也<lb/>
　虙氏曰禮未離乎數故官於天而未能官天也若夫<lb/>
<pb n="4a"/>
　離乎數者道也範圍天地而不過官天而不官於天<lb/>
　矣官猶主也若夫聖人以道制禮而極其妙則又可<lb/>
　以官故曰禮樂明備天地官矣<lb/>
　龍泉葉氏曰古人究極禮之本末貫徹上下而著於<lb/>
　功用故大一其本也天地其分也隂陽其轉也四時<lb/>
　其變也鬼神其列也命其降也其理微而難見其說<lb/>
　大而難該是豈君子之於禮也遂欲舉天地萬物而<lb/>
　强納之哉彼葢誠有以見之矣天之所本地之所動<lb/>
<pb n="4b"/>
　事之所列時之所變分藝之所恊如自黍累而至斛<lb/>
　斗自毫忽而至尋丈其散者皆可分其總者皆可㑹<lb/>
　也天生人之常知有養人而已貨力辭讓飲食冠婚<lb/>
　䘮祭射御朝聘此其養之昭然見於日用者也彼亦<lb/>
　惡知其汗漫無統而猶以為之品節為之等序以自<lb/>
　附於禮雖夷狄不廢焉唯其操縱有所徇子奪有所<lb/>
　偏不以情由禮而以禮飭情至於情之所以安與情<lb/>
　之所不能禁則決壊而雜施之是以紛然而不合耳<lb/>
<pb n="5a"/>
　聖人知禮之所由本隨而察其轉變分列之際而貫<lb/>
　徹於隂陽上下之交得其所以居斯人者而後貨力<lb/>
　辭讓飲食冠婚䘮祭射御朝聘品節之序以行乎其<lb/>
　間人倫既正人情既順人義既明使人知其所以講<lb/>
　信所以修睦而肌膚之㑹筋骸之束不至於渙焉而<lb/>
　不相從也則豈不仰無愧俯無怍而怡然有一見天<lb/>
　人之通幽顯之辨事理之融内外之合也哉論至於<lb/>
　此則三王之極盛不以私智人力而服制天下也明<lb/>
<pb n="5b"/>
　矣後世受禮之地狹用禮之時少任禮教拘以為禮<lb/>
　者一事而已大一天地隂陽四時而無非禮也則逺<lb/>
　而誕肌膚之㑹筋骸之束而無非禮也則切而煩逺<lb/>
　而誕者易離切而煩者難行則其所為舉是禮者不<lb/>
　過止於貨力辭讓飲食冠昬䘮祭射御朝聘之間之<lb/>
　事而又古今不相㳂奢儉不相均朝廷閭巷不相通<lb/>
　駁義異説不勝其多宿儒老師交相非詆而不能一<lb/>
　也是其於禮幾何哉故昔之於禮也以厚後之於禮<lb/>
<pb n="6a"/>
　也以薄昔之於禮也合天地鬼神而無間後之於禮<lb/>
　也瀆聽首亂而可以盡去之矣嗚呼不見其竇而通<lb/>
　之不明其端而舉之唯聖人而後知禮之不可以已<lb/>
　乎<lb/>
　蔣氏曰自禮必本於大一至其官於天所以言禮之<lb/>
　不離乎天自禮必本於天至居人也曰養所以言禮<lb/>
　之終歸於人且本於大一者天地未分之先也高卑<lb/>
　以分天地立矣二氣轉移隂陽生矣寒暑代謝有四<lb/>
<pb n="6b"/>
　時之變生死徃來有鬼神之形莫非此禮𤼵露於自<lb/>
　然聖人本其自然𤼵露者制禮以命天下故曰其降<lb/>
　曰命既謂之降曰命矣又終之以其官於天者聖人<lb/>
　懼天下言禮者瀆於人而忘於天故爾且謂之必本<lb/>
　於天者猶言本於大一也然動而之地則大一判而<lb/>
　上下殊矣列而之事見於制度顯設之位變而從時<lb/>
　推之於隂陽竒耦之象莫非此禮所以周流而不窮<lb/>
　也聖人因而順其分之所宜受量其藝之所能為而<lb/>
<pb n="7a"/>
　使之行是禮故曰恊於分藝必終之以居人曰養者<lb/>
　聖人懼天下之言禮者惑於天而不體於人故爾官<lb/>
　者有所主宰之義養者得所安全之稱不官於天吾<lb/>
　不知自有人物以來所以有是禮者孰維持而主張<lb/>
　之不居人而曰養吾不知生民交際之後所以至今<lb/>
　上下相乗貴賤相使孰便利之孰順適之然妙於天<lb/>
　以為之本體於人以求其用而後此禮在天下行之<lb/>
　以飲食冠昬䘮祭射御朝聘而非偽為也易曰形而<lb/>
<pb n="7b"/>
　上者謂之道形而下者謂之器化而裁之謂之變推<lb/>
　而行之謂之通舉而措之天下之民謂之事業方天<lb/>
　地未立易有大極渾然而已兩儀既生於是循而至<lb/>
　於四象八卦吉凶大業而莫知終窮也然不反諸形<lb/>
　而上者之妙則莫原其始不要其舉而措之之餘則<lb/>
　莫識其終謂之道者貫天人於一致禮之為禮夫豈<lb/>
　外此<lb/>
夫禮必本於天動而之地列而之事變而從時恊於分<lb/>
<pb n="8a"/>
藝其居人也曰養其行之以貨力辭讓飲食冠昬䘮祭<lb/>
射御朝聘<lb/>
　鄭氏曰禮本於大一與天之義後法地後法五祀所<lb/>
　以本事也後法四時恊合也言禮合於月之分猶人<lb/>
　之才也養當為義下之則為教令居人身為義孝經<lb/>
　説曰義由人出貨摯幣庭實也力筋骸强者也不則<lb/>
　偃罷<lb/>
　孔氏曰此一節論上本説禮從天地四時五行而生<lb/>
<pb n="8b"/>
　而教於人故此以下論人用之以行刑罰冠昬朝聘<lb/>
　之等皆得其宜也動而之地祀社是也事即五祀從<lb/>
　時即四時以為柄恊於分藝即月以為量養宜也制<lb/>
　度諸事居人中身則人得其宜諸禮皆須義行故云<lb/>
　其行之也力筋力拜伏也辭讓賔主三辭三讓飲食<lb/>
　饗食之屬也冠二十成人而冠昬三十而取射五射<lb/>
　御五馭朝五年朝及諸侯自相朝見之禮聘謂比年<lb/>
　小聘三年大聘言人有義在身則能行此諸禮也<lb/>
<pb n="9a"/>
　王氏曰下云穫而弗食食而弗肥字宜曰養家語曰<lb/>
　其居人曰養<lb/>
　江陵項氏曰前言禮必本於大一分而為天地此言<lb/>
　禮必本於天動而之地葢氣始於天形生於地天之<lb/>
　與地即大一言所分也古之聖人懼人之外天地而<lb/>
　求大一也故曰本大一也分之則為天地見一之有<lb/>
　兩也又曰本於天動而之地見兩之本一也動以形<lb/>
　見言之非圓動方静之動也<lb/>
<pb n="9b"/>
　長樂陳氏曰列而之事者禮之稱變而從時者禮之<lb/>
　權凡皆人為之禮而居之於人以養人也<lb/>
　延平周氏曰或曰禮必本於大一或曰禮必本於天<lb/>
　何也言禮之先乎天地者則曰必本於大一言禮之<lb/>
　後乎天地者則曰必本於天本於天者禮之象也動<lb/>
　而之地者禮之法也列而之事事同則禮同也變而<lb/>
　從時時異則禮異也恊於分者禮之情也恊於藝者<lb/>
　禮之文也居人也莫非給人之求而養人之欲故曰<lb/>
<pb n="10a"/>
　養其行之以貨力辭讓飲食冠昬䘮祭射御朝聘者<lb/>
　皆其在於度數之間者也雖然禮之所以顯者舎度<lb/>
　數何以哉<lb/>
　嚴陵方氏曰上言禮本於大一則原禮之初而已此<lb/>
　又明禮之用焉上言禮之初故言官於天以見其自<lb/>
　然此言禮之用故言居人以見其使然也方其本乎<lb/>
　天也則靜而已未始或動一而已未始有列及其降<lb/>
　而在地則離靜而向動矣散而在事則出一而成列<lb/>
<pb n="10b"/>
　矣以其有所之故也故於地曰動於事曰列皆以之<lb/>
　言之時無常而不可逆也故曰變而從時分有多寡<lb/>
　藝有能否各隨力而施之自貨力辭讓而下則言所<lb/>
　以存乎人者故曰其居人也曰養其行之以貨力辭<lb/>
　讓飲食冠昬喪祭射御朝聘言冠昬喪祭射御朝聘<lb/>
　非貨力辭讓飲食有不行也夫欲行禮貨力為先辭<lb/>
　讓次之飲食又次之故曰無財不可以為悦非强有<lb/>
　力者莫能行也<lb/>
<pb n="11a"/>
　山隂陸氏曰禮論曰禮起於人何也曰人生而有欲<lb/>
　欲而不得則不能不爭爭則亂先王患其亂也使欲<lb/>
　必不窮乎物物必不屈於欲兩者相持而長是禮之<lb/>
　所以起也故禮者養也其降曰命其官於天也言人<lb/>
　之生於禮如此其居人也曰養其行之以貨力辭讓<lb/>
　飲食冠昬喪祭射御朝聘言人之養於禮如此<lb/>
　虙氏曰禮之妙體根於大一未分之前禮之成用起<lb/>
　於兩儀既判之後唯其未分而渾淪故曰必本於大<lb/>
<pb n="11b"/>
　一唯其既判而定位故曰必本於天列而之事事詳<lb/>
　則禮詳也變而從時時異則禮異也恊於分不强其<lb/>
　所無也恊於藝不强其所不能也貧者不以貨財為<lb/>
　禮其恊於分乎老者不以筋力為禮其恊於藝乎<lb/>
　廬陵胡氏曰列而之事萬物皆以禮行變而從時禮<lb/>
　隨時變<lb/>
　馬氏曰禮本於大一至其降曰命言禮之所由以起<lb/>
　也其官於天也禮必本於天至其行之以貨力辭讓<lb/>
<pb n="12a"/>
　飲食冠昬喪祭射御朝聘禮之所由以成也大一者<lb/>
　道之所生也道不可得見而見之於大一大一者不<lb/>
　可得見而見之於天地聖人制作逺有以本於天近<lb/>
　將以殽於地祭帝於郊所以定天位也祀社於國所<lb/>
　以列地利也故曰禮必本於天動而之地然禮必本<lb/>
　於天而不及於地者先尊後卑之意也推而詳之則<lb/>
　降於祖廟山川皆事也故曰列而之事時者當其所<lb/>
　事之謂也葢無一定之理變而通之然後得其中故<lb/>
<pb n="12b"/>
　曰變而從時藝言其才也葢才有長短大小之不同<lb/>
　莫不當其分有以恊之一歸於中而已故曰恊於分<lb/>
　藝禮必本於天動而之地者聖人作則必以天地為<lb/>
　本是也列而之事變而從時恊於分藝者鬼神以為<lb/>
　徒四時以為柄日星以為紀月以為量是也至於居<lb/>
　人則曰養何也禮者所以養人非以害人者也禮以<lb/>
　養人為本故曰養荀子曰恭敬辭讓之所以養安禮<lb/>
　義文理之所以養情通此則可以知其所養之之意<lb/>
<pb n="13a"/>
　也葢聖人之道寓於度數之間莫非順性命之理而<lb/>
　所以養人也然其行之大者在於貨力辭讓飲食冠<lb/>
　昬喪祭射御朝聘而已此亦非禮之盡特言大略而<lb/>
　已<lb/>
　龍泉葉氏蔣氏説見前<lb/>
故禮義也者人之大端也所以講信脩睦而固人肌膚<lb/>
之㑹筋骸之束也所以養生送死事鬼神之大端也所<lb/>
以達天道順人情之大竇也故唯聖人為知禮之不可<lb/>
<pb n="13b"/>
以己也故壊國喪家亡人必先去其禮<lb/>
　鄭氏曰竇孔穴也去其禮言愚者之反聖人也<lb/>
　孔氏曰此一節論上文説禮為治理之本故又説禮<lb/>
　不可去之事左傳云逃出自竇又篳門圭竇是孔穴<lb/>
　也孔穴開通人之出入禮義者亦是人之所出入<lb/>
　長樂劉氏曰立人之道此其大端也所以講信脩睦<lb/>
　而固人肌膚之㑹筋骸之束者常人之情貴則驕富<lb/>
　則傲勞則怠安則逸而惰慢淫亂由之生矣故自天<lb/>
<pb n="14a"/>
　子至於大夫士非役於禮則國敗家亡不召而自至<lb/>
　也故天之神地之祗人之祖非有至誠不可得而致<lb/>
　矣由是而言禮也豈止肌膚之㑹筋骸之束而已哉<lb/>
　故曰所以養生送死事鬼神之大端所以達天道順<lb/>
　人情之大竇也<lb/>
　虙氏曰禮之端始於辭讓而未可謂之大端義之端<lb/>
　始於羞惡而未可謂之大端唯合禮義之成體而不<lb/>
　倚於一偏然後為人之大端也養生送死事鬼神以<lb/>
<pb n="14b"/>
　禮而正故曰大端達天道順人情以禮而通故曰大<lb/>
　竇<lb/>
　廬陵胡氏曰孟子言禮之端義之端蓋生乎此肌膚<lb/>
　之㑹筋骸之束所以為人之幹云竇者禮義人所由<lb/>
　以出入<lb/>
　延平周氏曰禮所以節義義所以濟禮二者人倫之<lb/>
　大端也所以達天道者禮義人道而已由人道然後<lb/>
　達天道也<lb/>
<pb n="15a"/>
　馬氏曰道徳仁義非禮不成又曰義者藝之分則知<lb/>
　禮義者為人道之大本夫禮義出於性而曰固肌膚<lb/>
　之㑹筋骸之束何也葢有禮則莊敬日强無禮則安<lb/>
　肆日偷君子知謹於禮義則手足有所措耳目有所<lb/>
　加進退揖讓有所制此所以固人肌膚之㑹筋骸之<lb/>
　束也然此特為中材言之若夫聖人動容周旋中禮<lb/>
　肌膚不待禮而固筋骸不待禮而束也從心所欲而<lb/>
　不踰矩也養生送死事鬼神其道非一而禮義者尤<lb/>
<pb n="15b"/>
　為之大端也養生所以飾驩送死所以飾哀事鬼神<lb/>
　所以飾敬此禮義以節文之也禮義出於天先王因<lb/>
　之以達天道禮義出於人先王因之以順人情禮義<lb/>
　出於天而受中自於人禮義雖出於人而降𠂻自於<lb/>
　天達者所以明之也順者所以因之也<lb/>
　長樂陳氏曰或曰禮義以為紀或曰禮義以為器或<lb/>
　曰禮者人君之大柄或曰禮義者人情之大端何也<lb/>
　葢紀以言其所張器以言其所用柄以言其所執端<lb/>
<pb n="16a"/>
　以言其所始其言之不同各有所當也講信脩睦所<lb/>
　以誠其心固人肌膚之㑹筋骸之束所以莊其身以<lb/>
　至養生送死於其明事鬼神於其幽凡此皆人道而<lb/>
　已由其人道所以達於天道故能順人情之所通大<lb/>
　竇以言其通也<lb/>
　嚴陵方氏曰禮義内可以治心外可以修身故曰所<lb/>
　以講信脩睦而固人肌膚之㑹筋骸之束也聖人所<lb/>
　以能保其國家與人民知禮之不可以已爾衆人反<lb/>
<pb n="16b"/>
　此而禍患隨至<lb/>
　蔣氏曰禮以辨義義以起禮禮之與義其理相因而<lb/>
　其用相成所以為萬善有為之要而人道待以有立<lb/>
　也自其有諸己而不違者皆謂之信是信也非徒曰<lb/>
　言而有信之謂也自其施諸人者皆謂之睦是睦也<lb/>
　非徒曰因睦合族之謂也人生乎天地間惰慢邪辟<lb/>
　之氣或設於身體此信不講耳故孔子以正顔色為<lb/>
　近信乖爭陵犯之風或見於接物此睦不修耳故孔<lb/>
<pb n="17a"/>
　子謂正愛以教民睦然則聖人設禮義以教天下凡<lb/>
　以使民踐履浹洽一毫非僻之念非禮之動有所檢<lb/>
　束而不敢自肆於平居暇日也不然則觴酒豆肉誰<lb/>
　肯受惡衽席之上誰肯在下朝廷之位誰肯受賤凡<lb/>
　於交際血氣用事攘臂動色始莫知其所主矣兹所<lb/>
　以必俟講信脩睦而固人肌膚之㑹筋骸之束與然<lb/>
　聖人為禮非茍然也唯能反其所謂在人者而後還<lb/>
　其所謂天者然不本其所謂天者亦不足以反其所<lb/>
<pb n="17b"/>
　謂在人者彼生有養而死有葬物本天而人本祖别<lb/>
　鬼神以為位有報與反以為説是人道之大端也天<lb/>
　也吾固因之以為常孩提而知愛既長而知敬顙泚<lb/>
　於親之不藏父子有𨼆而無證是人情之大竇也天<lb/>
　也吾固順之而不拂夫本乎天者以為常則順之則<lb/>
　達之關乎人者則講之則修之又從而固之記禮之<lb/>
　㫖可謂明甚天下國家興衰治亂豈不自是而可必<lb/>
　哉<lb/>
<pb n="18a"/>
故禮之於人也猶酒之有糵也君子以厚小人以薄<lb/>
　鄭氏曰皆得以為美味性善者醇耳<lb/>
　孔氏曰此一節論上云禮不可去故明禮之在人有<lb/>
　厚薄之事禮不可已故在人譬如釀酒須因麴糵則<lb/>
　成君子譬精米嘉器小人譬麤米弊器釀酒共用一<lb/>
　麴分半釀精米嘉器則其味醇和半釀麤米弊器則<lb/>
　其味醨薄亦如禮一而君子性識純深得禮而彌厚<lb/>
　小人智慮淺薄得禮自虚薄也<lb/>
<pb n="18b"/>
　長樂陳氏曰糵之於酒厚則醇薄則醨醇則久醨則<lb/>
　壞禮之於人厚則君子薄則小人君子則安小人則<lb/>
　危善為酒者戒其為醨而務其為醇善為人者戒其<lb/>
　為小人而務其為君子也<lb/>
　講義曰禮非有厚薄也人自為厚薄而已<lb/>
故聖王修義之柄禮之序以治人情故人情者聖王之<lb/>
田也修禮以耕之陳義以種之講學以耨之本仁以聚<lb/>
之播樂以安之<lb/>
<pb n="19a"/>
　鄭氏曰治者去瑕穢養菁華也修禮以耕和其剛柔<lb/>
　也陳義以種樹以善道也講學以耨存是去非類也<lb/>
　本仁以聚合其所盛也播樂以安感動使之堅固也<lb/>
　孔氏曰自此至危也一節因上君子小人厚薄不同<lb/>
　故此論聖人修禮義治人情以至大順也柄謂執持<lb/>
　而用者土地是農夫之田人情是聖王之田農夫用<lb/>
　耒耜耕田和其剛柔聖人以禮耕人情正其上下農<lb/>
　夫耕田既畢以美善種子而種之聖人以禮正人情<lb/>
<pb n="19b"/>
　既畢用禮義以教之也農夫種苖勤力耘耨去草養<lb/>
　苖則苖善矣聖王以禮教民又須講學以勸課之存<lb/>
　是去非則善也農夫苖稼成熟當本此仁愛以聚集<lb/>
　所収勿為費㪚聖王勸課行善本此仁恩聚集善道<lb/>
　使不廢棄也播布也農夫収穫既畢布其歡樂之心<lb/>
　共相飲食以安美之聖王既勸民善又説樂感動使<lb/>
　其勤行善道保寧堅固也<lb/>
　唐陸氏<hi>䞇</hi>曰人情者聖王之田言理道所由生也<lb/>
<pb n="20a"/>
　長樂陳氏曰修禮以耕所以開其心陳義以種所以<lb/>
　納之正講學以耨所以去其非本仁以聚所以充其<lb/>
　徳播樂以安所以成其道也<lb/>
　嚴陵方氏曰義者所操有宜而不可失故言柄禮者<lb/>
　所行有節而不可亂故言序禮義雖本於人心然有<lb/>
　至於無禮無義者心或動而情亂之也故聖王修其<lb/>
　柄與其序還以治人之情而已此以義為柄而前經<lb/>
　言禮者君之大柄又何也以禮為義之質則義之柄<lb/>
<pb n="20b"/>
　亦禮而已故皆謂之柄然治人之道莫急於禮故謂<lb/>
　之柄則義之所同謂之大柄則禮之所獨也人之有<lb/>
　情猶地之有田不可不治也治其田者農夫之事也<lb/>
　治其情者聖王之事也故曰人情者聖王之田前經<lb/>
　言人情以為田正謂是也故詩言無田甫田維莠驕<lb/>
　驕齊人以之刺襄公焉禮者事之治猶耕治荒蕪故言<lb/>
　修義者事之宜猶種之因地宜故言陳學所以為己<lb/>
　猶耨之去苖害故言講仁者愛也仁則聚之猶穫故<lb/>
<pb n="21a"/>
　言仁以聚之樂者樂也樂則安之猶食故言樂以安<lb/>
　之禮惡其壊故曰修義欲其明故曰陳學欲其辨故<lb/>
　曰講仁以立人道非本不立故曰本樂以和民聲非<lb/>
　播不和故曰播<lb/>
　廬陵胡氏曰禮為耒耜義為種子學為耘耔仁為倉<lb/>
　廪播樂以安之使人樂善不倦<lb/>
　延平周氏曰禮然後至於義仁然後至於樂四者以<lb/>
　講學為主故其序如此<lb/>
<pb n="21b"/>
　龍泉葉氏曰得禮義之本要而後能通人情能通人<lb/>
　情而後能治人情人情可治則其性徳全而道化成<lb/>
　以儒者之言義道也嚴於性而略於情請因是論之<lb/>
　夫利欲羞惡充滿殽亂而趨向高下萬彚殊錯一人<lb/>
　之情一人之變反覆無窮彼葢自有不能知其所從<lb/>
　來者人情之共安衆心之同願異國俗殊時世而好<lb/>
　惡之情若出於一雖聖人有不能易其所好而進其<lb/>
　所不欲者天下之紛紜事機之繁多彼唯朝令夕改<lb/>
<pb n="22a"/>
　皆是情而已矣自堯舜以及文武其治道所以大被<lb/>
　於天下者葢其修仁義禮樂之實而播諸事為之間<lb/>
　必有中於人情之㑹相與俯仰出入動蕩流通其情<lb/>
　之異趨與羣心同向者皆得以旁皇周浹於其中一<lb/>
　人之放僻不專行而天下之取舎得公是焉是以不<lb/>
　待刑罰禁約而固已自治故論禮者以人情為聖王<lb/>
　之田而治是田者有良農之功非如後世之論以情<lb/>
　為不美以禮為强制築千丈之防遏奔放之流使其<lb/>
<pb n="22b"/>
　噤黙不得逞而後從我而為禮義也情之所有而禮<lb/>
　或未之有則起禮情之所安而義或未之安則辨義<lb/>
　然後知舎禮義而用刑罰不如一置刑罰而盡入禮<lb/>
　義也故古者仁義禮樂以官治之而人得以自陶於<lb/>
　善後世仁義禮樂以師教之而秀民傑士或不能成<lb/>
　才豈非古道通其情而合其趨後世弊其情而失其<lb/>
　歸古者得禮義之要而人情可知後世守禮義之説<lb/>
　而不能通乎<lb/>
<pb n="23a"/>
　蔣氏曰此言禮以治情為主而以治田為喻也方其<lb/>
　揭義以示之而謂之柄本禮以明分而謂之序禮義<lb/>
　之名立矣然其用之存乎人者必有以也凡人之情<lb/>
　應感起物血氣用事葢必有梗吾和平之化者則修<lb/>
　禮以治之而謂之耕禮由義起彼其初葢本有淺深<lb/>
　厚薄之宜則陳義以治之而謂之種學足以辨其是<lb/>
　非而以為耨仁足以滋其盛大而以為聚樂足以樂<lb/>
　其成功而以為安夫然後衆善皆㑹於禮而即禮可<lb/>
<pb n="23b"/>
　以善天下之情雖然四端之在我者學與樂不與焉<lb/>
　其意以為人之一性萬理㑹融有是二者以辨明之<lb/>
　學樂之謂耳然禮在天下未甞不以仁義為主故下<lb/>
　文言之<lb/>
　金華應氏曰情者心之動也養之不善則荒穢不治<lb/>
　而可欲之善塞矣然仁義禮智根於心而善端本無<lb/>
　窮也養之有道則勃然而𤼵生矣人情具為善之資<lb/>
　猶田有生殖之利人情有可治之地而聖王加順治<lb/>
<pb n="24a"/>
　之功故以百畆之不治為己憂者農夫也以人情之<lb/>
　不治為己責者聖王也禮之有序猶耕之有畔義之<lb/>
　有節猶種之有列曰修曰陳者書所謂若稽田既勤<lb/>
　敷菑惟其陳修是也學探千古羣聖之奥而思索問<lb/>
　辨以求其正猶耨之去草而耘治益精也仁總百行<lb/>
　萬善之全而滋養培植以豐其成猶穫之揫斂而収<lb/>
　取以無遺也樂具五音六律之節而動盪𤼵越以宣<lb/>
　其和猶既穫之餘安坐以食而熙熙自如也播者散<lb/>
<pb n="24b"/>
　布𤼵越之謂書播時百穀周官曰播之以八音<lb/>
故禮也者義之實也恊諸義而恊則禮雖先王未之有<lb/>
可以義起也義者藝之分仁之節也恊於藝講於仁得<lb/>
之者强仁者義之本也順之體也得之者尊<lb/>
　鄭氏曰恊合也藝猶才也有義則人服之故得之者<lb/>
　强有仁則人仰之故得之者尊<lb/>
　孔氏曰前既明禮耕義種仁聚此廣明三者相須也<lb/>
　禮是實義以修飾為禮之華故曰禮者義之實諸之<lb/>
<pb n="25a"/>
　也起作也禮與義既相恊㑹若應行禮先王未有舊<lb/>
　制臨事制宜而行之是以義起作也如將軍文氏之<lb/>
　子是也義者藝之分仁之節者明仁須義也義者裁<lb/>
　斷合宜也人有才能仁施用義裁斷乃得分節也恊<lb/>
　於藝是義能合藝也講於仁講猶明也是義能明於<lb/>
　仁也仁者義之本謂仁能與義為本仁者施生故為<lb/>
　順之體<lb/>
　黄氏曰禮也者義之實也因上文禮耕義種謂禮者<lb/>
<pb n="25b"/>
　為尊卑升降親踈之節義者合宜當理指的之稱名<lb/>
　實相應則為正禮倘有禮而不能合宜當理是有名<lb/>
　而無實譬諸普侯云魯君自郊勞至贈賄無失為知<lb/>
　禮女寛曰區區習儀豈為知禮故君臣父子之道禮<lb/>
　之實周旋退讓之節禮之儀下文云恊諸義而恊謂<lb/>
　須合義則合禮也又下文云禮雖先王未之有可以<lb/>
　義起亦謂有未立之禮則取合宜之義而起作之非<lb/>
　為禮修飾之華明矣<lb/>
<pb n="26a"/>
　横渠張氏曰人情所安即禮也故禮所以由義起藝<lb/>
　業也謂事業也<lb/>
　長樂陳氏曰義以禮為實而禮以義為文合於義則<lb/>
　禮斯合矣故曰恊諸義而恊則禮雖先王未之有而<lb/>
　後世可以義起也是故廟門非待弔者之所而將軍<lb/>
　文子行之於喪畢之時説驂非為賻之宜而孔子行<lb/>
　之於出涕之際以至純儉可以從衆則不必麻冕之<lb/>
　泥嫂溺可以手援則不必嫌疑之拘唯義所在而已<lb/>
<pb n="26b"/>
　荀子曰禮以順人心為本凡非先王之禮而順人心<lb/>
　者皆禮也然則孟子以禮為義之節文而此以禮為<lb/>
　義之實何也葢義出而為禮禮行而為義二者未甞<lb/>
　不相須顧其所主而迭為文實也論語曰義以為質<lb/>
　禮以行之此義之所出而為禮也禮器曰義理禮之<lb/>
　文此禮之所行而為義也六藝非義則雜仁非義則<lb/>
　蕩處藝以義然後有所别處仁以義然後有所節故<lb/>
　曰義者藝之分仁之節也以其為藝之分故能恊於<lb/>
<pb n="27a"/>
　藝以其為仁之節故能講於仁夫事親仁之實從兄<lb/>
　義之實仁之於父子義之於君臣有親然後有兄弟<lb/>
　有父子然後有君臣此先仁後義之體也仁人之安<lb/>
　宅義人之正路由其宅然後至於路此先仁後義之<lb/>
　用也故曰仁者義之本温良者仁之本敬慎者仁之<lb/>
　地寛裕者仁之作遜接者仁之能故曰順之體也仁<lb/>
　必有義義未必有仁仁者天之尊爵故得仁則尊得<lb/>
　義則止於强也<lb/>
<pb n="27b"/>
　嚴陵方氏曰禮雖作乎外而義則資之以成體義雖<lb/>
　由乎内而禮則用之以制宜唯其資之以成體故此<lb/>
　以禮為義之實唯其用之以制宜故禮器以義為禮<lb/>
　之文也禮義之相須如此則人之所行果合於義矣<lb/>
　在禮豈有悖哉故曰恊諸義而恊則禮可以義起如<lb/>
　曲禮曰禮從宜是矣<lb/>
　延平周氏曰實有成意蓋草木至於實則成矣義以<lb/>
　生禮禮以節義故義為禮之所自生而禮乃為義之<lb/>
<pb n="28a"/>
　所自成也故曰禮也者義之實也義者藝之所以别<lb/>
　宜者也故曰藝之分以仁義而對禮則禮為仁義之<lb/>
　節以義對仁則義為仁之節故曰仁之節也義與禮<lb/>
　恊而禮者六藝之大故曰恊於藝義者入於仁者也<lb/>
　入於仁者講之而已故曰講於仁以事而言則仁之<lb/>
　於父子義之於君臣有父子然後有君臣以理言之<lb/>
　徳而後仁仁而後義有仁則有義故曰仁者義之本<lb/>
　未有仁而遺其親犯其上者故曰順之體也仁必有<lb/>
<pb n="28b"/>
　義義不必有仁故得義者强而已而得仁者必至於<lb/>
　尊也<lb/>
　馬氏曰禮者義之實義者禮之華禮者所以體常義<lb/>
　者所以盡變變者禮中之權也常者義中之經也葢<lb/>
　禮義一物耳體其常則為禮盡其變則為義故三代<lb/>
　之禮一而或素或華者皆所以變而從時也要之不<lb/>
　違禮之經義之權而已藝者言乎其材也材出於性<lb/>
　非天之降爾殊也成於人則有長短小大之異而義<lb/>
<pb n="29a"/>
　者所以宜之而分之各當其理也四端均出於性有<lb/>
　所宜而成之者尤在於義也故曰義者藝之分仁之<lb/>
　節也材出於性而義者所以合之而得其宜仁在於<lb/>
　内而義者所以講之而見於外外有以講於仁内有<lb/>
　以合於藝則義之道得矣義得其道則人望而畏之<lb/>
　於得之者强强者有立我之意故曰自勝之謂强<lb/>
　山隂陸氏曰藝以有義故有分仁以有義故有節如<lb/>
　有義而已矣不恊於藝不講於仁將以為厚也而適<lb/>
<pb n="29b"/>
　得薄焉將以為强也而適得弱焉孔子曰依於仁游<lb/>
　於藝<lb/>
　蔣氏曰謂禮者義之實矣而又曰義者藝之分仁之<lb/>
　節者是禮之資於義者為多也既曰藝之分仁之節<lb/>
　矣而又曰義之本順之體者是禮之資於仁者為重<lb/>
　也禮出於義則在我者有自然之强禮出於仁則在<lb/>
　我者有自然之尊惟强惟尊足以勝私情而還天理<lb/>
　昔季氏之臣逮闇而祭雖强力之容皆至倦怠此義<lb/>
<pb n="30a"/>
　之不講之故故聘射之禮强有力者為能行之而以<lb/>
　有義謂之勇敢八佾舞於庭三家以雍徹卑得以抗<lb/>
　乎尊下得以僭乎上此仁之不講之過故孔子謂人<lb/>
　而不仁如禮何孟子亦以仁為天之尊爵而謂人人<lb/>
　有貴於己者弗思耳然則是强也用之於順治推而<lb/>
　至於戰勝無敵者同此一義也是尊也本之於良貴<lb/>
　推而至於人之所貴者同此一仁也要之論天下之<lb/>
　理至於義有可强仁有可尊而後聖人所以為禮始<lb/>
<pb n="30b"/>
　有定論矣鄭氏徒知本仁義以論尊强而不知聖人<lb/>
　蓋因禮而及仁義吾故於此𤼵之<lb/>
　金華應氏曰義者事物之斷制裁節也區别衆理條<lb/>
　分縷析而各有攸當得之者强而舉無以勝之故曰<lb/>
　天下之制仁者義理之統宗㑹元也包含萬象圓融<lb/>
　和㑹而莫窺其際得之者尊而舉無以上之故曰天<lb/>
　下之表强則挺然不屈於物之下猶有物我之對人<lb/>
　有畏心焉尊則超然於物之上不見物我之間人有<lb/>
<pb n="31a"/>
　敬心焉<lb/>
故治國不以禮猶無耜而耕也為禮不本於義猶耕而<lb/>
弗種也為義而不講之以學猶種而弗耨也講之以學<lb/>
而不合之以仁猶耨而弗穫也合之以仁而不安之以<lb/>
樂猶穫而弗食也安之以樂而不達於順猶食而弗肥<lb/>
也<lb/>
　鄭氏曰無耜而耕則無以入也弗種則嘉禾無由生<lb/>
　弗耨則苖不殖草不除弗穫則無以知収之豐荒也<lb/>
<pb n="31b"/>
　弗食則不知味之甘苦也弗肥功不見也<lb/>
　孔氏曰人君治人情若無禮猶農夫耕而無耜安之<lb/>
　以樂而不達於順謂奏樂而不使達至順之理如人<lb/>
　食五味而調和温清不順則雖食不肥也前陳聖人<lb/>
　禮耕以至安樂今顯前譬其事相似更譬以人身之<lb/>
　肥聖人為教反復相明正在此矣<lb/>
　嚴陵方氏曰耜者治田之具禮則治國之具故治國<lb/>
　不以禮猶無耜而耕耕所以種禾而生之義所以達<lb/>
<pb n="32a"/>
　禮而行之故為禮不本於義猶耕而弗種也達嘉種<lb/>
　而除其害者耨之事明大義以勝其非者學之事故<lb/>
　為義而不講之以學猶種而弗耨也耨之勤將以有<lb/>
　穫學之勤將以有聚仁言聚也穫言獲也故講之以<lb/>
　學而不合之以仁猶耨而弗穫也食有所養而享其<lb/>
　利焉樂有所樂而安其仁焉故合之以仁而不安之<lb/>
　以樂猶穫而弗食也食之養人期於體之肥而已樂<lb/>
　之和人期於理之順而已故安之以樂而不達於順<lb/>
<pb n="32b"/>
　猶食而弗肥也然前言陳義而此變言本者凡種皆<lb/>
　所以立本故也前言本仁而此變言合者以人本仁<lb/>
　也合而言之道也於順又言達者自上趨下無不達<lb/>
　故也<lb/>
　馬氏曰上言修禮以耕之至於播樂以安之而於此<lb/>
　又言安之以樂而不達於順猶食而弗肥者何也蓋<lb/>
　仁者順之體也樂者順之成也上言播樂以安之則<lb/>
　順在其中矣猶不足以極其順之至又言安之以樂<lb/>
<pb n="33a"/>
　而不達於順猶食而弗肥也<lb/>
　廬陵胡氏曰為禮不本於義猶耕而弗種也不種不<lb/>
　生學以植善去惡猶耨也仁亦在夫熟之而已猶食<lb/>
　而弗肥者五味調和不順雖食不澤<lb/>
　延平周氏曰孔子曰成於樂至於樂則成矣豈有不<lb/>
　達於順者哉<lb/>
　蔣氏曰因聖人治田之説以求聖人治人之序自禮<lb/>
　而求義自義而講學自學而本仁自仁而播樂似有<lb/>
<pb n="33b"/>
　次第而本無間斷若有先後而實無彼此極而至於<lb/>
　安之以樂則孟子所謂樂則生生則惡可已也安而<lb/>
　不達於順食而不至於肥則寧有是理哉噫聖人為<lb/>
　禮以教天下經而三百曲而三千事繁而文至縟意<lb/>
　詳而用無不周將使天下之飲食者如入太倉陳陳<lb/>
　相因隨取輙得又不惟得食而已冠冕佩玉之盛黼<lb/>
　黻文繡之美譬之左殽右胾膾炙酒漿又從而侑之<lb/>
　使之充足饜飫而後已此所以由古及今使人相安<lb/>
<pb n="34a"/>
　相養於其中而不知若服田足食之喻其亦本於養<lb/>
　人之意與<lb/>
　葉氏曰聖人以禮善其國亦惟深察乎人情之變明<lb/>
　其大本詳其節目盡此心以達之而已蓋人性本善<lb/>
　情之既動則善者或流而為惡若其情以養其善亦<lb/>
　或防閑其情以制其不善明其大本焉以立其經詳<lb/>
　其節目焉以定其歸夫然後人情治人性明而人道<lb/>
　立矣故聖人治人情之意則一其次第而施則有五<lb/>
<pb n="34b"/>
　先之禮以定民志次之義以明民善志定善存大本<lb/>
　立矣然不立之學無以講切其非而審其是不本之<lb/>
　仁無以封殖其善而一其心由是而終之以樂則優<lb/>
　游饜飫咏嘆滛泆仁聲四達而大順致矣五者於治<lb/>
　國猶農之於田必耕焉種焉耨焉穫焉不可廢一聖<lb/>
　人於此循其本考其序必求以身體之其精神不流<lb/>
　思慮不越造端不差収功有藝而吾之禮教始沖融<lb/>
　周浹動盪流通窮高測深磅礴於幽明上下之間蓋<lb/>
<pb n="35a"/>
　耕之既深而播之嘉種則在田皆良糓禮之既明又<lb/>
　本之以義理則在民皆良心日累月積此周家之民<lb/>
　皆一於仁而頌聲起矣行葦之詩是也是故其大義<lb/>
　明而教化洽也後世之君豈誠治希三代仁義禮樂<lb/>
　可以化民徒慕其美名竊其近似者而施之往往内<lb/>
　不盡其心而外求多於民民心未孚則盻盻焉疑其<lb/>
　難化而戾已天下之民見其條目事為非其心智所<lb/>
　習知耳目所習見亦不肯以其疑貳不信之心從其<lb/>
<pb n="35b"/>
　苟簡不明之教夫吾之心猶未能盡孚於民何以使<lb/>
　民悉心委聽於其上吾不意後世之君望其民有不<lb/>
　如農夫之望其田也農事方始其視有秋之穫亦有<lb/>
　茫昧而不可知者然古之良農器必利種必良耕焉<lb/>
　必深耨焉必易終嵗勤動不越其思雖未得収刈之<lb/>
　利而此心暁然知其勃焉秀芃焉長穰穰焉而盛瞭<lb/>
　然目中若可朝種而暮収者其用力逺者収功可必<lb/>
　其心思切者期望不差也昔之聖人豈能必其治之<lb/>
<pb n="36a"/>
　達於大順亦豈能必其無一民或戾乎已然其為民<lb/>
　誠切其慮民誠深其修禮陳義皆以惻怛忠厚之心<lb/>
　𤼵之故上下交孚情意周浹其閭閻𨼆密坦然無疑<lb/>
　於廟堂之上知其為慘怛為忠厚莫敢乖離陵冒以<lb/>
　逆其指意所歸者此大順所由致也嗚呼耕而種種<lb/>
　而耨耨而穫穫而食食而肥其應有期其感有候其<lb/>
　端緒皆有由其源委皆可見也修之身推之國違之<lb/>
　天下則天下之肥毎病於難致焉人君能以耕為治<lb/>
<pb n="36b"/>
　以身為天下探端知緒自源徂委無一不盡其心則<lb/>
　天下之肥昭昭乎可觀矣明近而忽逺切於身謀而<lb/>
　踈於為國天下不復見大順之治可勝歎哉<lb/>
　金華應氏曰上既合田事始終而正言之以明成效<lb/>
　之大全此復分析而反言之以盡其節目之纎悉也<lb/>
　治田之始先墾闢其榛蕪治國之始先開𤼵其荒穢<lb/>
　無耜而欲耕何以入土無禮而欲治何以入人秉禮<lb/>
　以明分猶秉未以施耜禮舉而國正猶耜舉而田治<lb/>
<pb n="37a"/>
　耜可以入土而深耕禮可以入人而深造故君子之<lb/>
　秉禮猶農之秉耜而治不以禮耕不以耜則俱無所<lb/>
　執也禮之和遜固易入非以義而植其本則何以昭<lb/>
　明品節而培擁其至善之本根義之剛勁固可立非<lb/>
　以學而精其講則何以辨析是非而鋤翦其餘惡之<lb/>
　枝葉義講於學則精矣而弗能貫通調和之以至大<lb/>
　之仁則是猶耨之雖勤而無以斂其成學至於仁則<lb/>
　熟矣而不能𤼵越動盪之以至和之樂則是猶穫之<lb/>
<pb n="37b"/>
　徒豐而未能享其食也至於樂則安矣而未能𤼵達<lb/>
　之於至順之地則是猶食之雖多而弗能肥於體也<lb/>
四體既正膚革充盈人之肥也父子篤兄弟睦夫婦和<lb/>
家之肥也大臣法小臣廉官職相序君臣相正國之肥<lb/>
也天子以徳為車以樂為御諸侯以禮相與大夫以法<lb/>
相序士以信相考百姓以睦相守天下之肥也是謂大<lb/>
順大順者所以養生送死事鬼神之常也<lb/>
　鄭氏曰常謂皆有禮用無匱乏也車或為居<lb/>
<pb n="38a"/>
　孔氏曰此一節明人及國家天下等皆悉肥盛所以<lb/>
　養生送死常事鬼神也膚是革外之薄皮革是膚内<lb/>
　之厚皮以徳為車謂用孝弟以自載也以樂為御謂<lb/>
　用要道以行之順理廣被無所不在一切生死鬼神<lb/>
　無不用順為常也<lb/>
　黄氏曰以徳為車者謂天子有四海以道徳如車以<lb/>
　乗載天下既論車也將由御焉故謂執御者總六轡<lb/>
　可左右遲速於長塗觀樂者察四方可移風易俗於<lb/>
<pb n="38b"/>
　政也<lb/>
　横渠張氏曰以徳為車以樂為御以樂驅駕行其徳<lb/>
　也樂和也<lb/>
　臨川王氏曰徳無所不容以樂章之車無所不載以<lb/>
　御行之<lb/>
　長樂陳氏曰四體以和順而正然後膚革充充而後<lb/>
　盈此人之肥也父子以天性而篤兄弟以同氣而睦<lb/>
　夫婦以異姓而和此家之肥也天子徳教加於百姓<lb/>
<pb n="39a"/>
　故以徳為可行之車而以樂為行車之御諸侯制節<lb/>
　謹度故以禮相守大夫非法不言非道不行故以法<lb/>
　相序士則忠順不失故以信相考庶人則謹身而已<lb/>
　故以睦相守此天下之肥也凡此是謂大順大順者<lb/>
　非特明足以養生送死而幽足以事鬼神也揚子曰<lb/>
　成天下之大利致天下之大順利同天之際而無間<lb/>
　則大順者和於天同於人者也自非聖人之存神素<lb/>
　至其能與此哉　又樂書曰徳者性之端樂者徳之<lb/>
<pb n="39b"/>
　華故古之人安徳以樂而聞樂知徳是徳之與樂未<lb/>
　甞不相須而成也蓋一器之成而工聚焉者車也䟽<lb/>
　數疾徐而有度數存焉者御也天子之於天下所以<lb/>
　安而行之者在徳不在車然非車不足以喻徳所以<lb/>
　行而樂之者在樂不在御然非御不足以喻樂車者<lb/>
　器也御者人也徳者實也樂者文也車非御不運徳<lb/>
　非樂不彰以徳為車則無運而非徳也法何與焉以<lb/>
　樂為御則無作而非樂也禮何與焉若夫大夫以法<lb/>
<pb n="40a"/>
　相序諸侯以禮相與其去徳不亦逺乎<lb/>
　嚴陵方氏曰四體即四肢也正言各適其安佚之正<lb/>
　也父子以慈孝而相厚故曰篤兄弟以友恭而相親<lb/>
　故曰睦夫婦以剛柔而相濟故曰和若是則家之肥<lb/>
　也大臣法則不倍矣卜臣廉則不竊矣大臣非不廉<lb/>
　也以所任者大而廉不足以言之耳小臣非不法也<lb/>
　以所守者小不足以撓法故也設官以效職分職以<lb/>
　守官相序而不亂故曰官職相守君以禮而使臣臣<lb/>
<pb n="40b"/>
　以忠而事君相正而不阿故曰君臣相正若是則一<lb/>
　國之肥也物之運載存乎車故以徳為車車之行存<lb/>
　乎御故以樂為御蓋樂以徳為體徳以樂為用無體<lb/>
　不立無用不行故也自諸侯而下非無徳也然徳以<lb/>
　大為貴唯天子之徳刑于四海乃足以為大非無樂<lb/>
　也然樂以備為美唯天子之樂兼於四夷乃足以為<lb/>
　備此所以特言天子也諸侯以制節為事而制節存<lb/>
　乎禮大夫以循道為事而循道存乎法士以事人為<lb/>
<pb n="41a"/>
　事而事人存乎信百姓以相親為事而相親存乎睦<lb/>
　禮惡其離也故言相與法惡其亂也故言相序信欲<lb/>
　其有成而已故言相考睦欲其不失而已故言相守<lb/>
　若是則天下之肥也夫自一人之微達乎天下之大<lb/>
　以勢觀之則殊以理推之則一而已故皆可謂之肥<lb/>
　焉茍於理有所逆以之肥一人為不足而况於天下<lb/>
　之大乎茍於理有所順以之肥天下為有餘而况於<lb/>
　一人之微乎故至於天下之肥乃言是謂大順也<lb/>
<pb n="41b"/>
　山隂陸氏曰孟子曰鄉田同井出入相友守望相助<lb/>
　疾病相扶持則百姓親睦所謂以睦相守蓋如此士<lb/>
　則又進矣以信相考大夫又進矣以法相序所謂法<lb/>
　守在是也諸侯又進矣以禮相與天子則至矣故以<lb/>
　徳載焉以樂御之所謂道揆在是也養生送死事鬼<lb/>
　神之常夫所謂大順如是而已若天降膏露地出醴<lb/>
　泉龜龍麟鳯乃其餘事<lb/>
　王氏曰車者致逺之物車能致逺而不能以自致必<lb/>
<pb n="42a"/>
　待御者而後致徳者聖人所用以化民也徳能化民<lb/>
　而不能以自化必待樂以彰之焉書曰帝徳廣運廣<lb/>
　徳之體運徳之用以言其厚載則足以容民畜衆以<lb/>
　言其并包則足以庇下承上以徳為車有如此者鞗<lb/>
　革沖沖和鸞雝雝進退也履乎䋲墨旋曲也中乎規<lb/>
　矩然後取道致逺車行無不至焉樂之於徳固有類<lb/>
　此五色成文八風從律回邪曲直各歸其分唱和清<lb/>
　濁迭相為經其徳也豈不恢恢乎有餘地哉是故樂<lb/>
<pb n="42b"/>
　仁之實則仁妙天下而和聲無不入樂義之實則義<lb/>
　妙天下而和理無不達剛氣不怒則剛徳之運為沉<lb/>
　潛柔氣不懾則柔徳之運為高明其𤼵揚也若驟若<lb/>
　馳而奮徳之光其節止也不疾不徐而繩徳之厚鼓<lb/>
　舞之神不疾而速均調之治無為而成樂行而民鄉<lb/>
　方可以觀徳以樂為御不亦宜乎<lb/>
　蔣氏曰此章蓋因上文言樂必達於順猶食必至於<lb/>
　肥遂言天下國家肥之理也夫古之人具手足備口<lb/>
<pb n="43a"/>
　體安於豢養之為適充足饜飫而不知止則亦為肥<lb/>
　之是欲耳今也膚革充盈必在於四體既正之後决<lb/>
　非養其小體而失其大體者百畆之田五畆之宅衣<lb/>
　帛食肉之有餘養生䘮死之無憾亦可以為家肥矣<lb/>
　今也考其篤厚和睦必在於父子兄弟夫婦之間决<lb/>
　非求其富足而棄其禮義者大臣以守法為事小臣<lb/>
　以謹廉自持官職相序而不相紊君臣相正而不相<lb/>
　諛以此為一國之肥寧有竭民力以自私厲民以自<lb/>
<pb n="43b"/>
　養者天子以徳為車示有運也以樂為御示有執也<lb/>
　以禮相與謹邦交也以法相序樂不失職也以信相<lb/>
　考明其有諸己而不欺之謂也以睦相守則出入相<lb/>
　友守望相助也如此而為天下之肥寧有一物不得<lb/>
　其所一民不被其澤者乎夫自人而家自家而國自<lb/>
　國而天下均一理也理本一致而物有異情故世之<lb/>
　所謂肥者在彼而禮之所謂肥者在此故揭而名之<lb/>
　曰大順順天理也逆人欲也一事順則萬事聴一事<lb/>
<pb n="44a"/>
　逆則萬境逆反逆歸順智者其有以知之雖然所謂<lb/>
　大臣者以道事君者也一國之肥止言大臣法者何<lb/>
　哉蓋諸侯有一國者也彼則惟知奉天子之法而已<lb/>
　諸侯在於奉天子之法則諸侯之大臣宜守法以事<lb/>
　諸侯而已故曰大臣法春秋列國如晉叔向鄭子産<lb/>
　齊管夷吾為當國大臣豈復知此<lb/>
故事大積焉而不苑並行而不繆細行而不失深而通<lb/>
茂而有間連而不相及也動而不相害也此順之至也<lb/>
<pb n="44b"/>
故明於順然後能守危也<lb/>
　鄭氏曰言人皆明於禮無有蓄亂滯合者各得其分<lb/>
　理順其職也守危能守自危之道也君子居安如危<lb/>
　小人居危如安易曰危者安其位<lb/>
　横渠張氏曰大積而不苑此又極文也事大積累亦<lb/>
　一一處置有條理於小事亦不失<lb/>
　長樂劉氏曰大順矣然後溥天之下率土之濵生者<lb/>
　不失乎其養也死者不失乎其禮也亡者不失乎其<lb/>
<pb n="45a"/>
　祀也化起乎一家而周徧於四海有條而莫之可紊<lb/>
　也不曰大積焉而不苑哉並行而不繆哉細行而不<lb/>
　失哉深而通者言其教之洽而至於化也深以盡乎<lb/>
　其性通以正乎其情者也茂而有閒者言其徳茂於<lb/>
　躬而用之有尊卑之差親疎之閒也連而不相及者<lb/>
　人人各盡其性連乎上下各異其儀不相及也動而<lb/>
　不相害者作於禮者必歸於義又何相害之有哉此<lb/>
　天下大順之至也故明於順然後能守危者以一人<lb/>
<pb n="45b"/>
　而御四海之衆危也以至仁而御羣暴危也以至柔<lb/>
　而乗至剛危也然則何以守之曰辨上下定民志然<lb/>
　後危可守易曰履虎尾不咥人亨大順之謂也修禮<lb/>
　以達天下之義體信以致萬物之順而已矣<lb/>
　延平周氏曰事大積焉而不苑者言其可與酬酢也<lb/>
　並行而不繆者言其可與祐神也細行而不失者言<lb/>
　其幾足以成務也深而通者言其深足以開物也茂<lb/>
　而有閒者言其並育而不相害也連而不相及者言<lb/>
<pb n="46a"/>
　其同以迹異以心也動而不相害者言其動以禮止<lb/>
　以義也凡此順之至也故明於此然後能守危也<lb/>
　長樂陳氏曰大積而不苑以其能變通以盡利也並<lb/>
　行而不繆以其殊塗而同歸也茂而有閒以其雜而<lb/>
　不越也連而不相及以其安而有序也動而不相害<lb/>
　則順以動所以為豫動以順所以為復巽而動所以<lb/>
　為益也其始於不苑而終於不相害豈非乗理順道<lb/>
　以致之耶故曰順之至也庖丁之解牛依乎天理因<lb/>
<pb n="46b"/>
　其固然以至郤窽之大肯綮之微莫不恢恢游刃而<lb/>
　有餘地以其順之而已故能明於此然後可以守危<lb/>
　不言守安而言守危者古人凶其吉之意耳<lb/>
　焉氏曰並行而不繆使之兩皆當其理也細者人之<lb/>
　所忽細行而不失所以盡其精微也<lb/>
　山隂陸氏曰凡積善苑並行善繆細行善失深宜不<lb/>
　通茂宜無閒連喜相及動喜相害唯順之至然後異<lb/>
　此危若崇高是也危莫危於富貴<lb/>
<pb n="47a"/>
　講義曰能明大順之道雖危而能守之勿失况夫安<lb/>
　平康㤗之時乎<lb/>
　葉氏曰大順本無體上之施焉者中乎義理之㑹下<lb/>
　之應焉者安行乎義理之實感而通動而和則夫事<lb/>
　之積而不苑並而不繆細而不失深而通茂而有閒<lb/>
　連而不相及動而不相害者皆其順之實而治之形<lb/>
　也雖然天下而有治之形也聖人於是始有所甚憂<lb/>
　何也天下之治固其禮義綱維之也方天下之事紛<lb/>
<pb n="47b"/>
　錯殽亂有一秉禮立行之君立綱陳紀以綜理之向<lb/>
　之紛錯殽亂者固駸駸焉日向乎治矣聖人固無所<lb/>
　憂乎此也方内大寧民俗阜康和平舒愉上下妥謐<lb/>
　天下之情玩其所樂而昧其慮安於其逸而諱其失<lb/>
　聖賢於此眇焉遐觀憂危惕慄動色相戒其講禮益<lb/>
　詳其用禮益密其守禮益固凛然若有旦夕之憂乗<lb/>
　其後者蓋以安有危機治有亂階治亂持危之道亦<lb/>
　惟深察乎理而已何則天下之順非無故而順也禮<lb/>
<pb n="48a"/>
　義日明而順以致也天下之危非無自而危也禮義<lb/>
　日昬而尋於危也大順之在天下猶元氣之行乎四<lb/>
　體沖乎其益固泊乎其易睽有人焉血氣沖融膚革<lb/>
　充盈疑可終其身而無虞然嗜欲蠱之外物干之則<lb/>
　脉絡隙元氣病向之沖融者日病充盈者日瘠矣是<lb/>
　故兢兢於無病之日者善保其元氣者也今日之世<lb/>
　天下之情隨上向背亦奚異血氣周流乎四體者然<lb/>
　而夫人一舎禮自肆失其所以綱維之具則同者睽<lb/>
<pb n="48b"/>
　附者攜治者亂順者日隙矣三代之末是也有夏之<lb/>
　君聲律身度四海大順後嗣逸豫滅徳河濵為敵國<lb/>
　矣夏之元氣自是日衰情之安危之可畏也如此然<lb/>
　則山渚之居順之勿敝火水金木飲食之必時合男<lb/>
　女頒爵位必當年徳用民必順此亦聖人安危之數<lb/>
　節目不可以廢<lb/>
　蔣氏曰天下皆知順者一世之美聖人以為不過養<lb/>
　生送死事鬼神之常事夫治至於大順聖人御世之<lb/>
<pb n="49a"/>
　極功今不過即常事以言順斯道之功用顧若是淺<lb/>
　末而易言哉蓋甞泛觀天下之事莫不有積也積而<lb/>
　至苑則苑患所從生事莫不有並也並而不能齊則<lb/>
　繆所從起莫不由細也細而不能曲折而中理則瑣<lb/>
　碎之失所由萌至若逺而不通於情茂盛而無以為<lb/>
　别連則有相及之跡動則有相害之形天地萬物亦<lb/>
　安能各安其位而不相奪聖人立夫萬物之表制天<lb/>
　下事物之宜故常使之相聚而有以相使相生而有<lb/>
<pb n="49b"/>
　以相成相羣而有以相養相雜而有以相别豈容有<lb/>
　一事不中節一物不安其分者此大順之功用固當<lb/>
　考之於名位器數之間不當求之於幽深高逺之域<lb/>
　當驗之於典則綱常之地不當索之於無聲無形之<lb/>
　境故曰明於順然後能守危也傳註推聖人之功以<lb/>
　為人明於禮無有蓄亂滯合而各得其分順其職言<lb/>
　極有理<lb/>
　新安王氏曰此極言大順之理萬幾日來庶事總至<lb/>
<pb n="50a"/>
　其大積者然也以順處之各有其序可以無苑結矣<lb/>
　威福並用剛柔迭施其並行者然也以順施之各得<lb/>
　其宜可以無錯繆矣一嚬笑之微下之休戚繫焉一<lb/>
　好惡之微衆之向背繫焉此其細行者然也以順為<lb/>
　之可以無過失矣幽逺謂之深其勢則易隔惟順則<lb/>
　其情必通衆多謂之茂其勢則易雜惟順則其分有<lb/>
　閒連則易以相干惟順則同而異不相及也動則易<lb/>
　以相違惟順則異而同不相害也天下之大順至此<lb/>
<pb n="50b"/>
　極矣惟明於順然後上下相得君臣相安可以守危<lb/>
　蓋居高則勢易危守危則可安於民上也<lb/>
　金華應氏曰能守自危之道也君子居安如危小人<lb/>
　居危如安易曰危者安其位者也順之與危相去逺<lb/>
　矣而毎對言之蓋屈伸闔闢同一體逆順安危無二<lb/>
　機聖賢之所深懼也深明於順則雖當危疑爭亂之<lb/>
　中亦可以守之而弗失何者順之則安逆之則危此<lb/>
　至理之所在而人情之所同人皆好危而違安彼其<lb/>
<pb n="51a"/>
　危也不過有以逆之而已吾能因其理而順之則危<lb/>
　者亦安矣不然則雖順而易危可不慮哉<lb/>
故禮之不同也不豐也不殺也所以持情而合危也故<lb/>
聖王所以順山者不使居川不使渚者居中原而弗敝<lb/>
也用水火金木飲食必時合男女頒爵位必當年徳用<lb/>
民必順故無水旱昆蟲之災民無凶饑妖孽之疾<lb/>
　鄭氏曰豐殺謂天子及士名位不同禮亦異數所以<lb/>
　拱持其情合安其危小洲曰渚廣平曰原山者利其<lb/>
<pb n="51b"/>
　禽獸渚者利其魚鹽中原利其五榖使各居其所安<lb/>
　不易其利勞敝之也民失其業則窮窮斯濫矣用水<lb/>
　謂漁人以時漁為梁春獻鼈蜃秋獻龜魚也用火謂<lb/>
　司爟四時變國火以救時疾及季春出火季秋納火<lb/>
　也用金謂卝人以時取金玉錫石也用木謂山虞仲<lb/>
　冬斬陽木仲夏斬隂木飲食謂食齊視春時羮齊視<lb/>
　夏時醬齊視秋時飲齊視冬時合男女頒爵位謂媒<lb/>
　氏令男三十而娶女二十而嫁司士稽士任進退其<lb/>
<pb n="52a"/>
　爵祿也用民必順謂不奪農時昆蟲之災螟螽之屬<lb/>
　也言大順之時隂陽和也<lb/>
　孔氏曰自此至順之實也一節説行順以致太平之<lb/>
　事既欲其順居山居川居原隨而安之故各保其業<lb/>
　恒豐而不敝困也必當年徳者合男女使當其年頒<lb/>
　爵位必當其徳<lb/>
　横渠張氏曰持情者持其誠也别嫌明微使相接而<lb/>
　不疑此合危之道也持扶時引道之意誠實也扶持<lb/>
<pb n="52b"/>
　誠實必在乎禮凡有可疑不安即危也禮能别嫌明<lb/>
　微得以不疑就安是合危也相接即合也昆蟲昆明<lb/>
　也明生之蟲謂春生冬死之類有害於物者也<lb/>
　山隂陸氏曰情易放而難持危易散而難合持之使<lb/>
　不流合之使不散若桑中政散民流而不可止失是<lb/>
　矣<lb/>
　廬陵胡氏曰持情合危持情使正合危使安<lb/>
　長樂陳氏曰禮所以持人之情而使之稱合事之危<lb/>
<pb n="53a"/>
　而使之安也聖王知其禮之稱情安危如此故居川<lb/>
　原不易其利不變其俗使之各適其適而弗敝焉此<lb/>
　因地之利以順之也用水火金木飲食必時此因天<lb/>
　之時以順之也合男女頒爵位以至用民不奪其時<lb/>
　此因人之理以順之也夫惟因地之利因天之時因<lb/>
　人之理而致順如此故國無災民無疾也<lb/>
　嚴陵方氏曰禮所以辨異故曰不同惟其不同故見<lb/>
　於形名度數之間者宜殺則不可豐宜豐則不可殺<lb/>
<pb n="53b"/>
　惟其稱而已故曰不豐也不殺也故下文廣言順之<lb/>
　迹焉居山居川居渚居原茍易其宜則民勞而至於<lb/>
　敝矣故順之使弗敝用水火金未飲食必時者各順<lb/>
　其時而用之也書謂之五辰者以此若稻人以瀦畜<lb/>
　水而待旱以防止水而待潦此用水之時也五行獨<lb/>
　不言土則以飲食見之蓋飲食土所生故也用民必<lb/>
　順者順其析因夷隩之事而用之也其順如此故其<lb/>
　效至於如下文所云而各以其類應水則伏隂所致<lb/>
<pb n="54a"/>
　旱則亢陽所致昆蟲言螽蝗之屬凡此則主天降言<lb/>
　之故曰災凶言嵗之多疫饑言食之不足妖生於所<lb/>
　反孽生於不正凡此則主人罹言之故曰疾無災無<lb/>
　疾則以隂陽之順故也<lb/>
　馬氏曰山川之勢異而高下之習不同原渚之勢殊<lb/>
　而水陸之居不一聖人則因其所利而利之順其所<lb/>
　居而居之有安於此則不强於彼然聖人之順不止<lb/>
　於此而已推其詳則凡居民材必因天地寒煖燥濕<lb/>
<pb n="54b"/>
　皆所以順民也年有高下故合男女必當其年徳有<lb/>
　厚薄故頒爵位必當其徳因其高下而合之所以順<lb/>
　隂陽之理也因其厚薄而頒之所以明貴賤之等也<lb/>
　四民之業不同先王則順之而不易四時之物不一<lb/>
　先王則順之而不奪故曰用民必順<lb/>
　延平周氏曰不同其所當異不豐其所當殺不殺其<lb/>
　所當豐所以持情而使之稱合危而使之安順山者<lb/>
　不使居川不使渚者居中原各居其安而不易其利<lb/>
<pb n="55a"/>
　也水火金木相勝之序也不言土者蓋土爰稼穡言<lb/>
　飲食則必兼之也合男女必當其徳而以年為主頒<lb/>
　爵位必當其年而以徳為主用民必順不奪農時也<lb/>
　若父子篤兄弟睦言其人也若事大積而不苑言其<lb/>
　道也若山者不使居川言其事也有是人有是道而<lb/>
　行是事則其效足以致祥故國無水旱昆蟲之災民<lb/>
　無凶饑妖孽之疾<lb/>
　臨川王氏曰禮運言水火金木飲食必時何以不及<lb/>
<pb n="55b"/>
　土曰書以水火金木土榖為六府禮運飲食則兼土<lb/>
　榖而言也<lb/>
　蔣氏曰方天下之人羣焉而居名位未定典則未立<lb/>
　聖人御世之道未行於其間相軋相勝亦危甚矣至<lb/>
　於禮教既施豐殺有節情慾有制事物有適聖人致<lb/>
　順之功已運乎其表則舉一世於太和極治之盛使<lb/>
　天下為公而不自知也二典之書足以見聖人治順<lb/>
　之功明徳睦族授時作事徽典敷教齊政播榖可遽<lb/>
<pb n="56a"/>
　數而枚舉之極而至於蕩蕩巍巍而莫能名則皆自<lb/>
　此而端本所謂大順確則於此<lb/>
　金華應氏曰用水不止如註所言若藏冰頒冰止水<lb/>
　蕩水之屬皆是也女二十而嫁男三十而娶四十曰<lb/>
　强而仕五十曰艾服官政必當其年也問名納采度<lb/>
　徳定位必當其徳也<lb/>
故天不愛其道地不愛其寳人不愛其情故天降膏露<lb/>
地出醴泉山出器車河出馬圖鳯凰麒麟皆在郊棷龜<lb/>
<pb n="56b"/>
龍在宫沼其餘鳥獸之卵胎皆可俯而闚也則是無故<lb/>
先王能修禮以達義體信以達順故此順之實也<lb/>
　鄭氏曰言嘉瑞出人情至也膏猶甘也器謂銀罋丹<lb/>
　甑也馬圖龍馬負圖而出也棷聚草也沼池也則是<lb/>
　無故非有他事使之然也實猶誠也盡也<lb/>
　孔氏曰此明天地為至順之主下瑞應也四時和甘<lb/>
　露降是不愛其道也五榖豐醴泉生器車出是不愛<lb/>
　其寳也人皆盡孝弟是不愛其情也禮緯云其政太<lb/>
<pb n="57a"/>
　平山車垂鉤謂不揉治而自圓曲此器車也中候握<lb/>
　河紀云堯時受河圖龍銜赤文綠色註云龍而形象<lb/>
　馬故云馬圖又伏羲有天下龍馬負圖出於河遂法<lb/>
　之畫八卦又握河紀云鳯凰巢阿閣鳥不畏人作巢<lb/>
　在下故可俯闚其巢卵也是無他故由先王能修禮<lb/>
　達義體信達順故致此也<lb/>
　横渠張氏曰能體順故直至於天不愛其道地不愛<lb/>
　其寳天地何甞愛當氣和則自致此祥應達義則須<lb/>
<pb n="57b"/>
　在修禮達順則須當體信今雖義有所分别茍不以<lb/>
　禮則不能成義心雖欲順茍不自誠實亦不能達順<lb/>
　言體者混然為一體之義也<lb/>
　嚴陵方氏曰天為神故以道言地為富故以寳言人<lb/>
　有欲故以情言不愛言盡其所以而與之也膏露則<lb/>
　露之澤其醲如膏醴泉則泉之味其甘如醴郊棷則<lb/>
　在郊之棷也宫沼則在宫之沼也鳥獸之卵胎皆可<lb/>
　俯而見則以順之所感而無獝狘之患故也莊子言<lb/>
<pb n="58a"/>
　至徳之世鳥鵲之巢可攀援而窺蓋謂是矣修禮於<lb/>
　外所以達義於内體信於人所以達順於天<lb/>
　山隂陸氏曰天不愛其道以其道與我地不愛其寳<lb/>
　以其寳與我人不愛其情以其情與我凡此豈有私<lb/>
　於我哉亦以積累之厚如上所云故也夫所謂順在<lb/>
　彼不在此然太平無象若祥瑞者吾以是為證而已<lb/>
　故曰此順之實也經於終篇言此以言禮義之運雖<lb/>
　愧於道及其至也躋世淳樸亦所以反道此經所以<lb/>
<pb n="58b"/>
　異於老莊之言也<lb/>
　新安朱氏曰體信是忠達順是恕體信是無一毫之<lb/>
　偽達順是𤼵而皆中節無一物不得其所聰明睿知<lb/>
　皆由此出是自誠而明意思體信是真實無妄達順<lb/>
　是使萬物各得其所　又曰信只是實理順只是和<lb/>
　氣體信是致中底意思達順是致和底意思<lb/>
　延平周氏曰有禮有義而信以成之三者備然後至<lb/>
　於順故其序如此<lb/>
<pb n="59a"/>
　葉氏曰夫精祲之交天人感通之際深矣聖人亦濳<lb/>
　察其理而不廢其證應韶成鳯儀石擊獸舞和氣致<lb/>
　祥乖氣致異其理有昭然不誣者夫天有常道則地<lb/>
　有常理人物有常情天地人物異形同體此心所感<lb/>
　流通無間一念之差朕兆至微而飛流彗孛草妖木<lb/>
　怪之遽見者非異也人拂其常性則天地萬物之理<lb/>
　亦為之變動也此念反正則景星反風應不旋踵矣<lb/>
　况聖人本仁義禮樂以致大順之治又能體信以達<lb/>
<pb n="59b"/>
　此順則天地定位民物由道宜乎或示其理或效其<lb/>
　珍或盡其情彞則常理昭然具見於兩間也後世人<lb/>
　君捨人而言天拂經而嗜異不善其政治以和物化<lb/>
　反求物祥以為政治之美本末倒置常理舛矣聖人<lb/>
　於禮運一書始有感於大道之行而原禮之所由起<lb/>
　中言禮之運轉分别以極於損益變革事為之際其<lb/>
　極歸於大順而卒章復以體信達順明其致順之由<lb/>
　蓋欲知感天地理民物道在此而不在彼也其㫖深<lb/>
<pb n="60a"/>
　矣<lb/>
　蔣氏曰順之為道合乎三才之妙而行乎三才之間<lb/>
　者也故聖人所以致治者仰則順乎天俯則順乎地<lb/>
　中則順乎人而後致順之道備上文自順山者不使<lb/>
　居川以致於用民必順是也夫如是則仰觀俯察安<lb/>
　坐而無愧操約御詳高拱而仰成豈復有水旱昆蟲<lb/>
　凶饑妖孽之事以累吾極治之世哉固宜叶氣横流<lb/>
　嘉瑞并應甘露醴泉器車馬圖所由以出也鳯凰龜<lb/>
<pb n="60b"/>
　龍所由以見也天地萬物山川百神所由以各安其<lb/>
　位各效其職也則是無故雖然所以至於無故者豈<lb/>
　能遽然哉彼其措天下於無事者未有不由有事始<lb/>
　也禮運一篇具載始末建名位設制度養生送死各<lb/>
　有其常居處運用各適其制因天時順地利合人情<lb/>
　聖人所以有事者也及其至也天不愛其道地不愛<lb/>
　其寳人不愛其情聖人所以無事者有事為本無事<lb/>
　為效然溯流尋源則惟修禮體信者能之天下之禮<lb/>
<pb n="61a"/>
　未有不根於信而能有行也順天之道治人之情有<lb/>
　禮則安無禮則危有禮則生無禮則死信其如是而<lb/>
　後能致其如是也夷考此篇信之一辭纔一二見終<lb/>
　焉則斷為之説曰修禮以達義體信以達順故此順<lb/>
　之實也其㫖甚要禮器亦曰茍無忠信之人則禮不<lb/>
　虚道吾儒平居暇日當於一身之間體之而後足以<lb/>
　見聖人致順之大<lb/>
　<lb/>
<pb n="61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷五十八<lb/>
</p>
<p>
</p>
  </div>
</body>
</text>
</TEI>
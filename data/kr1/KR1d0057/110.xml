<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百十</head>
    <p>
<pb n="1a"/>
欽定四庫全書<lb/>
　禮記集説卷一百十　　　　宋　衛湜　撰<lb/>
祭義第二十四<lb/>
　孔氏曰案鄭目録云名曰祭義者以其記祭祀齋戒<lb/>
　薦羞之義也此於别録屬祭祀<lb/>
　嚴陵方氏曰陳乎外者祭之法存乎中者祭之義君<lb/>
　子之於祭豈徒拘法之末為哉亦以其有義存焉爾<lb/>
　郊特牲曰禮之所尊尊其義也非謂是歟此篇言祭<lb/>
<pb n="1b"/>
　則以義為主故以是名之若冠昬射燕聘與鄉飲酒<lb/>
　皆言義者亦此意<lb/>
祭不欲數數則煩煩則不敬祭不欲疏疏則怠怠則忘<lb/>
是故君子合諸天道春禘秋嘗霜露既降君子履之必<lb/>
有悽愴之心非其寒之謂也春雨露既濡君子履之必<lb/>
有怵惕之心如將見之樂以迎來哀以送往故禘有樂<lb/>
而嘗無樂<lb/>
　鄭氏曰忘與不敬違禮莫大焉合於天道因四時之<lb/>
<pb n="2a"/>
　變化孝子感時念親則以此祭之也春禘夏殷禮也<lb/>
　周以禘為殷祭更名春祭曰祠非其寒之謂謂悽愴<lb/>
　及怵惕皆為感時念親也霜露既降脱秋字迎來而<lb/>
　樂樂親之將來也送去而哀哀其享否不可知也小<lb/>
　言之則為一祭之閒孝子不知鬼神之期推而廣之<lb/>
　放其去來於隂陽<lb/>
　孔氏曰此篇總論祭事其事既雜義相附者結為一<lb/>
　節此節明孝子感時念親四時設祭之意禘陽之盛<lb/>
<pb n="2b"/>
　也嘗隂之盛也隂陽氣盛孝子感而思念其親故君<lb/>
　子制禮合於天道案王制云春礿夏禘周禮大宗伯<lb/>
　春祠夏礿今云春禘故鄭曰夏殷禮然王制春曰礿<lb/>
　此云春禘禘當為礿於郊特牲已註故此不言也孝<lb/>
　子不知鬼神來去期節故祭初似若來故樂祭末似<lb/>
　去故哀推此一祭而廣論一年故神之去來似於隂<lb/>
　陽二氣陽主生長春夏陽似神之來故祭有樂秋冬<lb/>
　隂似神之去故無樂然周禮四時祭皆有樂殷則烝<lb/>
<pb n="3a"/>
　嘗之祭亦有樂故那詩云庸鼓有斁萬舞有奕下云<lb/>
　顧予烝嘗則殷秋冬亦有樂義具郊特牲疏<lb/>
　延平周氏曰數與疏皆非中也唯中為可以合之於<lb/>
　天道故禘於春嘗於秋疏數之中也一嵗之内天時<lb/>
　有四而宗廟之祭亦有四故舉春以見夏舉秋以見<lb/>
　冬殷人有大禘則小禘為春祭之名周人一禘而已<lb/>
　則祠為春祭之名履霜露而有悽愴之心此秋所以<lb/>
　有嘗而履雨露有怵惕之心如將見之此春所以有<lb/>
<pb n="3b"/>
　禘<lb/>
　嚴陵方氏曰數疏言其時煩怠言其事不敬與忘言<lb/>
　其心君子之於祭自外入者因時以舉事因事以生<lb/>
　心由中出者因心以行事因事以從時凡以順中外<lb/>
　之理合天人之道一歸宿於大中而已由是合諸天<lb/>
　道春禘而秋嘗也夫天道之大在隂陽春為陽中我<lb/>
　則禘於春秋為隂中我則嘗於秋故能時不失乎數<lb/>
　疏事不失乎煩怠心不失乎敬與忘也祭有四時凡<lb/>
<pb n="4a"/>
　以此爾以時對月則時不為近以時對嵗則時不為<lb/>
　逺然朔月有告者以於禮為小而不嫌於數也三年<lb/>
　有祫者以於禮為大而不嫌於疏也止言禘則以怵<lb/>
　惕之心感於陽之中而適當之故也止言嘗則以悽<lb/>
　愴之心感於隂之中而適當之故也禘非不送往而<lb/>
　哀也然順陽出之義故以陽來為主而有樂嘗非不<lb/>
　迎來而樂也然順隂入之義故以送往為主而無樂<lb/>
　然則四時之祭一祭之閒神未嘗不來也亦未嘗不<lb/>
<pb n="4b"/>
　往也人未嘗不樂也亦未嘗不哀也經之所言特各<lb/>
　有所主爾亦見郊特牲解<lb/>
　馬氏曰先王制祭祀要之不黷不忘而已及其失中<lb/>
　則黷之害於誠反有甚於忘故先言數而後言疏傅<lb/>
　説之告髙宗止以黷于祭祀為戒蓋因時之弊而言<lb/>
　之也夫君子之言有為一人而言者有為天下而言<lb/>
　者有為當年而言者有為來世而言者其為天下來<lb/>
　世而言者則與夫為一人當年而言者為詳矣禘者<lb/>
<pb n="5a"/>
　陽之盛嘗者隂之盛春者陽之中秋者隂之中禮以<lb/>
　盛為備氣以中為和故於時舉春秋而於祭舉禘嘗<lb/>
　石林葉氏曰思其親而祭之者人情也祭以時而疏<lb/>
　數者天道也本諸人情則秋而霜露降其情傷也故<lb/>
　嘗祭春而雨露濡其情思也故礿祭合天道則秋嘗<lb/>
　者順乎隂也故無聲春礿者順乎陽也故有樂<lb/>
　毗陵慕容氏曰祭之義敬愛而已敬則慎其獨而不<lb/>
　欺愛則存諸中而不忘不敬不愛雖備物盡理誣於<lb/>
<pb n="5b"/>
　祭也數而煩為無敬也怠而忘為無愛也愛敬忘於<lb/>
　中動而偽為無所不至矣先王以敬愛出於誠心非<lb/>
　可以偽為也故因天道之自然而行禘嘗之禮通疏<lb/>
　數之宜非出於人為故能盡祭之義雖天子之孝所<lb/>
　以刑於四海者不過此也霜露既降雨露既濡時至<lb/>
　氣化悽愴怵惕生於中不知其所以然而然非有所<lb/>
　期而為之也情之感敬愛之深矣凡天地之閒莫不<lb/>
　麗乎隂陽雖鬼神之幽亦順隂陽以往來聖人明隂<lb/>
<pb n="6a"/>
　陽之理故能知鬼神之情状可得而饗也夫與陽偕<lb/>
　來與隂偕往非特寒暑萬物然也鬼神亦從之禘者<lb/>
　陽之盛然其祭主飲以求諸陽故以迎來為主嘗者<lb/>
　隂之盛然其祭主食以求諸隂故以送往為主為其<lb/>
　迎來而樂也故有樂為其送往而哀也故無樂此禮<lb/>
　以飾情也聖人因春秋以深探隂陽之情而為二端<lb/>
　之報也郊特牲曰春饗孤子秋食耆老而曰其義一<lb/>
　也蓋人生自幼而壯為來自老而死為往亦有迎送<lb/>
<pb n="6b"/>
　之義焉故饗與禘同有樂食與嘗同無樂也<lb/>
　延平黄氏曰雨露既濡則萬物感陽以生霜露既降<lb/>
　則萬物感隂以死萬物以生之時君子不忍致死於<lb/>
　其親且謂其與物而來矣故樂以迎之萬物已死之<lb/>
　時君子不敢致生於其親且謂其與物而往矣故哀<lb/>
　以送之孝子之祭有送往之哀而不及樂是謂弗仁<lb/>
　有迎來之樂而不及哀是謂弗智<lb/>
　長樂陳氏曰先王之於祖宗迎來則樂作情在於樂<lb/>
<pb n="7a"/>
　也送往則樂闋情在於哀也舜之作樂祖考來格周<lb/>
　之作樂先祖是聽樂以迎來如此則送往可知矣蓋<lb/>
　一隂一陽天之道也一哀一樂人之情也君子合諸<lb/>
　天道豈他求哉反吾情而已矣此主祭祀而言故禘<lb/>
　有樂而嘗無樂郊特牲兼饗食而言故饗禘有樂而<lb/>
　食嘗無樂<hi>樂書</hi>
　新安朱氏曰春陽氣發來人之魂魄亦動故禘有樂<lb/>
　以迎來如楚辭大招中亦有魂來之語秋陽氣退去<lb/>
<pb n="7b"/>
　乃鬼之屈故嘗不用樂以送往<lb/>
　慶源輔氏曰敬則自簡然所謂簡非略也適得其宜<lb/>
　耳至於煩則不敬者之所為也矯其數而失於疏則<lb/>
　又將流於怠而至於忘矣不數不疏自有中道唯敬<lb/>
　而無失者得之天一嵗有四時人一嵗有四祭此則<lb/>
　不數不疏天理人情之至也君子之於親也終身弗<lb/>
　之忘故氣序遷改目有所見則心有所感自然而然<lb/>
　不知其所以然豈曰寒將至而後思之哉秋隂中萬<lb/>
<pb n="8a"/>
　物衰憊故君子履霜露而其心悽愴以悲哀春陽中<lb/>
　萬物發生故君子履雨露而其心怵惕如將見其親<lb/>
　也以一祭言之則始為來而終為往以一嵗言之則<lb/>
　陽為來而隂為往<lb/>
致齊於内散齊於外齊之日思其居處思其笑語思其<lb/>
志意思其所樂思其所嗜齊三日乃見其所為齊者<lb/>
　鄭氏曰致齊思此五者也散齊七日不御不樂不弔<lb/>
　耳見所為齊者思之熟也所嗜素所欲飲食也春秋<lb/>
<pb n="8b"/>
　傳曰屈到嗜芰<lb/>
　孔氏曰此一節明祭前齊日之事五事先思其麤漸<lb/>
　思其精故居處在前樂嗜居後思念其親精意純熟<lb/>
　目想之若見其所為齊之親也楚語云屈到嗜芰有<lb/>
　疾召其宗老而屬之曰祭我必以芰<lb/>
　河南程氏曰凡祭必致齊齊之日思其居處思其笑<lb/>
　語此孝子平日思親之心非齊也齊不容有思齊者<lb/>
　湛然純一方能與鬼神接然能事鬼神已是上一等<lb/>
<pb n="9a"/>
　人<lb/>
　横渠張氏曰齊須是屏絶思慮至祭之日便可與神<lb/>
　明交若如此思之却惹起無窮哀戚如何接神所謂<lb/>
　思其居處笑語唯當忌日宜如此<lb/>
　延平周氏曰致齊於内散齊於外者以廟之内外言<lb/>
　之也齊所以致一唯致一為可以有見於祖宗<lb/>
　嚴陵方氏曰齊於内所以慎其心齊於外所以防其<lb/>
　物散齊若所謂不飲酒不茹葷之類齊三日則致齊<lb/>
<pb n="9b"/>
　而已必致齊然後見其所為齊者思之至故也<lb/>
　毗陵慕容氏曰心之官曰思思有所至則無所不達<lb/>
　夫不以欲惡哀樂貳其心而致一於其所祭故無形<lb/>
　之中視有所見無聲之中聽有所聞皆其思之所能<lb/>
　達親之居處笑語志意樂嗜往而不反非有實也夫<lb/>
　豈形體之所能交哉思之所至足以通之矣齊之三<lb/>
　日乃見其所為齊者言思之至雖親之不可見者如<lb/>
　見其存微之顯誠之不可揜也如此見與見其參於<lb/>
<pb n="10a"/>
　前見其倚於衡之見同<lb/>
　建安真氏曰自此至終身非辱也一章於人子之事<lb/>
　親可謂盡形容之妙矣非誠孝之極安能至此而程<lb/>
　氏乃謂思其笑語此孝子平日思親之心非齊也齊<lb/>
　不容有思有思非齊也蓋齊與戒異當七日之戒凜<lb/>
　然祗懼容有思焉及齊三日則湛然純一無所思矣<lb/>
　此齊與戒之分也致愛則存致慤則著者蓋愛慕之<lb/>
　極儼乎其若存誠慤之極昭乎其有見此鬼神之常<lb/>
<pb n="10b"/>
　理也其可不敬乎敬則有不敬則無矣故親在而養<lb/>
　必以敬親沒而享亦以敬親之存沒有異而孝子之<lb/>
　敬則同夫如是則終身非辱其親矣<lb/>
祭之日入室僾然必有見乎其位周還出戸肅然必有<lb/>
聞乎其容聲出戸而聽愾然必有聞乎其歎息之聲<lb/>
　鄭氏曰周還出户謂薦設時也無尸者闔户若食閒<lb/>
　則有出戸而聽之<lb/>
　孔氏曰此經明祭之日孝子想念其親也入室謂祭<lb/>
<pb n="11a"/>
　之日朝初入廟室隂厭時也僾僾髣髴見也如見親<lb/>
　之在神位也出户謂特牲少牢主婦設豆及佐食設<lb/>
　俎之屬是也孝子薦俎酌獻行歩周旋或出户當此<lb/>
　時必有悚息肅肅然如聞舉動容止之聲設薦已畢<lb/>
　孝子出户而靜聽愾愾然必有聞乎其歎息之聲也<lb/>
　案士虞禮云無尸則禮及薦饌皆如初主人哭出復<lb/>
　位祝闔牖户如食閒註云如尸一食九飯之頃彼謂<lb/>
　虞祭無孫行為尸者則吉祭亦當然也<lb/>
<pb n="11b"/>
　毗陵慕容氏曰前言致其深思於未祭之始故此又<lb/>
　言祭之日也僾然者以愛之至則存不忘乎心故必<lb/>
　有以見乎其位肅然言思之靜則其肅然於無聲之<lb/>
　中而有所聞故曰必有聞乎其容聲周旋出户者以<lb/>
　親之在此不忍遽退故必周旋而後出户必曰容聲<lb/>
　者思至於佩玉之時也出户而聽愾然者已祭出户<lb/>
　猶疑而聽焉悵親之將往而不得見也心絶志悲而<lb/>
　已必有聞乎其歎息之聲者既愾然矣又有聞焉則<lb/>
<pb n="12a"/>
　思不能忘也歎息之聲逺而微矣此其所以為至也<lb/>
　孔子曰祭如在雖孔子之聖不過如此蓋誠之至則<lb/>
　無餘事矣<lb/>
　横渠張氏曰僾然見乎其位愾然聞乎其歎息齊之<lb/>
　至則祭之日自然如此<lb/>
　馬氏曰入廟而升於堂則僾然見乎其位薦腥而出<lb/>
　戸則肅然必有聞乎其容聲已薦出户而聽則愾然<lb/>
　必有聞乎其歎息之聲此祭之序也僾然言其貌肅<lb/>
<pb n="12b"/>
　然言其容愾然言其氣<lb/>
　慶源輔氏曰僾疑其與曖義近不分明貌肅謂靜而<lb/>
　后有聞也既曰必有又曰僾然肅然愾然蓋誠之不<lb/>
　可揜也所謂如在其上如在其左右不可度思矧可<lb/>
　射思者也<lb/>
是故先王之孝也色不忘乎目聲不絶乎耳心志嗜欲<lb/>
不忘乎心致愛則存致慤則著著存不忘乎心夫安得<lb/>
不敬乎<lb/>
<pb n="13a"/>
　鄭氏曰存著則謂其思念也<lb/>
　孔氏曰此經覆説孝子祭時念親之事孝子致極愛<lb/>
　親之心則若親之存以嗜欲不忘於親故也致其端<lb/>
　慤敬親之心則若親之顯著以色不忘於目聲不忘<lb/>
　於耳故也如親有在當想見之何得不敬乎<lb/>
　嚴陵方氏曰色不忘乎目常若承顔之際也聲不絶<lb/>
　乎耳常若聽命之際也愛言追念之思慤言想見之<lb/>
　誠致其愛矣親雖亡而猶存致其慤矣神雖微而猶<lb/>
<pb n="13b"/>
　著孔子曰祭如在祭神如神在非謂是歟果如在則<lb/>
　怠慢之心無自而入安得不敬乎孔子荅子游之問<lb/>
　孝言不敬何以别於犬馬故此首言先王之孝而終<lb/>
　之以敬焉<lb/>
　延平周氏曰致愛言其仁致慤言其誠存者亡之對<lb/>
　著者微之對言致仁則能存其亡致誠則能著其微<lb/>
　著與存不忘乎心則先王之所以敬也<lb/>
　馬氏曰内焉心志嗜欲不忘乎心故曰致愛則存存<lb/>
<pb n="14a"/>
　者有在乎内也外焉聲色不絶乎耳目故曰致慤則<lb/>
　著著則有見乎外也<lb/>
　山隂陸氏曰食則見堯於羮坐則見堯於牆是之謂<lb/>
　著<lb/>
　石林葉氏曰愛存以仁慤著以信主於内而已矣夫<lb/>
　安得不敬乎<lb/>
　廬陵胡氏曰存著皆本於誠孟子曰其為人也多欲<lb/>
　雖有存焉者寡矣中庸云誠則形形則著<lb/>
<pb n="14b"/>
　毗陵慕容氏曰先王之孝終其身而不忘非特施於<lb/>
　祭祀而已一舉足一出言不敢忘父母則耳目之所<lb/>
　接心之所存常若親之在其側夫身也者父母之遺<lb/>
　體也以己之耳目合乎父母之聲色以己之心合乎<lb/>
　父母之心志嗜欲則無斯須而不在敬矣愛者惻隱<lb/>
　而未見者是也慤者全實而未毁者是也皆根於至<lb/>
　性而不可偽為故致愛則雖亡也而存致慤則雖幽<lb/>
　也而著以著存常不忘乎心則莫之能貳其為慎獨<lb/>
<pb n="15a"/>
　也至矣<lb/>
　慶源輔氏曰天地之性人為貴人之行莫大於孝乃<lb/>
　人之心也先王能存其心故父母之容色自不忘於<lb/>
　目父母之聲音自不絶於耳父母之心志嗜欲自不<lb/>
　忘於心此固非勉强矯拂之所能然也亦致吾心之<lb/>
　愛與敬而已故曰致愛則存致慤則著愛則心也故<lb/>
　曰存慤則誠也故曰著存雖若存於内著雖若著於<lb/>
　外然誠不可以内外言故終之以著存不忘於心著<lb/>
<pb n="15b"/>
　存不忘乎心則洋洋乎如在其上如在其左右不可<lb/>
　度思矧可射思安得不敬乎<lb/>
君子生則敬養死則敬享思終身弗辱也君子有終身<lb/>
之喪忌日之謂也忌日不用非不祥也言夫日志有所<lb/>
至而不敢盡其私也<lb/>
　鄭氏曰享猶祭也饗也忌日親亡之日忌日者不用<lb/>
　舉他事如有時日之禁也祥善也志有所至至於親<lb/>
　以此日亡其哀心如喪時<lb/>
<pb n="16a"/>
　孔氏曰此一節明孝子終身念親不忘之事非謂忌<lb/>
　日不善别有禁忌不舉事也以孝子志意有所至極<lb/>
　思念親不敢盡其私情而營他事也<lb/>
　横渠張氏曰或問忌日有薦可乎曰古則無之今有<lb/>
　於人情自亦不害古之祭祀一事最是管攝人情如<lb/>
　萃聚也渙散也皆言王假有廟當其物之渙散之時<lb/>
　欲其萃聚則非祭祀何以能之祭之義追逺反本此<lb/>
　理之大者也不如是則幾於禽獸<lb/>
<pb n="16b"/>
　嚴陵方氏曰生事之以禮所謂敬養也死祭之以禮<lb/>
　所謂敬享也然猶未也父母既沒慎行其身不遺父<lb/>
　母惡名可謂能終矣故曰思終身弗辱也然則終身<lb/>
　者非終父母之身終其身也且養也享也或先或後<lb/>
　各有時焉失其時則為辱矣或隆或殺各有度焉失<lb/>
　其度則為辱矣故敬養於生敬享於死凡以思終身<lb/>
　弗辱而已練祥則止於又朞而已忌日則比年有焉<lb/>
　故曰君子有終身之喪忌日之謂也以於是日志於<lb/>
<pb n="17a"/>
　親而有所至故不敢盡情於他事<lb/>
　延平周氏曰君子無施而不敬者思終身弗辱也<lb/>
　石林葉氏曰大孝尊親其次弗辱其下能養故養也<lb/>
　享也弗辱身也止稱君子<lb/>
　講義曰不以生養死享異其心而其敬則同此所以<lb/>
　為君子之孝喪不過三年而君子有終身之喪者蓋<lb/>
　三年者天下之通制而終身者孝子之誠心彼其思<lb/>
　親終身不忘故至忌日志之所至獨在於親而不及<lb/>
<pb n="17b"/>
　於己之私事<lb/>
　慶源輔氏曰一息不敬則絶於理絶於理則辱其親<lb/>
　矣故敬養敬享是乃思終身弗辱也況又行險僥倖<lb/>
　自投於罟擭陷穽之中乎由此觀之則忌日當以喪<lb/>
　禮處之也志有所至謂思念於親必極其至<lb/>
唯聖人為能饗帝孝子為能饗親饗者鄉也鄉之然後<lb/>
能饗焉是故孝子臨尸而不怍君牽牲夫人奠盎君獻<lb/>
尸夫人薦豆卿大夫相君命婦相夫人齊齊乎其敬也<lb/>
<pb n="18a"/>
愉愉乎其忠也勿勿諸其欲其饗之也<lb/>
　鄭氏曰能饗帝能饗親謂祭之能使之饗也帝天也<lb/>
　中心鄉之乃能使其祭見饗也色不和曰怍奠盎設<lb/>
　盎齊之奠也此時君牽牲将薦毛血君獻尸而夫人薦<lb/>
　豆謂繹日也儐尸主人獻尸主婦自東房薦韭菹醢<lb/>
　勿勿猶勉勉慤愛之貌<lb/>
　孔氏曰此一節明孝子祭祀欲親歆饗之意饗帝為<lb/>
　難故聖人能之饗親不易故孝子能之此本為饗親<lb/>
<pb n="18b"/>
　而發欲與饗帝同也孝子歸鄉然後能使神靈歆饗<lb/>
　曲禮云容無怍怍謂顔色變即不和之意繹祭故先<lb/>
　獻後薦鄭引儐尸至菹醢是有司徹文上大夫儐尸<lb/>
　即天子諸侯之繹也齊齊整齊之貌愉愉和悦之貌<lb/>
　忠謂忠心也其皆語助<lb/>
　横渠張氏曰祭祀之饗以此心合天意乃是交神明<lb/>
　之道也<lb/>
　延平周氏曰書曰鬼神無常享享于克誠蓋鄉之以<lb/>
<pb n="19a"/>
　至誠然後能饗之也君牽牲而夫人奠斝角之盎齊<lb/>
　君獻尸而夫人薦朝事之豆一隂一陽之義也卿大<lb/>
　夫相君命婦相夫人者事死如事生也<lb/>
　嚴陵方氏曰自下享上之謂享以幽饗明之謂饗唯<lb/>
　其人自下而享上故神則自幽而饗明焉饗與享一<lb/>
　也此篇有曰先王有曰君子有曰聖人有曰孝子何<lb/>
　也曰先王者以言行之自古也曰君子者以言行之<lb/>
　以徳也曰聖人者以言有事天之道也曰孝子者以<lb/>
<pb n="19b"/>
　言有事親之行也其實亦互相備而已怍者俯首怍<lb/>
　於人故生於人而作於色也孝子之饗親鄉之以心<lb/>
　而人道盡矣故臨尸而不怍焉自君牽牲而下皆言<lb/>
　鄉之以心如此故終言欲其饗之也牲必君牽之者<lb/>
　以君能生是物故也尸必君獻之者以君能主是事<lb/>
　故也必能生之然後可殺必為之主然後用獻君牽<lb/>
　牲而夫人奠盎君獻尸而夫人薦豆者婦人唯酒食<lb/>
　是議故也盎則名其物而酌之者也故曰奠尸則象<lb/>
<pb n="20a"/>
　其徳而事之者也故曰獻豆則制其器而饋之者也<lb/>
　故曰薦别而言之固如此合而言之若夫人薦盎若<lb/>
　薦諸皇尸若周獻豆亦可互言也卿大夫相君命婦<lb/>
　相夫人者所以備外内之官也推而上之則公之相<lb/>
　天子夫人之相后可知矣然禮器言卿大夫從君命<lb/>
　婦從夫人明堂位言卿大夫賛君命婦賛夫人曰相<lb/>
　則知有為之主者曰從則知有為之先者曰賛則知<lb/>
　有為之正者其實一也凡此則祭統所謂夫婦親之<lb/>
<pb n="20b"/>
　是矣齊齊乎其敬者言敬足以有所飾而無慢心愉<lb/>
　愉乎其忠者言忠足以有所順而無違志勿勿諸其<lb/>
　欲其饗之者言制其怠惰而有所勉冀其神之饗吾<lb/>
　誠也<lb/>
　馬氏曰饗帝饗親致其誠而已聖人體其道之盡也<lb/>
　蓋徳不足以與之對則亦非饗之之盡也聖人盡天<lb/>
　道者也孝子盡人道者也<lb/>
　山隂陸氏曰唯聖人為能饗帝格于皇天唯伊尹為<lb/>
<pb n="21a"/>
　能與此若伊陟臣扈則於此庶幾焉爾孝子臨尸而<lb/>
　而不怍以尊臨卑以老事幼自非真以為親則宜有<lb/>
　怍容君牽牲夫人奠盎君獻尸夫人薦豆此當朝踐<lb/>
　之節鄭氏謂繹祭誤也凡祭主人獻尸主婦薦豆豈<lb/>
　特繹祭而已卿大夫相君命婦相夫人目相如此主<lb/>
　從如彼亦言之法齊宗廟之事愉朝廷之事<lb/>
　石林葉氏曰聖人具天道其徳同乎帝故饗帝帝必<lb/>
　有天也孝子具人道其仁篤於親故饗親親必有祖<lb/>
<pb n="21b"/>
　也推其祖以配天推其親以配上帝亦孝子之事離<lb/>
　而言之則異故曰聖人之徳無以加於孝乎志之所<lb/>
　鄉然後能饗故聖人推其尊尊之義以向乎天孝子<lb/>
　推其親親之仁以向乎親<lb/>
　毗陵慕容氏曰聖盡人道也孝盡子道也唯盡人道<lb/>
　為能同於天唯盡子道為能順於親所謂饗者非道<lb/>
　與之俱莫能盡其至也天人一道也聖人曲盡心知<lb/>
　至於知天故能與天為一凡所為凡所行莫不通於<lb/>
<pb n="22a"/>
　天則天其有不饗者乎父子天性也孝至矣則反其<lb/>
　性之所本凡所為凡所行莫不合於親非特生安之<lb/>
　死亦饗之理無二致也是二者豈竭力從事盡禮備<lb/>
　物之所能致惟中心所鄉出於至性則無所不通也<lb/>
　書曰面稽天若面天所若而不背所謂鄉也孟子曰<lb/>
　大孝終身慕父母則其心之所鄉可知也蓋凡與之<lb/>
　同者必鄉鄉之斯饗矣異則違焉莫之饗也<lb/>
　江陵項氏曰以人而交於神非惻怛純至與之俱化<lb/>
<pb n="22b"/>
　者不能達也故曰唯聖人為能饗帝孝子為能饗親<lb/>
　仁人之心與天地為一體孝子之心與父母為一人<lb/>
　也<lb/>
　講義曰饗帝為難而聖人能之以其誠也饗親亦難<lb/>
　而孝子能之亦以其誠也聖人之於天非饗之日然<lb/>
　後敬天也其誠心素鄉之矣舉聖人饗帝以見孝子<lb/>
　之饗親當如此也勿勿盡心竭力之貌雖然此獨言<lb/>
　國君而已何也蓋舉國君則上而天子下而卿大夫<lb/>
<pb n="23a"/>
　士庶人亦莫不然此固天下之通道也<lb/>
　慶源輔氏曰徳與天同然後能饗帝心與親一然後<lb/>
　能饗親鬼神之徳其誠矣我以誠鄉則彼以誠饗矣<lb/>
　祭祀之物牲酒為上故君牽牲敬以致其力也夫人<lb/>
　奠盎敬以致其職也君獻尸祭以獻為主也夫人薦<lb/>
　豆以副君也君牽之而夫人薦之夫人奠之而君獻<lb/>
　之以見夫婦相須以共成其事也卿大夫相君命婦<lb/>
　相夫人以見在上者盡其道則在下者各致其事以<lb/>
<pb n="23b"/>
　相助也内直之謂敬盡己之謂忠内直則外自濟盡<lb/>
　己則事無不順愉者順也勿勿者戒止之辭戒止其<lb/>
　他而專心一志以鄉乎親而冀其饗也<lb/>
文王之祭也事死者如事生思死者如不欲生忌日必<lb/>
哀稱諱如見親祀之忠也如見親之所愛如欲色然其<lb/>
文王與詩云明發不寐有懐二人文王之詩也祭之明<lb/>
日明發不寐饗而致之又從而思之祭之日樂與哀半<lb/>
饗之必樂已至必哀<lb/>
<pb n="24a"/>
　鄭氏曰如不欲生思親之深也如欲色然以時人於<lb/>
　色厚假以喻之明發不寐謂夜而至旦也祭之明日<lb/>
　謂繹日也言繹之夜不寐也二人謂父母容尸侑也<lb/>
　孔氏曰此一節明文王祭思親忠敬之甚文王思念<lb/>
　死者意欲隨之而死似不復欲生也廟中上不諱下<lb/>
　於祖廟稱親之諱如似見親也此文王祭祀之盡忠<lb/>
　誠也故思念親之平生嗜欲如真見親所愛在於目<lb/>
　前又思念親之所愛之甚如凡人貪欲女色然也唯<lb/>
<pb n="24b"/>
　文王能如此與與是不執定之辭詩乃幽王小雅小<lb/>
　宛之篇而云文王詩者記者斷章取義詩人陳文王<lb/>
　之徳以刺幽王亦得為文王詩也饗而致之又從而<lb/>
　思之者既設繹祭之饗而致於神其夜又從而思之<lb/>
　也饗之必樂已至必哀者孝子想神之歆饗故必樂<lb/>
　又想及饗已至之後必分離故必哀也案宣八年六<lb/>
　月辛巳有事于大廟壬午繹是祭之明日為繹也案<lb/>
　有司徹上大夫儐尸别立一人為侑以助尸似鄉飲<lb/>
<pb n="25a"/>
　酒禮介之副賔也繹祭與儐尸同故知二人容尸與<lb/>
　侑也案王氏曰欲色如欲見父母之顔色<lb/>
　嚴陵方氏曰事死如事生所謂祭如在也思死如不<lb/>
　欲生所謂至痛極也忌日必哀所謂有終身之喪也<lb/>
　稱諱如見親所謂聞名心瞿也明發者發夕至明也<lb/>
　祭之明日猶且如此而況祭之正日乎於将祭而齊<lb/>
　焉則逆思其所以去故曰饗而致之又從而思之祭<lb/>
　之日樂與哀半者以其饗之必樂已至必哀故也饗<lb/>
<pb n="25b"/>
　之必樂則樂致其來已至必哀則哀思其去前經言<lb/>
　樂以迎來哀以送往正謂是矣<lb/>
　毗陵慕容氏曰此言惟文王然後能盡饗親之義自<lb/>
　事死如事生以下皆言至誠之盡非文王孰能之君<lb/>
　子所性不加不損死生同之生者人之所欲也以思<lb/>
　死者至於不欲生則其至性可知矣忌日必哀稱諱<lb/>
　如見親者心有所屬也凡此皆本於心非由外作故<lb/>
　曰祀之忠也如見親之所愛如欲色然言非特見其<lb/>
<pb n="26a"/>
　身而已又如見其心之所愛如欲承順其顔色則言<lb/>
　思之深益至其精微也如見親之所愛如生事之先<lb/>
　意承志也如欲色然如生事之色難也沒而思之猶<lb/>
　如此非文王其孰能之夫人夜寐而晝覺為不亂其<lb/>
　形思不亂其官則與隂俱矣今也不寐至於明發則<lb/>
　以思有所至故也明發不寐言未祭也饗而致之言<lb/>
　方祭也又從而思之言既祭也自未祭至於既祭思<lb/>
　親之誠續而不絶無須臾忘焉其愛敬之心至也歟<lb/>
<pb n="26b"/>
　祭之日樂與哀半孝子之饗親也喜怒哀樂不能自<lb/>
　定既愉愉而樂矣復變而悽愴焉情不能自止也其<lb/>
　饗也如見親之在焉故必樂已至矣則念其将往也<lb/>
　故必哀饗之必樂申前文饗而致之之義已至必哀<lb/>
　申前文又從而思之之義夫時十二而成日月十二<lb/>
　而成嵗隂陽相推一日之間猶一嵗也而鬼神亦如<lb/>
　之故朝與陽俱來夕與隂俱往因其往來而哀樂從<lb/>
　之朝踐主享饋孰主食亦禘嘗之義也一日而隂陽<lb/>
<pb n="27a"/>
　分焉故樂與哀半<lb/>
　慶源輔氏曰事死者如事生不以死生之異而貳其<lb/>
　誠也思死者如不欲生心與親一而不知夫生為可<lb/>
　羡也忌日必哀痛割如斷也稱諱如見親敬親之名<lb/>
　也此古人所以制為諱之禮也凡此者無所不用其<lb/>
　至也盡己之謂忠而祭所以自盡也盡己之誠則其<lb/>
　神著矣故如見親之所愛如欲色然如見親之所愛<lb/>
　言如見親之有愛於己如欲色然言已如欲得父母<lb/>
<pb n="27b"/>
　之顔色其義精矣非文王孰能與之明日不必言是<lb/>
　繹祭也既祭之日既已饗而致其親之神靈矣祭畢<lb/>
　而神去則又從而思慕之故至於祭之明日而明發<lb/>
　猶不寐也由是言之則祭之日樂與哀半誠於饗則<lb/>
　必來故必樂已至則必去故必哀<lb/>
　山隂陸氏曰言非獨如見親也雖親之所愛者亦如<lb/>
　見焉如欲色然大學所謂如好好色誠之謂也初言<lb/>
　祭此言祀初言稱諱如見親此言如見親之所愛言<lb/>
<pb n="28a"/>
　文王之忠誠有加無己<lb/>
　講義曰蓋欲色人情之真也其思如此非出於中心<lb/>
　之誠者其能之乎古之人無非孝也何獨取於文王<lb/>
　百聖一心舉文王則他聖人可知也饗之則樂已至<lb/>
　則宜亦樂而哀之何也蓋已至則必去安得而不哀<lb/>
　樂以親哀以親然則孝子之於親果何時而忘邪<lb/>
　長樂陳氏曰君子之於親生事之以禮故事之之日<lb/>
　喜與懼半所謂父母之年不可不知一則以喜一則<lb/>
<pb n="28b"/>
　以懼是也死祭之以禮故祭之之日樂與哀半所謂<lb/>
　饗之必樂已至必哀是也己至必哀原其始也哀以<lb/>
　送往要其終也<lb/>
仲尼嘗奉薦而進其親也慤其行也趨趨以數已祭子<lb/>
贛問曰子之言祭濟濟漆漆然今子之祭無濟濟漆漆<lb/>
何也子曰濟濟者容也逺也漆漆者容也自反也容以<lb/>
逺若容以自反也夫何神明之及交夫何濟濟漆漆之<lb/>
有乎反饋樂成薦其薦俎序其禮樂備其百官君子致<lb/>
<pb n="29a"/>
其濟濟漆漆夫何慌惚之有乎夫言豈一端而已夫各<lb/>
有所當也<lb/>
　鄭氏曰嘗秋祭也親謂身親執事時也慤與趨趨言<lb/>
　少威儀也趨讀如促數之言速也漆漆讀如朋友切<lb/>
　切自反猶言自修整也及交及與也容以逺言非所<lb/>
　以接親親也容以自反言非孝子所以事親也此皆<lb/>
　非與神明交之道也天子諸侯之祭或從血腥始至<lb/>
　反饋是進孰也薦俎豆與俎也慌惚思念益深之時<lb/>
<pb n="29b"/>
　也豈一端言不可以一槩也禮各有所當行祭宗廟<lb/>
　者賔客濟濟漆漆主人慤而趨趨<lb/>
　孔氏曰此一節記仲尼嘗祭之儀濟濟是容貌自疏<lb/>
　逺漆漆謂容貌自反覆而修整也容以逺若容以自<lb/>
　反此賔客之事何得神明之與交更覆結云孝子何<lb/>
　得濟濟漆漆之有言不得有也初祭尸入於室後出<lb/>
　在堂門尸更反入而設饋故云反饋卿士大夫從饋<lb/>
　孰始故鄭云天子諸侯或從血腥始言或者不盡然<lb/>
<pb n="30a"/>
　故三獻爓一獻孰是不從血腥始也樂成謂設饌進<lb/>
　孰合樂成畢薦俎謂薦其饋食之豆并牲體之俎也<lb/>
　進饋之前與神明交貴其誠敬進饋之後人事之盛<lb/>
　故序其禮樂備其百官君子謂助祭之人於此時致<lb/>
　其濟濟漆漆賔客之事若孝子自濟濟漆漆賔客之<lb/>
　亊何得慌惚思念之有乎案王氏曰容也逺也容當<lb/>
　為客<lb/>
　嚴陵方氏曰特言嘗則與月令言嘗犧牲祭法言享<lb/>
<pb n="30b"/>
　嘗乃止同義奉薦而進謂子奉所薦之時物而進之<lb/>
　於其親也慤言奉之之容完實而無文趨趨以數言<lb/>
　行之之節收攝而不疏濟濟者威儀之齊而逺則優<lb/>
　游而不迫漆漆者威儀之飾自反則反覆而不茍濟<lb/>
　濟者之逺則異乎趨數者矣漆漆之自反則異乎慤<lb/>
　者矣濟濟之容所以為逺故曰濟濟者容也逺也漆<lb/>
　漆之容以自反故曰漆漆者容也自反也蓋容以逺<lb/>
　若容以自反則致其飾而於神明之道不及以交故<lb/>
<pb n="31a"/>
　曰夫何神明之及交反饋者既往薦腥而反饋熟也<lb/>
　反饋而後樂成則以周人先求諸隂故也序其禮樂<lb/>
　則先後得以不失其倫備其百官則小大得以各共<lb/>
　其事故君子於是致其濟濟漆漆也致其濟濟漆漆<lb/>
　則非以慌惚與神明交矣故曰夫何慌惚之有乎慌<lb/>
　焉若無惚焉若有神人之道幽明之際以誠心交之<lb/>
　其状如此<lb/>
　馬氏曰威儀飾而後可以濟濟故濟濟者威儀既飾<lb/>
<pb n="31b"/>
　之稱漆可用以飾物故漆漆者飾其威儀之謂飾其<lb/>
　威儀所以自修也故曰漆漆者容也反也威儀既飾<lb/>
　所以逺於物故曰漆漆者容也逺也<lb/>
　延平周氏曰濟濟之容逺也而漆漆之容自反也逺<lb/>
　而自反非主祭者之容特其助祭者之容耳故孔子<lb/>
　之言祭則濟濟漆漆而親奉祭則慤而趨趨者蓋言<lb/>
　之各有所當也<lb/>
　石林葉氏曰交神明者非同於所安故奉薦之時不<lb/>
<pb n="32a"/>
　可以修容也故其進也慤其行也趨數及奉薦既事<lb/>
　而禮樂有序百官既備可以修容矣故濟濟者自逺<lb/>
　也非進而慤也漆漆者自反也非行而趨數也<lb/>
　慶源輔氏曰慤謂誠實篤於誠者略於儀易曰有孚<lb/>
　盈缶趨數唯恐不及不暇為容也漆漆濟濟皆容儀<lb/>
　然濟濟有自辨之意漆漆有自固之義故有逺與自<lb/>
　反之别未反饋樂未成主人自盡其誠敬與神明交<lb/>
　故其意慤其行趨趨以數此易所謂盥而不薦荀子<lb/>
<pb n="32b"/>
　所謂大廟未入尸之次也至反饋樂成則禮數繁縟<lb/>
　各致其儀故助祭之人濟濟漆漆然也此段與子游<lb/>
　誤認速朽速貧之義同然子贛能質於聖人不徒執<lb/>
　其言此所以為善學<lb/>
孝子將祭慮事不可以不豫比時具物不可以不備虚<lb/>
中以治之宫室既修牆屋既設百物既備夫婦齊戒沐<lb/>
浴盛服奉承而進之洞洞乎屬屬乎如弗勝如將失之<lb/>
其孝敬之心至也與薦其薦俎序其禮樂備其百官奉<lb/>
<pb n="33a"/>
承而進之於是諭其志意以其慌惚以與神明交庶或<lb/>
饗之庶或饗之孝子之志也<lb/>
　鄭氏曰此時猶先時也虚中言不兼念餘事也既修<lb/>
　既設謂掃除及黝堊百官助主人進之也諭其志意<lb/>
　謂使祝祝饗及侑尸也或猶有也言想其彷彿來<lb/>
　孔氏曰自此至成人之道廣明孝子祭祀之義虚中<lb/>
　以治之言心中唯思此祭而已案廣雅洞洞屬屬敬<lb/>
　也恭敬心甚如舉物之弗勝心所奉持如似將失於<lb/>
<pb n="33b"/>
　物此孝子心敬之至極也則薦其俎於是使祝官啓<lb/>
　告鬼神曉諭鬼神以志意其思念情深慌惚似神明<lb/>
　交接庶望神明或來歆饗是孝子之志意也<lb/>
　嚴陵方氏曰若前期十日帥執事而十日遂戒此慮<lb/>
　事之所以豫也若天之所生地之所産茍可薦者莫<lb/>
　不咸在此具物之所以備也豫則無不及之時備則<lb/>
　無不足之用此事與物之辨也具之然後備也比時<lb/>
　與學記言比年同義齊者心不茍慮必依於道凡以<lb/>
<pb n="34a"/>
　致其虚而已中其可以不虚乎修則所以葺其舊設<lb/>
　則所以飾其新曰修曰設互相備百物既備則凡祭<lb/>
　所用之物無所不備矣致齊三日之謂齊散齊七日<lb/>
　之謂戒沐浴則澡雪其髮膚焉盛服吉服也洞洞則<lb/>
　禮器所謂洞洞乎其敬也屬屬則禮器所謂屬屬乎<lb/>
　其忠也如弗勝如弗勝是祭事也如將失之如將失<lb/>
　其親而弗獲見凡此非孝敬之至者疇克如是故曰<lb/>
　其孝敬之心至也與祝以孝告而諭人之志意於神<lb/>
<pb n="34b"/>
　嘏以慈告而諭神之志意於人神人之際既相諭矣<lb/>
　故放其慌惚有無之間人可以與神交於幽神可以<lb/>
　與人交於明也如是而祭庶幾乎神或饗之也然則<lb/>
　孝子之志豈他求哉如斯而已故曰庶或饗之孝子<lb/>
　之志也庶者幸而不必之辭或者疑而不定之辭郊<lb/>
　特牲言豈知神之所饗也主人自盡其敬而已正謂<lb/>
　是也<lb/>
　毗陵慕容氏曰祭事不一周官所謂牲事玉幣爵之<lb/>
<pb n="35a"/>
　事祼將之事宰夫凡禮事莫非事也其事衆則其節<lb/>
　煩非先有所慮蚤正而素定之則散亂顛倒踰節失<lb/>
　序非所以嚴祭祀也凡事豫則立不豫則廢況祭者<lb/>
　孝子所自盡也比時具物者蓋物以時而生成非其<lb/>
　時物不可以具或當先祭期而具焉若養犧牲共蕭<lb/>
　茅庀財用水草之實陸産之品隂陽之物莫不因時<lb/>
　而具所謂比時具物也事既先慮矣物既先備矣又<lb/>
　當虚其中以治之不以外物貳其心焉所謂虚中也<lb/>
<pb n="35b"/>
　然事不先備則亦莫能以虚其中矣蓋實則礙虚則<lb/>
　通實則蔽虚則明非至於此則不能以交神明也先<lb/>
　王所與事其鬼神者非特使之駿奔走奉職執事而<lb/>
　已各欲盡其中心慌惚之誠以交於亡形荒絶之中<lb/>
　如是而後為至古者能事神然後為祝神降之然後<lb/>
　為巫巫祝尚欲與神明交況與祭者哉清廟之詩曰<lb/>
　於穆清廟肅雍顯相言助祭者率成王於穆之徳而<lb/>
　行之莫不肅雍而又至於顯相其祀事則其能交神<lb/>
<pb n="36a"/>
　明可知矣然謂之孝子之志者蓋非其所躬行以所<lb/>
　望於助祭者其志如此也<lb/>
　慶源輔氏曰事不可以不豫慮物不可以不先備及<lb/>
　祭則虚中以治之耳一有不豫一有不備則有以動<lb/>
　吾之心虧吾之誠非與神明交之道也洞洞屬屬其<lb/>
　虚中之象乎宫室既修以下皆所謂豫也洞洞乎言<lb/>
　其内之直而無蔽也屬屬乎言其誠之弗息也誠敬<lb/>
　如此故自然如弗勝其祭事如將失其親意也孝敬<lb/>
<pb n="36b"/>
　之心至則誠矣慌惚謂若有若無無方無體所謂如<lb/>
　在其上如在其左右之時也此其精誠之極故可以<lb/>
　與神明交重言庶或饗之者蓋言孝子之心志切至<lb/>
　如此也前言孝敬之心至耳薦其薦俎而下此又言<lb/>
　孝子之志也志謂其所欲也故曰以其慌惚以與神<lb/>
　明交庶或饗之庶或饗之也<lb/>
　延平周氏曰洞洞言其幽深屬屬言其聮續備其百<lb/>
　官者言助祭之百官也<lb/>
<pb n="37a"/>
孝子之祭也盡其慤而慤焉盡其信而信焉盡其敬而<lb/>
敬焉盡其禮而不過失焉進退必敬如親聽命則或使<lb/>
之也<lb/>
　鄭氏曰言當盡己而已如居父母前将受命而使之<lb/>
　孔氏曰盡慤謂心盡其慤也而慤焉謂外亦慤焉其<lb/>
　信與敬皆處内内有其心外著於貌禮包衆事非一<lb/>
　可極云不過失則是禮也孝子祭時進之與退必恒<lb/>
　恭敬如似親聽父母之命而父母或使之也<lb/>
<pb n="37b"/>
　嚴陵方氏曰盡其慤所謂慤善不違身也盡其信所<lb/>
　謂致其誠信也盡其敬所謂與其忠敬也盡其禮謂<lb/>
　祭之以禮也不過則當其辜不失則得其道<lb/>
　石林葉氏曰慤者信之始信者慤之著敬者禮之質<lb/>
　禮者敬之文四者於祭祀無不盡而獨於禮不敢過<lb/>
　失者明其誠謹與物為稱也<lb/>
　毗陵慕容氏曰孝子之祭心至而貌亦至焉夫内有<lb/>
　其心而未充其貌外飾其貌而未既其心皆非所以<lb/>
<pb n="38a"/>
　為至焉故必盡其心而著於貌然後可以通於神明<lb/>
　慤者性之至真全實而未毁者是也信所謂有諸己<lb/>
　而不欺者是也敬者所以直内是也慤然後信信然<lb/>
　後敬言所以奉祭者由本而漸達焉故也三者皆本<lb/>
　於心而形於貌至於禮則見於薦獻動容之閒者皆<lb/>
　是也<lb/>
　講義曰欲親之饗不在乎他唯在乎盡吾中心之誠<lb/>
　耳盡吾心之慤則凡見於事者無不慤也盡吾心之<lb/>
<pb n="38b"/>
　信則凡見於事者無不信也盡吾心之敬則凡見於<lb/>
　事者無不敬也盡吾心之禮則凡見於事者舉無過<lb/>
　失也慤信敬禮雖若不同一於誠而已<lb/>
　慶源輔氏曰孝子之祭所以自盡其誠敬也慤與前<lb/>
　所謂仲尼親也慤之慤同慤與信皆誠也慤以其固<lb/>
　言之信以其實言之禮見於進退容止器用牲幣之<lb/>
　閒貴在於中節故以不過失言之孝子自盡如此則<lb/>
　其進退必敬如親聽命豈勉强頃刻之閒哉其必有<lb/>
<pb n="39a"/>
　由也故曰則或使之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百十<lb/>
</p>
<p>
</p>
  </div>
</body>
</text>
</TEI>
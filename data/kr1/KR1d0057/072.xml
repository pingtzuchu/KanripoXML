<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷七十二</head>
    <p>
<pb n="1a"/>
欽定四庫全書<lb/>
　禮記集説卷七十二　　　　宋　衛湜　撰<lb/>
凢接子擇日冢子則大牢庶人特豚士特豕大夫少牢<lb/>
國君世子大牢其非冢子則皆降一等<lb/>
　鄭氏曰凢接子擇日雖三日之内尊卑必皆選其吉<lb/>
　焉冡子天子世子也冡大也冢子猶言長子通於下<lb/>
　也庶人至國君世子皆謂長子非冢子謂冢子之弟<lb/>
　及衆妾之子生也天子諸侯少牢大夫特豕士特豚<lb/>
<pb n="1b"/>
　庶人猶特豚也<lb/>
　孔氏曰此一節論國君以下至庶人以上接子牲牢<lb/>
　之異并適庶不同下云國君世子大牢故知上冢子<lb/>
　謂天子世子也䘮服父為長子是上下通稱長子故<lb/>
　鄭云通於下謂通庶人士大夫也士特豚則庶人全<lb/>
　應無牲禮窮故與士同用豚也<lb/>
　嚴陵方氏曰擇日卜日也卜而擇之故也<lb/>
　山隂陸氏曰據上羮食自諸侯以下至於庶人無等<lb/>
<pb n="2a"/>
　應云諸侯世子據上庶人特豚應云國君大牢今曰<lb/>
　國君世子大牢為其接以大牢同於王也是以盛言<lb/>
　之盡其辭焉耳且言冢子則大牢庶人特豚士特豕<lb/>
　大夫少牢國君世子大牢推國君而逺之使不偪上<lb/>
　也又以著自庶人積隆至是窮矣盖禮窮則同此皆<lb/>
　言之法也<lb/>
　慶源輔氏曰父子之氣未甞不相接也生三日而又<lb/>
　以禮接之於是為至<lb/>
<pb n="2b"/>
異為孺子室於宫中擇於諸母與可者必求其寛裕慈<lb/>
恵温良恭敬慎而寡言者使為子師其次為慈母其次<lb/>
為保母皆居子室他人無事不徃<lb/>
　鄭氏曰異為孺子室於宫中者特埽一處以處之諸<lb/>
　母衆妾也可者傅御之属也子師敎示以善道者慈<lb/>
　母知其嗜欲者保母安其居處者士妻食乳之而已<lb/>
　此人君養子之禮也他人無事不徃為兒精氣㣲弱<lb/>
　將驚動也<lb/>
<pb n="3a"/>
　孔氏曰此一節謂三日負子之後三月名子之前諸<lb/>
　侯養子選擇諸母及養子之法此文雖據諸侯其實<lb/>
　亦兼大夫士也但士不具三母耳大夫以上則具三<lb/>
　母故䘮服小功章中君子為庶母慈己者鄭註引此<lb/>
　三母獨言慈母舉中以見上下是知大夫有三母也<lb/>
　為之服小功若諸侯之子三母則不服也此雖在三<lb/>
　月之前其實三月之後養子亦當然也<lb/>
　長樂劉氏曰寛則容徳固多裕則臨事不撓慈則仁<lb/>
<pb n="3b"/>
　性豐盈恵則恩意浹洽温則言動粹和良則心意純<lb/>
　淑恭則容止必莊敬則誠眀弗散具此八善而加之<lb/>
　以畏慎將之以寡言婦人之全徳也然後可以為子<lb/>
　之師焉若夫愛子以徳時其志意體其寒温察其好<lb/>
　惡相其寢興順其長育者慈母之職也保䕶其身衛<lb/>
　養其氣時其衣服節其飲食侍其寢寐防其疾苦而<lb/>
　専司負之者保母之職也夫世子國之根本生靈休<lb/>
　戚之所繋也弗正厥始用基徳善則比於匪人終戕<lb/>
<pb n="4a"/>
　其性矣孔子曰性相近也習相逺也弗淑其習烏能<lb/>
　正厥性俾近於聖賢哉先王制禮慎乎㣲也乃及於<lb/>
　是知所務矣三代所以世有賢君繼繼承承於萬世<lb/>
　作民父母以建皇極者豈無所自哉<lb/>
　嚴陵方氏曰諸母與曲禮不潄裳之諸母同擇於諸<lb/>
　母將使之為子師也雖非諸母而其徳如下所言可<lb/>
　以為人師者亦擇之故曰與可者<lb/>
　山隂陸氏曰孺子㓜弱湏人以成之時也於是擇師<lb/>
<pb n="4b"/>
　傅焉書曰孺子其朋其徃正言孺子以此此三母猶<lb/>
　三師也言慈母以知師之為嚴言保母以知慈之為<lb/>
　傅<lb/>
　慶源輔氏曰異為孺子室於宫中則其視者不雜矣<lb/>
　又使寡言者傅之則其聽者不雜矣書曰敬敷五敎<lb/>
　在寛是敎人者當以寛裕為先也况於保孺子乎慈<lb/>
　恵則有以愛其生温良則其氣質之移之也易恭敬<lb/>
　則其情性之感之也深有是衆徳而又能慎而寡言<lb/>
<pb n="5a"/>
　焉然後以之為子師慎則其心一而不分寡言則其<lb/>
　行敏而不躁師保孺子者尤其冝也慎則言語自寡<lb/>
三月之末擇日翦髪為鬌男角女羈否則男左女右是<lb/>
日也妻以子見於父貴人則為衣服由命士以下皆潄<lb/>
澣男女夙興沐浴衣服具視朔食夫入門升自阼階立<lb/>
于阼西鄉妻抱子出自房當楣立東面<lb/>
　鄭氏曰鬌所遺髮也夾囟曰角午達曰羈貴人大夫<lb/>
　以上也由自也朔食天子大牢諸侯少牢大夫特豕<lb/>
<pb n="5b"/>
　士特豚也夫入門者入側室之門也大夫以下見子<lb/>
　就側室見妾子於内寢避人君也<lb/>
　孔氏曰自此至如養禮一節眀三月之末卿大夫以<lb/>
　下名子之法又書名藏之州府妻遂適寢夫入與妻<lb/>
　饌食之事三月翦髪所留不翦者謂之鬌囟者是首<lb/>
　腦之上縫故説文云十其字象小兒腦不合也夾囟<lb/>
　兩旁當角之處留髮不翦曰角午達者案儀禮云<lb/>
　度尺而午註云一縱一横曰午今女翦髮留其頂上縱<lb/>
<pb n="6a"/>
　横各一相交通逹故云午達不如兩角相對但縱横<lb/>
　各一在頂上故曰羈羈者隻也上文云妻將生子居<lb/>
　側室則知此夫入門即入側室之門亦南鄉故有阼<lb/>
　階西階也但卿大夫之室唯有東房妻抱子出東房<lb/>
　當楣東面立與夫相對也人君則見適子於路寢見<lb/>
　庶子於側室並見下文然大夫見妾子於内寢諸侯<lb/>
　見妾子於側室何以下文適子庶子見於外寢註云<lb/>
　此適子謂世子弟也庶子妾子也外寢君燕寢也則<lb/>
<pb n="6b"/>
　是人君見妾子於外寢不在側室也盖人君世子之<lb/>
　弟見於外寢也妾子見於側室但庶子撫首咳而名<lb/>
　之與世子弟同故連文云見於外寢其實在側室也<lb/>
　嚴陵方氏曰角則相對以其耦也羈則相午以其竒<lb/>
　也揚雄所謂羈角之哺果而㗖之是矣或男耦而女<lb/>
　竒取隂陽之相湏也或男左而女右取隂陽之相類<lb/>
　也<lb/>
　慶源輔氏曰男女初生羈角左右其辨也如此則知<lb/>
<pb n="7a"/>
　男女之别無非自然之理豈特以末流之害然後制<lb/>
　禮以别之邪<lb/>
　山隂陸氏曰上言特豚特豕少牢大牢此言具視朔<lb/>
　食亦相備也接子進於見子一等則其衣服進可知<lb/>
　若國君世子大牢以冕服接之歟<lb/>
姆先相曰母某敢用時日祗見孺子夫對曰欽有帥父<lb/>
執子之右手咳而名之妻對曰記有成遂左還授師子<lb/>
師辯告諸婦諸母名妻遂適寢<lb/>
<pb n="7b"/>
　鄭氏曰某妻姓若言姜氏也祗敬也或作振欽亦敬<lb/>
　也帥循也欽有帥言敎之敬使有循也執右手眀將<lb/>
　授之事也記有成者記猶識也識夫之言使有成也<lb/>
　師子師也後告諸母若名成於尊適寢復夫之燕寢<lb/>
　孔氏曰此一節論母以子見父及父名子妻遂適寢<lb/>
　之事妻既抱子當楣東面而立傅姆在母之前而相<lb/>
　佐其辭孺稚也謂恭敬奉見稚子夫對妻言當敎之<lb/>
　令其恭敬使循善道對訖以一手執子右手以一手<lb/>
<pb n="8a"/>
　承子之咳而名之妻對夫云當記識夫言敎之使有<lb/>
　成就對訖遂左鄉迴還轉身西南以子授師也諸婦<lb/>
　謂同族卑者之妻諸母同族尊者之妻後告諸母欲<lb/>
　名成於尊也<lb/>
　嚴陵方氏曰夫曰欽有帥者欲其帥敎而不敢怠也<lb/>
　妻曰記有成者欲其成身而不敢忘也執其右手則<lb/>
　期其力事也左還授師則順其陽道也孩子以咳之<lb/>
　則笑故謂之孩咳而名之則若笑而受其名<lb/>
<pb n="8b"/>
　山隂陸氏曰咳而名之待之若有識焉咳始誰之時<lb/>
　也夫對曰敬當有以帥之妻對曰記當有以成之帥<lb/>
　之者父道也成之者母道也妻言遂適寢妾言遂入<lb/>
　御妻言夫入食如養禮妾言禮之如始入室妻之辭<lb/>
　莊妾之辭瀆言之法也<lb/>
　慶源輔氏曰姆先相曰敢用時日祗見孺子夫婦之<lb/>
　禮嚴矣夫對曰欽有帥妻對曰記有成夫婦之義一<lb/>
　矣姆先相者妻既抱子當楣東面而立傅姆在母之<lb/>
<pb n="9a"/>
　前而相佐其辭也<lb/>
夫告宰名宰辯告諸男名書曰某年某月某日某生而<lb/>
藏之宰告閭史閭史書為二其一藏諸閭府其一獻諸<lb/>
州史州史獻諸州伯州伯命藏諸州府夫入食如養禮<lb/>
　鄭氏曰宰謂属吏也春秋書桓六年九月丁卯子同<lb/>
　生四閭為族族百家也閭胥中士一人五黨為州州<lb/>
　二千五百家也州長中大夫一人皆有属吏獻猶言<lb/>
　也夫入已見子入室也其與妻食如婦始饋舅姑之<lb/>
<pb n="9b"/>
　禮也<lb/>
　孔氏曰此經謂卿大夫以下故以名徧告同宗諸男<lb/>
　也若諸侯既絶宗則不告諸男也此舉諸男是卑者<lb/>
　卑者尚告則告諸父可知書名而藏之謂以簡䇿書<lb/>
　子名而藏之家之書府此據卿大夫以下而引春秋<lb/>
　者欲證名子生年月日之事也鄭云四閭為族以下<lb/>
　皆周禮地官文閭之属吏則有閭史州之属吏則有<lb/>
　州史州伯則州長州府是州長之府藏夫入從側室<lb/>
<pb n="10a"/>
　入正室也案士昬禮婦盥饋舅姑特豚合升側載右<lb/>
　胖載之舅俎左胖載之姑俎大夫以上則無文鄭知<lb/>
　如婦始饋舅姑者以下文云妾生子及三月之末見<lb/>
　子之禮如始入室眀知此如養禮如始入室養舅姑<lb/>
　之禮也<lb/>
　嚴陵方氏曰名則辯告之以示於衆書則藏之以𫝊<lb/>
　於乆則以男子者人之所貴重故也若華封人之祝<lb/>
　堯以是而已<lb/>
<pb n="10b"/>
　山隂陸氏曰據此閭有府史州亦有府史而周官不<lb/>
　言閭胥州長鄉遂之官也其府史胥徒王以委之然<lb/>
　則出使長之其猶出封歟<lb/>
世子生則君沐浴朝服夫人亦如之皆立于阼階西鄉<lb/>
世婦抱子升自西階君名之乃降<lb/>
　鄭氏曰子升自西階則人君見世子於路寢也見妾<lb/>
　子就側室凢子生皆就側室諸侯夫人朝於君次而<lb/>
　禒衣也<lb/>
<pb n="11a"/>
　孔氏曰此一節眀人君見世子及適庶之禮案内司<lb/>
　服註云后六服后從王祭先王則服禕衣祭先公則<lb/>
　服揄翟祭羣小祀則服闕翟鞠衣黄桑服也展衣以<lb/>
　禮見王及賔客禒衣御於王之服諸侯夫人以下所<lb/>
　得之服各如王后之服則夫人亦如王后也此既在<lb/>
　路寢與君同著朝服則是以禮見君合服展衣註云<lb/>
　次而禒衣者此謂見子見子若訖則當進入君寢侍<lb/>
　御於君故服進御之服次者首飾次第髪為之則少<lb/>
<pb n="11b"/>
　牢禮髮鬄是也鄭註云古者或剔賤者刑者之髪為<lb/>
　之<lb/>
　山隂陸氏曰不言三月之末嫌緩不言執其右手咳<lb/>
　而名之嫌慢皆非所以言世子故也上下比義使從<lb/>
　可知已<lb/>
適子庶子見於外寢撫其首咳而名之禮帥初無辭<lb/>
　鄭氏曰適子謂世子弟也庶子妾子也外寢君燕寢<lb/>
　也無辭辭者謂欽有帥記有成也<lb/>
<pb n="12a"/>
　孔氏曰此一節眀人君見世子弟及妾子之禮適子<lb/>
　謂太子之弟見於外寢庶子則見於側室但撫首咳<lb/>
　名無辭之事與世子之弟同故與適子連文同云見<lb/>
　於外寢其實庶子見於側室也帥循也初謂前文世<lb/>
　子生見於路寢君夫人皆西鄉言見適子庶子威儀<lb/>
　依循初世子之法但無勅戒之辭然夫人所生之子<lb/>
　容可如世子見禮若妾之見子則不得與夫人同當<lb/>
　與卿大夫之妻見適子同但不親抱子耳案前世子生<lb/>
<pb n="12b"/>
　君名之乃降亦無辭也而云適子庶子無辭者以前<lb/>
　文卿大夫妻見適子之時既有父執右手咳而名之<lb/>
　及戒告之辭故於世子之禮略而不言其實世子亦<lb/>
　執右手咳而名之及戒告也故鄭引前文卿大夫見<lb/>
　子之辭而言之也<lb/>
　嚴陵方氏曰適子庶子止見於外寢則世子見於路<lb/>
　寢可知<lb/>
　山隂陸氏曰内寢適寢也外寢路寢也據䘮大記君<lb/>
<pb n="13a"/>
　夫人卒於路寢大夫世婦卒於適寢鄭氏謂外寢燕<lb/>
　寢也非是<lb/>
凢名子不以日月不以國不以隠疾大夫士之子不敢<lb/>
與世子同名<lb/>
　鄭氏曰不以日月不以國終使易諱不以隠疾諱衣<lb/>
　中之疾難為醫也不敢與世子同名尊世子也其先<lb/>
　世子生亦勿為改<lb/>
　孔氏曰此一節論名子之法尊卑上下同有諱避大<lb/>
<pb n="13b"/>
　夫士之名子當辟世子之名案春秋衛襄公名惡其<lb/>
　大夫有齊惡齊惡先衛侯生故與衛侯同名故鄭知<lb/>
　先生者不改也<lb/>
　馬氏曰榖梁𫝊曰衛侯惡又有衛齊惡此何為君臣<lb/>
　同名也君子不奪人名不奪人親之所名重其所從<lb/>
　來也故大夫士之子不敢與世子同名則君臣不同<lb/>
　名矣至於為臣而與君同名則特稱字而已<lb/>
　山隂陸氏曰名子不以日月不以國不以隠疾正也<lb/>
<pb n="14a"/>
　其又致曲則不以山川曲禮是也其又加詳焉則不<lb/>
　以官不以畜牲不以器幣春秋是也不言日月其辟<lb/>
　之如此則不以日月不疑曲禮先不以國以著國君<lb/>
　名之如此内則蒙上國君不疑故以叙言之若不以<lb/>
　山川而仲尼名丘則凢所謂不以名子者國君之禮<lb/>
　也故曰以官則廢職以山川則廢主以畜牲則廢祀<lb/>
　以器幣則廢禮晉以僖侯廢司徒宋以武公廢司空<lb/>
　先君獻武廢二山<lb/>
<pb n="14b"/>
妾將生子及月辰夫使人日一問之子生三月之末潄<lb/>
澣夙齊見於内寢禮之如始入室君已食徹焉使之特<lb/>
餕遂入御<lb/>
　鄭氏曰内寢適妻寢也禮謂已見子夫食而使獨餕<lb/>
　也如始入室始來嫁時妾餕夫婦之餘亦如之既見<lb/>
　子可以御此謂大夫士之妾也凢妾稱夫曰君<lb/>
　孔氏曰此一節論大夫妾生子之禮異於適子之法<lb/>
　也君謂夫也妾賤故謂夫為君宫室之制前有路寢<lb/>
<pb n="15a"/>
　次有君燕寢次夫人正寢卿大夫以下前有適室次<lb/>
　有燕寢次有適妻之寢但夫之燕寢對夫人及適妻<lb/>
　之寢及側室為在外故鄭前註云外寢君燕寢也此<lb/>
　經稱内寢知是適妻寢也案昬禮夫婦同牢之後媵<lb/>
　餕夫餘御餕婦餘彼謂正妻若妾初嫁始來夫婦共<lb/>
　食初來之妾特餕其餘今妾已見子夫婦共食令生<lb/>
　子之妾特餕其餘亦如始來時也前文大夫妻見子<lb/>
　之後遂適夫寢未即進御後云夫入食如養禮乃始<lb/>
<pb n="15b"/>
　進御此文云見子遂入御故鄭知大夫士之妾異正<lb/>
　妻也<lb/>
　嚴陵方氏曰使之特餕則私之而已以其賤故也<lb/>
　山隂陸氏曰此言潄澣夙齊不言沐浴朝服相備也<lb/>
　夙齊言昔朝服言今<lb/>
　慶源輔氏曰妾生子而禮之如始入室所以使之知<lb/>
　大分已定於其初矣特餕所以寵之然其分不可得<lb/>
　而易也<lb/>
<pb n="16a"/>
公庶子生就側室三月之末其母沐浴朝服見於君擯<lb/>
者以其子見君所有賜君名之衆子則使有司名之<lb/>
　鄭氏曰擯者傅姆之属也人君尊雖妾不抱子有賜<lb/>
　於君有恩恵也有司臣有事者也<lb/>
　孔氏曰此一經眀君庶子生及三月見父異於世子<lb/>
　之禮前文已云適子庶子見於外寢異於世子今此<lb/>
　更重出者以前文庶子與適子連文恐事事皆同適<lb/>
　子故以此經特見庶子之法案前註云凢子生皆就<lb/>
<pb n="16b"/>
　側室今特舉庶子則世子可知也生子之妾君所特<lb/>
　有恩賜偏所愛幸君則自名其子故曰君名之衆子<lb/>
　謂衆妾之子不特寵御則使有司以名其子也其母<lb/>
　朝服見於君故擯者抱子<lb/>
　嚴陵方氏曰公庶子即前所言見於外寢者是也此<lb/>
　申眀言之耳<lb/>
　山隂陸氏曰庶子言就側室則世子不就側室可知<lb/>
　其母沐浴朝服則君不沐浴朝服可知據世子生則<lb/>
<pb n="17a"/>
　君沐浴朝服夫人亦如之經有世子有適子有庶子<lb/>
　有衆子適子世子之母弟也衆子庶子之弟<lb/>
庶人無側室者及月辰夫出居羣室其問之也與子見<lb/>
父之禮無以異也<lb/>
　鄭氏曰夫雖辟之至問妻及見子之禮同也庶人或<lb/>
　無妾<lb/>
　孔氏曰庶人無側室故夫出辟之若有側室則妻在<lb/>
　側室夫自居正寢不湏出居羣室也其問之與卿大<lb/>
<pb n="17b"/>
　夫士同也<lb/>
　嚴陵方氏曰庶人或無妾故有無側室者羣室則固<lb/>
　無定所矣凢此以庶人之賤故其禮略也<lb/>
凢父在孫見於祖祖亦名之禮如子見父無辭<lb/>
　鄭氏曰見子於祖家統於尊也父在則無辭有適子<lb/>
　者無適孫與見庶子同也父卒而有適孫則有辭與<lb/>
　見冢子同父雖卒而庶孫猶無辭也<lb/>
　孔氏曰此一節論孫見祖之禮卿大夫以下之事父<lb/>
<pb n="18a"/>
　之於子有𫝊重之事故有告戒之辭今孫見於祖適<lb/>
　子既在其孫猶為庶孫且隔於父無所𫝊重故與見<lb/>
　庶子同無辭者也若所生適子其父既卒則適孫與<lb/>
　冢子相似當有辭若庶孫父雖卒見祖亦無辭也<lb/>
　嚴陵方氏曰父在謂祖在也據子之父稱之故曰父<lb/>
　爾以祖名之而不以父者家事統於尊故也<lb/>
食子者三年而出見於公宫則劬大夫之子有食母士<lb/>
之妻自養其子<lb/>
<pb n="18b"/>
　鄭氏曰士妻大夫之妾食國君之子三年出歸其家<lb/>
　君有以勞賜之劬勞也大夫之子食母選於傅御之<lb/>
　中䘮服所謂乳母也士之妻賤不敢使人<lb/>
　孔氏曰此一節論國君以下及大夫士適妻養子之<lb/>
　人尊卑有别<lb/>
　山隂陸氏曰不言寢不言君所嫌䙝也<lb/>
　慶源輔氏曰劬母道也勞不足以盡之詩云母氏劬<lb/>
　勞<lb/>
<pb n="19a"/>
由命士以上及大夫之子旬而見冢子未食而見必執<lb/>
其右手適子庶子已食而見必循其首<lb/>
　鄭氏曰旬當為均聲之誤也有時適妾同時生子子<lb/>
　均而見者以生先後見之既見乃食亦辟人君也冢<lb/>
　子未食而見適子與庶子已食而見急正緩庶之義<lb/>
　也此謂天子諸侯尊别世子雖同而母禮則異矣<lb/>
　孔氏曰此一節論大夫及命士適妻與妾同時生子<lb/>
　見之先後差異之别并眀天子諸侯見冢子及適庶<lb/>
<pb n="19b"/>
　緩急之儀旬者均也謂大夫命士適妾生子皆以未<lb/>
　食之前均齊見又先生者先見後生者後見雖見有<lb/>
　先後同是未食之前故鄭云均而見冢子以下鄭知<lb/>
　是天子諸侯者以上文命士以上及大夫之子適庶<lb/>
　均見此則有食前食後見之不同又前文云世子生<lb/>
　其次適庶見於外寢是國君之禮此經亦云適子庶<lb/>
　子故知是天子諸侯也未食謂未與后夫人禮食而<lb/>
　先見冢子是急於正也先與后夫人禮食之後然後<lb/>
<pb n="20a"/>
　始見適子庶子是緩於庶也<lb/>
　嚴陵方氏曰生子則必有食禮大夫士之子則旬而<lb/>
　見天子諸侯之子則有未食已食之别者詳於貴略<lb/>
　於賤故也<lb/>
　山隂陸氏曰言子既見之後凢旬一見冢子則未食<lb/>
　而見適子庶子則食而後見此急正緩庶之義也執<lb/>
　而見之者待之若與已等冢子故也其名之也如此<lb/>
　新安朱氏曰此説疑鄭失之旬如字謂十日也别記<lb/>
<pb n="20b"/>
　異聞或不待三月也承記大夫禮而又别其冢適庶<lb/>
　子之異同冢子之禮仍與前章同唯適子庶子為異<lb/>
　耳<lb/>
子能食食教以右手能言男唯女俞男鞶革女鞶絲<lb/>
　鄭氏曰俞然也鞶小囊盛帨巾者男用韋女用繒有<lb/>
　飾縁之則是鞶裂與詩云垂帶而厲紀子帛名裂繻<lb/>
　字雖文異意實同也<lb/>
　孔氏曰此一節論男女自㓜少敎之之事男女鞶囊<lb/>
<pb n="21a"/>
　之外更有繒帛之物縁而飾之則是春秋桓二年所<lb/>
　稱鞶裂者與案𫝊作鞶厲此註云鞶裂其義同也<lb/>
　嚴陵方氏曰教以右手則取其强是男女所同也<lb/>
　長樂陳氏曰古者革帶大帶皆謂之鞶内則所謂男<lb/>
　鞶革帶也春秋𫝊所謂鞶厲大帶也易言鞶帶揚子<lb/>
　言鞶帨許慎服䖍杜預之徒皆以鞶為帶鄭獨以男<lb/>
　鞶革為盛帨之囊誤也詩言垂帶而厲毛萇杜預之<lb/>
　徒皆以厲為帶之垂者鄭獨以而厲為如裂亦誤<lb/>
<pb n="21b"/>
六年敎之數與方名七年男女不同席不共食八年出<lb/>
入門户及即席飲食必後長者始敎之讓九年敎之數<lb/>
日十年出就外傅居宿於外學書計衣不帛𥜗袴禮帥<lb/>
初朝夕學㓜儀請肄簡諒<lb/>
　鄭氏曰方名東西也不同席其食蚤其别也敎之讓<lb/>
　示以㢘耻也數日朔望與六甲也外傅敎學之師也<lb/>
　不用帛為𥜗袴為太温傷隂氣也禮帥初遵習先日<lb/>
　所為也肄習也諒信也請習簡謂所書篇數也請習<lb/>
<pb n="22a"/>
　信謂應對之言也<lb/>
　孔氏曰自此至尚左手論敎男子從㓜及長居官至<lb/>
　致事之事禮帥初者帥循也行禮動作皆帥循初日<lb/>
　所為學㓜儀者從朝至夕學㓜少奉侍長者之儀請<lb/>
　習學篇章簡禮及應對信實言語也<lb/>
　嚴陵方氏曰知方非徒知其逺近上下而已又有以<lb/>
　知隂陽向背之冝不同席欲其居處之異也不共食<lb/>
　欲其嗜欲之分也出入門户則欲其行之讓也即席<lb/>
<pb n="22b"/>
　則欲其坐之讓也飲食則欲其食之讓也經曰父之<lb/>
　齒随行兄之齒鴈行則行固欲其讓也又曰祍席之<lb/>
　上讓而坐下觴酒豆肉讓而受惡則坐與飲食又欲<lb/>
　其讓矣由是推之則無所徃而不讓矣天有十日故<lb/>
　九年敎之數日然日有十則先敎於九年數與方皆<lb/>
　五則後敎於六年者何也盖日陽也數與方皆隂也<lb/>
　有乾知大始坤作成物之意十者天地隂陽生成之<lb/>
　理備矣出就外傅曽子問所謂古者男子外有傅是<lb/>
<pb n="23a"/>
　矣書即周官保氏所謂六書是也計即所謂九數是<lb/>
　也以數必計其多少故又謂之計焉自學書計而下<lb/>
　皆就外傅所學之事也禮帥初謂遵習先日所為而<lb/>
　不敢變也慮其妄有所改為故也朝夕學㓜儀者至<lb/>
　此乃可以責事長之禮故也若昧爽而朝之類則朝<lb/>
　之所當學也若日入而夕之類則夕之所當學也簡<lb/>
　䇿也謂古先之事必書於䇿必請而後習之者則以<lb/>
　不敢専故也<lb/>
<pb n="23b"/>
　馬氏曰書文字也以竒乗耦剛柔雜比以相成故曰<lb/>
　文以其始於一二而生之至無窮故曰字以其可以<lb/>
　記事故曰書文言其形字言其法書言其用先王之<lb/>
　世書止為六藝之一而以之敎小學者盖書者學之<lb/>
　所始敎之於始固其所以成之也<lb/>
　山隂陸氏曰十年以後有學無敎據六年敎之數與<lb/>
　方名八年始敎之讓九年敎之數日請習簡而易從<lb/>
　諒而易知之事<lb/>
<pb n="24a"/>
　横渠張氏曰袴則今之袴也𥜗今之襖子也不以帛<lb/>
　則用布也請肄簡諒則童子自請所習於長者也長<lb/>
　者所以敎者當以簡諒童子未能致文故姑敎之以<lb/>
　簡童子未能擇信故且使之守信<lb/>
　慶源輔氏曰方名地事也六年敎數一至十也十年<lb/>
　學計百千萬億也計者數之総也居宿於外者居日<lb/>
　事也與燕居閒居同𥜗袴下服不用帛然則上衣猶<lb/>
　用帛也禮帥初者前已敎之遜讓禮之端也朝夕學<lb/>
<pb n="24b"/>
　㓜儀者則至是不容有暇也有暇則又請習簡諒矣<lb/>
十有三年學樂誦詩舞勺成童舞象學射御二十而冠<lb/>
始學禮可以衣裘帛舞大夏惇行孝弟博學不教内<lb/>
而不出<lb/>
　鄭氏曰先學勺後學象文武之次也成童十五以上<lb/>
　之稱大夏樂之文武備者也内而不出謂人之謀慮<lb/>
　也<lb/>
　孔氏曰勺籥也十三之時學此舞籥之文舞象謂武<lb/>
<pb n="25a"/>
　舞也用干戈之小舞以年㓜習文武之小舞也二十<lb/>
　成人血氣強盛無慮傷損故可以衣裘帛大夏是禹<lb/>
　樂禪代之後在干戈之前文武俱備故二十習之博<lb/>
　學不敎謂廣博學問不可為師敎人内而不出者藴<lb/>
　蓄其徳在内而不得出言為人謀慮<lb/>
　河南程氏曰天下之英才不為少矣特以道學不眀<lb/>
　故不得有所成就夫古人之詩如今之歌曲雖閭里<lb/>
　童稚皆習聞之而知其說故能興起今雖老師夙儒<lb/>
<pb n="25b"/>
　尚不能曉其義况學者乎是不得興於詩也古人自<lb/>
　洒埽應對以至冠昬䘮祭莫不有禮今皆廢壊是以<lb/>
　人倫不明治家無法是不得立於禮也古之人聲音<lb/>
　所以養其耳采色所以養其目歌詠所以養其性情<lb/>
　舞蹈所以養其血脉今皆無之是不得成於樂也是<lb/>
　以古之成材也易今之成材也難古人為學也易八<lb/>
　嵗入小學十三入大學舞勺舞象有弦歌以養其耳<lb/>
　舞干羽以養其氣血其心急則佩韋緩則佩弦出入<lb/>
<pb n="26a"/>
　閭里則視聴遊習與政事之施莫不由此如此則非<lb/>
　僻之心無自而入　又曰古者家有塾黨有庠遂有<lb/>
　序故未甞有不入學者八嵗入小學十五擇其秀者<lb/>
　入大學不可敎者歸之於農三老坐於里門出入察<lb/>
　其長㓜進退揖讓之序至於閭里鄉黨之間如三百<lb/>
　五篇之類人人諷誦要之莫非止於禮義之言十三<lb/>
　又使之舞象然則雖未能深知義理興起於詩其心<lb/>
　固已善矣後世雖白首未甞知有詩此古今異習也<lb/>
<pb n="26b"/>
　以古所習安得不厚以今所習安得不惡<lb/>
　横渠張氏曰古者敎童子先以舞者欲柔其體也心<lb/>
　下則氣和氣和則體柔古者敎胄子必以樂欲其體<lb/>
　和也敎之舞敎之樂所以欲其和學者志則欲立體<lb/>
　則欲和二十博學無方猶知類通達<lb/>
　嚴陵方氏曰成童先儒謂十五以上不言十五則以<lb/>
　所學之事不止於十五之時故也非有成人之材則<lb/>
　不足以習武非有成物之效則不足以立物故武事<lb/>
<pb n="27a"/>
　必於成童敎之且勺雖告武王之樂然以勺其道而<lb/>
　道成於文故也象雖奏文王之樂然以象其事而事<lb/>
　成於武故也必以告武王之樂為文者以示文之道<lb/>
　必有武為之備也必以奏文王之樂為武者以示武<lb/>
　之事必以文為之經也勺固成王之樂以告成大武<lb/>
　故取義如此冠者成人之服也冠而後備服服備而<lb/>
　後可以行禮故始學禮也孔子言立於禮成於樂此<lb/>
　則先樂而後禮何也盖孔子所言者禮樂之情也此<lb/>
<pb n="27b"/>
　所學者禮樂之文也自情言之則禮淺而樂深自文<lb/>
　言之則禮難而樂易此以學文為主故先其易而後<lb/>
　其難者學記曰先其易者後其節目盖謂是矣以其<lb/>
　服備故可以衣裘帛舞大夏則備文武故也文王世<lb/>
　子敎文武之舞皆於夏學以是且十有三年舞勺則<lb/>
　有文而無武成童舞象則有武而無文二十成人然<lb/>
　後舞備文武乃其稱矣敎讓於八年學幼儀於十年<lb/>
　則孝弟之道固已知之及成人然後篤而行之以期<lb/>
<pb n="28a"/>
　於熟焉孟子言幼學壯行是矣博學不教者盖學所<lb/>
　以為己敎所以為人故博學不教内而不出者以其<lb/>
　果足以為人故志乎内而無事乎外有所入而無所<lb/>
　出也<lb/>
　山隂陸氏曰始學禮凢言始自今始爾其餘不言始<lb/>
　有前此者矣據八年始敎之讓三十而有室始理男<lb/>
　事四十始仕有學無敎聚之而已子弟之道也　又<lb/>
　新説曰象舞文王之樂也武舞武王之樂也酌舞成<lb/>
<pb n="28b"/>
　王之樂也周之武兆於文王故其樂名之曰象而詩<lb/>
　曰肇禋維周之禎是也大於武王故其樂曰大武而<lb/>
　詩曰勝殷遏劉耆定爾功是也成於成王故其樂名<lb/>
　之曰酌而其序曰言能酌先祖之道以養天下是也<lb/>
　天下之理自其成而觀之易知也故十三舞勺自其<lb/>
　兆而觀之難知也故十五舞象大夏則舞之文武中<lb/>
　者也有干戚有羽籥文武之道備矣故二十而後舞<lb/>
　大夏公羊曰朱干玉戚以舞大夏八佾以舞大武記<lb/>
<pb n="29a"/>
　言朱干玉戚以舞大武八佾以舞大夏其言正相反<lb/>
　則夏有干戚可互見矣詩言籥舞笙皷又言以籥不<lb/>
　僭記言夏籥序興其言正相當則夏有羽籥可知矣<lb/>
　慶源輔氏曰十年衣不帛𥜗袴謂𥜗袴不用帛耳博<lb/>
　學不敎内而不出獨善而己獨善其身未足以善人<lb/>
　也博學無方孫友視志取諸人以為善也取諸人以<lb/>
　為善則善足以及人矣<lb/>
三十而有室始理男事博學無方孫友視志四十始仕<lb/>
<pb n="29b"/>
方物出謀𤼵慮道合則服從不可則去五十命為大夫<lb/>
服官政七十致事凢男拜尚左手<lb/>
　鄭氏曰室猶妻也男事受田給政役也方猶常也無<lb/>
　方言學無常在志所好也孫順於友視其所志也物<lb/>
　猶事也方物言常事也服官政統一官之政也七十<lb/>
　致其事於君而告老左手陽也<lb/>
　孔氏曰三十丁壯受其田土供給征役始理男事孫<lb/>
　友言孫順朋友視其志意所尚四十年壯仕官行其<lb/>
<pb n="30a"/>
　常事無所謙遜出其謀計𤼵其思慮以為國也<lb/>
　河南程氏曰古之為士者自十五入學至四十始仕<lb/>
　中間自二十五年有事於學又無利可趨則其志可<lb/>
　知此所以成徳故古之人必四十乃仕然後志定業<lb/>
　成後世立法自童稚即有汲汲利禄之誘何由向善<lb/>
　嚴陵方氏曰三十年為一世而男女為室有室所以<lb/>
　傳世也傳世則有父母之道理男事者父道也博學<lb/>
　無方繼之以孫友視志孔子言學而時習之繼之以<lb/>
<pb n="30b"/>
　有朋自逺方來亦此意也孫有自卑之意書曰惟學<lb/>
　遜志然所取之友有賢否則所存之志有逺近故以<lb/>
　孫友而視其志也至此必視其志者以當壯而有立<lb/>
　之時故也四十則強之時也仕則與物接而有理可<lb/>
　言故謀不得不出有患可思故慮不得不𤼵然謀慮<lb/>
　豈以偽飾加之乎亦比方事物以應之而已事人之<lb/>
　道有合則有否故有從必有去合否在彼也有命存<lb/>
　焉從去在我也有義存焉故道合則服從不可則去<lb/>
<pb n="31a"/>
　也服謂服其事從謂從君也拜尚左手尊陽道故也<lb/>
　山隂陸氏曰方物出謀則謀不過物方物𤼵慮則慮<lb/>
　不過物孟子曰位卑而言髙罪也此士之事也道合<lb/>
　則服從不可則去者始仕而謀去就士之事也既仕<lb/>
　矣有去就焉大夫之事也孟子曰立乎人之本朝而<lb/>
　道不行恥也言服官政則與上所謂服從者異服從<lb/>
　服而從之服而從之則有死而已士執雉是也即服<lb/>
　官政不得其官則去大夫執鴈是也七十男子止致<lb/>
<pb n="31b"/>
　事女子止嫁嫁女之終也男子如上所謂不愧於陽<lb/>
　矣雖尚左可也女子如下所謂不愧於隂矣雖尚右<lb/>
　可也<lb/>
　新安朱氏曰方物方猶比也<lb/>
　慶源輔氏曰子貢謂賜也何敢望回回也聞一以知<lb/>
　十賜也聞一以知二可謂能遜友而視志矣又子游<lb/>
　曰吾友張也為難能也然而未仁曽子曰堂堂乎張<lb/>
　也難與並為仁矣亦然内而不出所以蓄之也孫友<lb/>
<pb n="32a"/>
　視志所以證之也出謀𤼵慮所以行之也不可則去<lb/>
　不言不合者合在彼可在我易曰比之自内<lb/>
女子十年不出姆敎婉娩聴從執麻枲治絲繭織紝組<lb/>
紃學女事以共衣服觀於祭祀納酒漿籩豆菹醢禮相<lb/>
助奠<lb/>
　鄭氏曰不出恒居内也婉謂言語也娩之言媚也媚<lb/>
　謂容貌也紃絛也觀於祭祀以下當及女時而知<lb/>
　孔氏曰自此至右手一節論女子自幼及嫁為女事<lb/>
<pb n="32b"/>
　之禮案九嬪註云婦徳貞順婦言辭令婦容婉娩婦<lb/>
　功絲枲則婉娩合為婦容鄭以此上下備其四徳以<lb/>
　婉為婦言娩為婦容聴從為婦順執麻枲以為婦功<lb/>
　組紃皆為絛紝謂繒帛或云組是綬也然則薄濶為<lb/>
　組似䋲者為紃下云十有五年而笄此觀於祭祀是<lb/>
　未嫁之前觀㸔湏於廟外納此酒漿籩豆菹醢之等<lb/>
　置於神坐一納包此六事也<lb/>
　嚴陵方氏曰不出謂常居閨閤之内也聴則有所受<lb/>
<pb n="33a"/>
　從則無所違皆女徳也執麻枲則績事也治絲繭則<lb/>
　蠶事也織以機紝以箴組綬属凢此皆學女事以共<lb/>
　衣服之用也觀於祭祀則欲其習熟是事故也非特<lb/>
　觀之而已又且納酒漿籩豆菹醢等物以致其禮相<lb/>
　助長者而奠之於神焉詩不云乎于以奠之宗室牖<lb/>
　下誰其尸之有齊季女盖助奠之謂也<lb/>
　慶源輔氏曰婉有委曲之意娩有遲緩之意聴從所<lb/>
　謂以順為正也婦人之容徳莫此為盛也執與孔子<lb/>
<pb n="33b"/>
　執御之執同治有慎意安於執麻枲而慎於治絲繭<lb/>
　夫敎也始於徳容中於女工之事終於祭祀之禮婦<lb/>
　人之事盡是矣<lb/>
　山隂陸氏曰詩曰緑兮絲兮女所治兮所謂治有如<lb/>
　此者若麻枲女工之事煩縟者也是故謂之執即言<lb/>
　觀祭祀兼納酒漿亦觀也禮相禮相者助奠助長者<lb/>
　奠禮相以貌助奠以力<lb/>
　新安朱氏曰納謂奉而入之<lb/>
<pb n="34a"/>
十有五年而笄二十而嫁有故二十三年而嫁聘則為<lb/>
妻奔則為妾凢女拜尚右手<lb/>
　鄭氏曰十五而笄謂應年許嫁者女子許嫁笄而字<lb/>
　之其未許嫁二十則笄有故謂父母之䘮聘問也妻<lb/>
　之言齊也以禮見問則得與夫敵禮妾之言接也聞<lb/>
　彼有禮走而徃焉以得接見於君子也右手隂也<lb/>
　孔氏曰女拜右手漢時行之也<lb/>
　嚴陵方氏曰三五而圓者月也故女子之年至是數<lb/>
<pb n="34b"/>
　而笄笄者婦人首飾盖成人之服也夫男子冠則有<lb/>
　成人之禮女子笄則當許嫁之時矣然嫁止於二十<lb/>
　娶必止於三十者隂以少為美陽以壯為強故也然<lb/>
　經亦舉其大略耳故王氏謂女子非二十而後可嫁<lb/>
　以為二十而不嫁則非禮男子三十而娶四十強而<lb/>
　仕推此可知聘言由彼而問此奔言自此而趨彼拜<lb/>
　尚右手尊隂道也<lb/>
　馬氏曰易曰歸妹女之終也未濟男之窮也盖男之<lb/>
<pb n="35a"/>
　窮必至於濟而女之終止於歸而已故内則男子之<lb/>
　事必至於官女子之事則止於嫁也<lb/>
　江陵項氏曰鄭氏註周禮肅拜云若今婦人撎盖古<lb/>
　之拜如今之揖折腰而已介胄之士不拜故以肅為<lb/>
　禮以其不可以折腰也然則其儀特歛手向身㣲作<lb/>
　曲勢耳鄭氏之所謂撎盖如此此正今時婦人揖禮<lb/>
　也據鄭氏説則漢時婦人之拜不過如此或者乃謂<lb/>
　自唐武氏始尊婦人不令拜伏則妄誤之甚矣周天<lb/>
<pb n="35b"/>
　元時令婦人拜天臺作男子拜則雖虜俗婦人亦不<lb/>
　作男子拜也况古者男子之拜但如今人之揖則婦<lb/>
　人之拜安得己如今人之伏此理之必無者也大抵<lb/>
　今之男子以古男子之拜為揖故其拜也加之以跪<lb/>
　伏為稽顙之容今之婦人亦以古婦人之拜為揖故<lb/>
　其拜也加之以拳曲作虚坐之勢視古已加不得為<lb/>
　之減矣此經尚右手者特言歛手右向如孔子拱而<lb/>
　尚右之尚非若今用手按膝作跪也男之尚左亦然<lb/>
<pb n="36a"/>
　古跪自是一禮與拜與伏不相干<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷七十二<lb/>
</p>
<p>
</p>
  </div>
</body>
</text>
</TEI>
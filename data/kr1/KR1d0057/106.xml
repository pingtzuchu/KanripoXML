<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷一百六</head>
    <p>
<pb n="1a"/>
欽定四庫全書<lb/>
　禮記集說卷一百六　　　　宋　衛湜　撰<lb/>
士之喪二日而殯三日之朝主人杖婦人皆杖於君命<lb/>
夫人之命如大夫於大夫世婦之命如大夫<lb/>
　鄭氏曰士二日而殯者下大夫也士之禮死與往日<lb/>
　生與来日此二日於死者亦得三日也婦人皆杖謂<lb/>
　主婦容妾為君女子子在室者<lb/>
　孔氏曰此一節明士之杖節二日而殯除死日為二<lb/>
<pb n="1b"/>
　日也三日殯之明日也士之子於君命其妻於夫人<lb/>
　之命如大夫禮皆去杖也若士之子於大夫之命其<lb/>
　妻於世婦之命如大夫於大夫之禮大夫之命則輯<lb/>
　杖世婦之命則授人杖也<lb/>
子皆杖不以即位大夫士哭殯則杖哭柩則輯杖弃杖<lb/>
者斷而弃之於隐者<lb/>
　鄭氏曰子謂凡庶子也不以即位與去杖同哭殯謂<lb/>
　既塗也哭柩謂啓後也大夫士之子於父父也尊近<lb/>
<pb n="2a"/>
　哭殯可以杖天子諸侯之子於父父也君也尊逺杖<lb/>
　不入廟門弃杖於隐者杖是喪至尊為人得而褻之<lb/>
　孔氏曰大夫士謂大夫士之適子既攅塗之後於父<lb/>
　父也其尊偪近故哭殯可以杖將葬既啓之後對柩<lb/>
　為尊則斂去其杖鄭注廟門即殯宫門也大祥斷杖<lb/>
　弃於幽隠之處使不穢汙也<lb/>
君設大盤造氷焉大夫設夷盤造冰焉士併瓦盤無冰<lb/>
設牀襢笫有枕含一牀襲一牀遷尸于堂又一牀皆有<lb/>
<pb n="2b"/>
枕席君大夫士一也<lb/>
　鄭氏曰此事皆沐浴之後冝承濡濯弃於坎下札爛<lb/>
　脫在此耳造猶内也襢笫袒簀也謂無席如浴時牀<lb/>
　也禮自仲春之後尸既襲既小斂先内氷盤中乃設<lb/>
　牀於其上不施席而遷尸焉秋涼而止士不用冰以<lb/>
　瓦為盤併以盛水耳漢禮大盤廣八尺長丈二深三<lb/>
　尺赤中夷盤小焉周禮天子夷盤士喪禮君賜氷亦<lb/>
　用夷盤然則其制宜同之<lb/>
<pb n="3a"/>
　孔氏曰此一節明初死沐浴之節造冰者造内其冰<lb/>
　於盤中夷盤亦内冰小於大盤置冰於下設牀於上<lb/>
　去席襢露笫簀浴時無席為漏水也設冰無席為通<lb/>
　寒氣也含襲遷尸此三節各有牀唯含一時暫徹枕<lb/>
　使面平故士喪禮云商祝徹枕含竟並有枕含襲及<lb/>
　堂皆有席也鄭注既襲謂大夫也既小斂謂士也皆<lb/>
　是死之明日若天子諸侯亦三日而設冰也<lb/>
始死遷尸于牀幠用斂衾去死衣小臣楔齒用角柶綴<lb/>
<pb n="3b"/>
足用燕几君大夫士一也<lb/>
　鄭氏曰牀謂所設牀笫當牖者也士喪禮曰士死於<lb/>
　適室幠用斂衾去死衣病時所加新衣及復衣也去<lb/>
　之以俟沐浴<lb/>
　孔氏曰此一節反明初死之節下經論死後而沐浴<lb/>
　前經論浴後設冰經文顛倒尸初在地兾生氣復既<lb/>
　不生故遷於牀近南當牖前所謂正尸也幠覆也斂<lb/>
　衾者大斂之衾被也遷尸在牀用斂衾覆之楔齒楔<lb/>
<pb n="4a"/>
　柱也柶以角為之長六寸兩頭曲屈將含恐口閉急<lb/>
　故使小臣以柶柱張尸齒令開也尸應著屨恐足辟<lb/>
　戾亦使小臣側几於足令几脚南出綴拘尸足兩邊<lb/>
　令直不辟戾也既夕禮綴足用燕几挍在南御者坐<lb/>
　持是也自始死至此貴賤同<lb/>
管人汲不說繘屈之盡階不升堂授御者御者入浴小<lb/>
臣四人抗衾御者二人浴浴水用盆沃水用枓浴用絺<lb/>
巾挋用浴衣如他日小臣爪足浴餘水弃于坎其母之<lb/>
<pb n="4b"/>
喪則内御者抗衾而浴<lb/>
　鄭氏曰抗衾者蔽上重形也挋拭也𤓰足斷足爪也<lb/>
　孔氏曰此一經明浴時也管人主館舎者汲謂汲水<lb/>
　瓶索也遽促於事故不說去井索但縈屈執之於手<lb/>
　中以水從西階而升盡不上堂用盆盛浴水用枓酌<lb/>
　盆水沃尸用盤於牀下盛浴水絺是細葛除垢為易<lb/>
　用生時浴衣拭尸肉令燥如他日謂如平生尋常之<lb/>
　日也浴竟小臣翦尸足之爪坎者甸人所掘階間取<lb/>
<pb n="5a"/>
　土為竈之坎甸人主郊野之官也内外宜别故母喪<lb/>
　用内御舉衾内御婦人也事事如前唯浴用人不同<lb/>
　耳<lb/>
　嚴陵方氏曰管人主管籥之人也井竈亦其所司故<lb/>
　使之汲水焉繘井索也枓以木為之<lb/>
管人汲授御者御者差沐于堂上君沐粱大夫沐稷士<lb/>
沐粱甸人為垼于西牆下陶人出重鬲管人受沐乃煮<lb/>
之甸人取所徹廟之西北厞薪用爨之管人授御者沐<lb/>
<pb n="5b"/>
乃沐沐用瓦盤挋用巾如他日小臣爪手翦湏濡濯弃<lb/>
于坎<lb/>
　鄭氏曰差淅也淅飯米取其潘以為沐也浴沃用枓<lb/>
　沐於盤中文相變也士喪禮沐稻此云士沐粱盖天<lb/>
　子之士也以差率而上之天子沐黍與<lb/>
　孔氏曰此一節明沐也粱稷皆謂用其米取汁而沐<lb/>
　也將沐甸人為土垼塹竈於西牆下以煑沐汁陶人<lb/>
　作瓦器之官重鬲謂縣重之罌是瓦甁受三升以沐<lb/>
<pb n="6a"/>
　米為粥實於瓶以䟽布幂口繫以篾縣之覆以葦蓆<lb/>
　也淅於堂上管人亦升盡等不上堂就御者受淅汁<lb/>
　往西牆於垼竈鬲中煑之甸人取復魄人所徹正寢<lb/>
　西北厞以然竈煑沐汁爨然也謂正寢為廟神之也<lb/>
　舊云抽取屋西北簷或云取屋外當厞隐處薪義亦<lb/>
　通也煑汁熟管人取以升階授堂上御者御者乃為<lb/>
　尸沐瓦盤貯沐汁用巾拭髮及面士喪禮注云挋晞<lb/>
　也清也事事如平生小臣翦手爪治湏象平生也濡<lb/>
<pb n="6b"/>
　謂煩撋其髮濯謂不浄之汁所濡濯汁弃於坎中鄭<lb/>
　注士喪禮云巾櫛浴衣亦并弃之其坎案既夕禮掘<lb/>
　坎南順廣尺輪二尺深三尺南其壌此沐汁弃於坎<lb/>
　則浴汁亦然沐與浴俱有枓有盤浴云用枓沐云用<lb/>
　盤故鄭云文相變也案公食大夫禮黍稷為正饌稻<lb/>
　粱為加是稻粱卑於黍稷黍味美而貴故鄭疑天子<lb/>
　用之也<lb/>
君之喪子大夫公子衆士皆三日不食子大夫公子衆<lb/>
<pb n="7a"/>
士食粥納財朝一溢米莫一溢米食之無算士疏食水<lb/>
飲食之無算夫人世婦諸妻皆疏食水飲食之無算<lb/>
　鄭氏曰納財謂食榖也二十兩曰溢於粟米之法一<lb/>
　溢為米一升二十四分升之一諸妻御妻也同言無<lb/>
　算則是皆一溢米或粥或飯<lb/>
　孔氏曰此以下廣明五服之䘮自初死至除服君及<lb/>
　大夫士食飲之節此經明君䘮食之禮財謂穀也謂<lb/>
　所食之米也每日納用之米朝唯一溢米莫唯一溢<lb/>
<pb n="7b"/>
　米也作之無時當湏豫納故云納財案律厯志二十<lb/>
　兩則米二升與此不同古秤有二法說左傳者云百<lb/>
　二十斤為石則一斗十二斤為一百九十二兩則一<lb/>
　升為十九兩有竒今一兩為二十四銖則二十兩為<lb/>
　四百八十銖計十九兩有竒為一升則總有四百六<lb/>
　十銖八参以成四百八十銖唯有十九銖二参在是<lb/>
　為米一升二十四分升之一此大略而言之也居喪<lb/>
　因病不能頓食隨須則食故云無算士賤病輕故䟽<lb/>
<pb n="8a"/>
　食䟽麄也食飯也麤米為飯亦水為飲夫人世婦諸<lb/>
　妻皆婦人質弱恐食粥傷性故言疏食水飲也<lb/>
大夫之喪主人室老子姓皆食粥衆士疏食水飲妻妾<lb/>
疏食水飲士亦如之<lb/>
　鄭氏曰室老其貴臣也衆士所謂衆臣士亦如之如<lb/>
　其子食粥妻妾疏食水飲<lb/>
　孔氏曰此經明大夫禮也子姓謂孫也不云衆子主<lb/>
　人中兼之案喪服傳云卿大夫室老士貴臣其餘皆<lb/>
<pb n="8b"/>
　衆臣案檀弓主人主婦歠粥主婦謂女主也<lb/>
既葬主人疏食水飲不食菜果婦人亦如之君大夫士<lb/>
一也練而食菜果祥而食肉<lb/>
　鄭氏曰果瓜桃之屬也<lb/>
　孔氏曰此一節明既葬至練祥君大夫士之食節既<lb/>
　葬哀殺可以疏食不復用一溢米也<lb/>
食粥於盛不盥食於篹者盥食菜以醯醬始食肉者先<lb/>
食乾肉始飲酒者先飲醴酒<lb/>
<pb n="9a"/>
　鄭氏曰盛謂今時杯杅也篹竹筥也歠者不盥手飯<lb/>
　者盥篹或作簨<lb/>
　孔氏曰此一節明食之雜禮歠粥不用手故不盥以<lb/>
　手就篹取飲故盥也練而食菜果者食之時以醯醬<lb/>
　也始食肉始飲酒謂祥後也然閒傳曰父母之喪大<lb/>
　祥有醯醬禫而飲醴酒二文不同蓋記者所聞之異<lb/>
　案熊氏曰此據病而不能食者練而食醯醬祥而飲<lb/>
　酒也<lb/>
<pb n="9b"/>
期之喪三不食食䟽食水飲不食菜果三月既葬食肉<lb/>
飲酒期終喪不食肉不飲酒父在為母為妻九月之喪<lb/>
食飲猶期之喪也食肉飲酒不與人樂之<lb/>
　鄭氏曰食肉飲酒亦謂既葬<lb/>
　孔氏曰此一節論期與大功喪食之節期之喪謂大<lb/>
　夫士旁期之喪三不食者謂義服其正服則二日不<lb/>
　食見閒傳猶期之䘮謂事同期也<lb/>
五月三月之䘮壹不食再不食可也比葬食肉飲酒不<lb/>
<pb n="10a"/>
與人樂之叔母世母故主宗子食肉飲酒不能食粥羮<lb/>
之以菜可也有疾食肉飲酒可也五十不成喪七十唯<lb/>
衰麻在身<lb/>
　鄭氏曰叔母以下義服恩輕也故主謂舊君也言故<lb/>
　主者闗大夫及君也性不能食粥可食飯菜羮有疾<lb/>
　食肉飲酒為其氣微也不成喪成猶備也所不能備<lb/>
　謂不致毁不散送之屬也七十居處飲食與吉時同<lb/>
　孔氏曰此一經明五月三月䘮食之節壹不食謂緦<lb/>
<pb n="10b"/>
　麻再不食謂小功并言之容殤降之緦麻再不食義<lb/>
　服小功壹不食故以壹不食再不食結之故閒傳云<lb/>
　小功緦麻再不食殤降者也故主若是諸侯當云舊<lb/>
　君主者大夫之稱故知闗大夫君也<lb/>
既葬若君食之則食之大夫父之友食之則食之矣不<lb/>
辟粱肉若有酒醴則辭<lb/>
　鄭氏曰尊者之前可以食美也變於顔色亦不可<lb/>
　孔氏曰此經明已有喪既葬尊者賜食之禮葬後情<lb/>
<pb n="11a"/>
　殺可從尊者奪也君食之謂君食臣也大夫謂大夫<lb/>
　食士也父友謂父同志也其人並尊若命之食則可<lb/>
　從之食也雖以粱米之飯及肉命食孝子食之若飲<lb/>
　酒醴則變見顔色故辭而不飲<lb/>
小斂於戸内大斂於阼君以簟席大夫以蒲席士以葦<lb/>
席<lb/>
　鄭氏曰簟細葦席也三者下皆有莞<lb/>
　孔氐曰此一節明君大夫士小斂大斂所用之席士<lb/>
<pb n="11b"/>
　卑不嫌故得與君同用簟也案士喪禮記云設牀當<lb/>
　牖下莞上簟士喪經云布席户内下莞上簟謂小斂<lb/>
　也大斂云布席如初始死至大斂用席皆有莞也大<lb/>
　夫辟君上席以蒲若吉禮則蒲在莞下故司几筵繢<lb/>
　純加莞席紛純與此異也<lb/>
小斂布絞縮者一橫者三君錦衾大夫縞衾士緇衾皆<lb/>
一衣十有九稱君陳衣于序東大夫士陳衣于房中皆<lb/>
西領北上絞紟不在列<lb/>
<pb n="12a"/>
　鄭氏曰絞既斂所用束堅之者縮從也衣十有九稱<lb/>
　法天地之終數也士喪禮小斂陳衣於房中南領西<lb/>
　上與大夫異今此同亦盖天子之士也絞紟不在列<lb/>
　以其不成稱不連數也小斂無紟因絞不在列見之<lb/>
　也或曰縮者二<lb/>
　孔氏曰此以下至絺綌紵不入廣明君大夫士小斂<lb/>
　大斂及襚所用之衣并所陳之處經明小斂之衣以<lb/>
　布為絞從者一幅豎置於尸下横者三幅亦在尸下<lb/>
<pb n="12b"/>
　從者在横者之上每幅之末析為三片以結束為便<lb/>
　也君大夫士各用一衾故云皆一舒衾於此絞上君<lb/>
　大夫士同用十九稱衣布於衾上然後舉尸於衣上<lb/>
　屈衣裹又屈衾裹之然後以絞束之天數終於九地<lb/>
　數終於十人既終故云以天地終數斂之也陳衣謂<lb/>
　將小斂陳衣也房中者東房大夫士唯有東房也絞<lb/>
　紟不在十九稱之列<lb/>
大斂布絞縮者三横者五布紟二衾君大夫士一也君<lb/>
<pb n="13a"/>
陳衣于庭百稱北領西上大夫陳衣于序東五十稱西<lb/>
領南上士陳衣于序東三十稱西領南上絞紟如朝服<lb/>
絞一幅為三不辟紟五幅無紞<lb/>
　鄭氏曰二衾者或覆之或薦之如朝服者謂布精麄<lb/>
　朝服十五升小斂之絞也廣終幅析其末以為堅之<lb/>
　强也大斂之絞一幅三析用之以為堅之急也紞以<lb/>
　組類為之綴之領側若今被識矣生時襌被有識死<lb/>
　者去之異於生也士喪禮大斂亦陳衣於房中南領<lb/>
<pb n="13b"/>
　西上與大夫異今此又同亦盖天子之士紞或為㸃<lb/>
　孔氏曰此一節明大斂之事布絞縮者三者取布一<lb/>
　幅裂作三片直用之兩頭裂中央不通横者五者又<lb/>
　取布二幅分裂作六片用五片横於縮下布紟者襌<lb/>
　被也當在絞上以絞束之二衾者小斂君大夫士各<lb/>
　一衾至大斂各加一衾為二衾其衾所用與小斂同<lb/>
　但此衾一是始死覆尸者故士喪禮云幠用斂衾注大<lb/>
　斂所并用之衾一是大斂時復制士既然明大夫以<lb/>
<pb n="14a"/>
　上亦然君陳衣百稱者衣多故陳在庭為榮案鄭注<lb/>
　雜記篇襲禮大夫五諸侯七上公九天子十二稱則<lb/>
　此大斂天子當百二十稱上公九十稱侯伯子男七<lb/>
　十稱今云君百稱者舉上公全數言之北領謂尸在<lb/>
　堂也西上由西階取之便也大夫士小斂衣少統於<lb/>
　尸故北上大斂衣多故南上亦取之便也絞之於紟<lb/>
　二者布精麤皆如朝服十五升絞以一幅之布分為<lb/>
　三叚辟擘也小斂絞全幅析裂其末為三大斂之絞<lb/>
<pb n="14b"/>
　既小不復擘裂其末古字假借讀辟為擘也鄭注堅<lb/>
　之强堅之急者觧小斂絞用布全幅以衣少欲得堅<lb/>
　束力强也大斂一幅分為三片凡物細則束縛牢急<lb/>
　以衣多故湏急也鄭注紞綴之領側若被識者領為<lb/>
　被頭側謂被旁識謂記識言綴此組類於領及側如<lb/>
　今被之記識也案皇氏曰紟襌被也取置絞束之下<lb/>
　擬用以舉尸也孝經云衣食而舉之是也<lb/>
小斂之衣祭服不倒君無襚大夫士畢主人之祭服親<lb/>
<pb n="15a"/>
戚之衣受之不以即陳小斂君大夫士皆用複衣複衾<lb/>
大斂君大夫士祭服無算君褶衣褶衾大夫士猶小斂<lb/>
也<lb/>
　鄭氏曰不倒尊祭服也斂者要方散衣有倒君無禭<lb/>
　者不陳不以斂也褶袷也君衣尚多去其著也<lb/>
　孔氏曰祭服謂死者所用也小斂十九稱不悉著之<lb/>
　但用裏尸要取其方而衣其倒領在足間者唯祭服<lb/>
　尊領不倒在足也君無襚者國君陳衣及斂悉用己<lb/>
<pb n="15b"/>
　衣臣有致襚不得陳用也大夫士降於君小斂則先<lb/>
　畢盡用己正服乃用賔客襚者也用衣之羙者故言<lb/>
　祭服若親屬有衣相送受之而不以即陳列也士喪<lb/>
　禮鄭注云大功以上有同財之義襚之不將命自即<lb/>
　陳於房中小功以下及同姓皆將命祭服無算算數<lb/>
　也大斂所有祭服皆用之無限數也大夫士猶小斂<lb/>
　則複衣複衾也據主人之衣故用複若襚亦得用袷<lb/>
　也故士喪禮云禭以褶是也<lb/>
<pb n="16a"/>
　廬陵胡氏曰謂君不以衣襚大夫士也此謂小斂若<lb/>
　大斂則君有襚士喪禮具之<lb/>
袍必有表不襌衣必有裳謂之一稱<lb/>
　鄭氏曰袍䙝衣必有以表之乃成稱也雜記曰子羔<lb/>
　之襲繭衣裳與稅衣纁袡為一是也論語當暑袗絺<lb/>
　綌必表而出之亦為其䙝也<lb/>
　孔氏曰袍有衣以表之不使襌露也引雜記證子羔<lb/>
　之襲有袍繭衣上加稅衣為表乃成稱引論語證衣<lb/>
<pb n="16b"/>
　上加表死則冬夏並用袍上並加表案熊氏曰䙝衣<lb/>
　所用尊卑不同士襲而用䙝衣故士喪禮陳襲事爵<lb/>
　弁服皮弁服褖衣注云褖所以表袍是襲有袍士喪<lb/>
　禮小斂云祭服次散衣次注云褖衣以下袍繭之屬<lb/>
　是小斂有袍士喪大斂散衣是亦有袍若大夫襲亦<lb/>
　有袍案雜記子羔之襲繭衣裳是也若公則襲及大<lb/>
　小斂皆不用䙝衣雜記公襲無袍繭是也襲輕尚無<lb/>
　大小斂無可知<lb/>
<pb n="17a"/>
　唐陸氏曰衣單複俱曰稱<lb/>
凡陳衣者實之篋取衣者亦以篋升降者自西階凡陳<lb/>
衣不詘非列采不入絺綌紵不入<lb/>
　鄭氏曰取猶受也不屈謂舒而不卷也列采謂正服<lb/>
　之色也絺綌紵當暑之䙝衣也襲尸重形冬夏用袍<lb/>
　及斂則用正服<lb/>
　孔氏曰列采謂五方正色非列采謂雜色不入陳之<lb/>
　也絺是細葛綌是麄葛紵是紵布此䙝衣也<lb/>
<pb n="17b"/>
凡斂者袒遷尸者襲君之喪大胥是斂衆胥佐之大夫<lb/>
之喪大胥侍之衆胥是斂士之喪胥為侍士是斂<lb/>
　鄭氏曰袒者於事便也胥樂官也不掌喪事胥當為<lb/>
　祝字之誤也侍猶臨也大祝之職大喪賛斂喪祝卿<lb/>
　大夫之喪掌斂士喪禮商祝主斂<lb/>
　孔氏曰此一節明斂所用之人大小斂事多故袒為<lb/>
　便遷尸入棺事少故襲大祝是接神者故君喪使執<lb/>
　斂事是猶執也衆祝䘮祝也賤故副佐大祝也大夫<lb/>
<pb n="18a"/>
　卑故大祝侍之侍謂臨檢之也君應有侍者不知何<lb/>
　人也衆祝即喪祝卑故親執斂也士之喪喪祝臨之<lb/>
　士之朋友来助斂也士喪禮士舉遷尸是也商祝祝<lb/>
　習商禮者<lb/>
小斂大斂祭服不倒皆左衽結絞不紐<lb/>
　鄭氏曰左衽衽向左也反生時也<lb/>
　孔氏曰此一節明斂衣之法前也言小斂不倒此又<lb/>
　並言者為下諸事出也衽衣襟也生向右左手觧抽<lb/>
<pb n="18b"/>
　帶便也死則襟向左示不復觧生時帶並為屈紐使<lb/>
　易抽觧若死則無復觧義故絞束畢結之不為紐也<lb/>
斂者既斂必哭士與其執事則斂斂焉則為之壹不食<lb/>
凡斂者六人<lb/>
　鄭氏曰斂者必使所與執事者不欲妄人䙝之執或<lb/>
　為<graphic n="KR3306" url="https://raw.githubusercontent.com/kanripo/KR-Gaiji/master/images/KR3306.png" mimeType="image/png"/>
　孔氏曰斂者謂大祝衆祝之屬以其與亾者或臣舊<lb/>
　或有㤙今手為執事專心則増感故斂竟皆哭也士<lb/>
<pb n="19a"/>
　與其執事謂平生曾與亾者共執事今與喪所則助<lb/>
　斂若不經共執事則䙝惡之不使斂也生經有恩死<lb/>
　又為之斂為之廢壹食斂兩邊各三人故用六人凡<lb/>
　者貴賤同也<lb/>
　山隂陸氏曰君子所遇而安則死亦樂矣莊子南面<lb/>
　王樂是也故君之喪使大胥是斂衆胥佐之夫愛親<lb/>
　豈有窮哉故凡斂孝子非之大胥是焉檀弓曰君於<lb/>
　大夫將葬及出命引之言孝子可以義奪也士商祝<lb/>
<pb n="19b"/>
　主斂士是之而已鄭氏謂胥當為祝誤矣<lb/>
君錦冒黼殺綴旁七大夫元冒黼殺綴旁五士緇冒赬<lb/>
殺綴旁三凡冒質長與手齊殺三尺自小斂以往用夷<lb/>
衾夷衾質殺之裁猶冒也<lb/>
　鄭氏曰冒者既襲所以韜尸重形也殺冒之下羣韜<lb/>
　足上行者也小斂又覆以夷衾裁猶制也字或為材<lb/>
　孔氏曰此一經明尊卑冒制冒謂襲後小斂前所用<lb/>
　以韜尸也冒有質殺者作兩囊各縫合一頭又縫連<lb/>
<pb n="20a"/>
　一邊餘一邊不縫兩囊皆然也上者曰質下者曰殺<lb/>
　君質用錦殺用黼鄭注士喪禮云冒制如直囊其用<lb/>
　之先以殺韜足而上後以質韜首而下綴旁七者不<lb/>
　縫之邊上下安七帶綴以結之也大夫綴旁五士旁<lb/>
　三者尊卑之差也鄭注士喪禮云上元下纁象天地<lb/>
　也以此推之士赬殺則君大夫畫殺為斧文也凡冒<lb/>
　謂通貴賤也冒之質從頭韜来至下長短與手相齊<lb/>
　也殺從足韜上長三尺自小斂以往往猶後也小斂<lb/>
<pb n="20b"/>
　前有冒小斂後衣多故用夷衾覆之夷衾質殺之裁<lb/>
　猶冒也者言夷衾所用上齊於手下三尺所用繒色<lb/>
　及長短制度如冒之質殺但不復為囊及旁綴也<lb/>
君將大斂子弁絰即位于序端卿大夫即位于堂廉楹<lb/>
西北面東上父兄堂下北面夫人命婦尸西東面外宗<lb/>
房中南面小臣鋪席商祝鋪絞紟衾衣士盥于盤上士<lb/>
舉遷尸于斂上卒斂宰告子馮之踊夫人東面亦如之<lb/>
　鄭氏曰子弁絰者未成服弁如爵弁而素大夫之喪<lb/>
<pb n="21a"/>
　子亦弁絰<lb/>
　孔氏曰此一經明君大斂時節也成服則著喪冠弁<lb/>
　絰是未成服君大夫士皆然此雖謂大斂其小斂亦<lb/>
　同也序謂東序端謂序之南頭卿大夫謂羣臣也堂<lb/>
　亷謂堂基南畔亷稜之上楹謂南近堂亷者子既在<lb/>
　序端故羣臣列於基上東楹之西也父兄諸父諸兄<lb/>
　不仕者以其賤故在堂下鄉北以東為上也若士亦<lb/>
　在堂下外宗君姑姊妹之女及姨舅之女也輕故在<lb/>
<pb n="21b"/>
　房中而鄉南鋪席謂下莞上簟敷於阼階上供大斂<lb/>
　也商祝鋪絞紟衾衣等致于小臣所鋪席上以待尸<lb/>
　也士亦喪祝之屬周禮喪祝上士二人中士四人下<lb/>
　士八人將舉尸故先盥手于盤上也斂上即斂處宰<lb/>
　告者斂畢大宰告孝子也孝子得告馮尸而起踊夫<lb/>
　人亦馮尸而踊馮竟乃斂於棺<lb/>
大夫之喪將大斂既鋪絞紟衾衣君至主人迎先入門<lb/>
右巫止于門外君釋菜祝先入升堂君即位于序端卿<lb/>
<pb n="22a"/>
大夫即位于堂廉楹西北面東上主人房外南面主婦<lb/>
尸西東面遷尸卒斂宰告主人降北面于堂下君撫之<lb/>
主人拜稽顙君降升主人馮之命主婦馮之<lb/>
　鄭氏曰先入右者入門而右也巫止者君行必與巫<lb/>
　巫主辟凶邪也釋菜禮門神也必禮門神者禮君非<lb/>
　問疾弔喪不入諸臣之家也主人房外南面大夫之<lb/>
　子尊得升視斂也<lb/>
　孔氏曰此一經明大夫大斂節也主人適子也出門<lb/>
<pb n="22b"/>
　迎君望見馬首不哭不拜先還入門右北面以待君<lb/>
　至士喪禮注云不哭厭於君不敢伸其私㤙也巫止<lb/>
　門外者君臨臣喪巫祝桃茢至門恐主人惡之且禮<lb/>
　敬主人故不將巫入對尸柩士喪禮云巫止于廟門<lb/>
　外祝代之具在檀弓䟽巫止而祝代入故先君而入<lb/>
　門升自阼階也君隨祝後而升堂即位於東序之端<lb/>
　阼階上之東是適子臨斂處也主人房外南面者鄉<lb/>
　者在門右君升則主人亦升立君之北東房之外面<lb/>
<pb n="23a"/>
　鄉南俱欲視斂也遷尸者鄉鋪絞紟衾衣而君至今<lb/>
　列位畢故舉尸于鋪衣上也主人得告斂畢降西階<lb/>
　堂下鄉北立待君者君臣情重方為分異故斂竟君<lb/>
　以手撫案尸與之别主人見君撫尸故在堂下拜稽<lb/>
　顙以禮君之恩君降者撫尸畢而下堂也升主人者<lb/>
　君命升之也主人升自西階由足西面馮尸不當君<lb/>
　所君又命主婦馮之士喪禮其子不得升故鄭注大<lb/>
　夫之子尊得升視斂也<lb/>
<pb n="23b"/>
　橫渠張氏曰巫祝皆所以接鬼神也巫之接鬼神者<lb/>
　不說有鬼神直以至誠感之若有所應感之正則得<lb/>
　正感之邪則得邪聖人存之<lb/>
　山隂陸氏曰君釋菜者非修絜不入諸臣之家<lb/>
士之䘮將大斂君不在其餘禮猶大夫也<lb/>
　鄭氏曰其餘謂卿大夫及主婦之位<lb/>
　孔氏曰此一節明士斂之節士喪卑無恩君不視斂故<lb/>
　云君不在也其餘鋪衣列位男女之儀悉如大夫也<lb/>
<pb n="24a"/>
鋪絞紟踊鋪衾踊鋪衣踊遷尸踊斂衣踊斂衾踊斂絞<lb/>
紟踊<lb/>
　鄭氏曰目孝子踊節<lb/>
　孔氏曰此一節明孝子貴賤踊節<lb/>
君撫大夫撫内命婦大夫撫室老撫姪娣君大夫馮父<lb/>
母妻長子不馮庶子士馮父母妻長子庶子庶子有子<lb/>
則父母不馮其尸凡馮尸者父母先妻子後君於臣撫<lb/>
之父母於子執之子於父母馮之婦於舅姑奉之舅姑<lb/>
<pb n="24b"/>
於婦撫之妻於夫拘之夫於妻於昆弟執之馮尸不當<lb/>
君所凡馮尸興必踊<lb/>
　鄭氏曰撫以手案之也内命婦君之世婦馮謂扶持<lb/>
　服膺也君於臣撫之至夫與妻於昆弟執之此恩之<lb/>
　深淺尊卑之儀也馮之類必當心馮尸不當君所不<lb/>
　敢與尊者所馮同處也凡馮尸興必踊悲哀之至馮<lb/>
　尸必坐<lb/>
　孔氏曰此一節明撫尸及馮尸之節大夫貴故君自<lb/>
<pb n="25a"/>
　撫之大夫以室老為貴臣以姪娣為貴妾死則為之<lb/>
　服故並撫之也君大夫自主父母妻長子四人䘮故<lb/>
　同馮之馮父母撫妻子并云馮通言耳士賤故馮及<lb/>
　庶子無子者君大夫庶子雖無子不得馮也凡馮尸<lb/>
　者凡主人也父母先妻子後謂尸之父母妻子也君<lb/>
　尊於臣但以手撫案尸心身不服膺也父母於子執<lb/>
　之當心上衣也子於父母馮之服膺心上也婦於舅<lb/>
　姑尊故奉當心上衣也舅姑於婦亦手案尸心與君<lb/>
<pb n="25b"/>
　為臣同也妻於夫拘之微引心上衣輕於馮重於執<lb/>
　也夫於妻於昆弟亦執心上衣也不當君所者君已<lb/>
　馮心則餘人馮者宜少辟之凡馮尸必哀殞故起必<lb/>
　踊泄之馮者為重奉次之拘次之執次之尊者則馮<lb/>
　奉卑者則撫執執雖輕於撫而恩深故君於臣撫父<lb/>
　母於子執是兼有尊卑深淺也士喪禮君坐撫當心<lb/>
　此下云馮尸不當君所明君不撫得當君所也<lb/>
　山隂陸氏曰言執若不能拾也婦於舅姑言奉若舅<lb/>
<pb n="26a"/>
　姑在焉婦人從一拘之若猶有所拘焉<lb/>
父母之喪居倚廬不塗寢苫枕凷非喪事不言君為廬<lb/>
宫之大夫士襢之既葬柱楣塗廬不於顯者君大夫士<lb/>
皆宫之凡非適子者自未葬以於隠者為廬<lb/>
　鄭氏曰宫謂圍障之也襢袒也謂不障不於顯者不<lb/>
　塗見面於隠者為廬不欲人屬目盖廬於東南角既<lb/>
　葬猶然<lb/>
　孔氏曰此以下至兄不次於弟明君大夫士遭喪斬<lb/>
<pb n="26b"/>
　衰齊衰大功等居廬及堊室至祥禫以来降殺之節<lb/>
　此經論遭喪居廬之禮廬者中門之外東牆下倚木<lb/>
　為廬以草夾障不用泥塗之孝子居於廬中寢卧於<lb/>
　苫頭枕於凷若非喪事口不言說君廬外以帷障之<lb/>
　如宫牆大夫士其廬袒露不帷障也既葬情殺故柱<lb/>
　楣稍舉以納日光又以泥塗辟風寒不塗廬外顯處<lb/>
　也大夫士既葬故得宫之凡非適子謂庶子也既非<lb/>
　喪主故於東南角隠映處為廬葬竟亦然<lb/>
<pb n="27a"/>
既葬與人立君言王事不言國事大夫士言公事不言<lb/>
家事<lb/>
　鄭氏曰此常禮也<lb/>
　孔氏曰此經明居喪常禮未葬不與人並立君諸侯<lb/>
　也王天子也既葬可並立則諸侯可言於天子事猶<lb/>
　不私言己國事公君也大夫士亦得言君事未可言<lb/>
　私事曾子問練不羣立據無事之時此有事湏言故<lb/>
　與人立也<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷一百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百三十二</head>
    <p>
<pb n="1a"/>
欽定四庫全書<lb/>
　禮記集説卷一百三十二　　宋　衛湜　撰<lb/>
在下位不獲乎上民不可得而治矣獲乎上有道不信<lb/>
乎朋友不獲乎上矣信乎朋友有道不順乎親不信乎<lb/>
朋友矣順乎親有道反諸身不誠不順乎親矣誠身有<lb/>
道不眀乎善不誠乎身矣<lb/>
　鄭氏曰獲得也不獲乎上言臣不得於君則不得居<lb/>
　位治民也不明乎善不誠乎身言知善之爲善乃能<lb/>
<pb n="1b"/>
　行誠<lb/>
　孔氏曰此明爲臣爲人皆須誠信於身然後可也<lb/>
　河南程氏曰止於至善不明乎善此言善者義理之<lb/>
　精微無可得名且以至善目之繼之者善此言善却<lb/>
　言得輕但謂繼斯道者莫非善也不可謂惡<hi>伊川</hi>又<lb/>
　曰這一箇道理不爲堯存不爲桀亡只是人不道他<lb/>
　這裏知此便是明善　又曰明善在明守善在誠<lb/>
　又曰人患事物繫累思慮蔽錮只是不得其要要在<lb/>
<pb n="2a"/>
　明善明善在乎格物窮理窮至於物理則漸久後天<lb/>
　下之物皆能窮只是一理<hi>伊川</hi>又曰且省外事但明<lb/>
　乎善唯進誠道其文章雖不中不逺矣所守不約泛<lb/>
　濫無功<hi>明道</hi>又曰學者必知所以入德不知所以入<lb/>
　德未見其能進也故孟子曰不明乎善不誠其身易<lb/>
　曰知至至之<lb/>
　藍田吕氏曰不得乎親不可以爲人不順乎親不可<lb/>
　以爲子則人之所以信於朋友者豈聲音笑貌爲哉<lb/>
<pb n="2b"/>
　内誠盡乎父母内行孚於家人則朋友者不期信而<lb/>
　信之矣故曰不順乎親不信乎朋友矣獲乎上者有<lb/>
　善而見信有功而見知所施於民者莫非善也不獲<lb/>
　乎上者徳進而見忌功髙而見疑身且不保尚何民<lb/>
　之可治哉故曰不獲乎上民不可得而治矣<lb/>
　建安游氏曰欲誠其意先致其知故不明乎善不誠<lb/>
　乎身矣學至於誠身安徃而不致其極哉以内則順<lb/>
　乎親以外則信乎友以上則可以得君以下則可以<lb/>
<pb n="3a"/>
　得民此舜之允塞所以五典克從也<lb/>
　延平楊氏曰不明乎善雖欲擇之固執之未必當於<lb/>
　道也故欲誠乎身必光於明善不誠乎身則身不行<lb/>
　道矣身不行道不行於妻子況能順其親乎故順乎<lb/>
　親必先於誠身不順乎親則於其所厚者薄也況於<lb/>
　朋友乎故欲信乎朋友必先順乎親夫責善朋友之<lb/>
　道也不信乎朋友則其善不足稱也已而欲獲乎上<lb/>
　不亦難乎不獲乎上則身不能保況欲治其民乎不<lb/>
<pb n="3b"/>
　可得也　又曰反身者反求諸身也蓋萬物皆備於<lb/>
　我非自外得反諸身而已　又曰明善在致知致知<lb/>
　在格物號物之多至於萬則物蓋有不可勝窮者反<lb/>
　身而誠則舉天下之物在我矣詩曰天生烝民有物<lb/>
　有則凡形色具於吾身者無非物也而各有則焉反<lb/>
　而求之則天下之理得矣<lb/>
　新安朱氏曰此第二十章第五節此又以在下位者<lb/>
　推言素定之意反諸身不誠謂反求諸身而所存所<lb/>
<pb n="4a"/>
　發未能眞實而無妄也不明乎善謂未能察於人心<lb/>
　天命之本然而眞知至善之所在也夫在下位而不<lb/>
　獲乎上則無以安其位而行其志故民不可治然欲<lb/>
　獲乎上又不可以諛説取容也其道在信乎友而已<lb/>
　蓋不信乎友則志行不孚而名譽不聞故上不見知<lb/>
　然欲信乎友又不可以便佞苟合也其道在悦乎親<lb/>
　而已蓋不悦乎親則所厚者薄而無所不薄故友不<lb/>
　見信然欲順乎親又不可以阿意曲從也其道在誠<lb/>
<pb n="4b"/>
　乎身而已蓋反身不誠則外有事親之理而内無愛<lb/>
　敬之實故親不見悅然則欲誠乎身又不可以襲取<lb/>
　強爲也其道在明乎善而已蓋不能格物致知以真<lb/>
　知至善之所在則好善必不能如好好色惡惡必不<lb/>
　能如惡惡臭雖欲勉焉以誠其身而身不可得而誠<lb/>
　矣此必然之理也故夫子言此而其下文即以天道<lb/>
　人道擇善固執者繼之蓋擇善所以明善固執所以<lb/>
　誠身擇之之明則大學所謂物格而知至也執之之<lb/>
<pb n="5a"/>
　固則大學所謂意誠而心正身修也知至則反諸身<lb/>
　者將無一毫之不實意誠心正而修身則順親信友<lb/>
　獲上治民將無所施而不利而逹道逹徳九經凡事<lb/>
　亦一以貫之而無遺矣又曰此章之説雖多然亦無<lb/>
　大得失唯楊氏反身之説爲未安耳蓋反身而誠者<lb/>
　物格知至而反之於身則所明之善無不實有如前<lb/>
　所謂如惡惡臭如好好色而其所行自無内外隱微<lb/>
　之殊耳若知有未至則反之而不誠者多矣安得直<lb/>
<pb n="5b"/>
　謂但能反求諸身則不待求之於外而萬物之理皆<lb/>
　備於我而無不誠哉況格物之功正在即事即物而<lb/>
　各求其理今乃反欲離去事物而專務求之於身尤<lb/>
　非大學之本意矣　又曰原道中舉大學却不説致<lb/>
　知在格物一句蘇子由古史論舉中庸不獲乎上後<lb/>
　却不説不明乎善不誠乎身二句這兩箇好做對司<lb/>
　馬温公議儀秦處説立天下之正位行天下之大道<lb/>
　却不説居天下之廣居看得這様都是箇無頭學問<lb/>
<pb n="6a"/>
　海陵胡氏曰必先得上之信任然後道得以行民得<lb/>
　以治朋友信之然後聲譽聞逹可以取信於上朋友<lb/>
　未信況可取信於君乎閨門之内其親且未能順朋<lb/>
　友肯信之乎順親有道當以至誠自持其身何者凡<lb/>
　所爲善則親喜悦所爲不善則親愧辱故不能以至<lb/>
　誠自持則不順其親矣事有善惡若誠於惡則失所<lb/>
　以誠身之道當眀於善而固執之然後可以誠身矣<lb/>
　廣安游氏曰此言爲人輔相佐其君治天下之道也<lb/>
<pb n="6b"/>
　天子之相名爲人臣實行君之事治君之民用君之<lb/>
　爵禄以爲賞用君之刀鋸以為罰生殺進退皆得專<lb/>
　之此之謂宰相之事不如此不可以為政然必得其<lb/>
　君然後可以如此然獲乎上必信乎友舜之道信於<lb/>
　四岳而後獲乎堯禹之道信於契臯陶然後獲於舜<lb/>
　周公不爲召公所說則周公以爲憂求所以釋召公<lb/>
　之意而作君奭召公既説周公獲乎成王矣管仲見<lb/>
　信於鮑叔而獲乎威公子産見信於子皮而獲於鄭<lb/>
<pb n="7a"/>
　伯古之人臣莫不如此然不順乎親則不能信乎朋<lb/>
　友蓋君子之道自内以及外自近以及逺於其親而<lb/>
　不順況能及他人乎孟子論舜專言其得乎親而後<lb/>
　可以治天下此章所言全以舜為法故曰不以舜之<lb/>
　所以事堯事君不敬其君者也舜爲堯相上獲乎堯<lb/>
　下見信乎禹稷契臯陶其道蓋出於此順乎親又必<lb/>
　反諸身舜之事親正如此瞽瞍不豫常反求諸己負<lb/>
　罪引慝終至於瞽瞍亦允若志諴感神此順乎親必<lb/>
<pb n="7b"/>
　反身以誠而後可也誠身有道必明乎善舜之誠身<lb/>
　亦本於此孟子曰舜明於庶物察於人倫記曰舜其<lb/>
　大智也歟舜好問而好察邇言此則舜之明善也不<lb/>
　眀乎善則下不知人上不知天而不得中庸不得中<lb/>
　庸則不能誠身矣<lb/>
　東萊吕氏曰此段蓋自末至本居下者固欲有獲於<lb/>
　上不知所以獲者自有道擎跽曲拳豈足以獲於上<lb/>
　直言正諫豈足以獲於上甚者乃云我能取信自然<lb/>
<pb n="8a"/>
　獲於上不知其平日之心不誠信安能一旦爲誠信<lb/>
　須是平日見信然後可故曰不信於友不獲於上矣<lb/>
　信於友者又須是能悦親如不能悦親於朋友交際<lb/>
　閒雖有誠信而非發之於内常時固可遮藏偶然遇<lb/>
　一大君子則不能掩故曰不悦於親不信於友矣悦<lb/>
　親有道非三牲五鼎爲足悦親須是承顔順色方爲<lb/>
　悦親又須是出於誠誠者乃與生俱生固結而不能<lb/>
　自解故曰反身不誠不悦於親矣此章一句𦂳一句<lb/>
<pb n="8b"/>
　漸漸入來蓋明善乃理之極雖堯舜禹湯文武周公<lb/>
　孔子所以相繼者亦不過明善於明善之外更無所<lb/>
　加損故曰不明乎善不誠乎身矣止是要從近處看<lb/>
　今之人其於事親從兄事上交友之際固有時乎中<lb/>
　理然有時又差了蓋雖到九分九釐盡有一毫差則<lb/>
　併前都差如行九十九里忽差路頭則都不濟事此<lb/>
　所以要明善明善要明得盡<hi>居仁</hi>
　范陽張氏曰人性皆善特吾學非其道而世無師友<lb/>
<pb n="9a"/>
　以指示之耳使吾知格物致知之學内而一念外而<lb/>
　萬事無不窮其原流窮其終始窮之至於極盡之地<lb/>
　人欲既盡一旦豁然則惟善昭昭無可疑矣此所謂<lb/>
　一日克己天下歸仁焉故誠之爲用無不感動以此<lb/>
　事親則吾親感動而無不悦以此交朋友則朋友感<lb/>
　動而無不信以此事上則在上感動而無不獲以此<lb/>
　治民則天下感動而無不治是故不憂民之不治上<lb/>
　之不獲朋友之不信親之不悦獨憂身之不誠善之<lb/>
<pb n="9b"/>
　不明耳使明乎善則吾身吾親吾友吾君吾民之機<lb/>
　皆已總攝乎此矣<lb/>
　新定顧氏曰所謂善者何如哉孟子曰萬物皆備於<lb/>
　我矣又曰仁人之安宅也義人之正路也曰萬物皆<lb/>
　備稱其善也曰安宅曰正路喻其善也善之爲言美<lb/>
　也窮天地亘萬世所謂事物皆於此乎出譬如枝葉<lb/>
　之生於本根是故事物有大小而此善無大小事物<lb/>
　有髙下而此善無髙下事物有變遷而此善無變遷<lb/>
<pb n="10a"/>
　事物有彼此而此善無彼此非有氣也而氣皆於此<lb/>
　乎出非有形也而形皆於此乎生故有行焉而人莫<lb/>
　能禦是謂正路有居焉而人莫能移是謂安宅不疾<lb/>
　而速不行而至自得於我無羨於彼是謂萬物皆備<lb/>
　事物莫之能及也故謂之善伏羲之爲易堯舜禹之<lb/>
　相傳以中箕子之言皇極孔子之言仁惟此善也子<lb/>
　思子之爲是書始明之以天命之性中目之以至誠<lb/>
　末以為上天之載異時孟子又明之以仁義亦惟此<lb/>
<pb n="10b"/>
　善也能明此善則知身果不可以不誠<lb/>
　晉陵喻氏曰夫子之教曰出則事公卿入則事父兄<lb/>
　事公卿乃與事父兄等逮徳下衰士或以事公卿爲<lb/>
　恥夫子其知之矣故以是垂教焉其事君盡禮人至<lb/>
　以爲諂其栖栖於行道人至以為佞後世之君子視<lb/>
　孔子不趐千萬也而天下之人莫有疑其謟佞者是<lb/>
　其有過於孔子哉蓋其於天下無孔子皇皇之心不<lb/>
　以得君行道爲己任無孔子之徳行而不敢自信無<lb/>
<pb n="11a"/>
　孔子之毋我而不能忘其己私故終於囂囂然無翻<lb/>
　然而改者也如此則夫謟佞之譏又何疑哉噫無怪<lb/>
　乎道之不行而斯民之不受賜也安得以孔子中庸<lb/>
　之道告之<lb/>
　延平周氏曰信乎朋友是内足以自信而外則足以<lb/>
　取信此上之所以獲而民可得而治也故孔子之教<lb/>
　止於信而漆雕開之學亦主於信<lb/>
　吴興沈氏曰上既言事豫則立至道前定則不窮之<lb/>
<pb n="11b"/>
　義此復申以明善推而至於民可得而治蓋一理也<lb/>
　特子思欲理明而事切故諄諄反覆言之能明乎善<lb/>
　即所謂豫也性之至善自本自根無昬迷之間人僞<lb/>
　一萌則失先見之明而善不復見矣惟於喜怒哀樂<lb/>
　未發之時即事而明不為物感則性善明矣明乎至<lb/>
　善則一性之間無一毫人偽皆天理之自然以之修<lb/>
　身則誠以之事親則順以之交朋友則信以之在下<lb/>
　位則必獲乎上以之在上位則必得乎民無所徃而<lb/>
<pb n="12a"/>
　不當矣<lb/>
誠者天之道也誠之者人之道也誠者不勉而中不思<lb/>
而得從容中道聖人也誠之者擇善而固執之者也博<lb/>
學之審問之慎思之明辨之篤行之有弗學學之弗能<lb/>
弗措也有弗問問之弗知弗措也有弗思思之弗得弗<lb/>
措也有弗辨辨之弗明弗措也有弗行行之弗篤弗措<lb/>
也人一能之己百之人十能之己千之果能此道矣雖<lb/>
愚必明雖柔必強<lb/>
<pb n="12b"/>
　鄭氏曰言誠者天性也誠之者學而誠之者也因誠<lb/>
　身説有大至誠果能此道矣雖愚必明雖柔必強勸<lb/>
　人學誠其身也果猶決也<lb/>
　孔氏曰此經明至誠之道自博學之以下申明誠之<lb/>
　者擇善而固執之事鄭註大至誠則經云誠者天之<lb/>
　道聖人是矣有弗學學之弗能弗措也謂身有事不<lb/>
　能常學習須勤力學之措置也言學不至於能則不<lb/>
　置必待能之乃已也以下諸事皆然<lb/>
<pb n="13a"/>
　濓溪周氏曰誠者聖人之本大哉乾元萬物資始誠<lb/>
　之源也乾道變化各正性命誠斯立焉純粹至善者<lb/>
　也故曰一隂一陽之謂道繼之者善也成之者性也<lb/>
　元亨誠之通利貞誠之復大哉易也性命之源乎<lb/>
　又曰聖人誠而已矣誠五常之本百行之源也静無<lb/>
　而動有至正而明逹也五常百行非誠非也邪暗塞<lb/>
　也故誠則無事矣至易而行難果而確無難焉故曰<lb/>
　一日克己復禮天下歸仁焉<lb/>
<pb n="13b"/>
　河南程氏曰無妄之謂誠不欺其次矣　一本云李<lb/>
　邦直云不欺之謂誠便以不欺爲誠徐仲車云不息<lb/>
　之謂誠中庸言至誠無息非以無息解誠也或以問<lb/>
　先生先生云云　又曰誠者天之道敬者人事之本<lb/>
　敬者用也敬則誠<hi>眀道</hi>又曰主一之謂敬一者之謂<lb/>
　誠敬則有意在　又曰不勉而中不思而得與勉而<lb/>
　中思而得何止有差等耳是相去懸絶不勉而中即<lb/>
　常中不思而得即常得所謂從容中道者指他人所<lb/>
<pb n="14a"/>
　見言之若不勉不思者自在道上行又何必言中不<lb/>
　中不勉不思亦有大小深淺至於曲藝亦有不勉不<lb/>
　思者所謂日月至焉與久而不息者所見規摹雖略<lb/>
　相似其意味氣象迥别須心濳黙識玩索久之庶幾<lb/>
　自得學者不學聖人則己欲學之須熟玩味聖人之<lb/>
　氣象不可只於名上理會如此只是講論文字<hi>伊川</hi>
　問致知與力行兼否曰爲常人言纔知得非禮不可<lb/>
　為須用勉強至於知穿窬不可為則不待勉強是知<lb/>
<pb n="14b"/>
　亦有淺深也古人言樂循理謂之君子若勉強只是<lb/>
　知循理非是樂也纔到樂時便是循理爲樂不循理<lb/>
　爲不樂何苦而不循理自不須勉強也若夫聖人不<lb/>
　勉而中不思而得此又上一等事<hi>伊川</hi>又曰知至則<lb/>
　當至之知終則當遂終之須以知爲本知之深則行<lb/>
　之必至無有知之而不能行只是知得淺饑而不食<lb/>
　烏喙人不蹈水火只是知人爲不善只為不知知至<lb/>
　而至之知之事故可與幾知終而終之故可與存義<lb/>
<pb n="15a"/>
　知至是致知博學明辨審問慎思四者皆知至之事<lb/>
　篤行便是終之如始條理終條理因其能始條理故<lb/>
　能終條理猶知至即能終之　又曰博學審問慎思<lb/>
　明辨篤行五者廢其一非學也　又曰思曰睿思慮<lb/>
　久後睿自然生若於一事上思未得且别換一事思<lb/>
　之不可專守著這一事蓋人之知識於這裏蔽著雖<lb/>
　強思亦不通也<hi>伊川</hi>又曰思曰睿睿作聖致思如掘<lb/>
　井初有渾水久後稍引動得清者出來人思慮始皆<lb/>
<pb n="15b"/>
　溷濁久自明快<hi>伊川</hi>問張旭學草書見擔夫與公主<lb/>
　争道及公孫大娘舞劒而後悟筆法是心常思念至<lb/>
　此而感發否曰然須是思方有感悟處若不思怎生<lb/>
　得如此然可惜張旭留心於書移此心於道何所不<lb/>
　至<hi>伊川</hi>又曰不深思則不能造於道不深思而得者<lb/>
　其得易失然而學者有無思無慮而得者何也曰以<lb/>
　無思無慮而得者乃所以深思而得之也以無思無<lb/>
　慮爲不思而自以為得者未之有也　問人有日誦<lb/>
<pb n="16a"/>
　萬言或妙絶技藝此可學否曰不可大凢所受之才<lb/>
　雖加勉強止可少進而鈍者不可使利也唯理可進<lb/>
　除是積學既久自能變得氣質則愚必眀柔必強<lb/>
　横渠張氏曰勉蓋未能安也思蓋未能有也　又曰<lb/>
　以心求道正猶以己知人終不若彼自知彼爲不思<lb/>
　而得也　又曰性通極於無氣其一物耳命稟同於<lb/>
　性遇乃適然焉人一己百人十己千然有不至猶難<lb/>
　語性可以言氣行同報異猶難言命可以言遇　又<lb/>
<pb n="16b"/>
　曰形而後有氣質之性善反之則天地之性存焉故<lb/>
　氣質之性君子有弗性者焉<lb/>
　藍田吕氏曰誠者理之實然致一而不易者也天下<lb/>
　萬古人心物理皆所同然有一無二雖前聖後聖若<lb/>
　合符節是乃所謂誠誠即天道也天道自然無勉無<lb/>
　思其中其得自然而已聖人誠一於天天即聖人聖<lb/>
　人即天由仁義行何思勉之有故從容中道而不迫<lb/>
　誠之者以人求天者也思誠而復之故明有未究於<lb/>
<pb n="17a"/>
　善必擇誠有未至所執必固善不擇道不精執不固<lb/>
　德將去學問思辨所以求之也行所以至之也求之<lb/>
　至非人一己百人十己千不足以化氣質　一本云<lb/>
　誠者理之實致一而不可易者也大而天下逺而萬<lb/>
　古求之人情參之物理皆所同然有一無二雖前聖<lb/>
　後聖若合符節理本如是非人私知之所能爲此之<lb/>
　謂誠誠即天道也天道自然何勉何思莫非性命之<lb/>
　理而已故誠者天之道性之者也誠之者人之道反<lb/>
<pb n="17b"/>
　之者也聖人之於天道性之者也賢者之於天道反<lb/>
　之者也性之者成性與天無閒也天即聖人聖人即<lb/>
　天縱心所欲由仁義行也出於自然從容不迫不待<lb/>
　乎思勉而後中也反之者求復乎性而未至雖誠而<lb/>
　猶雜之僞雖行而未能無息則善不可不思而擇徳<lb/>
　不可不勉而執不如是猶不足以至乎誠故學問思<lb/>
　辨皆所以求之也行所以至之也君子將以造其約<lb/>
　則不可不學學而不能無疑則不可不問未至於精<lb/>
<pb n="18a"/>
　而通之則不可不思欲知是非邪正之别本末先後<lb/>
　之序則不可不辨欲至乎道欲成乎德則不可不行<lb/>
　學以聚之聚不博則約不可得博學而詳説之將以<lb/>
　反説約也爲學之道造約為功約即誠也不能至是<lb/>
　則多聞多見徒足以餙口耳而已語誠則未也故曰<lb/>
　有弗學學之弗能弗措也學者不欲進則己欲進則<lb/>
　不可以有成心有成心則不可與進乎道矣故成心<lb/>
　存則自處以不疑成心亡然後知所疑矣小疑必小<lb/>
<pb n="18b"/>
　進大疑必大進蓋疑不安於故而進於新者也顔淵<lb/>
　學爲孔子而未得者也故疑之仰之彌髙鑚之彌堅<lb/>
　瞻之在前忽焉在後皆疑辭也孟子學為舜而未得<lb/>
　也故疑之舜爲法於天下可傳於後世我猶未免為<lb/>
　鄉人亦疑辭也所謂疑者患乎未知也如問之審審<lb/>
　而知則進孰禦焉故曰有弗問問之弗知弗措也學<lb/>
　也問也求之外者也聞也見也得之外者不致吾思<lb/>
　以反諸身則學問聞見非吾事也故知所以為性知<lb/>
<pb n="19a"/>
　所以為命反之於我何物也知所以名仁知所以名<lb/>
　義反之於我何事也故曰思則得之不思則弗得也<lb/>
　慎其所以思必至於得而後己則學問聞見皆非外<lb/>
　鑠是乃所謂誠也故曰有弗思思之弗得弗措也理<lb/>
　有宜不宜時有可不可道雖美矣膠於理則亂誠雖<lb/>
　至矣失其時則乖不可不辨也辨之者不别則不見<lb/>
　不講則不眀非精義入神不足以致用故曰有弗辨<lb/>
　辨之弗明弗措也四者致知之道而未及乎行也學<lb/>
<pb n="19b"/>
　而行之則由是以至於誠無疑矣知崇者所以致吾<lb/>
　知也禮卑者所以篤吾行也學之博者莫若知之之<lb/>
　要知之要者不若行之之實也行之之實猶目之視<lb/>
　耳之聽不言而喻也如日月之運行不可得而已也<lb/>
　篤之猶有勉也篤之至於誠則不勉矣行之弗篤猶<lb/>
　未誠也故曰有弗行行之弗篤弗措也人一能之己<lb/>
　百之人十能之己千之者君子所貴乎學者為能變<lb/>
　化氣質而已徳勝氣質則柔者可進於強愚者可進<lb/>
<pb n="20a"/>
　於明不能勝氣質則雖有志於善而柔不能立愚不<lb/>
　能明蓋均善而無惡者性也人所同也昬明強弱之<lb/>
　稟不齊者才也人所異也誠之者反其同而變其異<lb/>
　也思誠而求復所以反其同也人一己百人十己千<lb/>
　所以變其異也孟子曰居移氣養移體況學問之益<lb/>
　乎故學至於尚志以天下之士為未足則尚論古之<lb/>
　人雖質之柔而不立者寡矣學至於致知格物則天<lb/>
　下之理斯得雖質之愚而不明者寡矣夫愚柔之質<lb/>
<pb n="20b"/>
　質之不美者也以不美之質求變而美非百倍其功<lb/>
　不足以致之今以鹵莽滅裂之學或作或輟以求變<lb/>
　不美之質及不能變則曰天質不美非學所能變是<lb/>
　果於自棄其爲不仁之甚矣<lb/>
　上蔡謝氏曰誠是實理不是專一尋常人謂至誠止<lb/>
　是謂專一實理則如惡惡臭如好好色不是安排來<lb/>
　　又曰誠是無虧欠忠是實有之理忠近於誠　又<lb/>
　曰學者且須是窮理物物皆有理窮理則能知天之<lb/>
<pb n="21a"/>
　所為知天之所爲則與天為一與天為一無徃而非<lb/>
　理也窮理則是尋箇是處有我不能窮理人誰識真<lb/>
　我何者爲我理便是我窮理之至自然不勉而中不<lb/>
　思而得從容中道曰理必物物而窮之乎曰必窮其<lb/>
　大者理一而已一處理窮觸處者皆通恕其窮理之<lb/>
　本歟<lb/>
　延平楊氏曰道一也有天人之辨賢聖之别者誠與<lb/>
　誠之者異而已其歸無二致也孔子曰上智與下愚<lb/>
<pb n="21b"/>
　不移而此曰雖愚必眀何也曰天地之性一而已為<lb/>
　上智為下愚氣稟異也故善反之則天地之性存焉<lb/>
　氣質之性君子不謂之性也若夫學之而弗能問之<lb/>
　而弗知思之而弗得辨之而弗眀行之而弗篤而遂<lb/>
　措焉不知人一能之已百之人十能之己千之則是<lb/>
　愚者之不移也尚何眀之有中庸只論誠而論語曽<lb/>
　不及一誠何也論語之教人凡言忠信恭敬所以求<lb/>
　仁而進德之事莫非誠也論語示人以入之之方中<lb/>
<pb n="22a"/>
　庸言其志也蓋中庸子思傳道之書不正言其志則<lb/>
　道不明孔子所罕言孟子常言之亦猶是矣<lb/>
　河東侯氏曰誠者天之道生而知之堯舜性之者是<lb/>
　也誠之者人之道學而知之湯武反之者是也誠者<lb/>
　天之道聖人人倫之至化而無跡從容中道思勉不<lb/>
　在言也誠之者擇善而固執之者也愽學審問慎思<lb/>
　明辨篤行之擇善者也弗能弗知弗得弗明弗篤弗<lb/>
　措而固執之者也所謂勉而中思而得者也人一能<lb/>
<pb n="22b"/>
　之己百之人十能之己千之則又困而學之者也果<lb/>
　能此道則愚必明柔必強曲能有誠也堯舜性仁無<lb/>
　時而不中不必更言中不中由仁義行者也不待乎<lb/>
　思勉也與人一己百人十己千相去甚逺學者若於<lb/>
　此有所得則氣味深長不可放過潛心力久玩味絶<lb/>
　熟庶可也誠者天之道只於聖人分上言之猶未盡<lb/>
　誠之藴必須自得仍於天道人道上分别得從容處<lb/>
　方見誠與誠之者不同若只恁地説過亦不濟事<lb/>
<pb n="23a"/>
　新安朱氏曰此第二十章第六節承上文誠身而言<lb/>
　誠者真實無妄之謂天理之本然也誠之者未能真<lb/>
　實無妄而欲其真實無妄之謂人事之當然也聖人<lb/>
　之德渾然天理真實無妄不待思勉而從容中道則<lb/>
　亦天之道也未至於聖則不能無人欲之私而其爲<lb/>
　德不能皆實故未能不思而得則必擇善然後可以<lb/>
　眀善未能不勉而中則必固執然後可以誠身此則<lb/>
　所謂人之道也不思而得生知也不勉而中安行也<lb/>
<pb n="23b"/>
　擇善學知以下之事固執利行以下之事也學問思<lb/>
　辨所以擇善而爲知學而知也篤行所以固執而爲<lb/>
　仁利而行也此誠之之目也有弗學而下言君子之<lb/>
　學不爲則己爲則必要其成故常百倍其功此困而<lb/>
　知勉而行者也勇之事也眀者擇善之功強者固執<lb/>
　之效此言引孔子之言以繼大舜文武周公之緒眀<lb/>
　其所傳之一致舉而措之亦猶是耳蓋包費隱兼小<lb/>
　大以終十二章之意章内語誠始詳而所謂誠者實<lb/>
<pb n="24a"/>
　此篇之樞紐也又案孔子家語亦載此章而其文尤<lb/>
　詳成功一也之下有公曰子之言美矣至矣寡人實<lb/>
　固不足以成之也故其下復以子曰起答辭今無此<lb/>
　問詞而猶有子曰二字蓋子思刪其繁文以附于篇<lb/>
　而所刪有不盡者今當為衍文也博學之以下家語<lb/>
　無之意彼有闕文抑此或子思所補　或問誠之爲<lb/>
　義其詳可得而聞乎曰難言也姑以其名義言之則<lb/>
　真實無妄之云也若事理之得此名則亦隨其所指<lb/>
<pb n="24b"/>
　之大小而皆有取乎真實無妄之意耳蓋以自然之<lb/>
　理言之則天地之閒唯天理為至實而無妄故天理<lb/>
　得誠之名若所謂天之道鬼神之德是也以德言之<lb/>
　則有生之類唯聖人之心為至實而無妄故聖人得<lb/>
　誠之名若所謂不勉而中不思而得者是也至於隨<lb/>
　事而言則一念之實亦誠也一言之實亦誠也一行<lb/>
　之實亦誠也是其大小雖有不同然其義之所歸則<lb/>
　未始不在於實也曰然則天理聖人之所以若是其<lb/>
<pb n="25a"/>
　實者何也曰一則純二則雜純則誠雜則妄此常物<lb/>
　之大情也夫天之所以爲天也沖漠無朕而萬理兼<lb/>
　該無所不具然其為體則一而已矣未始有物以雜<lb/>
　之也是以無聲無臭無思無為而一元之氣春秋冬<lb/>
　夏晝夜昬明百千萬年未嘗有以息之蓋天下之物<lb/>
　洪纎巨細飛潛動植亦莫不各得其性命之正以生<lb/>
　而未嘗有一毫之差此天理之所以爲實而不妄者<lb/>
　也若夫人物之生性命之正固亦莫非天理之實但<lb/>
<pb n="25b"/>
　以氣質之偏口鼻耳目四支之好得以蔽之而私欲<lb/>
　生焉是以當其惻隱之發而忮害雜之則所以為仁<lb/>
　者有不實矣當其羞惡之發而貪昧雜之則所以爲<lb/>
　義者有不實矣此常人之心所以雖欲勉於為善而<lb/>
　内外隱顯常不免於二致其甚至於詐偽欺罔而卒<lb/>
　墮於小人之歸則以其二者雜之故也唯聖人氣質<lb/>
　清純渾然天理初無人欲之私以病之是以仁則表<lb/>
　裏皆仁而無一毫之不仁義則表裏皆義而無一毫<lb/>
<pb n="26a"/>
　之不義其為徳也固舉天下之善而無一事之或遺<lb/>
　而其為善也又極天下之實而無一毫之不滿此其<lb/>
　所以不勉不思從容中道而動容周旋莫不中禮也<lb/>
　曰然則常人未免於私欲無以實其德者奈何曰聖<lb/>
　人固己言之亦曰擇善而固執之耳夫於天下之事<lb/>
　皆有以知其如是為善而不能不為知其如是為惡<lb/>
　而不能不去則為善去惡之心固己篤矣於是而又<lb/>
　加以固執之功雖其不睹不聞之間亦必戒慎恐懼<lb/>
<pb n="26b"/>
　而不敢懈則凢所謂私欲者出而無所施於外入而<lb/>
　無所藏於中自將消磨泯滅不得以為吾之病而吾<lb/>
　之德又何患於不實哉是則所謂誠之者也曰然則<lb/>
　大學論小人之隂惡陽善而以誠於中者目之何也<lb/>
　曰若是者自其天理之大體觀之則其為善也誠虚<lb/>
　矣自其人欲之私分觀之則其爲惡也何實如之而<lb/>
　安得不謂之誠哉但非天理真實無妄之本然則其<lb/>
　誠也適所以虚其本然之善而反為不誠耳　又曰<lb/>
<pb n="27a"/>
　諸説周子至矣其上章以天道言其下章以人道言<lb/>
　愚於通書之説亦既略言之矣程子無妄之云至矣<lb/>
　其他説亦各有所發眀讀者深玩而黙識焉則諸家<lb/>
　之是非得失不能出乎此矣　曰學問思辨亦有序<lb/>
　乎曰學之博然後有以備事物之理故能參伍之以<lb/>
　得所疑而有問問之審然後有以盡師友之情故能<lb/>
　反復之以發其端而可思思之謹則精而不雜故能<lb/>
　有所自得而可以施其辨辨之明則斷而不差故能<lb/>
<pb n="27b"/>
　無所疑惑而可以見於行行之篤則凡所學問思辨<lb/>
　而得之者又皆必踐其實而不為空言矣此五者之<lb/>
　序也曰吕氏之説之詳不亦善乎曰吕氏之説最為<lb/>
　詳實然深考之則亦未免乎有病蓋君子之於天下<lb/>
　必欲無一理之不通無一事之不能故不可以不學<lb/>
　而其學不可以不博及其積累而貫通焉然後有以<lb/>
　深造乎約而一以貫之非其博學之初已有造約之<lb/>
　心而姑從事於博以為之地也至於學而不能無疑<lb/>
<pb n="28a"/>
　則不可以不問而其問也或粗略而不審則其疑不<lb/>
　能盡決而與不問無以異矣故問之不可以不審或<lb/>
　曰成心亡而後可進則是疑之説也非疑而問問而<lb/>
　審之説也學也問也得於外者也若專恃此而反之<lb/>
　心以驗其實則察之不精信之不篤而守之不固矣<lb/>
　故必思索以精之然後心與理熟而彼此為一然使<lb/>
　其思也或大多而不專則亦泛濫而無益或大深而<lb/>
　不止則又過苦而有傷皆非思之善也故其思也又<lb/>
<pb n="28b"/>
　必貴於能慎非獨為反之於身知其為何事何物而<lb/>
　已也其餘則皆得之而所論變化氣質者尤有功也<lb/>
　　曰何以言誠為此篇之樞紐也曰誠者實而已矣<lb/>
　天命云者實理之原也性其在物之實體道其當然<lb/>
　之實用而教也者又因其體用之實而品節之也不<lb/>
　可離者此理之實也隱之見微之顯實之存亡而不<lb/>
　可掩者也戒慎恐懼而慎其獨焉所以實乎此理之<lb/>
　實也中和云者所以狀此實理之體用也天地位萬<lb/>
<pb n="29a"/>
　物育則所以極此實理之功效也中庸云者實理之<lb/>
　適可而平常者也過與不及不見實理而妄行者也<lb/>
　費而隱者言實理之用廣而體微也鳶飛魚躍流動<lb/>
　充滿夫豈無實而有是哉不逺人以下至於大舜文<lb/>
　武周公之事孔子之言皆實理應用之當然而鬼神<lb/>
　之不可掩則又其發見之所以然也聖人於此固以<lb/>
　其無一毫之不實而至於如此之盛其示人人也亦<lb/>
　欲其必以其實而無一毫之偽也蓋自然而實者天<lb/>
<pb n="29b"/>
　也必期於實者人而天也誠眀以下累章之意皆所<lb/>
　以反覆乎此而其所以至於正大經而立大本參天<lb/>
　地而賛化育則亦真實無妄之極功也卒章尚絅之<lb/>
　云又本其務實之初心而言也内省者慎獨克己之<lb/>
　功不愧屋漏者戒慎恐懼而無己可克之事皆所以<lb/>
　實乎此之序也時靡有争變也百辟刑之化也無聲<lb/>
　無臭又極乎天命之性實理之原而言也蓋此篇大<lb/>
　指專以發明實理之本然欲人之實此理而無妄故<lb/>
<pb n="30a"/>
　其言雖多而其樞紐不越乎誠之一言也嗚呼深哉<lb/>
　北溪陳氏曰誠於忠信極相近須有分别誠是就自<lb/>
　然之理上形容此一字忠信是就人用功夫上説後<lb/>
　世説誠都差了伊川方云無妄之謂誠晦翁又謂真<lb/>
　實無妄之謂誠尤見分曉今人動以至誠兩字加諸<lb/>
　人只成謙恭敬謹之意不知誠者乃真實無妄之謂<lb/>
　至誠乃真實極至無一毫不盡惟聖人可以當之如<lb/>
　何可容易加諸人　又曰天道流行自古及今無一<lb/>
<pb n="30b"/>
　毫之妄暑徃則寒來日徃則月來元亨利貞終始循<lb/>
　環萬古常然又如天行一日一夜一週而又過一度<lb/>
　與日月五星之運行躔度不差至於萬物之生一花<lb/>
　一葉文縷相等對自古至今無一毫差錯盡是真實<lb/>
　道理此所謂其物不貳則生物不測就人論則實理<lb/>
　流行付予於人在吾身日用常常流行發見但人不<lb/>
　察耳如孩提之童無不知愛親敬兄無非實理發見<lb/>
　良知良能不待安排又如乍見孺子將入井便有怵<lb/>
<pb n="31a"/>
　惕之心至行道乞人饑餓瀕死而蹴爾嗟來之食乃<lb/>
　不屑就此皆降衷秉彝真實道理自然發見雖極惡<lb/>
　之人物欲昏蔽良心之實終不可殄皆天理流行真<lb/>
　實處及就人做工夫處論則只是慤實不欺之理全<lb/>
　體慤實固誠也一言一行之實亦誠也　又曰君子<lb/>
　誠之爲貴誠之者人之道此皆就做工夫上論要得<lb/>
　真實無妄<lb/>
　延平周氏曰不勉而中不思而得從容中道天也而<lb/>
<pb n="31b"/>
　聖人不以天廢人擇善而固執之者人也而賢人必<lb/>
　以人助天學而有所未能則問之問而有所未知則<lb/>
　思之思而有所未得則辨之既辨矣然後行之蓋求<lb/>
　之於人而又求之於己者善學者也愚之對者知而<lb/>
　不言知柔之對者剛而不言剛何也蓋言其性則愚<lb/>
　不止乎知而必至於明者言其才則柔不止於剛而<lb/>
　必爲強者也何以言之莊周嘗謂使知者求之不得<lb/>
　然後使明者求之是明對知為重臯陶之九德則強<lb/>
<pb n="32a"/>
　出於剛是剛對強爲次<lb/>
　廣安游氏曰春秋以來人各以意之所見爲善自以<lb/>
　爲孝而陷於不孝申生是也自以爲忠而陷於不忠<lb/>
　荀息是也自以爲仁而陷於不仁宋襄公是也自以<lb/>
　爲義而害於人倫於陵仲子是也自以為亷而害於<lb/>
　大體楚子發是也若此者各自以其所見爲善孔子<lb/>
　憂之作春秋以明至善之歸以爲當世之人其所以<lb/>
　陷於不善者其意皆以善爲之而不知其義心非不<lb/>
<pb n="32b"/>
　善擇之不精講之不詳故至於此故曰博學之審問<lb/>
　之慎思之明辨之篤行之凡此者皆所以精擇之以<lb/>
　求明乎至善也人一己百人十己千皆所以求至乎<lb/>
　至善也學之問之辨之行之而弗措凡以善之難眀<lb/>
　而易以有毫釐之差也<lb/>
　范陽張氏曰欲擇善固執不由學問思辨篤行中求<lb/>
　所謂善者未必善而執者非所當執也學必有疑疑<lb/>
　則必問問而未喻必思思之至深必辨辨之己徹必<lb/>
<pb n="33a"/>
　行自然之理也怠慢之心常起於無味有志之士常<lb/>
　弗措於可措此所以不畏天資之愚而畏怠惰而自<lb/>
　絶者也苟加學問昏氣自除愚者明矣懦氣自去柔<lb/>
　者強矣愚懦者尚可進道況秀艾之士哉<lb/>
　施氏曰自然而然謂之天使然而然謂之人誠者得<lb/>
　之於天自然而然者也故言天之道則以天合天而<lb/>
　已誠之者成之於人使然而然者也故言人之道則<lb/>
　以人相天而已以天合天則無事於有為故不勉而<lb/>
<pb n="33b"/>
　中不思而得動則合道而已此人之所以聖也以人<lb/>
　相天則假修為而後至見善不明則不足以擇善用<lb/>
　心不剛則不足以固執之者也學以窮其理故欲博<lb/>
　思以精其義故欲慎學之博矣而繼之以審問則日<lb/>
　造其所無而好其所新矣此則閲理多矣思之慎矣<lb/>
　而繼之以明辨則日減其所有而損其所成矣此則<lb/>
　見理明矣然後知其所要勤而行之則能有所至故<lb/>
　不可以不篤篤者力行而至也<lb/>
<pb n="34a"/>
　江陵項氏曰學所未能問所未知思其所以然辨其<lb/>
　所不然行其所當然　又曰學之於古問之於今思<lb/>
　之欲其契於心辨之欲其合於道行之則爲我有矣<lb/>
　　又曰學而又問則取於人者詳思而又辨則求於<lb/>
　心者精如是而後可以行矣<lb/>
　象山陸氏曰欲修其身者先正其心欲正其心者先<lb/>
　誠其意欲誠其意者先致其知致知在格物自大學<lb/>
　言之固先乎講明矣自中庸言之學之弗能問之弗<lb/>
<pb n="34b"/>
　知思之弗得辨之弗明則亦何所行哉未嘗學問思<lb/>
　辨而曰吾唯篤行而已是冥行者也自孟子言之則<lb/>
　事蓋未有無始而有終者講明之未至而徒恃其能<lb/>
　力行是猶射者不習於教法之巧而徒恃其有力謂<lb/>
　吾能至於百歩之外而不計其未嘗中也故曰其至<lb/>
　爾力也其中非爾力也講明有所未至則雖才質之<lb/>
　卓異踐履之純篤如伊尹之任伯夷之清栁下恵之<lb/>
　和不思不勉從容而然可以謂之聖矣而顧有所不<lb/>
<pb n="35a"/>
　願學拘儒瞽生又安可以其硜硜之必爲而傲知學<lb/>
　之士哉<lb/>
　吳興沈氏曰性一也語其無所不在則曰道語其有<lb/>
　一而未形則曰中語其真實而明妙則曰誠其歸皆<lb/>
　性也中庸之説其始曰性其中曰中及其終也又變<lb/>
　其目曰誠命名雖有不同其出於性則一也特有毫<lb/>
　釐之辨耳夫誠一也有即事而誠當機而㑹所謂天<lb/>
　之道也有因學問而復明人之道也天之道舜之大<lb/>
<pb n="35b"/>
　智是也人之道顔子之拳拳服膺是也子思又以誠<lb/>
　之者之事必待乎指入之路學問思辨與行以下是<lb/>
　也易曰舉而措之又曰禮義有所措措之為言處其<lb/>
　所當安之義也知夫誠之所在則得夫博學審問慎<lb/>
　思明辨篤行之力至於有所措則至夫誠矣與從容<lb/>
　中道其歸一揆也故人一己百人十己千果能此道<lb/>
　蓋必然之理果者決也決然能是道者也<lb/>
　宓氏曰人之稟性有利有鈍故其得道有易有難一<lb/>
<pb n="36a"/>
　能之十能之此其性之利者也性之鈍者勿苦其難<lb/>
　而自棄也他人一能之己當百以及之他人十能之<lb/>
　己當千以及之蓋騏驥一日千里駑馬十駕亦將千<lb/>
　里也果能此道矣雖愚必明雖柔必強所謂或生而<lb/>
　知之或學而知之或困而知之及其知之一也或安<lb/>
　而行之或利而行之或勉強而行之及其成功一也<lb/>
　霅川倪氏曰天性昏愚求變而爲賢明非百倍其功<lb/>
　不足以致之然必立志之堅然後可<lb/>
<pb n="36b"/>
　晏氏曰非見善眀者不能擇善非用心剛者不能固<lb/>
　執唯賢者然後能此顔淵擇乎中庸得一善則拳拳<lb/>
　服膺而弗失之是也博學者學之廣欲其強記審問<lb/>
　者問之詳欲其多聞所以外資諸人也慎思者精思<lb/>
　其意㫖明辨者辨白其是非所以内資諸己也資諸<lb/>
　人者既致其廣大資諸己者又盡其精微然後繼之<lb/>
　以篤行之則非茍知之亦允蹈之也易曰學以聚之<lb/>
　問以辨之而終於仁以行之楊子曰學以治之思以<lb/>
<pb n="37a"/>
　精之而卒於不倦以終之與此同意<lb/>
　蔡氏曰不勉而中不思而得先言仁後言智擇善而<lb/>
　固執之先言智後言仁亦可見聖人君子之徳<hi>闕</hi>而<lb/>
　不亂　又曰雖愚必眀求智之事也雖柔必強求仁<lb/>
　之事也<lb/>
自誠明謂之性自明誠謂之教誠則明矣明則誠矣<lb/>
　鄭氏曰自由也由至誠而有明徳是聖人之性者也<lb/>
　由明徳而有至誠是賢人學以誠之也有至誠則必<lb/>
<pb n="37b"/>
　有明徳有明徳則必有至誠<lb/>
　孔氏曰此一經顯天性至誠或學而能兩者雖異功<lb/>
　用則相通<lb/>
　河南程氏曰自其外者學之而得於内者謂之眀自<lb/>
　其内者得之而兼於外者謂之誠誠與明一也<hi>伊川</hi>
　又曰君子之學必先眀諸心知所徃然後力行以求<lb/>
　至所謂自明而誠也故學必盡其心盡其心則知其<lb/>
　性知其性則反而誠之聖人也<hi>伊川</hi>又曰孔子之道<lb/>
<pb n="38a"/>
　發而爲行如鄉黨之所載者自誠而明也由鄉黨之<lb/>
　所載而學之以至於孔子者自明而誠也及其至焉<lb/>
　一也<hi>伊川</hi>問横渠言由明以至誠由誠以至明此言<lb/>
　恐過當曰由明以至誠此句却是由誠以至明則不<lb/>
　然誠即眀也<lb/>
　横渠張氏曰自誠眀者先盡性以至于窮理也謂先<lb/>
　自性理㑹來以至於理自明誠者先窮理以至於盡<lb/>
　性也謂先從學問理㑹以推逹於天性也<lb/>
<pb n="38b"/>
　藍田吕氏曰自誠眀性之者也自明誠反之者也性<lb/>
　之者自成徳而言聖人之所性也反之者自志學而<lb/>
　言聖人之教也一本云謂之性者生之所固有以得<lb/>
　之謂之教者由學以復之成德者至於實然不易之<lb/>
　地理義皆由此出也天下之理如目睹耳聞不慮而<lb/>
　知不言而喻此之謂誠則明志學者致知以窮天下<lb/>
　之理則天下之理皆得卒亦至於實然不易之地至<lb/>
　簡至易行其所無事此之謂明則誠<lb/>
<pb n="39a"/>
　建安游氏曰自誠明由中出也故可名於性自眀誠<lb/>
　自外入也故可名於教誠者因性故無不眀眀者致<lb/>
　曲故能有誠學不可以已加之誠意而已其誠不息<lb/>
　則雖愚必眀況其本智乎雖柔必強況其本剛乎及<lb/>
　其成功一也豈不信哉<lb/>
　延平楊氏曰自誠而明天之道也故謂之性自明而<lb/>
　誠人之道也故謂之教天人一道而心之所至有差<lb/>
　焉其歸則無二致也故曰誠則明矣明則誠矣<lb/>
<pb n="39b"/>
　新安朱氏曰此第二十一章子思承上章夫子天道<lb/>
　人道之意而立言也自此以下十二章皆子思之言<lb/>
　以反覆推明此章之意　程子諸説皆學者所傳録<lb/>
　其以内外道行為誠明似不親切唯先明諸心一條<lb/>
　以知語明以行語誠爲得其訓乃顔子好學論中語<lb/>
　而夫子之手筆也亦可以見彼記録者之不能無失<lb/>
　矣張子蓋以性教分爲學之兩塗而不以論聖賢之<lb/>
　品第故有由誠至明語程子之辨雖已得之然未究<lb/>
<pb n="40a"/>
　其立言本意之所以失也其曰誠即明也恐亦不能<lb/>
　無誤吕氏性教二字得之而於誠字以至簡至易行<lb/>
　其所無事為説則似為得其本㫖也且於性教皆以<lb/>
　至於實然不易之地為言則至於云者非所以言性<lb/>
　之之事而不易云者亦非所以申實然之説也然其<lb/>
　過於游楊則逺矣<lb/>
　兼山郭氏曰自誠明謂之性由性以誠也自明誠謂<lb/>
　之教由教以誠也本乎性故有生知由乎教故非學<lb/>
<pb n="40b"/>
　則不得也率性之謂道自誠而言之也不明乎善不<lb/>
　誠乎身自明而言之也明之與誠及其成功一也<lb/>
　涑水司馬氏曰率由誠心而智識自明此天授聖人<lb/>
　之性也由智識之明求知道者莫若至誠故誠心爲<lb/>
　善此賢者修聖人之教也所稟賦於天有殊然苟能<lb/>
　盡其誠心則智識無不明矣<lb/>
　髙要譚氏曰夫唯已極其至無所用力故六通四闢<lb/>
　無所不知故曰自誠明謂之性謂之性云者指性示<lb/>
<pb n="41a"/>
　人使人知所至之處也夫唯未極其至須先用力致<lb/>
　知格物始見本性故曰自明誠謂之教謂之教云者<lb/>
　用此立教使人知修習之方也自誠而明者性合天<lb/>
　道自然開廓明逹如人安居本舍坐觀庶事故曰誠<lb/>
　則明矣自明而誠者先明乎善然後反身而誠如人<lb/>
　出外復歸先須辨認本舍然後入而居之故曰明則<lb/>
　誠矣謂之性者聖人之事謂之教者學以成聖之事<lb/>
　唯能自明而誠即能自誠而明矣此相終始之説也<lb/>
<pb n="41b"/>
　新定顧氏曰所謂體乎天理無一毫之偽誠之謂也<lb/>
　知乎天理無一毫之蔽明之謂也由誠而明資稟至<lb/>
　粹人偽不萌則於天下之事理自無不知此聖人之<lb/>
　事出乎天理之本然者也堯舜性之此之謂也由明<lb/>
　而誠講學既精灼見此理私欲克除復乎天理之真<lb/>
　此賢人之事出乎教習之使然者也湯武反之蓋其<lb/>
　人也誠則明矣譬如太虚纎翳不生萬象呈露眀則<lb/>
　誠矣晨光既升隂邪屏息大虛湛然<lb/>
<pb n="42a"/>
　蔡氏曰言性教之道雖異而本末一貫也誠明謂無<lb/>
　息而仁智自著明誠謂由智仁而造無息下言聖人<lb/>
　君子之德者即此義而推衍之也　又曰自哀公問<lb/>
　政至明則誠矣蓋夫子之言而子思述之上以結修<lb/>
　道與教與逹德逹道之事下以起聖人君子天人之<lb/>
　道而備論之也<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百五十</head>
    <p>
<pb n="1a"/>
欽定四庫全書<lb/>
　禮記集説卷一百五十　　　宋　衛湜　撰<lb/>
　五峯胡氏曰人非生而知之則其所知皆縁事物而<lb/>
　知故迷於事物流蕩失中無所攸止然所謂事物者<lb/>
　乃人生所不可無而亦不能掃滅使之無者也故儒<lb/>
　之道即事即物不厭不棄必身親格之以精其知焉<lb/>
　格之之道立志以定其本而居敬以持其志志立乎<lb/>
　事物之表而敬行乎事物之内則物可格而知可精<lb/>
<pb n="1b"/>
　矣<hi>宏</hi>
　新安朱氏曰明明徳於天下者使天下之人皆有以<lb/>
　明其明徳也心者身之所主也誠實也意者心之所<lb/>
　發也實其心之所發欲其一於善而無所雜也致推<lb/>
　極也知猶識也推極吾之知識欲其所知無不盡也<lb/>
　格至也物猶事也窮至事物之理欲其極處無不到<lb/>
　也此八者大學之條目也物格者物理之極處無不<lb/>
　到也知至者吾心之所知無不盡也知既盡則意可<lb/>
<pb n="2a"/>
　得而實矣意既實則心可得而正矣修身以上明明<lb/>
　徳之事也齊家以下新民之事也物格知至則知所<lb/>
　止矣意誠以下則皆得所止之序也壹是一切也正<lb/>
　心以上皆所以修身也齊家以下則舉此而錯之耳<lb/>
　其本亂而末治者本謂身也所厚謂家也此兩節結<lb/>
　上文兩節之意此謂知本此謂知之至也此傳之五<lb/>
　章盖釋格物致知之義而今亡矣此特其結語耳程<lb/>
　氏曰此謂知本衍文也嘗取其義補之曰所謂致知<lb/>
<pb n="2b"/>
　在格物者言欲致吾之知在即物而窮其理也盖人<lb/>
　心之靈莫不有知而天下之物莫不有理唯於理有<lb/>
　未窮故其知有不盡也是以大學始教必使學者即<lb/>
　凡天下之物莫不因其已知之理而益窮之以求至<lb/>
　乎其極至於用力之乆而一旦豁然貫通焉則衆物<lb/>
　之表裏精粗無不到而吾心之全體大用無不明矣<lb/>
　此謂物格此謂知之至也　或問曰古之欲明明徳<lb/>
　於天下先治其國欲治其國者先齊其家欲齊其家<lb/>
<pb n="3a"/>
　者先修其身欲修其身者先正其心欲正其心者先<lb/>
　誠其意欲誠其意者先致其知致知在格物何也曰<lb/>
　此言大學之序其詳如此盖綱領之條目也格物致<lb/>
　知誠意正心修身者明明徳之事也齊家治國平天<lb/>
　下者新民之事也格物致知所以求知至善之所在<lb/>
　自誠意以至於平天下所以求得夫至善而止之也<lb/>
　所謂明明徳於天下者自明徳而推以新民使天下<lb/>
　之人皆有以明其明徳也人皆有以明其明徳則各<lb/>
<pb n="3b"/>
　誠其意各正其心各修其身各親其親各長其長而<lb/>
　天下無不平矣然天下之本在國故欲平天下者必<lb/>
　先有以治其國國之本在家故欲治國者必先有以<lb/>
　齊其家家之本在身故欲齊家者必先有以修其身<lb/>
　至於身之主則心也一有不得其本然之正則身無<lb/>
　所主雖欲勉强以修之亦不可得而修矣故欲修身<lb/>
　者必先有以正其心心之發則意也一有私欲雜乎<lb/>
　其中而掩䕶覆藏不能盡去則心為所累雖欲勉强<lb/>
<pb n="4a"/>
　以正之亦不可得而正矣故欲正心者必先有以誠<lb/>
　其意若夫知則心之神明妙衆理而宰萬物者也人<lb/>
　莫不有而或不能推而致之使其表裏洞然無所不<lb/>
　盡則隐㣲之際真妄錯雜雖欲强以誠之亦不可得<lb/>
　而誠矣故欲誠意者必先有以致其知致者推致之<lb/>
　謂如喪致乎哀之致言推之而至於盡也至於天下<lb/>
　之物則必各有所以然之故與其所當然之則所謂<lb/>
　理也人固莫不知其梗槩然不能即而窮之使其精<lb/>
<pb n="4b"/>
　粗隐顯究極無餘則理所未窮知必有蔽雖然勉强<lb/>
　以致之亦不可得而致矣故致知之道在乎即事觀<lb/>
　理以格夫物物格者極致之謂如格於文祖之格言<lb/>
　窮之而至其極也曰物格而后知至知至而后意誠<lb/>
　意誠而后心正心正而后身修身修而后家齊家齊<lb/>
　而后國治國治而后天下平何也曰此覆説上文之<lb/>
　意也物格者事物之理各有以詣其極而無餘之謂<lb/>
　也理之在物者既詣其極而無餘則知之在我者亦<lb/>
<pb n="5a"/>
　隨所詣而無不盡矣知無不盡則心之所發可一於<lb/>
　理而無所雜矣意不自欺則心之本體物不能動而<lb/>
　無不正矣心得其正則心之所處可不陷於其所偏<lb/>
　而無不修矣身無不修則推之天下國家亦舉而措<lb/>
　之耳豈外此而求之知謀功利之末哉　曰自天子<lb/>
　以至於庻人壹是皆以修身為本其本亂而末治者<lb/>
　否矣其所厚者薄而其所薄者厚未之有也何也曰<lb/>
　結上文兩節之意也以身對天下國家而言則身為<lb/>
<pb n="5b"/>
　本而天下國家為末以家對國與天下而言則其理<lb/>
　雖未嘗不一然其厚薄之分亦不容無等差矣故不<lb/>
　能格物致知以誠意正心而修其身則本必亂而末<lb/>
　不可治不親其親不長其長則所厚者薄而無以及<lb/>
　人之親長此皆必然之理也孟子所謂於所厚者薄<lb/>
　無所不薄其言盖亦本於此云　曰此經之序自誠<lb/>
　意以下其義明而傳悉矣獨其所謂格物致知者字<lb/>
　義不明而傳復闕焉且為最初用力之地而無復上<lb/>
<pb n="6a"/>
　文語緒之可尋也子乃自謂取程子之意以補之然<lb/>
　則吾子之意亦可得而悉聞之乎曰吾聞之也天道<lb/>
　流行造化發育凡有聲色貌象而盈於天地之間者<lb/>
　皆物也既有是物則其所以為是物者莫不各有當<lb/>
　然之則而自不容己是皆得於天之所賦而非人之<lb/>
　所能為也今且以其至切而近者言之則心之為物<lb/>
　實主於身其體則有仁義禮知之性其用則有惻隐<lb/>
　羞惡㳟敬是非之情渾然在中隨感而應各有攸主<lb/>
<pb n="6b"/>
　而不可亂也次而及於身之所具則有口鼻耳目四<lb/>
　肢之用又次而及於身之所接則有君臣父子夫婦<lb/>
　長幼朋友之常是皆必有當然之則而自不容己所<lb/>
　謂理也外而至於人則人之理不異於己也逺而至<lb/>
　於物則物之理不異於人也是乃書所謂降𠂻詩所<lb/>
　謂秉彛劉子所謂天地之中子思所謂天命之性孟<lb/>
　子所謂仁義之心程子所謂天然自有之中張子所<lb/>
　謂萬物之一原邵子所謂道之形體者但其氣質有<lb/>
<pb n="7a"/>
　清濁偏正之殊物欲有淺深厚薄之異是以聖之與<lb/>
　愚人之與物相與懸絶而不能同耳以其理之同故<lb/>
　以一人之心而於天下萬物之理無不能知以其禀<lb/>
　之異故於其理或有所不能窮也理有未窮故其知<lb/>
　有不盡知有不盡則其心之所發必不能純於義理<lb/>
　而無雜乎物欲之私此其所以意有不誠心有不正<lb/>
　身有不修而天下國家不可得而治也昔者聖人盖<lb/>
　有憂之是以於其始教為之小學而使之習於誠敬<lb/>
<pb n="7b"/>
　則所以養其徳性收其放心者已無所不用其至矣<lb/>
　及其進乎大學則又使之即夫事物之中因其所知<lb/>
　之理推而究之以到其極則吾之知識亦得以使之<lb/>
　周遍精切而無不盡也若其用力之方則或考之事<lb/>
　為之著或察之念慮之㣲或求之文字之中或索之<lb/>
　講論之際使於身心性情之徳人倫日用之常以至<lb/>
　天地鬼神之變鳥獸草木之宜莫不有以見其所當<lb/>
　然而不容己與其所以然而不可易者表裏精粗無<lb/>
<pb n="8a"/>
　所不盡而又益推類以通之至於一日脱然而貫通<lb/>
　焉則於天下之物皆有以究其義理精微之所極而<lb/>
　吾之聰明睿知亦皆有以極其心之本體而無不盡<lb/>
　矣此愚之所以補乎本傳闕文之意雖不能盡用程<lb/>
　子之言然其指趣要歸則不合者鮮矣讀者其亦深<lb/>
　考而實識之哉曰然則子之為學不求諸心而求諸<lb/>
　迹不求之内而求之外吾恐聖賢之學不如是之淺<lb/>
　近而支離也曰人之所以為學心與理而已矣心雖<lb/>
<pb n="8b"/>
　主乎一身而其體之虚靈足以管乎天下之理理雖<lb/>
　散在萬物而其用之㣲妙實不外乎一人之心初不<lb/>
　可以内外精粗而辨也然或不知此心之靈而無以<lb/>
　存之則昏昧雜擾而無以窮衆理之妙不知衆理之<lb/>
　妙而無以窮之則偏狹固滯而無以盡此心之全此<lb/>
　其理勢之相須亦有必然者矣是以聖人設教使人<lb/>
　黙識此心之靈而存之於端莊静一之中以為窮理<lb/>
　之本使人知有衆理之妙而窮之於學問思辨之際<lb/>
<pb n="9a"/>
　以致盡心之功巨細相涵動静交養初未嘗有内外<lb/>
　精粗之擇及其真積力乆而廓然貫通焉則亦有以<lb/>
　致其渾然一致而果無内外精粗之可言矣今必以<lb/>
　是為淺近支離而欲藏形匿景别為一種幽深恍惚<lb/>
　艱難阻絶之論務使學者莾然措其心於文字言語<lb/>
　之外而曰道必如此然後可以得之則是近世佛學<lb/>
　詖滛邪遁之尤者而欲移之以亂古人明徳新民之<lb/>
　實學其亦誤矣　又曰近世大儒有為格物致知之<lb/>
<pb n="9b"/>
　説者曰格猶扞也禦也能扞禦外物而後能知至道<lb/>
　也又有推其説者曰人生而静其性本無不善而有<lb/>
　為不善者外物誘之也所謂格物以致其知者亦曰<lb/>
　扞去外物之誘而本然之善自明耳是其為説不亦<lb/>
　善乎曰天生烝民有物有則則物之與道固未始相<lb/>
　離也今曰禦外物而後可以知至道則是絶父子而<lb/>
　後可以知孝慈離君臣然後可以知仁敬也是安有<lb/>
　此理哉若曰所謂外物者不善之誘耳非指君臣父<lb/>
<pb n="10a"/>
　子而言也則夫外物之誘大莫甚於飲食男女之欲<lb/>
　然推其本則固亦莫非人之所當有而不能無者也<lb/>
　但於其間自有天理人欲之辨而不可以豪釐差耳<lb/>
　唯其徒有是物而不能察於吾之所以行乎其間者<lb/>
　孰為天理孰為人欲是以無以致其克復之功而物<lb/>
　之誘於外者得以奪乎天理之本然耳今不即物以<lb/>
　窮其原而徒惡物之誘乎己乃欲一切扞而去之則<lb/>
　是必閉口枵腹然後可以得飲食之正絶滅種類然<lb/>
<pb n="10b"/>
　後可以全夫婦之别也是雖裔戌無君無父之教有<lb/>
　不能充其説者況乎聖人大中至正之道而得以此<lb/>
　亂之哉曰自程子以格物為窮理而其學者傳之見<lb/>
　於文字多矣是亦有以發明其師之說者耶曰程子<lb/>
　之説切於己而不遺於物本於行事之實而不廢文<lb/>
　字之功極其大而不畧其小究其精而不忽其粗學<lb/>
　者循是而用力焉則既不務慱而陷於支離亦不徑<lb/>
　約而流於狂妄既不舍其積累之漸而其所謂豁然<lb/>
<pb n="11a"/>
　貫通者又非見聞思慮之可及也是於説經之意入<lb/>
　徳之方其亦可謂反復詳備而無俟於發明矣若其<lb/>
　門人雖曰祖其師説然以愚考之則恐其皆未足以<lb/>
　及此也盖有以必窮萬物之理同出於一為格物知<lb/>
　萬物同出乎一理為知至如合内外之道則天人物<lb/>
　我為一通晝夜之道則死生幽明為一逹哀樂好惡<lb/>
　之情則人與鳥獸魚鼈為一求屈伸消長之變則天<lb/>
　地山川草木為一者似矣然其欲必窮萬物之理而<lb/>
<pb n="11b"/>
　專指外物則於理之在己者有不明矣但求衆物比<lb/>
　類之同而不究一物性情之異則於理之精㣲者有<lb/>
　不察矣不欲其異而不免乎四説之異必欲其同而<lb/>
　未極乎一原之同則徒有牽合之勞而不睹貫通之<lb/>
　妙矣其於程子之説何如哉又有以為窮理只是尋<lb/>
　箇是處然必以恕為本而又先其大者則一處理通<lb/>
　而觸處皆通者其曰尋箇是處者則得矣而曰以恕<lb/>
　為本則是求仁之方而非窮理之務也又曰先其大<lb/>
<pb n="12a"/>
　者則不若先其近者之切也又曰一處通而一切通<lb/>
　則又顔子之所不能及程子之所不敢言非若類推<lb/>
　積累之可以馴而至也又有以為天下之物不可勝<lb/>
　窮然皆備於我而非從外得也所謂格物亦曰反身<lb/>
　而誠則天下之物無不在我者是亦似矣然反身而<lb/>
　誠乃為物格知至以後之事言其窮理之至無所不<lb/>
　盡故凡天下之理反求諸身而皆有以見其如目視<lb/>
　耳聼手持足行之畢具於此無毫髪之不實耳固非<lb/>
<pb n="12b"/>
　以是方為格物之事亦不謂但務反求諸身而天下<lb/>
　之理自然無不誠也中庸之言明善即物格知至之<lb/>
　事其言誠身即意誠心正之功故不明乎善則有反<lb/>
　諸身而不誠者其功夫地位固有序而不可誣矣今<lb/>
　為格物之説又安得而遽以是為言哉又有以今日<lb/>
　格一件明日格一件為非程子之言者則諸家所記<lb/>
　程子之言此類非一不容皆誤且其為説正中庸學<lb/>
　問思辨弗得弗措之事無所咈於理者不知何所病<lb/>
<pb n="13a"/>
　而疑也豈其習於持敬之約而厭夫觀理之煩耶抑<lb/>
　直以己所未聞而不信他人之所聞耶夫持敬觀理<lb/>
　不可偏廢程子固已言之若以己偶未聞而遂不之<lb/>
　信則以有子之似聖人而速朽之論猶不能無待於<lb/>
　子游而後定今又安得遽以一人之所未聞而盡廢<lb/>
　衆人之所共聞者哉又有以為物物致察而宛轉歸<lb/>
　己如察天行以自强察地勢以厚徳者亦似矣然其<lb/>
　曰物物致察則是不察程子所謂不必盡窮天下之<lb/>
<pb n="13b"/>
　物也又曰宛轉歸己則是不察程子所謂物我一理<lb/>
　纔明彼即曉此之意也又曰察天行以自强察地勢<lb/>
　以厚徳則是但欲因其已定之名擬其已著之迹而<lb/>
　未嘗如程子所謂求其所以然與其所以為者之妙<lb/>
　也獨有所謂即事即物不厭不棄而身親格之以精<lb/>
　其知者為得致字向裏之意而其曰格之之道必立<lb/>
　志以定其本居敬以持其志志立乎事物之表敬行<lb/>
　乎事物之内而知乃可精者又有以合乎所謂未有<lb/>
<pb n="14a"/>
　致知而不在敬者之指但其語意頗傷急廹既不能<lb/>
　盡其全體規模之大又無以見其從容潛玩積乆貫<lb/>
　通之功耳嗚呼程子之言其荅問反覆之詳且明也<lb/>
　如彼而其門人之所以為説乃如此雖或僅有一二<lb/>
　之合而不免猶有所未盡也是亦不待七十子喪而<lb/>
　大義已乖矣尚何望其能有所發明哉閒獨惟念昔<lb/>
　聞延平先生之教以為為學之初且當常存此心勿<lb/>
　為他事所勝凡遇一事即當且就此事反復推尋以<lb/>
<pb n="14b"/>
　究其理待此一事融釋脱落然後循序少進而别窮<lb/>
　一事如此既乆積累之多胷中自當有灑然處非文<lb/>
　字言語之所及也詳味此言雖其規模之大條理之<lb/>
　宻若不逮於程子然其功夫之漸次意味之深切則<lb/>
　有非他説所能及者唯嘗實用力於此者為能有以<lb/>
　識之未易以口舌争也　又曰然則所謂格物致知<lb/>
　之學與世之所謂博物洽聞者奚以異曰此以反身<lb/>
　窮理為主彼以狥外逐物為功窮理者知愈博而心<lb/>
<pb n="15a"/>
　愈明逐物者識愈多而心愈窒此正為己為人之所<lb/>
　以分不可不察也　又曰格物只是就事上理㑹知<lb/>
　至便是此心透徹格物是零細説致知是全體説<lb/>
　又曰格物便要閒時理㑹不是要臨事理㑹又曰致<lb/>
　知格物便是擇善誠意正心修身便是固執　先生<lb/>
　説大學次序曰致知格物是窮此理誠意正心修身<lb/>
　是體此理齊家治國平天下是推此理要做三節看<lb/>
　又曰外面事要推闡故齊家而後治國平天下是推<lb/>
<pb n="15b"/>
　事切己愈小故先修身正心誠意致知　又曰格物<lb/>
　致知是求知所止誠意正心修身齊家治國平天下<lb/>
　是求得其所止物格知至是知所止意誠心正身修<lb/>
　家齊國治天下平是得其所止大學是聖門最初用<lb/>
　工處格物又是大學最初用工處若理㑹得透徹後<lb/>
　面便容易　又曰物未格知未至縱有善亦不過是<lb/>
　不善中之善到得格物知至後或有不善亦已是善<lb/>
　中未善處格物誠意其事似小然若打不透却是大<lb/>
<pb n="16a"/>
　病痛治國平天下規模雖大然若未到其病却小盖<lb/>
　前面大本領已自正了　又曰原道中舉大學却不<lb/>
　説致知在格物一句蘓子由古史論舉中庸不獲乎<lb/>
　上後却不説不明乎善不誠乎身二句這兩箇好做<lb/>
　對司馬温公議儀秦處説立天下之正位行天下之<lb/>
　大道却不説居天下之廣居看得這様底都是箇無<lb/>
　頭學問　又曰知至意誠是凡聖界分未過此闗雖<lb/>
　有小善猶是黑中之白已過此闗雖有小過亦是白<lb/>
<pb n="16b"/>
　中之黑過得此闗正好著力進歩也　又曰胡安定<lb/>
　云知至故能知言意誠故能養氣此語好<lb/>
　新定顧氏曰人不可不先於致知然知了須是行始<lb/>
　得某嘗謂致知亦只是為學中一事不可謂知得便<lb/>
　了人之賢否但判於所行若知而不行却只是幹得<lb/>
　一件事如做時文做得到好相似其實無益於我<lb/>
　有問格物之説伊川云物物去格象山云格此大物<lb/>
　二説如何荅曰只為此却是大學　又曰知與行俱<lb/>
<pb n="17a"/>
　不可相無譬如人知水火能焚溺斷不肯蹈是他知<lb/>
　得分曉故如此然世間未嘗無溺於水焚於火者非<lb/>
　不知之罪也少不兢兢則陷罹其中也於此見得亦<lb/>
　須要行<lb/>
　新定錢氏曰致知在格物是物也混成無虧範圍無<lb/>
　外是謂大極是之謂一至精至粹至明至靈至大至<lb/>
　中而謂之至善者也壹者志壹之壹斷斷乎是無他<lb/>
　道也以是為本乃知所先<lb/>
<pb n="17b"/>
　龍泉葉氏曰此章極體用而言之也天下一本也堯<lb/>
　舜文武一人也人之生也固有位天地育萬物之功<lb/>
　天未嘗私其道於一人也其充之有小大學之有至<lb/>
　不至而已是故明明徳於天下而要之以堯舜文武<lb/>
　之功此學者之所當然也然而天下之人悦其外而<lb/>
　忘其内安其末而不思其本莫知其所以致知者何<lb/>
　也故斂其用以反其本收其逺而歸於近則明明徳<lb/>
　於天下者必先治其國治其國者必先齊其家以至<lb/>
<pb n="18a"/>
　於正心誠意斂之無餘力用之無餘功舉天地之大<lb/>
　萬物之衆而反之於吾一念之頃未有不厭然充足<lb/>
　者也學至此則堯舜禹湯文武固不得以獨私其道<lb/>
　而孔子孟子亦未嘗自異於人盖必有推一念之功<lb/>
　見大道之本循序而不躐體物而不遺者而後古人<lb/>
　一貫之理可得而識矣欲誠其意者先致其知致知<lb/>
　在格物物格而後知至者均是人也其流品之殊賢<lb/>
　否之異其間等級不啻千萬而卒不能以相一者何<lb/>
<pb n="18b"/>
　也所知之不同也師曠之聰不能為離婁之明造父<lb/>
　之轡不能為羿之弓所知之異而人與物判焉不能<lb/>
　以相通也乆矣聖人兼致天下之知而無所不盡於<lb/>
　萬物之理其逺至於不可歴而止其深至於不可測<lb/>
　而識是知之用大矣哉今夫人朝夕從事於物也目<lb/>
　之所視耳之所聼是物未嘗不在也意之所向心之<lb/>
　所思是物未嘗不具也由之而不著焉習矣而不察<lb/>
　焉而人與物盖不相通矣其甚者亂天理恣人欲執<lb/>
<pb n="19a"/>
　一物以害萬物而卒至於忘物是故物不格則知不<lb/>
　至所謂正心誠意推而行之皆莫得其要矣<lb/>
　范陽張氏曰夫古之學者其規模逺大初不為一己<lb/>
　之私將與天下同其公故志則欲通天下之志務則<lb/>
　欲成天下之務業則欲斷天下之疑豈止為一己之<lb/>
　私哉其規模如此此所以為聖人也審知此意則欲<lb/>
　明明徳於天下者可見其用心之逺矣格物者何也<lb/>
　格言窮物言理也内而一念外而萬事微而萬物理<lb/>
<pb n="19b"/>
　皆在焉吾能一念之間一事之上一物之㣲皆窮其<lb/>
　始窮其終窮其所由起又窮其所由歸自一念而窮<lb/>
　之以通天下之念自一事而窮之以通天下之事自<lb/>
　一物而窮之以通天下之物徃來闔闢顯晦幽明其<lb/>
　理森然炳然可燭照而數計者此所謂格物而物格<lb/>
　也格物則一念之㣲一事之㣲一物之㣲有兆於象<lb/>
　有發於萌者無不黙而識之此之謂知至知至則惡<lb/>
　念不生惡事不積惡物不滋而吾所趣鄉者所願欲<lb/>
<pb n="20a"/>
　者所思慮者無非在天理中矣此之謂意誠<lb/>
　山隂陸氏曰誠内也修外也修誠之失也誠無成虧<lb/>
　也有成有虧而後修之易曰損徳之修也格猶極也<lb/>
　言致知在極物物極而後知至楊子曰深知器械舟<lb/>
　車宫室之為則禮由之<lb/>
　廣漢張氏曰大學之道莫要於格物人者天地之心<lb/>
　其良知所素具也孩提之童莫不知愛其親及其長<lb/>
　也莫不知敬其兄則端倪可見矣唯夫物至知知好<lb/>
<pb n="20b"/>
　惡形而無節其良知乃日壅閉而不能自逹是以貴<lb/>
　夫格物也近而吾身逺而盈於天地之間者皆物也<lb/>
　天命流行密而無間無乎不存格物所以明天地而<lb/>
　有諸躬也格之之道在於慮思以潛通之力行以親<lb/>
　切之無惰於斯須無忽於隐㣲盖思與行互相發也<lb/>
　優游涵濡而後可以有見大體見大體謂之格物而<lb/>
　知至可乎未也大極之藴精微深妙無窮極也毫釐<lb/>
　未瑩則為未完見大體斯有以用其力用其力盖將<lb/>
<pb n="21a"/>
　窮竟萬理而貫於一也思慮力行之功至此宻矣貫<lb/>
　於一則無一物之不體也斯謂之物格而知至盖良<lb/>
　知於是為完具而復其初也夫然後可以言意誠心<lb/>
　正身修家齊國治而天下平若一理未昭則一事有<lb/>
　滯意有時而不誠矣唯夫萬理無蔽而戰兢以終之<lb/>
　其顔曾之事乎大學物格而知至是大易知至至之<lb/>
　而知終者也盖極夫知之事也過此則唯終之而已<lb/>
　聖之事也　又曰格物猶格於上帝物格猶祖考來<lb/>
<pb n="21b"/>
　格格物與物格不同格物是學者下工夫處物格透<lb/>
　也人為事物所迷亂而不知其體之所存須是事事<lb/>
　物物上身親切之要見得此體分明所謂格物也物<lb/>
　格則㑹萬殊於一理而知我之為我矣得此體然後<lb/>
　意誠心正身修而家可齊國可治天下可平也<lb/>
　吳興沈氏曰先儒以格物為窮極物理又以為格去<lb/>
　外物竊以為窮極物理然後能格去外物不能窮極<lb/>
　物理則亦不能格去外物也然是二者皆未免於用<lb/>
<pb n="22a"/>
　力若能一切照破則物自無不格矣格若大人能格<lb/>
　君心之非之格大人之格君非豈用力也哉其充實<lb/>
　而有光輝之謂大自然照破其非心則不期格而自<lb/>
　格矣誠能一切照破於物則真知自然至矣仁義禮<lb/>
　智百行萬善與夫天地萬物之理舉無不知也<lb/>
　東萊吕氏曰聖賢千言萬句㑹其有極歸其有極皆<lb/>
　在乎致知致知是見得此理於視聼言動起居食息<lb/>
　父子夫婦之間深察其所以然識其所以然便當敬<lb/>
<pb n="22b"/>
　以守之　又曰大學固是以致知為本然人之根性<lb/>
　有利鈍未能致知要須有箇棲泊處敬之一字即是<lb/>
　建安真氏曰堯典諸書皆自身而推之天下至於先<lb/>
　之以格物致知誠意正心而後次之以修其身則是<lb/>
　大學始發前聖未言之藴示學者以從入之端厥功<lb/>
　大矣　又曰物謂事物也自吾一身以至於萬事萬<lb/>
　物皆各各有箇道理須要逐件窮究且如此一身是<lb/>
　從何來須是知天地賦我以此形與我以此性形既<lb/>
<pb n="23a"/>
　與禽獸不同性亦與禽獸絶異何謂性仁義禮智信<lb/>
　是也惟其有此五者所以方名為人便當力行此五<lb/>
　者以不負天之所與而所謂仁者是如何義者是如<lb/>
　何禮智信又是如何一一須要理㑹得分曉此乃窮<lb/>
　一心之理其次則我為人子事親當如何為人弟事<lb/>
　兄當如何為人幼事長當如何逐件理㑹如事親須<lb/>
　知冬便須温夏便須清出便用告反便用面如曲禮<lb/>
　内則等書所載事親説話都要曉得以至事兄事長<lb/>
<pb n="23b"/>
　等事一一如此窮究此則窮一身之理也心之與身<lb/>
　乃是最切要處其他世間事物皆用以次考究令其<lb/>
　一一分明皆所謂格物也格訓至言於事物之理窮<lb/>
　究到極至處也窮理既到至處則吾心之知識日復<lb/>
　一日既乆且熟則於天下之理無不通曉故曰物格<lb/>
　而後知至也此一叚聖人教人最𦂳要處盖天下之<lb/>
　理能知得一分方能行得一分知得十分方能行得<lb/>
　十分所以用逐事窮竟也今學者窮理之要全在讀<lb/>
<pb n="24a"/>
　書如讀此一書須窮此一書道理一字一句都用考<lb/>
　究如未曉了即須咨問師友求其指歸然後又讀一<lb/>
　書自頭至尾窮究過理㑹既多自然通悟若泛泛讀<lb/>
　過何縁知得義理透徹胷中見識亦無由進雖窮理<lb/>
　不止於讀書而其大要却以讀書為本不可不知也<lb/>
　廬陵胡氏曰格有三義書曰格汝舜緇衣曰民有格<lb/>
　心來也書曰惟先格王至也語曰有恥且格正也此<lb/>
　云物格亦謂正也致知明道也明道者必明於物理<lb/>
<pb n="24b"/>
　使一出於正是格物也其所厚者薄而其所薄者厚<lb/>
　未之有也堯不敦睦九族而能恊和萬邦無是理也<lb/>
　新定邵氏曰他書言平天下本於治國治國本於齊<lb/>
　家齊家本於脩身者有矣言修身本於正心者亦有<lb/>
　矣若夫推正心之本於誠意誠意之本於致知致知<lb/>
　之在於格物則他書未之言也六籍之中唯此章而<lb/>
　已且夫格物致知誠意正心修身者明明徳之事也<lb/>
　齊家治國平天下者新民之事也記大學者宜曰古<lb/>
<pb n="25a"/>
　之欲平天下者先治其國否則曰古之欲新民於天<lb/>
　下者先治其國而顧曰古之欲明明徳於天下者何<lb/>
　也言吾之自明其明徳者即他日新民之本而所以<lb/>
　新天下之民者非外立一道以新之即明此徳以逹<lb/>
　之天下耳　致極也猶喪致乎哀之致格至也猶格<lb/>
　於上下之格格至於此則知極其致矣然則所謂物<lb/>
　者何也指斯道而言也伊川先生所謂今人看易皆<lb/>
　不識得易是何物正此意也是物也堯舜禹相授名<lb/>
<pb n="25b"/>
　之曰中湯亦曰中武王名之曰極夫子名之曰仁又<lb/>
　名之曰中庸其在易名之曰大極此章名之曰明徳<lb/>
　又名之曰至善一而已矣其為物也清明廣大無際<lb/>
　無方天得此而清也地得此而寧也人得此而秀也<lb/>
　舉萬彚之殊無非得此而生也君子患不能格此大<lb/>
　物耳能格此物則天地萬物本吾同體意而不誠欲<lb/>
　欺誰乎心而不正是賊誰乎心苟正矣身不患其不<lb/>
　修身苟修矣家不患其不齊自家形國自國而推之<lb/>
<pb n="26a"/>
　天下舉而措之盖不可勝用也大學繼此復曰自天<lb/>
　子至於庻人壹是皆以修身為本壹是猶言同此也<lb/>
　大學之道上下共之明此以南面堯之為君也明此<lb/>
　以北面舜之為臣也在上則美其政在下則美其俗<lb/>
　道一而已孰不以修身為本哉盖修身者本也化人<lb/>
　者末也正已而物自正未有不能正身而能正人者<lb/>
　也親者所厚也䟽者所薄也能厚其所愛然後能推<lb/>
　以及其所不愛於所厚者薄將何所徃而不薄哉故<lb/>
<pb n="26b"/>
　曰其本亂而末治者否矣其所厚者薄而其所薄者<lb/>
　厚未之有也　此章不曰欲致其知者先格夫物而<lb/>
　變文曰致知在格物在之一辭所指盖可見矣繼此<lb/>
　即曰物格而后知至是格此而后知極其至也如必<lb/>
　待物物格之然後知至則天下事物何可窮盡皓首<lb/>
　窮年未能遍格夫茍未能遍格是意終無由誠心終<lb/>
　無由正也其為學也不亦艱乎此子貢以多學而識<lb/>
　求夫子夫子所以深明其不然也然則欲格此大物<lb/>
<pb n="27a"/>
　者將若之何而格之洪範有云思曰睿睿作聖孟子<lb/>
　有云心之官則思思則得之不思則不得也<lb/>
　霅川倪氏曰伊川謂新當作親朱氏改新為親鄭康<lb/>
　成於雜記内子以鞠衣襃衣素沙下註云當在夫人<lb/>
　狄素沙下爛脱在此其注皆有枕席下云皆沐浴之<lb/>
　後宜承濡濯弃於坎下亂脱在此朱氏輕改其字鄭<lb/>
　氏輕改其次孔子曰吾猶及史之闕文也<lb/>
　錢塘吳氏曰格之為義不一唯孟子言大人格君心<lb/>
<pb n="27b"/>
　之非以正為訓於義近之盖致知在正物物正而后<lb/>
　知至所以孟子論大人之格君終之以一正君而國<lb/>
　定是以正訓格也然此不言正物而言格物者盖欲<lb/>
　學者於物交物之際而用其力焉故謂之格物物格<lb/>
　則正不格則不正所以孟子言耳目之官不思而蔽<lb/>
　於物物交物則引之而已引之則大者不立小者奪<lb/>
　之此心無自而明安能致其知乎是知物交物而不<lb/>
　為所引者是所謂格物者也且以目之於色耳之於<lb/>
<pb n="28a"/>
　聲言之目物也色亦物也以目視色物交物也目不<lb/>
　為色所引則物格矣物格則所視者明不唯目正而<lb/>
　色亦正矣耳物也聲亦物也以耳聼聲物交物也耳<lb/>
　不為聲所引則物格矣物格則所聼者聰不惟耳正<lb/>
　而聲亦正此所以不言正物而言格物也詩曰有物<lb/>
　有則此所謂物在我者也樂記曰感於物而動是所<lb/>
　謂物在外者也在外者不能不交於我其交於我也<lb/>
　欲斯形焉若以在外之物皆為私欲一切絶去不惟<lb/>
<pb n="28b"/>
　百物皆廢吾之一身亦無所施其用矣又何格之有<lb/>
　是知所謂格物之物指兩物相交而言惟其引之則<lb/>
　惑所以貴乎格也樂記又曰物至知知然後好惡形<lb/>
　焉於此而不知格則好惡無節於内知誘乎外天理<lb/>
　滅矣是焉得為知乎此致知所以在格物也易之艮<lb/>
　止也彖明止義有曰上下敵應不相與也知上下敵<lb/>
　應不相與之為止則知物交物而不為所引其為格<lb/>
　物也明矣盖不為物引則止即格物之義也所以大<lb/>
<pb n="29a"/>
　學推明止義為尤詳書言安汝止欽厥止無非格物<lb/>
　之功用<hi>如愚</hi>
所謂誠其意者毋自欺也如惡惡臭如好好色此之謂<lb/>
自謙故君子必慎其獨也小人閒居為不善無所不至<lb/>
見君子而後厭然揜其不善而著其善人之視己如見<lb/>
其肺肝然則何益矣此謂誠於中形於外故君子必慎<lb/>
其獨也曾子曰十目所視十手所指其嚴乎富潤屋徳<lb/>
潤身心廣體胖故君子必誠其意<lb/>
<pb n="29b"/>
　鄭氏曰謙讀為慊慊之言厭也厭讀為黶黶閉藏貌<lb/>
　也嚴乎言可畏敬也胖猶大也富潤屋徳潤身心廣<lb/>
　體胖三者言有實於内顯見於外<lb/>
　河南程氏曰人須知自謙之道自謙者無不足也若<lb/>
　有不足則張子所謂有外之心不足以合天心也<hi>伊</hi>
　<hi>川</hi>　又曰孔子言仁只説出門如見大賔使民如承<lb/>
　大祭看其氣象便須心廣體胖動容周旋中禮惟慎<lb/>
　獨便是守之法　又曰要持循他這天理則在徳須<lb/>
<pb n="30a"/>
　有不言而信者更難為形狀養之則須直不愧屋漏<lb/>
　與慎獨這是箇持循氣象也　又曰灑掃應對便是<lb/>
　形而上者理無大小故也故君子只在慎獨<hi>明道</hi>
　藍田吕氏曰誠者天之道也性之徳也非人知之所<lb/>
　能謀非人力之所能造也見好色則愛之聞惡臭則<lb/>
　惡之發於心之自然不思不勉者也如知水之寒知<lb/>
　火之熱知蘗之苦知飴之甘疾痛疴癢心為之感者<lb/>
　莫非誠也故孟子謂孺子將入井則莫不有怵惕惻<lb/>
<pb n="30b"/>
　隐之心非有内交要譽之偽也見其親死委之於壑<lb/>
　狐狸食之蠅蚋姑嘬之其顙有泚非為人泚中心逹<lb/>
　於面目者也由此觀之仁義本出於人之誠心如好<lb/>
　色惡臭之比則君子之慎其獨者見仁義之本皆吾<lb/>
　性分之所當然不為人之知不知也不識不知順帝<lb/>
　之則無所徃而不為善一毫自欺則邈為一物與天<lb/>
　地不相似矣理義人心之所同然雖小人豈無是心<lb/>
　哉惟其為形體所梏區區自處於一物之中與萬物<lb/>
<pb n="31a"/>
　以争勝負故喪其良心不與天地相似所以以人為<lb/>
　可欺而閒居為不善也人猶可欺也心不可欺也故<lb/>
　見君子則厭然揜其不善而著其善揜其不善而著<lb/>
　其善則其良心猶存知不善之為不善故不欲人知<lb/>
　之也胷中之正不正必見於眸子瞭眊之間辭之多<lb/>
　寡枝游亦見乎吉躁叛誣之實至於容貌舉止無所<lb/>
　不見故人之視已如見肺肝誠於中必形於外雖人<lb/>
　亦不能欺也既不足以自欺又不足以欺人使其良<lb/>
<pb n="31b"/>
　心有愧而不慊浩然之氣從而為之餒則為欺者果<lb/>
　何益乎夫為善而不出於誠猶不足以入徳況為不<lb/>
　善乎曾子曰十目所視十手所指其嚴乎富潤屋徳<lb/>
　潤身心廣體胖言誠於中形於外充實而有光輝非<lb/>
　誠不至也故君子必誠其意<lb/>
　涑水司馬氏曰慊者足於心君子見不善必去之然<lb/>
　後慊見善必得之然後慊<lb/>
　新安朱氏曰此傳之六章釋誠意毋者禁止之辭也<lb/>
<pb n="32a"/>
　自欺者知有不善之雜而不能去又掩覆以自安也<lb/>
　欲自修者先察乎此而禁之則心之所發皆一於善<lb/>
　而無不實矣如惡惡臭惡之深也如好好色好之切<lb/>
　也慊快也足也獨者人所不知而已所獨知之地也<lb/>
　則與誠其意者相去逺矣然其誠偽之判特在於自<lb/>
　欺自慊毫釐之間耳且其念慮之㣲雖或人所不知<lb/>
　然既有其實則終不可揜此君子所以重以為戒而<lb/>
　必慎其獨欲其必自慊而無自欺也閒居獨處也厭<lb/>
<pb n="32b"/>
　然消沮閉藏之貌小人為惡於隐㣲之中而詐善於<lb/>
　顯明之地其自欺亦甚矣言毋自欺者欲去其惡當<lb/>
　如惡惡臭欲實其善當如好好色是皆必盡力以求<lb/>
　快足乎已而非以為人所謂自慊也然慊與不慊其<lb/>
　㡬甚㣲是乃人所不知已所獨知之地而誠偽之所<lb/>
　由分也是以君子必於此而致其戒謹省察之功焉<lb/>
　引曾子所言以明上文深戒自欺之意言雖幽獨之<lb/>
　中而其善惡不可揜如此可畏之甚也胖安舒也言<lb/>
<pb n="33a"/>
　富則能潤屋矣徳則能潤身矣故心無愧怍則廣大<lb/>
　寛平而體常舒泰徳之潤身者然也盖善之實於中<lb/>
　而形於外者如此又以明不自欺而常自慊之騐也<lb/>
　　又曰誠意是萌芽上理㑹正心修身各自就地位<lb/>
　上理㑹　或問六章之指曰傳文章句其説備矣然<lb/>
　探其本而言之則其發之實與不實特繫乎心之明<lb/>
　與不明而欲其盡明則必格物之功有以開之於其<lb/>
　始欲其常明則必慎獨之助有以養之於其終也盖<lb/>
<pb n="33b"/>
　人之本心至虚至靈衆理畢具其體未嘗不明也使<lb/>
　人於應物之際好惡取舍皆由此心以發而無所雜<lb/>
　則好善也必誠好之而自其中以及外無一毫之不<lb/>
　好其惡惡也必誠惡之而自其中以及外無一毫之<lb/>
　不惡是以其好之也如好好色求以自快於己之目<lb/>
　而已非為人而好之也其惡之也如惡惡臭求以自<lb/>
　足於己之鼻而已非為人而惡之也但以氣稟物欲<lb/>
　之私有以蔽之而於理之當然有所不盡故其好惡<lb/>
<pb n="34a"/>
　取舍不盡出於本心而或雜於私欲雖或知其不可<lb/>
　而不敢肆然亦有所畏慕於外而强為之耳非出於<lb/>
　誠心而有為己之實也是以名為好善而常有不好<lb/>
　者隐以拒之於内故其好之不能如好好色之真名<lb/>
　為惡惡而常有不惡者以引之於中故其惡之不能<lb/>
　如惡惡臭之切中外乖殊首尾衡決不曰自欺而何<lb/>
　哉然既曰有所蔽而不明矣則非即物窮理不足以<lb/>
　致其知而復乎其明之初吾己論之於前章矣果能<lb/>
<pb n="34b"/>
　從事於其間而有得焉則本心之體自無所蔽而其<lb/>
　應物無徃而非至善之發也亦何待於自欺哉然聖<lb/>
　人之教本末兼舉無所偏廢雖曰本體既明而善端<lb/>
　自著然亦未嘗不使人慎之於隐㣲之間也盖隐㣲<lb/>
　之間已所獨見本心之體其在於此者特與物辨而<lb/>
　最為昭著以故尤為操存之要然以其耳目之所不<lb/>
　接而常情之所易忽也故凡所謂私意人欲者亦未<lb/>
　嘗不潛萌而竊伏於其中苟於此焉不有以謹之則<lb/>
<pb n="35a"/>
　失是心之體雖曰己明亦安能保其不昧善端之發<lb/>
　雖曰己著亦安能保其無雜所以為此傳者於慎獨<lb/>
　之一言必丁寧反復而重言之欲其謹之又謹無所<lb/>
　間斷則本心之明得以常明善端之著得以無雜也<lb/>
　其示諸人之意亦深切矣或曰知雖已至而不可不<lb/>
　慎其獨則聞命矣抑知未至而欲慎其獨亦何不可<lb/>
　且若必以致知為先則固有自謂知至而不能慎獨<lb/>
　者此又何耶曰方此心之未盡也凡其明之所未及<lb/>
<pb n="35b"/>
　既不免夫真妄交拏是非紛糾之患矣及其應於事<lb/>
　則善端之發又未足以勝夫惡習之强是以於夫隐<lb/>
　㣲之際雖欲謹之而不能又況私意為主義理為客<lb/>
　其偷心竊發常必隂為衆惡之地而左右之惟恐夫<lb/>
　理之勝而失其所好是以於夫隐㣲之際設使力能<lb/>
　謹之而亦將有所不欲矣故必其心之已明而無毫<lb/>
　髪之蔽然後由中而發無非義理而視彼私意人欲<lb/>
　之為吾害者不啻深仇巨怨之不可一日而同處於<lb/>
<pb n="36a"/>
　是乃能慎其獨而誠樂為之不待强心努力而自不<lb/>
　容已也然則彼有自謂知之已至而不能謹獨者實<lb/>
　未至而强自名耳知果至矣則何不能慎獨之有哉<lb/>
　雖然知至以上學問之事也意誠以下自修之事也<lb/>
　此章上承學問之終而下啓自修之首與夫物格而<lb/>
　知至者其事若不相謀而實相為用正一篇之樞紐<lb/>
　而大學之牢闗也誠度此闗則入徳之塗坦然平直<lb/>
　自可安行必逹而無復有齟齬矣學者可不深考而<lb/>
<pb n="36b"/>
　實用其力也或曰然則慊之為義或以為少又以為<lb/>
　恨與此不同何也曰慊之為字有作嗛者而字書以<lb/>
　為口銜物也然則慊亦但為心有所銜之義而其為<lb/>
　快為足為恨為小則以所銜之異而别之耳孟子所<lb/>
　謂慊於心樂毅所謂慊於志則以銜其快與足之意<lb/>
　而言者也孟子所謂吾何慊漢書所謂㗚栗姬則以<lb/>
　銜其恨與少之意而言者也讀者各隨所指而觀之<lb/>
　則既並行而不悖矣字書又以其訓快與足者讀與<lb/>
<pb n="37a"/>
　惬同則義愈明而音又異尤不患於無别也<lb/>
　嚴陵方氏曰惡惡如惡惡臭好善如好好色則其所<lb/>
　好惡必誠矣此由毋自欺故也厭然者有厭故從新<lb/>
　之意小人閒居所為皆不善也果然厭故從新則善<lb/>
　矣然而小人之所厭見君子而後厭然非其誠心也<lb/>
　姑以揜其不善而著其善而已十目所視言所視者<lb/>
　多也十手所指言所指者多也<lb/>
　山隂陸氏曰厭讀如字著未嘗厭也書曰凶人為不<lb/>
<pb n="37b"/>
　善亦惟日不足富潤屋徳潤身雖皆有所潤然屋與<lb/>
　身孰親哉<lb/>
　石林葉氏曰在獨而能慎則其在見不必慎之也小<lb/>
　人在獨不能慎見君子然後揜其不善亦將何益乎<lb/>
　傳曰莫見乎隐莫顯乎㣲誠於中則隐而㣲形於外<lb/>
　則顯而見此君子之謹其獨與小人之揜其不善雖<lb/>
　所主不同而形於外一也人之富足則能潤屋而已<lb/>
　徳之修則非特潤身而已充實在内則其心也廣輝<lb/>
<pb n="38a"/>
　光在外則其體也胖孟子曰仁義禮智根於心其生<lb/>
　色也睟然見於面盎於背施於四體四體不言而喻<lb/>
　新定錢氏曰獨非必暗室屋漏之謂雖大庭廣衆而<lb/>
　一念之動我自知耳於此致謹正是做不自欺功夫<lb/>
　　常人只謂心之隐㣲人不知不見便走作了若於<lb/>
　此時凛乎其嚴便如十目所視十手所指如何敢欺<lb/>
　　一箇毋字三箇必字立詞甚嚴學者所宜深體<lb/>
　廬陵胡氏曰誠無妄也自欺則妄矣人之惡臭好色<lb/>
<pb n="38b"/>
　根於心非偽為也是誠也凡耳目口鼻之所欲其心<lb/>
　之所樂豈有異哉謂其好惡與人異者妄也蹈水火<lb/>
　者之求免於人也彼介於其側者不唯其父兄子弟<lb/>
　之慈愛然後徃而全之也雖有所憎怨苟不至乎欲<lb/>
　其死者則將極奔盡氣濡手足焦毛髪救之而不辭<lb/>
　也若是者何哉其勢誠急而其情誠可悲也吾之救<lb/>
　之也非有求而然也中心惻怛而其情誠不忍也若<lb/>
　彼有可救之道而吾終莫之救也尚可以為仁人乎<lb/>
<pb n="39a"/>
　哉猶此觀之誠其意如好色惡臭非由外鑠我也自<lb/>
　慊自敬也誠生乎謙敬易一謙而四益盖謙敬之大<lb/>
　也如此小人見君子揜其不善而著其善盖其良心<lb/>
　猶存知不善之為可羞也是謂人可欺也心可欺乎<lb/>
　人視已見肺肝則心已露矣其嚴乎嚴猶畏憚也言<lb/>
　衆所指視不足畏憚唯獨居為不善甚可畏也<lb/>
　東萊吕氏曰揜不善而著其善此小人之良心猶存<lb/>
　也由不能充之故其自暴如是如其知萬物一理中<lb/>
<pb n="39b"/>
　外一致作於此者見於彼至隐至㣲之間而有所謂<lb/>
　昭昭不可欺者則亦知所以反身矣知所以反身者<lb/>
　知格物之道也<hi>居仁</hi>
　龍泉葉氏曰意者始發而未形去心之全體尚未逺<lb/>
　矣然而有愛惡之别有公私之異端緒之差源流之<lb/>
　分皆見於此堯舜之為堯舜桀紂之為桀紂天下之<lb/>
　人終日安焉而不悟皆兆於此故誠其意者所以實<lb/>
　是理於將發之初也彼其本無不善而異日之成有<lb/>
<pb n="40a"/>
　君子小人之分焉盖始發之際所以自欺而掩抑之<lb/>
　者衆矣如惡惡臭如好好色中心誠然其堅實而不<lb/>
　破純一而無所疑者君子與小人同也唯其善惡邪<lb/>
　正之念泛然徃來於其間二而不一雜而不純然後<lb/>
　外物乗之奪其至㣲者而為之主此不可以不察也<lb/>
　自慊者所謂毋自欺也見君子而厭然誰謂之無其<lb/>
　意哉私意亂於其先用事既乆戕賊已成雖有善意<lb/>
　之發不足以救其禍而徒足以形其惡人之所以兢<lb/>
<pb n="40b"/>
　兢然畏屋漏如畏宫庭出門閾如嚴賔師髙其閈閎<lb/>
　設其干櫓學者不可以毫釐犯者懼私意之賊而一<lb/>
　日之厭然者著於外也此君子之所獨致人安得而<lb/>
　共之故人莫不有此獨也溺於所同流蕩委靡而其<lb/>
　所謂獨者敗矣十目所視十手所指人倫之内常見<lb/>
　此理而人不自覺唯君子畏之為甚嚴也丘山積於<lb/>
　㣲塵江海聚於涓流此知者之所深察富潤屋徳潤<lb/>
　身由毫末之㣲積而至於不可掩之效潤字當細玩<lb/>
<pb n="41a"/>
　建安真氏曰自慊是為己言己之所以為善者乃是<lb/>
　我合當如此若不為善則此心自不快足自不能安<lb/>
　非是為他人而為善也自欺是為人本無實意為善<lb/>
　但外面畧假借以欺人欲人稱好而已殊不知人心<lb/>
　之靈昭如日月何可欺也只是自欺而已<lb/>
　新定邵氏曰為善之意發於真實之謂誠假於浮虛<lb/>
　之謂偽誠則篤實輝光人雖潛窺宻察而在我者終<lb/>
　不可沒也偽則心勞日拙已雖巧覆曲䕶而在人者<lb/>
<pb n="41b"/>
　終不可欺也世之人固有於惡未必真知所惡而陽<lb/>
　為惡之之狀者矣於善未必真知所好而矯為好之<lb/>
　之形者矣非所謂誠也必也惡惡如惡惡臭而後其<lb/>
　惡始真好善如好好色而後其好始實好善惡惡真<lb/>
　實如此則其舍卑汙而趣髙明也無異雜溷濁而遊<lb/>
　清都也棄人欲而從天理也無異逺臭腐而襲芝蘭<lb/>
　也豈不欣乎快所欲而足所願哉此之謂自嗛也<lb/>
　獨非特孤居獨處之謂也雖與人同堂合席而意藏<lb/>
<pb n="42a"/>
　於中人所不知己所獨知者皆君子致謹之時也能<lb/>
　謹其獨則能誠其意矣堯舜禹之相傳拳拳乎人心<lb/>
　道心之分惟精惟一之戒者所以謹此獨也詩人之<lb/>
　詠文王一則曰不聞亦式不諫亦入二則曰不顯亦<lb/>
　臨無射亦保者所以謹此獨也竊怪夫世之小人閒<lb/>
　居之時恣為不善無所不至及見君子乃始厭然閉<lb/>
　藏揜其不善而著其善其意盖謂衆人為不足恤而<lb/>
　君子可以矯飾欺也不知念慮僅萌於方寸之㣲識<lb/>
<pb n="42b"/>
　者已得之眉睫之間故目動言肆肝鬲洞見足髙氣<lb/>
　揚心膂畢露在已雖自謂城府之深而在人已不啻<lb/>
　肺肝之視如是則人心至靈不可欺也己之為偽祇<lb/>
　足以自欺而已竟何益哉此足以見實有諸中者無<lb/>
　閒於善惡必形諸外也此君子所以必謹其獨也<lb/>
　毎愛東萊吕成公論春秋之公侯卿大夫未嘗致力<lb/>
　於暗室屋漏之學及㑹盟聘享之際雖欲勉强修飾<lb/>
　終有時而不能揜㰱血而忘者不自知其忘也受玉<lb/>
<pb n="43a"/>
　而惰者不自知其惰也嗚呼此十目十手之地所以<lb/>
　為可畏也歟<lb/>
　霅川倪氏曰自謙注及諸家皆作慊竊謂不必改經<lb/>
　文只作謙可也謙之彖曰人道惡盈而好謙此好惡<lb/>
　之正也人能知謙之好惡則公矣又謙者有其實而<lb/>
　若虛者也不謙之人以虚為實務矜夸以欺人不惟<lb/>
　欺人又以自欺　又曰誠一也而有善惡之異誠於<lb/>
　為善誠也誠於為惡亦誠也誠於中必形於外君子<lb/>
<pb n="43b"/>
　與小人皆然君子知其如此故謹其獨而誠於為善<lb/>
　世有攻人之偽者其人姦惡又甚於所攻而其説曰<lb/>
　吾所為表裏如一不欺也誠實也此乃敢於為惡者<lb/>
　爾彼則偽於為善爾乃誠於為惡是小人之無忌憚<lb/>
　者故誠則若一而有善惡不同不可不辨重言必慎<lb/>
　其獨申其義而諄誨之也<lb/>
　延平周氏曰必曰心廣體胖者盖有以根於一心然<lb/>
　後有以施於四體也<lb/>
<pb n="44a"/>
　長樂陳氏曰人非不知誠之為善欺之為不善而其<lb/>
　所為毎不免於欺者直以欺之可為也殊不知心不<lb/>
　可欺人亦不可欺苟知心不可欺人亦不可欺而專<lb/>
　於誠焉則何所不至哉<lb/>
　<lb/>
　<lb/>
　<lb/>
　<lb/>
<pb n="44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百五十<lb/>
</p>
<p>
</p>
  </div>
</body>
</text>
</TEI>
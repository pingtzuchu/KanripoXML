<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷三十四</head>
    <p>
<pb n="1a"/>
欽定四庫全書<lb/>
　禮記集説卷三十四　　　　宋　衛湜　撰<lb/>
凡聽五刑之訟必原父子之親立君臣之義以權之意<lb/>
論輕重之序愼測淺深之量以别之悉其聰明致其忠<lb/>
愛以盡之疑獄汜與衆共之衆疑赦之必察小大之比<lb/>
以成之<lb/>
　鄭氏曰權平也意思念也淺深謂俱有罪本心有善<lb/>
　惡也盡之盡其情也小大猶輕重已行故事曰比<lb/>
<pb n="1b"/>
　孔氏曰原本也凡犯罪之人或子為父隠臣為君諱<lb/>
　雖觸刑禁而非其本惡故聽訟者本其宿情立其恩<lb/>
　義為平量之恕而免放之盡意思念量罪之輕重次<lb/>
　序不有越濫謹慎測度罪人之意善惡淺深之量以<lb/>
　分别之使不相亂也聽獄之人又當盡悉己之聰明<lb/>
　尋其事之根本致其忠恕仁愛不使嚴酷枉濫以盡<lb/>
　犯罪之人情不有抑屈疑獄謂事可疑難斷者也汜<lb/>
　廣也已若疑彼罪而不能斷決當與衆庶共論決之<lb/>
<pb n="2a"/>
　若衆人疑惑則當放赦之故書云與其殺不辜寕失<lb/>
　不經也比例也言雖疑而赦之不可直爾而放當必<lb/>
　察案舊法輕重之例以成於事也<lb/>
　長樂陳氏曰輕重言其罪淺深言其情大小言其辟<lb/>
　原父子之親則以恩掩義立君臣之義則以義掩恩<lb/>
　悉其聰明則得其情致其忠愛則哀矜而勿喜疑獄<lb/>
　與衆共之吕刑所謂胥占是也衆疑赦之吕刑所謂<lb/>
　刑罰之疑有赦是也<lb/>
<pb n="2b"/>
　嚴陵方氏曰父子之親本乎情故曰原君臣之義錯<lb/>
　諸事故曰立親主於愛而已一於愛則刑有所不忍<lb/>
　加義主於敬而已一於敬則刑有所不敢及一皆如<lb/>
　是豈足以為法之經哉其或於親有所原於義有所<lb/>
　立者特從法之權而已故曰以權之也事之輕重各<lb/>
　有序也而不可亂焉行其事者其可以無倫乎亦在<lb/>
　乎論之而已情之淺深各有量也而不可過焉原其<lb/>
　情者其可以無測乎亦在乎測之而已事非有惑無<lb/>
<pb n="3a"/>
　所用論故曰意論以意生乎有惑故也情非用誠不<lb/>
　可以測故曰愼測以慎由乎用誠故也若是則輕重<lb/>
　淺深各得其辨矣故曰以别之也悉其聰則所聽者<lb/>
　無遺矣悉其明則所見者無遺矣致其忠則不欺之<lb/>
　至矣致其爱則不忍之至矣若是則有不盡於刑之<lb/>
　道乎故曰以盡之也汎與汎愛之汎同可信則斷之<lb/>
　以己可疑則資之於衆也衆疑赦之者又不以偏愛<lb/>
　而有所釋必察其罪之在大辟則比於大辟以成其<lb/>
<pb n="3b"/>
　獄察其罪之在小辟則比於小辟以成其獄比之為<lb/>
　言附也吕刑所謂上下比罪是矣其序則首言權之<lb/>
　者以見先王之用刑非以為常也然事情不可以無<lb/>
　辨故繼言以别之别之則理無遺矣故繼言以盡之<lb/>
　盡之則獄可以決矣故言以成之終焉<lb/>
　李氏曰五家為比有罪則竒衺相及而父不慈子不<lb/>
　祗兄不友弟不恭則不相及也比必相及所以使之<lb/>
　止其惡父子兄弟不相及所以使之全其恩故曰必<lb/>
<pb n="4a"/>
　原父子之親為王之親而有罪則適輕犯王之親有<lb/>
　罪則適重凡賢者能者有功者勤者為王之賓者皆<lb/>
　有以寛而宥之犯之者反此故曰立君臣之義原在<lb/>
　乎情故曰原立在乎義故曰立權者至於平而止之<lb/>
　物也吕刑曰兩造具備師聽五辭五辭簡孚正於五<lb/>
　刑五刑不簡正于五罰五罰不服正于五過聽以五<lb/>
　辭正以五刑刑之正也正以五罰正以五過刑之變<lb/>
　也司宼正刑明辟師聽五辭之謂也凡制五刑必即<lb/>
<pb n="4b"/>
　天論正于五刑之謂也郵罰麗於事正于五罰之謂<lb/>
　也衆疑赦之正于五過之謂也古之聽獄也察下之<lb/>
　妄偽無所逃其罪而罪之所疑猶赦之此亦務省刑<lb/>
　之道而有以見先王之仁也<lb/>
　石林葉氏曰父為子隠親之也臣為君隠尊之也親<lb/>
　之則為仁故原之則以重本尊之則為義故立之則<lb/>
　以正名二者於理為可而於罪則不可量輕重而行<lb/>
　者乃所以為權也刑所施有輕重輕下服而重上服<lb/>
<pb n="5a"/>
　則其序也罪有淺深深者刑重淺者刑輕則其量也<lb/>
　序則有理故意以論之量則有制故慎以測之此四<lb/>
　者所施不同要其刑罰明辨而不失此所謂别之也<lb/>
　聰明則聽獄訟者也忠愛則斷獄訟者也聰明近智<lb/>
　精而思之在己忠爱近人推而及之在人故聰明言<lb/>
　悉忠爱言致智則得其情仁則哀矜而勿喜聽斷獄<lb/>
　訟至此則待之已盡至於罪有可疑而衆共赦亦必<lb/>
　從之猶刑人於市與衆棄之也雖然罪有輕重則事<lb/>
<pb n="5b"/>
　有大小引事類而比附以決之然後成獄辭<lb/>
　講義曰父子之親若周官議親之辟是也君臣之義<lb/>
　若周官議賢之辟是也<lb/>
　金華邵氏曰用刑以平允為主不可偏於一也原父<lb/>
　子之親則近於爱故必權之以君臣之義則不溺於<lb/>
　愛意論輕重之序則近於私故必謹測淺深之量則<lb/>
　不流於私悉其聰明則近於察故必致其忠愛而不<lb/>
　陷於察如此而或偏於一未之有也<lb/>
<pb n="6a"/>
成獄辭史以獄成告於正正聽之正以獄成告於大司<lb/>
宼大司宼聽之棘木之下大司宼以獄之成告於王王<lb/>
命三公參聽之三公以獄之成告於王王三又然後制<lb/>
刑<lb/>
　鄭氏曰史司宼吏也正於周鄉師之屬今漢有正平<lb/>
　丞秦所置周禮鄉師之屬辨其獄訟異其死刑之罪<lb/>
　而要之職聴於朝司宼聽之朝王之外朝也左九棘<lb/>
　孤卿大夫位焉右九棘公侯伯子男位焉面三槐三<lb/>
<pb n="6b"/>
　公位焉大司宼聽之棘木之下即此外朝也獄成告<lb/>
　於王王使三公復與司宼及正共平之重刑也周禮<lb/>
　王欲免之乃命公㑹其期三又當作三宥宥寛也一<lb/>
　宥曰不識再宥曰過失三宥曰遺忘<lb/>
　孔氏曰成獄辭者獄吏初責覈罪人之辭已成定也<lb/>
　吏以成辭告於正正得吏告罪成之辭而又聽察也<lb/>
　鄭註云鄉師之屬郷謂郷士師謂士師云之屬者謂<lb/>
　遂士縣士方士之等非周禮地官之鄉師也漢書百<lb/>
<pb n="7a"/>
　官表廷尉秦官掌刑辟有正左右監宣帝初置左右<lb/>
　平鄭見古有正連言平耳王制多是殷法秦則放殷<lb/>
　置之也正聽已竟又以獄成之辭告於大司宼大司<lb/>
　宼與公卿在朝槐棘之下聽獄訟成以告於王也鄭<lb/>
　註辨其獄訟異其死刑之罪而要之職聽於朝是鄉<lb/>
　士遂士縣士職文彼註云異謂殊其文書謂殊異其<lb/>
　應死刑之罪要之者為其罪法之要辭即是囚之状<lb/>
　辨録為要状周禮朝士掌外朝之法左嘉石平罷民<lb/>
<pb n="7b"/>
　焉罷民則是犯罪之人鄭註左九棘至三公位焉皆<lb/>
　朝士職文故知聽於外朝也棘取赤心而外刺見周<lb/>
　禮註王命三公參聽之者王既得司宼之告成辭而<lb/>
　刑辟不可謬妄故王又命三公與司宼及正更共參<lb/>
　準聽之是三公之外共人相參而聽之也註云周禮<lb/>
　欲免之公㑹其期遂士職文三公參聽得其情實以<lb/>
　獄成辭以告於王王三又者三三事也王得三公之<lb/>
　告則以三事命寛之鄭註云一宥以下周禮司刺文<lb/>
<pb n="8a"/>
　不識者不審也若仇讎當報甲見乙誠以為甲而殺<lb/>
　之者過失若舉刄欲斫伐而軼中人者遺忘若間帷<lb/>
　簿忘有在焉而以兵矢投射之王恐有此三事致罪<lb/>
　故令宥之若不當三事故造罪者然後制刑<lb/>
　嚴陵方氏曰成獄辭謂訊獄之辭已成而不可變也<lb/>
　則非謂無簡矣故史得以獄成告於正也獄辭始於<lb/>
　史者以掌官書故也正之聽也特於獄而已至於大<lb/>
　司宼之聽也則又於朝焉聽之於朝而獄之辭又成<lb/>
<pb n="8b"/>
　矣故可以告之於王然而獄正特刑官之屬而已大<lb/>
　司宼特刑官之長而已專以一官之聽猶慮不能無<lb/>
　私焉故王又命三公參聽之以合乎公議也三公參<lb/>
　聽之而獄之辭又成矣於是又告於王若是則以五<lb/>
　刑治之固可矣然以三又之法原之或在所赦焉故<lb/>
　三又然後制刑也可以制刑矣而又宥之故謂之又<lb/>
　也君子之盡心尤見於此<lb/>
　長樂陳氏曰正周官鄉士之類是也史鄉士史十有<lb/>
<pb n="9a"/>
　二人之類是也王必三宥然後有司制刑者王以道<lb/>
　揆而貴乎寛有司以法守而貴乎嚴寛則天下之所<lb/>
　樂嚴則天下之所畏<lb/>
　山陰陸氏曰正無常位顧所言何如耳若建其正立<lb/>
　其貳則正大司徒大司宼是也正掌官法以治要師<lb/>
　掌官成以治凡則正大司徒小司徒大司宼小司宼<lb/>
　鄉師士師是也此言大司宼又言正則正謂小司宼<lb/>
　矣將出學小胥大胥小樂正簡不帥教者以告於大<lb/>
<pb n="9b"/>
　樂正大樂正以告於王王命三公九卿大夫元士皆<lb/>
　入學不變王親視學不變王三日不舉屏之逺方西<lb/>
　方曰棘東方曰寄終身不齒又曰成獄辭史以獄成<lb/>
　告於正正聽之正以獄成告於大司宼大司宼聽之<lb/>
　棘木之下大司宼以獄之成告於王王命三公參聽<lb/>
　之三公以獄之成告於王王三又然後制刑是二者<lb/>
　上之所敬謹也若司市掌市之治教政刑小刑憲罰<lb/>
　中刑狥罰大刑扑罰雖曰未麗於刑亦刑之事也然<lb/>
<pb n="10a"/>
　則大樂正所屏大司宼所刑司市所罰一歲幾何皆<lb/>
　君相之所當先知者故王齋戒受諫冡宰齋戒受質<lb/>
　不敢以為後故曰天子齋戒受諫司㑹以歲之成質<lb/>
　於天子冢宰齋戒受質大樂正大司宼司市三官以<lb/>
　其成從質於天子<lb/>
凡作刑罰輕無赦刑者侀也侀者成也一成而不可變<lb/>
故君子盡心焉<lb/>
　鄭氏曰法雖輕不赦之為人易犯也變更也<lb/>
<pb n="10b"/>
　孔氏曰此文起例故云凡作刑罰也此非疑獄故雖<lb/>
　輕不赦若輕者輙赦則犯者衆也故書云刑故無小<lb/>
　刑者侀也此説刑之不可變上刑是刑罰之刑下侀<lb/>
　是侀體之侀言刑罰之刑加人侀體又曰侀者成也<lb/>
　言侀體之侀是人之成就容貌容貌一成之後若以<lb/>
　刀鋸鑿之斷者不可續死者不可生故云不可變故<lb/>
　君子盡心以聽刑則上悉其聰明致其忠愛是也<lb/>
　延平周氏曰書曰宥過無大刑故無小葢刑罰者所<lb/>
<pb n="11a"/>
　以防其故者也故雖輕亦在所不赦<lb/>
　長樂陳氏曰葢無赦則民不至於犯罪盡心則吏不<lb/>
　至於濫刑有無赦之法以禁於未然之前有盡心之<lb/>
　吏以應於己然之後此民所以畏法而親上也<lb/>
　馬氏曰刑之所以為刑者猶人之有侀也一辭不具<lb/>
　不足以為刑一體不僃不足以為成人故曰刑者侀<lb/>
　也侀者成也辭之所成則刑有所加而不可變故曰<lb/>
　一成而不可變君子無所不盡其心至於用刑則尤<lb/>
<pb n="11b"/>
　慎焉<lb/>
　山陰陸氏曰凡作刑罰輕無赦言如上所謂可謂恕<lb/>
　矣即欲作而興之雖輕又不可赦若羣飲汝勿佚盡<lb/>
　執拘以歸于周予其殺是也刑者侀也者刑者人之<lb/>
　刑也無趾曰天刑之安可解天之所謂刑異乎人之<lb/>
　所謂刑侀者成也者人之刑論成而已一成而不可<lb/>
　變故君子盡心焉若三公以獄之成告於王雖王猶<lb/>
　不得變桃應問曰舜為天子臯陶為士瞽瞍殺人則<lb/>
<pb n="12a"/>
　如之何孟子曰執之而已矣<lb/>
　李氏曰司宼職曰聽萬民之獄訟以情訊之至於旬<lb/>
　乃弊之用情訊之所以盡其心及十日斷之以其一<lb/>
　成而不可變也故舜獨命士曰欽哉欽哉<lb/>
析言破律亂名改作執左道以亂政殺作淫聲異服竒<lb/>
技竒器以疑衆殺行偽而堅言偽而辯學非而博順非<lb/>
而澤以疑衆殺假於鬼神時日卜筮以疑衆殺此四誅<lb/>
者不以聽<lb/>
<pb n="12b"/>
　鄭氏曰析言破律巧賣法令者也亂名改作謂變易<lb/>
　其官與物之名更造法度也左道若巫蠱及俗禁淫<lb/>
　聲鄭衛之屬異服若聚鷸冠瓊弁也竒技竒器若公<lb/>
　輸般請以機窆行偽至而澤皆謂虚華㨗給無誠者<lb/>
　也假於鬼神時日卜筮今時持喪葬築葢嫁取卜數<lb/>
　文書使民倍禮違制四誅者不以聽為其為害大而<lb/>
　辭不可明<lb/>
　孔氏曰左道謂邪道地道尊右右為貴故漢書云右<lb/>
<pb n="13a"/>
　賢左愚右貴左賤故正道為右不正道為左巫蠱若<lb/>
　武帝時江充埋桐人於太子宫是也蠱者損壊之名<lb/>
　巫行邪術損害人者俗禁若前漢張竦行辟反支後<lb/>
　漢郭躬傳有陳伯子者出辟徃亡入辟歸忌是也鄭<lb/>
　衛多淫風故謂滛聲鄭云之屬者桑間濮上之音亦<lb/>
　是也鄭子臧好聚鷸冠見僖二十四年左傳楚子玉<lb/>
　為瓊弁玉纓見僖二十八年左傳瓊弁謂馬飾皆異<lb/>
　服也公輸般請以機窆者指其人巧謂之竒技指其<lb/>
<pb n="13b"/>
　機窆謂之竒器故竒技竒器總謂般也行此詐偽而<lb/>
　守之堅固不肯變改言談偽事辭理明辨不可屈止<lb/>
　習學非違之書而又廣博順從非違之事而能光澤<lb/>
　文餙鄭註虚華謂習偽習非㨗給謂辨博而澤孔子<lb/>
　為魯司宼七日而誅少正卯之類是也假於鬼神時<lb/>
　日卜筮者妄陳邪術恐懼於人假托吉凶以求財利<lb/>
　如今時之人執持此喪葬築葢嫁取卜數之文書以<lb/>
　惑於衆妄陳禍福浪説妖祥築謂垣牆葢謂舍宇<lb/>
<pb n="14a"/>
　嚴陵方氏曰析言則離於理破律則壊於法亂名則<lb/>
　失其實改作則反其常若是者皆執左道以亂政也<lb/>
　故殺竒技足以蕩人之心竒器足以喪人之志所學<lb/>
　者非則道失其正矣况至於澤而及人乎假於鬼神<lb/>
　則以禍福而惑人者也假於時日則以災祥而惑人<lb/>
　者也假於卜筮則以吉凶而惑人者也雖不足以亂<lb/>
　政亦足以疑衆矣故亦在所殺也左道者以於道逆<lb/>
　而不便也國語士蒍曰大子君之貳也恭以俟嗣何<lb/>
<pb n="14b"/>
　官之有今君分之土而官之是左之也是則左以言<lb/>
　其逆也春秋南遺曰冢卿無齒介卿以葬不亦左乎<lb/>
　是則左以言其不便也<lb/>
　馬氏曰淫聲所以惑民聽異服所以惑民視竒技竒<lb/>
　器所以惑民心偽對誠之辭非對是之辭言行偽而<lb/>
　不由於誠學順非而不由於是猶足以惑動人之善<lb/>
　心甚者至於堅辨博澤有以惑衆故殺卜筮者先王<lb/>
　所以使民信時日畏法令而不以正告則謂之假假<lb/>
<pb n="15a"/>
　於鬼神之幽而信其卜筮之明則有以惑於衆故殺<lb/>
　之<lb/>
　長樂陳氏曰先王之於民其教之也則鄉師攷教察<lb/>
　辭稽器展事合方氏同其數器壹其度量除其怨惡<lb/>
　同其好善訓方氏誦四方之傳道正歲則布而訓四<lb/>
　方而觀新物行人屬象胥諭言語協辭命諭書名聽<lb/>
　聲音逹瑞節同度量其禁之也大司徒有造言之刑<lb/>
　亂民之刑大司樂禁淫聲司稽禁不物者大祝禁逆<lb/>
<pb n="15b"/>
　祀命者然則析言以亂理破律以亂法亂名而失實<lb/>
　改作以敗常執左道以畔順以至假於鬼神時日卜<lb/>
　筮以亂政疑衆者其在所殺宜矣然析言破律亂名<lb/>
　改作執左道者多出於在上者之所為故亂政所謂<lb/>
　發於其政害於其事者也淫聲以至時日卜筮多出<lb/>
　於在下者之所為故疑衆所謂發於其事害於其政<lb/>
　者也亂政者其害大疑衆者其害小此亂政之誅所<lb/>
　以先於疑衆也時日卜筮必有禁何也古者天子有<lb/>
<pb n="16a"/>
　守龜諸侯有守筮大夫有所占則請卜於君而已是<lb/>
　在下者無卜筮之禮也<lb/>
　山陰陸氏曰破律破後王所述改作改先王所作若<lb/>
　瞽史諭書名是亦名也<lb/>
　李氏曰舜典曰怙終賊刑怙自恃以為姦者也終遂而<lb/>
　不反者也賊害人者也三者先王之所刑而刑之莫先<lb/>
　於怙此四誅之所以不聽也求之周官析言破律亂名<lb/>
　改作執左道以亂政所謂暴力亂政者也作淫聲異服<lb/>
<pb n="16b"/>
　竒技竒器以疑衆所謂矯誣犯禁者也行偽而堅言偽<lb/>
　而辨學非而博順非而澤與夫假於鬼神時日卜筮以<lb/>
　疑衆所謂作言語而不信者也故禁虣氏曰以告而誅<lb/>
　之所以誅其不聽也先王之世道徳一而習俗成其行<lb/>
　有若是者乎葢亦僃法所不免也後世道徳既㣲而竒<lb/>
　行者於刑無誅義理既晦而異言者於法無禁行偽者<lb/>
　其行之有故言偽者其言之成理淫辭不能放詖行不<lb/>
　能距此君子所以思反經而已矣<lb/>
<pb n="17a"/>
　石林葉氏曰先王盛時道徳一於天下言而有法則<lb/>
　可述離析其言則為無法事正其名則事成亂名改<lb/>
　作則為敗事執左道而不順於理則為逆凡此非特疑<lb/>
　於衆而於國政亦亂之也聲不正則淫服不同則異技<lb/>
　也器也不合法度則為竒言行不比先王則為偽學不<lb/>
　順其是則為非鬼神時日卜筮不以實告則為假凡此<lb/>
　雖非害政而人之視聽不得自信亦疑之也亂政則入<lb/>
　造言之刑疑衆則入亂民之刑皆所必誅而無赦故不<lb/>
<pb n="17b"/>
　以聽雖然言行以偽學順而非皆所自為而刑必誅而<lb/>
　無赦不已甚乎葢其行堅也疑於徳言辨也疑於道學<lb/>
　非也疑於智順非也疑於仁皆足以驚世亂俗此所以<lb/>
　楊氏為我墨氏兼爱陳仲子之亷尾生之信君子力排<lb/>
　之也<lb/>
　延平周氏曰此四誅者不以聽以其非過而其情不待於聽也<lb/>
　金華邵氏曰論其罪雖未至於可殺䆒其實則蠱民心甚<lb/>
　矣故不聽而殺之聖人防㣲之意也<lb/>
<pb n="18a"/>
凡執禁以齊衆不赦過有圭璧金璋不粥於市命服命<lb/>
車不粥於市宗廟之器不粥於市犧牲不粥於市戎器不<lb/>
粥於市用器不中度不粥於市兵車不中度不粥於市布<lb/>
帛精麤不中數幅廣狹不中量不粥於市姦色亂正色不<lb/>
粥於市錦文珠玉成器不粥於市衣服飲食不粥於市五<lb/>
榖不時果實未熟不粥於市木不中伐不粥於市禽獸<lb/>
魚鼈不中殺不粥於市闗執禁以譏禁異服識異言<lb/>
　鄭氏曰不赦過亦為人將易犯圭璧金璋至戎器皆<lb/>
<pb n="18b"/>
　尊物非民所宜有戎器軍器也粥賣也用器不中度<lb/>
　至姦色凡以其不可用也用器弓矢耒耜飲食器也<lb/>
　度丈尺也數升縷多少錦文珠玉衣服飲食不粥於<lb/>
　市不示民以奢與貪也成猶善也五榖果實未成不<lb/>
　利人木伐之非時禽獸魚龞殺之非時皆不中用故<lb/>
　皆不粥於市周禮仲冬斬陽木仲夏斬陰木春獻鼈<lb/>
　蜃月令季冬始漁闗竟上門譏呵察<lb/>
　孔氏曰言圭璧金璋及犧牲戎器皆是尊貴所合蓄<lb/>
<pb n="19a"/>
　之物非民所宜有防民之僣偽也軍器防民之賊亂<lb/>
　也飲食器者既夕禮敦杅之屬布帛精麤者若朝服<lb/>
　之布十五升斬衰三升齊衰四升之類是也廣狹者<lb/>
　布廣二尺二寸案鄭註周禮則帛廣二尺四寸若不<lb/>
　中度數並不粥於市衣服飲食與珠玉連文據華美<lb/>
　者不得粥之若尋常飲食則得粥也但不得羣聚耳<lb/>
　故周禮司虣云禁屬游飲食於市是也前言圭璧金<lb/>
　璋是貴者之器非民所宜有此錦文珠玉是華麗之<lb/>
<pb n="19b"/>
　物富人合有但不得聚之過多故云不粥於市不示<lb/>
　民以奢也飲食不粥者不示民以貪也司闗之官執<lb/>
　此戒禁之書以譏察出入之人禁身著異服者又識<lb/>
　口為異言之人防姦偽察非違<lb/>
　長樂劉氏曰此夏殷司市所執之禁令也天下之民<lb/>
　以有易無莫不萃於市也司其市者執禁令以通其<lb/>
　有無而犯於國之禁令者不得粥於其市則人人篤<lb/>
　於信義而詐偽不生矣物物遂其性命而暴夭不作<lb/>
<pb n="20a"/>
　矣禮制由之以立忠愛由之以成故中和可致於市<lb/>
　民也<lb/>
　嚴陵方氏曰禁之所在不可違也故以執言也周官<lb/>
　士師掌國之五禁皆以木鐸狥于朝書而縣于門閭<lb/>
　近則狥之使聞逺則縣之使觀在上待之為己盡在<lb/>
　下習之為己久如是而猶犯之宜其不赦矣金璋葢<lb/>
　以金餙之璋即考工記所謂大璋中璋黄金勺青金<lb/>
　外者是以言圭璧金璋則琥璜之類可知命服謂君<lb/>
<pb n="20b"/>
　所命之服若再命受衣服者是矣命車謂君所命之<lb/>
　車若三命受車馬者是矣戎器不粥而兵車之中度<lb/>
　則得粥之者以丘乗出車賦而兵車之粥不可禁故<lb/>
　也姦色謂若紅紫之類正色謂若𤣥黄之類孔子惡<lb/>
　紫之奪朱則姦色固能亂正色以其不正足以生姦<lb/>
　也錦文猶月令之言文繡言錦則繡可知言文則章<lb/>
　可知珠玉未成器而得粥於市者以用之以為器然<lb/>
　後見其為奢也衣服飲食人之所日用者不可不粥<lb/>
<pb n="21a"/>
　此亦禁其侈靡者而已觀周官掌市之治教政刑量<lb/>
　度禁令亦不過是也執禁以譏即前闗譏而不征禁<lb/>
　異服則慮其足以惑衆視識異言則慮其足以惑衆<lb/>
　聽特曰識之所以借上之所采而逹之故也識與小<lb/>
　子識之之識同<lb/>
　馬氏曰致天下之民聚天下之貨以其所有易其所<lb/>
　無交易而退者先王日中之市也先王之為政在於<lb/>
　明分而貴賤異勢其用不可無差等故圭璧金璋上<lb/>
<pb n="21b"/>
　之所寳也命服命車上之所用也宗廟之器犧牲上<lb/>
　之祭祀所用也戎器上之所以禦患也凡此皆上所<lb/>
　用非下之所宜有故皆不粥於市先王之為政在於<lb/>
　度量而度量不一則先王有所禁故不中度不中數<lb/>
　不中量皆不粥於市先王於為政害者使之亡靡者<lb/>
　使之㣲故姦色亂正色錦文珠玉成器衣服飲食皆<lb/>
　不粥於市所以去其靡也五穀不時果實未熟木不<lb/>
　中伐禽獸魚鼈不中殺皆不粥於市所以去其害也<lb/>
<pb n="22a"/>
　異服之在四誅則不以聽而止於禁之識之何也葢<lb/>
　禁之者守闗之事也至於誅則在上者之所為也<lb/>
　山隂陸氏曰圭璧金璋言有以下諸物不常有也穀<lb/>
　梁曰其不言有不使麟不恒於中國也金在璋上著<lb/>
　金亦器若金敦之類兵車不中度不粥於市則兵車<lb/>
　中度粥於市也周官質人掌成市之兵噐然則戎器<lb/>
　不粥於市為有戎器者也非戎器不粥於市衣服飲<lb/>
　食不粥於市謂初非粥者也即他飲食不應有禁下<lb/>
<pb n="22b"/>
　言大史大史王左右也逺則舉闗近則舉王左右以<lb/>
　為其餘莫敢不慎也<lb/>
　李氏曰執禁者持成法以有待也持之以法故曰執<lb/>
　待其未然故曰禁雖過不赦欲民莫敢不慎也圭璧<lb/>
　金璋命服命車宗廟之器犧牲戎器粥於市則慢禮<lb/>
　用器不中度布帛精麤不中數幅廣狹不中量姦色<lb/>
　粥於市則亂政錦文珠玉成器飲食粥於市則靡俗<lb/>
　五穀不時果實未熟木不中伐禽獸魚鼈不中殺而<lb/>
<pb n="23a"/>
　粥於市則傷物周官司市凡偽餙之禁在民者十有<lb/>
　二在商者十有二在賈者十有二在工者十有二葢<lb/>
　錦文成器飲食民得以有而不禁圭璧金璋犧牲商<lb/>
　得以資賈得以粥而無禁命服命車戎器工得以作<lb/>
　而無禁故在民在商在賈在工者皆十二而此言其<lb/>
　禁則十有四也<lb/>
　盱江李氏曰司市凡治市之貨賄六畜珍異亡者使<lb/>
　有利者使阜害者使亡靡者使㣲利利於民謂物行<lb/>
<pb n="23b"/>
　沽者使有使阜起其賈以召之也使亡使㣲抑其賈<lb/>
　以却之也侈靡細好使富民好奢㣲之而已又偽時<lb/>
　之禁俱十有二工不得作賈不得粥商不得資民不<lb/>
　得畜此經所言亦其類也夫理財之道去偽為先民<lb/>
　之詐偽葢其常心矧兹市井餙行儥慝何所不至哉<lb/>
　姦偽惡物而可雜亂欺人以取利則人競趨之矣豈<lb/>
　惟愚民見其竒邪使人妨日廢業以作無用之物人<lb/>
　廢業則本不厚矣物無用則國不實矣下去本而上<lb/>
<pb n="24a"/>
　失實禍自此始也至於侈靡皆為人費雖不可盡去<lb/>
　亦當制節使㣲少矣孟冬之月令曰毋或作為淫巧<lb/>
　以蕩上心必功致為上書曰不貴異物賤用物民乃<lb/>
　足正此之謂也<lb/>
　石林葉氏曰以令示於衆而使之避者禁也一弛其<lb/>
　禁而赦之則犯者必多故不赦過自圭璧金璋至於<lb/>
　禽獸魚鼈皆設禁於市者也至於闗者人所道以出<lb/>
　入而其所禁尤嚴於市故衣服貳而民徳不歸於一<lb/>
<pb n="24b"/>
　則禁異服議論異而道徳不合於一則識異言異服<lb/>
　見於用則易知故曰禁異言必辨而後審之故曰識<lb/>
　先王一道徳以同俗明刑而析言異服者殺所以誅<lb/>
　其已然正法而異言異服者譏所以禁其未然凡此<lb/>
　皆治民之具諱惡者亦人情所不免故下大史執簡<lb/>
　以記其言動奉諱惡以示禁者所以為治天下之終<lb/>
　也<lb/>
　延平周氏曰先王治市之法如此之致詳葢所以杜<lb/>
<pb n="25a"/>
　其僣踰欺詐而又以順時令者也闗之有征先王之<lb/>
　通法孟子謂今之為闗將以為暴豈有征即是暴耶<lb/>
　葢言征之有過於先王之法者也<lb/>
　吳氏<hi>萃</hi>曰司市偽餙之禁在民在商在賈在工皆十<lb/>
　有二而在民尤先於商賈與工者民不敢用則商賈<lb/>
　不敢敗工亦不敢造也王制其禁凡十有四先王之<lb/>
　世大率言於市如此此民之所以安分務本而無奢<lb/>
　滛姦偽之習也<lb/>
<pb n="25b"/>
大史典禮執簡記奉諱惡<lb/>
　鄭氏曰簡記䇿書也諱先王名惡忌日若子卯<lb/>
　孔氏曰此經論大史之官典掌禮事國之得失是其<lb/>
　所掌執此簡記䇿書奉進於王以所諱所惡之事奉<lb/>
　進也鄭註諱謂先王之名惡謂子卯忌日其實餘諱<lb/>
　亦大史奉之故禮運云天子適諸侯必舍其祖廟而<lb/>
　不以禮籍入是謂天子壊法亂紀鄭註云以禮籍入<lb/>
　謂大史典禮執簡記奉諱惡是亦諱諸侯之祖父也子<lb/>
<pb n="26a"/>
　卯巳具檀弓䟽此惡亦兼餘事故誦訓云掌道方慝<lb/>
　以詔辟忌鄭註云方慝四方言語所惡是也<lb/>
　長樂劉氏曰此夏殷大史之職主典國之禮法凡有<lb/>
　大禮大事則執簡記以考正其儀天子行禘祫㑹逺<lb/>
　祖於大廟則奉其諱若日月有可惡而齋戒恐懼以<lb/>
　俟天譴則奉其惡日於天子所以佐佑一人惕厲修<lb/>
　徳若天地有大災變三辰失其常度咎徴作於四時<lb/>
　札瘥刑於四國皆天子之所惡也周官大史掌建邦<lb/>
<pb n="26b"/>
　之六典以逆邦國之治掌法以逆官府之治掌則以<lb/>
　逆都鄙之治正歲年以叙事于官府頒告朔于邦國<lb/>
　而小史掌邦國之志奠繫世辨昭穆若有事則詔王<lb/>
　之忌諱大略皆同也<lb/>
　長樂陳氏曰諱則非可言惡則非可為執簡記則王<lb/>
　知所從奉諱惡則王知所辟凡此施於喪祭軍賔㑹<lb/>
　同之類而已若夫四方之政事與其志則有誦訓傳<lb/>
　道及詔辟忌<lb/>
<pb n="27a"/>
　嚴陵方氏曰執簡記即周官大史所謂執書抱法是<lb/>
　也奉諱惡小史所謂詔王之忌諱是也此一言之於<lb/>
　大史者以小史為大史之佐故得以兼之簡記謂簡<lb/>
　冊所記之言也執言執之於此奉言奉之於上凡此<lb/>
　特用之於行禮之時耳故以典禮言之<lb/>
　山陰陸氏曰此言執簡書王言動善則記之惡雖記<lb/>
　之猶諱變善言奉著善臣所奉也書曰監于先王成<lb/>
　憲其永無愆惟説式克欽承<lb/>
<pb n="27b"/>
　廬陵胡氏曰諱惡謂人主所諱言而惡聞者賈山云<lb/>
　人主惡聞其過是也故下云受諫<lb/>
天子齊戒受諫司㑹以歲之成質於天子冢宰齊戒受<lb/>
質大樂正大司宼市三官以其成從質於天子大司徒<lb/>
大司馬大司空齊戒受質百官各以其成質於三官大<lb/>
司徒大司馬大司空以百官之成質於天子百官齊戒<lb/>
受質然後休老勞農成歲事制國用<lb/>
　鄭氏曰歲終羣臣奏歲事諫王當所改為也司㑹冢<lb/>
<pb n="28a"/>
　宰之屬掌計要者成計要也質猶平也平其計要冢<lb/>
　宰齋戒受質賛王受之也大樂正於周宗伯之屬市<lb/>
　司市也於周司徒之屬從從於司㑹也百官司徒司<lb/>
　馬司空三官之屬也百官受質受平報也休老勞農<lb/>
　饗養之也成歲事斷計要也<lb/>
　孔氏曰此一節論歲終天子受質及百官質於天子<lb/>
　休老勞農制國用之事也以其歲終天子舊來所施<lb/>
　之事或有不便須有改為百官以此上諌於王天子<lb/>
<pb n="28b"/>
　以其事重故先齊戒而後受於諫也司㑹總主羣官<lb/>
　治要故以一歲治要之成質於天子質平也謂奏上<lb/>
　文簿聽天子平量之也冢宰貳王治事故亦齊戒賛<lb/>
　王受羣臣所平之事謂共王論定也大樂正大司宼<lb/>
　市三官各以其當司成要隨從司㑹平於天子以周<lb/>
　法言之司㑹總主羣官簿書則司徒司馬司空簿書<lb/>
　亦司㑹掌之質於天子所以下文司徒司馬司空各<lb/>
　質於天子不由司㑹唯大樂正大司宼市三官從司<lb/>
<pb n="29a"/>
　㑹質於天子者司㑹總主治要先質於王若今時先<lb/>
　申帳目樂正司宼司市當司事少即徑從司㑹以質<lb/>
　於王其司徒司馬司空總主萬民其事既大雖司㑹<lb/>
　進其治要仍須各受質屬官親自質於天子百官齊<lb/>
　戒受質者以司徒司馬司空質於天子天子平斷畢<lb/>
　當須報於下百官齋戒受天子所平之要然後休老<lb/>
　勞農即十月蜡祭飲酒勞農也斷定計要一歲事成<lb/>
　乃制來歲之國用故云制國用也案周禮註歲計曰<lb/>
<pb n="29b"/>
　㑹月計曰要日計曰成彼對文耳鄭總而言之故云<lb/>
　成計要也司徒司馬司空受百官質故云三官之屬<lb/>
　若以殷法言之案曲禮云司徒司馬司空司宼司士<lb/>
　若以周法言之案夏𫝊司徒司馬司空三官分主九<lb/>
　卿則兼羣官焉但大樂正大司宼司市特自質於天<lb/>
　子也<lb/>
　嚴陵方氏曰齊以齊其内志之動戒以防其外物之<lb/>
　侵古之人将有思也將有為也未嘗不齋戒者凡以<lb/>
<pb n="30a"/>
　致其謹而已故君之齋戒所以謹其所受之諫於下<lb/>
　也臣之齋戒所以謹其所受之質於上也然而一歲<lb/>
　之内所諫所質多矣必於歲之終乃齋戒受之何哉<lb/>
　葢今歲於是乎幾終來歲於是乎更始朔易之事將<lb/>
　有所平在始和之政將有所布宣既驗者可因為之<lb/>
　監未然者可豫為之防君臣上下其可以不慎乎則<lb/>
　齋戒以受之不為過矣成即周官司㑹之職以歲㑹<lb/>
　考歲成者是矣謂之成以其計要所成之績故也計<lb/>
<pb n="30b"/>
　要正司㑹之所掌故其質於天子獨先於衆焉冢宰<lb/>
　齋戒受質者葢天子以司㑹之成降於冡宰必降於<lb/>
　冢宰者以冢宰為天官之長司㑹則天官之屬故也<lb/>
　大樂正大司宼市三官雖非冢宰之屬然以其計要<lb/>
　正司馬之所掌故以其成質於天子特從司㑹而已<lb/>
　大司徒大司馬大司空齋戒受質者是葢各以其類<lb/>
　受之也大司徒掌邦教敷五典者也而樂正則崇四<lb/>
　術立四教焉故樂正之質則司徒受之司馬掌邦政<lb/>
<pb n="31a"/>
　統六師者也而司宼則詰姦慝刑暴亂焉故司宼之<lb/>
　質則司馬受之司空掌邦事居四民者也而司市則<lb/>
　掌偽餙之禁在民在商在賈在工者各十有二焉故<lb/>
　司市之質則司空受之此非各以其類乎百官葢三<lb/>
　官之屬以其職卑而不敢專逹故必質於三官然後<lb/>
　其成得逹於天子也獨不及宗伯者以樂正所立之<lb/>
　教兼於禮故也故後休老勞農者葢物作於春長於<lb/>
　夏斂於秋藏於冬則一歲之終固可休之時也帝出<lb/>
<pb n="31b"/>
　乎震見乎離説乎兊勞乎坎則一歲之終固可勞之時<lb/>
　也老者血氣既衰是為可休之人農之稼穡亦己勤矣是<lb/>
　為可勞之人於可休之時而休其可休之人於可勞之時<lb/>
　而勞其可勞之人葢先王所以奉天時而為政者如是而<lb/>
　已成歲事則所以計今歲之所入制國用則所以待來歲<lb/>
　之所出也前經言量入以為出故成歲事然後可以制<lb/>
　國用焉且歲事繫乎天則成其終者存乎人國用出乎<lb/>
　下則制其始者本乎上故於歲事曰成國用曰制也<lb/>
<pb n="32a"/>
　長樂陳氏曰本在於上末在於下要在於主詳在於<lb/>
　臣故百官積日而治詳天子一日列之而已此司㑹<lb/>
　所以質歲之成於天子也周官司㑹以參互考日成<lb/>
　以月要考月成以歲㑹考歲成以詔王及冢宰則詔<lb/>
　王者質於天子是也詔冢宰者冢宰齋戒受質是也<lb/>
　於天子言受諫於冢宰言受質受質則列其已然者<lb/>
　受諌則列其已然而修其未然者其受之必至於齋<lb/>
　戒無敢慢故也受質然後休老勞農以其萬物歸根<lb/>
<pb n="32b"/>
　之時而老者不可不休百穀既入之後而農者不可<lb/>
　不勞休老黨正所謂正齒位籥章所謂息老物是也<lb/>
　勞農特牲所謂息田夫月令所謂勞農而休息之是<lb/>
　也<lb/>
　馬氏曰日窮於次月窮于紀當是之時上之是非不<lb/>
　可以不諌故天子則齋戒以受之下之善否亦不可<lb/>
　不校故司㑹以歲之成質於天子質者質其是非而<lb/>
　聽其誅賞也故天子以司㑹之成降於冢宰冢宰則<lb/>
<pb n="33a"/>
　齋戒受之説者以賛王受之其説葢非是矣葢掌一<lb/>
　歲之事者冢宰也而司㑹者冢宰之屬周官曰日有<lb/>
　成月有要歲有㑹故司㑹以歲之成質於天子天子<lb/>
　則降於冢宰故其理也大樂正大司宼市三官統於<lb/>
　冢宰而非冢宰之屬以其職無專逹故以其所成從<lb/>
　司㑹以質其誅賞焉天子則以大樂正大司宼市三<lb/>
　官之成降於三官故大司徒大司馬大司空則齋戒<lb/>
　以受之百官者三官之屬而其職亦無專逹故以其<lb/>
<pb n="33b"/>
　成質於三官然後三官以百官之成質於天子則百<lb/>
　官齋戒以受之至於百官受質然後休老勞農成歲<lb/>
　事制國用考之周官大樂正者宗伯之所屬大司宼<lb/>
　者六卿之所屬與此不同者葢周官之言周之禮也<lb/>
　延平周氏曰受諫必齋戒者神明之也司㑹總一歲<lb/>
　之文書故質於天子必司㑹先之大樂正人材之所<lb/>
　主大司宼民命之所繫司市國貨之所出三者可謂<lb/>
　重矣故從之言司徒司馬司空而不及宗伯者禮出<lb/>
<pb n="34a"/>
　於教故也休老勞農者萬物歸根於冬然後復生於<lb/>
　春帝勞乎坎然後復出乎震故蜡所以息老物與勞<lb/>
　農者庶其有以繼之也成歲事者成終而成始也<lb/>
　山陰陸氏曰以諌換質言王於此求諌非直受質而<lb/>
　已亦王之隆嫌下或不敢諌六官不言宗伯以大樂<lb/>
　正見之也<lb/>
　廬陵胡氏曰大樂正等由司㑹以正於王大司徒以<lb/>
　下三官不由司㑹者以其總主萬民得自質於王司<lb/>
<pb n="34b"/>
　㑹但進其治要耳先儒云天子平斷畢報於下故百<lb/>
　官受天子所質之要非也此謂百官自受在下所質<lb/>
　正之要也<lb/>
　新安王氏曰冢宰司徒司馬司宼司空五官皆齋戒<lb/>
　受質惟宗伯不與葢典禮有常無可損益故也<lb/>
　<lb/>
　<lb/>
　禮記集説卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷三</head>
    <p>
<pb n="1a"/>
欽定四庫全書<lb/>
　禮記集説卷三　　　　　　宋　衛湜　撰<lb/>
大夫七十而致事若不得謝則必賜之几杖行役以婦<lb/>
人適四方乗安車自稱曰老夫於其國則稱名越國而<lb/>
問焉必告之以其制<lb/>
　鄭氏曰大夫七十致其所掌之事於君而告老謝猶<lb/>
　聽也君必有命勞苦辭謝之其有德尚壯則不聽耳<lb/>
　凡杖婦人安車所以養其身體也安車坐乗若今小<lb/>
<pb n="1b"/>
　車也老夫老人稱也春秋傳曰老夫耄矣於其國君<lb/>
　雖尊異之自稱猶若臣鄰國來問必問於老者以荅<lb/>
　之制法度<lb/>
　孔氏曰七十曰老在家則傳家事於子孫在官致所<lb/>
　掌職事還君退還田里也致是與人明朝廷有賢代<lb/>
　已白虎通云臣年七十懸車致仕懸車示不用也君<lb/>
　不使退而自去者尊賢也君若許其罷職必辭謝云<lb/>
　在朝日久劬勞歳積是許其致事也今不得聽是其<lb/>
<pb n="2a"/>
　有德尚壯則必賜之几杖若本國巡行役事婦人能<lb/>
　養人故許自隨適四方謂逺聘異國古者乗四馬之<lb/>
　車立乗此臣既老故乗一馬小車坐乗也然此養老<lb/>
　之具在國及出皆得用之言行役婦人四方安車互<lb/>
　見也自稱為老夫者明君尊賢之故而老臣猶在其<lb/>
　朝也於其國謂自與其君言也越國猶他國也若他<lb/>
　國來問己國君之政君雖已達其事猶冝問於老賢<lb/>
　則稱國之舊制以對他國之問也<lb/>
<pb n="2b"/>
　熊氏曰既不聽致事則祭義云七十杖於朝是也聽<lb/>
　致事則王制云七十杖於國八十杖於朝是也<lb/>
　清江劉氏曰古者大夫七十而致事君非使之也臣<lb/>
　自行也臣雖行之君曰是猶足以佐國家社稷也留<lb/>
　之不可失也於是有几杖安車之賜所以致留之也<lb/>
　君雖留之臣曰不可貪人之榮不可慁人之朝不可<lb/>
　塞人之路再拜稽首反其室君不強焉義也毋奪其<lb/>
　爵毋除其禄毋去其采邑終其身而已矣此古者致<lb/>
<pb n="3a"/>
　事之義也是之謂上下有禮故古者大臣讓小臣廉<lb/>
　庶人法百姓不競由此道也是以古之為臣者不四<lb/>
　十不禄為不惑也不五十不爵為知命也不七十不<lb/>
　致事養衰老也不惑故可與謀大計知命故可以受<lb/>
　大寵養衰老故可以全節儉敎百姓矣故古之仕者<lb/>
　為道也非為食也為君也非為己也為國也非為家<lb/>
　也是以時進則進時止則止進不貪其位止不慕其<lb/>
　權也今之人則不然仕非為道而為食也非為君也<lb/>
<pb n="3b"/>
　而為己也非為國也而為家也是以進不知止而困<lb/>
　不知恥也<lb/>
　藍田吕氏曰致事者致其所為臣之事於其君也有<lb/>
　以道去其君而致事者孟子致為臣而歸是也有以<lb/>
　喪而致事者如閔子要絰而服事已而曰古之道不<lb/>
　即人心退而致仕是也有以老而致事者大夫七十<lb/>
　而致事是也致事者退而家居士相見禮所謂宅者<lb/>
　在邦則曰市井之臣在野則曰草茅之臣是也君子<lb/>
<pb n="4a"/>
　難進而易退故七十而致事賢君優老而尚賢則有<lb/>
　不得謝者矣既不許其去則不責筋力以為禮也賜<lb/>
　之几杖則雖在君前亦授之詩云肆筵設席授几有<lb/>
　緝御是也雖見君亦杖祭義云七十杖於朝君問則<lb/>
　席是也老夫長老者之稱也衛石碏告陳曰老夫耄<lb/>
　矣無能為也與他國士大夫言也晉荀罃謂荀偃士<lb/>
　匄曰牽率老夫以至於此與己國士大夫言也大夫<lb/>
　老不得謝與他國士大夫言則稱老夫所以優之也<lb/>
<pb n="4b"/>
　與己國士大夫言則稱名父母之邦不敢以尊老自<lb/>
　居也石碏荀罃雖皆列國之大夫未知其老而得謝<lb/>
　與否也若皆不得謝者則碏可稱而罃不當稱也玉<lb/>
　藻云上大夫曰下臣下大夫自名此對君之稱非此<lb/>
　比也詩曰雖無老成人尚有典刑老成人者多識乎<lb/>
　國之故事而典刑之所由出也越國而問則舉國之<lb/>
　故事以對之所謂謀於黄髪則罔所愆<lb/>
　馬氏曰七十而致事順天理也位至大夫君之所賢<lb/>
<pb n="5a"/>
　也天下之達尊三大夫兼而有之者也為君者得不<lb/>
　致其愛敬乎於其致事而去必有以勞之於其留而<lb/>
　自輔也必有以養之几杖婦人安車者所以養安其<lb/>
　氣體不敢勞以事也所以見尚齒貴爵尊德之義不<lb/>
　嫌其為倨也故當其為師則弗臣而不嫌其僭君於<lb/>
　其冠則見兄拜之而不嫌其不弟蓋義有所伸雖自<lb/>
　尊而不為泰也然於其國猶曰自名者所以尊君也<lb/>
　夫天子巡守先見百年者九十者天子欲有問焉則<lb/>
<pb n="5b"/>
　就其室古之人咨於元老如此其敬以其賢而多聞<lb/>
　也則冝有越國而問之矣必告之以其制者蓋制出<lb/>
　於先王而非先王者無法故告之以其制也<lb/>
　永嘉戴氏曰據本文此專為在官者言也凡養老仕<lb/>
　謂之國老不仕謂之庶老先王時國老之禮尤厚七<lb/>
　十致事大夫之常禮也賜之几杖人君之優恩也行<lb/>
　役以婦人何也八十非人不煖七十之老而有行役<lb/>
　則道途之不易固有以安其身也小車坐而乗之雖<lb/>
<pb n="6a"/>
　行歩稍緩而四體安矣自稱老夫謂適四方言也故<lb/>
　下文曰於其國則稱名越國而問謂我問鄰國非鄰<lb/>
　國來問也問人於他邦必告之以其制懼使人之不<lb/>
　明舊典禮經則國為無人也古之時人君待老者之<lb/>
　禮甚厚老人所以自待者亦不輕故人君有所尊敬<lb/>
　國人有所矜式四方有所瞻仰天下安得而不治乎<lb/>
　廬陵胡氏曰賜几杖如漢元朔中賜淮南王菑川王<lb/>
　是也乗安車如漢起魯申公是也安車則駕一馬而<lb/>
<pb n="6b"/>
　坐乗漢制然也然漢時非安車亦有坐乗者萬石君<lb/>
　是也檀弓云五十無車者不越疆而弔人上大夫也<lb/>
　而同下大夫稱名者臣於君卑稱名無嫌也洛誥周<lb/>
　公告成王曰予旦老臣越他國而問故必告之以制<lb/>
　度不欺於彼國也古者越國而謀見左氏<lb/>
　嚴陵方氏曰几則憑之以安其體杖則持之以助其<lb/>
　力也行役外事也而以婦人焉欲其雖在外而猶在<lb/>
　内也適四方勞事也而乗安車焉欲其雖服勞而不<lb/>
<pb n="7a"/>
　失其逸也言行役則主在公言之耳言適四方則主<lb/>
　在逺言之耳在公猶得以婦人況在私之事乎在逺<lb/>
　猶得乗安車況在國之時乎是皆待之以非常之禮<lb/>
　故也<lb/>
　長樂陳氏曰婦人言行役安車言適四方則行役不<lb/>
　以安車適四方不以婦人也<lb/>
　横渠張氏曰越國謂朝中有事在朝不能謀則越國<lb/>
　而問退居之老臣也非謂越他國而問政決無此理<lb/>
<pb n="7b"/>
　既賴其謀事須盡語以國之事因本末施為始可與<lb/>
　之謀也若不知次序則如之何而取謀<lb/>
　臨川王氏曰越國而問謂老者自有事越出他國他<lb/>
　國問之也<lb/>
謀於長者必操几杖以從之長者問不辭讓而對非禮<lb/>
也<lb/>
　鄭氏曰從猶就也長者問當謝不敏若曽子之為<lb/>
　孔氏曰此一節明有事取謀議於長者操執持也杖<lb/>
<pb n="8a"/>
　可以䇿身几可以扶已俱是養尊者之物故於謀議<lb/>
　之時持就也<lb/>
　藍田吕氏曰二者皆敬長之義也坐有几所以憑之<lb/>
　也行有杖所以䇿之也皆優老之具也操几杖以從<lb/>
　之敬之至也問者皆以不能問能以寡問多則少當<lb/>
　問長者也今長者反問之不辭讓而對則敬不足也<lb/>
　孔子問曽子曽子曰參不敏何足以知之公西赤曰<lb/>
　非曰能之願學焉是皆辭讓之言<lb/>
<pb n="8b"/>
　長樂陳氏曰几杖所以親之辭讓所以尊之不親之<lb/>
　不足以盡人之心非善謀於長者也不尊之不足以<lb/>
　盡己之敬非善對於長者也辭者無所受於己讓者<lb/>
　有所推於人曽子之謝不敏所謂辭也子路之對率<lb/>
　爾非所謂讓也<lb/>
　東萊吕氏曰古之子弟見長者不敢以賔客之禮見<lb/>
　先存其讓弟之心所以操几杖者只是左右扶翼之<lb/>
　意長者處未必無几杖所以操而從之者蓋存養其<lb/>
<pb n="9a"/>
　讓弟之心令熟未見長者之問此心已存及其見之<lb/>
　則有加無已大凡長者有問須對若率爾而對便非<lb/>
　禮與長者語須是虚心而受之若率爾而對自以為<lb/>
　能便是實了此心雖有法語之言精微之理亦不能<lb/>
　入<lb/>
　王氏<hi>子墨</hi>曰善不可有能不可矜有善矜能之心不<lb/>
　可施於常人況長者乎問而不辭遜以對是有善矜<lb/>
　能之心已萌於中矣況責以事長之禮乎謀則操几<lb/>
<pb n="9b"/>
　杖以從之問則辭遜而後對要非勉強行於一時者<lb/>
　所能彼其存於心者必有素矣<lb/>
凡為人子之禮冬温而夏凊昏定而晨省在醜夷不爭<lb/>
　鄭氏曰安定其牀衽省問其安否何如醜衆也夷猶<lb/>
　儕也四皓曰陛下之等夷<lb/>
　孔氏曰此一節明人子事親奉養之禮又去爭訟冬<lb/>
　温夏凊是四時之法昏定晨省一日之法定安也晨<lb/>
　旦也應卧當齊整牀衽使親體安定之後退至明旦<lb/>
<pb n="10a"/>
　既隔夜蚤來視親之安否何如先昏後晨兼示經宿<lb/>
　之禮熊氏云晨省者案内則云同宫則雞初鳴異宫<lb/>
　則昧爽而朝在醜夷不爭者明朋儕禮也醜夷皆等<lb/>
　類之名夫貴賤相臨則有畏憚朋儕等輩喜爭勝負<lb/>
　亡身及親故冝戒之以不爭<lb/>
　藍田吕氏曰温凊定省所以養體也醜夷不爭所以<lb/>
　養志也一歳則有冬夏寒暑之適一日則有晨昏興<lb/>
　寢之適人子不可不知也内則父母將衽長者奉席<lb/>
<pb n="10b"/>
　請何趾少者執牀與坐昏定之事也子事父母雞鳴<lb/>
　適父母之所下氣怡聲問衣燠寒男女未冠笄及命<lb/>
　士以上父子異宫則昧爽而朝文王之為世子雞初<lb/>
　鳴衣服至於寢門外問安否何如此晨省之事也醜<lb/>
　夷同等之稱也事親者居上不驕為下不亂在醜不<lb/>
　爭三者不除雖日用三牲之養猶為不孝也孝經引<lb/>
　三者此獨云在醜夷不爭者上下驕亂之禍為少而<lb/>
　醜夷之爭多也孝子一出言舉足不敢忘父母苟好<lb/>
<pb n="11a"/>
　勇鬭狠以危父母一朝之忿忘其身以及其親則所<lb/>
　以養親者果安在哉<lb/>
　嚴陵方氏曰冬則温之以禦其寒夏則凊之以辟其<lb/>
　暑昏則定之以奠其居晨則省之以問其安也冬温<lb/>
　而夏凊者欲親之體常適其和也昏定而晨省者欲<lb/>
　親之體常適其利也推和親之心以及乎人則與人<lb/>
　不爭隂陽之和矣推利親之心以及乎人則與人不<lb/>
　爭險易之利矣此所以終言在醜夷不爭也<lb/>
<pb n="11b"/>
　東萊吕氏曰孝子以親之心為心故以親之體為體<lb/>
　冬温夏凊昏定晨省一歳有冬夏寒暑之變一日有<lb/>
　昏晨晦明之變此見孝子頃刻不忘親處纔遇變時<lb/>
　須加意於其間冬温則當體其温之之理如古人置<lb/>
　密室之類是也夏凊則體其凊之之理如古人扇枕<lb/>
　之類是也昏時則安其父母晨時則雞鳴而起問其<lb/>
　安否在醜夷不爭此又見孝子涵養之熟頃刻不忘<lb/>
　大凡人子在父母前固有孝敬之心不在父母前便<lb/>
<pb n="12a"/>
　移易了故起爭心惟養之熟此心常存所以不爭<lb/>
　新安朱氏曰温凊定省雖有四時一日之異然一日<lb/>
　之間正當隨時安處省察其或温或凊之冝也<lb/>
　永嘉戴氏曰為人子者一食不忘親則無一息不在<lb/>
　親側可也温凊有時定省有節則制禮然也在醜夷<lb/>
　不爭謂處於聚族羣居之中不敢有爭以傷父母之<lb/>
　心詩曰妻子好合如鼓瑟琴兄弟既翕和樂且耽冝<lb/>
　爾室家樂爾妻孥子曰父母其順矣乎妻子好合兄<lb/>
<pb n="12b"/>
　弟和樂父母處於其間怡然而順然則在醜夷而爭<lb/>
　者父母之心固有所不樂也<lb/>
夫為人子者三賜不及車馬<lb/>
　鄭氏曰三賜三命也凡仕者一命而受爵再命而受<lb/>
　衣服三命而受車馬受車馬而身所以尊者備矣卿<lb/>
　大夫士之子不受不敢以成尊比踰於父天子諸侯<lb/>
　之子不受自卑逺於君<lb/>
　孔氏曰自此至孝子之行也為一節明人子謙卑行<lb/>
<pb n="13a"/>
　著於外所敬又廣人子受三命之尊不敢受車馬不<lb/>
　云不受而云不及者受是已到之日明人子非唯外<lb/>
　迹不受抑亦心所不及於此賜也案鄭氏三命皆約<lb/>
　周禮大宗伯之文大宗伯一命受職職則爵也再命<lb/>
　受服三命受位鄭言受車馬者三命受位即受車馬<lb/>
　以經云車馬故以車馬言之<lb/>
　藍田吕氏曰三賜有車馬君之所以寵臣也三賜不<lb/>
　及車馬子之所以敬親也受位則有車馬之賜矣受<lb/>
<pb n="13b"/>
　位而不及車馬者位在朝廷而車馬入於私門也坊<lb/>
　記云父母存饋獻不及車馬蓋車馬家之重器也親<lb/>
　之所無子不敢以受於人親之所有子不敢以予於<lb/>
　人辟親而不敢加奉親而不敢專其義一也事宗子<lb/>
　者不以富貴入宗子之家雖衆車徒舎於外以寡約<lb/>
　入事宗子猶舎衆車徒於外則事親者車馬之盛冝<lb/>
　在所不受也黨正以飲酒正齒位一命齒於郷里再<lb/>
　命齒於父族三命不齒庶子之正於公族雖有三命<lb/>
<pb n="14a"/>
　不踰父兄其所以敬於族人之長者猶如是況於父<lb/>
　母乎能知此則事親之意誠矣<lb/>
　廬陵胡氏曰賜與也三賜貨財衣服車馬也鄭謂三<lb/>
　賜三命也三命受車馬案大宗伯三命受位不受車<lb/>
　馬含文嘉九賜一曰車馬則非三命公羊説九賜之<lb/>
　次則四曰車馬亦不在三何由三命受車馬乎又車<lb/>
　馬賜由君命君子辭位不辭禄車馬安可辭哉鄭誤<lb/>
　矣<lb/>
<pb n="14b"/>
　東萊吕氏曰一命受爵再命受服三命受車馬何故<lb/>
　爵與服便受車馬便不受蓋外而為卿大夫内而依<lb/>
　然是人子爵雖尊在朝廷之上服雖華在朝祭之時<lb/>
　用時却不同惟車馬則偪近父母人子之心所不安<lb/>
　也豈可受之雖然大夫不可徒行既不可徒行又不<lb/>
　可以私廢公在朝不妨但至閨門不用孝子之心多<lb/>
　為外物所移易有為歳月而變者歳月既乆其心亦<lb/>
　變有為爵位而變者爵位既得其心亦變如大舜五<lb/>
<pb n="15a"/>
　十而慕此是不為歳月而變者如三賜不及車馬此<lb/>
　是不為爵位而變者原是養得熟不為外物移易見<lb/>
　他孝<lb/>
　石林葉氏曰鄭氏以不及為不受若然居大夫之位<lb/>
　而不受車馬則徒行乎若曰不受君賜而己自為之<lb/>
　是己為則可君賜之則不可理無是也以吾觀之此<lb/>
　蓋謂父之未為大夫者不受車馬則不敢受大夫之<lb/>
　位何以知其然黨正飲酒正齒位一命齒於鄉里再<lb/>
<pb n="15b"/>
　命齒於父族此以齒為重也三命不齒此以爵為重<lb/>
　也再命齒於父族則父兄在其間矣三命不齒則雖<lb/>
　父兄不敢以齒加焉故别位於賔之南鄉黨莫如齒<lb/>
　朝廷莫如爵鄉黨父兄不敢以齒加爵則朝廷豈可<lb/>
　以爵而踰父兄乎左氏記叔孫婼以再命為卿因季<lb/>
　平子伐莒之功例更受三命婼叔孫豹之子時豹已<lb/>
　死而季平子其四從兄也尚未三命而婼先之叔仲<lb/>
　子欲間三家謂平子曰婼三命踰父兄非禮也平子<lb/>
<pb n="16a"/>
　於是使婼辭位而弗從夫從兄猶以為言則先王之<lb/>
　時大夫不可踰其父兄審矣婼之不從豈以平子為<lb/>
　其族非其親父兄歟<lb/>
　廣安游氏曰大率為人子其事親則當盡禮而其所<lb/>
　循行之道如所謂温良恭儉讓所以施於人交於物<lb/>
　修之於家行之於外其道皆當如此也曰奢曰驕曰<lb/>
　縱曰傲曰狠曰厲此類雖無與於孝然皆足以害孝<lb/>
　夫孝者心必謹氣必和言必順貌必恭如此然後足<lb/>
<pb n="16b"/>
　以循行其孝也上文所謂在醜夷不爭及此三賜不<lb/>
　及車馬下文所謂見父之執以至居坐行立不敢處<lb/>
　中以下皆温良恭儉讓之道也<lb/>
　臨川王氏曰三賜不及車馬若以為有辭遜之心而<lb/>
　終必受之則雖不為人子不害辭遜若以為人子則<lb/>
　辭遜而不敢受則舜亦人子而未嘗辭百官牛羊倉<lb/>
　廩之奉也車服爵命所以序功德天下之公義古今<lb/>
　之逹禮苟當其功苟稱其德雖人子弟有辭遜之心<lb/>
<pb n="17a"/>
　而終必不敢不受以申其遜弟之志者不以小廉小<lb/>
　遜害天下之大公也凡禮有辭遜之文者以難進易<lb/>
　退為道也辭遜自是君子之常豈繫為人子哉<lb/>
　新安朱氏曰左氏傳魯叔孫豹聘於王王賜之路豹<lb/>
　以上卿無路而不敢乗疑此不及車馬亦謂受之而<lb/>
　不敢用耳若尊者之賜又爵秩所當得豈容獨辭而<lb/>
　不受之邪<lb/>
故州閭郷黨稱其孝也兄弟親戚稱其慈也僚友稱其<lb/>
<pb n="17b"/>
弟也執友稱其仁也交遊稱其信也<lb/>
　鄭氏曰不敢受重賜者心也如此而五者備有焉周<lb/>
　禮二十五家為閭四閭為族五族為黨五黨為州五<lb/>
　州為郷僚友官同者執友志同者<lb/>
　孔氏曰鄭引周禮司徒文乃王城百里逺郊之内又<lb/>
　遂人職主六遂在逺郊之外不言遂者舉其近耳親<lb/>
　指族内戚言族外慈者篤愛之名兄弟外内通稱弟<lb/>
　者事長次第之名交遊汎交也結交遊往本資信合<lb/>
<pb n="18a"/>
　故稱信也<lb/>
　藍田吕氏曰五者之稱不同各以其所見言之也州<lb/>
　閭郷黨觀其行者也見其所以敬親故稱其孝兄弟<lb/>
　親戚責其恩者也順於父母者親親之愛必隆故稱<lb/>
　其慈僚友見其有所讓者也有遜弟之心故稱其弟<lb/>
　執友者友其德德莫盛於孝孝者仁之本故稱其仁<lb/>
　交遊主於信知其誠心於孝也故稱其信<lb/>
　嚴陵方氏曰州閭郷黨則同國者也兄弟親戚則同<lb/>
<pb n="18b"/>
　族者也僚友則同事者也執友則同志者也交遊則<lb/>
　同門者也言國則兼四者在中矣兼而言之則大故<lb/>
　本其孝而統稱之分而言之則小故各以其所望者<lb/>
　而稱之爾<lb/>
　廬陵胡氏曰一盡子道而五善具矣坊記云父母在<lb/>
　言孝不言慈鄭云孝上施慈或嫌下流也此言慈者<lb/>
　非自言也<lb/>
　東萊吕氏曰大抵稱孝在逺者稱之猶未盡須是自<lb/>
<pb n="19a"/>
　近而見者方始親切州閭鄉黨之人見他孝如此所<lb/>
　以稱孝兄弟親戚則尤切近於州閭鄉黨而尤見其<lb/>
　愛故稱慈僚友在官是同王事在私則是同舎與之<lb/>
　同處見其氣象和順所以稱弟執友是心友同死生<lb/>
　共患難者知其孝心之本原所以稱其仁所謂孝弟<lb/>
　仁之本是也交遊稱其信此是汎交偶與從事者亦<lb/>
　知其信其他可見此一句是做一句看不可得而移<lb/>
　易稱者非我求人之稱惟因其所稱以驗我之所為<lb/>
<pb n="19b"/>
　誠則形之謂也<lb/>
　新安王氏曰稱孝言能盡事親之道也稱慈言其奉<lb/>
　親有深愛也稱弟言其行之恭順也稱仁言其心之<lb/>
　愛敬也稱信言其用志篤實也鄭註不敢受重賜者<lb/>
　心也而五者備有焉此五者其善多矣反此則其失<lb/>
　亦多是以孝子不敢輕受重賜臨川王氏乃曰若謂<lb/>
　人子辭讓而不敢受則百官牛羊倉廩之奉舜未嘗<lb/>
　辭其說不然禮者聖人之中制天下可以通行堯之<lb/>
<pb n="20a"/>
　待舜與舜所受於堯非可律於天下也<lb/>
見父之執不謂之進不敢進不謂之退不敢退不問不<lb/>
敢對此孝子之行也<lb/>
　鄭氏曰敬父同志如事父<lb/>
　孔氏曰自上詣下曰見自下朝上曰見父之執謂執<lb/>
　友與父同志者也或故往見或路中相見也<lb/>
　臨川王氏曰心存於父者見父之執猶父也則其進<lb/>
　退對問之際安得不如此<lb/>
<pb n="20b"/>
　藍田吕氏曰父之執友其見也進退問荅不敢専焉<lb/>
　敬之至也見父之執猶極其敬況於父乎<lb/>
　長樂陳氏曰坊記曰睦於父母之黨可謂孝矣又曰<lb/>
　於父之執可以乗其車不可以衣其衣廣孝也蓋父<lb/>
　之同類謂之父黨父之同志謂之父執見父之黨無<lb/>
　容孝也此見父之執廣孝也古者尊尊之禮行故為<lb/>
　父黨者安其尊事父黨者盡其卑而民德於是乎厚<lb/>
　矣<lb/>
<pb n="21a"/>
　嚴陵方氏曰孔子曰愛親者不敢惡於人敬親者不<lb/>
　敢慢於人見父之執於進退之節有所不敢則一舉<lb/>
　足不敢忘親可知於對問之節有所不敢則一出言<lb/>
　不敢忘親可知孝子之行孰過乎是經有曰父執有<lb/>
　曰父黨有曰父齒有曰父讎何也以同志之所守則<lb/>
　曰執以同類之所與則曰黨以年之相若則曰齒以<lb/>
　怨之所敵則曰讎<lb/>
　東萊吕氏曰此一章看孝子愛親之心推原使之廣<lb/>
<pb n="21b"/>
　涵養使之厚若雖知愛親不能推原涵養則在親前<lb/>
　雖屏氣下色供洒埽應對勞而不怨離父母一步便<lb/>
　驕狠傲戾在親前時不多外面驕狠多則連親前亦<lb/>
　愈薄便入陵節犯上所以孝子必於親愛之心推廣<lb/>
　之涵養之見父之執與平居交遊者不謂之進不敢<lb/>
　進不謂之退不敢退退然躬子弟之職不問不敢對<lb/>
　如此則此心廣大大抵天下之事廣便厚且如澗壑<lb/>
　之水波濤不多只縁狹狹則力量薄滄海長江之水<lb/>
<pb n="22a"/>
　波浪如山如屋蓋力廣則厚若推得愛親之心廣時<lb/>
　則其所以愛親便厚不特如此至於黄髮兒齒亦下<lb/>
　氣怡色此心愈廣所謂老吾老以及人之老至犬馬<lb/>
　僕妾父母愛之子亦愛之<lb/>
　毛氏<hi>信卿</hi>曰人之為善必自夫不敢始自夫有所敢<lb/>
　而後無忌憚無忌憚則無所不至矣不敢則有敬畏<lb/>
　之心敬畏之心存則何往而非善文王不敢侮鰥寡<lb/>
　髙宗不敢荒寧所以為三代盛王也孔門亦自不敢<lb/>
<pb n="22b"/>
　做去孔子之豈敢顔回子貢之何敢孟之反之非敢<lb/>
　皆此心推之也見父之執而進退荅問之間皆有不<lb/>
　敢之心非孝子能若是乎經言見父之執必先言為<lb/>
　人子之孝如所云三賜不及車馬此言人子之孝也<lb/>
　必繼之以見父之執不謂之進不敢進之言為人子<lb/>
　者出必告此言人子之孝也必繼之以年長以倍則<lb/>
　父事之之言與坊記言君子弛其親之過而敬其美<lb/>
　必繼之以於父之執可以乗其車不可以衣其衣之<lb/>
<pb n="23a"/>
　意同蓋不愛其親而愛他人者謂之悖德不敬其親<lb/>
　而敬他人者謂之悖禮則不孝其親而敬其父之執<lb/>
　可乎愛親者不敢慢於人敬親者不敢惡於人則孝<lb/>
　於其親而不敬父之執可乎故孝於親則必敬父之<lb/>
　執敬父之執必本孝於其親此經所以相次言之<lb/>
夫為人子者出必告反必面所遊必有常所習必有業<lb/>
恒言不稱老<lb/>
　鄭氏曰告面同耳反言面者從外來冝知親之顔色<lb/>
<pb n="23b"/>
　安否有常有業縁親之意欲知之不稱老廣敬<lb/>
　孔氏曰自此至異席為一節明人子事親遊方習業<lb/>
　及汎交之禮老是尊稱稱老是己自尊大非孝子卑<lb/>
　退之情子若自稱老則感動其親故舜年五十而慕<lb/>
　是也<lb/>
　藍田吕氏曰出必告反必面受命於親而不敢專也<lb/>
　所遊必有常所習必有業體親之愛而不敢貽其憂<lb/>
　也恒言不稱老極子之慕而不忍忘也父母在而不<lb/>
<pb n="24a"/>
　敢有其身如之何聞斯行諸出入而無所受命是遺<lb/>
　親也親之愛子至矣所遊必欲其安所習必欲其正<lb/>
　苟輕身而不自愛則非所以養其志也君子之事親<lb/>
　親雖老而不失乎孺子慕者愛親之至也孟子曰五<lb/>
　十而慕予於大舜見之矣故髧彼兩髦為孺子之飾<lb/>
　親見然後説之苟常言而稱老則忘親而非慕也<lb/>
　嚴陵方氏曰出必告者欲親知其所往之方也反必<lb/>
　面者欲親知其所至之時也所遊必有常者慮貽親<lb/>
<pb n="24b"/>
　之憂也所習必有業者慮違親之志也孔子曰遊必<lb/>
　有方此非遊之有常乎學記曰良冶之子必學為裘<lb/>
　良弓之子必學為箕此非習之有業乎<lb/>
　永嘉戴氏曰為人親者無一念而忘其子故有倚門<lb/>
　倚閭之望為人子者無一念而忘其親故有出告反<lb/>
　面之禮生則出告反面没則告行飲至事亡如事存<lb/>
　也不敢慢遊以貽親憂不敢廢業以為親辱不敢自<lb/>
　老以傷親心此皆人子兢業恐懼之意也<lb/>
<pb n="25a"/>
　王氏<hi>子墨</hi>曰出告反面遊有常者慮貽親之憂也所<lb/>
　習必有業者慮致親之疑也常言不稱老者慮動親<lb/>
　之感也人子安親之心亦何所不至哉<lb/>
　黄氏曰老之為義若天子養三老致仕之人及耆年<lb/>
　有德云國老庶老老為尊稱可矣此蓋言為人子之<lb/>
　行夫子曰父母之年不可不知也一則以喜一則以<lb/>
　懼言懼者懼父母之年衰暮非久者也既懼其老忍<lb/>
　稱之哉此乃敎人子對父母常言則須避諱老字一<lb/>
<pb n="25b"/>
　則傷父母之心一則孝子不忍斥言非謂人子自身<lb/>
　稱老也<lb/>
　李氏曰父母之年以之喜懼故孝子愛日而不以老<lb/>
　自稱也如曰天子之老寡君之老則稱之不稱於常<lb/>
　言而已矣<lb/>
年長以倍則父事之十年以長則兄事之五年以長則<lb/>
肩隨之羣居五人則長者必異席<lb/>
　鄭氏曰年長以倍謂年二十於四十者人年二十弱<lb/>
<pb n="26a"/>
　冠成人有為人父之端今四十於二十者有子道内<lb/>
　則曰年二十惇行孝弟肩隨者與之並行差退席以<lb/>
　四人為節因冝有所尊<lb/>
　孔氏曰此謂鄉里之中非親非友但年長倍已則以<lb/>
　父道事之即父黨隨行也人年三十而娶於後乃有<lb/>
　子則三十於六十乃是倍年今鄭言二十於四十者<lb/>
　但加冠責以為人父為人子之禮雖未有妻子有為<lb/>
　人父之端以二十未合有子有子道也年二十於三<lb/>
<pb n="26b"/>
　十者半倍故兄事之則止差退而鴈行也若二十於<lb/>
　二十五者肩隨之則齊於鴈行也羣居謂朋友居處<lb/>
　法也古者地敷横席而容四人四人則推長者居席<lb/>
　端若有五人㑹應一人别席因推長者異席若賔主<lb/>
　禮席皆無同坐故郷飲酒賔介異席又云衆賔之席<lb/>
　皆不屬焉郷射衆賔之席繼而西謂相連屬也燕禮<lb/>
　及大射公三重大夫再重是皆異席也<lb/>
　横渠張氏曰年長以倍則父事之又視其雅素如何<lb/>
<pb n="27a"/>
　若本在兄弟之列則止可兄事之而已<lb/>
　藍田吕氏曰貴老為其近於親也敬長為其近於兄<lb/>
　也自二十而視四十則與吾父之年相若此所以父<lb/>
　事也長吾十年則與吾兄之年相若此所以兄事也<lb/>
　長吾五年則與吾年相若此所以肩隨之也皆敬長<lb/>
　之道也闕黨童子與先生並行孔子知其欲速成疾<lb/>
　行先長者孟子知其為不弟皆不知敬長之義而已<lb/>
　嚴陵方氏曰年長以倍則父事之者若經所謂父之<lb/>
<pb n="27b"/>
　齒隨行是也十年以長則兄事之者若經所謂兄之<lb/>
　齒鴈行是也五年以長則肩隨之者若經所謂行肩<lb/>
　而不併是也<lb/>
　馬氏曰徐行後長謂之弟疾行先長謂之不弟堯舜<lb/>
　之道孝弟而已矣夫孝弟於步趨疾徐之間而聖人<lb/>
　之道乃始於此者蓋逹事長之禮無所往而不為順<lb/>
　也推其齒而以父兄事之者謂其愈長而愈加敬也<lb/>
　長之五年則肩隨者不敢與先生並行也其出也不<lb/>
<pb n="28a"/>
　敢與之並行則其居也可以同席乎蓋五人之羣當<lb/>
　有所長推其長者必異席以敬之古人敬長如此則<lb/>
　民之犯上而踰禮者冝鮮矣<lb/>
　永嘉戴氏曰年長以倍則父事之十年以長則兄事<lb/>
　之五年以長則肩隨之兼愛之弊至於無父彼直以<lb/>
　為天下皆吾父也此之謂二本以父事之非直以為<lb/>
　父也若保赤子非直以為子也庸敬在兄斯須之敬<lb/>
　在鄉人彼固有等差也<lb/>
<pb n="28b"/>
　王氏<hi>子墨</hi>曰所以尊長者如此以吾有事父從兄之<lb/>
　心故也不然則曰楚人之長云耳安能移所以事父<lb/>
　兄者待之哉至於肩隨異席非謂年長之差而禮有<lb/>
　隆殺也此心則一而已彼有謂由彼長而我長之而<lb/>
　以長為外者安知發於吾心者固有所自乎然則禮<lb/>
　諸人者如此其於吾父兄又何如也<lb/>
　金華應氏曰此言貴老敬長之道凡年長以倍則執<lb/>
　父禮以事之不必限以二十也若曰二十惇行孝弟<lb/>
<pb n="29a"/>
　能盡此禮姑自是而始則可耳君子推敬親敬長之<lb/>
　心則凡一日之長於我者皆吾所當敬而年有髙下<lb/>
　則敬有等差不可毫釐之紊以此反觀於一身之間<lb/>
　則幼而名二十冠而字五十以伯仲而常自省焉以<lb/>
　此施於九族之内則服有齊斬功緦之異制居有東<lb/>
　西南北之異宫食有族食世降之異等而常加謹焉<lb/>
　近而推之郷則五十者立侍六十者坐七十者四豆<lb/>
　而郷之所敬者各不同逺而推之國則五十杖於家<lb/>
<pb n="29b"/>
　六十杖於鄉七十杖於朝而國之所敬亦不一所以<lb/>
　為文理密察也故子夏四海兄弟之説意非不廣而<lb/>
　理則未精彼墨氏兼愛不足言矣<lb/>
　金華邵氏曰愛親者不敢惡於人敬親者不敢慢於<lb/>
　人知愛敬其親而於人加忽焉則愛敬之道虧矣故<lb/>
　年倍於我事以父禮長我十年事以兄禮長我五年<lb/>
　差肩隨之至於羣居五人則又異長者之席其於人<lb/>
　也庸敢慢乎以此事親愛敬之道盡矣<lb/>
<pb n="30a"/>
　廬陵胡氏曰此謂郷里之中父兄之黨也<lb/>
　東萊吕氏曰此固止是遜弟之事然學者至於有所<lb/>
　得多要流入異端就遜弟中須要理㑹得等差節文<lb/>
　故致廣大又須盡精微<lb/>
為人子者居不主奥坐不中席行不中道立不中門食<lb/>
饗不為槩祭祀不為尸<lb/>
　鄭氏曰謂與父同宫者也不敢當其尊處室中西南<lb/>
　隅謂之奥道有左右中門謂棖闑之中央内則曰由<lb/>
<pb n="30b"/>
　命士以上父子皆異宫槩量也不制待賔客饌具之<lb/>
　所有尸者尊者之處為其失子道然則尸卜筮無父<lb/>
　者<lb/>
　孔氏曰自此至苟笑為一節明孝子居處及行立待<lb/>
　賔祭祀敬謹之事不言凡者或異居禮則不然主猶<lb/>
　坐也室嚮南户近東南角則西南隅隱奥無事故名<lb/>
　為奥常推尊者於閒樂無事之處故尊者居必主奥<lb/>
　也人子不冝處之一席四人則席端為上獨坐則席<lb/>
<pb n="31a"/>
　中為尊尊者冝獨不與人共則坐席居中卑者不得<lb/>
　居中也男女各路路各有中尊者常正路而行卑者<lb/>
　故不得也門中央有闑闑旁有棖棖闑之中尊者所<lb/>
　立故人子不當之而立四事皆與父同宫者異宫則<lb/>
　不禁有命既尊各有臣僕子孫應敬已故也大夫士<lb/>
　或相往來不制設饗食饌具由尊者所裁人子不得<lb/>
　輒豫限量多少尸代尊者人子不為也案熊氏曰食<lb/>
　饗不為槩為傳家事任子孫若不傳家事則子孫無<lb/>
<pb n="31b"/>
　待賔之事<lb/>
　廣安游氏曰正義熊氏說未妥蓋傳家正欲省事方<lb/>
　為子孫裁食饗之量是煩尊者也大槩為人子假如<lb/>
　士庶人朋友相往來苟欲為之設醴必先白父母乃<lb/>
　可而設醴之量又當聴於父母也<lb/>
　藍田吕氏曰子之事親非惟親之命弗敢專也居不<lb/>
　主奥坐不中席行不中道立不中門不敢專其位也<lb/>
　食饗不為槩不敢專其財也祭祀不為尸不敢專其<lb/>
<pb n="32a"/>
　身也<lb/>
　東萊吕氏曰古之人子不知他於行處居處立處坐<lb/>
　處何故常常檢點得如此好萬一或不檢點必有時<lb/>
　主奥中席中道中門原其所以能如此者必自有來<lb/>
　處<lb/>
　馬氏曰室而無奥阼則亂於堂室也蓋阼在堂奥在<lb/>
　室阼者主人之所有事也蓋出則接人以仁則主於<lb/>
　東北東北者温厚之氣始乎此也奥者主人之所宴<lb/>
<pb n="32b"/>
　息也入則退安於静故位乎西南西南者地道也尊<lb/>
　者之所出入也為人子者其可以當之乎故居則不<lb/>
　敢主奥升降則不由阼階不敢貳尊也<lb/>
　新安朱氏曰古人室在東南隅門開東北隅為窔西<lb/>
　北隅為屋漏西南隅為奥人纔進便先見東北隅却<lb/>
　到西北隅然後始到西南隅此是至深密之地<lb/>
　金華應氏曰父子異宫因各有西南隅之奥然親在<lb/>
　而自主之亦有不安焉者非特以同宫而避之也若<lb/>
<pb n="33a"/>
　同宫則父自主之矣且道路之間豈父之所統哉而<lb/>
　行不敢中者蓋無往而不寓其敬親之意也<lb/>
　金華邵氏曰事親之道當自卑以尊其親尤當自重<lb/>
　以愛其身主奥中席皆尊者所居中道中門皆尊者<lb/>
　所由為槩為尸皆尊者之事人子皆不敢當既不嫌<lb/>
　於逼其親矣聴於無聲常若親有命視於無形常若<lb/>
　親在前又不至於違其親其尊之者為何如不登髙<lb/>
　而下皆愛其身也<lb/>
<pb n="33b"/>
　廬陵胡氏曰食饗不為槩此未傳家事者㮚氏槩而<lb/>
　不稅<lb/>
　横渠張氏曰人子者食饗不為槩凡於父母賔客之<lb/>
　奉必極力營辦亦不計家之有無不為槩量為子者<lb/>
　不有其身不有私財凡人子為養又須使其不知其<lb/>
　勉強勞苦苟使見其為而不易則亦不安矣<lb/>
聴於無聲視於無形不登髙不臨深不苟訾不苟笑<lb/>
　鄭氏曰視聴恒若親之將有敎使然登髙臨深苟訾<lb/>
<pb n="34a"/>
　苟笑為近危辱也人之性不欲見毁訾不欲見笑君<lb/>
　子樂然後笑<lb/>
　孔氏曰無聲無形常於心想似見形聞聲苟且也相<lb/>
　毁曰訾不樂而笑為苟笑彼雖有是非而已苟譏毁<lb/>
　訾笑之皆非彼所欲必反見毁辱故孝子不為也<lb/>
　藍田吕氏曰視聴於無形聲則誠於事親專心致志<lb/>
　可知也身也者親之枝也履不安以危之是危親也<lb/>
　行不善以辱之是辱親也登髙臨深危道也苟訾近<lb/>
<pb n="34b"/>
　於讒苟笑近於謟是辱道也<lb/>
　長樂陳氏曰聴於無聲一傾耳不敢忘父母也視於<lb/>
　無形一舉目不敢忘父母也不登髙不臨深一舉足<lb/>
　不敢忘父母也不苟訾不苟笑一出言不敢忘父母<lb/>
　也孟子曰事孰為大事親為大守孰為大守身為大<lb/>
　聴於無聲視於無形則善於事親矣不登髙不臨深<lb/>
　不苟訾不苟笑不服闇不登危則善於守身矣<lb/>
　嚴陵方氏曰聴於無聲則常若親之有所命也視於<lb/>
<pb n="35a"/>
　無形則常若親之在其前也無聲猶且聴之況於聞<lb/>
　親之聲乎則召之無諾從可知矣無形猶且視之況<lb/>
　於視親之面乎則顔之無犯從可知矣毁譽者人之<lb/>
　公論哀樂者人之常情可毁則訾之可樂則笑焉所<lb/>
　不能免也然苟訾則為惡於人矣愛親者其可惡於<lb/>
　人乎苟笑則為慢於人矣敬親者其可慢於人乎<lb/>
　李氏曰聴至於無聲而不敢忽視至於無形而不敢<lb/>
　易與夫縱耳目之欲以危父母則異矣君子之於親<lb/>
<pb n="35b"/>
　何嘗忘一嚬一笑之間哉<lb/>
　建安真氏曰聴於無聲視於無形此戒慎乎其所不<lb/>
　覩恐懼乎其所不聞之意乎蓋孝子之心惟恐纎芥<lb/>
　之差須臾之失故其潛觀黙察至於如此非誠於事<lb/>
　親者其能若是乎<lb/>
　永嘉戴氏曰此孝子之極至也念念不置與親為一<lb/>
　常若親之在吾前而謦欬於其旁也記曰先王之孝<lb/>
　也色不忘乎目聲不絶乎耳自其生也聴於無聲視<lb/>
<pb n="36a"/>
　於無形及其没也色不忘乎目聲不絶乎耳念慮之<lb/>
　積非一日矣不思愛其身而登髙臨深以毁傷其肢<lb/>
　體不自重其身而苟訾苟笑以取侮於人凡此皆所<lb/>
　以貽其親之辱也<lb/>
　王氏<hi>子墨</hi>曰夫以訾笑之不苟若非人子所先而必<lb/>
　以責之何也孟子曰悦親有道反諸身不誠不悦於<lb/>
　親矣一訾笑之不戒則在我之誠安在哉況憂侮之<lb/>
　所自來有不止於吾身之累者觀曽子啓手啓足之<lb/>
<pb n="36b"/>
　際則人子之所懼可知矣奈何以父母之遺體行殆<lb/>
孝子不服闇不登危懼辱親也父母存不許友以死不<lb/>
有私財<lb/>
　鄭氏曰服事也闇冥也不於闇冥之中從事為卒有<lb/>
　非常且嫌失禮也男女夜行以燭死為報仇讎為忘<lb/>
　親也<lb/>
　藍田吕氏曰服闇者為穿窬之行欺人所不見也登<lb/>
　髙者行險以僥倖也孝子之心將為不善思貽父母<lb/>
<pb n="37a"/>
　羞辱必不果服闇登危是忘親也非特忘之不令之<lb/>
　名且將加之是辱親也不許友以死者不敢受其託<lb/>
　也如朋友死無所歸曰於我殯有父母在則不可許<lb/>
　矣先儒謂許報仇雖父母没亦不可也患難相死兄<lb/>
　弟之道也詩云鶺鴒在原兄弟急難每有良朋況也<lb/>
　永歎又曰兄弟閱于牆外禦其侮每有良朋烝也無<lb/>
　戎朋友以道義相成患難之事無相及故曰無戎也<lb/>
　戰國游俠以氣相許結私交報仇怨流俗髙之此先<lb/>
<pb n="37b"/>
　王之所必誅君子謂之不義者也<lb/>
　廣安游氏曰大抵為人子操心積慮專以親為心登<lb/>
　髙臨深以親為心則不登臨也可訾可笑以親為心<lb/>
　則不苟訾笑矣有事於危闇以親為心則不服闇登<lb/>
　危矣友有仇讎義當為報以親為心則不許友死矣<lb/>
　以至行居坐立食饗祭祀臨財之際苟其心及於親<lb/>
　焉則皆知以人子之道處之矣人生天地間事親一<lb/>
　事最為至要辦此一事然後可以議其他所謂禮之<lb/>
<pb n="38a"/>
　本者由事親而起也能孝則天下之善皆將從此而<lb/>
　起曰仁曰孝曰慈曰信曰謙曰良曰恭曰儉曰遜皆<lb/>
　由是而備矣曽子曰仁者仁此者也禮者履此者也<lb/>
　義者冝此者也信者信此者也樂自順此生刑自反<lb/>
　此作曽子所謂此者孝也<lb/>
　長樂陳氏曰戒慎乎其所不覩恐懼乎其所不聞不<lb/>
　服闇也道而不徑舟而不遊不登危也父母全而生<lb/>
　之子全而歸之則不苟訾不苟笑不服闇所以全其<lb/>
<pb n="38b"/>
　行不登髙不臨深不登危所以全其體<lb/>
　廬陵胡氏曰不服役於隠闇逺嫌也朋友責善於義<lb/>
　有當死者朋友必以責望於己已不當許之不心友<lb/>
　之讎<lb/>
　永嘉戴氏曰行事不明白而晻昧以招禍者皆所謂<lb/>
　服闇也為人子者髮膚以上皆親之體也豈敢許友<lb/>
　以死粒粟縷絲以上皆親之物也豈敢私有其財髙<lb/>
　者輕死卑者重財皆非純孝之士也<lb/>
<pb n="39a"/>
為人子者父母存冠衣不純素孤子當室冠衣不純采<lb/>
　鄭氏曰素為其有喪象也純縁也玉藻曰縞冠𤣥武<lb/>
　子姓之冠也縞冠素紕既祥之冠也孤子謂年未三<lb/>
　十者蚤喪親雖除喪不忘哀也三十壯有室有代親<lb/>
　之端不為孤也當室適子也深衣曰具父母衣純以<lb/>
　青孤子衣純以素<lb/>
　孔氏曰此一節明為人子父母存及孤子衣冠純飾<lb/>
　不同之事不言凡者若仕者遇凶荒雖親存亦素服<lb/>
<pb n="39b"/>
　冠純謂冠飾也衣純謂深衣領縁也鄭引玉藻者證<lb/>
　吉凶有别縞冠者薄絹為之𤣥武者以黒繒為冠卷<lb/>
　姓生也孫是子所生故謂孫為子姓父有服未畢子<lb/>
　雖已除猶未全吉故吉凶兼服𤣥武是吉縞冠為凶<lb/>
　也當祥之日朝服縞冠祥祭之後則縞冠素紕何𦙍<lb/>
　云素紕謂縁冠兩邊證素為凶也孤子雖除服猶素<lb/>
　然深衣云衣純以素嫡庶皆然今當室謂嫡子似庶<lb/>
　子不同者但嫡子内理烝嘗外交宗族代親既備嫌<lb/>
<pb n="40a"/>
　或不同故特明之所以鄭引深衣證凡孤子悉同也<lb/>
　崔氏曰不當室則純采<lb/>
　藍田吕氏曰人子之服必盡乎孺子之飾者所以恱<lb/>
　其親也故髧彼兩髦飾其首也衣純以繢以青飾其<lb/>
　身也冠衣純以素孤子之服非所以事親也深衣云<lb/>
　孤子衣純以素此云孤子當室冠衣不純采者少而<lb/>
　無父者雖人之窮然既除喪矣冠衣猶不改素則無<lb/>
　窮也先王制禮行道之人皆不忍也豈可獨遂其無<lb/>
<pb n="40b"/>
　窮之情哉故惟當室者行之非當室者不然也深衣<lb/>
　之言略矣<lb/>
　馬氏曰孟子曰父母俱存兄弟無故一樂也樂於中<lb/>
　者文必稱於外冠衣不純素者所以為文也孤子當<lb/>
　室者謂嫡室也冠衣不純采者異於諸子也蓋父之<lb/>
　於長子冠於阼以著代也服之三年以稱情也則嫡<lb/>
　子之於父其可以不加隆乎<lb/>
　禮記集説卷三<lb/>
</p>
<p>
</p>
  </div>
</body>
</text>
</TEI>
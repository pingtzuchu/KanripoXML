<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷二十</head>
    <p>
<pb n="1a"/>
欽定四庫全書<lb/>
　禮記集説卷二十　　　　　宋　衛湜　撰<lb/>
檀弓下第四<lb/>
君之適長殤車三乗公之庻長殤車一乗大夫之適長<lb/>
殤車一乗<lb/>
　鄭氏曰皆下成人也自上而下降殺以兩成人遣車<lb/>
　五乗長殤三乗下殤一乗尊卑以此差之庶子言公<lb/>
　卑逺之<lb/>
<pb n="1b"/>
　孔氏曰此一節論諸侯及卿大夫之子送𦵏遣車之<lb/>
　數君謂五等諸侯也諸侯之適子在長殤而死則遣<lb/>
　車三乗遣車之形甚小𦵏柩朝廟畢將行設遣奠竟<lb/>
　取所奠牲體臂臑折之為叚用此車載之以遣送死<lb/>
　者使人以次舉之如墓置於椁中之四隅雜記云遣<lb/>
　車視牢具置于四隅又曰大饗既饗卷三牲之俎歸<lb/>
　于賔館父母而賔客之所以為哀也但遣車之數貴<lb/>
　賤不同若生有爵命車馬之賜則死有遣車送之諸<lb/>
<pb n="2a"/>
　侯七乗大夫五乗此後有明文鄭註謂降殺宜兩則<lb/>
　天子九乗士三乗也今此所明並是殤未成人未有<lb/>
　爵命車馬之賜而得遣車者言其父有之得與子也<lb/>
　天子九乗若適子成人則應七乗在長殤而死則五<lb/>
　乗中殤從上亦五乗下殤三乗也若庶子成人則應<lb/>
　五乗長殤中殤三乗下殤一乗也諸侯七乗則適子<lb/>
　成人五乗長殤三乗中殤從上下殤則一乗也公亦<lb/>
　諸侯也適長殤既三乗庻子成人乃三乗長殤則一<lb/>
<pb n="2b"/>
　乗中殤亦從上若下殤則無也大夫五乗適子成人<lb/>
　三乗長殤降兩故一乗中殤從上亦一乗若下殤及<lb/>
　庻殤皆無也案下註云人臣賜車馬乃有遣車今大<lb/>
　夫適子長殤得有遣車一乗以其身為大夫徳位既<lb/>
　重雖未三命得有遣車之賜鄭註雜記云則士無遣<lb/>
　車禮天子上士三命得有車馬之賜而云士無遣車<lb/>
　者謂諸侯之士及天子中士下士也但䘮禮質略天<lb/>
　子之臣與諸侯之臣命數雖殊䘮禮不異故鄭云大<lb/>
<pb n="3a"/>
　夫以上乃有遣車文主天子大夫其實兼諸侯大夫<lb/>
　也鄭以士無遣車者文主諸侯之士其實亦兼天子<lb/>
　中士下士也鄭註庶子言公卑逺之者蓋君是對臣<lb/>
　之名有地大夫以上皆有君號公則五等之上今庻<lb/>
　子言公就其尊號是卑逺於庻子也<lb/>
公之䘮諸達官之長杖<lb/>
　鄭氏曰達官謂君所命雖有官職不逹於君則不服<lb/>
　斬<lb/>
<pb n="3b"/>
　孔氏曰此一節論臣為君杖法公者五等諸侯也達<lb/>
　官謂國之卿大夫士被君命者也此對不逹者故云<lb/>
　長若遭君䘮則備服衰杖不云衰從可知也不達於<lb/>
　君謂府史之屬但服齊衰三月爾若近臣閽寺之屬<lb/>
　雖無爵命但嗣君服斬則亦服斬與此異也故䘮服<lb/>
　斬衰章云公士大夫之衆臣為其君布帶繩屨傳曰<lb/>
　近臣君服斯服矣<lb/>
　嚴陵方氏曰受命於君者其名逹於上故謂之逹官<lb/>
<pb n="4a"/>
　若府史而下雖為在官皆其官長所自辟除則不可<lb/>
　謂之達矣孟子曰不能五十里不達於天子與此所<lb/>
　言達同義夫杖所以輔病恩之深者其病宜重受命<lb/>
　於君者其恩為深故公之䘮唯達官之長杖<lb/>
　山隂陸氏曰此言䘮達官之長杖視長子歟達官卿<lb/>
　也長蓋太宰言之緩詞言諸亦緩詞著公於達官之<lb/>
　長雖杖少遼絶也服問曰公為卿大夫錫衰然則何<lb/>
　以杖錫衰而杖恩也若蜡雖葛帶猶杖<lb/>
<pb n="4b"/>
　新安朱氏曰達官謂得自通於君者如内則公卿宰<lb/>
　執與六曹之長九寺五監之長外則監司郡守得自<lb/>
　通章奏於君者凡此皆杖次則不杖如大常卿杖大<lb/>
　常少卿則不杖若大常卿闕則少卿代之杖<lb/>
君於大夫將𦵏弔於宫及出命引之三歩則止如是者<lb/>
三君退朝亦如之哀次亦如之<lb/>
　鄭氏曰以義奪孝子也宫殯宫也出謂柩已在路三<lb/>
　命引之凢移九歩朝䘮朝廟也次他日賔客所受大<lb/>
<pb n="5a"/>
　門外舍也孝子至此而哀君或於是弔不必於宫也<lb/>
　孔氏曰此一節論君弔臣之禮君於大夫之䘮將至<lb/>
　𦵏時必親往弔孝子於殯宫及其柩出殯宫之門孝<lb/>
　子號慕攀轅君奪孝子之情命遣引之引者三歩則<lb/>
　止不忍頓奪孝子之情也君又命引之引者三歩又<lb/>
　止君又命引之引者又三歩而止君又命引之柩車<lb/>
　遂行君乃退去君或來弔参差早晚不必皆在殯宫<lb/>
　或當朝廟明日當發之時或柩已出大門至平生待<lb/>
<pb n="5b"/>
　賔次舍之䖏孝子哀泣停柩不行君於是始弔弔畢<lb/>
　君命引之使行亦如上來之事<lb/>
五十無車者不越疆而弔人<lb/>
　鄭氏曰五十氣力始衰<lb/>
　孔氏曰此一節論衰老不許徒行逺弔之事越疆則<lb/>
　道路遥逺弔人又悲感哀戚恐増衰惡也<lb/>
　嚴陵方氏曰五十始衰而老者不以筋力為禮故無<lb/>
　車不越疆弔人也<lb/>
<pb n="6a"/>
季武子寝疾蟜固不説齊衰而入見曰斯道也將亡矣<lb/>
士唯公門説齊衰武子曰不亦善乎君子表㣲及其䘮<lb/>
也曽㸃倚其門而歌<lb/>
　鄭氏曰季武子魯大夫季孫夙也世為上卿強且專<lb/>
　政國人事之如君蟜固能守禮不畏之矯失俗也道<lb/>
　猶禮也武子無如之何佯若善之表猶明也㸃字晳<lb/>
　曽参父倚門而歌明已不與也<lb/>
　孔氏曰此一節論季武子強僣蟜固正之事時人畏<lb/>
<pb n="6b"/>
　武子入其門皆説衰蟜固不説齊衰入見且謂之曰<lb/>
　著衰入大夫之門其道將亡絶矣將亡者未絶之詞<lb/>
　蓋其時嚮餘大夫之門猶有著齊衰者武子既寝疾<lb/>
　乃佯言若美之謂失禮顯著凢人皆知今説衰失禮<lb/>
　之㣲唯汝君子之人乃能表明之也曽㸃倚武子之<lb/>
　門而歌明已不與武子故無哀戚也凢外貌為陽内<lb/>
　心為隂實無内心但有外貌者謂之為陽陽或言佯<lb/>
　字相假借鄭知心實不善而佯善之者若實善則尋<lb/>
<pb n="7a"/>
　常不合説衰也入公門説衰謂不杖齊衰若杖齊衰<lb/>
　入公門亦不説具曲禮<lb/>
　長樂陳氏曰季孫夙之疾蟜固不説齊衰而入見示<lb/>
　之以㓙而欲其死也季孫夙之死曽㸃倚其門而歌<lb/>
　示之以吉而樂其死也子産之未死國人歌曰子産<lb/>
　而死誰其嗣之況欲其死乎李廣之死知與不知皆<lb/>
　為盡哀況樂其死乎子産李廣之感人猶至於此況<lb/>
　不為子産李廣者乎季孫夙則不然疾而不為人所<lb/>
<pb n="7b"/>
　矜愛死而不為人所哀悼其失人心可知矣周官閽<lb/>
　人䘮服不入宫曲禮席蓋重素苞屨厭冠不入宫門<lb/>
　服問亦曰唯公門有説齊衰則非公門不得説齊衰<lb/>
　矣蟜固曰斯道也將亡矣武子則曰君子表㣲蓋道<lb/>
　之存則著道之將亡則㣲於其將亡而能明之故謂<lb/>
　之表㣲季孫之善蟜固豈得已歟<lb/>
大夫弔當事而至則辭焉<lb/>
　鄭氏曰辭猶告也擯者以主人有事告也主人無事<lb/>
<pb n="8a"/>
　則為大夫出<lb/>
　孔氏曰自此至不受弔一節論弔哭之禮此謂大夫<lb/>
　弔士當事主人有大小斂殯之事也出謂出於庭不<lb/>
　得出門外以男子之事自堂及門故也若未斂以前<lb/>
　唯君命出見士䘮禮若正當小斂而大夫來弔則辭<lb/>
　之以有事斂畢當踊之時則延之入絶踊而拜之若<lb/>
　當斂後踊時來則亦絶踊而拜之故雜記云當袒大<lb/>
　夫至雖當踊絶踊而拜之若士來弔雖當斂不告以<lb/>
<pb n="8b"/>
　有事事畢踊後而引士入然後拜之也故雜記云於<lb/>
　士既事成踊襲而後拜之是也<lb/>
弔於人是日不樂婦人不越疆而弔人行弔之日不飲<lb/>
酒食肉焉<lb/>
　鄭氏曰君子哀樂不同日子於是日哭則不歌婦人<lb/>
　不通於外弔日不飲酒食肉以全哀也<lb/>
　孔氏曰婦人無外事故不越疆而弔人<lb/>
　長樂陳氏曰婦人見兄弟可以及閾而不可以踰閾<lb/>
<pb n="9a"/>
　送迎可以及門而不可以出門弔人可以出門而不<lb/>
　可以越疆許穆夫人欲歸唁於衛而不可得則越疆<lb/>
　而弔人如之何而可<lb/>
弔於𦵏者必執引若從柩及壙皆執紼<lb/>
　鄭氏曰示助之以力車曰引棺曰紼從柩贏者<lb/>
　孔氏曰弔𦵏本為助執事故必相助引柩車也執引<lb/>
　用人貴賤有數若其數足贏餘之人皆散行從柩至<lb/>
　壙下棺窆時則不限人數皆悉執紼也<lb/>
<pb n="9b"/>
　東山何氏曰執引天子千人諸侯五百人大夫三百<lb/>
　人士五十人也贏數外也<lb/>
　嚴陵方氏曰引在前屬之於車以道柩也紼在旁屬<lb/>
　之於棺以弼柩也道柩者唯在路用之而已弼柩者<lb/>
　至下棺亦用焉故雖不執引而或從柩及壙亦皆執<lb/>
　紼也曲禮曰助𦵏者必執紼蓋謂是矣<lb/>
喪公弔之必有拜者雖朋友州里舍人可也弔曰寡君<lb/>
承事主人曰臨<lb/>
<pb n="10a"/>
　鄭氏曰拜者往謝之也<lb/>
　孔氏曰諸侯臣之䘮公來親弔或遣人來弔䘮家雖<lb/>
　無主後必有以次䟽親往拜其君以謝恩疏親亦無<lb/>
　雖死者朋友及同州同里及䘮家典舍之人往拜亦<lb/>
　可也若有主後則主人自當親往拜謝是以既夕禮<lb/>
　云主人乗惡車鄭註云拜君命也弔曰寡君承事此<lb/>
　是君來語擯者使傳辭也弔為助事故雖君尊亦曰<lb/>
　承事也曰臨者主人辭謝之語言君屈辱降臨某之<lb/>
<pb n="10b"/>
　䘮稱寡君謙也若弔士則直稱君故士䘮禮君使某<lb/>
　弔如何不淑是也<lb/>
君遇柩於路必使人弔之<lb/>
　鄭氏曰君於臣民有父母之恩<lb/>
　孔氏曰君於其臣當特弔於家故䘮大記於大夫及<lb/>
　士皆親弔之又禮譏蕢尚受弔及把梁之妻不受野<lb/>
　弔是也其或卑小之臣及庶人之等君不豫知其䘮<lb/>
　造次遇柩於路必使人弔也<lb/>
<pb n="11a"/>
　廬陵胡氏曰遇柩於路必使人弔之若齊侯哭敝無<lb/>
　存之類<lb/>
大夫之䘮庶子不受弔<lb/>
　鄭氏曰不以賤者為有爵者主<lb/>
　孔氏曰不受弔不為主人也適子主䘮受弔拜賔若<lb/>
　適子或有他故不在則雖庶子不敢受弔明已卑辟<lb/>
　適也<lb/>
妻之昆弟為父後者死哭之適室子為主袒免哭踊夫<lb/>
<pb n="11b"/>
入門右使人立于門外告來者狎則入哭父在哭於妻<lb/>
之室非為父後者哭諸異室<lb/>
　鄭氏曰子為主親者主之也狎相習知者父在則不<lb/>
　以私䘮于尊故哭於妻之室<lb/>
　孔氏曰自此至往哭之論哭無服者之事適室正寝<lb/>
　也禮女子適人者為昆弟為父後者不降以其正故<lb/>
　也故姊妹之夫為之哭於適室之中庭子為主者甥<lb/>
　服舅緦故命已子為主受弔拜賔也冠尊不居肉袒<lb/>
<pb n="12a"/>
　上故凢哭哀必踊踊必先袒袒必先免故袒免哭踊<lb/>
　也夫入門右者夫謂此子之父即哭妻兄弟者也據<lb/>
　妻之為䘮故言夫子既為主位東階之下西嚮父入<lb/>
　門右近南而北嚮哭也父不為主若又西嚮便似二<lb/>
　主入門石北面示辟為主之處據申祥之哭言思婦<lb/>
　人倡踊則夫入門右亦哭踊也門内有哭則鄉里聞<lb/>
　之必來相弔故使人立於門外告語來弔者述所哭<lb/>
　之由明為主在子不關已也若弔者與此亡者曽經<lb/>
<pb n="12b"/>
　相識狎習則當入與共哭若此夫之父在則適室由<lb/>
　父故但於妻室之前哭之非為父後哭諸異室者案<lb/>
　奔䘮禮妻之黨哭諸寝蓋寝是大名雖適室及妻室<lb/>
　異室緫皆曰寝<lb/>
　嚴陵方氏曰哭諸異室者以其别於適也<lb/>
有殯聞逺兄弟之䘮哭于側室無側室哭于門内之右<lb/>
同國則往哭之<lb/>
　鄭氏曰哭於側室嫌哭殯也哭于門内之石近南者<lb/>
<pb n="13a"/>
　為之變位<lb/>
　孔氏曰哭於門内之右謂庶人無側室者故内則云<lb/>
　庶人無側室者言近南為之變位以其尋常為主當<lb/>
　在阼階東西向今稱門内之右故知近南為之變位<lb/>
　也逺兄弟謂異國也若同國則往哭之<lb/>
　嚴陵方氏曰哭于側室者欲其逺殯宫也哭于門内<lb/>
　之右者不居主位示為之變也同國則往哭之者以<lb/>
　其不逺故也<lb/>
<pb n="13b"/>
子張死曽子有母之䘮齊衰而往哭之或曰齊衰不以<lb/>
弔曽子曰我弔也與哉<lb/>
　鄭氏曰於朋友哀痛甚而往哭之非若凢弔或人以<lb/>
　其無服非之<lb/>
　孔氏曰此一節論哭朋友失禮之事曽子於子張無<lb/>
　服不應往哭若有服者雖緦亦往也<lb/>
　嚴陵方氏曰三年之䘮而弔哭不亦虛乎則齊衰而<lb/>
　弔固非禮也而曽子言我弔非若凢人之弔可疑故<lb/>
<pb n="14a"/>
　以與哉結之<lb/>
有若之䘮悼公弔焉子游擯由左<lb/>
　鄭氏曰悼公魯哀公之子擯相侑䘮禮者善子游正<lb/>
　之<lb/>
　孔氏曰此一節論擯相之法在主人曰擯在客曰介<lb/>
　大宗伯註云出接賔曰擯入詔禮曰相䘮禮廢亡時<lb/>
　人以為此儀當如詔辭而由右相少儀曰詔辭自右<lb/>
　鄭云為君出命也立者尊右若已傳君之詔辭為尊<lb/>
<pb n="14b"/>
　則宜䖏右若於䘮事則推賔居右而已自居左子游<lb/>
　如此是知禮也<lb/>
　嚴陵方氏曰吉事尚左㓙事尚右子游為擯而由左<lb/>
　則尚右故也<lb/>
　山隂陸氏曰子游擯由左著雖朋友方伸君臣不得<lb/>
　變也據泄桞死其徒由右相<lb/>
齊榖王姬之䘮魯莊公為之大功或曰由魯嫁故為之<lb/>
服姊妹之服或曰外祖母也故為之服<lb/>
<pb n="15a"/>
　鄭氏曰榖當為告聲之誤也王姬周女齊襄公之夫<lb/>
　人春秋周女由魯嫁卒則服之如内女服姊妹是也<lb/>
　天子為之無服嫁於王者之後乃服之莊公齊襄公<lb/>
　女弟文姜之子當為舅之妻非外祖母也外祖母又<lb/>
　小功也<lb/>
　孔氏曰此一節論諸侯為王姬著服之事案莊二年<lb/>
　齊王姬卒榖梁傳云為之主者卒之案元年秋築王<lb/>
　姬之館于外下云王姬歸于齊是由魯嫁也或人解<lb/>
<pb n="15b"/>
　之曰王姬之嫁命魯為主由魯嫁比之魯女故為之<lb/>
　服出嫁姊妹之服案䘮服大功章君為姑姊妹女子<lb/>
　子嫁於國君者著大功之服王姬既比之内女故服<lb/>
　大功也鄭註天子無服者以尊卑不敵故也若王者<lb/>
　之後天子以賔禮待之則亦大功也<lb/>
　石林葉氏曰王姬之服檀弓所不能決審主王姬嫁<lb/>
　者當為之服姊妹之服則莊公為之固然何疑于外<lb/>
　祖母乎若以為外祖母服則主王姬嫁者自不應有<lb/>
<pb n="16a"/>
　服然而䘮服記外祖母服小功非大功則檀弓非特<lb/>
　不能正主王姬嫁者之有服亦自不能知外祖母之<lb/>
　服小功也<lb/>
　嚴陵方氏曰古者天子之女下嫁於諸侯必以諸侯<lb/>
　之周姓者為之主以君臣之義不可以昏姻而廢故<lb/>
　也此王姬所以得由魯而嫁歟以其嘗為之主故䘮<lb/>
　則必告告必為之服亦冝矣而或以為外祖母故為<lb/>
　之服則非也<lb/>
<pb n="16b"/>
晉獻公之䘮秦穆公使人弔公子重耳且曰寡人聞之<lb/>
亡國恒於斯得國恒於斯雖吾子儼然在憂服之中䘮<lb/>
亦不可乆也時亦不可失也孺子其圗之以告舅犯舅<lb/>
犯曰孺子其辭焉䘮人無寳仁親以為寳父死之謂何<lb/>
又因以為利而天下其孰能説之孺子其辭焉公子重<lb/>
耳對客曰君惠弔亡臣重耳身䘮父死不得與於哭泣<lb/>
之哀以為君憂父死之謂何或敢有他志以辱君義稽<lb/>
顙而不拜哭而起起而不私子顯以致命於穆公穆公<lb/>
<pb n="17a"/>
曰仁夫公子重耳夫稽顙而不拜則未為後也故不成<lb/>
拜哭而起則愛父也起而不私則逺利也<lb/>
　鄭氏曰獻公殺其世子申生重耳辟難出奔是時在<lb/>
　翟秦穆公使人就弔之於斯謂在䘮代之際也䘮亦<lb/>
　不可乆䘮謂亡失位孺稺也勸其反國意欲納之舅<lb/>
　犯重耳之舅狐偃字子犯仁親親行仁義寳謂善道<lb/>
　可守者又因以為利謂欲反國求為後是利父死也<lb/>
　説猶解也使者公子縶也顯當作韅<lb/>
<pb n="17b"/>
　孔氏曰此一節論公子重耳不因父䘮以取國之事<lb/>
　使者弔重耳既畢又致穆公之命以勸重耳故言且<lb/>
　曰且者非特弔兼有餘事也得國失國其機恒在䘮<lb/>
　禍交代之際求之則得不求則失雖儼然端静在憂<lb/>
　戚䘮服之中然身䘮在外亦不可乆得國之時亦不<lb/>
　可失欲使重耳圗之舅犯言父死是何等事正是㓙<lb/>
　禍之時豈得又因以為己利天下聞之其誰解説我<lb/>
　以無罪公子重耳出而對客言君惠弔亡臣重耳此<lb/>
<pb n="18a"/>
　一句是叙其弔意既謝其恩又道不可之意言豈復<lb/>
　敢於悲哀之外别有他志以辱君之義也穆公意以<lb/>
　重耳反國為義也穆公本勸重耳反國重耳若欲為<lb/>
　後則當拜謝其恩今不受其勸故不拜穆公以其不<lb/>
　拜故云未為後也所以稽顙者自為父䘮哀號也凢<lb/>
　䘮禮先稽顙而後拜乃成今直稽顙而不拜故云不<lb/>
　成拜也既聞父死勸其反國哀慟而起若欲攀轅然<lb/>
　是其愛父也既起而不私與使者言必無心反國是<lb/>
<pb n="18b"/>
　逺利也鄭註知在翟弔之及使者公子縶並國語文<lb/>
　嚴陵方氏曰孟子曰不仁而得國者有之矣不仁而<lb/>
　得天下者未之有也夫不仁猶或有得國者而况於<lb/>
　仁乎觀重耳拒秦穆公之言則其仁可知矣故終能<lb/>
　覇有全晋然重耳之所為特受之於舅犯而已向使<lb/>
　自得於天資非由於人授推是以為國則一語一黙<lb/>
　一動一静無非仁也又安得孔子有譎而不正之譏<lb/>
　哉<lb/>
<pb n="19a"/>
　廬陵胡氏曰儼然猶嶄然仁親以為寳仁愛於親也<lb/>
　勸之孝於親父死之謂何又因以為利若争國是利<lb/>
　父䘮<lb/>
帷殯非古也自敬姜之哭穆伯始也<lb/>
　鄭氏曰穆伯魯大夫季悼子之子公甫靖也敬姜穆<lb/>
　伯妻文伯歜之母也禮朝夕哭不帷<lb/>
　孔氏曰此一節論哭殯不合帷殯之事孝子思念其<lb/>
　親朝夕哭時褰徹其帷今敬姜之哭穆伯以辟嫌之<lb/>
<pb n="19b"/>
　故遂朝夕哭不徹帷故下文云穆伯之䘮敬姜晝哭<lb/>
　與此同也案春秋文十五年公孫敖之䘮聲已不視<lb/>
　帷堂而哭公孫敖亦是穆伯然聲已是帷堂非帷殯<lb/>
　也聲已哭在堂下怨恨穆伯不欲見其堂故帷堂敬<lb/>
　姜哭于堂上逺嫌不欲見夫之殯故帷殯<lb/>
　張氏<hi>逸</hi>曰敬姜早寡晝哭以辟嫌帷殯或亦辟嫌表<lb/>
　夫之逺色也<lb/>
䘮禮哀戚之至也節哀順變也君子念始之者也<lb/>
<pb n="20a"/>
　鄭氏曰始猶生也念父母生己不欲傷其性<lb/>
　孔氏曰自此至孔子善殷一節緫論孝子遭䘮所為<lb/>
　哭踊復魄飯含重主殯𦵏反哭虞祔等事居父母䘮<lb/>
　是哀戚之至極也既為至極若無節文恐其傷性故<lb/>
　辟踊有節所以裁節其哀也所以節哀者欲順孝子<lb/>
　悲哀使之漸變也所以順變者君子思念父母之生<lb/>
　己恐其傷性也<lb/>
　嚴陵方氏曰始而生之者親也終而成之者子也苟<lb/>
<pb n="20b"/>
　過於哀而不知變則或以死傷生矣故節哀順變者<lb/>
　以君子念始之者也<lb/>
　李氏曰始者天下始之者親也<lb/>
復盡愛之道也有禱祠之心焉望反諸幽求諸鬼神之<lb/>
道也北面求諸幽之義也<lb/>
　鄭氏曰復謂招魂且分禱五祀庻㡬其精氣之反也<lb/>
　鬼神䖏幽闇望其從鬼神所來北面鄉其所從來也<lb/>
　禮復者升屋北面<lb/>
<pb n="21a"/>
　孔氏曰始死招魂復魄盡此孝子愛親之道也非直<lb/>
　招魂又分禱五祀故云有禱祠之心焉<lb/>
　嚴陵方氏曰孝子之事親固有愛之道及其死也猶<lb/>
　復以冀其復生則愛之道於是為盡故曰盡愛之道<lb/>
　也兾其復生故所以有禱祠之禮也特有是心耳故<lb/>
　曰有禱祠之心莊子曰鬼神守其幽則幽者鬼神之<lb/>
　道也復之時望其魂氣自幽而反故曰望反諸幽南<lb/>
　為陽有明之義北為隂有幽之義故曰北面求諸幽<lb/>
<pb n="21b"/>
　也<lb/>
　清江劉氏曰復盡愛之道也有禱祠之心焉禱祠猶<lb/>
　願幸耳史記曰此禱祠而求也<lb/>
　山隂陸氏曰鄭氏謂分禱五祀誤矣分禱五祀是直<lb/>
　禱耳<lb/>
拜稽顙哀戚之至隠也稽顙隠之甚也<lb/>
　鄭氏曰隠痛也稽顙者觸地無容<lb/>
　孔氏曰孝子拜賔之時先稽顙而后拜者哀戚之至<lb/>
<pb n="22a"/>
　痛也就拜與稽顙二事之中稽顙尤為痛之甚也<lb/>
　嚴陵方氏曰孝子哀痛之容有若手之辟足之踊口<lb/>
　之哭目之泣鼻之洟固非一類特不若稽顙之為甚<lb/>
　爾<lb/>
飯用米貝弗忍虚也不以食道用美焉爾<lb/>
　鄭氏曰尊之也食道䙝米貝美<lb/>
　孔氏曰飯用米貝不忍虚其口也食道謂飲食之道<lb/>
　飲食人所造作故為䙝也米貝天性自然為美士䘮<lb/>
<pb n="22b"/>
　禮飯用沐米貝水物古以為貨天子飯用黍諸侯以<lb/>
　粱大夫以稷士以稲天子之士亦以粱其含案周禮<lb/>
　典瑞云大䘮共飯玉含玉鄭註王含玉如璧形而小<lb/>
　耳是天子用璧又飯玉碎玉以雜米也故云共飯玉<lb/>
　雜記云含者執璧將命是諸侯以璧卿大夫無文成<lb/>
　十七年公孫嬰齊夢贈瓊瑰註云食珠玉含象則卿<lb/>
　大夫用珠也士用貝三<lb/>
　嚴陵方氏曰弗忍虚則無致死之不仁不以食道則<lb/>
<pb n="23a"/>
　無致生之不知<lb/>
銘明旌也以死者為不可别已故以其旗識之愛之斯<lb/>
録之矣敬之斯盡其道焉耳重主道也殷主綴重焉周<lb/>
主重徹焉奠以素器以生者有哀素之心也<lb/>
　鄭氏曰明旌神明之旌也不可别謂形貌不見也愛<lb/>
　之敬之謂重與奠始死未作主以重主其神重既虞<lb/>
　而埋之乃後作主春秋傳曰虞主用桑練主用栗綴<lb/>
　猶聨也殷人作主而聨其重以縣諸廟去顯考乃埋<lb/>
<pb n="23b"/>
　之周人作主徹重埋之哀素言哀痛無飾也凡物無<lb/>
　飾曰素哀則以素敬則以飾禮由人心而已<lb/>
　孔氏曰案士䘮禮為銘各以其物又司常云大䘮共<lb/>
　銘旌註云王則大常案司常云王建大常諸侯建旂<lb/>
　孤卿建旜大夫士建物則銘旌亦然但以尺寸易之<lb/>
　案士䘮禮士長二尺大夫五尺諸侯七尺天子九尺<lb/>
　孝子思念其親追愛之道故於斯為重以存録其神<lb/>
　又設奠盡其孝飬之道鄭以愛之敬之為重與奠然<lb/>
<pb n="24a"/>
　亦得緫為明旌之義故鄭於士䘮禮為銘之下引此<lb/>
　愛敬二事人始死作重猶若木主主者吉祭所以依<lb/>
　神在䘮重亦所以依神故曰重主道也殷人始殯置<lb/>
　重於廟庭作虞主訖則綴重縣於新死者之廟鄭註<lb/>
　顯考謂髙祖也死者世世遞遷至為顯考其重常在<lb/>
　死者去離顯考乃埋其重及主以既遷無廟也周人<lb/>
　作主則埋重鄭註既夕禮埋重於門外道左是也若<lb/>
　虞主亦埋於祖廟門外之道左奠謂始死至𦵏之祭<lb/>
<pb n="24b"/>
　名以其時無尸奠置於地故謂之奠悉用素器所以<lb/>
　表主人有哀素之心也鄭註哀則以素謂𦵏前敬則<lb/>
　以飾謂虞後故士虞禮不用素器<lb/>
　嚴陵方氏曰凢銘皆所以為名明旌謂之銘故男子<lb/>
　書名焉夫愛之則下忍亡故為旌以錄死者之名敬<lb/>
　之則不敢遺送死之道所以為盡也重設於始死之<lb/>
　時主立於既虞之後重非主也有主之道爾殷雖作<lb/>
　主矣猶綴重以縣於廟不忍棄之也周既作主矣重<lb/>
<pb n="25a"/>
　遂徹而埋於土不敢瀆之也不忍棄之者所以致其<lb/>
　愛而質故殷人行之不敢瀆之者所以致其敬而文<lb/>
　故周人行之夫重與主皆所以依神而已或曰重或<lb/>
　曰主何也始死而未𦵏則有柩矣有柩而又設重所<lb/>
　以為重也既有廟矣有廟而必立主是為主也<lb/>
　馬氏曰主一而已不可二也廟之有主齊桓公之末<lb/>
　失也然則所謂重者安所用哉始死之際未有主以<lb/>
　神明為不可一日無所依故作重見人子求神之至<lb/>
<pb n="25b"/>
　焉殷綴之於廟必待親盡廟祧而除之蓋有所不忍<lb/>
　然不若周主重徹焉作主則埋之神明之依於一不<lb/>
　可以有二孔子曰殷已慤吾從周凢此皆慤而不文<lb/>
　也奠以素器若士䘮禮有素俎士虞禮有素几皆為<lb/>
　是也哀素者哀而不文<lb/>
　李氏曰𦵏埋謹𦵏其形也祭祀謹事其神也銘誄繋<lb/>
　世謹傳其名也以傳其名故曰録之事死而至於傳<lb/>
　其名故曰盡其道鄭以為重奠則誤矣<lb/>
<pb n="26a"/>
　廬陵胡氏曰不可别溟溟難見<lb/>
唯祭祀之禮主人自盡焉爾豈知神之所饗亦以主人<lb/>
有齊敬之心也<lb/>
　孔氏曰既因上文用素以表哀素遂廣論虞祭之後<lb/>
　及卒哭練祥之祭故云此等祭祀之禮主人既見親<lb/>
　終自盡致孝飬之道豈知神之所享湏設此祭所以<lb/>
　設之者以主人有齊敬之心也<lb/>
　廬陵胡氏曰自盡加飾<lb/>
<pb n="26b"/>
　慈湖楊氏曰此章及下子游曰既𦵏而食之未見其<lb/>
　有享之者嗚呼鬼神之道不如是也孔子曰未能事<lb/>
　人焉能事鬼蓋曰知人則知鬼矣形有死生神無死<lb/>
　生故孔子之祭如鬼神之實在而羣弟子觀孔子祭<lb/>
　時精神以為如在也今子游以為未見其享之是求<lb/>
　鬼神之道於形也<lb/>
辟踊哀之至也有筭為之節文也袒括髪變也愠哀之<lb/>
變也去飾去美也袒括髪去飾之甚也有所袒有所襲<lb/>
<pb n="27a"/>
哀之節也<lb/>
　鄭氏曰筭數也<lb/>
　孔氏曰撫心為辟跳躍為踊孝子䘮親哀慕志懣男<lb/>
　踊女辟是哀痛之至極也若不裁限恐傷其性故辟<lb/>
　踊有筭為準節準節之數不一毎一踊三跳三踊九<lb/>
　跳為一節士三踊大夫五諸侯七天子九也袒衣括<lb/>
　髪孝子形貌之變也悲哀愠恚孝子哀情之變也去<lb/>
　其吉時服飾是去其華美也去飾雖有多塗袒括髪<lb/>
<pb n="27b"/>
　最為甚也有所袒有所襲者表明哀之限節也哀甚<lb/>
　則袒哀輕則襲<lb/>
　嚴陵方氏曰有筭則有節有節則文無節則質故謂<lb/>
　之節文袒則去其衣括髪則投其冠衣冠者人之常<lb/>
　服而已故曰袒括髪變也發於聲音見於衣服而生<lb/>
　於隂者此哀之常也及有感而愠以至於辟踊者陽<lb/>
　作之也此其變歟故曰愠哀之變也經曰愠斯戚戚<lb/>
　斯歎歎斯辟辟斯踊蓋謂是矣<lb/>
<pb n="28a"/>
弁絰葛而𦵏與神交之道也有敬心焉周人弁而𦵏殷<lb/>
人冔而𦵏<lb/>
　鄭氏曰接神之道不可以純㓙天子諸侯變服而𦵏<lb/>
　故冠素弁以葛為環絰既虞卒哭乃服受服也雜記<lb/>
　曰凢弁絰其衰侈袂踰時哀衰而敬生敬則服有飾<lb/>
　周弁殷冔俱象祭冠而素禮同也<lb/>
　孔氏曰居䘮著䘮冠麻絰身服衰裳是純㓙也著素<lb/>
　弁又加環絰用葛不以麻故鄭云接神不可純㓙也<lb/>
<pb n="28b"/>
　鄭知天子諸侯者以下云有敬心焉日月踰時敬心<lb/>
　乃生大夫士三月而𦵏敬心未生也素弁謂素帛為<lb/>
　弁故註周禮司服云弁如爵弁而素不云麻是用素<lb/>
　絹也以葛與弁絰連文故云葛環絰然則要帶仍用<lb/>
　麻也䘮服註天子諸侯既虞大夫士卒哭乃受服蓋<lb/>
　大夫以上卒哭與虞其月不同士虞與卒哭同在一<lb/>
　月故也引雜記者既服弁絰其衰亦改䘮服袂二尺<lb/>
　二寸袪尺二寸則𦵏時更制其衰袂三尺三寸袪尺<lb/>
<pb n="29a"/>
　八寸是改䘮服之衰也王制云夏后氏收而祭殷人<lb/>
　冔而祭周人弁而祭故鄭知俱象祭冠也士冠禮周<lb/>
　　弁殷冔夏收<lb/>
　嚴陵方氏曰與神交之道則心主乎敬夫厭冠麻絰<lb/>
　居䘮之禮也至於𦵏則以弁易冠以葛易麻者示敬<lb/>
　故也子游曰飯於牖下小斂於户内大斂於阼殯於<lb/>
　客位祖於庭𦵏於墓所以即逺也比至於𦵏則即逺<lb/>
　之至矣故以神道交之<lb/>
<pb n="29b"/>
　山隂陸氏曰弁絰葛在下則葛帶也絰仍用麻弁絰<lb/>
　葛而𦵏卿大夫以下禮知然者以下周人弁而𦵏殷<lb/>
　人冔而𦵏知之也䘮致哀而已𦵏則有敬心焉弁而<lb/>
　𦵏冔而𦵏則其敬心益隆<lb/>
歠主人主婦室老為其病也君命食之也<lb/>
　鄭氏曰尊者奪人易也歠歠粥也<lb/>
　孔氏曰此論尊者奪孝子情之法主人亡者之子主<lb/>
　婦亡者之妻室老家之長相此三人並是大夫之家<lb/>
<pb n="30a"/>
　貴者為其歠粥病困之故君必有命食疏飯也<lb/>
　山隂陸氏曰謂親䘮三日之後君命以粥歠焉故曰<lb/>
　為其病也君命食之也鄭氏謂尊者奪入易此言大<lb/>
　夫以上篤於愛鄰里或不能勉據問䘮云隣里為之<lb/>
　糜粥以飲食之<lb/>
反哭升堂反諸其所作也主婦入于室反諸其所飬也<lb/>
　鄭氏曰堂親所行禮之䖏室親所饋食之䖏<lb/>
　孔氏曰室謂饋食供飬之䖏堂者親平生祭祀冠昏<lb/>
<pb n="30b"/>
　在于堂也皆謂在廟也故既夕禮主人反哭入升自<lb/>
　西階東面鄭註云反諸其所作也又云主婦入于室<lb/>
　註云反諸其所飬也下始云遂適殯宫故知初反哭<lb/>
　在廟也<lb/>
　嚴陵方氏曰言主婦入室則升堂者主人而已主人<lb/>
　升堂主婦入室隂陽之義<lb/>
　廬陵胡氏曰所作親動作之䖏<lb/>
　新安朱氏曰湏知得此意思則所謂踐其位行其禮<lb/>
<pb n="31a"/>
　等事行之自安方見得繼志述事之事<lb/>
反哭之弔也哀之至也反而亡焉失之矣於是為甚殷<lb/>
既封而弔周反哭而弔孔子曰殷已慤吾從周<lb/>
　鄭氏曰於是為甚哀痛甚也封當為窆窆下棺也<lb/>
　孔氏曰此言謂在廟也思想其親而不見故悲哀為<lb/>
　甚壙者非親存所在之䖏今弔者於此而來哀情質<lb/>
　慤故云慤也<lb/>
　嚴陵方氏曰人之始死也則哀其死既𦵏也則哀其<lb/>
<pb n="31b"/>
　亡其亡則哀為甚矣故反哭之時有弔禮焉問䘮曰<lb/>
　入門而弗見也上堂又弗見也入室又弗見也亡矣<lb/>
　䘮矣不可復見已矣故哭泣辟踊盡哀而止矣大宗<lb/>
　伯以䘮禮哀死亡蓋死亡之别如此既封而弔者受<lb/>
　弔於壙也反哭而弔者受弔于家也夫弔也者所以<lb/>
　弔其哀而已䘮雖為哀然不若反哭之哀為甚此孔<lb/>
　子所以謂殷為己慤周人弔于家示民不階也子曰<lb/>
　死民之卒事也吾從周其言蓋本諸此<lb/>
<pb n="32a"/>
　山隂陸氏曰已慤猶言大慼也禮器曰七介以相見<lb/>
　也不然則已慤<lb/>
𦵏於北方北首三代之逹禮也之幽之故也<lb/>
　鄭氏曰北方國北也<lb/>
　孔氏曰之幽之故上之訓往下之語助言𦵏于國北<lb/>
　及北首者鬼神尚幽闇往詣幽㝠故也殯時仍南首<lb/>
　者孝子猶若其生不忍以神待之<lb/>
　嚴陵方氏曰南方以陽而明北方以隂而幽人之生<lb/>
<pb n="32b"/>
　也則自幽而出乎明故生者南向及其死也則自明<lb/>
　而反乎幽故死者北首凡以順隂陽之理而已三代<lb/>
　之禮雖有文質之變至于𦵏之北方北首則通而行<lb/>
　之者皆所以順死者之反乎幽故也<lb/>
　<lb/>
　<lb/>
　<lb/>
　禮記集説卷二十<lb/>
</p>
<p>
</p>
  </div>
</body>
</text>
</TEI>
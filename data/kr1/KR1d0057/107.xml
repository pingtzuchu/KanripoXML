<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百七</head>
    <p>
<pb n="1a"/>
欽定四庫全書<lb/>
　禮記集説卷一百七　　　　宋　衛湜　撰<lb/>
君既葬王政入於國既卒哭而服王事大夫士既葬公<lb/>
政入於家既卒哭弁絰帶金革之事無辟也<lb/>
　鄭氏曰此權禮弁絰帶者變喪服而弔服輕可以即<lb/>
　事也<lb/>
　孔氏曰國家有事孝子不得遵常禮故從權也葬竟<lb/>
　未卒哭王事入於己國既卒哭則出為王服金革之<lb/>
<pb n="1b"/>
　事公政謂國之政令入大夫家卒哭則有變服今服<lb/>
　弔服以從金革之事無所辟也變服重弔服輕故從<lb/>
　戎便國君當亦弁絰也然此云弁絰帶弁絰謂弔服<lb/>
　帶謂喪服異凡弔也<lb/>
既練居堊室不與人居君謀國政大夫士謀家事既祥<lb/>
黝堊祥而外無哭者禫而内無哭者樂作矣故也<lb/>
　鄭氏曰黝堊堊室之飾也地謂之黝牆謂之堊外無<lb/>
　哭者於門外不哭也内無哭者入門不哭也禫踰月<lb/>
<pb n="2a"/>
　而可作樂樂作無哭者<lb/>
　孔氏曰此一經論練及祥禫之節練居堊室猶不與<lb/>
　人居也練後漸輕故君大夫士得謀己國家事也祥<lb/>
　大祥也黝黒也平治其地令黒也堊白也新塗堊牆<lb/>
　壁令白稍飾故也外即中門外堊室中也祥之日鼓<lb/>
　素琴故中門外不哭若有弔者則入即位哭也内中<lb/>
　門也禫已縣八音於庭是樂作矣故門内不復哭也<lb/>
　鄭注禫踰月定本禫作祥禫踰月自然樂作矣<lb/>
<pb n="2b"/>
　嚴陵方氏曰既練君謀國政異乎既葬之不言國事<lb/>
　矣大夫士謀家事異乎既葬之不言家事矣或言政<lb/>
　或言事者主在上則曰政兼在下則曰事盖絜其地<lb/>
　使微青塗其牆使純白以吉之先見故致飾以變其<lb/>
　凶若既練所居之室以堊則以表哀素之心耳非致<lb/>
　飾也<lb/>
禫而從御吉祭而復寢期居廬終喪不御於内者父在<lb/>
為母為妻齊衰期者大功布衰九月者皆三月不御於<lb/>
<pb n="3a"/>
内婦人不居廬不寢苫喪父母既練而歸期九月者既<lb/>
葬而歸<lb/>
　鄭氏曰從御御婦人也復寢不復宿殯宫也歸謂歸<lb/>
　夫家也<lb/>
　孔氏曰此一經釋禫節言禫時從御婦人於内也吉<lb/>
　祭而復寢者謂禫祭之後同月之内值吉祭之節行<lb/>
　吉祭訖而復寢不待踰月若不當四時吉祭則待踰<lb/>
　月吉祭乃復寢案間傳既祥復寢謂不宿中門外復<lb/>
<pb n="3b"/>
　於殯宫之寢此復寢謂平常之寢文同義别故鄭注<lb/>
　不復宿殯宮也案喪服女子為父母卒哭折笄首𤣥<lb/>
　謂卒哭喪之大事畢可以歸於夫家此云既練不同<lb/>
　者喪服注云可以歸是可歸之節其實歸時在練後<lb/>
　也<lb/>
公之喪大夫俟練士卒哭而歸<lb/>
　鄭氏曰此公公士大夫有地者也其大夫士歸者謂<lb/>
　素在君所食都邑之臣<lb/>
<pb n="4a"/>
　孔氏曰此經明公士大夫有地之君喪其臣歸之節<lb/>
　臣下呼此有地大夫之君為公故曰公之喪大夫俟<lb/>
　練者此君下之臣大夫待練而歸也知此公是公士<lb/>
　大夫有地者以其臣大夫待練士待卒哭故知非正<lb/>
　君案雜記大夫次於公館以終喪士練而歸彼謂正<lb/>
　君與此殊也案皇氏曰鄭注素在君所食都邑之臣<lb/>
　者素先也君所食都邑謂公士大夫之君采地言公<lb/>
　士大夫在朝廷而死此臣先在其君所食之采邑君<lb/>
<pb n="4b"/>
　喪而来服至小祥而各反故云歸也<lb/>
　山隂陸氏曰言俟著哀之殺早矣據父母既練而歸<lb/>
　曰既哀有餘也<lb/>
大夫士父母之喪既練而歸朔月忌日則歸哭于宗室<lb/>
諸父兄弟之喪既卒哭而歸父不次於子兄不次於弟<lb/>
　鄭氏曰歸謂歸其宫也忌日死日也宗室宗子之家<lb/>
　謂殯宫也禮命士以上父子異宫不次謂不就其殯<lb/>
　宫為次而居<lb/>
<pb n="5a"/>
　孔氏曰此一經明庶子遭喪歸家之節大夫士謂庶<lb/>
　子為大夫士也父子異宫故有父母之喪至小祥各<lb/>
　歸其宫也適子則終喪在殯宫朔月朔望也宗室適<lb/>
　子家殯宫也雖練各歸至忌日及朔望則歸殯宫也<lb/>
　諸父諸兄弟並期為輕故至卒哭而各歸此謂適弟<lb/>
　則庶兄為之次下兄不次於弟謂庶弟也<lb/>
君於大夫世婦大歛焉為之賜則小歛焉於外命婦既<lb/>
加盖而君至於士既殯而徃為之賜大歛焉夫人於世<lb/>
<pb n="5b"/>
婦大歛焉為之賜小歛焉於諸妻為之賜大歛焉於大<lb/>
夫外命婦既殯而往<lb/>
　鄭氏曰為之賜謂有恩惠也加盖而至於臣之妻略<lb/>
　也<lb/>
　孔氏曰自此至君退必奠明君於大夫及士并夫人<lb/>
　於大夫士恩賜弔臨主人迎送之節君於世婦謂内<lb/>
　命婦常為之恩賜則小歛而徃然則君於大夫大歛<lb/>
　是常小歛是恩賜案隐元年公不與小斂故不書日此<lb/>
<pb n="6a"/>
　謂卿當未襲而徃故昭十五年有事于武宫叔弓卒<lb/>
　去樂卒事公羊云君聞大夫喪去樂卒事而徃可也<lb/>
　是卿未襲而徃栁莊非卿衛君即弔急弔賢也君於<lb/>
　外命婦恩輕故既大歛入棺加盖之後而君至也於<lb/>
　諸妻謂姪娣及同姓女也同士禮故為之賜大歛焉<lb/>
　若夫人姪娣尊同世婦當大歛為之賜小斂焉於大<lb/>
　夫外命婦謂夫人於大夫及外命婦既殯而徃但有<lb/>
　一禮無恩賜差降之事也<lb/>
<pb n="6b"/>
　嚴陵方氏曰小斂在先大歛在後喪事以速為敬故<lb/>
　大歛而往者則為禮之常小歛而往者則為之賜也<lb/>
大夫士既殯而君往焉使人戒之主人具殷奠之禮俟<lb/>
于門外見馬首先入門右巫止於門外祝代之先君釋<lb/>
菜于門内祝先升自阼階負墉南面君即位于阼小臣<lb/>
二人執戈立于前二人立于後擯者進主人拜稽顙君<lb/>
稱言視祝而踊主人踊<lb/>
　鄭氏曰殷猶大也朝夕小奠至月朔則大奠君將来<lb/>
<pb n="7a"/>
　則具大奠之禮以待之榮君之來也祝負墉南面直<lb/>
　君北房戸東也小臣執戈先後君君升而夾階立大<lb/>
　夫殯即成服成服則君亦成服錫衰而徃弔之擯者<lb/>
　進當賛主人也始立門東北面稱言舉所以來之辭<lb/>
　也視祝而踊祝相君之禮當節之也<lb/>
　孔氏曰此明君弔大夫之禮君於大夫雖視大歛或<lb/>
　有既殯之後而始往與士同也君將往使人豫戒主<lb/>
　人主人重君之來先備月朔大奠之禮待于門外見<lb/>
<pb n="7b"/>
　君馬首先君而入祝先道君升阼階在君之北立於<lb/>
　房户之東皆負壁而鄉南墉壁也君位于阼者主人<lb/>
　不敢有其室也執戈辟邪氣也擯者進於孝子前告<lb/>
　孝子使行禮喪賛曰相此云擯者以君之弔禮故以<lb/>
　擯言主人北面拜而稽顙君舉弔辭祝以相君先踊<lb/>
　君乃視祝而踊君踊畢主人乃踊鄭注直君北者直<lb/>
　當也顧命云夾階上刃故鄭知夾階立也<lb/>
　横渠張氏曰殷衆也周禮立其殷謂置衆士也殷奠<lb/>
<pb n="8a"/>
　者以盛此禮報事衆人執物以進所以表其勤也是<lb/>
　以殷奠不足則取諸大功以下又不足則反之是知<lb/>
　用人之多也其進之也必人執一物以薦薦有不盡<lb/>
　則反之却來取以再薦之也易言殷薦之上帝亦是<lb/>
　衆進之義<lb/>
大夫則奠可也士則出俟于門外命之反奠乃反奠卒<lb/>
奠主人先俟于門外君退主人送于門外拜稽顙君於<lb/>
大夫疾三問之在殯三往焉士疾壹問之在殯壹往焉<lb/>
<pb n="8b"/>
君弔則復殯服<lb/>
　鄭氏曰迎不拜拜送者拜迎則為君之荅己三問三<lb/>
　徃壹問壹徃所以致殷勤也君弔則復殯服者復反<lb/>
　也反其未殯未成服之服新君事也謂臣喪既殯後<lb/>
　君乃始來弔也復或為服<lb/>
　孔氏曰此一節明君來弔士與大夫其禮不同也大<lb/>
　夫則奠可也者君既在阼主人在庭踊畢則釋此殷<lb/>
　奠于殯可也言對人君可為此奠士卑不敢留君待<lb/>
<pb n="9a"/>
　奠故先出俟君于門外君使人命反設奠士乃反入<lb/>
　設奠主人奠畢又先出門待君大夫士同君退主人<lb/>
　門外送之而拜案曲禮凡非弔喪非見國君無不荅<lb/>
　拜然則喪法孝子拜賔無荅拜之禮鄭注云為君荅<lb/>
　己者意恐君之荅故不拜迎案僖二十四年左傳宋<lb/>
　先代之後於周為客有喪拜焉謂其餘諸侯來弔國<lb/>
　喪主不拜宋用敵禮拜謝之亦主人拜賔之義也殯<lb/>
　服則苴絰免布深衣也不散帶故小記云君弔雖不<lb/>
<pb n="9b"/>
　當免時也主人必免此謂臣喪大歛殯君有故不得<lb/>
　來殯後始來弔也<lb/>
夫人弔於大夫士主人出迎于門外見馬首先入門右<lb/>
夫人入升堂即位主婦降自西階拜稽顙于下夫人視<lb/>
世子而踊奠如君至之禮夫人退主婦送于門内拜稽<lb/>
顙主人送于大門之外不拜<lb/>
　鄭氏曰視世子而踊世子從夫人夫人以為節也世<lb/>
　子之從夫人位如祝從君也<lb/>
<pb n="10a"/>
　孔氏曰此一經明夫人弔臣禮先入門右門亦大門<lb/>
　也孝子迎君之妻亦如迎君禮也主婦臣妻也夫人<lb/>
　來弔故婦人為主人世子夫人之世子隨夫人來也<lb/>
　夫人來弔則世子在前道引其禮奠如君至之禮者<lb/>
　亦先戒乃具殷奠夫人即位哭後主婦拜竟而設奠<lb/>
　事如君弔禮主婦送于門内門寢門也婦人迎送不<lb/>
　出門故夫人去於路寢門内拜送之主人送于大門<lb/>
　外喪無二主主婦已拜故主人不拜<lb/>
<pb n="10b"/>
　金華應氏曰君臣之際猶家人也君於外内婦既殯<lb/>
　徃夫人於大夫士之家亦往弔之然盖弔内子士妻<lb/>
　之禮亦在其中矣主人迎而先入門右夫人升而自<lb/>
　階待夫人猶待君也主婦拜稽顙于下執妾禮猶臣<lb/>
　禮也夫人之行世子實侍之世子視祝而踊夫人則<lb/>
　視世子而踊也退則送于門外婦人迎送不下堂而<lb/>
　特至門者為所尊變也其來也主人迎于門外送亦<lb/>
　如之所以代主婦而伸敬也門外者男子之所有事<lb/>
<pb n="11a"/>
　婦人迎送不出門雖對所尊而不敢變也古之君臣<lb/>
　猶一體也頭目手足疾痛慘楚彼此無不相應君臣<lb/>
　猶一家也父兄子弟吉凶休戚上下無不相闗視之<lb/>
　如一體故疾則君三問再問喪則君或撫或踊真若<lb/>
　吾手足之虧折焉視之如一家故君喪則大夫士位<lb/>
　乎東世婦士妻位乎西不翅父兄之痛也及臣之有<lb/>
　故則君視之夫人視之世子視之真若子弟之失亡<lb/>
　焉然諸婦之至君所惟喪祭為然詩曰諸宰君婦廢徹<lb/>
<pb n="11b"/>
　不遲諸侯非問疾弔喪則不入諸臣之家夫人之行<lb/>
　必與世子偕其動也不茍矣<lb/>
大夫君不迎于門外入即位于堂下主人北面衆主人<lb/>
南面婦人即位于房中若有君命命夫命婦之命四鄰<lb/>
賔客其君後主人而拜<lb/>
　鄭氏曰入即位于下不升堂而立阼階之下西面下<lb/>
　正君也衆主人南面於其北婦人即位於房中君雖<lb/>
　不升堂猶辟之也後主人而拜者將拜賔使主人陪<lb/>
<pb n="12a"/>
　其後而君前拜不俱拜者主人無二也<lb/>
　孔氏曰此經明大夫君之禮大夫下臣稱大夫為君<lb/>
　故曰大夫君不迎于門外貶於正君也主人北面者<lb/>
　其君即阼階下位故適子辟之所以在君之南北面<lb/>
　也婦人之位在堂君雖不升堂猶辟於房中正君來<lb/>
　禮亦如此不言大夫君之妻來者當同夫人禮也前<lb/>
　君臨大歛云主婦尸西以大歛哀深故不辟君今謂<lb/>
　殯後也當此大夫君來弔時或有本國之君命或有<lb/>
<pb n="12b"/>
　國中大夫命婦之命或有昔經使四鄰之國卿大夫<lb/>
　遣使来弔若有此諸賔在庭則此大夫君代主人拜<lb/>
　命及拜賔以喪用尊者拜賔故也然大夫君不敢同<lb/>
　於國君専代為主故以主人陪置君之後君先拜主<lb/>
　人後拜不同時拜故鄭云主人無二也<lb/>
君弔見尸柩而后踊大夫士若君不戒而往不具殷奠<lb/>
君退必奠<lb/>
　鄭氏曰君弔塗之後雖往不踊也君退必奠榮君之<lb/>
<pb n="13a"/>
　來<lb/>
　孔氏曰君來不先戒當時雖不得殷奠君去後必設<lb/>
　奠告殯以榮君來故也案皇氏曰前文既殯君往視<lb/>
　祝而踊殯後有踊者謂既殯未塗得有踊也故鄭注<lb/>
　云塗之後不踊<lb/>
君大棺八寸屬六寸椑四寸上大夫大棺八寸屬六寸<lb/>
下大夫大棺六寸屬四寸士棺六寸<lb/>
　鄭氏曰大棺棺之在表者也檀弓曰天子之棺四重<lb/>
<pb n="13b"/>
　水兕革棺被之其厚三寸杝棺一梓二四者皆周此<lb/>
　以内説而出也然則大棺及屬用梓椑用杝以是差<lb/>
　之上公革棺不被三重也諸侯無革棺再重也大夫<lb/>
　無椑一重也士無屬不重也庻人之棺四寸上大夫<lb/>
　謂列國之卿也趙簡子云不設屬椑時僣也<lb/>
　孔氏曰自此至篇末總論君大夫士等棺椁及飾棺<lb/>
　之異并椑繂之殊此經君大夫士等棺椁厚薄之制<lb/>
　天子四重之棺屬與椑合一尺大棺六寸水兕革棺<lb/>
<pb n="14a"/>
　共六寸都合厚二尺四寸也上公棺則去水皮所餘<lb/>
　三重合厚二尺一寸伯子男則又去兕皮但餘三棺<lb/>
　為二重合厚一尺八寸也上大夫去椑四寸所餘大<lb/>
　棺與屬合為一尺四寸下大夫大棺與屬各减二寸<lb/>
　厚一尺也士則不重唯大棺六寸檀弓從内而説一<lb/>
　次出外謂近尸有水革次外有兕革次外有椑次外<lb/>
　有屬次外有大棺此先云大棺及屬乃始云椑是從<lb/>
　外向内而説故知大棺及屬當梓棺也椑當杝棺也<lb/>
<pb n="14b"/>
　案檀弓孔子為中都宰制四寸之棺五寸之椁是庻<lb/>
　人棺四寸也案哀公二年趙簡子與鄭戰于鐵簡子<lb/>
　自誓云桐棺三寸不設屬椑下卿之罰也大夫依禮<lb/>
　無椑今云罰始無椑故知當時大夫常禮用椑時僣<lb/>
　也<lb/>
君裏棺用朱綠用雜金鐕大夫裏棺用𤣥綠用牛骨鐕<lb/>
士不綠<lb/>
　鄭氏曰鐕所以琢著裏<lb/>
<pb n="15a"/>
　孔氏曰此一經明裏棺之制裏棺謂以繒貼棺裏也<lb/>
　以朱繒貼四方綠繒貼四角雜金□者鐕釘也尚書<lb/>
　云貢金三品黄白青色舊説云用金釘又用象牙釘<lb/>
　雜之以琢朱綠著棺也大夫四面𤣥四角綠士用𤣥<lb/>
　亦同大夫用牛骨鐕<lb/>
君盖用漆三衽三束大夫盖用漆二衽二束士盖不用<lb/>
漆二衽二束<lb/>
　鄭氏曰用漆者塗合牝牡之中也衽小要也<lb/>
<pb n="15b"/>
　孔氏曰此一經明衽束之數盖棺上盖也用漆謂漆<lb/>
　其衽合縫處也衽謂燕尾合棺縫際也束謂以皮束<lb/>
　棺也棺兩邊各三衽每當衽上輙以牛皮束之故云<lb/>
　三衽三束大夫士横衽有二每衽有束故云二束士<lb/>
　卑不用漆衽束與大夫同檀弓云棺束縮二衡三者<lb/>
　據君言也若大夫士横唯二束此文是也<lb/>
君大夫鬊爪實于綠中士埋之<lb/>
　鄭氏曰綠當為角聲之誤也角中謂棺内四隅也鬊<lb/>
<pb n="16a"/>
　亂髪也將實爪髪棺中必為小囊盛之此緑或為簍<lb/>
　孔氏曰此一節明鬊爪之異綠即棺角也士賤以物<lb/>
　盛埋之<lb/>
君殯用輴櫕至于上畢塗屋大夫殯以幬櫕至于西序<lb/>
塗不暨于棺士殯見衽塗上帷之<lb/>
　鄭氏曰櫕猶菆也屋殯上覆如屋者也幬覆也暨及<lb/>
　也此記參差以檀弓參之天子之殯居棺以龍輴櫕<lb/>
　木題凑象椁上四柱如屋以覆之盡塗之諸侯輴不<lb/>
<pb n="16b"/>
　畫龍櫕不題湊象椁其他亦如之大夫之殯廢輴置<lb/>
　棺西牆下就牆櫕其三面塗之不及棺者言櫕中狹<lb/>
　小裁取容棺帷之鬼神尚幽闇也士逹於天子皆然<lb/>
　孔氏曰此一經明尊卑殯之制度凡殯之禮天子先<lb/>
　以龍輴置於客位殯處然後從阼階舉棺於輴中輴<lb/>
　外以木菆聚輴之四邉木髙於棺乃從上加綃黼於<lb/>
　棺上然後以木題湊題頭也湊鄉也謂以木頭相湊<lb/>
　鄉内也象椁上之四柱以覆之如屋形以泥塗之於<lb/>
<pb n="17a"/>
　屋之上又加席三重於殯上其諸侯殯時則置棺輴<lb/>
　内亦菆木輴外木髙於棺後加布幕於棺上又菆木<lb/>
　於塗上不題湊象椁也亦中間髙似屋形但不為四<lb/>
　柱此記稱君若據諸侯不得云櫕至于上畢塗屋若<lb/>
　君據天子應稱龍輴不得直云輴故鄭注云此記參<lb/>
　差也大夫殯以幬者幬覆也謂棺衣覆之於大夫言<lb/>
　幬覆則王侯並幬覆也西序屋堂西頭壁也大夫不<lb/>
　輴又不四面櫕以一面倚西壁而三面櫕之又上不<lb/>
<pb n="17b"/>
　為屋也塗不暨于棺暨及也王侯塗之而櫕廣去棺<lb/>
　逺大夫櫕狹裁使塗不及棺耳士掘肂見衽其衽之<lb/>
　上所處之出亦以木覆而塗之故謂塗上士喪禮云<lb/>
　乃塗注云以木覆棺上而塗之為火備也帷幛也朝<lb/>
　夕哭乃徹帷<lb/>
熬君四種八筐大夫三種六筐士二種四筐加魚腊焉<lb/>
　鄭氏曰熬者煎榖也將塗設於棺旁所以惑蚍蜉使<lb/>
　不至棺也士喪禮曰熬黍稷各二筐又曰設熬旁各一<lb/>
<pb n="18a"/>
　筐大夫三種加以粱君四種加以稻四筐則手足皆<lb/>
　一其餘設於左右<lb/>
　孔氏曰此經明熬榖之異火熬其榖使香欲使蚍蜉<lb/>
　聞其香氣食榖不侵尸也魚腊謂乾腊特牲士腊用<lb/>
　兎少牢大夫用麋天子諸侯無文當用六獸之屬亦<lb/>
　為惑蚍蜉<lb/>
飾棺君龍帷三池振容黼荒火三列黻三列素錦褚加<lb/>
偽荒纁紐六齊五采五貝黼翣二黻翣二畫翣二皆戴<lb/>
<pb n="18b"/>
圭魚躍拂池君纁戴六纁披六大夫畫帷二池不振容<lb/>
畫荒火三列黻三列素錦褚纁紐二𤣥紐二齊三采三<lb/>
貝黻翣二畫翣二皆戴綏魚躍拂池大夫戴前纁後𤣥<lb/>
披亦如之士布帷布荒一池揄絞纁紐二緇紐二齊三<lb/>
采一貝畫翣二皆戴綏士戴前纁後緇二披用纁<lb/>
　鄭氏曰飾棺者以華道路及壙中不欲衆惡其親也<lb/>
　荒蒙也在旁曰帷在上曰荒皆所以衣栁也士布帷<lb/>
　布荒者白布也君大夫加文章焉黼荒縁邊為黼文<lb/>
<pb n="19a"/>
　畫荒縁邉為雲氣火黻為列於其中耳偽當為帷或<lb/>
　作于聲之誤也大夫以上有褚以襯覆棺乃加帷荒<lb/>
　於其上紐所以結連帷荒者也池以竹為之如小車<lb/>
　笒衣以青布栁象宫室縣池於荒之爪端若承霤然<lb/>
　云君大夫以銅為魚縣於池下揄揄翟也青質五色<lb/>
　畫之於絞繒而垂之以為振容象水草之動摇行則<lb/>
　又魚上拂池雜記大夫不揄絞屬於池下是不振容<lb/>
　也士則去魚齊象車盖蕤縫合雜采為之形如瓜分<lb/>
<pb n="19b"/>
　然綴貝絡其上及旁戴之言值也所以連繫棺束與<lb/>
　栁材使相值因而結前後披也漢禮翣以木為筐廣<lb/>
　三尺髙二尺四寸方兩角髙衣以白布畫者畫雲氣<lb/>
　其餘各如其象柄長五尺車行使人持之而從既窆<lb/>
　樹於壙中檀弓曰周人牆置翣是也綏當為蕤讀如<lb/>
　冠蕤之蕤盖五采羽注於翣首也<lb/>
　孔氏曰此一經明葬時尊卑棺飾君龍帷者諸侯也<lb/>
　帷栁車邊障也王侯畫龍以象君徳三池者織竹為<lb/>
<pb n="20a"/>
　籠挂於荒之爪端象平生宫室有承霤也天子生有<lb/>
　四注屋四面承霤栁亦四池諸侯屋亦四注而栁降<lb/>
　一池闕於後一故三池也振容者振動也容飾也以<lb/>
　絞繒為之長丈餘如幡畫幡上為雉縣於池下為容<lb/>
　飾車行則幡動也黼荒火三列黻三列者荒為栁車<lb/>
　上覆為鼈甲也緣荒邊為白黒斧文於黼文之上荒<lb/>
　之中央又畫火黻各三行列行也火形如半環黻兩<lb/>
　已相背也素錦褚者素白也褚屋也於荒下用白錦<lb/>
<pb n="20b"/>
　為屋在路象宫室也加帷荒者帷是邊牆荒是上盖<lb/>
　褚覆竟而加帷荒於褚外也纁紐六者上盖與邉牆<lb/>
　相離故以纁為紐連之旁各三凡六也齊五采五貝<lb/>
　者鼈甲上當中形圓如車盖髙三尺徑二尺餘凡車<lb/>
　盖四面有垂下蕤今此齊形上象車盖旁象盖蕤上<lb/>
　下縫合五采繒列行相次如瓜内之子以穰為分限<lb/>
　又連貝為五行交絡齊上也黼翣二黻翣二畫翣二<lb/>
　皆戴圭者翣形似扇在路則障車入椁則障柩二畫<lb/>
<pb n="21a"/>
　黼二畫黻二畫雲翣兩角皆戴圭玉禮噐云天子八<lb/>
　翣諸侯六大夫四魚躍拂池者凡池必有魚故此車<lb/>
　池縣振容又縣銅魚於振容間若車行則魚跳躍上<lb/>
　拂池也君纁戴六纁披六者事異飾棺故更言君也<lb/>
　棺横束有三每束兩邊屈皮為紐三束有六紐用纁<lb/>
　帛戴索連繫棺束之紐與外畔栁材使相當值謂連<lb/>
　棺著栁故有六戴纁披亦用絳帛為之將一頭結此<lb/>
　戴出一頭於帷外人牽之每戴繫之故亦有六也謂<lb/>
<pb n="21b"/>
　之披者若牽車登髙則引前以防軒車適下則引後<lb/>
　以防翻車欹左則引右欹右則引左使車不傾覆也<lb/>
　大夫帷畫雲氣二池前後各一池或云兩邊而已畫<lb/>
　荒謂畫雲氣火黻錦褚與君同紐用四不一色故二<lb/>
　纁二𤣥也齊三采絳黄黒也貝亦降二也翣降兩黼<lb/>
　翣角不圭止用五采羽作綏無絞雉而有魚躍拂池<lb/>
　戴不並用纁其數與披同四也士唯一池在前亦畫<lb/>
　揄雉於絞在於池上紐降𤣥用緇四紐連四旁也齊<lb/>
<pb n="22a"/>
　與大夫同一貝者一行絡之耳翣降二黻前纁後緇<lb/>
　者戴當棺束通兩邊為四戴也二披用纁通兩旁則<lb/>
　亦四披也鄭注以華道路及壙中以翣入壙中則知<lb/>
　餘物堪入壙中者皆入<lb/>
　山隂陸氏曰君龍帷登龍於山登火於宗彞尊其神<lb/>
　明也今龍在下變於生前纁後𤣥亦以此黼荒所謂<lb/>
　加斧于其上者此類歟黻主義斷黼可否相濟有和<lb/>
　焉素錦禇即雜記所謂錦屋諸侯大夫士一也其異<lb/>
<pb n="22b"/>
　者士以葦席為幹爾知然者以君火三列黻三列素<lb/>
　錦褚大夫亦云而士不言從可知也即異應言若大<lb/>
　夫不振容士揄絞𤣥紐二緇紐二之類是也然則殯<lb/>
　與葬儀盖無以異鄭氏謂大夫廢輴此言輴非也誤<lb/>
　矣加偽荒荒一名偽荒以死為反真宅則凡所謂物<lb/>
　皆偽也偽或作于亦通言加于荒則素錦褚加于偽<lb/>
　荒之上大夫不言加偽荒則以上加偽荒知之也纁<lb/>
　紐六素錦褚加于荒之紐歟齊五采五貝齊裳下緝<lb/>
<pb n="23a"/>
　也謂以五采五貝綴裳帷之下歟君纁戴六纁披六<lb/>
　戴猶所謂紼披猶所謂引引之使行弗之欲止戴之<lb/>
　使上披之欲下引弗戴披使即葬焉無係吝也見理<lb/>
　者如是周官司士作六軍之士執披以此再言君再<lb/>
　言大夫再言士亦如此大夫畫帷布帷不畫畫帷畫<lb/>
　以雲氣龍帷加龍焉易曰雲從龍二池不振容振盖<lb/>
　鷺也大夫不振容然亦不揄絞非徳不足於此者也<lb/>
　特鷺非大夫之事也雉亦非大夫之事也不言無振<lb/>
<pb n="23b"/>
　容曰不振容不言無揄絞曰不揄絞以此揄絞縳青<lb/>
　雉若後世以綵結鸞鳳矣士布帷據此蒲席以為裳<lb/>
　帷亦其幹爾天子八翣皆戴璧諸侯六翣皆戴圭大<lb/>
　夫四翣士二翣皆戴綏戴玉者必戴綏戴綏者不必<lb/>
　戴玉綏旐也知然者以明堂位云有虞氏之綏夏后<lb/>
　氏之綢練殷之崇牙周之璧翣知之也<lb/>
君葬用輴四綍二碑御棺用羽葆大夫葬用輴二綍二<lb/>
碑御棺用茅士葬用國車二綍無碑比出宫御棺用功<lb/>
<pb n="24a"/>
布<lb/>
　鄭氏曰大夫廢輴此言輴非也輴當為輇聲之誤也<lb/>
　輇字或作團是以文誤為國輇車柩車也尊卑之差<lb/>
　也在棺曰綍行道曰引至礦將窆又曰綍而設碑是<lb/>
　以連言之碑桓楹也御棺居前為節度也士言比出<lb/>
　宫用功布則出宫而止至壙無矣綍或為率<lb/>
　孔氏曰此一經明葬時在路尊卑載柩之車及碑綍<lb/>
　之等輴國皆當為輇輇則蜃車在路載柩尊卑同用<lb/>
<pb n="24b"/>
　蜃車諸侯紼有四條碑有二所天子則六綍四碑羽<lb/>
　葆以鳥羽注於柄末如盖而御者執之大夫二綍二<lb/>
　碑各一孔樹於壙之前後綍各穿之也士二綍無碑<lb/>
　手縣下之大夫用茅自廟至墓士卑御自廟至大門<lb/>
　牆内而止出路便否至墓不復御也羽葆功布等其<lb/>
　象皆如麾此經論在道之時未論窆時經當雲引而<lb/>
　云綍與碑者初在塗後遂窆葬故鄭云連言之至窆<lb/>
　時下棺天子殯用龍輴至壙去蜃車更載以龍輴以<lb/>
<pb n="25a"/>
　此約之諸侯殯以輴葬用輇明矣大夫朝廟用輴殯<lb/>
　與葬不用輴也士朝廟用輁軸若天子元士葬亦用<lb/>
　輁軸鄭云碑桓楹者天子用大木為碑謂之豐碑諸<lb/>
　侯則樹兩大木為碑謂之桓楹此經君稱二綍二碑<lb/>
　故云桓楹謂每一碑樹兩楹檀弓云三家視桓楹是<lb/>
　僣也<lb/>
凡封用綍去碑負引君封以衡大夫士以咸君命毋譁<lb/>
以鼓封大夫命毋哭士哭者相止也<lb/>
<pb n="25b"/>
　鄭氏曰封周禮作窆窆下棺也此封或皆作歛檀弓<lb/>
　曰公輸若方小歛般請以機封謂此斂也然則棺之<lb/>
　入坎為斂與斂尸相似咸讀為緘凡柩車及壙說載<lb/>
　除飾而屬紼於柩之緘又樹碑於壙之前後以紼繞<lb/>
　碑間之鹿盧輓棺而下之此時棺下窆使輓者皆繫<lb/>
　紼而繞要負引舒縱之備失脫也用紼去碑者謂縱<lb/>
　下之時也衡平也人君之䘮又以木横貫緘耳居旁<lb/>
　持而平之又繫鼓為縱舎之節大夫士旁牽緘而已<lb/>
<pb n="26a"/>
　庶人縣窆不引紼也禮唯天子葬有隧今齊人謂棺<lb/>
　束為緘繩咸或為㨔<lb/>
　孔氏曰此一經論尊卑下棺之制至壙説載除飾之<lb/>
　後解此蜃車之綍以繫於柩緘束之繩又將一頭繞<lb/>
　碑間鹿盧所引之人在碑外背碑而立負引者漸漸<lb/>
　應鼓聲而下故云用綍去碑負引也諸侯禮大物多<lb/>
　棺重恐柩不正下棺之時别以大木為衡貫穿棺束<lb/>
　之緘平持而下備傾頓也大夫士無衡使人以紼直<lb/>
<pb n="26b"/>
　繫棺束之緘下於君也君下棺時命令衆人無得喧<lb/>
　譁以鼓封者繫鼓為縱舍之節每一鼓漸縱綍也大<lb/>
　夫卑直命人使無哭耳士又卑哭者自相止也諸侯<lb/>
　四綍二碑前後二綍各繞前後二綍之鹿盧其餘兩<lb/>
　紼於壙之兩旁人輓之而下也天子則六繂四碑前<lb/>
　後各重鹿盧每一碑用二繂前後用四繂其餘兩繂<lb/>
　繫於兩旁之碑諸侯不重鹿盧前碑後碑各一紼其<lb/>
　餘二紼在旁人持而下棺耳經云紼去碑謂前後紼<lb/>
<pb n="27a"/>
　耳在旁之紼無碑也<lb/>
君松椁大夫柏椁士雜木椁<lb/>
　鄭氏曰椁謂周棺者也天子柏椁以端長六尺夫子<lb/>
　制於中都使庻人之椁五寸五寸謂端方也此謂尊<lb/>
　者用大材卑者用小材耳自天子諸侯卿大夫士庻<lb/>
　人六等其椁長自六尺而下其方自五寸而上未聞<lb/>
　其差所定也抗木之厚盖與椁方齊天子五重上公<lb/>
　四重諸侯三重大夫再重士一重<lb/>
<pb n="27b"/>
　孔氏曰此一經明所用椁木不同君諸侯也諸侯用<lb/>
　松心為椁材大夫以柏為椁不用松心士又卑用雜<lb/>
　木也案檀弓柏椁以端長六尺注云其方盖一尺以<lb/>
　此差之諸侯方九寸卿方八寸大夫七寸士六寸庻<lb/>
　人五寸雖有此約無正文可定也<lb/>
棺椁之間君容柷大夫容壺士容甒<lb/>
　鄭氏曰間可以藏物因以為節<lb/>
　孔氏曰此一經明棺椁之間廣狹所容也柷如漆桶<lb/>
<pb n="28a"/>
　是諸侯棺椁所容也壺是漏水噐大夫所掌甒盛酒<lb/>
　之噐也士所用也<lb/>
　嚴陵方氏曰柷方二尺四寸深一尺八寸壺大一石<lb/>
　甒五斗則其所容之大小可知君必以柷則與狄人<lb/>
　設階同義<lb/>
君裏椁虞筐大夫不裏椁士不虞筐<lb/>
　鄭氏曰裏椁之物虞筐之文未聞也<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百七<lb/>
</p>
<p>
</p>
  </div>
</body>
</text>
</TEI>
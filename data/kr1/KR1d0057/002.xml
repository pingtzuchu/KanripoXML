<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷二</head>
    <p>
<pb n="1a"/>
欽定四庫全書<lb/>
　禮記集説卷二　　　　　　宋　衛湜　撰<lb/>
禮不妄説人不辭費禮不踰節不侵侮不好狎<lb/>
　鄭氏曰不妄説人為近佞媚也君子説之不以其道<lb/>
　則不説也辭費為傷信君子先行其言而後從之好<lb/>
　狎為傷敬<lb/>
　孔氏曰禮動不虛若説人之徳則爵之問人之寒則<lb/>
　衣之若無爵無衣則為妄説為人當言行相副有言<lb/>
<pb n="1b"/>
　無行為辭費禮者所以辨尊卑别等級使上不逼下<lb/>
　下不僭上故云禮不踰越節度也不侵侮者禮主於<lb/>
　敬自卑而尊人故戒之不得侵犯侮慢於人也賢者<lb/>
　當狎而敬之若直近而習之不加於敬則是好狎<lb/>
　藍田吕氏曰妄説人者説之不以道也辭費者情不<lb/>
　直也踰節則長幼貴賤親䟽亂矣啓侵之道也好狎<lb/>
　則親暱慢易之心生矣啓侮之道也儉者自約而不<lb/>
　侵人恭者自下而不侮人故君子之恭儉不侵侮於<lb/>
<pb n="2a"/>
　人人無侵侮之者所謂我不欲人之加諸我予亦欲<lb/>
　無加諸人也三者不除則行不脩<lb/>
　長樂劉氏曰五常之道同本乎性待禮然後著而不<lb/>
　可挾之以七情也挾之以情者則是以禮妄説於人<lb/>
　也辭費而輕義也踰節以縱欲也侵侮以慢人也狎<lb/>
　玩以喪徳也情作於心斯賊其性五常之道由之以<lb/>
　亡則禮失其本枝葉曷從而生<lb/>
　永嘉周氏曰禮者正而已矣妄説人非正也辭費非<lb/>
<pb n="2b"/>
　正也何也今人之所以妄説人者不有求於人必欲<lb/>
　逭己責也人之所以辭費者不有矜己能必欲辭已<lb/>
　過也君子無求而安於命不矜而過必改説以其道<lb/>
　者正説也辭取其達者正辭也禮者分而已矣居下<lb/>
　而犯上則踰上之節不知下之分也居上而逼下則<lb/>
　踰下之節不知上之分也侵侮者失人不知人之分<lb/>
　也好狎者失己不知己之分也君子明禮而知分故<lb/>
　居上不驕為下不亂與人不爭處己必敬其所以作<lb/>
<pb n="3a"/>
　事可法容止可觀而為萬夫之望者也<lb/>
　廬陵胡氏曰禮不妄説人惡容説也不辭費禮雖不<lb/>
　可輕費妄用亦不可以煩費為辭貴於合禮説文云<lb/>
　辭不受也<lb/>
　新安朱氏曰禮有常度不為佞媚以求説於人也不<lb/>
　辭費辭達則止不貴於多不好狎狎謂親褻<lb/>
　毛氏<hi>信卿</hi>曰禮不能不説人特不妄説耳禮不能無<lb/>
　辭但不費辭耳説之以道何惡於説辭達而已何惡<lb/>
<pb n="3b"/>
　於辭<lb/>
　石林葉氏曰説人不以其道則其言多而煩也故不<lb/>
　妄説人則無辭費處非其分則終必至於凌物也故<lb/>
　不踰節則無狎侮於人無狎侮於人故能脩身無辭<lb/>
　費故能踐言踐言而行之則行可久言可道此禮之<lb/>
　本所以立也<lb/>
　金華應氏曰不妄説人不辭費所以養其正大簡易<lb/>
　之心也不踰節所以致其審謹密察之功也不侵侮<lb/>
<pb n="4a"/>
　不好狎所以持其莊敬純實之誠也<lb/>
　馬氏曰辭者達意而己非君子之所尚也費則過辭<lb/>
　而傷於信矣禮所以有節者以其不敢過也故喪非<lb/>
　不能極隆而終於三年者為其不敢過哀也一獻之<lb/>
　禮賔主百拜終日飲酒而不得醉者為其不敢過樂<lb/>
　也凡為此者皆所以不踰節<lb/>
　金華邵氏曰禮所以防人之情妄以説人則與情俱<lb/>
　靡矣禮不可以菲廢有費而辭則以菲廢禮矣東坡<lb/>
<pb n="4b"/>
　曰用器之為便而祭器之為貴褻衣之為便而衮冕<lb/>
　之為貴哀欲其速而伸之三年樂欲其不已而不得<lb/>
　終日此不妄説人之謂也或貴於多而大或貴於髙<lb/>
　而文庭實旅百之儀四海九州之薦此不辭費之謂<lb/>
　舊説以為不費於言辭豈經意乎踰節不已則至於<lb/>
　僭上逼下侵侮不已則至於紛爭鬬辨好狎不已則<lb/>
　至褻瀆慢忽禮皆在所禁焉<lb/>
　永嘉戴氏曰孟子曰禮之實節文斯二者禮者節文<lb/>
<pb n="5a"/>
　之謂也故禮亦謂之節猶規矩防閑不可越也書曰<lb/>
　徳盛不狎侮故狎侮人者皆徳薄者也數侵侮人而<lb/>
　好與人狎不特失人必且失己其為無禮也大矣<lb/>
脩身踐言謂之善行行脩言道禮之質也<lb/>
　鄭氏曰踐履也言履而行之言道言合於道質猶本<lb/>
　也禮為之文飾耳<lb/>
　孔氏曰凡為禮之法皆以忠信仁義為本禮以為文<lb/>
　飾行脩者忠信之行脩言道者言合於仁義之道則<lb/>
<pb n="5b"/>
　可與禮為本也<lb/>
　藍田吕氏曰君子之善行以脩身踐言為之本其行<lb/>
　禮也以行脩言道為之本以是為質則所見於外者<lb/>
　皆文也<lb/>
　長樂劉氏曰敬用乎五事所以脩身也允蹈乎五常<lb/>
　所以踐言也是禮有其本可謂善行矣行以此脩則<lb/>
　言協於道禮之體質於是成矣<lb/>
　永嘉周氏曰人不可以不為善也雖小善而必為然<lb/>
<pb n="6a"/>
　後能為大善舜之所以為舜者以其樂取諸人以為<lb/>
　善聞一善言見一善行從之莫能禦也然則如之何<lb/>
　斯可以為善矣曰脩身也踐言也脩身者必敬踐言<lb/>
　者必忠忠與敬者為善之大端入徳之要也故謂之<lb/>
　善行行篤敬則行脩矣言忠信則言道矣故曰義以<lb/>
　為質禮以行之又曰忠信之人可以學禮此行脩言<lb/>
　道所以為禮之質也苟無其質雖習於曲禮威儀之<lb/>
　多君子不謂之知禮<lb/>
<pb n="6b"/>
　金華應氏曰曲禮三千以敬為首然容貎辭氣雖持<lb/>
　敬之所先而脩身踐言謂之善行尤為禮之所本故<lb/>
　自安民而下歴陳夫長敖從欲志滿樂極之戒與夫<lb/>
　事賢交衆持已接物之道凡皆所以脩身善行而不<lb/>
　欲從事於空言焉是所以為禮之質也不反之於質<lb/>
　而徒區區於繁文末節之間亦外焉而已<lb/>
　嚴陵方氏曰禮之文則見乎事禮之質則存乎人言<lb/>
　行存乎人者也故曰禮之質也樂記又以中正無邪<lb/>
<pb n="7a"/>
　為禮之質者蓋惟行脩言道乃能中正無邪曲禮言<lb/>
　其始樂記言其終所以為質則一也<lb/>
禮聞取於人不聞取人禮聞來學不聞往敎<lb/>
　鄭氏曰謂君人者取於人謂髙尚其道取人謂制服<lb/>
　其身來學不往敎尊道藝<lb/>
　横渠張氏曰行脩言道則當為人取不務狗物强施<lb/>
　以引取乎人故往敎妄説皆取人之弊也<lb/>
　藍田吕氏曰禮聞取於人不聞取人學者之道也禮<lb/>
<pb n="7b"/>
　聞來學不聞徃敎敎者之道也取猶致也致於人者<lb/>
　我為人所致而敎之在敎者言之則來學者也取人<lb/>
　者我致人以敎已在敎者言之則往敎者也猶言勞<lb/>
　心者治人乃我治其人勞力者治於人乃我為人所<lb/>
　治也師嚴然後道尊道尊然後民知敬學致人以教<lb/>
　己非誠有志於學也學而非誠則敎亦無益此其所<lb/>
　以不可也古者友不可以有挾也況於師乎雖天子<lb/>
　不召師況於學者乎<lb/>
<pb n="8a"/>
　永嘉周氏曰君子有財以給天下之求有道以應天<lb/>
　下之問其心必欲無一夫之不獲其所而天下之人<lb/>
　皆至於道聖人在上則行其道聖人在下則懐其志<lb/>
　故堯舜所以猶病於博施濟衆而孔子乃於其老者<lb/>
　安之朋友信之少者懐之此豈取人而往敎所得周<lb/>
　哉蓋取人則失已往敎則枉道聖人中道而立使天<lb/>
　下之人皆得取於我而來學以求正焉則己立而給<lb/>
　不匱道大而應無方然後天下之人皆得與被其澤<lb/>
<pb n="8b"/>
　長樂陳氏曰禮聞取於人不聞取人所以勉其學者<lb/>
　禮聞來學不聞往敎所以戒其敎者<lb/>
　馬氏曰夫規矩準繩之所以為平者謂夫物以為揆<lb/>
　而不揆乎物也君子正己為法於後世亦猶規矩準<lb/>
　繩而已故曰天下有道以道狥身天下無道以身狥<lb/>
　道未聞以道狥乎人也取人而不取於人則所謂狗<lb/>
　乎人者也孟子曰為其多聞也則天子不召師而況<lb/>
　諸侯乎君子所以不往敎者非矜奮以自髙也其禮<lb/>
<pb n="9a"/>
　然也<lb/>
　廬陵胡氏曰取於人以身下人也舜取於人以為善<lb/>
　是也取人謂屈人從已齊王欲見孟子而使之朝是<lb/>
　也禮聞來學不聞往敎漢孫寳荅張忠云君男欲學<lb/>
　文而移寳自近禮有來學義無往敎道不可詘是也<lb/>
　新安朱氏曰此雖兩節其實互明一事也取於人者<lb/>
　童蒙求我朋自逺來也取人者好為人師我求童蒙<lb/>
　也禮有取於人所以彼有來學無取人所以我無往<lb/>
<pb n="9b"/>
　敎也<lb/>
　永嘉戴氏曰夫取者非取諸人為善之取蓋可以取<lb/>
　可以無取之意也夫物所以將禮因物之不至而失<lb/>
　禮者有之故行禮者使人取於我不當使我取於人<lb/>
　禮雖自卑而尊人然師嚴然後道尊道尊然後民知<lb/>
　敬學故學者當致敬盡禮潔己以求進毋寜教者卑<lb/>
　辭悦色俯首以求售其説也禮不聞往敎在己者若<lb/>
　過髙不聞取人在己者無所利故禮之所以為可貴<lb/>
<pb n="10a"/>
　也<lb/>
　王氏<hi>子墨</hi>曰取於人不聞取人為有餘者言也聞來<lb/>
　學不聞往敎為不足者言也道者天下之所共而欲<lb/>
　為君子者人心所同有餘者敎人不足者求敎於人<lb/>
　此亦理之當然者也有餘者不以與人是以道自私<lb/>
　而不與天下同為君子也不足者不肯尊師是自逺<lb/>
　於道而不以君子待其身也二者之失宜若不足者<lb/>
　之所急而非有餘者之患然使己為君子而使衆人<lb/>
<pb n="10b"/>
　不與焉其用心果安在哉亦有道所不取也<lb/>
道徳仁義非禮不成敎訓正俗非禮不備分爭辯訟非<lb/>
禮不決君臣上下父子兄弟非禮不定<lb/>
　鄭氏曰分辯皆别也<lb/>
　藍田吕氏曰道徳仁義所以成已也敎訓正俗所以<lb/>
　成人也分爭辯訟所以決疑事也君臣上下父子兄<lb/>
　弟所以正大倫也皆有待於禮者也兼天下而體之<lb/>
　之謂仁理之所當然之謂義由仁義而之焉之謂道<lb/>
<pb n="11a"/>
　有仁義於己之謂徳節文乎仁義之謂禮仁義道徳<lb/>
　皆其性之所固有本於是而行之雖不中不逺矣然<lb/>
　無節無文則過與不及害之以至於道之不明且不<lb/>
　行此所以非禮不成也先王制禮敎民之中而已敎<lb/>
　不本於禮則設之不當設之不當則所以敎者不備<lb/>
　矣敎訓正俗其義皆敎也立敎之謂敎訓説理義之<lb/>
　謂訓皆所以正風俗之不正故曰非禮不備也理有<lb/>
　可否則爭情有曲直則訟惟禮為能決之蓋分爭者<lb/>
<pb n="11b"/>
　合於禮則可不合於禮則不可辯訟者有禮則直無<lb/>
　禮則不直故曰非禮不決君臣上下父子兄弟人之<lb/>
　大倫由禮而後定也故冠昏喪祭射鄉朝聘所以明<lb/>
　者人倫而已故曰非禮不定<lb/>
　長樂劉氏曰古者聖王用其中以建天下之中者未<lb/>
　始不由於道者也故仁也義也知也信也雖有其理<lb/>
　而無定形附於行事而後著者也惟禮也同出於中<lb/>
　同根於性而事為之物物為之名有數有度有文有<lb/>
<pb n="12a"/>
　質或吉或凶或軍或賔或嘉咸有等降上下之制以<lb/>
　載乎五常之道適於民心致其中和者也然則五常<lb/>
　之道同本乎性待禮之行然後四者附之以為著此<lb/>
　禮之所以為大而百行資之以成其徳焉其能配天<lb/>
　地動鬼神厚人倫成敎化也不亦宜乎<lb/>
　石林葉氏曰道徳有禮所以體之仁義有禮所以節<lb/>
　之禮自其末推及於其本則始於道徳自其顯推至<lb/>
　於其幽則終於鬼神<lb/>
<pb n="12b"/>
　四明沈氏曰道徳仁義混然無偏倚之謂成楊墨之<lb/>
　仁義去道徳而言之也老子之道徳去仁義而言之<lb/>
　也二者皆有弊以執一偏不知禮也道徳仁義理一<lb/>
　而名二體同而用殊各行於其所當行而不偏於一<lb/>
　曲非禮不能也<lb/>
　馬氏曰周之盛時民之祭祀喪紀冠昏飲射皆董於<lb/>
　鄉閭之史動作起居無一日而不在於禮此敎訓正<lb/>
　俗所以待禮而備也原父子之親立君臣之義意論<lb/>
<pb n="13a"/>
　輕重之序慎測淺深之量此分爭辯訟所以待禮而決也<lb/>
　君臣上下主於義而不可以無分無分則夷而終於<lb/>
　亂父子兄弟出於恩而不可以無敬無敬則瀆而至<lb/>
　於離此君臣上下父子兄弟所以待禮而定也<lb/>
　永嘉戴氏曰學者始乎禮成乎禮何也五常之道惟<lb/>
　禮有所據依不假事而見故學者當以執禮為先執<lb/>
　禮則存敬存敬則非僻之心不入由是而之焉可與<lb/>
　為善矣風俗不易正也將欲敎訓而整齊之非刑政<lb/>
<pb n="13b"/>
　所能及也使天下各安其分則風俗正矣備之為言<lb/>
　無一不順之謂也伯夷降典折民惟刑典禮者折獄<lb/>
　之道也獄之所以不決者由其無以服人心也決爭<lb/>
　訟而一於禮則人心服矣其功可至於無訟君臣上<lb/>
　下父子兄弟雖有自然之分然輕重厚薄必定於禮<lb/>
　此禮之功所以與天地並也<lb/>
　王氏<hi>子墨</hi>曰夫禮者所以節文乎仁義者也仁義之<lb/>
　實始於人心惻隠羞惡之間赤子愛親敬兄之際本<lb/>
<pb n="14a"/>
　與生俱生之物率而行之固無非道存而有之固無<lb/>
　非徳然人之得於天者不能無厚薄昏明之小異苟<lb/>
　無禮以節文之則或過或不及將有發而不中節者<lb/>
　不足以為仁義道徳之至矣故曰道徳仁義非禮不<lb/>
　成授人以己之所知所能之謂敎訓説義理使人之<lb/>
　昭明之謂訓君子之敎訓凡以正俗也俗之不正自<lb/>
　夫民情之無節喜怒哀樂之縱恣視聽言動之無所<lb/>
　防制者始惟有禮以節之則邪止於未形而百善自<lb/>
<pb n="14b"/>
　此生百不善自此熄敎訓之要具足於禮無有餘事<lb/>
　故曰敎訓正俗非禮不備凡人意氣相凌而不相下<lb/>
　則有爭有訟爭訟者起於人之不能各以禮自持也<lb/>
　今欲分其爭辯其訟亦在乎斷之以禮而已禮一明<lb/>
　而曲直之情判故曰分爭辯訟非禮不決自天地定<lb/>
　位而君臣上下父子兄弟之大倫已存於其間而生<lb/>
　民之初巢居穴處未有宫室棟宇之制衣鳥獸之皮<lb/>
　未有冠冕服章之文茹毛飲血未有簠簋籩豆之數<lb/>
<pb n="15a"/>
　林然羣居未有拜起坐立之節聖人因其自然之分<lb/>
　制為尊卑貴賤長幼之禮寓於宫室衣服飲食拜起<lb/>
　坐立之間以正君臣以辯上下以别父子以序兄弟<lb/>
　於是人之大倫始昭然明白而不可亂故曰君臣上<lb/>
　下父子兄弟非禮不定<lb/>
宦學事師非禮不親班朝治軍涖官行灋非禮威嚴不<lb/>
行禱祠祭祀供給鬼神非禮不誠不莊<lb/>
　鄭氏曰宦仕也班次也涖臨也莊敬也<lb/>
<pb n="15b"/>
　孔氏曰左傳宣二年趙盾見靈輒餓問之云宦三年<lb/>
　矣服䖍云宦學也是學職事為官也朝朝廷也次謂<lb/>
　司士正朝儀之位次也治軍謂師旅卒伍各正其部<lb/>
　分也涖官謂卿大夫士各有職掌行法謂司㓂士師<lb/>
　明刑法皆用禮威嚴乃行周禮都宗人禱祠鄭註云<lb/>
　祠謂報賽又小宗伯註云求福曰禱得求曰祠案熊<lb/>
　氏曰宦謂學仕宦之事學謂習學六藝此二者俱是<lb/>
　事師非禮不親祭祀者國家常禮牲幣之屬以供給<lb/>
<pb n="16a"/>
　鬼神惟有禮乃能誠敬<lb/>
　藍田吕氏曰宦學事師學者之事也班朝治軍涖官<lb/>
　行法仕者之事也禱祠祭祀供給鬼神交神明之事<lb/>
　也皆有待於禮者也宦家臣也雜記云宦於大夫者<lb/>
　之為之服也蓋仕為家臣而未升諸公蓋亦學為仕<lb/>
　者也故宦者學為仕之稱也學者學道藝者也二者<lb/>
　之學皆有師師弟子之分不正則學之意不誠學之<lb/>
　意不誠則師弟子之情不親而敎不行故曰非禮不<lb/>
<pb n="16b"/>
　親班朝者正朝位也治軍者齊軍政也涖官行法者<lb/>
　臨官府以行法令也三者皆仕者所以治衆也禮明<lb/>
　乎尊卑上下之别則分無不守令無不從此所以非<lb/>
　禮威嚴不行也禱祠祭祀則郊社宗廟之常祀也内<lb/>
　則盡志外則盡物所以供給鬼神鬼神無常享享於<lb/>
　克誠禮者敬而已無敬則不誠故曰非禮不誠不莊<lb/>
　東萊吕氏曰此通前叚只是一禮字孝經只是一孝<lb/>
　字凡事皆歸之孝此類須參求其所以然<lb/>
<pb n="17a"/>
　李氏曰於宦學事師也有以治其内故曰非禮不親<lb/>
　於班朝治軍涖官行法也有以治其外故曰非禮威<lb/>
　嚴不行於禱祠則禮者所以成内而成外也故曰非<lb/>
　禮不誠不莊<lb/>
　永嘉戴氏曰夫禮主於分分主於嚴疑非所以為親<lb/>
　也然粲然有文以相接而情意交通乃其所以為親<lb/>
　也狎則不敬不敬則乖戾随之矣故曰非禮不親夫<lb/>
　厲威嚴以服人者在法令法令不從則在刑戮今而<lb/>
<pb n="17b"/>
　曰班朝治軍涖官行法非禮威嚴不行何也夫人之<lb/>
　所以畏者非死也惟有以回復其心使人知自畏而<lb/>
　已矣上下嚴整肅然皆有敬心故雖董之以文辭而<lb/>
　人知懼上下偷惰傲然皆有慢心雖刀鋸鼎鑊人何<lb/>
　畏焉漢儀略就禁止喧譁晉軍有禮戰勝可用其麤<lb/>
　者猶且若是而況斯民瞻其顔色望其容貎而敢生<lb/>
　慢易者乎禱祠祭祀謂行禮之時也供給鬼神謂祭<lb/>
　祀之物也<lb/>
<pb n="18a"/>
是以君子恭敬撙節退讓以明禮<lb/>
　鄭氏曰撙猶趨也<lb/>
　孔氏曰君子有徳有爵者之通稱王肅云君上位子<lb/>
　下民何𦙍云在貎為恭在心為敬節法度也言恒趨<lb/>
　於法度應進而遷曰退應受而推曰讓自道徳仁義<lb/>
　以下皆須禮以成故君子之身行恭敬趨法度及退<lb/>
　讓之事以明禮也<lb/>
　横渠張氏曰恭敬撙節退讓以明禮仁之至也愛道<lb/>
<pb n="18b"/>
　之極也<lb/>
　藍田吕氏曰禮者敬而已矣君子恭敬所以明禮之<lb/>
　實也禮節文乎仁義者也君子撙節所以明禮之文<lb/>
　也辭遜之心禮之端也君子退遜所以明禮之用也<lb/>
　東萊吕氏曰恭敬撙節退讓以明禮字字親切指示<lb/>
　須當留意<lb/>
　馬氏曰禮者即事之治也有其事必有其治君子知<lb/>
　禮不可一日而廢也故恭敬撙節退讓以明禮之義<lb/>
<pb n="19a"/>
　使天下之人曉然知禮之意循而行之蓋禮之不明<lb/>
　道之不行常出於在上者太髙而不中雖善而無徴<lb/>
　故東晉之士以為禮不為君子設遂放棄而不用指<lb/>
　法度為拘俗之士然則禮何由而明道何由而行哉<lb/>
　廬陵胡氏曰鄭氏云撙趨也有自抑之意柳公綽撙<lb/>
　節用度禇無量云撙奢靡<lb/>
　王氏<hi>子墨</hi>曰自道徳仁義以下皆不可無禮故君子<lb/>
　之道明禮為先而禮之大本有三一曰敬一念之頃<lb/>
<pb n="19b"/>
　無不敬也二曰節品節之使之中節也三曰遜自卑<lb/>
　而尊人也禮之苟明則内之脩身外之治人幽之交<lb/>
　神明者無不得其當而天下以治君民以安禮之不<lb/>
　明則内之脩身外之治人幽之交於神明者無不失<lb/>
　其當而天下以亂君臣以危故曰有禮則安無禮則<lb/>
　危<lb/>
鸚鵡能言不離飛鳥猩猩能言不離禽獸今人而無禮<lb/>
雖能言不亦禽獸之心乎夫唯禽獸無禮故父子聚麀<lb/>
<pb n="20a"/>
是故聖人作為禮以敎人使人以有禮知自别於禽獸<lb/>
　鄭氏曰聚猶共也鹿牝曰麀<lb/>
　孔氏曰山海經云猩猩人面豕身能言語爾雅云二<lb/>
　足而羽謂之禽四足而毛謂之獸鸚鵡是羽曰禽猩<lb/>
　猩四足而毛本獸今云禽獸者凡語有通别别而言<lb/>
　之羽則曰禽毛則曰獸通而為説鳥不可曰獸獸亦<lb/>
　可曰禽故易曰王用三驅失前禽則驅走者亦曰禽<lb/>
　周禮司馬職云大獸公之小禽私之則禽未必皆鳥<lb/>
<pb n="20b"/>
　也又周禮以禽作六摯卿羔大夫鴈白虎通云禽者<lb/>
　鳥獸之總名以此諸經證禽名通獸者以小獸可擒<lb/>
　故得通名禽也<lb/>
　藍田吕氏曰人之血氣嗜慾視聽食息與禽獸異者<lb/>
　幾希特禽獸之言與人異耳然猩猩鸚鵡亦或能之<lb/>
　是則所以貴於萬物者蓋有理義存焉聖人因理義<lb/>
　之同然而制為之禮然後父子有親君臣有義男女<lb/>
　有别人道所以立而與天地參也縱慾怠敖滅天理<lb/>
<pb n="21a"/>
　而窮人欲將與馬牛犬彘之無辨是果於自棄而不<lb/>
　欲齒於人類者乎<lb/>
　長樂陳氏曰禽獸有知而無義有知故能言無義故<lb/>
　未嘗有禮人則有知有義有知而無義不亦禽獸之<lb/>
　心乎樂記曰作為鞉鼔椌楬則作者為之始為者作<lb/>
　之繼也聖人作為禮以敎人使之行脩言道其大有<lb/>
　以同天地之節其極有以合天地之化豈特使自别<lb/>
　於禽獸哉然則自别於禽獸者衆人而已於明禮言<lb/>
<pb n="21b"/>
　君子於為禮言聖人與作者之謂聖述者之謂明同<lb/>
　意<lb/>
　馬氏曰孟子曰人之所以異於禽獸者幾希庶民去<lb/>
　之君子存之夫人於禽獸其肖象性識固有間矣而<lb/>
　曰幾希者在去存之間爾故曰飽食煖衣逸居而無<lb/>
　敎則近於禽獸此聖人所以作為禮以教人使知獨<lb/>
　貴於萬物而不失其良心也<lb/>
　永嘉戴氏曰孟子曰人之所以異於禽獸者幾希幾<lb/>
<pb n="22a"/>
　希之際甚可畏也夫人為物最靈聖人待人至重也<lb/>
　而聖賢之論至曰與禽獸奚擇焉甚者至以為禽獸<lb/>
　之不如也詩曰相鼠有體人而無禮人而無禮胡不<lb/>
　遄死聖賢之論迫矣學者可不知自畏邪民生之初<lb/>
　其與禽獸等耳及其自知貴重自别異於禽獸者蓋<lb/>
　聖人制禮之功也不然則與庶類同一嗜慾而已同<lb/>
　一鬭爭而已夫篤厚以崇禮其功至於參天地育萬<lb/>
　物禮之不行其禍乃至於與禽獸並善惡相絶如此<lb/>
<pb n="22b"/>
　學者兢兢自持猶懼不免而況肆然無忌憚乎<lb/>
　新安朱氏曰陸農師點聖人作是一句為禮以敎人<lb/>
　是一句<lb/>
太上貴徳其次務施報禮尚往來往而不來非禮也來<lb/>
而不往亦非禮也<lb/>
　鄭氏曰太上帝皇之世其民施而不惟報其次三王<lb/>
　之世禮始興焉<lb/>
　孔氏曰自此至不懾一節明世變道殊所貴有異雖<lb/>
<pb n="23a"/>
　負販者必須有禮皇是三皇帝是五帝不云皇帝者<lb/>
　鄭恐是一事不分故升帝於皇上禮運注亦謂大道<lb/>
　行為五帝時其時猶淳厚不尚往來之禮所貴者在<lb/>
　於有徳徳主務施但施而不希其反也三王之世施<lb/>
　則望報務猶事也以為常事故其禮主尚往來<lb/>
　藍田吕氏曰太上者大道之行天下為公之時也其<lb/>
　治也文不勝質務存其實直情徑行無所事於禮故<lb/>
　禮有不荅而人不非也後聖有作通其變使民不倦<lb/>
<pb n="23b"/>
　由是交際之道興焉<lb/>
　長樂劉氏曰太上者至極之稱猶言大備全徳之人<lb/>
　也全徳之人自得而已奪之不以為損予之不以為<lb/>
　益愛之不自以為仁利之不自以為義所謂不知有<lb/>
　之者也其次奪之知損予之知益愛之為仁利之為<lb/>
　義所謂親之譽之者也故施則必報是以不可無禮<lb/>
　也自禮記左氏老子凡所言太上者皆若此繫其人<lb/>
　不繫其時<lb/>
<pb n="24a"/>
　馬氏曰禮之設所以縁人情也故曰報者天下之利<lb/>
　也又曰禮得其報則樂聖人因人情之所樂制為往<lb/>
　來之禮所以使天下之人亹亹而不倦也夫獻而必<lb/>
　有酬酬而必有酢此往來之禮見於燕飲也主人出<lb/>
　迎則客固辭客就東階則主人固辭此往來之禮見<lb/>
　於際接也服之三年者其報必期服之期者報亦如<lb/>
　之此往來之禮見於喪紀也其往而不來來而不往<lb/>
　則禮失其報而為禮者有時而怠矣<lb/>
<pb n="24b"/>
　王氏<hi>子墨</hi>曰貴徳之世人以徳為當然而不知其為<lb/>
　徳故恩怨之心不生相與羣於天地間者蓋澹如也<lb/>
　何其至哉迨夫後世人知為徳而出於有心故以施<lb/>
　報為美事一往一來禮之所在宜不能忘懐也及其<lb/>
　衰則情文之繁而忠信之薄㢘於責己而重於責人<lb/>
　一拜一言之不酬而怨有不可弭者甚者且施於君<lb/>
　臣之際而以國士衆人二其心又甚則父子之間一<lb/>
　借耰鋤而慮有徳色其不可解於心者且若是況相<lb/>
<pb n="25a"/>
　望於等夷之人乎蓋嘗謂禮之本意使人恩怨之心<lb/>
　可銷而太上之風可還也魚以泉涸而相與處於陸<lb/>
　相濡以沫相嘘以濕曾不若相忘於江湖夫處緩急<lb/>
　而知相嘘濡亦可謂有情矣然有一不以濕沫相沾<lb/>
　丐雖不能言其中獨無憾乎處江湖而相忘處陸則<lb/>
　相濡嘘夫豈不善要不若江湖之無事故與其有恩<lb/>
　怨之心而為世俗之紛紛孰若姑務自盡而求如太<lb/>
　上之相忘哉明乎此則知所謂施報者禮也向之所<lb/>
<pb n="25b"/>
　謂貴徳者亦禮也尚安有衰世之事<lb/>
　山隂陸氏曰施報者往來之情往來者施報之迹方<lb/>
　其仁義之施報則存乎情及禮之往來則見乎迹<lb/>
　永嘉戴氏曰昔人有厭世多事而為之説曰民至老<lb/>
　死不相往來嗟夫使民不相往來相忘於無事豈不<lb/>
　大善而人情決無不相往來之理凡人之情近而不<lb/>
　相得則凶或害之既悔且吝故逺近相取而悔吝生<lb/>
　情偽相感而利害生聖人有憂之以為上古之時其<lb/>
<pb n="26a"/>
　民施而不望報中古之時有施斯有報矣施而不報<lb/>
　禍之所由起也於是制禮以文之使民知有往來柔<lb/>
　伏天下好爭之心於跪拜俯伏辭遜唯諾之間人不<lb/>
　知其為功也聖人制禮之意固為夫多事者設也而<lb/>
　曰禮所以為多事是亦不察於制禮之本矣以此坊<lb/>
　民猶有一言之不酬一拜之不荅而兩國為之暴骨<lb/>
　者況絶滅禮樂置天下於無事乎一日無禮天下之<lb/>
　事始不勝其繁矣<lb/>
<pb n="26b"/>
人有禮則安無禮則危故曰禮者不可不學也夫禮者<lb/>
自卑而尊人雖負販者必有尊也而況富貴乎富貴而<lb/>
知好禮則不驕不淫貧賤而知好禮則志不懾<lb/>
　鄭氏曰負販者尤輕恌志利宜若無禮然懾猶怯惑<lb/>
　孔氏曰貧者好怯惑畏人使心志不遂知禮者則持<lb/>
　禮而行之故志不懾怯<lb/>
　横渠張氏曰學禮學者之盡也未有不須禮以成者<lb/>
　也學之大於此終身焉雖徳性亦待此而長惟禮乃<lb/>
<pb n="27a"/>
　是實事舍此皆悠悠聖庸共由此途成聖人不越乎<lb/>
　禮進庸人莫切乎禮是透上透下之事也<lb/>
　東萊吕氏曰人有禮則安無禮則危古人見得分明<lb/>
　如此<lb/>
　藍田吕氏曰人生於天地之間其强足以凌弱其衆<lb/>
　足以暴寡然其羣而不亂或守死而不變者畏禮而<lb/>
　不敢犯也人君居百姓之上惟所令而莫之違者恃<lb/>
　禮以為治也一人有禮衆思敬之有不安乎一人無<lb/>
<pb n="27b"/>
　禮衆思伐之有不危乎此所以繫人之安危而不可<lb/>
　不學者富貴者人之所共敬者也貧賤者人之所共<lb/>
　慢者也禮者自卑而尊人雖負販之至賤猶不敢慢<lb/>
　而必有所尊況人之所共敬者乎古之君子不侮鰥<lb/>
　寡不畏强禦苟無禮以節於内則外物之輕重足以<lb/>
　移其常心矣故富貴者知其所當敬則不驕不淫貧<lb/>
　賤者知其所自敬則志不懾<lb/>
　永嘉戴氏曰安危之機生死之本也有禮則安安則<lb/>
<pb n="28a"/>
　生矣無禮則危危不足言也死將至矣聖人制禮之<lb/>
　意所以生斯人也一日無禮則民有不得其死者矣<lb/>
　禮以卑為主以恭為本有自是之心者不可以語禮<lb/>
　有自大之心者不能以行禮故禮者所以柔伏其侈<lb/>
　大之意而習為退遜謙下之道故有禮之人其容肅<lb/>
　然以正其氣粹然以和望其顔色而知其人之可親<lb/>
　也其容狠其氣暴望其顔色而生慢易之心者必其<lb/>
　無禮之人也富貴之失禮以驕貧賤之失禮以諂驕<lb/>
<pb n="28b"/>
　者失於亢諂者失於卑其為失禮一也<lb/>
　馬氏曰孟子曰城郭不完兵甲不多非國之災田野<lb/>
　不闢貨財不聚非國之害上無禮下無學賊民興喪<lb/>
　無日矣常人之所先而聖人以為後衆人之所緩而<lb/>
　智者以為急蓋知治亂之原而審乎安危之數也孔<lb/>
　子曰人之生也直罔之生也幸而免無禮者所謂幸<lb/>
　而免也先王之禮如此其急其可以不學乎禮之自<lb/>
　卑而尊人者所以息暴亂之禍止邪於未形者也負<lb/>
<pb n="29a"/>
　販者庶人之賤禮之所略者也王道之行猶知有尊<lb/>
　尊長長之義況富貴禮之所自出其可以不知禮乎<lb/>
　夫富貴之所以驕淫貧賤之所以懾怯者以内無素<lb/>
　定之分而與物為輕重也好禮則有得於内而在外<lb/>
　者莫能奪矣<lb/>
　嚴陵方氏曰易曰知崇禮卑崇效天卑法地而禮以<lb/>
　地制故自卑而尊人也負者惟以力為事販者惟以<lb/>
　利為事以力為事者猶有所尊而況所當好徳者乎<lb/>
<pb n="29b"/>
　以利為事者猶有所尊而況所當貴義者乎富貴之<lb/>
　人則所當貴義而好徳也富貴則易亢而失於驕淫<lb/>
　貧賤則易折而失於志懾富貴而知好禮則不驕不<lb/>
　淫者以禮能有所節故也貧賤而知好禮則志不懾<lb/>
　者以禮能有所立故也<lb/>
　廣安游氏曰禮有屈有伸不専主於自卑然禮之行<lb/>
　所謂謙也讓也恭也和也如此之類皆本於自卑而<lb/>
　後能成則夫禮者要本於自卑而為主君子之為善<lb/>
<pb n="30a"/>
　必役於善而後可故恭儉所以求役於仁信讓自卑<lb/>
　者所以求役於禮古之君子其志於善剛果自力蓋<lb/>
　如此也詩曰湯降不遲聖敬日躋君子為善有降焉<lb/>
　有躋焉方其始也自屈降以求役於善及其久也其<lb/>
　見益明其道益尊所謂躋也世之小人剛强頑悍不<lb/>
　肯自屈於人不肯自役於善終歸於愚人而已鄭説<lb/>
　負販者輕恌志利宜若無禮此説非也堯舜三代之<lb/>
　世斑白者不負戴於道路則夫負販者亦皆孝弟之<lb/>
<pb n="30b"/>
　人非若後世負販者之鄙暴也所謂負販之人當勞<lb/>
　役之際宜若簡於禮而從其所安今也猶必有所尊<lb/>
　焉長者先而少者後老者輕而壯者重若此者所謂<lb/>
　必有尊也負販於道途猶爾況雍容於廟堂之上而<lb/>
　不為禮哉故夫富貴之人則可以行禮之人也富貴<lb/>
　之地則可以為禮之地也若樂於傲樂於縱樂於自<lb/>
　尊則負販之不若矣<lb/>
　王氏<hi>子墨</hi>曰夫負販者豈素學禮者知有所尊則禮<lb/>
<pb n="31a"/>
　非人性所有而人情之所安者乎在易之大壯曰君<lb/>
　子以非禮弗履夫人而有禮其何壯如之故在貧賤<lb/>
　則不懾在富貴則不驕不淫而物所不能屈也貧賤<lb/>
　富貴本無二事以為貧賤則志必懾以為富貴則必<lb/>
　驕必淫是惑於人欲而不知天理之所在故也好禮<lb/>
　則在我者皆天理耳又孰為貧賤富貴也哉古之聖<lb/>
　賢所以處窮達得喪之際優游閒暇一無足以動其<lb/>
　心者蓋由其所好如此故曰人莫不飲食也鮮能知<lb/>
<pb n="31b"/>
　味也世未有知味而不好者<lb/>
人生十年曰幼學二十曰弱冠三十曰壯有室四十曰<lb/>
强而仕五十曰艾服官政六十曰耆指使七十曰老而<lb/>
傳八十九十曰耄七年曰悼悼與耄雖有罪不加刑焉<lb/>
百年曰期頤<lb/>
　鄭氏曰名曰幼時始可學也内則曰十年出就外傅<lb/>
　居宿於外學書計有室有妻也妻稱室艾老也指使<lb/>
　指事使人也六十不與服戎不親學老而傳謂傳家<lb/>
<pb n="32a"/>
　事任子孫是謂宗子之父耄惛忘也春秋傳曰老將<lb/>
　知耄及之悼憐愛也愛幼而尊老故不加刑期猶要<lb/>
　也頤養也不知衣服食味孝子要盡養道而已<lb/>
　孔氏曰自此至以其制為一節明人幼而從學至於<lb/>
　成徳終始之行皆遵禮制冠禮云棄爾幼志是十九<lb/>
　以前為幼二十成人雖加冠體猶未壯故曰弱至二<lb/>
　十九通名弱冠三十而立血氣已定故曰壯也妻居<lb/>
　室中故呼妻為室不云妻而云室者含妾媵事類為<lb/>
<pb n="32b"/>
　廣白虎通云男三十筋骨堅强任為人父女二十肌<lb/>
　膚充盛任為人母合為五十應大衍之數生萬物也<lb/>
　三十九以前通曰壯壯久則强故四十曰强强有二<lb/>
　義一則四十不惑是智慮强二則氣力强也四十九<lb/>
　以前通曰强年至五十血氣已衰髮蒼白色如艾也<lb/>
　五十是知天命之年堪為大夫服事也大夫得専事<lb/>
　其官政六十至老之境不得執事但指事使人也七<lb/>
　十其老已全則傳徙家事付委子孫鄭謂宗子父者<lb/>
<pb n="33a"/>
　以經言傳者上受父祖之事下傳子孫子孫之所傳<lb/>
　家事祭事為重若非宗子無由傳之但七十之時祭<lb/>
　祀猶親為之其視濯概則子孫若至八十祭亦不為<lb/>
　故王制云齊喪之事不及也庶子乃授家事於子非<lb/>
　相傳之事故鄭知非庶子也耄者僻謬也人或八十<lb/>
　而耄或九十而耄故並言二時也幼未有識慮則可<lb/>
　憐愛老已耄則可尊敬雖有罪而同不加其刑辟也<lb/>
　周禮司刺有三赦一曰幼弱二曰老耄三曰惷愚百<lb/>
<pb n="33b"/>
　嵗則人子當用心求親之意而盡養道也<lb/>
　河南程氏曰古之生子能食能言而敎之大學之法<lb/>
　以豫為先人之幼也知思未有所主便當以格言至<lb/>
　論日陳於前雖未曉知且當薫聒盈耳充腹久自安<lb/>
　習若固有之雖以他言惑之不能入也若為之不豫<lb/>
　及乎稍長私意偏好生於内衆口辯言鑠於外欲其<lb/>
　純完不可得也<lb/>
　藍田吕氏曰此章備舉自幼至老每十年一變之節<lb/>
<pb n="34a"/>
　也未十年非不學也能食敎以右手能言敎以唯俞<lb/>
　六年敎數與方名七年敎之男女之别八年敎之長<lb/>
　幼之序九年敎之數日然未就外傅但因事而敎之<lb/>
　未足以名之學至十年可以從弟子之職出就外傅<lb/>
　乃所謂學也二十始成人則可以勝衣冠故命之以<lb/>
　冠既冠始學禮猶以其弱而未可用也故博學不敎<lb/>
　内而不出三十曰壯血氣定矣故可以有室孟子曰<lb/>
　丈夫生而願為之有室女子生而願為之有家故室<lb/>
<pb n="34b"/>
　家者夫婦之稱也其壯雖可以給政役其材猶未足<lb/>
　以備任用故博學無方孫友視志而已四十曰强强<lb/>
　則材成矣材成者志慮定則謀事審氣力完則任事<lb/>
　果始可為士以事人也其謀事審矣故可以出謀發<lb/>
　慮其任事果矣故道合則服從不可則退至五十養<lb/>
　於其心者已熟閱於義理者已多可謂成徳更事之<lb/>
　人矣故可以命為大夫也古者四十始命之仕五十<lb/>
　始命之服官政仕者為士以事人治官府之小事者<lb/>
<pb n="35a"/>
　也服官政者為大夫以長人與聞邦國之大事者也<lb/>
　材可用則使之仕徳成則命為大夫非無蚤成夙知<lb/>
　之才也蓋養天下之才至於成就而後用則收功博<lb/>
　如不待其成而用之所謂賊夫人之子以政學者也<lb/>
　害莫大焉六十曰耆耆者稽久之稱詩云耆定爾功<lb/>
　又曰上帝耆之稽久則將入於老故六十稱耆筋力<lb/>
　既衰不足以任勞事可以使人而不可以使於人也<lb/>
　故六十不與服戎不可以從司馬之政也不親學不<lb/>
<pb n="35b"/>
　可以執弟子之職也七十則筋力倦矣聦明衰矣外<lb/>
　則致王事於君内則傳家事於子不可與事者也耄<lb/>
　者老而知己衰悼者幼而知未及二者雖有罪而情<lb/>
　不出於故故不加刑焉百年者飲食居處動作無所<lb/>
　不待於養<lb/>
　嚴陵方氏曰數起於一止於十天地竒耦之數隂陽<lb/>
　生成之理每至於是則必更焉人也者受天地之形<lb/>
　孕隂陽之氣者也孰能逃其數而逆其理哉故其生<lb/>
<pb n="36a"/>
　每於十年則必異其名至其時則必異其事也若幼<lb/>
　與弱之類則名之異矣若學與冠之類則事之異矣<lb/>
　幼者壯之對弱者强之對耆與耄皆老也而止以七<lb/>
　十為老蓋耆雖向乎老而未足以老名之也耄則過<lb/>
　乎老而老不足以名之矣期頤者蓋人生以百年為<lb/>
　期由是而上則過乎人之所期矣由是而下則不及<lb/>
　人之所期矣故必百年以期名之人之所期者終於<lb/>
　此而已則養生之道可以不盡之乎故為頤之時頤<lb/>
<pb n="36b"/>
　者養也<lb/>
　馬氏曰自幼弱壯强至於艾者言血氣智慮之變也<lb/>
　自耆老至於耄期者言齒之逾久也自學至於傳者<lb/>
　言其事也蓋人血氣智慮率十年而加益血氣智慮<lb/>
　既加益矣則所學者宜愈深所任者宜愈大故仲尼<lb/>
　十五而志於學以至七十而從心亦十年而進蓋成<lb/>
　徳之序也詩曰雖無老成人尚有典刑書曰人惟求<lb/>
　舊器非求舊惟新古之君子所以求舊臣而貴老成<lb/>
<pb n="37a"/>
　者以其徳備而多聞也艾之為物久而後可以療疾<lb/>
　五十曰艾者以其舊徳可以為大夫服官政而治人<lb/>
　也自幼學而至五十道固已具矣加之十年則可以<lb/>
　為大臣矣中庸曰官盛任使所以勸大臣周之冢宰<lb/>
　卿一人而下中大夫上中下士之屬可謂盛任使矣<lb/>
　蓋惟大臣可以指事使人齒至於耆則可以為大臣<lb/>
　矣夫勞我以生佚我以老天之道也君子之仕至於<lb/>
　七十可以致仕而傳於人矣學至於此其遺言餘行<lb/>
<pb n="37b"/>
　可以為法而傳於後世矣故曰老而傳自耄至於期<lb/>
　老之極無預於事矣飲食不離寢膳飲從於遊所以<lb/>
　致養也然而三十而有室非必三十而後娶以昏姻<lb/>
　之期不可過是過是則為失時四十而仕非必四十<lb/>
　而後仕以學而至於四十足以仕矣不足以仕則為<lb/>
　不學傳曰貴老為其近於親慈幼為其近於子悼耄<lb/>
　之不加刑者此也<lb/>
　永嘉戴氏曰聖人制禮以律天下以節人心使人血<lb/>
<pb n="38a"/>
　氣充實志意堅强壯者服其勞老者安其逸未用者<lb/>
　無躁進之心當退者無不知足之戒每十年為一節<lb/>
　而人心有定嚮矣二十血氣猶未定然趨向善惡判<lb/>
　於此矣故責以成人之禮焉三十有室不至於過而<lb/>
　失節亦不至於曠而失時此古人所以筋力之盛夀<lb/>
　命之長也四十志氣堅定强立不反不奪於利害不<lb/>
　怵於禍福可以出仕矣自此以往三十年宣勞於國<lb/>
　非若後世强者有時不用少與老者並用至於怠惰<lb/>
<pb n="38b"/>
　廢弛而莫之能振也人至於五十更歴世變諳知人<lb/>
　情亦既熟矣艾之為言有老練精緻之意焉若此而<lb/>
　服官政則明習故事詳審和緩不至於擾民生事矣<lb/>
　年至六十幾於老矣耆之為言有老成可敬之意於<lb/>
　斯時也有指畫之勞而無奔走服事之役七十謂之<lb/>
　老於此而猶與事接是不知止也然人方其血氣之<lb/>
　盛猶有所業也及其既衰則顧戀不忍去雖家事亦<lb/>
　然而況於國事乎此聖人所以戒之在得也耄者敬<lb/>
<pb n="39a"/>
　而安之悼者矜而懐之解后有罪非其故也禮經養<lb/>
　老之禮鄉飲酒之義至九十而止獨曲禮曰百年曰<lb/>
　期頤王制曰問百年者就見之夀至百年此亦絶無<lb/>
　而僅有也自養之外無他望焉孟子曰老者衣帛食<lb/>
　肉蓋人自五十而下其衣帛食肉者亦罕矣天地之<lb/>
　生物也有限少者不奪其養則老者有所養矣三代<lb/>
　之老上而天子諸侯養之下而其家能養之孝弟之<lb/>
　風安得不行於天下此天下所以易治也<lb/>
<pb n="39b"/>
　廣安游氏曰先王之時皇極明於上治法立於下當<lb/>
　此之時天下之治有定體而血氣之所存有常數假<lb/>
　以政事言之仕之事則四十而强者之所能任也大<lb/>
　夫之事則五十而艾者之所能任也蓋當時之政有<lb/>
　定體故可以凡人血氣之常數而參焉後世皇極不<lb/>
　明於上治法不立於下天下之治無定體無定體則<lb/>
　無所主治之劇易視其人智力之所及而為之而天<lb/>
　下始從事於竒功矣古之人老如吕望然後可以屬<lb/>
<pb n="40a"/>
　之鷹揚之舉少如顔回然後可以屬之四代之禮樂<lb/>
　苟人而不能皆吕望顔回也則當為有常之法以待<lb/>
　天下可常之人書曰繼自今立政立事其惟克用常<lb/>
　人此之謂也夫必壯且强而使之從政而老必使之<lb/>
　致事皆所以因乎血氣之常數而為之節也後世治<lb/>
　無定體而血氣之常數亦不得循乎其常天下爭為<lb/>
　竒功而政益亂人爭為竒才而才益衰此則後世不<lb/>
　明乎先王之故而然也後之王者苟能明皇極而立<lb/>
<pb n="40b"/>
　定體因定體而循常數則治道不患乎無序人才不<lb/>
　患乎無成雖然去古已逺孰能復其故哉<lb/>
　毛氏<hi>信卿</hi>曰人生一世問其少壯蓋無幾也自事言<lb/>
　之則至於指使人矣復何所為乎自道觀之則自始<lb/>
　至終未没之前皆行道之日也豈獨學而仕服官政<lb/>
　而已乎孔子曰朝聞道夕死可矣又曰四十五十而<lb/>
　無聞斯亦不足畏也已蓋人不可不急於道如此使<lb/>
　其知道顔子不為天使不知道彭耼不為夀吾夫子<lb/>
<pb n="41a"/>
　自志學積而至於從心豈以至是而可以已也又豈<lb/>
　以其間固自有限節而不可遽也蓋一日生則有一<lb/>
　日事道無窮盡而意亦無窮盡不如是不足以為夫<lb/>
　子尚安知老之將至也哉故嘗謂蘧伯玉行年六十<lb/>
　而六十化此為善學孔子者而所貴乎人生者亦必<lb/>
　不苟焉可也不然則曰少壯云者特血氣耳耆艾者<lb/>
　特年齡耳翫嵗愒日終與草木俱腐亦奚益哉宜君<lb/>
　子之所不論若夫訓詁則有鄭氏之説在<lb/>
<pb n="41b"/>
　李氏曰學者人道之始冠者人道之成有室者人道<lb/>
　之備<lb/>
　長樂劉氏曰三十曰壯有室者血氣始壯可以有室<lb/>
　家也元氣生於子左行三十至己為男右行二十至<lb/>
　己為女隂陽之氣交合於此大衍之數是也所以男<lb/>
　女合昏焉<lb/>
　廬陵胡氏曰北史熊安引古説堯年耆艾仲父年艾<lb/>
　皆註云七十曰艾義與此違然魯頌云俾爾耆而艾<lb/>
<pb n="42a"/>
　則耆艾老之通稱<lb/>
　長樂陳氏曰六年敎之數與方名則非必十年然後<lb/>
　學也顔回未四十孔子使之仕則非必四十而後仕<lb/>
　也冠禮曰棄爾幼志是幼之稱非特施於十年也舜<lb/>
　未百年而稱耄期是期之稱非特施於百年也禮之<lb/>
　所言特其大致而已周官司刺赦幼弱赦老耄蓋幼<lb/>
　而非弱老而非耄皆所不赦此所以至於悼耄然後<lb/>
　不加刑也司厲七十者與未齓者皆不為奴漢律令<lb/>
<pb n="42b"/>
　未及八嵗與八十以上非手殺人他皆不坐與此同<lb/>
　意<lb/>
　新安朱氏曰期當音居宜反論語期可已矣與朞字<lb/>
　同周匝之義也期謂百年已周頤謂當養而已期如<lb/>
　上句幼弱耄悼等字頤如上句學冠不刑等字　又<lb/>
　曰陸農師點人生十年曰幼作一句學作一句下倣<lb/>
　此亦有理<lb/>
　禮記集説卷二<lb/>
</p>
<p>
</p>
  </div>
</body>
</text>
</TEI>
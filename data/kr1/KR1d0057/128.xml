<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百二十八</head>
    <p>
<pb n="1a"/>
欽定四庫全書<lb/>
　禮記集説卷一百二十八　　宋　衛湜　撰<lb/>
君子素其位而行不願乎其外素富貴行乎富貴素貧<lb/>
賤行乎貧賤素夷狄行乎夷狄素患難行乎患難君子<lb/>
無入而不自得焉在上位不陵下在下位不援上正已<lb/>
而不求於人則無怨上不怨天下不尤人故君子居易<lb/>
以俟命小人行險以徼幸子曰射有似乎君子失諸正<lb/>
鵠反求諸其身<lb/>
<pb n="1b"/>
　鄭氏曰援謂牽持之也無怨人無怨之者也易猶平<lb/>
　安也俟命聼天任命也險謂傾危之道反求於其身<lb/>
　不以怨人畫布曰正棲皮曰鵠<lb/>
　孔氏曰素鄉也鄉其所居之位而行其所行之事不<lb/>
　願行在位外之事鄉富貴之中行道於富貴謂不驕<lb/>
　不淫也鄉貧賤之中行道於貧賤謂不諂不懾也行<lb/>
　乎夷狄謂夷狄雖陋亦隨其俗守道不改行乎患難<lb/>
　謂臨危不傾守死不變無入而不自得者言君子所<lb/>
<pb n="2a"/>
　入之處皆守善道在上位不陵下此素富貴行富貴<lb/>
　也在下位不援上此素貧賤行貧賤也身處貧賤則<lb/>
　安之宜令自樂不得援牽富貴者正己而不求於人<lb/>
　則無怨此素夷狄行夷狄也若入夷狄當自正己而<lb/>
　行不求於彼人則彼人無怨己者上不怨天下不尤<lb/>
　人此素患難行患難也尤過責也易平安也言君子<lb/>
　以道自處常居平安之中以聼待天命也小人以惡<lb/>
　自居常行險難傾危之事以徼求榮逹之道也正謂<lb/>
<pb n="2b"/>
　賔射之侯鵠謂大射之侯<lb/>
　横渠張氏曰責己者當知無天下國家皆非之理故<lb/>
　學至於不尤人學之至也<lb/>
　藍田吕氏曰逹則兼善天下得志則澤加於民素富<lb/>
　貴行乎富貴者也不驕不淫不足以道之也窮則獨<lb/>
　善其身不得志則修身見於世素貧賤行乎貧賤者<lb/>
　也不謟不懾不足以道之也言忠信行篤敬雖蠻貊<lb/>
　之邦行矣素夷狄行乎夷狄者也文王内文明而外<lb/>
<pb n="3a"/>
　柔順以蒙大難箕子内難而能正其志素患難行乎<lb/>
　患難者也愛人不親反其仁治人不治反其智此在<lb/>
　上位所以不陵下也彼以其富我以吾仁彼以其爵<lb/>
　我以吾義吾何慊乎哉此在下位所以不援上也陵<lb/>
　下不從則罪其下援上不得則非其上是所謂尤人<lb/>
　者也庸徳之行庸言之謹居易者也國有道不變塞<lb/>
　焉國無道至死不變心逸日休行其所無事如子從<lb/>
　父命無所徃而不受俟命者也若夫行險以徼一旦<lb/>
<pb n="3b"/>
　之幸得之則貪為己力不得則不能反躬是所謂怨<lb/>
　天者也故君子正己而不求於人如射而已射之不<lb/>
　中由吾巧之不至也故失諸正鵠者未有不反求諸<lb/>
　身則徳之不進豈吾憂哉<lb/>
　建安游氏曰素其位而行者即其位而道行乎其中若其<lb/>
　素然也舜之飯糗茹草若將終身此素貧賤行乎貧賤也<lb/>
　及其為天子被袗衣鼓琴若固有之此素富貴行乎富貴<lb/>
　也飯糗袗衣其位雖不同而此道之行一也至於夷狄患<lb/>
<pb n="4a"/>
　難亦若此而已道無不行則無入而不自得矣盖道之在<lb/>
　天下不以易世而有存亡故無古今則君子之行道<lb/>
　不以易地而有加損故無得喪此君子之得於心者<lb/>
　然也至於在上位不陵下知富貴之非泰也在下位<lb/>
　不援上知貧賤之非約也此唯正己而不求於人者<lb/>
　能之故能上不怨天以在我者有義也下不尤人以<lb/>
　在物者有命也此君子之見於行者然也盖君子為<lb/>
　能循理故居易以俟命居易未必不得也故窮通皆<lb/>
<pb n="4b"/>
　好小人反是故行險以徼幸行險未必常得也故窮<lb/>
　通皆醜學者要當篤信而已射有似乎君子者射者<lb/>
　發而不中則必反而求其不中之因意者志未正邪<lb/>
　體未直邪持弓矢而未審固邪然而不中者寡矣君<lb/>
　子之正身亦若此也愛人不親反其仁治人不治反<lb/>
　其智禮人不答反其敬行有不得者皆反求諸己而<lb/>
　已而何怨天尤人之有哉失諸正鵠者行有不得之<lb/>
　况也<lb/>
<pb n="5a"/>
　延平楊氏曰君子居其位若固有之無出位之思素<lb/>
　其位也萬物皆備於我反身而誠樂莫大焉何願乎<lb/>
　外之有故能素其位而行無入而不自得也魯侯之<lb/>
　不見孟子也臧倉實尼之而孟子曰予之不遇魯侯<lb/>
　天也臧氏之子焉能使予不遇哉盖孟子非有求於<lb/>
　魯侯也故其不怨天不尤人如此居易以俟命行其<lb/>
　所無事也行險以徼幸不受命者也詭遇而得禽者<lb/>
　盖有焉君子不為也射有似乎君子者射以容節比<lb/>
<pb n="5b"/>
　於禮樂為善内志正外體直然後持弓矢審固持弓<lb/>
　矢審固然後可以言中射而失正鵠者未能審固也<lb/>
　知射者豈他求哉反而求諸身以正吾志而已此君<lb/>
　子居易之道也世之行險以徼幸者一有失焉益思<lb/>
　所以詭遇也則異於是矣<lb/>
　河東侯氏曰富貴貧賤夷狄患難行其素則無事矣<lb/>
　易曰素履徃无咎是也　又曰總老嘗問一士人曰<lb/>
　論語云黙而識之識是識箇甚子思言君子無入不<lb/>
<pb n="6a"/>
　自得得是得箇甚或者無以為對侯子聞之曰是不<lb/>
　識吾儒之道猶以吾儒語為釋氏用在吾儒為不成<lb/>
　説話既曰黙識與無入不自得更理㑹箇甚識箇甚<lb/>
　事是不成説話也今人見筆墨須謂之筆墨見人須<lb/>
　謂之人不須問黙而識之是黙識也聖賢於道由是<lb/>
　也庸言之信庸行之謹是自得也豈可名其所得所<lb/>
　識之事乎<lb/>
　新安朱氏曰此第十四章子思之言也凡章首無子<lb/>
<pb n="6b"/>
　曰字者放此素猶見在也言君子但因見在所居之<lb/>
　位而為其所當為無慕乎其外之心也素富貴以下<lb/>
　言素其位而行也在上位以下言不願乎其外也居<lb/>
　易素位而行也俟命不願乎其外也易平地也徼求<lb/>
　也幸謂所不當得而得者正鵠皆侯之中射之的也<lb/>
　子思引此孔子之言以結上文之意　又曰詭遇是<lb/>
　做人不當做底行險是做人不敢做底　又曰此章<lb/>
　文義無可疑者而張子所謂當知無天下國家皆非<lb/>
<pb n="7a"/>
　之理者尤為切至吕氏説雖不免時有小失然其大<lb/>
　體則皆平正慤實而有餘味也游氏説亦條暢而存<lb/>
　亡得喪窮通好醜之説尤善但楊氏以反身而誠為<lb/>
　不願乎外則本章之意初未及此而詭遇得禽亦非<lb/>
　行險徼幸之謂也侯氏所辨常總黙識自得之説甚<lb/>
　當近世佛者妄以吾言傅著其説而㫖意乖剌如此<lb/>
　類者多矣甚可笑也但侯氏所以自為説者卻有未<lb/>
　善若曰識者知其理之如此而已得者無所不足於<lb/>
<pb n="7b"/>
　吾心而已則豈不明白真實而足以服其心乎<lb/>
　海陵胡氏曰位者所守之分外者分外之事富貴貧<lb/>
　賤夷狄患難皆守己分而行不過分也君子向富貴<lb/>
　之時則得富貴之中道貧賤之時則得貧賤之中道<lb/>
　在夷狄處患難亦然所謂富貴聖人固無心於此假<lb/>
　之以行其道耳博施濟衆舉賢援能是富貴之中道<lb/>
　也不為苟進不求苟得此貧賤之中道也言忠信行<lb/>
　篤敬此行夷狄之中道也患難有二或一身之患難<lb/>
<pb n="8a"/>
　或天下之患難處天下之患難生重於義則捨義而<lb/>
　取生義重於生則捨生而取義一身之患難但自守<lb/>
　其道不變其志此行患難之道也入猶向也<lb/>
　嚴陵方氏曰素與莊子所謂素逝之素同而與經所<lb/>
　謂素隐之素異盖因其自然無所與雜之謂也居是<lb/>
　位則素是位而行是事所以不願乎其外也富貴貧<lb/>
　賤夷狄患難隨所遇而安之此非素其位而行不願<lb/>
　乎其外者乎是以朱輪駟馬而舜不以為泰簞食瓢<lb/>
<pb n="8b"/>
　飲而囘不以為憂九夷之居孔子不以為陋三年之<lb/>
　征周公不失其聖君子素其位而行盖有見乎此故<lb/>
　曰君子無入而不自得焉言入乎富貴則得乎處富<lb/>
　貴之道貧賤則得乎處貧賤之道入乎夷狄患難亦<lb/>
　若是而已在上位不陵下雖富貴而無驕故也在下<lb/>
　位不援上雖貧賤而不謟故也正己而不求於人則<lb/>
　無怨論語所謂躬自厚而薄責於人則逺怨矣是也<lb/>
　無怨者非特人無怨於己己亦無怨於人也上不怨<lb/>
<pb n="9a"/>
　天以處己有命也下不尤人以處己有義也莫非命<lb/>
　也君子道其常小人道其怪道其常故居易以俟之<lb/>
　道其怪則行險以徼之幸亦命也君子不謂之命而<lb/>
　謂之幸焉故孔子曰罔之生也幸而免<lb/>
　兼山郭氏曰素者豫定乎内之謂也豫定乎内視萬<lb/>
　變皆吾素有也又焉有陵下援上怨天尤人之累乎<lb/>
　天人同功也則同乎天人義命一致也則同乎義命<lb/>
　故居易以俟命顧義之所存而君子不獨謂命也小<lb/>
<pb n="9b"/>
　人不知天命而不畏所以行險以徼幸其免也幸而<lb/>
　已矣<lb/>
　長樂陳氏曰易曰素履之徃獨行願也故素富貴行<lb/>
　乎富貴素貧賤行乎貧賤素夷狄行乎夷狄素患難<lb/>
　行乎患難皆獨行其願而無待乎外則所徃无咎宜<lb/>
　其無入而不自得也夫如是則在上位不驕必不陵<lb/>
　下矣在下位不憂必不援上矣此所以正己而不求<lb/>
　於人也此所以上不怨天下不尤人也此所以居易<lb/>
<pb n="10a"/>
　以俟命也此所以如射失正鵠反求其身也小人反<lb/>
　是是故行險以徼幸嗚呼君子求諸己小人求諸人<lb/>
　於此可見矣至於君子之道如行逺自近登髙自卑<lb/>
　欲孝父母自妻子始則亦反諸身求諸己耳皆忠恕<lb/>
　之所致中庸之所成也<lb/>
　四明沈氏曰富貴貧賤夷狄患難不是位正是外也<lb/>
　易之正位居體孟子居天下之正位乃位也人處富<lb/>
　貴貧賤患難夷狄之變便忘卻正位馳逐於外而不<lb/>
<pb n="10b"/>
　反所謂行乎富貴行乎貧賤行乎夷狄行乎患難此<lb/>
　位不變也無入看去何處也不用揀擇不須把捉非<lb/>
　孔子不至此境<lb/>
　髙要譚氏曰何謂行踐履是也何謂外在天在人者<lb/>
　是也所居之處雖險易窮通之不同而身之履踐無<lb/>
　造次顛沛之或變此所謂素其位而行無入而不自<lb/>
　得也自得云者所樂在内不在於外故也彼在外者<lb/>
　一豪已上君子皆以為無預於己而未甞容心於其<lb/>
<pb n="11a"/>
　間或歸之天歸之人皆非我也故得時而在上位君<lb/>
　子謂於我無加我何敢驕倨以陵下邪不遇而在下<lb/>
　位君子謂於我無損我何所歆羡而援上邪專務正<lb/>
　己不求於人不得於天我無怨焉不得於人我無尤<lb/>
　焉此所謂不願乎其外居易以俟命也凡此皆君子<lb/>
　立命之説顔子之屢空孟子之不動心皆有得於是<lb/>
　學者唯知所以立命然後存心養性有用力之地儻<lb/>
　不知立命則將心馳於是非利害榮辱禍福之境而<lb/>
<pb n="11b"/>
　忿懥恐懼喜樂憂患日交戰於胷中又何以存其心<lb/>
　養其性邪命者貴賤貧富死生夀夭皆禀於天者也<lb/>
　一心之中坦然平易凡貴賤貧富死生夀夭之在天<lb/>
　者但俟其來而順受之初無豪髪芥蔕於胷次故曰<lb/>
　君子居易以俟命<lb/>
　范陽張氏曰素猶雅素終始富貴則以忠恕之道行<lb/>
　乎富貴堯是也終始貧賤則以忠恕之道行乎貧賤<lb/>
　顔子是也素夷狄則以忠恕行乎夷狄箕子是也素<lb/>
<pb n="12a"/>
　患難則以忠恕行乎患難孔子是也富貴貧賤夷狄<lb/>
　患難皆天所以命我者吾其如何哉姑聼之而已然<lb/>
　我有忠恕之道無入而不自得故盡其在我不責備<lb/>
　於人其在上也以忠恕待人故不陵下其在下也以<lb/>
　忠恕自處故不援上援者欲己與之齊也反求諸身<lb/>
　在我有杪忽之差則在彼有尋丈之失然則失諸正<lb/>
　鵠豈正鵠之罪哉<lb/>
　永康陳氏曰素其位而行道自行也無所不通之謂<lb/>
<pb n="12b"/>
　行富貴以順來而道常公之貧賤夷狄患難極有窒<lb/>
　處而道常通之回旋曲折皆有樂地如水由地中行<lb/>
　行因地而見而行非地也居易以俟命信得及也無<lb/>
　所逃於天地之間身者天地萬物之凖也為道之基<lb/>
　也修其身至於與道為一由是推之無有不準一豪<lb/>
　不凖必有一豪不盡處盍亦觀諸射乎<lb/>
　吳興沈氏曰位非名位之謂也立太極奠三才列萬<lb/>
　物止其所止之謂也孟子曰君子所性雖大行不加<lb/>
<pb n="13a"/>
　焉雖窮居不損焉分定故也中庸所謂素其位而行<lb/>
　不願乎其外者此理也惟其性分所止無不具足極<lb/>
　天下之富貴貧賤夷狄患難皆不足為吾加損也故<lb/>
　以之處富貴則此位行乎富貴處貧賤則此位行乎<lb/>
　貧賤處夷狄則此位行乎夷狄處患難則此位行乎<lb/>
　患難富貴貧賤夷狄患難雖紛擾於外君子之位於<lb/>
　内者常自若也何徃而不自得焉君子之位於内者<lb/>
　如是勢之尊卑人自以為上下耳於君子何榮辱焉<lb/>
<pb n="13b"/>
　故居上位則不陵下在下位則不援上亦其理宜然<lb/>
　也君子則然小人反是故曰君子居易以俟命小人<lb/>
　行險以徼幸<lb/>
　東萊吕氏曰居易以俟命如天命之謂性之命非特<lb/>
　為貴賤窮通也<lb/>
　延平周氏曰射有似乎君子君子不罪其在彼者<lb/>
　錢塘于氏曰君子無求中之心謂君子似射則不可<lb/>
　新定錢氏曰此章當㸔一行字正是君子無入而不<lb/>
<pb n="14a"/>
　自得處所以不願乎其外者也若但碌碌苟安素分<lb/>
　亦何足道直是隨所遇而行焉方是自得<lb/>
　晉陵錢氏曰素猶固也安於固然則道無時而不可<lb/>
　行所以不願乎其外入者自外之辭安於固然則於<lb/>
　其所入猶固然也而道無不行是以自得陵廹脅也<lb/>
　援攀引也下不從不廹脅之上不用不攀引之易猶<lb/>
　平也正己則居易失己則行險居易則待天命而無<lb/>
　所容其心行險則徼幸於得利而喪其本心矣正鵠<lb/>
<pb n="14b"/>
　皆鳥名義取其難中也君子在上位而不得乎下在<lb/>
　下位而不得乎上猶射之失正鵠也反而正已猶射<lb/>
　之求諸身也此一節謂中庸之道不求諸人<lb/>
　林氏曰富貴貧賤夷狄患難所居之位不同而道行<lb/>
　其中則一也君子思不出其位安有願乎其外者哉<lb/>
　外慕之心一生居富貴而必驕必滛居貧賤而必謟<lb/>
　必懾居夷狄而變所守居患難而喪其志皆非素其<lb/>
　位而行外慕之心移之也　又曰援攀引也在上位<lb/>
<pb n="15a"/>
　而陵下者必驕在下位而援上者必謟驕者失其所<lb/>
　以行富貴之道也謟者失其所以行貧賤之道也君<lb/>
　子則不然謂居富貴而非泰在下者不可陵也處貧<lb/>
　賤而非約在上者不足援也吾惟正己而不求乎人<lb/>
　則逺怨矣不怨天不尤人則知命矣苟知正己而不<lb/>
　求乎人雖以之行乎夷狄可也苟知不怨天不尤人<lb/>
　雖以之行乎患難可也君子之所以能行此者無他<lb/>
　居易以俟命也小人所以不能行此者無他行險以<lb/>
<pb n="15b"/>
　徼幸也夫易與險不難知也君子小人所以異其趣<lb/>
　者何也盖居易本乎循理行險由乎趨利君子循理<lb/>
　小人趨利其所以異也然而居易以俟未必不得雖<lb/>
　或不得亦曰有命行險以徼未必可得雖或苟得不<lb/>
　過曰幸君子觀此可以審其所擇矣<lb/>
　霅川倪氏曰素者其舊所居已然者也入者今方自<lb/>
　此而入也假如生於富貴是其素富貴也或貧賤之<lb/>
　士逢時而得富貴是其入富貴也下之三者皆然素<lb/>
<pb n="16a"/>
　者以道行之故無所不行入者以道行之故無徃不<lb/>
　得自得即孟子所謂自得之則居之安之自得自得<lb/>
　其道而有以自樂故無入而不自得也富貴順境也<lb/>
　貧賤夷狄患難逆境也順居其一逆居其三以此見<lb/>
　人少有不經憂患者君子所以能居易俟命者以其<lb/>
　視富貴貧賤夷狄患難為一也小人所以行險徼幸<lb/>
　者貪欲之心熾必以人力勝天理也君子素其位而<lb/>
　行以為如我已居之位皆可以行道是以不願乎外<lb/>
<pb n="16b"/>
　而他有所求此所以能居易俟命者小人君子之反<lb/>
　也此曰君子居易俟命乃曰行法以俟命於易言居<lb/>
　静而待也於法言行動而待也法者正理與小人行<lb/>
　險相反也俟命者世俗以為俟命之亨通如此則是<lb/>
　欲達而惡窮欲富貴而惡貧賤或不如志不免失望<lb/>
　君子則逹亦俟命窮亦俟命窮之與逹聴天命之何<lb/>
　如爾故曰得之自是不得自是以聼天命射以譬君<lb/>
　子處貧賤夷狄患難無所怨尤於居易以俟命之時<lb/>
<pb n="17a"/>
　常反求諸身惟恐有一之未至而益加進修及達則<lb/>
　兼善天下矣小人則唯怨天尤人而已<lb/>
　蔡氏曰此言正心修身之事素其位而行無入而不<lb/>
　自得則心不外馳而正矣不願乎其外正己而不求<lb/>
　於人則身安而修矣<lb/>
君子之道譬如行逺必自邇譬如登髙必自卑詩曰妻<lb/>
子好合如鼓瑟琴兄弟既翕和樂且耽宜爾室家樂爾<lb/>
妻帑子曰父母其順矣乎<lb/>
<pb n="17b"/>
　鄭氏曰自從也邇近也行之以近者卑者始以漸致<lb/>
　之髙逺瑟琴聲相應合翕和也耽亦樂也古者謂子<lb/>
　孫曰帑此詩言和室家之道自近者始<lb/>
　孔子曰自射有似乎君子至此其順矣乎為一節覆<lb/>
　明行道在身之事以射譬之所引詩小雅常棣之篇<lb/>
　美文王之詩<lb/>
　藍田吕氏曰不得乎親不可以為人不順乎親不可<lb/>
　以為子故君子之道莫大乎孝孝之本莫大乎順父<lb/>
<pb n="18a"/>
　母故仁人孝子欲順親必先乎妻子不失其好兄弟<lb/>
　不失其和室家宜之妻帑樂之致家道成然後可以<lb/>
　養父母之志而無違也行逺登髙者謂孝莫大於順<lb/>
　其親者也自邇自卑者謂本乎妻子兄弟者也故身<lb/>
　不行道不行於妻子文王刑於寡妻至於兄弟則治<lb/>
　家之道必自妻子始<lb/>
　建安游氏曰行逺必自邇自家以達國也升髙必自<lb/>
　卑由人以之天也妻子好合然後兄弟翕兄弟既翕<lb/>
<pb n="18b"/>
　然後父母順盖刑於寡妻至於兄弟以順於父母則<lb/>
　家道正矣於治國也何有家道正則人道立矣於天<lb/>
　道也何有知事於邇且卑者則逺且髙者之理得矣<lb/>
　延平楊氏曰身不行道不行於妻子故齊家自身始<lb/>
　行逺自邇之辟也盖妻子之不好合兄弟之不翕而<lb/>
　能順父母者未之有也<lb/>
　新安朱氏曰妻子好合如鼓瑟琴兄弟既翕和樂且<lb/>
　耽宜爾室家樂爾妻帑然後父母其順矣乎則順父<lb/>
<pb n="19a"/>
　母自妻子始登髙自卑之辟也此第十五章辟譬同<lb/>
　夫子誦此詩而賛之曰人能和於妻子宜於兄弟如<lb/>
　此則父母其安樂之矣子思引詩及此語以明行逺<lb/>
　自邇登髙自卑之意<lb/>
　或問十五章之説曰章首二句承上章而言道雖無<lb/>
　所不在而其進之則有序也其下引詩與夫子之言<lb/>
　乃指一事以明之非以二句之義為止於此也詩説<lb/>
　唯吕氏為詳實然亦不察此而反以章首二言發明<lb/>
<pb n="19b"/>
　引詩之意則失之矣<lb/>
　涑水司馬氏曰行逺必自邇自家以逹國也登髙必<lb/>
　自卑由人以之天也<lb/>
　延平周氏曰自邇而行逺者自室家而及乎天下者<lb/>
　也自卑而登髙者自妻子好合而至乎父母其順者<lb/>
　也<lb/>
　嚴陵方氏曰君子之道自誠意正心推而廣之以至<lb/>
　於平天下自可欲之善積而進之至於聖而不可知<lb/>
<pb n="20a"/>
　之神伊尹曰若升髙必自下若陟遐必自邇又言父<lb/>
　母其順矣乎者言父母順則天下無不順也此皆有<lb/>
　所自之意也<lb/>
　兼山郭氏曰易曰夫乾確然示人易矣夫坤隤然示<lb/>
　人簡矣推是而言聖人之道與天下之至理皆易知<lb/>
　易從而天下莫能從之者凡以行之不自邇自卑故<lb/>
　也惟其自邇自卑所以易知易從而終於必達其成<lb/>
　徳也反在於真積力久不息之後所以莫能知莫能<lb/>
<pb n="20b"/>
　從此中庸之難能也孟子曰舜盡事親之道而瞽瞍<lb/>
　底豫瞽瞍底豫而天下化則化天下者必始於順父<lb/>
　母父母之道必始於樂室家同兄弟夫何難哉顧行<lb/>
　之不至而已關雎之詩用之鄉人用之邦國亦此之<lb/>
　謂也<lb/>
　晉陵喻氏曰譬如行逺必自邇譬如登髙必自卑歩<lb/>
　歩著實何憂乎邇之不逺卑之不髙哉身既正矣則<lb/>
　處夫婦兄弟之間下至妻帑何憂不樂以此奉親父<lb/>
<pb n="21a"/>
　母有不順者乎<lb/>
　晏氏曰常棣本燕兄弟之詩乃曰妻子好合者盖人<lb/>
　之兄弟少長嬉戱譬如新昏初未嘗不和良由娶婦<lb/>
　則外姓入家争長競短為人夫者唯婦言是用則兄<lb/>
　弟始不和矣故兄弟之翕者必本於妻子之合焉書<lb/>
　云孝乎惟孝友于兄弟故順於父母必本於兄弟之<lb/>
　和焉昔舜之孝釐降二女于媯汭觀厥刑于二女有<lb/>
　欽哉之語則妻子之合可知矣故雖傲象有言二嫂<lb/>
<pb n="21b"/>
　使治朕棲不以為愠亦誠信而喜之非兄弟之和乎<lb/>
　所以父頑母嚚亦能順之而克諧以孝也<lb/>
　髙要譚氏曰誠身之學治家治國治天下皆不外是<lb/>
　而其用心自家始故曰譬如行逺必自邇譬如升髙<lb/>
　必自卑盖切近於身者唯家為然一家之内妻子兄<lb/>
　弟最為難處人子所以順其親者在於處妻子兄弟<lb/>
　之間得其道也道行乎妻子而妻子睦道行乎兄弟<lb/>
　而兄弟和由是而上得父母之悦則修身及家之道<lb/>
<pb n="22a"/>
　得矣推此而施之國施之天下又何足治乎<lb/>
　晉陵錢氏曰君子之道始於夫婦至於兄弟則父母<lb/>
　無不順亦行逺自邇登髙自卑之意此一節謂中庸<lb/>
　之道行於一家<lb/>
　蔡氏曰此言齊家之事自身修以後皆理物也齊家<lb/>
　乃理物之始故以自邇自卑為言<lb/>
子曰鬼神之為徳其盛矣乎視之而弗見聽之而弗聞<lb/>
體物而不可遺使天下之人齊明盛服以承祭祀洋洋<lb/>
<pb n="22b"/>
乎如在其上如在其左右詩曰神之格思不可度思矧<lb/>
可射思夫微之顯誠之不可揜如此夫<lb/>
　鄭氏曰齊明明猶潔也洋洋人想思其傍僾之貌格<lb/>
　來也矧況也射厭也思聲之助言神之來形象不可<lb/>
　億度而知事之盡敬而已況可厭倦乎㣲之顯誠之<lb/>
　不可揜言神無形而著不言而誠<lb/>
　孔氏曰此一節明鬼神之道無形而能顯著誠信中<lb/>
　庸之道與鬼神之道相似亦從㣲至著不言而自誠<lb/>
<pb n="23a"/>
　也齊明盛服齊戒明潔盛飾衣服以承祭祀也鬼神<lb/>
　之情狀人想象之如在人之上如在人之左右所引<lb/>
　詩大雅抑之篇言神之來至以其無形不可度知常<lb/>
　須恭敬況於祭祀可厭倦乎㣲之顯者鬼神之狀㣲<lb/>
　昧不明而精靈與人為吉凶是從㣲之顯也誠之不<lb/>
　可揜者鬼神誠信不可掩蔽善者必降以福惡者必<lb/>
　降以禍如此夫者此詩人所云何可厭倦此鬼神即<lb/>
　易繫辭知鬼神之情狀與天地相似以能生萬物也<lb/>
<pb n="23b"/>
　彼註云木火之神生物金水之鬼終物彼以春夏對<lb/>
　秋冬故以春夏生物秋冬終物其實鬼神皆能生物<lb/>
　終物也故此云體物而不可遺此雖説隂陽鬼神人<lb/>
　之鬼神亦附隂陽之鬼神故此云齊明盛服以承祭<lb/>
　祀是兼人之鬼神也<lb/>
　河南程氏曰夫天專言之則道也分而言之則以形<lb/>
　體謂之天以主宰謂之帝以功用謂之鬼神以妙用<lb/>
　謂之神以性情謂之乾<hi>伊川</hi>　又曰鬼神者造化之<lb/>
<pb n="24a"/>
　迹也　又曰鬼是徃而不返之義　又曰立清虚一<lb/>
　大為萬物之原恐未安須兼清濁虚實乃可言神道<lb/>
　體物不遺不應有方所<hi>明道</hi>　又曰上天之載無聲<lb/>
　無臭其體則謂之易其理則謂之道其用則謂之神<lb/>
　故説神如在其上如在其左右包小大事而只曰誠<lb/>
　之不可揜如此夫徹上徹下不過如此　問世言鬼<lb/>
　神之事雖知其無然不能無疑如何可以曉悟其理<lb/>
　曰理㑹得精氣為物遊魂為變與原始要終之説便<lb/>
<pb n="24b"/>
　能知也鬼神之道只恁説與賢雖㑹得亦信不過須<lb/>
　是自得也<lb/>
　横渠張氏曰鬼神者二氣之良能也　又曰天道不<lb/>
　窮寒暑已衆動不窮屈伸已鬼神之實不越二端而<lb/>
　已矣　又曰鬼神徃來屈伸之義故天曰神地曰祗<lb/>
　人曰鬼神示者鬼之始歸徃者來之終　又曰天體<lb/>
　物而不遺猶仁體事而無不在也禮儀三百威儀三<lb/>
　千無一物之非仁也昊天曰明及爾出王昊天曰旦<lb/>
<pb n="25a"/>
　及爾游衍無一物之不體也　又曰凡可狀皆有也<lb/>
　凡有皆象也凡象皆氣也氣之性本虚而神則神與<lb/>
　性乃氣所固有此鬼神所以體物而不可遺也<lb/>
　藍田吕氏曰此章論誠之本唯誠所以能中庸神以<lb/>
　知來知以藏徃徃者屈也來者伸也所屈者不亡所<lb/>
　伸者無息雖無形聲可求而物物皆體弗聞弗見可<lb/>
　謂㣲矣然體物不遺此之謂顯不亡不息可謂誠矣<lb/>
　因感必見此之謂不可揜　又曰鬼神者無形故視<lb/>
<pb n="25b"/>
　之不見無聲故聽之不聞然萬物之生莫不有氣氣<lb/>
　也者神之盛也莫不有魄魄也者鬼之盛也故人亦<lb/>
　鬼神之會爾此體物而不可遺者也鬼神者周流天<lb/>
　地之間無所不在雖寂然不動而有感必通通雖無<lb/>
　形無聲而有所謂昭昭不可欺者故如在其上如在<lb/>
　其左右也弗見弗聞可謂㣲矣然體物而不可遺此<lb/>
　之謂顯周流天地之間昭昭而不可欺可謂誠矣然<lb/>
　因感而必通此之謂不可揜　又曰鬼神者二氣之<lb/>
<pb n="26a"/>
　徃來爾物感雖㣲無不通於二氣故人有是心雖自<lb/>
　謂隱㣲心未嘗不動動則固已感於氣矣鬼神安有<lb/>
　不見乎其心之動又必見於聲色舉動之間人乗間<lb/>
　以知之則感之著者也<lb/>
　上蔡謝氏曰動而不已其神乎滯而有迹其鬼乎徃<lb/>
　來不息神也摧仆歸根鬼也致生之故其鬼神致死<lb/>
　之故其鬼不神何也人以為神則神以為不神則不<lb/>
　神矣知死而致生之不智知死而致死之不仁聖人<lb/>
<pb n="26b"/>
　所為聖明之也　或問死生之説謝曰人死時氣盡<lb/>
　也曰有鬼神否謝曰余當時亦曾問明道先生明道<lb/>
　曰待向你道無來你怎信得及待向你道有來你但<lb/>
　去尋討看謝曰此便是答底語又曰横渠説得來别<lb/>
　這箇便是天地間妙用須是將來做箇題目入思議<lb/>
　始得講説不濟事曰沈魂滯魄影響底事如何曰須<lb/>
　是自家看得破始得張亢郡君化去嘗來附語亢所<lb/>
　知事皆能言之亢一日方與道士圍碁又自外來道<lb/>
<pb n="27a"/>
　士封一把碁子令將去問之張不知數便道不得又<lb/>
　如紫姑神不識字底把著冩不得不信底把著冩不<lb/>
　得推此可以見矣曰先生祭饗鬼神則甚曰是他意<lb/>
　思别三日齋七日戒求諸隂陽四方上下盖是要集<lb/>
　自家精神所以格有廟必於萃與渙言之雖然如是<lb/>
　以為有亦不可以為無亦不可這裏有妙理於若有<lb/>
　若無之間須斷置得去始得曰如此卻是鶻突也謝<lb/>
　曰不是鶻突自家要有便有自家要無便無使得鬼<lb/>
<pb n="27b"/>
　神在虚空中辟塞滿觸目皆是為他是天地間妙用<lb/>
　祖考精神便是自家精神<lb/>
　建安游氏曰道無不在明則為禮樂幽則為鬼神鬼<lb/>
　神具道之妙用也其徳顧不盛歟夫欲知鬼神之徳<lb/>
　者反求諸其心而已神將來舍則是神之格思也若<lb/>
　正心以度之則乖矣所謂不可度思也正己度之猶<lb/>
　不可又況得而忘之乎所謂不可射思也不可度故<lb/>
　視不見聽不聞不可射故如在其上如在其左右也<lb/>
<pb n="28a"/>
　夫㣲之顯如此以其誠之不可揜也誠則物物皆彰<lb/>
　矣故不可揜為之顯者其理也誠之不可揜以其徳<lb/>
　言也<lb/>
　延平楊氏曰鬼神之徳唯誠而已誠無幽明之間故<lb/>
　其不可揜如此夫不誠則無物所謂體物而不可遺<lb/>
　者尚何顯之有知此其知鬼神矣　又曰鬼神體物<lb/>
　而不可遺盖其妙萬物而無不在故也<lb/>
　河東侯氏曰鬼神之徳天地乾坤隂陽造化之理而<lb/>
<pb n="28b"/>
　已有是道有是理故視之而弗見聽之而弗聞有是<lb/>
　物有是用故體物而不可遺消息盈虚徃來神明皆<lb/>
　是理也吉凶悔吝剛柔變化皆是物也妙而無窮㣲<lb/>
　而至顯使天下之人齊明盛服以承祭祀洋洋乎如<lb/>
　在其上如在其左右詩曰神之格思不可度思矧可<lb/>
　射思射讀作石字故曰鬼神之為徳其盛矣乎或曰<lb/>
　鬼神其誠乎曰只是鬼神非誠也曰非誠則經言誠<lb/>
　之不可揜何也曰誠者誠也充塞乎上下無物可間<lb/>
<pb n="29a"/>
　者也以隂陽言之則曰道以乾坤言之則曰易貫通<lb/>
　乎上下則曰誠盖天非誠其行也不健地非誠其載<lb/>
　也不厚人非誠其形也不踐總攝天地斡旋造化動<lb/>
　役鬼神闔闢乾坤萬物由之以生死日月由之而晦<lb/>
　明者誠也經不曰鬼神而曰鬼神之為徳其盛矣乎<lb/>
　鬼神之徳誠也誠無内外無幽明故可格而不可度<lb/>
　射易曰形而上者謂之道形而下者謂之器鬼神亦<lb/>
　器也形而下者也學者心得之可也<lb/>
<pb n="29b"/>
　新安朱氏曰此第十六章張子以二氣言則鬼者隂<lb/>
　之靈也神者陽之靈也以一氣言則至而伸者為神<lb/>
　反而歸者為鬼其實一物而已為徳猶言性情功效<lb/>
　鬼神無形與聲然物之終始莫非隂陽合散之所為<lb/>
　是其為物之體而物之所不能遺也其言體物猶易<lb/>
　所謂幹事齊之為言齊也所以齊不齊而致其齊也<lb/>
　洋洋流動充滿之意能使人畏敬奉承而發見昭著<lb/>
　如此乃其體物而不可遺之驗也孔子曰其氣發揚<lb/>
<pb n="30a"/>
　于上為昭明焄蒿悽愴此百物之精也神之著也正<lb/>
　謂此爾誠者真實無妄之謂隂陽合散無非實者故<lb/>
　其發見之不可揜如此此前三章以其費之小者而<lb/>
　言此後三章以其費之大者而言此一章兼費隐包<lb/>
　小大而言不見不聞隱也體物如在則亦費矣　或<lb/>
　問鬼神之説其詳奈何曰鬼神之義孔子所以告宰<lb/>
　予者見於祭義之篇其説已詳而正鄭氏釋之亦已<lb/>
　明矣其以口鼻之嘘吸者為魂耳目之精明者為魄<lb/>
<pb n="30b"/>
　盖指血氣之類以明之程子張子更以隂陽造化為<lb/>
　説則其意又廣而天地萬物之屈伸徃來皆在其中<lb/>
　矣盖陽魂為神隂魄為鬼是以其在人也隂陽合則<lb/>
　魄凝魂聚而有生隂陽判則魂升為神魄降為鬼易<lb/>
　大傳所謂精氣為物遊魂為變故知鬼神之情狀者<lb/>
　正以明此而書所謂徂落者亦以其升降為言耳若<lb/>
　又以其徃來者言之則來者方伸而為神徃者既屈<lb/>
　而為鬼盖二氣之分實一氣之運故陽主伸隂主屈<lb/>
<pb n="31a"/>
　而錯綜以言亦各得其意焉學者熟玩而精察之如<lb/>
　謝氏所謂做題目入思議者則庻乎有以識之矣<lb/>
　又曰吕氏推本張子之説尤為詳備但改本有所屈<lb/>
　者不亡一句乃形潰反原之意張子他書亦有是説<lb/>
　而程子數辨其非東見録中所謂不必以既反之氣<lb/>
　復為方伸之氣者其類可考也謝氏説則善矣但歸<lb/>
　根之云似亦㣲有反原之累耳游楊之説皆有不可<lb/>
　曉者唯妙萬物而無不在一語近是而以其他語考<lb/>
<pb n="31b"/>
　之不知其於是理之實果如何也侯氏曰鬼神形而<lb/>
　下者非誠也鬼神之徳則誠也案經文本贊鬼神之<lb/>
　徳之盛如下文所云而結之曰誠之不可揜如此則<lb/>
　是以鬼神之徳所以盛者盖以其誠耳非以誠自為<lb/>
　一物而别為鬼神之徳也今侯氏乃析鬼神與其徳<lb/>
　為二物而以形而上下言之乍讀如可喜者而細以<lb/>
　經文事理求之則失之逺矣程子所謂只好隔壁聽<lb/>
　者其謂此類也　曰子之以幹事明體物何也天下<lb/>
<pb n="32a"/>
　之物莫非鬼神之所為也故鬼神為物之體而物無<lb/>
　不待是而有者然曰為物之體則物先乎氣必曰體<lb/>
　物然後見其氣先乎物而言順耳幹猶木之有榦必<lb/>
　先有此而後枝葉有所附而生焉貞之幹事亦猶是<lb/>
　也<lb/>
　長樂劉氏曰鬼神之為徳所以盛者以其主宰於萬<lb/>
　化也無形也而形由之以生無氣也而氣由之以兆<lb/>
　其體虚空故能役用於萬有其用沖寂故能造化於<lb/>
<pb n="32b"/>
　三才不可得而見也而欽敬畏仰孰敢慢之於無形<lb/>
　不可得而聞也而恭肅恐懼孰敢忽之於無聲不可<lb/>
　得而名也隨其用而名其功不可得而體也隨其物<lb/>
　而體其德是故用其健順者强之曰乾坤用其覆載<lb/>
　者強之曰天地用其氣者強之曰隂陽用其道者強<lb/>
　之曰仁義用之為熯潤者强之曰水火用之為鼓撓<lb/>
　者強之曰雷風用之為養悦者強之曰山澤歸之於<lb/>
　主宰者強之曰鬼神然則鬼神無體萬物流行莫非<lb/>
<pb n="33a"/>
　其體也資其物者莫不荷鬼神之功故曰體物而不<lb/>
　可遺易曰神也者妙萬物而為言資其功而享其妙<lb/>
　又可遺哉故使天下之人齊明盛服以承祭祀不遺<lb/>
　其覆載之徳而祀乎天地也不遺其照臨之功而祀<lb/>
　乎日月也不遺其仁義之道而祀乎堯舜也不遺其<lb/>
　生育之恩而祀乎祖先也不遺其變化之勤而祀乎<lb/>
　四時風霆雷雨山川丘陵也故曰洋洋如在其上如<lb/>
　在其左右以言乎無所入而不仰乎鬼神之功無所<lb/>
<pb n="33b"/>
　至而不沐乎鬼神之徳也<lb/>
　海陵胡氏曰鬼神以形言之則天地以氣言之則隂<lb/>
　陽以主宰言之則鬼神鬼神無形故視之弗見無聲<lb/>
　故聽之弗聞無體以物為體視其所以生所以成莫<lb/>
　非鬼神之功故天下之人不可遺忘以神無形無聲<lb/>
　故其來也不可億度人當敬事之不暇況可厭射之<lb/>
　乎<lb/>
　莆陽林氏曰此一叚自非深於道徳性命之理未易<lb/>
<pb n="34a"/>
　到此盖唯性能知之知之然後能言之明而禮樂幽<lb/>
　而鬼神一而已矣以有求之則窈窈冥冥而不見其<lb/>
　迹以無求之則又洋洋如在其上如在其左右者也<lb/>
　子思作中庸而有及於鬼神之事是其窮理至此有<lb/>
　得於此矣人多見子路問鬼神之事則疑之不知當<lb/>
　時發此一問亦子路窮髙極逺見到此方有此問孔<lb/>
　子答之以未知生未事人則徃徃以為鬼神又道徳<lb/>
　之别一事不可學也今人不㑹此意只説能事人便<lb/>
<pb n="34b"/>
　能事鬼失之逺矣殊不知孔子之言謂子路不可躐<lb/>
　等須學至此然後可以知此也此乃子路之幼學其<lb/>
　後燔臺結纓想子路亦知之矣然則子思之言可謂<lb/>
　深於道徳性命之理然後能形容此言也如致中和<lb/>
　一事則知天地之位萬物之育孝一事則知其通神<lb/>
　明光四海皆學之極到處然後能知而言也<lb/>
　范陽張氏曰惟鬼神之徳如此是以發天下之敬<lb/>
　髙要譚氏曰誠者實理也貫幽明通晝夜亘古今窮<lb/>
<pb n="35a"/>
　萬世此理常在不亡不息未嘗有纎毫間斷也雖隐<lb/>
　於至㣲不可以形聲求然物物皆體隨所遇而著見<lb/>
　惟其如是故天下之物莫能擬其形容獨鬼神變化<lb/>
　無方可以推見其理之不可揜者此夫子所以稱鬼<lb/>
　神之徳為盛也㣲而顯者鬼神之徳如此盖實有是<lb/>
　理故也若無是理安得隨感而著見乎誠之為道與<lb/>
　鬼神之徳更無異理方其隐於至㣲有如鬼神之不<lb/>
　可聞見也此所謂徃者屈也及其著見而不可揜又<lb/>
<pb n="35b"/>
　如鬼神之隨感隨應也此所謂來者伸也聖人知鬼<lb/>
　神之情狀不過徃來屈伸之理方其徃而屈也若甚<lb/>
　隐㣲及其來而伸也尤為顯見因以見誠之不可揜<lb/>
　者其理如此故曰微之顯誠之不可揜如此夫<lb/>
　呉興沈氏曰中庸之道顯則有人事幽則有鬼神曰<lb/>
　忠恕曰舜之大智曰顔子之擇善曰子路之强曰君<lb/>
　子之道四皆人事也至此又指其幽者示之其實皆<lb/>
　中庸也<lb/>
<pb n="36a"/>
　嚴陵喻氏曰晦菴曰其言體物猶所謂幹事㫖哉言<lb/>
　乎木非榦則不能生築非榦則不能立不曰物之體<lb/>
　而曰體物猶不曰事之幹而曰幹事也<lb/>
　宣城奚氏曰世之言鬼神者皆失之誕謾荒怪惟聖<lb/>
　人之論極乎實理經曰明則有禮樂幽則有鬼神其<lb/>
　曰有者實理也知禮樂則知鬼神矣盖盈乎天地之<lb/>
　間凡其可名狀者皆有也皆實理也名之曰鬼神雖<lb/>
　弗見弗聞本無真體而黙體於物自有不可遺者故<lb/>
<pb n="36b"/>
　在天地則有天地之鬼神在山川則有山川之鬼神<lb/>
　在宗廟則有宗廟之鬼神凡報本反始之有乎物者<lb/>
　皆鬼神之不可遺者也惟君子知其不可遺故齊明<lb/>
　盛服以承祭祀洋洋乎如在其上如在其左右此豈<lb/>
　故為是勉强矯飾之態哉亦曰實有是理耳夫以其<lb/>
　弗聞弗見而乃使人敬之若是者㣲之顯也人之所<lb/>
　以敬鬼神若是者誠之不可揜也此鬼神之徳所以<lb/>
　為盛也彼惑於世俗誕謾荒怪之説者至謂真聞真<lb/>
<pb n="37a"/>
　見可驚可愕此豈知鬼神之徳哉<lb/>
　錢塘于氏曰此章發鬼神之為徳而著誠之不可揜<lb/>
　誠之一字始開於此<lb/>
　新定顧氏曰陟降厥士日監在兹非是虚語鬼神充<lb/>
　塞天地間司察生人但人不見爾如今人請大仙大<lb/>
　仙便降法師行法神將便至何其相去之近也有疑<lb/>
　人死後神識散不散者答曰人之智慮淺未到這地<lb/>
　如何探先臆度死了神識散不散所可知者明則有<lb/>
<pb n="37b"/>
　禮樂幽則有鬼神此是決定若要盡測鬼神中事如<lb/>
　何容你識盡且如禽獸亦有靈性他只知得他類中<lb/>
　事如何知得人事曲折人之神識自道中生出來亦<lb/>
　有神識復歸道體之理但其間曲折不齊不可盡知<lb/>
　或問神識亦有壊時否答曰以理推之鬼神亦有代<lb/>
　謝纔著於有便有壊時惟神其神者不壊不滅又曰<lb/>
　人纔動念鬼神便知此某所洞見者吾人但當正心<lb/>
　誠意戒謹恐懼到得徳重鬼神欽田地也早得何須<lb/>
<pb n="38a"/>
　更説過頭事人之所為善惡報應遲緩者自是天道<lb/>
　長逺不如此屑屑定須次序報來或問釋氏輪回之<lb/>
　説如何答曰姑存之若果有天堂地獄為善者定不<lb/>
　到得墮惡地獄分明或問東萊書説云後人祭山神<lb/>
　須泥塑木刻為人形不知峙而為山流而為川飛走<lb/>
　而為禽獸靈而為人各自有箇形若謂山神之形如<lb/>
　人則人之形亦可為山矣此説有理答曰固是但鬼<lb/>
　神之形不必指定形貌而論安知山神必為人形必<lb/>
<pb n="38b"/>
　不為人形所謂游魂為變卻自有變現時不可執定<lb/>
　説<hi>答問</hi>　又曰實有之理是謂誠夫惟實有是理則<lb/>
　無隐而不章者鄭康成曰可猶所也言不有所遺鬼<lb/>
　神無徃不在暗室屋漏可以隔絶人之視聽不可以<lb/>
　隔絶神之徃來體物而不可遺之謂也<hi>講義</hi>
　蔡氏曰此言感應㣲妙之理君子之道自家齊以前<lb/>
　人力可至其國治天下平之事非誠之至與造化同<lb/>
　體者不能也君子至此其功用與聖人同矣子思特<lb/>
<pb n="39a"/>
　舉此義以合之故下文即以聖人之事接之也　又<lb/>
　曰凡物之體無非鬼神體之故曰體物而不可遺此<lb/>
　體字虚非若形體之體實盖體其體之謂也　又曰<lb/>
　誠之不可揜誠字恐是指人之成徳而言也<lb/>
子曰舜其大孝也與徳為聖人尊為天子富有四海之<lb/>
内宗廟饗之子孫保之故大徳必得其位必得其禄必<lb/>
得其名必得其夀故天之生物必因其材而篤焉故栽<lb/>
者培之傾者覆之詩曰嘉樂君子憲憲令徳宜民宜人<lb/>
<pb n="39b"/>
受禄于天保佑命之自天申之故大徳者必受命<lb/>
　鄭氏曰保安也名令聞也材謂其質性也篤厚也言<lb/>
　善者天厚其福惡者天厚其毒皆由其本而為之栽<lb/>
　猶殖也培益也覆敗也憲憲興盛之貌保亦安也佑<lb/>
　助也<lb/>
　孔氏曰此一節明中庸之徳故能富有天下受天之<lb/>
　命也舜禪與禹何言子孫保之謂子孫承保祭祀周<lb/>
　時陳國是舜之後也天之生物隨物質性而厚之善<lb/>
<pb n="40a"/>
　者厚其福舜禹是也惡者厚其毒桀紂是也已徳自<lb/>
　能豐殖天則因而培益之無徳自取傾危天則因而<lb/>
　覆敗之所引詩大雅嘉樂之篇美成王之詩嘉善也<lb/>
　言成王憲憲然有令善之徳宜民謂宜養萬民宜人<lb/>
　謂宜官人故天乃保安佑助命為天子又申重福之<lb/>
　記者引證大徳必受命之義詩本文憲憲為顯顯<lb/>
　河南程氏曰知天命是逹天理也必受命是得其應<lb/>
　也命者是天之付與如命令之命天之報應皆如影<lb/>
<pb n="40b"/>
　響得其報者是常理也然而細推之則須有報應但<lb/>
　人以淺狹之見求之便為差互天命不可易也然有<lb/>
　可易者唯有徳者能之如修養之引年世祚之祈天<lb/>
　永命常人之至於聖賢皆此道也<hi>伊川</hi>
　横渠張氏曰徳不勝氣性命於氣徳勝其氣性命於<lb/>
　徳窮理盡性則性命於天天命天徳氣之不可變者<lb/>
　可變者獨死生修天而已故論死生則曰有命以言<lb/>
　其氣也語富貴則曰在天以言其理也此大徳所以<lb/>
<pb n="41a"/>
　必受命<lb/>
　藍田吕氏曰中庸之行孝弟而已如舜之徳位皆極<lb/>
　流澤之逺始可盡孝故禄位名夀之皆得非大徳其<lb/>
　孰能致之　一本云天命之所屬莫踰於大徳至於<lb/>
　禄位名夀之皆極則人事至矣天命申矣行父母之<lb/>
　遺體敢不敬乎則敬親之至莫如徳為聖人尊為天<lb/>
　子之大也以天下養養之至也則養親之至莫如富<lb/>
　有四海之内之盛也積厚者流澤廣積薄者流澤狹<lb/>
<pb n="41b"/>
　則繼親之至莫如宗廟饗之子孫保之久也舜之徳<lb/>
　大矣故尊為天子所謂必得其位富有四海之内所<lb/>
　謂必得其禄徳為聖人所謂必得其名宗廟饗之子<lb/>
　孫保之則福禄之盛享夀考而無疑也所謂必得其<lb/>
　夀天之於萬物其所以為吉㐫之報莫非因其所自<lb/>
　取也植之固者如雨露之養則其末必盛茂植之不<lb/>
　固者震風淩雨則其本先撥至於人事則得道者多<lb/>
　助失道者寡助是皆因其材而篤焉栽者培之傾者<lb/>
<pb n="42a"/>
　覆之也古君子既有憲憲之令徳而又有宜民宜人<lb/>
　之大功此宜受天禄矣故天保佑之申之以受天命<lb/>
　此大徳所以必受命是亦栽者培之之義與　又曰<lb/>
　命雖不易唯至誠不息亦足以移之此大徳所以必<lb/>
　受命君子所以有性焉不謂命也<lb/>
　建安游氏曰中庸以人倫為主故以孝徳言之雖外<lb/>
　物不可必要不害其有必得之理也<lb/>
　延平楊氏曰聖人之徳無加於孝故稱舜之徳以大<lb/>
<pb n="42b"/>
　孝言之夫天之生物必因其材而篤焉此理之固然<lb/>
　也然其日夜之所息雨露之所潤與夫人事之盡其<lb/>
　力無不齊也而有所不同者地有肥磽也古之聖人<lb/>
　之在上豈獨舜而已哉而禄位名夀之必得獨惟舜<lb/>
　為然盖舜猶之生得其地也當堯之時上有好賢之<lb/>
　誠心下無蔽賢之私黨雖商均之不肖宜若宗廟弗<lb/>
　饗子孫不能保也而又有禹以繼其後此禄位名夀<lb/>
　所以皆必得也若孔子之厄窮則異於是矣當衰周<lb/>
<pb n="43a"/>
　之時猶之生非其地也雖其雨露之滋而牛羊斧斤<lb/>
　相尋於其上則其濯濯然也豈足怪哉然顔蹠之夭<lb/>
　夀不齊何也老子曰死而不亡夀也顔雖夭其不亡<lb/>
　者猶在也非夫知性知天者其孰能識之<lb/>
　河東侯氏曰易曰大人者與天地合其徳與日月合<lb/>
　其明與四時合其序與鬼神合其吉凶先天而天弗<lb/>
　違後天而奉天時天且弗違而況於人乎況於鬼神<lb/>
　乎鬼神之為徳誠而已前曰㣲之顯誠之不可揜而<lb/>
<pb n="43b"/>
　繼之以舜其大孝也與舜匹夫也而有天下尊為天<lb/>
　子富有四海之内以天下養宗廟饗之子孫保之孝<lb/>
　之大也此所謂必得者先天而天弗違也孔子亦匹<lb/>
　夫也亦徳為聖人也而不得者後天而奉天時也必<lb/>
　得者理之常也不得者非常也得其常者舜也不得<lb/>
　其常者孔子也舜之必得而為舜之事功舜之中庸<lb/>
　也孔子不得而為孔子之事業孔子之中庸也與四<lb/>
　時合其序與鬼神合其吉凶者也然而天之生物必<lb/>
<pb n="44a"/>
　因其材而篤焉栽者培之傾者覆之如孔子者培之<lb/>
　邪覆之邪何其窮也曰培之覆之非謂如孔子者也<lb/>
　孔子徳為聖人其名與禄夀孰禦固已培之矣孟子<lb/>
　所謂天爵者也何歉於人爵哉詩曰嘉樂君子憲憲<lb/>
　令徳宜民宜人受禄于天保佑命之自天申之天非<lb/>
　特私於聖人也保佑其命申順其理而已天且弗違<lb/>
　是也聖人何與焉舜自匹夫而有天下栽者培之也<lb/>
　桀自天子而為匹夫傾者覆之也天非為舜桀而存<lb/>
<pb n="44b"/>
　亡之也理固然也故曰大徳必受命必言其可必也<lb/>
　新安朱氏曰此第十七章子孫謂虞思陳胡公之屬<lb/>
　舜年百有十嵗材質也氣至而滋息為培氣反而游<lb/>
　散則覆假當依此作嘉憲當依詩作顯申重也受命<lb/>
　者受天命為天子也此章由庸行之常推之以極其<lb/>
　至見道之用廣也而其所以然者則為體㣲矣後二<lb/>
　章亦此意　又曰程子張子吕氏之説備矣楊氏所<lb/>
　辨孔子不受命之意則亦程子所謂非常理者盡之<lb/>
<pb n="45a"/>
　而侯氏所推以為舜得其常而孔子不得其常者尤<lb/>
　明白也至於顔蹠夀夭之不齊則亦不得其常而已<lb/>
　楊氏乃忘其所以論孔子之意而更援老耼之言以<lb/>
　為顔子雖夭而不亡者存則反為衍説而非吾儒之<lb/>
　所宜言矣且其所謂不亡者果何物哉若曰天命之<lb/>
　性則是古今聖愚公共之物而非顔子所能專若曰<lb/>
　氣散而其精神魂魄猶有存者則是物而不化之意<lb/>
　猶有滯於冥漠之間尤非所以語顔子也侯氏所謂<lb/>
<pb n="45b"/>
　孔子不得其常者善矣然又以為天於孔子固已培<lb/>
　之則不免有自相矛盾處盖徳為聖人者固孔子之<lb/>
　所以為栽者也至於禄也位也夀也則天之所當以<lb/>
　培乎孔子者而以適丁氣數之衰是以雖欲培之而<lb/>
　有所不能及爾是亦所謂不得其常者何暇復為異<lb/>
　説以汨之哉<lb/>
　延平周氏曰傳曰父子之道天性也舜之大孝言天<lb/>
　性也有天性所以致天徳故曰徳為聖人有天徳所<lb/>
<pb n="46a"/>
　以獲天位故曰尊為天子有天位所以享天禄故曰<lb/>
　富有四海有天位有天禄則天祚之所以傳故曰宗<lb/>
　廟饗之子孫保之<lb/>
　海陵胡氏曰子孫保之者武王下車而封舜之後胡<lb/>
　公滿于陳是子孫長保其福禄也尊為天子是必得<lb/>
　其位也竭天下之産以奉一人是必得其禄也萬世<lb/>
　而下言帝王者必稱堯舜是必得其名也舜年三十<lb/>
　而登庸在位五十載陟方乃死是必得其夀也宜民者<lb/>
<pb n="46b"/>
　興庠序務農桑使男不釋耒女不廢機薄賦斂節用<lb/>
　度若此之類是宜民也宜人者内朝廷外方國自宰<lb/>
　輔以至於百執事自方伯連率以至于邑宰里長官<lb/>
　皆得其人人皆稱其職若此之類是宜人也<lb/>
　嚴陵方氏曰舜不傳于子而傳於賢乃曰子孫保之<lb/>
　何哉盖聖人則以天下為一家中國為一人也舜為<lb/>
　法於天下可傳於後世乃天下之所饗萬民之所保<lb/>
　宗廟饗之子孫保之孰大於是<lb/>
<pb n="47a"/>
　范陽張氏曰天之生萬物初無容心也因其材而成<lb/>
　之耳如鸞凰為瑞物自取尊榮鴟鴞為妖祥自取彈<lb/>
　射楩楠自取棟梁蒲栁自取煙爨夫亦因其材而成<lb/>
　之耳栽者本根深固自取培益傾者本根摇蕩自取<lb/>
　顛覆亦豈有心哉是以知大徳者自取名位禄夀而<lb/>
　無徳者自取貧賤刑戮也此所以勉天下之為徳者<lb/>
　而論者曰孔子大聖人而名位禄不著顔子大賢而<lb/>
　夀亦不聞斯言豈欺我哉曰大徳受命天下之正理<lb/>
<pb n="47b"/>
　也至於孔顔非可以為常也<lb/>
　江陵項氏曰上四章已極言用力之隐故自此以下<lb/>
　三章皆言道之功用以明其費獨以舜武王周公言<lb/>
　之者皆處人道之變可以見聖人之功用也舜居側<lb/>
　㣲父母欲殺之本無得位得禄得名得夀之理文王<lb/>
　事商而武王以兵取之武王與子而周公以臣代之<lb/>
　皆處危疑之地而舜卒受命天不能窮也武王卒不<lb/>
　失顯名人不能訾也周公闡幽明之情極古今之變<lb/>
<pb n="48a"/>
　為武王立八百年之紀綱制度使在天之靈慰喜而<lb/>
　無憾萬世之下祖述而無以踰也此皆功用之至難<lb/>
　而極盛者也然而用力之初則甚隐矣故皆以孝言<lb/>
　之孝者仁心之所發也天下之實者莫加焉於武王<lb/>
　周公之事獨言喪祭亦此意也知至於舜謂之大知<lb/>
　行至於舜謂之大孝舜為人道之極萬世仰之不可<lb/>
　加也周為王制之備萬世由之不可易也此盖古之<lb/>
　盡倫盡制者故舉之以為訓也宜民以在下者言之<lb/>
<pb n="48b"/>
　宜人則尊卑逺近無不<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>也又舉文王之無憂者明<lb/>
　舜與武王周公所居之地皆不若文王之易於以見<lb/>
　獨舉舜武王周公之意也<lb/>
　建安真氏曰舜以聖人之徳居天子之位其福禄上<lb/>
　及於宗廟而下延於子孫此所以為大孝也然舜所<lb/>
　知者孝而已若禄位名夀則天實命之非舜有心於<lb/>
　得之也孔子以天之眷舜如此因言天之生物必因<lb/>
　其材質而加厚焉其本固者雨露得以滋培之其本<lb/>
<pb n="49a"/>
　傾者風霜得以顛覆之其培之也非恩之也其覆之<lb/>
　也非害之也咸其自取焉耳又引詩以明之以見大<lb/>
　徳者之必受命知舜徳為聖人尊為天子宗廟饗之<lb/>
　子孫保之然後為大孝則夏商後王不敬厥徳而至<lb/>
　於覆宗絶祀者其為不孝可知<lb/>
　晉陵錢氏曰物有栽植者遇雨露則培益有傾欹者<lb/>
　遇風雨則覆敗嘉樂今詩作假樂假大也憲憲作顯<lb/>
　顯申加美也詩言大樂此君子有顯顯之令徳宜民<lb/>
<pb n="49b"/>
　人而受禄矣又有保佑而命之者誰乎乃自天而加<lb/>
　美之也<lb/>
　永嘉薛氏曰舜之受命所謂與天地合其徳者原其<lb/>
　宗本不過充事親之孝天因材而篤之耳栽培傾覆<lb/>
　皆天道之當然者舜何與焉達天之徳而不能得天<lb/>
　者未之有也而況于邇者乎<lb/>
　四明宣氏曰大孝惟於舜見之書與孟子論舜之孝<lb/>
　皆言孝之始中庸論舜之孝則言孝之終盖書與孟<lb/>
<pb n="50a"/>
　子指其事親之實中庸則發明其用功之大　又曰<lb/>
　夫天人之應至難言也而聖賢常若有可必之論曰<lb/>
　積善之家必有餘慶積不善之家必有餘殃今曰大<lb/>
　徳而謂之必得其位必得其禄必得其名與夀聖賢<lb/>
　何若是為必然之論而亦豈能盡取必於天哉或者<lb/>
　以有其不可必也故為之説曰至貴在我所謂必得<lb/>
　其位至富在我所謂必得其禄至善在我所謂必得<lb/>
　其名生生在我所謂必得其夀則亦以其不可必也<lb/>
<pb n="50b"/>
　故為之自反之説云耳夫所可必者理也所不可必<lb/>
　者命也由聲色臭味之欲以至於四肢之安佚孟子<lb/>
　皆曰有命焉至於夭夀不貳修身以俟之亦曰所以<lb/>
　立命也是知言天下之理者常有必然之論而言天<lb/>
　下之命者則不敢有取必之説故進乎徳者聖人之<lb/>
　事也名位禄夀者非聖人之所得與也雖然天道之<lb/>
　可必亦惟人心之可必也謳歌之所歸從者如歸市<lb/>
　非有大徳者不能至是至於期之以萬年頌之以福<lb/>
<pb n="51a"/>
　禄申之以令聞名位禄夀凡有是徳者皆人心之所<lb/>
　共祝人心之可必即天理之可必也天人之際又當<lb/>
　以是觀之　又曰天命之於人猶其於天下之物也<lb/>
　均是物也而生之有不同天豈或私於其物哉均是<lb/>
　人也而命之有不同天豈或私於其人哉地有肥磽<lb/>
　人事有不齊而雨露潤澤之功有得其養有不得<lb/>
　其養皆因其材而篤之之謂也惟人亦然名位禄夀<lb/>
　因其有是徳而畀之無是徳者不及也假樂之詩以<lb/>
<pb n="51b"/>
　為假樂君子顯顯令徳又有宜民宜人之功則受禄<lb/>
　于天保佑命之自天申之夫申之者非有心於命之<lb/>
　因以申之而已書曰天其申命用休所謂栽者培之<lb/>
　傾者覆之之謂也然則大徳者必受命觀假樂之詩<lb/>
　益知取必於天者皆可取必於人者也雖然素富貴<lb/>
　行乎富貴素貧賤行乎貧賤素夷狄行乎夷狄素患<lb/>
　難行乎患難在我固無入而不自得也奚必區區計<lb/>
　福禄於其後而取必於其在彼者哉盖盡其在我者<lb/>
<pb n="52a"/>
　聖人之徳也必其在彼者中庸所以示行險僥倖之<lb/>
　戒也<lb/>
　蔡氏曰自此至治國其如示諸掌言國治天下平之<lb/>
　事舜性之者也故曰大孝大孝者不違乎天武王周<lb/>
　公反之者也故曰逹孝逹孝者不違乎人天人之難<lb/>
　格人鬼之難享聖人莫不各極其感應之妙子思舉<lb/>
　此以明顯而為天下國家者宜無有毫釐之不平且<lb/>
　治也故前以鬼神為徳之盛者起義而復以明郊社<lb/>
<pb n="52b"/>
　禘嘗之義者結之也　又曰自君子之道費而隐至<lb/>
　其如示諸掌乎言達道之事首言夫婦次言君子之<lb/>
　道四者達道所事之自也自物格以至天下平者逹<lb/>
　道所施之序也聖人之中庸本一貫也由教而言不<lb/>
　分内外體用則節目不明故有達徳達道之分學者<lb/>
　於此又當有以深察其融㑹貫通之義庻㡬中庸之<lb/>
　至可得而能也　又曰大孝大徳大道皆以天道而<lb/>
　為言達孝達徳達道皆以人道而為言<lb/>
<pb n="53a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷一百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷一百十四</head>
    <p>
<pb n="1a"/>
欽定四庫全書<lb/>
　禮記集説卷一百十四　　　宋　衛湜　撰<lb/>
祭統第二十五<lb/>
　孔氏曰案鄭目錄云名曰祭統者以其記祭祀之本<lb/>
　也統猶本也此於别錄屬祭祀<lb/>
　長樂陳氏曰祭之為道廣矣大矣深矣逺矣雖載諸<lb/>
　文辭莫可得以極其微隱也故有心有志有齊有敬<lb/>
　有誠所以言其内者也有容有儀有法有制有禮所<lb/>
<pb n="1b"/>
　以言其外者也有大小之差有尊卑之用有貴賤之<lb/>
　分有親疏之宜有外内之辨有隂陽之殊所以言其<lb/>
　等也有報其本有反其始有旌其徳有答其功有迎<lb/>
　而致之有送而終之有追而存之有招而合之有昧<lb/>
　而顯之所以言其義也有尊罍俎豆簠簋籩篚宫廟<lb/>
　垣屋之用假外物以致其誠也有牲牢葅醢圭玉幣<lb/>
　帛明水𤣥酒鬱鬯燔燎之奠取精潔以復其本也在<lb/>
　周之六官各有其屬分職典禮以奉祭祀兼六代之<lb/>
<pb n="2a"/>
　禮樂取三王之沿革以成其能或經或緯不勝其密<lb/>
　矣故作祭統總序大綱穿貫百職統成一禮見其始<lb/>
　末之謂也故綱舉而萬紀皆張統先而衆目必振此<lb/>
　祭統所以始於心怵而終於觀政也<lb/>
　嚴陵方氏曰祭法非不及義然以法為主祭義非不<lb/>
　及法然以義為主祭統則統而論之無所偏主也<lb/>
　山隂陸氏曰禮有五經莫重於祭則祭者其統也名<lb/>
　之曰祭統以此<lb/>
<pb n="2b"/>
凡治人之道莫急於禮禮有五經莫重於祭夫祭者非<lb/>
物自外至者也自中出生於心也心怵而奉之以禮是<lb/>
故唯賢者能盡祭之義<lb/>
　鄭氏曰禮有五經謂吉禮凶禮賔禮軍禮嘉禮也莫<lb/>
　重於祭謂以吉禮為首也大宗伯職曰以吉禮事邦<lb/>
　國之鬼神祗怵感念親之貌也怵或為述<lb/>
　孔氏曰此一節眀祭祀於禮中最重唯賢者能盡祭<lb/>
　義凡祭為禮之本禮為人之本將眀禮本故先説治<lb/>
<pb n="3a"/>
　人經常也案大宗伯吉禮之别十有二凶禮之别五<lb/>
　賔禮之别八軍禮之别五嘉禮之别六五禮之别總<lb/>
　三十有六自猶從也言孝子祭親非假他物從外至<lb/>
　於身使己為之從孝子身中出生於孝子之心也孝<lb/>
　子感時心中怵惕故奉親以祭祀之禮若非賢者不<lb/>
　能盡怵惕之義也<lb/>
　嚴陵方氏曰六典之有刑非不重也然不若禮之為<lb/>
　急五禮之有軍非不急也然不若祭之為重禮有經<lb/>
<pb n="3b"/>
　義有權經言其常權言其變五經者禮之常也可以<lb/>
　義起者禮之變心有所怵於内故以禮奉於外而已<lb/>
　盖以其自中出非外至故也奉之以禮者見乎物盡<lb/>
　之以義者存乎心狥其物而忘其心者衆人也𤼵於<lb/>
　心而形於物者君子也故曰唯賢者能盡祭之義<lb/>
　石林葉氏曰禮者道所以成體故於治人為急祭者<lb/>
　人所以報本故於禮為重感霜露之降此自外至而<lb/>
　生於人心者亦非自外至也有惻隐怵惕之心此自<lb/>
<pb n="4a"/>
　中出而反諸天道者亦未必由中出中出則盡志凡<lb/>
　在已者無不盡外至則盡物凡在道者無不順此賢<lb/>
　者之祭所以受其福也<lb/>
　慶源輔氏曰祭吾之誠敬耳故曰自中出生於心也<lb/>
　凡在外之物所以將之而已故曰非物自外至者也<lb/>
　心怵而奉之以禮外狥於物而内忘其心者有之矣<lb/>
　故曰唯賢者能盡祭之義禮義固由賢者出也故下<lb/>
　文言賢者之祭致其誠敬眀薦之而已不求其為者<lb/>
<pb n="4b"/>
　此所謂能盡此祭之義也<lb/>
賢者之祭也必受其福非世所謂福也福者備也備者<lb/>
百順之名也無所不順者之謂備言内盡於己而外順<lb/>
於道也忠臣以事其君孝子以事其親其本一也上則<lb/>
順於鬼神外則順於君長内則以孝於親如此之謂備<lb/>
唯賢者能備能備然後能祭是故賢者之祭也致其誠<lb/>
信與其忠敬奉之以物道之以禮安之以樂參之以時<lb/>
眀薦之而已矣不求其為此孝子之心也祭者所以追<lb/>
<pb n="5a"/>
養繼孝也孝者畜也順於道不逆於倫是之謂畜<lb/>
　鄭氏曰世所謂福者謂受鬼神之祐助也賢者之所<lb/>
　謂福者謂受大順之顯名也其本一者言忠孝俱由<lb/>
　順出也明薦明猶絜也不求其為為謂福祐為己之<lb/>
　報畜謂順於徳教<lb/>
　孔氏曰此一節明祭祀受福是百順之理世人謂福<lb/>
　為夀考吉祥祐助於身若賢者受福身外萬事皆順<lb/>
　於道理故云非世所謂福也内盡於己外順於道釋<lb/>
<pb n="5b"/>
　百順之義謂心既内盡外又行善無違於道理也上<lb/>
　則順於鬼神又廣大其順也鬼神尊故言上出則事<lb/>
　公卿故言外不求其為者言孝子但内盡孝敬以奉<lb/>
　祭祀不求其福祥為己之報案少牢嘏辭云皇尸命<lb/>
　工祝承致多福無疆於女孝孫使女受祿于天宜稼<lb/>
　于田此云不求者謂孝子之心無所求也但神自致<lb/>
　福故有受祿于天之言若水旱災荒禱祭百神則有<lb/>
　求也故大祝有六祈之義大司徒有荒政索鬼神之<lb/>
<pb n="6a"/>
　禮追養繼孝者養是生時養親孝是生時事親親今<lb/>
　既没設禮祭之追生時之養繼生時之孝畜謂孝子<lb/>
　順於徳教不逆倫理可以畜養其親故釋孝為畜<lb/>
　横渠張氏曰百順之謂福和樂即是福也大抵無待<lb/>
　於外則順自致若必待外以為樂則常是不福君子<lb/>
　則常受福者君子盡其力以備祭又其才之能豫故<lb/>
　祭之日尤受福也接鬼神之道無他唯和樂即是交<lb/>
　接也鬼神之道不違乎己又無物與之交祗自己存<lb/>
<pb n="6b"/>
　此心斯為接矣故當祭貴乎百順貧而直至於無以<lb/>
　為禮而不害交鬼神誠意在故也<lb/>
　嚴陵方氏曰名生於實者也受百順之名以己有百<lb/>
　順之實則神有百順之報可知雖曰非世所謂福是<lb/>
　乃世所謂福也孔子言祭則受福以是而己夫有衍<lb/>
　而無耗之謂福故曰福者備也然而能順於上下或<lb/>
　逆焉則不可謂之備能順於此彼或逆焉亦不可謂<lb/>
　之備故曰備者百順之名也無所不順者之謂備必<lb/>
<pb n="7a"/>
　曰百者舉其多且以成數言之猶百福百祿百祥稱<lb/>
　百而已臣之盡忠子之盡孝所謂内盡於己也於君<lb/>
　則順事君之道於親則順事親之道所謂外順於道<lb/>
　也下又兼順鬼神而言之者亦所謂順於道也於鬼<lb/>
　神君長言順則知所謂孝於親者亦順也於親言孝<lb/>
　則順於鬼神為敬順於君長為忠又可知反覆言之<lb/>
　者以見無不順而備故也然祭有十倫而此止以三<lb/>
　者為備者以三者為十倫之大故也三者備矣則十<lb/>
<pb n="7b"/>
　倫不期備而備矣致其誠則無偽行致其信則無疑<lb/>
　慮致其忠則無欺心致其敬則無怠志四者祭之本<lb/>
　所謂物者奉乎此而已所謂禮者道乎此而已所謂<lb/>
　樂者安乎此而已所謂時者參乎此而已盖物以將<lb/>
　其意故曰奉禮以行其義故曰道樂以樂其来故曰<lb/>
　安時以節其中故曰參雖其如此俱明薦之於其親<lb/>
　而已不求其為也眀薦與眀禋眀饗同義不求其為<lb/>
　者或為己或為人皆未免乎有所為檀弓曰唯祭祀<lb/>
<pb n="8a"/>
　之禮主人自盡焉耳其言正與此合追養繼孝養為<lb/>
　事親之事孝為事親之道追言追其往繼言繼其絶<lb/>
　孝子之事其親也上則順於天道下則不逆於人倫<lb/>
　是之謂畜孔子曰父子之道天性也則孝之順於天<lb/>
　道可知孟子曰内則父子人之大倫也則孝子不逆<lb/>
　於人倫可知順則不逆矣不逆未盡乎順與論語於<lb/>
　為君言難於為臣言不易同義<lb/>
　馬氏曰言福則未及於道言道則福從而備之矣循<lb/>
<pb n="8b"/>
　於道之謂備盖循於道則無所不備故曰無所不順<lb/>
　之謂備<lb/>
　山隂陸氏曰莊子曰循於道之謂備其本一也言忠<lb/>
　即是孝孝即是忠非兩也言以孝於親者以上順於<lb/>
　鬼神外順於君長二事孝於親也變言孝亦以此孝<lb/>
　經曰事父孝故忠可移於君事兄弟故順可移於長<lb/>
　今其言更如此言出於孝者還以為孝也唯賢者能<lb/>
　備春秋責賢者備亦以此能備然後能祭所謂唯賢<lb/>
<pb n="9a"/>
　者能盡祭之義也西鄰禴祭可謂内備隨雖獨豐外<lb/>
　備而已若致其誠信以下然後能備故曰奉牲以告<lb/>
　曰博碩肥腯奉盛以告曰絜粢豐盛奉酒醴以告曰<lb/>
　嘉栗旨酒所謂馨香無讒慝也於是民和而神降之<lb/>
　福其謂之眀薦盖亦如此孝者畜也臣畜君以忠子<lb/>
　畜父以孝順於道不逆於倫若舜盡之矣書曰烝烝<lb/>
　乂不格姦又曰夔夔齊栗瞽亦允若瞽亦允若於是<lb/>
　為至夫以下畜上可謂難矣雖舜不能頓至<lb/>
<pb n="9b"/>
　石林葉氏曰聖人具天道則能饗賢者具人道則能<lb/>
　祭福者富也有萬不同之謂富故於道無所不順内<lb/>
　既孝於親順而受福其在外也必忠於其君順而受<lb/>
　位故曰事親孝故忠可移於君其本一也鬼神洋洋<lb/>
　如在其上已所畏也君於國長於鄉皆在外已所尊<lb/>
　也致其孝於内則上順鬼神外順君長人道皆為備<lb/>
　矣故曰賢者能備指其事親而言之則曰孝子指其<lb/>
　具人道而言之則曰賢者誠者信之成信者所以有<lb/>
<pb n="10a"/>
　諸己也故奉之以物忠者敬之盡而敬所以直内也<lb/>
　故道之以禮樂以迎来則安之以樂合諸天道則參<lb/>
　之以時孝子之心所以自盡者如此豈有求而為哉<lb/>
　生可得而養死不可得而養則孝㡬於絶矣故祭則<lb/>
　追養以繼孝養之至則上而天道以順於鬼神下而<lb/>
　人倫以不逆於君長亦寜神之大者歟<lb/>
　慶源輔氏曰必受其福以理必之也世所謂福則不<lb/>
　可必也鄭謂孝子受大順之顯名非是名猶名言之<lb/>
<pb n="10b"/>
　名猶言備者百順之謂而已内盡於己外順於道則<lb/>
　仰不愧天俯不愧人内不愧心心安體胖是賢者之<lb/>
　所謂福也不言外順於物物有不可順者也能備然<lb/>
　後能祭則祭之必受福可知也經之所謂福具於未<lb/>
　祭之前世之所謂福應於己祭之後前言心怵而奉<lb/>
　之以禮者禮寓於物也此云奉之以物道之以禮者<lb/>
　物必將之以禮也不求其如此然後能盡祭之義一<lb/>
　有所求義不盡矣奉之以物以物將其誠敬也道之<lb/>
<pb n="11a"/>
　以禮以禮行其誠敬也安之以樂以樂安其誠敬也<lb/>
　參之以時以時參其誠敬也奉之以物則不為虗拘<lb/>
　行之以禮則輔以威儀安之以樂則不為勉强參之<lb/>
　以時則發必中節如此然後能盡其心追如追逺之<lb/>
　追繼如繼眀之繼養在事孝在心<lb/>
　金華應氏曰古之論福者曰降之百祥曰降爾百福<lb/>
　曰受天百福曰百祿是荷皆謂降之於上而畀之於<lb/>
　下此所謂福乃不求諸神而求諸己不求諸外而求<lb/>
<pb n="11b"/>
　諸内故其名云備百順者即理之無所不順也盖惠<lb/>
　廸吉從逆凶順則為福逆則為禍皆在我不在彼也<lb/>
　誠信忠敬所謂忠信禮之本禮樂時物所謂義理禮<lb/>
　之文理則無所不順有致福之道也心則不求其為<lb/>
　無幸福之心也所謂祭祀不祈也追養者追其不及<lb/>
　之養而繼其未盡之孝也畜固為畜養之義而亦有<lb/>
　止而畜聚之意焉<lb/>
是故孝子之事親也有三道焉生則養沒則喪䘮畢則<lb/>
<pb n="12a"/>
祭養則觀其順也喪則觀其哀也祭則觀其敬而時也<lb/>
盡此三道者孝子之行也<lb/>
　鄭氏曰没終也<lb/>
　孔氏曰此一節眀孝子事親有三種之道<lb/>
　嚴陵方氏曰以養志為上以養口體為下此養之順<lb/>
　也𤼵於聲音而見於衣服此喪之哀也所以交於神<lb/>
　眀者祭之敬也所以節其䟽數者祭之時也孔子曰<lb/>
　養則致其樂喪則致其哀祭則致其嚴又曰春秋祭<lb/>
<pb n="12b"/>
　祀以時思之其言正與此合是三者皆孝子之所常<lb/>
　行故曰道行而有可見之迹故曰孝子之行也觀者<lb/>
　上下見之之謂觀其順則不順者亦可見矣觀其哀<lb/>
　則不哀者亦可見矣以至敬與時皆然也<lb/>
　石林葉氏曰養則致其樂而此觀其順者順為樂之<lb/>
　形也喪則致其哀而此觀其哀者哀為喪之本也祭<lb/>
　則致其嚴而此觀其敬者敬為嚴之體也盖孝子之<lb/>
　行不過此三者而其誠信忠順皆在内者故曰孝子<lb/>
<pb n="13a"/>
　之心也<lb/>
　慶源輔氏曰順即前所謂順於道不逆於倫也故曰<lb/>
　至於犬馬皆能有養不敬何以别乎數與䟽皆非時<lb/>
　也<lb/>
既内自盡又外求助昬禮是也故國君取夫人之辭曰<lb/>
請君之玉女與寡人共有敝邑事宗廟社稷此求助之<lb/>
本也夫祭也者必夫婦親之所以備外内之官也官備<lb/>
則具備水草之菹陸産之醢小物備矣三牲之俎八簋<lb/>
<pb n="13b"/>
之實美物備矣昆蟲之異草木之實隂陽之物備矣凡<lb/>
天之所生地之所長苟可薦者莫不咸在示盡物也外<lb/>
則盡物内則盡志此祭之心也<lb/>
　鄭氏曰言玉女者美言之也君子於玉比徳焉具備<lb/>
　具謂所共衆物也水草之菹芹茒之屬陸産之醢蚔<lb/>
　蝝之屬天子之祭八簋昆蟲謂温生寒死之蟲也内<lb/>
　則可食之物有蜩范草木之實蔆芡榛栗之屬咸皆<lb/>
　也<lb/>
<pb n="14a"/>
　孔氏曰自此至祭之道也一節以上言孝子事親先<lb/>
　能自盡又外求伉儷供粢盛之事案醢人加豆之實<lb/>
　芹菹朝事之豆茒菹是芹茒也又有昌本深蒲菭筍<lb/>
　是水草故鄭云之屬醢人饋食之豆有蜃蚔蝝即蚔<lb/>
　之類有兎醢醯醢皆是陸産故云之屬明堂位云周<lb/>
　之八簋蜩蟬也范蜂也此昆蟲之屬籩人加籩之實<lb/>
　有菱芡饋食之籩有棗栗榛實是草木故云之屬<lb/>
　嚴陵方氏曰既内自盡於己也又外求助於人求助<lb/>
<pb n="14b"/>
　之道莫大乎夫婦之際以夫婦而行祭祀之道則足<lb/>
　以盡隂陽之義以夫婦而共祭祀之事則足以備外<lb/>
　内之官故國君取夫人之辭以事宗廟社稷為言也<lb/>
　必曰玉女者言其有貞潔之徳也所以事宗廟社稷<lb/>
　亦在乎有貞潔之徳而已觀卷耳之詩后妃則輔佐<lb/>
　君子求賢審官雞鳴之詩則夫人夙夜警戒有相成<lb/>
　之道然婦之助夫固不特在乎祭祀之時也此之所<lb/>
　言亦以祭祀為本故曰此求助之本也夫婦親之若<lb/>
<pb n="15a"/>
　君制祭夫人薦盎君割牲夫人薦酒卿大夫相君命<lb/>
　婦相夫人此外内之官也官所以執事事所以具物<lb/>
　故曰官備則具備菹與醢類也故周官屬醢人然以<lb/>
　植物為之則曰菹以動物為之則曰醢水草之菹即<lb/>
　七菹所謂茒菹芹菹之類陸産之醢即七醢所謂兎<lb/>
　醢鴈醢之類然七菹又有葵菹之類不必皆水草七<lb/>
　醢又有蟲醢魚醢之類不必皆陸産俎者三牲則八<lb/>
　簋者五榖也言八簋則俎為三俎矣言實則菹亦非<lb/>
<pb n="15b"/>
　虗矣俎所薦者天産故其數用三之竒簋所盛者地<lb/>
　産故其數用八之耦於昆蟲草木言隂陽之物者盖<lb/>
　昆蟲以隂蟄以陽出草木以隂枯以陽榮故也然草<lb/>
　木亦隂物也陸産亦陽物也三牲以陽物也八簋以<lb/>
　隂物也正謂昆蟲草木為隂陽之物者以用至於昆<lb/>
　蟲之異草木之實而隂陽之物於是為備故也以隂<lb/>
　陽之物於是為備故曰凡天之所生地之所長苟可<lb/>
　薦者莫不咸在示盡物也徒盡物於外而不能盡志<lb/>
<pb n="16a"/>
　於内亦不足以盡祭之心矣故曰外則盡物内則盡<lb/>
　志祭之心也<lb/>
　延平周氏曰易曰一隂一陽之謂道故先王以孝子<lb/>
　自盡為不足而又有求助之禮也内盡志而外不盡<lb/>
　物者所謂西鄰之禴祭實受其福者也外盡物而内<lb/>
　不盡志者所謂東鄰殺牛不如西鄰之禴祭者也内<lb/>
　則盡志外則盡物其祭之心也故萃之卦曰用大牲<lb/>
　吉順天命也<lb/>
<pb n="16b"/>
　馬氏曰必夫婦親之以生事之也詩曰吉蠲為饎是<lb/>
　用孝享言其有至誠以將之也又曰苾苾芬芬神嗜<lb/>
　飲食言有至誠必假外物以將之也盖誠不盡不足<lb/>
　以享神物不備不足以禮神詩曰濟濟蹌蹌絜爾牛<lb/>
　羊言内盡其志外盡其物也<lb/>
　石林葉氏曰娶妻非為養而有時乎為養所以外求<lb/>
　助也盖宗廟之祭君牽牲夫人薦盎社稷之祭君耕<lb/>
　以供粢盛夫人親蠶以為祭服故曰共事宗廟社稷<lb/>
<pb n="17a"/>
　君治外而卿大夫相之夫人治内而命婦相之所謂<lb/>
　備内外之官也動物天産所以作隂徳故參之以昆<lb/>
　蟲之異則陽之物備植物地産所以作陽徳故參之<lb/>
　以草木之實則隂之物備由隂陽而推之則凡天地<lb/>
　之間可薦者皆其物所以盡也物盡於外而無志以<lb/>
　將之君子以為徒物故曰内之為尊外之為樂<lb/>
　延平黄氏曰君子之祭不盡志無以致敬不盡物無<lb/>
　以致愛致齋於内散齋於外齋之日有所思祭之日<lb/>
<pb n="17b"/>
　有所見此盡志也内心也其備小物也水草之菹陸<lb/>
　産之醢在焉其備美物也三牲之俎八簋之實在焉<lb/>
　其備陽物也昆蟲之實在焉其備隂物也草木之實<lb/>
　在焉此盡物也外心也<lb/>
　慶源輔氏曰自盡實難事親若曽子可也心盡而誠<lb/>
　行則内外之官不容不備内外之官備則凡祭之事<lb/>
　物不容不備小物備矣美物或未備也美物備矣隂<lb/>
　陽之物或未備也至於隂陽之物備則至矣盡矣無<lb/>
<pb n="18a"/>
　遺矣又云凡天之所生地之所長苟可薦者莫不咸<lb/>
　在盖其至誠無有窮己之意故云此祭之心也孝子<lb/>
　祭親之心何有窮盡但拘於禮束於財不得自盡其<lb/>
　心焉耳矣<lb/>
是故天子親耕於南郊以共齊盛王后蠶於北郊以共<lb/>
純服諸侯耕於東郊亦以共齊盛夫人蠶於北郊以共<lb/>
冕服天子諸侯非莫耕也王后夫人非莫蠶也身致其<lb/>
誠信誠信之謂盡盡之謂敬敬盡然後可以事神眀此<lb/>
<pb n="18b"/>
祭之道也<lb/>
　鄭氏曰純服亦冕服也互言之爾純以見繒色冕以<lb/>
　著祭服東郊少陽諸侯象也夫人不蠶於西郊婦人<lb/>
　禮少變也齊或作粢<lb/>
　孔氏曰此覆結上文必夫婦親之及盡物盡志之事<lb/>
　王藉田在逺郊甸師氏掌之内宰云中春詔后帥内<lb/>
　外命婦始蠶於北郊注云婦人以純隂為尊故也天<lb/>
　子太陽故南也諸侯少陽故東也然藉田並在東南<lb/>
<pb n="19a"/>
　故王言南諸侯言東后太隂故北郊夫人少隂合西<lb/>
　郊然亦北者婦人質少變與后同也莫耕莫蠶莫無<lb/>
　也言王侯豈貧無榖帛而夫婦自耕蠶乎以其欲致<lb/>
　誠信故身自親之鄭氏言純有二義一絲旁才古緇<lb/>
　字二絲旁屯是純字但書文相亂緇皆作純鄭注於<lb/>
　絲理可知於色不眀者即讀為緇若此純服是也若<lb/>
　衣色可見絲文不眀即讀為絲<lb/>
　嚴陵方氏曰東南陽地而耕為陽事故於之以耕北<lb/>
<pb n="19b"/>
　者隂地而蠶為隂事故於之以蠶而南又盛陽之地<lb/>
　故天子耕於南郊冕用朱紘者亦以此東者少陽之<lb/>
　地故諸侯耕於東郊冕用青紘者亦以此此又隆殺<lb/>
　之别也夫有天下者四海之内皆臣妾耳有一國者<lb/>
　百里之内皆臣妾耳則天子諸侯非莫與之耕王后<lb/>
　夫人非莫與之蠶然且親耕親蠶焉則以身致其誠<lb/>
　信而已以神眀之所饗者在誠不在物故也所謂神<lb/>
　眀則與事天地之神眀所稱同而與交於神眀所稱<lb/>
<pb n="20a"/>
　異若所謂神位神號者神之也若所謂眀齍眀燭者<lb/>
　明之也<lb/>
　山隂陸氏曰純言服冕言冠天子言所服諸侯言所<lb/>
　戴亦言之法鄭氏謂純服亦冕服也互言之爾非是<lb/>
　知然者以天子宜主言郊諸侯言廟知之也荀子曰<lb/>
　郊之麻絻一也蠶於北郊為宜詩曰南東其畝則耕<lb/>
　雖於東郊可也案蠶與馬同氣牛宜南方馬宜北方<lb/>
　又蠶惡南風此所以雖夫人猶蠶於北郊歟<lb/>
<pb n="20b"/>
　盧陵胡氏曰非莫耕非莫蠶言非祭不耕蠶也<lb/>
及時將祭君子乃齊齊之為言齊也齊不齊以致齊者<lb/>
也是故君子非有大事也非有恭敬也則不齊不齊則<lb/>
於物無防也嗜欲無止也及其將齊也防其邪物訖其<lb/>
嗜欲耳不聼樂故記曰齊者不樂言不敢散其志也心<lb/>
不茍慮必依於道手足不茍動必依於禮是故君子之<lb/>
齊也專致其精眀之徳也故散齊七日以定之致齊三<lb/>
日以齊之定之之謂齊齊者精眀之至也然後可以交<lb/>
<pb n="21a"/>
於神明也<lb/>
　鄭氏曰訖猶止也定者定其志意<lb/>
　孔氏曰自此至夫婦親之一節眀將祭齊戒之義并<lb/>
　眀君與夫人皆致齊㑹於大廟夫婦交親行祭之義<lb/>
　及時將祭謂四時應祭之前未旬時也方將接神先<lb/>
　宜齊整身心故齊也未齊之時心慮散蕩心所嗜欲<lb/>
　有不齊整及其齊也止此不齊之事以致極齊戒之<lb/>
　道<lb/>
<pb n="21b"/>
　嚴陵方氏曰夫齊所以致一致一則不齊者齊矣大<lb/>
　事即祀事也恭敬則人事也指人言之故曰恭敬耳<lb/>
　防以防其外之表也止以止其内之出也物自外入<lb/>
　故曰防嗜欲由中故曰止前言止而後言訖者止之<lb/>
　而後訖故也後言邪物則前所言物者亦邪物而已<lb/>
　齊固不止於耳不聼樂然樂者人之所樂也則所以<lb/>
　散其志尤在於樂故也故又引記以為言焉此與學<lb/>
　記引蛾子時術之所言同不為物所貳故其徳精不<lb/>
<pb n="22a"/>
　為物所蔽故其徳眀致者致其至而已故先言致其<lb/>
　精眀之徳而後言精眀之至也精之至矣故於祭之<lb/>
　心則為精矣精志眀之至矣故於祭之道則為眀禋<lb/>
　眀享焉散齊即祭義所謂散齊於外是也致齊即祭<lb/>
　義所謂致齊於内是也此以時之先後為序彼以事<lb/>
　之内外為序也解亦見彼以齊於内故又謂之宿以<lb/>
　其宿於内也禮器所謂三日宿者以此以齊於外故<lb/>
　又謂之戒言戒於外也禮器所謂七日戒者以此若<lb/>
<pb n="22b"/>
　心不茍慮與訖其嗜欲之類則所以齊其内也若手<lb/>
　足不茍動與防其邪物之類則所以齊其外也夫散<lb/>
　者集之則一歸乎定故散齊七日以定之致其至焉<lb/>
　則未始不齊故致齊三日以齊之定言定於外齊言<lb/>
　齊其内<lb/>
　馬氏曰揚子曰存亡形屬荒絶其唯齊乎盖齊者致<lb/>
　一以格神也夫趨舎汨心則不足以致一故齊不齊<lb/>
　以致齊也夫唯精眀之至然後可以交於神眀精者<lb/>
<pb n="23a"/>
　天徳之至可以入神樂則志散而誠不存故不聼樂<lb/>
　石林葉氏曰聖人以道極其髙眀則無思也無為也<lb/>
　道中庸則莫不思也亦莫不為也唯其有思故齊唯<lb/>
　其有為故戒然言齊而不及戒者以為出於思故也<lb/>
　君子嚴於事鬼神其戒則防邪物以治外其齊則訖<lb/>
　嗜欲以治内内外治則耳不聼樂而志不散也志不<lb/>
　散則心依於道道無形也手足依於禮禮有體也易<lb/>
　言齊戒以神眀其徳而此則致精眀之徳者以其主<lb/>
<pb n="23b"/>
　祭祀而言則不嫌於不及神也要之精其思而已散<lb/>
　言其思之始致言其思之盡而又夫婦親之其敬如<lb/>
　此神眀其有不交乎<lb/>
　慶源輔氏曰誠信則一一則盡二則不盡矣一而盡<lb/>
　洞洞屬屬則敬也敬則與天為一況於鬼神乎有大<lb/>
　事故有恭敬恭敬故有齊固有臨大事而恭敬弗至<lb/>
　者矣故其言如此變止言訖訖則遂止矣齊固不止<lb/>
　於此於此猶不焉他可知也君子亦何時不然必於<lb/>
<pb n="24a"/>
　此言之所以致其慎且為中人以下設依於道志以<lb/>
　道寜也依於禮非禮不動也精眀我之神眀也神眀<lb/>
　神之精眀也極其致則我與神非貳也故曰㣲之顯<lb/>
　誠之不可揜如此夫<lb/>
是故先期旬有一日宫宰宿夫人夫人亦散齊七日致<lb/>
齊三日君致齊於外夫人致齊於内然後㑹於大廟君<lb/>
純冕立於阼夫人副禕立於東房君執圭瓉祼尸大宗<lb/>
執璋瓉亞祼及迎牲君執紖卿大夫從士執芻宗婦執<lb/>
<pb n="24b"/>
盎從夫人薦涗水君執鸞刀羞嚌夫人薦豆此之謂夫<lb/>
婦親之<lb/>
　鄭氏曰宫宰守宫官也宿讀為肅齊猶戒也戒輕肅<lb/>
　重大廟始祖廟也圭瓉璋瓉祼器也以圭璋為柄酌<lb/>
　鬱鬯曰祼大宗亞祼容夫人有故攝焉紖所以牽牲<lb/>
　也周禮作絼芻謂藁也殺牲時用薦之周禮封人祭<lb/>
　祀飾牲共其水藁涗盎齊也盎齊涗酌也凡尊有眀<lb/>
　水因兼云水爾嚌嚌肺祭肺之屬也君以鸞刀割制<lb/>
<pb n="25a"/>
　之天子諸侯之祭禮先有祼尸之事乃後迎牲芻或<lb/>
　為䅳<lb/>
　孔氏曰外謂君之路寢内謂夫人正寢是致齊並於<lb/>
　正寢散齊亦然但此文對㑹於大廟故云然耳祭日<lb/>
　君與夫人俱至大廟之中純冕純亦緇也上文已解<lb/>
　冕皆上𤣥下纁其服亦然故通云緇冕若非二王後<lb/>
　及周公廟則悉用𤣥冕而祭副及禕后之上服魯及<lb/>
　二王之後夫人得服之侯伯夫人揄狄子男夫人屈<lb/>
<pb n="25b"/>
　狄並立東房伏俟行事尸既入之後轉就西房故禮<lb/>
　器云夫人在房雖不云東西然下文夫人東酌罍尊<lb/>
　則知在房謂西房也大宗主宗廟禮者亞祼之禮夫<lb/>
　人親為之此云大宗記者廣言容夫人有故故大宗<lb/>
　伯代夫人行禮下云夫人薦涗水薦豆顯夫人親行<lb/>
　也各有所眀不可一揆君執紖者紖牛鼻繩君自執<lb/>
　之入繫於碑卿大夫從驅之及殺與幣告皆從於君<lb/>
　士執芻者芻謂藁也以其殺牲用芻藁藉之也宗婦<lb/>
<pb n="26a"/>
　執盎從謂同宗之婦執盎從夫人而来奠盎齊於位<lb/>
　夫人乃就盎齊之尊酌此涗齊而薦之鄭注盎齊涗<lb/>
　酌周禮司尊彞文彼注云盎齊差清和以清酒泲之<lb/>
　謂之涗酌鄭引此解薦涗即盎齊也夫人薦盎不薦<lb/>
　眀水今經薦涗之下更言水以盎齊加眀水故記者<lb/>
　因盎而連言眀水耳上言夫人副禕則此是上公之<lb/>
　祭宜有醴齊盎齊但言盎略耳亦容侯伯子男之祭<lb/>
　但有盎齊也君執鸞刀羞嚌嚌肝肺也嚌有二時一<lb/>
<pb n="26b"/>
　是朝踐之時取肝以膋貫之入室燎於爐炭出薦之<lb/>
　主前二謂饋孰之時君以鸞刀割制所羞嚌肺横切<lb/>
　之使不絶亦奠於俎上尸並嚌之故云羞嚌一云羞<lb/>
　進也謂君用鸞刀制此嚌肉以進之案少牢特牲薦<lb/>
　孰之時俎有祭肺及舉肺切之舉肺離而不提心二<lb/>
　肺皆嚌之故鄭云嚌肺祭肺之屬也<lb/>
　嚴陵方氏曰散齊七日致齊三日則及祭凡十日矣<lb/>
　故先期旬有一日宫宰宿夫人而詔之齊也戒其期<lb/>
<pb n="27a"/>
　故曰宿且經宿而後致齊則謂之宿宜矣若世婦言<lb/>
　宿戒大司樂言宿縣皆以是耳大宰言前期十日帥<lb/>
　執事而卜日遂戒則於是日而遂散齊也聼外治者<lb/>
　君也故致齊於外聼内職者夫人也故致齊於内與<lb/>
　祭義所謂内外者異矣彼謂一身之内外齊於内外<lb/>
　所以辨其位㑹於大廟所以聨其事君純冕立於阼<lb/>
　夫人副禕立於東房與眀堂位所言同義於夫人言<lb/>
　副禕則君純冕者衮冕也六冕皆麻而曰純者孔子<lb/>
<pb n="27b"/>
　稱麻冕禮也今也純儉吾從衆當孔子時固有純冕<lb/>
　矣王氏釋服周之冕為純冕者以此衮冕副禕盖天<lb/>
　子王后之服容記二王之後與魯禮亦極諸侯之盛<lb/>
　禮言之爾衛非二王之後而夫人之詩則曰副笄六<lb/>
　珈何也周官追師掌首飾有副有編有次副為首飾<lb/>
　之上故以之配三狄編為首飾之中故以之配鞠展<lb/>
　次為首飾之下故以之配禒衣而已謂之副則夫人<lb/>
　之所同謂之禕則天子之所獨猶衮之九章則上公<lb/>
<pb n="28a"/>
　之所同旒之十二則天子之所獨也男服以在上者<lb/>
　異所以尊陽道也女服以在上者同所以尊隂道也<lb/>
　三狄雖同用副然以配禕衣為正故經未有言副揄<lb/>
　屈者止曰副禕而已周官大宗伯凡大祭祀王后不<lb/>
　與則攝而薦豆籩徹則大宗固有攝夫人亞祼之禮<lb/>
　矣大宗即宗伯也君執紖則親牽之故也宗婦宗子<lb/>
　之婦也經有言命婦從夫人而此言宗婦者宗婦亦<lb/>
　命婦矣命婦則不必宗婦也其從夫人則命婦之所<lb/>
<pb n="28b"/>
　同至於執盎則宗婦之所獨齊有五而宗婦止執盎<lb/>
　者據君牽牲之時也祭義言夫人奠盎正與此合然<lb/>
　彼言夫人奠盎此言宗婦執盎者宗婦執之夫人奠<lb/>
　之故也薦涗水則郊特牲所謂眀水涗齊貴新是也<lb/>
　酌齊則必用涗矣祭義不言者略也嚌者尸所嚌之<lb/>
　肺也嚌則嘗之也以尸之所嚌故君執鸞刀而羞之<lb/>
　也尸必嚌之君必羞之者以周人所貴故也夫人薦<lb/>
　豆則與祭義所言同義以上題言夫祭也者必夫婦<lb/>
<pb n="29a"/>
　親之故此結言此之謂夫婦親之也<lb/>
　延平周氏曰祭義散齊於外致齊於内以廟之内外<lb/>
　言之也此君致齊於外夫人致齊於内者以宫為内<lb/>
　以廟為外盖夫人雖致齊亦不離於宫也此亦在中<lb/>
　饋之意圭者象天用而半圭為璋示其君之於天用<lb/>
　則全之而夫人則半之而已<lb/>
　金華應氏曰十日十干之一周氣序之小變也齊戒<lb/>
　於一旬之内示精神匝乎氣之所周而無變也旬之<lb/>
<pb n="29b"/>
　數十天地二五之合也散齊以七致齊以三皆陽剛<lb/>
　而非隂雜也<lb/>
　長樂陳氏曰殷人尊神而交神於眀故先樂而求諸<lb/>
　陽周人尊禮而辨神於幽故先祼而求諸隂書曰王<lb/>
　入大室祼祭統曰君執圭瓉祼尸則尸入大室以圭<lb/>
　瓉酌鬱鬯祼之后又以璋瓉酌鬱鬯亞祼其祼尸也<lb/>
　如祼賔客則王與后自灌之矣鄭氏釋小宰謂王酌<lb/>
　鬱鬯以獻尸尸受祭之啐之奠之然尸神象也神受<lb/>
<pb n="30a"/>
　而自灌非禮意也鄭氏又謂宗廟有祼天地大神至<lb/>
　尊不祼考之於禮典瑞祼圭有瓉以肆先王以祼賔<lb/>
　客玉人祼圭尺有二寸有瓉以祀廟又鬯人秬鬯之<lb/>
　所用則社廟山川四方而已是祼不施於天地也然<lb/>
　大宗伯凡祀大神享大鬼祭大宗涖玉鬯表記曰親<lb/>
　耕粢盛秬鬯以事上帝盖祀天有鬯者陳之而已非<lb/>
　必祼也行人曰公再祼侯伯子男一祼諸侯有祼而<lb/>
　卿無祼則以酒禮之而已祭統所謂獻之屬莫重於<lb/>
<pb n="30b"/>
　祼者此也<hi>禮書</hi>
　山隂陸氏曰亞祼非獨容夫人有故攝焉亦容宗伯<lb/>
　亞夫人祼盖二王之後三祼君一夫人一大宗一<lb/>
　馬氏曰言士執芻則後於君言宗婦執盎則先於夫<lb/>
　人者盖芻所以用於迎牲之後而執盎必居於薦之<lb/>
　前也<lb/>
　<lb/>
　禮記集説卷一百十四<lb/>
</p>
<p>
</p>
  </div>
</body>
</text>
</TEI>
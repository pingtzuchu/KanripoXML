<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷十</head>
    <p>
<pb n="1a"/>
欽定四庫全書<lb/>
　禮記集説卷十　　　　　　宋　衛湜　撰<lb/>
曲禮下第二<lb/>
　孔氏曰案鄭目録云義與前篇同簡䇿重多分為上<lb/>
　下<lb/>
凡奉者當心提者當帶<lb/>
　鄭氏曰髙下之節<lb/>
　孔氏曰自此至則襲一節論臣所奉持及俯仰裼襲<lb/>
<pb n="1b"/>
　之節物有冝奉持之者有冝提挈之者各因其冝奉<lb/>
　之者必仰手當心以奉之提之者必屈臂當帶而提<lb/>
　之帶有二朝服之帶髙於心深衣之帶下於脅此謂<lb/>
　深衣之帶蓋古人常著深衣故也<lb/>
　藍田吕氏曰奉者承之以兩手也提者挈之以一手<lb/>
　也<lb/>
　廬陵胡氏曰案玊藻與深衣説則朝服之帶當心上<lb/>
　而深衣之帶當脅下凡提挈物者髙下皆以帶為準<lb/>
<pb n="2a"/>
　不必専指深衣之帶<lb/>
　馬氏曰容止不有禮則不可觀進退不有禮則不可<lb/>
　度古人以一威儀之肅慢為利害之所召一執玉之<lb/>
　俯仰為禍福之所係則凡見於奉提操執行立屈伸<lb/>
　之末者其可忽哉邾子執玉髙其容仰子貢以為驕<lb/>
　執天子之器則上衡君子以為禮者執主器以髙為<lb/>
　貴執已器以下為敬故也詩曰奉璋峩峩是奉者必<lb/>
　髙故言當心禮曰長者與之提攜是提者必下故言<lb/>
<pb n="2b"/>
　當帶<lb/>
執天子之器則上衡國君則平衡大夫則綏之士則提<lb/>
之<lb/>
　鄭氏曰衡謂與心平上衡謂髙於心彌敬也綏讀曰<lb/>
　妥妥之謂下於心<lb/>
　孔氏曰前明常法此又明臣為君上提奉之禮執持<lb/>
　也上猶髙也衡平也人之拱手正當心平天子至尊<lb/>
　故臣為擎奉皆髙於心國君降於天子故臣為擎奉<lb/>
<pb n="3a"/>
　與心齊平凡言衡有二處大夫衡視則面為衡此衡<lb/>
　謂與心平也大夫又降於諸侯故下於心士卑故提<lb/>
　之又在綏之下上云提者當帶<lb/>
　嚴陵方氏曰夫器無貴賤因人而為貴賤自天子以<lb/>
　至於士貴賤之等各有差等故人愈貴而執器者愈<lb/>
　恭焉<lb/>
　山隂陸氏曰衡髙七尺七寸中人八尺則所謂平衡<lb/>
　與眉齊矣上衡又少髙焉眉一名衡豈為是歟眉為<lb/>
<pb n="3b"/>
　衡則鼻為準頄為顴之類可知上衡若今奉御食器<lb/>
　上眉是也<lb/>
　廬陵胡氏曰衡權衡也執天子之器冝加敬如衡之<lb/>
　昂也上猶髙昂平謂不昂綏安舒貎如所謂綏旌<lb/>
凡執主器執輕如不克執主器操幣圭璧則尚左手行<lb/>
不舉足車輪曵踵立則磬折垂佩主佩倚則臣佩垂主<lb/>
佩垂則臣佩委<lb/>
　鄭氏曰重謹之也主君也克勝也尚左手尊左也車<lb/>
<pb n="4a"/>
　輪謂行不絶也佩倚及垂委是君臣俯仰之節倚謂<lb/>
　附於身小俛則垂大俛則委於地<lb/>
　孔氏曰此明持奉手足之儀及授受時禮也禮大夫<lb/>
　稱主此言主上通天子諸侯下含大夫為君者士則<lb/>
　不然尊者之器不論輕重其臣執之唯冝謹重器雖<lb/>
　輕小執之恒如重而不勝之容故孔子執圭如不勝<lb/>
　而聘禮上介執玉如重是也圭璧瑞玊也尚上也謂<lb/>
　執持君器及幣玉則右手在下左手在上左尊也曵<lb/>
<pb n="4b"/>
　拽也踵脚後也執器行時不得舉足但起前拽後使<lb/>
　踵如車輪曵地行也立倚也佩謂玉佩也帶佩於兩<lb/>
　邊臣則身冝僂折故云磬折也身既僂折則所帶之<lb/>
　佩從兩邊出縣垂於前也君若直立而佩倚於身則<lb/>
　臣宜曲折故佩垂於前君若重謹折身而佩垂則臣<lb/>
　身當彌曲故佩罄委於地<lb/>
　馬氏曰玉藻曰足容重手容恭立容徳又曰立容辨<lb/>
　卑毋讇曲禮曰立如齊則自奉者當心以至尚左手<lb/>
<pb n="5a"/>
　者手容恭也行不舉足車輪曵踵者足容重也磬折<lb/>
　垂佩者立容徳而辨卑如齊也<lb/>
　嚴陵方氏曰少儀言執虚如執盈少者且然而況壯<lb/>
　者乎孔子執圭如不勝聖人且然而況常人乎執主<lb/>
　器尚左手者左手不如右强尚左手則下右手可知<lb/>
　矣尚左手所以為容下右手所以致力而已玉藻曰<lb/>
　執龜玊舉前曵踵士相見禮曰執玊者則唯舒武舉<lb/>
　前曵踵與此同意<lb/>
<pb n="5b"/>
　藍田吕氏曰尚左手者人手利於用右不利於用左<lb/>
　以利用者在下防失墜也不舉足如車輪之曵地則<lb/>
　行歩之慎也立則磬折垂佩主佩倚則臣佩垂主佩<lb/>
　垂則臣佩委謂君臣授受之節也如前所謂尊卑垂<lb/>
　帨也凡授受者尊卑皆磬折故垂佩也然臣當加恭<lb/>
　於君故有佩倚佩垂佩委之差也必俟主佩倚然後<lb/>
　臣佩委猶授立不跪授坐不立亦各從其所冝也<lb/>
　山隂陸氏曰朝則結佩今其言如此則所謂結佩結<lb/>
<pb n="6a"/>
　雙璜而已<lb/>
執玊其有藉者則裼無藉者則襲<lb/>
　鄭氏曰藉藻也裼襲文質相變耳有藻為文裼見美<lb/>
　亦文無藻為質襲充美亦質圭璋特而襲璧琮加束<lb/>
　帛而裼亦是也<lb/>
　孔氏曰執玉謂諸侯所執圭璧朝於王及諸侯相朝<lb/>
　所用也藉謂藉玉之藻鄭註覲禮云繅所以藉玉以<lb/>
　韋衣木廣袤各如其玉之大小天子則以五采畫之<lb/>
<pb n="6b"/>
　諸侯則三采子男二采卿大夫亦二采故典瑞云王<lb/>
　五采五就公侯伯三采三就子男二采二就又云瑑<lb/>
　圭璋璧琮繅皆二采一就是也既以采色畫韋衣於<lb/>
　板上前後垂之又有五采組繩以為繫上𤣥下黄長<lb/>
　尺無事則以繫玉有事則垂為飾故聘禮云皆𤣥纁<lb/>
　繫長尺絢組是也板之藻藉則常有今言無者據垂<lb/>
　之也裼所以異於襲者凡衣近體有袍襗之屬其外<lb/>
　有裘夏月則衣葛其上有裼衣裼衣上有襲衣襲衣<lb/>
<pb n="7a"/>
　上有常著之服則皮弁之屬也掩而不開則謂之襲<lb/>
　若開此皮弁及中衣左袒出其裼衣謂之裼故鄭註<lb/>
　聘禮云裼者左袒也今謂執玉之人朝聘行禮既有<lb/>
　藻以承其玉若盡飾見美之時必垂藻於兩端謂之<lb/>
　有藉當時所執之人則裼若事質充美之時承玉之<lb/>
　藻不使下垂屈而在手謂之無藉當時所執之人則<lb/>
　襲案聘禮賔至主人廟門之外賈人東面坐啟櫝取<lb/>
　圭垂繅不起而授上介註云賤不裼也以賈賤故不<lb/>
<pb n="7b"/>
　言裼明貴者垂藻當裼也又云上介不襲執圭屈繅<lb/>
　授賔注上介不襲者以盛禮不在於己明屈藻合襲<lb/>
　也又云賔襲執圭又云公襲受玉於時圭皆屈藻此<lb/>
　所謂無藉者襲也聘禮又云賔出公授宰玉裼降立<lb/>
　是授玉之後乃裼也又云賔裼奉束帛加璧享是有<lb/>
　藉者裼也凡朝聘賔與主君行禮皆屈而襲至于行<lb/>
　享之時則皆裼也知者以聘禮行聘則襲受享則裼<lb/>
　凡享時其玊皆無藉藻故崔靈恩云初享圭璋特故<lb/>
<pb n="8a"/>
　有藻其餘則束帛加璧既有束帛不須藻也又皇氏<lb/>
　曰鄭註圭璋特而襲璧琮加束帛而裼者以經據人<lb/>
　之裼襲欲明玉亦有裼襲也上公享王圭以馬享后<lb/>
　璋以皮皮馬既不上於堂其上唯特有圭璋圭璋是<lb/>
　寳物不可露見必以物覆襲之故云特而襲也侯伯<lb/>
　子男享天子璧以帛享后琮以錦既有帛錦承玉上<lb/>
　唯用輕細之物蒙覆以裼之故云加束帛而裼也又<lb/>
　熊氏曰鄭註上明賔介二人為裼襲圭璋特以下又<lb/>
<pb n="8b"/>
　明賔主各自為裼襲謂朝時用圭璋特賔主俱襲行<lb/>
　享時用璧琮加束帛賔主俱裼也<lb/>
　藍田吕氏曰聘禮上介不襲執圭屈繅授賔賔襲執<lb/>
　圭公襲受圭授宰玉裼降立賔裼奉束帛加璧享當<lb/>
　上介授賔固以屈繅矣而云上介不襲及賔以束帛<lb/>
　加璧享則無繅藉矣乃云賔裼則以垂藻屈藻為有<lb/>
　藉無藉固不可行矣竊意玉雖以藻為藉此云有藉<lb/>
　無藉者必以所加為言如束帛之類謂之藉也始致<lb/>
<pb n="9a"/>
　君命圭璋特達是無藉也故賔與公皆襲既享束帛<lb/>
　加璧是有藉也故賔裼如此則義理可推<lb/>
　長樂劉氏曰此直謂朝聘時耳圭璋璧琮琥璜皆玉<lb/>
　也執璧琮琥璜則與帛錦繡黼同升所謂有藉則裼<lb/>
　裼者禮差輕尚文也執圭璋則特達所謂無藉則襲<lb/>
　襲者禮方敬尚質也裼襲繫於有藉無藉不繫於有<lb/>
　繅無繅又繅非藉藉非繅藉者薦也繅者組也禮之<lb/>
　質文以圭璋琥璜為輕重而不在一尺之組為屈伸<lb/>
<pb n="9b"/>
　也<lb/>
　馬氏曰周官典瑞王執鎮圭繅藉五采五就以朝日<lb/>
　公執桓圭侯執信圭伯執躬圭繅皆三采三就子執<lb/>
　榖璧男執蒲璧繅皆二采再就以宗遇㑹同于王諸<lb/>
　侯相見亦如之瑑圭璋璧琮繅皆二采一就以頫聘<lb/>
　然則玊之有繅藉所以著其用貞剛之徳而藉之以<lb/>
　柔順也繅藉有采就所以著其徳之有隆殺玉之用<lb/>
　雖殊而有藉則一禮言有藉則裼無藉則襲何也玉<lb/>
<pb n="10a"/>
　有以繅為之藉有以帛束為之藉以繅為藉所以飾<lb/>
　之束帛為藉所以將之則有藉則裼無藉則襲之説<lb/>
　特施於束帛之藉而已考之聘禮方聘之時賔襲執<lb/>
　圭公襲受玉其襲而不裼者以未有束帛之藉故也<lb/>
　及享之時賔裼奉束帛加璧其裼而不襲者以有束<lb/>
　帛之藉故也記曰不文飾也不裼裘之裼也見美也<lb/>
　服之襲也充美也禮不盛服不充蓋禮存於内心則<lb/>
　以充美為敬禮存於外心則以見美為敬聘禮於其<lb/>
<pb n="10b"/>
　始相見也執圭鞠躬以誠致其禮而已故襲所以稱<lb/>
　其内心也及其受享則發氣盈容以文致其物而已<lb/>
　故裼所以稱其外心也後世學者以有藉為垂繅無<lb/>
　藉為屈繅而其甚又有圭璋特而襲之説然則聘禮<lb/>
　賈人取圭垂繅宰執圭屈繅使者受圭垂繅上介執<lb/>
　圭屈繅及使者歸使者執圭垂繅上介執璋屈繅凡<lb/>
　此謂垂繅屈繅可也謂之有藉無藉非也周官小行<lb/>
　人圭以馬璋以皮皮馬雖非上堂之物其為藉也亦<lb/>
<pb n="11a"/>
　束帛之類而已謂圭璋特而襲亦非也聘禮上介執<lb/>
　圭不襲則一於裼而已玉藻言執玉龜襲則一於襲<lb/>
　而已又何也上介不襲以聘之盛禮不在已故也執<lb/>
　玊龜襲以執主器故也聘禮亦曰凡執玊無藉者襲<lb/>
　山隂陸氏曰藉若璧藉以帛琮藉以錦云爾非所謂<lb/>
　繅藉也聘禮曰所以朝天子圭與繅皆九寸三采六<lb/>
　等朱白蒼問諸侯朱緑繅八寸又曰凡執玉無藉者<lb/>
　襲聘禮一書也言繅又别言藉則藉與繅異大行人<lb/>
<pb n="11b"/>
　曰公繅藉九寸侯伯繅藉七寸若此者繅也小行人<lb/>
　曰璧以帛琮以錦琥以繡璜以黼若此者藉也<lb/>
　廬陵胡氏曰鄭氏謂裼襲指執玉之人非也經意蓋<lb/>
　謂玊有藻以藉者以袒裼而露見其美無藻以承者<lb/>
　則以物覆襲之不暴露也豈謂人自裼襲<lb/>
　新安朱氏曰鄭説兩義詞太簡略指不分明䟽家所<lb/>
　引皇氏熊氏説始以垂屈言之但所云今言無者據<lb/>
　垂之也乃與經文及所説上下文皆相反疑其據字<lb/>
<pb n="12a"/>
　之下脱一不字至於圭璋璧琮之義則皇氏為失又<lb/>
　所引崔靈恩云璧琮既有束帛則不須藻似亦牴牾<lb/>
　疑璧琮雖有藻而屈之當為無藉特以加於束帛故<lb/>
　從有藉之例而執之裼耳陸氏但取鄭註後説似亦<lb/>
　有理然今未敢斷其是非故悉著其説以俟知者<lb/>
國君不名卿老世婦大夫不名世臣姪娣士不名家相<lb/>
長妾<lb/>
　鄭氏曰雖貴於其國家猶有所尊也卿老上卿也世<lb/>
<pb n="12b"/>
　臣父時老臣<lb/>
　孔氏曰自此至同名一節緫明稱謂之事世婦謂兩<lb/>
　媵也次於夫人而貴於諸妾諸侯雖貴猶冝有所敬<lb/>
　不得呼卿老世婦之名姪妻之兄女娣妻之妹從妻<lb/>
　來為妾也大夫不得呼世臣及貴妾名也家相謂助<lb/>
　知家事者長妾妾之有子者士不得呼此二等人名<lb/>
　也熊氏云士有一妻二妾言長妾者當謂娣也<lb/>
　藍田吕氏曰君之使臣臣之事君尊卑之勢雖殊其<lb/>
<pb n="13a"/>
　所以相敬之道一也故曰君使臣以禮臣事君以忠<lb/>
　古者幼名男子冠而字女子笄而字所以别長幼也<lb/>
　君之於臣妾雖冠笄亦名惟臣妾之長者不名所以<lb/>
　别貴賤也卿老世臣家相皆其貴臣也世婦姪娣長<lb/>
　妾皆其貴妾也均臣妾也特異其貴者蓋以禮敬之<lb/>
　不敢慢也諸侯之臣上大夫卿下大夫上士中士下<lb/>
　士凡五等卿老者即上大夫卿也自天子至於士其<lb/>
　臣之貴者皆稱老記曰天子之吏自稱於諸侯曰天<lb/>
<pb n="13b"/>
　子之老列國之大夫使於諸侯自稱曰寡君之老又<lb/>
　諸侯使卿弔于他國辭曰一介老某相執綍此天子<lb/>
　諸侯之臣稱老者也魯臧氏老將如晉問此大夫之<lb/>
　臣稱老者也士昬禮納采主人降授老鴈此士之臣<lb/>
　稱老者也孟莊子不改父之臣與父之政則大夫有<lb/>
　世臣也謂吾姑者謂之姪姪者妻之昆弟之子也娣<lb/>
　其妹也皆大夫之貴妾也<lb/>
　馬氏曰卿老世臣家相梱外之貴者也世婦姪娣長<lb/>
<pb n="14a"/>
　妾梱内之貴者也貴臣貴妾死而緦況生而可名之<lb/>
　乎書稱成王之於周公曰公明保予康王之於畢公<lb/>
　曰惟公克勤小物言天子同姓謂之伯父叔父異姓<lb/>
　謂之伯舅叔舅故平王稱齊桓公以伯舅稱晉文侯<lb/>
　以父義和是天子之於臣亦有所不名也<lb/>
　廣安游氏曰古之制禮者於君臣之際雖有自然之<lb/>
　分而其相與之際皆以禮為節文非若秦漢以下尊<lb/>
　君卑臣上下相絶也故古之待諸侯者不専以臣禮<lb/>
<pb n="14b"/>
　也亦有賔禮焉不専以治外之道治也亦以家人之<lb/>
　道治焉如此不名卿老世婦世臣姪娣家相長妾則<lb/>
　其治外如治内所以為卿老世臣家相之禮猶夫世<lb/>
　婦姪娣長妾之禮也後世一以天子之尊巍然於上<lb/>
　以臨羣臣名呼而𨽻役之君臣之間邈然相絶蓋其<lb/>
　為天下既不以禮而専從事於法矣<lb/>
　講義曰禮必有所尊非獨在下者欲尊其上也雖居<lb/>
　己之下猶或有尊焉故君於卿老世婦大夫於世臣<lb/>
<pb n="15a"/>
　姪娣士於家相長妾皆不稱其名不以其為臣妾而<lb/>
　略之也<lb/>
　金華應氏曰所謂故國者非喬木之謂也有世臣之<lb/>
　謂也古者立國必有世家大族以培䕶其本根且有<lb/>
　世臣大老以隆固其棟榦人君常寵異而尊禮之所<lb/>
　以存忠厚養恭敬也氣脉不墜於先世典刑可厲乎<lb/>
　後來國之卿老家之世臣士之家相尊卑不同而輔<lb/>
　賛則一敬之而不名所以示夫外之有所統也若夫<lb/>
<pb n="15b"/>
　内助之賢而舊者如世婦姪娣長妾雖其分不敵於<lb/>
　女君其貴實隆於諸御敬之而不名所以示夫内之<lb/>
　有所統也内外有所敬而不名則受其所敬者莫不<lb/>
　竭其忠而盡心覩其可敬者莫不知所畏而稟命然<lb/>
　後國政家事有所統一而緩急有所憑藉而倚重矣<lb/>
　山隂陸氏曰士昬禮女從者畢袗𤣥鄭氏謂從者姪<lb/>
　娣也則士有姪娣明矣<lb/>
君大夫之子不敢自稱曰余小子大夫士之子不敢自<lb/>
<pb n="16a"/>
稱曰嗣子某不敢與世子同名<lb/>
　鄭氏曰君大夫天子大夫有土地者不敢稱曰余小<lb/>
　子辟天子之子未除喪之名大夫士之子亦辟其君<lb/>
　之子未除喪之名不與世子同名辟僭傚也其先之<lb/>
　生則亦不改<lb/>
　孔氏曰此以下明孝子在喪擯者接對賔客之辭大<lb/>
　夫有地者則亦稱曰君天子未除喪自稱曰余小子<lb/>
　今大夫有地雖同曰君而其子在喪不敢同天子稱<lb/>
<pb n="16b"/>
　也大夫士之子諸侯之大夫士之子也諸侯在喪稱<lb/>
　嗣子某臣之子冝辟之世子謂諸侯之適子也諸侯<lb/>
　之臣為其子作名不得與君適子名同同則嫌其名<lb/>
　自比儗於君也世子貴不得同又若其子生在其君<lb/>
　之世子前己為名而君來同己不須易也故榖梁昭<lb/>
　七年傳云何為君臣同名君子不奪人親之所名重<lb/>
　其所由來也又雜記云與君之諱同則稱字<lb/>
　張氏曰稱嗣子某或殷禮也案春秋君在稱世子君<lb/>
<pb n="17a"/>
　薨稱子無言嗣子某者大夫之子稱未聞<lb/>
　臨川王氏曰君大夫之子國君及大夫之子也<lb/>
　藍田吕氏曰君大夫之稱未之聞也先儒云天子大<lb/>
　夫有土地者其説雖不經見然攷之此章立文之意<lb/>
　義當然也蓋言君大夫之子不敢自稱曰余小子辟<lb/>
　嗣天子之稱也辟嗣天子者必天子之大夫也又言<lb/>
　大夫士之子不敢自稱曰嗣子某辟嗣諸侯之稱也<lb/>
　辟嗣諸侯者必諸侯之士大夫也謂之君大夫者食<lb/>
<pb n="17b"/>
　采於畿内爵則諸侯位則大夫也謂之君大夫之子<lb/>
　者嗣為天子之大夫也大夫士之子者嗣為諸侯之<lb/>
　大夫士也記云天子未除喪曰予小子考之詩書閔<lb/>
　予小子嗣王朝於廟之詩也以予小子揚文武烈洛<lb/>
　誥之文在成王營成周之時也今予小子祗勤于徳<lb/>
　周官之文在成王滅淮夷之後也皆非未除喪之稱<lb/>
　然此章所云恐非自稱之文當止曰小子可也<lb/>
　馬氏曰詩曰嗟予小子書曰眇眇予末小子皆天子<lb/>
<pb n="18a"/>
　未除喪之稱也蓋天子域中之大故必謙以小子諸<lb/>
　侯有繼世之禮故必命以嗣此在下者所以必辟之<lb/>
　也禮諸侯在凶服曰適子孤春秋傳曰在喪公侯曰<lb/>
　子儀禮士喪服曰哀子某是國君與士之所自稱者<lb/>
　如此而已然則春秋之例踰年稱公何耶蓋以臣民<lb/>
　之心不可一日無君故踰年稱公以孝子之心三年<lb/>
　不忍當故三年稱子衛宣公未𦵏而嗣子稱侯非禮<lb/>
　也晉有小子侯僭禮也大夫士之子先國君而名同<lb/>
<pb n="18b"/>
　之者猶稱字蓋君雖不奪其名而臣不可不稱字<lb/>
君使士射不能則辭以疾言曰某有負薪之憂<lb/>
　鄭氏曰射者所以觀徳唯有疾可以辭也使士射謂<lb/>
　以備耦也憂或為疾<lb/>
　孔氏曰射法每兩人相對以決勝負名之曰耦貴賤<lb/>
　必對故卿與卿耦大夫與大夫耦或竒餘不足則使<lb/>
　士備耦案大射君與賔耦卿大夫自相耦又有士耦<lb/>
　於大夫又司射誓耦卑者與尊者為耦不異侯是言<lb/>
<pb n="19a"/>
　士得備預為耦故此有使士射之禮也某有負薪之<lb/>
　憂此稱疾之辭也某士名也負擔也大樵曰薪詩云<lb/>
　析薪如之何匪斧不克憂勞也言己擔樵之餘勞不<lb/>
　堪射也庶人子負薪今士云者謙辭<lb/>
　藍田吕氏曰男子生桑弧蓬矢以射天地四方言射<lb/>
　者男子之所有事也不能射則幾於非男子也故不<lb/>
　能射者男子恥之士雖不能射可以疾為辭而不可<lb/>
　以不能辭也孟仲子曰有采薪之憂不能造朝采薪<lb/>
<pb n="19b"/>
　猶負薪也<lb/>
　長樂劉氏曰周之士以鄉三物選未有不閑六藝而<lb/>
　為士者及其末世禮敎衰微而士有不能射者猶未<lb/>
　忘乎三物之敎故托以負薪之勞焉<lb/>
　馬氏曰先王之時司徒以六藝敎民州長嵗時㑹射<lb/>
　于州序故鄉之所共有射器而鄉大夫之所詢有射<lb/>
　禮其於射也有司徒以作其耦有司馬以正其儀有<lb/>
　扑以戒其失有算以課其功勝者則先升後降袒決<lb/>
<pb n="20a"/>
　張弓以飲不勝者不勝者後升先降説拾弛弓以飲<lb/>
　於勝者而其辱有不肖之稱方是時也其相尚以射<lb/>
　如此庸詎有士不能乎所謂不能者非不能也不善<lb/>
　於此而已詩曰無射亦保<lb/>
　吳郡范氏曰射者男子之事一藝而文武之道備焉<lb/>
　其為法也内志欲正外體欲直容止欲比於禮節度<lb/>
　欲比於樂有揖遜之儀有反求諸己之道蓋立文之<lb/>
　外又足以致心檢形防非僻而蹈中正古人進徳脩<lb/>
<pb n="20b"/>
　業凡可以自助者皆習焉射蓋其一端也是以人人<lb/>
　能之而不能者以為恥君使之射而偶未習焉則不<lb/>
　敢以不能對而以疾辭負薪之憂賤人之疾也真不<lb/>
　能而不敢以不能對則當時之士皆習於射可知大<lb/>
　抵古人進徳脩業之外又於日用之常有可以閑邪<lb/>
　而存誠者無所不用其至其可攷者佩玊也琴瑟也<lb/>
　射也故君子無故玊不去身士無故不徹琴瑟君子<lb/>
　無所爭必也射乎不能則辭以疾可謂無所不用其<lb/>
<pb n="21a"/>
　至矣夫假於外物猶若此而況其收視反聽退藏於<lb/>
　密以存其心養其性者乎後世乃以弧矢為武夫之<lb/>
　事琴瑟為樂工之職若佩玊則僅於祭服不得已而<lb/>
　時用之耳<hi>成大</hi>
侍於君子不顧望而對非禮也<lb/>
　鄭氏曰禮尚謙也不顧望若子路率爾而對<lb/>
　孔氏曰謂多人侍而君子有問若指問一人則一人<lb/>
　直對若問多人則侍者當先顧望坐中或有勝己者<lb/>
<pb n="21b"/>
　宜前而已不得率爾先對也<lb/>
　藍田吕氏曰不顧望而對則如恐人之先己若有所<lb/>
　爭然<lb/>
　嚴陵方氏曰顧於後有所省望於前有所瞻必顧望<lb/>
　而後對者以示其不敢専也<lb/>
　廬陵胡氏曰顧望若漢文問上林尉尉左右視<lb/>
　金華應氏曰顧望者從容詳審有察言觀色之意言<lb/>
　不輕發必當其可非但謙遜而已<lb/>
<pb n="22a"/>
君子行禮不求變俗祭祀之禮居喪之服哭泣之位皆<lb/>
如其國之故謹脩其法而審行之<lb/>
　鄭氏曰求猶務也不務變其故俗重本也謂去先祖<lb/>
　之國居他國者其法謂其先祖之制度<lb/>
　孔氏曰自此至之法論臣去本國行禮之事俗者本<lb/>
　國禮法所行不務變之從新也祭祀之禮不變即夏<lb/>
　立尸殷坐尸周旅酬六尸及先求隂陽犧牲騂黒之<lb/>
　屬也居喪之服如殷雖尊貴猶服旁親周以尊降服<lb/>
<pb n="22b"/>
　哭泣之位如殷不重適以班髙處上周世貴正嗣孫<lb/>
　居其首皆如其國之故謂故俗也舉此三條餘冠昬<lb/>
　之屬從可知謹脩其法若夏殷子孫在周則各謹脩<lb/>
　先世之禮法審慎以行之也　熊氏曰王制云脩其<lb/>
　敎不易其俗又左傳定四年封魯因商奄之人封康<lb/>
　叔於殷墟啟以商政封唐叔於夏墟啟以夏政皆因<lb/>
　其舊俗也蓋人君務在化民因其舊俗往之新國不<lb/>
　須改也<lb/>
<pb n="23a"/>
　横渠張氏曰行禮不求變俗於新國舊俗之法雖未<lb/>
　盡善不遽矯變之也蓋懐舊臣之恩義不變父母邦<lb/>
　之舊法也<lb/>
　藍田吕氏曰孔子去魯曰遲遲吾行也去父母國之<lb/>
　道也子路去魯謂顔淵曰何以贈我曰去國則哭于<lb/>
　墓而後行古之君子重去父母之國如此則其去也<lb/>
　豈得已哉道合則從不可則去君臣之義也故以道<lb/>
　去其君者君所以待之者三有禮焉故臣為舊君反<lb/>
<pb n="23b"/>
　服而君未之絶也樂樂其所自生禮不忘其本吾於<lb/>
　父母之國夫豈不懐況以道去君君待之有禮則舍<lb/>
　故從新仁人君子有所不忍此行禮所以不求變俗<lb/>
　也俗者吾父母之國俗也雖去而之他國至於祭祀<lb/>
　之禮居喪之服哭泣之位皆如其舊謹脩審行而不<lb/>
　輕改者不忍忘吾父母之國也<lb/>
　馬氏曰從俗禮也變俗亦禮也求變俗非禮也君子<lb/>
　之於俗可則從否則變冝從而變則為亂常冝變而<lb/>
<pb n="24a"/>
　從則為泥俗周禮本俗六以安萬民成王封康叔啓<lb/>
　以商政封唐叔啓以夏政以其冝從而從之也易在<lb/>
　革則去故在鼎則取新五帝不同樂而治三代不同<lb/>
　禮而王以其冝變而變之也如此則豈故拂民以求<lb/>
　變俗哉凡因彼而已君子之不求變俗多矣特言祭<lb/>
　祀居喪哭泣之位者以人情於此尤不忍變故也滕<lb/>
　之諸臣曰喪祭從先祖是也<lb/>
　李氏曰先王盛時道徳一於上而風俗齊於下家無<lb/>
<pb n="24b"/>
　異道人無異徳而祭祀居喪哭泣之禮有所不同無<lb/>
　害其為同也故脩其敎不易其俗是以俗安而不偷<lb/>
　且周之治於都鄙曰禮俗以馭其民以王畿之禮俗<lb/>
　猶不必其同也故土均氏曰禮俗喪紀祭祀皆以其<lb/>
　地微惡為輕重之法蓋地之微惡不齊故禮俗之異<lb/>
　以其禮俗之異則治之法不得不異也<lb/>
　廣安游氏曰舊俗之禮君子不求變之者因其俗之<lb/>
　故常而行禮則不煩而易為力古之為法者行乎其<lb/>
<pb n="25a"/>
　簡而不行乎其煩行乎其常而不行乎其變苟變俗<lb/>
　而行禮則煩而難行人且不聽祭祀喪服哭泣三者<lb/>
　則又加於鬼神鬼神所安而不可輕易者也所謂國<lb/>
　之故者言其故之所自來皆有祖述而不苟然也且<lb/>
　不變之説有三非鬼神之所安一也煩而難行二也<lb/>
　非天子不議禮不制度三也故夫不變其俗以行禮<lb/>
　在乎謹脩其法而審行之使不失其故耳<lb/>
　嚴陵方氏曰治其壊謂之脩措諸事謂之行脩之有<lb/>
<pb n="25b"/>
　詳略不可不慎也故言謹行之有當否不可不察也<lb/>
　故言審<lb/>
　廬陵胡氏曰謂去父母之國而居他國者非也此但<lb/>
　謂行禮安知去國乎俗謂本國之俗君子居本國不<lb/>
　當變易風俗求合於禮而已<lb/>
去國三世爵禄有列於朝出入有詔於國若兄弟宗族<lb/>
猶存則反告於宗後去國三世爵禄無列於朝出入無<lb/>
詔於國唯興之日從新國之法<lb/>
<pb n="26a"/>
　鄭氏曰三世自祖至孫踰久可以忘故俗而猶不變<lb/>
　者爵禄有列於朝謂君不絶其祖祀復立其族若臧<lb/>
　紇奔邾立臧為矣詔告也謂與卿大夫吉凶往來相<lb/>
　赴告也若兄弟宗族猶存謂無列無詔者反告亦謂<lb/>
　吉凶也宗後宗子也興謂起為卿大夫從新國之法<lb/>
　謂故國與己無恩<lb/>
　孔氏曰此以下明在他國而得變俗者去國謂三諫<lb/>
　不從及他事被黜兄弟宗族謂本國之親宗後大宗<lb/>
<pb n="26b"/>
　之後也己於本國無列無詔然未仕新國宗族猶存<lb/>
　兄弟尚在己有吉凶當反還告宗適不忘本也若本<lb/>
　國無列無詔而今始仕新國者所行禮悉改從新也<lb/>
　推此而言則故國猶有列詔者雖仕新國猶行故俗<lb/>
　若無列無詔而不仕新國者猶不得從新矣<lb/>
　臨川王氏曰有列則有詔先王脩其敎不易其俗故<lb/>
　國各有法也<lb/>
　藍田吕氏曰以道去君君未之絶雖三世之久爵禄<lb/>
<pb n="27a"/>
　猶有列於朝者謂君為之立後以承先祀而食其田<lb/>
　禄出入猶有詔於國者如去魯之齊又之晉復歸於<lb/>
　魯君既未絶之則出入他國猶反告於舊君也如是<lb/>
　者若其兄弟宗族猶存則必有宗子冠取妻必告死<lb/>
　必赴不忘親也如去國三世收其田里掃其宗廟舊<lb/>
　君與己出入不相聞也則去吾父母之國其日逺在<lb/>
　吾君臣之際其恩絶可以變舊國之俗從新國之法<lb/>
　矣然猶俟起為卿大夫然後從新者厚之至也<lb/>
<pb n="27b"/>
　嚴陵方氏曰以傳統而為後故謂之宗後夫於朝猶<lb/>
　有列於國猶有詔於家猶有宗與族則彼所以待我<lb/>
　者恩好猶未絶也如之何其遽絶之哉則反告之禮<lb/>
　固所冝矣至於爵禄無列於朝出入無詔於國則宗<lb/>
　族不存亦可知矣如之何其反告之哉<lb/>
　馬氏曰人臣有舊君之服不過齊衰三月而已去國<lb/>
　三世出入猶詔於國吉凶猶詔於宗後何也舊國者<lb/>
　人之所不能忘宗族者人之所不可絶今夫鳥獸之<lb/>
<pb n="28a"/>
　過故鄉猶回翔蹢躅而後去狐之將死猶正丘首而<lb/>
　後斃況於人乎故太公封於齊世𦵏於周君子以為<lb/>
　不忘其本則去國三世而恩義不靳理固然也蓋爵<lb/>
　禄有列於朝則是不棄其後也出入有詔於國則是<lb/>
　不絶其好也如此則吾之所以反告者其可已乎夫<lb/>
　爵禄有列於朝則有宗後以合其族爵禄無列於朝<lb/>
　則無宗後之法無宗後則不特不反告而已故唯興<lb/>
　之日從新國之法蓋方其未仕也雖守舊國之法可<lb/>
<pb n="28b"/>
　也及興而仕人則有所𨽻矣其可復為未仕之所為<lb/>
　乎<lb/>
　山隂陸氏曰言君子去國三世不失其位至於他邦<lb/>
　而爵禄有列於朝出入有詔於國若舊國兄弟宗族<lb/>
　猶存則反告於宗後蓋去國三世兄弟宗族容有弗<lb/>
　存者矣若去國三世其在新國爵禄無列出入無詔<lb/>
　是去國而失其位也舊國無恩可知故唯興之日從<lb/>
　新國之法孟子曰有故而去則君使人導之出疆又<lb/>
<pb n="29a"/>
　先之於其所往如是而爵禄無列於新國之朝或寡<lb/>
　矣<lb/>
　廬陵胡氏曰孔子去宋既久尚冠章甫之冠送𦵏皆<lb/>
　從殷制不從新國之法者與此異也<lb/>
　廣安游氏曰古之為天下者以家道為之天子有其<lb/>
　宗族以保天下諸侯有其宗族以保其國卿大夫士<lb/>
　有宗族以保其家故其禮皆以宗族之存亡為之輕<lb/>
　重也若爵禄無列於朝則君無恩於己矣出入無詔<lb/>
<pb n="29b"/>
　於國則宗族無恩於己矣若此者當變猶不遽變也<lb/>
　於其興起為卿大夫之日然後從新國之法焉皆所<lb/>
　以重其本之道也<lb/>
君子己孤不更名已孤暴貴不為父作諡<lb/>
　鄭氏曰不更名亦重本暴貴不為父作諡子事父無<lb/>
　貴賤<lb/>
　孔氏曰此一節論父没不可輒改為名諡之事名是<lb/>
　父所作父死更作新名似遺棄其父也暴貴謂非一<lb/>
<pb n="30a"/>
　等之位若本為士庶今起為諸侯者也諡者列平生<lb/>
　徳行而為作美號若父昔賤已今暴貴忽為造諡似<lb/>
　鄙薄父賤不冝為貴人父也<lb/>
　藍田吕氏曰己孤不更名有所不忍也己孤暴貴不<lb/>
　為父作諡有所不敢也不忍愛也不敢敬也愛敬盡<lb/>
　於事親而已古者子生三月妻以子見而父名之斯<lb/>
　名也父之所命也親存而有所禀命猶可更也己孤<lb/>
　更之輕廢父命孝子之所不忍也父為士子為天子<lb/>
<pb n="30b"/>
　諸侯則祭以天子諸侯其尸服以士服是可以已之<lb/>
　禄養其親不敢以己之爵加其親也父之爵卑不當<lb/>
　諡而已之爵當諡以己當諡而作其父諡是以己爵<lb/>
　加其父欲尊其親而反卑之非所以敬親也然則周<lb/>
　之追王大王王季何也當周之興王迹基於大王王<lb/>
　季文王世世脩徳至武王而有天下武王周公追述<lb/>
　其功義起斯禮非後世追王之比也<lb/>
　馬氏曰名雖不可更以字行可也今律有所避忌則<lb/>
<pb n="31a"/>
　行字者聽是也諡雖不可作徳盛者可也武王周公<lb/>
　追諡大王王季是也<lb/>
居喪未𦵏讀喪禮既𦵏讀祭禮喪復常讀樂章居喪不<lb/>
言樂祭祀不言凶公庭不言婦女<lb/>
　鄭氏曰為禮各於其時居喪言樂而下謂非其時也<lb/>
　孔氏曰此一節明行禮各有時之事居喪居父母之<lb/>
　喪也喪禮謂朝夕奠下室朔望奠殯宫及𦵏等禮也<lb/>
　祭禮謂虞卒哭袝小祥大祥之禮也復常謂大祥除<lb/>
<pb n="31b"/>
　服之後也樂章樂書之篇章謂詩也此上三節事須<lb/>
　預習故皆許讀之<lb/>
　横渠張氏曰禮在平日豈不常學如祭禮樂章豈必<lb/>
　喪終乃學此言者蓋為切於用故至其時又復講求<lb/>
　居喪者他書不可觀惟喪祭可讀若觀他書却似都<lb/>
　忘<lb/>
　藍田吕氏曰學必於其時言必於其所居喪者自大<lb/>
　功以上廢業則哀不志於學矣然送死之大事莫詳<lb/>
<pb n="32a"/>
　於喪禮必誠必信勿之有悔則未𦵏不可不知也事<lb/>
　死之經莫詳於祭禮所以追養致孝則既𦵏不可不<lb/>
　知也讀是書也非肄業也當是時不知是事不以禮<lb/>
　事其親也喪復常者既禫踰月則即吉也居喪不言<lb/>
　樂至此始可以讀樂章也古者吉凶之事不相干也<lb/>
　哀樂之情不可以貳也貳則不誠不足以奉大事故<lb/>
　喪凶事也不言樂祭吉事也不言凶如臨喪不笑臨<lb/>
　樂不歎之比皆以其非所也肅敬者公庭之事也燕<lb/>
<pb n="32b"/>
　昵者私庭之事也婦人私昵之事不可以言於公庭<lb/>
　長樂劉氏曰讀喪禮者重其喪𦵏不敢自任必求範<lb/>
　於先王也讀祭禮者祭有等降不敢以非禮事其先<lb/>
　也讀樂章者言祭於先廟未始不用樂而歌其詩不<lb/>
　忘其祖先之徳也<lb/>
　馬氏曰斬衰之喪唯而不對齊衰之喪對而不言大<lb/>
　功之喪言而不及議小功之喪議而不及樂夫小功<lb/>
　之喪議而不及樂況大於此而可言樂乎古者易服<lb/>
<pb n="33a"/>
　而葬周官蜡氏凡大祭祀禁凶服祭義郊之祭喪者<lb/>
　不敢哭以為交於神明者不可以凶也又況祭祀可<lb/>
　言凶乎男正位乎外女正位乎内内言不出外言不<lb/>
　入凡欲無相瀆而已又況公庭可言婦女乎居喪不<lb/>
　言樂後世猶有如衛孫文子者公庭不言婦女後世<lb/>
　猶有如陳靈公者此季札洩冶所以譏之<lb/>
　長樂陳氏曰非喪而讀喪禮則非人子之情居喪而<lb/>
　不讀喪禮不失之過則失之不及未𦵏而讀祭禮則<lb/>
<pb n="33b"/>
　非孝子之情既𦵏而不讀祭禮不失之黷則失之怠<lb/>
　喪未除而讀樂章則哀不足喪復常而不讀樂章則<lb/>
　樂必崩故曰居喪讀喪禮既𦵏讀祭禮喪復常讀樂<lb/>
　章宰予欲短喪孔子以為不仁閔子騫子夏援琴而<lb/>
　哀樂孔子皆以為君子則喪復常讀樂章先王之中<lb/>
　制也<lb/>
振書端書於君前有誅倒筴側龜於君前有誅<lb/>
　鄭氏曰臣不豫事不敬也振去塵也端正也倒顛倒<lb/>
<pb n="34a"/>
　也側反側也皆謂甫省視之<lb/>
　孔氏曰此一節明臣當豫事書簿領也不豫拂整龜<lb/>
　筴君之卜筮所須也不豫周正皆冝誅責也<lb/>
　嚴陵方氏曰端謂正其簡書筴有本末故曰倒龜有<lb/>
　背面故曰側倒筴側龜與振書其過非大然皆有誅<lb/>
　疑若己甚蓋以羣臣之衆而奉一人之尊不可不謹<lb/>
　也抑所以防其漸歟<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集説卷十<lb/>
</p>
<p>
</p>
  </div>
</body>
</text>
</TEI>
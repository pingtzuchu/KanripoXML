<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷四</head>
    <p>
<pb n="1a"/>
欽定四庫全書<lb/>
　禮記集説卷四　　　　　　宋　衛湜　撰<lb/>
幼子常視毋誑童子不衣裘裳立必正方不傾聽<lb/>
　鄭氏曰視今之示字小未有所知常示以正物以正<lb/>
　敎之無誑欺裘太温消隂氣使不堪苦不衣裘裳便<lb/>
　易立必正方不傾聽習其自端正<lb/>
　孔氏曰自此至而對一節明父母敎子及衣裘裳之<lb/>
　法古者觀視於物及以物視人則皆作示傍著見小<lb/>
<pb n="1b"/>
　兒恒習效長者長者不宜示以欺誑故曾子兒啼妻<lb/>
　云兒莫啼吾當與汝殺豕兒聞輒止妻後向曽子説<lb/>
　之曽子曰勿敎兒欺即殺豕食兒是不誑也童子未<lb/>
　成人之名也衣猶著也童子體熱不宜著裘又應給<lb/>
　役著裳則不便故童子並緇布襦袴也二十則可衣<lb/>
　裘裳故内則云二十可以衣裘帛詩云乃生男子載<lb/>
　衣之裳是初生暫行此禮爾立必正嚮一方不得傾<lb/>
　頭屬聽左右也<lb/>
<pb n="2a"/>
　黄氏曰正義引喻疑未當曽子將死尚懼牀笫之僭<lb/>
　敝衣而耕終辭魯邑乃守節知禮之賢人也禮云士<lb/>
　無故不殺犬豕豈為示幼子小信而干先王大禮哉<lb/>
　必無斯義稱其以他事無誑則可耳<lb/>
　龜山楊氏曰人之生也直是以君子無所往而不用<lb/>
　其直直則心得其正矣古人於幼子常示無誑所以<lb/>
　養其直也<lb/>
　李氏曰常視所以養其目毋誑所以養其耳因其固<lb/>
<pb n="2b"/>
　有之善性而正其耳目之官則其為善也孰禦哉<lb/>
　河南程氏曰自幼子常視毋誑而下皆是敎以聖人<lb/>
　言動裘裳成人之服也不衣者不能衣也不帛襦袴<lb/>
　不帛則是用布也襦今之襖不衣裘裳則常所衣者<lb/>
　襦袴而已<lb/>
　東萊吕氏曰孟子少時見東鄰殺猪問母何為母曰<lb/>
　將以啖汝母悔其誑也買肉以啖之人多謂孟母能<lb/>
　示子以信不知買肉以實其言所以為誑也母當直<lb/>
<pb n="3a"/>
　以前言為誑而語之乃買肉以成其誑本是一誑郤<lb/>
　成兩誑大抵所以陷於小人者多因要實前言蓋實<lb/>
　前言三字最是入小人之徑路<lb/>
　藍田吕氏曰書曰兹乃不義習與性成則不義非性<lb/>
　矣然以不義成性則習有以移之故習不可不慎也<lb/>
　古之敎子者其始生也擇諸母之慈良恭敬慎而寡<lb/>
　言者使為子師其次為慈母其次為保母敎之之慎<lb/>
　如此況可示之誑乎裘裳與冠皆成人之服未成人<lb/>
<pb n="3b"/>
　者服亦有所未備也立必正所向之方或東向西向<lb/>
　或南向北向不使之偏有所向也士相見禮云凡燕<lb/>
　見於君必辨君之南面若不得正方疑君疑君者謂<lb/>
　斜嚮之不正方也不傾聽者頭容直<lb/>
　長樂陳氏曰書曰若生子罔不在厥初生幼子常示<lb/>
　毋誑之謂也幼而示之以無誑所以正其心成童敎<lb/>
　之以立必正方掩口而對所以正其容<lb/>
　長樂劉氏曰幼子之性純明自天未有外物生其好<lb/>
<pb n="4a"/>
　惡者無所學而不可成也如金之在鎔惟人所範如<lb/>
　泥之在鈞惟人所模故視之以誠信則誠信篤於其<lb/>
　心矣視之以詐偽則詐偽篤於其志矣模範之初貴<lb/>
　得其正則五事之用靡不出於誠而適於道也故曰<lb/>
　幼子常視無誑<lb/>
　廣安游氏曰古之人比屋可封者謂匹夫匹婦皆有<lb/>
　孝弟之行也所謂匹夫匹婦皆有孝弟之行非皆生<lb/>
　而知之亦由父兄長者敎之使有方也欲其長毋誑<lb/>
<pb n="4b"/>
　欺也則自其幼而常視毋誑矣欲其長而知事長洒<lb/>
　埽應對進退之節也則自其幼而使之堪忍勞苦給<lb/>
　役便易矣欲其長而視聽之正也則自其幼而敎之<lb/>
　正方不傾聽矣欲其長而扶持供養也則自其幼而<lb/>
　敎之提攜奉手之禮矣欲其長而解事向尊者屏氣<lb/>
　也則自其幼而敎之對長者掩口之禮矣凡此不獨<lb/>
　自其幼而敎之也父兄長者又以己身而先之焉常<lb/>
　示毋誑則先以己之毋誑示之也辟咡詔之則先以<lb/>
<pb n="5a"/>
　已之辟咡敎之也古之敎人者苟欲敎人先正其身<lb/>
　至於敎子則尤其所當謹者也<lb/>
　嚴陵方氏曰忠信者禮之本也將使之學禮可不知<lb/>
　其本乎示之以誑欺則所見者常誑欺而已始生而<lb/>
　蒙氣猶未達庸可消其隂乎方長而穉人猶未成庸<lb/>
　可備其禮乎故不衣裘裳必施於童子焉立必正則<lb/>
　立不至於跛矣聽不傾則聽不至於淫矣後又言毋<lb/>
　側聽何也凡物側然後傾則側未至於傾矣此敎童<lb/>
<pb n="5b"/>
　子故責之略後敎成人故責之詳蓋不傾則容或側<lb/>
　毋側則不傾可知<lb/>
　永嘉戴氏曰常示毋誑所以養其心也不衣裘裳所<lb/>
　以養其體也蓋不開其情偽之端以育其正性不傷<lb/>
　其隂陽之和以長其夀命此古之成人所以多有徳<lb/>
　也夫内外交相養也防其外所以養其中也立必正<lb/>
　方不傾聽則敬以直内無傾邪之患矣<lb/>
　金華邵氏曰孔子曰少成若天性習貫如自然若幼<lb/>
<pb n="6a"/>
　少之時不有以敎之一旦欲責其盡善於成人之日<lb/>
　不亦難哉是以古人於幼子常視毋誑欲其異時不<lb/>
　為欺也不衣裘裳欲其異時知服勞也立必正方則<lb/>
　既長當立如齊不傾聽則既長當不聽惡聲矣至於<lb/>
　掩口對長者之詔敎則異時知敬長而尊上矣幼之<lb/>
　所敎如此則習與智長化與心成何患其長而不為<lb/>
　賢人君子為孝弟忠信<lb/>
長者與之提攜則兩手奉長者之手負劒辟咡詔之則<lb/>
<pb n="6b"/>
掩口而對<lb/>
　鄭氏曰習其扶持尊者提攜謂牽將行負謂置之于<lb/>
　背劒謂挾之于旁辟咡詔之謂傾頭與語口旁曰咡<lb/>
　掩口而對習其鄉尊者屏氣也<lb/>
　孔氏曰非惟敎之聽立至於行歩亦宜敎之奉長者<lb/>
　之手為長大當扶持長者故先學之辟傾也不正向<lb/>
　之令氣不觸兒亦令見長者所為而復習之也兒在<lb/>
　懐中亦稱負謂兒負之故内則云始負子童子雖未<lb/>
<pb n="7a"/>
　能掩口而對長者亦敎其為之以為後法<lb/>
　黄氏曰上文云長者與之提攜則兩手奉長者之手<lb/>
　皆敎幼童能行之時非懐抱之幼也且嬰兒可置於<lb/>
　脇下如帶劒者豈能敎之對長者禮乎其負劒辟咡<lb/>
　詔之疑非負挾幼童乃是長者之身或負劒者將詔<lb/>
　告幼童不便於屈身俯臨而語之辟咡者偏就近耳<lb/>
　而詔之也幼童必掩口而對避其口氣為童子之禮<lb/>
　則義或通焉<lb/>
<pb n="7b"/>
　横渠張氏曰古之小兒便能敬事長者與之提攜則<lb/>
　兩手奉長者之手問之掩口而對蓋稍不敬事便不<lb/>
　忠信故敎小兒且先安詳恭敬<lb/>
　藍田吕氏曰長者與之提攜則兩手奉長者之手以<lb/>
　長者之意不可以不承也負劒辟咡詔之則掩口而<lb/>
　對以氣之逼人人或惡之也古之佩劒者挾之於旁<lb/>
　負劒即佩劒也童子之幼者長者或旁挾之如負劒<lb/>
　然故謂之負劒也<lb/>
<pb n="8a"/>
　馬氏曰就而攜之則奉其手近而詔之則掩口而對<lb/>
　者皆事長之禮也古之成人有徳小人有造者豈一<lb/>
　朝一夕之習哉蓋自幼稚而已知禮讓矣少而習之<lb/>
　壯而行之老而安之古人年彌髙而徳彌劭者蓋出<lb/>
　於此也<lb/>
　廬陵胡氏曰歐陽子阡表云劒汝立於旁管子書弟<lb/>
　子職云食已循咡<lb/>
　嚴陵方氏曰少儀言有問焉則辟咡而對者彼言幼<lb/>
<pb n="8b"/>
　者對之之時此言長者詔之之時詔對雖不同其所<lb/>
　以為辟咡之容則一也<lb/>
　唐陸氏曰何云口耳之間曰咡<lb/>
從於先生不越路而與人言遭先生於道趨而進正立<lb/>
拱手先生與之言則對不與之言則趨而退<lb/>
　鄭氏曰不越路與人言尊不二也先生老人敎學者<lb/>
　拱手為有敎使趨退為其不欲與己並行<lb/>
　孔氏曰自此至唯諾明事師長之禮并自恭謹之法<lb/>
<pb n="9a"/>
　先生師也謂師為先生者言彼先已而生其徳多厚<lb/>
　也自稱為弟子言己自處如弟子則尊師如父兄也<lb/>
　論語云有酒食先生饌則先生之號亦通父兄崔靈<lb/>
　恩云凡言先生謂年徳俱髙又敎道於幼者凡言長<lb/>
　者直以年為稱也凡言君子者皆為有徳尊之不據<lb/>
　年之長幼書傳略説云大夫士七十而致仕大夫為<lb/>
　父師士為少師敎於州里鄉射註云先生鄉大夫致<lb/>
　仕者鄭云老人敎學則未必皆致仕者遭逢也趨疾<lb/>
<pb n="9b"/>
　也道路與師長相逢疾趨而進就之不敢斥問先生<lb/>
　所為故正立拱手聽先生之敎若問已以事則辭遜<lb/>
　然後對<lb/>
　藍田吕氏曰先生則他人稱之長者則無嫌於自稱<lb/>
　樂正子曰先生何為出此言也孟子曰舎館定然後<lb/>
　求見長者乎是也弟子之於師聽敎聽役而已故正<lb/>
　立拱手以待也與之言則對不與之言則趨而退進<lb/>
　退應荅不敢専也<lb/>
<pb n="10a"/>
　馬氏曰先生者齒長而有徳之稱古之冠者見於鄉<lb/>
　大夫鄉先生鄉飲酒之禮主人就先生而謀賔尊爵<lb/>
　貴徳之義也孟子以先生目宋牼而自謂長者盖長<lb/>
　者長於彼而未必有徳先生徳齒俱髙矣尊者體舒<lb/>
　卑者體蹙進退必趨者卑以自處也<lb/>
　廬陵胡氏曰不越路而與人言一其敬與之言則對<lb/>
　前文云辭遜而對此不者略道路<lb/>
　永嘉戴氏曰禮無二敬從先生而越路與人言則敬<lb/>
<pb n="10b"/>
　有所分矣趨進者懼先生之有敎令也趨退者不敢<lb/>
　與先生並行也道遇長者而引避雖足以致敬而非<lb/>
　所以承命也長者不與之言而隨行不置亦非所謂<lb/>
　承意也進退之際其難如此可不謹哉<lb/>
從長者而上丘陵則必鄉長者所視登城不指城上不<lb/>
呼<lb/>
　鄭氏曰鄉長者所視為逺視不察有所問不指不呼<lb/>
　為惑人<lb/>
<pb n="11a"/>
　孔氏曰長者東視則東視長者西視則西視從先生<lb/>
　君子亦然<lb/>
　永嘉戴氏曰從長者而升髙非以逺覽也所以承敎<lb/>
　也違長者所視則志在覽物敬長之意失矣況長者<lb/>
　欲有所問乎登髙而望逺則衆所駭觀自上而瞷下<lb/>
　則人所疑忌居十目所視十手所指之地而指畫疾<lb/>
　呼其不驚人而惑衆者幾希此固君子之所戒也論<lb/>
　語曰車中不内顧不疾言不親指在車上猶不可而<lb/>
<pb n="11b"/>
　況於登城乎<lb/>
　嚴陵方氏曰不指為其惑人之見也不呼為其惑人<lb/>
　之聞也言城者士民之所㑹而聞見者衆故也<lb/>
　廬陵胡氏曰不指不呼為駭衆<lb/>
將適舎求毋固將上堂聲必揚戸外有二屨言聞則入<lb/>
言不聞則不入將入戶視必下入户奉扃視瞻毋回戸<lb/>
開亦開户闔亦闔有後入者闔而勿遂毋踐屨毋踖席<lb/>
摳衣趨隅必慎唯諾<lb/>
<pb n="12a"/>
　鄭氏曰適舎謂行而就人館固猶常也求主人物不<lb/>
　可以舊常或時乏無聲必揚警内也言聞則入視必<lb/>
　下不干掩人之私也奉扃敬也户開闔不以後來變<lb/>
　先勿遂示不拒人趨隅升席必由下也慎唯諾者不<lb/>
　先舉見問乃應<lb/>
　孔氏曰自此以下雖從師長兼明為賔客禮也舎主<lb/>
　人家也户外二屨謂兩人體敵故鄉飲酒賔主皆降<lb/>
　脫屨堂下以體敵故也若尊卑不同則長者一人脫<lb/>
<pb n="12b"/>
　屨户内故少儀云一人而已若内人語聞於户外則<lb/>
　非私事外人乃可入也雖聞言而入不得舉目恐睹<lb/>
　人私禮有鼎扃所以闗鼎今闗户之木與闗鼎相似<lb/>
　亦得稱扃凡常奉扃必兩手向心而奉之視必下而<lb/>
　竟不得廻轉廣有瞻視若户本開則今入者不須闔<lb/>
　若户本闔則今入者不須開後猶有人應入雖已應<lb/>
　還闔當作闔勢以待後入不得遂闔以拒後人踐蹋<lb/>
　也後進者不得蹋先入者屨踖猶躐也席既地鋪當<lb/>
<pb n="13a"/>
　有上下將就坐當從下而升以就已位若發初從上<lb/>
　為踖席玉藻云升席不由前為躐席自是不由席前<lb/>
　升與此别鄉飲酒云賔升席自西方註云升由下也<lb/>
　升必中席彼謂近主人為上故以西為下也摳提也<lb/>
　衣裳也趨猶向也隅猶角也既不踖席當兩手提裳<lb/>
　之前徐徐向席之下角從下而升己位也唯□也□<lb/>
　諾應對也坐定又謹於應對<lb/>
　熊氏曰一人之屨在户内其户外有二屨則三人也<lb/>
<pb n="13b"/>
　下文云離坐離立毋往參焉則知户内二人不得參<lb/>
　之故知户外二屨當有三人<lb/>
　黄氏曰求毋固註義訓固為舊常者義或迂也俾昧<lb/>
　者觀之謂不可求舊常而可求新異哉盖求毋固者<lb/>
　謂凡求物於主人毋固毋必隨其有無則厥義似當<lb/>
　横渠張氏曰將適舎求毋固固求休息有似厭怠然<lb/>
　藍田吕氏曰事先生長者之禮進退不敢必也將適<lb/>
　舎將退也將上堂將進也雖將退也先生長者未之<lb/>
<pb n="14a"/>
　許則退無固也雖將進也揚聲而警之不欲掩人之<lb/>
　私也户外有二屨則并户内一屨為三人矣以户内<lb/>
　有三人故乃可入猶以言聞不聞為入不入之節若<lb/>
　户内有二人則不可入所謂離坐離立毋往參焉者<lb/>
　也毋踐屨踖席敬其物所以敬其人也摳衣趨隅必<lb/>
　慎唯諾不敢為賔聽役於先生長者唯所以應也諾<lb/>
　所以許也<lb/>
　永嘉戴氏曰嫌疑者禍之階也故禮者所以别嫌疑<lb/>
<pb n="14b"/>
　而免於人道之患將上堂聲不揚而黙上則人得以<lb/>
　疑乎我將入户言不聞而遽入則我有以窺乎人此<lb/>
　二者禍之階也凡視之道上視者傲將入户視必下<lb/>
　者懼其旁觀側睨窺人之私也君子之孝凡足之所<lb/>
　履手之所持身之所倚無非敬也入户而扃墜則慢<lb/>
　心實為之是亦不敬也入户之禮不惟下視而亦不<lb/>
　敢反顧矣户之開闔若非急務君子察於人情如此<lb/>
　其周也凡升堂者脫屨於堂下惟祭則否凡入戸者<lb/>
<pb n="15a"/>
　脫屨於户外有尊長在則否就屨取屨納屨遷屨皆<lb/>
　有禮法即席之禮由下以序而升賔客之席讀書之<lb/>
　席飲食之席徒坐之席亦有禮法不失尺寸過此則<lb/>
　為非禮矣<lb/>
　嚴陵方氏曰視以下為敬後言凡視上於面則敖豈<lb/>
　非以下為敬乎視近而瞻逺視詳而瞻略雖或瞻或<lb/>
　視不可回旋惡其掩人之私也毋踐屨所以貴其人<lb/>
　毋踖席所以正其位必慎唯諾者唯之聲速而質諾<lb/>
<pb n="15b"/>
　之聲緩而文與己有上下之辨者則應之以唯與己<lb/>
　有彼此之辨者則應之以諾雖或唯或諾不同皆欲<lb/>
　其無偽而已故易稱君子慎言語然此止謂應者之<lb/>
　辭所言者客禮而已<lb/>
　吳郡范氏曰將上堂則揚吾謦欬之聲户外有二屨<lb/>
　則聲聞於外而後敢入入户則不舉目以逺視拱手<lb/>
　當心以向户扃不回環而四顧皆是不欲掩人之私<lb/>
　其事雖小最為曲禮之要推而廣之有正心誠意之<lb/>
<pb n="16a"/>
　道焉使心術不正者處之必將濳聲以升堂直前而<lb/>
　入户逺瞻四顧為睢盱覘伺之態則其人之薄徳可<lb/>
　知矣大抵禮以制形為用而以制心為本一念不正<lb/>
　發於方寸者甚微而形於舉措者弗可掩流於放僻<lb/>
　邪侈而不自知故升堂入户日用之常而君子致嚴<lb/>
　如此者以心術之邪正繫焉<lb/>
　山隂陸氏曰奉扃謂應小啓之以兩手奉户置扃處<lb/>
　也<lb/>
<pb n="16b"/>
　廬陵胡氏曰車上兵闌亦曰扃左氏宣十二年傳曰<lb/>
　脫扃摳衣趨隅兩手提掲裳之前向席一隅而升已<lb/>
　之位<lb/>
　長樂陳氏曰闔之所以敬其主於内勿遂所以敬其<lb/>
　人於外敬其主於内禮也敬其人於外義也夫以一<lb/>
　闔户之間而禮義猶所不廢況其大者乎<lb/>
　新安朱氏曰毋踐屨毋踖席此是衆人共坐一席既<lb/>
　云當已位上即須立於席後乃得當已位上盖以前<lb/>
<pb n="17a"/>
　為上後為下也正與玉藻義同鄉飲乃是特設賔席<lb/>
　一人之坐故以西為下西自席下之中升而即席與<lb/>
　此異也<lb/>
大夫士出入君門由闑右不踐閾<lb/>
　鄭氏曰臣統於君闑門橛閾門限也<lb/>
　孔氏曰此一節明大夫士出入君門之法門以向堂<lb/>
　為正右在東也主人位在門東客位在門西大夫士<lb/>
　是臣皆統於君不敢自由故出入君門恒從闑東踐<lb/>
<pb n="17b"/>
　履也出入不得踐履門限一則自髙二則不淨並為<lb/>
　不敬<lb/>
　馬氏曰由闑右不敢為賔也不踐閾不敢履髙也孔<lb/>
　子之於事君也立不中門行不履閾<lb/>
　長樂陳氏曰自外以向内則以入為左右而右常在<lb/>
　東自内以向外則以出為左右而右常在西門以向<lb/>
　内為常由闑右則由闑東也與客就主人之階同意<lb/>
　不踐閾與不蹙路馬同意天子適其臣由阼階大夫<lb/>
<pb n="18a"/>
　士出入君門由闑右盖天子無適而不為主大夫士<lb/>
　無時而不純臣也故賔客公事自闑西私事自闑東<lb/>
　蓋公事則以公禮入私事則以臣禮入<lb/>
　永嘉戴氏曰君門雖逺有君在焉臣子烏得而不敬<lb/>
　出入君門如見其君然鞠躬屏息不敢中立不敢履<lb/>
　閾所以習其恭敬卑下之意也推此意也其敢喧嘩<lb/>
　於殿陛之間乎見君之乗車與君之路馬猶不敢慢<lb/>
　也況入君門者乎以此敎天下朝廷之儀猶有不肅<lb/>
<pb n="18b"/>
　者況於君門乎雖然此大夫士自事其君之禮也若<lb/>
　適他國為聘享之禮則不然少儀曰公事自闑西私<lb/>
　事自闑東<lb/>
凡與客入者每門讓於客客至於寢門則主人請入為<lb/>
席然後出迎客客固辭主人肅客而入主人入門而右<lb/>
客入門而左<lb/>
　鄭氏曰每門讓下賔也敵者迎於大門外聘禮曰君<lb/>
　迎賔於大門内為席猶敷席雖君亦然固辭又讓先<lb/>
<pb n="19a"/>
　入肅進也進客謂道之右就其右左就其左<lb/>
　孔氏曰自此至左足明賔與主人送迎相讓及升堂<lb/>
　行歩之法言凡者通貴賤也每門者天子五門諸侯<lb/>
　三門大夫二門客敵者主人出門外迎客主人遜不<lb/>
　先入自謙下敬於賔也此云凡與客入謂燕也故下<lb/>
　文云至寢門謂燕在寢也若相朝饗食皆在廟寢門<lb/>
　最内門也主人向已應正席今客至内門方請先入<lb/>
　敷席者一則自謙示不敢逆設席以招賢二則重慎<lb/>
<pb n="19b"/>
　更宜視之禮有三辭初曰禮辭再曰固辭三曰終辭<lb/>
　客已再辭故主人進道客公食大夫禮公揖入賔從<lb/>
　是也<lb/>
　藍田吕氏曰禮之於賔主無不荅也及門而遜入及<lb/>
　階而遜登乃主人荅客也主遜而客辭也客若降等<lb/>
　則就主人之階主人固辭然後客復就西階乃客荅<lb/>
　主人也客遜而主辭也一入門一登階賔主更為辭<lb/>
　遜而不以為煩此禮之所以養人之深也每門遜於<lb/>
<pb n="20a"/>
　客者門不一也有大門有寢門若行禮於廟則有廟<lb/>
　門敵者則迎於大門之外士冠士昏聘禮賔射鄉飲<lb/>
　皆行於廟主人迎賔于大門外是也敵以下則迎於<lb/>
　大門之内聘禮公皮弁迎賔于大門内是也肅客謂<lb/>
　俯手以揖之周官大祝九拜所謂肅拜也春秋傳曰<lb/>
　敢肅使者是也<lb/>
　嚴陵方氏曰寢門在人君則稱路門主人請為席將<lb/>
　以行禮也請起事也於主人之將有為則曰請辭止<lb/>
<pb n="20b"/>
　事也於客之不敢當則曰辭<lb/>
　永嘉戴氏曰盛哉先王之禮也洋洋乎宰制萬物役<lb/>
　使羣動其端則起於辭遜之心而己觀大賔大客之<lb/>
　禮周旋揖遜於其間使之起敬起慕何其盛哉送迎<lb/>
　之際登降之節一先一後一左一右為主人者極其<lb/>
　恭敬不敢慢之心為客者不勝其愧縮不敢當之意<lb/>
　交相辭遜退避不皇於此乎可以觀禮矣<lb/>
　長樂陳氏曰主人於賔迎之無不拜每門每曲無不<lb/>
<pb n="21a"/>
　揖此言迎而不言拜則拜可知言每門讓而不言每<lb/>
　曲揖則揖可知<lb/>
　長樂劉氏曰此經以下雖曲碎之儀然皆賔主之所<lb/>
　常蹈一失其義於禮則違三代聖賢莫不由是以成<lb/>
　其徳行也故委曲記之有足以見古昔禮義之行皆<lb/>
　以恭敬揖遜謙謹以為本焉子男以上相為賔之禮<lb/>
　則如諸公司儀之職皆以車迎車送無主人先入為<lb/>
　席之事此諸侯大夫士相為賔之禮也<lb/>
<pb n="21b"/>
　廬陵胡氏曰然後出迎客不敵則不出客固辭不肯<lb/>
　先入主人肅客而入成十六年左氏云三肅使者杜<lb/>
　云肅手至地<lb/>
主人就東階客就西階客若降等則就主人之階主人<lb/>
固辭然後客復就西階<lb/>
　鄭氏曰降下也謂大夫於君士於大夫也不敢輒由<lb/>
　其階卑統於尊不敢自専就西階復其正<lb/>
　孔氏曰降等卑下之客也不敢亢禮故就主人階繼<lb/>
<pb n="22a"/>
　屬於主人鄭註大夫於君謂他國大夫也聘禮公迎<lb/>
　賔賔不就主人階公食大夫禮公迎賔賔入門左註<lb/>
　云左西方此皆是降等不就主人階者並奉己君之<lb/>
　命不可苟下主人故從客禮也<lb/>
　嚴陵方氏曰與主共階則以卑從尊而於禮為殺與<lb/>
　主異階則以此敵彼而於禮為亢客若降等則為殺<lb/>
　矣故就主人之階與大夫士出入君門由闑右同義<lb/>
主人與客讓登主人先登客從之拾級聚足連歩以上<lb/>
<pb n="22b"/>
上於東階則先右足上於西階則先左足<lb/>
　鄭氏曰拾當為渉聲之誤也級等也渉等聚足謂前<lb/>
　足躡一等後足從之併連歩謂足相隨不相過重蹉<lb/>
　跌也先右先左近於相鄉敬也<lb/>
　孔氏曰客主至其階又各讓不先升也讓必以三三<lb/>
　竟而客不從故主人先登亦肅客之義拾級聚足上<lb/>
　階法也連歩以上者上上堂也在級未在堂後足不<lb/>
　相過故云連歩渉而升堂故云以上<lb/>
<pb n="23a"/>
　横渠張氏曰拾級聚足此等事但敬事自至如此非<lb/>
　著心安排而到<lb/>
　藍田吕氏曰拾更也射者拾發投壺者拾投哭踊者<lb/>
　拾踊皆更為之也拾級者左右足更上也上階以相<lb/>
　鄉為敬<lb/>
　廬陵胡氏曰拾級聚足拾掇也拾物必俯言躡等級<lb/>
　必俯視地若拾物然<lb/>
帷薄之外不趨堂上不趨執玉不趨堂上接武堂下布<lb/>
<pb n="23b"/>
武室中不翔並坐不横肱授立不跪授坐不立<lb/>
　鄭氏曰帷薄之外不見尊者行自由不為容也行而<lb/>
　張足曰趨堂上為其迫也堂下則趨執玉不趨志重<lb/>
　玊也聘禮曰上介授賔玊於廟門外武迹也迹相接<lb/>
　謂每移足半躡之中人之迹尺二寸布武謂每移足<lb/>
　各自成迹不相躡室中不翔亦為其迫也行而張拱<lb/>
　曰翔横肱為害旁人不跪不立為煩尊者俛仰受之<lb/>
　孔氏曰此一節言趨歩授受之儀帷幔也薄簾也疾<lb/>
<pb n="24a"/>
　趨而行敬也貴賤各有臣吏故其敬處亦各有逺近<lb/>
　禮天子外屏諸侯内屏卿大夫以簾士以帷外屏門<lb/>
　外為之内屏門内為之邦君樹塞門是也今言帷薄<lb/>
　謂大夫士也堂上迫狹下階則趨故論語云没階趨<lb/>
　進翼如也執玉須謹不論堂之上下皆不疾趨若張<lb/>
　足疾趨則或蹉跌失玉鄭引聘禮證賔有執玊於堂<lb/>
　下時也授立不跪者謂尊者立之時卑者以物授尊<lb/>
　者不得跪煩尊者俯受若尊者形短雖卑者得跪以<lb/>
<pb n="24b"/>
　授之故少儀云受立授立不坐性之直者則有之矣<lb/>
　藍田吕氏曰凡見尊者以疾行為敬然有不必趨者<lb/>
　帷薄之外非尊者所見可以紓其敬也有不可趨者<lb/>
　堂上地迫不足以容歩執玉之重或虞於失墜也<lb/>
　長樂陳氏曰文者上之道武者下之道故足在體下<lb/>
　曰武綏在冠下亦曰武帷薄之外不趨執玉不趨不<lb/>
　敢趨也室中不翔不可翔也或言趨或言武蓋接武<lb/>
　者不趨趨者不接武趨者或布武布武者不趨也少<lb/>
<pb n="25a"/>
　儀曰受立授立不坐性之直者有之然則受立授立<lb/>
　而坐皆曲道也公食大夫禮賛者坐取黍興以授賔<lb/>
　授立不坐也聘禮賈人坐取圭不起而授上介君子<lb/>
　不以為非禮者賤不足與為禮也<lb/>
　嚴陵方氏曰趨足容也翔手容也堂上不趨未必不<lb/>
　翔室中不翔則不趨可知矣授立不跪者為煩尊者<lb/>
　之俯也授坐不立者為煩尊者之仰也少儀言受立<lb/>
　授立不坐則不特授尊者而然雖受卑者亦然矣<lb/>
<pb n="25b"/>
　永嘉戴氏曰進趨之禮君子所以為容也有徐趨焉<lb/>
　有疾趨焉徐趨者大夫繼武士中武疾趨者欲發而<lb/>
　手足毋移雖疾徐不同而皆有翼如之勢焉君子之<lb/>
　動也有行有趨有走凡君召二節以走一節以趨父<lb/>
　母呼走而不趨常事則行為禮則趨其不敢輕也若<lb/>
　此帷薄之外不趨尊者不在逞顔色之意也堂上不<lb/>
　趨懼其迫隘室中不翔之意也堂下則趨矣執玉不<lb/>
　趨懼其或墜執圭鞠躬之意也執龜筴則亦不趨玉<lb/>
<pb n="26a"/>
　藻曰執龜玉舉前曵踵蹜蹜如也有接武有繼武有<lb/>
　中武有布武繼武者足相及舉後足以繼前足也中<lb/>
　武者兩跡之間復容一跡接武者行速布武者行緩<lb/>
　堂上不趨故接武而行速堂下必趨故布武而行緩<lb/>
　一舉足之遲速君子不敢輕焉信乎禮之嚴也<lb/>
凡為長者糞之禮必加帚於箕上以袂拘而退其塵不<lb/>
及長者以箕自鄉而扱之<lb/>
　鄭氏曰加帚於箕得兩手奉箕恭也謂初執而往時<lb/>
<pb n="26b"/>
　也弟子職曰執箕膺擖厥中有帚以袂拘謂埽時也<lb/>
　以袂擁帚之前埽而却行之扱讀曰吸謂收糞時也<lb/>
　箕去棄物以鄉長者則不恭<lb/>
　孔氏曰自此至為上明為尊者埽除布席之儀鄭引<lb/>
　弟子職管子之書篇名也袂衣袂也退遷也當埽時<lb/>
　郤遷以一手捉帚又舉一手衣袂以拘障於帚前且<lb/>
　埽且遷故云拘而退扱斂取也<lb/>
　横渠張氏曰古者止是子弟事父母豈有使人而事<lb/>
<pb n="27a"/>
　者故至於糞除皆有禮使父母得以逺厮僕正由承<lb/>
　順長上遂知接物須有文章<lb/>
　藍田吕氏曰糞除布席役之至褻者也然古之童子<lb/>
　未冠為長者役而其心安焉蓋古敎養之道必本諸<lb/>
　孝弟入則事親出則事長事親孝也事長弟也孝弟<lb/>
　之心雖生於惻隠恭敬之端孝弟之行常在於洒埽<lb/>
　應對執事趨走之際盖人之有血氣者未有安於事<lb/>
　人者也今使知長者之可敬甘為僕御之役而不辭<lb/>
<pb n="27b"/>
　是所以存其良心折其傲慢之氣然後可與進於徳<lb/>
　矣加帚箕上執之以從事也以袂拘而退其塵不及<lb/>
　長者雖糞除之際不敢忘敬也以箕自向而扱之扱<lb/>
　謂箕扱於糞中以糞也讀如尸扱以柶祭羊鉶之扱<lb/>
　謂箕扱於糞如柶扱於鉶也註以扱為吸恐未然<lb/>
　嚴陵方氏曰除物之棄謂之糞帚則用之除而致飾<lb/>
　者也以箕自向而扱之者蓋非特塵不及長者亦不<lb/>
　欲長者見其所棄之物故也<lb/>
<pb n="28a"/>
　永嘉戴氏曰洒埽應對進退小子之事也君子於此<lb/>
　觀學焉推此意也其敢自處其逸而遺長者以勞自<lb/>
　處其安而置長者於不安之地乎<lb/>
　王氏<hi>蘋</hi>曰學者須是下學而上達洒埽應對即是道<lb/>
　徳性命之理此章所言糞除之禮試體究此時此心<lb/>
　如何其理微矣樊遲問仁子曰居處恭執事敬與人<lb/>
　忠雖之夷狄不可棄也學者只是説過試以此言踐<lb/>
　履之體究之斯知上達之理矣聖人之道無本末無<lb/>
<pb n="28b"/>
　精麤徹上徹下只是一理<lb/>
奉席如橋衡請席何鄉請衽何趾席南鄉北鄉以西方<lb/>
為上東鄉西鄉以南方為上<lb/>
　鄭氏曰席横奉之令左昂右低如有首尾然橋井上<lb/>
　㮮槹衡上低昂請席請衽順尊者所安也衽卧席也<lb/>
　坐問鄉卧問趾因於隂陽布席無常上謂席端也坐<lb/>
　在陽則上左坐在隂則上右<lb/>
　孔氏曰所奉席頭如橋之衡衡横也左尊故昂右卑<lb/>
<pb n="29a"/>
　故垂但席舒則有首尾卷則無首尾此謂卷席奉之<lb/>
　之法當隨尊者所欲眠坐也鄉面也趾足也坐為陽<lb/>
　面亦陽也卧是隂足亦隂也皆從所安也東西設席<lb/>
　南鄉北鄉則以西方為上頭也所以然者凡坐隨於<lb/>
　隂陽若坐在陽則貴左坐在隂則貴右南坐是陽其<lb/>
　左在西北坐是隂其右亦在西也俱以西方為上若<lb/>
　南北設席皆以南方為上者坐在東方西鄉是在陽<lb/>
　以南方為上坐若在西方東鄉是在隂亦以南方為<lb/>
<pb n="29b"/>
　上此據平常布席如此若禮席則不然<lb/>
　藍田吕氏曰席坐席也布坐席必問何所鄉布卧席<lb/>
　必問何所趾唯長者命也南向東向皆坐在隂則上<lb/>
　右南向者以西為右東向者以南為右也北向西向<lb/>
　皆坐在陽則上左北向者以西為左西向者以南為<lb/>
　左也<lb/>
　嚴陵胡氏曰此謂卷席奉之如橋横取中平而兩頭<lb/>
　下<lb/>
<pb n="30a"/>
　嚴陵方氏曰南鄉則北坐者也北鄉則南坐者也坐<lb/>
　南則西在人之左坐北則西在人之右南陽也而陽<lb/>
　上左北隂也而隂上右以左右皆在西也故皆以西<lb/>
　方為上東鄉西鄉以南方為上其義亦若是而已<lb/>
　金華應氏曰橋橋梁也衡即横也或曰平也橋横於<lb/>
　水至平也而橋之横木尤平奉席者正平無欹其狀<lb/>
　亦然耳古人用席於地禮畢則斂而收之四方異向<lb/>
　盖其堂室之面勢或不同則隨時設張亦不一所以<lb/>
<pb n="30b"/>
　酌地宜也隂陽殊上蓋其方位之旋轉或不同則隨<lb/>
　氣斟酌亦不定所以順天道也順其方之所重為其<lb/>
　位之所尊君子之行禮何容心哉天理人事常相因<lb/>
　而已矣<lb/>
　金華邵氏曰自此至足毋蹶大率有四始奉席次請<lb/>
　席三布席四就席奉席則欲順席之理次請席問其<lb/>
　欲坐卧之地次布席則平常之席講問之席各有其<lb/>
　儀至就席又有就席之儀賔主之間安得不敬乎<lb/>
<pb n="31a"/>
若非飲食之客則布席席間函丈主人跪正席客跪撫<lb/>
席而辭客徹重席主人固辭客踐席乃坐<lb/>
　鄭氏曰非飲食謂講問之客也函猶容也講問宜相<lb/>
　對容丈足以指畫也飲食之客布席於牖前丈或為<lb/>
　杖雖來講問主人跪正席猶以客禮待之異於弟子<lb/>
　撫之者荅主人之親正徹去也去重席謙也再辭曰<lb/>
　固客踐席乃坐客安主人乃敢安也講問宜坐<lb/>
　孔氏曰自此至毋蹶明客主之禮儀布席謂舒之令<lb/>
<pb n="31b"/>
　相對若飲食燕饗則賔位在室外牖前列筵南嚮布<lb/>
　席不須相對相對者惟講問之客須講説指畫使相<lb/>
　見也文王世子云逺近間三席席之制三尺三寸三<lb/>
　分寸之一則三席是一丈故鄭云容丈也主人宜敬<lb/>
　故跪而正席撫謂以手按止之不聽主人之正席也<lb/>
　主人為客設多重席客謙而自徹禮器云諸侯三重<lb/>
　大夫再重又鄉飲酒禮公三重大夫再重是尊者多<lb/>
　卑者少也主人固辭者再辭止客之徹也尊卑有數<lb/>
<pb n="32a"/>
　而客必徹之者既來講説本以徳義相接不以尊卑<lb/>
　為用故雖尊猶自徹也客還履席將坐主人待客坐<lb/>
　乃坐也鄭註丈或為杖王肅以為古人講説用杖指<lb/>
　畫故或容杖也<lb/>
　藍田吕氏曰主人敬客故跪正席客敬主人則徹重<lb/>
　席主敬客則客辭客敬主則主辭賔主之禮所以荅<lb/>
　也一辭而許曰禮辭禮云賔禮辭許是也再辭曰固<lb/>
　辭此賔主辭讓之節也<lb/>
<pb n="32b"/>
　長樂陳氏曰公食大夫之禮賔卷加席而公不辭大<lb/>
　夫相食之禮賔卷加席而主人辭或辭或否以其敵<lb/>
　與不敵故也<lb/>
　金華應氏曰席間函丈其地寛則足以揖遜回旋而<lb/>
　不至於迫其分嚴則足以致敬盡禮而不至於褻非<lb/>
　若飲食之客徒欲便於勸酬以為懽也學校之禮凡<lb/>
　侍坐於大司成者逺近間三席故鄭氏以為講問之<lb/>
　客要亦泛言賔主相見之儀而講問在其中其下文<lb/>
<pb n="33a"/>
　終之以侍坐於先生之法者蓋古人相見必以講論<lb/>
　請問為事不徒為請謁之煩文曲禮詳於敎幼者嚴<lb/>
　於事長者故獨致其丁寜而詳言之<lb/>
主人不問客不先舉將即席容毋怍兩手摳衣去齊尺<lb/>
衣毋撥足毋蹶<lb/>
　鄭氏曰客不先舉者客自外來主人宜問其安否無<lb/>
　恙及所為來故怍顔色變也齊謂裳下緝也撥發揚<lb/>
　貎蹶行遽貎<lb/>
<pb n="33b"/>
　孔氏曰舉亦問也即就也弟子講問初來就席顔色<lb/>
　宜莊不得變動顔色摳提挈也衣謂裳也將就席時<lb/>
　以兩手當裳前提挈使起令裳下緝去地一尺恐衣<lb/>
　長轉足躡履之<lb/>
　横渠張氏曰怍慚怍也動中禮節即無怍也今前却<lb/>
　遲疑不知所措者不知禮者也席以四人為節必是<lb/>
　並坐一行也<lb/>
　長樂陳氏曰摳衣去齊尺則不如流矣圈豚行不舉<lb/>
<pb n="34a"/>
　足齊如流則不摳衣矣或以摳衣為敬或以如流為<lb/>
　敬與無事則裼有事則襲同意<lb/>
　藍田吕氏曰怍者愧赧不安之貎愧赧不安失之野<lb/>
　也齊深衣齊也深衣下齊如權衡衣毋撥者收斂之<lb/>
　不使旁有觸也足無蹶不怱遽使之躓也三者謂行<lb/>
　容也摳衣毋撥皆裳而言衣者盖統而言雖裳亦衣<lb/>
　也<lb/>
先生書䇿琴瑟在前坐而遷之戒勿越虛坐盡後食坐<lb/>
<pb n="34b"/>
盡前坐必安執爾顔長者不及毋儳言正爾容聽必恭<lb/>
毋勦説毋雷同必則古昔稱先王<lb/>
　鄭氏曰戒勿越廣敬也在前謂當行之前虛坐盡後<lb/>
　謙也食坐盡前為汙席執猶守也儳猶暫也非類雜<lb/>
　也聽必恭聽先生之言既説又敬勦猶擥也謂取人<lb/>
　之説以為己説雷之發聲物無不同時應者人之言<lb/>
　當各由己不當然也孟子曰無是非之心非人也稱<lb/>
　先王言有依據<lb/>
<pb n="35a"/>
　孔氏曰自此至不唾明弟子事師子事父之禮䇿篇<lb/>
　簡也坐亦跪也坐通名跪跪名不通坐也越踰也弟<lb/>
　子將行若遇師諸物或當已前則跪而遷移之戒勿<lb/>
　得踰越也凡坐各有法虛空也空謂非飲食坐也盡<lb/>
　後不敢近前謙也玉藻云徒坐不盡席尺是也食坐<lb/>
　謂飲食坐也古者地鋪席而俎豆皆陳於席前之地<lb/>
　若坐近後則濺汙席玉藻云讀書食則齊豆去席尺<lb/>
　是也凡坐好自摇動故戒令必安坐執守也久坐好<lb/>
<pb n="35b"/>
　異故戒之長者猶先生互言耳及謂所及之事也長<lb/>
　者正論甲事少者不得以乙事暫然雜之聽宜恭敬<lb/>
　也語當稱師友而言無得擥人説以為己語則法也<lb/>
　言雖不當雷同又不得専輒必法於古昔之正所言<lb/>
　之事必稱先王<lb/>
　藍田吕氏曰書䇿琴瑟之為物先生之所常御也物<lb/>
　猶加敬人可知也虛坐盡前則若飲食然故盡後以<lb/>
　示之坐必安執爾顔者侍坐於先生不敢懈也儳言<lb/>
<pb n="36a"/>
　者乗人之所未及而言之也事長者必思所以下之<lb/>
　乗其不及而儳言是欲勝故不為也正爾容聽必恭<lb/>
　敬長者之敎而不敢慢也竊人之財猶謂之盜勦取<lb/>
　他人之説以為己有私也不以心之然不然志在隨<lb/>
　人而雷同之亦私也上焉者雖善無徴無徴弗信弗<lb/>
　信民弗從必則古昔稱先王則求其有徴而使民信<lb/>
　也民未信也吾雖自信亦不可行也<lb/>
　長樂陳氏曰物固無情於人而人非有心於物其所<lb/>
<pb n="36b"/>
　以有心於物而敬慢愛惡之者凡因其人而已故臣<lb/>
　之於君至於路馬則不敢齒路馬之芻則不敢蹙見<lb/>
　几杖則起遭乗輿則下子婦之於父母舅姑至於衾<lb/>
　簟枕几則不敢傳杖屨則不敢近弟子之於師至於<lb/>
　書䇿琴瑟則不敢越皆因其人而敬之故也於物猶<lb/>
　然則凡所愛之人可知矣　樂書曰道雖不在書䇿<lb/>
　而學道者必始於書䇿道雖不在琴瑟而樂道者必<lb/>
　始於琴瑟古之所謂先生者非為其長於我也為其<lb/>
<pb n="37a"/>
　聞道先乎吾而已聞道先乎吾吾從而師之不特見<lb/>
　其人而尊敬之也雖見其載道之書䇿樂道之琴瑟<lb/>
　亦必尊而敬之非敬書䇿琴瑟而已所以敬道也<lb/>
　李氏曰子曰侍於君子有三愆言未及之而言謂之<lb/>
　躁言及之而不言謂之隠未見顔色而言謂之瞽儳<lb/>
　説近躁雷同近瞽詩曰古之人無斁書曰昔之人罔<lb/>
　聞知皆老人之稱也先王典型之所自立也所見故<lb/>
　曰則所聞故曰稱此先王之時所以無淫辭詖行也<lb/>
<pb n="37b"/>
　詩曰雖無老成人尚有典刑古之人固以老成人急<lb/>
　於典刑故先曰則古昔<lb/>
　金華應氏曰虛坐則書䇿琴瑟設張於前且以待他<lb/>
　人之周旋往來故盡後而欲其寛廣焉食坐則俎豆<lb/>
　尊爵前列於地且欲便賔主之酬酢授受故盡前而<lb/>
　欲其親近焉<lb/>
　永嘉戴氏曰門人稱夫子之徳曰恭而安今曰坐必<lb/>
　安必有用力之辭焉夫子在朝廷在鄉黨鞠躬屏息<lb/>
<pb n="38a"/>
　恂恂而言逞顔色居不容無非自然之徳也今曰執<lb/>
　爾顔執有特守之義焉此皆初學者所當盡心也<lb/>
　廬陵胡氏曰勦猶抄也襄二十五年崔慶之盟杜預<lb/>
　云讀書未終晏子抄荅易其辭是謂勦說唐徳宗謂<lb/>
　陸贄雷同道聽加質則窮<lb/>
　新安朱氏曰説文云儳互不齊也儳言儳長者之先<lb/>
　而言<lb/>
　嚴陵方氏曰既曰古又曰昔皆以别於今而言耳言<lb/>
<pb n="38b"/>
　古則不止於昔言昔則未至於古也若所謂太古上<lb/>
　古則不止於昔可知若所謂疇昔通昔則未至於古<lb/>
　可知别而言之固如此合而言之古亦可謂之昔昔<lb/>
　亦可謂之古言必則古昔以見前乎今者皆在所則<lb/>
　也既曰古昔又曰先王何也古昔者先王之時先王<lb/>
　者古昔之人詩曰自古在昔先民有作其義正與此<lb/>
　合<lb/>
　馬氏曰則古昔稱先王君子無所接而不然獨施於<lb/>
<pb n="39a"/>
　　長者何也蓋長者尤所宜敬也孟子曰我非堯舜之<lb/>
　　道不敢以陳於王前齊人莫如我敬王蓋則古昔而<lb/>
　　稱先王所以敬長者也<lb/>
　侍坐於先生先生問焉終則對請業則起請益則起父<lb/>
　召無諾先生召無諾唯而起<lb/>
　　鄭氏曰終則對不敢錯亂尊者之言也請業請益則<lb/>
　　起尊師重道也起若今摳衣前請業謂篇卷益謂受<lb/>
　　説不了欲師更明説之子路問政請益是也唯諾皆<lb/>
<pb n="39b"/>
　　應辭唯恭於諾<lb/>
　　孔氏曰漢時受學有摳衣前請之法故鄭引證之唯<lb/>
　　□也父與先生呼召稱諾則似寛緩驕慢<lb/>
　　藍田吕氏曰此章言弟子敬師之道問未終而對不<lb/>
　　敬其所問也業謂所學於先生者如詩書禮樂之類<lb/>
　　是也益謂所問未明或欲卒學或欲少進也有所請<lb/>
　　必起敬業也敬業所以敬師敬師所以敬道也故請<lb/>
　　業請益皆不可不起也弟子之事師猶子事父父召<lb/>
<pb n="40a"/>
　無諾則先生召亦無諾諾者許而未行也唯而起聞<lb/>
　召即往也玉藻云父命呼唯而不諾手執業則投之<lb/>
　食在口則吐之<lb/>
　廣陵方氏曰有所請必起者所以重道也孔子與曾<lb/>
　參言復坐吾語汝則弟子之於先生有所請必起可<lb/>
　知矣<lb/>
　長樂陳氏曰諾者應之緩唯者應之速以道則唯諾<lb/>
　無以殊以禮則緩速有所辨故曰父召無諾先生召<lb/>
<pb n="40b"/>
　無諾唯而起蓋子之於父弟子之於師其畏敬之篤<lb/>
　常聽於無聲視於無形於其所未召也常若有所召<lb/>
　則於其召也敢諾而不唯乎内則應唯敬對事父之<lb/>
　禮也論語曾子曰唯事師之禮也為人臣者君命召<lb/>
　在内不俟屨在外不俟車亦唯而起之意也<lb/>
侍坐於所尊敬毋餘席見同等不起燭至起食至起上<lb/>
客起燭不見跋尊客之前不叱狗讓食不唾<lb/>
　鄭氏曰毋餘席必盡其所近尊者之端為有後來者<lb/>
<pb n="41a"/>
　見同等不為私敬燭至異晝夜食至為饌變上客起<lb/>
　敬尊者跋本也燭盡則去之嫌若燼多有厭倦也主<lb/>
　人於尊客之前不敢倦叱狗嫌若風去之唾嫌有穢<lb/>
　孔氏曰先生坐一席已坐一席已坐勿得使近尊者<lb/>
　之端席有空餘欲得親近備擬先生顧問且擬後人<lb/>
　之來闕其在下空處以待之上客謂尊者之上客尊<lb/>
　者見之則起侍者宜從之而起食與燭至起則尊者<lb/>
　不起跋本謂把處古者未有蠟燭唯呼火炬為燭火<lb/>
<pb n="41b"/>
　炬易盡則藏所然殘本若積聚殘本客見之則知夜<lb/>
　深慮主人厭倦有尊客而叱狗則似厭客欲去之也<lb/>
　卑客亦當然舉尊為甚<lb/>
　藍田吕氏曰所尊敬謂天下達尊有爵有徳有齒者<lb/>
　也侍坐無餘席欲近尊者以聽敎也燭者童子之所<lb/>
　執燭盡則更之不以所殘之本以示人使客不敢安<lb/>
　也狗於尊客之前不敢叱者嫌于客也二者皆弟子<lb/>
　之職故於侍坐者及之讓食之際不敢唾者嫌若訾<lb/>
<pb n="42a"/>
　主人食亦不敬也<lb/>
　横渠張氏曰上客則主必起故坐客皆起非上客則<lb/>
　主不起坐者亦不敢脩私敬故無二尊也燭至起事<lb/>
　之變也始虛坐至設食則起二者皆變於外也下欠<lb/>
　伸撰杖屨亦變也故起今有人熟於人事亦能中禮<lb/>
　文而誠不足所謂文勝質則史也史者祝史之謂也<lb/>
　君子之禮因文以致誠<lb/>
　長樂劉氏曰燭至起不敢妨其息也食至起不敢妨<lb/>
<pb n="42b"/>
　其食也上客起不敢専其席也燭不見跋趾也將至<lb/>
　跋而退不敢及其更也<lb/>
　嚴陵方氏曰侍坐於所尊敬母餘席欲其近而應對<lb/>
　之審也尊者之坐宜不得近以欲對之審雖於所尊<lb/>
　亦不嫌近乃所以敬也同等不起與己無上下之間<lb/>
　故也燭至起以未卜夜故也食至起為盛饌變故也<lb/>
　經有曰侍先生侍所尊侍君子侍長者何也曰先生<lb/>
　以敎稱之也曰所尊以道稱之也曰君子以徳稱之<lb/>
<pb n="43a"/>
　也曰長者以年稱之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷四<lb/>
</p>
<p>
</p>
  </div>
</body>
</text>
</TEI>
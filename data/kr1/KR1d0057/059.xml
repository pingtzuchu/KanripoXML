<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集説卷五十九</head>
    <p>
<pb n="1a"/>
欽定四庫全書<lb/>
　禮記集説卷五十九　　　　宋　衛湜　撰<lb/>
禮器第十<lb/>
　孔氏曰鄭目録云名為禮器者以其記禮使人成器<lb/>
　之義也此於别録屬制度<lb/>
　橫渠張氏曰禮運云者語其達也禮器云者語其成<lb/>
　也達與成體與用之道也合體與用大人之事備矣<lb/>
　　又曰禮器不泥於小者則無非禮之禮非義之義<lb/>
<pb n="1b"/>
　蓋大者器則出入小者莫非時中也子夏謂大徳不<lb/>
　踰閑小徳出入可也斯之謂爾　又曰禮器則大矣<lb/>
　修性而非小成也歟運則化矣逹順而樂亦至焉爾<lb/>
　嚴陵方氏曰形而上者謂之道形而下者謂之器道<lb/>
　運而無名器運而有迹則禮運言道之運禮器言器<lb/>
　之用而已道散而為器故繼禮運而後有禮器焉然<lb/>
　禮運非不及器以道為主爾禮器非不及道以器為<lb/>
　主爾故記者各以所主名篇<lb/>
<pb n="2a"/>
禮器是故大備大備盛徳也禮釋回増美質措則正施<lb/>
則行其在人也如竹箭之有筠也如松柏之有心也二<lb/>
者居天下之大端矣故貫四時而不改柯易葉故君子<lb/>
有禮則外諧而内無怨故物無不懷仁鬼神饗徳<lb/>
　鄭氏曰禮器言使人成器如耒耜之為用也人情以<lb/>
　為田修禮以耕之是也大備自耕至於食之而肥釋<lb/>
　猶去也回邪辟也質猶性也措置也箭篠也端本也<lb/>
　竹箭松柏四物於天地最得氣之本或柔刃於外或<lb/>
<pb n="2b"/>
　和澤於内用此不變傷也人之得禮亦猶然也外諧<lb/>
　内無怨人協服也懷歸也<lb/>
　孔氏曰此一節論禮能使人成器則於外物無不備<lb/>
　置禮在身則身正以禮施事則事行竹大竹也筠是<lb/>
　竹外青皮人之徳備由於有禮如竹箭四時葱翠由<lb/>
　外有筠也人經夷險不變其徳由禮使然如松柏陵<lb/>
　寒鬰茂由内心貞和也二者竹松也註云四者析别<lb/>
　言之貫經也外諧内無怨者言君子内外俱美外柔<lb/>
<pb n="3a"/>
　刃如筠故於外與人諧和内和澤如松心故於内無<lb/>
　怨外内協服物無不悉歸於仁鬼神聦明正直依人<lb/>
　而行物既懷仁故神亦饗徳也<lb/>
　橫渠張氏曰禮器言禮大體完備若成器然措則正<lb/>
　者言不動思慮放下無事時亦不失於正施則行是<lb/>
　利用也必大備乃利用禮器者亦是成章也不成章<lb/>
　則有窒礙不達處禮未器則亦有不達處釋回増美<lb/>
　質此閑邪而存其誠也措則正則是増美質也施則<lb/>
<pb n="3b"/>
　行則是釋回也竹箭有筠松柏有心舉内外也表裏<lb/>
　要禮二者居天下之大端内外可以言端也無本不<lb/>
　立無文不行外諧而内無怨大備則外諧不愧則内<lb/>
　無怨以禮成徳故曰盛徳措則正謂未行者皆正施<lb/>
　之則行此語能推之則大徳敦化小徳川流所過者<lb/>
　化所存者神博學於文約之以禮所居而安旁行而<lb/>
　不流皆是義也<lb/>
　嚴陵方氏曰凡有形名分守者皆禮之器薄於徳於<lb/>
<pb n="4a"/>
　禮虛非徳之盛且不足以制大備之禮故曰大備盛<lb/>
　徳也人稟五行之秀氣則其質未始不美也然或不<lb/>
　美者蔽於回邪以損之爾故釋回然後可以増美質<lb/>
　也然禮之於人豈能予之以其所無哉亦因其所有<lb/>
　以増之爾故於美質言増焉貫者貫四時之變如一<lb/>
　也此所以與衆草木異也竹箭松柏柯非不改也所<lb/>
　謂不改者不能改其性之剛爾葉非不易也所謂不<lb/>
　易者不能易其色之茂爾<lb/>
<pb n="4b"/>
　長樂陳氏曰禮之文散於形名度數之間而其情莫<lb/>
　非性命道徳之理故器之圜者所以象天器之方者<lb/>
　所以象地至於髙下曲直洪纎多寡之變蓋皆如此<lb/>
　而已此其所以為大備而大備盛徳也　又曰徳性<lb/>
　不尊不足以道問學邪不閑不足以存其誠禮之釋<lb/>
　回所以尊徳性而閑邪也増美質所以道問學而存<lb/>
　誠也司徒以五禮防民之偽而後教之中與此同意<lb/>
　夫回旣釋矣美質既増矣故所措則正所施則行蓋<lb/>
<pb n="5a"/>
　以奉宗廟則敬以入朝廷則貴賤有位以處室家則<lb/>
　父子親兄弟和以處鄉里則長幼有序凡此所謂措<lb/>
　則正也言忠信行篤敬雖蠻貊之邦行矣而况州里<lb/>
　乎凡此所謂施則行也恭以應外故如竹箭之有筠<lb/>
　敬以直内故如松柏之有心竹箭松柏之有筠有心<lb/>
　故貫四時而不改柯易葉君子以其有恭有敬故厯<lb/>
　夷險而不改其節荀子曰嵗不寒無以知松柏事不<lb/>
　難無以見君子此之謂也外諧則不失人内無怨則<lb/>
<pb n="5b"/>
　不失己物之所附者愛鬼神之所好者直此於物所<lb/>
　以言懐仁而鬼神所以言饗徳物懐之於明然後鬼<lb/>
　神饗之於幽故書言民罔常懷懷于有仁鬼神無常<lb/>
　享享于克誠與此同意<lb/>
　馬氏曰先王以人情為田以禮義為器禮所以治人<lb/>
　器所以治田故言器以人情為田始於修禮以耕之<lb/>
　陳義以種之以至播樂而逹於順則無所不備也故<lb/>
　曰大備備者順也無所不順者之謂備故曰大備盛<lb/>
<pb n="6a"/>
　徳也回者偽之自外入者也美質者誠之由中出者<lb/>
　也禮所以去偽故在回則釋之禮所以著誠故在質<lb/>
　則増之以措則正致之以治己者也以施則行施之<lb/>
　以治人者也竹箭之有筠言其和澤於外也松柏之<lb/>
　有心言其堅實於内也故為天下之大端而禮者亦<lb/>
　人道之大端也堅實於内者猶言實以君子之徳也<lb/>
　和澤於外者猶言文以君子之容也禮所以理萬物<lb/>
　故物無不懷仁所以順鬼神故鬼神饗徳<lb/>
<pb n="6b"/>
　延平周氏曰禮有情有文有器而於禮之器則情與<lb/>
　文已自具矣蓋其為器而不過度數之間者文也其<lb/>
　所以為器而莫非性命之理者情也先王有仁義為<lb/>
　禮之實而又有禮之器是故大備大備盛徳也君子<lb/>
　有禮則其接人也外諧而其處己也内無怨外諧即<lb/>
　所謂和而不流内無怨即所謂正己而不求於人此<lb/>
　所謂在明者懷仁而在幽者饗徳<lb/>
　山隂陸氏曰禮釋回者子游曰禮也者領惡而全好<lb/>
<pb n="7a"/>
　者與青出於藍而青於藍冰水為之而寒於水是之<lb/>
　謂増如竹箭之有筠如松柏之有心養其内不養其<lb/>
　外非禮也養其外不養其内亦非禮也<lb/>
　虙氏曰禮自外作而還以制乎外故外諧禮本人心<lb/>
　而還以節乎内故内無怨外諧所以接乎人若所謂<lb/>
　其成也懌恭敬而温文是已内無怨所以處乎己若<lb/>
　所謂仰不愧於天俯不怍於人是己言外諧則知所<lb/>
　謂内和言内無怨則知所謂外無爭故言内和而外<lb/>
<pb n="7b"/>
　順則民瞻其顔色而弗與爭也<lb/>
　講義曰禮本於大一因禮以成其器者為禮之器所<lb/>
　以為大備者謂動容周旋中禮非盛徳者不能為也<lb/>
　故曰禮器是故大備大備盛徳也夫竹與箭之有筠<lb/>
　如詩所謂菉竹青青松與柏之有心如語所謂松柏<lb/>
　之後彫者竹箭有筠而不變松柏有心而堅剛皆其<lb/>
　本有所受而然也人之得禮則無徃而不得其冝如<lb/>
　竹箭松柏通貫四時而不改柯葉非若草木之形榮<lb/>
<pb n="8a"/>
　於春夏而悴於秋冬也<lb/>
　龍泉葉氏曰故莫重於禮者謂其達於器而已矣議<lb/>
　道失先後之倫不知夫禮者固無以達於器也故或<lb/>
　離禮於器而獨立或合禮於器而大備自周衰而其<lb/>
　倫始然夫上廟朝而下閭井尊君父而卑臣僕其間<lb/>
　局於器數之差切於人生之用至多而不可算矣是<lb/>
　雖道徳仁義信知有不能逹也惟禮能達之故天下<lb/>
　之治散於衆器而器之緫要聚見於禮昔之聖人所<lb/>
<pb n="8b"/>
　以操為多寡而人莫敢測制為豐殺而人莫敢校者<lb/>
　以其禮之存也人之所以覩其物而能名之由其塗<lb/>
　而能安之徒以重車旗器服采章之異嫌疑近似有<lb/>
　若毫釐之微而能出死力以奉之者亦以其禮之存<lb/>
　也禮畢達於器而人皆入於禮此堯舜三代之所以<lb/>
　行實治施實徳民實可以化俗實可以成而號為極<lb/>
　盛太平者也聖王不作諸侯放恣衆器渙然失本統<lb/>
　矣孔氏深考其故悲其將遂至於淪陷溺没而不可<lb/>
<pb n="9a"/>
　救止也故凡當世之記於遺老執於掌故藏於有司<lb/>
　逸而在於夷狄者拳拳焉無不講求而辯正之質其<lb/>
　遺制追其舊法然後信周公之典文武成康之道彬<lb/>
　彬如也蓋於是時師心而遺物學焉而不盡者固已<lb/>
　有離禮於器而可以獨立於世矣及見夫子以眇然<lb/>
　之士而其身之所履心之所通議論之所及乃如親<lb/>
　在文武周公制作之時登下揖讓之容哀樂之次器<lb/>
　物之委曲品節等差無所不當而其徒又頗相與推<lb/>
<pb n="9b"/>
　明究悉其説於是論者又以為當合禮於器而後大<lb/>
　備大備而後爲盛徳蓋其意曰器之離不如其合云<lb/>
　爾凡今記禮之所傳是也是非器無以安人非禮無<lb/>
　以逹器非聖人無以明禮不若是則無以爲堯舜三<lb/>
　代之治豈論其合不合哉　又曰私欲頗僻𤼵於流<lb/>
　佚不制之情其與是物相合則綢繆轇轕自爲城府<lb/>
　各成穴根險奥透遺而不可尋詰此所謂回也其於<lb/>
　道也人之所含容則或覆藏而矯肆義之所裁正則<lb/>
<pb n="10a"/>
　或摧折而傾敗智之所照燭則或逆見而陵鬭信之<lb/>
　所因成則或終遂而不化禮則不然髙與之爲尊下<lb/>
　與之爲卑宗廟與之爲嚴燕私與之爲和與之周旋<lb/>
　而同其作止神舒也有挽而卷縮之脱易也有強而<lb/>
　藩飾之使之隂自消弭而後止如冰之於水春風之<lb/>
　被物所謂釋回也如其本愿慤也本好直也本安雅<lb/>
　而不陋也本莊敬而不傲也則是禮之所加猶玉之<lb/>
　山龍其文猶素之藻繢其章也豈不煥乎其愈明哉<lb/>
<pb n="10b"/>
　所謂増美質也有器於此左傾而右側髙軒而下輊<lb/>
　車不輗舟不楫户不樞矢不機弛然而莫之用也人<lb/>
　之於事物有甚焉所以措則正施則行者斯禮也歟<lb/>
　夫竹箭之有筠也松柏之有心也與生並生者也若<lb/>
　夫禮之於人也可學而至也可勉而校也其所以能<lb/>
　聨比衆器貫穿萬物而不亂倫失紀者非固若竹箭<lb/>
　松柏之本有而自成而待乎人之爲也外諧内無怨<lb/>
　物懷仁鬼神饗徳在學者不息之功爾<lb/>
<pb n="11a"/>
　新安王氏曰運則變而無定體器則定而無常形故<lb/>
　二篇相連禮之用猶器也器不備則於用有缺禮不<lb/>
　備猶器有缺也故以大備為貴無所不備則謂之盛<lb/>
　徳誠以回邪之去美質之益可以正心可以養性置<lb/>
　之於身則無有不正用之於事則無不可行盛徳無<lb/>
　加於此故取喻於竹箭有筠則外潤松柏有心則中<lb/>
　剛二者在萬物中謂之大端端本也物各有本不若<lb/>
　竹箭松柏可經厯寒暑柯葉不彫故以爲大端以比<lb/>
<pb n="11b"/>
　才質之美君子有禮故外與物和諧内不藏怨恨美<lb/>
　質増益矣推而行之明無人非幽無鬼責終身無患<lb/>
　與松柏竹箭不改柯葉者何異焉<lb/>
　<hi>闕</hi>氏曰制器以藏禮因以明徳合而該之以形名度<lb/>
　數使人由之而知舉而措之於藻色文物使人習矣<lb/>
　而察外足以見其徳之𤼵揚内足以見其徳之淵懿<lb/>
　諸侯黼大夫黻而天子則服龍衮諸侯以象大夫以<lb/>
　魚湏而天子則搢球玉尊則或用棜或用禁而不敢<lb/>
<pb n="12a"/>
　面冠則或以綦或以丹而不敢朱一獻之爵以至五<lb/>
　獻三尺之堂以至九尺鼎俎而有隂陽簠簋而具天<lb/>
　地尊罍不設則天道聖徳不明乎廟堂之上俎豆不<lb/>
　陳則主仁賔義不見乎鄉飲之際其一器之用無非<lb/>
　法象之所示其法象之所示無非至神之所爲<lb/>
先王之立禮也有本有文忠信禮之本也義理禮之文<lb/>
也無本不立無文不行<lb/>
　鄭氏曰言必外内具也<lb/>
<pb n="12b"/>
　孔氏曰自此至節矣一節論因上禮使人外内諧和<lb/>
　遂云禮湏信義忠者内盡於心也信者外不欺於物<lb/>
　也内盡於心故與物無怨外不欺物故與物相諧也<lb/>
　禮雖用忠信爲本而又湏義理爲文飾得理合宜是<lb/>
　其文也無忠信則禮不立行禮若不合宜得理則禮<lb/>
　不行也<lb/>
　黃氏曰禮者本爲忠信必取其義理分别故言文者<lb/>
　辨别之文也若黒白之閒色俾尊卑升降親䟽去就<lb/>
<pb n="13a"/>
　各辨别於義理則為禮之文也豈為文飾之禮哉<lb/>
　横渠張氏曰禮之文逐一各各有意思是所謂義理<lb/>
　也學者惟務著心於立本處無本不立無文不行本<lb/>
　則與天地同道仁則自生義義之體即是禮故有文<lb/>
　是則一本也禮器從無文不行以下其極文也至纎<lb/>
　至悉禮運大抵説大德敦化形器外之事禮器大抵<lb/>
　説小德川流之事極其詳察<lb/>
　長樂陳氏曰存於中者之謂忠見於言者之謂信有<lb/>
<pb n="13b"/>
　忠有信則内有主而能正故曰禮之本處之有經之<lb/>
　謂理施之有權之謂義有義有理則外有主而能行<lb/>
　故曰禮之文下曰甘受和白受采忠信之人可以學<lb/>
　禮此忠信所以為禮之本也孔子去麻冕以従衆則<lb/>
　適於義従拜下以違衆則歸於理此義理所以為禮<lb/>
　之文也<lb/>
　講義曰所謂禮之本者其質也非無文也形見於外<lb/>
　者即其文而已矣所謂禮之文者其末也非無本也<lb/>
<pb n="14a"/>
　因其成實者即其本而已矣故先王之立禮也舎是<lb/>
　二者亦無以爲禮焉無本不立無文不行不有其本<lb/>
　則禮者僞而已矣所謂節文仁義者安在也不有其<lb/>
　文則禮者質而已矣所謂恭敬交際者安在也<lb/>
　嚴陵方氏曰禮運言禮雖先王未之有可以義起燕<lb/>
　居言禮也者理也君子無理不動豈非義理之爲文<lb/>
　歟孟子言理義人心之所同然而已此以爲禮之文<lb/>
　者彼主於體此主於用故也<lb/>
<pb n="14b"/>
　俞氏曰禮之情文固有内外之辨然必内外合一而<lb/>
　後行於其間昔者夫子言之曰禮也者理也反之於<lb/>
　心而知其實有是理則謂之忠信形之文爲而悠然<lb/>
　當於事物之情則謂之義理捐義理則忠信不能以<lb/>
　獨立無忠信則義理不能以自形故忠信者禮之實<lb/>
　而義理者忠信之流行𤼵見於外者也吾觀先王之<lb/>
　禮本末宏闊制度詳密初非舎人心所有而外爲此<lb/>
　以强天下也其辨而爲尊卑上下之等夷其達而爲<lb/>
<pb n="15a"/>
　喪祭射御冠昬朝聘之分藝其周流四出而爲制度<lb/>
　文章貨力事爲之纎悉其劑量増損制度可否皆其<lb/>
　取裁吾心而揆夫義理所安者行一禮焉隠諸吾心<lb/>
　而非其素有質諸義理有不合焉則亦以何爲禮哉<lb/>
　或者見禮於内指吾忠信之所存可以獨立隆精義<lb/>
　而忘致用伏文貌而尚忠質謂直情徑行抑以致吾<lb/>
　心而已施之朝廷無以飾其和敬行之閨門無以飾<lb/>
　其和親達之族長鄉里無以飾其和順枝葉剥落根<lb/>
<pb n="15b"/>
　本疲瘁流弊之激亦終於槌提絶滅而已或者知禮<lb/>
　之不可廢而又徇外遺内溺意於文爲之末心不能<lb/>
　以御形情亦無以稱其貌雖其端冕弁委鳴於曵紱<lb/>
　而精神流越邈然與在外者不相應容貌誠藩飾也<lb/>
　文理誠隆盛也其中誠何如哉嗚呼前巫後史左賛<lb/>
　右詔是亦可以爲禮矣王必中心無爲以守正是故<lb/>
　禮之所恃以爲存也祝史之於禮習矣而失其義陳<lb/>
　其數主張綱維之道不在是焉故祝史者禮之所存<lb/>
<pb n="16a"/>
　而非禮之所由立也欲立先王之禮惟合内外一體<lb/>
　用本之忠信而後達之於義理庶幾其不廢於天下<lb/>
　後世也<lb/>
禮也者合於天時設於地財順於鬼神合於人心理萬<lb/>
物者也是故天時有生也地理有宜也人官有能也物<lb/>
曲有利也故天不生地不養君子不以爲禮鬼神弗饗<lb/>
也居山以魚鼈爲禮居澤以鹿豕爲禮君子謂之不知<lb/>
禮<lb/>
<pb n="16b"/>
　鄭氏曰天不生謂非其時物也地不養謂非此地所<lb/>
　生也不順其鄉之所有謂之不知禮也<lb/>
　孔氏曰此廣説義理爲文之事君子行禮必仰合天<lb/>
　時俯㑹地理中趣人事則其禮乃行也合天時即依<lb/>
　於四時及豐儉隨時也財物也所設用物爲禮各是<lb/>
　其土地之物也鬼神助天地爲化祀之必順不濫逆<lb/>
　也雖合天㑹地順於鬼神又湏與人心符合其禮乃<lb/>
　行若能事事如上則行葦得所豚魚戴賴是萬物各<lb/>
<pb n="17a"/>
　得其理也天之四時各有所生若春薦韭卵夏薦麥<lb/>
　魚是也地之分理各有所冝若髙田冝黍稷下田宜<lb/>
　稻麥是也人居其官各有所能若司徒奉牛司馬奉<lb/>
　羊及庖人治庖祝治尊俎是也萬物委曲各有所利<lb/>
　若麴糵利爲酒醴絲竹利爲琴笙是也天不生謂非<lb/>
　時之物若寒𤓰夏橘及李梅冬實之屬地不養若山<lb/>
　之魚鼈澤之鹿豕君子不以爲禮是不合人心鬼神<lb/>
　弗饗是不順鬼神也<lb/>
<pb n="17b"/>
　嚴陵方氏曰以陽生於子故祀天於冬之日至以隂<lb/>
　生於午故祭地於夏之日至以飲養陽氣故饗禘於<lb/>
　春以食養隂氣故食嘗於秋此禮所以合於天時者<lb/>
　也黍稷之馨足以爲簠簋之實水土之品足以爲籩<lb/>
　豆之薦貨無常以示逺物之致幣無方以别土地之<lb/>
　宜此禮所以設於地財者也以天之髙故燔柴於壇<lb/>
　以地之深故瘞埋於坎以魂氣歸於天故焫蕭以求<lb/>
　陽以形魄歸於地故祼鬯以求隂此則禮所以順於<lb/>
<pb n="18a"/>
　鬼神者也以人莫不有男女之别故制爲冠昬之禮<lb/>
　以人莫不有君臣之分故制爲朝覲之禮莫不有追<lb/>
　逺之心故制爲喪祭之禮莫不有合歡之情故制爲<lb/>
　燕饗之禮此則禮所以合於人心者也火田必於昆<lb/>
　蟲未蟄之時罻羅必在鳩化爲鷹之後獺祭魚然後<lb/>
　虞人入澤梁豺祭獸然後田獵此則禮所以理萬物<lb/>
　者也禮本乎天而還以事天出乎人而還以治人則<lb/>
　是以天合天以人合人者也故於天人皆曰合地則<lb/>
<pb n="18b"/>
　效法焉故曰設鬼神不可遺也故曰順萬物有成理<lb/>
　也故曰理然上言鬼神而下不言者以天地兼之也<lb/>
　猶之禮運言山川而下不言者亦以社兼之爾若韭<lb/>
　生於春黍生於秋稻生於冬所謂天時有生也山林<lb/>
　則宜毛川澤則宜鱗丘陵則宜羽墳衍則宜筴所謂<lb/>
　地理有冝也籧篨蒙璆戚施直鎛聾瞶司火瞽矇修<lb/>
　聲所謂人官有能也水之潤下火之炎上木之曲直<lb/>
　金之從革所謂物曲有利也以天所不生者爲禮則<lb/>
<pb n="19a"/>
　逆天之時矣以地所不養者爲禮則逆地之理矣天<lb/>
　時地理之不可逆如此則人官物曲固可知言地所<lb/>
　不養之物而不及天所不生者亦舉此以見彼也<lb/>
　山隂陸氏曰天時有生也而有不生地理有冝也而<lb/>
　有不冝人官有能也而有不能物曲有利也而有不<lb/>
　利故下文云云<lb/>
　延平周氏曰合於天時而天時有生也設於地財而<lb/>
　地理有冝也合於人心而人官有能也理萬物而物<lb/>
<pb n="19b"/>
　曲有利也禮至於曲利萬物而不遺非禮之妙孰能<lb/>
　與於此然言順於鬼神合於人之心而止曰人官有<lb/>
　能則是特言人之爲成材而不及於鬼神者何也人<lb/>
　者鬼神之所依言人則見鬼神矣君子之爲禮順於<lb/>
　天地而已矣非天地之所冝而以爲禮者故君子謂<lb/>
　之不知禮<lb/>
　虙氏曰天時有生則隂陽寒煖之不齊地理有冝則<lb/>
　髙下燥濕之不一人官有能則當因任其能而不廢<lb/>
<pb n="20a"/>
　物曲有利則當曲成其利而不遺茍非禮之㑹通孰<lb/>
　能與於此哉<lb/>
　長樂劉氏曰順四氣以致六饗故合於天時備百物<lb/>
　以薦七廟故設於地財或燔或瘞各從其鄉故順於<lb/>
　鬼神曲縁其情以致誠敬故合於人心然後天地位<lb/>
　隂陽和萬物理故君子謂之不知禮者言禮以致其<lb/>
　敬其敬爲本不求物之難得也故順天時之所生宜<lb/>
　地理之所養從風土之所能隨物曲之所利汙尊匏<lb/>
<pb n="20b"/>
　爵凷桴土鼓茍竭其誠上帝可饗也<lb/>
　俞氏曰夫禮者散於萬事而能制事列於萬物而能<lb/>
　辨物故是禮悠然於事物之間雍容委蛇中情順節<lb/>
　而天下事物莫或忤焉是無他故也禮也者義理之<lb/>
　㑹而閒見雜出於事物之間者亦無非自然之禮也<lb/>
　至於據其㑹以理紛錯之變則非禮之所能自爲矣<lb/>
　昔者聖人未制禮之初是故未嘗一日亡也列而上<lb/>
　者昭昭如也生於地者緫緫如也靈而人羣而物幽<lb/>
<pb n="21a"/>
　而鬼神亦固各有其職於兩間也而其時序之相傾<lb/>
　情僞之相陵強弱之相并分聚隠伏之相形者逆見<lb/>
　森列絲棼横潰莫能聨比收合還其秩序理固無恙<lb/>
　也而天地民物之故常雜揉殽亂莫得其經是理又<lb/>
　奚在也聖人者深明人情静見物則因其悠然在事<lb/>
　物之理舉其端挈其緒而亂者以治亡者以存焉故<lb/>
　作養斂藏不拂乎日月之行則天時固合矣飲食事<lb/>
　爲各取乎山陵川澤之有則地財固設矣氣魄升降<lb/>
<pb n="21b"/>
　順乎上下理義悦懌安乎人心順致和平之理昭布<lb/>
　融液是故萬物所由得其理也故天時有生而不害<lb/>
　其生地理有冝而不悖其冝人官各效其能物曲各<lb/>
　致其利是禮之際上蟠下窮髙測深洋洋乎其浩博<lb/>
　者始堅凝聚見於天地民物間矣夫聖人因天地以<lb/>
　爲禮不爲過禮以拂天地天生地養猶聚之有時用<lb/>
　之有節蓋以天地之生有窮人情之流無藝裁制不<lb/>
　嚴貽害必廣故牛羞鹿脯饌具有故法焉獸梅鶉蓼<lb/>
<pb n="22a"/>
　和味有冝用焉古聖人取物爲養而不過乎理故心<lb/>
　志和平百體順正詩曰亦有和羮既戒既平蓋言禮<lb/>
　也若天所不生地所不養求魚於山取鹿於澤豈所<lb/>
　以爲禮哉後之人君矢魚徴牢胹熊解黿想其一時<lb/>
　動作視流聽荒志氣夸詡豈復顧先王之禮而噬腊<lb/>
　遇毒末流生禍瀕於敗亡而不悔悟然後知先王制<lb/>
　禮誠不可過禮器之言亦深切著明矣<lb/>
故必舉其定國之數以爲禮之大經禮之大倫以地廣<lb/>
<pb n="22b"/>
狹禮之薄厚與年之上下是故年雖大殺衆不匡懼則<lb/>
上之制禮也節矣<lb/>
　鄭氏曰定國之數謂地物所出多少廣狹謂貢賦之<lb/>
　常差上下用年之豐凶也殺謂榖不孰匡猶恐也節<lb/>
　言用之有節也<lb/>
　孔氏曰此論隨地之所有以制禮禮物必鄉之所有<lb/>
　故有國者必書其國内所生物多寡定數以爲國之<lb/>
　大法經法也倫猶例也制禮之大例也又冝隨地廣<lb/>
<pb n="23a"/>
　狹爲法即貢賦之常差也禮之薄厚與年之上下者<lb/>
　多寡隨年豐荒也廣狹隨地而賦豐凶逐時而歛衆<lb/>
　之不恐並由君上制禮有節故也<lb/>
　山隂陸氏曰定國之數若州二百一十國是也<lb/>
　長樂陳氏曰經言其常倫言其理舉其定國之數則<lb/>
　有常故言大經以地廣狹則有理故言大倫夫舉其<lb/>
　定國之數以為禮之大經則王制所謂必於嵗之杪<lb/>
　五榖皆入然後制國用者是也禮之大倫以地廣狹<lb/>
<pb n="23b"/>
　則王制所謂用地小大是也禮之厚薄與年之上下<lb/>
　則王制所謂視年之豐耗是也先王之爲禮節以制<lb/>
　則有所裁節以度則有所限故能於財則不傷於民<lb/>
　則不害此其所以年雖大殺而衆不匡懼也<lb/>
　嚴陵方氏曰王制以三十年之通制國用量入以爲<lb/>
　出雖有凶旱水溢民無菜色正謂是也<lb/>
　延平周氏曰所謂舉其定國之數者言其爲天子者<lb/>
　量入以爲禮也所謂以地廣狹者言其爲諸侯者量<lb/>
<pb n="24a"/>
　入以爲禮也禮之厚薄與年之上下者天子諸侯莫<lb/>
　不然也<lb/>
　龍泉葉氏曰禮與財非相惡也而相害者何也禮以<lb/>
　縟爲隆財以嗇爲裕禮之文難極財之實有盡而制<lb/>
　禮之節與用財之數常不能相知是禮之所由備者<lb/>
　固財之所爲闕也今夫孝於死喪而棺槨丘壠之事<lb/>
　崇矣敬於祭祀而玉帛犧牲之用嚴矣謹於朝聘而<lb/>
　燕饗好貨之費繁矣峻於等威而宫室侍御之儀多<lb/>
<pb n="24b"/>
　矣夫儉則不及禮不及禮則朴固野陋而無所觀及<lb/>
　禮則財不足以稱之此所以能爲財之害也故知禮<lb/>
　之倫者不然曰禮無定經也以舉國之數爲經也無<lb/>
　常倫也以地之廣狹爲倫也不自爲薄厚也以年之<lb/>
　上下爲薄厚也制禮之節用財之數常相繼而不相<lb/>
　離不獨於其隆也盛禮以自尊而又於其殺也貶禮<lb/>
　以自卑蓋稱財以爲禮而不以空文言禮也如此夫<lb/>
　計其有而不虞其無喜其備而不憂其闕昔聖人之<lb/>
<pb n="25a"/>
　於禮也必不然矣而求富以備禮其説常出於後之<lb/>
　儒者至於滅棄先王經常之政而襲用小人一切之<lb/>
　法規取民財封奪民利而其禍蔓延於天下起於財<lb/>
　不足而禮有未至也<lb/>
　金華應氏曰舉猶挈定國猶立國也緫千七百國之<lb/>
　所出而受其九貢九賦之所入此其一定之數所以<lb/>
　爲天下之大計禮之大計既定則天下之大經亦定<lb/>
　矣天秩五禮其經三百其常而不變者皆經也至於<lb/>
<pb n="25b"/>
　因地利天時以爲别則有不定者焉其大倫有序則<lb/>
　由乎地之廣狹大國貢重列國貢輕秩然有倫所謂<lb/>
　任土以作貢也其厚薄有等則因乎年之上下損則<lb/>
　用二簋萃則用大牲所謂因嵗以制用也蓋經者以<lb/>
　定國之成規其廣狹隨地之所出厚薄隨天之所生<lb/>
　者皆無一定之拘所謂倫也年有上有下此在天之<lb/>
　天也年雖大殺而衆不匡懼此在我之天也上謹於<lb/>
　制節而下不匡懼則所約者一己所裕者一國衆有<lb/>
<pb n="26a"/>
　所恃賴而不恐矣<lb/>
禮時爲大順次之體次之冝次之稱次之堯授舜舜授<lb/>
禹湯放桀武王伐紂時也詩云匪革其猶聿追來孝天<lb/>
地之祭宗廟之事父子之道君臣之義倫也社稷山川<lb/>
之事鬼神之祭體也喪祭之用賔客之交義也羔豚而<lb/>
祭百官皆足大牢而祭不必有餘此之謂稱也<lb/>
　鄭氏曰時爲大至稱次之言聖人制禮所先後也時<lb/>
　言受命改制度也革急也猶道也聿述也言文王改<lb/>
<pb n="26b"/>
　作非欲急行己之道乃追述先祖之業來居此爲孝<lb/>
　也倫之言順也體天地人之别體也義之言冝人道<lb/>
　之冝也稱牲之大小而爲俎此指謂助祭者耳足猶<lb/>
　得也云百官喻衆也<lb/>
　孔氏曰此一節明因上制禮得節以下諸事皆由禮<lb/>
　洽天時也揖讓干戈於禮中最大故云時爲大雖合<lb/>
　天時又湏順序既時且順又湏各有體别雖有體别<lb/>
　又湏各當其冝稱猶足也行禮湏各自稱足也堯舜<lb/>
<pb n="27a"/>
　授人湯武救民伐罪皆時使之然也詩大雅文王有<lb/>
　聲之篇言文王改作豐邑非是急行己之道乃追述<lb/>
　先祖之業來行孝道於豐邑亦時使之然也神是天<lb/>
　之别體社禝山川是地之别體鬼是人之别體故鄭<lb/>
　註云别體也喪祭應湏費用賔客有賻賵之交是人<lb/>
　道之冝故後云喪禮忠之至賔客用幣義之至是也<lb/>
　臣助祭則各有俎祭竟播及胞翟雖復羔豚之小而<lb/>
　百官皆悉得之假令大牢亦不使有餘小而皆得大<lb/>
<pb n="27b"/>
　而不餘是各稱牲體也案儀禮士祭用特牲大夫祭<lb/>
　用少牢皆以成牲不用羔豚此得有羔豚者王制云<lb/>
　大夫士有田則祭無田則薦則無地大夫士薦羔豚<lb/>
　也無地則無臣助祭故鄭云百官喻衆也<lb/>
　江陵項氏曰時者天地之大運順者人道之大倫體<lb/>
　者其支體冝者其義理稱者其度數五者自綦大至<lb/>
　綦細也<lb/>
　講義曰禮也者理也自時而至於稱五者雖不同終<lb/>
<pb n="28a"/>
　因乎理之所在而已<lb/>
　長樂陳氏曰時在天順體冝稱在人在天者大在人<lb/>
　者小故時爲大順次之體次之冝次之稱次之堯授<lb/>
　舜舜授禹天與賢也湯放桀武王伐紂天吏也順天<lb/>
　者存逆天者亡時之所以爲大也天地之祭則有所<lb/>
　尊宗廟之事則有所親天地宗廟尊親之倫也父子<lb/>
　君臣尊卑之倫也社禝山川地祗之祀人鬼天神之<lb/>
　祭三者之體固異蓋天神則以陽為體地祗則以隂<lb/>
<pb n="28b"/>
　爲體人鬼則魂以陽為體魄以隂為體也喪之用則<lb/>
　不儉其親祭之用則必盡其物賔之交則禮殺客之<lb/>
　交則禮隆皆從其義而已矣羔豚而祭薄也冝若不<lb/>
　足而百官皆足大牢而祭豐也冝若有餘而不必有<lb/>
　餘者求其稱而已矣蓋順主仁體主禮冝與稱主義<lb/>
　其所主雖殊而其爲禮一也　又曰禮有全體有節<lb/>
　目禮有經常有權變曰時曰冝曰稱皆指權變而言<lb/>
　也曰倫曰體皆指節目而言也<lb/>
<pb n="29a"/>
　嚴陵方氏曰天之運之謂時人之倫之謂順形之辨<lb/>
　之謂體事之義之謂冝物之平之謂稱堯舜以徳而<lb/>
　授受湯武以兵而放伐非人力之能爲蓋天運然也<lb/>
　故謂之時引詩者言武王聿追文王之道以趨時也<lb/>
　天地宗廟父子君臣皆出乎自然之理而人則順而<lb/>
　叙之故謂之倫社禝山川鬼神自有形以至於無形<lb/>
　莫不各有所辨故謂之體王制大夫士無田則薦謂<lb/>
　用羔豚言薦而已乃謂之祭者蓋别而言之則有薦<lb/>
<pb n="29b"/>
　祭之異以事神言之則薦亦可謂之祭也<lb/>
　山隂陸氏曰放者使不得暴民而已若武王之事然<lb/>
　後爲伐變冝言義義人而已變順言倫倫亦人也羔<lb/>
　豚而祭謂小祭祀大牢而祭謂大祭祀先儒謂羔豚<lb/>
　爲無地大夫之祭是猶讀雲漢而責周無遺民也<lb/>
　虙氏曰天地之祭則郊丘是已宗廟之事則祖禰是<lb/>
　己宗廟之事則有父子之道存焉天地之祭則有君<lb/>
　臣之義存焉蓋内則父子外則君臣人之大倫也君<lb/>
<pb n="30a"/>
　臣主敬故於天地言之所謂天子祭天地諸侯祭社<lb/>
　稷則倫見於天地之祭君臣之義也如此父子主恩<lb/>
　故於宗廟言之所謂有事於大廟則昭與昭齒穆與<lb/>
　穆齒則倫見於宗廟之事父子之道也如此<lb/>
　廬陵胡氏曰冝合冝稱各當分羔豚大牢此緫指天<lb/>
　子諸侯祭耳云羔豚者見雖小必足也<lb/>
　龍泉葉氏曰凡此五者時措其冝以順天下事物之<lb/>
　禮而治之也所順在先而以天下事物從禮則禮行<lb/>
<pb n="30b"/>
　焉所順在後而以禮從天下事物則禮廢焉雖聖人<lb/>
　復生茍無其位未易救也何也昔者天下之未嘗有<lb/>
　此禮也草略倨肆而已矣聖人於天下之所未嘗有<lb/>
　者而獨以身先之或授受或誅伐而皆能措斯人於<lb/>
　安治所謂時也天未明地未察宗廟未嚴父子未親<lb/>
　君臣未從待禮而定所謂倫也其於社稷山川鬼神<lb/>
　也有所則象而報事焉專爲門霤廣爲蜡臘無不在<lb/>
　矣所謂體也喪祭用焉賔客交焉所謂義也寡不必<lb/>
<pb n="31a"/>
　不足多不必有餘諸侯大夫各守其分所謂稱也始<lb/>
　天下之未嘗有此禮也豈非無時無義無倫無稱而<lb/>
　莫之安也故禮舉而義始立禮行而物斯從廣大徧<lb/>
　覆於天下而禮彌綸之蓋以天下從禮而非以禮從<lb/>
　天下也不幸已行之禮失其次序事逺而莫追時異<lb/>
　而難遵既間雜於人欲之流放矣雖不時不義不倫<lb/>
　不稱而亦莫之䘏也自叔向子産晏子號爲知禮之<lb/>
　大意曽不足以輔其君而反損益之以徇人欲孔子<lb/>
<pb n="31b"/>
　知之而不能救也逮於後世統緒不接又大異矣從<lb/>
　其所謂便利者去其所謂迂闊者儒者方追述帝王<lb/>
　時措之冝於時變世遷人欲放流之後思舉而措之<lb/>
　以禮從天下而兾望古人萬一之功嗚呼禮之卒難<lb/>
　行也<lb/>
諸侯以龜爲寳以圭爲瑞家不寳龜不藏圭不臺門言<lb/>
有稱也<lb/>
　鄭氏曰古者貨貝寳龜大夫以下有貨耳易曰十朋<lb/>
<pb n="32a"/>
　之龜瑞信也諸侯執瑞孤卿以下執摯闍者謂之臺<lb/>
　孔氏曰此一節還明上經稱次之事諸侯有保土之<lb/>
　重冝湏占詳吉凶故得以龜爲寳圭兼五等玉也諸<lb/>
　侯之於天子如天子之於天也天子得天之物謂之<lb/>
　瑞故諸侯受封於天子天子與之玉亦謂爲瑞也書<lb/>
　云輯五瑞又云班瑞于羣后是也此云圭不云璧從<lb/>
　可知也家卿大夫也大夫卑輕不得寳龜故臧文仲<lb/>
　居蔡爲僭也卿大夫不得執玉故不得藏圭兩邉築<lb/>
<pb n="32b"/>
　闍爲基基上起屋曰臺門諸侯有保捍之重故爲臺<lb/>
　門而大夫輕故不得也言有稱者結上得與不得各<lb/>
　有所稱也鄭注貨貝寳龜也古者以貝爲貨若今用<lb/>
　錢爲貨貝有五種案食貨志王莽作金銀龜貝錢布<lb/>
　之品名曰寳貨大貝壯貝幺貝小貝又不盈寸爲五<lb/>
　品又以龜爲寶案損卦六五爻云十朋之龜鄭注引<lb/>
　爾雅神龜以下十龜家語臧氏家有守龜名曰蔡此<lb/>
　云家不寳龜者案白虎通天子之龜尺有二寸諸侯<lb/>
<pb n="33a"/>
　一尺大夫八寸謂卜龜也士亦有龜士喪禮卜宅是<lb/>
　也闍者謂之臺爾雅釋宫文<lb/>
　長樂陳氏曰以龜爲寳所以致謀於神以圭爲瑞所<lb/>
　以合符於天子致謀於神所以考國疑合符於天子<lb/>
　所以重國體非諸侯之所私有也家之寳龜藏圭則<lb/>
　爲私有此臧文仲居蔡所以見譏於君子也<lb/>
　嚴陵方氏曰龜所以決國疑圭所以申國信諸侯有<lb/>
　國者也故以龜為寳以圭為瑞大夫有家而已故不<lb/>
<pb n="33b"/>
　寳龜不藏圭變瑞言藏則以藏猶不可而況於瑞乎<lb/>
　門之有臺所以壯國體故家不臺門凡此則以國家<lb/>
　之辨各有稱焉<lb/>
禮有以多爲貴者天子七廟諸侯五大夫三士一天子<lb/>
之豆二十有六諸公十有六諸侯十有二上大夫八下<lb/>
大夫六諸侯七介七牢大夫五介五牢天子之席五重<lb/>
諸侯之席三重大夫再重天子崩七月而葬五重八翣<lb/>
諸侯五月而葬三重六翣大夫三月而葬再重四翣此<lb/>
<pb n="34a"/>
以多爲貴也<lb/>
　鄭氏曰豆之數謂天子朔食諸侯相食及食大夫公<lb/>
　食大夫禮曰宰夫自東房薦豆六設于醬東此食下<lb/>
　大夫而豆六則其餘著矣聘禮致饔餼於上大夫堂<lb/>
　上八豆設于戶西則凡致饔餼堂上之豆數亦如此<lb/>
　周禮公之豆四十其東西夾各十有二侯伯之豆三<lb/>
　十有二其東西夾各十子男之豆二十有四其東西<lb/>
　夾各六諸侯七介七牢者周之侯伯也大夫五介五<lb/>
<pb n="34b"/>
　牢者侯伯之卿使聘者也周禮上公九介九牢侯伯<lb/>
　七介七牢子男五介五牢聘義所云上公七介侯伯<lb/>
　五介子男三介乃謂其使者也天子葬五重者謂抗<lb/>
　木與茵也葬者抗木在上茵在下士喪禮下篇陳器<lb/>
　曰抗木橫三縮二加抗席三加茵用䟽布緇翦有幅<lb/>
　縮二橫三此士之禮一重者以此差之上公四重<lb/>
　孔氏曰禮主威儀以尊卑大小多少質文各有所冝<lb/>
　其稱非一故從此以下更廣明爲稱之事天子徳尊<lb/>
<pb n="35a"/>
　孝篤故立廟以多世爲稱諸侯大夫士徳轉薄故廟<lb/>
　少爲稱士一廟據下士爲言若適士則二廟也天子<lb/>
　豆二十有六者尊者冝備味也諸公上公也諸侯侯<lb/>
　伯子男也十六十二謂更相朝時堂上之豆數上下<lb/>
　大夫或八或六皆謂主國食使臣堂上之豆數鄭註<lb/>
　謂天子朔食諸侯相食者以文連下大夫六豆上大<lb/>
　夫八豆皆是食饗大禮明天子諸侯之豆數亦是大<lb/>
　禮故云朔食及相食也案禮有正羞庻羞見公食大<lb/>
<pb n="35b"/>
　夫禮又掌客云公豆四十又云食四十則豆盛正羞<lb/>
　食爲庻羞也故鄭註掌客云食者其庶羞美可食者<lb/>
　是庶羞與正羞别此上大夫八豆下大夫六豆皆爲<lb/>
　正羞而天子二十六豆亦爲正羞也鄭註食下大夫<lb/>
　豆六則其餘著矣者言下大夫六豆設於堂上則天<lb/>
　子公侯之豆亦設于堂上顯著可知也引聘禮致饔<lb/>
　餼於上大夫證此八豆之義也案公食大夫禮亦有<lb/>
　上大夫八豆之文必引聘禮者以公食大夫是食禮<lb/>
<pb n="36a"/>
　聘禮上大夫是致饔餼禮欲見食與饔餼堂上豆數<lb/>
　同引周禮者皆掌客文其陳於堂上及東西夾此鄭<lb/>
　以意量之也諸侯七介七牢者介副也牢大牢也諸<lb/>
　侯朝天子天子以大牢禮賜之周禮公九介九牢侯<lb/>
　伯七子男五今言七舉中言之也案大行人云凡卿<lb/>
　大夫士之禮各下其君二等侯伯七介七牢其臣既<lb/>
　降二等故卿大夫五介五牢亦舉中言之也其介數<lb/>
　得各下其君二等若牢則以爵等五等之卿同牢今<lb/>
<pb n="36b"/>
　言五牢者唯據侯伯之卿降君二等其餘牢禮則否<lb/>
　天子之席五重者尊者湏厚多重乃稱諸侯三重謂<lb/>
　相朝時賔主皆然也三重則四席也凡儀禮之例一<lb/>
　種席皆稱重故燕禮註云重席重蒲筵是也凡席有<lb/>
　兩則稱二重有一則稱一重與棺重别也天子五重<lb/>
　八翣者葬冝堅固故多重冝多鄣蔽故八翣諸侯卑<lb/>
　於王故鄣蔽少三重六翣五等同也諸侯大夫又卑<lb/>
　故從而少飾前介及牢不云天子者天子無介牢禮<lb/>
<pb n="37a"/>
　無等及爲賔客之事古者椁累木於其四邉上下不<lb/>
　周致茵於椁下所以藉棺從上下棺之後又置抗木<lb/>
　於椁之上所以抗載於土鄭引士喪禮下篇證此經<lb/>
　葬五重三重之義也下棺之後先加折於壙上以承<lb/>
　抗席折猶<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>也方鑿連木爲之蓋如牀縮者三橫者<lb/>
　五無簀於上加抗木抗木之上加抗席三此爲一重<lb/>
　如是者五則爲五重茵者藉棺外下褥用淺色緇布<lb/>
　爲之每將一幅輙合縫爲囊將茅秀及香草著其中<lb/>
<pb n="37b"/>
　如今有絮褥也亦縮二横三每爲一重也此以多為<lb/>
　貴結上文<lb/>
　長樂陳氏曰多少者禮之數大小髙下者禮之度文<lb/>
　素者禮之容是雖所設之不同皆縁情以制冝隨冝<lb/>
　以爲貴以求其稱而已其言以多爲貴則先之以廟<lb/>
　而繼之豆介牢席者先神後人之序也由豆介牢席<lb/>
　而繼之以葬者養生送死之序也至於多少大小髙<lb/>
　下文素之間其先後之序蓋可以理考　又禮書曰<lb/>
<pb n="38a"/>
　禮器之豆數用數也掌客之豆數陳數也<lb/>
　嚴陵方氏曰豆以實地産爲主故每用隂數介謂介<lb/>
　僎之介此引諸侯牢介謂朝天子之禮也卿大夫牢<lb/>
　介謂諸侯使聘天子之禮也止言諸侯之席三重則<lb/>
　通五等可知言大夫再重則兼卿可知凡此尊者多<lb/>
　而卑者少故曰以多爲貴<lb/>
　山隂陸氏曰天子朝踐八豆饋食八豆又加豆八羞<lb/>
　豆二所謂二十有六者此與自公以下雖有加豆羞<lb/>
<pb n="38b"/>
　豆不數方隆天子以多爲貴故也亦其加豆羞豆有<lb/>
　降殺春秋傳曰楚子入饗于鄭加籩豆六品是也又<lb/>
　聘禮云凡致禮皆用其饗之加籩豆則籩豆非饗盖<lb/>
　少諸公十六倍上大夫朝事八饋食八諸侯十二倍<lb/>
　下大夫朝事六饋食六上大夫八朝事之豆也下大<lb/>
　夫六去茆菹麋臡公食大夫宰夫自東房薦豆六韭<lb/>
　菹醓醢昌本麋臡菁菹鹿臡是也以差次推之上士<lb/>
　饋食之豆四既夕禮脾折蠯醢葵菹蠃醢是也下士<lb/>
<pb n="39a"/>
　饋食之豆二冠禮喪禮特牲饋食葵菹蠃醢士籩有<lb/>
　栗脯而已天子之席五重書曰敷重篾席敷重筍席<lb/>
　則凡王席重設行葦傳曰設席重席也周官司几筵<lb/>
　設莞筵紛純加繅席畫純加次席黼純繅席次席皆<lb/>
　重設是以謂之五重凡禮對文則别散文則通自其<lb/>
　通者言之筵或謂之席席亦或謂之筵又天子五重<lb/>
　諸侯三重筵皆單設席則重也大夫再重有筵則席<lb/>
　亦單設無加席則筵蓋重爾公食大夫禮曰蒲筵常<lb/>
<pb n="39b"/>
　緇布純加萑席尋𤣥帛純萑席蓋亦單設大射儀曰<lb/>
　司宫兼卷重席設於賔左此筵亦重設也是以謂之<lb/>
　重席謂之重席則無異席可知鄭氏謂公食大夫孤<lb/>
　爲賔則莞筵紛純加繅席為畫純是不知司几筵加<lb/>
　繅席重設主諸侯三重席言之公食大夫加萑席主<lb/>
　大夫再重言之萑席單設而已蓋如是而知諸侯之<lb/>
　席三重大夫再重也凡翣天子戴璧諸侯戴圭蓋首<lb/>
　戴五非大夫以下之事也五重三重再重蓋皆謂棺<lb/>
<pb n="40a"/>
　據喪大記君之棺八寸屬六寸椑四寸上大夫棺八<lb/>
　寸屬六寸下大夫棺六寸屬四寸先儒謂席有兩則<lb/>
　稱重與棺重别此讀天子之棺四重之誤也蓋天子<lb/>
　之棺五其爲重實有四今曰五重侈言之雖曰五重<lb/>
　可也<lb/>
　東萊吕氏曰儒者之議禮每力爭於毫釐尺寸之間<lb/>
　如天子之席五重諸侯之席三重所爭者纔再重耳<lb/>
　天子之堂九尺諸侯之堂七尺所爭者纔二尺耳由<lb/>
<pb n="40b"/>
　庸人視之天子諸侯之分豈再重之席二尺之堂所<lb/>
　能抑揚耶大堤雲横抗如山嶽其視尺寸之土若不<lb/>
　能爲堤之損益也然水源暴至勢與堤平茍猶有尺<lb/>
　寸之土未沒則瀕水之人可恃以無恐當是時百萬<lb/>
　生靈之命繫於尺寸之土焉尺寸之土可以遏昬墊<lb/>
　之害尺寸之禮可以遏僭亂之原然則儒者力爭於<lb/>
　毫釐尺寸之間非迂也𫝑也<lb/>
　講義曰禮莫大於分分莫大於名名分一定則禮有<lb/>
<pb n="41a"/>
　隆殺而不敢相踰越荀卿所謂禮以貴賤為文以多<lb/>
　少爲異是也<lb/>
　許氏曰裁羣物制庻事安上治民莫善於禮究其裒<lb/>
　多益寡别嫌明微使禮之或多或寡或小或大或髙<lb/>
　或下或文或質各當其位而不相亂各稱其情而不<lb/>
　相悖循其名列其器而義以脩焉禮以藏焉則非聖<lb/>
　人莫能爲矣方天下未有此禮也分夷級陵等威蓋<lb/>
　未嚴也聖人取其多且文者致隆於君上由君而下<lb/>
<pb n="41b"/>
　極其降殺莫得以比隆焉天下之人亦見君上之禮<lb/>
　其取數多矣用物宏矣往往不以爲過而以爲當然<lb/>
　退顧其所當得者不自厭於寡約之中而退焉自適<lb/>
　於分守之際彼其𥘉未始有此也禮一制焉而君勢<lb/>
　益尊民志益定是則聖人之教也故廟祧之設天子<lb/>
　則七諸侯則降而五焉大夫三焉士則一焉非特以<lb/>
　誠深孝篤獨隆於天子也蓋以天下有王尊祖親禰<lb/>
　之道當如是也堂上正羞天子則二十有六豆諸公<lb/>
<pb n="42a"/>
　則殺而十六焉諸侯則十二焉上大夫八而下大夫<lb/>
　六焉非以備味多品獨冝於天子也不如是無以極<lb/>
　九州之美備四時之和也牢介異數諸侯之七則多<lb/>
　於大夫之五席重異冝諸侯之三則多於大夫之再<lb/>
　事莫大於天子之喪故葬必七月抗木與茵之數至<lb/>
　於五重而翣以八焉至諸侯則五月而葬三重六翣<lb/>
　而已夫葬月之或七或五也抗茵柳翣之數五之與<lb/>
　三八之與六天子諸侯之儀亦或幾於相亂矣夫其<lb/>
<pb n="42b"/>
　禮之相亂者其間不能以寸聖人乃惓惓致意焉蓋<lb/>
　以爲毫釐之際所以明嫌表微者舎是無以自見也<lb/>
　雖然七月而葬非特貴夫閲月之多也死生終始之<lb/>
　際人道大變聖人嚴焉固不可不深長思而盡心於<lb/>
　此也況至尊至貴之極莫與倫等而可忽於此乎七<lb/>
　日而殯則附於身者必誠必信既殯而庸有悔焉君<lb/>
　子以爲不仁於親也七月而葬凡附於棺者必誠必<lb/>
　信既葬而庸有悔焉君子以爲不仁於親也質之周<lb/>
<pb n="43a"/>
　制含襚幣玉小宰受之鄉遂紼引司徒治之大喪之<lb/>
　殯也葬也必以大臣蒞之者所以示天下之嚴且重<lb/>
　者矧夫未殯之始復之用衣裳也薌尸之用鬯也寒<lb/>
　尸之用槃冰也枕尸之用角枕楔尸之用角柶也斂<lb/>
　尸之用圭璋琥璜璧琮也必七日而殯焉者盖欲誠<lb/>
　信乎此也及其葬也水兕之周於杝梓也菆龍之加<lb/>
　於椁幬也竁之用窆器也葬之用鸞車象路也七月<lb/>
　而葬焉者盖欲其誠信乎此也春秋一書天子志崩<lb/>
<pb n="43b"/>
　不志葬獨於莊四年志葬桓焉或以爲不志葬者春<lb/>
　秋之常也或以爲尸以求於諸侯也夫事莫大於葬<lb/>
　天子聖人奚忍不志天子之葬同軌畢至尚何求者<lb/>
　桓王崩於桓之十五年至是而葬蓋七年矣聖人之<lb/>
　心盖謂以春秋臣子不能盡其道於送往謹終之際<lb/>
　絶父子君臣之義春秋蓋隠焉而不書間有獲見於<lb/>
　經者乃若是慢春秋書之而當時臣子之罪著矣<lb/>
　禮記集說卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經集傳卷五</head> <lb/>
    <p>
<pb n="1a"/>
欽定四庫全書<lb/>
　詩經集傳卷五<lb/>
　　　　　　　　　　　　宋　朱子　撰<lb/>
　　彤弓之什二之三<lb/>
彤弓弨<hi>音超</hi>兮受言藏之我有嘉賔中心貺<hi>叶虚王反</hi>之鐘鼓<lb/>
既設一朝饗<hi>叶虚良反</hi>之<hi>賦也彤弓朱弓也弨弛貌貺與也大飲賔曰饗○此天子燕有功諸侯而錫以弓矢之樂歌也東萊呂氏曰受言藏之言其重也弓人所獻藏之王府以待有功不敢輕與人也中心貺之言其誠也中心實欲貺之非由外也一朝饗之言其速也以王府寳藏之弓一朝舉以畀人未嘗有遲<pb n="1b"/>留顧惜之意也後世視府藏為已私分至有以武庫兵賜弄臣者則與受言藏之者異矣賞賜非出於利誘則迫於事勢至有朝賜鐵券而暮屠戮者則與中心貺之者異矣屯膏吝賞功臣解體至有印刓而不忍予者則與一朝饗之者異矣</hi>○彤弓弨兮受言載<hi>叶子利反</hi>之我有嘉賔中心<lb/>
喜<hi>叶去聲</hi>之鐘鼓既設一朝右<hi>音又叶/于記反</hi>之<hi>賦也載抗之也喜樂也右勸也尊也</hi>○彤弓弨兮受言櫜<hi>音髙叶/古號反</hi>之我有嘉賔中心好<hi>去聲</hi>
之鐘鼓既設一朝醻<hi>音酬叶大到反</hi>之<hi>賦也櫜韜好説醻報也飲酒之禮主人獻賔賔酢主人主人又酌自飲而遂酌以飲賔謂之醻醻猶厚也勸也</hi>
　　彤弓三章章六句<hi>春秋傳甯武子曰諸侯敵王所愾而獻其功於是乎賜之彤弓</hi>
<pb n="2a"/>
　　<hi>一彤矢百玈弓矢千以覺報宴注曰愾恨怒也覺明也謂諸侯有四夷之功王賜之弓矢又為歌彤</hi>
　　<hi>弓以明報功宴樂鄭氏曰凡諸侯賜弓矢然後專征伐東萊呂氏曰所謂專征者如四夷入邊臣子</hi>
　　<hi>簒弑不容待報者其他則九伐之法乃大司馬所職非諸侯所專也與後世强臣拜表輒行者異矣</hi>
菁菁<hi>音精</hi>者莪在彼中阿既見君子樂<hi>音/洛</hi>且有儀<hi>叶五何反○興也菁菁盛貌莪蘿蒿也中阿阿中也大陵曰阿君子指賔客也○此亦燕飲賔客之詩言菁菁者莪則在彼中阿矣既見君子則我心喜樂而有禮儀矣或曰比也以菁菁者莪比君子容貌威儀之盛也下章放此</hi>○菁<lb/>
菁者莪在彼中沚<hi>音止</hi>既見君子我心則喜<hi>興也中沚沚中也喜樂也</hi>
○菁菁者莪在彼中陵既見君子錫我百朋<hi>興也中陵陵中也古<pb n="2b"/>者貨貝五貝為朋錫我百朋者見之而喜如得重貨之多也</hi>○汎汎<hi>芳劒反</hi>楊舟載沉<lb/>
載浮既見君子我心則休<hi>比也楊舟楊木為舟也載則也載沉載浮猶言載清載濁載馳載驅之類以比未見君子而心不定也休者休休然言安定也</hi>
　　菁菁者莪四章章四句<lb/>
六月棲棲<hi>音西</hi>戎車既飭<hi>音/敕</hi>四牡騤騤<hi>音/逵</hi>載是常服<hi>叶蒲北反</hi>
玁狁孔熾我是用急<hi>叶音棘</hi>王于出征以匡王國<hi>叶于逼反○賦也六月建未之月也棲棲猶遑遑不安之貌戎車兵車也飭整也騤騤强貌常服戎事之常服以韎韋為弁又以為衣而素裳白舄也玁狁即獫狁北狄也孔甚熾盛匡正也○成康既沒周室寖衰八世而厲王胡暴虐周<pb n="3a"/>人逐之出居于彘玁狁内侵逼近京邑王崩子宣王靖即位命尹吉甫帥師伐之有功而歸詩人作歌以序其事如此司馬法冬夏不興師今乃六月而出師者以玁狁甚熾其事危急故不得已而王命於是出征以正王國也</hi>○比<hi>去/聲</hi>物四驪閑之維則維此六月既成我服<hi>叶蒲北反</hi>
我服既成于三十里王于出征以佐天子<hi>叶奬里反○賦也比物齊其力也凡大事祭祀朝覲㑹同毛馬而頒之凡軍事物馬而頒之毛馬齊其色物馬齊其力吉事尚文武事尚强也則法也服戎服也三十里一舍也古者吉行日五十里師行日三十里○既比其物而曰四驪則其色又齊可以見馬之有餘矣閑習之而皆中法則又可以見教之有素矣於是此月之中即成我服既成我服即日引道不徐不疾盡舍而止又見其應變之速從事之敏而不失其常度也王命於此而出征欲其冇以敵王所<pb n="3b"/>愾而佐天子耳</hi>　四牡修廣其大有顒<hi>玉容反</hi>薄伐玁狁以奏膚<lb/>
公有嚴有翼共<hi>音恭</hi>武之服<hi>叶蒲/北反</hi>其武之服以定王國<hi>叶于逼反○賦也修長廣大也顒大貌奏薦膚大公功嚴威翼敬也其與供同服事也言將帥皆嚴敬以共武事也</hi>
○玁狁匪茹<hi>音孺</hi>整居焦穫<hi>音/護</hi>侵鎬<hi>音浩</hi>及方至于涇陽織<lb/>
<hi>音志</hi>文鳥章白旆央央<hi>於良/反</hi>元戎十乘<hi>去/聲</hi>以先啟行<hi>叶户郎反○賦也茹度整齊也焦穫鎬方皆地名焦未詳所在穫郭璞以為瓠中則今在耀州三原縣也鎬劉向以為千里之鎬則非鎬京之鎬矣亦未詳其所在也方疑即朔方也涇陽涇水之北在豐鎬之西北言其深入為寇也織幟字同烏章烏隼之章也白旆繼旐者也央央鮮明貌元大也戎戎車也軍之前鋒也啟開行道也猶言發<pb n="4a"/>程也○言玁狁不自度量深入為寇如此是以建此旌旗選鋒鋭進聲其罪而致討焉直而壯律而臧有所不戰戰必勝矣</hi>○戎車既安<hi>叶於/連反</hi>如輊<hi>音/致</hi>如軒四牡既佶<hi>音吉</hi>既<lb/>
佶且閑<hi>叶胡田反</hi>薄伐玁狁至于大<hi>音泰</hi>原文武吉甫萬邦為<lb/>
憲<hi>叶許言反○賦也輊車之覆而前也軒車之却而後也凡車從後視之如輊從前視之知軒然後適調也佶壯健貌大原地名亦曰大鹵今在大原府陽曲縣至于大原言逐出之而已不窮追也先王治戎狄之法如此吉甫尹吉甫此時大將也憲法也非文無以附衆非武無以威敵能文能武則萬邦以之為法矣</hi>○吉<lb/>
甫燕喜既多受祉來歸自鎬我行永乆<hi>叶舉里反</hi>飲<hi>去聲</hi>御諸<lb/>
友<hi>叶羽已反</hi>炰<hi>音/庖</hi>鼈膾鯉侯誰在矣張仲孝友<hi>叶同上○賦也祉福御進<pb n="4b"/>侯維也張仲吉甫之友也善父母曰孝善兄弟曰友○此言吉甫燕飲喜樂多受福祉蓋以其歸自鎬而行永乆也是以飲酒進饌於朋友而孝友之張仲在焉言其所與宴者之賢所以賢吉甫而善是燕也</hi>
　　六月六章章八句<lb/>
薄言采芑<hi>音起</hi>于彼新田于此菑<hi>音/緇</hi>畝<hi>叶每/彼反</hi>方叔涖<hi>音利</hi>止<lb/>
其車三千師干之試<hi>叶詩止反</hi>方叔率止乗其四騏四騏翼<lb/>
翼路車有奭<hi>音肸</hi>簟笰<hi>音/弗</hi>魚服<hi>叶蒲/北反</hi>鉤膺鞗<hi>音/條</hi>革<hi>叶訖力反○興也芑苦菜也青白色摘其葉有白汁出肥可生食亦可蒸為茹即今苦蕒菜宜馬食軍行采之人馬皆可食也田一歲曰菑二歲曰新田三歲曰畬方叔宣王卿士受命為將者也涖臨也其車三千法當用三十萬衆蓋兵<pb n="5a"/>車一乗甲士三人歩卒七十二人又二十五人將重車在後凡百人也然此亦極其盛而言未必實有此數也師衆干扞也試肄習也言衆且練也率總率之也翼翼順序貎路車戎車也奭赤貎簟笰以方文竹簟為車蔽也鉤膺馬婁頷有鉤而在膺有樊有纓也樊馬大帶纓鞅也鞗革見蓼蕭篇○宣王之時蠻荆背叛王命方叔南征軍行采芑而食故賦其事以起興曰薄言采芑則于彼新田于此菑畝矣方叔涖止則其車三千師干之試矣又遂言其車馬之美以見軍容之盛也</hi>○薄言采芑于彼新田于此中<lb/>
鄉方叔涖止其車三千旂旐央央方叔率止約軧<hi>音祗</hi>錯<lb/>
衡<hi>叶户郎反</hi>八鸞瑲瑲<hi>音/倉</hi>服其命服朱芾<hi>音弗</hi>斯皇有瑲葱珩<lb/>
<hi>音衡叶户郎反○興也中鄉民居其田尤治約束軧轂也以皮纏束兵車之轂而朱之也錯文也鈴在鑣曰鸞<pb n="5b"/>馬口兩旁各一四馬故八也瑲瑲聲也命服天子所命之服也朱芾黄朱之芾也皇猶煌煌也瑲玉聲葱蒼色如葱者也珩佩首横玉也禮三命赤芾葱珩</hi>○鴥<hi>音/聿</hi>彼飛隼<hi>息允反</hi>其飛戾天<lb/>
亦集爰止方叔涖止其車三千師干之試方叔率止鉦<lb/>
<hi>音征</hi>人伐鼓陳師鞠<hi>音/菊</hi>旅顯允方叔伐鼓淵淵<hi>叶於巾反</hi>振旅<lb/>
闐闐<hi>音田叶徒鄰反○興也隼鷂屬急疾之鳥也戾至爰於也鉦鐃也鐲也伐擊也鉦以静之鼓以動之鉦鼓各有人而言鉦人伐鼓互文也鞠告也二千五百人為師五百人為旅此言將戰陳其師旅而誓告之也陳師鞠旅亦互文耳淵淵鼓聲和平不暴怒也謂戰時進士衆也振止旅衆也言戰罷而止其衆以入也春秋𫝊曰出曰治兵入曰振旅是也闐闐亦鼓聲也或曰盛貌程子曰振旅亦以鼓行金止○言隼飛戾天而亦集<pb n="6a"/>於所止以興師衆之盛而進退有節如下文所云也</hi>○蠢爾蠻荆大邦為讎方叔<lb/>
元老克壯其猶方叔率止執訊<hi>音信</hi>獲醜<hi>叶尺由反</hi>戎車嘽嘽<lb/>
<hi>音癱</hi>嘽嘽焞焞<hi>音推</hi>如霆如雷顯允方叔征伐玁狁蠻荆來<lb/>
威<hi>叶音隈○賦也蠢者動而無知之貌蠻荆荊州之蠻也大邦猶言中國也元大猶謀也言方叔雖老而謀則壯也嘽嘽衆也焞焞盛也霆疾雷也方权蓋嘗與於北伐之功者是以蠻荆聞其名而皆來畏服也</hi>
　　采芑四章章十二句<lb/>
我車既攻我馬既同四牡龐龐<hi>音籠</hi>駕言徂東<hi>賦也攻堅同齊也傳曰宗廟齊豪尚純也戎事齊力尚强也田獵齊足尚疾也龐龐充實也東東都洛邑也○周公相成王營洛邑<pb n="6b"/>為東都以朝諸侯周室既衰乆廢其禮至于宣王内得政事外攘夷狄復文武之竞土修車馬備器械復㑹諸侯於東都因田獵而選車徒焉故詩人作此以美之首章汎言將徃東都也</hi>○田車既好<hi>叶許厚反</hi>四牡孔阜東有甫草<hi>叶此/苟反</hi>駕言行狩<hi>叶始苟反○賦也田車田獵之車好善也阜盛大也甫草甫田也後為鄭地今開封府中牟縣西圃田澤是也宣王之時未有鄭國圃田屬東都畿内故徃田也○此章指言將徃狩于圃田也</hi>○之子于苗<hi>叶音毛</hi>選徒囂囂<lb/>
<hi>音翶</hi>建旐設旄搏<hi>音/博</hi>獸于敖<hi>賦也之子有司也苖狩獵之通名也選數也囂囂聲衆盛也數車徒者其聲囂囂則車徒之衆可知且車徒不譁而惟數者有聲又見其静治也敖近滎陽地名也○此章言至東都而選徒以獵也</hi>○駕彼四牡四牡奕奕赤芾金舄㑹同<lb/>
<pb n="7a"/>
有繹<hi>賦也奕奕連絡布散之貌赤芾諸侯之服金舄赤舄而加金飾亦諸侯之服也時見曰㑹殷見曰同繹陳列聯屬之貌也○此章言諸侯來㑹朝於東都也</hi>○決拾既佽<hi>音次與柴叶</hi>弓矢<lb/>
既調<hi>讀如同與同叶</hi>射夫既同助我舉柴<hi>音恣○賦也決以象骨為之著於右手大指所以鉤弦開體拾以皮為之著於左臂以遂弦故亦名遂佽比也調謂弓强弱與矢輕重相得也射夫蓋諸侯來㑹者同協也柴説文作㧘謂積禽也使諸侯之人助而舉之言獲多也○此章言既㑹同而田獵也</hi>○<lb/>
四黄既駕兩驂不猗<hi>音意叶於箇反</hi>不失其馳<hi>叶徒/臥反</hi>舍<hi>音捨</hi>矢如<lb/>
破<hi>叶普過反○賦也猗偏倚不正也馳馳驅之法也舍矢如破巧而力也蘇氏曰不善射御者詭遇則獲不然不能也今御者不失其馳驅之法而射者舍矢如破則可謂善射御矣○此章言田獵而見其射御之善也</hi>
<pb n="7b"/>
○蕭蕭馬鳴悠悠旆旌徒御不驚大庖不盈<hi>賦也蕭蕭悠悠皆閑暇之貌徒步卒也御車御也驚如漢書夜軍中驚之驚不驚言比卒事不喧譁也大庖君庖也不盈言取之有度不極欲也蓋古者田獵獲禽面傷不獻踐毛不獻不成禽不獻擇取三等自左膘而射之達於右腢為上殺以為乾豆奉宗廟逹右耳本者次之以為賔客射左髀逹於右䯚為下殺以充君庖每禽取三十焉每等得十其餘以與士大夫習射於澤宫中者取之是以獲雖多而君庖不盈也張子曰饌雖多而無餘者均及於衆而有法耳凡事有法則何患乎不均也舊説不驚驚也不盈盈也亦通○此章言其終事嚴而頒禽均也</hi>○<lb/>
之子于征有聞<hi>音問</hi>無聲允矣君子展也大成<hi>賦也允信展誠也聞師之行而不聞其聲言至肅也信矣其君子也誠哉其大成也○此章總叙其事之始終而深美之</hi>
<pb n="8a"/>
　　車攻八章章四句<hi>以五章以下考之恐當作四章章八句</hi>
吉日維戊<hi>叶莫口反</hi>既伯既禱<hi>叶丁/口反</hi>田車既好<hi>叶許口反</hi>四牡孔<lb/>
阜升彼大阜從其羣醜<hi>賦也戊剛日也伯馬祖也謂天駟房星之神也醜衆也謂禽獸之羣衆也○此亦宣王之詩言田獵將用馬力故以吉日祭馬祖而禱之既祭而車牢馬健於是可以厯險而從禽也以下章推之是日也其戊辰與</hi>○吉日庚午既差我馬<hi>叶满浦反</hi>獸之<lb/>
所同麀<hi>音憂</hi>鹿虞虞<hi>音/語</hi>漆沮<hi>平/聲</hi>之從天子之所<hi>賦也庚午亦剛日也差擇齊其足也同聚也鹿牝曰麀麌麋衆多也漆沮水名在西都畿内涇渭之北所謂洛水今自延韋流入鄘坊至同州入河也○戊辰之日既禱矣越三日庚午遂擇其馬而乗之視獸之所聚麀鹿最多之處而從之惟<pb n="8b"/>漆沮之旁為盛宜為天子田獵之所也</hi>○瞻彼中原其祁孔有<hi>叶羽已反</hi>儦儦<lb/>
<hi>音標</hi>俟俟<hi>叶于/紀反</hi>或羣或友<hi>叶羽/已反</hi>悉率左右<hi>叶羽已反</hi>以燕天子<lb/>
<hi>叶奬里反○賦也中原原中也祁大也趣則儦儦行則俟俟獸三曰羣二曰友燕樂也○言從王者視彼禽獸之多於是率其同事之人各共其事以樂天子也</hi>○既張我弓既挾我矢發彼<lb/>
小豝<hi>音巴</hi>殪<hi>音/意</hi>此大兕以御賔客且以酌醴<hi>賦也發發矢也豕牝曰豝一矢而死曰殪兕野牛也言能中微而制大也御進也醴酒名周官五齊二曰醴齊注曰醴成而汁滓相將如今甜酒也○言射而獲禽以為爼實進於賔客而酌醴也</hi>
　　吉日四章章六句<hi>東萊呂氏曰車攻吉日所以為復古者何也蓋蒐狩之禮可以</hi>
<pb n="9a"/>
　　<hi>見王賦之復焉可以見軍實之盛焉可以見師律之嚴焉可以見上下之情焉可以見綜理之周焉</hi>
　　<hi>欲明文武之功業者此亦足以觀矣</hi>
鴻鴈于飛肅肅其羽之子于征劬勞于野<hi>叶上與反</hi>爰及矜<lb/>
人哀此鰥寡<hi>叶果五反○興也大曰鴻小曰鴈肅肅羽聲也之子流民自相謂也征行也劬勞病苦也矜憐也老而無妻曰鰥老而無夫曰寡○舊説周室中衰萬民離散而宣王能勞來還定安集之故流民喜之而作此詩追敘其始而言曰鴻鴈于飛則肅肅其羽矣之子于征則劬勞于野矣且其劬勞者皆鰥寡可哀憐之人也然今亦未有以見其為宣王之詩後三篇放此</hi>○鴻鴈于飛集于中澤<lb/>
<hi>叶徒洛反</hi>之子于垣<hi>音/袁</hi>百堵皆作雖則劬勞其究安宅<hi>叶逹各反<pb n="9b"/>○興也中澤澤中也一丈為板五板為堵究終也○流民自言鴻鴈集于中澤以興已之得其所止而築室以居今雖勞苦而終獲安定也</hi>○鴻鴈于飛哀鳴嗷嗷<hi>音翺</hi>維此哲人謂<lb/>
我劬勞維彼愚人謂我宣驕<hi>叶音髙○比也流民以鴻鴈哀鳴自比而作此歌也哲知宣示也知者聞我歌知其出於劬勞不知者謂我閒睱而宣驕也韓詩云勞者歌其事魏風亦云我歌且謡不知我者謂我士也驕大抵歌多出於勞苦而不知者常以為驕也</hi>
　　鴻鴈三章章六句<lb/>
夜如何其<hi>音基</hi>夜未央庭燎之光君子至止鸞聲將將<hi>音槍○賦也其語辭央中也庭燎大燭也諸侯將朝則司烜以物百枚并而束之設於門内也君子諸侯也將將鸞<pb n="10a"/>鑣聲○王將起視朝不安於寢而問夜之早晚曰夜如何哉夜雖未央而庭燎光矣朝者至而聞其鸞聲矣</hi>
○夜如何其夜未艾<hi>叶音乂</hi>庭燎晣晣<hi>音制與艾叶</hi>君子至止<lb/>
鸞聲噦噦<hi>音諱○賦也艾盡也晣晣小明也噦噦近而聞其徐行聲有節也</hi>○夜如何<lb/>
其夜鄉<hi>音向</hi>晨庭燎有煇<hi>音/熏</hi>君子至止言觀其旂<hi>叶渠斤反○賦也鄉晨近曉也煇火氣也天欲明而見其煙光相雜也既至而觀其旂則辨色矣</hi>
　　庭燎三章章五句<lb/>
沔<hi>音免</hi>彼流水朝<hi>音/潮</hi>宗于海<hi>叶虎/洧反</hi>鴥<hi>惟必反</hi>彼飛隼載飛載<lb/>
止嗟我兄弟邦人諸友<hi>叶羽軌反</hi>莫肯念亂誰無父母<hi>叶滿洧反<pb n="10b"/>○興也沔水流滿也諸侯春見天子曰朝夏見曰宗○此憂亂之詩言流水猶朝宗于海飛隼猶或有所止而我之兄弟諸友乃無肯念亂者誰獨無父母乎亂則憂或及之是豈可以不念哉</hi>○沔彼流水<lb/>
其流湯湯<hi>音傷</hi>鴥彼飛隼載飛載揚念彼不蹟<hi>音迹</hi>載起載<lb/>
行<hi>叶户郎反</hi>心之憂矣不可弭忘<hi>興也湯湯波流盛貌不蹟不循道也載起載行言憂念之深不遑寧處也弭止也水盛隼揚以興憂念之不能忘也</hi>○鴥彼飛隼率彼中陵<lb/>
民之訛言寧莫之懲我友敬矣讒言其興<hi>興也率循訛偽懲止也○隼之髙飛猶循彼中陵而民之訛言乃無懲止之者然我之友誠能敬以自持矣則讒言何自而興乎始憂於人而卒反諸已也</hi>
<pb n="11a"/>
　　沔水三章二章章八句一章六句<hi>疑當作三章章八句卒章脱前</hi>
　　<hi>兩句耳</hi>
鶴鳴于九臯聲聞<hi>音問</hi>于野<hi>叶上與反</hi>魚潛在淵或在于渚樂<lb/>
<hi>音洛</hi>彼之園爰有樹檀<hi>叶徒/沿反</hi>其下維蘀<hi>音託</hi>他山之石可以<lb/>
為錯<hi>入聲○比也鶴鳥名長頸竦身髙脚頂赤身白頸尾黒其鳴髙亮聞八九里臯澤中水溢出所為坎從外數至九喻深逺也蘀落也錯礪石也○此詩之作不可知其所由然必陳善納誨之辭也蓋鶴鳴于九臯而聲聞于野言誠之不可揜也魚潛在淵而或在于渚言理之無定在也園有樹檀而其下維蘀言愛當知其惡也他山之石而可以為錯言憎當知其善也由是四者引而伸之觸類而長之天下之理其庶幾乎</hi>○<lb/>
<pb n="11b"/>
鶴鳴于九臯聲聞于天<hi>叶鐵因反</hi>魚在于渚或潛在淵<hi>叶一均反</hi>
樂彼之園爰有樹檀其下維榖他山之石可以攻玉<hi>比也榖一名楮惡木也攻錯也○程子曰玉之温潤天下之至美也石之麤厲天下之至惡也然兩玉相磨不可以成器以石磨之然後玉之為器得以成焉猶君子之與小人處也横逆侵加然後修省畏避動心忍性増益預防而義理生焉道德成焉吾聞諸邵子云</hi>
　　鶴鳴二章章九句<lb/>
　　　彤弓之什十篇四十章二百五十九句<hi>疑脱兩句當為</hi>
　　　<hi>二百六十一句</hi>
<pb n="12a"/>
　　祈父之什二之四<lb/>
祈父<hi>音甫</hi>予王之爪牙<hi>叶五/胡反</hi>胡轉予于恤靡所止居<hi>賦也祈父司馬也職掌封圻之兵甲故以為號酒誥曰圻父薄違是也予六軍之士也或曰司右虎賁之屬也爪牙鳥獸所用以為威者也恤憂也○軍士怨於乆役故呼祈父而告之曰予乃王之爪牙汝何轉我於憂恤之地使我無所止居乎</hi>○祈父予王之爪士胡轉予于恤靡所底<hi>音扺</hi>止<lb/>
<hi>賦也爪士爪牙之士也底至也</hi>○祈父亶不聰胡轉予于恤有母之尸<lb/>
饔<hi>賦也亶誠尸主也饔熟食也言不得奉養而使母反主勞苦之事也○東萊呂氏曰越句踐伐吳冇父母耆老而無昆弟者皆遣歸魏公子無忌救趙亦令獨子無兄弟者歸養則古者有親老而無兄弟其當免征役<pb n="12b"/>必有成法故責司馬之不聰其意謂此法人皆聞之汝獨不聞乎乃驅吾從戎使吾親不免薪水之勞也責司馬者不敢斥王也</hi>
　　祈父三章章四句<hi>序以為刺宣王之詩説者又以為宣王三十九年戰于千畝王</hi>
　　<hi>師敗績于姜氏之戎故軍士怨而作此詩東萊呂氏曰太子晉諫靈王之辭曰自我先王厲宣幽平</hi>
　　<hi>而貪天禍至于今未弭宣王中興之主也至與幽厲並數之其辭雖過觀是詩所刺則子晉之言豈</hi>
　　<hi>無所自歟但今考之詩文未冇以見其必為宣王耳下篇放此</hi>
皎皎白駒食我場苗縶<hi>音執</hi>之維之以永今朝所謂伊人<lb/>
於焉逍遥<hi>賦也皎皎潔白也駒馬之未壯者謂賢者所乘也場圃也縶絆其足維繫其靷也永乆也<pb n="13a"/>伊人指賢者也逍遥遊息也○為此詩者以賢者之去而不可留也故託以其所乘之駒食我場苖而縶維之庶幾以永今朝使其人得以於此逍遥而不去若後人留客而投其轄於井中也</hi>○皎皎白駒<lb/>
食我場藿<hi>音霍</hi>縶之維之以永今夕<hi>叶羊龠反</hi>所謂伊人於焉<lb/>
嘉客<hi>叶克各反○賦也藿猶苖也夕猶朝也嘉客猶逍遥也</hi>○皎皎白駒賁<hi>音閟音奔</hi>
然來<hi>叶云俱反</hi>思爾公爾侯<hi>叶洪/孤反</hi>逸豫無期慎爾優游<hi>叶汪胡反</hi>
勉爾遁思<hi>叶新齎反○賦也賁然光采之貌也或以為來之疾也思語辭也爾指乗駒之賢人也慎勿過也勉毋決也遁思猶言去意也○言此乘白駒者若其肯來則以爾為公以爾為侯而逸樂無期矣猶言横來大者王小者侯也豈可以過於優游決於遁思而終不我顧哉蓋愛之切而不知好爵之不足縻留之苦<pb n="13b"/>而不恤其志之不得遂也</hi>○皎皎白駒在彼空谷生芻<hi>楚俱反</hi>一束其<lb/>
人如玉母金玉爾音而有遐心<hi>賦也賢者必去而不可留矣於是歎其乘白駒入空谷束生芻以秣之而其人之德美如玉也蓋已邈乎其不可親矣然猶冀其相聞而無絶也故語之曰毋貴重爾之音聲而有逺我之心也</hi>
　　白駒四章章六句<lb/>
黄鳥黄鳥無集于榖無啄<hi>音卓</hi>我粟此邦之人不我肯榖<lb/>
言旋言歸復我邦族<hi>比也榖木名榖善旋回復反也○民適異國不得其所故作此詩託為呼其黄鳥而告之曰爾無集于榖而啄我之粟苟此邦之人不以善道相與則我亦不乆於此而將歸矣</hi>
<pb n="14a"/>
○黄鳥黄鳥無集于桑無啄我梁此邦之人不可與明<lb/>
<hi>叶謨郎反</hi>言旋言歸復我諸兄<hi>叶虚王反○比也</hi>○黄鳥黄鳥無集<lb/>
于栩<hi>音許</hi>無啄我黍此邦之人不可與處言旋言歸復我<lb/>
諸父<hi>比也</hi>
　　黄鳥三章章七句<hi>東萊呂氏曰宣王之末民有失所者意他國之可居也及其至</hi>
　　<hi>彼則又不若故鄉焉故思而欲歸使民如此亦異於還定安集之時矣今按詩文未見其為宣王之</hi>
　　<hi>世下篇亦然</hi>
我行其野蔽芾<hi>音沸</hi>其樗<hi>音樞</hi>昏姻之故言就爾居爾不我<lb/>
<pb n="14b"/>
畜復我邦家<hi>叶古胡反○賦也樗惡木也壻之父婦之父相謂曰昏姻畜養也○民適異國依其昏姻而不見收恤故作此詩言我行於野中依惡木以自蔽於是思昏姻之故而就爾居而爾不我畜也則將復我之邦家矣</hi>○我行其野言采其蓫<hi>音逐</hi>昏姻之故言就爾宿<lb/>
爾不我畜言歸思復<hi>賦也蓫牛蘈惡菜也今人謂之羊蹄菜</hi>○我行其野<lb/>
言采其葍<hi>音福叶筆力反</hi>不思舊姻求爾新特成不以富亦秪<lb/>
<hi>音支</hi>以異<hi>叶逸織反○賦也葍䔰惡菜也特匹也○言爾之不思舊姻而求新匹也雖實不以彼之富而厭我之貧亦秪以其新而異於故耳此詩人責人忠厚之意</hi>
　　我行其野三章章六句<hi>王氏曰先王躬行仁義以道民厚矣猶以為未也又</hi>
<pb n="15a"/>
　　<hi>建官置師以孝友睦姻任恤六行教民為其有父母也故教以孝為其有兄弟也故教以友為其有</hi>
　　<hi>同姓也故教以睦為其有異姓也故教以姻為鄰里鄉黨相保相愛也故教以任相賙相救也故教</hi>
　　<hi>以恤以為徒教之或不率也故使官師以時書其德行而勸之以為徒勸之或不率也於是乎有不</hi>
　　<hi>孝不睦不婣不弟不任不恤之刑焉方是時也安有如此詩所刺之民乎</hi>
秩秩斯干<hi>叶居焉反</hi>幽幽南山<hi>叶所/旃反</hi>如竹苞<hi>叶補苟反</hi>矣如松茂<lb/>
<hi>叶莫口反</hi>矣兄及弟矣式相好<hi>去聲叶/許厚反</hi>矣無相猶<hi>叶余/乆反</hi>矣<hi>賦也秩秩有序也斯此也干水涯也南山終南之山也苞叢生而固也猶謀也○此築室既成而燕飲以落之因歌其事言此室臨水而面山其下之固如竹之苞其上之密如松之茂又言居是室者兄弟相好而無相謀則頌<pb n="15b"/>禱之辭猶所謂聚國族於斯者也張子曰猶似也人情大抵施之不報則輟故思不能終兄弟之閒各盡已之所宜施者無學其不相報而廢恩也君臣父子朋友之閒亦莫不用此道盡己而已愚按此於文義或未必然然意則善矣或曰猶當作尤</hi>○似續妣<hi>音比</hi>祖築室百堵西南其户爰<lb/>
居爰處爰笑爰語<hi>賦也似嗣也妣先於祖者協下韻爾或曰謂姜嫄后稷也西南其户天子之宮其室非一在東者西其户在北者南其户猶言南東其畝也爰於也</hi>○約之閣閣椓<hi>音卓</hi>
之橐橐<hi>音託</hi>風雨攸除<hi>去/聲</hi>鳥䑕攸去君子攸芋<hi>音吁叶王遇反○賦也約束板也閣閣上下相乘也椓築也橐橐杵聲也除亦去也無風雨鳥䑕之害言其上下四旁皆牢密也芋尊大也君子之所居以為尊且大也</hi>○如跂<hi>音企</hi>斯翼如矢斯棘如鳥斯革<lb/>
<pb n="16a"/>
<hi>叶訖力反</hi>如翬<hi>音/輝</hi>斯飛君子攸躋<hi>音賫○賦也跂竦立也翼敬也棘急也矢行緩則枉急則直也革變翬雉躋升也○言其大勢嚴正如人之竦立而其恭翼翼也其廉隅整飭如矢之急而直也其棟宇峻起如鳥之警而革也其簷阿華采而軒翔如翬之飛而矯其翼也蓋其堂之美如此而君子之所升以聽事也</hi>○殖殖<hi>音/湜</hi>其庭有覺其楹噲噲<hi>音/快</hi>其正<hi>叶音征</hi>噦噦<lb/>
<hi>音嘒</hi>其冥君子攸寧<hi>賦也殖殖平正也庭宮寢之前庭也覺髙大而直也楹柱也噲噲猶快快也正向明之處也噦噦深廣之貌冥奥窔之聞也言其室之美如此而君子之所休息以安身也</hi>○下<lb/>
莞<hi>音官</hi>上簟<hi>叶徒檢徒/錦二反</hi>乃安斯寢<hi>叶千檢千錦二反</hi>乃寢乃興乃<lb/>
占我夢<hi>叶彌登反</hi>吉夢維何維熊維羆<hi>音碑叶/彼何反</hi>維虺<hi>音毁</hi>維蛇<lb/>
<pb n="16b"/>
<hi>叶于其土何二反○賦也莞蒲蓆也竹葦曰簟羆似熊而長頭髙脚猛憨多力能㧞樹虺蛇屬細頸大頭色如文綬大者長七八尺之祝其君安其室居夢兆而有祥亦頌禱  辭也下章放此</hi>○大<hi>音泰</hi>人占<lb/>
之維熊維羆男子之祥維虺維蛇女子之祥<hi>賦也大人大卜之屬占夢之官也熊羆陽物在山彊力壯毅男子之祥也虺蛇隂物穴處柔弱隱伏女子之祥也  或曰夢之有占何也曰人之精神與天地隂陽流通故晝之所為夜之所夢其善惡吉凶各以類至是以先王建官設屬使之觀天地之㑹辨隂陽之氣以日月星辰占六夢之吉凶獻吉夢贈惡夢其於天人相與之際察之詳而敬之至矣故曰王前巫而後史宗祝瞽侑皆在左右王中心無為也以守至正</hi>○乃生男子載寢<lb/>
之牀載衣<hi>去聲</hi>之裳載弄之璋其泣喤喤<hi>音横叶/胡光反</hi>朱芾<hi>音沸</hi>
<pb n="17a"/>
斯皇室家君王<hi>賦也半圭曰璋喤大聲也芾天子純朱諸侯黄朱皇猶煌煌也君諸侯也○寢之於牀尊之也衣之以裳服之盛也弄之以璋尚其德也言男子之生於是室者皆將服朱芾煌煌然有室有家為君為王矣</hi>○乃生女子載寢之地載衣之裼<hi>音替</hi>載弄之瓦<lb/>
<hi>叶魚位反</hi>無非無儀<hi>叶音/義</hi>唯酒食是議無父母詒<hi>音/遺</hi>罹<hi>叶音麗○賦也裼褓也瓦紡塼也儀善罹憂也○寢之於地卑之也衣之以褓即其用而無加也弄之以瓦習其所有事也有非非婦人也有善非婦人也蓋女子以順為正無非足矣有善則亦非其吉祥可願之事也唯酒食是議而無遺父母之憂則可矣易曰無攸遂在中饋貞吉而孟子之母亦曰婦人之禮精五飯冪酒漿養舅姑縫衣裳而已矣故有閨門之修而無境外之志此之謂也</hi>
<pb n="17b"/>
　　斯于九章四章章七句五章章五句<hi>舊説厲王既流于彘宮室</hi>
　　<hi>圯壊故宣王即位更作宮室既成而落之今亦未有以見其必為是時之詩也或曰儀禮下管新宮</hi>
　　<hi>春秋傳宋元公賦新宮恐即此詩然亦未有明證</hi>
誰謂爾無羊三百維羣誰謂爾無牛九十其犉<hi>音淳</hi>爾羊<lb/>
來思其角濈濈<hi>音戢</hi>爾牛來思其耳濕濕<hi>賦也黄牛黑唇曰犉羊以三百為羣其羣不可數也牛之犉者九十非犉者尚多也聚其角而息濈濈然呞而動其耳濕濕然王氏曰濈濈和也羊以善觸為患故言其和謂聚而不相觸也濕濕潤澤也牛病則耳燥安則潤澤也○此詩言牧事有成而牛羊衆多也</hi>○或降于阿或飲于池<hi>叶唐何反</hi>或寢或訛爾牧來<lb/>
<pb n="18a"/>
思何<hi>上聲</hi>蓑<hi>音/梭</hi>何笠<hi>音/立</hi>或負其餱<hi>音/侯</hi>三十維物<hi>叶微律反</hi>爾牲<lb/>
則具<hi>叶居律反○賦也訛動何揭也蓑笠所以備雨三十維物齊其色而别之几為色三十也○言牛羊無驚畏而牧人持雨具齎飲食從其所適以順其性是以生養蕃息至於其色無所不備而於用無所不有也</hi>
○爾牧來思以薪以蒸以雌以雄<hi>叶于陵反</hi>爾羊來思矜矜<lb/>
兢兢不騫不崩麾之以肱畢來既升<hi>賦也麤曰薪細曰蒸雌雄禽獸也矜矜兢兢堅强也騫虧也崩羣疾也肱臂也既盡也升入牢也○言牧人有餘力則出取薪蒸摶禽獸其羊亦馴擾從人不假箠楚但以手麾之使來則畢來使升則既升也</hi>○牧人乃夢衆維魚矣<lb/>
旐<hi>音兆</hi>維旟<hi>音/餘</hi>矣大人占之衆維魚矣實維豐年<hi>叶尼因反</hi>旐<lb/>
<pb n="18b"/>
維旟矣室家溱溱<hi>賦也占夢之説未詳溱溱衆也或曰衆謂人也旐郊野所建統人少旟州里所建統人多蓋人不如魚之多旐所統不如旟所統之衆故夢人乃是魚則為豐年旐乃是旟則為人衆</hi>
　　無羊四章章八句<lb/>
節<hi>音截</hi>彼南山維石巖巖赫赫師尹民具爾瞻<hi>叶側銜反</hi>憂心<lb/>
如惔<hi>音談</hi>不敢戲談國既卒<hi>子律/反</hi>斬<hi>叶側/衘反</hi>何用不監<hi>平聲○興也節髙峻貌巖巖積石貌赫赫顯盛貌師尹大師尹氏也大師三公尹氏蓋吉甫之後春秋書尹氏卒公羊子以為譏世卿者即此也具俱瞻視惔燔卒終斬絶監視也○此詩家父所作刺王用尹氏以致亂言節彼南山則維石巖巖矣赫赫師尹則民具爾瞻矣而其所為不善使人憂心如火燔灼又畏其威而不敢言也然則國<pb n="19a"/>既終斬絶矣汝何用而不察哉</hi>○節彼南山有實其猗<hi>音醫叶於何反</hi>赫赫師<lb/>
尹不平謂何天方薦<hi>音荐</hi>瘥<hi>音/嵯</hi>喪<hi>去/聲</hi>亂𢎞多民言無嘉<hi>叶居何反</hi>憯<hi>音/慘</hi>莫懲嗟<hi>叶遭哥反○興也有實其猗未詳其義傳曰實满猗長也箋云猗倚也言草木满其旁倚之畎谷也或以為草木之實猗猗然皆不甚通薦荐通重也瘥病𢎞大憯曾懲創也○節彼南山則有實其猗矣赫赫師尹而不平其心則謂之何哉蘇氏曰為政者不平其心則下之榮瘁勞佚有大相絶者矣是以神怒而重之以喪亂人怨而謗讟其上然尹氏曾不懲創咨嗟求所以自改也</hi>○尹氏大<hi>音泰</hi>
師維周之氐<hi>音底叶都黎反</hi>秉國之均四方是維天子是毗<hi>音琵</hi>
俾民不迷不弔昊天不宜空我師<hi>叶霜夷反○賦也氐本均平維持毗輔弔<pb n="19b"/>愍空窮師衆也○言尹氏大師維周之氐而秉國之均則是宜有以維持四方毗輔天子而使民不迷乃其職也今乃不平其心而既不見愍弔於昊天矣則不宜乆在其位使天降禍亂而我衆并及空窮也</hi>○弗<lb/>
躬弗親庶民弗信<hi>叶斯人反</hi>弗問弗仕勿罔君子<hi>叶奬里反</hi>式夷<lb/>
式已無小人殆<hi>叶養里反</hi>瑣瑣姻亞則無膴<hi>音/武</hi>仕<hi>賦也仕事罔欺也君子指王也夷平已止殆危也瑣瑣小貌壻之父曰姻雨壻相謂曰亞膴厚也○言王委政於尹氏尹氏又委政於姻亞之小人而以其未嘗問未嘗事者欺其君也故戒之曰汝之弗躬弗親庶民已不信矣其所弗問弗事則豈可以罔君子哉當平其心視所任之人有不當者則已之無以小人之故而至於危殆其國也瑣瑣姻亞而必皆膴仕則小人進矣</hi>○昊天不傭<hi>敕龍/反</hi>降此鞠<hi>音/菊</hi>訩<hi>音凶</hi>昊天不<lb/>
<pb n="20a"/>
惠降此大戾君子如屆<hi>音戒叶居例反</hi>俾民心闋<hi>音缺叶苦桂反</hi>君子<lb/>
如夷惡<hi>去聲</hi>怒是違<hi>賦也傭均鞠窮訩亂戾乖屆至闋息違逺也○言昊天不均而降此窮極之亂昊天不順而降此乖戾之變然所以靖之者亦在夫人而已君子無所苟而用其至則必躬必親而民之亂心息矣君子無所偏而平其心則式夷式已而民之惡怒逺矣傷王與尹氏之不能也夫為政不平以召禍亂者人也而詩人以為天實為之者蓋無所歸咎而歸之天也抑有以見君臣隱諱之義焉有以見天人合一之理焉後皆放此</hi>○不弔昊天<hi>叶鐵/因反</hi>亂靡有定<hi>叶唐丁反</hi>式月斯生<lb/>
<hi>叶桑經反</hi>俾民不寧憂心如酲<hi>音/呈</hi>誰秉國成不自為政<hi>叶諸盈反</hi>
卒勞百姓<hi>叶桑經反○賦也酒病曰酲成平卒終也○蘇氏曰天不之恤故亂未有所止而禍患與<pb n="20b"/>歳月増長君子憂之曰誰秉國成者乃不自為政而以付之姻亞之小人其卒使民為之受其勞弊以至此也</hi>
○駕彼四牡四牡項領我瞻四方蹙蹙<hi>音蹴</hi>靡所騁<hi>音逞○賦也項大也蹙蹙縮小之貌亂言駕四牡而四牡項領可以騁矣而視四方則皆昏  蹙蹙然無可徃之所亦將何所騁哉東萊呂氏曰本根病則枝葉皆瘁是以無可徃之地也</hi>○方茂爾惡相<hi>去聲</hi>爾<lb/>
矛矣既夷既懌如相醻<hi>音酬</hi>矣<hi>賦也茂盛相視懌悦也○言方盛其惡以相加則視其矛㦸如欲戰鬭及既夷平悦懌則相與歡然如賔主而相醻酢不以為怪也蓋小人之性無常而習於鬭亂其喜怒之不可期如此是以君子無所適而可也</hi>○昊天不平我王不寧不懲<lb/>
其心覆<hi>音福</hi>怨其正<hi>叶諸盈反○賦也尹氏之不平若天使之故曰昊天不平若是則我王亦<pb n="21a"/>不得寧矣然尹氏猶不自懲創其心乃反怨人之正已者則其為惡何時而已哉</hi>○家父<hi>音甫</hi>作<lb/>
誦<hi>叶疾容反</hi>以究王訩式訛爾心以畜萬邦<hi>叶卜工反○賦也家氏父字周大夫也究窮訛化畜養也改家父自言作為此誦以窮究王政昏亂之所由冀其  心易慮以畜養萬邦也陳氏曰尹氏厲威使人不得戲談而家父作詩乃復自表其出於已以身當尹氏之怒而不辭者蓋家父周之世臣義與國俱存亡故也東萊呂氏曰篇終矣故窮其亂本而歸之王心焉致亂者雖尹氏而用尹氏者則王心之蔽也李氏曰孟子曰人不足與適也政不足與閒也惟大人為能格君心之非蓋用人之失政事之過雖皆君之非然不必先論也惟格君心之非則政事無不善矣用人皆得其當矣</hi>
　　節南山十章六章章八句四章章四句<hi>序以此為幽王之詩</hi>
<pb n="21b"/>
　　<hi>而春秋桓十五年有家父來求車於周為桓王之世上距幽王之終已七十五年不知其人之同異</hi>
　　<hi>大抵序之時世皆不足信今姑闕焉可也</hi>
正<hi>音政</hi>月繁霜我心憂傷民之訛言亦孔之將念我獨兮<lb/>
憂心京京<hi>叶居良反</hi>哀我小心癙<hi>音/䑕</hi>憂以痒<hi>音羊○賦也正月夏之四月謂之正月者以純陽用事為正陽之月也繁多訛偽將大也京京亦大也癙憂幽憂也痒病也○此詩亦大夫所作言霜降失節不以其時既使我心憂傷矣而造為姦偽之言以惑羣聽者又方甚大然衆人莫以為憂故我獨憂之以至於病也</hi>○父母生我胡俾我瘉<hi>音庾</hi>不自我先不自我<lb/>
後<hi>叶下五反</hi>好言自口<hi>叶孔/五反</hi>莠<hi>音酉</hi>言自口憂心愈愈是以有<lb/>
<pb n="22a"/>
侮<hi>賦也瘉病自從莠醜也愈愈益甚之意○疾痛故呼父母而傷已適丁是時也訛言之人虚偽反覆言之好醜皆不出於心而但出於口是以我之憂心益甚而反見侵侮也</hi>○憂心惸惸<hi>音㷀</hi>念我<lb/>
無禄民之無辜并<hi>去聲</hi>其臣僕哀我人斯于何從禄瞻烏<lb/>
爰止于誰之屋<hi>賦也惸惸憂意也無禄猶言不幸爾辜罪并俱也古者以罪人為臣僕亡國所虜亦以為臣僕箕子所謂商其淪喪我罔為臣僕是也○言不幸而遭國之將亡與此無罪之民將俱被囚虜而同為臣僕未知將復從何人而受禄如視烏之飛不知其將止于誰之屋也</hi>○瞻彼中林侯<lb/>
薪侯蒸民今方殆視天夢夢<hi>音蒙叶莫登反</hi>既克有定靡人弗<lb/>
勝<hi>音升</hi>有皇上帝伊誰云憎<hi>興也中林林中也侯維殆危也夢夢不明也皇大也上帝<pb n="22b"/>天之神也程子曰以其形體謂之天以其主宰謂之帝○言瞻彼中林則維薪維蒸分明可見也民今方危殆疾痛號訴於天而視天反夢夢然若無意於分别善惡者然此特值其未定之時爾及其既定則未有不為天所勝者也夫天豈有所憎而禍之乎福善禍淫亦自然之理而已申包胥曰人衆則勝天天定亦能勝人疑出於此</hi>○謂山蓋卑為岡為陵民之訛言寧莫之懲召彼故<lb/>
老訊<hi>音信</hi>之占夢<hi>叶莫/登反</hi>具曰予聖誰知烏之雌雄<hi>叶胡陵反○賦也山脊曰岡廣平曰陵懲止也故老舊臣也訊問也占夢官名掌占夢者也具俱也烏之雌雄相似而難辨者也○謂山蓋卑而其實則岡陵之崇也今民之訛言如此矣而王猶安然莫之止也及其詢之故老訊之占夢則又皆自以為聖人亦誰能别其言之是非乎子思言於衛侯曰君之國事將日非矣公曰何故對曰有由然<pb n="23a"/>焉君出言自以為是而卿大夫莫敢矯其非卿大夫出言亦自以為是而士庶人莫敢矯其非君臣既自賢矣而羣下同聲賢之賢之則順而有福矯之則逆而有禍如此則善安從生詩曰具曰予聖誰知鳥之雌雄抑亦似君之君臣乎</hi>○謂天蓋髙不敢不局<hi>叶居亦反</hi>謂地蓋厚不敢不<lb/>
蹐<hi>音積</hi>維號<hi>音/毫</hi>斯言有倫有脊哀今之人胡為虺<hi>音/毁</hi>蜴<hi>音易○賦也局曲也蹐累足也號長言之也脊理蜴螈也虺蜴皆毒螫之蟲也○言遭世之亂天雖高而不敢不局地雖厚而不敢不蹐其所號呼而為此言者又皆有倫理而可考也哀今之人胡為肆毒以害人而使之至此乎</hi>○瞻彼阪<hi>音/反</hi>田有菀<hi>音/鬱</hi>其特天之扤<hi>音兀</hi>我如不我克<lb/>
彼求我則如不我得執我仇仇亦不我力<hi>興也阪田崎嶇墝埆之處<pb n="23b"/>菀茂盛之貌特特生之苖也扤動也力謂用力○瞻彼阪田猶有菀然之特而天之扤我如恐其不我克何哉亦無所歸咎之辭也夫始而求之以為法則惟恐不我得也及其得之則又執我堅固如仇讎然然終亦莫能用也求之甚艱而棄之甚易其無常如此</hi>○心之憂矣如或結之今兹之正<lb/>
胡然厲<hi>叶力桀反</hi>矣燎之方揚寧或滅之赫赫宗周褒姒<hi>音似</hi>
烕<hi>呼悦反</hi>之<hi>賦也正政也厲暴惡也火田為燎揚盛也宗周鎬京也褒姒幽王之嬖妾褒國女姒姓也烕亦滅也○言我心之憂如結者為國政之暴惡故也燎之方盛之時則寧冇能撲而滅之者乎然赫赫然之宗周而一褒姒足以滅之蓋傷之也時宗周未滅以褒姒淫妒讒諂而王惑之知其必滅周也或曰此東遷後詩也時宗周已滅矣其言褒姒烕之有監戒之意而無憂懼之情似亦道已然之事而非慮其將然之辭今亦<pb n="24a"/>未能必其然否也</hi>○終其永懷又窘隂雨其車既載<hi>音在</hi>乃棄爾<lb/>
輔<hi>叶扶雨反</hi>載<hi>如/字</hi>輸爾載<hi>音/在</hi>將<hi>音/槍</hi>伯助予<hi>叶演汝反○比也隂雨則泥濘而車易以陷也載車所載也輔如今人縛杖於輻以防輔車也輸墮也將請也伯或者之字也  蘇氏曰王為淫虐譬如行險而不知止君子永思其終知其必有大難故曰終其永懷又窘隂雨王又不虞難之將至而棄賢臣焉故曰乃棄爾輔君子求助於未危故難不至苟其載之既墮而後號伯以助予則無及矣</hi>○無棄<lb/>
爾輔員<hi>音云</hi>于爾輻<hi>叶筆/力反</hi>屢顧爾僕不輸爾載<hi>叶節力反</hi>終踰<lb/>
絶險曾是不意<hi>叶乙力反○比也員益也輔所以益輻也屢數顧視也僕將車者也○此承上章言若能無棄爾輔以益其輻而又數數顧視其僕則不墮爾所載而踰於絶險若初不以為意者蓋能謹其<pb n="24b"/>初則厥終無難也一説王曾不以是為意乎</hi>○魚在于沼<hi>叶音/灼</hi>亦匪克樂<hi>音洛</hi>
潛雖伏矣亦孔之炤<hi>音灼</hi>憂心慘慘念國之為虐<hi>比也沼池也炤明易見也○魚在于沼其為生已蹙矣其潛雖深然亦炤然而易見言禍亂之及無所逃也</hi>○彼有<lb/>
㫖酒又有嘉殽<hi>音爻</hi>洽比<hi>音鼻</hi>其鄰昏姻孔云念我獨兮憂<lb/>
心慇慇<hi>賦也洽比皆合也云旋也慇慇疾痛也○言小人得志有㫖酒嘉殽以合比其鄰里怡懌其昏姻而我獨憂心至於疾痛也昔人有言燕雀處堂母子相安自以為樂也突決棟焚而怡然不知禍之將及其此之謂乎</hi>○佌佌<hi>音/此</hi>彼有屋蔌蔌<hi>音速</hi>方有榖民今之無禄天<lb/>
夭<hi>音腰</hi>是椓<hi>音卓叶/都木反</hi>哿<hi>音/可</hi>矣富人哀此惸獨<hi>賦也佌佌小貌蔌蔌窶陋<pb n="25a"/>貎指王所用之小人也榖禄夭禍椓害哿可獨單也○佌佌然之小人既已有屋矣蔌蔌窶陋者又將有榖矣而民今獨無禄者是天禍椓喪之耳亦無所歸怨之辭也亂至於此富人猶或可勝惸獨甚矣此孟子所以言文王發政施仁必先鰥寡孤獨也</hi>
　　正月十三章八章章八句五章章六句<lb/>
十月之交朔日辛卯<hi>叶莫後反</hi>日有食之亦孔之醜彼月而<lb/>
微此日而微今此下民亦孔之哀<hi>叶於希反○賦也十月以夏正言之建亥之月也交日月交㑹謂晦朔之閒也歴法周天三百六十五度四分度之一左旋於地一晝一夜則其行一周而又過一度日月皆右行於天一書一夜則日行一度月行十三度十九分度之七故日一歲而一周天月二<pb n="25b"/>十九日有竒而一周天又逐及於日而與之㑹一歳凡十二㑹方㑹則月光都盡而為晦已㑹則月光復蘇而為朔朔後晦前各十五日日月相對則月光正滿而為望晦朔而日月之合東西同度南北同道則月揜日而日為之食望而日月之對同度同道則月亢日而月為之食是皆有常度矣然王者修德行政用賢去奸能使陽盛足以勝隂隂衰不能侵陽則日月之行雖或當食而月常避日故其遲速髙下必有參差而不正相合不正相對者所以當食而不食也若國無政不用善使臣子背君父妾婦乘其夫小人陵君子夷狄侵中國則隂盛陽微當食必食雖曰行有常度而實為非常之變矣蘇氏曰日食天變之大者也然正陽之月古尤忌之夏之四月為純陽故謂之正月十月純隂疑其無陽故謂之陽月純陽而食陽弱之甚也純隂而食隂壯之甚也微虧也彼月則宜有時而虧矣此日不宜虧而今亦虧是亂亡之兆也</hi>○日月告凶不用<lb/>
<pb n="26a"/>
其行<hi>叶户郎反</hi>四國無政不用其良彼月而食則維其常此<lb/>
日而食于何不臧<hi>賦也行道也○凡日月之食皆有常度矣而以為不用其行者月不避日失其道也然其所以然者則以四國無政不用善人故也如此則日月之食皆非常矣而以月食為其常日食為不臧者隂亢陽而不勝猶可言也隂勝陽而揜之不可言也故春秋日食必書而月食則無紀焉亦以此爾</hi>
○爗爗<hi>音曄</hi>震電不寧不令<hi>叶盧經反</hi>百川沸騰山冢崒崩髙<lb/>
岸為谷深谷為陵哀今之人胡憯<hi>音慘</hi>莫懲<hi>賦也燁燁電光貌震雷也寧安徐也令善沸出騰乘也山頂曰冢崒崔嵬也髙岸崩陷故為谷深谷填塞故為陵憯曾也○言非但日食而已十月而雷電山崩水溢亦災異之甚者是宜恐懼修省改紀其政而幽王曾莫之懲也董子曰國家將有<pb n="26b"/>失道之敗而天乃先出災異以譴告之不知自省又出怪異以警懼之尚不知變而傷敗乃至此見天心仁愛人君而欲止其亂也</hi>○皇父<hi>音甫</hi>卿士番維司徒家伯冢宰仲允膳<lb/>
夫棸<hi>音鄒</hi>子内史蹶<hi>音/愧</hi>維趣<hi>七圥/反</hi>馬<hi>叶滿/補反</hi>楀<hi>音矩</hi>維師氏豔<lb/>
<hi>音艶</hi>妻煽<hi>音/肩</hi>方處<hi>賦也皇父家伯仲允皆字也番棸蹶楀皆氏也卿士六卿之外更為都官以總六官之事也或曰卿士蓋卿之士周禮太宰之屬有上中下士公羊所謂宰士左氏所謂周公以蔡仲為已卿士是也蓋以宰屬而兼總六官位卑而權重也司徒掌邦教冢宰掌邦治皆卿也膳夫上士掌王之飲食膳羞者也内史中大夫掌爵禄廢置殺生予奪之法者也趣馬中士掌王馬之政者也師氏亦中大夫掌司朝得失之事者也美色曰豔豔妻即褒姒也煽熾也方處方居其所未變徙也○言所以致變異者由小人用事於外<pb n="27a"/>而嬖妾蠱惑王心於内以為之主故也</hi>○抑此皇父豈曰不時胡為我作<lb/>
不即我謀<hi>叶謨悲反</hi>徹我牆屋田卒汙<hi>音/烏</hi>萊<hi>叶陵之反</hi>曰予不戕<lb/>
<hi>音牆</hi>禮則然矣<hi>叶於姬反○賦也抑發語辭時農隙之時也作動即就卒盡也汙停水也萊草穢也戕害也○言皇父不自以為不時欲動我以徙而不與我謀乃遽徹我牆屋使我田不獲治卑者汙而髙者萊又曰非我戕汝乃下供上役之常禮耳</hi>○皇父<hi>音/甫</hi>孔聖作都于向<hi>去聲</hi>擇三<lb/>
有事亶侯多藏<hi>去聲</hi>不憖<hi>魚覲/反</hi>遺一老俾守我王<hi>叶于放反</hi>擇<lb/>
有車馬以居徂向<hi>賦也孔甚也聖通明也都大邑也周禮畿内大都方百里小都方五十里皆天子公卿所封也向地名在東都畿内今孟州河陽縣是也三有事三卿也亶信侯維藏蓄也憖者心不欲<pb n="27b"/>而自强之辭有車馬者亦富民也徂徃也○言皇父自以為聖而作都則不求賢而但取富人以為卿又不自强留一人以衛天子但有車馬者則悉與俱徃不忠於上而但知貪利以自私也</hi>○黽<hi>音敏</hi>勉從<lb/>
事不敢告勞無罪無辜讒口囂囂<hi>音翺</hi>下民之孽<hi>音蘖</hi>匪降<lb/>
自天<hi>叶鐵因反</hi>噂<hi>音/撙</hi>沓<hi>音/遝</hi>背<hi>音/佩</hi>憎職競由人<hi>賦也囂衆多貌孽災害也噂聚也沓重複也職主競力也○言黽勉從皇父之役未嘗敢告勞也猶且無罪而遭讒然下民之孽非天之所為也噂噂沓沓多言以相説而背則相憎專力為此者皆由讒口之人耳</hi>○悠悠我里亦孔<lb/>
之痗<hi>音妹叶呼洧反</hi>四方有羨<hi>徐面反</hi>我獨居憂民莫不逸我獨<lb/>
不敢休天命不徹<hi>叶直質反</hi>我不敢傚我友自逸<hi>賦也悠悠憂也里居<pb n="28a"/>痗病羡餘逸樂徹均也○當是之時天下病矣而獨憂我里之甚病且以為四方皆有餘而我獨憂衆人皆得逸豫而我獨勞者以皇父病之而被禍尤甚故也然此乃天命之不均吾豈敢不安於所遇而必傚我友之自逸哉</hi>
　　十月之交八章章八句<lb/>
浩浩昊天不駿其德降喪<hi>去聲</hi>饑饉<hi>音/覲</hi>斬伐四國<hi>叶于逼反</hi>旻<lb/>
天疾威弗慮弗圖舍<hi>音赦</hi>彼有罪既伏其辜若此無罪淪<lb/>
胥以鋪<hi>平聲○賦也浩浩廣大也昊亦廣大之意駿大徳惠也榖不熟曰饑蔬不熟曰饉疾威猶暴虐也慮圖皆謀也舍置淪陷胥相鋪徧也○此時饑饉之後羣臣離散其不去者作詩以責去者故推本而言昊<pb n="28b"/>天不大其惠降此饑饉而殺伐四國之人如何旻天曾不思慮圖謀而遽為此乎彼有罪而饑死則是既伏其辜矣舍之可也此無罪者亦相與而陷於死亡則如之何哉</hi>○周宗既滅靡所止戾<lb/>
正大夫離居莫知我勩<hi>音異</hi>三事大夫莫肯夙夜<hi>叶弋灼反</hi>邦<lb/>
君諸侯莫肯朝夕<hi>叶祥龠反</hi>庶曰式臧覆<hi>音/福</hi>出為惡<hi>賦也宗族姓也戾定也正長也周官八職一曰正謂六官之長皆上大夫也離居蓋以饑饉散去而因以避讒譖之禍也我不去者自我也勩勞也三事三公也大夫六卿及中下大夫也臧善覆反也○言將有易姓之禍其兆已見而天變人離又如此庶幾曰王改而為善乃覆出為惡而不悛也或曰疑此亦東遷後詩也</hi>○如何昊<lb/>
天<hi>叶鐵因反</hi>辟言不信<hi>叶斯人反</hi>如彼行邁則靡所臻凡百君子<lb/>
<pb n="29a"/>
各敬爾身胡不相畏不畏于天<hi>賦也如何昊天呼天而訴之也辟法臻至也凡百君子指羣臣也○言如何乎昊天也法度之言而不聽信則如彼行徃而無所底至也然几百君子豈可以王之為惡而不敬其身哉不敬爾身不相畏也不相畏不畏天也</hi>○戎成不退<hi>叶吐類反</hi>饑<lb/>
成不遂曾<hi>音層</hi>我暬<hi>音/薛</hi>御憯憯<hi>音/慘</hi>日瘁<hi>音悴</hi>凡百君子莫肯<lb/>
用訊<hi>叶息悴反</hi>聽言則答譖言則退<hi>賦也戎兵遂進也易曰不能退不能遂是也暬御近侍也國語曰尻寢有暬御之箴蓋如漢侍中之官也憯憯憂貌瘁病訊告也○言兵寇已成而王之為惡不退饑饉已成而王之遷善不遂使我暬御之臣憂之而慘慘日瘁也几百君子莫肯以是告王者雖王有問而欲聽其言則亦答之而已不敢盡言也一有譖言及已則皆退而離居莫肯夙夜朝夕於王矣其意若曰王<pb n="29b"/>雖不善而君臣之義豈可以若是恝乎</hi>○哀哉不能言匪舌是出<hi>音脆</hi>維躬<lb/>
是瘁哿<hi>音可</hi>矣能言巧言如流俾躬處休<hi>賦也出出之也瘁病哿可也○言之忠者當世之所謂不能言者也故非但出諸口而適以瘁其躬佞人之言當世所謂能言者也故巧好其言如水之流無所凝滯而使其身處於安樂之地蓋亂世昏主惡忠直而好諛佞類如此詩人所以深歎之也</hi>
○維曰于仕孔棘且殆<hi>叶養里反</hi>云不可使得罪于天子<hi>叶奬里反</hi>亦云可使怨及朋友<hi>叶羽已反○賦也于徃棘急殆危也○蘇氏曰人皆曰徃仕耳曾不知仕之急且危也當是之時直道者王之所謂不可使而枉道者工之所謂可使也直道者得罪于君而枉道者見怨于友此仕之所以難也</hi>○謂爾遷于王都曰予未有室家<hi>叶古<pb n="30a"/>胡反</hi>䑕思<hi>去/聲</hi>泣血<hi>叶虚屈反</hi>無言不疾昔爾出居誰從作爾室<lb/>
<hi>賦也爾謂離居者䑕思猶言癙憂也○當是時言之難能而仕之多患如此故羣臣有去者有居者居者不忍王之無臣已之無徒則告去者使復還于正都去者不聽而托於無家以拒之至於憂思泣血有無言而不痛疾者蓋其懼禍之深至於如此然所謂無家者則非其情也故詰之曰昔爾之去也誰為爾作室者而今以是辭我哉</hi>
　　雨無正七章二章章十句二章章八句三章章六<lb/>
　　句<hi>歐陽公曰古之人於詩多不命題而篇名徃徃無義例其或冇命名者則必述詩之意如巷伯</hi>
　　<hi>常武之類是也今雨無正之名據序所言與詩絶異當闕其所疑元城劉氏曰嘗讀韓詩有雨無極</hi>
<pb n="30b"/>
　　<hi>篇序云雨無極正大夫刺幽王也至其詩之文則比毛詩篇首多雨無其極傷我稼穡八字愚按劉</hi>
　　<hi>説似有理然第一二章本皆十句今遽增之則長短不齊非詩之例又此詩實正大夫離居之後暬</hi>
　　<hi>御之臣所作其曰正大夫刺幽王者亦非是且其為幽王詩亦未有所考也</hi>
　　　祈父之什十篇六十四章四百二十六句<lb/>
　　小旻之什二之五<lb/>
旻天疾威敷于下土謀猶回遹<hi>音聿</hi>何日斯沮<hi>上聲</hi>謀臧不<lb/>
從不臧覆用<hi>叶于封反</hi>我視謀猶亦孔之卭<hi>音笻○賦也旻幽逺之意敷布猶謀囘邪遹辟沮止臧善覆反卭病也○大夫以王惑於邪謀不能斷以從善而作此詩言旻天之疾威布于<pb n="31a"/>下土使王之謀猶邪辟無日而止謀之善者則不從而其不善者反用之故我視其謀猶亦甚病也</hi>　潝<lb/>
潝<hi>音吸</hi>訿訿<hi>音/紫</hi>亦孔之哀<hi>叶於希反</hi>謀之其臧則具是違謀之<lb/>
不臧則具是依我視謀猶伊于胡底<hi>音抵叶都黎反也賦也潝潝相和訿訿相詆也具俱底至也○言小人同而不和其慮深矣然於謀之善者則違之其不善者則從之亦何能有所定乎</hi>○我龜既厭不我告猶<hi>叶于救反</hi>謀夫孔多是用不集<lb/>
<hi>叶疾救反</hi>發言盈庭誰敢執其咎<hi>叶巨又反</hi>如匪行邁謀是用不<lb/>
得于道<hi>叶徒候反○賦也集成也○卜筮數則瀆而龜厭之故不復告其所圖之吉凶謀夫衆則是非相奪而莫適所從故所謀終亦不成蓋發言盈庭各是其是無肯任其責而決之者猶不行不邁而坐謀所適<pb n="31b"/>謀之雖審而亦何得於道路哉</hi>○哀哉為猶匪先民是程匪大猶是經<lb/>
維邇言是聽<hi>叶平聲</hi>維邇言是爭<hi>叶側陘反</hi>如彼築室于道謀<lb/>
是用不潰于成<hi>賦也先民古之聖賢也程法猶道經常潰遂也○言哀哉今之為謀不以先民為法不以大道為常其所聽而爭者皆淺末之言以是相持如將築室而與行道之人謀之人人得為異論其能有成也哉古語曰作舍道邊三年不成蓋出於此</hi>○國雖靡止或聖或否<hi>叶補美反</hi>
民雖靡膴<hi>音呼</hi>或哲或謀<hi>叶莫/徒反</hi>或肅或艾<hi>音乂</hi>如彼泉流無<lb/>
淪胥以敗<hi>叶蒲寐反○賦也止定也聖通明也膴大也多也艾與乂同治也淪陷胥相也○言國論雖不定然有聖者焉有否者焉民雖不多然有哲者焉有謀者焉有肅者焉有艾者焉但王不用善則雖有善<pb n="32a"/>者不能自存將如泉流之不反而淪胥以至於敗矣聖哲謀肅艾即洪範五事之德豈作此詩者亦傳箕子之學也與</hi>○不敢暴虎不敢馮<hi>叶皮冰反</hi>河人知其一莫知其他<lb/>
<hi>音拖</hi>戰戰兢兢如臨深淵<hi>叶一/均反</hi>如履薄冰<hi>賦也徒搏曰暴徒涉曰馮如馮几然也戰戰恐也兢兢戒也如臨深淵恐墜也如履薄冰恐陷也○衆人之慮不能及逺暴虎馮河之患近而易見則知避之喪國亡家之禍隱於無形則不知以為憂也故曰戰戰兢兢如臨深淵知履薄冰懼及其禍之辭也</hi>
　　小旻六章三章章八句三章章七句<hi>蘇氏曰小旻小宛小弁小</hi>
　　<hi>明四詩皆以小名篇所以别其為小雅也其在小雅者謂之小故其在大雅者謂之召旻大明獨宛</hi>
<pb n="32b"/>
　　<hi>弁闕焉意者孔子剛之矣雖去其大而其小者猶謂之小蓋即用其舊也</hi>
宛<hi>音苑</hi>彼鳴鳩翰飛戾天<hi>叶鐵因反</hi>我心憂傷念昔先人明發<lb/>
不寐有懷二人<hi>興也宛小貌鳴鳩斑鳩也翰羽戾至也明發謂將旦而光明開發也二人父母也○此大夫遭時之亂而兄弟相戒以免禍之詩故言彼宛然之小鳥亦翰飛而至於天矣則我心之憂傷豈能不念昔之先人哉是以明發不寐而有懷乎父母也言此以為相戒之端</hi>○人之齊聖飲<lb/>
酒溫克彼昏不知壹醉日富<hi>叶筆力反</hi>各敬爾儀天命不又<lb/>
<hi>叶夷益反○賦也齊肅也聖通明也克勝也富猶甚也又復也○言齊聖之人雖醉猶溫恭自持以勝所謂不為酒困也彼昏然而不知者則一於醉而日甚矣於是言各敬謹爾之威儀天命已去將不復來不可以不恐<pb n="33a"/>懼也時王以酒敗德臣下化之故此兄弟相戒首以為説</hi>○中原有菽<hi>音/叔</hi>庶民采<hi>叶此禮反</hi>之螟<hi>音/冥</hi>蛉<hi>音/零</hi>有子蜾<hi>音/果</hi>蠃<hi>音/裸</hi>負<hi>叶蒲美反</hi>之教誨爾子式<lb/>
榖似<hi>叶養里反</hi>之<hi>興也中原原中也菽大豆也螟蛉桑上小青蟲也似步屈蜾蠃土蜂也似蜂而小腰取桑蟲負之於木空中七日而化為其子式用榖善也○中原有菽則庶民采之矣以興善道人皆可行也螟蛉有子則蜾蠃負之以興不似者可教而似也教誨爾子則用善而似之可也善也似也終上文兩句所興而言也戒之以不惟獨善其身又當教其子使為善也</hi>○題<hi>音/涕</hi>彼脊令<hi>音零</hi>載飛載鳴<lb/>
我日斯邁而月斯征夙興夜寐無忝爾所生<hi>叶桑經反○興也題視也脊令飛則鳴行則摇載則而汝忝辱也○視彼脊令則且飛而且鳴矣我既日斯邁則汝亦月斯征矣言<pb n="33b"/>當各務努力不可暇逸取禍恐不及相救恤也夙興夜寐各求無辱於父母而已</hi>○交交桑扈<lb/>
<hi>音户</hi>率場啄粟哀我填<hi>音顛</hi>寡宜岸宜獄握粟出卜自何能<lb/>
榖<hi>興也交交徃來之貌桑扈竊脂也俗呼青觜肉食不食粟填與瘨同病也岸亦獄也韓詩作犴鄉亭之繫曰犴朝廷曰獄○扈不食粟而今則率場啄粟矣病寡不宜岸獄今則宜岸宜獄矣言王不恤鰥寡喜陷之於刑辟也然不可不求所以自善之道故握持其粟出而卜之曰何自而能善乎言握粟以見其貧窶之甚</hi>
溫溫恭人如集于木惴惴<hi>音贅</hi>小心如臨于谷戰戰兢兢<lb/>
如履薄冰<hi>賦也溫溫和柔貌如集于木恐隊也如臨于谷恐隕也</hi>
　　小宛六章章六句<hi>此詩之辭最為明白而意極懇至説者必欲為刺王之言故其</hi>
<pb n="34a"/>
　　<hi>説穿鑿破碎無理尤甚今悉改定讀者詳之</hi>
弁<hi>音盤</hi>彼鸒<hi>音/豫</hi>斯<hi>叶先/齎反</hi>歸飛提提<hi>音匙</hi>民莫不榖我獨于罹<lb/>
何辜于天我罪伊何心之憂矣云如之何<hi>興也弁飛拊翼貎鸒雅烏也小而多羣腹下白江東呼為鴨烏斯語辭也提提羣飛安閒之貌榖善罹憂也○舊説幽王太子宜臼被廢而作此詩言弁彼鸒斯則歸飛提提矣民莫不善而我獨于憂則鸒斯之不如也何辜于天我罪伊何者怨而慕也舜號泣于旻天曰父母之不我愛於我何哉蓋如此矣心之憂矣云如之何則知其無可奈何而安之之辭也</hi>○踧踧<hi>音/笛</hi>周道<hi>叶徒/苟反</hi>鞠<hi>音/菊</hi>為茂草<hi>叶此苟反</hi>我心憂傷惄<lb/>
<hi>音溺</hi>焉如擣<hi>音搗叶/丁口反</hi>假寐永歎維憂用老<hi>叶魯口反</hi>心之憂矣<lb/>
<pb n="34b"/>
疢<hi>音趂</hi>如疾首<hi>興也踧踧平易也周道大道也鞠窮惄思擣舂也不脱衣冠而寐曰假寐瘐猶疾也○踧踧周道則將鞠為茂草矣我心憂傷則惄焉如擣矣精神憒眊至於假寐之中而不忘永歎憂之之深是以未老而老也瘐如疾首則又憂之甚矣</hi>○維桑與梓<hi>叶奬里反</hi>必恭敬止靡瞻<lb/>
匪父靡依匪母<hi>叶滿彼反</hi>不屬<hi>音燭</hi>于毛不離于裏天之生我<lb/>
我辰安在<hi>叶此里反○興也桑梓二木古者五畝之宅樹之牆下以遺子孫給蠶食具器用者也瞻者尊而仰之依者親而倚之屬連也毛膚體之餘氣末屬也離麗也裏心腹也辰猶時也○言桑梓父母所植尚且必加恭敬况父母至尊至親宜莫不瞻依也然父母之不我愛豈我不屬于父母之毛乎豈我不離于父母之裏乎無所歸咎則推之於天曰豈我生時不善哉何不祥至是也</hi>○菀<hi>音鬱</hi>彼柳斯嗚<lb/>
<pb n="35a"/>
蜩<hi>音條</hi>嘒嘒有漼<hi>千罪/反</hi>者淵萑<hi>音/丸</hi>葦淠淠<hi>音譬</hi>譬彼舟流不<lb/>
知所屆<hi>音戒</hi>心之憂矣不遑假寐<hi>興也菀茂盛貌蜩蟬也嘒嘒聲也漼深貌淠淠衆也屆至遑暇也○菀彼柳斯則鳴蜩嘒嘒矣有漼者淵則萑葦淠淠矣今我獨見棄逐如舟之流於水中不知其何所至乎是以憂之之深昔猶假寐而今不暇也</hi>○鹿斯之奔維足伎伎<hi>音祈</hi>
雉之朝雊<hi>音姤</hi>尚求其雌<hi>叶千/西反</hi>譬彼壞<hi>音瘣</hi>木疾用無枝心<lb/>
之憂矣寧莫之知<hi>興也伎伎舒貌宜疾而舒留其羣也雊雉鳴也壞傷病也寧猶何也○鹿斯之奔則足伎伎然雉之朝雊亦知求其妃匹今我獨見棄逐如傷病之木憔悴而無枝是以憂之而人莫之知也</hi>○相<hi>去/聲</hi>彼投兔尚或先<hi>去聲叶蘇晉反</hi>之行有死人尚或墐<lb/>
<pb n="35b"/>
<hi>音覲</hi>之君子秉心維其忍之心之憂矣涕既隕<hi>音/蘊</hi>之<hi>興也相視投奔行道墐埋秉執隕墜也○相彼被逐而投人之兔尚或有哀其窮而先脱之者道有死人尚或有哀其暴露而埋藏之者蓋皆有不忍之心焉今王信讒棄逐其子曾視投兔死人之不如則其秉心亦忍矣是以心憂而涕隕也</hi>○君子信讒如或醻<hi>叶市救反</hi>之君子不惠不舒究之<lb/>
伐木掎<hi>音已叶居何反</hi>矣析薪杝<hi>音侈叶/湯何反</hi>矣舍<hi>音捨</hi>彼有罪予之<lb/>
佗<hi>音唾叶湯何反</hi>矣<hi>賦而興也醻報惠愛舒緩究察也掎倚也以物倚其巔也杝隨其理也佗加也○言王惟讒是聽如受醻爵得即飲之曾不加惠愛舒緩而究察之夫苟舒緩而究察之則讒者之情得矣伐木者尚倚其巔析薪者尚隨其理皆不妄挫折之今乃舍彼有罪之譖人而加我以非其罪曾伐木析薪之不若也<pb n="36a"/>此則興也</hi>○莫髙匪山<hi>叶所/旃反</hi>莫浚<hi>音/濬</hi>匪泉君子無易<hi>去聲</hi>由言<lb/>
耳屬<hi>音燭</hi>于垣無逝我梁無發我笱我躬不閲遑恤我後<lb/>
<hi>賦而比也山極髙矣而或陟其巔泉極深矣而或入其底故君子不可易於其言恐耳屬于垣者有所觀望左右而生讒譖也王於是卒以褒姒為后伯服為太子故告之曰無逝我梁無發我笱我躬不閲遑恤我後蓋比辭也東萊呂氏曰唐徳宗將廢太子而立舒王李泌諫之且曰願陛下還宫勿露此意左右聞之將樹功於舒王太子危矣此正君子無易由言耳屬于垣之謂也小弁之作太子既廢矣而猶云爾者蓋推本亂之所由生言語以為階也</hi>
　　小弁八章章八句<hi>幽王娶于中生太子宜臼後得褒姒而惑之生子伯服信其讒</hi>
<pb n="36b"/>
　　<hi>黜申后逐宜臼而宜臼作此以自怨也序以為太子之傅述太子之情以為是詩不知其何所據也</hi>
　　<hi>傳曰髙子曰小弁小人之詩也孟子曰何以言之曰怨曰固哉髙叟之為詩也有人於此越人關弓</hi>
　　<hi>而射之則已談笑而道之無他疏之也其兄關弓而射之則已垂涕泣而道之無他戚之也小弁之</hi>
　　<hi>怨親親也親親仁也固矣夫髙叟之為詩也曰凱風何以不怨曰凱風親之過小者也小弁親之過</hi>
　　<hi>大者也親之過大而不怨是愈疏也親之過小而怨是不可磯也愈疏不孝也不可磯亦不孝也孔</hi>
　　<hi>子曰舜其至孝矣五十而慕</hi>
悠悠昊天曰父母且<hi>音疽</hi>無罪無辜亂如此憮<hi>音呼</hi>昊天已<lb/>
威<hi>叶紆胃反</hi>予慎無罪<hi>叶音/悴</hi>昊天泰憮予慎無辜<hi>賦也悠悠逺大之貌<pb n="37a"/>且語辭憮大也已泰皆甚也慎審也○大夫傷於讒無所控告而訴之於天曰悠悠昊天為人之父母胡為使無罪之人遭亂如此其大也昊天之威已甚矣我審無罪也昊天之威甚大矣我審無辜也此訴而求免之辭也</hi>○亂之初生僭<hi>音/譖</hi>始既涵<hi>音含</hi>亂之又生君子信讒君<lb/>
子如怒<hi>叶奴五反</hi>亂庶遄<hi>音/椽</hi>沮<hi>上/聲</hi>君子如祉<hi>音/恥</hi>亂庶遄已<hi>賦也僭始不信之端也涵容受也君子指王也遄疾沮止也祉猶喜也○言亂之所以生者由讒人以不信之言始入而王涵容不察其真偽也亂之又生者則既信其讒言而用之矣君子見讒人之言若怒而責之則亂庶幾遄沮矣見賢者之言若喜而納之則亂庶幾遄已矣今涵容不斷讒信不分是以讒者益勝而君子益病也蘇氏曰小人為讒於其君必以漸入之其始也進而嘗之君容之而不拒知言之無忌於是復進既而君信之然後亂<pb n="37b"/>成</hi>○君子屢盟<hi>叶莫/郎反</hi>亂是用長<hi>上聲叶直良反</hi>君子信盜亂是<lb/>
用暴盜言孔甘亂是用餤<hi>音談</hi>匪其止共<hi>音/恭</hi>維王之卭<hi>音笻○賦也屢數也盟邦國有疑則殺牲㰱血告神以相要束也盜指讒人也餤進卭病也○言君子不能已亂而屢盟以相要則亂是用長矣君子不能堲讒而信盗以為虐則亂是用暴矣讒言之美如食之甘使人嗜之而不厭則亂是用進矣然此讒人不能供其職事徒以為王之病而已夫良藥苦口而利於病忠言逆耳而利於行維其言之甘而悦焉則其國豈不殆哉</hi>○奕奕寢廟君子作之秩秩大猷<lb/>
聖人莫之他人有心予忖度之躍躍<hi>音笛</hi>毚<hi>音殘</hi>兔遇犬獲<lb/>
<hi>叶黄郭反</hi>之<hi>興而比也奕奕大也秩秩序也猷道莫定也躍躍跳疾貌毚狡也○奕奕寢廟則君子作之秩<pb n="38a"/>秩大猷則聖人莫之以興他人有心則予得而忖度之而又以躍躍毚兔遇犬獲之比焉反覆興比以見讒人之心我皆得之不能隱其情也</hi>○荏<hi>音/餁</hi>染柔木君子樹<hi>叶上主反</hi>之徃來行<lb/>
言心焉數之蛇蛇<hi>音移</hi>碩言出自口<hi>叶孔五反</hi>矣巧言如簧顔<lb/>
之厚<hi>叶胡五反</hi>矣<hi>興也荏染柔貌柔木桐梓之屬可用者也行言行道之言也數辨也蛇蛇安舒貌碩大也謂善言也顔厚者頑不知恥也○荏染柔木則君子樹之矣徃來行言則心能辨之矣若善言出於口者宜也巧言如簧則豈可出於口哉言之徒可羞愧而彼顔之厚不知以為恥也孟子曰為機變之巧者無所用恥焉其斯人之謂與</hi>○彼何人斯居河之麋<hi>音/眉</hi>無拳<hi>音權</hi>無勇職為<lb/>
亂階<hi>叶居奚反</hi>既微且尰<hi>市勇反</hi>爾勇伊何為猶將多爾居徒<lb/>
<pb n="38b"/>
幾<hi>音紀</hi>何<hi>賦也何人斥讒人也此必有所指矣賤而惡之故為不知其姓名而曰何人也斯語辭也水草交謂之麋拳力階梯也骭痬為微腫足為尰猶謀將大也○言此讒人居下濕之地雖無拳勇可以為亂而讒口交鬬專為亂之階梯又有微尰之疾亦何能勇哉而為讒謀則大且多如此是必有助之者矣然其所與居之徒衆幾何人哉言亦不能甚多也</hi>
　　巧言六章章八句<hi>以五章巧言二字名篇</hi>
彼何人斯其心孔艱<hi>叶居銀反</hi>胡逝我梁不入我門<hi>叶眉貧反</hi>伊<lb/>
誰云從維暴之云<hi>賦也何人亦若不知其姓名也孔甚艱險也我舊説以為蘇公也暴暴公也皆畿内諸侯也○舊説暴公為卿士而譖蘇公故蘇公作詩以絶之然不欲直斥暴公故但指其從行者而<pb n="39a"/>言彼何人者其心甚險胡為徃我之梁而不入我之門乎既而問其所從則暴公也夫以從暴公而不入我門則暴公之譖已也明矣但舊説於詩無明文可考未敢信其必然耳</hi>○二人從行誰為此<lb/>
禍胡逝我梁不入唁我始者不如今云不我可<hi>賦也二人暴公與其徒也唁弔失位也○言二人相從而行不知誰譖已而禍之乎既使我得罪矣而其逝我梁也又不入而唁我汝始者與我親厚之時豈嘗如今不以我為可乎</hi>○彼何人斯胡逝我陳我<lb/>
聞其聲不見其身不愧于人不畏于天<hi>叶鐵因反○賦也陳堂塗也堂下至門之徑也○在我之陳則又近矣聞其聲而不見其身言其蹤跡之詭秘也不愧于人則以人為可欺也天不可欺女獨不畏于天乎奈何其譖我也</hi>○彼何人斯其為飄風<hi>叶孚愔反</hi>胡<lb/>
<pb n="39b"/>
不自北胡不自南<hi>叶尼心反</hi>胡逝我梁祗<hi>音/支</hi>攪<hi>音/絞</hi>我心<hi>賦也飄風暴風也攪擾亂也○言其徃來之疾若飄風然自北自南則與我不相值也今則逝我之梁則適所以攪亂我心而已</hi>○爾之安行亦不遑舍<hi>叶商/居反</hi>爾之亟<hi>音棘</hi>行遑脂爾<lb/>
車壹者之來云何其旴<hi>音吁○賦也安徐遑暇舍息亟疾旴望也字林云旴張日也易曰旴豫悔三都賦云旴衡而語是也○言爾平時徐行猶不暇息而况亟行則何暇脂其車哉今脂其車則非亟也乃託以亟行而不入見我則非其情矣何不一來見我如何使我望女之切乎</hi>○爾還而入<lb/>
我心易<hi>去聲叶以支反</hi>也還而不入否難知也壹者之來俾我<lb/>
祗也<hi>賦也還反易説祗安也○言爾之徃也既不入我門矣儻還而入則我心猶庶乎其説也還而不入<pb n="40a"/>則爾之心我不可得而知矣何不一來見我而使我心安乎董氏曰是詩至此其辭益緩若不知其為譖矣</hi>
○伯氏吹壎<hi>音塤</hi>仲氏吹篪<hi>音池</hi>及爾如貫諒不我知出此<lb/>
三物以詛<hi>側助反</hi>爾斯<hi>叶先齎反○賦也伯仲兄弟也俱為王臣則有兄弟之義矣樂器土曰壎大如鵝子鋭上平底似稱錘六孔竹曰篪長尺四寸圍三寸七孔一孔上出徑三分凡八孔横吹之如貫如繩之貫物也言相連屬也諒誠也三物犬豕雞也刺其血以詛盟也○伯氏吹壎而仲氏吹篪言其心相親愛而聲相應和也與汝如物之在貫豈誠不我知而譖我哉苟曰誠不我知則出此三物以詛之可也</hi>○<lb/>
為鬼為蜮<hi>音域</hi>則不可得有靦<hi>音腆</hi>面目視人罔極作此好<lb/>
歌以極反側<hi>賦也蜮短狐也江淮水皆有之能含沙以射水中人影其人輒病而不見其形也靦<pb n="40b"/>面見人之貌也好善也反側反覆不正直也○言汝為鬼為蜮則不可得而見矣女乃人也靦然有面目與人相視無窮極之時豈其情終不可測哉是以作此好歌以究極爾反側之心也</hi>
　　何人斯八章章六句<hi>此詩與上篇文意相似疑出一手但上篇先刺聽者此篇</hi>
　　<hi>專責讒人耳王氏曰暴公不忠於君不義於友所謂大故也故蘇公絶之然其絶之也不斥暴公言</hi>
　　<hi>其從行而已不著其譖也示以所疑而已既絶之矣而猶告以壹者之來俾我祗也蓋君子之處已</hi>
　　<hi>也忠其遇人也恕使其由此悔悟更以善意從我固所願也雖其不能如此我固不為已甚豈若小</hi>
　　<hi>丈夫然哉一與人絶則醜詆固拒唯恐其復合也</hi>
萋<hi>音妻</hi>兮斐兮成是具錦彼譖人者亦已大<hi>音/泰</hi>甚<hi>比也萋斐小文<pb n="41a"/>之貌貝水中介蟲也有文彩似錦○時有遭讒而被宫刑為巷伯者作此詩言因萋斐之形而文致之以成貝錦以比讒人者因人之小過而飾成大罪也彼為是者亦已大甚矣</hi>○哆<hi>昌者反</hi>兮侈兮成<lb/>
是南箕彼譖人者誰適<hi>音的</hi>與謀<hi>叶謨悲反○比也哆侈微張之貌南箕四星二為踵二為舌其踵狹而舌廣則大張矣適主也誰適與謀言其謀之閟也</hi>○緝緝翩翩<hi>音篇叶批賔反</hi>謀欲譖人慎爾言也謂爾不信<hi>叶斯人反○賦也緝緝口舌聲或曰緝緝人之罪也或曰有條理貌皆通翩翩徃來貌譖人者自以為得意矣然不慎爾言聽者有時而悟且將以爾為不信矣</hi>○捷捷幡幡<hi>音翻叶芬邅反</hi>謀欲譖言豈不爾受既其女<lb/>
<hi>音汝</hi>遷<hi>賦也捷捷儇利貌幡幡反覆貌王氏曰上好譖則固將受女然好譖不已則遇譖之禍亦既遷而及<pb n="41b"/>女矣曾氏曰上章及此皆忠告之辭</hi>○驕人好好勞人草草蒼天蒼天<hi>叶鐵因反</hi>視彼驕人矜此勞人<hi>賦也好好樂也草草憂也驕人譖行而得意勞人遇譖而失度其狀如此</hi>○彼譖人者<hi>叶掌/與反</hi>誰適與謀<hi>叶滿補反</hi>取彼譖人投畀<lb/>
豺虎豺虎不食投畀有北有北不受<hi>叶承呪反</hi>投畀有昊<hi>叶許侯反○賦也再言彼譖人者誰適與謀者甚嫉之故重言之也或曰衍文也投棄也北北方寒涼不毛之地也不食不受言讒譖之人物所共惡也昊昊天也投畀吴天使制其罪○此皆設言以見欲其死亡之甚也故曰好賢如緇衣惡惡如巷伯</hi>○楊園之道猗<hi>音/倚</hi>于畝丘<hi>叶袪竒反</hi>寺人孟子<lb/>
作為此詩凡百君子敬而聽之<hi>興也楊園下地也猗加也畝丘髙地也寺人内<pb n="42a"/>小臣蓋以讒被宮而為此官也孟子其字也○楊園之道而猗于畝丘以興賤者之言或有補於君子也蓋譖始於微者而其漸將及於大臣故作詩使聽而謹之也劉氏曰其後王后太子及大夫果多以讒廢者</hi>
　　巷伯七章四章章四句一章五句一章八句一章<lb/>
　　六句<hi>巷是宫内道名秦漢所謂永巷是也伯長也主宫内道官之長即寺人也故以名篇班固</hi>
　　<hi>司馬遷贊云迹其所以自傷悼小雅巷伯之倫其意亦謂巷伯本以被譖而遭刑也而楊氏曰寺人</hi>
　　<hi>内侍之微者出入於王之左右親近於王而日見之宜無閒之可伺矣今也亦傷於讒則疎逺者可</hi>
　　<hi>知故其詩曰几百君子敬而聽之使在位知戒也其説不同然亦有理姑存於此云</hi>
習習谷風維風及雨將恐將懼維予與女<hi>音汝</hi>將安將樂<lb/>
<pb n="42b"/>
<hi>音洛</hi>女轉棄予<hi>叶演女反○興也習習和調貌谷風東風也將且也恐懼謂危難憂患之時也○此朋友相怨之詩故言習習谷風則維風及雨矣將恐將懼之時則維予與女矣奈何將安將樂而女轉棄予哉</hi>
○習習谷風維風及頽將恐將懼寘予于懷<hi>卟胡隈反</hi>將安<lb/>
將樂棄予如遺<hi>叶遺回反○興也頽風之焚輪者也寘與置同置于懷親之也如遺忘去而不復存省也</hi>○習習谷風維山崔嵬無草不死無木不萎<hi>叶於回反</hi>
忘我大德思我小怨<hi>比也崔嵬山巔也○習習谷風維山崔嵬則風之所被者廣矣然猶無不死之草無不萎之木况於朋友豈可以忘大德而思小怨乎或口興也</hi>
　　谷風三章章六句<lb/>
<pb n="43a"/>
蓼蓼<hi>音六</hi>者莪匪莪伊蒿哀哀父母生我劬勞<hi>比也蓼蓼長大貌莪美菜也蒿賤草也○人民勞苦孝子不得終養而作此詩言昔謂之莪而今非莪也特蒿而已以比父母生我以為美材可賴以終其身而今乃不得其養以死於是乃言父母生我之劬勞而重自哀傷也</hi>○蓼蓼<lb/>
者莪匪莪伊蔚<hi>音尉</hi>哀哀父母生我勞瘁<hi>比也蔚牡菣也三月始生七月始華如胡麻華而紫赤八月為角似小豆角鋭而長瘁病也</hi>○缾之罄矣維罍之恥<lb/>
鮮<hi>上聲</hi>民之生不如死之乆<hi>叶舉里反</hi>矣無父何怙無母何恃<lb/>
出則銜恤入則靡至<hi>比也缾小罍大皆酒器也罄盡鮮寡恤憂靡無也○言缾資於罍而罍資缾猶父母與子相依為命也故缾罄矣乃罍之恥猶父母不得其所乃子之責所以窮獨之民生不如死<pb n="43b"/>也蓋無父則無所怙無母則無所恃是以出則中心銜恤入則知無所歸也</hi>○父兮生我母<lb/>
兮鞠我拊<hi>音撫</hi>我畜<hi>音/旭</hi>我長<hi>上聲</hi>我育我顧我復我出入腹<lb/>
我欲報之德昊天罔極<hi>賦也生者本其氣也鞠畜皆養也拊拊循也育覆育也顧旋視也復反覆也腹懷抱也罔無極窮也○言父母之恩如此欲報之以德而其恩之大如天無窮不知所以為報也</hi>○南山烈烈飄風發發民莫不榖我獨何害<hi>叶音曷○興也烈烈髙大貌發發疾貌榖善也○南山烈烈則飄風發發矣民莫不善而我獨何為遭此害也哉</hi>○南<lb/>
山律律飄風弗弗<hi>叶分聿反</hi>民莫不榖我獨不卒<hi>興也律律猶烈烈也弗弗猶發發也卒終也言終養也</hi>
<pb n="44a"/>
　　蓼莪六章四章章四句二章章八句<hi>晉王裒以父死非罪每讀</hi>
　　<hi>詩至哀哀父母生我劬勞未嘗不三復流涕受業者為廢此篇詩之感人如此</hi>
有饛<hi>音蒙</hi>簋<hi>音/軌</hi>飱<hi>音/孫</hi>有捄<hi>音/求</hi>棘匕<hi>音/比</hi>周道如砥<hi>音紙</hi>其直如<lb/>
矢君子所履小人所視<hi>叶善止反</hi>睠<hi>音/眷</hi>言顧之澘<hi>音山</hi>焉出涕<lb/>
<hi>音體○興也饛滿簋貌飱熟食也捄曲貌棘匕以棘為匕所以載鼎肉而升之於俎也砥礪石言平也矢言直也君子在位履行小人下民也睠反顧也澘涕下貌○序以為東國困於役而傷於財譚大夫作此以告病言有饛簋飱則有捄棘匕周道如砥則其直如矢是以君子履之而小人視焉今乃顧之而出涕者則以東方之賦役莫不由是而西輪於周也</hi>○小東大東<hi>叶都/郎反</hi>杼<hi>音/佇</hi>柚<hi>音/逐</hi>其空<hi>叶枯郎反</hi>
<pb n="44b"/>
糾糾葛屨可以履霜佻佻<hi>音挑</hi>公子行彼周行<hi>叶户郎反</hi>既徃<lb/>
既來<hi>叶六直反</hi>使我心疚<hi>叶訖力反○賦也小東大東東方小大之國也自周視之則諸侯之國皆在東方杼持緯者也柚受經者也空盡也佻輕薄不奈勞苦之貌公子諸侯之貴臣也周行大路也疚病也○言東方小大之國杼柚皆已空矣至於以葛屨履霜而其貴戚之臣奔走徃來不勝其勞使我心憂而病也</hi>○有冽<hi>音/列</hi>氿<hi>音/軌</hi>泉<hi>叶才/匀反</hi>無浸穫薪契契<hi>音器</hi>寤歎哀我<lb/>
憚<hi>丁佐反</hi>人薪是穫薪尚可載<hi>叶節力反</hi>也哀我憚人亦可息<lb/>
也<hi>興也冽寒意也側出曰氿泉穫艾也契契憂苦也憚勞也尚庶幾也載載以歸也○蘇氏曰薪已穫矣而復漬之則腐民已勞矣而復事之則病故已艾則庶其載而畜之已勞則庶其息而安之</hi>○東人之<lb/>
<pb n="45a"/>
子職勞不來<hi>音賚叶六直反</hi>西人之子粲粲衣服<hi>叶蒲北反</hi>舟人之<lb/>
子熊羆是裘<hi>叶渠之反</hi>私人之子百僚是試<hi>叶申之反○賦也東人諸侯之人也職專主也來慰撫也西人京師人也粲粲鮮盛貌舟人舟楫之人也熊羆是裘言富也私人私家皁隷之屬也僚官試用也舟人私人皆西人也○此言賦役不均羣小得志也</hi>○或以其酒不以<lb/>
其漿鞙鞙<hi>音琄</hi>佩璲<hi>音/遂</hi>不以其長維天有漢監<hi>音鑒</hi>亦有光<lb/>
跂彼織女終日七襄<hi>賦也鞙鞙長貌璲瑞也漢天河也跂隅貌織女星名在漢旁三星跂然如隅也七襄未詳傳曰反也箋云駕也駕謂更其肆也蓋天有十二次日月所止舍所謂肆也經星一晝一夜左旋一周而有餘則終日之閒自卯至酉當更七次也○言東人或餽之以酒而西人曾不以為漿東人或<pb n="45b"/>與之以鞙然之佩而西人曾不以為長維天之有漢則庶乎其有以監我而織女之七襄則庶乎其能成文章以報我矣無所赴愬而言維天庶乎其恤我耳</hi>○雖則七襄不成報章睆<hi>音莞</hi>彼<lb/>
牽牛不以服箱東有啟明<hi>叶謨郎反</hi>西有長庚<hi>叶古郎反</hi>有捄天<lb/>
畢載施之行<hi>音杭○賦也睆明星貌牽牛星名服駕也箱車箱也啟明長庚皆金星也以其先日而出故謂之啟明以其後日而入故謂之長庚蓋金水二星常附日行而或先或後但金大水小故獨以金星為言也天畢畢星也狀如掩兔之畢行行列也○言彼織女不能成報我之章牽牛不可以服我之箱而啟明長庚天畢者亦無實用但施之行列而已至是則知天亦無若我何矣</hi>○維南有箕不可<lb/>
以簸<hi>波我反</hi>揚維北有斗不可以挹<hi>音揖</hi>酒漿維南有箕載<lb/>
<pb n="46a"/>
翕<hi>音吸</hi>其舌維北有斗西柄之揭<hi>音訐○賦也箕斗二星以夏秋之閒見於南方云北斗者以其在箕之北也或曰北斗常見不隱者也翕引也舌下二星也南斗柄固指西若北斗而西柄則亦秋時也○言南箕既不可以簸揚糠粃北斗既不可以挹酌酒漿而箕引其舌反若有所吞噬斗西揭其柄反若有所挹取於東是天非徒無若我何乃亦若助西人而見困甚怨之辭也</hi>
　　大東七章章八句<lb/>
四月維夏<hi>叶後五反</hi>六月徂暑先祖匪人胡寧忍予<hi>叶演女反○興也徂徃也四月六月亦以夏正數之建已建未之月也○此亦遭亂自傷之詩言四月維夏則六月徂署矣我先祖豈非人乎何忍使我遭此禍也無所歸咎之辭也</hi>○秋日淒淒百卉具腓亂<lb/>
<pb n="46b"/>
離瘼<hi>音莫</hi>矣奚其適歸<hi>興也淒淒涼風也卉草腓病離憂瘼病奚何適之也○秋日淒淒則百卉俱腓矣亂離瘼矣則我將何所適歸乎哉</hi>○冬日烈烈飄風發發民莫不<lb/>
榖我獨何害<hi>音曷善也</hi>○<hi>興也烈烈猶栗烈也發發疾貌榖夏則暑秋則病冬則烈言禍亂日進無時而息也</hi>○山有嘉卉侯栗侯梅<hi>叶莫悲反</hi>廢為殘賊莫知其<lb/>
尤<hi>叶于其反○興也嘉善侯維廢變尤過也○山有嘉卉則維栗與梅矣在位者變為殘賊則誰之過哉</hi>
○相<hi>去聲</hi>彼泉水載清載濁<hi>叶殊/玉反</hi>我日構禍曷云能榖<hi>興也相視載則構合也○相彼泉水猶有時而清有時而濁而我乃日日遭害則曷云能善乎</hi>○滔滔江<lb/>
漢南國之紀盡瘁以仕寧莫我有<hi>叶羽已反○興也滔滔大水貌江漢二水<pb n="47a"/>名紀綱紀也謂經帶包絡之也瘁病也有識有也○滔滔江漢猶為南國之紀今也盡瘁以仕而王何其不我有哉</hi>○匪鶉<hi>音/團</hi>匪鳶<hi>音沿叶/以旬反</hi>翰飛戾天<hi>叶鐵/因反</hi>匪鱣<hi>音氊</hi>匪鮪<lb/>
潛逃于淵<hi>叶一均反○賦也鶉鵰也鳶亦鷙鳥也其飛上薄雲漢鱣鮪大魚也○鶉鳶則能翰飛戾天鱣鮪則能潛逃于淵我非是四者則亦無所逃矣</hi>○山有蕨薇隰有杞桋<hi>音夷</hi>君<lb/>
子作歌維以告哀<hi>叶於希反○興也杞枸檵也桋赤栜也樹葉細而岐鋭皮理錯戾好叢生山中可為車輞○山則有蕨薇隰則有杞桋君子作歌則維以告哀而已</hi>
　　四月八章章四句<lb/>
　　　小旻之什十篇六十五章四百十四句<lb/>
<pb n="47b"/>
　　北山之什二之六<lb/>
陟彼北山言采其杞偕偕士子<hi>叶奬里反</hi>朝夕從事<hi>叶上止反</hi>王<lb/>
事靡盬憂我父母<hi>叶滿彼反○賦也偕偕强壯貌士子詩人自謂也○大夫行役而作此詩自言陟北山而采杞以食者皆强壯之人而朝夕從事者也蓋以王事不可以不勤是以貽我父母之憂耳</hi>
○溥<hi>音普</hi>天之下<hi>叶後五反</hi>莫非王土率土之濵莫非王臣大<lb/>
夫不均我從事獨賢<hi>叶下珍反○賦也溥大率循濵涯也○言土之廣臣之衆而王不均平使我從事獨勞也不斥王而曰大夫不言獨勞而曰獨賢詩人之忠厚如此</hi>○四牡彭彭<hi>叶鋪郎反</hi>王事傍傍<hi>音崩叶布光反</hi>嘉我未老鮮我方將旅力方剛經<lb/>
<pb n="48a"/>
營四方<hi>賦也彭彭然不得息也傍傍然不得已也嘉善鮮少也以為少而難得也將壯也旅與膂同○言王之所以使我者善我之未老而方壯旅力可以經營四方爾猶上章之言獨賢也</hi>○或燕燕<lb/>
居息或盡瘁事國<hi>叶越逼反</hi>或息偃在牀或不已于行<hi>叶户郎反</hi>
○<hi>賦也燕燕安息貌瘁病已止也言役使之不均也下章放此</hi>○或不知叫號<hi>音毫</hi>或<lb/>
慘慘劬勞或棲<hi>音西</hi>遲偃仰或王事鞅<hi>音/怏</hi>掌<hi>賦也不知叫號深居安逸不聞人聲也鞅掌失容也言事煩勞不暇為儀容也</hi>○或湛<hi>音躭</hi>樂飲酒或慘慘畏<lb/>
咎或出入風<hi>音諷</hi>議<hi>叶魚/羈反</hi>或靡事不為<hi>賦也咎猶罪過也出入風議言親信而從容也</hi>
<pb n="48b"/>
　　北山六章三章章六句三章章四句<lb/>
無將大車祗<hi>音支</hi>自塵兮無思百憂祗自疧兮<hi>興也將扶進也大車平地任載之車駕牛者也祗適疧病也○此亦行役勞苦而憂思者之作言將大車則塵汚之思百憂則病及之也</hi>○無將大車維塵冥冥<hi>叶莫/逈反</hi>無思百憂不出于熲<hi>音耿○興也冥冥昏晦也熲與耿同小明也在憂中耿耿然不能出也</hi>○無將大車維塵雝<lb/>
<hi>上平二聲</hi>兮無思百憂祗自重<hi>上平/二聲</hi>兮<hi>興也雝猶蔽也重猶累也</hi>
　　無將大車三章章四句<lb/>
明明上天照臨下土我征徂西至于艽<hi>音求</hi>野<hi>叶上與反</hi>二月<lb/>
<pb n="49a"/>
初吉載離寒暑心之憂矣其毒大<hi>音泰</hi>苦念彼共<hi>音恭</hi>人涕<lb/>
零如雨豈不懷歸畏此罪罟<hi>音古○賦也征行徂徃也艽野地名蓋逺荒之地也二月亦以夏正數之建卯月也初吉朔日也毒言心中如有藥毒也共人僚友之處者也懐思罟網也○大夫以二月西征至於歲暮而未得歸故呼天而訴之復念其僚友之處者且自言其畏罪而不敢歸也</hi>○昔<lb/>
我徃矣日月方除<hi>去聲</hi>曷云其還歲聿云莫念我獨兮我<lb/>
事孔庶心之憂矣憚<hi>丁佐反</hi>我不暇<hi>叶胡顧反</hi>念彼共人睠睠<lb/>
<hi>音眷</hi>懷顧豈不懷歸畏此譴怒<hi>賦也除除舊生新也謂二月初吉也庶衆憚勞也睠睠勤厚之意譴怒罪責也○言昔以是時徃今未知何時可還而歲已暮矣蓋身獨而事衆是以勤勞而不暇<pb n="49b"/>也</hi>○昔我徃矣日月方奥<hi>音/郁</hi>曷云其還政事愈蹙<hi>音蹴</hi>歲<lb/>
聿云莫采蕭穫菽心之憂矣自詒伊戚<hi>叶子六反</hi>念彼共人<lb/>
興言出宿豈不懷歸畏此反覆<hi>音福○賦也奥煖蹙急詒遺戚憂興起也反覆傾側無常之意也○言以政事愈急是以至此歲暮而猶不得歸又自咎其不能見幾逺去而自遺此憂至於不能安寢而出宿於外也</hi>○嗟爾君子無恒安處靖共爾位正直是<lb/>
與神之聽之式榖以女<hi>音汝○賦也君子亦指其僚友也恒常也靖與静同與猶助也榖禄也以猶與也○上章既自傷悼此章又戒其僚友曰嗟爾君子無以安處為常言當有勞時勿懷安也當靖共爾位惟正直之人是助則神之聴之而以榖禄與女矣</hi>○嗟爾君子無恒安息<lb/>
<pb n="50a"/>
靖共爾位好<hi>去聲</hi>是正直神之聽之介爾景福<hi>叶筆力反○賦也息猶處也好是正直愛此正直之人也介景皆大也</hi>
　　小明五章三章章十二句二章章六句<lb/>
鼓鐘將將<hi>音搶</hi>淮水湯湯憂心且傷淑人君子懷允不忘<lb/>
<hi>賦也將將聲也淮水出信陽軍桐栢山至楚州漣水軍入海湯湯沸騰之貌淑善懷思允信也○此詩之義未詳王氏曰幽王鼔鐘淮水之上為流連之樂乆而忘反聞者憂傷而思古之君子不能忘也</hi>○鼓鐘<lb/>
喈喈<hi>音皆叶居奚反</hi>淮水湝湝<hi>音諧叶賢雞反</hi>憂心且悲淑人君子其<lb/>
德不回<hi>叶乎為反○賦也喈喈猶將將湝湝猶湯湯悲猶傷也回邪也</hi>○鼓鐘伐鼛<hi>音髙<pb n="50b"/>叶居尤反</hi>淮有三洲憂心且妯<hi>音/抽</hi>淑人君子其德不猶<hi>賦也鼛大鼓也周禮作臯云臯鼔尋有四尺三洲淮上地蘇氏曰始言湯湯水盛也中言湝湝水流也終言三洲水落而洲見也言幽王之乆於淮上也妯動猶若也言不若今王之荒亂也</hi>○鼓鐘欽欽鼔瑟鼔<lb/>
琴笙磬同音以雅以南<hi>叶尼心反</hi>以籥<hi>音/藥</hi>不僭<hi>叶七心反○賦也欽欽亦聲也磬樂器以石為之琴瑟在堂笙磬在下同音言其和也雅二雅也南二南也籥籥舞也僭亂也言三者皆不僭也○蘇氏曰言幽王之不德豈其樂非古歟樂則是而人則非也</hi>
　　鼓鐘四章章五句<hi>此詩之義有不可知者今姑釋其訓詁名物而略以王氏蘇氏</hi>
　　<hi>之説解之未敢信其必然也</hi>
<pb n="51a"/>
楚楚者茨言抽其棘自昔何為我蓺<hi>音藝</hi>黍稷我黍與與<lb/>
<hi>音餘</hi>我稷翼翼我倉既盈我庾維億以為酒食以享以祀<lb/>
<hi>叶逸織反</hi>以妥以侑<hi>音又叶/夷益反</hi>以介景福<hi>叶音璧○賦也楚楚盛密貌茨蒺藜也抽除也我為有田禄而奉祭祀者之自稱也與與翼翼皆蕃盛貌露積曰庾十萬曰億享獻也妥安坐也禮曰詔妥尸蓋祭祀筮族人之子為尸既奠迎之使處神坐而拜以安之也侑勸也恐尸或未飽祝侑之曰皇尸未實也介大也景亦大也○此詩述公卿有田禄者力於農事以奉其宗廟之祭故言蒺蔾之地冇抽除其棘者古人何乃為此事乎蓋將使我於此蓺黍稷也故我之黍稷既盛倉庾既實則為酒食以享祀妥侑而介大福也</hi>
○濟濟<hi>上聲</hi>蹌蹌<hi>音/槍</hi>絜爾牛羊以徃烝嘗或剝或亨<hi>音烹叶鋪<pb n="51b"/>郎反</hi>或肆或將祝祭于祊<hi>音崩叶/補光反</hi>祀事孔明<hi>叶謨郎反</hi>先祖是<lb/>
皇神保是饗<hi>叶虚良反</hi>孝孫有慶<hi>叶袪羊反</hi>報以介福萬壽無疆<lb/>
<hi>賦也濟濟蹌蹌言有容也冬祭曰烝秋祭曰嘗剝解剝其皮也亨煑熟之也肆陳之也將奉持而進之也祊廟門内也孝子不知神之所在故使祝博求之於門内待賔客之處也孔甚也明猶備也著也皇大也君也保安也神保蓋尸之嘉號楚辭所謂靈保亦以巫降神之稱也孝孫主祭之人也慶猶福也</hi>○執爨<hi>音竄</hi>
踖踖<hi>音積叶七畧反</hi>為俎孔碩<hi>叶常/約反</hi>或燔<hi>音/煩</hi>或炙<hi>音隻叶陟略反</hi>君婦<lb/>
莫莫<hi>音麥叶木各反</hi>為豆孔庶<hi>叶陟/略反</hi>為賔為客<hi>叶克各反</hi>獻酬交錯<lb/>
禮儀卒度<hi>叶徒洛反</hi>笑語卒獲<hi>叶黄/郭反</hi>神保是格<hi>叶剛鶴反</hi>報以介<lb/>
<pb n="52a"/>
福萬壽攸酢<hi>賦也爨竈也踖踖敬也俎所以載牲體也碩大也燔燒肉也炙炙肝也皆所以從獻也特牲主人獻尸賔長以肝從主婦獻尸兄弟以燔從是也君婦主婦也莫莫清静而敬至也豆所以盛内羞庶羞主婦薦之也庶多也賔客筮而戒之使助祭者既獻尸而遂與之相獻酬也主人酌賔曰獻賔飲主人曰酢主人又自飲而復飲賔曰酬賔受之奠於席前而不舉至旅而後少長相勸而交錯以徧也卒盡也度法度也獲得其宜也格來酢報也</hi>○我孔熯<hi>音/善</hi>矣式禮莫愆<hi>叶起巾反</hi>工祝致<lb/>
告徂賚孝孫<hi>叶須倫反</hi>苾<hi>音/邲</hi>芬孝祀<hi>叶逸織反</hi>神嗜飲食卜爾百<lb/>
福<hi>叶筆力反</hi>如幾<hi>音機</hi>如式既齊既稷既匡既敕永錫爾極時<lb/>
萬時億<hi>賦也熯竭也善其事曰工苾芬香也卜予也幾期也春秋傳曰易幾而哭是也式法齊整稷疾<pb n="52b"/>匡正敕戒極至也○禮行既乆筋力竭矣而式禮莫愆敬之至也於是祝致神意以嘏主人曰爾飲食芳潔故報爾以福禄使其來如幾其多如法爾禮容莊敬故報爾以衆善之極使爾無一事而不得乎此各隨其事而報之以其類也少牢嘏辭曰皇尸命工祝承致多福無疆于女孝孫來女孝孫使女受禄于天宜稼于田眉壽萬年勿替引之此大夫之禮也</hi>○禮儀既備<hi>叶蒲/北反</hi>鐘鼓既戒<hi>叶訖力反</hi>孝孫<lb/>
徂位<hi>叶力入反</hi>工祝致告<hi>叶古得反</hi>神具醉止皇尸載起鼓鐘送<lb/>
尸神保聿歸諸宰君婦廢徹不遲諸父兄弟備言燕私<lb/>
<hi>叶息夷反○賦也戒告也徂位祭事既畢主人徃阼階下西而之位也致告祝傳尸意告利成於主人言孝子之利養成畢也於是神醉而尸起送尸而神歸矣曰皇尸者尊稱之也鼓鐘者尸出入奏肆夏也鬼神無形言<pb n="53a"/>其醉而歸者誠敬之至如見之也諸宰家宰非一人之稱也廢去也不遲以疾為敬亦不留神惠之意也祭畢既歸賔客之俎同姓則留與之燕以盡私恩所以尊賔客親骨肉也</hi>○樂具入奏<hi>音族</hi>以綏<lb/>
後禄爾殽既將莫怨具慶<hi>叶祛羊反</hi>既醉既飽<hi>叶補苟反</hi>小大稽<lb/>
首神嗜飲食使君壽考<hi>叶去九反</hi>孔惠孔時維其盡<hi>叶子忍反</hi>之<lb/>
子子孫孫勿替引之<hi>賦也凡廟之制前廟以奉神後寢以藏衣冠祭於廟而燕於寢故於此將燕而祭時之樂皆入奏於寢也且於祭既受禄矣故以燕為將受後禄而綏之也爾殽既進與燕之人無有怨者而皆歡慶醉飽稽首而言曰向者之祭神既嗜君之飲食矣是以使君壽考也又言君之祭祀甚順甚時無所不盡子子孫孫當不廢而引長之也</hi>
<pb n="53b"/>
　　楚茨六章章十二句<hi>呂氏曰楚茨極言祭祀所以事神受福之節致詳致備所</hi>
　　<hi>以推明先王致力於民者盡則致力於神者詳觀其威儀之盛物品之豐所以交神明逮羣下至於</hi>
　　<hi>受福無疆者非德盛政修何以致之</hi>
信彼南山維禹甸<hi>音殿叶徒鄰反</hi>之畇畇<hi>音/匀</hi>原隰曾孫田<hi>叶地因反</hi>
之我疆我理南東其畝<hi>叶滿彼反○賦也南山終南山也甸治也畇畇墾辟貌曾孫主祭者之稱曾重也自曽祖以至無窮皆得稱之也疆者為之大界也理者定其溝塗也畝壟也長樂劉氏曰其遂東入於溝則其畝南矣其遂南入於溝則其畝東矣○此詩大指與楚茨略同此即其篇首四句之意也言信乎此南山者本禹之所治故其原隰墾闢而我得田之於是為之疆理而順其地勢水勢之所宜或南其畝<pb n="54a"/>或東其畝也</hi>○上天同雲雨<hi>去/聲</hi>雪雰雰益之以霡<hi>音/麥</hi>霂<hi>音木</hi>
既優既渥<hi>叶烏谷反</hi>既霑既足生我百榖<hi>賦也同雲雲一色也將雪之侯如此雰雰雪貌霡霂小雨貌優渥霑足皆饒洽之意也冬有積雪春而益之以小雨潤澤則饒洽矣</hi>○疆埸<lb/>
<hi>音亦</hi>翼翼黍稷彧彧<hi>音郁叶/于逼反</hi>曾孫之穡以為酒食畀<hi>音祕</hi>我<lb/>
尸賔壽考萬年<hi>叶尼因反○賦也埸畔也翼翼整飭貌彧彧茂盛貌畀與也○言其田整飭而榖茂盛者皆曾孫之穡也於是以為酒食而獻之於尸及賔客也隂陽和萬物遂而人心歡悦以奉宗廟則神降之福故壽考萬年也</hi>○中田有廬疆場<hi>音/亦</hi>有瓜<hi>叶公乎反</hi>是剝是菹<lb/>
<hi>側居反</hi>獻之皇祖曾孫壽考<hi>叶孔/五反</hi>受天之祜<hi>音户○賦也中田田中也<pb n="54b"/>菹酢菜也祜福也○一井之田其中百畝為公田内以二十畝分八家為廬舍以便田事於畔上種𤓰以盡地利爪成剝削淹漬以為菹而獻皇祖貴四時之異物順孝子之心也</hi>○祭以清酒從以騂<lb/>
<hi>音觪</hi>牡享于祖考<hi>叶去/乆反</hi>執其鸞刀以啟其毛取其血膋<hi>音聊叶音勞○賦也清酒清潔之酒鬱鬯之屬也騂赤色周所尚也祭禮先以鬱鬯灌地求神於隂然後迎牲執者主人親執也鸞刀刀有鈴也膋脂膏也啟其毛以告純也取其血以告殺也取其膋以升臭也合之黍稷實之於蕭而燔之以求神於陽也記曰周人尚臭灌用鬯臭鬱合鬯臭隂逹於淵泉灌以圭璋用玉氣也既灌然後迎牲致隂氣也蕭合黍稷臭陽逹於牆屋故既奠然後焫蕭合羶薌凡祭慎諸此魂氣歸於天形魄歸於地故祭求諸隂陽之義也</hi>○是烝是享<hi>叶虚/良反</hi>苾苾芬芬祀事孔明<hi>叶謨郎反</hi>
<pb n="55a"/>
先祖是皇報以介福萬壽無疆<hi>賦也烝進也或曰冬祭名</hi>
　　信南山六章章六句<lb/>
倬<hi>音卓</hi>彼甫田<hi>叶地/因反</hi>歲取十千<hi>叶倉/新反</hi>我取其陳食<hi>音嗣</hi>我農<lb/>
人自古有年<hi>叶泥因反</hi>今適南畝<hi>叶滿/彼反</hi>或耘或耔<hi>音子叶奬里反</hi>黍<lb/>
稷薿薿<hi>音蟻</hi>攸介攸止烝我髦<hi>音/毛</hi>士<hi>賦也倬明貌甫大也十千謂一成之田地方十里為田九萬畝而以其萬畝為公田蓋九一之法也我食禄主祭之人也陳舊粟也農人私百畝而養公田者也有年豐年也適徃也耘除草也耔雝本也蓋后稷為田一畝三畎廣尺深尺而播種於其中苖葉以上稍耨壠草因壝其土以附苖根壠盡畎平則根深而能風與旱也薿茂盛貌介大烝進髦俊也俊士秀民也古<pb n="55b"/>者士出於農而工商不與焉管仲曰農之子恒為農野處而不暱其秀民之能為士者必足賴也即謂此也○此詩述公卿有田禄者力於農事以奉方社田祖之祭故言於此大田歲取萬畝之入以為禄食及其積之乆而有餘則又存其新而散其舊以食農人補不足助不給也蓋以自古有年是以陳陳相因所積如此然其用之之節又合宜而有序如此所以粟雖甚多而無紅腐不可食之患也又言自古既有年矣今適南畝農人方且或耘或耔而其黍稷又已茂盛則是又將復有年矣故於其所美大止息之處進我髦士而勞之也</hi>○<lb/>
以我齊<hi>音咨</hi>明<hi>叶謨郎反</hi>與我犧羊以社以方我田既臧農夫<lb/>
之慶<hi>叶祛羊反</hi>琴瑟擊鼓以御<hi>牙嫁反</hi>田祖以祈甘雨以介我<lb/>
稷黍以榖我士女<hi>賦也齊與粢同曲禮曰稷曰明粢此言齊明便文以協韻耳犧羊純色之<pb n="56a"/>羊也社后土也以句龍氏配方秋祭四方報成萬物周禮所謂羅獘獻禽以祀祊是也臧善慶福御迎也田祖先嗇也謂始耕田者即神農也周禮籥章几國祈年於田祖則吹豳雅擊土鼓以樂田畯是也榖養也又曰善也言倉廪實而知禮節也○言奉其齊盛犧牲以祭方社而曰我田之所以善者非我之所能致也乃賴農夫之福而致之耳又作樂以祭田祖而祈雨庶有以大其稷黍而養其民人也</hi>○曾孫來止以<lb/>
其婦子<hi>叶奬里反</hi>饁<hi>音/瞱</hi>彼南畝<hi>叶滿/彼反</hi>田畯<hi>音/俊</hi>至喜攘<hi>音穰</hi>其左<lb/>
右<hi>叶羽已反</hi>嘗其㫖否<hi>叶補/美反</hi>禾易長畝終善且有<hi>叶羽已反</hi>曾孫<lb/>
不怒農夫克敏<hi>叶母鄙反○賦也曾孫主祭者之稱非獨宗廟為然曲禮外事曰曾孫某侯某武王禱名山大川曰冇道曾孫周王發是也饁餉攘取㫖美易治長竟有多敏疾也○曾孫之來適見農夫之<pb n="56b"/>婦子來饁耘者於是與之偕至其所而田畯亦至而喜之乃取其左右之饋而嘗其㫖否言其上下相親之甚也既又見其禾之易治竟畝如一而知其終當善而且多是以曾孫不怒而其農夫益以敏於其事也</hi>○<lb/>
曾孫之稼如茨如梁曾孫之庾如坻<hi>音池</hi>如京<hi>叶居良反</hi>乃求<lb/>
千斯倉乃求萬斯箱黍稷稻粱農夫之慶<hi>叶袪羊反</hi>報以介<lb/>
福萬壽無疆<hi>賦也茨屋蓋言其密比也梁車梁言其穹隆也坻水中之髙地也京髙丘也箱車箱也○此言收成之後禾稼既多則求倉以處之求車以載之而言凡此黍稷稻梁皆賴農夫之慶而得之是宜報以大福使之萬壽無疆也其歸美於下而欲厚報之如此</hi>
　　甫田四章章十句<lb/>
<pb n="57a"/>
大田多稼既種<hi>上聲</hi>既戒既備乃事<hi>叶上/止反</hi>以我覃<hi>音/剡</hi>耜<hi>叶養里反</hi>俶載南畝<hi>叶滿/彼反</hi>播厥百榖<hi>叶工/洛反</hi>既庭且碩<hi>叶常約反</hi>曾孫<lb/>
是若<hi>賦也種擇其種也戒飭其具也覃利俶始載事庭直碩大若順也○蘇氏曰田大而種多故於今歲之冬具來歲之種戒來歲之事凡既備矣然後事之取其利耜而始事於南畝既耕而播之其耕之也勤而種之也時故其生者皆直而大以順曾孫之所欲此詩為農夫之辭以頌美其上若以答前篇之意也</hi>○既<lb/>
方既皁<hi>叶子苟反</hi>既堅既好<hi>叶許/苟反</hi>不稂<hi>音/郎</hi>不莠<hi>音/酉</hi>去<hi>上聲</hi>其螟<lb/>
<hi>音冥</hi>螣<hi>音/特</hi>及其蟊賊無害我田稺<hi>音租</hi>田祖有神秉畀炎火<lb/>
<hi>叶虎委反○賊也方房也謂孚甲始生而未合䝰也實未堅者曰皁稂童粱莠似苖皆害苖之草也食心曰螟<pb n="57b"/>食葉曰螣食根曰蟊食節曰賊皆害苖之蟲也稺幼禾也○言其苖既盛矣又必去此四蟲然後可以無害田中之禾然非人力所及也故願田祖之神為我持此四蟲而付之炎火之中也姚崇遣使捕蝗引此為證夜中設火火邊掘坑且焚且瘞蓋古之遺法知此</hi>○有渰<hi>音/掩</hi>萋萋<hi>音妻</hi>興雨祁祁雨<lb/>
我公田遂及我私<hi>叶息夷反</hi>彼有不穫稺此有不斂穧<hi>音嚌</hi>彼<lb/>
有遺秉此有滯穗伊寡婦之利<hi>賦也渰雲興貌萋萋盛貌祁祁徐也雲欲盛盛則多雨雨欲徐徐則入土公田者方里而井井九百畝其中為公田八家皆私百畝而同養公田也穧東秉把也滯亦遺棄之意也○言農夫之心先公後私故望此雲雨而曰天其雨我公田而遂及我之私田乎冀怙君徳而蒙其餘惠使收成之際彼有不及穫之稺禾此有不及斂之穧東彼有遺棄之禾把此有滯漏之禾穗而<pb n="58a"/>寡婦尚得取之以為利也此見其豐成有餘而不盡取又與鰥寡共之既足以為不費之惠而亦不棄於地也不然則粒米狼戾不殆於輕視天物而慢棄之乎</hi>○曾孫來止以其婦子饁彼<lb/>
南畝田畯至喜來方禋<hi>音因</hi>祀<hi>叶逸識反</hi>以其騂黑與其黍稷<lb/>
以享以祀<hi>同上</hi>以介景福<hi>叶筆力反○賦也精意以享謂之禋○農夫相告曰曾孫來矣於是與其婦子饁彼南畝之穫者而田畯亦至而喜之也曽孫之來又禋祀四方之神而賽禱焉四方各用其方色之牲此言騂黑舉南北以見其餘也以介景福農夫欲曾孫之受福也</hi>
　　大田四章二章章八句二章章九句<hi>前篇有擊鼓以御田祖之</hi>
　　<hi>文故或疑此楚茨信南山甫田大田四篇即為豳雅其詳見於豳風之末亦未知其是否也然前篇</hi>
<pb n="58b"/>
　　<hi>上之人以我田既臧為農夫之慶而欲報之以介福此篇農夫以雨我公田遂及我私而欲其享祀</hi>
　　<hi>以介景福上下之情所以相賴而相報者如此非盛德其孰能之</hi>
瞻彼洛矣維水泱泱<hi>音秧</hi>君子至止福禄如茨韎<hi>音/昧</hi>韐<hi>音閤</hi>
有奭<hi>音赩</hi>以作六師<hi>賦也洛水名在東都㑹諸侯之處也泱泱深廣也君子指天子也茨積也韎茅蒐所染色也韐韠也合韋為之周官所謂韋弁兵事之服也奭赤貌作猶起也六師六軍也天子六軍○此天子㑹諸侯於東都以講武事而諸侯美天子之詩言天子至此洛水之上御戎服而起六師也</hi>○瞻<lb/>
彼洛矣維水泱泱君子至止鞞<hi>補頂反</hi>琫<hi>音/菶</hi>有珌<hi>音必</hi>君子<lb/>
萬年保其家室<hi>賦也鞞容刀之鞞今刀鞘也琫上飾珌下飾亦戎服也</hi>○瞻彼洛<lb/>
<pb n="59a"/>
矣維水泱泱君子至止福禄既同君子萬年保其家邦<lb/>
<hi>叶卜工反○賦也同猶聚也</hi>
　　瞻彼洛矣三章章六句<lb/>
裳裳者華其葉湑<hi>上聲</hi>兮我覯之子我心寫<hi>叶想與反</hi>兮我心<lb/>
寫兮是以有譽處兮<hi>興也裳裳猶堂堂董氏曰古本作常常棣也湑盛貌覯見處安也○此天子美諸侯之辭蓋以答瞻彼洛矣也言裳裳者華則其葉湑然而美盛矣我覯之子則其心傾寫而悦樂之矣夫能使見者悦樂之如此則其有譽處宜矣此章與蓼蕭首章文勢全相似</hi>○裳裳者華<lb/>
芸其黄矣我覯之子維其有章矣維其冇章矣是以有<lb/>
<pb n="59b"/>
慶<hi>叶虚羊反</hi>矣<hi>興也芸黄盛也章文章也有文章斯有福慶矣</hi>○裳裳者華或黄或<lb/>
白<hi>叶僕各反</hi>我覯之子乘其四駱乘其四駱六轡沃若<hi>興也言其車馬威儀之盛</hi>○左<hi>叶祖/戈反</hi>之左<hi>同/上</hi>之君子宜<hi>叶牛/何反</hi>之右<hi>叶羽已反</hi>之<lb/>
右<hi>同上</hi>之君子有<hi>叶羽/已反</hi>之維其有<hi>同/上</hi>之是以似<hi>叶養/里反</hi>之<hi>賦也言其才全德備以左之則無所不宜以右之則無所不冇維其有之於内是以形之於外者無不似其所冇也</hi>
　　裳裳者華四章章六句<lb/>
　　　北山之什十篇四十六章三百三十四句<lb/>
　　桑扈之什二之七<lb/>
<pb n="60a"/>
交交桑扈<hi>音户</hi>有鶯其羽君子樂<hi>音/洛</hi>胥<hi>叶思/呂反</hi>受天之祜<hi>音户○興也交交飛徃來之貌桑扈竊脂也鶯然冇文章也君子指諸侯胥語辭祜福也○此亦天子燕諸侯之詩言交交桑扈則冇鶯其羽矣君子樂胥則受天之祜矣頌禱之辭也</hi>○交交桑扈有鶯其<lb/>
領君子樂胥萬邦之屏<hi>音丙○興也領頸屏蔽也言其能為小國之藩衛蓋任方伯連帥之職者也</hi>○之屏之翰<hi>叶胡/見反</hi>百辟<hi>音/璧</hi>為憲不戢<hi>音/緝</hi>不難<hi>叶乃多反</hi>受福不那<hi>賦也翰幹也所以當牆兩邊障土者也辟君憲法也言其所統之諸侯皆以之為法也戢斂難慎那多也不戢戢也不難難也不那那也蓋曰豈不斂乎豈不慎乎其受福豈不多乎古語聲急而然也後放此</hi>○兕觥其觩<hi>音/求</hi>㫖酒思柔彼交匪敖<hi>去聲</hi>萬福來<lb/>
<pb n="60b"/>
求<hi>賦也兕觥爵也觩角上曲貌㫖美也思語辭也敖傲通交際之閒無所傲慢則我無事於求福而福反來求我矣</hi>
　　桑扈四章章四句<lb/>
鴛鴦于飛畢之羅之君子萬年福禄宜<hi>叶牛何反</hi>之<hi>興也鴛鴦匹鳥也畢小罔長柄者也羅罔也君子指天子也○此諸侯所以答桑扈也鴛鴦于飛則畢之羅之矣君子萬年則福禄宜之矣亦頌禱之辭也</hi>○鴛鴦在梁戢其左翼君子萬年宜其<lb/>
遐福<hi>叶筆力反○興也石絶水為梁戢斂也張子曰禽鳥並棲一正一倒戢其左翼以相依於内舒其右翼以防患於外蓋左不用而右便故也遐逺也乆也</hi>○乗<hi>去/聲</hi>馬在廐<hi>音/抆</hi>摧<hi>音剉</hi>之秣<lb/>
<pb n="61a"/>
<hi>音末叶莫佩反</hi>之君子萬年福禄艾<hi>叶魚/肺反</hi>之<hi>興也摧莝秣栗艾養也蘇氏曰艾老也言以福禄終其身也亦通○乗馬在廐則摧之秣之矣君子萬年則福禄艾之矣</hi>○乗馬在廐<lb/>
秣之摧<hi>叶如字又音剉</hi>之君子萬年福禄綏<hi>叶如字又/土果反</hi>之<hi>興也綏安也</hi>
　　鴛鴦四章章四句<lb/>
有頍<hi>音跬</hi>者弁實維伊何爾酒既㫖爾殽既嘉<hi>叶居何反</hi>豈伊<lb/>
異人兄弟匪他<hi>音拖</hi>蔦<hi>音/鳥</hi>與女蘿<hi>音/羅</hi>施<hi>音/異</hi>于松柏<hi>叶逋莫反</hi>未<lb/>
見君子憂心奕奕<hi>叶弋灼反</hi>既見君子庶幾説<hi>音/悦</hi>懌<hi>叶弋灼反○賦而興又比也頍弁貌或曰舉首貌弁皮弁嘉㫖皆美也匪他非他人也蔦寄生也葉似當盧子如覆盆子赤黑<pb n="61b"/>甜美女蘿兔絲也蔓連草上黄赤如金此則比也君子兄弟為賔者也奕奕憂心無所薄也○此亦燕兄弟親戚之詩故言冇頍者弁實維伊何乎爾酒既㫖爾殽既嘉則豈伊異人乎乃兄弟而匪他也又言蔦蘿施于木上以比兄弟親戚纒綿依附之意是以未見而憂既見而喜也</hi>○有頍者弁實維何期<lb/>
爾酒既㫖爾殽既時豈伊異人兄弟具來<hi>叶陵之反</hi>蔦與女<lb/>
蘿施于松上<hi>叶時亮反</hi>未見君子憂心怲怲<hi>音柄叶兵旺反</hi>既見君<lb/>
子庶幾有臧<hi>叶才浪反○賦而興又比也何期猶伊何也時善具俱也怲怲憂盛滿也臧善也</hi>
○有頍者弁實維在首爾酒既㫖爾殽既阜豈伊異人<lb/>
兄弟甥舅如彼雨<hi>去聲</hi>雪先集維霰<hi>音/線</hi>死喪<hi>去聲</hi>無日無幾<lb/>
<pb n="62a"/>
<hi>音已</hi>相見樂酒今夕君子維宴<hi>賦而興又比也阜猶多也甥舅謂母姑姊妹妻族也霰雪之始凝者也將大雨雪必先微溫雪自上下遇溫氣而搏謂之霰乆而寒勝則大雪矣言霰集則將雪之候以比老至則將死之徵也故卒言死喪無日不能乆相見矣但當樂飲以盡今夕之歡篤親親之意也</hi>
　　頍弁三章章十二句<lb/>
閒關車之舝兮思孌<hi>音臠</hi>季女逝兮匪飢匪渴德音來括<lb/>
雖無好友<hi>叶羽已反</hi>式燕且喜<hi>賦也閒關設舝聲也舝車軸頭鐵也無事則脱行則設之昏禮親迎者乘車孌美貌逝徃括㑹也○此燕樂其新昏之詩故言閒關然設此車舝者蓋思彼孌然之季女故乘此車徃而迎之也匪飢也匪渴也望其德音來括而心如飢渴耳雖無他人亦當燕飲以相喜樂也</hi>○<lb/>
<pb n="62b"/>
依彼平林有集維鷮<hi>音驕</hi>辰彼碩女令德來教<hi>叶居爻反</hi>式燕<lb/>
且譽好<hi>去聲</hi>爾無射<hi>音亦叶都故反○興也依茂木貌鷮雉也微小於翟走而且鳴其尾長肉甚美辰時碩大也爾即季女也射厭也○依彼平林則有集維鷮辰彼碩女則以令德來配已而教誨之是以式燕且譽而悦慕之無厭也</hi>○雖無㫖酒式飲庶幾雖無嘉殽式食<lb/>
庶幾雖無德與女<hi>音汝</hi>式歌且舞<hi>賦也㫖嘉皆美也女亦指季女也○言我雖無㫖酒嘉殽美德以與女女亦當飲食歌舞以相樂也</hi>○陟彼髙岡析<hi>音/錫</hi>其柞<hi>音昨</hi>薪<lb/>
<hi>叶音襄</hi>析其柞薪其葉湑<hi>上/聲</hi>兮鮮我覯爾我心寫<hi>叶想羽反</hi>兮<lb/>
<hi>興也陟登柞櫟湑盛鮮少覯見也○陟岡而析薪則其葉湑兮矣我得見爾則我心寫兮矣</hi>○髙山<lb/>
<pb n="63a"/>
仰<hi>叶五剛反</hi>止景行行<hi>叶户/郎反</hi>止四牡騑騑<hi>音霏</hi>六轡如琴覯爾<lb/>
新昏以慰我心<hi>興也仰瞻望也景行大道也如琴謂六轡調和如琴瑟也慰安也○髙山則可仰景行則可行馬服御良則可以迎季女而慰我心也此又舉其始終而言也表記曰小雅曰髙山仰止景行行止子曰詩之好仁如此鄉道而行中道而廢忘身之老也不知年數之不足也俛焉日冇孶孶斃而後已</hi>
　　車舝五章章六句<lb/>
營營青蠅止于樊<hi>音煩叶焚乾反</hi>豈弟君子無信讒言<hi>比也營營徃來飛聲亂人聽也青蠅汙穢能變白黑樊藩也君子謂王也○詩人以王好聽讒言故以青蠅飛聲比之而戒王以勿聽也</hi>○營營青蠅止于棘讒人罔極交亂四國<hi>叶越逼反○興<pb n="63b"/>也棘所以為藩也極猶已也</hi>○營營青蠅止于榛讒人罔極構<hi>音姤</hi>我<lb/>
二人<hi>興也構合也猶交亂也已與聽者為二人</hi>
　　青蠅三章章四句<lb/>
賔之初筵左右秩秩籩豆有楚殽核維旅酒既和㫖飲<lb/>
酒孔偕<hi>音皆叶舉里反</hi>鐘鼓既設<hi>叶書/質反</hi>舉醻<hi>音酬</hi>逸逸大侯既抗<lb/>
<hi>叶居郎反</hi>弓矢斯張射夫既同獻爾發功發彼有的<hi>叶丁藥反</hi>以<lb/>
祈爾爵<hi>賦也初筵初即席也左右筵之左右也秩秩有序也楚列貌殽豆實也核籩實也旅陳也和㫖調美也孔甚也偕齊一也設宿設而又遷于下也大射樂人宿縣厥明將射乃遷樂于下以避射位是也舉醻<pb n="64a"/>舉所奠之醻爵也逸逸徃來有序也大侯君侯也天子熊侯白質諸侯麋侯赤質大夫布侯畫以虎豹士布侯畫以鹿豕天子侯身一丈其中三分居一白質畫熊其外則丹地畫以雲氣抗張也凡射張侯而不繫左下綱中掩束之至將射司馬命張侯弟子脱束遂繫下綱也大侯張而弓矢亦張節也射夫既同比其耦也射禮選羣臣為三耦三耦之外其餘各自取匹謂之衆耦獻猶奏也發發矢也的質也祈求也爵射不中者飲豐上之觶也○衛武公飲酒悔過而作此詩此章言因射而飲者初筵禮儀之盛酒既調美而飲者齊一至於設鐘鼓舉醻爵抗大侯張弓矢而衆耦拾發各心競云我以此求爵汝也</hi>○籥舞笙鼓樂既和<lb/>
奏<hi>叶宗五反</hi>烝衎<hi>音看</hi>烈祖以洽百禮百禮既至有壬冇林錫<lb/>
爾純嘏子孫其湛<hi>音躭叶持林反</hi>其湛曰樂<hi>音/洛</hi>各奏爾能<hi>叶奴金反</hi>
<pb n="64b"/>
賔載手仇<hi>音拘叶音求其</hi>室人入又<hi>叶音由怡</hi>酌彼康爵以奏爾時<lb/>
<hi>叶音醻○賦也籥舞文舞也烝進衎樂烈業洽合也百禮言其備也壬大林盛也言禮之盛大也錫神錫之也爾主祭者也嘏福湛樂也各奏爾能謂子孫各酌獻尸尸酢而卒爵也仇讀曰㪺室人冇室中之事者謂佐食也又復也賔手挹酒室人復酌為加爵也康安也酒所以安體也或曰康讀曰抗記曰崇坫康圭此亦謂坫上之爵也時時祭也蘇氏曰時物也○此言因祭而飲者始時禮樂之盛如此也</hi>○賔之初筵溫<lb/>
温其恭其未醉止威儀反反<hi>叶分邅反</hi>曰既醉止威儀幡幡<lb/>
<hi>叶分邅反</hi>舍<hi>音捨</hi>其坐遷屢舞僊僊其未醉止威儀抑抑曰既<lb/>
醉止威儀怭怭<hi>音弼</hi>是曰既醉不知其秩<hi>賦也反反顧禮也幡幡輕數也<pb n="65a"/>遷徙屢數也僊僊軒舉之狀抑抑慎密也怭怭媟嫚也秋常也○此言凡飲酒者常始乎治而卒乎亂也</hi>
○賔既醉止載號<hi>音毫</hi>載呶<hi>音/鐃</hi>亂我籩豆屢舞僛僛<hi>音欺</hi>是<lb/>
曰既醉不知其郵<hi>叶于其反</hi>側弁之俄屢舞傞傞<hi>音娑</hi>既醉而<lb/>
出並受其福<hi>叶筆力反</hi>醉而不出是謂伐德飲酒孔嘉<hi>叶居何反</hi>
維其令儀<hi>叶牛何反○賦也號呼呶讙也㒋㒋傾側之狀郵與尤同過也側傾也俄傾貌傞傞不止也出去伐害孔甚令善也○此章極言醉者之狀因言賔醉而出則與主人俱有美譽醉至若此是害其德也飲酒之所以甚美者以其有令儀爾今若此則無復有儀矣</hi>○凡此飲酒或醉或否<lb/>
<hi>叶補美反</hi>既立之監或佐之史彼醉不臧不醉反恥式勿從<lb/>
<pb n="65b"/>
謂無俾大<hi>音泰</hi>怠<hi>叶養里反</hi>匪言勿言匪由勿語由醉之言俾<lb/>
出童羖<hi>音古</hi>三爵不識<hi>叶音/失志</hi>矧敢多又<hi>叶夷益夷䜴二反○賦也監史司正之屬燕禮鄉射恐有解倦失禮者立司正以監之察儀法也謂告由從也童羖無角之羖羊必無之物也識記也○言飲酒者或醉或不醉故既立監而佐之以史則彼醉者所為不善而不自知使不醉者反為之羞愧也安得從而告之使勿至於大怠乎告之若曰所不當言者勿言所不當從者勿語醉而妄言則將罰汝使出童羖矣設言必無之物以恐之也汝飲至三爵已昏然無所記矣况敢又多飲乎又丁寕以戒之</hi>
　　賔之初筵五章章十四句<hi>毛氏序曰衛武公刺幽王也韓氏序曰衛武公</hi>
　　<hi>飲酒悔過也今按此詩意與大雅抑戒相類必武公自悔之作當從韓義</hi>
<pb n="66a"/>
魚在在藻有頒<hi>音焚</hi>其首王在在鎬豈<hi>音/愷</hi>樂<hi>音/洛</hi>飲酒<hi>興也藻水草也頒大首貌豈亦樂也○此天子燕諸侯而諸侯美天子之詩也言魚何在乎在乎藻也則有頒其首矣王何在乎在乎鎬京也則豈樂飲酒矣</hi>○魚在在藻有莘其尾王在在鎬飲<lb/>
酒樂豈<hi>叶去幾反○興也莘長也</hi>○魚在在藻依于其蒲王在在鎬<lb/>
有那其居<hi>興也那安居處也</hi>
　　魚藻三章章四句<lb/>
采菽采菽筐<hi>音匡</hi>之筥<hi>音/舉</hi>之君子來朝<hi>音/潮</hi>何錫予<hi>音與</hi>之雖<lb/>
無予之路車乗<hi>去聲</hi>馬<hi>叶滿/補反</hi>又何予之𤣥袞及黼<hi>音甫○興也菽<pb n="66b"/>大豆也君子諸侯也路車金路以賜同姓象路以賜異姓也𤣥袞𤣥衣而畫以巻龍也黼如斧形刺之於裳也周制諸公袞冕九章已見九罭篇侯伯鷩冕七章則自華蟲以下子男毳冕五章衣自宗彞以下而裳黼黻孤卿絺冕三章則衣粉米而裳黼黻大夫𤣥冕則𤣥衣黻裳而已○此天子所以答魚藻也采菽采菽則必以筐筥盛之君子來朝則必有以錫予之又言今雖無以子之然已冇路車乗馬𤣥袞及黼之賜矣其言如此者好之無已意猶以為薄也</hi>○觱<hi>音/必</hi>沸<hi>音/弗</hi>檻<hi>胡覽/反</hi>泉<hi>叶才/匀反</hi>言采其芹<hi>音勤</hi>
君子來朝言觀其旂<hi>音祈叶巨斤反</hi>其旂淠淠<hi>音譬</hi>鸞聲嘒嘒載<lb/>
驂載駟君子所屆<hi>叶居氣反○興也觱沸泉出貌檻泉正出也芹水草可食淠淠動貌嘒嘒聲也屆至也○觱沸檻泉則言采其芹諸侯來朝則言觀其旂見其旂聞其鸞聲又見其馬則知君子之至於<pb n="67a"/>是也</hi>○赤芾<hi>音/弗</hi>在股邪幅在下<hi>叶後/五反</hi>彼交匪紓<hi>音舒叶上與反</hi>天<lb/>
子所予<hi>音與</hi>樂<hi>音/洛</hi>只<hi>音/止</hi>君子天子命<hi>叶彌并反</hi>之樂只君子福<lb/>
禄申之<hi>賦也脛本曰股邪幅偪也邪纒於足如今行縢所以束脛在股下也交交際也紓緩也○言諸侯服此芾偪見於天子恭敬齊遬不敢紓緩則為天子所與而申之以福禄也</hi>○維柞之枝其<lb/>
葉蓬蓬樂只君子殿<hi>多見反</hi>天子之邦<hi>叶上工反</hi>樂只君子萬<lb/>
福攸同平平<hi>音楩</hi>左右亦是率從<hi>興也柞見車舝篇蓬蓬盛貌殿鎮也平平辯治也左右諸侯之臣也率循也○維柞之枝則其葉蓬蓬然樂只君子則宜殿天子之邦而為萬福之所聚又言其左右之臣亦從之而至此也</hi>○汎汎<hi>芳劎/反</hi>楊舟紼<hi>音/弗</hi>纚<hi>音黎</hi>維之樂只<lb/>
<pb n="67b"/>
君子天子葵之樂只君子福禄膍<hi>音琵</hi>之優哉游哉亦是<lb/>
戾<hi>叶郎之反</hi>矣<hi>興也紼縴也纚維皆繋也言以大索纚其舟而繋之也葵揆也揆猶度也膍厚戾至也○汎汎楊舟則必以紼纚維之樂只君子則天子必葵之福禄必膍之於是又歎其優游而至於此也</hi>
　　采菽五章章八句<lb/>
騂騂<hi>音觪</hi>角弓翩<hi>音/篇</hi>其反<hi>叶分/邅反</hi>矣兄弟昏姻無胥逺<hi>叶於圓反</hi>
矣<hi>興也騂騂弓調和貌角弓以角飾弓也翩反貌弓之為物張之則内向而來弛之則外反而去有似兄弟昏姻親疎逺近之意胥相也○此刺王不親九族而好讒佞使宗族相怨之詩言騂騂角弓既翩然而反矣兄弟昏姻則豈可以相逺哉</hi>○爾之逺<hi>同前</hi>矣民胥然矣爾之教矣民胥<lb/>
<pb n="68a"/>
傚矣<hi>賦也爾王也上之所為下必有甚者</hi>○此令兄弟綽綽有裕<hi>預與二音</hi>不<lb/>
令兄弟交相為瘉<hi>同上○賦也令善綽寛裕饒瘉病也○言雖王化之不善然此善兄弟則綽綽有裕而不變彼不善之兄弟則由此而交相病矣蓋指讒己之人而言也</hi>○民之無良相<lb/>
怨一方受爵不讓<hi>叶如羊反</hi>至于巳斯亡<hi>賦也一方彼一方也○相怨者各據其一方耳若以責人之心責已愛已之心噯人使彼已之閒交見而無蔽則豈有相怨者哉况兄弟相怨相讒以取爵位而不知遜讓終亦必亡而已矣</hi>○老馬反為駒<hi>叶去聲</hi>不顧其後<lb/>
<hi>叶下故反</hi>如食<hi>音/嗣</hi>宜饇<hi>音/飫</hi>如酌孔取<hi>叶音娶○比也饇飽孔甚也○言其但知讒害人以取爵位而不知其不勝任如老馬憊矣而反自以為駒不顧其後將有不勝任之患也又如食之已多而<pb n="68b"/>宜飽矣酌之所取亦已甚矣</hi>○母教猱升木如塗塗附君子有徽猷<lb/>
小人與屬<hi>音蜀叶殊遇反○比也猱獼猴也性善升木不待教而能也塗泥附著徽美猷道屬附也○言小人骨肉之恩本薄王又好讒佞以來之是猶教猱升木又如於泥塗之上加以泥塗附之也苟王冇美道則小人將反為善以附之不至於如此矣</hi>○雨<hi>去/聲</hi>雪瀌瀌<hi>音/標</hi>見晛<hi>音現</hi>曰消<lb/>
莫肯下<hi>去聲</hi>遺式居婁<hi>音/慮</hi>驕<hi>比也瀌瀌盛貌晛日氣也張子曰讒言遇明者當自止而王甘信之不肯貶下而遺棄之更益以長慢也</hi>○雨雪浮浮見晛曰流如蠻如<lb/>
髦<hi>叶莫侯反</hi>我是用憂<hi>比也浮浮猶瀌瀌也流流而去也蠻南蠻也髦夷髦也書作髳言其無禮義而相殘賊也</hi>
<pb n="69a"/>
　　角弓八章章四句<lb/>
有菀<hi>音鬱</hi>者柳不尚息焉上帝甚蹈無自暱焉俾予靖之<lb/>
後予極焉<hi>比也柳茂木也尚庶幾也上帝指王也蹈當作神言威靈可畏也暱近靖定也極求之盡也○王者暴虐諸侯不朝而作此詩言彼有莞然茂盛之柳行路之人豈不庶幾欲就止息乎以比人誰不欲朝事王者而王甚威神使人畏之而不敢近耳使我朝而事之以靖王室後必將極其所欲以求於我蓋諸侯皆不朝而已獨至則王必責之無己如齊威王朝周而後反為所辱也或曰興也下章放此</hi>○有菀<lb/>
者柳不尚愒<hi>音器</hi>焉上帝甚蹈無自瘵<hi>音債叶子例反</hi>焉俾予靖<lb/>
之後予邁<hi>叶力制反</hi>焉<hi>比也愒息瘵病也邁過也求之過其分也</hi>○有鳥髙飛亦<lb/>
<pb n="69b"/>
傅<hi>音附</hi>于天<hi>叶鐵因反</hi>彼人之心于何其臻曷予靖之居以凶<lb/>
矜<hi>興也傅臻皆至也彼人斥王也居猶徒然也凶矜遭凶禍而可憐也○鳥之髙飛極至于天耳彼王之心於何所極乎言其貪縱無極求責無己人不知其所至也如此則豈予能靖之乎乃徒然自取凶矜耳</hi>
　　菀柳三章章六句<lb/>
　　　桑扈之什十篇四十三章二百八十二句<lb/>
　　都人士之什二之八<lb/>
彼都人士狐裘黄黄其容不改出言有章行歸于周萬<lb/>
民所望<hi>叶音亡○賦也都王都也黄黄狐裘色也不改有常也章文章也周鎬京也○亂離之後人不<pb n="70a"/>復見昔日都邑之盛人物儀容之美而作此詩以歎惜之也</hi>○彼都人士臺笠緇撮<lb/>
<hi>叶租悦反</hi>彼君子女綢直如髪<hi>叶方/月反</hi>我不見兮我心不説<hi>音悦○賦也臺夫須也緇撮緇布冠也其制小僅可撮其髻也君子女都人貴家之女也綢直如髪未詳其義然以四章五章推之亦言其髪之美耳</hi>○彼都人士充耳琇<hi>音秀</hi>實彼君子女<lb/>
謂之尹吉我不見兮我心苑<hi>音韞</hi>結<hi>叶繳質反○賦也琇美石也以美石為瑱尹吉未詳鄭氏曰吉讀為姞尹氏姞氏周之婚姻舊姓也人見都人之女咸謂尹氏姞氏之女言其有禮法也李氏曰所謂尹吉猶晉言王謝唐言崔盧也苑猶屈也積也</hi>○彼都人士垂帶而厲<lb/>
<hi>叶落蓋反</hi>彼君子女巻<hi>音/權</hi>髪如蠆<hi>音/瘥</hi>我不見兮言從之邁<hi>賦也<pb n="70b"/>厲垂帶之貌巻髪鬢旁短髪不可斂者曲上巻然以為飾也蠆螫蟲也尾末揵然似髪之曲上者邁行也蓋曰是不可得見也得見則我從之邁矣思之甚也</hi>○匪伊垂之帶則有餘匪伊巻<lb/>
之髪則冇旟我不見兮云何旴<hi>音吁</hi>矣<hi>賦也旟揚也盱望也説見何人斯篇○此言士之帶非故垂之也帶自有餘耳女之髮非故巻之也髪自有旟耳言其自然閒美不假修飾也然不可得而見矣則如何而不望之乎</hi>
　　都人士五章章六句<lb/>
終朝采緑不盈一匊<hi>音菊</hi>予髪曲局薄言歸沐<hi>賦也自旦及食時為終朝緑王芻也兩手曰匊局巻也猶言首如飛蓬也○婦人思其君子而言終朝采緑而不盈一匊者思念之<pb n="71a"/>深不專於事也又念其髮之曲局於是舍之而歸沐以待其君子之還也</hi>○終朝采藍不盈<lb/>
一襜<hi>尺占反叶都甘反</hi>五日為期六日不詹<hi>音占叶多甘反○賦也藍染草也衣蔽前謂之襜即蔽膝也詹與瞻同五日為期去時之約也六日不詹過期而不見也</hi>○之子于狩<lb/>
<hi>音獸</hi>言韔<hi>音/暢</hi>其弓<hi>叶姑/𢎞反</hi>之子于釣言綸之繩<hi>賦也之子謂其君子也理絲曰綸○言君子若歸而欲徃狩耶我則為之韔其弓欲徃釣耶我則為之綸其繩望之切思之深欲無徃而不與之俱也</hi>○其釣維何維魴<hi>音/房</hi>及鱮<hi>音敘叶音湑</hi>維魴及鱮薄<lb/>
言觀者<hi>叶掌與反○賦也於其釣而有獲也又將從而觀之亦上章之意也</hi>
　　采緑四章章四句<lb/>
<pb n="71b"/>
芃芃<hi>音蓬</hi>黍苗隂雨膏<hi>去/聲</hi>之悠悠南行召伯勞<hi>去/聲</hi>之<hi>興也芃芃長大貌悠悠逺行之意○宣王封申伯於謝命召穆公徃營城邑故將徒役南行而行者作此言芃芃黍苗則唯隂雨能膏之悠悠南行則唯召伯能勞之也</hi>○我任<hi>音/壬</hi>我輦我車我牛<hi>叶魚其反</hi>
我行既集蓋云歸哉<hi>叶將黎反○賦也任負任者也輦人輓車也牛所以駕大車也集成也營謝之役既成而歸也</hi>○我徒我御我師我旅我行既集蓋云歸<lb/>
處<hi>賦也徒步行者御乗車者五百人為旅五旅為師春秋傳曰君行師從卿行旅從</hi>○肅肅謝<lb/>
功召伯營之烈烈征師召伯成之<hi>賦也肅肅嚴正之貌謝邑名申伯所封國也今在鄧州信陽軍功工役之事也營治也烈烈威武貌征行也</hi>○原隰既平泉流既<lb/>
<pb n="72a"/>
清召伯冇成王心則寧<hi>賦也土治曰平水治曰清○言召伯營謝邑相其原隰之宜通其水泉之利此功既成宣王之心則安也</hi>
　　黍苗五章章四句<hi>此宣王時詩與大雅崧髙相表裏</hi>
隰桑有阿其葉有難<hi>音那</hi>既見君子其樂<hi>音/洛</hi>如何<hi>興也隰下濕之處宜桑者也阿美貌難盛貌皆言枝葉條垂之狀○此喜見君子之詩言隰桑有阿則其葉冇難矣既見君子則其樂如何哉辭意大槩與菁莪相類然所謂君子則不知其何所指矣或曰比也下章放此</hi>○隰桑<lb/>
有阿其葉有沃<hi>叶鬱縛反</hi>既見君子云何不樂<hi>興也沃光澤貌</hi>○隰<lb/>
桑有阿其葉有幽<hi>叶於交反</hi>既見君子德音孔膠<hi>音交○興也幽黒色<pb n="72b"/>也膠固也</hi>○心乎愛<hi>叶許既反</hi>矣遐不謂矣中心藏之何日忘之<lb/>
<hi>賦也遐與何同表記作瑕鄭氏註曰瑕之言胡也謂猶告也○言我中心誠愛君子而既見之則何不遂以告之而但中心藏之將使何日而忘之耶楚辭所謂思公子兮未敢言意蓋如此愛之根於中者深故發之遲而存之乆也</hi>
　　隰桑四章章四句<lb/>
白華<hi>音花</hi>菅<hi>音/姦</hi>兮白茅束兮之子之逺俾我獨兮<hi>比也白華野菅也已漚為菅之子斥幽王也俾使也我申后自我也○幽王娶申女以為后又得褒姒而黜申后故申后作此詩言白華為菅則白茅為束二物至微猶必相須為周何之子之逺而俾我獨耶</hi>○英英白雲<lb/>
<pb n="73a"/>
露彼菅茅<hi>叶莫侯反</hi>天步艱難之子不猶<hi>比也英英輕明之貌白雲水上輕清之氣當夜而上騰者也露即其散而下降者也步行也天步猶言時運也猶圖也或曰猶如也○言雲之澤物無微不被今時運艱難而之子不圖不如白雲之露菅茅也</hi>○滮<hi>符彪反</hi>池北流浸彼<lb/>
稻田<hi>叶地因反</hi>嘯歌傷懷念彼碩人<hi>比也滮流貌北流豐鎬之間水多北流碩人尊大之稱亦謂幽王也○言小水微流尚能浸灌王之尊大而反不能通其寵澤所以使我嘯歌傷懷而念之也</hi>
○樵彼桑薪卬<hi>音昂</hi>烘于煁<hi>音/忱</hi>維彼碩人實勞我心<hi>比也樵采也桑薪薪之善者也卬我烘燎也煁無釡之竈可燎而不可烹餁者也○桑薪宜以烹餁而但為燎燭以比嫡后之尊而反見卑賤也</hi>○鼓鐘于宮聲聞<hi>音/問</hi>于外念子懆懆<hi>音慥</hi>視<lb/>
<pb n="73b"/>
我邁邁<hi>比也懆懆憂貌邁邁不顧也○鼓鐘于宮則聲聞于外矣念子懆懆而反視我邁邁何哉</hi>○<lb/>
有鶖<hi>音秋</hi>在梁有鶴在林維彼碩人實勞我心<hi>比也鶖秃鶖也梁魚梁也○蘇氏曰鶖鶴皆以魚為食然鶴之於鶖清濁則有閒矣今鶖在梁而鶴在林鶖則飽而鶴則飢矣幽王進褒姒而黜申后譬之飬鶖而棄鶴也</hi>○鴛鴦在梁戢其左翼之子無良<lb/>
二三其德<hi>比也戢其左翼言不失其常也良善也二三其德則鴛鴦之不如也</hi>○有扁<hi>音辯</hi>
斯石履之卑兮之子之逺俾我疷<hi>音底叶喬移反</hi>兮<hi>比也扁卑貌俾使底病也○有扁然而卑之石則履之者亦卑矣如妾之賤則寵之者亦賤矣是以之子之逺而俾我疷也</hi>
　　白華八章章四句<lb/>
<pb n="74a"/>
緜蠻黄鳥止于丘阿道之云逺我勞如何飲<hi>去聲</hi>之食<hi>音嗣</hi>
之教之誨之命彼後車謂之載之<hi>比也緜蠻鳥聲阿曲阿也後車副車也○此微賤勞苦而思有所託者為鳥言以自比也蓋曰緜蠻之黄鳥自言止于丘阿而不能前蓋道逺而勞甚矣當是時也有能飲之食之教之誨之又命後車以載之者乎</hi>○緜蠻黄鳥止于丘隅<lb/>
豈敢憚行畏不能趨飲之食之教之誨之命彼後車謂<lb/>
之載之<hi>比也隅角憚畏也趨<graphic n="KR1282" url="https://raw.githubusercontent.com/kanripo/KR-Gaiji/master/images/KR1282.png" mimeType="image/png"/>行也</hi>○緜蠻黄鳥止于丘側豈敢憚<lb/>
行畏不能極飲之食之教之誨之命彼後車謂之載之<lb/>
<hi>比也側旁極至也國語云齊朝駕則夕極于魯國</hi>
<pb n="74b"/>
　　緜蠻三章章八句<lb/>
幡幡<hi>音翻</hi>瓠葉采之亨<hi>叶鋪/郎反</hi>之君子有酒酌言嘗之<hi>賦也幡幡瓠葉貌○此亦燕飲之詩言幡幡瓠葉采之亨之至薄也然君子有酒則亦以是酌而嘗之蓋述主人之謙辭言物雖薄而必與賔客共之也</hi>○有兔斯首炮<hi>音/庖</hi>之燔<hi>音煩叶汾乾反</hi>之君子<lb/>
有酒酌言獻<hi>叶虚言反</hi>之<hi>賦也有兔斯首一兔也猶數魚以尾也毛曰炮加火曰燔亦薄物也獻獻之於賔也</hi>○有兔斯首燔之炙<hi>音隻叶陟畧反</hi>之君子有酒酌言<lb/>
酢之<hi>賦也炕火曰炙謂以物貫之而舉於火也上以炙之酢報也賔既卒爵而酌主人</hi>○有兔斯<lb/>
首燔之炮<hi>叶蒲侯反</hi>之君子有酒酌言醻<hi>音/酬</hi>之<hi>賦也醻導飲也</hi>
<pb n="75a"/>
　　瓠葉四章章四句<lb/>
漸漸<hi>音巉</hi>之石維其髙矣山川悠逺維其勞矣武人東征<lb/>
不遑朝<hi>叶直髙反</hi>矣<hi>賦也漸漸髙峻之貌武人將帥也遑暇也言無朝旦之暇也○將帥出征經歴險逺不堪勞苦而作此詩也</hi>○漸漸之石維其卒<hi>音崒</hi>矣山川悠逺曷<lb/>
其沒<hi>叶莫筆反</hi>矣武人東征不遑出矣<hi>賦也卒崔嵬也謂山巔之末也曷何没盡也言所登歴何時而可盡也不遑出謂但知深入不暇謀出也</hi>○冇豕白蹢<hi>音的</hi>烝涉波<lb/>
矣月離于畢俾滂沱矣武人東征不遑他<hi>音拖</hi>矣<hi>賦也蹢蹄烝衆也離月所宿也畢星名豕涉波月離畢將雨之驗也○張子曰豕之負塗曵泥其常性也今其足皆白衆與涉<pb n="75b"/>波而去水患之多可知矣此言乆役又逢大雨甚勞苦而不暇及他事也</hi>
　　漸漸之石三章章六句<lb/>
苕<hi>音條</hi>之華<hi>音/花</hi>芸<hi>音/云</hi>其黄矣心之憂矣維其傷矣<hi>比也苕陵苕也本草云即今之紫葳蔓生附於喬木之上其華黄赤色亦名凌霄○詩人自以身逢周室之衰如苕附物而生雖榮不乆故以為比而自言其心之憂傷也</hi>○苕之華其葉青青<hi>音精</hi>知我如<lb/>
此不如無生<hi>叶桑經反○比也青青盛貌然亦何能乆哉</hi>○牂<hi>音/臧</hi>羊墳<hi>音焚</hi>首<lb/>
三星在罶<hi>音柳</hi>人可以食鮮<hi>上/聲</hi>可以飽<hi>叶補苟反○賦也牂羊牝羊也墳大也羊瘠則首大也罶笱也罶中無魚而水静但見三星之光而已○言饑饉之餘百物彫耗如此苟且得食足<pb n="76a"/>矣豈可望其飽哉</hi>
　　苕之華三章章四句<hi>陳氏曰此詩其辭簡其情哀周室將亡不可救矣詩人傷</hi>
　　<hi>之而已</hi>
何草不黄何日不行<hi>叶户郎反</hi>何人不將經營四方<hi>興也草衰則黄將亦行也○周室將亡征役不息行者苦之故作此詩言何草而不黄何日而不行何人而不將以經營於四方也哉</hi>○何草不𤣥<hi>叶胡/匀反</hi>何人不矜<hi>音鰥</hi>哀我征夫獨為匪<lb/>
民<hi>興也𤣥赤黒色也既黄而𤣥也無妻曰矜言從役過時而不得歸失其室家之樂也哀我征夫豈獨為匪民哉</hi>○匪兕匪虎率彼曠野<hi>叶上/與反</hi>哀我征夫朝夕不暇<hi>叶後<pb n="76b"/>五反○賦也率循也曠空也○言征夫非兕非虎何為使之循曠野而朝夕不得閒暇也</hi>○有芃<hi>音蓬</hi>
者狐<hi>與車叶</hi>率彼幽草有棧<hi>士板/反</hi>之車行彼周道<hi>興也芃尾長貌棧車役車也周道大道也言不得休息也</hi>
　　何草不黄四章章四句<lb/>
　　　都人士之什十篇四十三章二百句<lb/>
　<lb/>
　<lb/>
　詩經集傳巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經集傳卷一</head> <lb/>
    <p>
<pb n="1a"/>
欽定四庫全書<lb/>
　詩經集傳卷一<lb/>
　　　　　　　　　　　　宋　朱子　撰<lb/>
　國風一<hi>國者諸侯所封之域而風者民俗歌謠之詩也謂之風者以其被上之化以有言而其言</hi>
　<hi>又足以感人如物因風之動以有聲而其聲又足以動物也是以諸侯采之以貢於天子天子受之而列</hi>
　<hi>於樂官於以考其俗尚之美惡而知其政治之得失焉舊説二南為正風所以用之閨門鄉黨邦國而化</hi>
　<hi>天下也十三國為變風則亦領在樂官以時存肄備觀省而垂監戒耳合之凡十五國云</hi>
　　周南一之一<hi>周國名南南方諸侯之國也周國本在禹貢雍州境内岐山之陽后稷十</hi>
<pb n="1b"/>
　　<hi>三世孫古公亶父始居其地傳子王季歴至孫文王昌辟國寖廣於是徙都于豐而分岐周故地以</hi>
　　<hi>為周公旦召公奭之采邑且使周公為政於國中而召公宣布於諸侯於是德化大成於内而南方</hi>
　　<hi>諸侯之國江沱汝漢之間莫不從化葢三分天下而有其二焉至子武王發又遷于鎬遂克商而有</hi>
　　<hi>天下武王崩子成王誦立周公相之制作禮樂乃采文王之世風化所及民俗之詩被之筦弦以為</hi>
　　<hi>房中之樂而又推之以及於鄉黨邦國所以著明先王風俗之盛而使天下後世之脩身齊家治國</hi>
　　<hi>平天下者皆得以取法焉葢其得之國中者雜以南國之詩而謂之周南言自天子之國而被於諸</hi>
　　<hi>侯不但國中而已也其得之南國者則直謂之召南言自方伯之國被於南方而不敢以繋於天子</hi>
　　<hi>也岐周在今鳯翔府岐山縣豐在今京兆府鄠縣終南山北南方之國即今興元府京西湖北等路</hi>
<pb n="2a"/>
　　<hi>諸州鎬在豐東二十五里小序曰關雎麟趾之化王者之風故繋之周公南言化自北而南也鵲巢</hi>
　　<hi>騶虞之德諸侯之風也先王之所以教故繋之召公斯言得之矣</hi>
關關雎<hi>音疽</hi>鳩在河之洲窈<hi>音/杳</hi>窕<hi>徒了/反</hi>淑女君子好逑<hi>音求○興也關關雌雄相應之和聲也雎鳩水鳥一名王雎状類鳬鷖今江淮間有之生有定耦而不相亂耦常並遊而不相狎故毛傳以為摰而有别列女傳以為人未嘗見其乘居而匹處者葢其性然也河北方流水之通名洲水中可居之地也窈窕幽閒之意淑善也女者未嫁之稱蓋指文王之妃太姒為處子時而言也君子則指文王也好亦善也逑匹也毛傳云摯字與至通言其情意深至也○興者先言他物以引起所詠之辭也周之文王生有聖德又得聖女姒氏以為之配宫中之人於其始至見其有幽閒貞静之徳故作是詩言彼關關<pb n="2b"/>然之雎鳩則相與和鳴於河洲之上矣此窈窕之淑女則豈非君子之善匹乎言其相與和樂而恭敬亦若雎鳩之情摯而有别也後凡言興者其文意皆放此云漢匡衡曰窈窕淑女君子好逑言能致其貞淑不貳其操情欲之感無介乎容儀宴私之意不形乎動静夫然後可以配至尊而為宗廟主此綱紀之首王化之端也可謂善説詩矣</hi>○參<hi>初金/反</hi>差<hi>初宜/反</hi>荇<hi>音杏</hi>菜左右流之窈窕淑女<lb/>
寤寐求之求之不得寤寐思服<hi>叶蒲北反</hi>悠哉悠哉輾<hi>音展</hi>轉<lb/>
反側<hi>興也參差長短不齊之貌荇接余也根生水底莖如釵股上青下白葉紫赤圓徑寸餘浮在水面或左或右言無方也流順水之流而取之也或寤或寐言無時也服猶懷也悠長也輾者轉之半轉者輾之周反者輾之過側者轉之留皆臥不安席之意○此章本其未得而言彼參差之荇菜則當左右無方以流之矣此<pb n="3a"/>窈窕之淑女則當寤寐不忘以求之矣葢此人此德世不常有求之不得則無以配君子而成其内治之美故其憂思之深不能自己至於如此也</hi>○參差荇菜左右采<hi>叶此禮反</hi>之窈窕淑<lb/>
女琴瑟友<hi>叶羽已反</hi>之參差荇菜左右芼<hi>音帽叶音邈</hi>之窈窕淑<lb/>
女鐘鼓樂<hi>音洛</hi>之<hi>興也采取而擇之也芼熟而薦之也琴五弦或七弦瑟二十五弦皆絲屬樂之小者也友者親愛之意也鐘金屬鼓革屬樂之大者也樂則和平之極也○此章据今始得而言彼參差之荇菜旣得之則當采擇而亨芼之矣此窈窕之淑女既得之則當親愛而娯樂之矣葢此人此德世不常有幸而得之則有以配君子而成内治故其喜樂尊奉之意不能自己又如此云</hi>
　　關雎三章一章四句二章章八句<hi>孔子曰關雎樂而不淫哀而不</hi>
<pb n="3b"/>
　　<hi>傷愚謂此言為此詩者得其性情之正聲氣之和也葢德如雎鳩摯而有别則后妃性情之正固可</hi>
　　<hi>以見其一端矣至於寤寐反側琴瑟鐘鼓極其哀樂而皆不過其則焉則詩人性情之正又可以見</hi>
　　<hi>其全體也獨其聲氣之和有不可得而聞者雖若可恨然學者姑即其辭而玩其理以養心焉則亦</hi>
　　<hi>可以得學詩之本矣○匡衡曰妃匹之際生民之始萬福之原婚姻之禮正然後品物遂而天命全</hi>
　　<hi>孔子論詩以關雎為始言大上者民之父母后夫人之行不侔乎天地則無以奉神靈之統而理萬</hi>
　　<hi>物之宜自上世以來三代興廢未有不由此者也</hi>
葛之覃兮施<hi>音異</hi>于中谷維葉萋萋黄鳥于飛集于灌木<lb/>
共鳴喈喈<hi>叶居奚反○賦也葛草名蔓生可為絺綌者覃延施移也中谷谷中也萋萋盛貎黄鳥鸝<pb n="4a"/>也灌木叢木也喈喈和聲之逺聞也○賦者敷陳其事而直言之者也葢后妃既成絺綌而賦其事追叙初夏之時葛葉方盛而有黄鳥鳴於其上也後凡言賦者放此</hi>○葛之覃兮施于中谷維葉<lb/>
莫莫是刈<hi>音乂</hi>是濩<hi>音/鑊</hi>爲絺<hi>音/癡</hi>爲綌<hi>音隙叶/去略反</hi>服之無斁<hi>音亦叶弋灼反○賦也莫莫茂密貎刈斬濩煑也精曰絺麤曰綌斁厭也○此言盛夏之時葛既成矣於是治以為布而服之無厭蓋親執其勞而知其成之不易所以心誠愛之雖極垢弊而不忍厭棄也</hi>○言告師<lb/>
氏言告言歸薄汚我私薄澣<hi>音緩</hi>我衣害<hi>音/曷</hi>澣害否<hi>如字</hi>歸<lb/>
寧父母<hi>賦也言辭也師女師也薄猶少也汚煩撋之以去其汚猶治亂而曰亂也澣則濯之而已私燕服也衣禮服也害何也寧安也謂問安也○上章既成絺綌之服矣此章遂告其師氏使告于君子以將歸寜<pb n="4b"/>之意且曰盍治其私服之汚而澣其禮服之衣乎何者當澣而何者可以未澣乎我將服之以歸寜於父母矣</hi>
　　葛覃三章章六句<hi>此詩后妃所自作故無贊美之辭然於此可以見其已貴而能</hi>
　　<hi>勤已富而能儉已長而敬不弛於師傅已嫁而孝不衰於父母是皆德之厚而人所難也小序以為</hi>
　　<hi>后妃之本庶幾近之</hi>
采采卷<hi>上聲</hi>耳不盈頃<hi>音/傾</hi>筐嗟我懷人寘彼周行<hi>叶户郎反○賦也采采非一采也卷耳枲耳葉如鼠耳叢生如盤頃欹也筐竹器懷思也人蓋謂文王也寘舍也周行大道也○后妃以君子不在而思念之故賦此詩託言方采卷耳未滿頃筐而心適念其君子故不能復采而寘之大道之旁也</hi>○陟彼崔<hi>音/摧</hi>嵬<hi>音/巍</hi>我馬虺<hi>音/灰</hi>隤<hi>音頽</hi>我姑酌彼金罍<lb/>
<pb n="5a"/>
維以不永懷<hi>叶胡隈反○賦也陟升也崔嵬土山之戴石者虺隤馬罷不能升高之病姑且也罍酒器刻為雲雷之象以黄金飾之永長也之此又託言欲登此崔嵬之山以望所懷之人而徃從  則馬罷病而不能進於是且酌金罍之酒而欲其不至於長以為念也</hi>○陟彼高岡我馬𤣥黄<lb/>
我姑酌彼兕<hi>音似</hi>觥<hi>音肱叶/古黄反</hi>維以不永傷<hi>賦也山脊曰岡𤣥黄𤣥馬而黄病極而變色也兕野牛一角青色重千斤觥爵也以兕角為爵也</hi>○陟彼砠<hi>音疽</hi>矣我馬<lb/>
瘏<hi>音塗</hi>矣我僕痡<hi>音/敷</hi>矣云何吁矣<hi>賦也石山戴土曰砠瘏馬病不能進也痡人病不能行也吁憂歎也爾雅注引此作旴張目望遠也詳見何人斯篇</hi>
　　卷耳四章章四句<hi>此亦后妃所自作可以見其貞静専一之至矣豈當文王朝㑹</hi>
<pb n="5b"/>
　　<hi>征伐之時羑里拘幽之日而作歟然不可考矣</hi>
南有樛<hi>音鳩</hi>木葛藟<hi>音/壘</hi>纍<hi>音/雷</hi>之樂<hi>音/洛</hi>只<hi>音紙</hi>君子福履綏之<lb/>
<hi>興也南南山也木下曲曰樛藟葛類纍猶繫也只語助辭君子自衆妾而指后妃猶言小君内子也履禄綏安也○后妃能逮下而無嫉妒之心故衆妾樂其徳而稱願之曰南有樛木則葛藟纍之矣樂只君子則福履綏之矣</hi>○南有樛木葛藟荒之樂只君子福履將之<hi>興也荒奄也將猶扶助也</hi>○南有樛木葛藟縈<hi>烏營反</hi>之樂只君子福履成之<lb/>
<hi>興也縈旋成就也</hi>
　　樛木三章章四句<lb/>
<pb n="6a"/>
螽<hi>音終</hi>斯羽詵詵<hi>音/莘</hi>兮宜爾子孫振振<hi>音/眞</hi>兮<hi>比也螽斯蝗屬長而青長角長股能以股相切作聲一生九十九子詵詵和集貌爾指螽斯也振振盛貎○比者以彼物比此物也后妃不妒忌而子孫衆多故衆妾以螽斯之羣處和集而子孫衆多比之言其有是德而宜有是福也後凡言比者放此</hi>○螽斯羽薨薨兮宜爾子孫繩繩兮<hi>比也薨薨羣飛聲繩繩不絶貎</hi>
　螽斯羽揖揖<hi>音緝</hi>兮宜爾子孫蟄蟄兮<hi>比也揖揖㑹聚也蟄蟄亦多意</hi>
　　螽斯三章章四句<lb/>
桃之夭夭<hi>音腰</hi>灼灼其華<hi>音/花</hi>之子于歸宜其室家<hi>興也桃木名華紅實可食夭夭少好之貌灼灼華之盛也木少則華盛之子是子也此指嫁者而言也婦人謂嫁曰歸周禮仲<pb n="6b"/>春令㑹男女然則桃之有華正婚姻之時也宜者和順之意室謂夫婦所居家謂一門之内○文王之化自家而國男女以正婚姻以時故詩人因所見以起興而歎其女子之賢知其必有以宜其室家也</hi>○桃之<lb/>
夭夭有蕡<hi>音文</hi>其實之子于歸宜其家室<hi>興也蕡實之盛也家室猶室家也</hi>○桃之夭夭其葉蓁蓁<hi>音/臻</hi>之子于歸宜其家人<hi>興也蓁蓁葉之盛也家人一家之人也</hi>
　　桃夭三章章四句<lb/>
肅肅兔罝<hi>音嗟又子余反與夫叶</hi>椓之丁丁<hi>音爭</hi>赳赳武夫公侯干<lb/>
城<hi>興也肅肅整飭貌罝罟也丁丁椓杙聲也赳赳武貌干盾也干城皆所以扞外而衛内者○化行俗美賢<pb n="7a"/>才衆多雖罝兔之野人而其才之可用猶如此故詩人因其所事以起興而美之而文王德化之盛因可見矣</hi>
○肅肅兔罝施于中逵赳赳武夫公侯好仇<hi>叶渠之反○興也逵九達之道仇與逑同匡衡引關雎亦作仇字公侯善匹猶曰聖人之耦則非特干城而已歎美之無已也下章放此</hi>○肅肅兔罝施于中林赳赳武夫公侯腹心<hi>興也中林林中腹心同心同德之謂則又非特好仇而已也</hi>
　　兔罝三章章四句<lb/>
采采芣<hi>音浮</hi>苢<hi>音/以</hi>薄言采<hi>叶此/禮反</hi>之采采芣苢薄言有<hi>叶羽已反</hi>
之<hi>賦也芣苢車前也大葉長穂好生道旁采始求之也有既得之也○化行俗美家室和平婦人無事相與<pb n="7b"/>采此芣苢而賦其事以相樂也采之未詳何用或曰其子治産難</hi>○采采芣苢薄言掇<lb/>
<hi>都奪反</hi>之采采芣苢薄言捋<hi>力活/反</hi>之<hi>賦也掇拾也捋取其子也</hi>○采采<lb/>
芣苢薄言袺<hi>音結</hi>之采采芣苢薄言襭<hi>音/絜</hi>之<hi>賦也祮以衣貯之而執其祍也襭以衣貯之而扱其衽於帶間也</hi>
　　芣苢三章章四句<lb/>
南有喬木不可休息漢有游女不可求思漢之廣<hi>叶古曠反</hi>
矣不可泳<hi>叶于誑反</hi>思江之永<hi>叶弋/亮反</hi>矣不可方<hi>叶甫/妄反</hi>思<hi>興而比也上竦無枝曰喬思語辭也篇内同漢水出興元府嶓冢山至漢陽軍大别山入江江漢之俗其女好㳺漢魏以<pb n="8a"/>後猶然如大堤之曲可見也泳潛行也江水出永康軍岷山東流與漢水合東北入海永長也方桴也○文王之化自近而遠先及於江漢之間而有以變其淫亂之俗故其出游之女人望見之而知其端莊靜一非復前日之可求矣因以喬木起興江漢為比而反復詠歎之也</hi>○翹翹<hi>音喬</hi>錯薪言刈其楚<lb/>
之子于歸言秣其馬<hi>叶滿補反</hi>漢之廣矣不可泳思江之永<lb/>
矣不可方思<hi>興而比也翹翹秀起之貌錯雜也楚木名荆屬之子指游女也秣飼也○以錯薪起興而欲秣其馬則悦之至以江漢為比而歎其終不可求則敬之深</hi>○翹翹錯薪言刈其<lb/>
蔞<hi>音閭</hi>之子于歸言秣其駒漢之廣矣不可泳思江之永<lb/>
矣不可方思<hi>興而比也蔞蔞蒿也葉似艾青白色長數寸生水澤中駒馬之小者</hi>
<pb n="8b"/>
　　漢廣三章章八句<lb/>
遵彼汝墳伐其條枚<hi>音梅</hi>未見君子惄<hi>音/溺</hi>如調<hi>音/周</hi>飢<hi>賦也遵循也汝水出汝州天息山徑蔡潁州入淮墳大防也枝曰條榦曰枚惄飢意也調一作輖重也○汝旁之國亦先被文王之化者故婦人喜其君子行役而歸因記其未歸之時思望之情如此而追賦之也</hi>○遵彼<lb/>
汝墳伐其條肄<hi>音異</hi>旣見君子不我遐棄<hi>賦也斬而復生曰肄遐遠也○伐其枚而又伐其肄則踰年矣至是乃見其君子之歸而喜其不逺棄我也</hi>○魴<hi>音/房</hi>魚赬<hi>音蟶</hi>
尾王室如燬<hi>音毁下同</hi>雖則如燬父母孔邇<hi>比也魴魚名身廣而薄少力細鱗赬赤也魚勞則尾赤魴尾本白而今赤則勞甚矣王室指紂所都也燬焚也父母指文王也孔甚邇近也○<pb n="9a"/>是時文王三分天下有其二而率商之叛國以事紂故汝墳之人猶以文王之命供紂之役其家人見其勤苦而勞之曰汝之勞既如此而王室之政方酷烈而未已雖其酷烈而未已然文王之德如父母然望之甚近亦可以忘其勞矣此序所謂婦人能閔其君子猶勉之以正者蓋曰雖其别離之久思念之深而其所以相告語者猶有尊君親上之意而無情愛狎昵之私則其德澤之深風化之美皆可見矣一説父母甚近不可以懈於王事而貽其憂亦通</hi>
　　汝墳三章章四句<lb/>
麟之趾振振<hi>音眞</hi>公子<hi>叶奬/里反</hi>于<hi>音/吁</hi>嗟麟兮<hi>興也麟麕身牛尾馬蹄毛蟲之長也趾足也麟之足不踐生草不履生蟲振振仁厚貌于嗟歎辭○文王后妃德脩于身而子孫宗族皆化於<pb n="9b"/>善故詩人以麟之趾興公之子言麟性仁厚故其趾亦仁厚文王后妃仁厚故其子亦仁厚然言之不足故又嗟歎之言是乃麟也何必麕身牛尾而馬蹄然後為王者之瑞哉</hi>○麟之定<hi>音訂</hi>振振公<lb/>
姓于嗟麟兮<hi>興也定額也麟之額未聞或曰有額而不以抵也公姓公孫也姓之為言生也</hi>○<lb/>
麟之角<hi>叶盧谷反</hi>振振公族于嗟麟兮<hi>興也麟一角角端有肉公族公同高祖祖廟未毁有服之親</hi>
　　麟之趾三章章三句<hi>序以為關雎之應得之</hi>
　　　周南之國十一篇三十四章百五十九句<hi>按此篇首</hi>
　　　<hi>五詩皆言后妃之德關雎舉其全體而言也葛覃卷耳言其志行之在已樛木螽斯美其德惠</hi>
<pb n="10a"/>
　　　<hi>之及人皆指其一事而言也其辭雖主於后妃然其實則皆所以著明文王身脩家齊之效也</hi>
　　　<hi>至於桃夭兔罝芣苢則家齊而國治之效漢廣汝墳則以南國之詩附焉而見天下已有可平</hi>
　　　<hi>之漸矣若麟之趾則又王者之瑞有非人力所致而自至者故復以是終焉而序者以為關雎</hi>
　　　<hi>之應也夫其所以至此后妃之德固不為無所助矣然妻道無成則亦豈得而專之哉今言詩</hi>
　　　<hi>者或乃専美后妃而不本於文王其亦誤矣</hi>
　　召南一之二<hi>召地名召公奭之采邑也舊説扶風雍縣南有召亭即其地今雍縣析為</hi>
　　<hi>岐山天興二縣未知召亭的在何縣餘已見周南篇</hi>
維鵲有巢維鳩居<hi>叶姬御反</hi>之之子于歸百兩<hi>如字又/音亮</hi>御<hi>音迓<pb n="10b"/>叶魚據反</hi>之<hi>興也鵲鳩皆鳥名鵲善為巢其巢最為完固鳩性拙不能為巢或有居鵲之成巢者之子指夫人也兩一車也一車兩輪故謂之兩御迎也諸侯之子嫁於諸侯送御皆百兩也○南國諸侯被文王之化能正心脩身以齊其家其女子亦被后妃之化而有専静純一之德故嫁於諸侯而其家人美之曰維鵲有巢則鳩來居之是以之子于歸而百兩迎之也此詩之意猶周南之有關雎也</hi>○維鵲有巢維鳩<lb/>
方之之子于歸百兩將之<hi>興也方有之也將送也</hi>○維鵲有巢維<lb/>
鳩盈之之子于歸百兩成之<hi>興也盈滿也謂衆媵姪娣之多成成其禮也</hi>
　　鵲巢三章章四句<lb/>
于以采蘩于沼于沚于以用之公侯之事<hi>叶上止反也賦也于於<pb n="11a"/>蘩白蒿也沼池也沚渚也事祭事也○南國被文王之化諸侯夫人能盡誠敬以奉祭祀而其家人叙其事以美之也或曰蘩所以生蠶蓋古者后夫人有親蠶之禮此詩亦猶周南之有葛覃也</hi>○于以采蘩<lb/>
于澗之中于以用之公侯之宫<hi>賦也山夾水曰澗宫廟也或曰即記所謂公桑蠶室也</hi>○被<hi>音/備</hi>之僮僮<hi>音/同</hi>夙夜在公被之祁祁薄言還<hi>音旋</hi>
歸<hi>賦也被首飾也編髮為之僮僮竦敬也夙早也公公所也祁祁舒遲貎去事有儀也祭義曰及祭之後陶陶遂遂如將復入然不欲遽去愛敬之無已也或曰公即所謂公桑也</hi>
　　采蘩三章章四句<lb/>
喓喓<hi>音腰</hi>草蟲趯趯阜螽未見君子憂心忡忡<hi>音充</hi>亦既見<lb/>
<pb n="11b"/>
止亦既覯止我心則降<hi>音杭叶乎攻反○賦也喓喓聲也草蟲蝗屬竒音青色趯趯躍貎阜螽蠜也忡忡猶衝衝也止語辭覯遇降下也○南國被文王之化諸侯大夫行役在外其妻獨居感時物之變而思其君子如此亦若周南之卷耳也</hi>○陟彼南山言采其蕨未見君<lb/>
子憂心惙惙<hi>音拙</hi>亦既見止亦既覯止我心則説<hi>音悦○賦也登山蓋託以望君子蕨鼈也初生無葉時可食亦感時物之變也惙憂貎</hi>○陟彼南山言采<lb/>
其薇未見君子我心傷悲亦既見止亦既覯止我心則<lb/>
夷<hi>賦也薇似蕨而差大有芒而味苦山間人食之謂之迷蕨胡氏曰疑即莊子所謂迷陽者夷平也</hi>
　　草蟲三章章七句<lb/>
<pb n="12a"/>
于以采蘋南澗之濵于以采藻于彼行潦<hi>音老○賦也蘋水上浮萍也江東人謂之䕯濵厓也藻聚藻也生水底莖如釵股葉如蓬蒿行潦流潦也○南國被文王之化大夫妻能奉祭祀而其家人叙其事以美之也</hi>○于以盛<hi>音/成</hi>之維筐及筥<hi>音舉</hi>于以湘<lb/>
之維錡<hi>音螘</hi>及釡<hi>音父○賦也方曰筐圓曰筥湘烹也蓋粗熟而淹以為葅也錡釡屬有足曰錡無足曰釡○此足以見其循序有常嚴敬整飭之意</hi>○于以奠之宗室牖下<hi>叶後五反</hi>
誰其尸之有齊<hi>音齋</hi>季女<hi>賦也奠置也宗室大宗之廟也大夫士祭於宗室牖下室西南隅所謂奥也尸主也齊敬貌季少也祭祀之禮主婦主薦豆實以葅醢少而能敬尤見其質之美而化之所從來者遠矣</hi>
<pb n="12b"/>
　　采蘋三章章四句<lb/>
蔽芾<hi>音廢</hi>甘棠勿翦勿伐召伯所茇<hi>音鈸○賦也蔽芾盛貌甘棠杜棃也白者為棠赤者為杜翦翦其枝葉也伐伐其條榦也伯方伯也茇草舍也○召伯循行南國以布文王之政或舍甘棠之下其後人思其德故愛其樹而不忍傷也</hi>○蔽芾甘棠勿翦勿敗<hi>叶蒲寐反</hi>召<lb/>
伯所憩<hi>音器○賦也敗折憩息也勿敗則非特勿伐而已愛之愈乆而愈深也下章放此</hi>○蔽<lb/>
芾甘棠勿翦勿拜<hi>叶變制反</hi>召伯所説<hi>音税○賦也拜屈說舍也勿拜則非特勿敗而已</hi>
　　甘棠三章章三句<lb/>
<pb n="13a"/>
厭<hi>入聲</hi>浥<hi>音/邑</hi>行露豈不夙夜<hi>叶羊/茹反</hi>謂行多露<hi>賦也厭浥濕意行道夙早也○南國之人遵召伯之教服文王之化有以革其前日滛亂之俗故女子有能以禮自守而不為強暴所汚者自𫐠已志作此詩以絶其人言道間之露方濕我豈不欲早夜而行乎畏多露之沾濡而不敢爾蓋以女子早夜獨行或有強暴侵陵之患故託以行多露而畏其沾濡也</hi>○誰謂雀無角<hi>叶盧谷反</hi>何<lb/>
以穿我屋誰謂女<hi>音汝</hi>無家<hi>叶音谷</hi>何以速我獄雖速我獄<lb/>
室家不足<hi>興也家謂以媒聘求為室家之禮也速召致也○貞女之自守如此然猶或見訟而召致於獄因自訴而言人皆謂雀有角故能穿我屋以興人皆謂汝於我嘗有求為室家之禮故能致我於獄然不知汝雖能致我於獄而求為室家之禮初未嘗備如雀雖能穿屋而實未嘗有角也</hi>○誰謂鼠無<lb/>
<pb n="13b"/>
牙<hi>叶五紅反</hi>何以穿我墉誰謂女無家<hi>叶各/空反</hi>何以速我訟<hi>叶祥容反</hi>雖速我訟亦不女從<hi>興也牙牡齒也墉牆也○言汝雖能致我於訟然其求為室家之禮有所不足則我亦終不汝從矣</hi>
　　行露三章一章三句二章章六句<lb/>
羔羊之皮<hi>叶蒲何反</hi>素絲五紽<hi>音/駝</hi>退食自公委<hi>音/威</hi>蛇<hi>音移叶唐何反</hi>委蛇<hi>賦也小曰羔大曰羊皮所以為裘大夫燕居之服素白也紽未詳蓋以絲飾裘之名也退食退朝而食於家也自公從公門而出也委蛇自得之貌○南國化文王之政在位皆節儉正直故詩人美其衣服有常而從容自得如此也</hi>○羔羊之革<hi>叶訖/力反</hi>素絲五緎<hi>音域</hi>委<lb/>
<pb n="14a"/>
蛇委蛇自公退食<hi>賦也革猶皮也緎裘之縫界也</hi>○羔羊之縫<hi>音逢</hi>
素絲五總<hi>音宗</hi>委蛇委蛇退食自公<hi>賦也縫縫皮合之以為裘也總亦未詳</hi>
　　羔羊三章章四句<lb/>
殷<hi>音隱</hi>其靁在南山之陽何斯違斯莫敢或遑振振<hi>音眞</hi>君<lb/>
子歸哉歸哉<hi>興也殷靁聲也山南曰陽何斯斯此人也違斯斯此所也遑暇也振振信厚也○南國被文王之化婦人以其君子從役在外而思念之故作此詩言殷殷然靁聲則在南山之陽矣何此君子獨去此而不敢少暇乎於是又美其德且冀其早畢事而還歸也</hi>○殷其靁在南山之側<lb/>
<pb n="14b"/>
<hi>叶莊力反</hi>何斯違斯莫敢遑息振振君子歸哉歸哉<hi>興也息止也</hi>
○殷其靁在南山之下<hi>叶後五反</hi>何斯違斯莫或遑處<hi>上聲</hi>振<lb/>
振君子歸哉歸哉<hi>興也</hi>
　　殷其靁三章章六句<lb/>
摽<hi>音殍</hi>有梅其實七兮求我庶士迨其吉兮<hi>賦也摽落也梅木名華白實似杏而酢庶衆迨及也吉吉日也○南國被文王之化女子知以貞信自守懼其嫁不及時而有強暴之辱也故言梅落而在樹者少以見時過而大晚矣求我之衆士其必有及此吉日而來者乎</hi>○摽有梅<lb/>
其實三<hi>叶疏簪反</hi>兮求我庶士迨其今兮<hi>賦也梅在樹者三則落者又多矣今<pb n="15a"/>今日也蓋不待吉矣</hi>○摽有梅頃<hi>音/傾</hi>筐墍<hi>許器反</hi>之求我庶士迨其<lb/>
謂之<hi>賦也墍取也頃筐取之則落之盡矣謂之則但相告語而約可定矣</hi>
　　摽有梅三章章四句<lb/>
嘒<hi>音噦</hi>彼小星三五在東肅肅宵征夙夜在公寔命不同<lb/>
<hi>興也嘒微貌三五言其稀蓋初昏或將旦時也肅肅齊遫貌宵夜征行也寔與實同命謂天所賦之分也○南國夫人承后妃之化能不妒忌以惠其下故其衆妾美之如此蓋衆妾進御於君不敢當夕見星而徃見星而還故因所見以起興其於義無所取特取在東在公兩字之相應耳遂言其所以如此者由其所賦之分不同於貴者是以深以得御於君爲夫人之惠而不敢致怨於徃來之勤也</hi>○嘒彼小星維參<lb/>
<pb n="15b"/>
<hi>所森反</hi>與昴<hi>叶力/求反</hi>肅肅宵征抱衾與裯<hi>音/儔</hi>寔命不猶<hi>興也參昴西方二宿之名衾被也裯襌被也興亦取與昴與裯二字相應猶亦同也</hi>
　　小星二章章五句<hi>呂氏曰夫人無妒忌之行而賤妾安於其命所謂上好仁而下</hi>
　　<hi>必好義者也</hi>
江有汜<hi>音祀叶羊里反</hi>之子歸不我以不我以其後也悔<hi>叶虎洧反○興也水決復入為汜今江陵漢陽安復之間蓋多有之之子媵妾指嫡妻而言也婦人謂嫁曰歸我媵自我也能左右之曰以謂挾已而偕行也○是時汜水之旁媵有待年於國而嫡不與之偕行者其後嫡被后妃夫人之化乃能自悔而迎之故媵見江水之有汜而因以起興言江猶有汜而之子之歸乃不我以雖不我以然<pb n="16a"/>其後也亦悔矣</hi>○江有渚之子歸不我與不我與其後也處<hi>興也渚小洲也水岐成渚與猶以也處安也得其所安也</hi>○江有沱<hi>音跎</hi>之子歸不我過<lb/>
<hi>音戈</hi>不我過其嘯也歌<hi>興也沱江之别者過謂過我而與俱也嘯蹙口出聲以舒憤懣之氣言其悔時也歌則得其所處而樂也</hi>
　　江有汜三章章五句<hi>陳氏曰小星之夫人惠及媵妾而媵妾盡其心江沱之嫡</hi>
　　<hi>惠不及媵妾而媵妾不怨蓋父雖不慈子不可以不孝各盡其道而已矣</hi>
野有死麕<hi>俱倫反與春叶</hi>白茅包<hi>叶補苟反</hi>之有女懷春吉士誘之<lb/>
<hi>興也麕獐也鹿屬無角懐春當春而有懐也吉士猶美士也○南國被文王之化女子有貞潔自守不為強暴<pb n="16b"/>所汚者故詩人因所見以興其事而美之或曰賦也言美士以白茅包其死麕而誘懐春之女也</hi>○林<lb/>
有樸<hi>蒲木反</hi>
                    <graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
                    <hi>音/速</hi>野有死鹿白茅純<hi>音豚</hi>束有女如玉<hi>興也/樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
                    小木也鹿獸名有角純束猶包之也如玉者美其色也上三句興下一句也或曰賦也言以樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>藉死鹿束以白茅而誘此如玉之女也</hi>○舒而脱脱<hi>音/兑</hi>兮無感我帨<hi>音税</hi>兮無使尨<lb/>
<hi>美邦反</hi>也吠<hi>符廢反○賦也舒遲緩也脱脱舒緩貌感動帨巾尨犬也  此章乃述女子拒之之辭言姑徐徐而來毋動我之帨毋驚我之犬以甚言其不能相及也其凛然不可犯之意蓋可見矣</hi>
　　野有死麕三章二章章四句一章三句<lb/>
何彼穠<hi>音濃與雝叶</hi>矣唐棣<hi>音/第</hi>之華曷不肅雝王姬之車<hi>興也<pb n="17a"/>穠盛也猶曰戎戎也唐棣栘也似白楊肅敬雝和也周王之女姬姓故曰王姬○王姬下嫁於諸侯車服之盛如此而不敢挾貴以驕其夫家故見其車者知其能敬且和以執婦道於是作詩以美之曰何彼戎戎而盛乎乃唐棣之華也此何不肅肅而敬雝雝而和乎乃王姬之車也此乃武王以後之詩不可的知其何王之世然文王大姒之教久而不衰亦可見矣</hi>○何彼穠矣華如桃李平王之孫齊<lb/>
侯之子<hi>叶奬里反○興也李木名華白實可食舊説平正也武王女文王孫適齊侯之子或曰平王即平王宜臼齊侯即襄公諸兒事見春秋未知孰是○以桃李二物興男女二人也</hi>○其釣維何<lb/>
維絲伊緡齊侯之子平王之孫<hi>叶須倫反○興也伊亦維也緡綸也絲之合而為綸猶男女之合而為昏也</hi>
<pb n="17b"/>
　　何彼穠矣三章章四句<lb/>
彼茁<hi>音拙</hi>者葭<hi>音/加</hi>壹發五豝<hi>音/巴</hi>于<hi>音/吁</hi>嗟乎騶虞<hi>叶音牙○賦也茁生出壯盛之貌葭蘆也亦名葦發發矢豝牡豕也一發五豝猶言中必疊雙也騶虞獸名白虎黒文不食生物者也○南國諸侯承文王之化脩身齊家以治其國而其仁民之餘恩又有以及於庶類故其春田之際草木之茂禽獸之多至於如此而詩人述其事以美之且歎美之曰此其仁心自然不由勉強是即眞所謂騶虞矣</hi>
○彼茁者蓬壹發五豵<hi>音宗</hi>于嗟乎騶虞<hi>叶五紅反○賦也蓬草名一嵗曰豵亦小豕也</hi>
　　騶虞二章章三句<hi>文王之化始於關雎而至於麟趾則其化之入人者深矣形於</hi>
<pb n="18a"/>
　　<hi>鵲巢而及於騶虞則其澤之及物者廣矣蓋意誠心正之功不息而乆則其熏蒸透徹融液周徧自</hi>
　　<hi>有不能已者非智力之私所能及也故序以騶虞為鵲巢之應而見王道之成其必有所傳矣</hi>
　　　召南之國十四篇四十章百七十七句<hi>愚按鵲巢至采</hi>
　　　<hi>蘋言夫人大夫妻以見當時國君大夫被文王之化而能脩身以正其家也甘棠以下又見由</hi>
　　　<hi>方伯能布文王之化而國君能脩之家以及其國也其辭雖無及於文王者然文王明德新民</hi>
　　　<hi>之功至是而其所施者溥矣抑所謂其民皥皥而不知為之者與唯何彼穠矣之詩為不可曉</hi>
　　　<hi>當闕所疑耳○周南召南二國凡二十五篇先儒以為正風今姑從之○孔子謂伯魚曰女為</hi>
　　　<hi>周南召南矣乎人而不為周南召南其猶正牆面而立也與○儀禮鄉飲酒鄉射燕禮皆合樂</hi>
<pb n="18b"/>
　　　<hi>周南關雎葛覃卷耳召南鵲巢采蘩采蘋燕禮又有房中之樂鄭氏注曰弦歌周南召南之詩</hi>
　　　<hi>而不用鐘磬云房中者后夫人之所諷誦以事其君子○程子曰天下之治正家為先天下之</hi>
　　　<hi>家正則天下治矣二南正家之道也陳后妃夫人大夫妻之德推之士庶人之家一也故使邦</hi>
　　　<hi>國至於鄉黨皆用之自朝廷至於委巷莫不謳吟諷誦所以風化天下</hi>
　<lb/>
　<lb/>
　<lb/>
　詩經集傳卷一<lb/>
</p>
<p>
</p>
  </div>
</body>
</text>
</TEI>
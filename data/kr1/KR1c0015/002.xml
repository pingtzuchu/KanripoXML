<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經集傳卷二</head> <lb/>
    <p>
<pb n="1a"/>
欽定四庫全書<lb/>
　詩經集傳卷二<lb/>
　　　　　　　　　　　　宋　朱子　撰<lb/>
　　邶一之三<hi>邶鄘衞三國名在禹貢冀州西阻太行北逾衡漳東南跨河以及兗州桑土之</hi>
　　<hi>野及商之季而紂都焉武王克商分自紂城朝歌而北謂之邶南謂之鄘東謂之衞以封諸侯邶鄘</hi>
　　<hi>不詳其始封衞則武王弟康叔之國也衞本都河北朝歌之東淇水之北百泉之南其後不知何時</hi>
　　<hi>幷得邶鄘之地至懿公為狄所㓕戴公東徥渡河野處漕邑文公又徙居于楚丘朝歌故城在今衞</hi>
　　<hi>州衞縣西二十二里所謂殷墟衞故都即今衞縣漕楚丘皆在滑州大抵今懐衞澶相滑濮等州開</hi>
<pb n="1b"/>
　　<hi>封大名府界皆衞境也但邶鄘地既入衞其詩皆為衞事而猶繫其故國之名則不可曉而舊説以</hi>
　　<hi>此下十三國皆為變風焉</hi>
汎<hi>芳梵反</hi>彼柏舟亦汎其流耿耿<hi>古幸反</hi>不寐如有隱憂㣲<lb/>
我無酒以敖<hi>音翺</hi>以遊<hi>比也汎流貎柏木名耿耿小明憂之貌也隱痛也微猶非也○婦人不得於其夫故以柏舟自比言以柏為舟堅緻牢實而不以乘載無所依薄但汎然於水中而已故其隱憂之深如此非為無酒可以敖遊而解之也列女傳以此為婦人之詩今考其辭氣卑順柔弱且居變風之首而與下篇相類豈亦莊姜之詩也歟</hi>○我心匪鑒不可以茹<hi>音孺</hi>亦有兄弟不<lb/>
可以據薄言徃愬逢彼之怒<hi>賦也鑒鏡茹度據依愬告也○言我心既匪鑒而不<pb n="2a"/>能度物雖有兄弟而又不可依以為重故徃告之而反遭其怒也</hi>○我心匪石不可轉<lb/>
也我心匪席不可卷<hi>音捲</hi>也威儀棣棣不可選也<hi>賦也棣棣富而閑習之貌選簡擇也○言石可轉而我心不可轉席可卷而我心不可卷威儀無一不善又不可得而簡擇取舍皆自反而無闕之意</hi>○憂心悄悄<hi>七小/反</hi>愠于羣小覯<hi>音垢</hi>閔旣多<lb/>
受侮不少靜言思之寤辟<hi>音闢</hi>有摽<hi>音殍○賦也悄悄憂貌愠怒意羣小衆妾也言見怒於衆妾也覯見閔病也辟拊心也摽拊心貌</hi>○日居月諸胡迭<hi>音垤</hi>而微<lb/>
心之憂矣如匪澣<hi>音緩</hi>衣靜言思之不能奮飛<hi>比也居諸語辭迭更微虧也匪澣衣謂垢汚不濯之衣奮飛如鳥奮翼而飛去也○言日當常明月則有時而虧猶正嫡當尊衆妾<pb n="2b"/>當卑今衆妾反勝正嫡是日月更迭而虧是以憂之至於煩冤憒眊如衣不澣之衣恨不能奮起而飛去也</hi>
　　柏舟五章章六句<lb/>
緑兮衣兮緑衣黄裏心之憂矣曷維其已<hi>比也緑蒼勝黄之閒色黄中央土之正色閒色賤而以為衣正色貴而以為裏言皆失其所也已止也○莊公惑於嬖妾夫人莊姜賢而失位故作此詩言緑衣黄裏以比賤妾尊顯而正嫡幽微使我憂之不能自已也</hi>○緑兮衣兮<lb/>
緑衣黄裳心之憂矣曷維其亡<hi>比也上曰衣下曰裳記曰衣正色裳閒色今以緑為衣而黄者自裏轉而為裳其失所益甚矣亡之為言忘也</hi>○緑兮絲兮女<hi>音汝</hi>所治<lb/>
<hi>平聲</hi>兮我思古人俾無訧<hi>言尤叶/于其反</hi>兮<hi>比也女指其君子而言也治謂理而織之<pb n="3a"/>也俾使訧遇也○言緑方為絲而女又治之以比妾方少艾而女又嬖之也然則我將如之何哉亦思古人有嘗遭此而善處之者以自勵焉使不至於有過而已</hi>○絺兮綌兮淒<hi>音/妻</hi>其以風<hi>叶為愔反</hi>我思古人實獲我心<hi>比也淒寒風也○絺綌而遇寒風猶已之過時而見棄也故思古人之善處此者眞能先得我心之所求也</hi>
　　緑衣四章章四句<hi>莊姜事見春秋傳此詩無所考姑從序説下三篇同</hi>
燕燕于飛差<hi>初宜反</hi>池其羽之子于歸遠送于野瞻望弗<lb/>
及泣涕如雨<hi>興也燕鳦也謂之燕燕者重言之也差池不齊之貌之子指戴媯也歸大歸也○莊姜無子以陳女戴媯之子完為已子莊公卒完即位嬖人之子州吁弑之故戴媯大歸于陳而莊姜送之作此<pb n="3b"/>詩也</hi>○燕燕于飛頡<hi>與絜/同</hi>之頏<hi>與杭同</hi>之之子于歸遠于將<lb/>
之瞻望弗及佇立以泣<hi>興也飛而上曰頡飛而下曰頏將送也佇立久立也</hi>○燕<lb/>
燕于飛下上<hi>上聲</hi>其音之子于歸遠送于南瞻望弗及實<lb/>
勞我心<hi>興也鳴而上曰上音鳴而下曰下音送于南者陳在衞南</hi>○仲氏任<hi>平/聲</hi>只<hi>音䟡</hi>
其心塞淵<hi>叶一均反</hi>終温且惠淑愼其身先君之思以勗寡<lb/>
人<hi>賦也仲氏戴媯字也以恩相信曰任只語辭塞實淵深終竟温和惠順淑善也先君謂莊公也勗勉也寡人寡德之人莊姜自稱也○言戴媯之賢如此又以先君之思勉我使我常念之而不失其守也楊氏曰州吁之暴桓公之死戴媯之去皆夫人失位不見答於先君所致也而戴媯猶以先君之思勉其夫人眞可謂温且<pb n="4a"/>惠矣</hi>
　　燕燕四章章六句<lb/>
日居月諸照臨下土乃如之人兮逝不古處胡能有定<lb/>
寧不我顧<hi>叶果五反○賦也日居月諸呼而訴之也之人指莊公也逝發語辭古處未詳或云以古道相處也胡寧皆何也○莊姜不見答於莊公故呼日月而訴之言日月之照臨下土久矣今乃有如是之人而不以古道相處是其心志囘惑亦何能有定哉而何為其獨不我顧也見棄如此而猶有望之之意焉此詩之所以為厚也</hi>○日居月諸下土是冒乃如之人兮逝不相好<lb/>
<hi>呼報反</hi>胡能有定寧不我報<hi>賦也冒覆也報答也</hi>○日居月諸出自<lb/>
<pb n="4b"/>
東方乃如之人兮德音無良胡能有定俾也可忘<hi>賦也日旦必出東方月望亦出東方徳音美其辭無良醜其實也俾也可忘言何獨使我為可忘者邪</hi>○日居<lb/>
月諸東方自出父兮母兮畜我不卒胡能有定報我不<lb/>
述<hi>賦也畜飬卒終也不得其夫而歎父母養我之不終蓋憂患疾痛之極必呼父母人之至情也述循也言不循義理也</hi>
　　日月四章章六句<hi>此詩當在燕燕之前下篇放此</hi>
終風且暴顧我則笑<hi>叶音燥</hi>謔<hi>許約/反</hi>浪笑敖<hi>音傲</hi>中心是悼<lb/>
<hi>比也終風終日風也暴疾也謔戲言也浪放蕩也悼傷也○莊公之為人狂蕩暴疾莊姜蓋不忍斥言之故但<pb n="5a"/>以終風且暴為比言雖其狂暴如此然亦有顧我則笑之時但皆出於戲慢之意而無愛敬之誠則又使我不敢言而心獨傷之耳蓋莊公暴慢無常而莊姜正靜自守所以忤其意而不見答也</hi>○終風且霾<lb/>
<hi>與埋同</hi>惠然肯來莫徃莫來悠悠我思<hi>比也霾雨土蒙霿也惠順也悠悠思之長也○終風且霾以比莊公之狂惑也雖云狂惑然亦或惠然而肯來但又有莫徃莫來之時則使我悠悠而思之望其君子之深厚之至也</hi>○終風且曀<hi>與縊同</hi>不日有曀寤言不<lb/>
寐願言則嚏<hi>音帝同既比也隂而風曰曀有又也不日有曀言  曀矣不旋日而又曀也亦比人之狂惑暫開而復蔽也願思也嚏鼽嚏也人氣感傷閉鬱又為風霿所襲則有是疾也</hi>○曀曀其<lb/>
陰虺虺其靁寤言不寐願言則懷<hi>比也曀曀陰貌虺虺靁將發而未震之聲<pb n="5b"/>以比人之狂惑愈深而未已也懐思也</hi>
　　終風四章章四句<hi>説見上</hi>
擊鼓其鏜<hi>與湯同</hi>踊躍用兵土國城漕我獨南行<hi>賦也鏜擊鼓聲也踊躍坐作擊刺之狀也兵謂戈㦸之屬土土功也國國中也漕衞邑名○衞人從軍者自言其所為因言衞國之民或役土功於國或築城於漕而我獨南行有鋒鏑死亡之憂危苦尤甚也</hi>○從孫子仲<lb/>
平陳與宋不我以歸憂心有忡<hi>與充同○賦也孫氏子仲字時軍帥也平和也合二國之好也舊說以此為春秋隠公四年州吁自立之時宋衛陳蔡伐鄭之事恐或然也以猶與也言不與我而歸也</hi>○爰居爰處爰喪<hi>息浪反</hi>其馬于以求之于林之下<lb/>
<pb n="6a"/>
<hi>賦也爰於也於是居於是處於是喪其馬而求之於林下見其失伍離次無鬬志也</hi>○死生契<hi>與挈同</hi>闊與子成説執子之手與子偕老<hi>賦也契闊隔遠之意成説謂成其約誓之言○從役者念其室家因言始為室家之時期以死生契闊不相忘棄又相與執手而期以偕老也</hi>○<lb/>
于<hi>音吁下同</hi>嗟闊兮不我活兮于嗟洵<hi>音/苟</hi>兮不我信<hi>師人反</hi>兮<lb/>
<hi>賦也于嗟歎辭也闊契闊也活生洵信也信與申同○言昔者契闊之約如此而今不得活偕老之信如此而今不得伸意必死亡不復得與其室家遂前約之信也</hi>
　　擊鼓五章章四句<lb/>
凱風自南吹彼棘心棘心夭夭<hi>與腰同</hi>母氏劬勞<hi>叶音僚  比也<pb n="6b"/>南風謂之凱風長養萬物者也棘小木叢生多刺難長而心又其稚弱而未成者也夭夭少好貌劬勞病苦也○衞之淫風流行雖有七子之母猶不能安其室故其子作此詩以凱風比母棘心比子之幼時蓋曰母生衆子幼而育之其劬勞甚矣本其始而言以起自責之端也</hi>○凱風自南吹彼棘薪母<lb/>
氏聖善我無令人<hi>興也聖叡令善也○棘可以為薪則成矣然非美材故以興子之壯大而無善也復以聖善稱其母而自謂無令人其自責也深矣</hi>○爰有寒泉在浚之下<hi>叶後五反</hi>有子七人母氏勞苦<hi>興也浚衞邑○諸子自責言寒泉在浚之下猶能有所滋益於浚而有子七人反不能事母而使母至於勞苦乎於是乃若㣲指其事而痛自刻責以感動其母心也母以淫風流行不能自守而諸子自責但以不能事母使母勞苦為辭婉辭幾諌不顯其親之惡可謂孝矣下章放此</hi>
<pb n="7a"/>
○睍<hi>與演同</hi>睆<hi>與莞同</hi>黄鳥載好其音有子七人莫慰母心<lb/>
<hi>興也睍睆清和圓轉之意○言黄鳥猶能好其音以悦人而我七子獨不能慰悦母心哉</hi>
　　凱風四章章四句<lb/>
雄雉于飛泄泄<hi>與異同</hi>其羽我之懷矣自詒伊阻<hi>興也雉野雞雄者有冠長尾身有文采善鬬泄泄飛之緩也懐思詒遺阻隔也○婦人以其君子從役于外故言雄雉之飛舒緩自得如此而我之所思者乃從役于外而自遺阻隔也</hi>○雄雉于飛下上<hi>時掌反</hi>其<lb/>
音展矣君子實勞我心<hi>興也下上其音言其飛鳴自得也展誠也言誠又言實所以甚言此君子之勞我心也</hi>○瞻彼日月悠悠我思<hi>叶新齎反</hi>道之云遠曷<lb/>
<pb n="7b"/>
云能來<hi>叶陵之反○賦也悠悠思之長也見日月之徃來而思其君子從役之久也</hi>○百爾<lb/>
君子不知徳行<hi>下孟反叶户郎反</hi>不忮<hi>與至/同</hi>不求何用不臧<hi>賦也百猶凡也忮害求貪臧善也○言凡爾君子豈不知徳行乎若能不忮害又不貪求則何所為而不善哉憂其逺行之犯患冀其善處而得全也</hi>
　　雄雉四章章四句<lb/>
匏有苦葉濟有深涉深則厲淺則揭<hi>與器同之比也匏瓠也匏  苦者不可食特可佩以渡水而已然今尚有葉則亦未可用之時也濟渡處也行渡水曰渉以衣而涉曰厲蹇衣而涉曰揭○此刺淫亂之詩言匏未可用而渡處方深行者當量其淺深而後可渡以比男女之際亦當量度禮義<pb n="8a"/>而行也</hi>○有瀰<hi>與米/同</hi>濟盈有鷕<hi>以小/反</hi>雉鳴濟盈不濡軌<hi>與晷同叶居有反</hi>雉鳴求其牡<hi>比也瀰水滿貌鷕雌雉聲軌車轍也飛曰雌雄走曰牝牡○夫濟盈必濡其轍雉鳴當求其雄此常理也今濟盈而曰不濡軌雉鳴而反求其牡以比淫亂之人不度禮義非其配耦而犯禮以相求也</hi>○雝雝鳴鴈<hi>叶魚/旰反</hi>旭<hi>許玉反</hi>日始旦士如歸妻<lb/>
迨冰未泮<hi>賦也雝雝聲之和也鴈鳥名似鵝畏寒秋南春北旭日初出貌昏禮納采用鴈親迎以昏而納采請期以旦歸妻以冰泮而納采請期迨冰未泮之時○言古人之於婚姻其求之不暴而節之以禮如此以深刺滛亂之人也</hi>○招招<hi>音/韶</hi>舟子<hi>叶奬/里反</hi>人涉卬<hi>與昂/同</hi>否<hi>叶蒲美反</hi>
人涉卬否卬須我友<hi>叶羽軌反○比也招招號召之貌舟子舟人主濟渡者卬我也○舟<pb n="8b"/>人招人以渡人皆從之而我獨否者待我友之招而後從之也以比男女必待其配耦而相從而刺此人之不然也</hi>
　　匏有苦葉四章章四句<lb/>
習習谷風以陰以雨黽勉同心不宜有怒<hi>叶緩五反</hi>采葑<hi>與封同</hi>采菲<hi>與匪/同</hi>無以下體德音莫違及爾同死<hi>叶想止反○比也習習和舒也東風謂之谷風葑蔓菁也菲似葍莖麤葉厚而長有毛下體根也葑菲根莖皆可食而其根則有時而美惡德音美譽也○婦人為夫所棄故作此詩以叙其悲怨之情言陰陽和而後雨澤降如夫婦和而後家道成故為夫婦者當黽勉以同心而不宜至於有怒又言采葑菲者不可以其根之惡而棄其莖之美如為夫<pb n="9a"/>婦者不可以其顔色之衰而棄其徳音之善但德音之不違則可以與爾同死矣</hi>○行道遲遲<lb/>
中心有違不遠伊邇薄送我畿<hi>音祈</hi>誰謂荼<hi>音徒</hi>苦其甘如<lb/>
薺<hi>音泚</hi>宴爾新昏如兄如弟<hi>待禮反○賦而比也遲遲舒行貌違相背也畿門内也荼苦菜蓼屬也詳見良耜薺甘菜宴樂也新昏夫所更娶之妻也○言我之被棄行於道路遲遲不進蓋其足欲前而心有所不忍如相背然而故夫之送我乃不遠而甚邇亦至其門内而止耳又言茶雖甚苦反甘如薺以比已之見棄其苦有甚於荼而其夫方且宴樂其新昏如兄如弟而不見恤蓋婦人從一而終今雖見棄猶有望夫之情厚之至也</hi>○涇以渭濁湜湜<hi>音/殖</hi>其沚<hi>音止</hi>宴爾新昏不我<lb/>
屑以毋逝我梁毋發我苟<hi>與苟同</hi>我躬不閲遑恤我後<hi>胡口<pb n="9b"/>反○比也涇渭二水名涇水出今原州百泉縣筓頭山東南至永興軍高陵入渭渭水出渭州渭源縣鳥鼠山至同州馮翊縣入河湜湜清貌沚水渚也屑潔以與逝之也梁堰石障水而空其中以通魚之徃來者也笱以竹為器而承梁之空以取魚者也閱容也○涇濁渭清然涇未屬渭之時雖濁而未甚見由二水既合而清濁益分然其别出之渚流或稍緩則猶有清處婦人以自比其容貌之衰久矣又以新昏形之益見憔悴然其心則固猶有可取者但以故夫之安於新昏故不以我為潔而與之耳又言毋逝我之梁毋發我之笱以比欲戒新昏毋居我之處毋行我之事而又自思我身且不見容何暇恤我已去之後哉知不能禁而絶意之辭也</hi>
○就其深矣方之舟之就其淺矣泳之游之何有何亡<lb/>
黽勉求之凡民有喪匍<hi>音蒲</hi>匐<hi>蒲卜/反</hi>救<hi>叶居/尤反</hi>之<hi>興也方桴舟船也潛<pb n="10a"/>行曰泳浮水曰游匍匐手足並行急遽之甚也○婦人自陳其治家勤勞之事言我隨事盡其心力而為之深則方舟淺則泳游不計其有與亡而勉強以求之又周睦其鄰里郷黨莫不盡其道也</hi>○不我能<lb/>
慉<hi>與畜同</hi>反以我為讎旣阻我德賈<hi>音/古</hi>用不售<hi>與壽同叶市周反</hi>
昔育恐育鞠<hi>與菊同</hi>及爾顚覆<hi>與福同</hi>旣生旣育比予于毒<lb/>
<hi>賦也慉養阻却鞠窮也○承上章言我於女家勤勞如此而女旣不我養而反以我為仇讎惟其心既拒却我之善故雖勤勞如此而不見取如賈之不見售也因念其昔時相與為生惟恐其生理窮盡而及爾皆至於顛覆今既遂其生矣乃反比我於毒而棄之乎張子曰育恐謂生於恐懼之中育鞠謂生於困窮之際亦通</hi>○<lb/>
我有㫖蓄<hi>勅六反</hi>亦以御<hi>音語</hi>冬宴爾新昏以我御窮有洸<lb/>
<pb n="10b"/>
<hi>音光</hi>有潰<hi>音/繪</hi>既詒我肄<hi>音/異</hi>不念昔者伊余來塈<hi>興也旨美蓄聚御當也洸武貌潰怒色也肄勞塈息也○又言我之所以蓄聚美菜者蓋欲以禦冬月乏無之時至於春夏則不食之矣今君子安於新昏而厭棄我是但使我禦其窮苦之時至於安樂則棄之也又言於我極其武怒而盡遺我以勤勞之事曾不念昔者我之來息時也追言其始見君子之時接禮之厚怨之深也</hi>
　　谷風六章章八句<lb/>
式微式微胡不歸微君之故胡為乎中露<hi>賦也式發語辭微猶衰也再言之者言衰之甚也微猶非也中露露中也言有霑濡之辱而無所芘覆也○舊説以為黎侯失國而寓於衞其臣勸之曰衰微甚矣何不歸哉我若非以君之故則亦胡為而辱於此哉</hi>○式微式微胡<lb/>
<pb n="11a"/>
不歸微君之躬胡為乎泥中<hi>賦也泥中言有陷溺之難而不見拯救也</hi>
　　式微二章章四句<hi>此無所考姑從序説</hi>
旄丘之葛<hi>叶居謁反</hi>兮何誕<hi>音/憚</hi>之節兮叔兮伯<hi>叶音逼</hi>兮何多<lb/>
日也<hi>興也前高後下曰旄丘誕闊也叔伯衞之諸臣也○舊説黎之臣子自言久寓於衞時物變矣故登旄丘之上見其葛長大而節疎闊因託以起興曰旄丘之葛何其節之闊也衞之諸臣何其多日而不見救也此詩本責衞君而但斥其臣可見其優柔而不迫也</hi>○何其處也必有與也何其<lb/>
久<hi>叶舉里反</hi>也必有以也<hi>賦也處安處也與與國也以他故也○因上章何多日也而言何其安處而不來意必有與國相俟而俱來耳又言何其久而不來意其或有他故而不得來耳詩之曲盡人情如<pb n="11b"/>此</hi>○狐裘蒙戎匪車不東叔兮伯兮靡所與同<hi>賦也大夫狐蒼裘蒙戎亂貌言弊也○又自言客久而裘弊矣豈我之車不東告於女乎但叔兮伯兮不與我同心雖徃告之而不肯來耳至是始微諷切之或曰狐裘蒙戎指衞大夫而譏其憒亂之意匪車不東言非其車不肯東來救我也但其人不肯與俱來耳今按黎國在衞西前説近是</hi>○瑣<hi>音鎖</hi>兮尾兮流離之子<lb/>
<hi>叶奬里反</hi>叔兮伯兮褎<hi>音/又</hi>如充耳<hi>賦也瑣細尾末也流離漂散也褎多笑貌充耳塞耳也耳聾之人恒多笑○言黎之君臣流離瑣尾若此其可憐也而衞之諸臣褎然如塞耳而無聞何哉至是然後盡其辭焉流離患難之餘而其言之有序而不迫如此其人亦可知矣</hi>
　　旄丘四章章四句<hi>説同上篇</hi>
<pb n="12a"/>
簡兮簡兮方將萬舞日之方中在前上處<hi>上聲○賦也簡簡易不恭之意萬者舞之總名武用干戚文用羽籥也日之方中在前上處言當明顯之處○賢者不得志而仕於伶官有輕世肆志之心焉故其言如此若自譽而實自嘲也</hi>○碩人俁俁<hi>音語</hi>公庭萬舞<lb/>
有力如虎執轡如組<hi>音祖○賦也碩大也俁俁大貌轡今之韁也組織絲為之言其柔也御能使馬則轡柔如組矣○又自譽其才之無所不備亦上章之意也</hi>○左手執籥<hi>音藥</hi>右<lb/>
手秉翟<hi>音笛叶直角反</hi>赫如渥<hi>音/握</hi>赭<hi>音者叶/陟略反</hi>公言錫爵<hi>賦也執籥秉翟者文舞也籥如笛而六孔或曰三孔翟雉羽也赫赤貌渥厚漬也赭赤色也言其顔色之充盛也公言錫爵即儀禮燕飲而獻工之禮也以碩人而得此則亦辱矣乃反以其賚予之親洽為榮而誇美之亦玩世不恭之意<pb n="12b"/>也</hi>○山有榛<hi>音/臻</hi>隰有苓<hi>音零</hi>云誰之思西方美人彼美人<lb/>
兮西方之人兮<hi>興也榛似栗而小下濕曰隰苓一名大苦葉似地黄即今甘草也西方美人託言以指西周之盛王如離騷亦以美人目其君也又曰西方之人者歎其遠而不得見之辭也○賢者不得志於衰世之下國而思盛際之顯王故其言如此而意遠矣</hi>
　　簡兮四章三章章四句一章六句<hi>舊三章章六句今改定  張子</hi>
　　<hi>曰為禄仕而抱闗擊柝則猶恭其職也為伶官則雜於侏儒俳優之間不恭甚矣其得謂之賢者雖</hi>
　　<hi>其迹如此而其中固有以過人又能卷而懷之是亦可以為賢矣東方朔似之</hi>
毖<hi>音祕</hi>彼泉水亦流于淇有懷于衞靡日不思<hi>叶新/齎反</hi>孌<hi>音臠</hi>
<pb n="13a"/>
彼諸姬聊與之謀<hi>叶謨悲反○興也毖泉始出之貌泉水即今衞州共城之百泉也淇水出相州林慮縣東流泉水自西北而東南來注之孌好貌諸姬謂姪娣也○衞女嫁於諸侯父母終思歸寧而不得故作此詩言毖然之泉水亦流于淇矣我之有懐于衞則亦無日而不思矣是以即諸姬而與之謀為歸衞之計如下兩章之云也</hi>○出宿于泲<hi>音/濟</hi>飲餞<hi>音/踐</hi>于禰<hi>音你</hi>女子有行<lb/>
遠<hi>去聲</hi>父母兄弟問我諸姑遂及伯姊<hi>叶奬里反○賦也泲地名飲餞者古之行者必有祖道之祭祭畢處者送之飲於其側而後行也禰亦地名皆自衞來時所經之處也諸姑伯姊即所謂諸姬也○言始嫁來時則固已遠其父母兄弟矣况今父母既終而復可歸哉是以問於諸姑伯姊而謀其可否云耳鄭氏曰國君夫人父母在則歸寧没則使大夫寧於兄弟</hi>○出宿于干<hi>叶居焉反</hi>
<pb n="13b"/>
飲餞于言載脂載舝<hi>音轄叶下介反</hi>還<hi>音/旋</hi>車言邁遄<hi>市專反</hi>臻于<lb/>
衞不瑕有害<hi>賦也干言地名適衞所經之地也脂以脂膏塗其舝使滑澤也舝車軸也不駕則脱之設之而後行也還囘旋也旋其嫁來之車也遄疾臻至也瑕何古音相近通用  言如是則其至衞疾矣然豈不害於義理乎疑之而不敢遂之辭也</hi>　我思肥泉兹之永歎<hi>叶它涓反</hi>思須<lb/>
與漕<hi>叶徂侯反</hi>我心悠悠駕言出遊以寫我憂<hi>賦也肥泉水名須漕衞邑也悠悠思之長也寫除也於既不敢歸然其思衞地不能忘也安得出遊  彼而寫其憂哉</hi>
　　泉水四章章六句<hi>楊氏曰衞女思歸發乎情也其卒也不歸止乎禮義也聖人著</hi>
　　<hi>之於經以示後世使知適異國者父母終無歸寧之義則能自克者知所處矣</hi>
<pb n="14a"/>
出自北門<hi>叶眉貧反</hi>憂心殷殷終窶<hi>音/巨</hi>且貧莫知我艱<hi>叶居銀反</hi>
已焉哉<hi>叶將其反下同</hi>天實為之謂之何哉<hi>比也北門背陽向隂殷殷憂也窶者貧而無以為禮也賦衞之賢者處亂世事暗君不得其志故因出北門而  以自比又歎其貧窶人莫知之而歸之於天也</hi>　王事適我政事一埤<hi>音琵</hi>益我我入自外室人<lb/>
交徧讁<hi>音責叶竹棘反</hi>我已焉哉天實為之謂之何哉<hi>賦也王事王命使為之事也適之也政事其國之政事也一猶皆也埤厚室家讁責也  王事既適我矣政事又一切以埤益我其勞如此而窶貧又甚室人至無以自安而交徧讁我則其困於内外極矣</hi>　王事敦<hi>叶都回反</hi>
我政事一埤遺<hi>去聲叶夷回反</hi>我我入自外室人交徧摧<hi>徂回反</hi>
<pb n="14b"/>
我已焉哉天實為之謂之何哉<hi>賦也敦猶投擲也遺加摧沮也</hi>
　　北門三章章七句<hi>楊氏曰忠信重禄所以勸士也衞之忠臣至於窶貧而莫知其</hi>
　　<hi>艱則無勸士之道矣仕之所以不得志也先王視臣如手足豈有以事投遺之而不知其艱哉然不</hi>
　　<hi>擇事而安之無懟憾之辭知其無可奈何而歸之於天所以為忠臣也</hi>
北風其涼雨<hi>去聲</hi>雪其雱<hi>音/滂</hi>惠而好<hi>去/聲</hi>我攜手同行<hi>叶户郎反</hi>
其虚其邪<hi>音徐下同</hi>既亟只<hi>音/紙</hi>且<hi>音疽下同○比也北風寒涼之風也涼寒氣也雱雪盛貌惠愛行去也虚寛貌邪一作徐緩也亟急也只且語助辭○言北風雨雪以比國家危亂將至而氣象愁惨也故欲與其相好之人去而避之且曰是尚可以寛徐乎彼其禍亂之迫已甚而去不可不速矣</hi>○北<lb/>
<pb n="15a"/>
風其喈<hi>音皆叶居奚反</hi>雨雪其霏<hi>音非</hi>惠而好我攜手同歸其虛<lb/>
其邪既亟只且<hi>比也喈疾聲也霏雨雪分散之狀歸者去而不反之辭也</hi>○莫赤匪<lb/>
狐莫黒匪烏惠而好我攜手同車其虚其邪既亟只且<lb/>
<hi>比也狐獸名似犬黄赤色烏鵶黒色皆不祥之物人所惡見者也所見無非此物則國將危亂可知同行同歸猶賤者也同車則貴者亦去矣</hi>
　　北風三章章六句<lb/>
靜女其姝<hi>音樞</hi>俟我於城隅愛而不見搔<hi>音/騷</hi>首踟<hi>音/池</hi>躕<hi>音廚○賦也靜者閒雅之意姝美色也城隅幽僻之處不見者期而不至也踟躕猶躑躅也此淫奔期㑹之詩也</hi>
<pb n="15b"/>
○靜女其孌貽我彤<hi>音同</hi>管<hi>叶古/兗反</hi>彤管有煒<hi>音/偉</hi>説<hi>音/悦</hi>懌<hi>音亦</hi>
女美<hi>賦也孌好貌於是則見之矣彤管未詳何物蓋相贈以結殷勤之意耳煒赤貌言既得此物而又悦懌此女之美也</hi>○自牧歸荑洵美且異匪女<hi>音汝</hi>之為美美人之<lb/>
貽<hi>與異同○賦也牧外野也歸亦貽也荑茅之始生者洵信也女指荑而言也  言靜女又贈我以荑而其荑亦美且異然非此荑之為美特以美人之所贈故其物亦美耳</hi>
　　靜女三章章四句<lb/>
新臺有泚<hi>音此</hi>河水瀰瀰<hi>音/米</hi>燕婉之求籧<hi>音/蕖</hi>篨<hi>音/除</hi>不鮮<hi>斯淺反叶想止反○賦也泚鮮明也瀰瀰盛也燕安婉順也籧篨不能俯疾之醜者也蓋籧篨本竹席之名人或編<pb n="16a"/>以為囷其狀如人之擁腫而不能俯者故又因以名此疾也鮮少也○舊説以為衞宣公為其子伋娶於齊而聞其美欲自娶之乃作新臺於河上而要之國人惡之而作此詩以刺之言齊女本求與伋為燕婉之好而反得宣公醜惡之人也</hi>○新臺有洒<hi>音璀叶/先典反</hi>河水浼浼<hi>音每叶美辨反</hi>燕婉<lb/>
之求籧篨不殄<hi>賦也洒高峻也浼浼平也殄絶也言其病不已也</hi>○魚網之設<lb/>
鴻則離之燕婉之求得此戚施<hi>興也鴻鴈之大者離麗也戚施不能仰亦醜疾也○言設魚網而反得鴻以興求燕婉而反得醜疾之人所得非所求也</hi>
　　新臺三章章四句<hi>凡宣姜事首末見春秋傳然於詩則皆未有考也諸篇放此</hi>
二子乘舟汎汎<hi>芳劎反</hi>其景<hi>叶舉/兩反</hi>願言思子中心養養<hi>賦也<pb n="16b"/>二子謂伋壽也乘舟渡河如齊也景古影字養養猶漾漾憂不知所定之貌○舊説以為宣公納伋之妻是為宣姜生壽及朔朔與宣姜愬伋於公公令伋之齊使賊先待於隘而殺之壽知之以告伋伋曰君命也不可以逃壽竊其節而先徃賊殺之伋至曰君命殺我壽有何罪賊又殺之國人傷之而作是詩也</hi>○二子<lb/>
乘舟汎汎其逝願言思子不瑕有害<hi>賦也逝徃也不瑕疑辭義見泉水此則見其不歸而疑之也</hi>
　　二子乘舟二章章四句<hi>太史公曰余讀世家言至於宣公之子以婦見誅弟</hi>
　　<hi>壽爭死以相讓此與晉太子申生不敢明驪姬之過同俱惡傷父之志然卒死亡何其悲也或父子</hi>
　　<hi>相殺兄弟相戮亦獨何哉</hi>
<pb n="17a"/>
　　　邶十九篇七十二章三百六十三句<lb/>
　　鄘一之四<hi>説見上篇</hi>
汎彼柏舟在彼中河髧<hi>音萏</hi>彼兩髦實維我儀<hi>叶牛何反</hi>之死<lb/>
矢靡它<hi>音拖</hi>母也天<hi>叶鐵/因反</hi>只<hi>音紙/下同</hi>不諒人只<hi>興也中河中於河也髧髮垂貌兩髦者剪髮夾囟子事父母之飾親死然後去之此蓋指共伯也我共姜自我也儀匹之至矢誓靡無也只語助辭諒信也○舊説以為衞世子共伯蚤死其妻共姜守義父母欲奪而嫁之故共姜作此以自誓言柏舟則在彼中河兩髦則實我之匹雖至於死誓無它心母之於我覆育之恩如天罔極而何其不諒我之心乎不及父者疑時獨母在或非父意耳</hi>○汎彼柏舟在彼河側髧彼兩髦實<lb/>
<pb n="17b"/>
維我特之死矢靡慝<hi>音忒</hi>母也天只不諒人只<hi>興也特亦匹也慝邪也以是為慝則其絶之甚矣</hi>
　　柏舟二章章七句<lb/>
牆有茨不可埽<hi>叶蘇后反</hi>也中冓<hi>音/姤</hi>之言不可道<hi>叶徒厚反</hi>也所<lb/>
可道也言之醜也<hi>興也茨蒺藜也蔓生細葉子有三角刺人中冓謂舍之交積材木也道言醜惡也○舊説以為宣公卒惠公幼其庶兄頑烝於宣姜故詩人作此詩以刺之言其閨中之事皆醜惡而不可言理或然也</hi>○牆有茨不可襄也中冓之言不可詳也所可<lb/>
詳也言之長也<hi>興也襄除也詳詳言之也言之長者不欲言而託以語長難竟也</hi>○牆<lb/>
<pb n="18a"/>
有茨不可束也中冓之言不可讀也所可讀也言之辱<lb/>
也<hi>興也束束而去之也讀誦言也辱猶醜也</hi>
　　牆有茨三章章六句<hi>楊氏曰公子頑通乎君母閨中之言至不可讀其汚甚矣</hi>
　　<hi>聖人何取焉而著之於經也蓋自古淫亂之君自以為密於閨門之中世無得而知者故自肆而不</hi>
　　<hi>反聖人所以著之於經使後世為惡者知雖閨門之言亦無隱而不彰也其為訓戒深矣</hi>
君子偕老副筓六珈<hi>音加叶居河反</hi>委委<hi>音/威</hi>佗佗<hi>音駝</hi>如山如河<lb/>
象服是宜<hi>叶牛何反</hi>子之不淑云如之何<hi>賦也君子夫也偕老言偕生而偕死也女子之生以身事人則當與之同生與之同死故夫死稱未亡人言亦待死而已不當復有他適之志也副<pb n="18b"/>祭服之首飾編髮為之筓衡筓也垂于副之兩旁當耳其下以紞懸瑱珈之言加也以玉加於笄而為飾也委委佗佗雍容自得之貌如山安重也如河𢎞廣也象服法度之服也淑善也○言夫人當與君子偕老故其服飾之盛如此而雍容自得安重寛廣又有以宜其象服今宣姜之不善乃如此雖有是服亦將如之何哉言不稱也</hi>○玼<hi>音/此</hi>兮玼兮其之翟<hi>叶去/聲</hi>也鬒<hi>音軫</hi>髮如雲不屑髢<lb/>
<hi>音第</hi>也玉之瑱<hi>吐殿/反</hi>也象之揥<hi>敕帝/反</hi>也揚且<hi>音/疽</hi>之晳<hi>音錫叶征例反</hi>也胡然而天也胡然而帝也<hi>賦也玼鮮盛貌翟衣祭服刻繒為翟雉之形而彩畫之以為飾也鬒黑也如雲言多而美也屑潔也髢髲髢也人少髮則以髢益之髮自美則不潔於髢而用之也瑱塞耳也象象骨也揥所以摘髮也揚眉上廣也且助語辭晳白也胡然而天胡然而帝言其服飾容貌<pb n="19a"/>之美見者驚猶鬼神也</hi>○瑳<hi>上/聲</hi>兮瑳兮其之展<hi>音戰叶諸延反</hi>也蒙彼縐<lb/>
<hi>音皺</hi>絺是紲<hi>音/屑</hi>袢<hi>音半叶/汾乾反</hi>也子之清揚揚且之顏<hi>叶魚堅反</hi>也<lb/>
展如之人兮邦之媛<hi>音院叶干權反</hi>也<hi>賦也瑳亦鮮盛貌展衣者以禮見於君及見賔客之服也蒙覆也縐絺絺之蹙蹙者當暑之服也紲袢束斂意以展衣蒙絺綌而為之紲袢所以自縳飭也或曰蒙謂加絺綌於䙝衣之上所謂表而出之也清視清明也揚眉上廣也顏額角豐滿也展誠也美女曰媛見其徒有美色而無人君之德也</hi>
　　君子偕老三章一章七句一章九句一章八句<hi>東萊</hi>
　　<hi>呂氏曰首章之末云子之不淑云如之何責之也二章之末云胡然而天也胡然而帝也問之也三</hi>
<pb n="19b"/>
　　<hi>章之末云展如之人兮邦之媛也惜之也辭益婉而意益深矣</hi>
爰采唐矣沬<hi>音妹</hi>之鄉矣云誰之思美孟姜矣期我乎桑<lb/>
中<hi>叶諸良反</hi>要<hi>音/腰</hi>我乎上宫<hi>叶居/王反</hi>送我乎淇之上<hi>叶辰/羊反</hi>矣<hi>賦也唐蒙菜也一名兔絲沬衞邑也書所謂妹邦者也孟長也姜齊女言貴族也桑中上宫淇上又沬鄉之中小地名也要猶迎也○衞俗淫亂世族在位相竊妻妾故此人自言將采唐於沬而與其所思之人相期㑹迎送如此也</hi>○爰采麥<hi>叶訖力反</hi>矣沬之北矣云誰之思美孟弋矣期<lb/>
我乎桑中要我乎上宫送我乎淇之上矣<hi>賦也麥穀名秋種夏熟者弋眷秋或作姒蓋杞女夏后氏之後亦貴族也</hi>○爰采葑矣沬之東矣云誰之<lb/>
<pb n="20a"/>
思美孟庸矣期我乎桑中要我乎上宫送我乎淇之上<lb/>
矣<hi>賦也葑蔓菁也庸未聞疑亦貴族也</hi>
　　桑中三章章七句<hi>樂記曰鄭衞之音亂世之音也比於慢矣桑間濮上之音亡國</hi>
　　<hi>之音也其政散其民流誣上行私而不可止也按桑間即此篇故小序亦用樂記之語</hi>
鶉<hi>音純</hi>之奔奔鵲之彊彊<hi>音/姜</hi>人之無良我以為兄<hi>叶虚王反○興也鶉䳺屬奔奔彊彊居有常匹飛則相隨之貌人謂公子頑良善也○衞人刺宣姜與頑非匹耦而相從也故為惠公之言以刺之曰人之無良鶉鵲之不若而我反以為兄何哉</hi>○鵲之彊彊鶉之奔<lb/>
奔<hi>叶逋珉反</hi>人之無良我以為君<hi>興也人謂宣姜君小君也</hi>
<pb n="20b"/>
　　鶉之奔奔二章章四句<hi>范氏曰宣姜之惡不可勝道也國人疾而刺之或遠</hi>
　　<hi>言焉或切言焉遠言之者君子偕老是也切言之者鶉之奔奔是也衞詩至此而人道盡天理滅矣</hi>
　　<hi>中國無以異於夷狄人類無以異於禽獸而國隨以亡矣胡氏曰楊時有言詩載此篇以見衞為狄</hi>
　　<hi>所滅之因也故在定之方中之前因以是説考於厯代凡淫亂者未有不至於殺身敗國而亡其家</hi>
　　<hi>者然後知古詩垂戒之大而近世冇獻議乞於經筵不以國風進講者殊失聖經之㫖矣</hi>
定<hi>音訂</hi>之方中作于楚宫揆之以日作于楚室樹之榛栗<lb/>
椅<hi>音醫</hi>桐梓漆爰伐琴瑟<hi>賦也定北方之宿營室星也此星昏而正中夏正十月也㫃是時可以營制宮室故謂之營室楚宫楚丘之宫也揆度也樹八尺之臬而度其日之出入之景以定東西又參<pb n="21a"/>日中之景以正南北也楚室猶楚宫互文以協韻耳榛栗二木其實榛小栗大皆可供籩實椅梓實桐皮桐梧桐也梓楸之疎理白色而生子者漆木有液黏黑可飾器物四木皆琴瑟之材也爰於也○衞為狄所滅文公徙居楚丘營立宫室國人悦之而作是詩以美之蘇氏曰種木者求用於十年之後其不求近功凡此類也</hi>
○升彼虛<hi>音嶇叶起呂反</hi>矣以望楚矣望楚與堂景山與京<hi>叶居良反</hi>降觀于桑卜云其吉終焉允臧<hi>賦也虚故城也楚楚丘也堂楚丘之旁邑也景測景以正方面也與既景廼岡之景同或曰景山名見商頌京高丘也桑木名葉可飼蠶者觀之以察其土宜也允信臧善也○此章本其始之望景觀卜而言以至於終而果獲其善也</hi>○靈雨旣零<lb/>
命彼倌<hi>音官</hi>人星言夙駕説<hi>音/税</hi>于桑田<hi>叶徒因反</hi>匪直也人秉<lb/>
<pb n="21b"/>
心塞淵<hi>叶一均反</hi>騋<hi>音/來</hi>牝三千<hi>叶倉新反○賦也靈善零落也倌人主駕者也星見星也説舍止也秉操塞實淵深也馬七尺以上為騋○言方春時雨既降而農桑之務作文公於是命主駕者晨起駕車亟徃而勞勸之然非獨此人所以操其心者誠實而淵深也蓋其所畜之馬七尺而牝者亦已至於三千之衆矣蓋人操心誠實而淵深則無所為而不成其致此富盛宜矣記曰問國君之富數馬以對今言騋牝之衆如此則生息之蕃可見而衛國之富亦可知矣此章又要其終而言也</hi>
　　定之方中三章章七句<hi>按春秋傳衞懿公九年冬狄入衞懿公及狄人戰于</hi>
　　<hi>熒澤而敗死焉宋桓公迎衞之遺民渡河而南立宣姜子申以廬于漕是為戴公是年卒立其弟燬</hi>
　　<hi>是為文公於是齊桓公合諸侯以城楚丘而遷衞焉文公大布之衣大帛之冠務材訓農通商惠工</hi>
<pb n="22a"/>
　　<hi>敬教勸學授方任能元年革車三十乘季年乃三百乘</hi>
蝃<hi>音帝</hi>蝀<hi>音/凍</hi>在東莫之敢指女子有行遠<hi>去/聲</hi>父母兄弟<hi>比也蝃蝀虹也日與雨交倐然成質似有血氣之類乃陰陽之氣不當交而交者蓋天地之淫氣也在東者莫虹也虹隨日所映故朝西而莫東也○此刺淫奔之詩言蝃蝀在東而人不敢指以比淫奔之惡人不可道况女子有行又當遠其父母兄弟豈可不顧此而冒行乎</hi>○朝隮<hi>音賫</hi>于西崇朝其雨女<lb/>
子有行遠兄弟父母<hi>叶滿補反○比也隮升也周禮十煇九曰隮注以為虹蓋忽然而見如自下而升也崇終也從旦至食時為終朝言方雨而虹見則其雨終朝而止矣蓋淫慝之氣有害於陰陽之和也今俗謂虹能截雨信然</hi>○乃如之人也懷昏姻也大無信<hi>叶斯人反</hi>
<pb n="22b"/>
也不知命<hi>叶彌并反</hi>也<hi>賦也乃如之人指淫奔者而言昏姻謂男女之欲程子曰女子以不自失為信命正理也○言此淫奔之人但知思念男女之欲是不能自守其貞信之節而不知天理之正也程子曰人雖不能無欲然當有以制之無以制之而惟欲之從則人道廢而入於禽獸矣以道制欲則能順命</hi>
　　蝃蝀三章章四句<lb/>
相<hi>去聲</hi>鼠有皮<hi>叶蒲/何反</hi>人而無儀<hi>叶牛何反</hi>人而無儀不死何為<lb/>
<hi>叶吾何反○興也相視也鼠蟲之可賤惡者○言視彼鼠而猶必有皮可以人而無儀乎人而無儀則其不死亦何為哉</hi>　相鼠有齒人而無止人而無止不死何俟<hi>叶羽已反又音始○興也止容止也俟待也</hi>○相鼠有體人而無禮人而無禮胡<lb/>
<pb n="23a"/>
不遄死<hi>叶想止反○興也體支體也遄速也</hi>
　　相䑕三章章四句<lb/>
孑孑<hi>音結</hi>干旄在浚<hi>音/峻</hi>之郊<hi>叶音/高</hi>素絲紕<hi>音避</hi>之良馬四之<lb/>
彼姝<hi>音樞</hi>者子何以畀<hi>音/庇</hi>之<hi>賦也孑孑特出之貌干旄以旄牛尾注於旗干之首而建之車後也浚衞邑名邑外謂之郊紕織組也蓋以素絲織組而維之也四之兩服兩驂凡四馬以載之也姝美也子指所見之人也畀與也○言衞大夫乘此車馬建此旌旄以見賢者彼其所見之賢者將何以畀之而答其禮意之勤乎</hi>○孑孑干旟在浚之都素絲組<hi>音祖</hi>之良馬五之<lb/>
彼姝者子何以予<hi>音與</hi>之<hi>賦也旟州里所建烏隼之旗也上設旌旄其下繫斿斿下屬縿<pb n="23b"/>皆畫鳥隼也下邑曰都五之五馬言其盛也</hi>○孑孑干旌在浚之城素絲祝<lb/>
之良馬六之彼姝者子何以告<hi>音谷</hi>之<hi>賦也析羽為旌干旌蓋析翟羽設於旗干之首也城都城也祝屬也六之六馬極其盛而言也</hi>
　　干旄三章章六句<hi>此上三詩小序皆以為文公時詩蓋見其列於定中載馳之間</hi>
　　<hi>故爾他無所考也然衞本以淫亂無禮不樂善道而亡其國今破滅之餘人心危懼正其有以懲創</hi>
　　<hi>徃事而興起善端之時也故其為詩如此蓋所謂生於憂患死於安樂者小序之言疑亦有所本云</hi>
載馳載驅<hi>叶袪尤反</hi>歸唁衞侯驅馬悠悠言至於漕<hi>叶祖侯反</hi>大<lb/>
夫跋涉我心則憂<hi>賦也載則也弔失國曰唁悠悠遠而未至之貌草行曰跋水行曰涉○宣<pb n="24a"/>姜之女為許穆公夫人閔衞之亡馳驅而歸將以唁衞侯於漕邑未至而許之大夫有奔走跋涉而來者夫人知其必將以不可歸之義來告故心以為憂也既而終不果歸乃作此詩以自言其意爾</hi>○旣不我<lb/>
嘉不能旋反視爾不臧我思不遠既不我嘉不能旋濟<lb/>
視爾不臧我思不閟<hi>賦也嘉臧皆善也遠猶忘也濟渡也自許歸衞必有所渡之水也閟閉也止也言思之不止也○言大夫既至而果不以我歸為善則我亦不能旋反而濟以至於衞矣雖視爾不以我為善然我之所思終不能自己也</hi>○陟彼阿丘言采其蝱<hi>音盲叶謨郎反</hi>女<lb/>
子善懷亦各有行<hi>叶户郎反</hi>許人尤之衆稺<hi>音/彘</hi>且狂<hi>賦也偏高曰阿丘蝱貝母也主療鬱結之疾善懷多憂思也猶漢書云岸善崩也行道尤過也○又言以其旣不適衞而思終<pb n="24b"/>不止也故其在塗或什高以舒憂想之情或采蝱以療鬱結之疾蓋女子所以善懷者亦各有道而許國之衆人以為過則亦少不更事而狂妄之人爾許人守禮非稺且狂也但以其不知己情之切至而言若是爾然而卒不敢違焉則亦豈眞以為稺且狂哉</hi>○我行其野芃芃<hi>音/蓬</hi>其麥<hi>叶訖力反</hi>控<lb/>
于大邦誰因誰極大夫君子無我有尤<hi>叶于其反</hi>百爾所思<lb/>
<hi>叶新齎反</hi>不如我所之<hi>賦也芃芃麥盛長貌控持而告之也因如因魏莊子之因極至也大夫即跋涉之大夫君子謂許國之衆人也○又言歸塗在野而涉芃芃之麥又自傷許國之小而力不能救故思欲為之控告于大邦而又未知其將何所因而何所至乎大夫君子無以我為有過雖爾所以處此百方然不如使我得自盡其心之為愈也</hi>
<pb n="25a"/>
　　載馳四章二章章六句二章章八句<hi>事見春秋傳舊説此詩五</hi>
　　<hi>章一章六句二章三章四句四章六句五章八句蘇氏合二章三章以為一章按春秋傳叔孫豹賦</hi>
　　<hi>載馳之四章而取其控于大邦誰因誰極之意與蘇説合今從之范氏曰先王制禮父母没則不得</hi>
　　<hi>歸寧者義也雖國滅君死不得徃赴焉義重於亡故也</hi>
　　　鄘國十篇二十九章百七十六句<lb/>
　　衞一之五<lb/>
瞻彼淇奥<hi>音與郁同</hi>綠竹猗猗<hi>音醫叶於何反</hi>有匪君子如切如磋<lb/>
<hi>平聲</hi>如琢如磨瑟兮僴<hi>音/限</hi>兮赫兮咺<hi>况晚反</hi>兮有匪君子終<lb/>
<pb n="25b"/>
不可諼<hi>音喧叶况遠反</hi>兮<hi>興也淇水名奥隈也緑色也淇上多竹漢世猶然所謂淇園之竹是也猗猗始生柔弱而美盛也匪斐通文章著見之貌也君子指武公也治骨角者既切以刀斧而復磋以鑢鐋治玉石者既琢以槌鑿而復磨以沙石言其德之脩飭有進而無已也瑟矜莊貌僴威嚴貌咺宣著貌諼忘也○衞人美武公之德而以緑竹始生之美盛興其學問自脩之進益也大學傳曰如切如磋者道學也如琢如磨者自脩也瑟兮僴兮者恂慄也赫兮咺兮者威儀也有斐君子終不可諼兮者道盛德至善民之不能忘也</hi>○<lb/>
瞻彼淇奥緑竹青青<hi>音精</hi>有匪君子充耳琇瑩<hi>音/營</hi>㑹<hi>音怪</hi>弁<lb/>
如星瑟兮僴兮赫兮咺兮有匪君子終不可諼兮<hi>興也青青堅剛茂盛之貌充耳瑱也琇瑩美石也天子玉瑱諸侯以石㑹縫也弁皮弁也以玉飾皮弁之縫中如星之明<pb n="26a"/>也○以竹之堅剛茂盛興其服飾之尊嚴而見其德之稱也</hi>○瞻彼淇奥緑竹如簀<lb/>
<hi>音責叶側歴反</hi>有匪君子如金如錫如圭如璧寛兮綽兮猗<hi>音倚</hi>
重<hi>平聲</hi>較<hi>音/角</hi>兮善戲謔兮不為虐兮<hi>興也簀棧也竹之密比似之則盛之至也金錫言其鍜錬之精純圭璧言其生質之温潤寛宏裕也綽開大也猗歎辭也重較卿士之車也較兩輢上出軾者謂車兩旁也善戲謔不為虐者言其樂易而有節也○以竹之至盛興其德之成就而又言其寛廣而自如和易而中節也蓋寛綽無歛束之意戲謔非莊厲之時皆常情所忽而易致過差之地也然猶可觀而必有節焉則其動容周旋之間無適而非禮亦可見矣禮曰張而不弛文武不能也弛而不張文武不為也一張一弛文武之道也此之謂也</hi>
<pb n="26b"/>
　　淇奥三章章九句<hi>按國語武公年九十有五猶箴儆于國曰自卿以下至於師長</hi>
　　<hi>士苟在朝者無謂我老耄而舍我必恪恭於朝以交戒我遂作懿戒之詩以自警而賔之初筵亦武</hi>
　　<hi>公悔過之作則其有文章而能聽規諫以禮自防也可知矣衞之他君蓋無足以及此者故序以此</hi>
　　<hi>詩為美武公而今從之也</hi>
考槃在㵎<hi>叶居賢反</hi>碩人之寛<hi>叶區/權反</hi>獨寐寤言永矢弗諼<hi>音喧○賦也考成也槃盤桓之意言成其隱處之室也陳氏曰考扣也槃器名蓋扣之以節歌如鼓盆拊缶之為樂也二説未知孰是山夾水曰澗碩大寛廣永長矢誓諼忘也○詩人美賢者隱處㵎谷之間而碩大寛廣無戚戚之意雖獨寐而寤言猶自誓其不忘此樂也</hi>○考槃在阿碩人之薖<hi>音科</hi>獨寐<lb/>
<pb n="27a"/>
寤歌永矢弗過<hi>音戈○賦也曲陵曰阿薖義未詳或云亦寛大之意也永矢弗過自誓所願不踰於此若將終身之意也</hi>○考槃在陸碩人之軸獨寐寤宿永矢弗<lb/>
告<hi>音谷○賦也高平曰陸軸盤桓不行之意寤宿已覺而猶臥也弗告者不以此樂告人也</hi>
　　考槃三章章四句<lb/>
碩人其頎<hi>音祈</hi>衣<hi>去/聲</hi>錦褧<hi>音熲</hi>衣齊侯之子衞侯之妻東宫<lb/>
之妹郉侯之姨譚公維私<hi>賦也碩人指莊姜也頎長貌錦文衣也褧禪也錦衣而加褧焉為其文之太著也東宫太子所居之宫齊太子得臣也繫太子言之者明與同母言所生之貴也女子後生曰妹妻之姊妹曰姨姊妹之夫曰私邢侯譚公皆莊姜姊妹之夫互言之也諸侯之女嫁於諸侯則尊同故<pb n="27b"/>歴言之○莊姜事見邶風緑衣等篇春秋傳曰莊姜美而無子衞人為之賦碩人即謂此詩而其首章極稱其族類之貴以見其為正嫡小君所宜親厚而重歎莊公之昏惑也</hi>○手如柔荑<hi>音啼</hi>膚如<lb/>
凝脂領如蝤<hi>音囚</hi>蠐<hi>音/齊</hi>齒如瓠<hi>音/互</hi>犀螓<hi>音秦</hi>首蛾眉巧笑倩<lb/>
兮美目盼<hi>叶匹見反</hi>兮<hi>賦也茅之始生曰荑言柔而白也凝脂脂寒而凝者亦言白也領頸也蝤蠐木蟲之白而長者瓠犀瓠中之子方正潔白而比次整齊也螓如蟬而小其額廣而方正蛾蠶蛾也其眉細而長曲倩口輔之美也盼黒白分明也○此章言其容貌之美猶前章之意也</hi>○碩人敖敖<hi>音翺</hi>
説<hi>音税</hi>于農郊<hi>叶音/高</hi>四壯有驕<hi>音蹺叶/音高</hi>朱幩鑣鑣<hi>音標</hi>翟茀<lb/>
<hi>音弗</hi>以朝<hi>音潮叶/直豪反</hi>大夫夙退無使君勞<hi>賦也敖敖長貌説舍也農郊近郊也<pb n="28a"/>四牡車之四馬驕壯貌幩鑣飾也鑣者馬銜外鐵人君以朱纒之也鑣鑣盛也翟翟車也夫人以翟羽飾車茀蔽也婦人之車前後設蔽夙早也玉藻曰君日出而視朝退適路寢聽政使人視大夫大夫退然後適小寢釋服○此言莊姜自齊來嫁舍止近郊乘是車馬之盛以入君之朝國人樂得以為莊公之配故謂諸大夫朝於君者宜早退無使君勞於政事不得與夫人相親而歎今之不然也</hi>○河水洋洋北流活<lb/>
活<hi>音括叶户劣反</hi>施罛<hi>音/孤</hi>濊濊<hi>呼活反叶/許月反</hi>鱣<hi>音/邅</hi>鮪<hi>音/洧</hi>發發<hi>音撥叶方月反</hi>葭<hi>音/加</hi>菼<hi>他覽/反</hi>揭揭<hi>音/孑</hi>庶姜孽孽庶士有朅<hi>音挈○賦也河在齊西衞東北流入海洋洋盛太貌活活流貌施設也罛魚罟也濊濊罟入水聲也鱣魚似龍黄色鋭頭口在頷下背上腹下皆有甲大者千餘斤鮪似鱣而小色青黒發發盛貌菼薍也亦謂之荻揭揭長也庶姜謂姪娣孽孽<pb n="28b"/>盛飾也庶士謂媵臣朅武貌○言齊地廣饒而夫人之來士女佼好禮儀盛備如此亦首章之意也</hi>
　　碩人四章章七句<lb/>
氓之蚩蚩<hi>音癡</hi>抱布貿<hi>音/茂</hi>絲<hi>叶新/齊反</hi>匪來貿絲來即我謀<hi>叶謨悲反</hi>送子涉淇至于頓丘<hi>叶袪/竒反</hi>匪我愆期子無良媒<hi>叶謨悲反</hi>
將<hi>音槍</hi>子無怒秋以為期<hi>賦也氓民也葢男子而不知其誰何之稱也蚩蚩無知之貌蓋怨而鄙之也布幣貿買也貿絲蓋初夏之時也頓丘地名愆過也將願也請也○此淫婦為人所棄而自叙其事以道其悔恨之意也夫既與之謀而不遂徃又責所無以難其事再為之約以堅其志此其計亦狡矣以御蚩蚩之氓宜其有餘而不免於見棄蓋一失其身人所賤惡始雖以欲而迷後必以時而悟是以無徃而不困<pb n="29a"/>耳士君子立身一敗而萬事瓦裂者何以異此可不戒哉</hi>○乘彼垝<hi>音/鬼</hi>垣<hi>音袁</hi>以望復<lb/>
關<hi>叶圭員反</hi>不見復關泣涕漣漣<hi>音連</hi>既見復關載笑載言爾<lb/>
卜爾筮體無咎言以爾車來以我賄<hi>呼罪反</hi>遷<hi>賦也垝毁垣牆也復闗男子之所居也不敢顯言其人故託言之耳龜曰卜蓍曰筮體兆卦之體也賄財遷徙也○與之期矣故及期而乘垝垣以望之既見之矣於是問其卜筮所得卦兆之體若無凶咎之言則以爾之車來迎當以我之賄徃遷也</hi>○桑之未落其葉沃若于<hi>音吁下同</hi>嗟鳩兮無食桑葚<lb/>
<hi>音甚叶知林反</hi>于嗟女兮無與士耽<hi>叶持林反</hi>士之耽兮猶可説也<lb/>
女之耽兮不可説也<hi>比而興也沃若潤澤貌鳩鶻鳩也似山雀而小短尾青黒色多聲葚<pb n="29b"/>桑實也鳩食葚多則致醉耽相樂也説解也○言桑之潤澤以比已之容色光麗然又念其不可恃此而從欲忘反故遂戒鳩無食桑葚以興下句戒女無與士耽也士猶可説而女不可説者婦人被棄之後深自愧悔之辭主言婦人無外事唯以貞信為節一失其正則餘無足觀爾不可便謂士之耽惑實無所妨也</hi>○桑<lb/>
之落矣其黄而隕<hi>叶于貧反</hi>自我徂爾三歲食貧淇水湯湯<lb/>
<hi>音傷</hi>漸<hi>音/尖</hi>車帷裳女也不爽<hi>叶師/莊反</hi>士貳其行<hi>去聲叶户郎反</hi>士也<lb/>
罔極二三其德<hi>比也隕落徂往也湯湯水盛貌漸漬也帷裳車飾亦名童容婦人之車則有之爽差極至也○言桑之黄落以比已之容色凋謝遂言自我往之爾家而値爾之貧於是見棄復乘車而渡水以歸復自言其過不在此而在彼也</hi>○三歲為婦靡室勞矣夙興夜寐靡<lb/>
<pb n="30a"/>
有朝<hi>叶直豪反</hi>矣言既遂矣至于暴矣兄弟不知咥<hi>音戲</hi>其笑<lb/>
<hi>叶音燥</hi>矣靜言思之躬自悼矣<hi>賦也靡不夙早興起也咥笑貌○言我三歲為婦盡心竭力不以室家之務為勞早起夜卧無有朝旦之暇與爾始相謀約之言既遂而爾遽以暴戾加我兄弟見我之歸不知其然但咥然其笑而已蓋淫奔從人不為兄弟所齒故其見棄而歸亦不為兄弟所恤理固有必然者亦何所歸咎哉但自痛悼而已</hi>○及爾偕老老使我怨淇則有岸<hi>叶魚戰反</hi>隰則有泮<hi>音畔叶/匹見反</hi>總角之宴言笑晏晏<hi>叶伊佃反</hi>信誓旦<lb/>
旦<hi>叶得絹反</hi>不思其反<hi>叶孚/絢反</hi>反是不思<hi>叶新/齎反</hi>亦已焉哉<hi>叶將黎反○賦而興也及與也泮涯也高下之判也總角女子未許嫁則未筓但結髮為飾也晏晏和柔也旦旦明也<pb n="30b"/>言我與汝本期偕老不知老而見棄如此徒使我怨也淇則有岸矣隰則有泮矣而我總角之時與爾宴樂言笑成此信誓曾不思其反復以至於此也此則興也旣不思其反復而至此矣則亦如之何哉亦已而已矣傳曰思其終也思其復也思其反之謂也</hi>
　　氓六章章十句<lb/>
籊籊<hi>音笛</hi>竹竿以釣于淇豈不爾思遠莫致之<hi>賦也籊籊長而殺也竹衞物淇衞地也○衞女嫁於諸侯思歸寕而不可得故作此詩言思以竹竿釣于淇水而遠不可致也</hi>○<lb/>
泉源在左淇水在右<hi>叶羽軌反</hi>女子有行遠<hi>去/聲</hi>父母兄弟<hi>叶滿彼反○賦也泉源即百泉也在衞之西北而東南流入淇故曰在左淇在衞之西南而東流與泉源合故曰在<pb n="31a"/>右○思二水之在衞而自歎其不如也</hi>○淇水在右泉源在左巧笑之瑳<lb/>
<hi>上聲</hi>佩玉之儺<hi>乃可反○賦也瑳鮮白色笑而見齒其色瑳然猶所謂粲然皆笑也儺行有度也承上章言二水在衞而自恨其不得笑語遊戲於其間也</hi>　淇水滺滺<hi>音由</hi>檜楫松舟<lb/>
駕言出遊以寫我憂<hi>賦也滺滺流貌檜木名似柏楫所以行舟也○與泉水之卒章同意</hi>
　　竹竿四章章四句<lb/>
芄<hi>音丸</hi>蘭之支童子佩觿<hi>音畦</hi>雖則佩觿能不我知容兮遂<lb/>
兮垂帶悸<hi>其季反</hi>兮<hi>興也芄蘭草一名蘿摩蔓生斷之有白汁可啖支枝同觿錐也以象骨為之所以解結成人之佩非童子之飾也知猶智也言其才能不足以知於我也容遂舒緩放肆之貌悸帶下垂<pb n="31b"/>之貌</hi>○芄蘭之葉童子佩韘雖則佩韘能不我甲容兮遂<lb/>
兮垂帶悸兮<hi>興也韘決也以象骨為之著右手大指所以鉤弦闓體鄭氏曰沓也即大射所謂朱極三是也以朱韋為之用以彄沓右手食指將指無名指也甲長也言其才能不足以長於我也</hi>
　　芄蘭二章章六句<hi>此詩不知所謂不敢強解</hi>
誰謂河廣一葦<hi>音偉</hi>杭之誰謂宋遠跂<hi>音/企</hi>予望<hi>叶武/方反</hi>之<hi>賦也葦蒹葭之屬杭度也衞在河北宋在河南○宣姜之女為宋桓公夫人生襄公而出歸于衞襄公即位夫人思之而義不可徃蓋嗣君承父之重與祖為體母出與廟絶不可以私反故作此詩言誰謂河廣乎但以一葦加之則可以渡矣誰謂宋國遠乎但一跂足而望則可以見矣明非宋遠而不可至也乃義不可而不得往耳</hi>
<pb n="32a"/>
○誰謂河廣曾不容刀誰謂宋遠曾不崇朝<hi>賦也小船曰刀不容刀言小也崇終也行不終朝而至言近也</hi>
　　河廣二章章四句<hi>范氏曰夫人之不往義也天下豈有無母之人歟有千乘之國</hi>
　　<hi>而不得養其母則人之不幸也為襄公者將若之何生則致其孝没則盡其禮而已衞有婦人之詩</hi>
　　<hi>自共姜至於襄公之母六人焉皆止於禮義而不敢過也夫以衞之政教淫僻風俗傷敗然而女子</hi>
　　<hi>乃有知禮而畏義如此者則以先王之化猶有存焉故也</hi>
伯兮朅<hi>音挈</hi>兮邦之桀兮伯也執殳<hi>音/殊</hi>為<hi>去/聲</hi>王前驅<hi>賦也伯婦人目其夫之字也朅武貌桀才過人也殳長丈二而無刃○婦人以夫久從征役而作是詩言其君子之才之<pb n="32b"/>美如是今方執殳而為王前驅也</hi>○自伯之東首如飛蓬豈無膏沐誰<lb/>
適<hi>音的</hi>為容<hi>賦也蓬草名其華如柳絮聚而飛如亂髮也膏所以澤髮者沐滌首去垢也適主也○言我髮亂如此非無膏沐可以為容所以不為者君子行役無所主而為之故也傳曰女為説已容</hi>○其<lb/>
雨其雨杲杲<hi>古老反</hi>出日願言思伯甘心首疾<hi>比也其者冀其將然之辭○冀其將雨而杲然日出以比望其君子之歸而不歸也是以不堪憂思之苦而寧甘心於首疾也</hi>○<lb/>
焉<hi>音煙</hi>得諼<hi>音/萱</hi>草言樹之背<hi>音/佩</hi>願言思伯使我心痗<hi>音妹○賊也諼忘也諼草合歡食之令人忘憂者背北堂也痗病也○言焉得忘憂之草樹之北堂以忘吾憂乎然終不忍忘也是以寧不求此草而但願言思伯雖至於心痗而不辭爾心痗則其病益深非特首疾而已也</hi>
<pb n="33a"/>
　　伯兮四章章四句<hi>范氏曰居而相離則思期而不至則憂此人之情也文王之遣</hi>
　　<hi>戍役周公之勞歸士皆叙其室家之情男女之思以閔之故其民悦而忘死聖人能通天下之志是</hi>
　　<hi>以能成天下之務兵者毒民於死者也孤人之子寡人之妻傷天地之和召水旱之災故聖王重之</hi>
　　<hi>如不得已而行則告以歸期念其勤勞哀傷慘怛不啻在已是以治世之詩則言其君上閔恤之情</hi>
　　<hi>亂世之詩則錄其室家怨思之苦以為人情不出乎此也</hi>
有狐綏綏在彼淇梁心之憂矣之子無裳<hi>比也狐者妖媚之獸綏綏獨行求匹之貌石絶水曰梁在梁則可以裳矣○國亂民散喪其妃耦有寡婦見鰥夫而欲嫁之故託言有狐獨行而憂其無裳也</hi>○有狐綏綏在彼淇厲心之憂矣之子無帶<lb/>
<pb n="33b"/>
<hi>叶丁計反○比也厲深水可涉處也帶所以申束衣也在厲則可以帶矣</hi>○有狐綏綏在彼<lb/>
淇側心之憂矣之子無服<hi>叶蒲北反○比也濟乎水則可以服矣</hi>
　　有狐三章章四句<lb/>
投我以木瓜<hi>叶攻乎反</hi>報之以瓊琚<hi>音/居</hi>匪報也永以為好<hi>去聲</hi>
也<hi>比也木瓜楙木也實如小瓜酢可食瓊玉之美者琚佩玉名○言人有贈我以微物我當報之以重寶而猶未足以為報也但欲其長以為好而不忘耳疑亦男女相贈答之辭如静女之類</hi>○投我以木<lb/>
桃報之以瓊瑤匪報也永以為好也<hi>比也瑤美玉也</hi>○投我以<lb/>
木李報之以瓊玖<hi>音久叶舉里反</hi>匪報也永以為好也<hi>比也玖亦玉名<pb n="34a"/>也</hi>
　　木瓜三章章四句<lb/>
　　　衞國十篇三十四章二百三句<hi>張子曰衞國地濵大河其地土</hi>
　　　<hi>薄故其人氣輕浮其地平下故其人質柔弱其地肥饒不費耕耨故其人心怠惰其人情性如</hi>
　　　<hi>此則其聲音亦淫靡故聞其樂使人懈慢而有邪僻之心也鄭詩放此</hi>
　　王一之六<hi>王謂周東都洛邑王城畿内方六百里之地在禹貢豫州大華外方之間北得</hi>
　　<hi>河陽漸冀州之南也周室之初文王居豐武王居鎬至成王周公始營洛邑為時㑹諸侯之所以其</hi>
　　<hi>土中四方來者道里均故也自是謂豐鎬為西都而洛邑為東都至幽王嬖褒姒生伯服廢申后及</hi>
<pb n="34b"/>
　　<hi>太子宜臼宜臼奔申申侯怒與犬戎攻宗周弑幽王于戲晉文侯鄭武公迎宜臼于申而立之是為</hi>
　　<hi>平王徙居東都王城於是王室遂卑與諸侯無異故其詩不為雅而為風然其王號未替也故不曰</hi>
　　<hi>周而曰王其地則今河南府及懐孟等州是也</hi>
彼黍離離彼稷之苗行邁靡靡中心搖搖知我者謂我<lb/>
心憂不知我者謂我何求悠悠蒼天<hi>叶鐡因反</hi>此何人哉<hi>賦而興也黍穀名苗似蘆高丈餘穗黑色實圓重離離垂貌稷亦穀也一名穄似黍而小或曰粟也邁行也靡靡猶遲遲也搖搖無所定也悠悠遠貌蒼天者據遠而視之蒼蒼然也○周既東遷大夫行役至于宗周過故宗廟宫室盡為禾黍閔周室之顛覆徬徨不忍去故賦其所見黍之離離與稷之苗以興行之靡靡心之搖搖既歎<pb n="35a"/>時人莫識已意又傷所以致此者果何人哉追怨之深也</hi>○彼黍離離彼稷之穗<hi>音遂</hi>
行邁靡靡中心如醉知我者謂我心憂不知我者謂我<lb/>
何求悠悠蒼天此何人哉<hi>賦而興也穗秀也稷穗下垂如心之醉故以起興</hi>○<lb/>
彼黍離離彼稷之實行邁靡靡中心如噎<hi>音咽叶於悉反</hi>知我<lb/>
者謂我心憂不知我者謂我何求悠悠蒼天此何人哉<lb/>
<hi>賦而興也噎憂深不能喘息如噎之然稷之實如心之噎故以起興</hi>
　　黍離三章章十句<hi>元城劉氏曰常人之情於憂樂之事初遇之則其心變焉次遇</hi>
　　<hi>之則其變少衰三遇之則其心如常矣至於君子忠厚之情則不然其行役徃來固非一見也初見</hi>
<pb n="35b"/>
　　<hi>稷之苗矣又見稷之穗矣又見稷之實矣而所感之心終始如一不少變而愈深此則詩人之意也</hi>
君子于役不知其期曷至哉<hi>叶將黎反</hi>雞棲<hi>音/西</hi>于塒<hi>音時</hi>日之<lb/>
夕矣羊牛下來<hi>叶陵之反</hi>君子于役如之何勿思<hi>叶新齎反○賦也君子婦人日其夫之辭鑿牆而棲曰塒日夕則羊先歸而牛次之○大夫久役于外其室家思而賦之曰君子行役不知其反還之期且今亦何所至哉雞則棲于塒矣日則夕矣牛羊則下來矣是則畜產出入尚有旦暮之節而行役之君子乃無休息之時使我如何而不思也哉</hi>○君子于役不日不月曷<lb/>
其有佸<hi>音括叶户劣反</hi>雞棲于桀日之夕矣羊牛下括<hi>音聒叶古劣反</hi>
君子于役苟無飢渴<hi>叶巨列反○賦也佸㑹桀杙括至苟且也○君子行役之乆不可計<pb n="36a"/>以日月而又不知其何時可以來㑹也亦庶幾其免於飢渴而已矣此憂之深而思之切也</hi>
　　君子于役二章章八句<lb/>
君子陽陽左執簧<hi>音黄</hi>右招我由房其樂<hi>音/洛</hi>只<hi>音/止</hi>且<hi>音疽○賦也陽陽得志之貌簧笙竽管中金葉也蓋笙竽皆以竹管植於匏中而竅其管底之側以薄金葉障之吹則鼓之而出聲所謂簧也故笙竽皆謂之簧笙十三簧或十此九簧竽三十六簧也由從也房東房也只且語助辭○詩疑亦前篇婦人所作蓋其夫旣歸不以行役為勞而安於貧賤以自樂其家人又識其意而深歎美之皆可謂賢矣豈非先王之澤哉或曰序説亦通宜更詳之</hi>○君子陶陶左執翿<hi>音桃</hi>右招<lb/>
我由敖<hi>音翺</hi>其樂只且<hi>賦也陶陶和樂之貌翿舞者所持羽旄之屬敖舞位也</hi>
<pb n="36b"/>
　　君子陽陽二章章四句<lb/>
揚之水不流束薪彼其<hi>音記</hi>之子不與我戍申懷<hi>叶胡威反</hi>哉<lb/>
懷哉曷月予還<hi>音旋</hi>歸哉<hi>興也揚悠揚也水緩流之貌彼其之子戍人指其室家而言也戍屯兵以守也申姜姓之國平王之母家也在今鄧州信陽軍之境懷思曷何也○平王以申國近楚數被侵伐故遣畿内之民戍之而戍者怨思作此詩也興取之不二字如小星之例</hi>○揚之水不流<lb/>
束楚彼其之子不與我戍甫懷哉懷哉曷月予還歸哉<lb/>
<hi>興也楚木也甫即呂也亦姜姓書呂刑禮記作甫刑而孔氏以為吕侯後為甫侯是也當時蓋以申故而并戍之今未知其國之所在計亦不遠於申許也</hi>○揚之水不流束蒲<hi>叶滂古反</hi>彼其<lb/>
<pb n="37a"/>
之子不與我戍許懷哉懷哉曷月予還歸哉<hi>興也蒲蒲柳春秋傳云董澤之蒲杜氏云蒲楊柳可以為箭者是也許國名亦姜姓今潁昌府許昌縣是也</hi>
　　揚之水三章章六句<hi>申侯與犬戎攻宗周而弑幽王則申侯者王法必誅不赦</hi>
　　<hi>之賊而平王與其臣庶不共戴天之讎也今平王知有母而不知有父知其立已為有德而不知其</hi>
　　<hi>弑父為可怨至使復讎討賊之師反為報施酬恩之舉則其忘親逆理而得罪於天已甚矣又况先</hi>
　　<hi>王之制諸侯有故則方伯連帥以諸侯之師討之王室有故則方伯連帥以諸侯之師救之天子鄉</hi>
　　<hi>遂之民供貢賦衛王室而已今平王不能行其威令於天下無以保其母家乃勞天子之民遠為諸</hi>
　　<hi>侯戌守故周人之戍申者又以非其職而怨思焉則其衰懦微弱而得罪於民又可見矣嗚呼詩亡</hi>
<pb n="37b"/>
　　<hi>而後春秋作其不以此也哉</hi>
中谷有蓷<hi>吐雷反</hi>暵<hi>音/罕</hi>其乾矣有女仳<hi>音/痞</hi>離嘅其嘆<hi>音癱</hi>矣<lb/>
嘅其嘆矣遇人之艱難矣<hi>興也蓷鵻也葉似萑方莖白華華生節閒即今益母草也暵燥仳别也嘅歎聲艱難窮厄也○凶年饑饉室家相棄婦人覽物起興而自述其悲歎之辭也</hi>○中<lb/>
谷有蓷暵其脩<hi>叶式竹反</hi>矣有女仳離條其歗<hi>叶息六反</hi>矣條其<lb/>
歗矣遇人之不淑矣<hi>興也脩長也或曰乾也如脯之謂脩也條條然歗貌歗蹙口出聲也悲恨之深不止於嘆矣淑善也古者謂死喪饑饉皆曰不淑蓋以吉慶為善事凶禍為不善事雖今人語猶然也○曾氏曰凶年而遽相棄背蓋衰薄之甚者而詩人乃曰遇斯人之艱難遇斯人之不淑而無怨懟過甚之<pb n="38a"/>辭焉厚之至也</hi>○中谷有蓷暵其濕矣有女仳離啜<hi>張劣反</hi>其泣<lb/>
矣啜其泣矣何嗟及矣<hi>興也暵濕者旱甚則草之生於濕者亦不免也啜泣貌何嗟及矣言事已至此末如之何窮之甚也</hi>
　　中谷有蓷三章章六句<hi>范氏曰世治則室家相保者上之所養也世亂則室</hi>
　　<hi>家相棄者上之所殘也其使之也勤其取之也厚則夫婦日以衰薄而凶年不免於離散矣伊尹曰</hi>
　　<hi>匹夫匹婦不獲自盡民主罔與成厥功故讀詩者於一物失所而知王政之惡一女見棄而知人民</hi>
　　<hi>之困周之政荒民散而將無以為國於此亦可見矣</hi>
有兔爰爰雉離于羅我生之初尚無為<hi>叶吾禾反</hi>我生之後<lb/>
<pb n="38b"/>
逢此百罹<hi>叶良何反</hi>尚寐無吪<hi>比也兔性隂狡爰爰緩意雉性耿介離麗羅網尚猶罹憂也尚庶幾也吪動也○周室衰微諸侯肯叛君子不樂其生而作此詩言張羅夲以取兔今兔狡得脱而雉以耿介反離于羅以比小人致亂而以巧計幸免君子無辜而以忠直受禍也為此詩者蓋猶及見西周之盛故曰方我生之初天下尚無事及我生之後而逢時之多難如此然既無如之何則但庶幾寐而不動以死耳或曰興也以兔爰興無為以雉離興百罹也下章放此</hi>○有兔爰爰雉離于罦<hi>音孚叶步廟反</hi>我生之初尚無造我生之後逢此百憂<hi>叶一笑反</hi>尚寐無<lb/>
覺<hi>音教叶居笑反○比也罦覆車也可以掩兔造亦為也覺寤也</hi>○有兔爰爰雉離于<lb/>
罿<hi>音衝</hi>我生之初尚無庸我生之後逢此百凶尚寐無聰<lb/>
<pb n="39a"/>
<hi>比也罿罬也即罦也或曰施羅於車上也庸用聰聞也無所聞則亦死耳</hi>
　　兔爰三章章七句<lb/>
緜緜葛藟<hi>音壘</hi>在河之滸<hi>音/虎</hi>終遠<hi>去聲</hi>兄弟謂他人父謂他<lb/>
人父亦莫我顧<hi>叶果五反○興也緜緜長而不絶之貌岸上曰滸○世衰民散有去其鄉里家族而流離失所者作此詩以自歎言緜緜葛藟則在河之滸矣今乃終遠兄弟而謂他人為已父已雖謂彼為父而彼亦不我顧則其窮也甚矣</hi>○緜緜葛藟在河之涘<hi>音俟叶矣始二音</hi>終<lb/>
遠兄弟謂他人母<hi>叶滿彼反</hi>謂他人母亦莫我有<hi>叶羽已反○興也水涯曰涘謂他人父者其妻則母也有識有也春秋傳曰不有寡君</hi>○緜緜葛藟在河之<lb/>
<pb n="39b"/>
漘<hi>音脣</hi>終遠兄弟謂他人昆<hi>叶古/勻反</hi>謂他人昆亦莫我聞<hi>叶㣲勻反○興也夷上洒下曰漘漘之為言脣也昆兄也聞相聞也</hi>
　　葛藟三章章六句<lb/>
彼采葛<hi>叶音謁</hi>兮一日不見如三月兮<hi>賦也采葛所以為絺綌蓋淫奔者託以行也故因以指其人而言思念之深未久而似久也</hi>○彼采蕭<hi>叶疎鳩反</hi>兮一日不<lb/>
見如三秋兮<hi>賦也蕭荻也白葉莖麤科生有香氣祭則<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>以報氣故采之曰三秋則不止三月矣</hi>
○彼采艾兮一日不見如三嵗<hi>本與艾叶</hi>兮<hi>賦也艾蒿屬乾之可灸故采之曰三嵗則不止三秋矣</hi>
<pb n="40a"/>
　　采葛三章章三句<lb/>
大車檻檻毳<hi>尺鋭反</hi>衣如菼<hi>吐敢/反</hi>豈不爾思畏子不敢<hi>賦也大車大夫車檻檻車行聲也毳衣天子大夫之服菼蘆之始生也毳衣之屬衣繪而裳繡五色皆備其青者如菼爾淫奔者相命之辭也子大夫也不敢不敢奔也○周衰大夫猶有能以刑政治其私邑者故淫奔者畏而歌之如此然其去二南之化則遠矣此可以觀世變也</hi>○大車啍啍<hi>音吞</hi>毳衣如璊<lb/>
<hi>音門</hi>豈不爾思畏子不奔<hi>賦也啍啍重遲之貌璊玉赤色五色備則有赤</hi>○穀則<lb/>
異室死則同穴<hi>叶户橘反</hi>謂予不信有如皦<hi>音/皎</hi>日<hi>賦也穀生穴壙皦白也○民之欲相奔者畏其大夫自以終身不得如其志也故曰生不得相奔以同室庶幾死得合葬以同穴而<pb n="40b"/>已謂予不信有如皦日約誓之辭也</hi>
　　大車三章章四句<lb/>
丘中有麻彼畱子嗟彼畱子嗟將<hi>音槍</hi>其來施施<hi>叶蛇○賦也麻穀名子可食皮可績為布者子嗟男子之字也將願也施施喜悦之意○婦人望其所與私者而不來故疑丘中有麻之處復有與之私而畱之者今安得其施施然而來乎</hi>○丘中有麥彼畱子國<lb/>
彼畱子國將其來食<hi>賦也子國亦男子字也來食就我而食也</hi>○丘中有李<lb/>
彼畱之子<hi>叶奬里反</hi>彼畱之子貽我佩玖<hi>叶舉里反○賦也之子并指前二人也貽我佩玖冀其冇以贈已也</hi>
<pb n="41a"/>
　　丘中有麻三章章四句<lb/>
　　　王國十篇二十八章百六十二句<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經集傳卷二<lb/>
</p>
<p>
</p>
  </div>
</body>
</text>
</TEI>
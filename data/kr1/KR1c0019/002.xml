<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋毛詩經筵講義卷二</head> <lb/>
    <p>
<pb n="1a"/>
欽定四庫全書<lb/>
　絜齋毛詩經筵講義卷二<lb/>
　　　　　　　　　　　　　宋　袁燮　撰<lb/>
　　行露篇<lb/>
臣聞莫難于聽訟嚚訟之人顚倒是非變亂黒白其情<lb/>
偽萬狀若之何聽之然天下萬事不逃乎理善聽訟者<lb/>
以理裁之而孰能肆其欺乎厭浥者露濃之貌所以不<lb/>
敢夜行者畏露之濡其身也女以貞信自守惟恐少有<lb/>
<pb n="1b"/>
㸃汚冰清玉潔克保其身豈容彊暴之男得以侵陵哉<lb/>
明于聽訟者視其貌察其言觀其理之然否固知其大<lb/>
節之無虧矣雀雖能穿屋而雀實未嘗有角鼠雖能穿<lb/>
墉而鼠實未嘗有牙牙牡齒也鼠之所無故借以為喻<lb/>
此言女雖速于獄訟而女實未嘗有室家之情也不明<lb/>
者惑于形似遂以為眞而明者觀之知女之無邪猶雀<lb/>
之無角鼠之無牙也豈可以穿墉之故而遂謂其眞有<lb/>
角牙哉曰室家不足曰亦不女從女子潔白之操于是<lb/>
<pb n="2a"/>
乎著見矣大學傳曰聽訟吾猶人也必也使無訟乎無<lb/>
情者不得盡其辭大畏民志夫惟是心清明無隱不燭<lb/>
能使巧偽無實者不肆其浮辭此使民無訟之道也召<lb/>
伯躬行此道心無毫髪之私臨民決訟洞見肺肝此所<lb/>
謂明于南國也君天下者得如斯人者而委任之天下<lb/>
無冤民矣嗚呼偉哉<lb/>
　　羔羊篇<lb/>
臣聞人臣委質以事君所食者君之祿也然得之而由<lb/>
<pb n="2b"/>
其道居之而稱其職無愧于此心則雖官尊祿厚食之<lb/>
安焉反是則不安矣何者君子無終食之間違仁茍非<lb/>
其道無其功而徒食其食則其違仁也甚矣嗟來之食<lb/>
雖死不受義重于死故也此詩三章皆以退食自公為<lb/>
言進而入于公朝有補于國退而食于私家無愧于心<lb/>
委蛇委蛇者此心無愧所以舒泰而有餘裕也羔小羊<lb/>
也素絲所以英裘紽數緎縫也總亦數也曷為有取于<lb/>
羔羊曰禽獸之食不擇美惡茍可以飽而已不茍于食<lb/>
<pb n="3a"/>
者其為羊乎人或踐之則不食稍有塗汚則不食寜終<lb/>
日飢餓而所不欲者終不可彊表裏莫不精潔古人貴<lb/>
之故取以為裘而又英之以素絲大夫服之以居服其<lb/>
服而無愧心則可以稱其服矣食其食而不能如羔羊<lb/>
之精潔將何以稱斯服乎序詩者曰鵲巢之功至聖人<lb/>
之化始于閨門而達于朝廷故在位者皆節儉而正直<lb/>
也後之為人臣者誦此一詩豈可不勵其精潔之操而<lb/>
深以貪濁為戒君天下者觀此一詩豈可不崇奬夫精<lb/>
<pb n="3b"/>
潔之臣而屏去夫貪濁之吏哉<lb/>
　　殷其靁篇<lb/>
臣聞人與羣物竝生于天地之間而人所以獨貴者義<lb/>
在焉爾義者理之所當然也人不知義則無以異于羣<lb/>
物是以古人甚重之一舉一錯不敢違也上以是化其<lb/>
下下以是從其上如好色惡臭之不可相亂如東西南<lb/>
北之不可易位始可謂知義矣觀殷其靁之詩何其明<lb/>
于君臣之義歟殷靁聲也山南曰陽何斯者何人至于<lb/>
<pb n="4a"/>
斯也違斯者離其所而行也振振信厚也夫逺役于外<lb/>
而其婦思之聞靁之發聲而知天之必雨冒雨而行不<lb/>
遑自恤惟知君命之重而忘其為一巳之勞此所以為<lb/>
信厚君子也非篤于君臣之義其能若是乎召南之大<lb/>
夫賢于常人也逺矣至于婦人女子世所難化者亦明<lb/>
于斯義豈不尤可貴歟獨居于家曽無怨辭方且美其<lb/>
夫之信厚而有歸哉歸哉之語世俗之所謂歸者夫婦<lb/>
共處足以相歡也而此詩所云非是之謂奉命而行事<lb/>
<pb n="4b"/>
竟而返有以復命斯其為歸也美矣此人臣事君之義<lb/>
也可不勉乎好逸惡勞人之常情也男女相悦亦人之<lb/>
情也今其為夫者知君之為尊而不知為勞為婦者能<lb/>
勉夫以義而忘其為悦君君臣臣夫夫婦婦一詩之中<lb/>
燦然著見焉此所以為治古之盛也嗚呼休哉<lb/>
　　江有汜篇<lb/>
臣觀小星江有汜二詩雖所遇不齊然其以心感心則<lb/>
一也小星之夫人無妒忌之行加惠于妾媵故為妾者<lb/>
<pb n="5a"/>
感之安于定分而夫人之善益彰江有汜之媵事忌克<lb/>
之嫡雖勞而不怨故為嫡者感之悔其前非而媵之美<lb/>
益顯然則人心未有不可感發者曰汜曰渚曰沱皆江<lb/>
之支流也決復入者爲汜岐而成者為渚鄭氏箋云爾<lb/>
而爾雅水自江出者為沱江以喻嫡也汜渚與沱以喻<lb/>
媵也之子指嫡而言歸以言其嫁也不我以不見用也<lb/>
不我與不見取也不我過不見顧也媵足以備數而嫡<lb/>
實梗之不得進御于君人情至此扞格也甚矣既嫡飜<lb/>
<pb n="5b"/>
然感悟媵于是得其所處而至于相與嘯歌前日妒忌<lb/>
之心皆冰釋矣三復此詩獨言其始之乖戾終之和同<lb/>
而不言其所以至是者此詩人言外之意雖不盡發越<lb/>
而黙存于中也故序詩者歸其美于媵而明著其勞而<lb/>
無怨可謂察見其心矣孟子曰行有不得者皆反求諸<lb/>
巳人不見知不以為彼之失而以為我之罪恐懼修省<lb/>
若無所容而又敢怨乎昔者大舜處人子之不幸不見<lb/>
其為父母之頑嚚而負罪引慝齋慄于載見之時此瞽<lb/>
<pb n="6a"/>
瞍之所以底豫也其勞而不怨之明驗歟區區媵女之<lb/>
微惟能反求諸巳而感格之效立見此亦聖人在上道<lb/>
化流行而當時風俗如此之美也君天下者可不原其<lb/>
所自哉<lb/>
　　何彼穠矣篇<lb/>
臣聞之記曰肅肅敬也雝雝和也夫敬以和何事不行<lb/>
以是知古人之論徳甚貴夫肅雝也凡人之情不失之<lb/>
縱弛則失之乖戾縱弛則不敬乖戾則不和豈其本心<lb/>
<pb n="6b"/>
然哉降衷秉彝無有不善肅雝之徳人人具足然常人<lb/>
既貴而驕驕而侈然自大而失其常度故有縱弛者焉<lb/>
有乖戾者焉賢者秉徳有常其身雖貴其心自若此所<lb/>
以天稟之良未嘗少虧也今以王姬而嫁諸侯車服之<lb/>
美止下于王后一等可謂貴矣而肅肅雝雝猶執婦道<lb/>
其不失夫本心者歟何彼曷不皆設問之辭何其華之<lb/>
穠乎豈不肅且雝乎比之唐棣比之桃李既言其容色<lb/>
之盛矣而又美其車車非能肅雝也人有肅雝之徳故<lb/>
<pb n="7a"/>
見其車者如見其人也平王以徳而言以平王之孫而<lb/>
適齊侯之子以齊侯之子而娶平王之孫等而言之不<lb/>
敢自大也此亦肅雝之義昏姻之以義合猶釣者之以<lb/>
絲緡也味肅雝之言有無窮之義婦人而有是徳豈不<lb/>
能相其夫子乎豈不能正其家人乎詩之稱周王曰雝<lb/>
雝在宫肅肅在廟君子以是知王姬之肅雝王者躬行<lb/>
之化使之然也為人君者豈可不正其本哉<lb/>
　　騶虞篇<lb/>
<pb n="7b"/>
臣聞有道之時至和之氣薫蒸于天壤之間必有嘉祥<lb/>
為時而出故關雎之化行則麟趾應之鵲巢之化行則<lb/>
騶虞應之此所謂和氣致祥也鵲巢之詩國君積行累<lb/>
功以致爵位夫人起家而居有之夫得其為夫婦得其<lb/>
為婦剛柔健順各適其宜此人倫之所以正也人倫正<lb/>
則朝廷正矣天下純被聖人之化而庶𩔖莫不蕃殖和<lb/>
氣之所感也春蒐之時葭與蓬茁然而生豝與豵其數<lb/>
以五而人心愛物之深于五豝五豵之中各取其一焉<lb/>
<pb n="8a"/>
不忍盡殺以逞其欲也詩人言之不足故嗟嘆以美之<lb/>
而比之騶虞于生物則不食于生草則不踐非有所敎<lb/>
戒也非有所禁防也是孰使之然哉天稟如是無俟乎<lb/>
勉強也凡有意為之與夫根于自然者等倫相絶善利<lb/>
之所以分王霸之所以異皆由此也意之為累大矣詩<lb/>
人之有取于騶虞惟其非出于有意也人之仁愛亦如<lb/>
騶虞之自然則王道純全而無虧矣故謂之成當和氣<lb/>
充塞之時騶虞應感而至而詩人因以比徳大旨與關<lb/>
<pb n="8b"/>
雎麟趾同符此正始之明驗也人君可不推原其故歟<lb/>
　　柏舟篇<lb/>
臣聞天下之患莫大于小人在人主之側蓋小人之心<lb/>
知有已而已不知為國也知有私而已不知有公也朝<lb/>
思夕念不過于爵位之崇祿廪之厚以足夫一己之欲<lb/>
欲心日熾則凡可以阿媚其君者無所不為君有過焉<lb/>
不敢言也朝綱不振國勢寖微知公論之不可逭君子<lb/>
之必見嫉也則凡可以排擯善𩔖者無所不至若此𩔖<lb/>
<pb n="9a"/>
者委以一職任以一事然且不可況于常在君側乎此<lb/>
君子之所以不得不憂如舟汎然無所底定憂之至也<lb/>
耿耿明也隱痛也吾心明知其為害而吾君不能遠之<lb/>
所以痛心也酒所以供敖遊吾非無之斯心痛切不暇<lb/>
飲也鑒之照物或妍或醜無不受焉故茹茹猶入也小<lb/>
人非我族𩔖其可入吾心乎同僚之義亦有兄弟之親<lb/>
似可愬也而往則見怒其臭味亦殊也石猶可轉而心<lb/>
不可轉席猶可卷而心不可卷其正直如此而又發于<lb/>
<pb n="9b"/>
威儀人無得而選擇之猶口無擇言身無擇行也其與<lb/>
小人異趣豈不遠哉愠于羣小為羣小所愠也既遇其<lb/>
病又受其侮已拊心以憂故謂之辟日月明之至也居<lb/>
諸語助也今晝夜迭運而光景寖微猶君徳寖昏而小<lb/>
人得以蔽之也心之有憂如衣之有垢垢之不去愁沮<lb/>
無聊不能奮飛固其宜也或曰有所憂患則不得其正<lb/>
今憂心如此寧不害于正乎曰國家將危忠臣義士此<lb/>
心如割幸其君之一寤故以屈原之忠而自沈汨羅君<lb/>
<pb n="10a"/>
子與之未害其為正也人主觀此一詩可不自警乎仁<lb/>
人不用小人在側而使賢者不堪其憂人君實為之也<lb/>
書曰股肱喜哉孟子亦曰尊賢使能俊傑在位則天下<lb/>
之士皆悦而願立于王之朝矣夫使賢者皆有喜樂之<lb/>
心亦人君為之今朝廷有道而忠良之士猶以當時為<lb/>
憂此必有所以然者惟聖主深察之<lb/>
　　燕燕篇<lb/>
臣聞天下之事不謹其始未有能善其終者發端之始<lb/>
<pb n="10b"/>
害猶未著故人忽之積日累月其惡寖長遂致于潰裂<lb/>
四出莫之能禦且莊公之初過于有所惑爾妾巧于求<lb/>
壻主從而悦之此亦人之常情也悦而不已則溺溺而<lb/>
不已則驕驕而不已則僭夫人既失其位嫡嗣何以自<lb/>
存國本一摇庶必奪嫡此豈小故也哉且莊姜無子戴<lb/>
媯實生桓公莊姜以為己子則莊公嫡嗣也其妾有寵<lb/>
是生州吁則莊公之庶子也州吁好兵公弗能禁桓公<lb/>
嗣立成公賊之戴媯失所依倚反其宗國此國家之大<lb/>
<pb n="11a"/>
變也故莊姜深痛之方其上僭之始姜固已憂之矣然<lb/>
害止于一身故綠衣之序曰傷己而已今州吁敢行無<lb/>
道不君其君國勢將傾豈猶傷己而已乎燕燕之稱謂<lb/>
己及戴媯也情義之厚相與追隨可謂昵矣而其序不<lb/>
紊故羽則參差不一飛則或頡或頏鳴則或上或下未<lb/>
嘗無别也曰泣涕如雨佇立以泣曰實勞我心何其憂<lb/>
之深哉仲氏任只言其可親可信如周官所謂睦婣任<lb/>
恤也温惠淑謹又申言之其賢如此而遭此大變反于<lb/>
<pb n="11b"/>
宗國安得而不憂乎非憂戴媯憂衞國也禍變如此莊<lb/>
公實為之而媯不以為怨且勉莊姜以追思先君辭氣<lb/>
薫然無一毫忿戾之心此所謂温恵淑謹此所謂變風<lb/>
止乎禮義者歟為國家者觀此一詩而知其終之乖離<lb/>
皆其始之耽惑盍亦兢兢業業而毋致于極哉<lb/>
　　日月篇<lb/>
臣聞有一言而可以盡修身齊家之道者曰此心之明<lb/>
而已人惟一心不明則昏明則是非可否皆天理之正<lb/>
<pb n="12a"/>
昏則好惡取舍皆人為之私較然如黒白之異色燕越<lb/>
之殊塗也人心豈可以不明哉且莊姜齊侯之子也不<lb/>
為不貴矣碩人一詩皆稱美之辭不為不賢矣為莊公<lb/>
者禮重而親愛固其宜爾曽不見答而妾媵是嬖好惡<lb/>
取舍顚倒如此不明孰甚焉此詩所謂乃如之人者蓋<lb/>
指莊公也比之日月尊之至矣而微有譏焉日月之明<lb/>
無所不照而今也不能致察于帷簿之間能無愧乎逝<lb/>
往也意有所移往而不返溺于嬖妾而不在莊姜失于<lb/>
<pb n="12b"/>
古人處夫婦之道故曰逝不古處天下有定理嬖寵惑<lb/>
之則其心亂矣故曰胡能有定寧不猶言曽不也心在<lb/>
彼而曾不在我也三章四章亦以日月為稱而止言所<lb/>
以出之方何耶日月經乎中天則其明無所不及初升<lb/>
之明雖明而未遠也書曰視逺惟明孔子答子張之問<lb/>
明曰可謂逺也已矣明固貴夫逺也莊姜之不見答無<lb/>
乃莊公雖明而未逺乎不深言其過而特㣲其辭示敬<lb/>
心也徳音天所同得莊公固有是徳音矣以不定之故<lb/>
<pb n="13a"/>
良心轉為無良甚可惜也然莊姜不欲常置諸胸中要<lb/>
當忘之故曰俾也可忘前三章猶有怨辭至于卒章惟<lb/>
曰父母養我不終至此尚復何言所謂報我者亦不能<lb/>
陳述之矣鳴呼使莊公本心常如日月之明夫婦之間<lb/>
豈至此極哉君人者觀此一詩心之不明其害如是可<lb/>
以為鑒矣<lb/>
　　終風篇<lb/>
臣聞處順境者易處逆境者難何謂順境人心翕然相<lb/>
<pb n="13b"/>
應無有齟齬者是也何謂逆境人心悍然不從未易調<lb/>
護者是也于其易也而順受之于其逆也而思所以處<lb/>
之反求諸已積其誠意盡其在我而已莊姜不見答于<lb/>
先君又見侮于州吁甚難處也常人之情遭此逆境無<lb/>
不懈怠而莊姜安于所遇惟自傷其無辜而無嫉妒他<lb/>
人之心故序綠衣日月終風三詩皆以傷己言可謂深<lb/>
探其所存矣風終日而又甚暴喻州吁之虐而見莊姜<lb/>
之柔順則笑侮之猶無逸言小人侮厥父母曰昔之人<lb/>
<pb n="14a"/>
無聞知也浪放蕩也謔浪笑敖侮之甚矣而莊姜方且<lb/>
哀憐之以為良心善性人所均稟而淪于惡習顚冥至<lb/>
此良可悼也霾雨土也昏暮之狀也雖則昏暮感其母<lb/>
之見棄亦有時而惠然肯來也然終不能勝其惡習暫<lb/>
明而復昏所以莫往莫來也莊姜不嫉惡又從而思之<lb/>
可謂深于愛子矣悼之思之所以興其善心憎之絶之<lb/>
足以遏其惡念莊姜于此慮之熟矣陰而霾曀終風且<lb/>
繼以陰雨不旋日而復曀亦言昏蒙也雨雖不驟重陰<lb/>
<pb n="14b"/>
未解故曰曀曀靁雖不作而相繼不絶故曰虺虺皆言<lb/>
昏暮也人之善不善明與昏而已寤言不寐憂其昏也<lb/>
願言則嚏願言則懐欲其明也願者善端初發之謂彼<lb/>
願言則我嚏矣鄭康成所謂猶今俗人嚏而曰人道我<lb/>
此感通之理也彼願以為懐矣如周南嗟我懐人之懐<lb/>
不忘于心非不從而已也莊姜可謂曲盡矣而終不能<lb/>
轉移其暴虐之行其下愚不移者歟然子雖不孝母不<lb/>
可以不慈此古人人倫之要觀是詩者觸𩔖而長之則<lb/>
<pb n="15a"/>
人倫之間蔑有不可處者矣<lb/>
　　擊鼓篇<lb/>
臣聞興師動衆爭地爭城兵鋒一交肝腦塗地甚可畏<lb/>
也其可輕用也哉然有國有家者非兵無以宣威靈制<lb/>
強暴故亦不得已而用之外禦其侮者為固圉而舉以<lb/>
仁伐不仁者為救民而舉兵出有名故罔不吉何者人<lb/>
心固以為當然操不祥之具彊民于戰鬭之間而不與<lb/>
衆同欲其為從之也難矣今州吁以庶奪嫡親賊其兄<lb/>
<pb n="15b"/>
罪固不容誅矣乃欲以兵力自彊為平陳與宋之役平<lb/>
成也欲伐鄭而力不能獨辦故結二國之成而共伐之<lb/>
漕邑之城國之土功也可謂勞役矣今伐鄭之師怨苦<lb/>
無聊欲為版築者而不可得故有我獨南行之嘆蓋築<lb/>
者猶可以生還而我則必死所以忡忡然其憂也將行<lb/>
之時與其室家訣别故其言慘戚如此爰於也於何而<lb/>
居於何而處言無定也於何而喪其馬則其兵敗而人<lb/>
亦殆矣求諸林下若所謂收爾骨者何其言之悲歟契<lb/>
<pb n="16a"/>
闊勤苦之狀也夫婦之義生死同之勤苦共之此一定<lb/>
之論也故曰成説今而不我活矣説可成乎洵亦信也<lb/>
詩人所謂洵美且直皆信然之辭向也約言與子偕老<lb/>
今我先子而死則變而為不信也故曰不我信者此皆<lb/>
夫婦訣别之語州吁亦聞之乎昔孟子論得民心之道<lb/>
所欲與之聚之所惡勿施爾也安居者人所欲而州吁<lb/>
故勞之用兵者人所畏而州吁彊施之欲惡皆違乎民<lb/>
自古及今未有能濟者由是觀之兵其可輕用哉雖然<lb/>
<pb n="16b"/>
人有疾病以藥攻之時有姦宄以兵伐之雖湯武之得<lb/>
天下何嘗不用兵乎而湯武之舉順乎人心故人無不<lb/>
服此詩所刺咈乎人心故人皆怨之成敗之所以殊也<lb/>
説以使民民忘其勞説以犯難民忘其死如是而用兵<lb/>
人亦何怨之有君人者盍亦深思熟講求所以順乎人<lb/>
心者哉<lb/>
　　凱風篇<lb/>
臣聞中庸曰射有似乎君子失諸正鵠反求諸其身孟<lb/>
<pb n="17a"/>
子亦言行有不得者皆反求諸已此言得失之殊途未<lb/>
有不自已出者責人而不責己則本原之地用志不篤<lb/>
見善不遷有過不改而感格之至邈不可冀修已而不<lb/>
責人則朝夕思念求所以齟齬不合者誰實為之積其<lb/>
誠意自足以感人動物此得失之所以殊也昔者舜之<lb/>
事親難莫甚焉舜不見其頑嚚而惟極其敬舜號泣于<lb/>
旻天負罪引慝夔夔齊慄形于載見故雖瞽瞍之不慈<lb/>
亦為之底豫此感格之效也凱風之詩其淵源于此歟<lb/>
<pb n="17b"/>
凱風云者南方長育萬物之風舜之作歌所謂南風之<lb/>
薫阜民財者是也棘難長之木心發生之初自凱風之<lb/>
吹拂其心始長至于夭夭其盛可以為薪非一朝一夕<lb/>
之故以喻母氏養我七子自襁褓而至于成人其劬勞<lb/>
也乆矣而吾母寡居之後不安其室人子于此將何以<lb/>
自處哉男女人之大欲當淫風流行之時漸染惡習與<lb/>
之俱靡此人情之所不能免也母子之際人所難言順<lb/>
從則害義諫止則傷思惟有反躬自責不以為母之過<lb/>
<pb n="18a"/>
而以為己之咎則庶乎其足以感動矣故曰母氏聖善<lb/>
我無令人泉之清寒者能使人甘之鳥之好音者能使<lb/>
人樂之而我獨不能慰其母是豈母之罪哉比之凱風<lb/>
其稱甚美而寒泉黄鳥之不若其自責也深矣負罪引<lb/>
慝此舜所以為大孝而今也七子之心契合無間古今<lb/>
雖殊人心不異所謂人皆可以為堯舜也雖然子之自<lb/>
責可謂有子矣而母之能從略不見于是詩何哉曰誠<lb/>
可以貫金石而况于人乎未有不可感動者以瞽瞍底<lb/>
<pb n="18b"/>
豫推之母之能從不言而可知矣觀此詩者處人倫扞<lb/>
格皆能反求諸身始雖未合終必相應矣以之處兄弟<lb/>
則兄友而弟恭以之處夫婦則夫和而妻柔易之繫辭<lb/>
曰觸𩔖而長之豈不信然哉<lb/>
　<lb/>
　<lb/>
　<lb/>
　絜齋毛詩經筵講義卷二<lb/>
</p>
<p>
</p>
  </div>
</body>
</text>
</TEI>
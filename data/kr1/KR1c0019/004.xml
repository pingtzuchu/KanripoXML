<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋毛詩經筵講義卷四</head> <lb/>
    <p>
<pb n="1a"/>
欽定四庫全書<lb/>
　絜齋毛詩經筵講義卷四<lb/>
　　　　　　　　　　　　　宋　袁燮　撰<lb/>
　　羔裘篇<lb/>
臣聞之書曰天命有徳五服五章哉夫衣服所以章徳<lb/>
也天之所命奉而行之非以私意與之也有如是之徳<lb/>
斯有如是之服當與而不與不當與而與之皆非所以<lb/>
奉天命故古人于是致意焉羔裘大夫之服也濡潤澤<lb/>
<pb n="1b"/>
也豹飾緣以豹皮也晏鮮盛也英裘飾也其服可謂華<lb/>
矣其人必賢乃能相稱不然則所謂彼其之子不稱其<lb/>
服矣洵直且侯信其直且美也舍命不渝見危授命也<lb/>
彦美稱也此古之君子皆稱其服者也鄭之大夫所服<lb/>
之裘非不粲然可觀而察其為人瑣瑣碌碌非所當服<lb/>
而服焉詩人不顯攻之而思古人以寓規警之意知彼<lb/>
之為優則知此之為劣所謂辭不迫切而意獨至也嗚<lb/>
呼人臣策名委質立乎人之本朝固將有益于國家也<lb/>
<pb n="2a"/>
其可無以稱其服乎人君設官分職錫之朝服以華其<lb/>
躬非徒富貴之也其可不求夫可以稱其服者乎三復<lb/>
是詩深求其義則君臣之道兩得不然則俱失之矣可<lb/>
不謹哉<lb/>
　　女曰雞鳴篇<lb/>
臣聞人之一心警戒則其徳日新宴安則其過日積故<lb/>
傳有之曰宴安酖毒不可懐也中無所主惡勞喜逸氣<lb/>
體頽惰而不能自持此所以溺于宴安也况于夫婦之<lb/>
<pb n="2b"/>
間尤人情之所易溺者乎道不足以制欲志不足以帥<lb/>
氣惑于淫姣而不溺焉者鮮矣觀女曰雞鳴之詩何其<lb/>
相警戒之切也女以為雞鳴而士以為昧旦雞鳴之時<lb/>
天猶未明也昧旦則在晦明之間矣女又曰明星有爛<lb/>
則又未旦也子其弋鳧鴈以供飲食乎加者射而中男<lb/>
子之事也宜者烹飪不失其節婦人之職也衽席之上<lb/>
人情之所易安而古之為夫婦者皆不以是為樂未旦<lb/>
而興勤于生理而不敢懈此心清明不為人欲所蔽可<lb/>
<pb n="3a"/>
不謂賢乎雖然家人嗃嗃與夫婦子嘻嘻者固有間矣<lb/>
然不若交相愛之尤為可貴也此詩以警戒為主而味<lb/>
其宜言飲酒與子偕老琴瑟在御莫不靜好之語則情<lb/>
意浹洽歡然無間琴瑟友之以寓其所樂則不偏于嚴<lb/>
矣嚴以警其怠和以通其情豈非尤可貴者歟抑又有<lb/>
大于此者焉無非無儀惟酒食是議固婦人之賢行也<lb/>
而古人之為賢婦者又不止是今日子所招來而相與<lb/>
為友者吾將雜佩以贈之則其志甚大乃周南之后妃<lb/>
<pb n="3b"/>
輔佐君子求賢審官之用心也豈非婦人女子之難能<lb/>
乎夫婦交相警戒其徳日進遂至于此非溺于宴安者<lb/>
之所能識也孔子存此以為萬世夫夫婦婦之法誠用<lb/>
力于造端之地者可不三復是詩哉<lb/>
　　山有扶蘇篇<lb/>
臣聞孟軻有言不信仁賢則國空虚春秋傳曰不有君<lb/>
子其能國乎夫仁賢君子國之所恃以安彊者也有之<lb/>
則為朝廷之光無之則為社稷之辱南山有臺樂得賢<lb/>
<pb n="4a"/>
之詩也曰臺曰萊曰桑曰楊曰把曰李曰栲曰杻曰枸<lb/>
曰榆以喻賢人之衆多也南山北山之崇必有生植之<lb/>
物蔚然茂盛斯稱其為山矣朝廷之尊必有衆多之賢<lb/>
森然㑹集斯稱其為朝廷矣今此詩之大旨亦然扶蘇<lb/>
叢生之木也喬松竦直之木也此山之所宜有者荷華<lb/>
芙蕖也游龍紅草也此隰之所宜有者賢人之盛獨非<lb/>
朝廷之所宜有乎子都者美秀之稱子充者篤實之謂<lb/>
狂言其放肆狡言其險詐如此而是如彼而非如此而<lb/>
<pb n="4b"/>
正如彼而邪豈不粲然黒白分明哉今子都子充宜見<lb/>
而不見而狂與狡童不宜見而見則是非邪正顚倒錯<lb/>
亂而紀綱法度頽靡廢闕安在其為朝廷之尊乎立政<lb/>
之書曰其勿以憸人其惟吉士書之憸人即詩之狂狡<lb/>
也其意氣似勇決其言論似開敏故世主往往惑焉以<lb/>
為眞可信任者此國家之蟊賊也可不芟夷之屏棄之<lb/>
乎公論之所謂美者鄭忽以為惡公論之所謂惡者鄭<lb/>
忽以為美狂狡肆其毒螫而賢者無以自存尚何以保<lb/>
<pb n="5a"/>
其邦乎知人則哲惟帝其難之故雖堯舜之聖而于此<lb/>
不敢忽何為其不敢忽也似是而非足以亂眞取捨不<lb/>
當而禍亂之所從生故也惟聖明致察焉<lb/>
　　風雨篇<lb/>
臣聞所貴乎君子者不失其本心而已天與人以此心<lb/>
至精至明雖更歴萬變而秉彝之懿未始少虧斯可謂<lb/>
之君子矣故書曰彰厥有常吉哉又曰其惟克用常人<lb/>
常者不變之謂也窮如是達亦如是始如是終亦如是<lb/>
<pb n="5b"/>
是之謂有常中庸曰國有道不變塞焉强哉矯國無道<lb/>
至死不變強哉矯塞窮也謂不變窮之所守也死者人<lb/>
所甚畏當死則死不以為憚可不謂之强乎强立而不<lb/>
反則可謂有常矣風雨之作淒淒瀟瀟至于有如晦冥<lb/>
未嘗易其節物固自有常也可以人而不如物乎始正<lb/>
而終邪始勤而終怠始明而終昏皆不常其徳也皆改<lb/>
其度者也君子則不然吾有此良心斯有此常度規矩<lb/>
準繩不可須臾離也終身守之不以時之汚隆而貳其<lb/>
<pb n="6a"/>
心此人君之所當用也今鄭國之君棄其有常者而用<lb/>
其無常者此詩人之所以思見君子焉未見之時如在<lb/>
險阻中既見則平矣故曰夷未見之時如疾痛之在躬<lb/>
既見則愈矣故曰瘳未見之時此心戚戚然而憂既見<lb/>
則釋然矣此所以喜也嗚呼君子之未見與夫既見人<lb/>
心休戚不同如此國之輕重繫于此故也然則為人君<lb/>
者豈可不汲汲皇皇求天下有常之士而信任之哉<lb/>
　　子衿篇<lb/>
<pb n="6b"/>
臣聞人生天地間所以異于羣物者以知有義理而已<lb/>
義理人心之所同皆可以為善然無以講明之則終日<lb/>
昏昏淪于惡習與蠢然無識者殆無以異所謂飽食煖<lb/>
衣逸居而無教則近于禽獸古人病其然設為庠序學<lb/>
校漸摩陶冶使人心曉然皆知義理之可貴不為物欲<lb/>
所遷則教之功也嗚呼是豈可一日廢乎青青子衿謂<lb/>
交領也學子所服也青青子佩謂佩玉也禮士佩瓀珉<lb/>
而青組綬是也士服其服宜在學校而逸遊于外無親<lb/>
<pb n="7a"/>
師取友之益安在其為士乎縱我不住敎而子亦不來<lb/>
學雖音問亦不我通乃自肆于城闕之上以騁望為樂<lb/>
此所謂挑兮達兮也挑達之樂在外義理之樂在内在<lb/>
外之樂俄頃間爾在内之樂生生不窮而人心不明昧<lb/>
于取舍君子安得而不傷之一日而廢飲食不免于饑<lb/>
渇一日而不務學必放其良心良心陷溺將不可以為<lb/>
人此其為害殆有甚于饑渇者此所以一日不見如三<lb/>
月之久也雖然士亦何罪國君不以是為急學校廢而<lb/>
<pb n="7b"/>
不修所以至是然則為民上者豈可不以敎養為先哉<lb/>
　　鷄鳴篇<lb/>
臣聞人無常心由天理而行則是心常明為人欲所蔽<lb/>
則是心必昏男女之欲人情之所不能免也溺于其所<lb/>
愛而忘其為可戒則本然之心日以昏蝕矣古之人以<lb/>
為家不齊不可以治國故必擇賢妃正女資禀不羣而<lb/>
教飭有素者端本于宫壼之間所言所行率由正道朝<lb/>
夕規警而此心之明莫或蔽之矣聞蒼蠅之聲而以為<lb/>
<pb n="8a"/>
雞鳴見月出之光而以為日出兢兢然惟恐朝臣之既<lb/>
至而吾君之視朝稍晚無以慰士大夫之心不敢以為<lb/>
細故而忽之也蟲飛薨薨東方且明矣而我猶與子甘<lb/>
寢而同夢㑹于朝者皆欲歸其私家久俟于此寧不見<lb/>
憎乎下憎其上不美莫大焉警策昏怠未明求衣視朝<lb/>
不失其節則我與子皆不見憎矣嗚呼為上者何可不<lb/>
念其臣乎中庸曰體羣臣則士之報禮重勞逸休戚同<lb/>
然無間所謂體也卷耳之詩知臣下之勤勞陟彼崔嵬<lb/>
<pb n="8b"/>
我馬虺隤陟彼高岡我馬𤣥黄居宫闈之内而能體其<lb/>
臣于道塗之艱難此所謂賢后妃也今此詩亦念夫趨<lb/>
朝之臣可不謂賢乎哀公荒淫怠慢無道甚矣此詩不<lb/>
直指其失而惟以古之賢妃所以警其君者言之知彼<lb/>
之為善則知此之為惡幡然自省能改其過是亦賢君<lb/>
也嗚呼其善格君心之非者歟<lb/>
　　還篇<lb/>
臣聞一國之風俗國君為之也上倡其下者謂之風下<lb/>
<pb n="9a"/>
從其上者謂之俗故曰君子之徳風小人之徳草草上<lb/>
之風必偃倡之者善而從之者無不善則風俗日以淳<lb/>
倡之者不善而從之者亦不善則風俗日以薄齊人之<lb/>
俗其初未必皆好田獵馳逐也惟哀公好之故其下亦<lb/>
然如影響之應形聲有不能自已者還便捷貌也茂與<lb/>
昌皆盛也獸生三歳曰肩儇利也臧善也我謂彼為還<lb/>
彼以我為儇我謂彼為茂彼以我為好我謂彼為昌彼<lb/>
以我為臧一國之人好田獵者衆故猝然相遇更相稱<lb/>
<pb n="9b"/>
譽不能自禁于齒頰之間其始曰還曰儇不過言其捷<lb/>
與利爾猶未以為美也至于曰茂曰好曰昌曰臧則皆<lb/>
以為美矣視田獵馳逐如蹈仁履義之深可貴矣顚倒<lb/>
是非轉移黒白貴其所可賤樂其所可憂人心之昏蒙<lb/>
一至此極哉孟軻有言上有好者下必有甚焉者矣古<lb/>
之人君所以一嚬一笑不敢不謹者蓋懼夫少有過差<lb/>
而國人又將甚于我也此詩無一言譏哀公之失道而<lb/>
獨以其習俗之不美者言之觀枝葉之瘁而本根之蹶<lb/>
<pb n="10a"/>
不言可知也眞善警其君者歟孔子存此詩所以欲萬<lb/>
世為人君者謹其好惡而端其表儀也即其田獵馳逐<lb/>
觸𩔖而長之凡關于風俗者皆當致謹惟聖明深念之<lb/>
　　甫田篇<lb/>
臣讀孟軻書觀齊宣王欲闢土地朝秦楚莅中國撫四<lb/>
夷亦可謂大有為之志矣而孟軻則曰以若所為求若<lb/>
所欲盡心力而為之後必有災三復斯言而後知軻之<lb/>
知本也夫人孰無所欲而必顧我之所為果足以得此<lb/>
<pb n="10b"/>
則可以遂其欲矣所為者卑汚淺陋而欲求光明俊偉<lb/>
之功其可得乎襄公以國君之尊而躬為鳥獸之行瀆<lb/>
亂天倫罪固不容誅矣民事之不修田獵之是好觀其<lb/>
所為無一合于義理者此豈足以立非常之功乎妄意<lb/>
于圖大而無可以圖大之實妄意于服遠而無可以服<lb/>
遠之具此詩之所以刺也田甚廣而力不及則禾稼不<lb/>
茂而稂莠實繁矣人在逺而彊思之則用心徒勞而事<lb/>
功不集矣曷不反而自求退而自省乎此詩人正本之<lb/>
<pb n="11a"/>
論也雖然妄意于大者逺者固非矣而無志于大者逺<lb/>
者亦豈君子之所貴哉今觀卒章之意猶有望于襄公<lb/>
焉婉兮孌兮總角丱兮言童稚之時也然長之養之未<lb/>
至于甚久而突然冠弁列于成人理之必然也然則大<lb/>
者遠者雖不可以躁求而亦可以馴致豈若田甫田之<lb/>
力不及思遠人者之心徒勞哉觀前二章則知人君不<lb/>
可以妄圖觀後一章則知人君不可以無志惟聖明深<lb/>
察之<lb/>
<pb n="11b"/>
　　猗嗟篇<lb/>
臣聞人君有大徳有末節身修而家齊家齊而國治徳<lb/>
之大者也威儀之可觀技藝之可喜節之未者也目不<lb/>
兩視而明耳不兩聽而聰于此有餘則于彼不足古之<lb/>
人君深知是心之不可分也朝夕念慮惟躬行是急惟<lb/>
家齊是務而薄物細故皆不暇及大者既立小者略之<lb/>
乃所以全其大者也魯桓斃于齊襄夫人姜氏實為之<lb/>
既而往來于齊魯二國曽無顧忌莊公之為人子既不<lb/>
<pb n="12a"/>
能追痛其父又不能防閑其母慙徳多矣而惟修其威<lb/>
儀精于技藝為足以悦世俗之耳目毋乃舍本而逐末<lb/>
乎故齊人雖譽之而實譏之抑揚趨蹌言威儀也美目<lb/>
清揚言容貌也射不出正言中的也四矢之反既中而<lb/>
復中也射至于終日而無一不中其藝固精矣而舞則<lb/>
又與樂節相應故謂之選也人見之誰不稱贊而君子<lb/>
觀之以為隱憂何者人惟一心不可以兩用也役其精<lb/>
神于威儀技藝之末豈能不妨其大者乎雖然射所以<lb/>
<pb n="12b"/>
觀徳内志不正外體不直不可以言中其容貌不比于<lb/>
禮其節不比于樂亦非射之善者今此詩三章極稱其<lb/>
善射于此觀徳孰曰不可而反以為刺不已誣乎曰射<lb/>
固可貴也不追念其父不防閑其母人之大倫乖戾如<lb/>
此而獨精于射豈能掩其惡乎孔子存此一詩所以欲<lb/>
萬世之下為人君者明于大小之辨大者不立其餘何<lb/>
觀射有似乎君子且不足貴況其他技藝所謂詩可以<lb/>
觀者蓋如此<lb/>
<pb n="13a"/>
　　陟岵篇<lb/>
臣聞安佚者人情之所甚欲行役者人情之所甚憚也<lb/>
捨室家之樂躬道塗之勞險阻艱于跋履寒暑切于體<lb/>
膚父母兄弟邈焉間隔朝夕懐歸不能自釋此怨讟之<lb/>
所由興今觀陟岵一詩不惟不怨而尊君戴上之心無<lb/>
異于平居之時此所謂變風止乎禮義者歟方其離家<lb/>
之日父則告之曰夙夜無止是欲其不敢自息也母則<lb/>
告之曰夙夜無寐是欲其不遑寢處也兄則告之曰夙<lb/>
<pb n="13b"/>
夜必偕是欲其與儕𩔖偕行也而三人者之言又皆曰<lb/>
尚愼旃哉丁寧告戒如是其切可不謂賢父母兄乎陟<lb/>
其高山望其父母兄不可見則思其别時告戒之語奉<lb/>
以周旋不敢失墜可不謂賢子弟乎一門之内長幼尊<lb/>
卑知有君而不知有身知有國而不知有家可謂達于<lb/>
大義不蔽其良心矣為下者能忠其上而為上者可不<lb/>
卹其下乎采薇東山之詩序其情而憫其勞入人之深<lb/>
淪于骨髓此所以犯難而忘死也上卹其下下忠其上<lb/>
<pb n="14a"/>
此所以交通而無間也今日邊烽未息征夫暴露自往<lb/>
年四月至今年三月恰一歳矣盛夏酷熱之時不容解<lb/>
甲至于生蛆隆冬盛寒之際坐臥被甲其冷徹骨糲飯<lb/>
虀羮終年食淡而又驅之戰鬬豈其所樂哉念之卹之<lb/>
聖心之所不能忘也孰若賦勞還之詩各歸其故壘而<lb/>
以其供億之費募沿邊壯勇之士人人可用莫非精兵<lb/>
有捍禦之實無出戍之苦父母兄弟無復相離保護鄉<lb/>
井各致其力計無便于此者惟聖主亟圖之<lb/>
<pb n="14b"/>
　　伐檀篇<lb/>
臣聞人主之任官不可有一毫之私所共者天位所治<lb/>
者天職所食者天祿無非天也豈可以己意參之哉故<lb/>
書曰無曠官天工人其代之天至公也代天而行亦必<lb/>
公其心可也賢者親之任之不賢者疎之斥之如權衡<lb/>
焉非有意于輕重如繩墨焉非有意于曲直斯可謂至<lb/>
公矣宜親任者而疎斥之宜疎斥者而親任之安在其<lb/>
為公道乎檀可以為車為輪為輻伐之而寘諸河濱此<lb/>
<pb n="15a"/>
賤者所為也今而賢者身親其勞則失其職矣不稼穡<lb/>
而得禾不狩獵而得禽此所謂無功而受祿也今而在<lb/>
位在職則非其任矣是非顚倒一至于是天工之代豈<lb/>
其然乎彼君子兮指伐檀者言之也得斯人而任之則<lb/>
不素餐矣人臣之患莫大于素餐非有忠言嘉謨也非<lb/>
能竭誠盡瘁也而乘君子之器食君子之祿職業之瘝<lb/>
曠政敎之廢闕生民之憔悴皆此曹實為之是豈能有<lb/>
補于國耶今明主憂勤于上而賢否混淆于下尸位素<lb/>
<pb n="15b"/>
餐者尚多有之怠惰廢弛偷合茍容國之蠧民之殘也<lb/>
擯斥一二以勵其餘而擇其不素餐者親之于是賢士<lb/>
爭奮姦囘屏息而綱紀大振矣此當今之先務也惟聖<lb/>
明亟圖之<lb/>
　　碩鼠篇<lb/>
臣聞善為國者富藏于民不善為國者富藏于府庫君<lb/>
民一體也民既富矣君安得而不富不藏于民而厚斂<lb/>
焉民既竭矣君亦安能獨豐哉故有若之言曰百姓足<lb/>
<pb n="16a"/>
君孰與不足荀卿言財貨本未源流亦以為本原在下<lb/>
而不在上也彼魏君者何足以知此汲汲于聚斂而民<lb/>
心日離是乃自蹶其本爾貫事也事其君者三歳矣莫<lb/>
我肯顧言未嘗眷顧于我也莫我肯徳不以我為徳也<lb/>
莫我肯勞不知我之勞也君不恤其民民不戴其君相<lb/>
率而去遠適他邦豈其本心然哉衣食不足無以自給<lb/>
其勢不得不爾鄭國狡童之刺雖曰不美猶可言也今<lb/>
而比之碩鼠殆又甚焉君臨一國國人愛之若父母仰<lb/>
<pb n="16b"/>
之如日月畏之如雷霆可也而以碩䑕譏之不君其君<lb/>
至是而極矣聖人存此詩所以為重斂之深戒歟始曰<lb/>
樂土之得所中曰樂國之得直固將去矣而卒章則曰<lb/>
誰之永號吾其何之乎惟有永號而已言終不去也君<lb/>
雖無道而終不忍去此謂變風止乎禮義者歟此夫子<lb/>
所以錄之也<lb/>
　<lb/>
　絜齋毛詩經筵講義卷四<lb/>
</p>
<p>
</p>
  </div>
</body>
</text>
</TEI>
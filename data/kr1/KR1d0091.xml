<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>朱子禮纂</head>
    <p>
<pb n="1a"/>欽定四庫全書　　　　經部四<lb/>
　朱子禮纂　　　　　　禮類六<hi>雜禮書之屬</hi>
　　提要<lb/>
　　　　<hi>臣</hi>等謹案朱子禮纂五卷<lb/>
　　　國朝李光地撰是書於朱子儀禮經傳通解及<lb/>
　　　　家禮二書外凡説禮之條散見於文集語類<lb/>
　　　　者分類纂集分為五目曰總論曰冠昏曰喪<lb/>
　　　　曰祭曰雜儀縷析條分具有統貫雖採輯不<pb n="1b"/>　　　　無遺闕若文集有答潘恭叔書論編儀禮禮<lb/>
　　　　記章句答王子合書論居喪家祭又有周禮<lb/>
　　　　三徳説樂記動靜説書程子禘説後等篇此<lb/>
　　　　書皆不見録又與吳晦叔書論太廟當南向<lb/>
　　　　太祖當東向雖與此書所録答王子合書大<lb/>
　　　　義相似然答晦叔書更為詳盡今乃刪詳而<lb/>
　　　　存略又集載鄂州社壇記前列羅鄂州所定<lb/>
　　　　壇壝制度及社稷向位朱子必以其深合典<pb n="2a"/>　　　　禮故詳述之以補禮文之闕而此書乃盡刪<lb/>
　　　　前篇但存某按以下云云亦失朱子備載之<lb/>
　　　　意然朱子説禮之言參差散見猝不能得其<lb/>
　　　　端緒光地類聚而區分之使秩然有理於學<lb/>
　　　　禮者亦為有功矣乾隆四十三年九月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
<head>朱子禮纂卷一</head> <lb/>
    <p>
<pb n="1a"/>欽定四庫全書<lb/>
　朱子禮纂卷一<lb/>
　　　　　　　　　　　大學士李光地撰<lb/>
　　總論<lb/>
臣聞之六經之道同歸而禮樂之用為急遭秦滅學禮<lb/>
　樂先壊漢晉以來諸儒補緝竟無全書其頗存者三<lb/>
　禮而已周官一書固為禮之綱領至其儀法度數則<lb/>
　儀禮乃其本經而禮記郊特牲冠儀等篇乃其義說<pb n="1b"/>　耳前此猶有三禮通禮學究諸科禮雖不行而士猶<lb/>
　得以誦習而知其說熙寧以來王安石變亂舊制廢<lb/>
　罷儀禮而獨存禮記之科棄經任傳遺本宗末其失<lb/>
　已甚而博士諸生又不過誦其虚文以供應舉至於<lb/>
　其間亦有因儀法度數之實而立文者則咸幽冥而<lb/>
　莫知其源一有大議率用耳學臆斷而已若乃樂之<lb/>
　為教則又絶無師授律尺短長聲音清濁學士大夫<lb/>
　莫有知其說者而不知其為闕也故臣頃在山林實<pb n="2a"/>　與二三學者考訂其說欲以儀禮為經而取禮記及<lb/>
　諸經史雜書所載有及於禮者皆以附於本經之下<lb/>
　具列註疏諸儒之說畧有端緒而私家無書檢閱無<lb/>
　人抄寫乆之未成㑹蒙除用學徒分散遂不能就而<lb/>
　鍾律之制則士友間亦有得其遺意者竊欲更加參<lb/>
　考别為一書以補六藝之闕而亦未能具也欲望聖<lb/>
　明特詔有司許臣就秘書省太常寺關借禮樂諸書<lb/>
　自行招致舊日學徒十餘人踏逐空閒官屋數間與<pb n="2b"/>　之居處令其編類雖有官人亦不繫銜請俸但乞逐<lb/>
　月量支錢米以給飲食紙札油燭之費其抄寫人即<lb/>
　乞下臨安府差撥貼司二十餘名候結局日量支犒<lb/>
　賞别無推恩則於公家無甚費用而可以興起廢墜<lb/>
　垂之永乆使士知實學異時可為聖朝制作之助則<lb/>
　斯文幸甚天下幸甚<hi>文集三禮劄子乞修</hi>
某聞之學者博學乎先王六藝之文誦焉以識其辭講<lb/>
　焉以通其意而無以約之則非學也故曰博學而詳<pb n="3a"/>　說之將以反說約也何謂約禮是也禮者履也謂昔<lb/>
　之誦而說者至是可踐而履也故夫子曰君子博學<lb/>
　於文約之以禮顔子之稱夫子亦曰博我以文約我<lb/>
　以禮禮之為義不綦大哉然古禮非必有經蓋先王<lb/>
　之世上自朝廷下達閭巷其儀品有章動作有節所<lb/>
　謂禮之實者皆踐而履之矣故曰禮儀三百威儀三<lb/>
　千待其人而後行則豈必簡策而後傳哉其後禮廢<lb/>
　儒者惜之乃始論著為書以傳於世今禮記四十九<pb n="3b"/>　篇則其遺說已學而求所以約之者不可以莫之習<lb/>
　也今柯君直學將為諸君誦其說而講明之諸君其<lb/>
　聽之毋忽易曰智崇禮畢禮以極卑為事故自飲食<lb/>
　居處洒掃欬唾之間皆有儀節聞之若可厭行之若<lb/>
　𤨏碎而不綱然惟愈卑故愈約與所謂極崇之智殊<lb/>
　未可以差殊觀也夫如是故成性存存而道義出焉<lb/>
　此造約之極功也諸君其聽之毋忽<hi>文集記序說講禮</hi>
人生而靜天之性未嘗不善感物而動性之欲此亦未<pb n="4a"/>　是不善至於物至知知然後好惡形焉好惡無節於<lb/>
　内知誘於外不能反躬天理滅矣方是惡故聖賢說<lb/>
　得惡字煞遲<hi>語類蒙錄程端</hi>
物之感人無窮而人之好惡無節此說得工夫極宻兩<lb/>
　邊都有些罪過物之誘人固無窮然亦是自家好惡<lb/>
　無節所以被物誘去若自有箇主宰如何被他誘去<lb/>
　此處極好玩味且是語意渾粹<hi>語類錄沈僴</hi>
不窺宻<hi>止</hi>無測未至曰許多事都是一箇心若見得此<pb n="4b"/>　心誠實無欺偽方始能如此心苟渙散無主則心皆<lb/>
　逐他去了更無一箇主觀此則求放心處全在許多<lb/>
　事上將許多事去攔截此心教定無測未至未至之<lb/>
　事自家不知不當先測今日未可便說道明日如何<lb/>
　<hi>語類䝉錄林子</hi>
問禮記九容與論語九思一同本原之地固欲存養於<lb/>
　容貌之間又欲隨事省察曰即此便是涵養本原這<lb/>
　裏不是存養更於甚處存養<hi>語類失名</hi>
<pb n="5a"/>問君子莊敬日强是志强否曰志也强體力也强今人<lb/>
　放肆則日怠惰一日那得强伊川云人莊敬則日就<lb/>
　規矩莊敬自是耐得辛苦自不覺其日就規矩也<hi>語類</hi>
　<hi>徐㝢録</hi>
古者教法禮樂射御書數不可闕一就中樂之教尤親<lb/>
　切䕫教胄子只用樂大司徒之職也是用樂蓋是教<lb/>
　人朝夕從事於此拘束得心長在這上面蓋為樂有<lb/>
　節奏學他底急也不得慢也不得乆之都換了他一<pb n="5b"/>　副常情性<hi>語類錄潘植</hi>
九年知類通達横渠說得好學者至於能立則教者無<lb/>
　遺恨矣此處方謂大成蓋學者既到立處則教者亦<lb/>
　不消得管他自住不得故横渠又云學者能立則自<lb/>
　强不反而至於聖人之大成矣而今學者不能得扶<lb/>
　持到立處嘗謂此叚是箇致知之要如云一年視離<lb/>
　經辨志古注云離經斷絶句也此且是讀得成句辨<lb/>
　志是知得這箇是為己那箇是為人這箇是義那箇<pb n="6a"/>　是利三年敬業樂羣敬業是知得此是合當如此做<lb/>
　樂羣是知得滋味好與朋友切磋五年博習親師博<lb/>
　習是無所不習親師是所見與其師相近了七年論<lb/>
　學取友論學是他論得有頭緒了取友是知賢者而<lb/>
　取之此謂之小成九年知類通達此謂之大成横渠<lb/>
　說得推類兩字最好如荀子倫類不通不足謂之善<lb/>
　學而今學者只是不能推類到得知類通達是無所<lb/>
　不曉便是自强不反這幾句都是上兩字說學下兩<pb n="6b"/>　字說所得處如離經便是學辨志便是所得處他皆<lb/>
　倣此<hi>語類錄林賜</hi>
古人學校教養徳行道藝選舉爵祿宿衛征伐師旅田<lb/>
　獵皆只是一項事<hi>語類錄沈僩</hi>
大抵說制度之書惟周禮儀禮可信禮記便不可深信<lb/>
　周禮畢竟出於一家謂是周公親筆做成固不可然<lb/>
　大綱却是周公意思某所疑者但恐周公立下此法<lb/>
　却不曾行得盡<hi>語類蔚錄陳文</hi>
<pb n="7a"/>子升問周禮如何看曰也且循注疏看去第一要見得<lb/>
　聖人是箇公平底意思如陳君舉說天官之職如膳<lb/>
　羞衣服之官皆屬之此是治人主之身此說自是到<lb/>
　得中間有官屬相錯綜處皆謂聖人有使之相防察<lb/>
　之意這便不是天官是正人主之身兼統百官地官<lb/>
　主教民之事大綱已具矣春夏秋冬之官各有所掌<lb/>
　如太史等官屬之宗伯蓋以祝史之事用之祭祀之<lb/>
　故職方氏等屬之司馬蓋司馬掌封疆之政最是大<pb n="7b"/>　行人等官屬之司寇難曉蓋儀禮覲禮諸侯行禮既<lb/>
　畢出乃右肉袒於廟門之東王曰伯父無事歸寧乃<lb/>
　邦然後再拜稽首出自屏此所謂懐諸侯則天下畏<lb/>
　之是也所以屬之司寇如此等處皆是合著如此初<lb/>
　非聖人私意大綱要得如此看其間節目有不可曉<lb/>
　處如官職之多與子由所疑三處之類只得且缺之<lb/>
　所謂其詳不可得而聞也或謂周公作此書有未及<lb/>
　盡行之者恐亦有此理只如今時法令其間頗有不<pb n="8a"/>　曾行者木之因說舊時妄意看此書大綱是要人主<lb/>
　正心修身齊家治國平天下使天下之民無不被其<lb/>
　澤又推而至於鳥獸草木無一不得其所而後已不<lb/>
　如是不足以謂之裁成輔相參贊天地耳曰是恁地<lb/>
　須要識公平意思因說如今學問不考古固不得若<lb/>
　一向去採摭故事零碎凑合說出來也無甚益孟子<lb/>
　慨然以天下自任曰當今之世舍我其誰到說制度<lb/>
　處只說諸侯之禮吾未之學嘗聞其畧也要之後世<pb n="8b"/>　若有聖賢出來如儀禮等書也不應便行得如封建<lb/>
　諸侯柳子厚之說自是當時却是他各自推戴為主<lb/>
　聖人從而定之耳如今若要將一州一縣封某人為<lb/>
　諸侯人亦未必安之兼數世之後其弊非一如鄉飲<lb/>
　酒之禮若要教天下之人都如此行也未必能只後<lb/>
　世太無制度若有聖賢為之就中定其尊卑隆殺之<lb/>
　數使人可以通行這便是禮為之去其哇淫鄙俚之<lb/>
　辭使之不失中和歡悅之意這便是樂<hi>語類之錄錢木</hi>
<pb n="9a"/>周禮天官兼嬪御宦官飲食之人皆總之則其於飲食<lb/>
　男女之欲所以制其君而成其徳者至矣豈復有後<lb/>
　世宦官之弊古者宰相之任如此<hi>語類失名</hi>
今人不信周官若據某言却不恁地蓋古人立法無所<lb/>
　不有天下有是事他便立此一官但只是要不失正<lb/>
　耳且如女巫之職掌宫中巫祝之事凡宫中所祝皆<lb/>
　在此人如此則便無後世巫蠱之事矣<hi>語類夫錄楊道</hi>
五峯以周禮為非周公致太平之書謂如天官冢宰却<pb n="9b"/>　管甚宫閫之事其意只是見後世宰相請託宫闈交<lb/>
　結近習以為不可殊不知此正人君治國平天下之<lb/>
　本豈可以後世之弊而併廢聖人之良法美意哉又<lb/>
　如王后不當交通外朝之說他亦是懲後世之弊要<lb/>
　之儀禮中亦分明自載此禮<hi>語類夫錄楊道</hi>
於邱子服處見陳徐二先生周禮制度菁華下半冊徐<lb/>
　元徳作上半冊即陳君舉所奏周官說先生云孝宗<lb/>
　嘗問君舉聞卿博學不知讀書之法當如何陳奏云<pb n="10a"/>　臣生平於周官粗嘗用心推考今周官數篇已屬稾<lb/>
　容臣退繕寫進呈遂寫進御大概推周官制度亦稍<lb/>
　詳然亦有杜撰錯說處如云冢宰之職不特朝廷之<lb/>
　事凡内而天子飲食服御宫掖之事無不畢管蓋冢<lb/>
　宰以道詔王格君心之非所以如此此說固是但云<lb/>
　主客行人之官合屬春官宗伯而乃掌於司宼土地<lb/>
　疆域之事合掌於司徒乃掌於司馬蓋周家設六官<lb/>
　互相檢制之意此大不然何聖人不以君子長者之<pb n="10b"/>　道待其臣既任之而復疑之耶或問如何曰賔客屬<lb/>
　秋官者蓋諸侯朝覲㑹同之禮既畢則降而肉袒請<lb/>
　刑司宼主刑所以屬之有威懷諸侯之意夏官掌諸<lb/>
　侯土地封疆如職方氏皆屬夏官蓋諸侯有變則六<lb/>
　師移之所以屬司馬也又問冬官司空掌何事曰次<lb/>
　第是管土田之事蓋司馬職方氏存其疆域之定制<lb/>
　至於申畫井田創置纎悉必屬於司空而今亡矣又<lb/>
　云陳徐周禮制度講三公宰相處甚詳然皆是自秦<pb n="11a"/>　漢以下說起云漢承秦舊置三公之官若仍秦舊何<lb/>
　不只倣秦為丞相太尉御史大夫却置司馬司徒司<lb/>
　空者何故蓋他不知前漢諸儒未見孔壁古文尚書<lb/>
　有周官一篇說太師太傅太保為三公爾孔安國古<lb/>
　文尚書藏之秘府諸儒専門伏生二十五篇一向不<lb/>
　取孔氏所藏古文者及至魏晉間古文者始出而行<lb/>
　於世漢初亦只仍秦舊置丞相御史太尉為三公及<lb/>
　武帝始改太尉為大司馬然武帝亦非是有意於復<pb n="11b"/>　古但以衛霍功高官大上面去不得故於驃騎大將<lb/>
　軍之上加大司馬以寵異之如加階官冠軍之號爾<lb/>
　其職無以異於大將軍也及何武欲改三公他見是<lb/>
　時大司馬已典兵兼名號已正故但去大字而以丞<lb/>
　相為司徒御史大夫為司空後漢仍舊改司馬為太<lb/>
　尉而司徒司空之官如故然政事歸於臺閣三公備<lb/>
　員後來三公之職遂廢而侍中中書尚書之權獨重<lb/>
　以至今日<hi>語類失名</hi>
<pb n="12a"/>經禮三百便是儀禮中士冠諸侯冠天子冠禮之類此<lb/>
　是大節有三百條如始加再加三加又如坐如尸立<lb/>
　如齋之類皆是其中之小目便有三千條或有變禮<lb/>
　亦是小目吕與叔云經便是常行底緯便是變底恐<lb/>
　不然經中自有常有變緯中亦自有常有變<hi>語類失名</hi>
儀禮是經禮記是解儀禮如儀禮有冠禮禮記便有冠<lb/>
　義儀禮有昬禮禮記便有昬義以至燕射之類莫不<lb/>
　皆然只是儀禮有士相見禮禮記却無士相見義後<pb n="12b"/>　來劉原父補成一篇<hi>語類蔚錄陳文</hi>
今儀禮多是士禮天子諸侯喪祭之禮皆不存其中不<lb/>
　過有些小朝聘燕饗之禮自漢以來凡天子之禮皆<lb/>
　是將士禮來增加為之河間獻王所得禮五十六篇<lb/>
　却有天子諸侯之禮故班固謂愈於推士禮以為天<lb/>
　子諸侯之禮者班固作漢書時此禮猶在不知何代<lb/>
　何年失了可惜可惜<hi>語類錄輔廣</hi>
先王之禮今存者無㡬漢初自有文字都無人收拾河<pb n="13a"/>　間獻王既得雅樂又有禮書五十六篇惜乎不見於<lb/>
　後世是當時儒者専門名家自一經之外都不暇講<lb/>
　况在上又無興禮樂之主故胡氏說道使河間獻王<lb/>
　為君董仲舒為相汲黯為御史則漢之禮樂必興這<lb/>
　三箇差除豈不甚盛<hi>語類孫錄葉賀</hi>
魯共王壞孔子宅得古文儀禮五十六篇其中十七篇<lb/>
　與髙堂生所傳十七篇同鄭康成注此十七篇多舉<lb/>
　古文作某則是他當時亦見此壁中之書不知如何<pb n="13b"/>　只解此十七篇而三十九篇不解竟無傳焉<hi>語類剛黄義</hi>
　<hi>錄</hi>
今日百事無人理㑹姑以禮言之古禮既莫之考至於<lb/>
　後世之沿革因襲者亦浸失其意而莫之知矣非止<lb/>
　浸失其意以至名物度數亦莫有曉者差舛譌謬不<lb/>
　堪著眼三代之禮今固難以盡見其畧幸散見於他<lb/>
　書如儀禮十七篇多是士禮邦國人君者僅存一二<lb/>
　遭秦人焚滅之後至河間獻王始得邦國禮五十八<pb n="14a"/>　篇獻之惜乎不行至唐此書尚在諸儒注疏猶時有<lb/>
　引為說者及後來無人說著則書亡矣豈不大可惜<lb/>
　叔孫通所制漢儀及曹褒所修固已非古然今亦不<lb/>
　存唐有開元顯慶二禮顯慶已亡開元襲隋舊為之<lb/>
　本朝修開寶禮多本開元而頗加詳備及政和間修<lb/>
　五禮一時姦邪以私智損益疏畧牴牾更没理㑹又<lb/>
　不如開寶禮<hi>語類錄沈僴</hi>
嗚呼禮廢乆矣士大夫幼而未嘗習於身是以長而無<pb n="14b"/>　以行於家長而無以行於家是以進而無以議於朝<lb/>
　廷施於郡縣退而無以教於閭里傳於子孫而莫或<lb/>
　知其職之不修也長沙郡博士邵君囦得吾亡友敬<lb/>
　夫所次三家禮範之書而刻之學宫蓋欲吾黨之士<lb/>
　相與深考而力行之以厚彞倫而新陋俗其意美矣<lb/>
　然程張之言猶頗未具獨司馬氏為成書而讀者見<lb/>
　其節文度數之詳有若未易究者往往未見習行而<lb/>
　已有望風退怯之意又或見其堂室之廣給使之多<pb n="15a"/>　儀物之盛而竊自病其力之不足是以其書雖布而<lb/>
　傳者徒為篋笥之藏未有能舉而行之者也殊不知<lb/>
　禮書之文雖多而親身試之或不過於頃刻其物雖<lb/>
　博而亦有所謂不若禮不足而敬有餘者今乃以安<lb/>
　於驕佚而逆憚其難以小不備之故而反就於大不<lb/>
　備豈不誤哉故某嘗欲因司馬氏之書參考諸家之<lb/>
　說裁訂增損舉綱張目以附其後使覽之者得提其<lb/>
　要以及其詳而不憚其難行之者雖貧且賤亦得以<pb n="15b"/>　具其大節畧其繁文而不失其本意也顧以病衰不<lb/>
　能及已今感邵君之意輒復書以識焉嗚呼後之君<lb/>
　子其尚有以成吾之志也夫<hi>文集家禮範䟦三</hi>
問聞郡中近已開六經曰已開詩書易春秋惟二禮未<lb/>
　暇及詩書序各置於後以還其舊易用伯恭所定本<lb/>
　周禮自是一書惟禮記尚有說話儀禮禮之根本而<lb/>
　禮記乃其枝葉禮記乃秦漢上下諸儒解釋儀禮之<lb/>
　書又有他說附益於其間今欲定作一書先以儀禮<pb n="16a"/>　篇目置於前而附禮記於後如射禮則附以射義似<lb/>
　此類已得二十餘篇若其餘曲禮少儀又自作一項<lb/>
　而以類相從若疏中有說制度處亦當采取以益之<lb/>
　舊嘗以此例授潘恭叔渠亦曾整理數篇來今居喪<lb/>
　無事想必下手儀禮舊與六經三傳並行至王介甫<lb/>
　始罷去其後雖復春秋而儀禮卒廢今士人讀禮記<lb/>
　而不讀儀禮故不能見其本末塲屋中禮記義格調<lb/>
　皆凡下蓋禮記解行於世者如方馬之屬源流出於<pb n="16b"/>　熙豐士人作義者多讀此故然<hi>語類學錄鄭可</hi>
某今歳益衰足弱不能自隨兩脅氣痛攻注下體結聚<lb/>
　成塊皆前所未有精神筋力大非前日之比加以親<lb/>
　舊凋零如蔡李通吕子約皆死貶所令人痛心益無<lb/>
　生意決不能復支乆矣所以未免惜此餘日正為所<lb/>
　編禮傳已畧見端緒而未能卒就若更得年餘間未<lb/>
　死且與了却亦可以瞑目矣其書大要以儀禮為本<lb/>
　分章附疏而以小戴諸義各綴其後其見於他篇或<pb n="17a"/>　他書可相發明者或附於經或附於義又其外如弟<lb/>
　子職保傅𫝊之屬又自别為篇以附其類其目有家<lb/>
　禮有鄉禮有學禮有邦國禮有王朝禮有喪禮有祭禮<lb/>
有大𫝊有外𫝊今其大體已具者葢十七八矣因讀此書<lb/>
　乃知漢儒之學有補於世教者不小如國君承祖父<lb/>
　之重在經雖無明文而康成與其門人答問蓋已及<lb/>
　之具於賈疏其義甚備若已預知後世當有此事者<lb/>
　今吾黨亦未之講而憸佞之徒又飾邪說以蔽害之<pb n="17b"/>　甚可歎也<hi>文集季章答李</hi>
祖宗時有開寶通禮科學究試默義須是念得禮熟是<lb/>
　得禮官用此等人為之介甫一切罷去盡令做大義<lb/>
　故今之禮官不問是甚人皆可做某嘗謂朝廷須留<lb/>
　此等専科如史科亦當有<hi>語類子錄李方</hi>
因言孫為人君為祖承重頃在朝撿此條不見後歸家<lb/>
　撿儀禮疏說得甚詳正與今日之事一般乃知書多<lb/>
　看不辦舊來有明經科便有人去讀這般書注疏都<pb n="18a"/>　讀過自王介甫新經出廢明經學究科人更不讀書<lb/>
　卒有禮文之變更無人曉得為害不細如今秀才和<lb/>
　那本經也有不看底朝廷更要將經義賦論䇿頒行<lb/>
　印下教人在<hi>語類錄沈僩</hi>
古禮繁縟後人於禮日益疎畧然居今而欲行古禮亦<lb/>
　恐情文不相稱不若只就今人所行禮中刪修令有<lb/>
　節文制數等威足矣古樂亦難遽復且於今樂中去<lb/>
　其噍殺促數之音并考其律吕令得其正更令掌詞<pb n="18b"/>　命之官製撰樂章其間畧述教化訓戒及賔主相與<lb/>
　之情及如人主待臣下恩意之類令人歌之亦足以<lb/>
　養人心之和平周禮歳時屬民讀法其當時所讀者<lb/>
　不知云何今若將孝弟忠信等事撰一文字或半歳<lb/>
　或三月一次或於城市或於鄉村聚民而讀之就為<lb/>
　解說令其通曉及所在立粉壁書寫亦須有益<hi>語類吳必</hi>
　<hi>大錄</hi>
禮時為大使聖賢有作必不一切從古之禮疑只是以<pb n="19a"/>　古禮減殺從今世俗之禮令稍有防範節文不至太<lb/>
　簡而已觀孔子欲從先進又曰行夏之時乘殷之輅<lb/>
　便是有意於損周之文從古之朴矣今所集禮書也<lb/>
　只是畧存古之制度使後人自去減殺求其可行者<lb/>
　而已若必欲一一盡如古人衣服冠屨之纎悉畢備<lb/>
　其勢也行不得問温公所集禮如何曰早是詳了又<lb/>
　喪服一節也太詳為人子者方遭喪禍使其一一欲<lb/>
　纎悉盡如古人制度有甚麽心情去理㑹古人此等<pb n="19b"/>　衣服冠屨每日接熟於耳目所以一旦喪禍不待講<lb/>
　究便可以如禮今却閒時不曾理㑹一旦荒迷之際<lb/>
　欲旋講究勢必難行必不得已且得從俗之禮而已<lb/>
　若有識禮者相之可也<hi>語類錄沈僩</hi>
問賀孫所編禮書曰某嘗說使有聖王復興為今日禮<lb/>
　怕必不能悉如古制今且要得大綱是若其小處亦<lb/>
　難盡用且如喪禮冠服斬衰如此而吉服全不相似<lb/>
　却到遭喪時方做一副當如此著也是咤異賀孫問<pb n="20a"/>　今齊斬尚存此意而齊衰期便太輕大功小功以下<lb/>
　又輕且無降殺今若得斟酌古今之儀制為一式庶<lb/>
　幾行之無礙方始立得住曰上面既如此下面如何<lb/>
　盡整頓得這須是一齊都整頓過方好未說其他𤨏<lb/>
　細處且如冠便須於祭祀當用如何底於軍旅當用<lb/>
　如何底於平居當用如何底於見長上當用如何底<lb/>
　於朝廷治事當用如何底天子之制當如何卿大夫<lb/>
　之制當如何士當如何庶人當如何這是許多冠都<pb n="20b"/>　定了更須理㑹衣服等差須用上衣下裳若佩玉之<lb/>
　類只於大朝㑹大祭祀用之五服亦各用上衣下裳<lb/>
　齊斬用麤布期功以下又各為降殺如上組衫一等<lb/>
　紕繆鄙陋服色都除了如此便得大綱正今若只去<lb/>
　零零碎碎理㑹些小不濟事如今若考究禮經須是<lb/>
　一一自著考究教定<hi>語類孫錄葉賀</hi>
禮不難行於上而欲其行於下者難也蓋朝廷之上典<lb/>
　章明具又自尚書省置禮部尚書侍郎以下至郎吏<pb n="21a"/>　數十人太常寺置卿少以下至博士掌故又數十人<lb/>
　每一舉事則案故事施行之而此數十人者又相與<lb/>
　聚而謀之於其器幣牢禮共之受之皆有常制其降<lb/>
　登執事之人於其容節又皆習熟見聞無所違失一<lb/>
　有不當則又有諫官御史援據古今而質正之此所<lb/>
　謂不難行於上者也惟州縣之間士大夫庶民之家<lb/>
　禮之不可已而欲行之則其勢可謂難矣摠之得其<lb/>
　所以不合者五必欲舉而正之則亦有五說焉蓋今<pb n="21b"/>　上下所共承用者政和五禮也其書雖嘗班布然與<lb/>
　律令同藏於理官吏之從事於法理之間者多一切<lb/>
　俗吏不足以知其說長民者又不能以時布宣使通<lb/>
　於下甚者或至并其書而亡之此禮之所以不合者<lb/>
　一也書脫幸而存者亦以上下相承㳂習苟簡平時<lb/>
　既莫之習臨事則驟而學焉是以設張多所謬盭朝<lb/>
　廷又無以督察繩紏之此禮之所以不合者二也祭<lb/>
　器嘗經政和改制盡取古器物之存於今者以為法<pb n="22a"/>　今郊廟所用則其制也而州縣専取聶氏三禮制度<lb/>
　醜怪不經非復古制而政和所定未嘗頒降此禮之<lb/>
　所以不合者三也州縣惟三獻官有祭服其分獻執<lb/>
　事陪位者皆常服也古今襍揉雅俗不辨而縣邑直<lb/>
　用常服不應禮典此禮之所以不合者四也又五禮<lb/>
　之書當時修纂出於衆手其間亦有前後自相矛盾<lb/>
　及疎畧不備處是以其事難盡從此禮之所以不合<lb/>
者五也禮之所以不合者五必將舉而正之則亦有五<pb n="22b"/>　說焉曰禮之施於朝廷者州縣士民無以與知為也<lb/>
　而盡頒之則傳者苦其多習者患其博而莫能窮也<lb/>
　故莫若取自州縣官民所應用者參以近制别加纂<lb/>
　錄號曰紹興纂次政和民臣禮畧鋟板模印而頒行<lb/>
　之州縣各為三通<hi>一通於守令㕔事一通於學一通於名山寺觀</hi>皆櫝藏之<lb/>
　守視司察體如詔書而民庶所用則又使州縣自鋟<lb/>
　之板正歳則摹而揭之市井村落使通知之則可以<lb/>
　永乆矣此一說也禮書既班則又當使州縣擇士人<pb n="23a"/>　之篤厚好禮者講誦其說習其頒禮州縣各為若干<lb/>
　人廪之於學名曰治禮每將舉事則使教焉又詔監<lb/>
　司如提學司者察其奉行不如法者舉繩治之此二<lb/>
　說也祭器不一郡縣所用至廣<hi>諸祭唯釋奠從祀所用器物為多當約此</hi>
　<hi>數為定一州一縣必具之</hi>難以悉從朝廷給也但每事給一以為<lb/>
　準式付之州縣櫝藏於太守㕔事使以其制為之以<lb/>
　給州用以賦諸縣<hi>或恐州縣自造不能齊同即賦錢於州縣各為若干詣行在所屬製</hi>
　<hi>造</hi>其器物用者自為一庫别置主典與所櫝藏者守<pb n="23b"/>　令到罷舉以相付書之印紙以重其事<hi>禮書禮服並用此法</hi>此<lb/>
　三說也祭服則當準政和禮州縣三獻分獻執事贊<lb/>
　祝陪位之服舉其所有者議其所無者補之使皆為<lb/>
　古禮服<hi>釋奠分獻之屬皆用士人餘祭用人吏當殊其制</hi>製造頒降如祭器<lb/>
法此四説也禮書之不備者<hi>某嘗考釋奠儀之失今别出之</hi>更加詳考<lb/>
　而正之仍為圖其班序陳設行事升降之所事為一<lb/>
圖與書通班之<hi>守視如書法</hi>則見者曉然矣此五說也夫禮<lb/>
　之所以不合者如此必將舉而正之其說又如此亦<pb n="24a"/>　可謂明白而易知矣而世未有議之者則以苟簡之<lb/>
　俗勝而莫致意焉故也是其所以每難也愚故曰禮<lb/>
　不難行於上而欲其行於下者難也故述斯議以為<lb/>
　有能舉而行之則庶乎其有補焉爾<hi>文集禮議民臣</hi>
　<lb/>
　<lb/>
　<lb/>
　<pb n="24b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子禮纂卷一<lb/>
</p>

  </div>
            <div>
<head>朱子禮纂卷二</head> <lb/>
    <p>
<pb n="1a"/>欽定四庫全書<lb/>
　朱子禮纂卷二<lb/>
　　　　　　　　　　　大學士李光地撰<lb/>
　　冠昬<lb/>
問冠昬之禮如欲行之當須使冠昬之人易曉其言乃<lb/>
　為有益如三加之辭出門之戒若只以古語告之彼<lb/>
　將謂何曰只以今之俗語告之使之易曉乃佳<hi>語類潘時</hi>
　<hi>舉錄</hi>
<pb n="1b"/>問士冠禮有所謂始加再加三加如何曰所謂三加彌<lb/>
　尊只是三次加初是緇布冠以粗布為之次皮弁次<lb/>
　爵弁諸家皆作畫爵看來亦只是皮弁模様皆以白<lb/>
　皮為之緇布冠古來有之初是布冠齊則緇之次皮<lb/>
　弁者只是朝服爵弁士之祭服周禮爵弁居五冕之<lb/>
　下又問致美乎黻冕注皆言祭服也黻冕恐不全是<lb/>
　祭服否曰祭服謂之黻冕朝服謂之韠如詩鞞琫有<lb/>
　珌内則端鞞紳皆是問士冠禮一加再加言吉月令<pb n="2a"/>　月至三加言以歳之正不知是同時否曰只是一時<lb/>
　節行此文自如此說加緇布冠少頃又更加皮弁少<lb/>
　頃又更加爵弁然後成禮如温公冠禮亦做此初裹<lb/>
　巾次㡌次幞頭<hi>語類錄徐㝢</hi>
問喪祭之禮今之士固難行而冠昬自行可乎曰亦自<lb/>
　可行某今所定者前一截依温公後一截依伊川昬<lb/>
　禮事屬兩家恐未必信禮恐或難行若冠禮是自家<lb/>
　屋裏事却易行向見南軒說冠禮難行某云是自家<pb n="2b"/>　屋裏事關了門將巾冠與子弟戴有甚難又云昬禮<lb/>
　廟見舅姑之亡者而不及祖蓋古者宗子法行非宗<lb/>
　子之家不可别立祖廟故但有禰廟今只共廟如何<lb/>
　只見禰而不見祖此當以義起亦見祖可也問必待<lb/>
　三月如何曰今若既歸來直待三月又似太乆古人<lb/>
　直是至此方見可以為婦及不可為婦此後方反馬<lb/>
　馬是婦初歸時所乘車至此方送還母家<hi>語類孫錄葉賀</hi>
問昬禮用鴈壻執鴈或謂取其不再偶或謂取其順隂<pb n="3a"/>　陽往來之義曰士昬禮謂之攝盛蓋以士而服大夫<lb/>
　之服<hi>爵弁</hi>乘大夫之車<hi>墨車</hi>則當執大夫之贄前說恐傅<lb/>
　㑹又曰重其禮而盛其服<hi>語類錄林賜</hi>
親迎之禮從伊川之說為是近則迎於國逺則迎於其<lb/>
　館<hi>語類祖錄李閎</hi>
問程氏昬儀與温公儀如何曰互有得失曰當以何為<lb/>
　主曰迎婦以前温公底是婦入門以後程儀是温公<lb/>
　儀親迎只拜妻之父兩拜便受婦以行却是程儀徧<pb n="3b"/>　見妻之黨則不是温公儀入門便廟見不是程儀未<lb/>
　廟見却是大概只此兩條以此為準去子細看曰廟<lb/>
　見當以何日曰古人三月而後見曰何必待三月曰<lb/>
　未知得婦人性行如何三月之乆則婦儀亦熟方成<lb/>
　婦矣然今也不能到三月只做箇節次如此曰古人<lb/>
　納采後又納吉若卜不吉則如何曰便休也曰古人<lb/>
　納幣五兩只五匹耳恐太簡難行否曰計繁簡則是<lb/>
　以利言矣且吾儕無望於復古則風俗更教誰變曰<pb n="4a"/>　温公用鹿皮如何曰大節是了小小不能皆然亦没<lb/>
　緊要曰温公婦見舅姑及舅姑享婦儀是否曰亦是<lb/>
　古人有此禮<hi>語類錄陳淳</hi>
人著書只是自入些已意便做病痛司馬與伊川定昬<lb/>
　禮都是依儀禮只是各改了一處便不是古人意司<lb/>
　馬禮云親迎奠鴈見主昬者即出<hi>不先見妻父母者以婦未見舅姑也</hi>
　是古禮如此伊川却教拜了又入堂拜大男小女這<lb/>
　不是伊川云壻迎婦既至即揖入内次日見舅姑三<pb n="4b"/>　月而廟見是古禮司馬禮却說婦入門即拜影堂這<lb/>
　又不是古人初未成婦次日方見舅姑蓋先得於夫<lb/>
　方可見舅姑到兩三月得舅姑意了舅姑方令見祖<lb/>
　廟某思量今亦不能三月之乆亦須第二日見舅姑<lb/>
　第三日廟見乃安亦當行親迎之禮古者天子必無<lb/>
　親至后家之禮今妻家逺要行禮一則令妻家就近<lb/>
　處設一處却就彼往迎歸館成禮一則妻家出至一<lb/>
　處壻即就彼迎歸自家成禮<hi>語類孫錄葉賀</hi>
<pb n="5a"/>問昬禮不賀人之序也曰婦既歸姑與之為禮喜於家<lb/>
　事之有承替也姑反置酒一分以勸飲婦姑坐客位<lb/>
　而婦坐主位姑降自西階婦降自阼階<hi>語類錄黄卓</hi>
　<lb/>
　<lb/>
　<lb/>
　<lb/>
　<pb n="5b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子禮纂卷二<lb/>
</p>

  </div>
            <div>
<head>朱子禮纂卷三</head> <lb/>
    <p>
<pb n="1a"/>欽定四庫全書<lb/>
　朱子禮纂卷三<lb/>
　　　　　　　　　　　大學士李光地撰<lb/>
　　喪<lb/>
問喪服如至尊之喪小官及士庶等服於古皆差儀禮<lb/>
　諸侯為天子斬衰三年傳曰君至尊也注天子諸侯<lb/>
　及卿大夫有地者皆曰君庶人為國君齊衰三月注<lb/>
　不言民而言庶人庶人或有在官者天子畿内之民<pb n="1b"/>　服天子亦如之以是觀之自古無通天下為天子三<lb/>
　年之制前軰恐未之考曰今士庶人既無本國之君<lb/>
　服又無至尊服則是無君亦不可不示其變如今涼<lb/>
　衫亦不害此亦只存得些影子問士庶亦不可乆庶<lb/>
　人為國君亦止齊衰三月諸侯之大夫為天子亦止<lb/>
　小功繐衰或問有官人嫁娶在祔廟後曰只不可帶<lb/>
　花用樂少示其變又曰至尊之服要好初來三日用<lb/>
　古冠服上衣下裳以後却用今所制服四脚幞頭等<pb n="2a"/>　自京官以上是一等服京官以下是一等服士人又<lb/>
　一等服庶人又一等服如此等級分明也好器之問<lb/>
　夀皇行三年之喪是誰建議曰自是要行這是甚次<lb/>
　第可惜無好宰相將順成此一大事若能因舉行盛<lb/>
　典及於天下一整數千百年之陋垂數千百年之成<lb/>
　憲是甚次第時相自用紫彩皂帶入臨用白衫待退<lb/>
　歸便不著某前日在上前說及三年之喪亦自感動<lb/>
　次日即付出與禮官集議意甚好不知後來如何忽<pb n="2b"/>　又住了却對宰相說也似咤異不知夀皇既已行了<lb/>
　又有甚咤異只是亦無人助成此事因檢儀禮注疏<lb/>
　說嫡孫承重甚詳君之喪服士庶亦可聚哭但不可<lb/>
　設位某在潭州時亦多有民衆欲入衙來哭某初不<lb/>
　知外面被門子止約了待兩三日方知遂出榜告示<lb/>
　亦有來哭者<hi>語類孫錄葉賀</hi>
儀禮期喪條内注說國君有疾不能為祖父母曾祖父<lb/>
　母服則世子斬又曰君喪皆斬說已分明天子無期<pb n="3a"/>　喪凡有服則必斬三年<hi>語類錄陳淳</hi>
臣聞三年之喪齊疏之服飦粥之食自天子達於庶人<lb/>
　無貴賤之殊而禮經勅令子為父嫡孫承重為祖父<lb/>
　皆斬衰三年蓋嫡子當為父後以承大宗之重而不<lb/>
　能襲位以執喪則嫡孫繼統而代之執喪義當然也<lb/>
　然自漢文短喪之後歴世因之天子遂無三年之喪<lb/>
　為父且然則嫡孫承重從可知矣人紀廢壊三綱不<lb/>
　明千有餘年莫能釐正及我大行夀皇聖帝至性自<pb n="3b"/>　天孝誠内發易月之外猶執通喪朝衣朝冠皆以大<lb/>
　布超越千古拘攣牽制之弊革去百王衰陋卑薄之<lb/>
風甚盛徳也所宜著在方冊為世法程子孫守之永永<lb/>
　無斁而間者遺誥初頒太上皇帝偶違康豫不能躬<lb/>
　執喪次陛下實以世嫡之重仰承大統則所承重之<lb/>
　服著在禮律所宜一遵夀皇已行之法易月之外且<lb/>
　以布衣布冠視朝聽政以代太上皇帝躬執三年之<lb/>
　喪而一時倉卒不及詳議遂用漆紗淺黄之服不唯<pb n="4a"/>　上違禮律無以風示天下且將使壽皇已革之弊去<lb/>
　而復留已行之禮舉而復墜臣愚不肖誠竊痛之然<lb/>
　既往之失不及追改唯有將來啟殯發引禮當復用<lb/>
　初喪之服則其變除之節尚有可議欲望陛下仰體<lb/>
　壽皇聖孝成法明詔禮官稽考禮律預行指定其官<lb/>
　吏軍民男女方喪之禮亦宜稍為之制勿使過為華<lb/>
　靡布告郡國咸使聞知庶幾漸復古制而四海之衆<lb/>
　有以著於君臣之義實天下萬世之幸取進止<hi>文集乞討</hi>
<pb n="4b"/>　<hi>論䘮服劄子</hi>
準五服年月格斬衰三年嫡孫為祖<hi>謂承重者</hi>法意甚明而<lb/>
　禮經無文但傳云父没而為祖後者服斬然而不見<lb/>
　本經未詳何據但小記云祖父没而為祖母後者三<lb/>
　年可以旁照至為祖後者條下疏中所引鄭志乃有<lb/>
　諸侯父有廢疾不任國政不任喪事之問而鄭答以<lb/>
　天子諸侯之服皆斬之文方見父在而承國於祖之<lb/>
　服向來入此文字時無文字可檢又無朋友可問故<pb n="5a"/>　大約且以禮律言之亦有疑父在不當承重者時無<lb/>
　明白證驗但以禮律人情大意答之心常不安歸來<lb/>
　稽考始見此說方得無疑乃知學之不講其害如此<lb/>
　而禮經之文誠有闕畧不無待於後人向使無鄭康<lb/>
　成則此事終未有決斷不可直謂古經定制一字不<lb/>
　可增損也<hi>文集槀後書奏</hi>
臣伏覩今日瑞慶節前一日宰執率文武百竂詣行宫<lb/>
　便殿拜表稱賀臣已前來祗赴立班然竊惟念壽皇<pb n="5b"/>　梓宫在殯階下追慕方新乃以此時講行賀禮臣當<lb/>
　以經術入侍帷幄覩此缺失心實未安乆欲奏聞又<lb/>
　念疏逺不敢僭越昨晚忽奉睿㫖特令宣引今日晚<lb/>
　講仰見聖心虚懐求善唯恐不及待遇之恩復異常<lb/>
　品感激之深不能自已謹此密奏欲望聖慈速賜𫝊<lb/>
　㫖便令權免其表亦不收接三年之内凡有合稱賀<lb/>
　事並依此例庶幾上廣孝治益隆聖徳風示四表垂<lb/>
　法萬世<hi>文集慶節不受賀劄子乞瑞</hi>
<pb n="6a"/>臣又聞前日賀表雖蒙退出而未降指揮今後合稱賀<lb/>
　事三年之内並與權免其節序變遷並合進名奉慰<lb/>
　并乞聖明先賜處分庶幾遇事免致失禮<hi>文集賀表不受</hi>
　<hi>下貼黄</hi>
聞某人不肯丁所生母憂曰禮為所生父母齊衰杖期<lb/>
　律文許申心喪若所生父再娶亦當從律某人是也<lb/>
　又問若所生父與所繼父俱再娶當持六喪乎曰固<lb/>
　是又問先儒爭濮議事曰此只是理㑹稱親當時蓋<pb n="6b"/>　有引戾園事欲稱皇考者又問稱皇考是否曰不是<lb/>
　然近世儒者亦有多言合稱皇考者<hi>語類傑錄萬人</hi>
沈存中說喪服中曾祖齊衰服曾祖以上皆謂之曾祖<lb/>
　恐是如此如此則皆合有齊衰三月服看來髙祖死<lb/>
　豈有不為服之理須合行齊衰三月也伊川頃言祖<lb/>
　父母喪須是不赴舉後來不曾行法令雖無明文看<lb/>
　來為士者為祖父母期服内不當赴舉<hi>語類錄沈僴</hi>
祖在父亡祖母死亦承重<hi>語類錄包揚</hi>
<pb n="7a"/>嫡孫承重庶孫是長亦不承<hi>語類失名</hi>
問並有父母之喪葬先輕而後重其奠也先重而後輕<lb/>
　其虞也先重而後輕同葬同奠亦何害焉其所先後<lb/>
　者其意為如何也曰此雖未詳其義然其法具在不<lb/>
　可以己意輒增損也<hi>文集子從答郭</hi>
所喻禮文此等事平昔不曾講究一旦荒迷又不暇問<lb/>
　所以例多苟簡不滿人意然喪與其易也寧戚但存<lb/>
　其大節使不失吾哀痛之誠心為急此等雖小不備<pb n="7b"/>　亦不得已也禮服制度見於儀禮為詳諸家皆祖之<lb/>
　而有更變爾若必欲致詳可細考也據今所急卜葬<lb/>
　為先葬後三虞卒哭而祔祔畢主復於寢以俟三年<lb/>
　而後徹几筵此禮經皆有明文不必用他說改易也<lb/>
　<hi>文集子晦答寥</hi>
因論喪服曰今人吉服皆已變古獨喪服必欲從古恐<lb/>
　不相稱閎祖云雖是如此但古禮已廢幸此喪服尚<lb/>
　有古制不猶愈於俱亡乎直卿亦以為然先生曰禮<pb n="8a"/>　時為大某嘗謂衣冠本以便身古人亦未必一一有<lb/>
　義又是逐時增添名物愈繁若要可行須是酌古之<lb/>
　制去其重複使之簡易然後可又云一人自在下面<lb/>
　做不濟事須是朝廷理㑹一齊與整頓過又云康節<lb/>
　說某今人須著今時衣服忒煞不理㑹也<hi>語類祖綠李閎</hi>
喪禮前書已報大概適再考儀禮絰五服皆有之一在<lb/>
　首一在要大小有差斬衰條下𫝊中已言之故不復<lb/>
　言耳要絰之下又有帶斬衰絞帶齊衰布帶是也蓋<pb n="8b"/>　絰帶以象吉服之大帶此帶則象吉服之革帶屈其<lb/>
　一端立貫之還以插於要間非齊衰則止用布帶而<lb/>
　無要絰也右本在上者齊衰絰之制以麻根處著頭<lb/>
　右邊而從額前向左圍向頭後却就右邊元麻根處<lb/>
　相接即以麻尾藏在麻根之下麻根搭在麻尾之上<lb/>
　綴殺之有纓者以其加於冠外故須著纓方不脫落<lb/>
　也辟領儀禮注云辟領廣四寸則與濶中八寸也兩<lb/>
　之為尺六寸與來書所言不同不知何故詳此辟領<pb n="9a"/>　是有辟積之義雖廣四寸須用布濶四寸長八寸者<lb/>
　摺其兩頭令就中相接即方四寸而綴定上邊於領<lb/>
　之旁以所摺向裏平面向外如今裙之有摺即所謂<lb/>
　辟積也温公所謂裳每幅作三□者是也如此即是<lb/>
　一旁用八寸兩旁共尺六寸矣菅屨疏屨今不可考<lb/>
　今畧以輕重推之斬衰用今草鞋齊衰用麻鞋可也<lb/>
　麻鞋卒伍所著者<hi>文集叔謹答周</hi>
問賀去冬侍坐承斟酌古今之制謂居喪冠服當與吉<pb n="9b"/>　服稱其制度等級已畧言及近見親戚有居母喪用<lb/>
　温公寛袖襕衫布幞頭取其與吉服相符而又加首<lb/>
　絰要絰而去温公之布四脚不知可行否曰今考政<lb/>
　和五禮喪服却用古制準此而行則亦無特然改制<lb/>
　之嫌却恐吉服須講求一酌中制度相與行之耳又<lb/>
　問女子適人為父母服期傳云不貳斬也賤婦喪母<lb/>
　遂於既葬卒哭而歸繼看喪大記曰喪父母既練而<lb/>
　歸期九月既葬而歸注云歸謂歸夫家也其既葬而<pb n="10a"/>　歸者乃婦人為祖父母為兄弟之為父後者耳賀雖<lb/>
　令反終其月數而誤歸之月不知尚可補填乎因思<lb/>
　他人或在母家彼此有所不便不可以待練之乆其<lb/>
　不可以不歸也又如之何曰補填如今追服意亦近<lb/>
　厚或有不便歸而不變其居處飲食之節可也衣服<lb/>
　則不可不變此亦以意言之深恐不免汰哉之誚也<lb/>
　<hi>文集味道答葉</hi>
䝉諭及祔禮此在髙明考之必已精宻然猶謙遜博謀<pb n="10b"/>　及於淺陋如此顧某何足以知之然昔遭喪禍亦嘗<lb/>
　考之矣竊以衆言淆亂則折諸聖孔子之言萬世不<lb/>
　可易矣尚復何說况期而神之之意揆之人情亦為<lb/>
　允愜但其節文次第今不可考而周禮則有儀禮之<lb/>
　書自始死以至祥禫其節文度數詳焉故温公書儀<lb/>
　雖記孔子之言而卒從儀禮之制蓋其意謹於闕疑<lb/>
　以為既不得其節文之詳則雖孔子之言亦有所不<lb/>
　敢從者耳程子之說意亦甚善然鄭氏說凡祔已反<pb n="11a"/>　於寢練而後遷廟左氏春秋傳亦有特祀於主之文<lb/>
　則是古人之祔固非遂徹几筵程子於此恐其考之<lb/>
　有所未詳也開元禮之說則髙氏既非之矣然其自<lb/>
　說大祥徹靈坐之後明日乃祔於廟以為不忍一日<lb/>
　未有所歸殊不知既徹之後未祔之前尚有一夕其<lb/>
　無所歸也乆矣凡此皆有所未安恐不若且從儀禮<lb/>
　温公之說次序節文亦自曲有精意如檀弓諸說可<lb/>
　見不審尊兄今已如何行之願以示教若猶未也則<pb n="11b"/>　必不得已而從髙氏之說但祥祭之日未可徹去几<lb/>
　筵<hi>或遷稍近廟處</hi>直俟明日奉主祔廟然後徹之則猶為亡<lb/>
　於禮者之禮耳鄙見如此不審髙明以為如何<hi>文集答陸</hi>
　<hi>子壽</hi>
先王制禮本緣人情吉凶之際其變有漸故始死全用<lb/>
　事生之禮既卒哭祔廟然後神之然猶未忍盡變故<lb/>
　主復於寢而以事生之禮事之至三年而遷於廟然<lb/>
　後全以神事之也此其禮文見於經傳者不一雖未<pb n="12a"/>　有言其意者然以情度之知其必出於此無疑矣其<lb/>
　遷廟一節鄭氏用榖梁練而壊廟之說杜氏用賈逵<lb/>
　服䖍說則以三年為斷其間同異得失雖未有考然<lb/>
　榖梁但言壊舊廟不言遷新主則安知其非於練而<lb/>
　遷舊主於三年而納新主耶至於禮疏所解鄭氏說<lb/>
　但據周禮廟用卣一句亦非明驗故區區之意竊疑<lb/>
　杜氏之說為合於人情也來諭考證雖詳其大概以<lb/>
　為既吉則不可復凶既神事之則不可復以事生之<pb n="12b"/>　禮接爾竊恐如此非惟未嘗深考古人吉凶變革之<lb/>
　漸而亦未暇反求於孝子慈孫深愛至痛之情也至<lb/>
　謂古者几筵不終喪而力詆鄭杜之非此尤未敢聞<lb/>
　命據禮小斂有席至虞而後有几筵但卒哭而後不<lb/>
　復饋食於下室耳古今異宜禮文之變亦有未可深<lb/>
　考者然周禮自虞至祔曾不旬日不應方設而遽徹<lb/>
　之如此其速也又謂終喪徹几筵不聞有入廟之說<lb/>
　亦非也諸侯三年喪畢之祭魯謂之吉禘晉謂之禘<pb n="13a"/>　祀禮疏謂之特禘者是也但其禮亡而士大夫以下<lb/>
　則又不可考耳夫今之禮文其殘闕者多矣豈可以<lb/>
　其偶失此文而遽謂無此禮耶又謂壊廟則變昭穆<lb/>
　之位亦非也據禮家說昭常為昭穆常為穆故書謂<lb/>
　文王為穆考詩謂武王為昭考至左傳猶謂畢原酆<lb/>
　郇為文之昭邘晉應韓為武之穆則昭穆之位豈以<lb/>
　新主祔廟而可變哉但昭主祔廟則二昭遞遷穆主<lb/>
　祔廟則二穆遞遷爾<hi>此非今者所論之急但謾言之以見來說考之未精類此</hi>又<pb n="13b"/>　謂古者每代異廟故有祔於祖父祖姑之禮今同一<lb/>
　室則不當専祔於一人此則為合於人情矣然伊川<lb/>
　先生嘗譏關中學禮者有役文之弊而吕與叔以守<lb/>
　經信古學者庶幾無過而已義起之事正在盛徳者<lb/>
　行之然則此等苟無大害於義理不若且依舊說亦<lb/>
　夫子存羊愛禮之意也某於禮經不熟而考證亦未<lb/>
　及精且以愚意論之如此不審髙明以為如何然亦<lb/>
　不特如此某常以為大凡讀書處事當煩亂疑惑之<pb n="14a"/>　際正當虚心博采以求至當或未有得亦當且以闕<lb/>
　疑闕殆之意處之若遽以已所粗通之一說而盡廢<lb/>
　已所未究之衆論則非惟所處之得失或未可知而<lb/>
　此心之量亦不宏矣間并及之幸恕狂妄<hi>文集子夀答陸</hi>
或問設如母卒父在父要循俗制喪服用僧道火化則<lb/>
　如何曰公如何曰只得不從曰其他都是皮毛外事<lb/>
　若决如此做從之也無妨若火化則不可泳曰火化<lb/>
　則是殘父母之遺骸曰此語若將與喪服浮屠一道<pb n="14b"/>　說便是未識輕重在<hi>語類錄胡泳</hi>
伯謨問某人家欲除服而未葬除之則魂魄無所依不<lb/>
　可祔廟曰不可如何不早葬葬何所費只是悠悠因<lb/>
　語莆人葬只是於馬鬛上大可憂須是懸棺而葬<hi>語類</hi>
　　<hi>鄭可學録</hi>
問一之寄問誌石之制在士庶當如何題温公謂當書<lb/>
　姓名恐所未安夫婦合葬者所題之辭又當如何曰<lb/>
　宋故進士<hi>或云處士</hi>某君夫人某氏之墓<hi>下畧記名字鄉里年歳子孫及</hi>
<pb n="15a"/>　<hi>葬之年月</hi>又問一之卜以三月半葬併改葬前妣祔於先<lb/>
　塋以前妣與其先丈合為一封土而以繼妣少間數<lb/>
　歩又别為一封與朋友議以神道尊右而欲二妣皆<lb/>
　列於先塋之左不審是否然程子葬穴圖又以昭居<lb/>
　左而穆居右而廟制亦左昭右穆此意何也曰一之<lb/>
　所處得之昭穆但分世數不為分尊卑如父為穆則<lb/>
　子為昭又豈可以尊卑論乎周室廟制太王文王為<lb/>
　穆王季武王為昭此可考也又問明器亦君子不死<pb n="15b"/>　其親之意曰某家不曾用<hi>文集安卿答陳</hi>
人家墓壙棺槨切不可太大當使壙僅能容槨槨僅能<lb/>
　容棺乃善去年此間陳家墳墓遭發掘者皆緣壙中<lb/>
　太濶其不能發者皆是壙中狹小無著脚乎處此不<lb/>
　可不知也<hi>又此間墳墓山脚低卸故盗易入</hi>問墳與墓何别曰墓想<lb/>
　是塋域墳即土封隆起者光武紀云為墳但取其稍<lb/>
　髙四邊能走水足矣古人墳極髙大壙中容得人行<lb/>
　也没意思法令一品以上墳得一丈二尺亦是儘髙<pb n="16a"/>　矣守約云墳墓所以遭發掘者亦隂陽家之說有以<lb/>
　啟之蓋凡發掘者皆以葬淺之故若深一二丈自無<lb/>
　此患古禮葬亦許深曰不然深葬有水嘗見興化漳<lb/>
　泉間墳墓甚髙問之則曰棺只浮在土上深者僅有<lb/>
　一半入地半在地上所以不得不髙其封後來見福<lb/>
　州人舉移舊墳稍深者無不有水方知興化漳泉淺<lb/>
　葬者蓋防水爾北方地土深厚深塟不妨豈可同也<lb/>
　問槨外可用炭灰雜沙土否曰只純用炭末置之槨<pb n="16b"/>　外槨内實以和沙石灰或曰可純用灰否曰純灰恐<lb/>
　不實須雜以篩過沙乆之沙灰相乳入其堅如石槨<lb/>
　外四圍上下一切實以灰术約厚七八寸許既辟濕<lb/>
　氣免水患又截樹根不入樹根遇炭皆生轉去以此<lb/>
　見炭灰之妙蓋炭是死物無情故樹根不入也抱朴<lb/>
　子曰炭入地千年不變問范家用黄泥拌石灰實槨<lb/>
　外如何曰不可黄泥乆之亦能引樹根又問古人用<lb/>
　瀝青恐地氣蒸熱瀝青溶化棺有偏陷却不便曰不<pb n="17a"/>　曾親見用瀝青利害但書傳間多言用者不知如何<lb/>
　<hi>語類錄沈僴</hi>
問某舊聞風水之說斷然無之比因謀葬先人周旋思<lb/>
　慮不敢輕置既以審諸己又以詢諸人既葬之後畧<lb/>
　聞或者以為塋竁坐向少有未安便覺惕然不安乃<lb/>
　知人子之喪親盡心擇地以求亡者之安亦未為害<lb/>
　然世俗之人但從時師之說専以避凶趨吉為心既<lb/>
　擇地之形勢又擇年月日時之吉凶遂致踰時不葬<pb n="17b"/>　某竊謂程先生所謂道路窰井之類固不可不避土<lb/>
　色生物之美固不可不擇然欲盡人子之心則再求<lb/>
　衆山拱揖水泉環繞藏風聚氣之地至於擇日則於<lb/>
　三日中選之至事辦之辰更以决之卜筮某山不吉<lb/>
　某水不吉既得山水拱揖環繞於前又考其來去之<lb/>
　吉凶雖已脗合又必須年月日時之皆合其說則恐<lb/>
　不必如此不知然否曰伊川先生力破俗說然亦自<lb/>
　言須是風順地厚之處乃可然則亦須稍有形勢拱<pb n="18a"/>　揖環抱無空闕處乃可用也但不用某山某水之說<lb/>
　耳又問某昨者營葬之時結屋數椽於先壠之西既<lb/>
　塟後與諸弟常居其間庶得朝夕展省且免在家人<lb/>
　事混雜敬子以為主喪者既塟當居家蓋神已歸家<lb/>
　則家為重若念不能忘却令弟軰宿墓時一展省可<lb/>
　也程先生論古人直是誠實處最可觀又以質之舜<lb/>
　□云廬墓一節不合聖賢之制切不須為之某既聞<lb/>
　此二說不欲更遂初志日即則在家間中門外别室<pb n="18b"/>　更常令一二弟居宿墳菴某時一展省未知可否曰<lb/>
　墳土未乾時一展省何害於事但不須立廬墓之名<lb/>
　耳<hi>文集伯量答胡</hi>
隂陽家說前軰所言固為正論然恐幽明之故有所未<lb/>
盡故不敢從然今亦不須深考其書但道路所經耳目<lb/>
　所接有數里無人烟處有欲住者亦住不得其成聚<lb/>
　落有宅舍處便須山水環合畧成氣象然則欲掩藏<lb/>
　其父祖安處其子孫者亦豈可都不揀擇以為乆逺<pb n="19a"/>安寧之慮而率意為之乎但不當極意過求必為富貴<lb/>
　利達之計耳此等事自有酌中恰好處便是正理世<lb/>
　俗固為不及而必為髙論者似亦過之也<hi>文集敬甫答孫</hi>
喪塟之時只當以素食待客祭饌葷食只可分與僕役<lb/>
　<hi>語類孫錄葉賀</hi>
問服父母之喪而祭祀祖先當衣何服與居母喪而見<lb/>
　父居父母喪而見祖父母其朔旦歳節上夀為禮各<lb/>
　衣何服父母在而遭所生喪<hi>謂所出母</hi>不知合衣何服合<pb n="19b"/>　與不合設几筵出聲哭舅姑俱存而子婦丁其父母<lb/>
　憂雖合奔喪然卒哭後必當復歸恐三年之服自不<lb/>
　可改遇節序變遷不審可以發哀出聲否見舅姑及<lb/>
　從舅姑以祭不知所易當何服乞賜垂誨曰古者居<lb/>
　喪三年不祭<hi>見曾子問</hi>其見祖父母之屬古人亦有節文<lb/>
　不盡記然上夀之禮自不合與所生父母喪禮律亦<lb/>
　有明文更宜詳考亦當稍避尊者乃為安耳如女己<lb/>
　適人為父母服期禮律亦甚明若有舅姑難以發哀<pb n="20a"/>　於其側從祭但畧去華盛之服可也<hi>文集叔重答董</hi>
問王制喪三年不祭惟天地社稷越紼而行事鄭氏不<lb/>
　解不祭之義按吕博士云人事之重莫甚於哀死故<lb/>
　有喪者之毁如不欲生大功之喪業猶可廢喪不貳<lb/>
　事如此則祭雖至重亦有所不行蓋祭而誠至則忘<lb/>
　哀祭而誠不至則不如不祭之為愈後世哀死不如<lb/>
　古人之隆故多疑於此鄭氏解惟祭天地社稷云不<lb/>
　以卑廢尊也愚謂此說非是按天子諸侯之喪所不<pb n="20b"/>　祭者惟宗廟耳郊社五祀皆不廢也天地可言尊於<lb/>
　宗廟五祀社稷不尊於宗廟也但内事用情故宗廟<lb/>
　雖尊而有所不行外事由文故社稷五祀不可廢其<lb/>
　祭曾子問疏所謂外神不可以己私喪久廢其祭其<lb/>
　說優於鄭氏矣内事用情者以子孫哀戚之情推祖<lb/>
　考之心知其必有所不安於此<hi>曾子問篇曰天子崩國君薨祝取羣廟之</hi>
　<hi>土而藏諸祖廟鄭氏註曰象有凶者聚也愚謂此葢示與子孫同憂之意</hi>而子孫之於祖<lb/>
　考至敬不文又不可使人攝事必也親之則衰麤不<pb n="21a"/>　可以臨祭又不可以釋衰而吉服徇情而禮廢亦明<lb/>
　矣外事由文者有國家者百神爾主天子之於天地<lb/>
　諸侯之於社稷大夫之於五祀皆禮文之不可已者<lb/>
　非若子孫之於祖考也以文為尚故不得以私喪乆<lb/>
　廢其祭而其祭之也必以吉禮吉服故不得已隨其<lb/>
　輕重而使人攝焉期於無廢其文而已哀戚方深交<lb/>
　神之意有所不至不得已也以文而行其亦禮之稱<lb/>
　乎又曾子問天子崩殯<hi>天子七日而殯</hi>五祀之祭不行<hi>哀戚方甚</hi>
<pb n="21b"/>　<hi>故不祭</hi>既殯而祭<hi>疏曰五祀外神不可以己私喪乆廢其祭故既殯哀情稍殺而後祭也</hi>
　其祭也尸入三飯不侑酳不酢而已矣<hi>不備禮也</hi>自啟<hi>將塟</hi>
　<hi>啟殯</hi>至於反哭<hi>既塟而反</hi>五祀之祭不行<hi>啟殯見柩哀情益深故亦不祭</hi>已<lb/>
　塟而祭<hi>義同既塟</hi>祝畢獻而已也<hi>未純吉也鄭氏曰郊亦然社亦然唯嘗禘宗廟俟吉也</hi>諸侯自薨至殯<hi>諸侯五日而殯</hi>自啟至於反哭奉帥天子<lb/>
　<hi>如天子之禮也</hi>左傳僖公三十三年凡君薨卒哭而祔祔而<lb/>
　作主特祀於主烝嘗禘於廟<hi>杜氏注謂此天子諸侯之禮不通於卿大夫葢</hi>
　<hi>卒哭後特用喪禮祀新死者於寢而宗廟四時嘗祭自如舊也此與禮記不同釋例又引晉三月而塟悼</hi>
<pb n="22a"/>　<hi>公改服修官蒸於曲沃㑹於溴梁之事為驗戰國禮變如此葢三年之喪諸侯莫之行乆矣左傳特記一</hi>
　<hi>時之事而杜氏乃誤為正禮也</hi>右三條皆非士大夫之制然其禮有<lb/>
　可得而推者古大夫宗廟有五祀推外事由文之意<lb/>
　則五祀惟自卒至殯自啟至於反哭暫廢既塟殯則<lb/>
　使家臣攝之推内事用情之理則宗廟之祭宜亦廢<lb/>
　也今人家無五祀惟享先一事遭喪而廢蓋無疑矣<lb/>
　曰在喪廢祭古禮可考者如此但古人居喪衰麻之<lb/>
　衣不釋於身哭泣之聲不絶於口其出入居處言語<pb n="22b"/>　飲食皆與平日絶異故宗廟之祭雖廢而幽明之間<lb/>
　兩無憾焉今人居喪與古人異卒哭之後遂墨其衰<lb/>
　凡出入居處言語飲食與平日之所為皆不廢也而<lb/>
　獨廢此一事恐亦有所未安竊謂欲處此義者但當<lb/>
　自省所以居喪之禮果能始卒一合於古禮即廢祭<lb/>
　無可疑若他時不免墨衰出入或其他有所未合者<lb/>
　尚多即卒哭之前不得已準禮且廢卒哭之後可以<lb/>
畧放左傳杜注之説遇四時祭日以衰服特祀於几筵<pb n="23a"/>　用墨衰常祀於家廟可也<hi>左傳之意卒哭前亦廢祭也</hi>但卒哭之<lb/>
　期須既塟立主三虞之後卜日而祭以成事方可耳<lb/>
<hi>温公髙氏二書載此節文甚詳可以熟考</hi>若神柩在而欲以百日為斷墨衰<lb/>
　出入則決然不可愚見如此不知伯崇以為如何然<lb/>
　主奉喪祭乃令兄職此事非伯崇所得専但以此儀<lb/>
　從容咨講更與知禮者評之庶其聽則可矣萬一有<lb/>
　所不合則某聞之喪與甚哀不足而禮有餘不若禮<lb/>
　不足而哀有餘夫子亦言喪與其易也寧戚<hi>某常解此義以</hi>
<pb n="23b"/>　<hi>為具文備禮而非致慤焉之為易今人多此病試思之</hi>此則伯崇所當勉也更<lb/>
　思之<hi>文集伯崇答范</hi>
越紼之說註雖簡疏必詳此等可自檢看居喪不祭伊<lb/>
　川横渠各有說若論今日人家所行則不合禮處自<lb/>
　多難以一概論若用韓魏公法則有時祭有節祠時<lb/>
　祭禮繁非居喪者所能行節祠則其禮甚簡雖以墨<lb/>
　縗行事亦無不可也○喪禮自塟以前皆謂之奠其<lb/>
　禮甚簡蓋哀不能文而於新死者亦未忍遽以鬼神<pb n="24a"/>　之禮事之也自虞以後方謂之祭故禮家又謂奠為<lb/>
　喪祭而虞為吉祭蓋漸趨於吉也酹酒有兩說一用<lb/>
　鬱鬯灌地以降神則唯天子諸侯之禮有之今其書<lb/>
　亡不可深考一是祭酒蓋古者飲食必祭人以鬼神<lb/>
　自不能祭故代之祭也今人雖存其禮而失其義不<lb/>
　可不知<hi>文集時亨答嚴</hi>
親喪兄弟先滿者先除服後滿者後除以在外聞喪有<lb/>
　先後者<hi>語類錄包揚</hi>
<pb n="24b"/>問按禮居喪不弔其送塟雖無明文然執紼即是執事<lb/>
　禮亦有妨鄉俗不特往弔送喪凡親舊家有吉凶之<lb/>
　事皆有所遺不知處此當如何曰吉禮固不可預然<lb/>
　弔送之禮却似不可廢所謂禮從宜者此也<hi>文集伯答胡</hi>
　<hi>量</hi>
問改塟緦鄭氏以為終緦之月數而除服王肅以為塟<lb/>
　畢便除如何曰如今不可考禮宜從厚當如鄭氏問<lb/>
　王肅以為既虞而除之若是改塟神已在廟乆矣何<pb n="25a"/>　得虞乎曰便是如此而今都不可考看來也須當反<lb/>
　哭於廟問鄭氏以為只是有三年服者改塟服緦三<lb/>
　月非三年服者弔服加麻塟畢除之否曰然子思曰<lb/>
　禮父母改塟緦而除則非父母不服緦也<hi>語類孫錄葉賀</hi>
所喻庶母之名亦未正庶母自謂父妾生子者士服緦<lb/>
　麻而大夫無服若母則儀禮有公子為其母之文今<lb/>
　令甲其下亦明有注字曰謂生己者則是不問父妻<lb/>
　父妾而皆得母名矣故注中則有嫡母之文又以明<pb n="25b"/>　生己者之正為母也至如封敘封贈亦但謂之所生<lb/>
　母而不謂之庶母也通典之說未暇檢但以公子為<lb/>
　母練冠麻衣既塟除之為比則承宗廟社稷之重者<lb/>
　恐不得為父所生之祖母者持重矣更俟病間續考<lb/>
　奉報<hi>文集守約答李</hi>
問周制有大宗之禮乃有立適之義立適以為後故父<lb/>
　為長子權其重者若然今大宗之禮廢無立適之法<lb/>
　而子各得以為後則長子少子當為不異庶子不得<pb n="26a"/>　為長子三年者不必然也父為長子三年者亦不可<lb/>
　以適庶論也曰宗子雖未能立然服制自當從古是<lb/>
　亦愛禮存羊之意不可妄有改易也如漢時宗子法<lb/>
　已廢然其詔令猶云賜民當為父後者爵一級是此<lb/>
　禮意猶在也豈可謂宗法廢而諸子皆得為父後乎<lb/>
　<hi>文集子從答郭</hi>
問嫡子已娶無子而没或者以為母在宜用尊厭之例<lb/>
　不須備禮曰宗子成人而無子當為之立後尊厭之<pb n="26b"/>　說非是又問嫡子死而無後當誰主其喪曰若已立<lb/>
　後則無此疑矣<hi>文集孝述答李</hi>
先生塟長子喪儀銘旌埋銘魂轎柩只用紫蓋盡去繁<lb/>
　文埋銘石二片各長四尺濶二尺許止記姓名歳月<lb/>
　居里刻訖以字面相合以鐵束之置於壙上其壙用<lb/>
　石上蓋厚一尺許五六叚横凑之兩旁及底五寸許<lb/>
　内外皆用石灰雜炭末細沙黄泥築之<hi>語類孫錄葉賀</hi>
問親迎女在塗而壻之父母死如之何孔子曰女改服<pb n="27a"/>　布深衣縞總以趨喪恐亦有礙開元禮除喪之後束<lb/>
　帶相見不行初昬之禮趨喪後事皆不言之何也曰<lb/>
　趨喪之後男居外次女居内次自不相見除喪而後<lb/>
　束帶相見於是而始入御開元之制必有所据矣<hi>文集</hi>
　<hi>答郭子從</hi>
問親迎男女遭喪之禮曾子問之詳矣今有男就成於<lb/>
　女家乆而未歸若壻之父母死女之奔喪如之何若<lb/>
　女之父母死其女之制服如之何曰此乃原頭不是<pb n="27b"/>　且倣在塗之禮行之可也然既嫁則服自當降既除<lb/>
　而歸夫家耳<hi>文集味道答葉</hi>
問曾子問曰昬禮既納幣有吉日女之父母死則如之<lb/>
　何孔子曰壻使人弔如壻父母死則女之家亦使人<lb/>
　弔<hi>云云</hi>如未有吉日獨不當弔乎曰恐無不弔之理<lb/>
　<hi>文集味道答葉</hi>
問取女有吉日而女死如之何孔子曰壻齊衰而弔既<lb/>
　塟而除之夫死亦如之服用斬衰恐今亦難行也曰<pb n="28a"/>　未見難行處但人自不肯行耳<hi>文集子從答郭</hi>
問古者父在子為母期夫為妻期其練祥禫之祭皆同<lb/>
　今制夫為妻服與古同而子為母齊衰三年則夫為<lb/>
　妻大祥之日乃子為母小祥之祭矣至於子為母大<lb/>
　祥及禫夫已無服其祭當如何恐只是夫為祭主其<lb/>
　辭曰夫某為子某薦其祥事如曾子問宗子為介子<lb/>
　之禮不識可否曰今禮几筵必三年而除則小祥大<lb/>
　祥之祭皆夫主之但小祥之後夫即釋服大祥之祭<pb n="28b"/>　夫亦恐須素服<hi>如弔服可也</hi>以祭但改其祝詞亦不必言<lb/>
　為子而祭也又問父在母没父既除期之喪子尚為<lb/>
　母服其見父之時當以何服曰此於禮無文但問喪<lb/>
　有父在不杖之説可更檢疏議參訂之<hi>文集文卿答竇</hi>
喻及喪禮踰期主祭之疑此未有可考但司馬氏大小<lb/>
　祥祭已除服者皆與祭則主祭者雖已除服亦何害<lb/>
　於主祭乎但不可純用吉服須畧如弔服或忌日之<lb/>
　服可也更告博詢深於禮者議之<hi>文集明仲答陳</hi>
<pb n="29a"/>問程氏主式士人家可用否曰他云已是殺諸侯之制<lb/>
　士人家用牌子曰牌子式當如何曰温公用大板子<lb/>
　今但依程氏古式而勿陷其中可也<hi>語類錄陳淳</hi>
問凡題主男子婦人無官稱者宜何書曰伊川主式已<lb/>
　詳言之可考也又問夫在妻之神主宜何書何人奉<lb/>
　祀若用夫則題嬪某氏神主旁注夫某奉祀否夫祭<lb/>
　妻而云奉祀莫太尊否曰旁注施於所尊以下則不<lb/>
　必書也<hi>文集文卿答竇</hi>
<pb n="29b"/>主式乃伊川先生所制初非朝廷立法固無官品之限<lb/>
　萬一繼世無官亦難遽易但繼此不當作耳<hi>有官人自作主</hi>
　<hi>不妨</hi>牌子亦無定制竊意亦須似主之大小髙下但不<lb/>
　為判合陷中可也凡此皆是後賢義起之制今復以<lb/>
　意斟酌如此若古禮則未有考也<hi>文集光祖答曾</hi>
黄文問從母之夫舅之妻皆無服何也曰先王制禮父<lb/>
　族四故由父而上為從曾祖服緦麻姑之子姊妹之<lb/>
　子女子之子皆有服皆由父而推之故也母族三母<pb n="30a"/>　之父母之母母之兄弟恩止於舅故從母之夫舅之<lb/>
　妻皆不為服推不去故也妻族二妻之父妻之母乍<lb/>
　看時似乎雜亂無紀仔細看則皆有義存焉又言吕<lb/>
　與叔集中一婦人墓誌言凡遇功緦之喪皆蔬食終<lb/>
　其月此可為法又言生布加碾治者為功<hi>語類子錄李方</hi>
　<lb/>
　<lb/>
　<pb n="30b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子禮纂卷三<lb/>
</p>

  </div>
            <div>
<head>朱子禮纂卷四</head> <lb/>
    <p>
<pb n="1a"/>欽定四庫全書<lb/>
　朱子禮纂卷四<lb/>
　　　　　　　　　　　大學士李光地撰<lb/>
　　祭<lb/>
問陽魂為神陰魄為鬼祭義曰氣也者神之盛也魄也<lb/>
　者鬼之盛也而鄭氏曰氣嘘吸出入者也耳目之聰<lb/>
　明為魄然則陰陽未可言鬼神陰陽之靈乃鬼神也<lb/>
　如何曰魄者形之神魂者氣之神魂魄是形氣之精<pb n="1b"/>　英謂之靈故張子曰二氣之良能<hi>二氣即陰陽也良能是其靈處</hi>問<lb/>
　眼體也眼之光為魄耳體也何以為耳之魄曰能聽<lb/>
　者便是如鼻之知臭舌之知味皆是但不可以知字<lb/>
　為魄纔説知便是主於心也心但能知若甘苦鹹淡<lb/>
　要從舌上過如老人耳重目昏便是魄漸要散潘問<lb/>
　魄附於體氣附於魂可作如此㸔否曰也不是附魂<lb/>
　魄是形氣之精英銖問陽主伸陰主屈鬼神陰陽之<lb/>
　靈不過指一氣之屈伸往來者而言耳天地之間陰<pb n="2a"/>　陽合散何物不有所以錯綜㸔得曰固是今且説大<lb/>
　界限則周禮言天曰神地曰祇人曰鬼三者皆有神<lb/>
　而天獨曰神者以其常常流動不息故專以神言之<lb/>
　若人亦自有神但在人身上則謂之神散則謂之鬼<lb/>
　耳鬼是散而靜了更無形故曰往而不返又問子思<lb/>
　只舉齊明盛服以下數語發明體物而不可遺之驗<lb/>
　只是舉神之著者而言何以不言鬼曰鬼是散而靜<lb/>
　更無形故不必言神是發見此是鬼之神如人祖考<pb n="2b"/>　氣散為鬼矣子孫精誠以格之則洋洋如在其上如<lb/>
　在其左右豈非鬼之神耶<hi>語類錄黄銖</hi>
問氣也者神之盛也魄也者鬼之盛也豈非以氣魄未<lb/>
　足為鬼神氣魄之盛者乃為鬼神否曰非也大凡説<lb/>
　鬼神皆是通生死而言此言盛者則是指生人身上<lb/>
　而言所以後面説骨肉斃於下陰為野土但説體不<lb/>
　説魄也問頃聞先生言耳目之精明者為魄口鼻之<lb/>
　嘘吸者為魂以此語是而未盡耳目之所以能精明<pb n="3a"/>　者為魄口鼻之所以能嘘吸者為魂是否曰然㸔來<lb/>
　魄有箇物事形象在裏面恐如水晶相似所以發出<lb/>
　來為耳目之精明且如月其黒暈是魄也其光是魂<lb/>
　也想見人身魂魄也是如此人生時魂魄相交死則<lb/>
　離而各散去魂為陽而散上魄為陰而降下又曰陰<lb/>
　主藏受陽主運用凡能記憶皆魄之所藏受也至於<lb/>
　運用發出來是魂這兩箇物事本不相離他能記憶<lb/>
　底是魄然發出來底便是魂能知覺底是魄然知覺<pb n="3b"/>　發出來底又是魂雖各自分屬陰陽然陰陽中又各<lb/>
　自有陰陽也或曰大率魄屬形體魂屬精神曰精又<lb/>
　是魄神又是魂又曰魄盛則耳目聰明能記憶所以<lb/>
　老人多目昏耳聵記事不得便是魄衰而少也老子<lb/>
　云載營魄是以魂守魄蓋魂熱而魄冷魂動而魄靜<lb/>
　能以魂守魄則魂以所守而亦靜魄以魂而有生意<lb/>
　魂之熱而生涼魄之冷而生暖惟二者不相離故其<lb/>
　陽不燥其陰不滯而得其和矣不然則魂愈動而魄<pb n="4a"/>　愈靜魂愈熱而魄愈冷二者相離則不得其和而死<lb/>
　矣又云水一也火二也以魂載魄以二守一則水火<lb/>
　既濟而不相離所以能永年也養生家説盡千言萬<lb/>
　語説龍説虎説鉛説汞説坎説離其術止是如此而<lb/>
　已故云載魄抱魂能勿離乎專氣致柔能如嬰兒乎<lb/>
　今之道家只是馳騖於外安識所謂載魄守一能勿<lb/>
　離乎康節云老子得易之體孟子得易之用康節之<lb/>
　學意思微似莊老或曰老子以其不能發用否曰老<pb n="4b"/>　子只是要收藏不放散<hi>語類錄吕燾</hi>
問祖考之精神便是自家之精神故祭之可以來格至<lb/>
　於妻及外親則不知如何曰但所當祭者其精神魂<lb/>
　魄無不感通蓋本是從一原中流出初無間隔雖天<lb/>
　地山川鬼神亦然也<hi>文集長孺答汪</hi>
如今士大夫家都要理會古禮今天下有二件極大底<lb/>
　事恁地循襲其一是天地同祭於南郊其一是太祖<lb/>
　不特立廟而與諸祖同一廟自東漢以來如此<hi>又錄云千</hi>
<pb n="5a"/>　<hi>五六百年無人整理</hi>子謂為芻靈也善謂為俑者不仁雖是前<lb/>
　代已用物事到不是處也須改用教是始得<hi>語類孫葉賀</hi>
　<hi>錄</hi>
如今郊禮合祭天地周禮有圜丘方澤之説後來人却<lb/>
　只説地便是后土見於書傳言郊社多矣某㸔來不<lb/>
　要如此也自還有方澤之祭但周禮其他處又都不<lb/>
　説亦未可曉<hi>語類之錄錢木</hi>
某按社實山林川澤丘陵墳衍原隰五土之祇而后土<pb n="5b"/>　勾龍氏其配也稷則專為原隰之祇能生五穀者而<lb/>
　后稷周棄氏其配也風師箕也雨師畢也是皆著於<lb/>
　周禮領於大宗伯之官惟社稷自天子之都至於國<lb/>
　里通得祭而風雨之神則自唐以來諸郡始得祀焉<lb/>
　至於雷神則又唐制所與雨師同壇共牲而祀者也<lb/>
　國朝禮文大抵多襲唐故故今郡國祀典自先聖先<lb/>
　師之外惟是五者蓋以為二氣之良能天地之功用<lb/>
　流行於覆載之間以育萬物而民生賴焉者其德惟<pb n="6a"/>　此為尤盛是以於其壇壝時日之制牲幣器服之品<lb/>
　降登饋奠之節莫不參訂討論著之禮象頒下郡國<lb/>
　藏於禮官有司歲舉行之而部刺史又當以時循行<lb/>
　察其不如法者蓋有國家者所以昭事明神祈以降<lb/>
　祥錫福於下其勤如此顧今之為吏者所知不過簿<lb/>
　書期會之間否則觴豆舞歌相與放焉而不知反其<lb/>
　所敬畏崇飾而神事之者非老子釋氏之祠則妖妄<lb/>
　淫昬之鬼而已其於先王之制國家之典所以治人<pb n="6b"/>　事神者易嘗有概於其心哉嗚呼人心之不正風俗<lb/>
　之不厚年榖之不登民生之不遂其不亦以此歟今<lb/>
　羅侯之與劉君乃能相與汲汲乎此非其學古愛民<lb/>
　之志卓然有見乎流俗見聞之表其孰能之<hi>文集社鄂州</hi>
　<hi>稷壇記</hi>
堯卿問社主平時藏在何處曰向來沙隨説以所宜木<lb/>
　刻而為主某嘗辨之後來覺得却是但以所宜木為<lb/>
　主如今世俗神樹模樣非是將木來截作主也以木<pb n="7a"/>　名社如櫟社枌榆社之類又問社稷神曰説得不同<lb/>
　或云稷是山林原隰之神或云是穀神㸔來穀神較<lb/>
　是社是土神又問社何以有神曰能生物便是神也<lb/>
　又曰周禮亡國之神却用刑人為尸一部周禮却是<lb/>
　㸔得天理爛熟也<hi>語類孫錄林䕫</hi>
叔器問五祀祭行之義曰行堂塗也古人無廊屋只於<lb/>
　堂階下取兩條路五祀雖分四時祭然出則獨祭行<lb/>
　及出門又有一祭作兩小山於門前烹狗置之山上<pb n="7b"/>　祭畢却就山邊喫却推車從兩山間過蓋取跋履山<lb/>
　川之義舜功問祭五祀想也只是當如此致敬未必<lb/>
　有此神曰神也者妙萬物而言者也盈天地之間皆<lb/>
　神若説五祀無神則是有有神處有無神處是甚麽<lb/>
　道理叔器問天子祭天地諸侯祭山川大夫祭五祀<lb/>
　士庶人祭其先此是分當如此否曰也是氣與他相<lb/>
　關如天子則是天地之主便祭得那天地若似其他<lb/>
　人與他不相關復祭箇甚麽如諸侯祭山川也只祭<pb n="8a"/>　得境内底如楚昭王病後卜云河為祟諸大夫欲祭<lb/>
　河昭王自言楚之分地不及於河河非所以為祟孔<lb/>
　子所以美之云昭王之不失國也宜哉這便見得境<lb/>
　外山川與我不相關自不當祭又問如殺孝婦天為<lb/>
　之旱如何曰這自是他一人足以感動天地若祭祀<lb/>
　則分與他不相關如何祭得又問人而今去燒香拜<lb/>
　天之類恐也不是曰天只在我更禱箇甚麽一身之<lb/>
　中凡所思慮運動無非是天一身在天裏行如魚在<pb n="8b"/>　水裏滿肚裏都是水某説人家還醮無意思豈有斟<lb/>
　一盃酒盛兩箇餅要享上帝且説有此理無此理某<lb/>
　在南康祈雨每日去天慶觀燒香某説且慢去今若<lb/>
　有箇人不經州縣便去天子那裏下狀時你嫌他不<lb/>
　嫌他你須捉來打不合越訴而今祈雨却如何不祭<lb/>
　境内山川如何便去告上帝<hi>語類剛錄黄義</hi>
問后土氏之祭曰極而言之亦似僭然此即古人中霤<lb/>
　之祭而今之所謂土地者郊特牲取財於地取法於<pb n="9a"/>　天是以尊天而親地教民美報焉故家主中霤而國<lb/>
　主社觀此則天不可祭而土神在民亦可祭蓋自上<lb/>
　古陶為土室其當中處上為一竅以通明名之曰中<lb/>
　霤及中古有宫室亦以室之中央為中霤存古之舊<lb/>
　示不忘本雖曰土神而只以小者言之非如天子所<lb/>
　謂祭皇天后土之大者也<hi>語類剛錄黄義</hi>
室中西南隅乃主位室中西牖東户若宣聖廟室則先<lb/>
　聖當東向先師南向如周人禘嚳郊稷嚳東向稷南<pb n="9b"/>　向今朝廷宗廟之禮情文都自相悖不曉得古者主<lb/>
　位東向配位南向故拜即望西今既一列皆南向到<lb/>
　拜時亦却望西拜都自相背古者用籩豆簠簋等陳<lb/>
　於地當時只席地而坐故如此飲食為便今塑像髙<lb/>
　髙在上而祭饌反陳於地情文全不相稱曩者某人<lb/>
　來問白鹿塑像某答以州縣學是天子所立既元用<lb/>
　像不可更書院自不宜如此不如不塑像某處有列<lb/>
　子廟却塑列子膝坐于地這必有古像行古禮須是<pb n="10a"/>　參用今來日用常禮庶或饗之如太祖祭用簠簋籩<lb/>
　豆之外又設牙盤食用椀楪之類陳於牀這也有意<lb/>
　思到神宗時廢了元祐初復用後來變元祐之政故<lb/>
　此亦遂廢<hi>語類孫錄葉賀</hi>
夫子像設置於椅上已不是又復置在臺座上到春秋<lb/>
　釋奠却乃陳簠簋籩豆於地是甚義理某幾番説要<lb/>
　塑宣聖坐於地上如設席模樣祭時却自席地此有<lb/>
　甚不可處每説與人都道差異不知如何某記在南<pb n="10b"/>　康欲於學中整頓宣聖不能得後説與交代云云宣<lb/>
　聖本不當設像春秋時祭只設主祭可也今不可行<lb/>
　只得設像坐於地方始是禮<hi>語類錄徐㝢</hi>
新書院告成明日欲祀先聖先師古有釋菜之禮約而<lb/>
　可行遂檢五禮新儀令具其要者以呈先生終日董<lb/>
　役夜歸即與諸生斟酌禮儀鷄鳴起平明往書院以<lb/>
　㕔事未備就講堂行禮宣聖像居中兖國公顔氏郕<lb/>
　侯曾氏沂水侯孔氏鄒國公孟氏西向配北上<hi>竝紙牌子</hi>
<pb n="11a"/>　濂溪周先生<hi>東一</hi>明道程先生<hi>西一</hi>伊川程先生<hi>柬二</hi>康節<lb/>
　邵先生<hi>西二</hi>司馬温國文正公<hi>柬三</hi>横渠張先生<hi>西三</hi>延平<lb/>
　李先生<hi>東四</hi>從祀<hi>亦紙牌子</hi>竝設於地祭儀别錄祝文别錄<lb/>
　先生為獻官命賀孫為贊直卿居甫分奠叔蒙贊敬<lb/>
　之掌儀堂狹地潤頗有失儀但獻官極其誠意如或<lb/>
　享之鄰曲長幼竝來陪禮畢先生揖賓坐賓再起請<lb/>
　先生就中位開講先生以坐中多年老不敢居中位<lb/>
　再辭不獲諸生復請遂就位説為學之要午飯後集<pb n="11b"/>　衆賓飲至暮散<hi>語類孫錄葉賀</hi>
王制天子七廟三昭三穆與太祖之廟而七諸侯大夫<lb/>
　士降殺以兩而祭法又有適士二廟官師一廟之文<lb/>
　大抵士無太祖而皆及其祖考也<hi>鄭氏曰夏五廟商六廟周七廟今按</hi>
　<hi>商書已云七世之廟鄭説恐非顔師古曰父為昭子為穆孫復為昭昭明也穆美也後以晉室諱昭故學</hi>
　<hi>者改昭為韶</hi>其制皆為中門外之左外為都宫内各有寝<lb/>
　廟别有門垣太祖在北左昭右穆以次而南<hi>晉博士孫毓議</hi>
　天子太祖百世不遷一昭一穆為宗亦百世不遷<hi>宗亦</hi>
<pb n="12a"/>　<hi>曰世室亦曰祧鄭注周禮守祧曰宗亦曰祧亦曰世室周禮言守祧之宫鄭氏曰遠廟為祧周為文武之</hi>
　<hi>廟遷主藏焉又曰遷主所藏曰祧先公之遷主藏于太祖后稷之廟先王之遷主藏于文武之廟羣穆於</hi>
　<hi>文羣昭於武明堂位有文世室武世室鄭氏曰世室者不毁之名也</hi>二昭二穆為四親<lb/>
　廟髙祖以上親盡則毁而遞遷昭常為昭穆常為穆<lb/>
　<hi>昭之二廟親盡則毁而遷其主於昭之宗曾祖遷於昭之二新入廟者祔於昭之三而髙祖及祖在穆如</hi>
　<hi>故穆廟親盡倣此新死者如當為昭則祔於昭之近廟而自近廟遷其祖於昭之次廟而於主祭者為曾</hi>
　<hi>祖自次廟遷其髙祖於昭之世室蓋於主祭者為五世而親盡故也其穆之兩廟如故不動其次廟於主</hi>
　<hi>祭者為髙祖其近廟於主祭者為祖也主祭者殁則祔於穆之近廟而遞遷其上倣此凡毁廟遷主改塗</hi>
<pb n="12b"/>　<hi>易檐示有所變非盡毁也見穀梁傳及注</hi>諸侯則無二宗大夫則無二廟<lb/>
　其遷毁之次則與天子同<hi>傳毁廟之主藏於太祖</hi>儀禮所謂以<lb/>
　其班祔檀弓所謂祔于祖父者也<hi>曲禮云君子抱孫不抱子此言孫可</hi>
　<hi>以為王父尸子不可以為父尸鄭氏曰以孫與祖昭穆同也周制自后稷為太祖不窋為昭鞠為穆以下</hi>
　<hi>十二世至太王復為穆十三世至王季復為昭十四世至文王又為穆十五世至武王復為昭故書稱文</hi>
　<hi>王為穆考詩稱武王為昭考而左氏傳曰太伯虞仲太王之昭也虢仲虢叔王季之穆也又曰管蔡魯衛</hi>
　<hi>文之昭也邘晉應韓武之穆也蓋其次序一定百世不易雖文王在右武王在左嫌於倒置而諸廟别有</hi>
　<hi>門垣足以各全其尊初不以左右為尊卑也</hi>三代之制其詳雖不得聞然<pb n="13a"/>　其大畧不過如此漢承秦弊不能深考古制諸帝之<lb/>
　廟各在一處不容合為都宫以序昭穆<hi>韋元成傳云宗廟異處昭</hi>
　<hi>穆不序但考周制先公廟在岐周文王在豐武王在鎬則都宫之制亦不得為與漢亦無甚異未詳其説</hi>
　貢禹韋元成匡衡之徒雖欲正之而終不能盡合古<lb/>
　制旋亦廢罷後漢明帝又欲遵儉自抑遺詔無起寢<lb/>
　廟但藏其主於光武廟中更衣别室其後章帝又復<lb/>
　如之後世遂不敢加而公私之廟皆為同堂異室之<lb/>
　制<hi>見後漢明帝紀祭祀志志又云其後積多無别而顯宗但為陵寢之號</hi>自是以來更<pb n="13b"/>　歴魏晉下及隋唐其間非無奉先思孝之君据經守<lb/>
　禮之臣而皆不能有所裁正其弊至使太祖之位下<lb/>
　同孫子而更僻處於一隅既無以見其為七廟之尊<lb/>
　羣廟之神則又上厭祖考而不得自為一廟之主以<lb/>
　人情而論之則生居九重窮極壯麗而没祭一室不<lb/>
　過尋丈之間甚或無地以容鼎俎而陰損其數孝子<lb/>
　順孫之心於此宜亦有所不安矣肆我神祖始獨慨<lb/>
　然深詔儒臣討論舊典蓋將以遠迹三代之隆一正<pb n="14a"/>　千古之繆甚盛舉也不幸未及營表世莫得聞秉筆<lb/>
　之士又復不能特書其事以詔萬世今獨其見於陸<lb/>
　氏之文者為可考耳然其所論昭穆之説亦未有定<lb/>
　論獨原廟之制外為都宫而各為寢廟門坦乃為近<lb/>
　古但其禮本不經儀亦非古故儒者得以議之如李<lb/>
　清臣所謂畧于七廟之室而為祠于佛老之側不為<lb/>
　木主而為之象不為禘祫烝嘗之祀而行一酌奠之<lb/>
　禮楊時所謂舎二帝三王之正禮而從一繆妄之叔<pb n="14b"/>　孫通者其言皆是也然不知其所以致此則由於宗<lb/>
　廟不立而人心有所安也不議復此而徒欲廢彼亦<lb/>
　安得為至當之論哉○韋元成劉歆廟數不同班固<lb/>
　以歆説為是今亦未能決其是非姑兩存之至於遷<lb/>
　毁之序則昭常為昭穆常為穆假令新死者當祔昭<lb/>
　廟則毁其髙祖之廟而祔其主於左祧遷其祖之主<lb/>
　於髙祖之故廟而祔新死者於祖之故廟即當祔於<lb/>
　穆者其序亦然蓋祔昭則羣昭皆動而穆不移祔穆<pb n="15a"/>　則羣穆皆移而昭不動故虞之明日祔於祖父蓋將<lb/>
　代居其處故為之祭以告新舊之神也今以周室世<lb/>
　次為圖如右所謂髙祖以上親盡當毁虞之明日祔<lb/>
　於祖父者也元豐議禮何洵直張璪以此為説而陸<lb/>
　佃非之曰昭穆者父子之號昭以明下為義穆以恭<lb/>
　上為義方其為父則稱昭取其昭以明下也方其為<lb/>
　子則稱穆取其穆以恭上也豈可膠哉壇立於右墠<lb/>
　立於左以周制言之則太王親盡去右壇而為墠王<pb n="15b"/>　季親盡去左祧而為壇左右遷徙無嫌又曰顯考王<lb/>
　考廟與左祧為昭皇考考廟與右祧為穆如曰成王<lb/>
　之世武王為昭文王為穆則武不入考廟而入王考<lb/>
　廟矣此皆為説之誤殊不知昭穆本以廟之居東居<lb/>
　西主之向南向北而得名初不為父子之號也必曰<lb/>
　父子之號則穆之子又安可復為昭哉壇墠之左右<lb/>
　亦出先儒一時之説禮經非有明文也政使果然亦<lb/>
　為去廟之後主藏夾室而有禱之祭且壇墠又皆一<pb n="16a"/>　而已昭不可以越壇而徑墠穆不可以有壇而無墠<lb/>
　故迭進而無嫌非若廟之有昭穆而可以各由其序<lb/>
　而遞遷也又況昭穆之分自始封以下入廟之時便<lb/>
　有定次後雖百世不復移易而其尊卑則不以是而<lb/>
　可紊也故成王之世文王為穆而不害其尊於武武<lb/>
　王為昭而不害其卑於文非謂之昭即為王考謂之<lb/>
　穆即為考廟也且必如佃説新死者必入穆廟而自<lb/>
　父以上穆遷於昭昭遷於穆祔一神而六廟皆為之<pb n="16b"/>　動則於其祔也又何不直祔於父而必隔越一世以<lb/>
　祔於其所未應入之廟乎佃又言曰假令甲於上世<lb/>
　之次為穆今合堂同食實屬父行乙於上世之次為<lb/>
　昭今合堂同食實屬子行則甲宜為昭乙宜為穆豈<lb/>
　可遠引千歲以來世次覆令甲為右穆乙為左昭以<lb/>
　紊父子之序乎此亦不曉前説之過也蓋昭穆之次<lb/>
　既定則其子孫亦以為序禮所謂昭與昭齒穆與穆<lb/>
　齒傳所謂太王之昭王季之穆文之昭武之穆者是<pb n="17a"/>　也如必以父為昭而子為穆則太伯虞仲乃太王之<lb/>
　父而文王反為管蔡魯衛之子矣而可乎哉且一昭<lb/>
　穆也既有上世之次又有今世之次則所以序其子<lb/>
　孫者無乃更易不定而徒為紛紛乎曰然則廟之遷<lb/>
　次如圖可以見矣子孫之序如佃所駁得無真有難<lb/>
　處者耶曰古人坐次或以西方為上或以南方為上<lb/>
　未必以左為尊也且又安知不如時祫之位乎○昭<lb/>
　穆之不為尊卑説已前見其大祫則始封以下以次<pb n="17b"/>　相承亦無差舛故張璪以為四時常祀各於其廟不<lb/>
　偶坐而相臨故武王進居王季之位而不嫌尊於文<lb/>
　王及合食乎祖則王季文王更為昭穆不可謂無尊<lb/>
　卑之序者是也但四時之祫不兼毁廟之主則有右<lb/>
　無昭而穆獨為尊之時若兩世室之主則文常為穆<lb/>
　而武常為昭也故陸佃以為毁廟之主有不皆祫之<lb/>
　時難之而未見璪之所以對也予竊以為以上世之<lb/>
　次推之一昭一穆固有定次而其自相為偶亦不可<pb n="18a"/>　易但其散居本廟各自為主而不相厭則武王進居<lb/>
　王季之位而不嫌尊於文王及其合食於祖則王季<lb/>
　雖遷而武王自當與成王為偶未可以遽進而居王<lb/>
　季之處也文王之為穆亦虚其所向之位而已則雖<lb/>
　北向而何害其為尊哉<hi>文集議禘祫</hi>
宗廟南向堂室皆南向但室户在室南壁之東偏而南<lb/>
　向牖在室南壁之西偏而南向故以室西南隅為奥<lb/>
　而為尊者之居所謂宗室牖下也既以西南為尊者<pb n="18b"/>　之位則室中之位固以東鄉為尊矣非謂廟東鄉而<lb/>
　太祖東鄉也然亦非獨太祖也凡廟皆南鄉而本廟<lb/>
　之主在其廟室中皆東鄉但祫祭於太廟之時則獨<lb/>
　太祖不易其位而羣廟之主合食於前者皆南鄉北<lb/>
　鄉以叙昭穆耳禘祭於太廟則又以所出之帝為東<lb/>
　鄉而太祖反居南鄉為配位也<hi>通典開元禮釋奠先聖東向先師南向乃</hi>
　<hi>古禮也</hi>堂上之位則以南鄉為尊如儀禮鄉飲酒賓席<lb/>
　牖前南向今沈存中説祭禮朝踐於堂亦以南鄉為<pb n="19a"/>　尊而政和新儀亦有是説但未見所據之本文又秦<lb/>
　漢間廣武君王陵母皆云東向坐田蚡傳亦云自坐<lb/>
　東鄉而坐其兄南鄉此則不知其為室中為堂上但<lb/>
　猶以東鄉為尊則可見矣<hi>文集子合答王</hi>
李丈問太廟堂室之制曰古制是不可曉禮説士堂後<lb/>
　一架為室蓋甚窄天子便待加得五七架亦窄狹不<lb/>
　知周家三十以上神主位次相逼如何行禮室在堂<lb/>
　後一間從堂内左角為户而入西壁如今之牆上為<pb n="19b"/>　龕太祖居之東向旁兩壁有牖羣昭列於北牖下而<lb/>
　南向羣穆列於南牖下而北向堂又不為神位而為<lb/>
　人所行禮之地天子設黼扆於中受諸侯之朝<hi>語類陳淳</hi>
　<hi>錄</hi>
臣竊見太祖皇帝受命之初未遑他事首尊四祖之廟<lb/>
　而又以僖祖為四廟之首累聖尊崇罔敢夫墜中間<lb/>
　雖以世數寖遠遷之夾室而未及數年議臣章衡復<lb/>
　請尊奉以為太廟之始祖宰相王安石等遂奏以為<pb n="20a"/>　本朝自僖祖以上世次不可得而知則僖祖有廟與<lb/>
　稷契疑無以異今欲毁其廟而藏其主替祖宗之尊<lb/>
　而下祔於子孫非所以順祖宗之孝心也於是神宗<lb/>
　皇帝詔從其請而司馬光韓維孫朴孫固等以為非<lb/>
　是力奏爭之其説甚詳然其立意不過以為太祖受<lb/>
　命立極當為始祖而祫享東向僖祖初無功德親盡<lb/>
　當祧而已臣嘗深考其説而以人心之所安者揆之<lb/>
　則僖祖者太祖之髙祖考也雖歴世久遠功德無傳<pb n="20b"/>　然四世之後篤生神孫順天應人以寧兆庶其為功<lb/>
　德蓋不必身親為之然後為盛也是以太祖皇帝首<lb/>
　崇立之以為初廟當此之時蓋已歸德於祖而不敢<lb/>
　以功業自居矣今乃以欲尊太祖之故而必使之奪<lb/>
　據僖祖初室東向之位臣恐在天之靈於此有所不<lb/>
　忍而不敢當也安石之為人雖不若光等之賢而其<lb/>
　論之正則有不可誣者世之論者不察於此但見太<lb/>
　祖功德之盛而不知因太祖當日崇立僖祖之心以<pb n="21a"/>　原其所自但見光等之賢非安石章衡之所及而不<lb/>
　知反之於己以即夫心之所安是以紛紛多為異説<lb/>
　臣嘗病其如此每恨無以正之不謂今者之來適逢<lb/>
　此議而又以疾病之故不獲祗赴謹已畧具鄙見申<lb/>
　尚書省乞與敷奏又訪得元祐大儒程頤所論深以<lb/>
　安石之言為當貼説詳盡而所論并祧二祖止成八<lb/>
　世之説尤為明白未知己未得達聖聽欲乞宣問詳<lb/>
　賜覽觀并下此奏别令詳議以承太祖皇帝尊祖敬<pb n="21b"/>　宗報本反始之意上延基祚下一民聽千萬幸甚取<lb/>
　進止<hi>文集議狀祧廟</hi>
問祧主當遷何地曰便是這事難處漢唐人多瘞於兩<lb/>
　階之間然今人家廟亦無所謂兩階者兩階之間以<lb/>
　其人跡不踏取其潔耳問各以昭穆瘞於祖宗之墳<lb/>
　如何曰唐人亦有瘞於寢園者但今人墳墓又有太<lb/>
　遠者恐難用耳頃在朝因僖祖之祧與諸公爭辨幾<lb/>
　至喧忿後來因是去國不然亦必為人論逐當時全<pb n="22a"/>　不曾商議只見智夫<hi>崇之時為太常卿</hi>來言欲祧僖祖某問<lb/>
　欲祧之何所劉曰正未有以處因此方詔集議某論<lb/>
　卒不合後來竟為别廟于太廟之側奉僖祖宣祖祧<lb/>
　主藏之於别廟不知祫禘時如何這都行不得若禘<lb/>
　祫太祖之廟不成教祖宗來就子孫之廟若移太祖<lb/>
　之主合禘於别廟則太祖復不得正東向之位都行<lb/>
　不得治平問曾如此祧了及至熙寧章衡上疏論僖<lb/>
　祖不當祧想其論是主王介甫然其論甚正介甫嘗<pb n="22b"/>　上疏云皇家僖祖正如周家之稷契皆為始祖百世<lb/>
　不遷之廟今替其祀而使下祔於子孫之夾室非所<lb/>
　謂事亡如事存事死如事生而順祖宗之孝心也此<lb/>
　論甚正後來復僖祖之廟某當時之論正用介甫之<lb/>
　意某謂僖祖當為始祖百世不遷之廟如周之后稷<lb/>
　而太祖太宗則比周之文武有何不可而趙丞相一<lb/>
　向不從當時如樓大防陳君舉謝深甫力主其説而<lb/>
　彭子壽孫從之之徒又從而和之或云太祖取天下<pb n="23a"/>　何與僖祖事某應之曰諸公身自取富貴致位通顯<lb/>
　然則何用封贈父祖耶又許及之上疏云太祖皇帝<lb/>
　開基而不得正東向之位雖三尺童子亦為之不平<lb/>
　其鄙陋如此後來集議某度議必不合遂不曾與議<lb/>
　却上一疏論其事趙丞相又執之不下某數問之亦<lb/>
　不從後來歸家亦數寫書去問之何故不降出亦不<lb/>
　從後已南遷而事定矣僖祖翼祖順祖宣祖中間嘗<lb/>
　祧去翼祖所以不諱敬字得幾時及蔡京建立九廟<pb n="23b"/>　遂復取還翼祖以足九廟之數後來渡江翼祖順祖<lb/>
　廟已祧去若論廟數則自祧僖祖之外又宣祖以至<lb/>
　孝廟方成九數乃并宣祖而祧之某嘗聞某人云快<lb/>
　便難逢不如祧了且得一件事了其不恭敢如此某<lb/>
　為之駭然<hi>語錄失名</hi>
問祧禮曰天子諸侯有太廟夾室則祧主藏於其中今<lb/>
　士人家無此祧主無可置處禮注説藏於兩階間今<lb/>
　不得已只埋於墓所問有祭告否曰横渠説三年後<pb n="24a"/>　祫祭於太廟因其祭畢還主之時遂奉祧主歸於夾<lb/>
　室遷主新主皆歸於廟鄭氏周禮注大宗伯享先王<lb/>
　處亦有此意今畧放而行之問考妣入廟有先後則<lb/>
　祧以何時曰妣先未得入廟考入廟則祧<hi>語類剛錄黄義</hi>
竊謂至和之制雖若不合於古而實得其意但有所未<lb/>
　盡而已政和之制則雖稽於古者或得其數而失其<lb/>
　意則多矣蓋古者諸侯五廟所謂二昭二穆者髙祖<lb/>
　以下四世有服之親也所謂太祖者始封之君百世<pb n="24b"/>　不毁之廟也今世公侯有家而無國則不得有太祖<lb/>
　之廟矣故至和四廟特所謂二昭二穆四世有服之<lb/>
　親而無太祖之廟其於古制雖若不同而實不害於<lb/>
　得其意也又況古者天子之三公八命及其出封然<lb/>
　後得用諸侯之禮蓋仕於王朝者其禮反有所厭而<lb/>
　不得伸則今之公卿宜亦未得全用諸侯之禮也禮<lb/>
　家又言夏四廟至子孫而五則是凡立五廟者亦是<lb/>
　五世以後始封之君正東向之位然後得備其數非<pb n="25a"/>　於今日立廟之初便立太祖之廟也政和之制蓋皆<lb/>
　不考乎此故二昭二穆之上通數髙祖之父以備五<lb/>
　世夫既非始封之君又已親盡而服絶矣乃苟以備<lb/>
　夫五世而祀之於義何所當乎至於大夫三廟説者<lb/>
　以為天子諸侯之大夫皆同蓋古者天子之大夫與<lb/>
　諸侯之大夫品秩之數不甚相遠故其制可以如此<lb/>
　若今之世則惟侍從官以上乃可以稱天子之大夫<lb/>
　至諸侯之大夫則州鎮之幕職官而已爾<hi>横渠先生止為京官</hi>
<pb n="25b"/>　<hi>而温公云官比諸侯之大夫則已貴</hi>是安可以拘於古制而使用一等<lb/>
　之禮哉故至和之制專以天子之大夫為法亦深得<lb/>
　制禮之意但其自東宫三少而上乃得為大夫則疑<lb/>
　未盡而適士二廟官師一廟之制亦有所未備焉耳<lb/>
　政和之制固未必深考古者天子諸侯之大夫同為<lb/>
　一等之説然其意實近之但自大侍從至陞朝官竝<lb/>
　為一法則亦太無隆殺之辨矣蓋官職髙下則有古<lb/>
　今之不同但以命數準今之品數而論之則禮之等<pb n="26a"/>　差可得而定矣然此亦論其得失而已若欲行之則<lb/>
　政和之禮行於今日未之有改凡仕於今日而得立<lb/>
　廟者豈得而不用哉但其所謂廟者制度草略已不<lb/>
　能如唐制之盛而況於古乎此好禮之士所以未嘗<lb/>
　不歎息於斯也然考諸程子之言則以為髙祖有服<lb/>
　不可不祭雖七廟五廟亦止於髙祖雖三廟一廟以<lb/>
　至祭寢亦必及於髙祖但有疏數之不同耳疑此最<lb/>
　為得祭祀之本意今以祭法考之雖未見祭必及髙<pb n="26b"/>　祖之文然有月祭享嘗之别則古者祭祀以遠近為<lb/>
　疏數亦可見矣禮家又言大夫有事省於其君干祫<lb/>
　及其髙祖此則可為立三廟而祭及髙祖之騐而來<lb/>
　教所疑私家合食之文亦因可見矣但干祫之制他<lb/>
　未有可考耳<hi>文集尚書答汪</hi>
問影堂序位曰古者一世自為一廟有門有堂有寢凡<lb/>
　屋三重而牆四周焉自後漢以來乃為同堂異室之<lb/>
　廟一世一室而以西為上如韓文中家廟碑有祭初<pb n="27a"/>　室祭東室之語今國家亦只用此制故士大夫家亦<lb/>
　無一世一廟之法而一世一室之制亦不能備故温<lb/>
　公諸家祭禮皆用以右為尊之説獨文潞公嘗立家<lb/>
　廟今温公集中有碑載其制度頗詳亦是一世一室<lb/>
　而以右為上自可檢㸔伊川之説亦誤昭穆之説則<lb/>
　又甚長中庸或問中已詳言之更當細考大抵今士<lb/>
　大夫家只當且以温公之法為定也<hi>文集子從答郭</hi>
諸侯不得祖天子然魯有文王廟左氏亦云鄭祖厲王<pb n="27b"/>　何也此必周衰諸侯僭肆做此違條礙法事故公廟<lb/>
　設於私家<hi>語類大錄呉必</hi>
春秋時宗法未亡如滕文公云吾宗國魯先君蓋滕文<lb/>
　之昭也文王之子武王既為天子以次則周公為長<lb/>
　故滕謂魯為宗國又如左氏傳載女喪而宗室於人<lb/>
　何有如三桓之後公父文伯公鉏公為之類乃季氏<lb/>
　之小宗南宫适之類孟氏之小宗今宗室中多帶皇<lb/>
　兄皇叔皇伯等冠於官職之上非古者不得以戚戚<pb n="28a"/>　君之意本朝王定國嘗言之欲令稱某王孫或曾孫<lb/>
　或幾世孫有如越王派下則當云越王幾世孫如此<lb/>
　則族屬易識且無戚君之嫌亦自好後來定國得罪<lb/>
　反以此論為間離骨肉今宗室散無統紀名諱重叠<lb/>
　字號都窮了更無安排處<hi>語類孫錄葉賀</hi>
余正父謂士大夫不得祭始祖此天子諸侯之禮若士<lb/>
　大夫當祭則自古無明文又云大夫自無太祖先生<lb/>
　因舉春秋如單氏尹氏王朝之大夫自上世至後世<pb n="28b"/>　皆不變其初來姓號則必有太祖又如季氏之徒世<lb/>
　世不改其號則亦必有太祖余正父謂此春秋時自<lb/>
　是世卿不由天子都没理會先生云非獨是春秋時<lb/>
　如詩裏説南仲太祖太師皇父南仲是文王時人到<lb/>
　宣王時為太祖不知古者世祿不世官之説如何又<lb/>
　如周公之後伯禽已受封於魯而周家世有周公如<lb/>
　春秋云宰周公這般所在自曉未得<hi>語類孫錄葉賀</hi>
伊川時祭止於髙祖髙祖而上則於立春設二位統祭<pb n="29a"/>　之而不用主此説是也却又云祖又豈可厭多苟其<lb/>
　可知者無遠近多少須當盡祭之疑是初時未曾討<lb/>
　論故有此説<hi>語類夫錄楊道</hi>
問祭禮曰古禮難行且依温公擇其可行者行之祭土<lb/>
　地只用韓公所編<hi>祇一位</hi>祭祖自髙祖而下如伊川所<lb/>
　論古者祇祭考妣温公祭自曾祖而下伊川以髙祖<lb/>
　有服所當祭今見於遺書者甚詳此古禮所無創自<lb/>
　伊川所以使人盡孝敬追遠之義<hi>語類錄楊驤</hi>
<pb n="29b"/>大宗法既立不得亦當立小宗法祭自髙祖以下親盡<lb/>
　當請出髙祖就叔伯位服未盡者祭之<hi>語類錄包揚</hi>
問有小宗而無大宗者有大宗而無小宗者有無宗亦<lb/>
　莫之宗者曰此説公子之宗也謂如人君有三子一<lb/>
　嫡而二庶則庶宗其嫡是謂有大宗而無小宗皆庶<lb/>
　則宗其庶長是謂有小宗而無大宗止有一人則無<lb/>
　人宗之已亦無所宗焉是謂無宗亦莫之宗也下云<lb/>
　公子之公為其士大夫之庶者宗其士大夫之嫡者<pb n="30a"/>　此正解有大宗而無小宗一句之公之公猶君也<hi>語類</hi>
　<hi>萬人傑錄</hi>
問禮曰别子為祖繼别為宗繼禰者為小宗有百世不<lb/>
　遷之宗有五世則遷之宗竊謂君適長為世子繼先<lb/>
　君正統自母弟以下皆不得宗其次適為别子不得<lb/>
　禰其父則不可宗嗣君又不可無統屬故立為先君<lb/>
　之族大宗之祖所謂别子為祖也其適子繼之則為<lb/>
　大宗凡先君所出之子孫皆宗之百世不遷故曰大<pb n="30b"/>　宗者繼别子之所自出也<hi>吕氏言别子所自出者謂别子所出之先君也如魯</hi>
　<hi>李友乃桓公别子所自出故為桓公一族之大宗不知是否</hi>百世不遷者以其統<lb/>
　先君之子孫而非統别之子孫也别子之庶長義不<lb/>
　禰别子而自為五世小宗之祖其適子繼之則為小<lb/>
　宗小宗者繼别子庶子之所自出也故惟及五世五<lb/>
　世之外則無服蓋以其統别之子孫而非統先君之<lb/>
　子孫也不知是否伏乞垂誨曰宗子有公子之宗有<lb/>
　大宗有小宗國家之衆子不繼世者若其問有適子<pb n="31a"/>　則衆兄弟宗之為大宗若皆庶子則兄弟宗其長者<lb/>
　為小宗此所謂公子之宗者也别子即是此宗子既<lb/>
　没之後其適長者各自繼此别子即是大宗直下相<lb/>
　傳百世不遷别子之衆子既没之後其適長子又宗<lb/>
　之即為繼禰之小宗每一易世髙祖廟毁則同此廟<lb/>
　者是為袒免之親不復相宗矣所謂五世而遷也<hi>文集</hi>
　<hi>答董叔重</hi>
凡文字有一兩本參對則義理自明如禮記中喪服小<pb n="31b"/>　記喪服大傳都是解注儀禮喪服小記云庶子不祭<lb/>
　禰明其宗也又曰庶子不祭祖明有宗也注謂不祭<lb/>
　禰者父之庶子不祭祖者其父為庶子説得繁碎大<lb/>
　傳只説庶子不祭則祖禰皆在其中矣某所以於禮<lb/>
　書中只載大傳説<hi>語類錄沈僴</hi>
父在主祭子出仕宦不得祭父没宗子主祭庶子出仕<lb/>
　宦祭時其禮亦合減殺不得同宗子<hi>語類錄包揚</hi>
所問祭禮古人雖有始祖亦只是祭於大宗之家若小<pb n="32a"/>　宗則祭止髙祖而下然又有三廟二廟一廟祭寢之<lb/>
　差其尊卑之殺極為詳悉非謂家家皆可祭始祖也<lb/>
　今法制不立家自為俗此等事若未能遽變則且從<lb/>
　俗可也支子之祭亦是如此竊謂只於宗子之家立<lb/>
　主而祭其支子則只用牌子其形如木主而不判前<lb/>
　後不為陷中及兩竅不為櫝以從降殺之義不知如<lb/>
　何可更商量也<hi>文集立之答潘</hi>
某承詢及影堂按古禮廟無二主嘗原其意以為祖考<pb n="32b"/>　之精神既散欲其萃聚於此故不可以二今有祠版<lb/>
　又有影是有二主矣古人宗子承家主祭仕不出鄉<lb/>
　故廟無虚主而祭必於廟惟宗子越在他國則不得<lb/>
　祭而庶子居者代之祝曰孝子某<hi>宗子名</hi>使介子某<hi>庶子</hi>
　<hi>名</hi>執其常事然猶不敢入廟特望墓為壇以祭蓋其<lb/>
　尊祖敬宗之嚴如此今人主祭者遊宦四方或貴仕<lb/>
　於朝又非古人越在他國之比則以其田祿修其薦<lb/>
　享尤不可闕不得以身去國而使支子代之也禮意<pb n="33a"/>　終始全不相似泥古則濶於事情徇俗則無復品節<lb/>
　必欲酌其中制適古今之宜則宗子所在奉二主以<lb/>
　從之於事為宜蓋上不失萃聚祖考精神之義<hi>二主常相</hi>
　<hi>依則精神不分矣</hi>下使宗子得以田祿薦享祖宗宜亦歆之<lb/>
　處禮之變而不失其中所謂禮雖先王未之有可以<lb/>
　義起者蓋如此但支子所得自主之祭則當留以奉<lb/>
　祀不得隨宗子而徙也所諭留影於家奉祠版而行<lb/>
　恐精神分散非鬼神所安而支子私祭上及髙曾又<pb n="33b"/>　非所以嚴大宗之正也明則有禮樂幽則有鬼神其<lb/>
　禮一致推此思之則知所處矣學絶道喪此語世所<lb/>
　罕聞聞之必以為笑然以吾友下問之勤不敢不以<lb/>
　正對侍次試以禀知更與圭甫熟講斷然行之一新<lb/>
　弊俗共甫博學多聞亦不應以此為怪也更詳思之<lb/>
　<hi>文集平甫答劉</hi>
問先兄乃先人長子既娶而死念欲為之立後但説立<lb/>
　後則必當使之主祭則某之髙祖亦當祧去否曰既<pb n="34a"/>　更立主祭者即祠版亦當改題無疑髙祖祧去雖覺<lb/>
　人情不安然别未有以處也家間將來小孫奉祀其<lb/>
　勢亦當如此可更考之<hi>文集伯量答胡</hi>
問夫主不可以二者也四明髙氏之説云耳煇詳此意<lb/>
　謂有宗子之家主祭故庶子止以其牲祭於宗子之<lb/>
　家可也是不可以有二主也今人若兄弟異居相去<lb/>
　遼遠欲各祭其祖父亦謂不可以二主乎曰兄弟異<lb/>
　居廟初不異只合兄祭而弟與執事或以物助之為<pb n="34b"/>　宜向見説前輩有如此而相去遠者則兄家設主弟<lb/>
　不立主只於祭時旋設位以紙榜標記逐位祭畢焚<lb/>
　之如此似亦得禮之變也更詳之<hi>文集晦叔答李</hi>
人家族衆不分合祭或主祭者不可以祭及叔伯之類<lb/>
　則須令其嗣子别得祭之今且説同居同出於曾祖<lb/>
　便有從兄弟及再從兄弟了祭時主於主祭者其他<lb/>
　或子不得祭其父母若恁地滚做一處祭不得要好<lb/>
　當主祭之嫡孫當一日祭其曾祖及祖及父餘子孫<pb n="35a"/>　與祭次日却令次位子孫自祭其祖及父又次日却<lb/>
　令又次位子孫自祭其祖及父此却有古宗法意古<lb/>
　今祭禮這般處皆有之<hi>其後來更討得幾家要入未得</hi>如今要知宗<lb/>
　法祭祀之禮須是在上之人先就宗室及世族家行<lb/>
　了做箇樣子方可使以下士大夫行之<hi>語類孫錄葉賀</hi>
問七十老而傳則嫡子嫡孫主祭如此則廟中神主都<lb/>
　用改換作嫡子嫡孫名奉祀然父母猶在於心安乎<lb/>
　曰然此等也難行也且得躬親耳又問嫡孫主祭則<pb n="35b"/>　便須祧六世七世廟主自嫡孫言之則當祧若叔祖<lb/>
　尚在則乃是祧其高曾祖於心安乎曰也只得如此<lb/>
　聖人立法一定而不可易兼當時人習慣亦不以為<lb/>
　異也又問先生舊時立春祭先祖冬至祭始祖後來<lb/>
　廢之何故曰覺得忒煞過當和禘祫都包在裏面了<lb/>
　恐太僭遂廢之<hi>語類錄沈僴</hi>
問忌日當哭否曰若是哀來時自當哭又問衣服之制<lb/>
　曰某自有弔服絹衫絹巾忌日則服之<hi>語類錄輔廣</hi>
<pb n="36a"/>忌日祭只祭一位<hi>語類錄吕燾</hi>
問君子有終身之喪忌日之謂也不知忌日合著如何<lb/>
　服曰唐時士大夫依舊孝服受弔五代時某人忌日<lb/>
　受弔某人弔之遂於坐間刺殺之後來只是受人慰<lb/>
　書而不接見須隔日預辦下謝書俟有來慰者即以<lb/>
　謝書授之不得過次日過次日謂之失禮服亦有數<lb/>
　等考與祖曾祖髙祖各有降殺妣與祖妣服亦不同<lb/>
　大㮣都是黲衫黲巾後來横渠制度又别以為男子<pb n="36b"/>　重乎首女子重乎帶考之忌日則用白巾之類<hi>疑亦是黲</hi>
　<hi>巾</hi>而不易帶妣之忌日則易帶而不改巾服亦隨親<lb/>
　疏有隆殺問先生忌日何服曰某只著白絹涼衫黲<lb/>
　巾不能做許多樣服得問黲巾以何為之曰紗絹皆<lb/>
　可某以紗又問誕辰亦受子弟壽酒否曰否衣服易<lb/>
　否曰否一例不受人物事某家舊時常祭立春冬至<lb/>
　季秋祭禰三祭後以立春冬至二祭近禘祫之祭覺<lb/>
　得不安遂去之季秋依舊祭禰而用某生日祭之值<pb n="37a"/>　某生日在季秋遂用此日<hi>九月十五日</hi>又問在官所還受<lb/>
　人壽儀否曰否然也有行不得處如作州則可以不<lb/>
　受蓋可以自由若有監司所在只得按例與之受蓋<lb/>
　他生日時又用還他某在潭州如此在南康漳州不<lb/>
　受亦不送又問黲巾之制曰如帕複相似有四隻帶<lb/>
　若當幞頭然<hi>語類錄沈僴</hi>
問時祭用仲月清明之類或是先世忌日則如之何曰<lb/>
　却不思量到古人所以貴於卜日也<hi>語類錄王過</hi>
<pb n="37b"/>家廟要就人住居神依人不可離外做廟又在外時婦<lb/>
　女遇雨時難出入<hi>語類錄包揚</hi>
先生云欲立一家廟小五架屋以後架作一長龕堂以<lb/>
　板隔截作四龕堂堂置位牌堂外用簾子小小祭祀<lb/>
　時亦可只就其處大祭祀則請出或堂或㕔上皆可<lb/>
　<hi>語類錄包揚</hi>
問先生家廟只在㕔事之側曰便是力不能辦古之家<lb/>
　廟甚濶所謂寢不踰廟是也祭時移神主於正堂其<pb n="38a"/>　位如何曰只是排列以西為上祫祭考妣之位如何<lb/>
　曰太祖東向則昭穆之南向北向者以西方為上則<lb/>
　昭之位次髙祖西而妣東祖西而妣東是祖母與孫<lb/>
　竝列於體為順若余正父之説則欲髙祖東而妣西<lb/>
　祖東而妣西則是祖與孫婦竝列於體為不順彼蓋<lb/>
　據漢儀中有髙祖南向吕后少西更不取證於經文<lb/>
　而獨取傳注中之一二執以為是斷不可回耳<hi>語類萬人</hi>
　<hi>傑錄</hi>
<pb n="38b"/>問有田則祭無田則薦如何曰温公祭禮甚大今亦只<lb/>
　是薦然古人薦用首月祭用仲月朝廷却用首月<hi>語類</hi>
　<hi>包揚錄</hi>
朔旦家廟用酒果望旦用茶重午中元九日之類皆名<lb/>
　俗節大祭時每位用四味請出木主俗節小祭只就<lb/>
　家廟止二味朔旦俗節酒止一上斟一盃<hi>語類錄包揚</hi>
先生家祭享不用紙錢凡遇四仲時祭隔日滌椅桌嚴<lb/>
　辦次日侵晨已行事畢<hi>語類錄王過</hi>
<pb n="39a"/>叔器問行正禮則俗節之祭如何曰韓魏公處得好謂<lb/>
　之節祠殺於正祭某家依而行之但七月十五素饌<lb/>
　用浮屠某不用耳向南軒廢俗節之祭某問於端午<lb/>
　能不食粽乎重陽能不飲茱萸酒乎不祭而自享於<lb/>
　汝安乎<hi>語類錄陳淳</hi>
墓祭非古雖周禮有墓人為尸之文或是初間祭后土<lb/>
　亦未可知但今風俗皆然亦無大害國家不免亦十<lb/>
　月上陵<hi>語類錄陳淳</hi>
<pb n="39b"/>比見墓祭土神之禮全然滅裂吾甚懼焉既為先公託<lb/>
　體山林而祀其主者豈可如此今後可與墓前一樣<lb/>
　菜果胙脯飯茶湯各一器以盡吾寧親事神之意勿<lb/>
　令其有隆殺<hi>文集書戒子</hi>
祭説辨訂精審尤荷警發然此二事初亦致疑但見二<lb/>
　先生皆有隨俗墓祭不害義理之説故不敢輕廢至<lb/>
　於節祠則又有説蓋今之俗節古所無有故古人雖<lb/>
　不祭而情亦自安今人既以此為重至於是日必具<pb n="40a"/>　殽羞相宴樂而其節物亦各有宜故世俗之情至於<lb/>
　是日不能不思其祖考而復以其物享之雖非禮之<lb/>
　正然亦人情之不能已者但不當專用此而廢四時<lb/>
　之正禮耳故前日之意以為既有正祭則存此似亦<lb/>
　無害今承誨諭以為黷而不敬此誠中其病然欲遂<lb/>
　廢之則恐感時觸物思慕之心又無以自止殊覺不<lb/>
　易處且古人不祭則不敢以燕況今於此俗節既已<lb/>
　據經而廢祭而生者則飲食燕樂隨俗自如殆非事<pb n="40b"/>　死如事生事亡如事存之意也必盡廢之然後可又<lb/>
　恐初無害於義理而特然廢之不惟徒駭俗聽若恐<lb/>
　不能行遠則是已廢之祭拘於定制不復能舉而燕<lb/>
　飲節物漸於流俗有時而自如也此於天理亦豈得<lb/>
　為安乎夫三王制禮因革不同皆合乎風氣之宜而<lb/>
　不違乎義理之正正使聖人復起其於今日之議亦<lb/>
　必有所處矣愚意時祭之外各因鄉俗之舊以其所<lb/>
　尚之時所用之物奉以大槃陳於廟中而以告朔之<pb n="41a"/>　禮奠焉則庶幾合乎隆殺之節而盡乎委曲之情可<lb/>
　行於久遠而無疑矣至於元日履端之祭禮亦無文<lb/>
　今亦只用此例又初定儀時祭用分至則冬至二祭<lb/>
　相仍亦近煩凟今改用卜日之制尤見聽命於神不<lb/>
　敢自專之意其他如此修定處甚多大抵多本程氏<lb/>
　而參以諸家故特取二先生説今所承用者為祭説<lb/>
　一篇而祭儀祝文又各為一篇比之昨本稍復精密<lb/>
　繕冩上呈乞賜審訂示及幸甚<hi>文集敬夫答張</hi>
<pb n="41b"/>焚黄近世行之墓次不知於禮何據昨見敬夫謝魏公<lb/>
　贈諡文字却只云告廟此與近世所行又不知孰為<lb/>
　得失也更乞台諭幸甚<hi>文集尚書答汪</hi>
問生時男女異席祭祀亦合異席今夫婦同席如何曰<lb/>
　夫婦同牢而食<hi>語類蔚錄陳文</hi>
家廟之制伊川只以元妃配享蓋古者只是以媵妾繼<lb/>
　室故不容與嫡竝配後世繼室乃是以禮聘娶自得<lb/>
　為正故唐會要中載顔魯公家祭有竝配之儀<hi>語類呉必</hi>
<pb n="42a"/>　<hi>大錄</hi>
古人無再娶之禮娶時便有一副當人了嫡庶之分定<lb/>
　矣故繼室於正室不可竝配今人雖再娶然皆以禮<lb/>
　聘皆正室也祭於别室恐未安如伊川云奉祀之人<lb/>
　是再娶所生則以所生母配如此則是嫡母不得祭<lb/>
　矣此尤恐未安大抵伊川考禮文却不似横渠考得<lb/>
　較仔細<hi>語類羽錄章伯</hi>
問禮云父不祭子夫不祭妻何也曰便是此一説被人<pb n="42b"/>　解得都無理會了據某所見此二句承上面餕餘不<lb/>
　祭説蓋謂餕餘之物雖父不可將去祭子夫不可將<lb/>
　去祭妻且如孔子君賜食必正席先嘗之君賜腥必<lb/>
　熟而薦之君賜腥則非餕餘矣雖熟之以薦先祖可<lb/>
　也賜食則或為餕餘但可正席先嘗而已固是不可<lb/>
　祭先祖雖妻子至卑亦不可祭也<hi>語類蔚錄陳文</hi>
夫祭妻亦當拜<hi>語類剛錄黄義</hi>
妣者嫓也祭所生母只當稱母則畧有别<hi>語類錄劉砥</hi>
<pb n="43a"/>問子之所生母死不知題主當何稱祭於何所祔於何<lb/>
　所曰今法五服年月篇中母字下注云謂生己者則<lb/>
　但謂之母矣若避嫡母則止稱亡母而不稱妣以别<lb/>
　之可也<hi>伊川先生云祭於私室</hi>又問禮記曰妾母不世祭於子<lb/>
　祭於孫止又曰妾祔于妾祖姑既不世祭至後日子<lb/>
　孫有妾母又安有妾祖姑之可祔耶不知合祭幾世<lb/>
　而止曰此條未詳舊讀禮亦每疑之俟更詢考也又<lb/>
　問妾母若世祭其孫異日祭妾祖母宜何稱自稱云<pb n="43b"/>　何曰世祭與否未可知若祭則稱之為祖母而自稱<lb/>
　孫無疑矣<hi>文集文卿答竇</hi>
問妾母之稱曰恐也只得稱母他無可稱在經只得云<lb/>
　妾母不然無以别於他母也又問弔人妾母之死合<lb/>
　稱云何曰恐也只得隨其子平日所稱而稱之或曰<lb/>
　五峯稱妾母為少母南軒亦然據爾雅亦有少姑之<lb/>
　文五峯想是本此先生又曰為人後者為其父母服<lb/>
　本朝濮王之議欲加皇考字引此為證當時雖是衆<pb n="44a"/>　人爭得住然至今士大夫猶以為未然蓋不知禮經<lb/>
　中若不稱作為父母别無箇稱呼只得如此説也<hi>語類</hi>
　<hi>沈僴錄</hi>
用之問祭用尸之意曰古人祭祀無不用尸非惟祭祀<lb/>
　家先用尸祭外神亦用尸不知祭天地如何想惟此<lb/>
　不敢為尸杜佑説古人用尸者蓋上古朴陋之禮至<lb/>
　聖人時尚未改<hi>文蔚錄云是上古朴野之俗先王制禮是去不盡者</hi>相承用之<lb/>
　至今世則風氣日開朴陋之禮已去不可復用去之<pb n="44b"/>　方為禮而世之迂儒必欲復尸可謂愚矣杜佑之説<lb/>
　如此今蠻夷猺洞中有尸之遺意每遇祭祀鬼神時<lb/>
　必請鄉之魁梧姿美者為尸而一鄉之人相率以拜<lb/>
　祭為之尸者語話醉飽每遇歲時為尸者必連日醉<lb/>
　飽此皆古之遺意嘗見崇安余宰邵武人説他之鄉<lb/>
　里有一村名密溪去邵武數十里此村中有數十家<lb/>
　事所謂中王之神甚謹所謂中王者每歲以序輪一<lb/>
　家之長一人為中王周而復始凡祭祀祈禱必請中<pb n="45a"/>　王坐而祠之歲終則一鄉之父老合樂置酒請新舊<lb/>
　中王者講交代之禮此人既為中王則一歲家居寡<lb/>
　出恭謹畏慎畧不敢為非以副一村祈向之意若此<lb/>
　村或有水旱災沴則人皆歸咎於中王以不善為中<lb/>
　王之所致此等意思皆古之遺聞近來數年此禮已<lb/>
　廢矣㸔來古人用尸自有深意非朴陋也陳丈云蓋<lb/>
　不敢死其親之意曰然用之云祭祀之禮酒肴豐潔<lb/>
　必誠必敬所以望神之降臨乃歆饗其飲食也若立<pb n="45b"/>　之尸則為尸者既已享其飲食鬼神豈復來享之如<lb/>
　此却為不誠矣曰此所以為盡其誠也蓋子孫既是<lb/>
　祖宗相傳一氣下來氣類固已感格而其語言飲食<lb/>
　若其祖考之在焉則有以慰其孝子順孫之思而非<lb/>
　恍惚無形想像不及之可比矣古人用尸之意所以<lb/>
　深遠而盡誠蓋為是耳今人祭祀但能盡誠其祖考<lb/>
　猶來格況既是他親子孫則其來格也益速矣因言<lb/>
　今世鬼神之附著生人而説話者甚多亦有祖先降<pb n="46a"/>　神於其子孫者又如今之師巫亦有降神者蓋皆其<lb/>
　氣類之相感所以神附著之也周禮祭墓則以墓人<lb/>
　為尸亦是此意<hi>語類䝉錄林子</hi>
問祭五祀皆有尸祀竈則以誰為尸曰今亦無可考者<lb/>
　但如墓祭則以冢人為尸以此推之則祀竈之尸恐<lb/>
　是膳夫之類祀門之尸恐是閽人之類又如祀山川<lb/>
　則是虞衡之類問尸之坐立曰夏立尸商坐尸周旅<lb/>
　酬六尸后稷之尸不旅酬問祭妣之尸曰婦人不立<pb n="46b"/>　尸却有明文又曰古者以先王衣服藏之廟中臨祭<lb/>
　則出以衣尸如后稷之衣到周時恐已不在亦不可<lb/>
　曉<hi>語類用錄李儒</hi>
　<lb/>
　<lb/>
　<lb/>
　<lb/>
　朱子禮纂卷四<lb/>
</p>

  </div>
            <div>
<head>朱子禮纂卷五</head> <lb/>
    <p>
<pb n="1a"/>欽定四庫全書<lb/>
　朱子禮纂卷五<lb/>
　　　　　　　　　　　大學士李光地撰<lb/>
　　雜儀<lb/>
天子之禮至尊無上其居處則内有六寢六宫外有三<lb/>
　朝五門其嬪御侍衞飲食衣服貨賄之官皆領於冢<lb/>
　宰其冕弁車旗宗祝巫史卜筮瞽侑之官皆領於宗<lb/>
　伯有師以道之教訓有傅以傅其德義有保以保其<pb n="1b"/>　身體有師氏以媺詔之<hi>媺下本有訓字</hi>有保氏以諫其惡前<lb/>
　有凝後有丞左有輔右有弼其侍御僕從罔匪正人<lb/>
　以旦夕承弼厥辟出入起居罔有不欽發號施令罔<lb/>
　有不臧在輿有旅賁之規<hi>旅賁勇士掌執戈楯夾車而趨</hi>位宁有官<lb/>
　師之典<hi>門屏之間謂之宁</hi>倚几有訓誦之諫<hi>工師所誦之諫書之於几也</hi>
　居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴<hi>
                        <graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>近也</hi>臨事有瞽史之道宴居有工<lb/>
　師之誦史為書<hi>大史君舉則書</hi>瞽為詩工又誦箴諫大夫規<lb/>
　誨士傳言庶人謗商旅於市<hi>旅陳也陳貨物以示時所貴尚</hi>百工獻<pb n="2a"/>　藝<hi>獻其技藝以喻政事</hi>動則左史書之言則右史書之<hi>其書春秋尚書</hi>
　<hi>有存者</hi>御瞽幾聲之上下<hi>幾猶察也察其存樂</hi>不幸而至於有過<lb/>
　則又有爭臣七人面列廷爭以正捄之蓋所以養之<lb/>
　之備至於如此是以恭已南面中心無為以守至正<lb/>
　而貌之恭足以作肅言之從足以作乂視之明足以<lb/>
　作哲聽之聰足以作謀思之睿足以作聖然後能以<lb/>
　八柄馭羣臣八統馭萬民而賞無不慶刑無不威遠<lb/>
　無不至邇無不服傅説所謂奉若天道建邦設都樹<pb n="2b"/>　后王君公承以大夫師長不惟逸豫惟以亂民武王<lb/>
　所謂亶聰明作元后元后作民父母所謂天降下民<lb/>
　作之君作之師惟其克相上帝寵綏四方箕子所謂<lb/>
　皇建其有極斂時五福用敷錫厥庶民惟時厥庶民<lb/>
　于汝極錫汝保極董子所謂正心以正朝廷正朝廷<lb/>
　以正百官正百官以正萬民正萬民以正四方者正<lb/>
　謂此也何謂六寢六宫曰王大寢一小寢五大寢聽<lb/>
　政嚮明而治故在前小寢釋服燕息也故在後其小<pb n="3a"/>　寢一寢在中四寢在於四角春居東北夏居東南秋<lb/>
　居西南冬居西北土王之月居中后之六宫正宫在<lb/>
　前五宫在後其制如王之五寢何謂三朝五門曰王<lb/>
　宫之外門一曰臯門二曰雉門三曰庫門四曰應門<lb/>
　五曰路門<hi>又曰虎門又曰畢門此鄭司農説也康成以雉門在庫門内而設兩觀</hi>其朝<lb/>
　在雉門之外者曰外朝在路門之外者曰治朝路寢<lb/>
　之廷曰内朝<hi>臯門之内外朝也朝士掌其法小司農掌其政列三槐與九棘設嘉石與肺石</hi>
　<hi>而朝諸侯聽詔詢大事在焉應門之内治朝也司士正其位宰夫掌其法大僕正王之位而王日視朝在</hi>
<pb n="3b"/>　<hi>焉路門之内燕朝也太僕正其位掌擯相族人朝焉玉藻曰朝服以視朝退適路寢聽政然則王日視朝</hi>
　<hi>於治朝而退聽政於燕朝矣雉門之外懸象治所以待民應門之外設宗廟社稷所以嚴神位路門之外</hi>
　<hi>則九室九卿朝焉路寢之内亦九室九嬪居焉</hi>外朝之法朝士掌之左九棘<lb/>
　孤卿大夫位焉羣士在其後右九棘公侯伯子男位<lb/>
　焉羣吏在其後面三槐三公位焉州長衆庶在其後<lb/>
　左嘉石平罷民焉右肺石達窮民焉<hi>小宗伯職曰建國之神位右社</hi>
　<hi>稷左宗廟然則外朝在庫門之外臯門之内與今司徒府有天子以下大會殿亦古之外朝哉周天子諸</hi>
　<hi>侯皆有三朝外朝一内朝二内朝之在路門之内者或謂之燕朝</hi>何謂貨賄曰有太<pb n="4a"/>　府以受其貨賄之入關市之賦以待王之膳服邦中<lb/>
　之賦以待賓客四郊之賦以待稍秣家稍之賦以待<lb/>
　匪頒邦甸之賦以待工事邦縣之賦以待幣帛邦都<lb/>
　之賦以待祭祀山澤之賦以待喪紀幣餘之賦以待<lb/>
　賜予凡邦國之貢以待弔用凡萬民之貢以充府庫<lb/>
　凡式貢之餘財以供玩好之用而金玉玩好玉府掌<lb/>
　之良兵良器内府掌之王后世子衣服之用則外府<lb/>
　掌之<hi>文集之禮天子</hi>
<pb n="4b"/>天子視學以齒嘗為臣者弗臣或疑此句未純恐其終<lb/>
　使人不臣如蔡卞之扶植王安石也曰天子自有尊<lb/>
　師重道之意亦豈可遏只為蔡卞是小人王安石未<lb/>
　為大賢蔡卞只是扶他以證其邪説故喫人議論如<lb/>
　了翁論他也是若真有伊周之德雖是故臣稍加尊<lb/>
　敬亦何害天子入學父事三老兄事五更便是以齒<lb/>
　不臣之也如或人之論則廢此禮可也<hi>語類失名</hi>
問虞禮子為尸父拜之曰古人大抵如此如子冠母先<pb n="5a"/>　拜之子却答拜而今這處都行不得㸔來古人上下<lb/>
　之際雖是嚴而情意甚相通如禹拜昌言王拜手稽<lb/>
　首之類到漢以來皇帝見丞相在坐為起在輿為下<lb/>
　贊者曰皇帝為丞相起尚有這意思到六朝以來君<lb/>
　臣逐日相與説話如宋文帝明日欲殺某人晚間更<lb/>
　與他説話不能得他去其間有入朝去從人即分散<lb/>
　去到晚他方出到唐尚有坐説話底意思而今宰相<lb/>
　終年立地不曾得一日坐人主或終日不曾得見面<pb n="5b"/>　壽皇求治之初中間學士固是直宿又分講官亦直<lb/>
　宿又令從官亦得入賜坐從容講論而今未論朝廷<lb/>
　如古人州郡之間亦自如此如羅池碑云栁子厚與<lb/>
　牙將歐陽翼共飲法帖中有顔真卿與蔡明遠帖都<lb/>
　書名牙將即是客將蔡明遠亦是衙前他却與之情<lb/>
　意如此而今州郡與小官也不如此了<hi>語類孫錄林䕫</hi>
古人屋無廊廡三公露立於槐下九卿露立於棘下當<lb/>
　其朝會有雨則止曾子問諸侯見天子入門而雨霑<pb n="6a"/>　服失容則廢<hi>語類錄陳淳</hi>
不有敬事不敢袒裼不渉不撅㸔來此三句文義一様<lb/>
　古注誤作兩段解言尊長之前有敬事方敢袒裼敬<lb/>
　事如習射之類射而袒裼乃為敬若非敬事而以勞<lb/>
　倦袒裼則是不敬惟渉水而後撅若不渉而撅則為<lb/>
　不敬如云勞毋袒暑毋褰裳若非敬事雖勞亦不敢<lb/>
　袒惟渉水乃可褰裳若非渉水雖盛暑亦不敢褰裳<lb/>
　也<hi>語類錄沈僴</hi>
<pb n="6b"/>禮妻之父曰舅謂我舅者吾謂之甥古禮甥字用處極<lb/>
　多如壻謂之甥姑之子亦曰甥或問姪字本非兄弟<lb/>
　之子所當稱曰然伊川嘗言之胡文定家子弟稱猶<lb/>
　子禮兄弟之子猶子也亦不成稱呼嘗見文定家將<lb/>
　伊川語錄凡家書説姪處皆作猶子私嘗怪之後見<lb/>
　他本只作姪字乃知猶子字文定所改以伊川嘗非<lb/>
　之故也殊不知伊川雖非之然未有一字替得亦且<lb/>
　只得從俗若改為猶子豈不駭俗據禮兄弟之子當<pb n="7a"/>　稱從子為是自曾祖而下三代稱從子自髙祖四世<lb/>
　而上稱族子<hi>語類錄沈僴</hi>
幼名冠字五十以伯仲死諡周道也所謂以伯仲者蓋<lb/>
　古者初冠而字便有伯某父仲某父三字了及到得<lb/>
　五十即除了下面兩字猶今人不敢斥尊者呼為幾<lb/>
　丈之類今日偶㸔儀禮疏中却云既冠之時即是權<lb/>
　以此三字加之實未嘗稱也到五十方才稱此三字<lb/>
　某初疑其不然却去取禮記㸔見其疏中正是如前<pb n="7b"/>　説蓋當時疏是兩人做<hi>孔頴達賈公彦</hi>故不相照管<hi>語類孫林夔</hi>
　<hi>錄</hi>
問左右必竟孰為尊曰漢初右丞相居左丞相之上史<lb/>
　中有言曰朝廷無出其右者則是右為尊也到後來<lb/>
　又却以左為尊而老子有曰上將軍處右而偏將軍<lb/>
　處左喪事尚右兵凶器也故以喪禮處之如此則吉<lb/>
　事尚左矣漢初豈習於戰國與暴秦之所為乎<hi>語類輔廣</hi>
　<hi>錄</hi>
<pb n="8a"/>拜親時須合坐受叔伯母亦合坐受兄只立受嫂叔同<lb/>
　一家不可不拜亦須對拜夫婦對拜<hi>語類錄包揚</hi>
古人之坐者兩膝著地因反其蹠而坐於其上正如今<lb/>
　之胡跪者其為肅拜則又拱兩手而下之至地也其<lb/>
　為頓首則又以頭頓於手上也其為稽首則又却其<lb/>
　手而以頭著地亦如今之禮拜者皆因跪而益致其<lb/>
　恭也故儀禮曰坐取爵曰坐奠爵禮記曰坐而遷之<lb/>
　曰一坐再至曰武坐致右軒左老子曰坐進此道之<pb n="8b"/>　類凡言坐者皆謂跪也若漢文帝與賈生語不覺膝<lb/>
　之前於席管寧坐不箕股榻當膝處皆穿皆其明騐<lb/>
　<hi>老子云雖有拱璧以先駟馬不如坐進此道蓋坐即跪也進猶獻也言以重寶厚禮與人不如跪而告之</hi>
　<hi>以此道也今説者乃以為坐禪之意誤矣</hi>然記又云授立不跪授坐不跪<lb/>
　莊子亦云跪坐而進之則跪與坐又似有小異處疑<lb/>
　跪有危義故兩膝著地伸腰及股而勢危者為跪兩<lb/>
　膝著地以尻著地而稍安者為坐也又詩云不遑啓<lb/>
　居而其傳以啓為跪爾雅以妥為安而疏以為安定<pb n="9a"/>　之坐夫以啓對居而訓啓而跪則居之為坐可見以<lb/>
　妥為安定之坐則跪之為危坐亦可知蓋兩事相似<lb/>
　但一危一安為小不同耳至於拜之為禮亦無所考<lb/>
　但杜子春説太祝九拜處解竒拜云拜時先屈一膝<lb/>
　今之雅拜也夫特以先屈一膝為雅拜則他拜皆當<lb/>
　齊屈兩膝如今之禮拜明矣凡此三事書傳皆無明<lb/>
　文亦不知其自何時而變而今人有不察也頃年屬<lb/>
　錢子言作白鹿禮殿欲據開元禮不為塑像而臨祭<pb n="9b"/>　設位子言不以為然而必以塑像為問予即略為考<lb/>
　禮如前之云又記少時聞之先人云嘗至鄭州謁列<lb/>
　子祠見其塑像席地而坐則亦并以告之以為必不<lb/>
　得已而為塑像則當倣此以免於蘇子俯伏匍匐之<lb/>
　譏子言又不謂然會予亦辭江東之節遂不能强然<lb/>
　至今以為恨也<hi>東坡文集私試䇿問云古者坐於席故籩豆之長短簠簋之髙下適與人</hi>
　<hi>均今土木之像既已巍然於上而列器皿於地使鬼神不享則不可知若其享之則是俯伏匍匐而就地</hi>
　其後乃聞成都府學有漢時禮殿諸像皆席地而跪<pb n="10a"/>　坐文翁猶是當時琢石所為尤足据信不知蘇公蜀<lb/>
　人何以不見而云爾也及楊子方直入蜀帥幕府因<lb/>
　使訪焉則果如所聞者且為寫放文翁石像為小土<lb/>
　偶以來而塑手不精或者猶意其或為加趺也去年<lb/>
　又以屬蜀漕楊王休子美今乃并得先聖先師二像<lb/>
　木刻精好視其坐後兩蹠隱然見於帷裳之下然後<lb/>
　審其所以坐者果為跪而亡疑也惜乎白鹿塑像之<lb/>
　時不得此證以曉子言使東南學者未得復見古人<pb n="10b"/>　之像以革千載之繆為之喟然太息姑記本末寫寄<lb/>
　洞學諸生使書而揭之廟門之左以俟來者考焉<hi>文集</hi>
　<hi>跪坐拜説</hi>
疏云此九拜之中四種是正拜五者逐事主名還依四<lb/>
　種正拜而為之也又云稽首頓首空首此三者正拜<lb/>
　也肅拜婦人之正拜也其餘五者附此四種振動吉<lb/>
　拜凶拜襃拜附稽首竒拜附空首又云空首一拜其<lb/>
　餘皆再拜肅拜或再三故郤至三肅使者○一曰稽<pb n="11a"/>　首注曰拜頭至地也疏曰先以兩手拱至地及頭至<lb/>
　手又引頭至地多時也稽首稽留之字也稽首拜中<lb/>
　最重臣拜君之拜哀十七年公會齊侯盟于蒙孟武<lb/>
　伯相齊侯稽首公則拜齊人怒武伯曰非天子寡君<lb/>
　無所稽首襄三年公如晉孟獻子相公稽首知武子<lb/>
　曰天子在君辱稽首寡君懼矣郊特牲曰大夫之臣<lb/>
　不稽首非尊家臣以避君也是諸侯于天子大夫于<lb/>
　諸侯皆當稽首○二曰頓首注曰拜頭叩地也疏曰<pb n="11b"/>　先以兩手拱至地乃頭至手而又引頭即舉也頭叩<lb/>
　地謂若以首叩物然此平敵自相拜家臣於大夫及<lb/>
　凡自敵者皆當從頓首之拜也記疏曰頭叩地不停<lb/>
　留地也又曰諸侯相拜則然○三曰空首注曰拜頭<lb/>
　至手所謂拜手也疏曰先以兩手拱至地乃頭至手<lb/>
　也以其頭不至地故名空首君答臣下拜也其有敬<lb/>
　事亦稽首洛誥曰拜手稽首是也又曰稽首頓首空<lb/>
　首此三者相因而為之空首而引頭頓地即舉故名<pb n="12a"/>　頓首頓首而引頭至地稽留多時故名稽首此三者<lb/>
　之正拜也○四曰振動注曰戰栗變動之拜書曰王<lb/>
　動色變記疏曰謂有敬懼故為振動疏曰案中候膺<lb/>
　云季秋七月甲子赤雀銜丹入酆王再拜稽首受案<lb/>
　今文太誓得火烏之瑞使以周公書報於王王動色<lb/>
　變雖不見拜文與文王受赤雀之命為稽首拜也○<lb/>
　五曰吉拜六曰凶拜注曰吉拜拜而後稽顙謂齊衰<lb/>
　不杖以下者言吉者此殷之凶拜周以其拜與頓首<pb n="12b"/>　相近故謂之吉拜云凶拜稽顙而後拜謂三年服者<lb/>
　疏曰拜而後稽顙謂先作頓首後作稽顙稽顙還是<lb/>
　頓首但觸地無容則謂之稽顙記曰拜而後稽顙頽<lb/>
　乎其順也稽顙而後拜頎乎其至也疏曰拜是為親<lb/>
　痛深貌惻隱之至也記又曰晉獻公薨秦穆公使人<lb/>
　弔公子重耳勸其反國重耳稽顙而不拜哭而起穆<lb/>
　公曰稽顙而不拜則未為後也故不成拜哭而起則<lb/>
　愛父也疏曰若為後則當拜謝其恩今不受其勸故<pb n="13a"/>　不拜謝所以稽顙者自為父喪哀號也凡喪禮先稽<lb/>
　顙而後拜乃成直稽顙而不拜故云不成拜也今既<lb/>
　聞父死勸其反國之義哀慟而起若欲攀轅然故云<lb/>
　則愛父也○七曰竒拜八曰襃拜注曰杜子春云竒<lb/>
　讀為竒偶之竒鄭大夫云竒拜謂一拜答臣下拜襃<lb/>
　拜再拜神與尸杜子春書又曰竒拜先屈一膝今雅<lb/>
　拜是疏云後鄭不從此説○九曰肅拜注曰肅拜但<lb/>
　俯下手今時撎是也介者不拜故曰為事故敢肅使<pb n="13b"/>　者疏曰肅拜者拜中最輕唯軍中有此肅拜婦人亦<lb/>
　以肅拜為正又曰儀禮賓撎入門推手曰揖引手曰<lb/>
　撎記疏曰少儀婦人吉事雖有君賜肅拜<hi>文集辨九拜</hi>
漢文帝十三年六月除田租荀氏論曰古者什一而税<lb/>
　以為天下之中正也今漢民或百一而税可謂鮮矣<lb/>
　然豪彊富人占田逾侈<hi>此處疑有闕字</hi>輸其賦太半官收百<lb/>
　一之税民收太半之賦官家之惠優於三代豪彊之<lb/>
　暴酷於亡秦是上惠不通威福分於豪彊也今不正<pb n="14a"/>　其本而務除租税適足以資富彊夫土地者天下之<lb/>
　大本也春秋之義諸侯不得專封大夫不得專地今<lb/>
　豪民占田或至數百千頃富過王侯是自專封也買<lb/>
　賣由已是自專其地也孝武時董仲舒嘗言宜限民<lb/>
　名田至哀帝時乃限民占田不得過三十頃雖有其<lb/>
　制卒不得施然三十頃有不平矣且夫井田之制宜<lb/>
　於民衆之時地廣民稀勿為可也然欲廢之於寡立<lb/>
　之於衆土地既富列在豪彊卒而規之竝起怨心則<pb n="14b"/>　生紛亂制度難行由是觀之若髙帝初定天下及光<lb/>
　武中興之後民人稀少立之易矣就未悉備井田之<lb/>
　法宜以口數占田為立科限民得耕種不得買賣以<lb/>
　贍貧弱以防兼并且為制度張本不亦宜乎雖古今<lb/>
　異制損益隨時然綱紀大畧其致一也本志曰古者<lb/>
　建歩立畝六尺為歩歩百為畝畝百為夫夫三為屋<lb/>
　屋三為井井方一里是為九夫八家共之一夫一婦<lb/>
　受私田百畝公田十畝是為八百八十畝餘二十畝<pb n="15a"/>　以為廬舎出入相交佇<hi>班志作守</hi>望相接疾病相救民受<lb/>
　田上田夫百畝中田夫二百畝下田夫三百畝歲更<lb/>
　耕之換易其處<hi>何休曰司空謹别田之髙下善惡分為三品上田一歲一墾中田二歲一</hi>
　<hi>墾下田三歲一墾肥饒不得獨樂墝埆不得獨苦三年一換土易居</hi>其家衆男為餘夫<lb/>
　亦以口受田如此比士工商家受田五口乃當農夫<lb/>
　一人有賦有税賦謂計口發財<hi>六字係班志顔注</hi>税謂公田<lb/>
　什一及工商衡虞之入也賦供車馬兵甲士徒之役<lb/>
　充實府庫賜予之費税給郊社宗廟百神之祀天子<pb n="15b"/>　奉養百官祿食庶事之費<hi>充實以下並班志文</hi>民年二十受田<lb/>
　六十歸田種榖必雜五種以備災害田中弗得有樹以<lb/>
　妨五穀力耕數耘收穫如寇盜之至環廬種桑菜茹<lb/>
　有畦𤓰瓠果蓏植於疆畔雞豚狗豕無失其時女脩<lb/>
　蠶織五十則可以衣帛七十則可以食肉五家為比<lb/>
　五比為閭四閭為族五族為黨五黨為州五州為鄉<lb/>
　鄉萬二千五百户比長位下士自此以上稍登一級<lb/>
　至鄉為大夫矣於是閭有序而鄉有庠序以明教庠<pb n="16a"/>　以行禮而視化焉春令民畢出於野其詩云同我婦<lb/>
　子饁彼南畝田畯至喜冬則畢入於邑其詩云嗟我<lb/>
　婦子曰為改歲入此室處春則出民閭胥平旦坐於<lb/>
　左塾比長坐於右塾畢出而後歸夕亦如之入者必<lb/>
　薪樵輕重相分班白不提挈<hi>何休曰晏出後時者不得出暮不持樵者不得</hi>
　<hi>入</hi>冬則民既入婦人同巷夜績女工一月得四十五<lb/>
　日功必相從者所以省費燭火同工拙而合習俗也<lb/>
　男女有不得其所者因而相與歌詠以言其情是月<pb n="16b"/>　餘子亦在序室<hi>未征役為餘子</hi>八歲入小學學六甲四方五<lb/>
　行書計之事始知室家長幼之節<hi>始知以下班志文</hi>十五入<lb/>
　大學學先王禮樂而知朝廷<hi>二字班志</hi>君臣之禮其有秀<lb/>
　異者移於鄉學鄉學之秀移於國學學於小學諸侯<lb/>
　歲貢小學之秀者於天子學於大學其有秀者命曰<lb/>
　造士行同而能偶别之以射<hi>於鄉學以下以何休説增損脩定</hi>然後<lb/>
　爵命焉孟春之月羣居將散行人振木鐸以狥於路<lb/>
　以採詩獻之太師比其音律以聞於天子<hi>何休曰男年六十女</hi>
<pb n="17a"/>　<hi>年五十無子者官衣食之使之民間求詩鄉移於邑邑移於國國以聞於天子</hi>三年耕則餘<lb/>
　一年之畜故三年有成成此功也故王者三載考績<lb/>
　九年耕餘三年之食進業曰登故三考黜陟再登曰<lb/>
　平餘六年食三登曰泰平二十七歲餘九年食然後<lb/>
　至德流洽禮樂成焉故曰如有王者必世而後仁繇<lb/>
　此道也<hi>九年以下竝以班志脩定</hi>書曰天秩有禮天討有罪故聖<lb/>
　人因天秩而制五禮因天討而制五刑建司馬之官<lb/>
　設六軍之衆因井田而制軍賦地方一里為井井十<pb n="17b"/>　為通通十為成成方十里成十為衆衆<hi>班志竝作終字</hi>十為<lb/>
　同同方百里同十為封封十為畿畿方千里地四井<lb/>
　為邑四邑為邱邱十六井有戎馬一匹牛三頭四邱<lb/>
　為甸六十四井有戎馬四匹兵車一乘牛十二頭甲<lb/>
　士三人歩卒七十二人干戈備具是謂司馬之法一<lb/>
　同百里提封萬井除山川坑塹城池邑居園囿街路<lb/>
　三千六百井定出賦六千四百井戎馬四百匹兵車<lb/>
　百乘此卿大夫采地之大者是謂百乘之家一封三<pb n="18a"/>　百一十六里提封十萬井定出賦六萬四千井戎馬<lb/>
　四千匹兵車千乘此諸侯之大者謂之千乘之國天<lb/>
　子畿方千里提封百萬井定出賦六十四萬井戎馬<lb/>
　四萬匹兵車萬乘戎馬車徒干戈素具春振旅以蒐<lb/>
　夏拔舎以苗秋治兵以獮冬大閲以狩於農隙以講<lb/>
　事焉五國為屬屬有長十國為連連有帥三十國為<lb/>
　卒卒有正二百一十國為州州有牧連帥比年簡車<lb/>
　卒正三年簡徒羣牧五年大簡輿徒此先王為國立<pb n="18b"/>　武足兵之大畧也<hi>文集類説井田</hi>
五家為比五比為閭四閭為族五族為黨五黨為州五<lb/>
　州為鄉五家為鄰五鄰為里四里為酇五酇為鄙五<lb/>
　鄙為縣五縣為遂制田里之法也五人為伍五伍為<lb/>
　兩四兩為卒五卒為旅五旅為師五師為軍此鄉遂<lb/>
　出兵之法也故曰凡起徒役無過家一人既一家出<lb/>
　一人則兵數宜甚多然只是擁衛王室如今禁衛相<lb/>
　似不令征行也都鄙之法則九夫為井四井為邑四<pb n="19a"/>　邑為邱四邱為甸然後出長轂一乘甲士三人歩卒<lb/>
　七十二人以五百一十二家而共只出七十五人則<lb/>
　可謂甚少然有征行則發此都鄙之兵悉調者不用<lb/>
　而用者不悉調此二法所以不同而貢助之法亦異<lb/>
　大率鄉遂以十為數是長連排去井田以九為數是<lb/>
　一箇方底物事自是不同而永嘉必欲合之如何合<lb/>
　得<hi>語類祖錄李閎</hi>
問都鄙四邱為甸甸六十四井出車一乘甲士三人歩<pb n="19b"/>　卒七十二人不審鄉遂車賦則如何曰鄉遂亦有車<lb/>
　但不可見其制六鄉一家出一人排門是兵都鄙七<lb/>
　家而出一兵在内者役重而賦輕在外者役輕而賦<lb/>
　重六軍只是六鄉之軍六遂不與六遂亦有軍但不<lb/>
　可見其數侯國三軍亦只是三郊之衆三遂不與大<lb/>
　國三郊次國二郊小國一郊蔡季通説車一乘不止<lb/>
　甲士三人歩卒七十二人此是輕車用馬馳者更有<lb/>
　二十五人將重車在後用牛載糗糧戈甲衣裝見七<pb n="20a"/>　書如魯頌公徒三萬亦具其説矣<hi>語類錄陳淳</hi>
自三代後車服冠冕之制前漢皆不説只後漢志内畧<lb/>
　載又多不可曉<hi>語類失名</hi>
問不學雜服不能安禮鄭注謂服是皮弁冕服横渠謂<lb/>
　服事也如洒掃應對沃盥之類曰恐只如鄭説古人<lb/>
　服各有等降若理會得雜服則於禮亦思過半矣如<lb/>
　冕服是天子祭服皮弁是天子朝服諸侯助祭於天<lb/>
　子則服冕服自祭於其廟則服弁冕大夫助祭於諸<pb n="20b"/>　侯則服𤣥冕自祭於其廟則服皮弁又如天子常朝<lb/>
　則服皮弁朔旦則服𤣥冕<hi>無旒之冕也</hi>諸侯常朝則用𤣥<lb/>
　端朔旦則服皮弁大夫私朝亦用𤣥端夕深衣士則<lb/>
　𤣥端以祭上士𤣥裳中士黄裳下士雜裳<hi>前𤣥後黄也</hi>庶<lb/>
　人深衣<hi>語類錄沈僴</hi>
裁用細白布度用指尺中指中節為寸衣二幅不裁其<lb/>
　長過脇下屬於裳用布二幅中屈而下垂之如今之<lb/>
　直領衫但不裁破掖下每幅之下屬裳三幅○裳交<pb n="21a"/>　解十二幅上屬於衣其長及踝用布六幅每幅裁為<lb/>
　二幅一頭廣一頭狹狹頭當廣頭之半以狹頭向上<lb/>
　而聨其縫以屬於衣每三幅屬衣一幅○圓袂用布<lb/>
　二幅各中屈之如衣之長屬於衣之左右而縫合其<lb/>
　下以為袂其本之廣如衣之長而漸圓殺之以至袂<lb/>
　口則其徑一尺二寸○方領兩襟相掩衽在掖下則<lb/>
　兩領之會自方○曲裾用布一幅如裳之長交解裁<lb/>
　之疊兩廣頭竝令向上布邊不動但稍裁其内旁太<pb n="21b"/>　半之下令漸如魚腹末如鳥喙内向而緝之相沓綴<lb/>
　於裳上之右旁以掩裳際右幅在下左幅在上布邊<lb/>
　在外裁處在内○衣裳皆縁縁用黑繒具父母以青<lb/>
　大父母以繢領表裏各二寸裳下及邊表裏各一寸<lb/>
　半皆就布縁袂口表裏亦一寸半布外接出○大帶<lb/>
　帶用白繒廣四寸夾縫之其長圍要而結於前再繚<lb/>
　之為兩耳及垂其餘為紳下與裳齊以繒縁其紳之<lb/>
　兩旁及下表裏各半寸如縁之色復以五綵絛廣二<pb n="22a"/>　分約其相結處長與紳齊○緇冠糊紙為之武髙寸<lb/>
　許前後三寸左右四寸上為五梁辟積左縫廣四寸<lb/>
　長八寸跨頂前後著於武外反屈其兩端各半寸内<lb/>
　向黑漆之武之兩旁半寸之上竅以受筓筓用齒骨<lb/>
　凡白物○幅巾用黒繒六尺許刺一邊作巾額當中<lb/>
　作□兩旁三寸許各綴一帶廣一寸許長二尺許循<lb/>
　□中上反屈之當幅之中斜縫向後去其一角而復<lb/>
　反之使巾頂正圓乃以額□當頭前向後圍裹而繫<pb n="22b"/>　其帶於緇後餘者垂之○黑履白絇繶純綦<hi>文集制深衣</hi>
　<hi>度</hi>
曾子襲裘而弔子游裼裘而弔裘似今之襖子裼衣似<lb/>
　今背子襲衣似今涼衫公服襲裘者冒之不使外見<lb/>
　裼裘者袒其半而以襌衣襯出之緇衣羔裘素衣麑<lb/>
　裘黄衣狐裘緇衣素衣黄衣即裼衣欲其相稱也<hi>語類</hi>
　<hi>沈僴錄</hi>
古者有祭服有朝服祭服所謂鷩冕之類朝服所謂皮<pb n="23a"/>　弁𤣥端之類天子諸侯各有等差自漢以來祭亦用<lb/>
　冕服朝服則所謂進賢冠絳紗袍隋煬帝時始令百<lb/>
　官戎服唐人謂之便服又謂之從省服乃今之公服<lb/>
　也祖宗以來亦有冕服車騎黄緑作旗之類而不常<lb/>
　用惟大典禮則用之然將用之時必先出許多物色<lb/>
　於庭所持之人又須有賞賜於是將用之前有司必<lb/>
　先入文字取指揮例降旨權免<hi>語類孫錄林夔</hi>
上領服非古服㸔古賢如孔門弟子衣服如今道服却<pb n="23b"/>　有此意古畫亦未有上領者惟是唐時人便服此蓋<lb/>
　自唐初已雜蠻夷之服矣<hi>語類孫錄葉賀</hi>
因言服制之變前輩無著背子者雖婦人亦無之士大<lb/>
　夫常居常服紗㡌皂衫革帶無此則不敢出背子起<lb/>
　殊未久或問婦人不著背子則何服曰大衣問大衣<lb/>
　非命婦亦可服否曰可僴因舉胡德輝雜志云背子<lb/>
　本婢妾之服以其行直主母之背故名背子後來習<lb/>
　俗相承遂為男女辨貴賤之服曰然然嘗見前輩雜<pb n="24a"/>　説中載上御便殿著紗帽背子則國初已有背子矣<lb/>
　皆不可曉又曰後世禮服固未能猝復先王之舊且<lb/>
　得華夷稍有辨别猶得今世之服大抵皆夷服如上<lb/>
　領衫靴鞋之類先王冠服掃地盡矣中國衣冠之亂<lb/>
　自晉時始後來遂相承襲唐接隋隋接周周接元魏<lb/>
　大抵皆夷服問今公服起於何時曰隋煬帝游幸令<lb/>
　羣臣皆以戎服從三品以上服紫五品以上服緋六<lb/>
　品以下服綠只從此起遂為不易之制又問公服何<pb n="24b"/>　故如許闊曰亦是積漸而然初不知所起嘗見唐人<lb/>
　畫十八學士裹幞頭公服極窄畫裴晉公諸人則稍<lb/>
　闊及畫晚唐王鐸輩則又闊相承至今又益闊也嘗<lb/>
　見前輩説紹興初某人欲製公服呼針匠計料匠云<lb/>
　少三尺許某人遂寄往都下製造及得之以示針匠<lb/>
　匠曰此不中格式某不敢為也某人問其故曰但㸔<lb/>
　袖必短據格式袖合與下襜齊至地不然則不可以<lb/>
　入閤門彼時猶守得這意思今亦不復存矣唐人有<pb n="25a"/>　官者公服幞頭不離身以此為常服又别有朝服如<lb/>
　進賢冠中單服之類其下又有省服服為常服今之<lb/>
　公服即唐之省服服也又問幞頭所起曰亦不知所<lb/>
　起但諸家小説中時班駁見一二如王彦輔塵史猶<lb/>
　畧言之某少時尚見唐時小説極多今皆不復存矣<lb/>
　唐人幞頭初止以紗為之後以其軟遂斫木作一山<lb/>
　子在前襯起名曰軍容頭其説以為起於魚朝恩一<lb/>
　時人爭傚士大夫欲為幞頭則曰為我斫一軍容頭<pb n="25b"/>　來及朝恩被誅人以為語䜟其先幞頭四角有脚兩<lb/>
　脚繫向前兩脚繫向後後來遂横兩脚以鐵線張之<lb/>
　然惟人主得裹此世所畫唐明皇已裹兩脚者但比<lb/>
　今甚短後來藩鎮遂亦僭用想得士大夫因此亦皆<lb/>
　用之但不知幾時展得如此長嘗見禪家語錄載唐<lb/>
　莊宗問一僧云朕收中原得一寶未有人酬賈僧曰<lb/>
　畧借陛下寶㸔莊宗以手展幞頭兩脚示之如此則<lb/>
　五代時猶是惟人君得裹兩脚者然皆莫可考也桐<pb n="26a"/>　木山子相承用至本朝遂易以藤織者而以紗帽之<lb/>
　近時方易以漆紗嘗見南劍沙溪一士夫家尚收得<lb/>
　上世所藏幞頭猶是藤織坯子唐製又有兩脚上下<lb/>
　者亦莫可曉<hi>語類錄沈僴</hi>
摯是初見君時用以獻君二生一死皆是抱羔鴈雉真<lb/>
　物以獻如今笏却是古人記事手板插之帶間今人<lb/>
　笏却是用行禮記事但其私記也今之公服皆古之<lb/>
　戎服<hi>古公服是法服朱衣皂褖冠則三公用貂蟬御史用獬豸衣之上則繫帶帶劍之類六七件</hi>
<pb n="26b"/>　隋煬帝南遊命羣臣以戎服從大臣紫中緋小綠今<lb/>
　之成羣成隊試進士詩賦亦煬帝法也金銀魚乃古<lb/>
　人以合符臣之得魚符者用袋之腰間今無合符事<lb/>
　却尚用魚又不用袋魚魚袋事出唐書輿服志髙武<lb/>
　中睿時<hi>語類錄包揚</hi>
今衣服無章上下混淆某嘗謂縱未能大定經制且隨<lb/>
　時畧加整頓猶愈於不為如小衫合各從公衫之色<lb/>
　服紫者小衫亦紫服緋綠者小衫亦緋綠服白則小<pb n="27a"/>　衫亦白胥吏則皆烏衣餘皆倣此庶有辨别也<hi>語類李閎</hi>
　<hi>祖錄</hi>
問古者男子殊衣裳婦人不殊裳今以古人連屬之衰<lb/>
　加於婦人殊裳之制加於男子則世俗未之嘗見皆<lb/>
　以為迂且恠而不以為禮也曰若考得古制分明改<lb/>
　之固善若以為難即且從俗亦無甚害又問大帶申<lb/>
　束衣革帶以佩玉佩及事佩之等喪服無所佩既有<lb/>
　要絰而絞帶復何用焉曰絞帶正象革帶但無佩耳<pb n="27b"/>　不必疑於用也<hi>革帶是正帶以束衣者不專為佩而設大帶乃申束之耳申重也故謂之</hi>
　<hi>紳</hi>○<hi>文集子從答郭</hi>
古人戴冠郭林宗時戴巾温公幅巾是其類也古人衣<lb/>
　冠大率如今之道士道士以冠為禮不戴巾婦人環<lb/>
　髻今之時髻是其意也不戴冠<hi>語類錄包揚</hi>
今官員執笏最無道理笏者只是君前記事恐事多須<lb/>
　以紙粘笏上記其頭緒或在君前不可以手指人物<lb/>
　湏用笏指之此笏常插在腰間不執在手中夫子攝<pb n="28a"/>　齊升堂何曾手中有笏攝齊者畏謹恐上階時踏著<lb/>
　裳有顛仆之患執圭者圭自是贄見之物只是捧至<lb/>
　君前不是如執笏所以執圭時便足蹜蹜如有循縁<lb/>
　手中有圭不得攝齊亦防顛仆<hi>語類作錄周明</hi>
論明堂之制者非一某竊意當有九室如井田之制東<lb/>
　之中為青陽太廟東之南為青陽右个東之北為青<lb/>
　陽左个南之中為明堂太廟南之東<hi>即東之南</hi>為明堂左<lb/>
　个南之西<hi>即西之南</hi>為明堂右个西之中為總章太廟西<pb n="28b"/>　之南<hi>即南之西</hi>為總章左个西之北<hi>即北之西</hi>為總章右个北<lb/>
　之中為𤣥堂太廟北之東<hi>即東之北</hi>為𤣥堂右个北之西<lb/>
　<hi>即西之北</hi>為𤣥堂左个中央為太廟太室凡四方之太廟<lb/>
　異方所其左个右个則青陽之右个乃明堂之左个<lb/>
　明堂之右个乃總章之左个也總章之右个乃𤣥堂<lb/>
　之左个𤣥堂之右个乃青陽之左个也但隨其時之<lb/>
　方位開門耳太廟太室則每季十八日天子居焉古<lb/>
　人制事多用井田遺意此恐也是<hi>語類錄劉砥</hi>
<pb n="29a"/>殿屋五間前皆為堂後為房室中間之前為兩楹間後<lb/>
　為室東間之前為東楹之東又少東為阼階上少北<lb/>
　為東序後為東房西間之前為西楹之西又少西為<lb/>
　賓階上少北為西序後為西房序即牆也<hi>設位在東西序者負</hi>
　<hi>牆而立也</hi>其南為序端東序之東西序之西為夾<hi>亦謂之廂又説</hi>
　<hi>文云廂廊也廊東西序也此亦可見但疑序下脱一外字</hi>其前為東西堂其後為<lb/>
　東西夾室夾外之亷為側階房後為北階<hi>此其地之盤也</hi>其<lb/>
　棟則中三間為一棟横指東西至兩序之上而盡遂<pb n="29b"/>　自此處分為四棟邪指四隅上接横棟下與霤齊<hi>此其</hi>
　<hi>上棟之制所謂四阿也</hi>其宇則横棟前後即為南北兩下横棟<lb/>
　盡外即為東西兩下四棟之旁即各連所向而下四<lb/>
　面榱桷覆堂亷出階外者謂之廡<hi>説文云廡堂下周屋也</hi>其屋<lb/>
　盡水下處謂之霤<hi>此其下宇之制也</hi>○厦屋則前五間後四<lb/>
　間<hi>無西房堂中三間之後只分為兩間東房西室</hi>其餘竝如殿屋之制但五<lb/>
　間皆為横棟棟之前後皆為兩下之宇横棟盡外有<lb/>
　版下垂謂之摶風摶風之下亦為兩廡接連南北以<pb n="30a"/>　覆側階但其廡亦不出摶風之外耳<hi>儀禮疏云卿大夫為夏屋其室</hi>
　<hi>兩下而四周之</hi>○殿屋四阿連下為廡四面之簷其水皆多<lb/>
　故其簷皆得以霤為名厦屋南北兩下之廡與殿屋<lb/>
　同故其簷亦謂之霤東西兩廡則但為腰簷不連棟<lb/>
　下又不出摶風之外雖或有水亦不能多故但謂之<lb/>
　榮謂之翼而不得以霤名也<hi>榮翼乃接簷之名疏乃直指摶風誤矣</hi>○<lb/>
　<hi>文集厦屋説殿屋</hi>
宫室之名制不盡見於經其可攷者宫必南鄉廟在寢<pb n="30b"/>　東皆有堂有門其外有大門周禮建國之神位右社<lb/>
　稷左宗廟宫南鄉而廟居左則廟在寢東也寢廟之<lb/>
　大門一曰外門其北蓋直寢故士喪禮注以寢門為<lb/>
　内門中門凡既入外門其向廟也皆曲而東行又曲<lb/>
　而北案士冠禮賓立於外門之外主人迎賓入每曲<lb/>
　揖至于廟門注曰入外門將東曲揖直廟將北曲又<lb/>
　揖是也又按聘禮公迎賓于大門内每門每曲揖及<lb/>
　廟門賈氏曰諸侯五廟太祖之廟居中二昭居東二<pb n="31a"/>　穆居西每廟之前兩旁有隔牆牆皆閤門諸侯受聘<lb/>
　于太祖廟太祖廟以西隔牆有三大門東行至太祖<lb/>
　廟凡經三閤門故曰每門也大夫三廟其牆與門亦<lb/>
　然故賓問大夫大夫迎賓入亦每門每曲揖乃及廟<lb/>
　門其説當考大夫士之門惟外門内門而已諸侯則<lb/>
　三天子則五庠序則惟有一門鄉飲酒射禮主人迎<lb/>
　賔于門外入門即三揖至階是也○堂之屋南北五<lb/>
　架中脊之架曰棟次棟之架曰楣鄉射禮記曰序則<pb n="31b"/>　物當棟堂則物當楣注曰是制五架之屋也正中曰<lb/>
　棟次曰楣前曰庪賈氏曰中脊為棟棟前一架為楣<lb/>
　楣前接簷為庪今見於經者惟棟與楣而已棟一名<lb/>
　阿按士昏禮賓升當阿致命注曰阿棟也又曰入堂<lb/>
　深示親親賈氏曰凡賓升皆當楣此深入當棟故云<lb/>
　入堂深也又按聘禮賓升亦當楣賈氏曰凡堂皆五<lb/>
　架則五架之屋通乎上下而其廣狹隆殺則異爾○<lb/>
　後楣以北為室與房後楣以下以南為堂以北為室<pb n="32a"/>　與房室與房東西相連為之按少牢饋食禮主人室<lb/>
　中獻祝祝拜于席上坐受注曰室中迫狹賈氏曰棟<lb/>
　南兩架北亦兩架棟北楣下為室南壁而開户以兩<lb/>
　架之間為室故云迫狹也昬禮賓當阿致命鄭云入<lb/>
　堂深明不入室是棟北乃有室也序之制則無室按<lb/>
　鄉射禮記曰序則物當棟堂則物當楣注曰序無室<lb/>
　可以深也又禮席賓南面注曰不言于户牖之間者<lb/>
　此射于序賈氏曰無室則無户牖故也釋宫曰無室<pb n="32b"/>　曰榭即序也○人君左右房大夫士東房西室而已<lb/>
　聘禮記若君不見使大夫受聘升受負右房而立大<lb/>
　射儀薦脯醢由左房是人君之房有左右也公食大<lb/>
　夫禮記筵出自東房注曰天子諸侯左右房賈氏曰<lb/>
　言左對右言東對西大夫士惟東房西室故直云房<lb/>
　而已然按聘禮賓館于大夫士君使卿還玉于館也<lb/>
　賓亦退負右房則大夫亦有右房矣又鄉飲酒禮記<lb/>
　薦出自左房少牢饋食禮主婦薦自東房亦有左房<pb n="33a"/>　東房之稱當攷○室中西南隅謂之奥邢昺曰室户<lb/>
　不當中而近東西南隅最為深隱故謂之奥而祭祀<lb/>
　及尊者常處焉○東南隅謂之窔郭氏曰窔亦隱闇<lb/>
　○西北隅謂之屋漏詩所謂尚不愧于屋漏是也曾<lb/>
　子問謂之當室之白孫炎曰當室日光所漏入也鄭<lb/>
　謂當室之白西北隅得户明者經止曰西北隅○室<lb/>
　南其户户東而牖西説文曰户半門也牖穿壁以木<lb/>
　為交窻也月令正義曰古者窟居開其上取明雨因<pb n="33b"/>　霤之是以後人名室為中霤開牖者象中霤之取明<lb/>
　也牖一名鄉其扇在内案士虞禮祝闔牖户如食間<lb/>
　啓户啓牖鄉注曰牖先闔後啓扇在内也鄉牖一名<lb/>
　是也○户牖之間謂之依郭氏曰窻東户西也覲禮<lb/>
　斧扆亦以設之於此而得扆名士昬禮注曰户西者<lb/>
　尊處以尊者及賓客位于此故又曰客位○户東曰<lb/>
　房户之間士冠禮注曰房西室户東也寢廟以室為<lb/>
　主故室户專得户名凡言户者皆室户若房户則兼<pb n="34a"/>　言房以别之大夫士房户之間於堂為東西之中按<lb/>
　詩正義曰鄉飲酒義云尊于房户之間賓主共之由<lb/>
　無西房故以房與室户之間為中也又鄉飲酒禮席<lb/>
　賓于户牖間而義曰坐賔于西北則大夫士之户牖<lb/>
　間在西而房户間為正中明矣人君之制經無明證<lb/>
　按釋宫曰兩階間謂之鄉郭氏曰人君南鄉當階間<lb/>
　則人君之室正中其西為右房而户牖間設扆處正<lb/>
　中矣又按詩斯干曰築室百堵西南其户箋曰天子<pb n="34b"/>　之寢左右房異於一房者之室户也正義曰大夫惟<lb/>
　有一東房故室户偏東與房相近天子諸侯既有右<lb/>
　房則室當在其中其户正中比一房之室户為西當<lb/>
　攷○房户之西曰房外士昬禮記母南面于房外女<lb/>
　出于母左士冠禮尊于房户之間若庶子則冠于房<lb/>
　外南面註曰謂尊東也是房户之西得房外之名也<lb/>
　房之户於房南壁亦當近東按士昬禮注曰北堂在<lb/>
　房中半以北洗南北直室東隅東西直房户與隅間<pb n="35a"/>　隅間者蓋房東西之中兩隅間也房中之東其南為<lb/>
　夾洗直房户而在房東西之中則房户在房南壁之<lb/>
　東偏可見矣○房中半以北曰北堂有北階士昬禮<lb/>
　記婦洗在北堂直室東隅注曰北堂房中半以北賈<lb/>
　氏曰房與室相連為之房無北壁故得北堂之名按<lb/>
特牲饋食禮記尊兩壺於房中西牖下南上内賓立于<lb/>
其北東靣南上宗婦北堂東靣北上内賓在宗婦之北<lb/>
　乃云北堂又婦洗在北堂而直室東隅是房中半以<pb n="35b"/>　北為北堂也婦洗在北堂而士虞禮主婦洗足爵於<lb/>
　房中則北堂亦通名房中矣大射儀工人士與梓人<lb/>
　升下自北階注曰位在北堂下則北階者北堂之階<lb/>
　也○堂之上東西有楹楹柱也古之築室者以垣墉<lb/>
　為基而屋其上惟堂上有兩楹而已楹之設蓋於前<lb/>
　楣之下按鄉射禮曰射自楹間注曰謂射於庠也又<lb/>
　曰序則物當棟堂則物當楣物畫地為物射時所立<lb/>
　處也堂謂庠之堂也又曰豫則鈎楹内堂則由楹外<pb n="36a"/>　當物北面揖豫即序也鈎楹繞楹也物當棟而升射<lb/>
　者必鈎楹内乃北面就物則棟在楹之内矣物當楣<lb/>
　而升射者由楹外北面就物又鄭氏以為物在楹間<lb/>
　則楹在楣之下也又按釋宫曰梁上楹謂之棁棁侏<lb/>
　儒柱也梁楣也侏儒柱在梁之上則楹在楣之下又<lb/>
　可知矣○堂東西之中曰兩楹間公食大夫禮致豆<lb/>
　實陳于楹外簠簋陳于楹内兩楹間言楹内外矣又<lb/>
　言兩楹間知凡言兩楹間者不必與楹相當謂堂東<pb n="36b"/>　西之中爾○南北之中曰中堂聘禮受玉於中堂與<lb/>
　東楹之間注曰中堂南北之中也入堂深尊賓事也<lb/>
　賈氏曰後楣以南為堂堂凡四架前楣與棟之間為<lb/>
　南北堂之中公當楣拜訖更前北侵半架受玉故曰<lb/>
　入堂深也按東楹之間侵近東楹非堂東西之中而<lb/>
　曰中堂則中堂為南北之中明矣又按士喪禮注曰<lb/>
　中以南謂之堂賈氏曰堂上行事非專一所若近户<lb/>
　即言户東户西近房則言房外房東近楹即言東楹<pb n="37a"/>　西楹近序即言東序西序近階即言東階西階其堂<lb/>
　半以南無所繼屬者即以堂言之祝淅米于堂是也<lb/>
　○堂之東西牆謂之序郭氏曰所以序别内外○序<lb/>
　之外謂之夾室公食大夫禮大夫立于東夾南注曰<lb/>
　東於堂賈氏曰序以西為正堂序東有夾室今立于<lb/>
　堂下當東夾是東於堂也又按公食禮宰東夾北西<lb/>
　面賈氏曰位在北堂之南與夾室相當特牲饋食禮<lb/>
　豆籩鉶在東房注曰東房房中之東當夾北則東夾<pb n="37b"/>　之北通為房中矣室中之西與右房之制無明文東<lb/>
　夾之北為房中則西夾之北蓋通為室中其有兩房<lb/>
　者則西夾之北通為右房也歟○夾室之前曰廂亦<lb/>
　曰東堂西堂覲禮記注曰東廂東夾之前相翔待事<lb/>
　之處特牲饋食禮注曰西堂西夾之前近南耳賈氏<lb/>
　曰即兩廂也釋宫曰室有東西廂曰廟郭氏曰夾室<lb/>
　前堂是東廂亦曰東堂西廂亦曰西堂也釋宫又曰<lb/>
　無東西廂有室曰寢按書顧命疏寢有東夾西夾士<pb n="38a"/>　喪禮死于適寢主人降襲絰于序東注曰序東東夾<lb/>
　前則正寢亦有夾與廂矣釋宫所謂無東西廂者或<lb/>
　者謂廟之寢也歟凡無夾室者則序以外通謂之東<lb/>
　堂西堂按鄉射禮主人之弓矢在東序東大射儀君<lb/>
　之弓矢適東堂大射之東堂即鄉射之東序東也此<lb/>
　東西堂堂各有階按雜記夫人奔喪升自側階注曰<lb/>
　側階旁階奔喪曰婦人奔喪升自東階注曰東階東<lb/>
　面階東面階則東堂之階其西堂有西面階也東堂<pb n="38b"/>　下西堂下曰堂東堂西大射儀賓之弓矢止于西堂<lb/>
　下其將射也賓降取弓矢于堂西堂西即西堂下也<lb/>
　特牲饋食禮主婦視饎㸑于西堂下記曰饎㸑在西<lb/>
　壁則自西壁以東皆謂之西堂下矣又按大射儀執<lb/>
　□者升自西階注曰羞膳者從而東由堂東升自北<lb/>
　階立于房中則東堂下可以達北堂也○堂角有坫<lb/>
　士冠禮注曰坫在堂角賈氏釋士喪禮曰堂隅有坫<lb/>
　以土為之或謂堂隅為坫也○堂之側邊曰堂廉鄉<pb n="39a"/>　飲酒禮設席于堂廉注曰側邊曰廉喪大記正義曰<lb/>
　堂廉堂基南畔廉稜之上也又按鄉射禮衆弓倚于<lb/>
　堂西矢在其上注曰上堂西廉則堂之四周皆有廉<lb/>
　也○升堂兩階其東階曰阼階士冠禮注曰阼酢也<lb/>
　東階所以答酢賓客也每階有東西兩廉聘禮饔鼎<lb/>
　設于西階前當内廉此則西階之東廉以其近堂之<lb/>
　中故曰内廉也士之階三等按士冠禮降三等受爵<lb/>
　弁注曰下至也賈氏曰匠人云天子之堂九尺賈馬<pb n="39b"/>　以為階九等諸侯堂宜七尺階七等大夫宜五尺階<lb/>
　五等士宜三尺故階三等也兩階各在楹之外而近<lb/>
　序按鄉射禮升階者升自西階繞楹而東燕禮媵爵<lb/>
　者二人升自西階序進東楹之西酌散交于楹北注<lb/>
　曰楹北西楹之北則西階在西楹之西矣士冠禮冠<lb/>
　于東序之筵而記曰冠于阼喪禮攒置于西序而檀<lb/>
　弓曰周人殯于西階之上故知階近序也○堂下至<lb/>
　門謂之庭三分庭一在北設碑聘禮注曰宫必有碑<pb n="40a"/>　所以識日景知陰陽也賈氏釋士昬禮曰碑在堂下<lb/>
　三分庭一在北按聘禮歸饔餼醯醢夾碑米設於中<lb/>
　庭注曰庭實固當庭中言中庭者南北之中也列當<lb/>
　醯醢南列米在醯醢南而當庭南北之中則三分庭<lb/>
　一在北可見矣聘禮注又曰設碑近如堂深堂深謂<lb/>
　從堂廉北至房室之壁三分庭一在北設碑而碑如<lb/>
　堂深則庭蓋三堂之深也又按鄉射之侯去堂三十<lb/>
　丈大射之侯去堂五十四丈則庭之深可知而其降<pb n="40b"/>　殺之度從可推矣○堂塗謂之陳郭氏曰堂下至門<lb/>
　徑也其北屬階其南接門内霤凡入門之後皆三揖<lb/>
　至階昬禮注曰三揖者至内霤將曲揖既曲北面揖<lb/>
　當碑揖賈氏曰至内霤將曲者至門内霤主人將東<lb/>
　賓將西賓主相背時也既曲北面者賓主各至堂塗<lb/>
　北行向堂時也至内霤而東西行趨堂塗則堂塗接<lb/>
　於霤矣既至堂塗北面至階而不復有曲則堂塗直<lb/>
　階矣又按聘禮饔鼎設于西階前陪鼎當内廉注曰<pb n="41a"/>　辟堂塗也則堂塗在階廉之内矣鄉飲酒禮注三揖<lb/>
　曰將進揖當陳揖當碑揖陳即堂塗也○中門屋為<lb/>
　門門之中有闑士冠禮曰席于門中闑西閾外注曰<lb/>
　闑橛也玉藻正義曰闑門之中央所豎短木也釋宫<lb/>
　曰樴在地者謂之臬郭氏曰即門橛也然則闑者門<lb/>
　中所豎短木在地者也其東曰闑東其西曰闑西○<lb/>
　門限謂之閾釋宫曰柣謂之閾郭氏曰閾門限邢昺<lb/>
　曰謂門下横木為内外之限也其門之兩旁木則謂<pb n="41b"/>　之棖棖闑之間則謂之中門見禮記○闔謂之扉邢<lb/>
　昺曰闔門扉也其東扉曰左扉門之廣狹按士昬禮<lb/>
　曰納徵儷皮記曰執皮左首隨入注曰隨入為門中<lb/>
　阨狹賈氏曰皮皆横執之門中阨狹故隨入也匠人<lb/>
　云廟門容大扃七箇大扃牛鼎之扃長三尺七箇二<lb/>
　丈一尺彼天子廟門此士之廟門降殺甚小故云阨<lb/>
　狹也推此則自士以上宫室之制雖同而其廣狹則<lb/>
　異矣○夾門之堂謂之塾釋宫曰門側之堂謂之塾<pb n="42a"/>　郭氏曰夾門堂也門之内外其東西皆有塾一門而<lb/>
　塾四其外南鄉按士虞禮陳鼎門外之右匕俎在西<lb/>
　塾之西注曰塾有西者是室南鄉又按士冠禮擯者<lb/>
　負東塾注曰東塾門内東堂負之北面則内塾北向<lb/>
　也凡門之内兩塾之間謂之宁按聘禮賓問卿大夫<lb/>
　迎于外門外及廟門大夫揖入擯者請命賓入三揖<lb/>
　竝行注曰大夫揖入者省内事也既而俟于宁也凡<lb/>
　至門内霤為三揖之始上言揖入下言三揖竝行則<pb n="42b"/>　俟于霤南門内兩塾間可知矣李巡曰宁正門内兩<lb/>
　塾間義與鄭同謂之宁者以人君門外有正朝視朝<lb/>
　則於此宁立故耳周人門與堂修廣之數不著於經<lb/>
　按匠人云夏后氏世室堂修二七廣四修一堂修謂<lb/>
　堂南北之深其廣則益以四分修之一也門堂三之<lb/>
　二室三之一門堂通謂門與塾其廣與修取數於堂<lb/>
　得其三之二室三之一者兩室與門各居一分也以<lb/>
　夏后氏之制推之則周人之門殺於堂之數亦可得<pb n="43a"/>　而知矣○門之内外東方曰門東西方曰門西特牲<lb/>
　饋食禮注曰凡鄉内以入為左右鄉外以出為左右<lb/>
　士冠禮注又曰出以東為左入以東為右以入為左<lb/>
　右則門西為左門東為右鄉飲酒禮賓入門左燕禮<lb/>
　卿大夫皆入門右是也以出為左右則門東為左門<lb/>
　西為右士冠禮主人迎賓出門左西面士虞禮側享<lb/>
　于廟門之右是也闑東曰闑右亦自入者言之也天<lb/>
　子諸侯門外之制其見於經者天子有屏諸侯有朝<pb n="43b"/>　按覲禮侯氏入門右告聽事出自屏南適門西注曰<lb/>
　天子外屏釋宫曰屏謂之樹郭氏曰小牆當門中曲<lb/>
　禮正義曰天子外屏屏在路門之外諸侯内屏屏在<lb/>
　路門之内此侯氏出門而隱於屏則天子外屏明矣<lb/>
　釋宫又曰門屏之間謂之宁謂宁在門之内屏之外<lb/>
　此屏據諸侯内屏而言也諸侯路寢門外則有正朝<lb/>
　大門外則有外朝按聘禮夕幣于寢門外宰入告具<lb/>
　于君君朝服出門左南鄉注曰寢門外朝也入告入<pb n="44a"/>　路門而告賈氏曰此路門外正朝之處也是正朝在<lb/>
　寢門外也聘禮又賓死介復命柩止于門外若介死<lb/>
　惟上介造于朝注曰門外大門外也必以柩造朝達<lb/>
　其中心又賓拜饔餼于朝注曰拜于大門外賈氏曰<lb/>
　大門外諸侯之外朝也賓拜于朝無入門之文則諸<lb/>
　侯外朝在大門外明矣是外朝在大門外也諸侯三<lb/>
　朝其燕朝在寢燕禮是也正朝與外朝之制度不見<lb/>
　於經蓋不可得而考矣○寢之後有下室士喪禮記<pb n="44b"/>　士處適寢又曰朔月若薦新則不饋于下室注曰下<lb/>
　室如今之内堂正寢聽事賈氏曰下室燕寢也然則<lb/>
　士之下室於天子諸侯則為小寢也春秋傳曰子太<lb/>
　叔之廟在道南其寢在廟北其寢廟之寢也廟寢在<lb/>
　廟之北則下室在適寢之後可知矣又按喪服傳曰<lb/>
　有東宫有西宫有南宫有北宫異宫而同財内則曰<lb/>
　由命士以上父子皆異宫賈氏釋士昬禮曰異宫者<lb/>
　别有寢若不命之士父子雖大院同居其中亦隔别<pb n="45a"/>　各有門户則下室之外又有異宫也○自門以北皆<lb/>
　周以牆聘禮釋幣于行注曰喪禮有毁宗躐行出于<lb/>
　大門則行神之位在廟門外西方檀弓正義曰毁宗<lb/>
　躐行毁廟門西邊牆以出柩也士喪禮為垼于西牆<lb/>
　下注曰西牆中庭之西特牲饋食禮主婦視饎㸑于<lb/>
　西堂下記曰饎㸑在西壁注曰西壁堂之西牆下按<lb/>
　門之西有牆則牆屬于門矣西牆在中庭之西則牆<lb/>
　周乎庭矣西壁在西牆下則牆周乎堂矣牆者墉壁<pb n="45b"/>　之總名室中謂之墉昬禮尊于室中北墉下是也房<lb/>
　與夾亦謂之墉冠禮陳服于房中西墉下聘禮西夾<lb/>
　六豆設于西墉下是也堂上謂之序室房與夾謂墉<lb/>
　堂下謂之壁謂之牆其實一也隨所在而異其名爾<lb/>
　堂下之壁闈門在焉按士冠禮冠者降適東壁見于<lb/>
　母注曰適東壁者出闈門也時母在闈門之外婦人<lb/>
　入廟由闈門士虞禮賓出主人送主婦亦拜賓注曰<lb/>
　女賓也不言出不言送拜之於闈門之内闈門如今<pb n="46a"/>　東西掖門釋宫曰宫中之門謂之闈郭氏曰為相通<lb/>
　小門也是正門之外又有闈門而在旁壁也○人君<lb/>
　之堂屋為四注大夫士則南北兩下而已士冠禮設<lb/>
　洗直于東榮注曰榮屋翼也周制自卿大夫以下其<lb/>
　室為夏屋燕禮設洗當東霤注曰人君為殿屋也按<lb/>
　考工記殿四阿重屋注曰四阿若今之四柱屋殷人<lb/>
　始為四柱屋則夏后氏之屋南北兩下而已周制天<lb/>
　子諸侯得為殿屋四柱卿大夫以下但為夏屋兩下<pb n="46b"/>　四柱則南北東西皆有霤兩下則惟南北有霤而東<lb/>
　西有榮是以燕禮言東霤而大夫士禮則言東榮也<lb/>
　霤者説文曰屋水流也徐鍇曰屋檐滴處榮者説文<lb/>
　曰屋梠之兩頭起者為榮又曰屋齊謂之檐楚謂之<lb/>
　梠郭璞注上林賦曰南榮屋南檐也義與説文同然<lb/>
　則檐之東西起者曰榮謂之榮者為屋之榮飾謂之<lb/>
　屋翼者言其軒張如翬斯飛耳士喪禮升自前東榮<lb/>
　喪大記降自西北榮是屋有四榮也門之屋雖人君<pb n="47a"/>　亦兩下為之燕禮之門内霤則門屋之北霤也凡屋<lb/>
　之檐亦謂之宇按士喪禮為銘置于宇西階上注曰<lb/>
　宇梠也説文曰宇屋邊也釋宫曰檐謂之樀郭氏曰<lb/>
　屋梠邢昺曰屋檐一名樀一名梠又名宇皆屋之四<lb/>
　垂也宇西階上者西階之上上當宇也階之上當宇<lb/>
　則堂廉與坫亦當宇矣特牲饋食禮主婦視饎㸑于<lb/>
　西堂下注曰南齊于坫其記又注曰南北直屋梠是<lb/>
　也階上當宇故階當霤鄉射禮記磬階間縮霤是也<pb n="47b"/>　霤以東西為從故曰縮霤此霤謂堂之南霤也○此<lb/>
　其著於經而可考者也禮經雖亡闕然於覲見天子<lb/>
　之禮於燕射聘食見諸侯之禮餘則見大夫士之禮<lb/>
　宫室之名制不見其有異特其廣狹降殺不可考耳<lb/>
　按書顧命成王崩於路寢其陳位也有設斧扆牖間<lb/>
　南鄉則户牖間也西序東嚮東序西嚮則東西序也<lb/>
　西夾南嚮則夾室也東房西房則左右房也賓階面<lb/>
　阼階面則兩階前也左塾之前右塾之前則門内之<pb n="48a"/>　塾也畢門之内則路寢門也兩階戺則堂廉也東堂<lb/>
　西堂則東西廂也東垂西垂則東西堂之宇階上也<lb/>
　側階則北階也又曰諸侯出廟門俟則與士喪禮殯<lb/>
　宫曰廟合也然則鄭氏謂天子廟及路寢如明堂制<lb/>
　者蓋未必然明堂位與考工記所記明堂之制度者<lb/>
　非出於舊典亦未敢必信也又按書多士傳曰天子<lb/>
　之堂廣九雉三分其廣以二為内五分内以一為髙<lb/>
　東房西房北堂各三雉公侯七雉三分廣以二為内<pb n="48b"/>　五分内以一為髙東房西房北堂各一雉伯子男五<lb/>
　雉三分廣以二為内五分内以一為髙東房西房北<lb/>
　堂各一雉士三雉三分廣以二為内五分内以一為<lb/>
　髙有室無房堂注曰廣榮間相去也雉長三丈内堂<lb/>
　東西序之内也髙穹髙也此傳説房堂及室與經亦<lb/>
　不合然必有所據姑存之以備參考<hi>文集釋宫儀禮</hi>
戊巳土律中黄鍾之宫詹卿以為陽生於子至午而盡<lb/>
　到未又生出一黄鍾這箇只好説話某思量得不是<pb n="49a"/>　恁地蓋似些元亨利貞黄鍾畧畧似箇乾字宫是在<lb/>
　中字中間又似是非在惻隱之前其他春音角夏音<lb/>
　徵秋音商冬音羽此惟説宫聲如京房律準十三絃<lb/>
　中一絃為黄鍾不動十二絃便拄起應十二月<hi>語類林夔</hi>
　<hi>孫錄</hi>
黄問周禮祀天神地示人鬼之樂何以無商音曰五音<lb/>
　無一則不成樂非是無商音只是無商調先儒謂商<lb/>
　調是殺聲鬼神畏商調<hi>語類錄陳淳</hi>
<pb n="49b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子禮纂卷五<lb/>
</p>

  </div>
        </body>
    </text>
</TEI>
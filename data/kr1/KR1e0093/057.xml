<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷五十七<lb/>
　　　定公<hi>公名宋襄公庶子昭公弟諡法安民大慮曰定</hi>
　周<hi>敬王十一年</hi>
　鄭<hi>獻公五年魯定公九年獻公卒子聲公勝立</hi>
　齊<hi>景公三十九年</hi>
　宋<hi>景公八年</hi>
　晉<hi>定公三年晉魏舒為政是年卒范鞅為政魯定公十三年晉逐范中行氏趙鞅歸于晉自是晉知氏韓氏</hi>
<pb n="1b"/>
　　<hi>魏氏趙氏竝强分晉之勢成矣</hi>
　衞<hi>靈公二十六年</hi>
　蔡<hi>昭侯十年</hi>
　曹<hi>隱公元年魯定公四年聲公弟露弑隱公代立是為靖公定八年靖公卒子伯陽立</hi>
　滕<hi>頃公五年</hi>
　陳<hi>惠公二十一年魯定公四年惠公卒子懐公柳立定八年懐公卒子閔公越立</hi>
　把<hi>悼公九年魯定公四年悼公卒子隱公乞立是年七月隱公弟過弑隱公自立是為僖公</hi>
　薛<hi>襄公二年魯定公十二年襄公卒子比立定十三年比弑惠公夷立又名寅</hi>
<pb n="2a"/>
莒<hi>郊公</hi>
邾<hi>莊公三十三年魯定公三年莊公卒子隱公益立</hi>
許<hi>許男斯十四年魯定公六年鄭滅許以斯歸弟元公成立</hi>
小邾<hi>詳見昭公元年</hi>
楚<hi>昭王七年魯定公四年吳入楚楚令尹子常奔鄭昭王復國子西為令尹</hi>
秦<hi>哀公二十八年魯定公九年哀公卒孫惠公立</hi>
吳<hi>闔廬六年魯定公四年吳入楚於越入吳定十四年於越敗吳于檇李闔廬傷而卒子夫差立</hi>
越<hi>越子允常魯定公四年越入吳定十四年允常卒子句踐立吳闔廬聞允常死率師伐越句踐襲敗吳于</hi>
<pb n="2b"/>
　<hi>檇李射殺闔廬</hi>
<pb n="3a"/>
　欽定四庫全書<lb/>
日講春秋解義卷五十七<lb/>
　　定公<hi>名宋襄公之子昭公之弟以敬王十一年即位諡法安民大慮曰定</hi>
　元年春王<lb/>
　　<hi>公羊傳</hi>定何以無正月正月者正即位也<hi>本有有正月者正諸侯之</hi>
　　<hi>即位</hi>定無正月者即位後也<hi>即位在正月後故不書正月</hi>即位何以<lb/>
　　後昭公在外得入不得入未可知也曷為未可知在<lb/>
　　季氏也定哀多微辭主人習其讀而問其𫝊<hi>讀謂經𫝊謂訓</hi>
<pb n="3b"/>
　　<hi>詁</hi>則未知己之有罪焉爾<hi>此假設言之主人謂定哀也設使定哀習其經問其</hi>
　　<hi>𫝊解詁則不知己之有罪於是此孔子畏時君上以諱尊隆恩下以辟害容身慎之至也</hi>
　　<hi>穀梁𫝊</hi>不言正月定無正也定之無正何也昭公之終<lb/>
　　非正終也定之始非正始也昭無正終故定無正始<lb/>
　　不言即位喪在外也<lb/>
　　　定公未即位先書元年春者追書之也書王不書正<lb/>
　　　月者昭公卒於外嗣子為賊臣所廢定公未立意如<lb/>
　　　自以為君頒朔於廟故春秋黜之書王明王法以治<lb/>
<pb n="4a"/>
　　之也不書正月著國無主而正朔無所承且見定公<lb/>
　　受國季氏不得正其始也或謂無事不書非也隱<lb/>
　　莊元年皆事在三月定元年亦事在三月然隱莊<lb/>
　　皆書正月則定公不書正月之為無正始可知矣<lb/>
三月晉人執宋仲幾于京師<hi>大夫專執于是始</hi>
　<hi>左傳</hi>元年春王正月辛巳晉魏舒合諸侯之大夫于狄<lb/>
　泉將以城成周魏子涖政<hi>涖臨也代天子大夫為政</hi>衞彪傒曰將<lb/>
　建天子<hi>立天子之居</hi>而易位以令非義也大事奸義必有<lb/>
<pb n="4b"/>
　大咎晉不失諸侯魏子其不免乎是行也魏獻子屬<lb/>
　役于韓簡子及原壽過<hi>原壽過周大夫</hi>而田于大陸焚焉<hi>大陸</hi>
　<hi>杜注禹貢大陸在鉅鹿北嫌絶逺疑此田在汲郡呉澤荒蕪之地火田幷見燒也爾雅廣平曰陸按吳澤</hi>
　<hi>陂在今河南修武縣北一名太白陂</hi>還卒于寗<hi>寗杜注修武縣近吳澤孔氏頴逹曰寗即修武</hi>
　<hi>城也今故城在縣治西</hi>范獻子去其柏椁以其未復命而田也<lb/>
　<hi>范獻子代魏子為政去其柏椁示貶之</hi>　孟懿子㑹城成周<hi>不書公未即位</hi>庚<lb/>
　寅栽<hi>栽設板築</hi>宋仲幾不受功曰滕薛郳吾役也<hi>欲使三國代宋</hi>
　<hi>受役</hi>薛宰曰宋為無道絶我小國于周以我適楚故我<lb/>
<pb n="5a"/>
　常從宋晉文公為踐土之盟曰凡我同盟各復舊職<lb/>
　若從踐土若從宋亦唯命仲幾曰踐土固然<hi>固曰從舊薛舊</hi>
　<hi>為宋役</hi>薛宰曰薛之皇祖奚仲居薛以為夏車正<hi>奚仲為夏</hi>
　<hi>禹掌車服大夫</hi>奚仲遷于邳仲虺居薛以為湯左相<hi>仲虺奚仲之後</hi>
　若復舊職將承王官何故以役諸侯仲幾曰三代各<lb/>
　異物薛焉得有舊<hi>言居周世不得以夏殷為舊</hi>為宋役亦其職也<lb/>
　士彌牟曰晉之從政者新<hi>言范獻子新為政未習故事</hi>子姑受功<lb/>
　歸吾視諸故府<hi>求故事</hi>仲幾曰縱子忘之山川鬼神其<lb/>
<pb n="5b"/>
　忘諸乎士伯怒謂韓簡子曰薛徵于人<hi>典籍故事人所知也</hi>宋<lb/>
　徵于鬼<hi>取證于鬼神</hi>宋罪大矣且己無辭而抑我以神誣<lb/>
　我也啟寵納侮<hi>書說命篇語謂開寵過分則納受侵侮</hi>其此之謂矣必<lb/>
　以仲㡬為戮乃執仲幾以歸三月歸諸京師<hi>知以歸不可故</hi>
　<hi>復歸之京師</hi>城三旬而畢乃歸諸侯之戍齊高張後不從<lb/>
　諸侯<hi>後期不及諸侯之役</hi>晉女叔寛曰周萇𢎞齊高張皆將不<lb/>
　免萇叔違天高子違人<hi>天既厭周德萇𢎞欲遷都以延其祚故曰違天諸侯相率</hi>
　<hi>以崇天子而高子後期故曰違人</hi>天之所壞不可支也衆之所為不<lb/>
<pb n="6a"/>
　可奸也<hi>為哀三年周人殺萇𢎞六年高張來奔張本</hi>
　<hi>公羊𫝊</hi>仲幾之罪何不蓑城也<hi>若今以草衣城是也禮諸侯為天子治城各有</hi>
　<hi>分丈尺宋仲幾不治所主</hi>其言于京師何<hi>據城言成/周執不地</hi>伯討也<hi>明以天子</hi>
　<hi>事執之</hi>伯討則其稱人何貶曷為貶不與大夫專執也<lb/>
　曷為不與實與而文不與文曷為不與大夫之義不<lb/>
　得專執也<lb/>
　<hi>穀梁𫝊</hi>此其大夫其曰人何也微之也何為微之不正<lb/>
　其執人于尊者之所也不與大夫之伯討也<lb/>
<pb n="6b"/>
　　春秋之義諸侯不得專執况大夫乎宋仲幾㑹城<lb/>
　　成周而不受功義所當討然在尊者之側請命而<lb/>
　　執歸於司寇可也既不請命又不歸於王以陪臣<lb/>
　　而擅執人於天子之側無王甚矣故不以城為王<lb/>
　　事而畧晉大夫之罪<lb/>
夏六月癸亥公之喪至自乾侯戊辰公即位<lb/>
　<hi>左𫝊</hi>夏叔孫成子逆公之喪于乾侯<hi>成子叔孫婼之子</hi>季孫曰<lb/>
　子家子亟言于我未嘗不中吾志也吾欲與之從政<lb/>
<pb n="7a"/>
　子必止之且聽命焉<hi>衆事皆諮問子家子</hi>子家子不見叔孫易<lb/>
　幾而哭<hi>幾哭㑹也不欲見叔孫故朝夕哭不同㑹</hi>叔孫請見子家子子家<lb/>
　子辭曰羈未得見而從君以出<hi>出時成子未為卿</hi>君不命而<lb/>
　薨羈不敢見<hi>言未受昭公之命託辭以拒叔孫</hi>叔孫使告之曰公衍<lb/>
　公為實使羣臣不得事君<hi>二子始謀逐季氏</hi>若公子宋主社<lb/>
　稷則羣臣之願也<hi>宋昭公弟定公</hi>凡從君出而可以入者將<lb/>
　唯子是聽子家氏未有後季孫願與子從政此皆季<lb/>
　孫之願也使不敢以告<hi>不敢叔孫成子名</hi>對曰若立君則有<lb/>
<pb n="7b"/>
　卿士大夫與守龜在羈弗敢知若從君者則貌而出<lb/>
　者入可也<hi>貌出謂以義從公與季氏無實怨</hi>寇而出者行可也<hi>謂與季氏</hi>
　<hi>為寇讎者</hi>若羈也則君知其出也而未知其入也羈將逃<lb/>
　也喪及壞隤公子宋先入從公者皆自壞隤反<hi>出奔</hi>六<lb/>
　月癸亥公之喪至自乾侯戊辰公即位<hi>諸侯薨五日而殯殯則嗣</hi>
　<hi>子即位癸亥昭公喪至五日殯于宫定公乃即位</hi>
　<hi>公羊𫝊</hi>癸亥公之喪至自乾侯則曷為以戊辰之日然<lb/>
　後即位正棺于兩楹之間然後即位<hi>正棺者象既小斂夷于堂昭公</hi>
<pb n="8a"/>
　<hi>死于外不得以君臣禮治其喪故示盡始死之禮禮始死于北牖下浴于中霤飯含于牖下小斂于戸内</hi>
　<hi>夷于兩楹之間諸侯三日小斂夷而絰殯而成服故戊辰然後即位</hi>子沈子曰定君乎<lb/>
　國<hi>定昭公之喪禮于國</hi>然後即位即位不日此何以日錄乎内<lb/>
　也<hi>内事詳錄</hi>
　<hi>穀梁傳</hi>殯然後即位也<hi>周人殯于西階之上</hi>定無正見無以正也<lb/>
　踰年不言即位是有故公也<hi>謂昭公在外故</hi>言即位是無故<lb/>
　公也即位授受之道也<hi>先君見授後君乃受故須棺在殯乃言即位</hi>先君<lb/>
　無正終則後君無正始也先君有正終則後君有正<lb/>
<pb n="8b"/>
　始也戊辰公即位謹之也定之即位不可不察也公<lb/>
　即位何以日也戊辰之日然後即位也癸亥公之喪<lb/>
　至自乾侯何為戊辰之日然後即位也正君乎國然<lb/>
　後即位也<hi>諸侯五日而殯今以君始死之禮治之故須殯而後言即位</hi>沈子曰正<lb/>
　棺乎兩楹之間然後即位也<hi>兩楹之間君聽治之處</hi>内之大事<lb/>
　日即位君之大事也其不日何也以年決者不以日<lb/>
　決也此則其日何也著之也何著焉踰年即位厲也<lb/>
　<hi>厲危也公喪在外踰年六月乃得即位危故日之</hi>于厲之中又有義焉<hi>先君未殯</hi>
<pb n="9a"/>
　<hi>則後君不得即位</hi>未殯雖有天子之命猶不敢况臨諸臣乎<lb/>
　周人有喪魯人有喪周人弔魯人不弔周人曰固吾<lb/>
　臣也使人可也魯人曰吾君也親之者也使大夫則<lb/>
　不可也故周人弔魯人不弔以其下成康為未久也<lb/>
　<hi>周道尚明</hi>君至尊也去父之殯而往弔猶不敢况未殯而<lb/>
　臨諸臣乎<lb/>
　　昭公薨至是閱七月而喪始至而定之即位乃在<lb/>
　　是月之戊辰蓋遲速進退為意如所制不得專也<lb/>
<pb n="9b"/>
　　凡即位皆於朔日故不書日定公待昭公喪至即<lb/>
　　位不以時故書日<lb/>
秋七月癸巳葬我君昭公<lb/>
　<hi>左𫝊</hi>季孫使役如闞公氏將溝焉<hi>闞魯羣公墓所在季孫惡昭公欲溝絶其</hi>
　<hi>兆域不使與先君同公氏猶言公之墓宅</hi>榮鴐鵞曰生不能事死又離之<lb/>
　以自旌也<hi>鴐鵞魯大夫榮成伯旌章也</hi>縱子忍之後必或恥之乃<lb/>
　止季孫問于榮鴐鵞曰吾欲為君諡使子孫知之<hi>為惡</hi>
　<hi>諡</hi>對曰生弗能事死又惡之以自信也將焉用之乃<lb/>
<pb n="10a"/>
　止秋七月癸巳葬昭公于墓道南孔子之為司寇也<lb/>
　<hi>在定公十年後</hi>溝而合諸墓<hi>明臣無貶君之義</hi>
　　昭公薨逾半載始以喪歸歸甫踰月而遽葬見季<lb/>
　　氏肆逆無禮於先君而魯之臣子黨惡而不能正<lb/>
　　也<lb/>
九月大雩<lb/>
　<hi>穀梁𫝊</hi>雩月雩之正也秋大雩非正也冬大雩非正也<lb/>
　秋大雩雩之為非正何也<hi>冬禾稼既成猶雩則非禮可知秋禾稼始苖嫌當須</hi>
<pb n="10b"/>
　<hi>雨故問也</hi>毛澤未盡人力未竭未可以雩也<hi>凡地之所生謂之毛言秋</hi>
　<hi>百穀之潤澤未盡也人力未竭謂耕耘之功未畢</hi>雩月雩之正也月之為雩<lb/>
　之正何也其時窮人力盡然後雩雩之正也何謂其<lb/>
　時窮人力盡是月不雨則無及矣是年不乂則無食<lb/>
　矣是謂其時窮人力盡也雩之必待其時窮人力盡<lb/>
　何也雩者為旱求者也求者請也古之人重請何重<lb/>
　乎請人之所以為人者讓也請道去讓也則是舍其<lb/>
　所以為人也是以重之焉請哉請乎應上公古之神<lb/>
<pb n="11a"/>
　人有應上公者通乎陰陽君親帥諸大夫道之而以<lb/>
　請焉<hi>其禱辭曰方今大旱野無生稼寡人當死百姓何謗不敢煩民請命願撫萬民以身塞無狀</hi>
　夫請者非可詒託而往也<hi>詒託猶假寄</hi>必親之者也是以<lb/>
　重之<lb/>
　　凡書大皆譏其僭此則昭公喪未踰年而用盛樂<lb/>
　　以雩變尤甚矣<lb/>
立煬宮<lb/>
　<hi>左𫝊</hi>昭公出故季平子禱于煬公九月立煬宮<hi>平子逐君懼而</hi>
<pb n="11b"/>
　<hi>請禱于煬公昭公死于外自以為獲福故立其宮</hi>
　<hi>公羊𫝊</hi>煬宮者何煬公之宮也<hi>春秋前煬公也</hi>立者何立者不<lb/>
　宜立也立煬宫非禮也<lb/>
　<hi>穀梁傳</hi>立者不宜立者也<lb/>
　　煬公考公弟也魯之以弟繼兄蓋始於此意如舍<lb/>
　　適嗣不立而立定公定公乃昭公之弟恐人議己<lb/>
　　於是而立煬宫其意若謂魯一生一及其由來舊<lb/>
　　矣今定公以弟而繼昭公亦猶煬公之以弟而繼<lb/>
<pb n="12a"/>
　　考公也夫宮廟即遠有毁而無立今逞私踰典以<lb/>
　　立久祧之宫誣妄已甚書立者不宜立也<lb/>
　<hi>附錄左𫝊</hi>周鞏簡公棄其子弟而好用遠人<hi>簡公周卿士遠人異族也</hi>
　<hi>為明年鞏氏賊簡公張本</hi>
冬十月隕霜殺菽<hi>隕公羊作霣</hi>
　<hi>公羊𫝊</hi>何以書記異也此災菽也曷為以異書異大乎<lb/>
　災也<hi>異者非常而可怪周十月夏八月微霜用事未可殺菽而殺故曰異</hi>
　<hi>穀梁𫝊</hi>未可以殺而殺舉重<hi>舉殺豆則殺草可知</hi>可殺而不殺舉<lb/>
<pb n="12b"/>
　輕<hi>不殺草則不殺菽亦顯僖三十三年霣霜不殺草是也</hi>其曰菽舉重也<lb/>
　　周十月今八月也月令九月霜始降八月陰氣未<lb/>
　　盛非隕霜之候而至於殺菽異矣菽耐霜之榖蓋<lb/>
　　物之難殺者言殺菽則餘物可知故穀梁子曰舉<lb/>
　　重<lb/>
二年春王正月<lb/>
　<hi>附錄左𫝊</hi>二年夏四月辛酉鞏氏之羣子弟賊簡公<lb/>
夏五月壬辰雉門及兩觀災<lb/>
<pb n="13a"/>
　<hi>公羊傳</hi>其言雉門及兩觀災何兩觀微也<hi>雉門兩觀皆天子之制門</hi>
　<hi>為其主觀為其飾故微也</hi>然則曷為不言雉門災及兩觀主災者<lb/>
　兩觀也<hi>時災從兩觀起</hi>時災者兩觀則曷為後言之不以微<lb/>
　及大也何以書記災也<lb/>
　<hi>穀梁傳</hi>其不曰雉門災及兩觀何也災自兩觀始也不<lb/>
　以尊者親災也<hi>尊謂雉門親近也</hi>先言雉門尊尊也<lb/>
　　言及雉門與兩觀俱災也桓宮僖宮災不言及者<lb/>
　　二廟分明故不必言此不言及則嫌於雉門之兩<lb/>
<pb n="13b"/>
　　觀獨災耳<lb/>
秋楚人伐呉<lb/>
　<hi>左傳</hi>桐叛楚<hi>桐杜注小國廬江舒縣西南有桐鄉今江南桐城縣北有古桐城與廬江縣接界</hi>
　呉子使舒鳩氏誘楚人<hi>舒鳩杜注楚屬國</hi>曰以師臨我<hi>教舒鳩誘</hi>
　<hi>楚使以師臨呉</hi>我伐桐為我使之無忌<hi>呉伐桐也偽若畏楚師之臨已而為伐其</hi>
　<hi>叛國以取媚者欲使楚不忌呉所謂多方以誤之</hi>秋楚囊瓦伐呉師于豫章<lb/>
　<hi>從舒鳩言</hi>呉人見舟于豫章<hi>偽將為/楚伐桐</hi>而潛師于巢<hi>實欲以擊楚</hi>
　冬十月呉軍楚師于豫章敗之<hi>楚不忌呉故</hi>遂圍巢克之<lb/>
<pb n="14a"/>
　獲楚公子繁<hi>繁守巢大夫</hi>
　<hi>附錄左傳</hi>邾莊公與夷射姑飲酒私出<hi>射姑邾大夫出辟酒</hi>閽乞肉<lb/>
　焉奪之杖以敲之<hi>為明年邾子卒傳</hi>
冬十月新作雉門及兩觀<lb/>
　<hi>公傳</hi>羊其言新作之何修大也修舊不書此何以書譏<lb/>
　何譏爾不務乎公室也<hi>不務如公室之禮</hi>
　<hi>穀梁傳</hi>言新有舊也作為也有加其度也此不正其以<lb/>
　尊者親之何也<hi>不正謂更擴大之不合法度也據當諱而以雉門親新作之下</hi>雖不<lb/>
<pb n="14b"/>
　正也于美猶可也<hi>災惡故尊雉門推災而遠之今新作美好之事雖尊雉門可以親之</hi>
　　雉門公宮南門之中門也按明堂位天子五門皋<lb/>
　　庫雉應路魯有庫雉路三門庫門制似天子皋門<lb/>
　　雉門制似天子應門天子外闕兩觀諸侯外闕一<lb/>
　　觀魯設兩觀僭也既災則不當更作今復為之其<lb/>
　　制度無損故書新作譏其僭而不能革也南門亦<lb/>
　　書新作者彼以本有而改作之其高大過常非故<lb/>
　　制也延廄言新不言作者因舊而葺之非去舊復<lb/>
<pb n="15a"/>
　　為者比言各有當也<lb/>
三年春王正月公如晉至河乃復<lb/>
　　意如逐君客死於外皆晉大夫為之羽翼其交甚<lb/>
　　親今公立往朝而晉復辭公者蓋意如之謀不使<lb/>
　　公得見晉侯所以操縱其君使之一切聽己也<lb/>
二月辛卯邾子穿卒<hi>二月公羊穀梁作三月</hi>
　<hi>左傳</hi>三年春二月辛卯邾子在門臺<hi>門上有臺</hi>臨廷閽以缾<lb/>
　水沃廷邾子望見之怒閽曰夷射姑旋焉<hi>旋小便</hi>命執<lb/>
<pb n="15b"/>
　之<hi>見其不潔執射姑</hi>弗得滋怒自投于牀廢于鑪炭<hi>廢墮也</hi>爛<lb/>
　遂卒先葬以車五乗殉五人<hi>欲藏中之潔故先内車及殉别為便房蓋其遺</hi>
　<hi>命</hi>莊公卞急而好潔故及是<hi>卞躁疾也</hi>
夏四月<lb/>
秋葬邾莊公<lb/>
　<hi>附錄左𫝊</hi>秋九月鮮虞人敗晉師于平中<hi>平中杜注晉地</hi>獲晉觀<lb/>
　虎恃其勇也<hi>為五年士鞅圍鮮虞張本</hi>
冬仲孫何忌及邾子盟于拔<hi>拔公羊穀梁作枝拔杜注地闕</hi>
<pb n="16a"/>
　<hi>左𫝊</hi>冬盟于郯<hi>郯杜注/即拔也</hi>修邾好也<hi>公即位故修好</hi>
　　魯大夫而盟諸侯邾喪未期而出㑹盟蓋交失之<lb/>
　<hi>附錄左傳</hi>蔡昭侯為兩佩與兩裘以如楚<hi>佩佩玉也</hi>獻一佩一<lb/>
　裘于昭王昭王服之以享蔡侯蔡侯亦服其一子常<lb/>
　欲之弗與三年止之唐成公如楚有兩肅爽馬<hi>成公唐惠</hi>
　<hi>侯之後肅爽駿馬名</hi>子常欲之弗與亦三年止之唐人或相與<lb/>
　謀請代先從者許之飲先從者酒醉之竊馬而獻之<lb/>
　子常子常歸唐侯自拘于司敗<hi>竊馬者自拘</hi>曰君以弄馬<lb/>
<pb n="16b"/>
　之故隱君身<hi>隱憂約也</hi>棄國家羣臣請相夫人以償馬必<lb/>
　如之<hi>相助也夫人謂養馬者</hi>唐侯曰寡人之過也二三子無辱<lb/>
　皆賞之蔡人聞之固請而獻佩于子常子常朝見蔡<lb/>
　侯之徒命有司曰蔡君之久也官不共也<hi>言楚所以禮遣蔡侯</hi>
　<hi>之物不共備故</hi>明日禮不畢<hi>遣蔡侯之禮</hi>將死蔡侯歸及漢執玉<lb/>
　而沈曰余所有濟漢而南者有若大川<hi>自誓不復與楚</hi>蔡侯<lb/>
　如晉以其子元與其大夫之子為質焉而請伐楚<hi>為明</hi>
　<hi>年㑹召陵張本</hi>
<pb n="17a"/>
四年春王二月癸巳陳侯呉卒<lb/>
三月公㑹劉子晉侯宋公蔡侯衞侯陳子鄭伯許男曹<lb/>
伯莒子邾子頓子胡子滕子薛伯把伯小邾子齊國夏<lb/>
于召陵侵楚<hi>晉楚交兵止此</hi>
　<hi>左傳</hi>四年春三月劉文公合諸侯于召陵謀伐楚也<hi>文公</hi>
　<hi>王官伯也晉人假王命以討楚之久留蔡侯故曰文公合諸侯</hi>晉荀寅求貨于蔡侯<lb/>
　弗得言于范獻子曰國家方危諸侯方貳將以襲敵<lb/>
　不亦難乎水潦方降疾瘧方起中山不服<hi>中山鮮虞</hi>棄盟<lb/>
<pb n="17b"/>
　取怨<hi>晉楚同盟于宋</hi>無損于楚而失中山不如辭蔡侯吾自<lb/>
　方城以來楚未可以得志<hi>晉敗楚侵方城在襄十六年</hi>祗取勤焉<lb/>
　乃辭蔡侯晉人假羽旄于鄭鄭人與之<hi>析羽為旌王者遊車之所</hi>
　<hi>建鄭私有之因謂之羽旄借觀之</hi>明日或旆以㑹<hi>或賤者繼旐曰旆令賤人施其旆執</hi>
　<hi>以從㑹示卑鄭</hi>晉于是乎失諸侯<hi>傳言晉無禮所以遂弱</hi>
　　是時晉楚皆衰其大夫用事而貪於賄相類也諸<lb/>
　　侯兩貳而楚求無厭陵蔑與國故蔡人發憤請師<lb/>
　　於晉晉於是大合諸侯陳許頓胡素役於楚者皆<lb/>
<pb n="18a"/>
　　同心而北嚮天子之老涖焉其勢可有為而六卿<lb/>
　　懼君勝楚以歸而奪之權故乞賂以離蔡假旄以<lb/>
　　卑鄭用散諸侯之師以隳其君之功而固其私至<lb/>
　　以十八國之衆潛掠楚境無功而還春秋據實而<lb/>
　　書以深罪晉君之失政謀國者之不忠也而晉自<lb/>
　　是亦不能國矣<lb/>
夏四月庚辰蔡公孫姓帥師滅沈以沈子嘉歸殺之<hi>姓公</hi>
　<hi>羊作歸姓後同</hi>
<pb n="18b"/>
　<hi>左𫝊</hi>沈人不㑹于召陵晉人使蔡伐之夏蔡滅沈<lb/>
　　書滅沈於㑹召陵之後盟皋鼬之前著侵楚無功<lb/>
　　而釋憾於微弱之沈徒以重楚人之怒耳蔡之視<lb/>
　　沈猶楚視蔡也楚實病已乃以所惡者加之沈覆<lb/>
　　其國而戕其君不義甚矣故書殺以正其罪<lb/>
五月公及諸侯盟于皋鼬<hi>皋鼬公羊作浩油杜注繁昌縣東南有城皋亭在今河南</hi>
　<hi>臨潁縣界</hi>
　<hi>左傳</hi>將㑹衞子行敬子言于靈公曰<hi>子行敬子衞大夫</hi>㑹同難<lb/>
<pb n="19a"/>
　<hi>難得宜</hi>嘖有煩言莫之治也<hi>嘖至也煩/言忿爭</hi>其使祝佗從<hi>祝佗</hi>
　<hi>大祝子魚</hi>公曰善乃使子魚子魚辭曰臣展四體以率舊<lb/>
　職猶懼不給而煩刑書若又共二<hi>共二職</hi>徼大罪也且<lb/>
　夫祝社稷之常隸也社稷不動祝不出竟官之制也<lb/>
　<hi>社稷動謂國遷</hi>君以軍行祓社釁鼓<hi>師出先有事祓禱于社謂之宜社于是殺牲以</hi>
　<hi>血塗鼓鼙為釁鼓</hi>祝奉以從<hi>奉社主也</hi>于是乎出竟若嘉好之事<lb/>
　<hi>謂朝㑹</hi>君行師從卿行旅從臣無事焉公曰行也及皋<lb/>
　鼬<hi>將盟</hi>將長蔡于衞<hi>欲令蔡先衞歃</hi>衞侯使祝佗私于萇𢎞曰<lb/>
<pb n="19b"/>
　聞諸道路不知信否若聞蔡將先衞信乎萇𢎞曰信<lb/>
　蔡叔康叔之兄也先衛不亦可乎子魚曰以先王觀<lb/>
　之則尚德也昔武王克商成王定之選建明德以藩<lb/>
　屏周故周公相王室以尹天下<hi>尹正也</hi>于周為睦<hi>以盛德見</hi>
　<hi>親厚</hi>分魯公以大路大旂<hi>魯公伯禽也大路金路錫同姓諸侯車交龍為旂周禮同</hi>
　<hi>姓以封</hi>夏后氏之璜<hi>璜美/玉名</hi>封父之繁弱<hi>封父杜注古諸侯也今河南封</hi>
　<hi>丘縣治西北有封父亭繁弱大弓名</hi>殷民六族條氏徐氏蕭氏索氏長<lb/>
　勺氏尾勺氏使帥其宗氏輯其分族將其類醜<hi>醜衆也</hi>
<pb n="20a"/>
　以法則周公用即命于周<hi>即就也</hi>是使之職事于魯以<lb/>
　昭周公之明德分之土田陪敦<hi>陪増也敦厚也土地増厚凡七百里</hi>祝<lb/>
　宗卜史<hi>大祝宗人大卜大史凡四官</hi>備物典策<hi>典策春秋之制</hi>官司彝器<lb/>
　<hi>官司百官也彝器常用器</hi>因商奄之民<hi>商奄東方之國令屬魯</hi>命以伯禽而<lb/>
　封于少皞之虚<hi>伯禽策命篇名如君陳君牙類也少皞虚杜注曲阜也在魯城内</hi>分<lb/>
　康叔以大路少帛綪茷旃旌<hi>少帛雜帛也綪茷大赤取染草名也通帛為旃</hi>
　<hi>析羽為旌</hi>大呂<hi>鐘名</hi>殷民七族陶氏施氏繁氏錡氏樊氏饑<lb/>
　氏終葵氏封畛土略自武父以南及圃田之北竟<hi>畛塗</hi>
<pb n="20b"/>
　<hi>所徑也略界也武父杜注衞北界圃田杜注鄭藪名</hi>取于有閻之土以共王職<lb/>
　<hi>有閻杜注衞所受朝宿邑蓋近京畿</hi>取于相土之東都以㑹王之東蒐<lb/>
　<hi>為湯沐邑王東廵守以助祭泰山</hi>耼季授土<hi>耼季周公/弟司空</hi>陶叔授民<hi>陶叔</hi>
　<hi>司徒</hi>命以康誥而封于殷虚<hi>康誥周書殷虚朝歌也</hi>皆啟以商政<lb/>
　疆以周索<hi>皆魯衞也啟開也居殷故地因其風俗開導以舊政疆理土地以周法索法也</hi>分<lb/>
　唐叔以大路密須之鼓<hi>密須杜注國名</hi>闕鞏<hi>甲/名</hi>沽洗<hi>鐘名</hi>懐姓<lb/>
　九宗職官五正<hi>懐姓唐之餘民九宗一姓為九族職官五正殷時五官居在唐地世為貴</hi>
　<hi>族以賜唐叔使主領之所以榮寵唐叔也</hi>命以唐誥而封于夏虚<hi>唐誥誥命篇名</hi>
<pb n="21a"/>
　<hi>夏虚杜注大夏大原晉陽也</hi>啟以夏政<hi>亦因夏風俗/開用其政</hi>疆以戎索<hi>大原</hi>
　<hi>近戎而寒不與中國同故自以戎法</hi>三者皆叔也而有令德故昭之以<lb/>
　分物不然文武成康之伯猶多而不獲是分也唯不<lb/>
　尚年也管蔡啟商惎閒王室<hi>惎毒也謂以殷叛</hi>王于是乎殺<lb/>
　管叔而蔡蔡叔<hi>蔡放也</hi>以車七乗徒七十人<hi>與蔡叔車徒而放之</hi>
　其子蔡仲改行帥德周公舉之以為己卿士<hi>為周公臣</hi>見<lb/>
　諸王而命之以蔡<hi>命為蔡侯</hi>其命書云王曰胡<hi>胡蔡仲名</hi>無若<lb/>
　爾考之違王命也若之何其使蔡先衞也武王之母<lb/>
<pb n="21b"/>
　弟八人周公為大宰康叔為司寇耼季為司空五叔<lb/>
　無官豈尚年哉<hi>五叔管叔鮮蔡叔度成叔武霍叔處毛叔耼也</hi>曹文之昭也<lb/>
　<hi>文王子與周公異母</hi>晉武之穆也<hi>武王/子</hi>曹為伯甸非尚年也<hi>以伯</hi>
　<hi>爵居甸服言小</hi>今將尚之是反先王也晉文公為踐土之盟<lb/>
　衞成公不在夷叔其母弟也猶先蔡<hi>踐土召陵二㑹經書蔡在衞上</hi>
　<hi>霸主以國大小之序也子魚所言盟歃之次</hi>其載書云王若曰晉重<hi>文公</hi>魯<lb/>
　申<hi>僖公</hi>衞武<hi>叔/武</hi>蔡甲午<hi>莊/侯</hi>鄭㨗<hi>文/公</hi>齊潘<hi>昭/公</hi>宋王臣<hi>成公</hi>莒<lb/>
　期<hi>兹丕公也齊序鄭下周之宗盟異姓為後</hi>藏在周府可覆視也吾子欲<lb/>
<pb n="22a"/>
　復文武之略<hi>略道也</hi>而不正其德將如之何萇𢎞說告<lb/>
　劉子與范獻子謀之乃長衞侯于盟反自召陵鄭子<lb/>
　大叔未至而卒晉趙簡子為之臨甚哀曰黄父之㑹<lb/>
　<hi>在昭二十五年</hi>夫子語我九言曰無始亂<hi>無為禍首</hi>無怙富無恃<lb/>
　寵無違同無敖禮無驕能<hi>以能驕人</hi>無復怒<hi>復重也</hi>無謀非<lb/>
　德<hi>非所謀也</hi>無犯非義<hi>𫝊言簡子能用善言所以遂興</hi>
　<hi>穀梁傳</hi>後而再㑹公志于後㑹也後志疑也<hi>公畏强楚疑于侵之</hi>
　<hi>故後者更謀也</hi>
<pb n="22b"/>
　　春秋之例王官與㑹而不與盟則書諸侯盟如葵<lb/>
　　丘之盟是也㑹盟皆與則不書諸侯如柯陵雞澤<lb/>
　　平丘之盟是也此言諸侯則劉子不盟可知矣公<lb/>
　　後至不與㑹而與盟則復稱公㑹諸侯盟如盟于<lb/>
　　薄盟于扈是也此年公與於召陵之㑹則非後矣<lb/>
　　㑹與盟公皆與而劉子不與則但當書諸侯盟于<lb/>
　　皋鼬如祝柯重丘㑹盟殊地之例而又書公及者<lb/>
　　所以著公受國於意如因如晉見却而汲汲求為<lb/>
<pb n="23a"/>
　　此盟也<lb/>
把伯成卒于㑹<hi>成公羊作戊</hi>
　　不言卒于師者以不成乎伐楚也<lb/>
六月葬陳惠公<lb/>
　　此見陳侯背殯出㑹也君在殯則辭㑹可也<lb/>
許遷于容城<hi>容城杜注闕</hi>
　　許四遷皆受楚令悉以自遷為文許所欲也容城<lb/>
　　蓋析之近地<lb/>
<pb n="23b"/>
秋七月公至自㑹<lb/>
　　不致侵楚無功也故以㑹告廟<lb/>
劉卷卒<lb/>
　<hi>公羊𫝊</hi>劉卷者何天子之大夫也外大夫不卒此何以<lb/>
　卒我主之也<lb/>
　<hi>穀梁傳</hi>此不卒而卒者賢之也寰内諸侯也非列土諸<lb/>
　侯此何以卒也天王崩為諸侯主也<hi>昭二十二年景王崩嘗以賓主</hi>
　<hi>之禮相接故書其卒</hi>
<pb n="24a"/>
　　畿内諸侯不同列國故不言劉子卷卒先儒謂劉<lb/>
　　子定内難有大功於王室特書其卒葬然單旗之<lb/>
　　功與劉子同而不書卒尹氏擅權亦書卒則其義<lb/>
　　不可通矣蓋召陵之㑹劉子與焉㑹罷而卒故來<lb/>
　　赴於魯而魯史書之耳<lb/>
葬把悼公<lb/>
楚人圍蔡<lb/>
　<hi>左傳</hi>秋楚為沈故圍蔡<lb/>
<pb n="24b"/>
晉士鞅衞孔圉帥師伐鮮虞<hi>圉公羊作圄</hi>
　　晉伐楚則利在諸侯伐鮮虞則利在六卿故楚圍<lb/>
　　蔡不救而中山是伐比事書之而晉卿保利營私<lb/>
　　不恤國事之惡著矣<lb/>
葬劉文公<lb/>
　<hi>公羊傳</hi>外大夫不書葬此何以書錄我主也<hi>以主我恩錄之</hi>
　　尹氏王子虎皆不書葬此書葬以魯特往㑹也<lb/>
冬十有一月庚午蔡侯以呉子及楚人戰于柏舉楚師<lb/>
<pb n="25a"/>
敗績楚囊瓦出奔鄭<hi>柏舉公羊作伯莒穀梁作伯舉杜注楚地當在今湖廣麻城縣境呉</hi>
　<hi>始書子</hi>
　<hi>左𫝊</hi>伍員為呉行人以謀楚楚之殺郤宛也<hi>在昭二十七年</hi>伯<lb/>
　氏之族出<hi>郤宛黨</hi>伯州犂之孫嚭為呉大宰以謀楚楚<lb/>
　自昭王即位無歲不有呉師蔡侯因之以其子乾與<lb/>
　其大夫之子為質于呉冬蔡侯呉子唐侯伐楚<hi>唐侯不書</hi>
　<hi>兵屬于呉蔡</hi>舍舟于淮汭<hi>呉乗舟從淮來過蔡而舍之</hi>自豫章與楚夾<lb/>
　漢<hi>豫章杜注漢東江北地名</hi>左司馬戌謂子常曰子㳂漢而與之<lb/>
<pb n="25b"/>
　上下<hi>㳂緣也緣漢上下遮使勿渡</hi>我悉方城外以毁其舟還塞大<lb/>
　隧直轅冥阨<hi>大隧直轅冥阨地理通釋即義陽之黄峴武陽平靖三闗也黄峴平靖俱在今</hi>
　<hi>河南信陽州南武陽在州東南</hi>子濟漢而伐之我自後擊之必大敗<lb/>
　之既謀而行武城黒謂子常曰<hi>黒楚武城大夫</hi>呉用木也我<lb/>
　用革也<hi>用軍器</hi>不可久也不如速戰史皇謂子常楚人<lb/>
　惡子而好司馬<hi>史皇楚大夫司馬沈尹戌</hi>若司馬毁呉舟于淮塞<lb/>
　城口而入<hi>城口三隘道之總名</hi>是獨克呉也子必速戰不然不<lb/>
　免乃濟漢而陳自小别至于大别<hi>小别山名在今湖廣漢川縣北一名</hi>
<pb n="26a"/>
　<hi>甑山大别亦山名在今湖廣漢陽縣東北一名魯山</hi>三戰子常知不可<hi>知呉不可勝</hi>
　欲奔史皇曰安求其事難而逃之將何所入子必死<lb/>
　之初罪必盡說<hi>言致死以克呉可以免貪賄致寇之罪</hi>十一月庚午二<lb/>
　師陳于柏舉<hi>二師呉楚師</hi>闔廬之弟夫槩王晨請于闔廬<lb/>
　曰楚瓦不仁<hi>瓦子常名</hi>其臣莫有死志先伐之其卒必奔<lb/>
　而後大師繼之必克弗許夫槩王曰所謂臣義而行<lb/>
　不待命者其此之謂也今日我死楚可入也以其屬<lb/>
　五千先擊子常之卒子常之卒奔楚師亂呉師大敗<lb/>
<pb n="26b"/>
　之子常奔鄭史皇以其乗廣死<hi>以戰死</hi>
　<hi>公傳</hi>羊呉何以稱子夷狄也而憂中國其憂中國奈何<lb/>
　伍子胥父誅乎楚挾弓而去楚以干闔廬闔廬曰士<lb/>
　之甚<hi>士賢士</hi>勇之甚將為之興師而復讎于楚伍子胥<lb/>
　復曰諸侯不為匹夫興師且臣聞之事君猶事父也<lb/>
　虧君之義復父之讎臣不為也于是止蔡昭公朝乎<lb/>
　楚有美裘焉囊瓦求之昭公不與為是拘昭公于南<lb/>
　郢數年然後歸之于其歸焉用事乎河曰天下諸侯<lb/>
<pb n="27a"/>
　苟有能伐楚者寡人請為之前列楚人聞之怒為是<lb/>
　興師使囊瓦將而伐蔡蔡請救于呉伍子胥復曰蔡<lb/>
　非有罪也楚人為無道君如有憂中國之心則若時<lb/>
　可矣于是興師而救蔡曰事君猶事父也此其為可<lb/>
　以復讎奈何曰父不受誅<hi>不受誅罪不當誅也</hi>子復讎可也父<lb/>
　受誅子復讎推刃之道也<hi>一往一來曰推刃</hi>復讎不除害<hi>不得</hi>
　<hi>兼讎其子恐復害己而殺之</hi>朋友相衞而不相迿<hi>迿先也不先擊刺所以伸孝子</hi>
　<hi>之恩</hi>古之道也<lb/>
<pb n="27b"/>
　<hi>穀梁傳</hi>呉其稱子何也以蔡侯之以之舉其貴者也<hi>貴謂</hi>
　<hi>子也</hi>蔡侯之以之則其舉貴者何也呉信中國而攘夷<lb/>
　狄呉進矣其信中國而攘夷狄奈何子胥父誅于楚<lb/>
　也<hi>子胥父伍奢也為楚平王所殺</hi>挾弓持矢而干闔廬闔廬曰大之<lb/>
　甚勇之甚為是欲興師而伐楚子胥諫曰臣聞之君<lb/>
　不為匹夫興師且事君猶事父也虧君之義復父之<lb/>
　讎臣弗為也于是止蔡昭公朝于楚有美裘正是日<lb/>
　囊瓦求之昭公不與為是拘昭公于南郢<hi>南郢楚郡</hi>數年<lb/>
<pb n="28a"/>
　然後得歸歸乃用事乎漢<hi>用事者禱漢水神</hi>曰苟諸侯有欲<lb/>
　伐楚者寡人請為前列焉楚人聞之而怒為是興師<lb/>
　而伐蔡蔡請救于呉子胥曰蔡非有罪楚無道也君<lb/>
　若有憂中國之心則若此時可矣為是興師而伐楚<lb/>
　何以不言救也救大也<lb/>
　　師能左右之曰以曰蔡侯以呉子者蓋謀出於蔡<lb/>
　　而呉為之用也荆楚横暴蔡尤被毒蓋嘗夷之為<lb/>
　　縣誘般而殺之用世子有出蔡侯朱又拘呉於南<lb/>
<pb n="28b"/>
　　郢數年而後歸今復興師圍其國陵暴極矣晉不<lb/>
　　足恃故蔡侯不得已而乞師於呉呉子為之大敗<lb/>
　　楚師囊瓦奔鄭春秋據事直書而蔡人累世之仇<lb/>
　　頼呉以復晉失其政不足以宗諸侯舉可見矣呉<lb/>
　　子親行君重於師故不得不書爵𫝊以為進之非<lb/>
　　也諸侯積忿於楚呉能敗之故舊史喜其事而稱<lb/>
　　爵或未可知以為孔子特起襃進之文則於通經<lb/>
　　之義皆不可通矣<lb/>
<pb n="29a"/>
庚辰呉入郢<hi>郢公羊穀梁作楚</hi>
　<hi>左傳</hi>呉從楚師及清發<hi>清發杜注水名水經注溳水南逕石岩山北亦謂之清水在今</hi>
　<hi>湖廣安陸縣西石門山下</hi>將擊之夫槩王曰困獸猶鬬况人乎若<lb/>
　知不免而致死必敗我若使先濟者知免後者慕之<lb/>
　蔑有鬭心矣半濟而後可擊也從之又敗之楚人為<lb/>
　食呉人及之奔食而從之敗諸雍澨<hi>雍澨今湖廣京山縣西南有三</hi>
　<hi>澨水雍澨其一也</hi>五戰及郢己卯楚子取其妹季芈畀我以<lb/>
　出<hi>世族譜季芈畀我皆平王女服䖍云畀我季芈之字未知孰是</hi>涉睢<hi>睢杜注水出新城昌魏縣</hi>
<pb n="29b"/>
　<hi>東南至枝江縣入江今湖廣當陽縣北有沮水相𫝊即楚昭王西涉處</hi>鍼尹固與王同<lb/>
　舟王使執燧象以奔呉師<hi>燒火燧繫象尾使赴呉師驚却之</hi>庚辰呉<lb/>
　入郢以班處宮<hi>以尊卑班次處楚王宮室</hi>子山處令尹之宮<hi>子山呉王</hi>
　<hi>子</hi>夫槩王欲攻之懼而去之夫槩王入之<hi>言呉無禮所以不能</hi>
　<hi>克</hi>左司馬戌及息而還<hi>息杜注汝南新息也聞楚敗故還</hi>敗呉師于<lb/>
　雍澨傷初司馬臣闔廬<hi>嘗在呉為闔廬臣</hi>故恥為禽焉謂其<lb/>
　臣曰誰能免吾首呉句卑曰臣賤可乎司馬曰我實<lb/>
　失子可哉<hi>失不知子賢</hi>三戰皆傷曰吾不可用也已句卑<lb/>
<pb n="30a"/>
　布裳剄而裹之<hi>司馬已死剄取其首</hi>藏其身而以其首免<hi>𫝊言司馬</hi>
　<hi>之忠壯</hi>楚子涉睢濟江入于雲中<hi>雲中杜注雲夢澤中所謂江南之夢蓋雲</hi>
　<hi>夢一澤跨江南北</hi>王寢盗攻之以戈擊王王孫由于以背受<lb/>
　之中肩王奔鄖鍾建負季芈以從<hi>鍾建楚大夫</hi>由于徐蘇<lb/>
　而從<hi>以背受戈故當時悶絶</hi>鄖公辛之弟懐將弑王曰平王殺<lb/>
　吾父我殺其子不亦可乎<hi>辛蔓成然之子鬬辛也昭十四年楚平王殺成然</hi>
　辛曰君討臣誰敢讎之君命天也若死天命將誰讎<lb/>
　詩曰柔亦不茹剛亦不吐不侮矜寡不畏强禦唯仁<lb/>
<pb n="30b"/>
　者能之<hi>詩大雅言仲山甫不辟强陵弱</hi>違强陵弱非勇也乗人之約<lb/>
　非仁也滅宗廢祀非孝也<hi>弑君罪應滅宗</hi>動無令名非知也<lb/>
　必犯是余將殺女鬬辛與其弟巢以王奔隨呉人從<lb/>
　之謂隨人曰周之子孫在漢川者楚實盡之天誘其<lb/>
　衷致罰于楚而君又竄之<hi>竄匿也</hi>周室何罪君若顧報<lb/>
　周室施及寡人以奬天衷君之惠也漢陽之田君實<lb/>
　有之楚子在公宫之北<hi>隨公宮也</hi>呉人在其南子期似王<lb/>
　<hi>子期昭王兄公子結</hi>逃王而已為王曰以我與之王必免隨人<lb/>
<pb n="31a"/>
　卜與之不吉乃辭呉曰以隨之辟小而密邇于楚楚<lb/>
　實存之世有盟誓至于今未改若難而棄之何以事<lb/>
　君執事之患不唯一人<hi>一人楚王</hi>若鳩楚竟敢不聽命呉<lb/>
　人乃退鑪金初宦于子期氏實與隨人要言<hi>要言無以楚王</hi>
　<hi>與呉幷欲脫子期</hi>王使見辭曰不敢以約為利王割子期之<lb/>
　心以與隨人盟<hi>當心前割取血以盟示其至心</hi>初伍員與申包胥友<lb/>
　<hi>包胥楚大夫</hi>其亡也謂申包胥曰我必復楚國<hi>復報也</hi>申包<lb/>
　胥曰勉之子能復之我必能興之及昭王在隨申包<lb/>
<pb n="31b"/>
　胥如秦乞師曰呉為封豕長蛇以荐食上國<hi>荐數也</hi>虐<lb/>
　始于楚寡君失守社稷越在草莽使下臣告急曰夷<lb/>
　德無厭若鄰于君疆埸之患也<hi>呉有楚則與秦鄰</hi>逮呉之未<lb/>
　定君其取分焉<hi>與呉共分楚地</hi>若楚之遂亡君之土也若以<lb/>
　君靈撫之世以事君秦伯使辭焉曰寡人聞命矣子<lb/>
　姑就館將圖而告對曰寡君越在草莽未獲所伏<hi>伏猶</hi>
　<hi>處也</hi>下臣何敢即安立依于庭牆而哭日夜不絶聲勺<lb/>
　飲不入口七日秦哀公為之賦無衣<hi>詩秦風取其王于興師修我戈</hi>
<pb n="32a"/>
　<hi>矛與子同仇與子偕作與子偕行</hi>九頓首而坐<hi>無衣三章章三頓首</hi>秦師乃出<lb/>
　<hi>為明年包胥以秦師至張本</hi>
　<hi>公羊傳</hi>呉何以不稱子反夷狄也其反夷狄奈何君舍<lb/>
　于君室大夫舍于大夫室蓋妻楚王之母也<lb/>
　<hi>穀梁傳</hi>日入易無楚也易無楚者壊宗廟徙陳器撻平<lb/>
　王之墓何以不言滅也欲存楚也其欲存楚奈何昭<lb/>
　王之軍敗而逃父老送之曰寡人不肖亡先君之邑<lb/>
　父老反矣何憂無君寡人且用此入海矣父老曰有<lb/>
<pb n="32b"/>
　君如此其賢也以衆不如呉以必死不如楚相與擊<lb/>
　之一夜而三敗呉人復立<hi>楚復立也</hi>何以謂之呉也狄之<lb/>
　也何謂狄之也君居其君之寢而妻其君之妻大夫<lb/>
　居其大夫之寢而妻其大夫之妻蓋有欲妻楚王之<lb/>
　母者不正乗敗人之績而深為利居人之國故反其<lb/>
　狄道也<lb/>
　　郢楚都書入郢見楚之大國都猶不能守也凡書<lb/>
　　入者皆破其國都也楚地數千里若書入楚則不<lb/>
<pb n="33a"/>
　　　足以見破其國都之實矣呉不稱子從其恒稱穀<lb/>
　　　梁以為不正其乗人之敗而深為利則諸入國者<lb/>
　　　皆然何獨貶於呉乎<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷五十七<lb/>
</p>
<p>
</p>
  </div>
</body>
</text>
</TEI>
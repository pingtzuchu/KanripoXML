<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷六十二<lb/>
　　哀公<lb/>
　六年春城邾瑕<hi>瑕公羊作葭書城止此邾瑕杜注任城亢父縣北有邾婁城在今山東濟寧州</hi>
　　<hi>南</hi>
　　　邾瑕如魯濟之類魯有負瑕故稱邾以别之不書<lb/>
　　　取葢未嘗取而彊城見魯之弱邾也<lb/>
　晉趙鞅帥師伐鮮虞<lb/>
<pb n="1b"/>
　　<hi>左𫝊</hi>六年春晉伐鮮虞治范氏之亂也<hi>四年鮮虞納荀寅于柏人</hi>
　　　昭十二年楚䖍方熾而晉伐鮮虞十五年楚平初<lb/>
　　　立布徳於諸侯而荀吴再伐之定四年召陵罷㑹<lb/>
　　　士鞅及衞孔圉㑹伐五年吴方入郢士鞅又伐之<lb/>
　　　於是盡失諸侯此年復有趙鞅之師則晉霸之衰<lb/>
　　　皆由諸大夫貪伐鮮虞以自封殖故也<lb/>
　吴伐陳<lb/>
　　<hi>左𫝊</hi>吴伐陳復修舊怨也<hi>元年未得志故</hi>楚子曰吾先君與陳<lb/>
<pb n="2a"/>
　有盟不可以不救乃救陳師于城父<hi>陳盟在昭十三年</hi>
夏齊國夏及髙張來奔<lb/>
　<hi>左𫝊</hi>齊陳乞偽事髙國者<hi>髙張國夏受命立荼陳乞欲害之故先偽事焉</hi>每朝<lb/>
　必驂乗焉所從必言諸大夫<hi>言其罪過</hi>曰彼皆偃蹇将棄<lb/>
　子之命<hi>偃蹇驕傲</hi>皆曰髙國得君必偪我盍去諸固将謀<lb/>
　子子早圖之圖之莫如盡滅之需事之下也<hi>需疑也</hi>及<lb/>
　朝則曰彼虎狼也<hi>彼謂諸大夫</hi>見我在子之側殺我無日<lb/>
　矣請就之位<hi>欲與諸大夫謀髙國故求就之</hi>又謂諸大夫曰二子者<lb/>
<pb n="2b"/>
　禍矣<hi>言髙國二子</hi>恃得君而欲謀二三子曰國之多難貴<lb/>
　寵之由盡去之而後君定既成謀矣盍及其未作也<lb/>
　先諸作而後悔亦無及也大夫從之夏六月戊辰陳<lb/>
　乞鮑牧<hi>牧鮑圉孫</hi>及諸大夫以甲入于公宫昭子聞之與<lb/>
　恵子乘如公<hi>昭子髙張恵子國夏</hi>戰于荘敗<hi>髙國敗也荘六軌之道</hi>國人<lb/>
　追之國夏奔莒遂及髙張晏圉弦施來奔<hi>圉晏嬰之子圉施不</hi>
　<hi>書非卿</hi>
　　陳乞将立陽生故先逐國髙國髙奔而後陳乞弑<lb/>
<pb n="3a"/>
　　君之謀得遂矣故先書二卿之奔於弑君之前以<lb/>
　　著難所自作而國髙不能衞上委君而逃之罪亦<lb/>
　　見矣<lb/>
叔還㑹吴于柤<lb/>
　　齊景既卒吴欲爭霸魯先徃會之<lb/>
秋七月庚寅楚子軫卒<lb/>
　<hi>左𫝊</hi>秋七月楚子在城父将救陳卜戰不吉卜退不吉<lb/>
　王曰然則死也再敗楚師不如死<hi>前已敗于柏舉今若退還亦是敗</hi>
<pb n="3b"/>
　棄盟逃讎亦不如死死一也其死讎乎命公子申為<lb/>
　王不可則命公子結亦不可則命公子啟<hi>申子西結子期啟子</hi>
　<hi>閭皆昭王兄</hi>五辭而後許将戰王有疾庚寅昭王攻大冥<lb/>
　<hi>大冥杜注陳地在今河南項城縣境吴師所在也</hi>卒于城父子閭退曰君王<lb/>
　舍其子而讓羣臣敢忘君乎從君之命順也<hi>從命許立</hi>立<lb/>
　君之子亦順也二順不可失也與子西子期謀潜師<lb/>
　閉塗逆越女之子章立之而後還<hi>閉塗不通外使也越女昭王妾章恵</hi>
　<hi>王</hi>是嵗也有雲如衆赤鳥夾日以飛三日楚子使問<lb/>
<pb n="4a"/>
　諸周大史周大史曰其當王身乎<hi>日為人君妖氣守之故以為當王身</hi>
　<hi>雲在楚上唯楚見之故禍不及他國</hi>若禜之可移于令尹司馬<hi>禜禳也</hi>王<lb/>
　曰除腹心之疾而置諸股肱何益不榖不有大過天<lb/>
　其夭諸有罪受罰又焉移之遂弗禜初昭王有疾卜<lb/>
　曰河為祟王弗祭大夫請祭諸郊王曰三代命祀祭<lb/>
　不越望<hi>諸侯望祀竟内山川星辰</hi>江漢雎漳楚之望也<hi>四水在楚界</hi>禍<lb/>
　福之至不是過也不榖雖不徳河非所獲罪也遂弗<lb/>
　祭孔子曰楚昭王知大道矣其不失國也宜哉夏書<lb/>
<pb n="4b"/>
　曰惟彼陶唐帥彼天常有此冀方今失其行亂其紀<lb/>
　綱乃滅而亡<hi>夏書五子之歌也唐虞及夏同都冀州不易地而亡由于不知大道故</hi>又<lb/>
　曰允出兹在兹由已率常可矣<hi>夏書大禹謨言信出已則福亦在已</hi>
　<hi>附録左𫝊</hi>八月齊邴意兹來奔<hi>髙國黨</hi>
齊陽生入于齊齊陳乞弑其君荼<hi>荼公羊作舍</hi>
　<hi>左𫝊</hi>陳僖子使召公子陽生<hi>僖子陳乞召在七月今在八月下記事之次</hi>陽<lb/>
　生駕而見南郭且于<hi>且于齊公子鉏與陽生同奔居魯南郭</hi>曰嘗獻馬<lb/>
　于季孫不入于上乘故又獻此請與子乘之<hi>畏在家人聞其</hi>
<pb n="5a"/>
　<hi>言故欲二人共載以試馬為辭</hi>出萊門而吿之故<hi>魯郭門也</hi>闞止知之先<lb/>
　待諸外<hi>闞止陽生家臣子我也待外欲俱去</hi>公子曰事未可知反與壬<lb/>
　也處<hi>壬陽生子簡公</hi>戒之遂行<hi>戒使無洩言</hi>逮夜至于齊國人知<lb/>
　之<hi>故以昏至不欲令人知也國人知而不言言陳氏得衆</hi>僖子使子士之母養<lb/>
　之<hi>隠于僖子家内子士母僖子妾</hi>與饋者皆入<hi>僖子又令陽生隨饋食之人入處公宫</hi>
　冬十月丁夘立之将盟<hi>盟諸大夫</hi>鮑子醉而徃其臣差車<lb/>
　鮑點曰<hi>點鮑牧臣也差車主車之官</hi>此誰之命也陳子曰受命于<lb/>
　鮑子遂誣鮑子曰子之命也<hi>見其醉故誣之</hi>鮑子曰女忘君<lb/>
<pb n="5b"/>
　之為孺子牛而折其齒乎而背之也<hi>孺子荼也景公嘗銜䋲為牛使</hi>
　<hi>荼牽之荼頓地故折其齒</hi>悼公稽首曰<hi>悼公陽生</hi>吾子奉義而行者也<lb/>
　若我可不必亡一大夫<hi>言已可為君必不怨鮑子</hi>若我不可不必<lb/>
　亡一公子<hi>公子自謂也恐鮑子殺已故要之</hi>義則進否則退敢不唯<lb/>
　子是從廢興無以亂則所願也鮑子曰誰非君之子<lb/>
　乃受盟使胡姬以安孺子如賴<hi>胡姬景公妾也安孺子之號賴杜注齊邑</hi>
　去鬻姒<hi>荼之母</hi>殺王甲拘江説囚王豹于句竇之丘<hi>三子</hi>
　<hi>景公嬖臣荼之黨也</hi>公使朱毛告於陳子曰<hi>朱毛齊大夫</hi>微子則不<lb/>
<pb n="6a"/>
　及此然君異于器不可以二器二不匱君二多難敢<lb/>
　布諸大夫僖子不對而泣曰君舉不信羣臣乎以齊<lb/>
　國之困困又有憂<hi>内有饑荒之困又有兵革之憂</hi>少君不可以訪是<lb/>
　以求長君庶亦能容羣臣乎不然夫孺子何罪毛復<lb/>
　命公悔之<hi>悔失言</hi>毛曰君大訪于陳子而圖其小可也<lb/>
　<hi>大謂國政小謂殺荼</hi>使毛遷孺子于駘不至殺諸野幕之下葬<lb/>
　諸殳冒淳<hi>恐駘人不從故毛駐于野張帳而殺之駘杜注齊邑殳冒淳杜注地名路史殳成國</hi>
　<hi>一名冒澤實以冬殺經書秋者史書秋記始事遂連其死通以秋告魯</hi>
<pb n="6b"/>
　<hi>公羊𫝊</hi>弑而立者不以當國之辭言之此其以當國之<lb/>
　辭言之何<hi>據齊公子商人弑其君舍而立書公子</hi>為諼也此其為諼柰<lb/>
　何景公謂陳乞曰吾欲立舍何如陳乞曰所樂乎為<lb/>
　君者欲立之則立之不欲立則不立<hi>貴自専也</hi>君如欲立<lb/>
　之則臣請立之陽生謂陳乞曰吾聞子葢将不欲立<lb/>
　我也陳乞曰夫千乘之主将廢正而立不正必殺正<lb/>
　者<hi>晉世子申生是也</hi>吾不立子者所以生子者也走矣與之<lb/>
　玉節而走之<hi>節信也析玉與陽生畱其半為後當迎之合以為信防稱矯也奔不書者未立</hi>
<pb n="7a"/>
　<hi>為嗣</hi>景公死而舍立陳乞使人迎陽生于諸其家<hi>于諸寘也</hi>
　<hi>齊人語也</hi>除景公之喪<hi>期而小祥服期者除</hi>諸大夫皆在朝陳乞曰<lb/>
　常之母有魚菽之祭<hi>常陳乞子重難言其妻故云爾齊俗婦人首祭事言魚豆者示</hi>
　<hi>薄陋無所有</hi>願諸大夫之化我也<hi>言欲以薄陋餘福共宴飲</hi>諸大夫皆<lb/>
　曰諾于是皆之陳乞之家坐陳乞曰吾有所為甲<hi>甲鎧</hi>
　請以示焉諸大夫皆曰諾于是使力士舉巨囊而至<lb/>
　于中霤<hi>巨囊大囊中央曰中霤</hi>諸大夫見之皆色然而駭<hi>色然驚駭</hi>
　<hi>貌</hi>開之則闖然公子陽生也<hi>闖出頭貌</hi>陳乞曰此君也已<lb/>
<pb n="7b"/>
　諸大夫不得已皆逡廵北面再拜稽首而君之爾<hi>知陳</hi>
　<hi>乞有備故不得已遂君之</hi>自是徃弑舍<lb/>
　<hi>穀梁𫝊</hi>陽生入而弑其君以陳乞主之何也不以陽生君<lb/>
　荼也其不以陽生君荼何也陽生正荼不正不正則其<lb/>
　曰君何也荼雖不正己受命矣<hi>己受命于景公而立故可言君</hi>入者<lb/>
　内弗受也荼不正何用弗受以其受命可以言弗受<lb/>
　也<hi>先君已命立之于義可以拒之</hi>陽生其以國氏何也取國于荼也<lb/>
　　陽生之入與小白書入同然小白之入齊無君陽<lb/>
<pb n="8a"/>
　　生之入齊有君則不得與小白比繫陽生於齊者<lb/>
　　以上文無所䝉下不言歸不書齊陽生将不知其<lb/>
　　為何國公子非以其當有國而繫之齊也弑荼者<lb/>
　　朱毛得國者陽生曷為不以罪齊無知者罪陽生<lb/>
　　而歸獄于乞於是齊政由陳氏矣彼陽生者一亡<lb/>
　　公子而已乞不有無君之心則陽生何由而入荼<lb/>
　　何自而弑春秋明正其罪所以正首惡杜亂源也<lb/>
冬仲孫何忌帥師伐邾<lb/>
<pb n="8b"/>
　　既城瑕則邾無所恃故明年遂有入邾之役此其<lb/>
　　始事也<lb/>
宋向巢帥師伐曹<lb/>
七年春宋皇瑗帥師侵鄭<lb/>
　<hi>左𫝊</hi>七年春宋師侵鄭鄭叛晉故也<hi>定八年鄭始叛</hi>
　　宋連嵗有事於曹意鄭為援而侵之左氏以為為<lb/>
　　晉故也宋之叛晉久矣豈復為晉討鄭乎<lb/>
晉魏曼多帥師侵衞<lb/>
<pb n="9a"/>
　<hi>左𫝊</hi>晉師侵衛衛不服也<hi>五年晋伐衛至今未服</hi>
夏公㑹吴于鄫<hi>鄫榖梁作繒</hi>
　<hi>左𫝊</hi>夏公㑹吴于鄫<hi>吴欲霸中國</hi>吴來徴百牢子服景伯對<lb/>
　曰先王未之有也吴人曰宋百牢我<hi>是時吴過宋得百牢</hi>魯不<lb/>
　可以後宋且魯牢晉大夫過十<hi>晉大夫范鞅也在昭二十一年</hi>吴王<lb/>
　百牢不亦可乎景伯曰晉范鞅貪而棄禮以大國懼<lb/>
　敝邑故敝邑十一牢之君若以禮命于諸侯則有數<lb/>
　矣<hi>有常數</hi>若亦棄禮則有淫者矣<hi>淫過也</hi>周之王也制禮<lb/>
<pb n="9b"/>
　上物不過十二<hi>上物天子之牢</hi>以為天之大數也<hi>天有十二次故制禮</hi>
　<hi>象之</hi>今棄周禮而曰必百牢亦唯執事吴人弗聽景伯<lb/>
　曰吴将亡矣棄天而背本<hi>違周為背本</hi>不與必棄疾于我<lb/>
　<hi>言放其凶疾</hi>乃與之大宰嚭召季康子<hi>嚭吴大夫</hi>康子使子貢<lb/>
　辭大宰嚭曰國君道長<hi>葢言君長大于道路</hi>而大夫不出門此<lb/>
　何禮也對曰豈以為禮畏大國也<hi>畏大國不敢虚國盡行</hi>大國<lb/>
　不以禮命于諸侯苟不以禮豈可量也寡君既共命<lb/>
　焉其老豈敢棄其國大伯端委以治周禮仲雍嗣之<lb/>
<pb n="10a"/>
　斷髪文身臝以為飾豈禮也哉有由然也<hi>大伯周大王之長子</hi>
　<hi>仲雍大伯弟也大伯仲雍讓其弟季歴俱適荆蠻遂有民衆大伯卒無子仲雍嗣立不能行禮致化故效</hi>
　<hi>吴俗言其權時制宜以辟災害非以為禮也端委禮衣</hi>反自鄫以吴為無能為<lb/>
　也<hi>棄禮知其不能霸也</hi>
　　比年書㑹吴所以著公之失謀於始而遺患於後<lb/>
　　也<lb/>
秋公伐邾八月己酉入邾以邾子益來<lb/>
　<hi>左𫝊</hi>季康子欲伐邾乃饗大夫以謀之子服景伯曰小<lb/>
<pb n="10b"/>
　所以事大信也大所以保小仁也背大國不信<hi>大國吴也</hi>
　伐小國不仁民保于城城保于徳失二徳者危将焉<lb/>
　保<hi>二徳信與仁也</hi>孟孫曰二三子以為何如<hi>怪諸大夫不言故指問之</hi>惡<lb/>
　賢而逆之<hi>孟孫賢景伯欲使大夫不逆其言惡猶安也</hi>對曰禹合諸侯于<lb/>
　塗山執玉帛者萬國<hi>諸大夫對也諸侯執玉附庸執帛</hi>今其存者無<lb/>
　數十焉唯大不字小小不事大也<hi>言諸侯相伐古來已然</hi>知必<lb/>
　危何故不言<hi>知伐邾必危自當言今不言者不危故也大夫以答孟孫所怪且阿附季孫</hi>
　魯徳如邾而以衆加之可乎<hi>孟孫忿答大夫言不可</hi>不樂而出<lb/>
<pb n="11a"/>
　<hi>季孟意異佞直不同故罷饗</hi>秋伐邾及范門<hi>邾郭/門也</hi>猶聞鐘聲<hi>邾不禦冦</hi>
　大夫諫不聽茅成子請吿于吴<hi>成子邾大夫茅夷鴻</hi>不許曰魯<lb/>
　擊柝聞于邾<hi>言其近</hi>吴二千里不三月不至何及于我<lb/>
　且國内豈不足<hi>言足以距魯</hi>成子以茅叛<hi>茅杜注髙平西南有茅鄉亭在</hi>
　<hi>今山東金鄉縣西北</hi>師遂入邾處其公宫衆師晝掠<hi>掠取財物</hi>邾衆<lb/>
　保于繹<hi>繹杜注邾山也在鄒縣北今嶧山一名邾嶧山在鄒縣東南</hi>師宵掠以邾<lb/>
　子益來<hi>益邾隠公也晝夜掠𫝊言康子無法</hi>獻于亳社<hi>以其亡國與殷同</hi>囚諸<lb/>
　負瑕負瑕故有繹<hi>負瑕杜注魯邑髙平南平陽縣西北有瑕丘城在今山東滋陽縣西</hi>
<pb n="11b"/>
　<hi>前者魯得邾之繹民使在負瑕故使相就以辱之</hi>邾茅夷鴻以束帛乘韋自<lb/>
　請救于吴<hi>無君命故言自</hi>曰魯弱晉而逺吴馮恃其衆<hi>馮依</hi>而<lb/>
　背君之盟辟君之執事<hi>辟陋</hi>以陵我小國邾非敢自愛<lb/>
　也懼君威之不立君威之不立小國之憂也若夏盟<lb/>
　于鄫衍<hi>鄫衍即鄫也</hi>秋而背之成求而不違<hi>言魯成其所求無違逆也</hi>
　四方諸侯其何以事君且魯賦八百乘君之貳也<hi>貳敵</hi>
　<hi>也魯以八百乘之賦貢于吴言其國大</hi>邾賦六百乘君之私也<hi>為私屬</hi>以<lb/>
　私奉貳唯君圖之吴子從之<hi>為明年吴伐我𫝊</hi>
<pb n="12a"/>
　<hi>公羊𫝊</hi>入不言伐此其言伐何内辭也若使他人然<hi>諱獲</hi>
　<hi>諸侯故不舉重而兩書使若魯公伐而去他人入之以來者</hi>邾婁子益何以名絶<lb/>
　曷為絶之獲也曷為不言其獲内大惡諱也<lb/>
　<hi>榖梁𫝊</hi>以者不以者也益之名惡也<hi>惡其不能死社稷</hi>春秋有<lb/>
　臨天下之言焉有臨一國之言焉有臨一家之言焉<lb/>
　其言來者有外魯之辭焉<hi>非已内有從外来者曰来今魯侯身自以歸而曰来</hi>
　<hi>是外之也</hi>
　　三家欲倂邾而使公主兵葢廹於三子不得已也<lb/>
<pb n="12b"/>
　　獲則三家享其利討則公受其惡春秋以諱不在<lb/>
　　公故直書而不避也不言滅明年魯歸邾子禾能<lb/>
　　有其國也在外曰以歸在内曰以来内外之别也<lb/>
宋人圍曹<lb/>
冬鄭駟𢎞帥師救曹<lb/>
　<hi>左𫝊</hi>宋人圍曹鄭桓子思曰<hi>桓諡</hi>宋人有曹鄭之患也不<lb/>
　可以不救冬鄭師救曹侵宋初曹人或夢衆君子立<lb/>
　于社宫<hi>社宫社也</hi>而謀亡曹曹叔振鐸請待公孫彊許之<lb/>
<pb n="13a"/>
　<hi>振鐸曺始祖</hi>旦而求之曹無之<hi>無所謂公孫彊者</hi>戒其子曰我死<lb/>
　爾聞公孫彊為政必去之及曹伯陽即位好田弋曹<lb/>
　鄙人公孫彊好弋獲白雁獻之且言田弋之説説之<lb/>
　因訪政事大説之有寵使為司城以聽政夢者之子<lb/>
　乃行彊言霸説于曹伯曹伯從之乃背晉而奸宋宋<lb/>
　人伐之晉人不救築五邑于其郊曰黍丘揖丘大城<lb/>
　鍾邘<hi>為明年入曹𫝊黍丘杜注梁國下邑縣西南有黍丘亭按下邑即今河南之夏邑縣亭在縣西</hi>
　<hi>南揖丘當在今曺縣界大城當在今曹州界鍾當在今定陶縣界邘亦在定陶境内</hi>
<pb n="13b"/>
　　列國無盟主諸侯擅侵伐更相吞噬書圍曹罪宋<lb/>
　　也自魯救晉後凡晉楚之救皆不書此書救曹以<lb/>
　　大國不能援而諸侯自相救為世道之窮也<lb/>
八年春王正月宋公入曹以曹伯陽歸<lb/>
　<hi>左𫝊</hi>八年春宋公伐曹将還禇師子肥殿<hi>子肥宋大夫</hi>曺人<lb/>
　詬之不行<hi>詬詈辱也不行殿兵止也</hi>師待之公聞之怒命反之遂<lb/>
　滅曺執曺伯及司城彊以歸殺之<hi>終曺人之夢</hi>
　<hi>公羊𫝊</hi>曺伯陽何以名絶曷為絶之滅也曷為不言其<lb/>
<pb n="14a"/>
　滅諱同姓之滅也何諱乎同姓之滅力能救之而不<lb/>
　救也<hi>力能獲邾婁而不救曺故責之</hi>
　　宋公滅曺而經書入先儒以為滅者亡國之善辭<lb/>
　　曺不書滅言自滅也考之春秋所書曺久困於宋<lb/>
　　非有大惡不幸而亡與諸國滅者無以異何獨文<lb/>
　　致其罪以為自滅或又以為曺亡春秋之終孔子<lb/>
　　至此不忍書滅此皆以私意穿鑿附㑹而不知其<lb/>
　　於義無當也宋之入曺葢取其地而不絶其祀故<lb/>
<pb n="14b"/>
　　不以滅吿觀孟子時有曹交為曺君之弟則戰國<lb/>
　　之世曹尚未亡如陳蔡許滅而復存之類耳<lb/>
吴伐我<hi>書伐我始此</hi>
　<hi>左𫝊</hi>吴為邾故将伐魯問于叔孫輒<hi>輒故魯人</hi>叔孫輒對曰<lb/>
　魯有名而無情<hi>有大國名無情實</hi>伐之必得志焉退而吿公<lb/>
　山不狃<hi>不狃亦故魯人</hi>公山不狃曰非禮也君子違不適讎<lb/>
　國<hi>違奔亡也</hi>未臣而又伐之奔命焉死之可也<hi>未臣所適之國若有</hi>
　<hi>伐本國者則可還奔命死其難</hi>所託也則隱<hi>曽所因託則為之隠惡</hi>且夫人之<lb/>
<pb n="15a"/>
　行也不以所惡廢鄉今子以小惡而欲覆宗國不亦<lb/>
　難乎<hi>輒魯公族故謂之宗國</hi>若使子率子必辭王将使我子張<lb/>
　病之<hi>子張輒也</hi>王問于子洩<hi>子洩/不狃</hi>對曰魯雖無與立<hi>緩時若無</hi>
　<hi>能自立</hi>必有與斃<hi>急則人人知懼皆将同死戰</hi>諸侯将救之未可以<lb/>
　得志焉晉與齊楚輔之是四讎也<hi>與魯而四</hi>夫魯齊晉之<lb/>
　脣脣亡齒寒君所知也不救何為三月吴伐我子洩<lb/>
　率故道險從武城<hi>故由險道欲使魯成備</hi>初武城人或有因于<lb/>
　吴竟田焉<hi>僑田吴界</hi>拘鄫人之漚菅者曰何故使吾水滋<lb/>
<pb n="15b"/>
　<hi>鄫人亦僑田吴滋濁也</hi>及吴師至拘者道之以伐武城克之<hi>鄫人</hi>
　<hi>教吴必可克</hi>王犯嘗為之宰澹臺子羽之父好焉國人懼<lb/>
　<hi>王犯吴大夫故嘗奔魯為武城宰澹臺子羽武城人孔子弟子也其父與王犯善國人懼其為内應</hi>懿<lb/>
　子謂景伯若之何對曰吴師來斯與之戰何患焉且<lb/>
　召之而至又何求焉吴師克東陽而進舍于五梧明<lb/>
　日舍于蠶室<hi>三邑杜注魯地東陽今名闗陽鎮在山東費縣西南又縣西有五梧城即古五</hi>
　<hi>梧也蠶室亦應在縣西北境</hi>公賔庚公甲叔子與戰于夷獲叔子<lb/>
　與析朱鉏<hi>公賓庚公甲叔子并析朱鉏為三人皆同車𫝊互言之</hi>獻于王王曰<lb/>
<pb n="16a"/>
　此同車必使能國未可望也<hi>同車能俱死是國能使人故不可望得</hi>明<lb/>
　日舍于庚宗遂次于泗上㣲虎欲宵攻王舍<hi>㣲虎魯大夫</hi>
　私屬徒七百人三踊于幕庭<hi>于帳前設格令士試躍之</hi>卒三百人<lb/>
　有若與焉<hi>卒終也終得三百人任行有若孔子弟子與在三百人中</hi>及稷門之内<lb/>
　<hi>三百人行至稷門</hi>或謂季孫曰不足以害吴而多殺國士不<lb/>
　如已也乃止之吴子聞之一夕三遷<hi>畏㣲虎</hi>吴人行成<lb/>
　<hi>求與魯成</hi>将盟景伯曰楚人圍宋易子而食析骸而爨<hi>在宣</hi>
　<hi>十五年</hi>猶無城下之盟我未及虧而有城下之盟是棄<lb/>
<pb n="16b"/>
　國也吴輕而逺不能久将歸矣請少待之弗從景伯<lb/>
　負載造于萊門<hi>負載書将欲出盟</hi>乃請釋子服何于吴吴人<lb/>
　許之以王子姑曺當之而後止<hi>釋舍也魯恐吴不信欲畱景伯為質既得</hi>
　<hi>吴之許復求吴王之子以交質吴人不欲畱王子故遂兩止</hi>吴人盟而還<hi>不書盟諱恥</hi>
　　前此書侵伐必言四鄙見魯之邉鄙猶有守禦之<lb/>
　　備也至是吴師直造國都則魯之四境藩屏蕩然<lb/>
　　而國不足為國矣<lb/>
夏齊人取讙及闡<hi>闡公羊作僤後同杜注闡在東平剛縣北今山東寧陽縣本魯闡邑地故</hi>
<pb n="17a"/>
　<hi>剛城在縣東北</hi>
　<hi>左𫝊</hi>齊悼公之來也<hi>在五年</hi>季康子以其妹妻之即位而<lb/>
　逆之季魴侯通焉<hi>魴侯康子叔父</hi>女言其情弗敢與也齊侯<lb/>
　怒夏五月齊鮑牧率師伐我取讙及闡<lb/>
　<hi>公羊𫝊</hi>外取邑不書此何以書所以賂齊也曷為賂齊<lb/>
　為以邾婁子益來也<lb/>
　<hi>榖梁𫝊</hi>惡内也<lb/>
　　凡内失邑不書自我與之則書取此與濟西田是<lb/>
<pb n="17b"/>
　　也魯入邾而以其君來致齊以為辭故致賂以説<lb/>
　　之不書伐兵未加也<lb/>
　<hi>附録左𫝊</hi>或譖胡姬于齊侯<hi>胡姬景公妾六年以安孺子如賴者</hi>曰安孺子<lb/>
　之黨也六月齊侯殺胡姬<hi>𫝊言齊侯無道所以不終</hi>
歸邾子益于邾<lb/>
　<hi>左𫝊</hi>齊侯使如吴請師将以伐我乃歸邾子<hi>齊未得季姬故請師</hi>
　<hi>吴前為邾討魯懼二國同心故歸邾子</hi>邾子又無道吴子使大宰子餘<lb/>
　討之<hi>子餘大宰嚭</hi>囚諸樓臺栫之以棘<hi>栫擁也</hi>使諸大夫奉<lb/>
<pb n="18a"/>
　大子革以為政<hi>革邾大子桓公也為十年邾子来奔𫝊</hi>
　<hi>穀梁𫝊</hi>益之名失國也<hi>于王法當絶故</hi>
　　先書吴伐我又書齊取二邑然後書歸邾子于邾<lb/>
　　則是畏吴懼齊不勝困挫而後歸之也<lb/>
秋七月<lb/>
　<hi>附録左𫝊</hi>秋及齊平九月臧賓如如齊涖盟齊閭丘明来<lb/>
　涖盟<hi>賓如臧㑹子閭丘明嬰之子也盟不書畧之</hi>且逆季姬以歸嬖　鮑<lb/>
　牧又謂羣公子曰使女有馬千乘乎<hi>有馬千乘使為君也鮑牧本不</hi>
<pb n="18b"/>
　<hi>欲立陽生故諷動羣公子</hi>公子愬之公謂鮑子或譖子子姑居于<lb/>
　潞以察之<hi>潞杜注齊邑</hi>若有之則分室以行若無之則反<lb/>
　子之所出門使以三分之一行半道使以二乘及潞<lb/>
　麇之以入<hi>麇束縛也</hi>遂殺之<lb/>
冬十有二月癸亥把伯過卒<lb/>
齊人歸讙及闡<lb/>
　<hi>左𫝊</hi>冬十二月齊人歸讙及闡季姬嬖故也<lb/>
　　歸不言來者齊本取讙闡脅魯歸邾子今既聽命<lb/>
<pb n="19a"/>
　　則齊遂所欲非以魯能改過遷善服其義而歸之<lb/>
　　也歸濟西田言我此不言我者濟西田不獨我有<lb/>
　　之而所歸獨吾故封讙與闡則無疑焉耳<lb/>
九年春<lb/>
　<hi>附録左𫝊</hi>九年春齊侯使公孟綽辭師于吴<hi>齊與魯平故辭吴師</hi>吴<lb/>
　子曰昔嵗寡人聞命今又革之不知所從将進受命<lb/>
　于君<hi>為十年吴伐齊𫝊</hi>
王二月葬把僖公<lb/>
<pb n="19b"/>
宋皇瑗帥師取鄭師于雍丘<hi>雍丘杜注雍丘縣屬陳畱郡今河南把縣治</hi>
　<hi>左𫝊</hi>鄭武子賸之嬖許瑕求邑無以與之<hi>賸罕逹也瑕武子之屬</hi>
　請外取許之<hi>瑕請取于他國</hi>故圍宋雍丘宋皇瑗圍鄭師<hi>許瑕</hi>
　<hi>師</hi>每日遷舍<hi>作壘塹成輒徙舍合其圍</hi>壘合鄭師哭子姚救之大<lb/>
　敗<hi>子姚武子賸也</hi>二月甲戌宋取鄭師于雍丘使有能者無<lb/>
　死<hi>惜其能也</hi>以郟張與鄭羅歸<hi>鄭之有能者</hi>
　<hi>公羊𫝊</hi>其言取之何易也其易柰何詐之也<hi>詐謂䧟阱竒伏之類</hi>
　<hi>榖梁𫝊</hi>取易辭也以師而易取鄭病矣<hi>以師之重而宋以易得之則鄭</hi>
<pb n="20a"/>
　<hi>師将弱矣</hi>
　　取鄭師者掩襲而盡俘以歸也觀左氏所載使有<lb/>
　　能者無死而止以二人歸則殺人多矣春秋之末<lb/>
　　特書取師者二葢詐力相傾竒變滋起故甚其譎<lb/>
　　惡其盡謝氏所謂著其禍之大者是也<lb/>
夏楚人伐陳<lb/>
　<hi>左𫝊</hi>夏楚人伐陳陳即吴故也<lb/>
　　六年吴伐陳楚昭救之卒於城父不克而還陳以<lb/>
<pb n="20b"/>
　　無援故即吴楚恵不念已之不能庇陳而憤其背<lb/>
　　已今年伐陳明年公子結復伐之十三年公子申<lb/>
　　又伐之終春秋之世陳困於楚弗克自振備書其<lb/>
　　事而楚人暴横不道之罪著矣<lb/>
秋宋公伐鄭<lb/>
　<hi>左𫝊</hi>宋公伐鄭<hi>報雍丘</hi>
　　宋自齊景之殁妄圖興霸前年以曺伯陽歸鄭不<lb/>
　　能救今又取鄭師其志益驕以鄭為易與遂親帥<lb/>
<pb n="21a"/>
　　師以伐其國明年偏師再伐十二年向巢又伐至<lb/>
　　十三年而喪師於嵒與雍丘之後得失相當葢所<lb/>
　　自取也<lb/>
　<hi>附録左𫝊</hi>秋吴城䢴溝通江淮<hi>䢴杜注于䢴江築城穿溝東北通射陽湖西北至宋</hi>
　<hi>口入淮通糧道廣陵䢴江是也</hi>　晉趙鞅卜救鄭遇水適火<hi>水火之兆</hi>占<lb/>
　諸史趙史墨史龜<hi>皆晉史</hi>史龜曰是謂沈陽<hi>火陽得水故沈</hi>可<lb/>
　以興兵<hi>兵隂類也故可以興兵</hi>利以伐姜不利子商<hi>姜齊姓火師之後火</hi>
　<hi>弱故伐利子商姓屬水故伐不利</hi>伐齊則可敵宋不吉史墨曰盈水<lb/>
<pb n="21b"/>
　名也子水位也<hi>趙鞅姓盈宋姓子水盈坎乃行子姓又得北方水位</hi>名位敵不<lb/>
　可干也<hi>二水俱盛故言不可干</hi>炎帝為火師<hi>神農有火瑞以火名官</hi>姜姓<lb/>
　其後也水勝火伐姜則可史趙曰是謂如川之滿不<lb/>
　可游也<hi>既盈而得水位故為如川之滿不可游言其波流盛</hi>鄭方有罪不可救<lb/>
　也<hi>鄭以嬖寵伐人故以為有罪</hi>救鄭則不吉不知其他陽虎以周<lb/>
　易筮之遇泰☷☰<hi>乾下坤上泰</hi>之需☷☰<hi>乾下坎上需泰六五變</hi>　曰<lb/>
　宋方吉不可與也<hi>不可與戰泰六五曰帝乙歸妹以祉元吉帝乙紂父隂而得中類王</hi>
　<hi>者嫁妹得如其願受福禄而大吉</hi>㣲子啟帝乙之元子也宋鄭甥舅<lb/>
<pb n="22a"/>
　也<hi>宋鄭為婚姻甥舅之國宋㣲子之後今卜得帝乙卦故以為宋吉</hi>祉禄也若帝乙<lb/>
　之元子歸妹而有吉禄我安得吉焉乃止<lb/>
冬十月<lb/>
　<hi>附録左𫝊</hi>冬吴子使來儆師伐齊<hi>前年齊與吴謀伐魯齊既與魯成而止故吴恨</hi>
　<hi>之反與魯謀伐齊</hi>
十年春王二月邾子益來奔<lb/>
　<hi>左𫝊</hi>十年春邾隠公來奔齊甥也故遂奔齊<hi>終子貢之言</hi>
　　益先為魯所俘復之未幾而自失其國又来奔魯<lb/>
<pb n="22b"/>
　　其不知恥甚矣<lb/>
公㑹吴伐齊三月戊戌齊侯陽生卒<lb/>
　<hi>左𫝊</hi>公㑹吴子邾子郯子伐齊南鄙師于鄎<hi>鄎杜注齊地邾郯不</hi>
　<hi>書兵并屬吴</hi>齊人弑悼公赴于師<hi>以説吴</hi>吴子三日哭于軍<lb/>
　門之外徐承帥舟師将自海入齊<hi>徐承吴大夫</hi>齊人敗之<lb/>
　吴師乃還<lb/>
　　陽生之死𫝊書弑而經書卒杜氏預謂以疾赴以<lb/>
　　事勢推之齊為大國其止吴師小嫌也齊人何至<lb/>
<pb n="23a"/>
　　遽弑其君以説乎葢當時以吴師在齊而悼公適<lb/>
　　斃遂以為弑耳𫝊如此類皆未可信信經可也<lb/>
夏宋人伐鄭<lb/>
晉趙鞅帥師侵齊<lb/>
　<hi>左𫝊</hi>夏趙鞅帥師伐齊<hi>經書侵以侵告</hi>大夫請卜之趙孟曰吾<lb/>
　卜于此起兵<hi>謂往嵗卜伐宋不吉利以伐姜故今興兵</hi>事不再令<hi>再令凟也</hi>卜<lb/>
　不襲吉<hi>襲重也</hi>行也于是乎取犂及轅<hi>犂轅杜注犂一名隰濟南有隰</hi>
　<hi>隂縣祝阿縣西有轅城今山東臨邑縣西有漯隂故城即齊犂邑禹城縣西北有瑗城即轅也</hi>毁髙<lb/>
<pb n="23b"/>
　唐之郭侵及賴而還<lb/>
　　乘吴之亂伐齊之喪無名甚矣故書侵<lb/>
五月公至自伐齊<lb/>
葬齊悼公<lb/>
衞公孟彄自齊歸于衞<lb/>
　　彄蒯聵之黨今歸于衞是從輒而背蒯聵也故春<lb/>
　　秋後蒯聵入國彄復奔齊<lb/>
薛伯夷卒<hi>夷公羊作寅</hi>
<pb n="24a"/>
　秋葬薛恵公<lb/>
　　<hi>附録左𫝊</hi>秋吴子使來復儆師<hi>伐齊未得志故為明年吴伐齊𫝊</hi>
　冬楚公子結帥師伐陳吴救陳<hi>書救止此</hi>
　　<hi>左𫝊</hi>冬楚子期伐陳吴延州来季子救陳謂子期曰二<lb/>
　　君不務徳<hi>二君吴楚</hi>而力爭諸侯民何罪焉我請退以為<lb/>
　　子名務徳而安民乃還<hi>季子吴王夀夢少子也夀夢以襄十二年卒至今七十七</hi>
　　<hi>嵗夀夢卒季子已能讓國年當十五六至今葢九十餘</hi>
　　　陳之禍吴為之也吴不挾陳以從已則楚陳無釁<lb/>
<pb n="24b"/>
　　　何用救為書救著其志在爭諸侯非真有扶危恤<lb/>
　　　患之義葢與楚之救鄭同耳<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷六十二<lb/>
</p>
<p>
</p>
  </div>
</body>
</text>
</TEI>
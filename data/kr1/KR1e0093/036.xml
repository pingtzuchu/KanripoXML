<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷三十六<lb/>
　　成公<lb/>
　十有七年春衛北宫括帥師侵鄭<hi>括公羊作結</hi>
　　<hi>左傳</hi>十七年春王正月鄭子駟侵晉虛滑<hi>虛滑杜注晉二邑</hi>衛<lb/>
　　北宫括救晉侵鄭至于高氏<hi>括成公曽孫高氏杜注在陽翟縣西南今屬河</hi>
　　<hi>南禹州</hi>
　　　衛鄭時無怨隙盖晉命也<lb/>
<pb n="1b"/>
　夏公㑹尹子單子晉侯齊侯宋公衛侯曹伯邾人伐鄭<lb/>
　　<hi>左傳</hi>夏五月鄭大子髠頑侯獳為質于楚<hi>侯獳鄭大夫</hi>楚公<lb/>
　　子成公子寅戌鄭　公㑹尹武公單襄公及諸侯伐<lb/>
　　鄭自戲童至于曲洧<hi>戲童水經注汜水出浮戲之山在今河南汜水縣曲洧杜注新</hi>
　　<hi>汲縣治曲洧城臨洧水今洧川縣屬河南</hi>
　　　晉乗鄢陵戰勝之後假王臣之重帥諸侯以討鄭<lb/>
　　　至於再三而終不能服鄭者盖鄭感楚君親集矢<lb/>
　　　於其目又晉雖倖勝而内政不修楚雖偶敗而其<lb/>
<pb n="2a"/>
　　勢實盛也<lb/>
　<hi>附錄左傳</hi>晉范文子反自鄢陵使其祝宗祈死<hi>祝宗主祭祀祈禱者</hi>
　曰君驕侈而克敵是天益其疾也難將作矣愛我者<lb/>
　唯祝我使我速死無及于難范氏之福也六月戊辰<lb/>
　士燮卒<hi>𫝊言厲公無道故賢臣憂懼而死</hi>
六月乙酉同盟于柯陵<hi>柯陵杜注鄭西地</hi>
　<hi>左傳</hi>乙酉同盟于柯陵尋戚之盟也<hi>戚盟在十五年</hi>
　<hi>穀梁傳</hi>柯陵之盟謀復伐鄭也<lb/>
<pb n="2b"/>
　　不重言諸侯見尹單亦與盟也王臣與諸侯要盟<lb/>
　　於是始自是習以為常非禮也<lb/>
秋公至自㑹<lb/>
　<hi>左傳</hi>楚子重救鄭師于首止諸侯還<hi>畏楚强</hi>
　<hi>穀梁傳</hi>不曰至自伐鄭者公不周乎伐鄭也<hi>周信也言公逼于諸</hi>
　<hi>侯為此盟意不欲更伐鄭</hi>何以知公之不周乎伐鄭以其以㑹致<lb/>
　也何以知其盟復伐鄭也以其後㑹之人盡盟者也<lb/>
　<hi>後㑹謂冬伐鄭</hi>不周乎伐鄭則何為日也言公之不背柯陵<lb/>
<pb n="3a"/>
　之盟也<lb/>
　　不以伐致者楚人救而諸侯還未成乎伐也<lb/>
齊髙無咎出奔莒<lb/>
　<hi>左傳</hi>齊慶克通於聲孟子與婦人䝉衣乘輦而入於閎<lb/>
　<hi>慶克慶封父䝉衣為婦人服與婦人相冐閎巷門</hi>鮑牽見之<hi>鮑牽鮑叔牙曾孫</hi>以告<lb/>
　國武子武子召慶克而謂之慶克久不出而告夫人<lb/>
　曰國子謫我夫人怒國子相靈公以㑹<hi>㑹伐鄭</hi>髙鮑處<lb/>
　守<hi>髙無咎鮑牽</hi>及還將至閉門而索客<hi>蒐索備姦人</hi>孟子訴之<lb/>
<pb n="3b"/>
　曰髙鮑將不納君而立公子角<hi>角頃公子</hi>國子知之秋七<lb/>
　月壬寅刖鮑牽而逐髙無咎無咎奔莒髙弱以盧叛<lb/>
　<hi>弱無咎子盧髙氏邑</hi>齊人來召鮑國而立之<hi>國牽之弟文子</hi>初鮑國去<lb/>
　鮑氏而來為施孝叔臣<hi>施孝叔魯大夫</hi>施氏卜宰匡句須吉<lb/>
　<hi>宰家臣之長匡句須亦施氏家臣</hi>施氏之宰有百室之邑與匡句須<lb/>
　邑使為宰以讓鮑國而致邑焉施孝叔曰子實吉對<lb/>
　曰能與忠良吉孰大焉鮑國相施氏忠故齊人取以<lb/>
　為鮑氏後仲尼曰鮑莊子之知不如葵葵猶能衛其<lb/>
<pb n="4a"/>
　足<hi>莊子鮑牽葵傾葉向日以蔽其根言鮑牽居亂不能危行言孫</hi>
　　靈公不公其聼奔其世臣以長禍亂無咎身為卿<lb/>
　　佐亦不能謀國正君遂生疑閒至於見逐盖兩譏<lb/>
　　之<lb/>
九月辛丑用郊<lb/>
　<hi>公羊傳</hi>用者何用者不宜用也九月非所用郊也<hi>周之九月</hi>
　<hi>夏之七月非郊時</hi>然則郊曷用郊用正月上辛<hi>正月者嵗首上辛尤始新</hi>
　<hi>皆取首先之意</hi>或曰用然後郊<hi>用者先有事如魯人將有事于上帝必先有事于泮宫是</hi>
<pb n="4b"/>
　<hi>也</hi>
　<hi>穀梁傳</hi>夏之始可以承春以秋之末承春之始盖不可<lb/>
　矣<hi>郊春事也夏之始亦不時今言可者欲明秋末之不可故以是為猶可也</hi>九月用郊用<lb/>
　者不宜用也宫室不設不可以祭衣服不修不可以<lb/>
　祭車馬器械不備不可以祭有司一人不備其職不<lb/>
　可以祭祭者薦其時也薦其敬也薦其美也<hi>美備也</hi>非<lb/>
　享味也<lb/>
　　郊之不時未有甚於此者盖成公十年嘗五卜郊<lb/>
<pb n="5a"/>
　　而不從遂不郊今懼卜而不從故不卜而直用之<lb/>
　　爾書曰用郊盖前此未有不卜而用事者也劉氏<lb/>
　　敞謂用人以祭非也邾用鄫子楚用蔡世子皆快<lb/>
　　意於讎敵安有殺無罪以祭上帝者且書執書人<lb/>
　　然後書用則知為用其人若用郊則與用牲用幣<lb/>
　　用田賦用致夫人文義正同安得鑿為異説乎<lb/>
晉侯使荀罃來乞師<lb/>
冬公㑹單子晉侯宋公衛侯曹伯齊人邾人伐鄭<lb/>
<pb n="5b"/>
　<hi>左傳</hi>冬諸侯伐鄭<hi>前夏未/得志故</hi>十月庚午圍鄭<hi>不書圍畏楚救不成圍而</hi>
　<hi>還</hi>
　<hi>穀梁傳</hi>言公不背柯陵之盟也<lb/>
　　當時楚勢甚張且挾鄭為援非假王命合諸侯以<lb/>
　　屢伐之其憑陵列國必更有甚焉先儒專以晉厲<lb/>
　　為譏議亦未究乎事理之實耳<lb/>
十有一月公至自伐鄭<lb/>
　<hi>左傳</hi>楚公子申救鄭師于汝上十一月諸侯還<lb/>
<pb n="6a"/>
　　前此二伐非乞師而往則其反也亦不以師行告<lb/>
　　廟今之伐以乞師而㑹則其反也不得不以伐告<lb/>
　　焉故各從其實書之<lb/>
壬申公孫嬰齊卒于貍脤<hi>脤公羊作軫穀梁作蜃貍脤杜注地闕</hi>
　<hi>左傳</hi>初聲伯夢涉洹<hi>洹杜注洹水出汲郡林慮縣東北至魏郡長樂縣入清水今河南林</hi>
　<hi>縣西北林慮山即洹水所出也</hi>或與已瓊瑰食之泣而為瓊瑰盈其<lb/>
　懷<hi>瓊玉瑰珠也食珠玉含象</hi>従而歌之曰濟洹之水贈我以瓊瑰<lb/>
　歸乎歸乎瓊瑰盈吾懷乎<hi>夢中為此歌</hi>懼不敢占也還自<lb/>
<pb n="6b"/>
　鄭<hi>從伐鄭還</hi>壬申至于貍脤而占之曰余恐死故不敢占<lb/>
　也今衆繁而従余三年矣無傷也言之之莫而卒<hi>𫝊戒</hi>
　<hi>數占夢</hi>
　<hi>公羊傳</hi>非此月日也曷為以此月日卒之<hi>據下丁巳朔知壬申在十</hi>
　<hi>月</hi>待君命然後卒大夫曷為待君命然後卒大夫前<lb/>
　此者嬰齊走之晉<hi>走出奔</hi>公㑹晉侯將執公嬰齊為公<lb/>
　請公許之反為大夫歸至于貍軫而卒無君命不敢<lb/>
　卒大夫<hi>國人未被君命不敢使従大夫禮</hi>公至曰吾固許之反為大<lb/>
<pb n="7a"/>
　夫然後卒之<hi>十一月公至自伐鄭始言其故故引其卒日書于公至之月</hi>
　<hi>穀梁傳</hi>十一月無壬申壬申乃十月也致公而後錄臣<lb/>
　子之義也<hi>嬰齊實以十月壬申卒而公以十一月還先致公而後錄其卒先君後臣之義也</hi>
　其地未踰竟也<lb/>
　<hi>附錄左傳</hi>齊侯使崔杼為大夫使慶克佐之帥師圍盧<hi>討高</hi>
　<hi>弱</hi>國佐從諸侯圍鄭以難請而歸<hi>請于諸侯</hi>遂如盧師殺<lb/>
　慶克以穀叛<hi>惡克淫亂故殺之</hi>齊侯與之盟于徐闗而復之<lb/>
　十二月盧降使國勝告難于晉待命于清<hi>勝國佐子使以高氏</hi>
<pb n="7b"/>
　<hi>難告晉欲討國佐故留其子於外清杜注陽平樂縣是今山東堂邑縣東南有清城為明年殺國佐𫝊</hi>
十有二月丁巳朔日有食之<lb/>
邾子貜且卒<lb/>
晉殺其大夫郤錡郤犨郤至<lb/>
　<hi>左傳</hi>晉厲公侈多外嬖<hi>外嬖愛幸大夫</hi>反自鄢陵欲盡去羣大<lb/>
　夫而立其左右<hi>終士燮言</hi>胥童以胥克之廢也怨郤氏<hi>胥童</hi>
　<hi>胥克子宣八年郤缺廢胥克</hi>而嬖于厲公郤錡奪夷陽五田五亦<lb/>
　嬖于厲公郤犨與長魚矯争田執而梏之與其父母<lb/>
<pb n="8a"/>
　妻子同一轅<hi>繫之車轅</hi>既矯亦嬖于厲公欒書怨郤至以<lb/>
　其不從己而敗楚師也欲廢之<hi>鄢陵戰欒書欲固壘郤至言楚有六閒以</hi>
　<hi>取勝</hi>使楚公子茷告公<hi>鄢陵戰晉囚公子茷以歸</hi>曰此戰也郤至實<lb/>
　召寡君以東師之未至也與軍帥之不具也曰此必<lb/>
　敗吾因奉孫周以事君<hi>孫周晉襄公曽孫悼公</hi>公告欒書書曰<lb/>
　其有焉不然豈其死之不恤而受敵使乎<hi>謂鄢陵戰時楚子問</hi>
　<hi>郤至以弓</hi>君盍嘗使諸周而察之郤至聘于周欒書使孫<lb/>
　周見之公使覘之信<hi>覘伺也</hi>遂怨郤至厲公田與婦人<lb/>
<pb n="8b"/>
　先殺而飲酒後使大夫殺<hi>公無道先婦人而後卿佐</hi>郤至奉豕<hi>進之</hi>
　<hi>于公</hi>寺人孟張奪之郤至射而殺之公曰季子欺余<hi>季子</hi>
　<hi>郤至公反以為郤至奪孟張豕</hi>厲公將作難胥童曰必先三郤族大<lb/>
　多怨去大族不偪敵多怨有庸公曰然郤氏聞之郤<lb/>
　錡欲攻公曰雖死君必危郤至曰人所以立信知勇<lb/>
　也信不叛君知不害民勇不作亂失兹三者其誰與<lb/>
　我死而多怨將安用之君實有臣而殺之其謂君何<lb/>
　我之有罪吾死後矣若殺不辜將失其民欲安得乎<lb/>
<pb n="9a"/>
　待命而已受君之禄是以聚黨有黨而爭命罪孰大<lb/>
　焉<hi>傳言郤至無反心</hi>壬午胥童夷羊五帥甲八百將攻郤氏<lb/>
　長魚矯請無用衆公使清沸魋助之<hi>清沸魋亦嬖人</hi>抽戈結<lb/>
　衽而偽訟者<hi>衽裳際</hi>三郤將謀于榭<hi>榭講武堂</hi>矯以戈殺駒<lb/>
　伯苦成叔于其位<hi>駒伯郤錡苦成叔郤犨位所坐處也</hi>温季曰逃威也<lb/>
　<hi>凶賊為害故曰威或曰威當為藏</hi>遂趨矯及諸其車以戈殺之皆尸<lb/>
　諸朝胥童以甲劫欒書中行偃于朝矯曰不殺二子<lb/>
　憂必及君公曰一朝而尸三卿余不忍益也對曰人<lb/>
<pb n="9b"/>
　將忍君<hi>人謂書與偃</hi>臣聞亂在外為姦在内為軌御姦以<lb/>
　徳御軌以刑<hi>徳綏逺刑治近</hi>不施而殺不可謂徳臣偪而不<lb/>
　討不可謂刑徳刑不立姦軌竝至臣請行遂出奔狄<lb/>
　公使辭于二子<hi>辭謝書與偃</hi>曰寡人有討于郤氏郤氏既<lb/>
　伏其辜矣大夫無辱其復職位皆再拜稽首曰君討<lb/>
　有罪而免臣于死君之恵也二臣雖死敢㤀君徳乃<lb/>
　皆歸公使胥童為卿公遊于匠麗氏<hi>匠麗嬖大夫家</hi>欒書中<lb/>
　行偃遂執公焉召士匄士匄辭召韓厥韓厥辭曰昔<lb/>
<pb n="10a"/>
　吾畜于趙氏孟姬之讒吾能違兵<hi>違去不與兵亂示不與黨言此者明</hi>
　<hi>已無所偏助孟姬趙莊姬亂在八年</hi>古人有言曰殺老牛莫之敢尸<hi>尸主</hi>
　<hi>也</hi>而况君乎亍一子不能事君焉用厥也<lb/>
　<hi>穀梁傳</hi>自禍于是起矣<hi>厲公見殺之禍</hi>
　　郤氏雖擅權結怨然既為大夫則君之股肱也厲<lb/>
　　公不明徵其罪而隂用嬖幸之計一朝而殺三卿<lb/>
　　又不能顯任忠賢修明國政遂用此以階禍惜哉<lb/>
楚人滅舒庸<hi>舒庸杜注東夷國地譜廬州有舒城</hi>
<pb n="10b"/>
　<hi>左傳</hi>舒庸人以楚師之敗也<hi>敗于鄢陵</hi>道吳人圍巢伐駕圍<lb/>
　釐虺<hi>巢駕釐虺杜注楚四邑在今江南廬州府境</hi>遂恃吳而不設備楚公<lb/>
　子槖師襲舒庸滅之<lb/>
　　楚方摧敗而餘威猶足蠶食逺國如使鄢陵得志<lb/>
　　則毒被華夏可勝道哉故觀舒庸之滅然後知鄢<lb/>
　　陵之勝討鄭之勤所以挫楚而不復北師者亦晉<lb/>
　　厲之勞績也<lb/>
　<hi>附錄左傳</hi>閏月乙卯晦欒書中行偃殺胥童<hi>以其劫已故</hi>民不<lb/>
<pb n="11a"/>
　與郤氏胥童道君為亂故皆書曰晉殺其大夫<hi>明郤氏夫</hi>
　<hi>民胥童道亂宜為國戮傳在今年經在明春從告</hi>
十有八年春王正月晉殺其大夫胥童<lb/>
　　宋督殺孔父弑殤公先書弑而稱及今欒書荀偃<lb/>
　　殺胥童而弑厲公則以國殺大夫為文而書於弑<lb/>
　　君之前盖嬖幸之臣導君於昬亡其身以及其君<lb/>
　　故春秋竝治其罪以為後戒<lb/>
庚申晉弑其君州蒲<lb/>
<pb n="11b"/>
　<hi>左傳</hi>十八年春王正月庚申晉欒書中行偃使程滑弑<lb/>
　厲公<hi>程滑晉大夫</hi>葬之于翼東門之外以車一乘<hi>言不以君禮葬</hi>
　<hi>諸侯葬車七乗</hi>使荀罃士魴逆周子于京師而立之<hi>周子悼公</hi>生<lb/>
　十四年矣大夫逆于清原周子曰孤始願不及此雖<lb/>
　及此豈非天乎抑人之求君使出命也立而不從將<lb/>
　安用君二三子用我今日否亦今日共而從君神之<lb/>
　所福也<hi>傳言其少有才所以能自固</hi>對曰羣臣之願也敢不唯命<lb/>
　是聼庚午盟而入<hi>與諸大夫盟</hi>館于伯子同氏<hi>晉大夫家</hi>辛巳<lb/>
<pb n="12a"/>
　朝于武宫逐不臣者七人<hi>夷羊五之屬</hi>周子有兄而無慧<lb/>
　不能辨菽麥故不可立<lb/>
　<hi>穀梁傳</hi>稱國以弑其君君惡甚矣<lb/>
　　欒書使程滑弑厲公與趙盾之事無異而於書則<lb/>
　　沒其名何也時無董狐南史之直書方柄國則赴<lb/>
　　於諸侯必有所以諉其罪者魯史既承而書之孔<lb/>
　　子修經雖知其人無所據以革舊史也故稱國以<lb/>
　　弑俾後人得以考其實焉前書殺三卿繼書殺胥<lb/>
<pb n="12b"/>
　　童而後厲公見弑則以君臣不睦而生亂可知矣<lb/>
　　三卿及胥童皆稱國以殺則當國大臣實與其事<lb/>
　　可知矣欒書久執兵柄三專征伐明著於經鄢陵<lb/>
　　之役其子黶實來乞師四卿既殺欒氏專晉則弑<lb/>
　　君者非書而誰哉此筆削之義游夏所以不能贊<lb/>
　　也<lb/>
齊殺其大夫國佐<lb/>
　<hi>左傳</hi>齊為慶氏之難故<hi>前年國佐殺慶克</hi>甲申晦齊侯使士華<lb/>
<pb n="13a"/>
　免以戈殺國佐于内宫之朝<hi>士刑官華免名内宫之朝夫人宫朝羣妾處</hi>
　師逃于夫人之宫<hi>伏兵宫内恐不勝</hi>書曰齊殺其大夫國佐<lb/>
　棄命專殺以穀叛故也<hi>國佐本疾淫亂殺慶克齊以是討之嫌其罪不及死故傳</hi>
　<hi>明言其三罪</hi>使清人殺國勝<hi>勝國佐子前年待命于清者</hi>國弱來奔王<lb/>
　湫奔萊<hi>弱勝之弟湫國佐黨</hi>慶封為大夫慶佐為司寇<hi>封佐皆慶克子</hi>
　既齊侯反國弱使嗣國氏禮也<hi>佐之罪不及不祀</hi>
　　慶克作慝濁亂中閨齊靈不能防閑其母又受母<lb/>
　　譖而戮高國不君甚矣國位不忍一旦之忿誅慶<lb/>
<pb n="13b"/>
　　克據盧以抗其君不得謂之非叛然其心則為其<lb/>
　　君正家法可憫也故以累上書焉<lb/>
　<hi>附錄左傳</hi>二月乙酉朔晉悼公即位于朝<hi>朝廟五日而即位</hi>始命<lb/>
　百官施舎己責<hi>施恩恵舍勞役止逋責</hi>逮鰥寡振廢滯<hi>舉用舊德</hi>匡<lb/>
　乏困救災患禁淫慝薄賦斂宥罪戾節器用時用民<lb/>
　<hi>使民以時</hi>欲無犯時<hi>不縱私欲奪農時</hi>使魏相士魴魏頡趙武為<lb/>
　卿<hi>相魏錡子魴士㑹子頡魏顆子武趙朔子此四人其父祖皆有勞于晉國</hi>荀家荀㑹欒<lb/>
　黶韓無忌為公族大夫<hi>二苟未知所出無忌韓厥子</hi>使訓卿之子<lb/>
<pb n="14a"/>
　弟共儉孝弟使士渥濁為太傅使脩范武子之法<hi>渥濁</hi>
　<hi>士貞子武子為景公太傅</hi>右行辛為司空使脩士蒍之法<hi>辛將右行因以</hi>
　<hi>為氏士蒍獻公司空</hi>弁糾御戎校正屬焉<hi>弁糾欒糾也校正主馬官</hi>使訓諸<lb/>
　御知義<hi>戎士尚節義也</hi>荀賔為右司士屬焉使訓勇力之士<lb/>
　時使<hi>司士車右之官勇力皆車右也勇力多不順命故訓以共時之使</hi>卿無共御<hi>省卿</hi>
　<hi>戎御</hi>立軍尉以攝之祁奚為中軍尉羊舌職佐之魏絳<lb/>
　為司馬<hi>絳魏犨子</hi>張老為候奄<hi>候奄中軍主斥候之官</hi>鐸遏宼為上<lb/>
　軍尉籍偃為之司馬<hi>偃籍談父為上軍司馬</hi>使訓卒乗親以聽<lb/>
<pb n="14b"/>
　命<hi>相親以聽上命</hi>程鄭為乗馬御六騶屬焉使訓羣騶知禮<lb/>
　<hi>程鄭荀氏别族乗馬御乗車之僕也六騶六閑之騶周禮有六閑馬乗車尚禮容故訓羣騶使知禮</hi>凡<lb/>
　六官之長皆民譽也<hi>總舉六官則知羣官無非其人</hi>舉不失職官不<lb/>
　易方<hi>官守其業無相踰易</hi>爵不踰徳師不陵正旅不偪師<hi>正軍將命</hi>
　<hi>卿也師二千五百人之帥旅五百人之帥言上下有禮不相陵偪</hi>民無謗言所以復<lb/>
　霸也<hi>此以上通言悼公所行未必皆在即位之年</hi>
公如晉<lb/>
　<hi>左傳</hi>公如晉朝嗣君也<lb/>
<pb n="15a"/>
夏楚子鄭伯伐宋宋魚石復入於彭城<hi>彭城杜注宋邑彭城縣今江南徐州</hi>
　<hi>左傳</hi>夏六月鄭伯侵宋及曹門外<hi>曹門宋城門</hi>遂㑹楚子伐<lb/>
　宋取朝郟楚子辛鄭皇辰侵城郜取幽丘同伐彭城<lb/>
　<hi>朝郟城郜幽丘杜注皆宋邑朝郟當在今河南夏邑縣境城郜幽丘俱在今江南蕭縣界</hi>納宋魚<lb/>
　石向為人鱗朱向<graphic n="KR1646" url="https://raw.githubusercontent.com/kanripo/KR-Gaiji/master/images/KR1646.png" mimeType="image/png"/>魚府焉<hi>五子以十五年出奔楚獨言魚石以帥告</hi>以<lb/>
　三百乗戍之而還書曰復入<hi>惡其依阻大國以兵威還故書復入</hi>凡去<lb/>
　其國國逆而立之曰入復其位曰復歸諸侯納之曰<lb/>
　歸以惡曰復入<hi>此四條所以明内外之援辨順逆之辭通君臣取國有家之大例</hi>宋<lb/>
<pb n="15b"/>
　人患之西鉏吾曰<hi>西鉏吾宋大夫</hi>何也若楚人與吾同惡以<lb/>
　徳於我吾固事之也不敢貳矣大國無厭鄙我猶憾<lb/>
　<hi>言苐恐己事之則以我為鄙邑猶恨不足此可患耳</hi>不然而收吾憎使贊其政<lb/>
　以閒吾釁亦吾患也<hi>謂用魚石使佐政</hi>今將崇諸侯之姦而<lb/>
　披其地<hi>披猶分也</hi>以塞夷庚<hi>夷庚杜注吳晉往來之要道</hi>逞姦而攜服<lb/>
　<hi>攜離也</hi>毒諸侯而懼吳晉吾庸多矣非吾憂也且事晉<lb/>
　何為晉必恤之<lb/>
　　不書納不與納也諸侯世國返國而書復入正也<lb/>
<pb n="16a"/>
　　大夫不世官既見絶於君而復入焉則其惡甚矣<lb/>
　　不言叛者將以亂國非直叛君而已也<lb/>
公至自晉<lb/>
晉侯使士匄來聘<lb/>
　<hi>左傳</hi>公至自晉晉范宣子來聘<hi>宣子/士匄</hi>且拜朝也<hi>拜謝公朝</hi>君<lb/>
　子謂晉於是乎有禮<lb/>
　　公朝始至而聘使即來悼公之下諸侯肅矣此列<lb/>
　　國所以睦叛國所以服也<lb/>
<pb n="16b"/>
秋把伯來朝<lb/>
　<hi>左傳</hi>秋把桓公來朝勞公且問晉故公以晉君語之把<lb/>
　伯於是驟朝於晉而請為昏<hi>為平公不徹樂張本</hi>
　<hi>附録左傳</hi>七月宋老佐華喜圍彭城老佐卒焉<hi>言所以不克彭城</hi>
八月邾子來朝<lb/>
　<hi>左傳</hi>八月邾宣公來朝即位而來見也<lb/>
　　成公季年把邾相繼來朝以晉悼公初立首加禮<lb/>
　　於魯故二君來修舊好欲因魯以自通於晉耳故<lb/>
<pb n="17a"/>
　　自是晉合諸侯把與二邾無役不從也<lb/>
築鹿囿<lb/>
　<hi>左傳</hi>築鹿囿書不時也<lb/>
　<hi>公羊傳</hi>何以書譏何譏爾有囿矣又為也<lb/>
　<hi>穀梁傳</hi>築不志此其志何也山林藪澤之利所以與民<lb/>
　共也虞之非正也<hi>虞謂築而防之</hi>
　　是時大夫擅國威權日去而公自娛於鳥獸草木<lb/>
　　達時害民非易所謂冥豫者與<lb/>
<pb n="17b"/>
己丑公薨于路寢<lb/>
　<hi>左傳</hi>己丑公薨于路寢言道也<hi>得君薨之道</hi>
　<hi>穀梁傳</hi>路寢正也男子不絶婦人之手以齊終也<hi>齊潔齊也</hi>
冬楚人鄭人侵宋<lb/>
　<hi>左傳</hi>冬十一月楚子重救彭城伐宋宋華元如晉告急<lb/>
　韓獻子為政<hi>時欒書卒韓厥將中軍</hi>曰欲求得人必先勤之成<lb/>
　霸安疆自宋始矣晉侯師于台谷以救宋<hi>台谷杜注地闕</hi>遇<lb/>
　楚師于靡角之谷楚師還<hi>畏晉强也靡角杜注宋地</hi>
<pb n="18a"/>
　　楚鄭侵宋救彭城也不書救者不與其救也悼公<lb/>
　　一出而楚師還與前楚師至而諸侯還規模一變<lb/>
　　矣齊桓剙霸始於平宋亂晉文繼霸始於釋宋圍<lb/>
　　悼公嗣興又始於彭城之救以宋乃諸侯之望南<lb/>
　　北之樞紐也<lb/>
晉侯使士魴來乞師<hi>魴公羊作彭書乞師止此</hi>
　<hi>左傳</hi>晉士魴來乞師<hi>將救/宋</hi>季文子問師數于臧武仲<hi>武仲</hi>
　<hi>宣叔子名紇</hi>對曰伐鄭之役知伯實來下軍之佐也<hi>伐鄭在十</hi>
<pb n="18b"/>
　<hi>七年知伯荀罃</hi>今彘季亦佐下軍<hi>彘季士魴</hi>如伐鄭可也事大國<lb/>
　無失班爵而加敬焉禮也從之<lb/>
　　悼公復興霸業而乞師以救宋猶遵厲公故事元<lb/>
　　年而後無復乞師則召兵而已矣<lb/>
十有二月仲孫蔑㑹晉侯宋公衛侯邾子齊崔杼同盟<lb/>
于虛朾<hi>虚朾杜注闕或云即宋之虚也</hi>
　<hi>左傳</hi>十二月孟獻子㑹于虚朾謀救宋也宋人辭諸侯<lb/>
　而請師以圍彭城<hi>不敢煩諸侯故但請其師為襄元年圍彭城傳</hi>孟獻子請<lb/>
<pb n="19a"/>
　　于諸侯而先歸㑹葬<lb/>
　　　諸侯師至楚鄭已退故宋人辭諸侯而請其師以<lb/>
　　　圍彭城先為此盟魯君在䘮故不與㑹亦不遣大<lb/>
　　　夫聼命悼公所以懷諸侯也<lb/>
　丁未葬我君成公<lb/>
　　<hi>左傳</hi>丁未葬我君成公書順也<hi>薨于路寢五月而葬國家安静世適承嗣故曰</hi>
　　<hi>順</hi>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷三十六<lb/>
</p>
<p>
</p>
  </div>
</body>
</text>
</TEI>
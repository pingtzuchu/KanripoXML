<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷三十七<lb/>
　　　襄公<hi>公名午成公子母定姒諡法因事有功曰襄辟土有徳曰襄</hi>
　周<hi>簡王十四年魯襄公元年簡王崩子靈王立襄二十八年靈王崩子景王立</hi>
　鄭<hi>成公十三年魯㐮公二年成公卒子僖公髠頑立襄七年僖公卒簡公嘉立</hi>
　齊<hi>靈公十年魯襄公十九年靈公卒子莊公光立襄二十五年莊公弑弟景公杵臼立</hi>
　宋<hi>平公四年</hi>
　晉<hi>悼公復覇元年韓厥為政襄七年知罃為政襄十一年㑹於蕭魚服鄭㐮十三年荀偃為政㐮十五年悼</hi>
<pb n="1b"/>
　　<hi>公卒子平公彪立襄十九年士匄為政襄二十五年趙武為政襄二十七年晉楚盟於宋南北分霸始此</hi>
　衛<hi>獻公五年魯襄公十四年獻公奔齊衛立公孫剽是為殤公襄二十六年殤公弑獻復歸於衛襄二十九</hi>
　　<hi>年獻公卒子襄公立</hi>
　蔡<hi>景公二十年魯㐮公三十年景公弑子靈公般立</hi>
　曹<hi>成公六年魯襄公十八年成公卒子武公滕立</hi>
　滕<hi>詳見成公元年</hi>
　陳<hi>成公二十七年魯襄公四年成公卒子哀公溺立</hi>
　把<hi>桓公六十五年魯㐮公六年桓公卒子孝公匄立㐮二十三年孝公卒弟文公益姑立</hi>
<pb n="2a"/>
薛<hi>詳見僖公元年</hi>
莒<hi>犂比公五年魯襄公十六年晉執犂比公襄三十一年犂比公弑子展輿立</hi>
邾<hi>宣公三年魯襄公十六年晉執宣公襄十七年宣公卒悼公華立襄十九年晉執悼公</hi>
許<hi>靈公十八年魯襄公二十六年靈公卒於楚悼公買立</hi>
小邾<hi>魯襄公七年小邾穆公來朝</hi>
楚<hi>共王十九年子重為令尹魯襄公三年子重伐吳卒子辛為令尹㐮五年楚殺子辛子囊為令尹襄十三</hi>
　<hi>年共王卒子康王昭立襄十五年子庚為令尹襄二十一年子南為令尹二十二年薳子馮為令尹襄二</hi>
　<hi>十五年子木為令尹襄二十八年康王卒郟敖麇立</hi>
<pb n="2b"/>
秦<hi>景公五年</hi>
吳<hi>壽夢十四年魯㐮公十二年壽夢卒諸樊立一名遏襄二十五年遏門於巢卒餘祭立一名載襄二十九</hi>
　<hi>年餘祭卒夷末立一名餘昧</hi>
越<hi>詳見隠公元年及昭公元年</hi>
<pb n="3a"/>
　欽定四庫全書<lb/>
日講春秋解義卷三十七<lb/>
　　襄公<hi>名午成公之子母定姒以簡王十四年即位謚法因事有功曰襄</hi>
　元年春王正月公即位<lb/>
　　<hi>穀梁傳</hi>繼正即位正也<lb/>
　　　按九年左氏傳曰㑹于沙隨之嵗寡君以生晉侯<lb/>
　　　曰十二年矣則是年公始四嵗而三年遂朝於晉<lb/>
　　　盖霸體日肆小國畏之而越禮以相奉也<lb/>
<pb n="3b"/>
　仲孫蔑㑹晉欒黶宋華元衛甯殖曹人莒人邾人滕人<lb/>
　薛人圍宋彭城<lb/>
　　<hi>左傳</hi>元年春己亥圍宋彭城<hi>下有二月則此己亥為正月正月無己亥日誤</hi>非<lb/>
　　宋地追書也<hi>成十八年楚取彭城以封魚石故曰非宋地夫子治春秋追書繫之宋</hi>于<lb/>
　　是為宋討魚石故稱宋且不登叛人也<hi>登成也不與其專邑叛君</hi>
　　<hi>故使彭城還繫宋</hi>謂之宋志<hi>稱宋亦以成宋志</hi>彭城降晉晉人以宋<lb/>
　　五大夫在彭城者歸寘諸瓠丘<hi>彭城降不書賤畧之瓠丘杜注晉地河東</hi>
　　<hi>東垣縣東南有壺丘亦曰陽壺寰宇記曰古陽壺城南臨大河今山西垣曲縣東南陽壺城是也五大夫</hi>
<pb n="4a"/>
　<hi>魚石向為人鱗朱向<graphic n="KR1646" url="https://raw.githubusercontent.com/kanripo/KR-Gaiji/master/images/KR1646.png" mimeType="image/png"/>魚府</hi>齊人不㑹彭城晉人以為討二月齊<lb/>
　太子光為質于晉<hi>光齊靈公大子</hi>
　<hi>公羊傳</hi>宋華元曷為與諸侯圍宋彭城為宋討也其為<lb/>
　宋討奈何魚石走之楚楚為之伐宋取彭城以封魚<lb/>
　石魚石之罪奈何以入是為罪也<hi>説在成十八年</hi>楚已取之<lb/>
　矣曷為繫之宋不與諸侯專封也<lb/>
　<hi>穀梁傳</hi>繋彭城于宋者不與魚石正也<hi>魚石人臣而取君之邑邑以繫</hi>
　<hi>國為正故言繫彭城于宋不與魚石正也</hi>
<pb n="4b"/>
　　據傳楚已取彭城封魚石戌之三百乘矣則曷為<lb/>
　　繋之宋楚不得取之宋魚石不得受之楚雖專其<lb/>
　　地君子不登叛人所以正彊域固封守謹王度也<lb/>
　　齊國夏衛石曼姑圍戚不繋之衛此圍彭城諸侯<lb/>
　　之師與宋華元偕其事正同而書宋彭城何也蒯<lb/>
　　聵衛之世子時君之父也既入于戚則戚固其邑<lb/>
　　矣何必繋之衛哉彭城為楚所奪而宋之叛臣據<lb/>
　　之必繋於宋大義始著此春秋之書所以微而顯<lb/>
<pb n="5a"/>
　　也<lb/>
夏晉韓厥帥師伐鄭<hi>厥公羊作屈</hi>
仲孫蔑㑹齊崔杼曹人邾人把人次于鄫<hi>鄫公羊作合杜注鄭地在</hi>
　<hi>陳畱襄邑縣東南</hi>
　<hi>左傳</hi>夏五月晉韓厥荀偃帥諸侯之師伐鄭入其郛敗<lb/>
　其徒兵于洧上<hi>洧上杜注洧水出密縣東南至長平入潁長平在今河南西華縣</hi>于<lb/>
　是東諸侯之師次于鄫以待晉師晉師自鄭以鄫之<lb/>
　師侵楚焦夷及陳<hi>孟獻子自鄫先歸不與侵陳楚故不書</hi>晉侯衛侯次<lb/>
<pb n="5b"/>
　于戚以為之援<lb/>
　　晉悼公既克彭城禽五大夫於是伐鄭以討其從<lb/>
　　楚納魚石之罪以韓厥自足當鄭不欲重勤東諸<lb/>
　　侯之師故使次于鄫以懾鄭心且備楚師之出也<lb/>
　　𫝊稱楚子辛救鄭而經不書以鄭懷集矢之小徳<lb/>
　　而不能以大義裁之附楚以侵軼同盟奬助亂臣<lb/>
　　無可救之善耳<lb/>
秋楚公子壬夫帥師侵宋<lb/>
<pb n="6a"/>
　<hi>左傳</hi>秋楚子辛救鄭侵宋吕畱<hi>吕畱杜注二縣屬彭城郡今俱在徐州境</hi>鄭<lb/>
　子然侵宋取犬丘<hi>犬丘杜注譙國酇縣東北有犬丘城今河南永城縣西北大丘集是</hi>
　<hi>也</hi>
九月辛酉天王崩<lb/>
邾子來朝<lb/>
　<hi>左傳</hi>九月邾子來朝<hi>邾宣公</hi>禮也<lb/>
冬衛侯使公孫剽來聘<lb/>
晉侯使荀罃來聘<lb/>
<pb n="6b"/>
　<hi>左傳</hi>冬衛子叔晉知武子來聘<hi>子叔公孫剽</hi>禮也凡諸侯即<lb/>
　位小國朝之大國聘焉以繼好結信謀事補闕禮之<lb/>
　大者也<lb/>
　　三國朝聘左氏皆以為禮杜氏預以為王赴未至<lb/>
　　穀梁注公羊疏皆主杜氏獨胡氏安國主孫氏復<lb/>
　　説謂赴告已及按經冬下無月日後二月又無事<lb/>
　　見經諸家之説無所據以辨其孰是也<lb/>
二年春王正月葬簡王<lb/>
<pb n="7a"/>
鄭師伐宋<lb/>
　<hi>左傳</hi>二年春鄭師侵宋<hi>書伐/從告</hi>楚令也<hi>以彭城故</hi>
　　書師著其用大衆也<lb/>
　<hi>附録左傳</hi>齊侯伐萊萊人使正輿子賂夙沙衛以索馬牛<lb/>
　皆百匹<hi>正輿子萊大夫夙沙衛齊寺人索簡擇好者</hi>齊師乃還君子是以<lb/>
　知齊靈公之為靈也<hi>諡法亂而不損曰靈言諡應其行</hi>
夏五月庚寅夫人姜氏薨<lb/>
　<hi>左傳</hi>夏齊姜薨<hi>齊諡也</hi>初穆姜使擇美檟以自為櫬與頌<lb/>
<pb n="7b"/>
　琴<hi>檟梓之屬櫬棺也頌琴琴名猶言雅琴皆欲以送終</hi>季文子取以葬君子曰<lb/>
　非禮也禮無所逆婦養姑者也虧姑以成婦逆莫大<lb/>
　焉<hi>穆姜成公母齊姜成公婦</hi>詩曰其惟哲人告之話言順徳之行<lb/>
　<hi>詩大雅哲知也話善也言知者行事無不順</hi>季孫于是為不哲矣且姜氏<lb/>
　君之妣也<hi>襄公適母</hi>詩曰為酒為醴烝畀祖妣以洽百禮<lb/>
　降福孔偕<hi>詩周頌烝進也畀與也偕徧也言敬事祖妣則鬼神降福季孫葬姜氏不以禮是不</hi>
　<hi>敬祖妣</hi>
六月庚辰鄭伯睔卒<lb/>
<pb n="8a"/>
　<hi>左傳</hi>鄭成公疾子駟請息肩于晉<hi>欲辟楚役以負擔喻</hi>公曰楚君<lb/>
　以鄭故親集矢于其目<hi>謂鄢陵戰晉射楚王目</hi>非異人任寡人<lb/>
　也若背之是棄力與言<hi>言盟誓之言</hi>其誰暱我免寡人唯<lb/>
　二三子秋七月庚辰<hi>庚辰七月九日經書六月誤</hi>鄭伯睔卒<lb/>
　　不書𦵏者成公背中國故諸侯不㑹其𦵏也<lb/>
晉師宋師衛甯殖侵鄭<lb/>
　<hi>左傳</hi>于是子罕當國<hi>攝君事</hi>子駟為政子國為司馬晉師<lb/>
　侵鄭諸大夫欲從晉子駟曰官命未改<hi>成公未𦵏嗣君未免䘮故</hi>
<pb n="8b"/>
　<hi>言未改不欲違先君意</hi>
　<hi>穀梁傳</hi>其曰衛甯殖如是而稱于前事也<hi>初衛侯速卒鄭人侵之故</hi>
　<hi>舉甯殖之報以明稱于前事</hi>
　　晉宋稱師將卑師衆也衛書甯殖將尊師少也考<lb/>
　　其事而師將之當兼重見矣上言鄭伯睔卒下書<lb/>
　　三國侵譏伐䘮也<lb/>
秋七月仲孫蔑㑹晉荀罃宋華元衛孫林父曹人邾人<lb/>
于戚<lb/>
<pb n="9a"/>
　<hi>左傳</hi>㑹于戚謀鄭故也孟獻子曰請城虎牢以偪鄭<hi>虎牢</hi>
　<hi>杜注舊鄭邑後屬晉</hi>知武子曰善鄫之㑹吾子聞崔子之言今<lb/>
　不來矣<hi>元年孟獻子與齊崔杼次于鄫崔杼有不服晉之言獻子以告知武子</hi>滕薛小<lb/>
　邾之不至皆齊故也<hi>三國齊之屬</hi>寡君之憂不唯鄭罃將<lb/>
　復于寡君而請于齊<hi>以城事白晉君而請齊㑹之欲以觀齊志</hi>得請而告<lb/>
　吾子之功也<hi>得請謂齊人應命告諸侯㑹築虎牢</hi>若不得請事將在齊<lb/>
　吾子之請諸侯之福也豈唯寡君頼之<hi>傳言荀罃能用善謀</hi>
　　將城虎牢也其未城者齊與滕薛小邾不至也然<lb/>
<pb n="9b"/>
　　大夫專㑹以謀鄭政在大夫矣<lb/>
己丑葬我小君齊姜<lb/>
　<hi>左傳</hi>齊侯使諸姜宗婦來送葬<hi>婦人越疆/送葬非禮</hi>召萊子<hi>萊姜姓故</hi>
　<hi>召之</hi>萊子不㑹故晏弱城東陽以逼之<hi>為六年滅萊傳東陽杜注齊竟</hi>
　<hi>上邑今東陽城在山東臨胊縣東</hi>
　<hi>公羊傳</hi>齊姜者何齊姜與繆姜則未知其為宣夫人與<lb/>
　成夫人與<lb/>
叔孫豹如宋<lb/>
<pb n="10a"/>
　<hi>左傳</hi>穆叔聘于宋通嗣君也<lb/>
冬仲孫蔑㑹晉荀罃齊崔杼宋華元衛孫林父曹人邾<lb/>
人滕人薛人小邾人于戚遂城虎牢<lb/>
　<hi>左傳</hi>冬復㑹于戚齊崔武子及滕薛小邾之大夫皆㑹<lb/>
　知武子之言故也<hi>武子言事將在齊齊人懼帥小國而㑹之</hi>遂城虎牢鄭<lb/>
　人乃成<lb/>
　<hi>公羊傳</hi>虎牢者何鄭之邑也其言城之何取之也取之<lb/>
　則曷為不言取之為中國諱也曷為為中國諱諱伐<lb/>
<pb n="10b"/>
　喪也曷為不繋乎鄭為中國諱也大夫無遂事此其<lb/>
　言遂何歸惡乎大夫也<lb/>
　<hi>穀梁傳</hi>若言中國焉<hi>中國猶國中也不繋虎/牢于鄭如國中之邑也</hi>内鄭也<hi>鄭服</hi>
　<hi>罪故内之</hi>
　　鄭當南北之衝故禦楚必先服鄭而虎牢乃鄭之<lb/>
　　要塞城虎牢則鄭不敢南嚮楚不得北師而天下<lb/>
　　蒙其安故不繋于鄭示鄭不得專也自平王東遷<lb/>
　　鄭武公為卿士王賜之虎牢以東後失其地鄭厲<lb/>
<pb n="11a"/>
　　公納惠王王復與之然齊桓之霸説鄭申侯而與<lb/>
　　之虎牢則固未嘗以虎牢為中國之輕重也至晉<lb/>
　　厲悼時則近楚微國吞噬靡遺若陳若蔡若許皆<lb/>
　　世服焉鄢陵之後三合諸侯連諸國之師而不能<lb/>
　　服鄭楚與鄭無嵗不加兵於宋及虎牢既城則雞<lb/>
　　澤之盟鄭不召而自至而陳亦改圖北嚮則是役<lb/>
　　也成功甚大而義亦無愆此聖人所以不繋之鄭<lb/>
　　與<lb/>
<pb n="11b"/>
楚殺其大夫公子申<lb/>
　<hi>左傳</hi>楚公子申為右司馬多受小國之賂以逼子重子<lb/>
　辛楚人殺之故書曰楚殺其大夫公子申<hi>言所以致國討之文</hi>
三年春楚公子嬰齊帥師伐吳<hi>吳楚争疆自此始</hi>
　<hi>左傳</hi>三年春楚子重伐吳為簡之師<hi>簡選練</hi>克鳩兹至于<lb/>
　衡山<hi>鳩兹杜注吳邑在丹陽蕪湖縣東今江南蕪湖縣東有鳩兹港是也衡山杜注在吳興府烏程</hi>
　<hi>縣南案烏程去蕪湖甚逺今江南當塗縣東北有横山似為近之</hi>使鄧廖帥組甲三<lb/>
　百被練三千<hi>組甲漆甲成組文被練練袍</hi>以侵吳吳人要而擊之<lb/>
<pb n="12a"/>
　獲鄧廖其能免者組甲八十被練三百而已子重歸<lb/>
　既飲至三日吳人伐楚取駕駕良邑也鄧廖亦楚之<lb/>
　良也君子謂子重于是役也所獲不如所亡<hi>當時君子</hi>楚<lb/>
　人以是咎子重子重病之遂遇心疾而卒<lb/>
　　楚始伐吳以吳與於鍾離之㑹也楚自鄢陵以後<lb/>
　　勢稍挫屈畏晉與諸侯并力謀之而吳乘其後故<lb/>
　　先有事於吳然國政失御大臣相殘既與晉讎又<lb/>
　　結吳怨適見其謀國之不臧耳<lb/>
<pb n="12b"/>
公如晉<lb/>
　<hi>左傳</hi>公如晉始朝也<lb/>
　　童子侯不朝王盖不可接以成人之禮也豈可反<lb/>
　　朝同列乎<lb/>
夏四月壬戌公及晉侯盟于長樗<hi>長樗孔氏穎逹曰近城地</hi>
　<hi>左傳</hi>夏盟于長樗孟獻子相公稽首知武子曰天子在<lb/>
　而君辱稽首寡君懼矣<hi>稽首事天子之禮</hi>孟獻子曰以敝邑<lb/>
　介在東表密邇仇讎<hi>仇讎謂齊楚與晉争</hi>寡君將君是望敢不<lb/>
<pb n="13a"/>
　稽首<hi>傳言獻子能固事盟主</hi>
　　春秋時諸侯不親盟於他國文二年公如晉晉人<lb/>
　　使陽處父盟公三年請改盟猶盟於其國非禮也<lb/>
　　今悼公修禮於魯若不敢使魯君就已而出盟於<lb/>
　　外以相就者然此諸侯所以睦於晉也<lb/>
公至自晉<lb/>
　<hi>附録左傳</hi>晉為鄭服故且欲修吳好<hi>鄭服在前年</hi>將合諸侯使<lb/>
　士匄告於齊曰寡君使匄以嵗之不易<hi>不易多難也</hi>不虞<lb/>
<pb n="13b"/>
　之不戒寡君願與一二兄弟相見以謀不協請君臨<lb/>
　之使匄乞盟齊侯欲勿許而難為不協乃盟于耏外<lb/>
　<hi>耏杜注水名案耏水即時水也平地出泉曰耏</hi>祁奚請老晉侯問嗣焉<hi>嗣續其職</hi>
　<hi>者</hi>稱解狐其讎也將立之而卒<hi>解狐卒</hi>又問焉對曰午<lb/>
　也可<hi>午祁奚子</hi>于是羊舌職死矣晉侯曰孰可以代之對<lb/>
　曰赤也可<hi>赤職之子伯華</hi>于是使祁午為中軍尉羊舌赤佐<lb/>
　之<hi>各代其父</hi>君子謂祁奚于是能舉善矣稱其讎不為諂<lb/>
　立其子不為比舉其偏不為黨<hi>偏屬也</hi>商書曰無偏無<lb/>
<pb n="14a"/>
　黨王道蕩蕩<hi>商書洪範蕩蕩平正無私</hi>其祁奚之謂矣解狐得舉<lb/>
　<hi>未得位故曰得舉</hi>祁午得位伯華得官建一官而三物成<hi>一官</hi>
　<hi>軍尉物事也</hi>能舉善也夫唯善故能舉其類詩云惟其有<lb/>
　之是以似之<hi>詩小雅言唯有徳之人能舉似已者</hi>祁奚有焉<lb/>
六月公㑹單子晉侯宋公衛侯鄭伯莒子邾子齊世子<lb/>
光己未同盟于雞澤<hi>雞澤杜注在廣平曲梁縣西南後漢志曲梁侯國有雞澤即春秋同</hi>
　<hi>盟處也今曲梁故城在直隸廣平府東北</hi>
　<hi>左傳</hi>六月公㑹單頃公及諸侯己未同盟于雞澤晉侯<lb/>
<pb n="14b"/>
　使荀㑹逆吳子于淮上吳子不至<hi>道逺多難</hi>
　<hi>穀梁傳</hi>同者有同也同外楚也<lb/>
　　是時諸侯同心病楚鄭亦因城虎牢而服焉故載<lb/>
　　書要言同盟書日於諸侯之下所以别㑹與盟之<lb/>
　　異日也他盟但合諸侯行盟禮故書某日㑹某侯<lb/>
　　盟於某地此則既行㑹禮别日又行盟禮故書日<lb/>
　　以隔之其與首止葵丘再書地異者無大美惡則<lb/>
　　舉其重者而已<lb/>
<pb n="15a"/>
陳侯使袁僑如㑹<lb/>
　<hi>左傳</hi>楚子辛為令尹侵欲于小國陳成公使袁僑如㑹<lb/>
　求成<hi>袁僑濤塗四世孫</hi>晉侯使和組父吿于諸侯<lb/>
　<hi>公羊傳</hi>其言如㑹何後㑹也<lb/>
　<hi>穀梁傳</hi>如㑹外乎㑹也<hi>外乎㑹者明本非㑹内也諸侯已㑹乃至耳</hi>于㑹受<lb/>
　命也<lb/>
　　陳自辰陵即楚二十有八年今聞鄭伯受盟乃使<lb/>
　　大夫求成於晉本非召㑹又後時故書如㑹<lb/>
<pb n="15b"/>
戊寅叔孫豹及諸侯之大夫及陳袁僑盟<hi>諸侯在而大夫自為盟始</hi>
　<hi>于此</hi>
　<hi>左傳</hi>秋叔孫豹及諸侯之大夫及陳袁僑盟陳請服也<lb/>
　<hi>公羊傳</hi>曷為殊及陳袁僑為其與袁僑盟也<hi>喜得陳故殊之</hi>
　<hi>穀梁傳</hi>及以及與之也<hi>但言叔孫豹及諸侯之大夫則無以表袁僑之得禮故再言及</hi>
　<hi>明獨與袁僑不與諸侯之大夫</hi>諸侯以為可與則與之不可與則釋<lb/>
　之諸侯盟又大夫相與私盟是大夫張也故雞澤之<lb/>
　㑹諸侯始失正矣大夫執國權曰袁僑異之也<hi>異袁僑之</hi>
<pb n="16a"/>
　<hi>得禮</hi>
　　虎牢既城鄭人來歸而陳亦改圖鄭君先至諸侯<lb/>
　　既與之盟而後陳袁僑至故使大夫盟之此悼公<lb/>
　　所以持大體也傳謂諸侯盟大夫又相與私盟為<lb/>
　　大夫張過矣湨梁之㑹諸侯不盟而大夫盟責大<lb/>
　　夫之專可也此書諸侯之大夫及陳袁僑盟則大<lb/>
　　夫奉君命以即事禮安而分明安得謂大夫専而<lb/>
　　諸侯失其柄乎<lb/>
<pb n="16b"/>
　<hi>附錄左傳</hi>晉侯之弟揚干亂行于曲梁<hi>行陳次曲梁晉地</hi>魏絳戮<lb/>
　其僕晉侯怒謂羊舌赤曰合諸侯以為榮也揚干為<lb/>
　戮何辱如之必殺魏絳無失也對曰絳無貳志事君<lb/>
　不辟難有罪不逃刑其將來辭何辱命焉言終魏絳<lb/>
　至授僕人書<hi>僕人晉侯御僕</hi>將伏劍士魴張老止之公讀其<lb/>
　書曰日君乏使使臣斯司馬<hi>斯此也</hi>臣聞師衆以順為<lb/>
　武<hi>順莫敢違</hi>軍事有死無犯為敬<hi>守官行法雖死不敢有違</hi>君合諸侯<lb/>
　臣敢不敬君師不武執事不敬罪莫大焉臣懼其死<lb/>
<pb n="17a"/>
　以及揚干無所逃罪不能致訓至于用鉞<hi>用鉞斬揚干之僕</hi>
　臣之罪重敢有不從以怒君心<hi>言不敢不從戮</hi>請歸死於司<lb/>
　寇公跣而出曰寡人之言親愛也吾子之討軍禮也<lb/>
　寡人有弟弗能教訓使干大命寡人之過也子無重<lb/>
　寡人之過<hi>魏絳死為重過</hi>敢以為請晉侯以魏絳為能以刑<lb/>
　佐民矣反役與之禮食使佐新軍<hi>羣臣旅㑹今欲顯魏絳故特為設禮</hi>
　<hi>食</hi>張老為中軍司馬<hi>代魏/絳</hi>士富為候奄<hi>代張老士富士㑹别族</hi>
　　楚司馬公子何忌侵陳陳叛故也<lb/>
<pb n="17b"/>
秋公至自㑹<lb/>
冬晉荀罃帥師伐許<lb/>
　<hi>左傳</hi>許靈公事楚不㑹于雞澤冬晉知武子帥師伐許<lb/>
　　責許不㑹于雞澤也許自新城以來困於鄭脅於<lb/>
　　楚不與中國㑹盟久矣今以陳鄭偶服遂侈然求<lb/>
　　多於許其心褊矣宜不得許且竝陳鄭而失之也<lb/>
四年春王三月己酉陳侯午卒<lb/>
　<hi>左傳</hi>四年春楚師為陳叛故猶在繁陽<hi>前年何忌之師侵陳今猶未還</hi>
<pb n="18a"/>
　<hi>繁陽杜注楚地在汝南鮦陽縣南今河南新蔡縣有繁陽亭</hi>韓獻子患之言于朝<lb/>
　曰文王帥殷之叛國以事紂唯知時也今我易之難<lb/>
　哉三月陳成公卒楚人將伐陳聞䘮乃止陳人不聼<lb/>
　命臧武仲聞之曰陳不服于楚必亡大國行禮焉而<lb/>
　不服在大猶有咎而况小乎夏楚彭名侵陳陳無禮<lb/>
　故也<hi>為下陳圍頓傳</hi>
　　襄公名午與陳侯同名經不為國諱者周人雖以<lb/>
　　諡易名因而有諱然考之禮律亦有不盡諱者後<lb/>
<pb n="18b"/>
　　世忌諱繁而名實亂矣䇿書所紀不宜變易故莊<lb/>
　　公名同而書同盟僖公名申而書戊申定公名宋<lb/>
　　而書宋公皆臨文不諱之法也<lb/>
夏叔孫豹如晉<lb/>
　<hi>左傳</hi>穆叔如晉報知武子之聘也<hi>武子聘在元年</hi>晉侯享之金<lb/>
　奏肆夏之三不拜<hi>肆夏樂曲名周禮以鐘鼓奏九夏其二曰肆夏三曰韶夏四曰納夏</hi>
　<hi>盖擊鐘而奏此三夏曲</hi>工歌文王之三又不拜<hi>工樂人也文王之三大雅之首</hi>
　<hi>文王大明緜</hi>歌鹿鳴之三三拜<hi>小雅之首鹿鳴四牡皇皇者華</hi>韓獻子使<lb/>
<pb n="19a"/>
　行人子員問之曰子以君命辱於敝邑先君之禮藉<lb/>
　之以樂以辱吾子吾子舍其大而重拜其細敢問何<lb/>
　禮也對曰三夏天子所以享元侯也使臣弗敢與聞<lb/>
　文王兩君相見之樂也臣不敢及<hi>及與也</hi>鹿鳴君所以<lb/>
　嘉寡君也敢不拜嘉<hi>歌鹿鳴義取我有嘉賔叔孫奉君命而來以叔孫為嘉賔乃所</hi>
　<hi>以嘉魯君也</hi>四牡君所以勞使臣也敢不重拜<hi>詩言使臣乗四牡騑</hi>
　<hi>騑然行不止勤勞也晉以叔孫來聘故以此勞之</hi>皇皇者華君教使臣曰必<lb/>
　諮於周<hi>皇皇者華君遣使臣之詩言忠臣奉使能光輝君命如華之皇皇然又當諮於忠信以補</hi>
<pb n="19b"/>
　<hi>不及忠信為周其詩曰周爰諮諏周爰諮謀周爰諮度周爰諮詢言必於忠信之人詢此四事</hi>臣聞<lb/>
　之訪問於善為咨<hi>問善道</hi>咨親為詢<hi>問親戚之義</hi>咨禮為度<lb/>
　<hi>問禮冝</hi>咨事為諏<hi>問政/事</hi>咨難為謀<hi>問患難</hi>臣獲五善敢不<lb/>
　重拜<lb/>
秋七月戊子夫人姒氏薨<hi>姒公羊作弋下定姒同</hi>
　<hi>左傳</hi>秋定姒薨不殯於廟無櫬不虞<hi>櫬親身棺季孫以定姒本賤不欲以</hi>
　<hi>夫人禮卒之虞祭也</hi>匠慶謂季文子曰<hi>匠慶魯大夫</hi>子為正卿而小<lb/>
　君之䘮不成不終君也<hi>慢其母是不終事君之道</hi>君長誰受其咎<lb/>
<pb n="20a"/>
　初季孫為已樹六檟于蒲圃東門之外<hi>蒲圃場圃名季文子樹檟</hi>
　<hi>欲自為櫬</hi>匠慶請木<hi>為定姒/作櫬</hi>季孫曰略<hi>不以道取為略</hi>匠慶用蒲<lb/>
　圃之檟季孫不御<hi>御止也傳言遂得成禮故經無異文</hi>君子曰志所謂<lb/>
　多行無禮必自及也其是之謂乎<lb/>
　　孔氏穎達曰二年齊姜薨葬者成公夫人也據傳<lb/>
　　匠慶之言則定姒襄公生母王氏葆曰定十五年<lb/>
　　書葬定姒哀公之母也自襄至哀歴世未逺不應<lb/>
　　同諡曰定文必有誤<lb/>
<pb n="20b"/>
葬陳成公<lb/>
　　陳即晉魯㑹其葬故書<lb/>
八月辛亥葬我小君定姒<lb/>
　<hi>公羊傳</hi>定弋者何襄公之母也<lb/>
　　未踰月而速葬其禮畧也盖行父本不欲以夫人<lb/>
　　之禮葬不得已于人言則畧其禮季氏無君之心<lb/>
　　自行父已兆其端矣<lb/>
冬公如晉<lb/>
<pb n="21a"/>
　<hi>左傳</hi>冬公如晉聼政<hi>受貢賦多/少之政</hi>晉侯享公公請屬鄫<hi>鄫杜</hi>
　<hi>注小國琅邪鄫縣欲使屬魯如須句顓臾之比</hi>晉侯不許孟獻子曰以寡君<lb/>
　之密邇于仇讎而願固事君無失官命<hi>晉官徵發之命</hi>鄫無<lb/>
　賦于司馬<hi>晉司馬掌諸侯之賦</hi>為執事朝夕之命敝邑敝邑褊<lb/>
　小闕而為罪<hi>闕不共也</hi>寡君是以願借助焉晉侯許之<hi>為明</hi>
　<hi>年叔孫豹鄫世子巫如晉𫝊</hi>
　　襄公之生至是始七嵗且有母䘮而急於朝晉豈<lb/>
　　公所自主乎盖行父懲於歸父之事欲專魯而過<lb/>
<pb n="21b"/>
　　禮以自媚於晉不顧其君之㓜弱不能勝勞役而<lb/>
　　任禮事也行父託言居守而使孟獻子從行故吳<lb/>
　　人曰國君道長而大夫不出門正謂是耳<lb/>
陳人圍頓<lb/>
　<hi>左傳</hi>楚人使頓閒陳而侵伐之<hi>閒伺其隙</hi>故陳人圍頓<lb/>
　　楚圍陳納頓子陳畏楚而不敢報陳改事晉楚使<lb/>
　　頓閒陳而侵伐之故陳人圍頓自㑹于雞澤以後<lb/>
　　伐許圍頓皆霸勢之將興而晉之謀國者皆務苟<lb/>
<pb n="22a"/>
　　安而不能保陳終成南北分霸之勢不亦悖乎<lb/>
　<hi>附錄左傳</hi>無終子嘉父使孟樂如晉<hi>無終杜注山戎國名今順天府玉田縣西</hi>
　<hi>有古無終城子爵也嘉父名孟樂其使臣</hi>因魏莊子納虎豹之皮以請和<lb/>
　諸戎<hi>欲戎與晉和莊子魏絳</hi>晉侯曰戎狄無親而貪不如伐之<lb/>
　魏絳曰諸侯新服陳新來和將觀於我我徳則睦否<lb/>
　則攜貳勞師於戎而楚伐陳必弗能救是棄陳也諸<lb/>
　華必叛戎禽獸也獲戎失華無乃不可乎夏訓有之<lb/>
　曰有窮后羿<hi>夏訓夏書有窮杜注國名水經注窮水出於安豐在今英山縣境羿有窮君之</hi>
<pb n="22b"/>
　<hi>號</hi>公曰后羿何如<hi>怪其言不次故問之</hi>對曰昔有夏之方衰也<lb/>
　后羿自鉏遷於窮石因夏民以代夏政<hi>禹孫太康滛放失國夏人</hi>
　<hi>立其弟仲康仲康卒子相立羿遂代相號曰有窮鉏杜注羿本國名今直隸滑縣東有鉏城</hi>恃其<lb/>
　射也<hi>羿善射</hi>不脩民事而滛於原獸棄武羅伯因熊髠<lb/>
　尨圉<hi>四子皆羿賢臣</hi>而用寒浞寒浞伯明氏之讒子弟也<hi>寒杜</hi>
　<hi>注寒國北海平夀縣東有寒亭在今山東濰縣東北伯明其君名</hi>伯明后寒棄之夷<lb/>
　羿收之<hi>夷氏</hi>信而使之以為己相浞行媚於内<hi>内宫人</hi>而<lb/>
　施賂於外愚弄其民而虞羿於田<hi>樂之以遊田</hi>樹之詐慝<lb/>
<pb n="23a"/>
　以取其國家外内咸服羿猶不悛將歸自田<hi>羿獵還</hi>家<lb/>
　衆殺而亨之以食其子<hi>食羿子</hi>其子不忍食諸死于窮<lb/>
　門靡奔有鬲氏<hi>靡夏遺臣事羿者有鬲杜注國名平原鬲縣今山東徳平縣東有故鬲城</hi>
　浞因羿室<hi>就其妃妾</hi>生澆及豷恃其讒慝詐偽而不徳于<lb/>
　民使澆用師滅斟灌及斟尋氏<hi>二國夏同姓諸侯后相所依杜注樂安壽</hi>
　<hi>光縣東南有灌亭北海平夀縣東南有斟亭今斟灌城在山東夀光縣東北斟尋城在山東濰縣西南</hi>
　處澆于過處豷于戈<hi>過戈杜注皆國名東萊掖縣北有過鄉戈在宋鄭之閒按今山</hi>
　<hi>東萊州府治即過國也</hi>靡自有鬲氏收二國之燼<hi>燼遺民</hi>以滅浞<lb/>
<pb n="23b"/>
　而立少康<hi>少康夏后相之子</hi>少康滅澆于過后杼滅豷于戈<lb/>
　<hi>后杼少康子</hi>有窮由是遂亡<hi>浞因羿室故不改有窮之號</hi>失人故也昔<lb/>
　周辛甲之為大史也命百官官箴王闕<hi>辛甲周武王大史使百官</hi>
　<hi>各為箴辭以戒王過</hi>于虞人之箴曰<hi>虞人掌/田獵</hi>芒芒禹迹<hi>芒芒逺貌</hi>畫<lb/>
　為九州經啓九道<hi>啓開九州之道</hi>民有寢廟獸有茂草各有<lb/>
　攸處徳用不擾在帝夷羿冒于原獸<hi>冒貪也</hi>忘其國恤<lb/>
　而思其麀牡武不可重<hi>重猶數也</hi>用不恢于夏家獸臣司<lb/>
　原敢告僕夫<hi>獸臣虞人告僕夫不敢斥尊</hi>虞箴如是可不懲乎于<lb/>
<pb n="24a"/>
　是晉侯好田故魏絳及之公曰然則莫如和戎乎對<lb/>
　曰和戎有五利焉戎狄荐居貴貨易土<hi>荐聚也易猶輕也</hi>土<lb/>
　可賈焉一也邊鄙不聳民狎其野穡人成功二也<hi>聳懼</hi>
　<hi>狎習也</hi>戎狄事晉四鄰振動諸侯威懷三也以徳綏戎<lb/>
　師徒不勤甲兵不頓四也<hi>頓壞也</hi>鑒于后羿而用徳度<lb/>
　逺至邇安五也君其圖之公説使魏絳盟諸戎修民<lb/>
　事田以時<hi>傳言晉侯能用善謀</hi>　冬十月邾人莒人伐鄫臧紇<lb/>
　救鄫侵邾敗于狐駘<hi>臧紇武仲狐駘杜注邾地魯國番縣東南有目台亭今狐駘山</hi>
<pb n="24b"/>
　<hi>在山東滕縣東南</hi>國人逆䘮者皆髽魯于是乎始髽<hi>髽麻髮合䘮禮</hi>
　<hi>之始變</hi>國人誦之曰臧之狐裘敗我于狐駘<hi>臧紇時服狐裘</hi>我<lb/>
　君小子朱儒是使朱儒朱儒使我敗于邾<hi>公㓜弱故曰小子臧</hi>
　<hi>紇短小故曰朱儒敗不書魯人諱之</hi>
五年春公至自晉<lb/>
　<hi>左傳</hi>五年春公至自晉<lb/>
　<hi>附録左傳</hi>王使王叔陳生愬戎于晉<hi>王叔周卿士時戎侵虣故</hi>晉人執<lb/>
　之士魴如京師言王叔之貳于戎也<lb/>
<pb n="25a"/>
夏鄭伯使公子發來聘<lb/>
　<hi>左傳</hi>夏鄭子國來聘通嗣君也<hi>鄭僖公初即位</hi>
　　魯與鄭自輸平來盟以後聘使不通終春秋僅見<lb/>
　　於此則以晉霸復興諸侯輯睦也<lb/>
叔孫豹鄫世子巫如晉<hi>鄫榖梁作繒後同</hi>
　<hi>左傳</hi>穆叔覿鄫大子于晉以成屬鄫<hi>覿見也前年請屬鄫故將鄫大子巫</hi>
　<hi>如晉以成之</hi>書曰叔孫豹鄫大子巫如晉言比諸魯大夫<lb/>
　也<lb/>
<pb n="25b"/>
　<hi>公羊傳</hi>外相如不書此何以書為叔孫豹率而與之俱<lb/>
　也叔孫豹則曷為率而與之俱盖舅出也<hi>巫者鄫前夫人襄公</hi>
　<hi>母姊妹之子也俱莒外孫故曰舅出</hi>莒將滅之故相與往殆乎晉也<hi>殆疑</hi>
　<hi>也以疑讞于晉</hi>莒將滅之則曷為相與往殆乎晉取後乎莒<lb/>
　也其取後乎莒柰何莒女有為鄫夫人者盖欲立其<lb/>
　出也<hi>時莒女嫁為鄫後夫人夫人女還嫁莒有外孫鄫子愛後夫人而無子欲立其外孫魯因為之</hi>
　<hi>往讞于晉</hi>
　<hi>穀梁傳</hi>外不言如而言如為我事往也<lb/>
<pb n="26a"/>
　　外相如不書鄫世子之如晉何以書以鄫既屬魯<lb/>
　　叔孫豹率而與之俱故比諸魯大夫耳豹與鄫世<lb/>
　　子同如晉而不言及是旅見於晉也晉之汰亦甚<lb/>
　　矣<lb/>
仲孫蔑衛孫林父㑹吳於善道<hi>道公羊榖梁作稲善道杜注地闕按阮勝之南</hi>
　<hi>兗州記盱眙本吳善道地今屬江南泗州</hi>
　<hi>左傳</hi>吳子使壽越如晉<hi>壽越吳/大夫</hi>辭不㑹於雞澤之故<hi>三年</hi>
　<hi>㑹雞澤吳不至今來謝之</hi>且請聽諸侯之好晉人將為之合諸侯<lb/>
<pb n="26b"/>
　使魯衛先㑹吳且告㑹期故孟獻子孫文子㑹吳於<lb/>
　善道<lb/>
　<hi>穀梁傳</hi>吳謂善伊謂稻緩號從中國名從主人<hi>吳之土音與中</hi>
　<hi>國異其所號地形物類當從中國以教殊俗故不言伊緩而言善稲若人名則從其本國所稱</hi>
　　晉將邀吳為戚之㑹魯衛近吳且俱同姓故先使<lb/>
　　通好不言及同受命於晉也不列敘而别言㑹吳<lb/>
　　者吳人在善道蔑與林父往㑹之也<lb/>
秋大雩<lb/>
<pb n="27a"/>
　<hi>左傳</hi>秋大雩旱也<lb/>
楚殺其大夫公子壬夫<lb/>
　<hi>左傳</hi>楚人討陳叛故曰由令尹子辛實侵欲焉乃殺之<lb/>
　書曰楚殺其大夫公子壬夫貪也君子謂楚共王于<lb/>
　是不刑詩曰周道挺挺我心扃扃講事不令集人來<lb/>
　定<hi>逸詩也挺挺正直也扃扃明察也講謀也言謀事不善聚致賢人以定之</hi>已則無信而<lb/>
　殺人以逞不亦難乎夏書曰成允成功<hi>夏書大禹謨允信也言信</hi>
　<hi>成然後有成功</hi>
<pb n="27b"/>
　　壬夫侵欲固有罪矣然楚子不能申明法教禁之<lb/>
　　於先及陳怨已深伐之不服始歸咎而殺之豈用<lb/>
　　刑之正哉故稱國以殺罪累上也<lb/>
公㑹晉侯宋公陳侯衛侯鄭伯曹伯莒子邾子滕子薛<lb/>
伯齊世子光吳人鄫人于戚<lb/>
　<hi>左傳</hi>九月丙午盟于戚㑹吳且命戍陳也<hi>不書盟盖不以盟告廟</hi>
　穆叔以屬鄫為不利使鄫大夫聴命于㑹<hi>傳言鄫人所以見于</hi>
　<hi>戚㑹</hi>
<pb n="28a"/>
　<hi>公羊傳</hi>吳何以稱人吳鄫人云則不辭<lb/>
　　晉合諸侯而吳來聴命與吳居其所而諸國往㑹<lb/>
　　之者異矣故列敘而不殊㑹其稱人與鄫竝列不<lb/>
　　得云吳鄫人也<lb/>
公至自㑹<lb/>
冬戍陳<lb/>
　<hi>公羊傳</hi>孰戍之諸侯戍之曷為不言諸侯戍之離至不<lb/>
　可得而序<hi>離至離别前後至也</hi>故言我也<hi>以魯至時書</hi>
<pb n="28b"/>
　<hi>穀梁傳</hi>内辭也<hi>不言諸侯是魯戌之</hi>
　　諸侯受命于戚各以師戍陳離至不可得而序故<lb/>
　　獨書魯戍也齊桓不戰而屈楚晉文戰而屈楚悼<lb/>
　　公通吳以制楚又戍守陳鄭事勢各異不可以優<lb/>
　　劣論也<lb/>
楚公子貞帥師伐陳公㑹晉侯宋公衛侯鄭伯曹伯齊<lb/>
世子光救陳十有二月公至自救陳<hi>曹伯下公羊穀梁有莒子邾子滕子</hi>
　<hi>薛伯</hi>
<pb n="29a"/>
　<hi>左傳</hi>楚子囊為令尹<hi>公子貞</hi>范宣子曰我䘮陳矣楚人討<lb/>
　貳而立子囊必改行<hi>改子辛行</hi>而疾討陳陳近于楚民朝<lb/>
　夕急能無往乎有陳非吾事也無之而後可冬諸侯<lb/>
　戍陳子囊伐陳十一月甲午㑹于城棣以救之<hi>城棣杜注</hi>
　<hi>鄭地陳畱酸棗縣西南有棣城寰宇記有南棣城北棣城在陽武縣北今屬河南開封府</hi>
　<hi>穀梁傳</hi>善救陳也<lb/>
　　晉之於陳既勤戍於無事之時復率救於被兵之<lb/>
　　日可謂勤矣卒不能保陳以楚益張而陳近焉事<lb/>
<pb n="29b"/>
　　勢實然然非悼公即世必能與楚相持不至南北<lb/>
　　分霸也<lb/>
辛未季孫行父卒<lb/>
　<hi>左傳</hi>季文子卒大夫入斂公在位<hi>在阼階西鄉</hi>宰庀家器為<lb/>
　𦵏備<hi>庀具也</hi>無衣帛之妾無食粟之馬無藏金玉無重<lb/>
　器備<hi>器備謂珍寳甲兵之物</hi>君子是以知季文子之忠于公室<lb/>
　也相三君矣而無私積可不謂忠乎<lb/>
　　先儒以左氏所稱多謂行父忠慎然子赤之弑行<lb/>
<pb n="30a"/>
　　父非惟坐視而又為仲遂奔走焉及宣公既殁復<lb/>
　　乘閒以逐歸父而三桓之勢成孟叔且拱手以聴<lb/>
　　於季氏矣其妾不衣帛馬不食粟乃矯情悦衆以<lb/>
　　自固其身家與陳氏燠休齊民之意同故孔子譏<lb/>
　　其三思而朱子尤深惡之洵論世知人之特識也<lb/>
六年春王三月壬午把伯姑容卒<lb/>
　<hi>左傳</hi>六年春杞桓公卒始赴以名同盟故也<hi>把入春秋未嘗書名</hi>
　<hi>桓公三與成公同盟故赴以名</hi>
<pb n="30b"/>
夏宋華弱來奔<lb/>
　<hi>左傳</hi>宋華弱與樂轡少相狎長相優又相謗也<hi>華弱樂轡皆宋</hi>
　<hi>大夫狎親習也優調戲也</hi>子蕩怒以弓梏華弱于朝<hi>子蕩樂轡也張弓以貫其</hi>
　<hi>頸若械之在手故曰梏</hi>平公見之曰司武而梏于朝難以勝矣<lb/>
　<hi>司武司馬</hi>遂逐之夏宋華弱來奔司城子罕曰同罪異罰<lb/>
　非刑也專戮于朝罪孰大焉亦逐子蕩子蕩射子罕<lb/>
　之門曰幾日而不我從<hi>言亦當見逐</hi>子罕善之如初<lb/>
秋葬把桓公<lb/>
<pb n="31a"/>
滕子來朝<lb/>
　<hi>左傳</hi>秋滕成公來朝始朝公也<lb/>
莒人滅鄫<lb/>
　<hi>左傳</hi>莒人滅鄫鄫恃賂也<hi>歸魯貢恃之而慢莒故滅</hi>
　<hi>穀梁傳</hi>非滅也中國日卑國月夷狄時鄫中國也而時<lb/>
　非滅也家有既亡國有既滅<hi>家立異姓為後則亡國立異姓為嗣則滅既盡</hi>
　<hi>也</hi>滅而不自知由别之而不别也<hi>立嗣宜分别同姓而繒不别</hi>莒<lb/>
　人滅繒非滅也立異姓以莅祭祀滅亡之道也<lb/>
<pb n="31b"/>
　　魯既請於晉以屬鄫而中棄之晉為盟主坐視莒<lb/>
　　人滅同盟之國而不能正皆罪也公穀以昭四年<lb/>
　　書取鄫疑鄫未嘗滅故有立異姓為後之説不知<lb/>
　　莒人始滅之繼又復之使為附庸其後魯又取之<lb/>
　　與鄭既滅許而許復見經等耳果立異姓為後聖<lb/>
　　人宜直書其事以為世戒顧隱其辭曰滅則後人<lb/>
　　但知鄫之滅而無由知其立異姓為後也鑿而蔽<lb/>
　　於理故不可從<lb/>
<pb n="32a"/>
冬叔孫豹如邾<lb/>
　<hi>左傳</hi>冬穆叔如邾聘且修平<hi>平四年狐駘戰</hi>
　　公初即位邾子來朝四年有狐駘之戰至是往聘<lb/>
　　修平以無忘舊好也<lb/>
季孫宿如晉<lb/>
　<hi>左傳</hi>晉人以鄫故來討曰何故亡鄫<hi>鄫屬魯見滅故晉責魯</hi>季武<lb/>
　子如晉見且聼命<hi>武子季孫宿始代父為卿見大國聼命受罪</hi>
　　宿行父之子也父䘮未期而遽如晉時襄公㓜弱<lb/>
<pb n="32b"/>
　　宿代父執政急自托於晉而實非公意也傳謂晉<lb/>
　　人以鄫故來討非也前年㑹戚己命鄫聼命於㑹<lb/>
　　鄫之亡於魯何與耶<lb/>
十有二月齊侯滅萊<lb/>
　<hi>左傳</hi>十一月齊侯滅萊萊恃謀也<hi>賂夙沙衛之謀也事在二年</hi>于鄭<lb/>
　子國之來聘也四月晏弱城東陽而遂圍萊<hi>子國聘在五年</hi>
　<hi>二年晏弱城東陽至五年四月復託治城因遂圍萊</hi>甲寅堙之環城傅于堞<hi>堙土</hi>
　<hi>山也堞女牆也周城為土山及女牆</hi>及把桓公卒之月<hi>此年三月</hi>乙未王湫<lb/>
<pb n="33a"/>
　　帥師及正輿子棠人軍齊師<hi>王湫故齊人成十八年奔萊正輿子萊大夫棠</hi>
　　<hi>杜注萊邑北海即墨縣有棠鄉今縣南甘棠社即古棠鄉也縣屬山東</hi>齊師大敗之丁<lb/>
　　未入萊萊共公浮柔奔棠<hi>浮柔萊共公名</hi>正輿子王湫奔莒<lb/>
　　莒人殺之四月陳無宇獻萊宗器于襄宫<hi>無宇桓子陳完𤣥孫</hi>
　　<hi>襄宫齊襄公廟</hi>晏弱圍棠十一月丙辰而滅之遷萊于郳<hi>遷萊</hi>
　　<hi>子于郳國</hi>高厚崔杼定其田<hi>高厚高固子</hi>
　　<hi>公羊傳</hi>曷為不言萊君出奔國滅君死之正也<lb/>
　　　萊近齊齊圖萊久矣自宣七年伐萊至是滅之晉<lb/>
<pb n="33b"/>
　　　文襄之世諸侯無敢相滅者成景以後開地於狄<lb/>
　　　數滅小國故雖悼公復霸亦不能禁諸侯之相滅<lb/>
　　　也<lb/>
　<lb/>
　<lb/>
　<lb/>
　<lb/>
日講春秋解義卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷二<lb/>
　　隱公<lb/>
　三年春王二月己巳日有食之<hi>此書日食之始</hi>
　　<hi>公羊傳</hi>何以書記異也日食則曷為或日或不日或言<lb/>
　　朔或不言朔曰某月某日朔日有食之者食正朔也<lb/>
　　<hi>桓公三年秋七月壬辰朔日有食之是也</hi>其或日或不日或失之前或失<lb/>
　　之後失之前者朔在前也<hi>謂二日食己巳日有食之是也</hi>失之後者<lb/>
<pb n="1b"/>
　　朔在後也<hi>謂晦日食莊公十八年三月日有食之是也</hi>
　　<hi>穀梁傳</hi>言日不言朔食晦日也其日有食之何也吐者<lb/>
　　外壤食者内壤<hi>壤日之輪廓其所吐出者壤在外其所呑食者壤入于内</hi>闕然不<lb/>
　　見其壤有食之者也<hi>日既闕損不知壤之所在必有物食之</hi>有内辭也<lb/>
　　或外辭也<hi>食者内壤故曰内辭吐者外壤故曰外辭傳無外辭之文者盖時無外壤也而曰或</hi>
　　<hi>外辭者因事以推明義例耳</hi>有食之者内于日也<hi>日食既有兩種之辭今直云有</hi>
　　<hi>食之者為壤在于内也</hi>其不言食之者何也<hi>謂經不明言月之食日也</hi>知其<lb/>
　　不可知知也<hi>聖人慎疑所謂不知為不知是知也</hi>
<pb n="2a"/>
　　厯法周天之度日行疾月行遲日月一歲凡十二<lb/>
　　㑹方㑹則月光都盡而為晦己㑹則月光復蘇而<lb/>
　　為朔當月朔而日月之㑹東西同度南北同道則<lb/>
　　月掩日而日為之食精厯算者皆能豫推之是有<lb/>
　　常度矣既有常度可求則災而非異矣然每食必<lb/>
　　書示後世以遇災而懼之意也亦以示後世治厯<lb/>
　　明時之法也日者衆陽之宗為隂所掩王者於此<lb/>
　　修徳行政扶陽抑隂以見克謹天戒之意經書日<lb/>
<pb n="2b"/>
　　食三十六示人君不可忽天象也<lb/>
三月庚戌天王崩<lb/>
　<hi>左傳</hi>三年春王三月壬戌平王崩赴以庚戌故書之<lb/>
　<hi>公羊傳</hi>何以不書葬天子記崩不記葬必其時也<hi>至尊無所</hi>
　<hi>屈也</hi>諸侯記卒記葬有天子存不得必其時也<hi>設有他故葬必</hi>
　<hi>易期</hi>曷為或言崩或言薨天子曰崩諸侯曰薨大夫曰<lb/>
　卒士曰不䘵<hi>等殺其詞以别尊卑</hi>
　<hi>穀梁𫝊</hi>高曰崩厚曰崩尊曰崩天子之崩以尊也其崩<lb/>
<pb n="3a"/>
　之何也以其在民上故崩之其不名何也大上故不<lb/>
　名也<hi>名者所以相别耳居人之大在民之上故無所名</hi>
　　崩者上墜之形天子之尊四海之内皆當奔喪魯<lb/>
　　君聞赴不㑹有慢上之心故志崩不志𦵏以著其<lb/>
　　罪<lb/>
夏四月辛卯尹氏卒<hi>尹左作君</hi>
　<hi>左傳</hi>夏君氏卒聲子也不赴于諸侯不反哭于寢不祔<lb/>
　于姑<hi>隠不敢從正君之禮故亦不敢備禮于其母</hi>故不曰薨不稱夫人故<lb/>
<pb n="3b"/>
　不言葬不書姓為公故曰君氏<hi>隠見為君故特書于經曰君氏</hi>
　<hi>公羊傳</hi>尹氏者何天子之大夫也其稱尹氏何貶曷為<lb/>
　貶譏世卿世卿非禮也外大夫不卒此何以卒天王<lb/>
　崩諸侯之主也<hi>尹氏主儐贊諸侯</hi>
　<hi>穀梁傳</hi>尹氏者何也天子之大夫也外大夫不卒此何<lb/>
　以卒之也于天子之崩為魯主故隠而卒之<hi>隠猶痛也周禮</hi>
　<hi>大行人之職曰若有大喪則詔相諸侯之禮尹氏時在職而詔魯人之弔者</hi>
　　尹氏王朝世卿書卒來赴也古者論功命爵辨材<lb/>
<pb n="4a"/>
　　授職世禄而不世官故俊傑皆得在位威福不至<lb/>
　　下移尹氏秉鈞為周階亂見於家父所刺考之左<lb/>
　　氏𫝊世執王朝之政春秋於其告喪與立子朝以<lb/>
　　子朝奔楚皆以氏書以著世卿之失為後世戒武<lb/>
　　氏仍叔之子皆此義也且王臣不得外交其死也<lb/>
　　亦不得赴告尹氏卒而來赴於魯越禮踰法書之<lb/>
　　以明人臣之義杜朋黨之原又聖人之微㫖也<lb/>
　<hi>附録左傳</hi>鄭武公莊公為平王卿士王貳于虢<hi>西虢公亦仕王朝王</hi>
<pb n="4b"/>
　<hi>欲分任之</hi>鄭伯怨王王曰無之故周鄭交質王子狐為質<lb/>
　于鄭<hi>狐平王子</hi>鄭公子忽為質于周<hi>忽莊公子</hi>王崩周人將畀<lb/>
　虢公政四月鄭祭足帥師取温之麥<hi>祭足即祭仲也温周畿内邑今</hi>
　<hi>河南温縣有古温城</hi>秋又取成周之禾<hi>成周洛邑也今河南洛陽縣有故城</hi>周鄭<lb/>
　交惡君子曰信不由中質無益也明恕而行要之以<lb/>
　禮雖無有質誰能閒之茍有明信澗谿沼沚之毛<hi>山夾</hi>
　<hi>水為澗山瀆無所通為谿沼池也沚小渚也毛草也</hi>蘋蘩蕰藻之菜<hi>蘋大蓱也蘩皤蒿蕰</hi>
　<hi>藻聚藻也</hi>筐筥錡釜之噐<hi>方曰筐圓曰筥有足曰錡無足曰釜筐筥皆竹噐錡釜皆金噐</hi>
<pb n="5a"/>
　潢汙行潦之水<hi>潢汙停水行潦流潦</hi>可薦于鬼神可羞于王公<lb/>
　<hi>羞進也</hi>而况君子結二國之信<hi>通言盟約彼此之情故云二國</hi>行之以<lb/>
　禮又焉用質風有采蘩采蘋<hi>義取不嫌薄物</hi>雅有行葦泂酌<lb/>
　<hi>行葦義取忠厚泂酌義取行潦可供祭祀</hi>昭忠信也<lb/>
秋武氏子來求賻<hi>此書來求之始</hi>
　<hi>左傳</hi>武氏子來求賻王未葬也<lb/>
　<hi>公羊傳</hi>武氏子者何天子之大夫也其稱武氏子何譏<lb/>
　何譏爾父卒子未命也<hi>武氏子父新死未命而便為大夫薄父子之恩故稱氏言</hi>
<pb n="5b"/>
　<hi>子以譏之</hi>何以不稱使當喪未君也<hi>當喪謂天子也未君者喪未三年未可居</hi>
　<hi>君位稱使</hi>武氏子來求賻何以書譏何譏爾喪事無求求<lb/>
　賻非禮也蓋通于下<hi>禮記少儀臣為君䘮納貨貝於君則曰納甸於有司臣歸之禮</hi>
　<hi>也君求之非禮也不獨天子為然</hi>
　<hi>穀梁傳</hi>武氏子者何也天子之大夫也天子之大夫其<lb/>
　稱武氏子何也未畢喪孤未爵未爵使之非正也其<lb/>
　不言使何也無君也<hi>桓王在喪未即位故曰無君</hi>歸死者曰賵歸<lb/>
　生者曰賻曰歸之者正也求之者非正也周雖不求<lb/>
<pb n="6a"/>
　魯不可以不歸魯雖不歸周不可以求之求之為言<lb/>
　得不得未可知之辭也交譏之<lb/>
　　武氏子天子大夫之嗣也不稱使者嗣王當喪未<lb/>
　　得發命也古者諒隂百官總己以聽於冢宰三年<lb/>
　　當是時而有所使稱王則同於至尊稱冢宰則疑<lb/>
　　於無王故不稱使所以謹通喪之禮又以示君臣<lb/>
　　名分之際如此其謹嚴也尺土一毛皆天子所有<lb/>
　　君取於臣豈得言求魯不歸賻而周求之周之失<lb/>
<pb n="6b"/>
　　道魯之不臣皆可見矣武氏子仍叔之子或言之<lb/>
　　或不言之何也蓋言武氏之子則似武氏之子自<lb/>
　　來求賻若仍叔之子不言之又不見其父尚存聖<lb/>
　　人之文所以如化工之賦物也<lb/>
八月庚辰宋公和卒<lb/>
　<hi>左傳</hi>宋穆公疾召大司馬孔父而屬殤公焉曰先君舍<lb/>
　與夷而立寡人<hi>孔父嘉孔子六世祖先君穆公兄宣公也與夷宣公子即殤公</hi>寡人<lb/>
　弗敢忘若以大夫之靈得保首領以没先君若問與<lb/>
<pb n="7a"/>
　夷其將何辭以對請子奉之以主社稷寡人雖死亦<lb/>
　無悔焉對曰羣臣願奉馮也<hi>馮穆公子荘公</hi>公曰不可先君<lb/>
　以寡人為賢使主社稷若棄徳不讓是廢先君之舉<lb/>
　也豈曰能賢光昭先君之令徳可不務乎吾子其無<lb/>
　廢先君之功使公子馮出居于鄭<hi>辟殤公也</hi>八月庚辰宋<lb/>
　穆公卒殤公即位君子曰宋宣公可謂知人矣立穆<lb/>
　公其子饗之命以義夫<hi>命出于義</hi>商頌曰殷受命咸冝百<lb/>
　禄是荷其是之謂乎<hi>詩頌言殷湯武丁受命皆以義故任荷天之百禄宣公能使其</hi>
<pb n="7b"/>
　<hi>子任荷天禄合此詩之義也</hi>
　<hi>穀梁傳</hi>諸侯曰卒正也<lb/>
　　外諸侯卒來告則書魯君書薨臣子之辭也外諸<lb/>
　　侯書卒非吾君也或不書名不知其名也左𫝊同<lb/>
　　盟則赴以名非也豈有臣子當創鉅痛深之日而<lb/>
　　稱先君之名以告隣國者乎且考之禮辭曰寡君<lb/>
　　不祿則無稱名之義審矣趙氏匡謂或同㑹盟而<lb/>
　　名見於載書或通朝聘而名見于簡牘故國史按<lb/>
<pb n="8a"/>
　　舊簡書而紀其名然晉獻公惠公與魯未同㑹盟<lb/>
　　通聘問而卒書名宿男同盟滕子杞子來朝而卒<lb/>
　　不書名則義無處也孫氏覺謂即位之初以名赴<lb/>
　　我亦無所據盖承舊史之文而不可損益耳<lb/>
冬十有二月齊侯鄭伯盟于石門<hi>此書外諸侯特相盟之始齊今山東臨淄</hi>
　<hi>縣西北營丘城石門杜注齊地或曰濟北盧縣故城西南濟水之門</hi>
　<hi>左傳</hi>冬齊鄭盟于石門尋盧之盟也<hi>盧杜注齊地濟北盧縣故城在今山</hi>
　<hi>東長清縣西南境盧盟在春秋前</hi>庚戌鄭伯之車僨于濟<hi>僨仆也濟水名既盟</hi>
<pb n="8b"/>
　<hi>而遇大風𫝊紀異也十二月無庚戌日誤</hi>
　　周室既微霸業未起諸侯無所統各相為黨宋魯<lb/>
　　陳蔡衞為一黨齊鄭為一黨石門之盟齊鄭相結<lb/>
　　也是盟也魯公不與經何以書盖以為常事則不<lb/>
　　必書以為非常之事則不可以不書記曰有虞氏<lb/>
　　未施信於民而民信夏后氏未施敬於民而民敬<lb/>
　　殷人作誓而民始畔周人作㑹而民始疑𫝊曰誥<lb/>
　　誓不及五帝盟詛不及三王聖人有志於大道為<lb/>
<pb n="9a"/>
　　公之世故凡盟不削乃以是為非常而志之也<lb/>
癸未𦵏宋穆公<hi>穆公羊榖梁作繆</hi>
　<hi>公羊傳</hi>葬者曷為或日或不日不及時而日渴𦵏也<hi>不及</hi>
　<hi>時不及五月也渴喻急也</hi>不及時而不日慢葬也<hi>慢薄不能以禮葬</hi>過時<lb/>
　而日隠之也<hi>隱痛賢君不得以時𦵏也</hi>過時而不日謂之不能葬<lb/>
　也<hi>解緩不能以時葬</hi>當時而不日正也當時而日危不得葬<lb/>
　也此當時何危爾宣公謂繆公曰以吾愛與夷則不<lb/>
　若愛女以為社稷宗廟主則與夷不若女盍終為君<lb/>
<pb n="9b"/>
　矣宣公死繆公立繆公逐其二子莊公馮與左師勃<lb/>
　<hi>左師官勃名也</hi>曰爾為吾子生毋相見死毋相哭<hi>所以逺絶之</hi>與<lb/>
　夷復曰先君之所為不與臣國而納國乎君者以君<lb/>
　可以為社稷宗廟主也今君逐君之二子而將致國<lb/>
　乎與夷此非先君之意也且使子而可逐則先君其<lb/>
　逐臣矣繆公曰先君之不爾逐可知矣吾立乎此攝<lb/>
　也終致國乎與夷莊公馮弑與夷故君子大居正宋<lb/>
　之禍宣公為之也<lb/>
<pb n="10a"/>
　<hi>穀梁傳</hi>日𦵏故也危不得𦵏也<lb/>
　　外諸侯之葬有書有不書所以紀邦交之厚薄也<lb/>
　　盖據魯人㑹𦵏以為言故不曰宋葬穆公而曰葬<lb/>
　　宋穆公其卒見於經而不書葬者彼雖來赴而魯<lb/>
　　不往㑹也凡此皆舊史之文也其變例有三一曰<lb/>
　　賊不討不書𦵏隱公之薨而不葬所以責臣子之<lb/>
　　不能討賊也宋殤齊昭之不書葬視此矣一則諱<lb/>
　　其辱晉景公之喪成公往弔晉人止公送葬諸侯<lb/>
<pb n="10b"/>
　　莫在魯人辱之故諱而不書一曰避其號吳楚之<lb/>
　　君書卒者十襄公如楚嘗親送其𦵏於西門之外<lb/>
　　矣其餘必多遣使㑹𦵏而無一見於經盖據屬詞<lb/>
　　常法當書葬楚某王𦵏吳某王故削而不書也示<lb/>
　　討賊之義避僭王之名乃聖人之特筆而諱晉之<lb/>
　　辱或亦因魯史之舊文與<lb/>
　<hi>附録左傳</hi>衞莊公娶于齊東宮得臣之妹曰莊姜<hi>得臣齊大子名</hi>
　美而無子衞人所為賦碩人也又娶于陳曰厲媯<hi>陳國</hi>
<pb n="11a"/>
　<hi>今河南陳州是也</hi>生孝伯早死其娣戴媯生桓公荘姜以為<lb/>
　己子<hi>厲戴皆諡媯陳姓也桓公名完</hi>公子州吁嬖人之子也<hi>賤而得幸曰嬖</hi>
　有寵而好兵公弗禁莊姜惡之石碏諫曰<hi>石碏衞大夫</hi>臣<lb/>
　聞愛子教之以義方弗納于邪驕奢淫泆所自邪也<lb/>
　四者之來寵祿過也將立州吁乃定之矣若猶未也<lb/>
　階之為禍失寵而不驕驕而能降降而不憾憾而能<lb/>
　聄者鮮矣<hi>降謂强降其心聄重也謂自重其身也</hi>且夫賤妨貴少陵長<lb/>
　遠閒親新閒舊小加大淫破義所謂六逆也君義臣<lb/>
<pb n="11b"/>
　行父慈子孝兄愛弟敬所謂六順也去順效逆所以<lb/>
　速禍也君人者將禍是務去而速之無乃不可乎弗<lb/>
　聽其子厚與州吁游<hi>厚石碏子</hi>禁之不可桓公立乃老<hi>老致</hi>
　<hi>仕也四年經書州吁弑其君故𫝊先經以始事</hi>
四年春王二月莒人伐杞取牟婁<hi>此書伐國取邑之始杞杜注本都雍丘遷</hi>
　<hi>都淳于雍丘今河南把縣淳于今山東安丘縣有故城牟婁杜注把邑今諸城縣有婁鄉城</hi>
　<hi>公羊傳</hi>牟婁者何杞之邑也外取邑不書此何以書疾<lb/>
　始取邑也<hi>凡外小惡不書取邑差為重故先治之</hi>
<pb n="12a"/>
　<hi>穀梁傳</hi>𫝊曰言伐言取所惡也<hi>稱𫝊曰者穀梁子不親受于師而聞之于𫝊者</hi>
　<hi>既伐其國又取其土明伐不以罪而貪其利故兩書取伐以彰其惡</hi>諸侯相伐取地于<lb/>
　是始故謹而志之也<lb/>
　　取者收奪之名諸侯土地受之天王𫝊之先祖彊<lb/>
　　者不得并兼弱者不冝失守也莒人聲罪伐人而<lb/>
　　彊奪其土故特書曰取以著其惡然隠桓以後𫝊<lb/>
　　言外取地甚衆而無一見於經何也入春秋之始<lb/>
　　猶以取邑為重中葉以後疆場之邑爭奪滋多一<lb/>
<pb n="12b"/>
　　彼一此失得無常有不可勝書者矣僖公取濟西<lb/>
　　田成公取汶陽田乃復吾故田而亦書取何也不<lb/>
　　請於天王以正疆理而擅兵爭奪與取非所有者<lb/>
　　何以異乎前書莒人入向天討不加至是伐杞取<lb/>
　　邑為暴益甚春秋於此盖深惜九伐不行而慿弱<lb/>
　　犯寡之肆行無忌云<lb/>
戊申衞州吁弑其君完<hi>州榖梁作祝此書弑之始</hi>
　<hi>左傳</hi>四年春衞州吁弑桓公而立<lb/>
<pb n="13a"/>
　<hi>公羊傳</hi>曷為以國氏當國也<lb/>
　<hi>穀梁傳</hi>大夫弑其君以國氏者嫌也弑而代之也<hi>竊據君位</hi>
　<hi>故曰嫌</hi>
　　州吁衞公子程子謂春秋之初弑君者多不稱公<lb/>
　　子公孫盖身為大惡自絶於先君也大義既明於<lb/>
　　初其後則皆以其屬稱或見其以親而寵任太過<lb/>
　　或見其以天屬而反為賊亂立義各不同也孔氏<lb/>
　　頴達則謂自莊公以上諸弑君者皆不書氏閔公<lb/>
<pb n="13b"/>
　　以下皆書氏乃時史有異同非仲尼所筆削理亦<lb/>
　　可通竝存以俟參考<lb/>
夏公及宋公遇于清<hi>此書遇之始清杜注衞邑濟北東阿縣有清亭今東阿縣屬山東兗</hi>
　<hi>州府</hi>
　<hi>左傳</hi>公與宋公為㑹將尋宿之盟<hi>宿盟在元年</hi>未及期衞人<lb/>
　來告亂夏公及宋公遇于清<lb/>
　<hi>公羊傳</hi>遇者何不期也一君出一君要之也<hi>言及公要之也</hi>
　<hi>穀梁傳</hi>及者内為志焉爾遇者志相得也<hi>不期而㑹曰遇今曰内為</hi>
<pb n="14a"/>
　<hi>志非不期也</hi>
　　不期而㑹曰遇清衛邑也古者諸侯或因朝覲或<lb/>
　　從王事無期約而適值於途必有兩君相見之儀<lb/>
　　近者為主遠者為賓稱先君以相接所以崇禮讓<lb/>
　　而絶慢易也周衰諸侯放恣非朝非㑹私為之約<lb/>
　　各簡其禮如道路相值者然異於古之不期而遇<lb/>
　　矣魯宋將尋宿之盟以衞來告亂而相見於清謂<lb/>
　　之不期而㑹可乎春秋志内之遇四竝書及若曰<lb/>
<pb n="14b"/>
　　以此及彼然也志外之遇三竝以爵若曰以尊及<lb/>
　　卑然也皆莫適為主之辭而其出不以事接不以<lb/>
　　禮之罪具見矣<lb/>
宋公陳侯蔡人衞人伐鄭<hi>此書諸侯㑹伐之始亦東諸侯分黨之始蔡今河南上蔡</hi>
　<hi>縣縣西南有故城</hi>
　<hi>左傳</hi>宋殤公之即位也公子馮出奔鄭鄭人欲納之及<lb/>
　衞州吁立將修先君之怨于鄭<hi>謂二年鄭人伐衞之怨</hi>而求寵<lb/>
　于諸侯以和其民<hi>諸簒立者諸侯既與之㑹則不復討故求此寵</hi>使告于宋<lb/>
<pb n="15a"/>
　曰君若伐鄭以除君害<hi>謂公子馮</hi>君為主敝邑以賦與陳<lb/>
　蔡從則衞國之願也宋人許之于是陳蔡方睦于衞<lb/>
　故宋公陳侯蔡人衞人伐鄭圍其東門五日而還公<lb/>
　問于衆仲曰<hi>衆仲魯臣</hi>衞州吁其成乎對曰臣聞以徳和<lb/>
　民不聞以亂以亂猶治絲而棼之也<hi>棼亂也</hi>夫州吁阻<lb/>
　兵而安忍<hi>阻恃也</hi>阻兵無衆安忍無親衆畔親離難以<lb/>
　濟矣<hi>恃兵則民殘民殘則衆叛安忍則刑過刑過則親離</hi>夫兵猶火也弗戢將<lb/>
　自焚也夫州吁弑其君而虐用其民于是乎不務令<lb/>
<pb n="15b"/>
　徳而欲以亂成必不免矣<lb/>
　　州吁弑君自立欲藉諸侯之寵以和其民因揣宋<lb/>
　　殤之忌公子馮為伐鄭之説以動宋而已亦託修<lb/>
　　先君廩延之怨搆成兵端則首謀者衞也而春秋<lb/>
　　以宋主兵此聖人誅亂賊必治其黨與之法也宋<lb/>
　　為大國於衞鄰近州吁弑逆義所當誅宋既不能<lb/>
　　申鄰國討賊之義乃反與亂賊為黨連兵伐鄭以<lb/>
　　遂其邪謀則人欲肆而天理滅矣故春秋以宋公<lb/>
<pb n="16a"/>
　　為首諸國為從所以彰大義於天下也<lb/>
秋翬帥師<hi>此書大夫㑹伐之始</hi>
　<hi>左傳</hi>秋諸侯復伐鄭宋公使來乞師公辭之<hi>從衆仲之言</hi>羽<lb/>
　父請以師㑹之<hi>羽父翬之字</hi>公弗許固請而行故書曰翬<lb/>
　帥師疾之也<lb/>
　<hi>公羊傳</hi>翬者何公子翬也何以不稱公子貶曷為貶與<lb/>
　弑公也其與弑公奈何公子翬諂乎隠公謂隠公曰<lb/>
　百姓安子諸侯悦子盍終為君矣隠公曰否吾使修<lb/>
<pb n="16b"/>
　塗裘吾將老焉<hi>塗裘邑名</hi>公子翬恐若其言聞乎桓于是<lb/>
　謂桓曰吾為子口隱矣<hi>口以口語相發動也</hi>隱曰吾不反也<hi>稱諡</hi>
　<hi>𫝊者所加</hi>桓曰然則奈何曰請作難弑隱公于鍾巫之祭<lb/>
　焉弑隱公也<lb/>
　<hi>穀梁傳</hi>翬者何也公子翬也其不稱公子何也貶之也<lb/>
　<hi>外大夫貶皆稱人内大夫貶皆去族稱名</hi>何為貶之也與于弑公故貶也<lb/>
　　天下惟大權最不可假人而兵權尤甚凡亂賊之<lb/>
　　欲動於惡未有不専主兵權者人主誠能辨之於<lb/>
<pb n="17a"/>
　　早逆折其心則弑逆之萌杜矣宋殤連諸侯以伐<lb/>
　　鄭使來乞師隱公辭而弗許而翬乗此以竊兵權<lb/>
　　固請而行翬於是時已有無君之心故先儒以為<lb/>
　　鍾巫之禍自帥師㑹伐始也<lb/>
㑹宋公陳侯蔡人衞人伐鄭<lb/>
　<hi>左傳</hi>諸侯之師敗鄭徒兵取其禾而還<hi>時鄭不車戰</hi>
　　前書宋公陳侯蔡人衞人伐鄭此但言翬帥師㑹<lb/>
　　伐鄭於文義甚為簡明而再序四國何也言之重<lb/>
<pb n="17b"/>
　　詞之複其中必有大美惡焉州吁弑君人倫大變<lb/>
　　宋及陳蔡黨惡搆禍以反天常翬又徃㑹使亂臣<lb/>
　　賊子之勢益張此世變之極也聖人重言以著其<lb/>
　　惡而未幾魯宋胥搆簒弑之禍豈非蔑義亂倫氣<lb/>
　　類實相為感召哉<lb/>
九月衞人殺州吁于濮<hi>濮杜注陳地水名</hi>
　<hi>左傳</hi>州吁未能和其民厚問定君于石子<hi>石子石碏也</hi>石子<lb/>
　曰王覲為可曰何以得覲曰陳桓公方有寵于王<hi>桓公</hi>
<pb n="18a"/>
　<hi>稱諡左氏追書</hi>陳衞方睦若朝陳使請必可得也厚從州吁<lb/>
　如陳石碏使告于陳曰衞國褊小老夫耄矣無能為<lb/>
　也此二人者實弑寡君敢即圖之陳人執之而請涖<lb/>
　于衞<hi>請衛人自臨討之</hi>九月衞人使右宰醜涖殺州吁于濮<lb/>
　<hi>右宰官名醜衞臣名</hi>石碏使其宰獳羊肩涖殺石厚于陳<hi>宰石碏家</hi>
　<hi>臣也獳羊肩宰之姓名</hi>君子曰石碏純臣也惡州吁而厚與焉<lb/>
　大義滅親<hi>古語</hi>其是之謂乎<lb/>
　<hi>公羊傳</hi>其稱人何討賊之辭也<hi>人人得而討之</hi>
<pb n="18b"/>
　<hi>穀梁傳</hi>稱人以殺殺有罪也祝吁之挈失嫌也<hi>衆所不與故直</hi>
　<hi>挈其名而道之無據位之嫌</hi>其月謹之也于濮者譏失賊也<hi>譏其不即</hi>
　<hi>討</hi>
　　州吁之殺石碏主之而書衞人者弑君之賊人人<lb/>
　　得而誅之不必士師所以廣忠孝之路也若書石<lb/>
　　碏則似一人之私討而不見其從衆望誅有罪矣<lb/>
　　濮陳地據左氏陳人與有力焉而不以討賊之義<lb/>
　　予之者州吁阻兵乗權衞之臣子力不能誅至於<lb/>
<pb n="19a"/>
　　失賊之久實因四國連兵欲定其位耳故聖人以<lb/>
　　討賊與衞人以失賊罪諸侯程子謂春秋為爰書<lb/>
　　觀此類可以得其義例矣<lb/>
冬十有二月衞人立晉<lb/>
　<hi>左傳</hi>衞人逆公子晉于邢<hi>邢國名姬姓侯爵杜注在廣平襄國縣今直𨽻邢臺縣有</hi>
　<hi>襄國故城</hi>冬十二月宣公即位書曰衞人立晉衆也<lb/>
　<hi>公羊傳</hi>晉者何公子晉也立者何立者不宜立也其稱<lb/>
　人何衆立之之辭也然則孰立之石碏立之石碏立<lb/>
<pb n="19b"/>
　之則其稱人何<hi>與尹氏立王子朝不稱人異詞故設問</hi>衆之所欲立也<lb/>
　衆雖欲立之其立之非也<lb/>
　<hi>穀梁傳</hi>衞人者衆辭也立者不宜立者也晉之名惡也<lb/>
　<hi>惡謂不正</hi>其稱人以立之何也得衆也得衆則是賢也賢<lb/>
　則其曰不宜立何也春秋之義諸侯與正而不與賢<lb/>
　也<hi>正謂嫡長</hi>
　　人者衆辭立者不宜立也晉乃桓公之弟莊公之<lb/>
　　子以次當立國人所共推戴而謂其不宜立者衞<lb/>
<pb n="20a"/>
　　　之臣子可以討賊不可以置君晉雖諸侯之子而<lb/>
　　　内不承國於先君上不請命於天子衆謂宜立而<lb/>
　　　遂自立焉可乎故春秋於衞人特書立晉以著擅<lb/>
　　　置其君之罪於晉去其公子以明不請王命之非<lb/>
　　　而父子君臣之道正矣然曰衞人立晉則一國之<lb/>
　　　公也與書尹氏立朝為一族之私者異矣此聖人<lb/>
　　　之權衡所以不爽於毫末也<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷二十三<lb/>
　　　文公<hi>公名興僖公母母聲姜諡法慈惠愛民曰文忠信接禮曰文</hi>
　周<hi>襄王二十六年魯文公八年襄王崩子頃王立文十四年頃王崩子匡王立</hi>
　鄭<hi>穆公二年</hi>
　齊<hi>昭公七年魯文公十四年昭公卒子舍立九月舍弑商人立文十八年懿公弑惠公元立</hi>
　宋<hi>成公十一年魯文公七年成公卒昭公杵臼立文十六年昭公弑弟文公鮑立</hi>
　晉<hi>襄公繼霸二年魯文公六年襄公卒子靈公夷臯立是年趙盾為政</hi>
<pb n="1b"/>
　衛<hi>成公九年</hi>
　蔡<hi>莊公十九年魯文公十五年莊公卒子文公申立</hi>
　曹<hi>共公二十七年魯文公九年共公卒子文公夀立</hi>
　滕<hi>詳見隱公元年魯文公十二年滕昭公來朝</hi>
　陳<hi>共公六年魯文公十三年共公卒子靈公平國立</hi>
　把<hi>詳見隱公元年</hi>
　薛<hi>詳見隱公元年及僖公元年</hi>
　莒<hi>魯文公十八年莒太子僕弑紀公庻其子李佗立</hi>
<pb n="2a"/>
邾<hi>文公四十二年魯文公十三年邾文公卒子定公貜且立</hi>
許<hi>僖公二十九年魯文公五年僖公卒昭公錫我立</hi>
小邾<hi>詳見僖公元年</hi>
楚<hi>成王四十六年魯文公元年冬商臣弑成王而自立為穆王文十三年穆王卒子莊王立始爭覇</hi>
秦<hi>穆公三十四年○秦用孟明以為政魯文公二年秦伯伐晉濟河焚舟遂霸西戎史記穆公三十七年益</hi>
　<hi>國十二開地千里天子使召公過賀穆公以金鼓文六年穆公卒子康公罃立文十八年康公卒子共公</hi>
　<hi>稻立</hi>
呉<hi>詳見隱公元年</hi>
<pb n="2b"/>
越<hi>詳見隱公元年</hi>
<pb n="3a"/>
　欽定四庫全書<lb/>
日講春秋解義卷二十三<lb/>
　　文公<hi>名興僖公之子母聲姜以襄王二十六年即位諡法慈惠愛民曰文忠信接禮曰文</hi>
　元年春王正月公即位<lb/>
　　<hi>榖梁傳</hi>繼正即位正也<hi>繼正謂繼正卒也隠去即位以見讓桓書即位示安忍莊閔僖</hi>
　　<hi>不言即位皆繼弑</hi>
　　　即位者告廟臨羣臣也必逾年然後改元書即位<lb/>
　　　者緣始終之義一年不二君緣臣民之心不可曠<lb/>
<pb n="3b"/>
　　　年無君也即位必以嵗首正始也自古通喪三年<lb/>
　　　告廟則冡宰攝而行之如伊尹祠於先王是也惟<lb/>
　　　即位臨羣臣則權一時之宜如借吉例事畢即反<lb/>
　　　喪服蓋易世傳授國之大事當嚴其禮而王侯以<lb/>
　　　國為家雖先君之喪猶以為已私服也魯自隱至<lb/>
　　　文桓公弑立外惟文公書即位蓋國無變事舉行<lb/>
　　　其禮則史書其事也<lb/>
　二月癸亥日有食之<hi>公羊日上有朔字</hi>
<pb n="4a"/>
天王使叔服來㑹葬<lb/>
　<hi>左傳</hi>元年春王使内史叔服來㑹葬<hi>叔氏服字</hi>公孫敖聞其<lb/>
　能相人也<hi>公孫敖魯大夫慶父子叔服能視人顔色知吉凶</hi>見其二子焉叔<lb/>
　服曰穀也食子難也收子<hi>榖公孫敖長子文伯難公孫敖次子惠叔食子奉祭</hi>
　<hi>祀供養者也收子葬身者也</hi>穀也豐下必有後于魯國<hi>豐下蓋面方為八年</hi>
　<hi>公孫敖奔莒傳</hi>
　<hi>公羊傳</hi>其言來㑹葬何㑹葬禮也<lb/>
　<hi>榖梁傳</hi>葬曰㑹<hi>言㑹明非一人之辭</hi>其志重天子之禮也<lb/>
<pb n="4b"/>
　　凡崩薨卒葬人道之大變也不以得禮為常事而<lb/>
　　不書其甚害於王法如君弑賊不討呉楚稱王之<lb/>
　　類則聖人有削而不書以示義者矣諸侯使卿來<lb/>
　　㑹葬不書常事也王使來魯則無不書尊王命且<lb/>
　　以著魯不朝聘而王數加禮為失政也王於諸侯<lb/>
　　有弔贈舍襚之禮而使人㑹葬則諸侯相交之喪<lb/>
　　紀也况天王之喪葬魯君不聞親赴而王臣先至<lb/>
　　以待諸侯之葬期冠履倒置至此極矣<lb/>
<pb n="5a"/>
　<hi>附錄左傳</hi>于是閏三月非禮也<hi>于厯法當在僖公末年誤于今年三月置閏蓋時達</hi>
　<hi>厯者所譏</hi>先王之正時也履瑞于始舉正于中歸餘于終<lb/>
　<hi>履歩也日月運轉于天猶人之行歩故推厯謂之歩厯歩厯之始以為術之端首謂以十一月一日子初</hi>
　<hi>一刻冬至為厯首朞之日三百六十有六日日月之行又有遲速而必分為十二月舉中氣以正月月朔</hi>
　<hi>之與月節每月各剰一日所有餘日歸之于終積成一月則置之為閏故言歸餘于終</hi>履端于<lb/>
　始序則不愆<hi>四時無愆過</hi>舉正于中民則不惑<hi>斗建不失其次寒暑</hi>
　<hi>不失其常故無疑惑</hi>歸餘于終事則不悖<hi>四時得所則事無悖亂</hi>
夏四月丁已葬我君僖公<lb/>
<pb n="5b"/>
　<hi>左傳</hi>夏四月丁巳葬僖公<lb/>
　<hi>榖梁傳</hi>薨稱公舉上也葬我君接上下也僖公葬而後<lb/>
　舉諡諡所以成德也于卒事乎加之矣<lb/>
　　諸侯五月而葬僖公以十二月薨以四月葬於禮<lb/>
　　為合矣<lb/>
天王使毛伯來錫公命<lb/>
　<hi>左傳</hi>王使毛伯衛來錫公命<hi>毛國伯爵衛其字也諸侯為王卿士者</hi>
　<hi>公羊傳</hi>錫者何賜也命者何加我服也<hi>復發傳者嫌禮與桓公同死生</hi>
<pb n="6a"/>
　<hi>異也古者三載考績三考點陟幽明文公新即位功未足施而錫之非禮也</hi>
　<hi>榖梁傳</hi>禮有受命無來錫命錫命非正也<lb/>
　　命所當錫者三終喪入見則有黻冕圭璧之錫禮<lb/>
　　所謂以士服見天子賜之黻冕圭璧然後歸是也<lb/>
　　嵗時來朝則有車馬衮黼之錫如采菽之詩所稱<lb/>
　　是也敵愾獻功則有彤弓玈矢之錫如彤弓之詩<lb/>
　　所稱是也然是三者皆諸侯至王所受之天子無<lb/>
　　往錫之禮今文公居喪始越五月既非初見之時<lb/>
<pb n="6b"/>
　　又無繼朝獻功之事毛伯之錫何為哉故書以譏<lb/>
　　之<lb/>
晉侯伐衛<lb/>
　<hi>左傳</hi>晉文公之季年諸侯朝晉衛成公不朝使孔達侵<lb/>
　鄭伐緜訾及匡<hi>孔達衞大夫匡杜注在潁川新汲縣東北今河南扶溝縣西有匡城</hi>晉<lb/>
　襄公既祥<hi>祥謂小祥也</hi>使告于諸侯而伐衞及南陽<hi>南陽杜注</hi>
　<hi>河内地</hi>先且居曰效尤禍也<hi>尤衞不朝故伐今不朝王是效衛致禍時王在温故</hi>
　<hi>勸之</hi>請君朝王臣從師晉侯朝王于温先且居胥臣伐<lb/>
<pb n="7a"/>
　衞五月辛酉朔晉師圍戚六月戊戌取之獲孫昭子<lb/>
　<hi>昭子衞大夫食戚邑</hi>
　　齊桓於霸為盛而業止其身晉文得國日淺視桓<lb/>
　　少遜而子孫繼霸者凡十世則以襄公克纘父功<lb/>
　　尊奬王室故威加諸侯而霸業不替如衞侯不朝<lb/>
　　將告于諸侯而伐之乃能聽先且居之言朝王于<lb/>
　　温而後往伐可謂知禮矣<lb/>
叔孫得臣如京師<lb/>
<pb n="7b"/>
　<hi>左傳</hi>叔孫得臣如周拜<hi>得臣叔牙之孫如周謝錫命</hi>
　　不自朝而使卿拜命終喪之後又不類見慢王之<lb/>
　　罪其可逭乎趙氏鵬飛以拜命為非謂釋衰服韍<lb/>
　　於心不安説亦無據在禮喪公弔之必有拜者使<lb/>
　　人拜未聞遂釋服也<lb/>
衛人伐晉<lb/>
　<hi>左傳</hi>衛人使告于陳<hi>以晉/伐告</hi>陳共公曰更伐之我辭之<hi>見伐</hi>
　<hi>求和不競太甚故使報伐示己力足以距晉我陳侯也言為衞以辭謝晉求和</hi>衛孔達帥師<lb/>
<pb n="8a"/>
　伐晉君子以為古古者越國而謀<lb/>
　　衞人聽陳共公謀使孔達伐晉夫古者越國而謀<lb/>
　　必義事也今陳與衛不謀以小事大之禮而乃稱<lb/>
　　兵報伐他日陳為衛請而執達以説其為謀也過<lb/>
　　矣<lb/>
秋公孫敖㑹晉侯于戚<hi>此大夫專㑹諸侯之始戚杜注衛邑在頓丘衛縣西今直𨽻開</hi>
　<hi>州北有古戚城</hi>
　<hi>左傳</hi>秋晉侯疆戚田故公孫敖㑹之<hi>晉取衛田正其疆界公孫敖即穆伯</hi>
<pb n="8b"/>
　<hi>慶父之子也</hi>
　　魯之三家雖自僖公而僖之世尚未見其恣也及<lb/>
　　文公之初則已專盟㑹矣夫諸侯非王命自為㑹<lb/>
　　猶以為罪况以列卿上㑹霸主豈非政逮大夫之<lb/>
　　漸乎魯與晉交失之矣<lb/>
冬十月丁未楚世子商臣弑其君頵<hi>頵公羊榖梁作髠</hi>
　<hi>左傳</hi>初楚子將以商臣為太子訪諸令尹子上子上曰<lb/>
　君之齒未也<hi>齒年也言尚少</hi>而又多愛黜乃亂也楚國之舉<lb/>
<pb n="9a"/>
　恒在少者<hi>舉立也</hi>且是人也蠭目而豺聲忍人也不可<lb/>
　立也弗聽既又欲立王子職而黜太子商臣<hi>職商臣庻弟</hi>
　商臣聞之而未察告其師潘崇曰若之何而察之潘<lb/>
　崇曰享江芈而勿敬也<hi>江芈成王妹嫁于江</hi>從之江芈怒曰呼<lb/>
　役夫<hi>呼發聲也役夫賤者稱</hi>宜君王之欲殺女而立職也告潘<lb/>
　崇曰信矣潘崇曰能事諸乎<hi>問能事職不</hi>曰不能能行乎<lb/>
　曰不能能行大事乎曰能<hi>大事謂弑君</hi>冬十月以宮甲圍<lb/>
　成王<hi>太子宮甲僖二十八年王以東宮卒從子玉蓋取此宮甲</hi>王請食熊蹯而死<lb/>
<pb n="9b"/>
　<hi>熊掌難熟兾久將有外救</hi>弗聽丁未王縊諡之曰靈不瞑曰成乃<lb/>
　瞑穆王立以其為太子之室與潘崇使為太師且掌<lb/>
　環列之尹<hi>環列之尹宮衛之官列兵而環王宮</hi>
　<hi>榖梁傳</hi>日髠之卒所以謹商臣之弑也夷狄不言正不<lb/>
　正<hi>中國君卒正者例日簒立不正者不日夷狄君卒皆略而不日今書日謹識商臣之大逆耳不以明</hi>
　<hi>髠正與不正</hi>
　　楚僭號已久世子必不誓於天子今特書世子以<lb/>
　　著其罪也不言其父言其君者君之於世子有父<lb/>
<pb n="10a"/>
　　之親有君之尊言世子所以明有父之親言君所<lb/>
　　以明有君之尊也楚頵僭王在位四十六年陵暴<lb/>
　　列國戰克攻取毒被天下終以昧於父子君臣之<lb/>
　　道禍發蕭牆所謂不善之積必有餘殃豈不信與<lb/>
公孫敖如齊<lb/>
　<hi>左傳</hi>穆伯如齊始聘焉禮也凡君即位卿出並聘踐修<lb/>
　舊好要結外援好事鄰國以衛社稷忠信卑讓之道<lb/>
　也忠德之正也信德之固也卑讓德之基也<lb/>
<pb n="10b"/>
　　諸侯初即位於列國有通嗣君之禮然得臣聘周<lb/>
　　而敖聘齊等周於齊失禮已甚或謂聘齊以請婚<lb/>
　　在喪謀婚尤為非禮不貶而惡見矣<lb/>
　<hi>附錄左傳</hi>殽之役<hi>在僖三十三年</hi>晉人既歸秦帥秦大夫及左右<lb/>
　皆言于秦伯曰是敗也孟明之罪也必殺之秦伯曰<lb/>
　是孤之罪也周芮良夫之詩曰大風有隧貪人敗類<lb/>
　<hi>詩大雅隧蹊徑也言貪人之敗善類若大風之行毁壞衆物所在成蹊徑</hi>聽言則對誦言<lb/>
　如醉<hi>言得道聽塗説之言則喜而答對典誦之言則聞之若醉</hi>匪用其良覆俾我<lb/>
<pb n="11a"/>
　悖<hi>覆反也俾使也不用良臣之言反使我為悖亂</hi>是貪故也孤之謂矣孤實<lb/>
　貪以禍夫子夫子何罪復使為政<hi>為明年秦晉戰彭衙傳</hi>
二年春王二月甲子晉侯及秦師戰于彭衙秦師敗績<lb/>
<hi>彭衙杜注秦地馮翊郃陽縣西北有彭衙城在今陜西白水縣東北</hi>
　<hi>左傳</hi>二年春秦孟明視帥師伐晉以報殽之役二月晉<lb/>
　侯禦之先且居將中軍趙衰佐之<hi>代郤溱</hi>王官無地御<lb/>
　戎<hi>代梁𢎞</hi>狐鞫居為右<hi>鞫居續簡伯</hi>甲子及秦師戰于彭衙<lb/>
　秦師敗績晉人謂秦拜賜之師<hi>以孟明言三年將拜君賜故嗤之</hi>戰<lb/>
<pb n="11b"/>
　于殽也晉梁𢎞御戎萊駒為右戰之明日晉襄公縛<lb/>
　秦囚使萊駒以戈斬之囚呼萊駒失戈狼瞫取戈以<lb/>
　斬囚禽之以從公乘遂以為右<hi>因上文萊駒失戈故言禽之生死皆曰禽</hi>
　箕之役<hi>在僖三十三年</hi>先軫黜之而立續簡伯狼瞫怒其友<lb/>
　曰盍死之瞫曰吾未獲死所其友曰吾與女為難<hi>欲共</hi>
　<hi>殺先軫</hi>瞫曰周志有之勇則害上不登于明堂<hi>周志周書也明</hi>
　<hi>堂所以䇿功序徳故不義之士不得升</hi>死而不義非勇也共用之謂勇<lb/>
　<hi>共用死國用</hi>吾以勇求右無勇而黜亦其所也<hi>言今死而不義更成</hi>
<pb n="12a"/>
　<hi>無勇宜見退</hi>謂上不我知黜而宜乃知我矣<hi>言今見黜而合宜則吾不</hi>
　<hi>得復言上不我知</hi>子姑待之及彭衙既陳以其屬馳秦師死<lb/>
　焉晉師從之大敗秦師君子謂狼瞫于是乎君子詩<lb/>
　曰君子如怒亂庻遄沮<hi>詩小雅遄疾也沮止也言君子之怒必以止亂</hi>又曰<lb/>
　王赫斯怒爰整其旅<hi>詩大雅</hi>怒不作亂而以從師可謂<lb/>
　君子矣　秦伯猶用孟明孟明増修國政重施于民<lb/>
　趙成子言于諸大夫曰<hi>成子趙衰</hi>秦師又至將必辟之懼<lb/>
　而増德不可當也詩曰毋念爾祖聿修厥德<hi>詩大雅言念其</hi>
<pb n="12b"/>
　<hi>祖考則宜述修其德以顯之母念念也</hi>孟明念之矣念德不怠其可敵<lb/>
　乎<hi>為明年秦人伐晉傳</hi>
　　秦穆公邀利以取敗不自悔責而事報復師出無<lb/>
　　名故不稱伐晉襄公得志於殽可以已矣秦兵再<lb/>
　　至不修文告以卻之而逞志於再戰是主乎戰者<lb/>
　　也故言及蓋秦穆憤於敗而不能平晉襄狃於勝<lb/>
　　而不能屈血氣用事無理義以養其心終於稔怨<lb/>
　　結讎黷武殘民而已春秋書秦晉之戰所以為世<lb/>
<pb n="13a"/>
　　之不能懲忿窒慾者戒也<lb/>
丁丑作僖公主<lb/>
　<hi>左傳</hi>丁丑作僖公主書不時也<hi>過葬十月故曰不時</hi>
　<hi>公羊傳</hi>作僖公主者何為僖公作主也<hi>主天子長尺二寸諸侯長一尺</hi>
　主者曷用虞主用桑<hi>禮平明而葬日中而反虞以陽求隂謂之虞者親䘮已下壙皇</hi>
　<hi>皇無所親求而虞事之虞猶安神也用桑者取其名與其麤觕所以副孝于之心禮虞祭天子九諸侯七</hi>
　<hi>卿大夫五士三其奠處猶吉祭</hi>練主用栗<hi>謂期年練祭也埋虞主于兩階之間易用栗也夏后</hi>
　<hi>氏以松殷人以柏周人以栗禮士虞記曰桑主不文吉主皆刻而諡之蓋為禘祫時别昭穆也虞主三代</hi>
<pb n="13b"/>
　<hi>同者用意尚麤觕未暇别也</hi>用栗者藏主也<hi>藏于廟室中堂</hi>作僖公主何<lb/>
　以書譏何譏爾不時也其不時奈何欲久䘮而後不<lb/>
　能也<hi>禮作練主當以十三月文公亂制欲服喪三十六月十九月作練主又不能卒竟故以二十五</hi>
　<hi>月也</hi>
　<hi>榖梁傳</hi>作為也為僖公主也立主喪主于虞吉主于練<lb/>
　<hi>此雖為練作之主終入廟以辨昭穆故傳以吉言之</hi>作僖公主譏其後也<hi>僖公薨至</hi>
　<hi>此已十五月</hi>作主壞廟有時日于練焉壞廟壞廟之道易<lb/>
　檐可也改塗可也<hi>禮親過高祖則毁其廟以次而遷將納新神然作主在十二月壞廟</hi>
<pb n="14a"/>
　<hi>在三年喪終傳連言之非謂作主壞廟同時也</hi>
　　作主常禮也何以書蓋喪主作於方葬之時吉主<lb/>
　　作於小祥今僖公之薨已十有五月乃始作主慢<lb/>
　　甚矣故書之譏不時也<lb/>
三月乙巳及晉處父盟<hi>因朝而盟始此</hi>
　<hi>左傳</hi>晉人以公不朝來討公如晉夏四月己巳<hi>經書三月乙巳</hi>
　<hi>經傳必有誤</hi>晉人使陽處父盟公以恥之書曰及晉處父<lb/>
　盟以厭之也<hi>厭猶損也</hi>適晉不書諱之也<lb/>
<pb n="14b"/>
　<hi>公羊傳</hi>此晉陽處父也何以不氏諱與大夫盟也<lb/>
　<hi>榖梁傳</hi>不言公處父伉也為公諱也何以知其與公盟<lb/>
　以其日也何以不言公之如晉所恥也出不書反不<lb/>
　致也<lb/>
　　凡盟必書地其不地於晉也公在喪未朝天子而<lb/>
　　畏晉之威越禮朝晉晉侯乃使大夫盟公以辱之<lb/>
　　是以沒不書公諱之也齊晉霸業正盛時未嘗使<lb/>
　　諸侯受盟於其國魯閔公襄公童子侯也桓公出<lb/>
<pb n="15a"/>
　　盟閔公于落姑悼公出盟襄公于長樗不敢以非<lb/>
　　禮加諸侯也而襄公乃使大夫盟公於國都故諸<lb/>
　　侯懾於其勢而心不服此晉霸之所以易世而衰<lb/>
　　與<lb/>
夏六月公孫敖㑹宋公陳侯鄭伯晉士縠盟于垂隴<hi>榖榖</hi>
　<hi>梁作榖垂隴公羊榖梁作垂斂杜注鄭地滎陽縣東有隴城在今河南滎澤縣東北此外大夫書名之始</hi>
　<hi>左傳</hi>公未至<hi>朝晉未歸</hi>六月穆伯㑹諸侯及晉司空士縠盟<lb/>
　于垂隴晉討衛故也書士縠堪其事也<hi>晉司空非卿也以士縠能</hi>
<pb n="15b"/>
　<hi>堪卿事故書</hi>陳侯為衞請成于晉執孔達以説<lb/>
　<hi>穀梁傳</hi>内大夫可以㑹外諸侯<lb/>
　　大夫而敵諸侯於是始晉遂以大夫主諸侯也自<lb/>
　　書士縠而後凡役書大夫大夫張也大夫之張君<lb/>
　　使之也或疑當時君權尚尊非如襄昭之際大夫<lb/>
　　專國然防微杜漸不可不謹也<lb/>
自十有二月不雨至于秋七月<lb/>
　<hi>公羊傳</hi>何以書記異也大旱以災書此亦旱也曷為以<lb/>
<pb n="16a"/>
　異書大旱之日短而云災<hi>云言也言有災</hi>故以災書此不雨<lb/>
　之日長而無災故以異書也<lb/>
　<hi>穀梁傳</hi>歴時而言不雨文不憂雨也不憂雨者無志乎<lb/>
　民也<lb/>
　　不雨之月歴時而總書與僖公之每時一書不雨<lb/>
　　者異蓋僖公有閔雨之心文公無望雨之意也不<lb/>
　　雨止於七月則八月雨矣雨亦不書見不以民事<lb/>
　　繫憂樂也其怠於政事可知矣<lb/>
<pb n="16b"/>
八月丁卯大事于太廟躋僖公<lb/>
　<hi>左傳</hi>秋八月丁卯大事于太廟躋僖公逆祀也于是夏<lb/>
　父弗忌為宗伯尊僖公且明見曰吾見新鬼大故鬼<lb/>
　小<hi>新鬼僖公既為兄死時年又長故鬼閔公死時年少弗忌明言其所見</hi>先大後小順<lb/>
　也躋聖賢明也<hi>又以僖公為聖賢</hi>明順禮也君子以為失禮<lb/>
　禮無不順祀國之大事也而逆之可謂禮乎子雖齊<lb/>
　聖不先父食久矣<hi>齊肅也臣繼君猶子繼父</hi>故禹不先鯀湯不先<lb/>
　契<hi>鯀禹父契湯十三世祖</hi>文武不先不窋<hi>不窋后稷子</hi>宋祖帝乙鄭<lb/>
<pb n="17a"/>
　祖厲王猶上祖也<hi>帝乙微子父厲王鄭桓公父二國不以帝乙厲王不肖猶尊尚之</hi>
　是以魯頌曰春秋匪解享祀不忒皇皇后帝皇祖后<lb/>
　稷<hi>忒差也皇皇美也后帝天也詩頌僖公郊祭上天配以后稷</hi>君子曰禮謂其后<lb/>
　稷親而先帝也<hi>先稱帝也</hi>詩曰問我諸姑遂及伯姊<hi>詩邶風</hi>
　君子曰禮謂其姊親而先姑也<hi>僖親文公父夏父弗忌欲阿時君先其所</hi>
　<hi>親故傳以此二詩深責其意</hi>仲尼曰臧文仲其不仁者三不知者<lb/>
　三下展禽<hi>展禽柳下惠也知其賢而使在下位</hi>廢六關<hi>塞關陽關之屬凡六所以禁絶</hi>
　<hi>末游而廢之</hi>妾織蒲<hi>言與民/爭利</hi>三不仁也作虛器<hi>謂居蔡山節藻税也</hi>
<pb n="17b"/>
　<hi>有其器而無其位故曰虚</hi>縱逆祀<hi>聽夏父/躋僖公</hi>祀爰居<hi>海鳥曰爰居止于魯東門外文</hi>
　<hi>仲以為神命國人祀之</hi>三不知也<lb/>
　<hi>公羊傳</hi>大事者何大祫也大祫者何合祭也其合祭奈<lb/>
　何毁廟之主陳于大祖<hi>毁廟謂親過高祖毁其廟藏其主于大祖廟中陳者陳列</hi>
　<hi>大祖前大祖東鄉昭南鄉穆北鄉其餘孫從王父父曰昭子曰穆昭取鄉明穆取北面尚敬</hi>未毁<lb/>
　廟之主皆升合食于大祖<hi>自外來曰升</hi>五年而再殷祭<hi>殷盛</hi>
　<hi>也謂三年祫五年禘禘所以異于祫者功臣皆祭也</hi>躋者何升也何言乎升僖<lb/>
　公譏何譏爾逆祀也其逆祀奈何先禰而後祖也<hi>文公</hi>
<pb n="18a"/>
　<hi>以僖公為閔公庻兄升僖公于上失先後之義故譏之曰後祖者僖公以臣繼閔公猶子繼父故閔公于</hi>
　<hi>文公亦猶祖也</hi>
　<hi>穀梁傳</hi>大事者何大是事也著祫嘗<hi>祫合也嘗秋祭</hi>祫祭者毁<lb/>
　廟之主陳于大祖未毁廟之主皆升合祭于大祖<hi>祫祭</hi>
　<hi>者合祭諸廟已毁未毁者之主于大祖廟中以昭穆為次序祭畢則復退其廟</hi>躋升也先親<lb/>
　而後祖也逆祀也逆祀則是無昭穆也無昭穆則是<lb/>
　無祖也無祖則無天也故曰文無天無天者是無天<lb/>
　而行也<hi>謂天道先尊而後親今亂其上下不仰法天也</hi>君子不以親親害尊<lb/>
<pb n="18b"/>
　尊此春秋之義也<lb/>
　　凡祭而失禮則書祭名祭非失禮為下事張本則<lb/>
　　稱事此大事于大廟蓋祫祭也祫者吉祭不言吉<lb/>
　　者主為逆祀書也閔僖二公昭穆雖同世而繼序<lb/>
　　有先後閔公弟也實為僖之君僖公兄也實為閔<lb/>
　　之臣入廟之主有定序僖不得先閔明矣今文公<lb/>
　　私於其父序兄弟畧君臣升僖之主於閔之上非<lb/>
　　禮甚矣公穀皆以大事為祫左傳無明文而杜預<lb/>
<pb n="19a"/>
　　以為禘公羊注又曰三年祫五年禘皆非也五年<lb/>
　　而再殷祭謂三年一祫五年再祫耳<lb/>
冬晉人宋人陳人鄭人伐秦<lb/>
　<hi>左傳</hi>冬晉先且居宋公子成陳轅選鄭公子歸生伐秦<lb/>
　取汪及彭衙而還以報彭衙之役卿不書為穆公故<lb/>
　尊秦也謂之崇德<lb/>
　　自入春秋至此惟魯大夫帥師以名見外師非君<lb/>
　　將恒稱人外大夫自士縠專盟始以名見陽處父<lb/>
<pb n="19b"/>
　　專將始以名見而餘猶稱人大夫雖張而未甚也<lb/>
　　至晉秦結怨勦民報復無已則不待貶而惡見矣<lb/>
公子遂如齊納幣<lb/>
　<hi>左傳</hi>襄仲如齊納幣禮也凡君即位好舅甥修昏姻娶<lb/>
　元妃以奉粢盛孝也<hi>謂諒聞既終嘉好之事通于外内外内之禮始備此除凶之即</hi>
　<hi>位也</hi>孝禮之始也<lb/>
　<hi>公羊傳</hi>納幣不書此何以書譏何譏爾譏喪娶也娶在<lb/>
　三年之外則何譏乎喪娶三年之内不圖昏<hi>僖公以十二月</hi>
<pb n="20a"/>
　<hi>薨至此木满二十五月又禮先納采問名納吉乃納幣此四者皆在三年之内故云爾</hi>吉禘于<lb/>
　莊公譏然則曷為不于祭焉譏三年之恩疾矣<hi>疾痛</hi>非<lb/>
　虛加之也以人心為皆有之以人心為皆有之則曷<lb/>
　為獨于娶焉譏娶者大吉也非常吉也其為吉者主<lb/>
　于已以為有人心焉者則宜于此焉變矣<hi>變者變慟哭泣也念</hi>
　<hi>親者聞欲為已圖昏則當變慟哭泣况乃至于納幣成昏哉</hi>
　　昏姻常事不書其書納幣者譏喪未終而圖昏也<lb/>
　　婦姜之迎在四年夏喪服已畢何以譏之蓋事莫<lb/>
<pb n="20b"/>
　　重乎志故曰志哀而居約與之知喪逆婦雖在三<lb/>
　　年外而納幣尚在喪期之内未祥而行嘉禮哀戚<lb/>
　　忘矣志可問乎春秋此義使人抑情以去私其垂<lb/>
　　教切矣<lb/>
三年春王正月叔孫得臣㑹晉人宋人陳人衞人鄭人<lb/>
伐沈沈潰<hi>沈杜注姬姓國汝南平輿縣北有沈亭按漢志汝南治平輿故沈子國屬蔡州今河南汝</hi>
　<hi>陽縣東南有平輿故城沈亭在其地霸國大夫㑹諸大夫伐國自此始</hi>
　<hi>左傳</hi>三年春莊叔㑹諸侯之師伐沈<hi>莊叔即得臣</hi>以其服于<lb/>
<pb n="21a"/>
　楚也沈潰凡民逃其上曰潰在上曰逃<lb/>
　　晉襄繼霸未嘗一出與諸侯㑹盟而使大夫主之<lb/>
　　自伐衞而後軍政亦委之大夫其志益怠矣方是<lb/>
　　時商臣有覆載不容之罪國人惡之使晉襄能伸<lb/>
　　大義親帥諸侯以討楚則商臣不能自安楚人必<lb/>
　　有因敵勢順衆心起而討賊改立君以聽命於諸<lb/>
　　侯者如此則有光於桓文矣乃視非己事而使大<lb/>
　　夫主兵伐其與國之小者商臣以是料晉之無能<lb/>
<pb n="21b"/>
　　為是以沈雖潰而圍江之師旋出也<lb/>
　<hi>附錄左傳</hi>衞侯如陳拜晉成也<hi>二年陳侯為衞請成于晉</hi>
夏五月王子虎卒<lb/>
　<hi>左傳</hi>夏四月乙亥王叔文公卒來赴弔如同盟禮也<hi>王子</hi>
　<hi>虎與僖公同盟于翟泉文公是同盟之子故赴以名</hi>
　<hi>公羊傳</hi>王子虎者何天子之大夫也外大夫不卒此何<lb/>
　以卒新使乎我也<lb/>
　<hi>榖梁傳</hi>叔服也此不卒者也何以卒之以其來㑹葬我<lb/>
<pb n="22a"/>
　卒之也或曰以其嘗執重以守也<hi>僖二十四年天王出居于鄭叔服執</hi>
　<hi>重任以守國</hi>
　　王子虎者穀梁以為即叔服然左氏於叔服稱内<lb/>
　　史於子虎稱王叔文公而後此星孛入斗之時叔<lb/>
　　服復見於傳則非王子虎明矣踐土之役王子虎<lb/>
　　盟諸侯於王庭蓋天子之秉政者王臣無外交今<lb/>
　　死而赴告於魯故書以譏之<lb/>
秦人伐晉<lb/>
<pb n="22b"/>
　<hi>左傳</hi>秦伯伐晉濟河焚舟<hi>示必/死也</hi>取王官及郊<hi>王官杜注晉地今山</hi>
　<hi>西臨晉縣東南王官谷有廢壘即王官城也郊杜注晉地當為今臨晉平陽閒小邑</hi>晉人不出<lb/>
　遂自茅津濟封殽尸而還<hi>茅津杜注在河東大陽縣西今山西平陸縣南大陽</hi>
　<hi>渡即茅津也有古茅城封埋藏之</hi>遂霸西戎用孟明也君子是以知<lb/>
　秦穆公之為君也舉人之周也<hi>周備也不偏以一惡棄其善</hi>與人<lb/>
　之壹也<hi>壹無二心</hi>孟明之臣也其不解也能懼思也子桑<lb/>
　之忠也其知人也能舉善也<hi>子桑公孫枝舉孟明者</hi>詩曰于以<lb/>
　采蘩于沼于沚于以用之公侯之事秦穆有焉<hi>詩國風言</hi>
<pb n="23a"/>
　<hi>沼沚之蘩至薄猶采以共公侯以喻秦穆不遺小善</hi>夙夜匪解以事一人孟明<lb/>
　有焉<hi>詩大雅</hi>詒厥孫謀以燕翼子子桑有焉<hi>詒遺也燕安也翼成</hi>
　<hi>也詩大雅喻子桑有舉善之謀</hi>
　　舊説秦伯知過復貳故貶而稱人非也考之於經<lb/>
　　惟戰韓稱秦伯蓋兩君親戰若書秦人則疑晉侯<lb/>
　　見獲於秦大夫其餘終穆公之篇皆書秦人未有<lb/>
　　稱爵者又謂晉人畏秦而不出秦伯逞其忿而後<lb/>
　　悔自是見伐不報始能踐其自誓之言亦非也考<lb/>
<pb n="23b"/>
　　之傳記則踰二年而穆公卒何由知其自悔而不<lb/>
　　報乎先儒曲生義例謂聖人以常情待晉襄以王<lb/>
　　事責秦穆皆因書錄秦誓謂孔子以穆公為賢不<lb/>
　　知誓詞有足為天下後世法者故不廢其言至其<lb/>
　　窮兵報怨則備書於春秋以著其罪猶化工賦物<lb/>
　　生殺並行而不相悖也<lb/>
秋楚人圍江<lb/>
　<hi>左傳</hi>楚師圍江晉先僕伐楚以救江<lb/>
<pb n="24a"/>
　　自齊桓之霸江黄以近楚之國並從齊盟楚深憾<lb/>
　　之滅黄已久今復圍江亦以晉不能合諸侯以討<lb/>
　　其弑逆之罪故輕視中國而圍江以試之也<lb/>
雨螽于宋<lb/>
　<hi>左傳</hi>秋雨螽于宋隊而死也<lb/>
　<hi>公羊傳</hi>雨螽者何死而墜也何以書記異也外異不書<lb/>
　此何以書為王者之後記異也<lb/>
　<hi>穀梁傳</hi>外災不志此何以志也曰災甚也其甚奈何茅<lb/>
<pb n="24b"/>
　茨盡矣<hi>茅茨猶盡則嘉穀可知茨蒺藜</hi>著于上見于下謂之雨<lb/>
　　雨自上而下者也螽不見其所從來自上而下衆<lb/>
　　多如雨異之大者也<lb/>
冬公如晉十有二月己巳公及晉侯盟<hi>此書公如晉之始</hi>
　<hi>左傳</hi>晉人懼其無禮于公也請改盟<hi>改二年處父之盟</hi>公如晉<lb/>
　及晉侯盟晉侯饗公賦菁菁者莪<hi>詩小雅義取既見君子樂且有儀</hi>
　莊叔以公降拜<hi>謝其以公比君子也</hi>曰小國受命于大國敢不<lb/>
　慎儀<hi>賦詩曰樂且有儀故答以敢不慎儀</hi>君貺之以大禮何樂如之抑<lb/>
<pb n="25a"/>
　小國之樂大國之惠也晉侯降辭<hi>降階辭讓公</hi>登成拜<hi>俱還</hi>
　<hi>上成拜禮</hi>公賦嘉樂<hi>嘉樂詩大雅義取顯顯令德宜民宜人受祿于天</hi>
　　晉人懼無禮而請改盟於公為不辱故適晉書而<lb/>
　　反國亦致不書地盟於晉都也<lb/>
晉陽處父帥師伐楚以救江<hi>公羊穀梁無以字外大夫書帥師自此始</hi>
　<hi>左傳</hi>冬晉以江故告于周王叔桓公晉陽處父伐楚以<lb/>
　救江<hi>桓公周卿士王叔文公之子不書不親伐也</hi>門于方城遇息公子朱<lb/>
　而還<hi>子朱楚大夫伐江之帥也聞晉師起而江兵解故晉亦還</hi>
<pb n="25b"/>
　<hi>公羊傳</hi>此伐楚也其言救江何為諼也<hi>諼詐</hi>其為諼奈何<lb/>
　伐楚為救江也<hi>救人之道當指其所之實欲救江而反伐楚以為其勢必當引圍江兵還</hi>
　<hi>自救也故云爾</hi>
　<hi>穀梁傳</hi>此伐楚其言救江何也江遠楚近伐楚所以救<lb/>
　江也<lb/>
　　大夫帥師以名氏見大夫彊也春秋於侵伐多不<lb/>
　　言所事此書伐以救何言救江雖善而所以救之<lb/>
　　者非其道也是時楚商臣負弑逆之罪恃彊凌弱<lb/>
<pb n="26a"/>
　　晉襄不能大合諸侯奉詞伐罪而獨遣一軍又不<lb/>
　　敢徑造江之城下而聲言伐楚一遇子朱即避之<lb/>
　　而返既不能伐楚又不能救江畏怯甚矣故特起<lb/>
　　伐以救之文以罪之以者不以者也<lb/>
四年春公至自晉<lb/>
　<hi>附錄左傳</hi>四年春晉人歸孔達于衞以為衞之良也故免<lb/>
　之<hi>二年衞執孔逹以説晉</hi>　夏衞侯如晉拜<hi>謝歸孔逹</hi>　曹伯如晉<lb/>
　㑹正<hi>㑹受貢賦之政也傳言襄公能繼文之業而諸侯服從</hi>
<pb n="26b"/>
夏逆婦姜于齊<lb/>
　<hi>左傳</hi>逆婦姜于齊卿不行非禮也<hi>禮諸侯有故則使卿逆</hi>君子是<lb/>
　以知出姜之不允于魯也<hi>文公薨而見出故曰出姜允信也始來不見尊貴故</hi>
　<hi>終不為國人所敬信也</hi>曰貴聘而賤逆之<hi>公子遂納幣是貴聘也</hi>君而卑<lb/>
　之<hi>君小君也</hi>立而廢之棄信而壞其主<hi>主内主也</hi>在國必亂在<lb/>
　家必亡不允宜哉詩曰畏天之威于時保之敬主之<lb/>
　謂也<hi>詩頌言畏天威于是保福祿為十八年姜氏歸齊張夲</hi>
　<hi>公羊傳</hi>其謂之逆婦姜于齊何略之也<hi>謂不書逆者之姓名不言如齊</hi>
<pb n="27a"/>
　<hi>不稱女不書至也</hi>高子曰娶乎大夫者略之也<hi>謂夫人乃齊大夫女賤不</hi>
　<hi>可奉宗廟故略之</hi>
　<hi>榖梁傳</hi>其曰婦姜為其禮成乎齊也<hi>昏禮成于齊故在齊便稱婦</hi>其<lb/>
　逆者誰也親逆而稱婦或者公與何其速婦之也<hi>怪稱</hi>
　<hi>婦速故設為問辭而反覆推之</hi>曰公也其不言公何也非成禮于齊<lb/>
　也<hi>非責</hi>曰婦有姑之辭也其不言氏何也貶之也何為<lb/>
　貶之也夫人與有貶也<hi>夫人能以禮自防則夫婦之禮不成于齊故譏公而夫人</hi>
　<hi>與焉</hi>
<pb n="27b"/>
　　納幣卿行則逆婦必非微者穀梁謂公自逆是也<lb/>
　　未至而稱婦則成禮于齊明矣圖昏於喪期之内<lb/>
　　又成禮於婦家所謂失禮之中又失禮也故諱不<lb/>
　　書公以示貶<lb/>
狄侵齊<lb/>
　　春秋霸業之盛首推桓文以其攘外而安内也狄<lb/>
　　雖敗於箕未幾復侵齊春秋書之譏晉襄無攘却<lb/>
　　之謀而齊霸不紹也<lb/>
<pb n="28a"/>
秋楚人滅江<lb/>
　<hi>左傳</hi>楚人滅江秦伯為之降服出次不舉過數<hi>降服素服也出</hi>
　<hi>次辟正寢不舉去盛饌鄰國之禮有數今秦伯過之</hi>大夫諫公曰同盟滅<hi>秦江同盟</hi>
　<hi>不告故不書</hi>雖不能救敢不矜乎吾自懼也君子曰詩云<lb/>
　惟彼二國其政不獲惟此四國爰究爰度其秦穆之<lb/>
　謂矣<hi>詩大雅爰于也究度皆謀也言夏商之君政不得人心故四方諸侯皆懼而謀度其政事喻秦</hi>
　<hi>穆亦能感江之㓕懼而思政也</hi>
　　春秋中以慕義從霸遂致滅亡者江與黄是也當<lb/>
<pb n="28b"/>
　　桓之世黄為楚滅齊不能救君子憫之江被圍經<lb/>
　　年晉霸不競不能撼楚以庇江春秋書圍書滅著<lb/>
　　晉襄之無遠謀見江上下同力效死乃亡國之善<lb/>
　　辭也不書奔死社稷也<lb/>
晉侯伐秦<lb/>
　<hi>左傳</hi>秋晉侯伐秦圍邧新城<hi>邧杜注秦邑在今陜西澄城縣境新城杜注秦邑今</hi>
　<hi>澄城縣東北有古新城即梁國之新里也</hi>以報王官之役<hi>王官役在三年</hi>
　　晉襄以王官之役不報為恥未若商臣得志於江<lb/>
<pb n="29a"/>
　　為恥之大也報秦而不誅商臣末矣况救江則遣<lb/>
　　大夫伐秦則君親之故書晉侯伐秦於滅江之下<lb/>
　　見其急於修怨而緩於恤患也爵晉侯非善之以<lb/>
　　其徇私亟戰而不知戢故目其人而責之<lb/>
衞侯使寗俞來聘<lb/>
　<hi>左傳</hi>衛寗武子來聘公與之宴為賦湛露及彤弓<hi>非禮之常</hi>
　<hi>公特命樂人以示意故言為賦湛露彤弓詩小雅</hi>不辭又不答賦使行人私<lb/>
　焉<hi>私問之</hi>對曰臣以為肄業及之也<hi>肄習也以魯人失所賦故佯為不知</hi>
<pb n="29b"/>
　昔諸侯朝正于王<hi>朝而受政教也</hi>王宴樂之于是乎賦湛露<lb/>
　則天子當陽諸侯用命也<hi>詩云湛湛露斯匪陽不晞晞乾也言露見日而乾猶</hi>
　<hi>諸侯禀天子命而行</hi>諸侯敵王所愾而獻其功<hi>敵猶當也愾恨怒也</hi>王于<lb/>
　是乎賜之彤弓一彤矢百玈弓矢千以覺報宴<hi>覺明也謂</hi>
　<hi>諸侯有四夷之功王賜之弓矢又為歌彤弓以明報功宴樂</hi>今陪臣來繼舊好<hi>因論</hi>
　<hi>天子之樂故自稱陪臣</hi>君辱貺之其敢干大禮以自取戾<hi>貺賜也干</hi>
　<hi>犯也戾罪也解已所以不辭亦不答之意</hi>
　　禮諸侯嵗相問殷相聘殷衆也殷見曰同十有二<lb/>
<pb n="30a"/>
　　　年五服盡朝故曰殷見殷見既畢諸侯更遣大夫<lb/>
　　　以交於鄰邦謂之殷聘今殷見則亡而殷聘則存<lb/>
　　　聖人書之以傷周道也<lb/>
　冬十有一月壬寅夫人風氏薨<lb/>
　　<hi>左傳</hi>冬成風薨<hi>為明年王使歸舍賵傳</hi>
　　　春秋正名定分之書也仲子不稱夫人稱夫人自<lb/>
　　　風氏始春秋記其卒葬各以實書不為異辭者謹<lb/>
　　　禮之所由變也<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷二十三<lb/>
</p>
<p>
</p>
  </div>
</body>
</text>
</TEI>
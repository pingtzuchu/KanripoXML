<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷五十五<lb/>
　　昭公<lb/>
　二十有六年春王正月<lb/>
　　<hi>附錄左傳</hi>二十六年春王正月庚申齊侯取鄆<lb/>
　葬宋元公<lb/>
　　<hi>左傳</hi>葬宋元公如先君禮也<hi>善宋人違命以合禮</hi>
　　　昭公在外而魯於諸侯之喪每遣使㑹葬則意如<lb/>
<pb n="1b"/>
　　　之專魯與君無異矣<lb/>
　三月公至自齊居于鄆<lb/>
　　<hi>左傳</hi>三月公至自齊處于鄆言魯地也<lb/>
　　<hi>穀梁傳</hi>公次于陽州其曰至自齊何也<hi>公但至陽州未至齊</hi>以齊<lb/>
　　侯之見公可以言至自齊也居于鄆者公在外也至<lb/>
　　自齊道義不外公也<hi>君雖在外猶以在國之禮錄之是崇君之道</hi>
　　　公來自野井初未及齊國都而曰至自齊野井齊<lb/>
　　　地故也入魯境故書至猶在外故書地居者有其<lb/>
<pb n="2a"/>
　　土地人民之稱若曰魯地非意如之所得有所以<lb/>
　　存公也鄭伯突失國而取櫟以居衞侯衎失國而<lb/>
　　取夷儀以居皆書曰入此不言入内辭也爲尊者<lb/>
　　親者諱使若適他國而返居於鄆存一國之防也<lb/>
夏公圍成<lb/>
　<hi>左傳</hi>夏齊侯將納公命無受魯貨申豐從女賈<hi>豐賈二人皆季</hi>
　<hi>氏家臣</hi>以幣錦二兩<hi>二丈爲一端二端爲一兩所謂匹也二兩二疋</hi>縳一如瑱<lb/>
　<hi>瑱充耳縳卷也急卷使如充耳易懷藏</hi>適齊師謂子猶之人高齮<hi>子猶梁丘</hi>
<pb n="2b"/>
　<hi>據齮子猶家臣</hi>能貨子猶爲高氏後粟五千庾<hi>言若能爲行貨于子猶當</hi>
　<hi>爲請使得爲高氏後又當致粟五千庾庾十六斗凡八千斛</hi>高齮以錦示子猶子<lb/>
　猶欲之齮曰魯人買之百兩一布<hi>布陳之以百兩爲數言買此甚多</hi>
　以道之不通先入幣財<hi>財猶材也</hi>子猶受之言于齊侯曰<lb/>
　羣臣不盡力于魯君者非不能事君也然據有異焉<lb/>
　<hi>異猶怪也</hi>宋元公爲魯君如晉卒于曲棘叔孫昭子求納<lb/>
　其君無疾而死<hi>俱在前年</hi>不知天之棄魯耶抑魯君有罪<lb/>
　于鬼神故及此也君若待于曲棘使羣臣從魯君以<lb/>
<pb n="3a"/>
　卜焉若可師有濟也君而繼之兹無敵矣若其無成<lb/>
　君無辱焉齊侯從之使公子鉏帥師從公<hi>鉏齊大夫</hi>成大<lb/>
　夫公孫朝謂平子曰有都以衞國也請我受師<hi>以成邑禦</hi>
　<hi>齊師</hi>許之請納質弗許曰信女足矣告于齊師曰孟氏<lb/>
　魯之敝室也用成已甚弗能忍也請息肩于齊<hi>公孫朝詐</hi>
　<hi>齊師言欲降使來取成</hi>齊師圍成成人伐齊師之飲馬于淄者<lb/>
　曰將以厭衆<hi>以厭衆心不欲使知已降也淄杜注水出泰山梁父縣西北入汶漢梁父在今</hi>
　<hi>泗水縣北</hi>魯成備而後告曰不勝衆<hi>告齊言衆不欲降已不能勝</hi>師及<lb/>
<pb n="3b"/>
　齊師戰于炊鼻<hi>季氏師拒公炊鼻杜注魯地</hi>齊子淵捷從洩聲子<lb/>
　<hi>聲子魯大夫</hi>射之中楯瓦<hi>瓦楯/脊</hi>繇朐汏輈匕入者三寸<hi>入楯</hi>
　<hi>瓦也朐車軛輈車轅繇過也汏矢激匕矢鏃也</hi>聲子射其馬斬鞅殪改駕人<lb/>
　以爲鬷戾也而助之<hi>人魯人也鬷戾叔孫氏司馬</hi>子車曰齊人也<lb/>
　<hi>子車即淵捷</hi>將擊子車子車射之殪其御曰又之<hi>又欲使射餘人</hi>
　子車曰衆可懼也而不可怒也子囊帶從野洩叱之<lb/>
　<hi>囊帶齊大夫野洩即聲子</hi>洩曰軍無私怒報乃私也將亢子又叱<lb/>
　之<hi>子囊復叱</hi>亦叱之<hi>野洩亦叱也言齊無戰心但相叱</hi>冉豎射陳武子中<lb/>
<pb n="4a"/>
　手<hi>冉豎季氏臣武子陳子彊</hi>失弓而罵<hi>武子罵</hi>以告平子曰有君子<lb/>
　白晳鬒鬚眉甚口平子曰必子彊也無乃亢諸對曰<lb/>
　謂之君子何敢亢之<hi>僞言不敢違季氏</hi>林雍羞爲顔鳴右下<lb/>
　<hi>皆魯人羞爲右故下車戰</hi>苑何忌取其耳<hi>何忌齊/大夫</hi>顔鳴去之<hi>其右見獲</hi>
　<hi>懼而去之</hi>苑子之御曰視下顧<hi>復欲使苑子擊其足</hi>苑子刜林雍斷<lb/>
　其足鑋而乗于他車以歸<hi>刜砍也鑋一足行</hi>顔鳴三入齊師<lb/>
　呼曰林雍乗<hi>言魯人皆致力于季氏不以私怨而相棄</hi>
　<hi>穀梁傳</hi>非國不言圍所以言圍者以大公也<hi>崇大其事</hi>
<pb n="4b"/>
　　齊侯謀納公使公子鉏帥師圍成不書公以齊師<lb/>
　　而直曰公圍成惡齊受季氏之賂雖得其師不足<lb/>
　　以也春秋凡公出在境内而返不書至定公在國<lb/>
　　而致圍成所以著公之危弱攻私邑如敵國也昭<lb/>
　　公已去國而不致圍成者所以存公如公之在國<lb/>
　　也然昭公既孫自他國返必書至惟自圍成而復<lb/>
　　居於鄆不言至亦以示内外之别耳<lb/>
　<hi>附錄左傳</hi>四月單子如晉告急五月戊午劉人敗王城之<lb/>
<pb n="5a"/>
　師于尸氏<hi>劉人劉蚠之屬王城子朝之徒尸氏杜注在鞏縣西南偃師城漢志偃師有尸鄉今</hi>
　<hi>河南偃師縣西南新蔡鎮即古尸鄉也</hi>戊辰王城人劉人戰于施谷<hi>施谷</hi>
　<hi>杜注周地</hi>劉師敗績<lb/>
秋公會齊侯莒子邾子杞伯盟于鄟陵<hi>鄟公羊作剸鄟陵杜注地闕</hi>
　<hi>左傳</hi>秋盟于鄟陵謀納公也<lb/>
　　霸統既絶參盟復作此齊景假納公之名以糾合<lb/>
　　也十六年齊徐郯莒嘗盟于蒲隧十九年宋邾郳<lb/>
　　嘗盟于蟲則諸侯固有不待霸主而自盟會者矣<lb/>
<pb n="5b"/>
　　至是始書以晉不復能有諸侯也晉不主盟而後<lb/>
　　齊專盟矣<lb/>
公至自會居于鄆<lb/>
　<hi>穀梁傳</hi>公在外也至自會道義不外公也<lb/>
　　凡公行返而告廟則書至昭公居鄆非宗廟之所<lb/>
　　在何以書曾子問云君去其國大宰取羣廟之主<lb/>
　　以從則昭公之去鄆而返亦或告於祖禰顧季氏<lb/>
　　彊悖專有魯國當時史官阿附必不書至聖人以<lb/>
<pb n="6a"/>
　　所見之世而特志耳<lb/>
　<hi>附錄左傳</hi>七月己巳劉子以王出<hi>師敗懼/而出</hi>庚午次于渠<hi>渠杜</hi>
　<hi>注周地按即周陽渠也在今洛陽縣亦名九曲瀆</hi>王城人焚劉<hi>燒劉子邑</hi>丙子王<lb/>
　宿于褚氏<hi>褚氏杜注洛陽縣南有褚氏亭在今洛陽縣東</hi>丁丑王次于萑谷<lb/>
　庚辰王入于胥靡辛巳王次于滑<hi>萑谷杜注周地按距洛九十里有大</hi>
　<hi>谷漢設關于此萑谷蓋其支徑胥靡滑杜注皆周地本鄭邑今河南偃師縣東南有胥靡城縣南有緱氏</hi>
　<hi>故城卽古滑地也</hi>晉知躒趙鞅帥師納王使女寬守闕塞<hi>女寬</hi>
　<hi>晉大夫闕塞杜注洛陽西南伊闕口也今洛陽縣南闕塞山是</hi>
<pb n="6b"/>
九月庚申楚子居卒<lb/>
　<hi>左傳</hi>九月楚平王卒令尹子常欲立子西<hi>子西平王之長庶</hi>曰<lb/>
　大子壬弱<hi>壬昭王也</hi>其母非適也王子建實聘之子西長<lb/>
　而好善立長則順建善則治王順國治可不務乎子<lb/>
　西怒曰是亂國而惡君王也<hi>言王子建聘之是彰平王之惡</hi>國有外<lb/>
　援不可瀆也<hi>外援秦也</hi>王有適嗣不可亂也敗親速讎<hi>不立</hi>
　<hi>壬秦將來討是速讎也</hi>亂嗣不祥我受其名<hi>受惡名</hi>賂吾以天下<lb/>
　吾滋不從也楚國何爲必殺令尹令尹懼乃立昭王<lb/>
<pb n="7a"/>
冬十月天王入于成周<hi>成周杜注洛陽今故城在縣東北</hi>
　<hi>公傳</hi>羊成周者何東周也<hi>在王城之東故曰東周</hi>其言入何不嫌<lb/>
　也<hi>據入者簒詞旣曰天王則不嫌爲簒矣</hi>
　<hi>穀梁傳</hi>周有入無出也<hi>王者無外不言出</hi>
　　因狄泉故稱入惠王襄王入皆不書此曷爲書幸<lb/>
　　之也王室亂入無足諱焉爾其不曰入于京師而<lb/>
　　云成周者成周在王城之東曰下都王城爲洛之<lb/>
　　上都時子朝據王城故王入成周以居子朝旣奔<lb/>
<pb n="7b"/>
　　餘黨尚在王城敬王畏偪遂都成周故以地名書<lb/>
　　之著其實也<lb/>
尹氏召伯毛伯以王子朝奔楚<lb/>
　<hi>左傳</hi>冬十月丙申王起師于滑辛丑在郊<hi>郊杜注子朝邑</hi>遂次<lb/>
　于尸十一月辛酉晉師克鞏<hi>知躒趙鞅之師</hi>召伯盈逐王子<lb/>
　朝<hi>伯盈本黨子朝晉師克鞏知其不成逐之而逆敬王</hi>王子朝及召氏之族毛<lb/>
　伯得尹氏固南宮嚚奉周之典籍以奔楚<hi>尹召二族皆奔故稱</hi>
　<hi>氏重見尹固名者爲後還見殺</hi>隂忌奔莒以叛<hi>隂忌子朝黨莒杜注周邑</hi>召伯逆<lb/>
<pb n="8a"/>
　王于尸及劉子單子盟遂軍圉澤次于隄上<hi>圉澤隄上杜注</hi>
　<hi>皆周地按圉澤卽東圉之澤也在今洛陽縣東境</hi>癸酉王入于成周甲戌盟<lb/>
　于襄宮<hi>襄王廟</hi>晉師使成公般戍周而還<hi>般晉大夫</hi>十二月<lb/>
　癸未王入于莊宮<hi>莊宮在王城</hi>王子朝使告于諸侯曰昔<lb/>
　武王克殷成王靖四方康王息民竝建母弟以蕃屛<lb/>
　周亦曰吾無專享文武之功且爲後人之迷敗傾覆<lb/>
　而溺入于難則振救之至于夷王王愆于厥身<hi>夷王厲王</hi>
　<hi>父也愆惡疾</hi>諸侯莫不竝走其望以祈王身至于厲王王<lb/>
<pb n="8b"/>
　心戾虐萬民弗忍居王于彘<hi>不忍害王也厲王末周人流王于彘</hi>諸侯<lb/>
　釋位以閒王政<hi>閒猶與也周召二公與治王之政事號曰共和</hi>宣王有志而<lb/>
　後效官<hi>宣王厲王子彘之亂宣王尚少召公虎取而長之效授也</hi>至于幽王<hi>宣王子</hi>
　天不弔周王昏不若用愆厥位<hi>若順也愆失也</hi>攜王奸命諸<lb/>
　侯替之而建王嗣用遷郟鄏<hi>攜王幽王少子伯服也王嗣宜臼也幽王后申</hi>
　<hi>姜生大子宜臼王幸襃姒生伯服欲立之而殺大子大子奔申申伯與鄫及西戎伐周戰于戲幽王死諸</hi>
　<hi>侯廢伯服而立宜臼是爲平王東遷郟鄏</hi>則是兄弟之能用力于王室也<lb/>
　至于惠王天不靖周生頽禍心施于叔帶惠襄辟難<lb/>
<pb n="9a"/>
　越去王都<hi>惠王平王六世孫頽惠王庶叔也莊十九年作亂惠王適鄭襄王惠王子叔帶襄王</hi>
　<hi>弟僖二十四年叔帶作亂襄王處氾</hi>則有晉鄭咸黜不端<hi>黜去也晉文殺叔帶鄭厲</hi>
　<hi>殺子頽爲王室去不端直之人</hi>以綏定王家則是兄弟之能率先王<lb/>
　之命也在定王六年秦人降妖<hi>定王襄王孫定王六年魯宣八年</hi>曰<lb/>
　周其有頿王<hi>頿口上鬚</hi>亦克能修其職諸侯服享二世共<lb/>
　職<hi>二世謂靈景</hi>王室其有閒王位諸侯不圖而受其亂災<lb/>
　<hi>閒王位本謂子朝今子朝以爲王猛受亂災本謂楚今子朝以爲晉</hi>至于靈王生而有<lb/>
　頿<hi>靈王定王孫</hi>王甚神聖無惡于諸侯靈王景王克終其<lb/>
<pb n="9b"/>
　世<hi>景王靈王子</hi>今王室亂單旗劉狄剝亂天下壹行不若<lb/>
　<hi>單旗穆公也劉狄劉蚡也壹專也</hi>謂先王何常之有<hi>言無常法</hi>唯余心所<lb/>
　命其誰敢討之帥羣不弔之人<hi>弔至也</hi>以行亂于王室<lb/>
　侵欲無厭規求無度貫瀆鬼神<hi>貫習也</hi>慢棄刑法倍奸<lb/>
　齊盟傲很威儀矯誣先王晉爲不道是攝是贊<hi>攝持也</hi>
　思肆其㒺極兹不穀震盪播越竄在荆蠻<hi>不穀子朝自謂</hi>未<lb/>
　有攸底若我一二兄弟甥舅奬順天法無助狡猾以<lb/>
　從先王之命母速天罰赦圖不榖<hi>赦其憂而圖其難</hi>則所願<lb/>
<pb n="10a"/>
　也敢盡布其腹心及先王之經而諸侯實深圖之昔<lb/>
　先王之命曰王后無適則擇立長年鈞以德德鈞以<lb/>
　卜王不立愛公卿無私古之制也穆后及大子壽早<lb/>
　夭卽世<hi>在十五年</hi>單劉贊私立少以閒先王<hi>閒錯先王之制</hi>亦唯<lb/>
　伯仲叔季圖之<hi>伯仲叔季總謂諸侯</hi>閔馬父聞子朝之辭曰文<lb/>
　辭以行禮也子朝干景之命遠晉之大以專其志無<lb/>
　禮甚矣文辭何爲<hi>傳終王室亂</hi>
　<hi>穀梁傳</hi>遠矣非也<hi>非責也奔簒君之賊其責遠矣</hi>奔直奔也<lb/>
<pb n="10b"/>
　　尹氏世卿秉政擅權書立朝書以朝奔楚著始終<lb/>
　　怙惡不悛也幷舉召毛治其黨也奔不言出者簒<lb/>
　　賊竊逃以逭天討無所出也故比於國滅之君與<lb/>
　　在境外之臣但以奔書曰奔楚則楚受簒賊之罪<lb/>
　　亦見矣<lb/>
　<hi>附錄左傳</hi>齊有彗星<hi>出齊之分野</hi>齊侯使禳之晏子曰無益也<lb/>
　祗取誣焉天道不謟<hi>謟疑也</hi>不貳其命若之何禳之且<lb/>
　天之有彗也以除穢也君無穢徳又何禳焉若德之<lb/>
<pb n="11a"/>
　穢禳之何損詩曰惟此文王小心翼翼昭事上帝聿<lb/>
　懐多福厥德不回以受方國<hi>詩大雅翼翼共也聿惟也回違也言文王德不</hi>
　<hi>違天人故四方之國歸往之</hi>君無違德方國將至何患于彗詩曰<lb/>
　我無所監夏后及商用亂之故民卒流亡<hi>逸詩也言追監夏商</hi>
　<hi>之亡皆以亂故</hi>若德回亂民將流亡祝史之爲無能補也公<lb/>
　說乃止　齊侯與晏子坐于路寢公歎曰美哉室其<lb/>
　誰有此乎<hi>景公自知德不能久有國故歎也</hi>晏子曰敢問何謂也公<lb/>
　曰吾以爲在德對曰如君之言其陳氏乎陳氏雖無<lb/>
<pb n="11b"/>
　大德而有施于民豆區釡鍾之數其取之公也薄<hi>謂以</hi>
　<hi>公量收</hi>其施之民也厚<hi>謂以私量貸</hi>公厚斂焉陳氏厚施焉<lb/>
　民歸之矣詩曰雖無德與女式歌且舞<hi>詩小雅義取雖無大德要</hi>
　<hi>有喜説之心欲歌舞之式用也</hi>陳氏之施民歌舞之矣後世若少惰<lb/>
　陳氏而不亡則國其國也已公曰善哉是可若何對<lb/>
　曰唯禮可以己之在禮家施不及國民不遷農不移<lb/>
　工賈不變<hi>守常業</hi>士不濫<hi>不失/職</hi>官不滔<hi>滔慢也</hi>大夫不收<lb/>
　公利<hi>不作福</hi>公曰善哉我不能矣吾今而後知禮之可<lb/>
<pb n="12a"/>
　以爲國也對曰禮之可以爲國也久矣與天地竝君<lb/>
　令臣共父慈子孝兄愛弟敬夫和妻柔姑慈婦聽禮<lb/>
　也君令而不違臣共而不貳父慈而敎子孝而箴<hi>箴諫</hi>
　<hi>也</hi>兄愛而友弟敬而順夫和而義妻柔而正姑慈而<lb/>
　從<hi>從不自專</hi>婦聽而婉<hi>婉順也</hi>禮之善物也公曰善哉寡人<lb/>
　今而後聞此禮之上也對曰先王所禀于天地以爲<lb/>
　其民也<hi>稟受也爲治也</hi>是以先王上之<lb/>
二十有七年春公如齊公至自齊居于鄆<lb/>
<pb n="12b"/>
　<hi>左傳</hi>二十七年春公如齊公至自齊處于鄆言在外也<lb/>
　<hi>在外邑故書地</hi>
　<hi>穀梁傳</hi>公在外也<lb/>
夏四月吳弑其君僚<lb/>
　<hi>左傳</hi>吳子欲因楚喪而伐之<hi>前年楚平王卒</hi>使公子掩餘公子<lb/>
　燭庸帥師圍潛<hi>二子皆王僚母弟濳杜注楚邑在廬江六縣西南今江南霍山縣東北有</hi>
　<hi>灊城</hi>使延州來季子聘于上國<hi>季子夲封延陵後復封州來故曰延州來</hi>遂<lb/>
　聘于晉以觀諸侯<hi>觀强弱</hi>楚莠尹然工尹麇帥師救濳<lb/>
<pb n="13a"/>
　<hi>二尹楚官然麇其名</hi>左司馬沈尹戌帥都君子與王馬之屬以<lb/>
　濟師<hi>都君子在都邑之士有復除者王馬之屬王之養馬官屬校人也</hi>與吳師遇于<lb/>
　窮<hi>窮水經注水出安豐縣窮谷在今江南霍丘縣西</hi>令尹子常以舟師及沙<lb/>
　汭而還<hi>沙汭杜注水名水經注沙南流至義成縣西南入淮在今江南懐遠縣東北</hi>左尹<lb/>
　郤宛工尹壽帥師至于濳吳師不能退<hi>遇窮之師當吳前濳之師</hi>
　<hi>要吳後故吳不得退去</hi>吳公子光曰此時也弗可失也<hi>欲因以弑王</hi>
　告鱄設諸曰<hi>鱄設諸二十年伍員所見勇士</hi>上國有言曰不索何獲<lb/>
　我王嗣也<hi>光吳王諸樊子故曰王嗣</hi>吾欲求之事若克季子雖至<lb/>
<pb n="13b"/>
　<hi>至謂聘還</hi>不吾廢也鱄設諸曰王可弑也母老子弱是無<lb/>
　若我何<hi>欲以老弱託光</hi>光曰我爾身也<hi>言我身猶爾身</hi>夏四月光伏<lb/>
　甲于堀室而享王<hi>掘地為室</hi>王使甲坐于道及其門門階<lb/>
　戸席皆王親也夾之以鈹羞者獻體改服于門外<hi>羞進</hi>
　<hi>食也獻體解衣</hi>執羞者坐行而入<hi>坐行/膝行</hi>執鈹者夾承之<hi>承執羞者</hi>
　及體以相授也<hi>鈹及進羞者體以所食授王</hi>光僞足疾入于堀室<lb/>
　<hi>恐難作王黨殺己故辟之</hi>鱄設諸寘劍于魚中以進<hi>全魚炙故可置劍</hi>抽<lb/>
　劍刺王鈹交于胷<hi>交鱄設諸胷</hi>遂弑王闔廬以其子爲卿<lb/>
<pb n="14a"/>
　<hi>子鱄諸子</hi>季子至曰苟先君無廢祀民人無廢主社稷有<lb/>
　奉國家無傾乃吾君也吾誰敢怨哀死事生以待天<lb/>
　命非我生亂立者從之先人之道也<hi>吳自諸樊以下兄弟相傳而不</hi>
　<hi>立適是亂由先人起也季子自知力不能討光故云爾</hi>復命哭墓<hi>復使命于僚墓</hi>復位<lb/>
　而待<hi>復本位待光命</hi>吳公子掩餘奔徐公子燭庸奔鍾吾<hi>鍾吾</hi>
　<hi>杜注小國漢志東海郡司吾今江南宿遷縣西北有司吾城</hi>楚師聞吳亂而還<hi>爲後</hi>
　<hi>譖郤宛起</hi>
　　此公子光使鱄諸弑之而稱國何也光旣弑立自<lb/>
<pb n="14b"/>
　　以諸樊之冢嗣假言國之臣民皆欲弑僚而還國<lb/>
　　於己故以衆弑赴於諸侯春秋不書人而書國所<lb/>
　　以發後人之疑使考之而得其實也先儒多以吳<lb/>
　　之亂責季子惟趙氏鵬飛曰使季子不逃而受之<lb/>
　　亦不免於亂何則季子之終將授之誰哉受之而<lb/>
　　身當其亂孰若逃之而自潔其身乎此篤論也<lb/>
楚殺其大夫郤宛<hi>郤穀梁作郄</hi>
　<hi>左傳</hi>郤宛直而和國人說之鄢將師爲右領<hi>右領官名</hi>與費<lb/>
<pb n="15a"/>
　無極比而惡之<hi>惡郤宛</hi>令尹子常賄而信讒無極譖郤<lb/>
　宛焉謂子常曰子惡欲飲子酒<hi>子惡郤宛</hi>又謂子惡令尹<lb/>
　欲飲酒于子氏子惡曰我賤人也不足以辱令尹令<lb/>
　尹將必來辱爲惠己甚吾無以酬之若何無極曰令<lb/>
　尹好甲兵子出之吾擇焉<hi>擇此以進子常</hi>取五甲五兵曰寘<lb/>
　諸門令尹至必觀之而從以酬之<hi>日無極辭</hi>及饗日帷諸<lb/>
　門左<hi>張帷陳甲兵其中</hi>無極謂令尹曰吾幾禍子子惡將爲<lb/>
　子不利甲在門矣子必無往且此役也<hi>此春救濳之役</hi>吳可<lb/>
<pb n="15b"/>
　以得志子惡取賂焉而還又誤羣帥使退其師曰乗<lb/>
　亂不祥吳乗我喪我乗其亂不亦可乎令尹使視郤<lb/>
　氏則有甲焉不往召鄢將師而告之<hi>告子惡門有甲兵將害己</hi>將<lb/>
　師退遂令攻郤氏且爇之<hi>爇燒也</hi>子惡聞之遂自殺也<lb/>
　國人弗爇令曰不爇郤氏與之同罪或取一編菅焉<lb/>
　或取一秉秆焉<hi>編菅苫也秉把也秆槀也</hi>國人投之遂弗爇也令<lb/>
　尹炮之<hi>炮燔郤宛</hi>盡滅郤氏之族黨殺陽令終與其弟完<lb/>
　及佗與晉陳及其子弟<hi>令終陽匄子晉陳楚大夫皆郤氏黨</hi>晉陳之族<lb/>
<pb n="16a"/>
　呼于國曰鄢氏費氏自以爲王專禍楚國弱寡王室<lb/>
　蒙王與令尹以自利也令尹盡信之矣國將如何令<lb/>
　尹病之<hi>爲下殺無極張本</hi>
　　郤宛之死費無極譖諸囊瓦殺之而經以國殺爲<lb/>
　　文罪楚君也君無道以令其臣致擅殺大夫而無<lb/>
　　忌紀綱亡矣故以累上之辭書之<lb/>
秋晉士鞅宋樂祁犂衞北宮喜曹人邾人滕人會于扈<lb/>
　<hi>左傳</hi>秋㑹于扈令戍周且謀納公也宋衞皆利納公固<lb/>
<pb n="16b"/>
　請之范獻子取貨于季孫謂司城子梁與北宮貞子<lb/>
　曰<hi>子梁宋樂祁也貞子衞北宮喜</hi>季孫未知其罪而君伐之請囚請<lb/>
　亡于是乎不獲君又弗克而自出也夫豈無備而能<lb/>
　出君乎季氏之復天救之也休公徒之怒而啓叔孫<lb/>
　氏之心不然豈其伐人而説甲執冰以游叔孫氏懼<lb/>
　禍之濫而自同于季氏天之道也魯君守齊三年而<lb/>
　無成季氏甚得其民淮夷與之有十年之備有齊楚<lb/>
　之援<hi>公雖在齊言齊不致力</hi>有天之贊有民之助有堅守之心<lb/>
<pb n="17a"/>
　有列國之權而弗敢宣也<hi>宣用也</hi>事君如在國<hi>書公行告公至</hi>
　<hi>是也</hi>故鞅以爲難二子皆圖國者也而欲納魯君鞅之<lb/>
　願也請從二子以圍魯無成死之二子懼皆辭乃辭<lb/>
　小國而以難復<hi>以難納白晉君</hi>
　　扈之會謀納公而以貨解無貶辭者以令戍周故<lb/>
　　也是時大夫同惡相濟齊景爲鄟陵之盟而梁丘<lb/>
　　據入季氏之錦晉頃爲扈之會而士鞅納季氏之<lb/>
　　貨二君懵然無知以爲魯之休戚無關於己孰知<lb/>
<pb n="17b"/>
　　田常韜禍於齊六卿伏憂於晉厝火積薪而不悟<lb/>
　　使二君能爲魯討賊亦足以讋内盗之志也<lb/>
冬十月曹伯午卒<lb/>
邾快來奔<lb/>
　<hi>公羊傳</hi>邾婁快者何邾婁之大夫也邾婁無大夫此何<lb/>
　以書以近書也<lb/>
　　快之來奔從其類也意如逐君專國又誘人之臣<lb/>
　　使之叛其君而已爲之逋逃主罪可勝誅乎春秋<lb/>
<pb n="18a"/>
　　書之以深惡季氏也<lb/>
　<hi>附錄左傳</hi>孟懿子陽虎伐鄆<hi>陽虎季氏家臣伐鄆欲奪公</hi>鄆人將戰子<lb/>
　家子曰天命不慆久矣<hi>慆疑也言棄君不疑</hi>使君亡者必此衆<lb/>
　也天旣禍之而自福也不亦難乎猶有鬼神此必敗<lb/>
　也嗚呼爲無望也夫其死于此乎公使子家子如晉<lb/>
　公徒敗于且知<hi>且知杜注近鄆地</hi>　楚郤宛之難國言未已<lb/>
　進胙者莫不謗令尹<hi>進胙國中祭祀也謗詛也</hi>沈尹戌言于子常<lb/>
　曰夫左尹與中廏尹<hi>中廏尹陽令終</hi>莫知其罪而子殺之以<lb/>
<pb n="18b"/>
　興謗讟至于今不己戍也惑之仁者殺人以掩謗猶<lb/>
　弗爲也今吾子殺人以興謗而弗圖不亦異乎夫無<lb/>
　極楚之讒人也民莫不知去朝吳<hi>在十五年</hi>出蔡侯朱<hi>在二</hi>
　<hi>十一年</hi>喪大子建殺連尹奢<hi>在二十年</hi>屏王之耳目使不聰<lb/>
　明不然平王之溫惠共儉有過成莊無不及焉所以<lb/>
　不獲諸侯邇無極也今又殺三不辜以興大謗<hi>三不辜郤</hi>
　<hi>氏陽氏晉陳氏</hi>幾及子矣子而不圖將焉用之夫鄢將師矯<lb/>
　子之命以滅三族國之良也而不愆位<hi>鄢將師矯滅三良罪也而</hi>
<pb n="19a"/>
　<hi>在位無愆過言失刑</hi>吳新有君<hi>光新立也</hi>疆埸日駭楚國若有大事<lb/>
　子其危哉知者除讒以自安也今子愛讒以自危也<lb/>
　甚矣其惑也子常曰是瓦之罪敢不良圖九月己未<lb/>
　子常殺費無極與鄢將師盡滅其族以説于國謗言<lb/>
　乃止<lb/>
公如齊<lb/>
　<hi>左傳</hi>冬公如齊齊侯請饗之子家子曰朝夕立于其朝<lb/>
　又何饗焉其飲酒也乃飲酒使宰獻而請安<hi>比公于大夫也</hi>
<pb n="19b"/>
　<hi>禮君不敵臣宴大夫使宰爲主獻獻爵也請安齊侯請自安不在坐也</hi>子仲之子曰重<lb/>
　爲齊侯夫人曰請使重見<hi>子仲魯公子憖十二年奔齊行飲酒禮而欲使重見</hi>
　<hi>從宴媟也</hi>子家子乃以君出<hi>辟齊夫人</hi>
公至自齊居于鄆<lb/>
　　公朝齊者二會齊者一每行必書至書居繫臣民<lb/>
　　之望也據左氏仲孫何忌陽虎伐鄆公徒敗于且<lb/>
　　知而經不書存君也上之與下有征無戰况見伐<lb/>
　　於其臣而又敗乎故削之<lb/>
<pb n="20a"/>
　<hi>附錄左傳</hi>十二月晉籍秦致諸侯之戍于周魯人辭以難<lb/>
　<hi>經所以不書戍周籍秦籍談子</hi>
二十有八年春王三月葬曹悼公<lb/>
公如晉次于乾侯<hi>乾侯杜注在魏郡斥丘縣晉竟内邑今直隸成安縣東南有斥丘古城</hi>
　<hi>左傳</hi>二十八年春公如晉將如乾侯<hi>齊侯卑公故適晉</hi>子家子<lb/>
　曰有求于人而卽其安人孰矜之其造于竟<hi>欲使次于竟以</hi>
　<hi>待命</hi>弗聽使請逆于晉晉人曰天禍魯國君淹恤在外<lb/>
　君亦不使一个辱在寡人而卽安于甥舅其亦使逆<lb/>
<pb n="20b"/>
　君<hi>言自使齊逆君</hi>使公復于竟而後逆之<hi>言公不能用子家所以見辱</hi>
　<hi>穀梁傳</hi>公在外也<lb/>
　　昭公不見禮於齊故如晉言次不得入也次于陽<lb/>
　　州猶曰齊魯之境也次于乾侯則進退維谷羇旅<lb/>
　　之人耳齊猶致恤患之文晉則拒而不受蓋黨意<lb/>
　　如以弱其君者晉諸卿之本謀也豈肯忽爲公而<lb/>
　　背季氏哉<lb/>
夏四月丙戌鄭伯寧卒<hi>寧公羊作甯</hi>
<pb n="21a"/>
六月葬鄭定公<lb/>
　<hi>附錄左傳</hi>晉祁勝與鄔臧通室<hi>二子祁盈家臣也通室易妻</hi>祁盈將執<lb/>
　之<hi>盈祁午之子</hi>訪于司馬叔游<hi>叔游司馬叔侯之子</hi>叔游曰鄭書有<lb/>
　之惡直醜正實蕃有徒<hi>鄭書古書名言害正直者實多徒衆醜亦惡也</hi>無道<lb/>
　立矣子懼不免<hi>言世亂讒勝</hi>詩曰民之多辟無自立辟<hi>詩大</hi>
　<hi>雅辟邪也辟法也</hi>姑已若何盈曰祁氏私有討國何有焉遂<lb/>
　執之祁勝賂荀躒荀躒爲之言于晉侯晉侯執祁盈<lb/>
　<hi>以其專戮</hi>祁盈之臣曰鈞將皆死憖使吾君聞勝與臧之<lb/>
<pb n="21b"/>
　死也以爲快<hi>憖發語之音吾君謂祁盈</hi>乃殺之夏六月晉殺祁盈<lb/>
　及楊食我<hi>楊杜注叔向邑食我叔向子伯石也</hi>食我祁盈之黨也而助<lb/>
　亂故殺之遂滅祁氏羊舌氏初叔向欲娶于申公巫<lb/>
　臣氏<hi>夏姬女也</hi>其母欲娶其黨叔向曰吾母多而庶鮮吾<lb/>
　懲舅氏矣<hi>嫌母氏性不曠</hi>其母曰子靈之妻殺三夫一君一<lb/>
　子而亡一國兩卿矣<hi>子靈巫臣妻夏姬三夫陳御叔楚襄老及巫臣時巫臣已死一</hi>
　<hi>君陳靈公一子夏徵舒一國陳也兩卿孔寧儀行父</hi>可無懲乎吾聞之甚美必<lb/>
　有甚惡是鄭穆少妃姚子之子子貉之妹也<hi>子貉鄭靈公夷</hi>
<pb n="22a"/>
　子貉早死無後而天鍾美于是<hi>是夏姬也子貉死在宣四年</hi>將必<lb/>
　以是大有敗也昔有仍氏生女黰黑而甚美<hi>有仍古諸侯也</hi>
　<hi>美髮爲黰</hi>光可以鑑<hi>髮膚光色/可以照人</hi>名曰𤣥妻<hi>以髮黒故</hi>樂正后䕫<lb/>
　取之<hi>䕫舜典樂之君長</hi>生伯封實有豕心貪惏無饜忿纇無<lb/>
　期謂之封豕<hi>纇戾也封大也</hi>有窮后羿滅之<hi>羿簒夏后者</hi>䕫是以<lb/>
　不祀且三代之亡共子之廢皆是物也<hi>夏以妹喜殷以妲己周以</hi>
　<hi>襃姒三代所由亡也共子晉申生以驪姬廢</hi>女何以爲哉夫有尤物足以<lb/>
　移人苟非德義則必有禍叔向懼不敢取平公强使<lb/>
<pb n="22b"/>
　取之生伯石<hi>伯石楊食我</hi>伯石始生子容之母走謁諸姑<lb/>
　<hi>子容母叔向嫂伯華妻也姑叔向母</hi>曰長叔姒生男<hi>兄弟之妻相謂姒</hi>姑視之<lb/>
　及堂聞其聲而還曰是豺狼之聲也狼子野心非是<lb/>
　莫喪羊舌氏矣遂弗視<lb/>
秋七月癸巳滕子寧卒<hi>寧公羊作甯</hi>
　<hi>附錄左傳</hi>秋晉韓宣子卒魏獻子爲政<hi>獻子魏舒</hi>分祁氏之田<lb/>
　以爲七縣<hi>七縣鄔祁平陵梗陽塗水馬首盂也</hi>分羊舌氏之田以爲三<lb/>
　縣<hi>銅鞮平陽楊氏</hi>司馬彌牟爲鄔大夫<hi>鄔杜注大原鄔縣在今山西介休縣東北</hi>
<pb n="23a"/>
　賈辛爲祁大夫<hi>祁杜注大原祁縣今山西祁縣東南有古城</hi>司馬烏爲平<lb/>
　陵大夫<hi>平陵亦曰大陵今山西文水縣東北有大陵故城</hi>魏戊爲梗陽大夫<lb/>
　<hi>戊魏舒庶子梗陽杜注在大原晉陽縣南今山西淸源縣南有梗陽城</hi>知徐吾爲塗水<lb/>
　大夫<hi>徐吾知盈孫塗水杜注大原榆次縣今山西榆次縣西南有塗水故城</hi>韓固爲馬<lb/>
　首大夫<hi>固韓起孫馬首元和志故城在壽陽縣東南今縣屬山西大原府</hi>孟丙爲盂<lb/>
　大夫<hi>盂杜注大原盂縣卽今山西盂縣也</hi>樂霄爲銅鞮大夫<hi>銅鞮杜注上黨銅鞮</hi>
　<hi>縣今山西沁州西南有故城</hi>趙朝爲平陽大夫<hi>朝趙勝曾孫平陽杜注平陽縣今故</hi>
　<hi>城在山西臨汾縣西南</hi>僚安爲楊氏大夫<hi>楊氏杜注平陽楊氏縣今古楊城在山西</hi>
<pb n="23b"/>
　<hi>洪洞縣南又名危城村</hi>謂賈辛司馬烏爲有力于王室<hi>二十二年納王</hi>
　<hi>故烏卽司馬督</hi>故舉之謂知徐吾趙朝韓固魏戊餘子之不<lb/>
　失職能守業者也<hi>卿之庶子爲餘子</hi>其四人者皆受縣而後<lb/>
　見于魏子以賢舉也<hi>四人司馬彌牟孟丙樂霄僚安也受縣而後見言采衆而舉不</hi>
　<hi>以私也</hi>魏子謂成鱄<hi>鱄晉大夫</hi>吾與戊也縣人其以我爲黨<lb/>
　乎對曰何也戊之爲人也遠不忘君近不偪同<hi>不偪同位</hi>
　居利思義在約思純<hi>無濫心</hi>有守心而無淫行雖與之<lb/>
　縣不亦可乎昔武王克啇光有天下其兄弟之國者<lb/>
<pb n="24a"/>
　十有五人姬姓之國者四十人皆舉親也夫舉無他<lb/>
　唯善所在親疏一也詩曰惟此文王帝度其心莫其<lb/>
　徳音其徳克明克明克類克長克君王此大國克順<lb/>
　克比比于文王其徳靡悔旣受帝祉施于孫子<hi>詩大雅美</hi>
　<hi>文王能王大國受天福施及子孫</hi>心能制義曰度德正應和曰莫<hi>莫然</hi>
　<hi>淸靜</hi>照臨四方曰明勤施無私曰類<hi>施而無私物得其所無失類也</hi>敎<lb/>
　誨不倦曰長<hi>敎誨長人之道</hi>賞慶刑威曰君<hi>作福作威君之職也</hi>慈和<lb/>
　徧服曰順<hi>唯順故天下徧服</hi>擇善而從之曰比<hi>比方善事使相從也</hi>經<lb/>
<pb n="24b"/>
　緯天地曰文<hi>經緯相錯故織成文</hi>九德不愆作事無悔<hi>九德上九曰也</hi>
　<hi>皆無愆過則動無悔吝</hi>故襲天祿子孫賴之主之舉也近文德<lb/>
　矣所及其遠哉　賈辛將適其縣見于魏子魏子曰<lb/>
　辛來昔叔向適鄭鬷蔑惡<hi>鬷蔑鄭然明惡貌醜</hi>欲觀叔向從使<lb/>
　之收器者而往<hi>從隨也隨使人應斂爼豆者</hi>立于堂下一言而善<lb/>
　叔向將飲酒聞之曰必鬷明也<hi>素聞其賢故聞其言而知之</hi>下執<lb/>
　其手以上曰昔賈大夫惡<hi>賈國之大夫惡亦醜也</hi>娶妻而美三<lb/>
　年不言不笑御以如皋<hi>爲妻御之皋澤</hi>射雉獲之其妻始笑<lb/>
<pb n="25a"/>
　而言賈大夫曰才之不可以已我不能射女遂不言<lb/>
　不笑夫今子少不颺<hi>顔貌不顯揚</hi>子若無言吾幾失子矣<lb/>
　言之不可以已也如是遂如故知今女有力于王室<lb/>
　吾是以舉女<hi>因賈辛有功而後舉之言人不可無能</hi>行乎敬之哉母墮<lb/>
　乃力仲尼聞魏子之舉也以爲義曰近不失親<hi>謂舉魏戊</hi>
　遠不失舉<hi>以賢舉</hi>可謂義矣又聞其命賈辛也以爲忠<lb/>
　詩曰永言配命自求多福忠也<hi>詩大雅永長也言能長配天命致多福者</hi>
　<hi>唯忠</hi>魏子之舉也義其命也忠其長有後于晉國乎<lb/>
<pb n="25b"/>
冬葬滕悼公<lb/>
　<hi>附錄左傳</hi>冬梗陽人有獄魏戊不能斷以獄上<hi>上魏子</hi>其大<lb/>
　宗賂以女樂<hi>訟者之大宗</hi>魏子將受之魏戊謂閻沒女寬<lb/>
　曰<hi>二人魏子之屬大夫</hi>主以不賄聞于諸侯若受梗陽人賄莫<lb/>
　甚焉吾子必諫皆許諾退朝待于庭<hi>待于魏子之庭</hi>饋入召<lb/>
　之<hi>召二大夫食</hi>比置三歎旣食使坐<hi>更命之令坐</hi>魏子曰吾聞<lb/>
　諸伯叔諺曰唯食忘憂吾子置食之閒三歎何也同<lb/>
　辭而對曰或賜二小人酒不夕食<hi>或他人也言饑甚</hi>饋之始<lb/>
<pb n="26a"/>
　　至恐其不足是以歎中置自咎曰豈將軍食之而有<lb/>
　　不足是以再歎<hi>魏子中軍帥故謂之將軍</hi>及饋之畢願以小人之<lb/>
　　腹爲君子之心屬厭而已<hi>屬足也言小人之腹飽猶知厭足君子之心亦宜然</hi>
　　獻子辭梗陽人<hi>傳言魏氏所以興</hi>
　<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷五十五<lb/>
</p>
<p>
</p>
  </div>
</body>
</text>
</TEI>
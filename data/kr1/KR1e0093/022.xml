<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷二十二<lb/>
　　僖公<lb/>
　二十有九年春介葛盧來<hi>介杜注東夷國在城陽黔陬縣後為宻州膠西縣地今山</hi>
　　<hi>東膠州西南有黔陬城葛盧介君名附庸無爵</hi>
　　<hi>左傳</hi>二十九年春介葛盧來朝舍于昌衍之上<hi>昌衍杜注魯縣</hi>
　　<hi>東南有昌平城在今山東曲阜縣東南</hi>公在會饋之芻米禮也<lb/>
　　<hi>公羊傳</hi>介葛盧者何夷狄之君也何以不言朝不能乎<lb/>
<pb n="1b"/>
　　朝也<hi>不能行朝見之禮</hi>
　　<hi>榖梁傳</hi>介國也葛盧㣲國之君未爵者也其曰來卑也<lb/>
　　　介僻䖏東隅其來於魯與郳黎來同不能行朝禮<lb/>
　　　故書來畧之也<lb/>
　公至自圍許<lb/>
　　　温之㑹公朝于王所不以王所致而曰至自圍許<lb/>
　　　所以著温之㑹意在謀許而不在尊王也<lb/>
　夏六月㑹王人晋人宋人齊人陳人蔡人秦人盟于翟<lb/>
<pb n="2a"/>
泉<hi>㑹上公羊榖梁有公字翟公羊作狄翟泉杜注洛陽城内大倉西南池水也今古城在河南洛陽縣東北</hi>
　<hi>左傳</hi>夏公㑹王子虎晋狐偃宋公孫固齊國歸父陳轅<lb/>
　濤塗秦小子憖盟于翟泉尋踐土之盟且謀伐鄭也<lb/>
　卿不書罪之也<hi>王子虎下盟列國諸侯大夫上敵公侯虧禮傷教故貶諸大夫諱公與盟</hi>
　在禮卿不㑹公侯㑹伯子男可也<hi>大國之卿當小國之君故可以㑹伯</hi>
　<hi>子男𫝊言諸卿所以見貶</hi>
　　是㑹為王子虎晋狐偃宋公孫固齊國歸父陳轅<lb/>
　　濤塗秦小子憖而公在焉乃貶而稱人諱不書公<lb/>
<pb n="2b"/>
　　何也翟泉近在王城之内而王子虎於此下與列<lb/>
　　國盟是謂上替諸侯大夫入天子之境上盟王子<lb/>
　　是謂下陵而無君之心著矣故以為大惡諱公不<lb/>
　　書諸國之卿貶稱人而王子亦與焉此正其本之<lb/>
　　義也按晋文三大盟㑹此其一也既非踐土王子<lb/>
　　涖盟之比又無于温自嫌之心凟分亂常莫此為<lb/>
　　甚春秋所以惡之<lb/>
秋大雨雹<lb/>
<pb n="3a"/>
　<hi>左傳</hi>秋大雨雹為災也<lb/>
　　劉向曰盛陽雨水温煖而濕熱隂氣脅之不相入<lb/>
　　則轉而為雹雹者隂脅陽也胡氏以為魯之政在<lb/>
　　大夫故有是兆<lb/>
冬介葛盧來<lb/>
　<hi>左傳</hi>冬介葛盧來以未見公故復來朝禮之加燕好<hi>燕燕</hi>
　<hi>禮好好貨一嵗再來故加之</hi>介葛盧聞牛鳴曰是生三犧皆用之<lb/>
　矣其音云問之而信<lb/>
<pb n="3b"/>
　　葛盧復來而明年有侵蕭之事則其再至非無故<lb/>
　　而修禮也<lb/>
三十年春王正月<lb/>
夏狄侵齊<lb/>
　<hi>左傳</hi>三十年春晋人侵鄭以觀其可攻與否狄閒晋之<lb/>
　有鄭虞也夏狄侵齊<lb/>
　　齊霸國之後與晋同盟狄之侵齊盖料晋方圖鄭<lb/>
　　而不暇救也齊桓召陵之後狄加兵於晋晋文城<lb/>
<pb n="4a"/>
　　濮之後狄加兵於齊而桓文皆置而不問以楚人<lb/>
　　僭王力争中夏其志不測恐力分於狄而不能禦<lb/>
　　楚耳<lb/>
秋衛殺其大夫元咺<lb/>
　<hi>左傳</hi>晋侯使醫衍酖衛侯<hi>衍醫名晋侯怨衛侯欲殺而罪不及死故使醫因治疾而</hi>
　<hi>加酖毒</hi>甯俞貨醫使薄其酖不死公為之請納玉于王<lb/>
　與晋侯皆十瑴<hi>䨇玉曰瑴魯夲與衛同好故為之請</hi>王許之秋乃釋衛<lb/>
　侯　衛侯使賂周歂冶厪曰茍能納我吾使爾為卿<lb/>
<pb n="4b"/>
　<hi>恐元咺拒已故賂周冶</hi>周冶殺元咺及子適子儀<hi>子儀瑕母弟不書殺賤也</hi>
　公入祀先君周冶既服将命<hi>服卿服将入廟受命</hi>周歂先入及<lb/>
　門遇疾而死冶厪辭卿<hi>見周歂死而懼</hi>
　<hi>公羊傳</hi>衛侯未至其稱國以殺何道殺也<hi>時已得天子命還國于道</hi>
　<hi>路遇而殺之故坐之與至國同</hi>
　<hi>榖梁傳</hi>稱國以殺罪累上也以是為訟君也衛侯在外<lb/>
　其以累上之辭言之何也待其殺而後入也<lb/>
　　元咺以臣訟君君入則已奔君執則已歸不臣之<lb/>
<pb n="5a"/>
　　罪固不容誅乃稱國以殺而不去其官何也咺雖<lb/>
　　有罪而衛侯賂其臣使殺其同列而求入焉則討<lb/>
　　之不以其罪矣衛侯在外而稱國殺待殺而後入<lb/>
　　也<lb/>
及公子瑕<lb/>
　<hi>榖梁傳</hi>公子瑕累也以尊及卑也<lb/>
　　瑕之見殺以元咺欲立之也然使瑕安於其位則<lb/>
　　當與衛剽之書爵同經書公子是瑕能拒咺辭其<lb/>
<pb n="5b"/>
　　位而不居也衛侯告殺必以討簒為言魯衛方睦<lb/>
　　舊史承告而書未必不蔽罪於瑕經以公子冠瑕<lb/>
　　而書及則釁由元咺而瑕夲無罪可知矣此孔子<lb/>
　　之特筆也<lb/>
衛侯鄭歸于衛<lb/>
　<hi>公羊傳</hi>此殺其大夫其言歸何歸惡乎元咺也曷為歸<lb/>
　惡乎元咺元咺之事君也君出則已入<hi>晋人執衛侯歸京師元咺</hi>
　<hi>自晋歸衛</hi>君入則已出<hi>衛侯自楚歸衛元咺出奔晋</hi>以為不臣也<lb/>
<pb n="6a"/>
　　衛侯出奔於楚見執於晋皆不名今既歸國何以<lb/>
　　名之始歸而殺叔武再歸而及公子瑕春秋所深<lb/>
　　惡也諸侯之執不書歸其書歸者危不得歸也諸<lb/>
　　侯之歸必稱復不稱復者其義當絶也或曰難則<lb/>
　　書復易則苐書歸義亦可通<lb/>
晋人秦人圍鄭<lb/>
　<hi>左傳</hi>九月甲午晋侯秦伯圍鄭以其無禮于晋且貳于<lb/>
　楚也晋軍函陵秦軍氾南<hi>杜注此東氾也在滎陽中牟縣南今屬河南開封府</hi>
<pb n="6b"/>
　佚之狐言于鄭伯曰國危矣若使燭之武見秦君師<lb/>
　必退<hi>佚之狐燭之武皆鄭大夫</hi>公從之辭曰臣之壮也猶不如人<lb/>
　今老矣無能為也已公曰吾不能早用子今急而求<lb/>
　子是寡人之過也然鄭亡子亦有不利焉許之夜縋<lb/>
　而出<hi>縋縣城而下</hi>見秦伯曰秦晋圍鄭鄭既知亡矣若亡<lb/>
　鄭而有益于君敢以煩執事越國以鄙逺君知其難<lb/>
　也<hi>設得鄭以為秦邉邑則越晋而難保</hi>焉用亡鄭以倍鄰<hi>倍益也</hi>鄰之厚<lb/>
　君之薄也若舎鄭以為東道主行李之往來共其乏<lb/>
<pb n="7a"/>
　困<hi>鄭在東故曰東道主行李使人</hi>君亦無所害且君嘗為晋君賜矣<lb/>
　許君焦瑕朝濟而夕設版焉君之所知也<hi>晋君謂惠公焦瑕杜</hi>
　<hi>注晋河外五城之二邑在今陜州南朝濟河而夕設版築以距秦言背秦之速</hi>夫晋何厭之<lb/>
　有既東封鄭又欲肆其西封<hi>封疆也肆廣也</hi>若不闕秦将焉<lb/>
　取之闕秦以利晋唯君圖之秦伯說與鄭人盟使把<lb/>
　子逢孫揚孫戍之乃還<hi>三子秦大夫反為鄭守</hi>子犯請擊之公<lb/>
　曰不可㣲夫人之力不及此<hi>夫人謂秦穆公</hi>因人之力而敝<lb/>
　之不仁失其所與不知以亂易整不武<hi>秦晋和整而還相攻更為</hi>
<pb n="7b"/>
　<hi>亂也</hi>吾其還也亦去之　初鄭公子蘭出奔晋<hi>蘭鄭穆公</hi>從<lb/>
　于晋侯伐鄭請無與圍鄭許之使待命于東<hi>晋東界</hi>鄭<lb/>
　石甲父侯宣多逆以為大子以求成于晋晋人許之<lb/>
　<hi>二子鄭大夫言穆公所以立</hi>
　　獻俘踐土鄭伯傅王温之㑹同朝王所而翟泉之<lb/>
　　盟不與故晋以貳于楚討之先儒皆據左𫝊謂晋<lb/>
　　侯秦伯親将貶而稱人而以經考之自陽處父伐<lb/>
　　江以前外大夫無以名見者凡稱人皆大夫将之<lb/>
<pb n="8a"/>
　　辭耳<lb/>
介人侵蕭<lb/>
　　蕭宋附庸也介再來魯而次年遂侵蕭豈懼為宋<lb/>
　　所忌而預附於魯以求援與<lb/>
冬天王使宰周公來聘<lb/>
　<hi>左傳</hi>冬王使周公閱來聘<hi>閱周/公名</hi>饗有昌歜白黑形鹽<hi>昌歜</hi>
　<hi>昌蒲葅白熬稻黑熬黍形鹽鹽形象虎</hi>辭曰國君文足昭也武可畏也<lb/>
　則有備物之饗以象其徳薦五味羞嘉榖鹽虎形<hi>嘉榖</hi>
<pb n="8b"/>
　<hi>熬稻黍也以象文鹽虎形以象武</hi>以獻其功吾何以堪之<lb/>
　<hi>榖梁傳</hi>天子之宰通于四海<lb/>
公子遂如京師<hi>此聘周之始</hi>
遂如晋<hi>此聘晋之始</hi>
　<hi>左傳</hi>東門襄仲将聘于周<hi>襄仲即公子遂</hi>遂初聘于晋<lb/>
　<hi>公羊傳</hi>大夫無遂事此其言遂何公不得為政爾<hi>不從公政</hi>
　<hi>令也</hi>
　<hi>榖梁傳</hi>以尊遂乎卑此言不敢叛京師也<hi>謂若即言如京師知晋則</hi>
<pb n="9a"/>
　<hi>同周于晋叛而不尊天子故云遂使若公子遂因聘周而自往晋也</hi>
　　天王使宰周公下聘必因晋侯帥諸侯再朝重禮<lb/>
　　以報之而因及齊魯諸大國也魯君不能躬拜王<lb/>
　　命而使公子遂報聘又比周於晋不待貶絶而惡<lb/>
　　見矣凡書遂有以二事出者公子遂如京師遂如<lb/>
　　晋祭公來遂逆王后于紀是也有以一事出而専<lb/>
　　繼事者公子結媵陳人之婦遂及齊侯宋公盟是<lb/>
　　也其是非得失則存乎其事矣<lb/>
<pb n="9b"/>
三十有一年春取濟西田<lb/>
　<hi>左傳</hi>三十一年春取濟西田分曹地也<hi>二十八年晋文討曹分其地竟</hi>
　<hi>界未定至是乃以賜諸侯</hi>使臧文仲往宿于重館<hi>重魯地杜注髙平方與縣西北</hi>
　<hi>有重鄉城館候館也</hi>重館人告曰晋新得諸侯必親其共不速<lb/>
　行將無及也從之分曹地自洮以南東傅于濟盡曹<lb/>
　地也<hi>言獲地之多杜注濟水自滎陽東過魯之西至樂安入海</hi>
　<hi>公羊傳</hi>惡乎取之取之曹也曷為不言取之曹諱取同<lb/>
　姓之田也此未有伐曹者則其言取之曹何<hi>言魯未嘗伐曹</hi>
<pb n="10a"/>
　<hi>何以言取曹田</hi>晋侯執曹伯班其所取侵地于諸侯也<hi>班者徧還</hi>
　<hi>之辭</hi>晋侯執曹伯班其所取侵地于諸侯則何諱乎取<lb/>
　同姓之田久也<hi>濟西故魯田見侵于曹歴時既久不得復為魯地故以取邑之例諱之</hi>
　　濟西之田不繫曹者明其為魯田也復故田而謂<lb/>
　　之取何也借晋人之力而彊取之則與取非其有<lb/>
　　者同凡取人之有其惡易見取已之有而不以道<lb/>
　　其罪難知聖人正名曰取所以顯㣲也<lb/>
公子遂如晋<lb/>
<pb n="10b"/>
　<hi>左傳</hi>襄仲如晋拜曹田也<lb/>
　　往年宰周公來而公子遂報聘則以二事出今復<lb/>
　　以濟西之田使遂如晋慢於尊周而謹於事晋直<lb/>
　　書而罪自見矣<lb/>
夏四月四卜郊不從乃免牲猶三望<lb/>
　<hi>左傳</hi>夏四月四卜郊不從乃免牲非禮也猶三望亦非<lb/>
　禮也禮不卜常祀<hi>必其時</hi>而卜其牲日<hi>卜牲與日知吉凶</hi>牛卜<lb/>
　日曰牲<hi>既得吉日則牛改名曰牲</hi>牲成而卜郊上怠慢也<hi>怠于古典慢凟</hi>
<pb n="11a"/>
　<hi>龜策</hi>望郊之細也不郊亦無望可也<lb/>
　<hi>公羊傳</hi>曷為或言三卜或言四卜三卜禮也四卜非禮<lb/>
　也三卜何以禮四卜何以非禮求吉之道三<hi>三卜吉凶必有</hi>
　<hi>相奇者可以决疑故求吉必三卜</hi>禘嘗不卜郊何以卜卜郊非禮也<lb/>
　卜郊何以非禮魯郊非禮也魯郊何以非禮天子祭<lb/>
　天諸侯祭土<hi>土謂社也</hi>天子有方望之事<hi>方望謂郊時所望祭四方羣神</hi>
　<hi>日月星辰風伯雨師五嶽四瀆及餘山川凡三十六所</hi>無所不通<hi>盡八極之内天地之所覆</hi>
　<hi>載無所不至故得郊也</hi>諸侯山川有不在其封内者則不祭也<lb/>
<pb n="11b"/>
　曷言或言免牲或言免牛免牲禮也免牛非禮也<hi>免猶</hi>
　<hi>縱也卜郊不吉則不敢郊故免牲也</hi>免牛何以非禮傷者曰牛<hi>養牲不謹致災</hi>
　<hi>傷天不饗用不得復為天牲故以夲牛名之</hi>三望者何望祭也然則曷祭<lb/>
　祭大山河海曷為祭大山河海山川有能潤于百里<lb/>
　者天子秩而祭之<hi>此皆助天宣氣布功故祭天及之秩者隨其大小尊卑髙下所宜</hi>
　觸石而出膚寸而合<hi>側手為膚按指為寸言其觸石理而出無有膚寸而不合</hi>不<lb/>
　崇朝而徧雨乎天下者惟大山爾河海潤于千里<hi>亦能</hi>
　<hi>通氣致雨潤澤及乎千里</hi>猶者何通可以已也<hi>已止也</hi>何以書譏不<lb/>
<pb n="12a"/>
　郊而望祭也<lb/>
　<hi>榖梁傳</hi>夏四月不時也<hi>郊春/事也</hi>四卜非禮也<hi>四卜則入夏</hi>免牲<lb/>
　者為之緇衣熏裳有司𤣥端奉送至于南郊免牛亦<lb/>
　然<hi>𤣥端黒衣接神之道𤣥熏者天地之色也南郊天位歸之于陽也全曰牲傷曰牛牛有變而不郊故</hi>
　<hi>卜免牛</hi>乃者亡乎人之辭也<hi>亡乎人若曰無賢人也</hi>猶者可以己<lb/>
　之辭也<lb/>
　　天子以長至之日郊祀上帝孟春辛日祈榖亦謂<lb/>
　　之郊魯僭祈榖之郊已為嵗事之常矣春秋欲削<lb/>
<pb n="12b"/>
　　而不存則無以志其失悉書之則有不勝書故因<lb/>
　　禮之變而特書以見義也凡郊三卜不從則不郊<lb/>
　　三不吉而至於四失禮又甚矣不郊而或言免牲<lb/>
　　或言免牛何也未牲曰牛既卜曰牲免牛猶可再<lb/>
　　卜牛至卜免牲吉則不可郊明矣故不復言不郊<lb/>
　　望望而祭之郊之細也周官四望盖望四方魯望<lb/>
　　止於三公羊謂大山河海鄭𤣥謂海岱淮賈逵服<lb/>
　　䖍謂分野之星及國中山川杜預因之而胡氏安<lb/>
<pb n="13a"/>
　　國獨取公羊之説於理為近要非諸侯所得為也<lb/>
　　不郊而望故特書曰猶猶者可已而不巳之詞<lb/>
秋七月<lb/>
　<hi>附録左傳</hi>秋晋蒐于清原作五軍以禦狄<hi>二十八年晋作三行今罷之更</hi>
　<hi>為上下新軍清原杜注河東聞喜縣北有清原在今山西稷山縣西北</hi>趙衰為卿<hi>二十七年</hi>
　<hi>命趙衰為卿讓于樂枝今始從原大夫為新軍帥</hi>
冬把伯姬來求婦<lb/>
　<hi>公羊傳</hi>其言來求婦何兄弟辭也其稱婦何有姑之辭<lb/>
<pb n="13b"/>
　也<lb/>
　<hi>榖梁傳</hi>婦人既嫁不踰竟把伯姬來求婦非正也<lb/>
　　昏姻常事不書此何以書求婦非正也婦言不踰<lb/>
　　閫閾越竟而為子謀昏失婦義矣故謹之<lb/>
狄圍衛<lb/>
十有二月衛遷于帝丘<hi>帝丘杜注東郡濮陽縣帝顓頊之虛故曰帝丘今直𨽻䦕州有</hi>
　<hi>顓頊城</hi>
　<hi>左傳</hi>冬狄圍衛衛遷于帝丘卜曰三百年衛成公夢康<lb/>
<pb n="14a"/>
　叔曰相奪予享<hi>相夏后啓之孫居帝丘享祭也</hi>公命祀相甯武子不<lb/>
　可曰鬼神非其族類不歆其祀<hi>歆猶享也</hi>把鄫何事<hi>言把鄫夏</hi>
　<hi>後自當祀相</hi>相之不享于此久矣非衛之罪也不可以閒<lb/>
　成王周公之命祀<hi>諸侯受命各有常祀</hi>請改祀命<hi>改祀相之命</hi>
　　狄嘗入衛齊桓率諸侯為城楚丘以定之今為狄<lb/>
　　所圍又自遷于帝丘夫立國在於自彊楚人謀徙<lb/>
　　于阪髙蒍賈曰我能往寇亦能往春秋書此以見衛<lb/>
　　之不能自彊而晋文衰暮無以大庇諸姬亦可見<lb/>
<pb n="14b"/>
　　矣<lb/>
　<hi>附録左傳</hi>鄭洩駕惡公子瑕鄭伯亦惡之故公子瑕出奔<lb/>
　楚<hi>瑕文公子洩駕鄭大夫𫝊為納瑕張夲</hi>
三十有二年春王正月<lb/>
　<hi>附録左傳</hi>三十二年春楚鬭章請平于晋晋陽䖏父報之<lb/>
　晋楚始通<hi>陽䖏父晋大夫晋楚自春秋以来始交使命為和同</hi>
夏四月已丑鄭伯捷卒<hi>捷公羊作接</hi>
衛人侵狄<lb/>
<pb n="15a"/>
　<hi>左傳</hi>夏狄有亂衛人侵狄狄請平焉<lb/>
秋衛人及狄盟<lb/>
　<hi>左傳</hi>秋衛人及狄盟<lb/>
　　及者衛為志不地者盟於狄也衛畏狄彊遷都避<lb/>
　　之今不能聲罪致討乃乘亂而掠其境則不武又<lb/>
　　就其地汲汲而與之盟則非禮春秋書之以罪衛<lb/>
　　也<lb/>
冬十有二月已卯晋侯重耳卒<lb/>
<pb n="15b"/>
　<hi>左傳</hi>冬晋文公卒庚辰将殯于曲沃<hi>殯窆棺也曲沃有舊宫焉</hi>出絳<lb/>
　柩有聲如牛<hi>如牛呴聲</hi>卜偃使大夫拜曰君命大事将有<lb/>
　西師過軼我擊之必大捷焉<hi>聲自柩出故曰君命大事戎事也卜偃聞秦密</hi>
　<hi>謀故因柩聲以正衆心</hi>杞子自鄭使告于秦曰<hi>三十年秦使大夫把子戍鄭</hi>
　鄭人使我掌其北門之管<hi>管籥也</hi>若潛師以來國可得<lb/>
　也穆公訪諸蹇叔<hi>蹇叔秦大夫</hi>蹇叔曰勞師以襲逺非所<lb/>
　聞也師勞力竭逺主備之無乃不可乎師知所為鄭<lb/>
　必知之勤而無所必有悖心<hi>士卒勞而無所得必生悖戾之心害及良善</hi>
<pb n="16a"/>
　且行千里其誰不知公辭焉召孟明西乞白乙使出<lb/>
　師于東門之外<hi>孟明百里孟明視西乞西乞術白乙白乙丙</hi>蹇叔哭之曰<lb/>
　孟子吾見師之出而不見其入也公使謂之曰爾何<lb/>
　知中壽爾墓之木拱矣<hi>合手曰拱言其過老悖不可用</hi>蹇叔之子與<lb/>
　師哭而送之曰晋人禦師必于殽<hi>殽杜注在𢎞農澠池縣西</hi>殽有<lb/>
　二陵焉<hi>大阜曰陵</hi>其南陵夏后皋之墓也<hi>皋夏桀之祖父</hi>其北陵<lb/>
　文王之所辟風雨也<hi>此道在二殽之閒南谷中谷深委曲兩山相嶔故可以辟風雨</hi>
　必死是間<hi>以其深險故</hi>余收爾骨焉秦師遂東<hi>為明年晋敗秦于殽</hi>
<pb n="16b"/>
　<hi>𫝊</hi>
　　晋文公之入也左氏言之甚詳而經不書何也諸<lb/>
　　侯有朝聘之禮赴告之命若告命不通記注文闕<lb/>
　　聖人因魯史以作經有可損而不能益也<lb/>
三十有三年春王二月秦人入滑<lb/>
　<hi>左傳</hi>三十三年春秦師過周北門左右免胄而下<hi>北門王城</hi>
　<hi>之北門冑兜鍪兵車非大将御者在中故左右下御不下</hi>超乘者三百乘王孫滿<lb/>
　尚㓜觀之言于王曰秦師輕而無禮必敗<hi>無禮謂過天子門不</hi>
<pb n="17a"/>
　<hi>卷甲束兵超乘示勇</hi>輕則寡謀無禮則脫<hi>脫易也</hi>入險而脫又不<lb/>
　能謀能無敗乎及滑鄭商人弦髙将市于周遇之以<lb/>
　乘韋先牛十二犒師<hi>乘韋四韋也皮熟曰韋生曰革古者将獻遺于人必有以先之</hi>
　曰寡君聞吾子将步師出于敝邑敢犒從者不腆敝<lb/>
　邑為從者之淹居則具一日之積行則備一夕之衛<lb/>
　<hi>弦髙知秦将襲鄭欲敗其謀故詐言君命歩猶行也積謂芻米菜薪衛捍禦之具</hi>且使遽告<lb/>
　于鄭<hi>遽𫝊車</hi>鄭穆公使視客館<hi>秦把子逢孫楊孫戍鄭鄭人館之至是聞弦髙</hi>
　<hi>之言使視其所為</hi>則束載厲兵秣馬矣<hi>果見三子欲為内應</hi>使皇武子<lb/>
<pb n="17b"/>
　辭焉<hi>皇武子鄭大夫</hi>曰吾子淹久于敝邑唯是脯資餼牽竭<lb/>
　矣<hi>資糧也生曰餼牽謂牛羊豕</hi>為吾子之将行也鄭之有原圃猶<lb/>
　秦之有具囿也吾子取其麋鹿以閒敝邑若何<hi>原圃具囿</hi>
　<hi>皆囿名杜注滎陽中牟縣西有圃田澤使秦戍自取麋鹿以為行資盖明示三子已知其情</hi>杞子<lb/>
　奔齊逢孫揚孫奔宋孟明曰鄭有備矣不可冀也攻<lb/>
　之不克圍之不繼吾其還也滅滑而還<lb/>
　<hi>榖梁傳</hi>滑國也<lb/>
　　滅滑而書入者不能有其地非末減也詐謀不遂<lb/>
<pb n="18a"/>
　　又肆悖心以滅無罪之小國而不虞晋之擬其後<lb/>
　　非道失謀其困也宜矣<lb/>
齊侯使國歸父來聘<lb/>
　<hi>左傳</hi>齊國荘子來聘自郊勞至于贈賄禮成而加之以<lb/>
　敏<hi>聘禮賔至于郊君使卿朝服用束帛勞及聘事皆畢乃去賔遂行舎于郊公使卿贈如覿幣是來有</hi>
　<hi>郊勞去有贈賄也敏審當于事也</hi>臧文仲言于公曰國子為政齊猶<lb/>
　有禮君其朝焉臣聞之服于有禮社稷之衛也<hi>為公如齊</hi>
　<hi>𫝊</hi>
<pb n="18b"/>
　　二十八年公子遂如齊平舊怨也今國歸父來報<lb/>
　　遂之聘也古者諸侯邦交其禮甚簡入春秋時比<lb/>
　　周相結使命日煩至國歸父來聘而大夫之交政<lb/>
　　列國者紛紛無制矣<lb/>
夏四月辛巳晋人及姜戎敗秦于殽<hi>敗秦下左𫝊榖梁有師字姜戎姜姓</hi>
　<hi>之戎居晋南鄙戎子駒支之先也殽杜注在𢎞農澠池縣西在今河南永寕縣北</hi>
　<hi>左傳</hi>晋原軫曰秦違蹇叔而以貪勤民天奉我也<hi>秦師還過</hi>
　<hi>晋竟先軫謀邀而伐之奉與也</hi>奉不可失敵不可縱縱敵患生違天<lb/>
<pb n="19a"/>
　不祥必伐秦師欒枝曰未報秦施而伐其師其為死<lb/>
　君乎<hi>言以君死故忘秦施</hi>先軫曰秦不哀吾喪而伐吾同姓<hi>滑與</hi>
　<hi>晋同生</hi>秦則無禮何施之為吾聞之一日縱敵數世之<lb/>
　患也謀及子孫可謂死君乎遂發命遽興姜戎<hi>以𫝊車起</hi>
　<hi>姜戎之兵欲其速也</hi>子墨衰絰<hi>晋文公未葬故襄公稱子以凶服從戎故墨之</hi>梁𢎞御<lb/>
　戎萊駒為右夏四月辛巳敗秦師于殽獲百里孟明<lb/>
　視西乞術白乙丙以歸遂墨以葬文公晋于是始墨<lb/>
　<hi>後遂常以為俗記禮所由變</hi>文嬴請三帥<hi>文嬴晋文公始適秦秦穆公所妻夫人襄公嫡</hi>
<pb n="19b"/>
　<hi>母三帥孟明等</hi>曰彼實搆吾二君寡君若得而食之不厭君<lb/>
　何辱討焉使歸就戮于秦以逞寡君之志若何公許<lb/>
　之先軫朝問秦囚公曰夫人請之吾舎之矣先軫怒<lb/>
　曰武夫力而拘諸原婦人暫而免諸國<hi>暫猶卒也</hi>堕軍實<lb/>
　而長寇讎<hi>堕毁也</hi>亡無日矣不顧而唾公使陽䖏父追<lb/>
　之及諸河則在舟中矣釋左驂以公命贈孟明<hi>矯稱襄公</hi>
　<hi>命贈欲使還拜謝因而執之</hi>孟明稽首曰<hi>孟明知其詐乃遥于舟中稽首拜命</hi>君之<lb/>
　恵不以纍臣釁鼓<hi>纍囚繫也殺人以血塗鼔謂之釁鼓</hi>使歸就戮于秦<lb/>
<pb n="20a"/>
　寡君之以為戮死且不朽若従君恵而免之三年將<lb/>
　拜君賜<hi>意欲報伐晋</hi>秦伯素服郊次<hi>待之于郊</hi>鄉師而哭曰孤<lb/>
　違蹇叔以辱二三子孤之罪也<hi>降名稱孤</hi>不替孟明孤之<lb/>
　過也大夫何罪且吾不以一眚掩大徳<hi>眚過也</hi>
　<hi>公羊傳</hi>其謂之秦何<hi>稱國</hi>夷狄之也曷為夷狄之秦伯将<lb/>
　襲鄭百里子與蹇叔子諫曰千里而襲人未有不亡<lb/>
　者也秦伯怒曰若爾之年者宰上之木拱矣<hi>宰冢也</hi>爾<lb/>
　曷知師出百里子與蹇叔子送其子而戒之曰爾即<lb/>
<pb n="20b"/>
　死必于殽之嶔巖是文王之所辟風雨者也<hi>其地險隘一可</hi>
　<hi>要百故文王過之驅馳常若辟風雨襲鄭所當由也</hi>吾将尸爾焉子揖師而行<lb/>
　<hi>揖其父于師中介胄不拜為其拜如蹲</hi>百里子與蹇叔子従其子而哭<lb/>
　之秦伯怒曰爾曷為哭吾師對曰臣非敢哭君師哭<lb/>
　臣之子也弦髙者鄭商也遇之殽矯以鄭伯之命而<lb/>
　犒師焉或曰往矣或曰反矣<hi>軍中語也時以為鄭實使弦髙犒之或以為鄭</hi>
　<hi>伯已知将見襲必設備不如還或曰師既出當遂往</hi>然而晋人與姜戎要之殽<lb/>
　而擊之<hi>然而上議猶豫㽞往之頃也要邀也</hi>匹馬隻輪無反者<hi>言盡獲之</hi>其<lb/>
<pb n="21a"/>
　言及姜戎何姜戎㣲也稱人亦㣲者也何言乎姜戎<lb/>
　之㣲先軫也<hi>先軫晋大夫也言姜戎㣲則知稱人者尊</hi>或曰襄公親之<hi>親将</hi>
　襄公親之則其稱人何貶曷為貶君在乎殯而用師<lb/>
　危不得葬也詐戰不日<hi>詐卒也齊人語也</hi>此何以日盡也<hi>盡俘</hi>
　<hi>之惡其不仁</hi>
　<hi>榖梁傳</hi>不言戰而言敗何也狄秦也其狄之何也秦越<lb/>
　千里之險入虛國<hi>滑無備故言虛國</hi>進不能守退敗其師徒<lb/>
　亂人子女之教無男女之别秦之為狄自殽之戰始<lb/>
<pb n="21b"/>
　也<hi>進不能守謂入滑而去退敗其師謂敗于殽亂人子女謂入滑之時縱暴亂也</hi>秦伯将襲<lb/>
　鄭百里子與蹇叔子諫曰千里而襲人未有不亡者<lb/>
　也秦伯曰子之冢木已拱矣何知<hi>言其老無知</hi>師行百里<lb/>
　子與蹇叔子送其子而戒之曰女死必于殽之巖唫<lb/>
　之下我将尸女于是<hi>尸女者収女尸</hi>師行百里子與蹇叔子<lb/>
　随其子而哭之秦伯怒曰何為哭吾師也二子曰非<lb/>
　敢哭師也哭吾子也我老矣彼不死則我死矣<hi>畏秦伯怒</hi>
　<hi>故云彼我必有死者</hi>晋人與姜戎要而擊之殽匹馬倚輪無反<lb/>
<pb n="22a"/>
　者<hi>倚輪一隻之輪</hi>晋人者晋子也其曰人何也㣲之也何為<lb/>
　㣲之不正其釋殯而主乎戰也<lb/>
　　秦自十三年圍鄭已識地形又見齊晋更霸宋楚<lb/>
　　争衡乘晋文新殁逾周而襲鄭使其謀得逞将據<lb/>
　　鄭以力征東夏蠶食諸姬其無王之心未必不同<lb/>
　　於荆楚晋襄要而擊之隻輪不反終春秋之世秦<lb/>
　　卒不能逾晋而東故敗殽之勲䓁於城濮先儒乃<lb/>
　　以墨衰即戎為晋子罪誤矣國君之孝異於匹夫<lb/>
<pb n="22b"/>
　　社稷之役可以變禮故魯公禽父在喪而從金革<lb/>
　　孔子與之誓在尚書論具禮記且春秋之法外以<lb/>
　　諱為善故特書晋人若晋子未嘗在師者然如以<lb/>
　　為貶則凡會盟侵伐以喪出而稱爵稱子者乃得<lb/>
　　為襃乎陸氏淳謂孔子許其以權變禮故為之諱<lb/>
　　卓矣<lb/>
癸巳葬晋文公<lb/>
　<hi>榖梁傳</hi>日葬危不得葬也<lb/>
<pb n="23a"/>
　　晋先君有文侯而重耳復諡為文非禮也<lb/>
狄侵齊<lb/>
　<hi>左傳</hi>狄侵齊因晋喪也<lb/>
　　狄閒晋喪而侵齊殽師方罷營葬先君齊晋懸隔<lb/>
　　千里即有赴告晋師非踰月不能出絳何及於狄<lb/>
　　先儒既以墨衰禦秦責晋而又以不能攘狄罪之<lb/>
　　義無所䖏矣<lb/>
公伐邾取訾婁<hi>訾婁公羊作叢榖梁作訾樓訾婁邾地當在今山東濟寕州界</hi>
<pb n="23b"/>
秋公子遂帥師伐邾<lb/>
　<hi>左傳</hi>公伐邾取訾婁以報升陘之役<hi>在二十二年</hi>邾人不設<lb/>
　備秋襄仲復伐邾<lb/>
　　僖公懷升陘之忿以晋文始霸不敢興報怨之師<lb/>
　　晋文既殁秦狄交訌故乘其閒而再伐邾以取利<lb/>
　　焉齊桓之殁楚宋争霸魯亦閒之而再伐邾毎乘<lb/>
　　霸國多事而陵弱暴寡何以為秉禮之國乎<lb/>
晋人敗狄于箕<hi>箕杜注大原陽邑縣南有箕城在今山西大谷縣東南</hi>
<pb n="24a"/>
　<hi>左傳</hi>狄伐晋及箕八月戊子晋侯敗狄于箕郤缺獲白<lb/>
　狄子<hi>白狄秋别種也子白狄之君子爵也</hi>先軫曰匹夫逞志于君而無<lb/>
　討<hi>謂不顧而唾</hi>敢不自討乎免胄入狄師死焉狄人歸其<lb/>
　元<hi>元首</hi>面如生初臼季使過冀見冀缺耨其妻饁之<hi>臼季</hi>
　<hi>胥臣也冀杜注晋邑今山西河津縣東有冀亭冀缺即郤缺耨鋤也野饋曰饁</hi>敬相待如賔<lb/>
　與之歸言諸文公曰敬徳之聚也能敬必有徳徳以<lb/>
　治民君請用之臣聞之出門如賔承事如祭仁之則<lb/>
　也公曰其父有罪可乎<hi>缺父冀芮欲弑文公在二十四年</hi>對曰舜之<lb/>
<pb n="24b"/>
　罪也殛鯀其舉也興禹管敬仲桓之賊也實相以濟<lb/>
　康誥曰父不慈子不祗兄不友弟不共不相及也<hi>康誥</hi>
　<hi>周書祗敬也</hi>詩曰采葑采菲無以下體君取節焉可也<hi>詩國</hi>
　<hi>風葑菲之莱上善下惡食之者不以其惡而棄其善言可取其善節</hi>文公以為下軍大<lb/>
　夫反自箕襄公以三命命先且居将中軍<hi>且居先軫之子其父</hi>
　<hi>死敵故進之</hi>以再命命先茅之縣賞胥臣曰舉郤缺子之<lb/>
　功也<hi>先茅絶後故取其縣以賞胥臣</hi>以一命命郤缺為卿復與之冀<lb/>
　<hi>還其父故邑</hi>亦未有軍行<hi>雖登卿位未有軍列</hi>
<pb n="25a"/>
　　秦謀襲鄭狄攻齊衛乘文公之新殁而争衡於中<lb/>
　　夏也晋子敗秦于殽又敗狄于箕而霸統遂定諸<lb/>
　　侯賔服其功甚偉且皆應敵之師而先儒多以為<lb/>
　　病亦未揆於事理之實耳<lb/>
冬十月公如齊<lb/>
十有二月公至自齊<lb/>
　　報國莊子之聘也天王下聘不朝於京師齊國歸<lb/>
　　父來乃躬報謝不加貶而義自見矣<lb/>
<pb n="25b"/>
乙巳公薨于小寢<lb/>
　<hi>左傳</hi>冬公如齊朝且弔有狄師也反薨于小寢即安也<lb/>
　<hi>小寢夫人寢也譏公就所安不終于路寢</hi>
　<hi>榖梁傳</hi>小寢非正也<lb/>
　　周制王宫六寢路寢一小寢五戴記君日出而眡<lb/>
　　朝退適路寢聼政使人眡大夫大夫退然後適小<lb/>
　　寢釋服是路寢治事之所小寢燕息之地也魯子<lb/>
　　以諸侯有三宫則列國之制盖降於王其以路寢<lb/>
<pb n="26a"/>
　　為正則一爾<lb/>
隕霜不殺草李梅實<hi>隕公羊作霣</hi>
　<hi>公羊傳</hi>何以書記異也何異爾不時也<lb/>
　<hi>榖梁傳</hi>未可殺而殺舉重也可殺而不殺舉輕也<hi>定元年隕</hi>
　<hi>霜殺菽此年隕霜不殺草重謂菽也輕謂草也輕者不死則重者不死可知</hi>實之為言猶<lb/>
　實也<hi>實子也</hi>
　　周之十二月夏之十月也霜既隕而草不殺固已<lb/>
　　異矣梅李再榮非時而成實隂陽失序物反其常<lb/>
<pb n="26b"/>
　　先儒以為魯政不綱三桓盛彊干權擅國咎徴之<lb/>
　　先見者也<lb/>
晋人陳人鄭人伐許<lb/>
　<hi>左傳</hi>晋陳鄭伐許討其貳于楚也<lb/>
　　陳鄭久服於楚晋人討許不用齊魯宋衛之師而<lb/>
　　獨與陳鄭同役以繼文之業席敗秦敗狄之威楚<lb/>
　　人不敢北鄉職是故也而先儒皆以為譏亦過矣<lb/>
　<hi>附錄左傳</hi>楚令尹子上侵陳蔡<hi>子上即關勃</hi>陳蔡成遂伐鄭將<lb/>
<pb n="27a"/>
　納公子瑕<hi>三十一年瑕奔楚</hi>門于桔柣之門瑕覆于周氏之<lb/>
　汪<hi>車傾覆池水中</hi>外僕髠屯禽之以獻<hi>鄭之外僕髠髮而名屯者殺瑕以獻鄭伯</hi>
　文夫人斂而葬之鄶城之下<hi>鄭文公夫人也鄶城杜注故鄶國在滎陽密縣</hi>
　<hi>東北今屬河南開封府</hi>　晋陽處父侵蔡楚子上救之與晋師<lb/>
　夾泜而軍<hi>泜水杜注出魯陽縣東經裏城定陵入汝</hi>陽子患之使謂子上<lb/>
　曰吾聞之文不犯順武不違敵<hi>有文徳者不犯順意謂相約渉水而伐其</hi>
　<hi>師是犯順也有武徳者不棄敵意謂相約退舍而自棄去是違敵也</hi>子若欲戰則吾退<lb/>
　舍子濟而陳<hi>欲辟楚使渡成陳而後戰</hi>遲速唯命不然紓我<hi>紓緩也</hi>
<pb n="27b"/>
　老師費財亦無益也乃駕以待子上欲渉大孫伯曰<lb/>
　<hi>大孫伯即成大心</hi>不可晋人無信半渉而薄我悔敗何及不<lb/>
　如紓之乃退舍<hi>楚退欲使晋渡</hi>陽子宣言曰楚師遁矣遂歸<lb/>
　楚師亦歸大子商臣譖子上曰受晋賂而辟之楚之<lb/>
　恥也罪莫大焉王殺子上<hi>商臣怨子上止王立已譖之</hi>　葬僖公<lb/>
　緩<hi>十一月僖公薨文公元年四月葬僖公并閏七月乃葬故𫝊云緩</hi>作主非禮也<hi>文二</hi>
　<hi>年乃作主遂因葬文通議之</hi>凡君薨卒哭而祔祔而作主特祀于<lb/>
　主烝嘗禘于廟<hi>既葬反虞則免喪故曰卒哭哭止也以新死者之神祔之于祖尸柩已逺</hi>
<pb n="28a"/>
　　<hi>孝子思慕故造木主立几筵特用喪禮祭祀于寢不同之于宗廟言凡君者謂諸侯以上不通于卿大夫</hi>
　　<hi>冬祭曰烝秋祭曰嘗新主既立特祀于寢則宗廟四時常祀自如舊也三年禮畢又大禘乃皆同于吉</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義巻二十二<lb/>
</p>
<p>
</p>
  </div>
</body>
</text>
</TEI>
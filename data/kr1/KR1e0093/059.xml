<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷五十九<lb/>
　　定公<lb/>
　九年春王正月<lb/>
　　<hi>附錄左傳</hi>九年春宋公使樂大心盟于晉且逆樂祁之尸<lb/>
　　辭僞有疾乃使向巢如晉盟<hi>巢向戌曾孫</hi>且逆子梁之尸<lb/>
　　<hi>子梁樂祁</hi>子明謂桐門右師出<hi>子明樂祁子溷右師樂大心子明族父也右師時往</hi>
　　<hi>子明舎子明逐使去</hi>曰吾猶衰絰而子擊鐘何也<hi>忿其不逆父喪因責其無</hi>
<pb n="1b"/>
　　<hi>同族之恩</hi>右師曰喪不在此故也既而告人曰己衰絰而<lb/>
　　生子<hi>己子明也</hi>余何故舍鐘子明聞之怒言于公曰右師<lb/>
　　將不利戴氏<hi>樂氏戴公族</hi>不肯適晉將作亂也不然無疾<lb/>
　　乃逐桐門右師<hi>逐之在明年終叔孫舎之言</hi>
　　鄭駟歂殺鄧析而用其竹刑<hi>鄧析鄭大夫昭六年子產鑄刑書析别造刑法</hi>
　　<hi>書之竹簡故云竹刑</hi>君子謂子然于是不忠<hi>子然駟歂</hi>苟有可以加<lb/>
　　于國家者棄其邪可也<hi>加猶益也棄不責其邪惡也</hi>靜女之三章<lb/>
　　取彤管焉<hi>詩邶風彤管赤管筆女史記事規誨之所執靜女詩三章雖説美女義在彤管記事</hi>
<pb n="2a"/>
　<hi>爲婦人大法故全篇取之不棄上下之二章也</hi>竿旄何以告之取其忠也<hi>詩鄘</hi>
　<hi>風錄竿旄詩者取其中心願告人以善道也言此二詩皆以一善見采而鄧析不以一善存身</hi>故用<lb/>
　其道不棄其人詩云蔽芾甘棠勿翦勿伐召伯所茇<lb/>
　<hi>詩召南召伯决訟于蔽芾甘棠之下詩人思之不伐其樹茇草舎也</hi>思其人猶愛其樹<lb/>
　况用其道而不恤其人乎子然無以勸能矣<hi>傳言子然嗣太</hi>
　<hi>叔爲政鄭所以衰弱</hi>
夏四月戊申鄭伯蠆卒<hi>蠆公羊作囆</hi>
得寳玉大弓<lb/>
<pb n="2b"/>
　<hi>左傳</hi>夏陽虎歸寳玉大弓<hi>無益近用而祗爲名故歸之</hi>書曰得器用<lb/>
　也凡獲器用曰得<hi>器用謂物之成器可爲人用者</hi>得用焉曰獲<hi>謂用器物</hi>
　<hi>以有獲若麟爲田獲俘爲戰獲</hi>六月伐陽關<hi>討陽/虎</hi>陽虎使焚萊門<hi>萊門</hi>
　<hi>陽關邑門</hi>師驚犯之而出奔齊請師以伐魯曰三加必取<lb/>
　之<hi>三加兵于魯</hi>齊侯將許之鮑文子諫曰<hi>文子鮑國</hi>臣嘗爲隸<lb/>
　于施氏矣<hi>施氏魯大夫成十七年齊人召文子而立之于今七十四年文子蓋九十餘矣</hi>魯<lb/>
　未可取也上下猶和衆庶猶睦能事大國<hi>大國晉也</hi>而無<lb/>
　天菑若之何取之陽虎欲勤齊師也齊師罷大臣必<lb/>
<pb n="3a"/>
　多死亡已于是乎奮其詐謀夫陽虎有寵于季氏而<lb/>
　將殺季孫以不利魯國而求容焉親富不親仁君焉<lb/>
　用之君富于季氏而大于魯國兹陽虎所欲傾覆也<lb/>
　魯免其疾而君又収之無乃害乎齊侯執陽虎將東<lb/>
　之陽虎願東<hi>陽虎欲西奔晉知齊必反已故詐以東爲願</hi>乃囚諸西鄙盡<lb/>
　借邑人之車鍥其軸麻約而歸之<hi>鍥刻也欲絶追者</hi>載蔥靈<lb/>
　<hi>蔥靈輜車前後有蔽</hi>寢于其中而逃追而得之囚于齊又以蔥<lb/>
　靈逃奔宋遂奔晉適趙氏仲尼曰趙氏其世有亂乎<lb/>
<pb n="3b"/>
　<hi>受亂人故</hi>
　<hi>公羊傳</hi>何以書國寳也喪之書得之書<lb/>
　<hi>穀梁傳</hi>其不地何也寶玉大弓在家則羞不目羞也<hi>國之</hi>
　<hi>大寶在家則羞也况陪臣專之乎恥甚而不目其地</hi>惡得之得之堤下或曰陽<lb/>
　虎以解衆也<lb/>
　　寶玉大弓既竊於盜何以復得蓋陽虎懼魯師將<lb/>
　　至遺於道路以爲緩追之計耳追者獲之以歸故<lb/>
　　府故書曰得幸之也且明佚盜也不地未出境也<lb/>
<pb n="4a"/>
六月葬鄭獻公<lb/>
秋齊侯衞侯次于五氏<hi>五氏杜注晉地蓋晉大夫邯鄲午之私邑今直隸邯鄲縣西有</hi>
　<hi>五氏城亦曰寒氏城</hi>
　<hi>左傳</hi>秋齊侯伐晉夷儀<hi>爲衞/討也</hi>敝無存之父將室之<hi>無存齊人</hi>
　<hi>室之爲取婦</hi>辭以與其弟曰此役也不死反必娶于髙國<lb/>
　<hi>言欲有功還取貴族之女</hi>先登求自門出死于霤下<hi>鬬死于門屋霤下也</hi>東<lb/>
　郭書讓登<hi>登城非人所樂故讓衆使後而已先登</hi>犂彌從之曰子讓而<lb/>
　左我讓而右使登者絶而後下<hi>恐書先下故又譎以讓之下入城也</hi>書<lb/>
<pb n="4b"/>
　左彌先下書與王猛息<hi>戰訖共止息王猛齊人</hi>猛曰我先登書<lb/>
　斂甲曰曩者之難今又難焉<hi>斂甲起欲擊猛</hi>猛笑曰吾從子<lb/>
　如驂之靳<hi>靳車中服馬也外二馬謂之驂少次服後蓋不敢與書爭</hi>晉車千乘在<lb/>
　中牟<hi>救夷儀也中牟杜注滎陽有中牟縣逈逺疑非也正義蕩陰縣西有牟山中牟蓋在山側今河</hi>
　<hi>南湯陰縣西有中牟城在牟山下是其地也</hi>衞侯將如五氏<hi>齊侯在五氏將往助之</hi>
　卜過之<hi>道過中牟畏晉故卜</hi>龜焦<hi>兆不成</hi>衞侯曰可也衞車當其<lb/>
　半寡人當其半敵矣<hi>衞侯怒晉甚不復顧卜欲以身當五百乗</hi>乃過中牟<lb/>
　中牟人欲伐之衞褚師圃亡在中牟<hi>褚師圃衞舊大夫</hi>曰衞<lb/>
<pb n="5a"/>
　雖小其君在焉未可勝也齊師克城而驕<hi>城謂夷儀也</hi>其<lb/>
　帥又賤<hi>帥東郭書</hi>遇必敗之不如從齊乃伐齊師敗之<hi>獲齊</hi>
　<hi>車五百乘事見哀十五年</hi>齊侯致禚媚杏于衞<hi>三邑杜注皆齊西界媚當在今禹城</hi>
　<hi>縣杏當在今博平縣</hi>齊侯賞犂彌犂彌辭曰有先登者臣從之<lb/>
　晳幘而衣貍製<hi>晳白也幘齒上下相値製裘也</hi>公使視東郭書曰乃<lb/>
　夫子也吾貺子公賞東郭書辭曰彼賓旅也<hi>言彌與已若賓</hi>
　<hi>主相讓旅俱進退</hi>乃賞犂彌齊師之在夷儀也齊侯謂夷儀<lb/>
　人曰得敝無存者以五家免<hi>給其五家令常不供役事</hi>乃得其尸<lb/>
<pb n="5b"/>
　公三襚之<hi>襚衣也比殯三加襚深禮厚之</hi>與之犀軒與直蓋<hi>犀軒以犀皮爲</hi>
　<hi>飾卿之車也直蓋髙蓋</hi>而先歸之坐引者以師哭之<hi>停喪車以盡哀也君</hi>
　<hi>方爲位而哭故挽喪者不敢立</hi>親推之三<hi>齊侯自推喪車輪三轉</hi>
　　齊衞伐晉不書伐而書次者蓋二國雖有玩晉之<lb/>
　　心而晉勢尚彊未敢輕伐聊次五氏以觀其釁故<lb/>
　　不以伐告其後又次于垂葭又次于渠蒢至哀元<lb/>
　　年而後伐則其欲有所逞也久矣<lb/>
秦伯卒<lb/>
<pb n="6a"/>
冬葬秦哀公<lb/>
　　秦自晉悼以後寖不見於經蓋退保西陲軍旅朝<lb/>
　　聘之事不交於中國卒葬得書從告也<lb/>
十年春王三月及齊平<lb/>
　<hi>左傳</hi>十年春及齊平<lb/>
　　平侵齊之怨也時諸侯惟魯從晉至是亦叛列國<lb/>
　　無盟主矣及者内志也一國所欲故不稱公<lb/>
夏公會齊侯于夾谷公至自夾谷<hi>夾公羊穀梁作頰夾谷杜注即祝其也地</hi>
<pb n="6b"/>
　<hi>理志濟南淄川縣西南有甲山亦名夾山一名祝山上有夾谷臺案淄川去魯甚逺今萊蕪縣有夾谷峪</hi>
　<hi>名勝志以爲萊兵劫魯侯處意近之</hi>
　<hi>左傳</hi>夏公㑹齊侯于祝其實夾谷孔丘相犂彌言于齊<lb/>
　侯曰孔丘知禮而無勇若使萊人以兵劫魯侯必得<lb/>
　志焉<hi>萊人齊滅萊所俘之人</hi>齊侯從之孔丘以公退曰士兵之<lb/>
　<hi>以兵擊萊人</hi>兩君合好而裔夷之俘以兵亂之<hi>裔逺也</hi>非齊<lb/>
　君所以命諸侯也裔不謀夏夷不亂華俘不干盟兵<lb/>
　不偪好于神爲不祥<hi>盟將告神犯之爲不善</hi>于德爲愆義于人<lb/>
<pb n="7a"/>
　爲失禮君必不然齊侯聞之遽辟之<hi>辟去萊兵也</hi>將盟齊<lb/>
　人加于載書曰齊師出境而不以甲車三百乘從我<lb/>
　者有如此盟<hi>如此盟詛之禍</hi>孔丘使兹無還揖對曰<hi>無還大夫</hi>魯<lb/>
　而不反我汶陽之田吾以共命者亦如之<hi>要盟不潔故畧不書</hi>
　齊侯將享公孔丘謂梁丘據曰齊魯之故<hi>舊典</hi>吾子何<lb/>
　不聞焉事既成矣<hi>㑹事成</hi>而又享之是勤執事也且犧<lb/>
　象不出門<hi>犧象酒器犧尊象尊也</hi>嘉樂不野合<hi>嘉樂鐘磬也</hi>饗而既<lb/>
　具是棄禮也若其不具用秕稗也<hi>秕穀不成者稗草似穀者言享不具</hi>
<pb n="7b"/>
　<hi>禮穢薄若秕稗</hi>用秕稗君辱棄禮名惡子盍圖之夫享所以<lb/>
　昭德也不昭不如其已也乃不果享<hi>孔子知齊侯懷詐故以禮拒之</hi>
　齊人來歸鄆讙龜隂之田<hi>陽虎九年以此奔齊經在圍衞下而傳在前者次魯</hi>
　<hi>事鄆讙龜陰杜注三邑皆汶陽田泰山博縣北有龜山陰田在其北也今龜山在新泰縣西南泗水縣東</hi>
　<hi>北</hi>
　<hi>穀梁傳</hi>離㑹不致<hi>二國㑹曰離</hi>何爲致也危之也危之則以<lb/>
　地致何也爲危之也其危柰何曰頰谷之會孔子相<lb/>
　焉兩君就壇兩相相揖齊人鼓譟而起<hi>羣呼曰譟</hi>欲以執<lb/>
<pb n="8a"/>
　魯君孔子歴階而上不盡一等<hi>階㑹壇之階</hi>而視歸乎齊<lb/>
　侯曰兩君合好夷狄之民何爲來爲命司馬止之齊<lb/>
　侯逡廵而謝曰寡人之過也退而屬其二三大夫曰<lb/>
　夫人率其君與之行古人之道<hi>屬語也夫人謂孔子</hi>二三子獨<lb/>
　率我而入夷狄之俗何爲罷㑹齊人使優施舞于魯<lb/>
　君之幕下<hi>優俳施其名也欲嗤笑魯君</hi>孔子曰笑君者罪當死使<lb/>
　司馬行法焉首足異門而出齊人來歸鄆讙龜陰之<lb/>
　田者蓋爲此也因是以見雖有文事必有武備孔子<lb/>
<pb n="8b"/>
　于頰谷之㑹見之矣<lb/>
　　齊魯相仇始於陽虎至是虎敗孔子與聞國政既<lb/>
　　已講信修睦而與齊平齊景志在求霸亦欲親魯<lb/>
　　以爲援遂歡然釋憾㑹于夾谷成禮而還左氏穀<lb/>
　　梁載却萊兵索汶陽田事皆欲侈張聖人而不知<lb/>
　　其陋也夫聖人過化存神從容揖讓暴慢自戢如<lb/>
　　傳所稱則春秋戰國之士多優爲之而謂孔子出<lb/>
　　此乎<lb/>
<pb n="9a"/>
晉趙鞅帥師圍衞<lb/>
　<hi>左傳</hi>晉趙鞅圍衞報夷儀也<hi>前年齊爲衞伐晉夷儀</hi>初衞侯伐邯<lb/>
　鄲午于寒氏<hi>邯鄲杜注廣平縣今直隸邯鄲縣西南有故城午晉邯鄲大夫寒氏即五氏也</hi>
　<hi>前年衞人助齊伐五氏</hi>城其西北而守之宵熸<hi>午衆宵散</hi>及晉圍衞<lb/>
　午以徒七十人門于衞西門殺人于門中<hi>衞開門與午鬭</hi>曰<lb/>
　請報寒氏之役涉佗曰夫子則勇矣然我往必不敢<lb/>
　啓門亦以徒七十人旦門焉步左右皆至而立如植<lb/>
　<hi>佗先至步行門左右然後其徒皆至而立如植木不動以示整</hi>日中不啓門乃退反<lb/>
<pb n="9b"/>
　役晉人討衞之叛故曰由涉佗成何于是執涉佗以<lb/>
　求成于衞<hi>捘衞侯手故</hi>衞人不許晉人遂殺涉佗成何奔<lb/>
　燕君子曰此之謂棄禮必不鈞<hi>言必見殺不得與人等</hi>詩曰人<lb/>
　而無禮胡不遄死涉佗亦遄矣哉<hi>詩鄘風遄速也</hi>
　　討五氏之次也晉自召陵以後凡用兵書侵以義<lb/>
　　之不足以服人也此役書圍以力之不足以服人<lb/>
　　也<lb/>
齊人來歸鄆讙龜陰田<hi>田上穀梁有之字</hi>
<pb n="10a"/>
　<hi>公羊傳</hi>齊人曷爲來歸運讙龜陰田孔子行乎季孫三<lb/>
　月不違<hi>不言行乎定公者政在季氏</hi>齊人爲是來歸之<lb/>
　　取濟西取汶陽言取不言歸以其介大國而得之<lb/>
　　故書曰取歸濟西歸讙及闡言歸不言來以其請<lb/>
　　之而後得非彼自以歸也此則齊人服義自以地<lb/>
　　歸魯非假兵力智計而得之與前後歸田者異故<lb/>
　　言來歸<lb/>
叔孫州仇仲孫何忌帥師圍郈<lb/>
<pb n="10b"/>
　<hi>左傳</hi>初叔孫成子欲立武叔公若藐固諫曰<hi>藐叔孫氏之族</hi>不<lb/>
　可成子立之而卒公南使賊射之不能殺<hi>公南叔孫家臣武叔</hi>
　<hi>之黨射公若</hi>公南爲馬正使公若爲郈宰武叔既定使郈<lb/>
　馬正侯犯殺公若弗能其圉人曰吾以劍過朝公若<lb/>
　必曰誰之劍也吾稱子以告必觀之吾僞固而授之<lb/>
　末則可殺也<hi>圉人武叔之圉人僞爲固陋不知禮者以劍鋒末授之欲因推而殺之</hi>使<lb/>
　如之公若曰爾欲吳王我乎<hi>見劍向已逆呵之鱄諸殺吳王亦用劍刺之</hi>
　遂殺公若侯犯以郈叛<hi>犯以不能副武叔命故叛</hi>武叔懿子圍郈<lb/>
<pb n="11a"/>
　弗克<lb/>
秋叔孫州仇仲孫何忌帥師圍郈<hi>郈公羊作費</hi>
　<hi>左傳</hi>秋二子及齊師復圍郈弗克叔孫謂郈工師駟赤<lb/>
　曰<hi>工師掌工匠之官</hi>郈非唯叔孫氏之憂社稷之患也將若<lb/>
　之何對曰臣之業在揚水卒章之四言矣<hi>揚水詩唐風卒章四</hi>
　<hi>言曰我聞有命</hi>叔孫稽首<hi>謝其受己命</hi>駟赤謂侯犯曰居齊魯之<lb/>
　際而無事必不可矣<hi>無所服事</hi>子盍求事于齊以臨民不<lb/>
　然將叛侯犯從之齊使至駟赤與郈人爲之宣言于<lb/>
<pb n="11b"/>
　郈中曰<hi>詐爲齊使言</hi>侯犯將以郈易于齊齊人將遷郈民<lb/>
　衆兇懼駟赤謂侯犯曰衆言異矣<hi>不與始同</hi>子不如易于<lb/>
　齊與其死也猶是郈也而得紓焉何必此<hi>言以郈易取齊邑與</hi>
　<hi>郈無異勝于守郈爲叛人所殺</hi>齊人欲以此偪魯必倍與子地且盍<lb/>
　多舎甲于子之門以備不虞侯犯曰諾乃多舎甲焉<lb/>
　侯犯請易于齊齊有司觀郈將至駟赤使周走呼曰<lb/>
　齊師至矣郈人大駭介侯犯之門甲以圍侯犯駟赤<lb/>
　將射之<hi>僞爲犯射郈人</hi>侯犯止之曰謀免我侯犯請行許之<lb/>
<pb n="12a"/>
　<hi>郈人四許之馬</hi>赤先如宿<hi>宿杜注故宿國</hi>侯犯殿毎出一門郈人閉<lb/>
　之<hi>閉其後門</hi>及郭門止之曰子以叔孫氏之甲出有司若<lb/>
　誅之羣臣懼死駟赤曰叔孫氏之甲有物吾未敢以<lb/>
　出<hi>物識也赤還救侯犯也</hi>犯謂駟赤曰子止而與之數<hi>數甲以相付</hi>
　駟赤止而納魯人侯犯奔齊齊人乃致郈<hi>致其名簿也爲下武</hi>
　<hi>叔如齊傳</hi>
　　郈叔孫氏邑書圍則叛可知以二卿伐之自夏至<lb/>
　　秋再圍而不克則家臣之彊亦可知矣春秋之始<lb/>
<pb n="12b"/>
　　王室初卑諸侯擅命其後諸侯少怠而大夫傾公<lb/>
　　室以自張至是家臣復擬其後爭爲叛竊逆道彌<lb/>
　　甚召禍彌速而春秋以終此天下之勢也<lb/>
宋樂大心出奔曹<lb/>
宋公子地出奔陳<hi>地公羊作池</hi>
　<hi>左傳</hi>宋公子地嬖蘧富獵<hi>地宋景公弟辰之兄也</hi>十一分其室而<lb/>
　以其五與之<hi>與富獵也</hi>公子地有白馬四公嬖向魋魋欲<lb/>
　之<hi>向魋司馬桓魋也</hi>公取而朱其尾鬛以與之<hi>與向魋</hi>地怒使<lb/>
<pb n="13a"/>
　其徒抶魋而奪之魋懼將走公閉門而泣之目盡腫<lb/>
　母弟辰曰子分室以與獵也而獨卑魋亦有頗焉子<lb/>
　爲君禮<hi>禮辟君也</hi>不過出竟君必止子公子地出奔陳公<lb/>
　弗止辰爲之請弗聽辰曰是我迋吾兄也<hi>迋欺也</hi>吾以<lb/>
　國人出君誰與處冬母弟辰暨仲佗石彄出奔陳<hi>佗仲</hi>
　<hi>幾子彄禇師叚子皆宋卿衆之所望故言國人</hi>
冬齊侯衞侯鄭游速會于安甫<hi>安甫公羊作鞌杜注安甫地闕</hi>
　　盟鹹盟沙特相盟耳今則諸國參會益無憚於晉<lb/>
<pb n="13b"/>
　　矣<lb/>
叔孫州仇如齊<lb/>
　<hi>左傳</hi>武叔聘于齊<hi>謝致郈也傳在辰奔後經書在前從告</hi>齊侯享之曰子<lb/>
　叔孫若使郈在君之他竟寡人何知焉屬與敝邑際<lb/>
　故敢助君憂之<hi>以致郈得叔孫</hi>對曰非寡君之望也所以事<lb/>
　君封疆社稷是以<hi>以猶爲也</hi>敢以家隸勤君之執事夫不<lb/>
　令之臣天下之所惡也君豈以爲寡君賜<hi>言義在討惡也</hi>
　　夾谷之會齊人既歸魯田侯犯奔齊齊又致郈故<lb/>
<pb n="14a"/>
　　卿往謝之<lb/>
宋公之弟辰暨仲佗石彄出奔陳<hi>暨下公羊穀梁有宋字</hi>
　　宋大夫公子母弟奔者三樂大心以讒奔公子地<lb/>
　　以向魋之嬖奔辰爲地請畱不許亦以魋奔也仲<lb/>
　　佗石彄稱暨暨者不得已之辭見脅於辰不能自<lb/>
　　主也宋公以寵魋故奔其二弟辰以地故自絶於<lb/>
　　君又率二卿以行佗彄身爲卿佐有君不事而惟<lb/>
　　辰是從皆罪也一書而竝見矣<lb/>
<pb n="14b"/>
十有一年春宋公之弟辰及仲佗石彄公子地自陳入<lb/>
于蕭以叛<hi>蕭杜注宋邑</hi>
　<hi>穀梁傳</hi>宋公之弟辰未失其弟也<hi>言未失其爲弟之道</hi>及仲佗石<lb/>
　彄公子地以尊及卑也自陳陳有奉焉爾入于蕭以<lb/>
　叛入者内弗受也以者不以也叛直叛也<lb/>
夏四月<lb/>
秋宋樂大心自曹入于蕭<lb/>
　<hi>左傳</hi>十一年春宋公母弟辰暨仲佗石彄公子地入于<lb/>
<pb n="15a"/>
　蕭以叛秋樂大心從之大爲宋患寵向魋故也<lb/>
　　出奔陳則稱暨入于蕭以叛則稱及及非不得已<lb/>
　　之辭得已而不已者也辰雖始禍而佗彄與地果<lb/>
　　於從逆其罪無别故不稱暨叛人羣聚於蕭而大<lb/>
　　心自曹入之其從叛可知矣故不書叛<lb/>
冬及鄭平叔還如鄭涖盟<hi>涖公羊穀梁作莅</hi>
　<hi>左傳</hi>冬及鄭平始叛晉也<lb/>
　　魯自僖公以來世服於晉及范荀納貨同盟解體<lb/>
<pb n="15b"/>
　　齊張於東鄭衞先往魯及齊平然猶未顯與晉絶<lb/>
　　也至是魯鄭同盟四國之好成晉遂失諸侯不可<lb/>
　　復收矣<lb/>
十有二年春薛伯定卒<lb/>
夏葬薛襄公<lb/>
　　春秋書薛伯卒者三葢至是晉霸既衰三桓强盛<lb/>
　　自比於小國邦交始通故赴及而魯必㑹其葬也<lb/>
　　不書月曰史略之<lb/>
<pb n="16a"/>
叔孫州仇帥師墮郈<lb/>
　<hi>穀梁傳</hi>墮猶取也<lb/>
衞公孟彄帥師伐曹<lb/>
　<hi>左傳</hi>十二年夏衞公孟彄伐曹克郊<hi>郊杜注曹邑當在今山東曹縣界</hi>
　還滑羅殿<hi>羅衞大夫</hi>未出不退于列<hi>未出曹竟羅不退在行列之後</hi>其御<lb/>
　曰殿而在列其爲無勇乎羅曰與其素厲寧爲無勇<lb/>
　<hi>素空也厲猛也言伐小國當如畏者以誘致之</hi>
　　此及十三年再書衞彄伐曹著列國無盟主也彄<lb/>
<pb n="16b"/>
　　衞侯兄縶子縶字公孟故其子以字爲氏<lb/>
季孫斯仲孫何忌帥師墮費<lb/>
　<hi>左傳</hi>仲由爲季氏宰將墮三都<hi>仲由子路三都費郈成也强盛將爲國害故欲</hi>
　<hi>毁之</hi>于是叔孫氏墮郈季氏將墮費公山不狃叔孫輒<lb/>
　帥費人以襲魯<hi>不狃費宰</hi>公與三子入于季氏之宫登武<lb/>
　子之臺費人攻之弗克入及公側<hi>至臺下</hi>仲尼命申句<lb/>
　須樂頎下伐之<hi>二子魯大夫孔子時爲司寇</hi>費人北國人追之敗<lb/>
　諸姑蔑<hi>姑蔑魯地括地志在泗水縣東今縣治東南有故城</hi>二子奔齊<hi>二子不狃叔孫</hi>
<pb n="17a"/>
　<hi>輒</hi>遂墮費<lb/>
　<hi>公羊傳</hi>曷爲帥師墮郈帥師墮費孔子行乎季孫三月<lb/>
　不違曰家不藏甲邑無百雉之城于是帥師墮郈帥<lb/>
　師墮費雉者何五板而堵五堵而雉百雉而城<lb/>
　　墮都之事孔子因其機而爲之蓋三家之城其邑<lb/>
　　將以自利也而家臣憑倚其城數叛而不能制非<lb/>
　　獨魯患之三家亦患之矣孔子行乎季孫制國以<lb/>
　　禮謂都城無過百雉適有動乎三家之心於是各<lb/>
<pb n="17b"/>
　　帥其衆自墮其邑絶不疑其害己此固有不言而<lb/>
　　信不怒而威者矣墮郈以一卿墮費以二卿者費<lb/>
　　彊於郈故也<lb/>
秋大雩<lb/>
冬十月癸亥公㑹齊侯盟于黄<hi>齊公羊作晉誤</hi>
　　隱六年盟于艾齊魯爲盟之始也而齊霸遂興書<lb/>
　　以志諸侯之合此盟于黄齊魯爲盟之終也而晉<lb/>
　　霸遂失書以志諸侯之散此亦春秋之始終也<lb/>
<pb n="18a"/>
　十有一月丙寅朔日有食之<lb/>
　公至自黄<lb/>
　十有二月公圍成公至自圍成<lb/>
　　<hi>左傳</hi>將墮成公斂處父謂孟孫墮成齊人必至于北門<lb/>
　　<hi>成在魯北竟故</hi>且成孟氏之保障也無成是無孟氏也子僞<lb/>
　　不知我將不墮冬十二月公圍成弗克<lb/>
　　<hi>穀梁傳</hi>非國言圍圍成大公也　何以致危之也何危<lb/>
　　爾邊乎齊也<lb/>
<pb n="18b"/>
　　　三家孟氏最弱季叔爲彊費郈已墮而成不墮者<lb/>
　　　蓋因公斂處父之言覺其不利於己而三家之慮<lb/>
　　　變矣且費郈之叛荐爲叔季之害而公斂在成方<lb/>
　　　有功於孟氏則孟氏之不肯以師墮也固宜故經<lb/>
　　　不言三家直書公公行非越境不書至致圍成危<lb/>
　　　之也<lb/>
　<lb/>
日講春秋解義卷五十九<lb/>
</p>
<p>
</p>
  </div>
</body>
</text>
</TEI>
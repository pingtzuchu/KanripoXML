<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷四十四<lb/>
　　襄公<lb/>
　二十有六年春<lb/>
　　<hi>附録左傳</hi>二十六年春秦伯之弟鍼如晉修成<hi>修㑹夷儀歳之成</hi>
　　叔向命召行人子員<hi>欲使答秦命</hi>行人子朱曰朱也當御<lb/>
　　<hi>御進也言次當行</hi>三云叔向不應子朱怒曰班爵同何以黜<lb/>
　　朱于朝撫劍從之叔向曰秦晉不和久矣今日之事<lb/>
<pb n="1b"/>
　　幸而集晉國賴之不集三軍暴骨子員道二國之言<lb/>
　　無私子常易之姦以事君者吾所能御也拂衣從之<lb/>
　　人救之平公曰晉其庻乎吾臣之所爭者大師曠曰<lb/>
　　公室懼卑臣不心競而力爭<hi>謂二子不心競為忠而撫劍拂衣</hi>不務<lb/>
　　徳而爭善<hi>爭謂所行為善</hi>私欲已侈能無卑乎<lb/>
　王二月辛夘衛甯喜弑其君剽<lb/>
　　<hi>左傳</hi>衛獻公使子鮮為復<hi>使為己/求反國</hi>辭敬姒強命之<hi>敬姒獻公</hi>
　　<hi>及子鮮之母</hi>對曰君無信臣懼不免敬姒曰雖然以吾故<lb/>
<pb n="2a"/>
　也許諾初獻公使與甯喜言<hi>言復國</hi>甯喜曰必子鮮在<lb/>
　不然必敗<hi>子鮮賢國人信之必欲使在其閒</hi>故公使子鮮子鮮不獲<lb/>
　命于敬姒以公命與甯喜言曰苟反政由甯氏祭則<lb/>
　寡人甯喜告蘧伯玉伯玉曰瑗不得聞君之出敢聞<lb/>
　其入<hi>十四年孫氏欲逐獻公瑗走從近闗出</hi>遂行從近闗出告右宰穀<lb/>
　<hi>衛大夫</hi>右宰榖曰不可獲罪于兩君<hi>前出獻公今弑剽</hi>天下誰<lb/>
　畜之<hi>畜猶容也</hi>悼子曰吾受命于先人不可以貳<hi>悼子甯喜受命</hi>
　<hi>在二十年</hi>榖曰我請使焉而觀之<hi>觀其可還與否</hi>遂見公于夷儀<lb/>
<pb n="2b"/>
　反曰君淹恤在外十二年矣而無憂色亦無寛言猶<lb/>
　夫人也若不已死無日矣悼子曰子鮮在右宰榖曰<lb/>
　子鮮在何益多而能亡<hi>言子鮮為義多不過亡出</hi>于我何為悼子<lb/>
　曰雖然弗可以已孫文子在戚孫嘉聘于齊孫襄居<lb/>
　守<hi>二子孫文子之子</hi>二月庚寅甯喜右宰榖伐孫氏不克伯<lb/>
　國傷<hi>伯國孫襄父兄皆不在故乘弱攻之</hi>甯子出舎于郊<hi>欲奔</hi>伯國死孫<lb/>
　氏夜哭國人召甯子甯子復攻孫氏克之辛夘殺子<lb/>
　叔及大子角<hi>子叔衛侯剽言子叔剽無諡故</hi>書曰甯喜弑其君剽言<lb/>
<pb n="3a"/>
　罪之在甯氏也<lb/>
　<hi>榖梁傳</hi>此不正其日何也殖也立之喜也君之正也<hi>父立</hi>
　<hi>以為君則子宜君之以明正也</hi>
　　剽雖簒立然春秋之法其實簒也以簒書其實為<lb/>
　　君也以君書剽既簒立凡衛之臣子立於其朝者<lb/>
　　君臣之分已定有致難於剽者自宜以弑君書矣<lb/>
　　先儒多謂甯喜父子反覆於二君之閒故蔽其罪<lb/>
　　猶一曲之義也<lb/>
<pb n="3b"/>
衛孫林父入于戚以叛<hi>書叛始此</hi>
　<hi>左傳</hi>孫林父以戚如晉<hi>以邑屬晉</hi>書曰入于戚以叛罪孫氏<lb/>
　也臣之祿君實有之義則進否則奉身而退專祿以<lb/>
　周旋戮也<lb/>
　　宋魚石入于彭城晉欒盈入于曲沃將為亂於國<lb/>
　　而抗其君不得以叛書叛者據邑而君不能討也<lb/>
　　故書叛自林父始春秋之義常以上下比事而見<lb/>
　　其始也書衛侯衎出奔齊繼書會于戚而林父在<lb/>
<pb n="4a"/>
　　焉則知逐君者林父其終也書甯喜弑其君剽孫<lb/>
　　林父入于戚以叛繼書衎歸則知甯喜之弑由衎<lb/>
　　而林父為懼罪矣<lb/>
甲午衛侯衎復歸于衛<lb/>
　<hi>左傳</hi>甲午衛侯入書曰復歸國納之也大夫逆于竟者<lb/>
　執其手而與之言道逆者自車揖之逆于門者頷之<lb/>
　而已<hi>頷摇其頭言衎驕心易生</hi>公至使讓大叔文子曰寡人淹恤<lb/>
　在外二三子皆使寡人朝夕聞衛國之言吾子獨不<lb/>
<pb n="4b"/>
　在寡人<hi>在存問也公聞文子答甯喜之言故忿之</hi>古人有言曰非所怨勿<lb/>
　怨寡人怨矣對曰臣知罪矣臣不佞不能負羈絏以<lb/>
　從扞牧圉臣之罪一也有出者有居者<hi>出謂衎居謂剽也</hi>臣<lb/>
　不能貳通外内之言以事君臣之罪二也有二罪敢<lb/>
　忘其死乃行從近闗出公使止之<hi>傳言衛侯不能安和大臣</hi>
　<hi>公羊傳</hi>此諼君以弑也其言復歸何惡剽也曷為惡剽<lb/>
　剽之立于是未有說也<hi>剽以公孫簒立位非其次故未有說</hi>然則曷為<lb/>
　不言剽之立不言剽之立者以惡衛侯也<hi>衛侯失衆出奔故亦</hi>
<pb n="5a"/>
　<hi>惡之</hi>
　<hi>穀梁傳</hi>日歸見知弑也<hi>喜弑君衎歸故録日以見其知情</hi>
　　衛侯出奔齊及入于夷儀皆以爵稱今既得國乃<lb/>
　　書其名何也使人之臣弑其君而求利焉其惡大<lb/>
　　矣故特書名以著其罪而又書復歸以見國其所<lb/>
　　固有也<lb/>
　<hi>附録左傳</hi>衛人侵戚東鄙<hi>以林父叛故</hi>孫氏愬于晉晉戌茅氏<lb/>
　<hi>茅氏杜注戚東鄙</hi>殖綽伐茅氏殺晉戌三百人<hi>殖綽齊人今來在衛</hi>孫<lb/>
<pb n="5b"/>
　蒯追之弗敢擊文子曰厲之不如<hi>厲惡鬼以比殖綽</hi>遂從衛<lb/>
　師敗之圉<hi>圉杜注衛地今直𨽻開州東有圉城</hi>雍鉏獲殖綽<hi>雍鉏孫氏臣</hi>復<lb/>
　愬于晉<hi>為下晉討衛張本</hi>　鄭伯賞入陳之功<hi>入陳在前年</hi>三月<lb/>
　甲寅朔享子展賜之先路三命之服先八邑<hi>以路及命服為</hi>
　<hi>邑先八邑三十二井</hi>賜子産次路再命之服先六邑子産辭邑<lb/>
　曰自上以下隆殺以兩禮也臣之位在四<hi>上卿子展次卿子西</hi>
　<hi>十一年良霄見經十九年乃立子産為卿故位在四</hi>且子展之功也臣不敢及<lb/>
　賞禮請辭邑公固予之乃受三邑<hi>位次當受二邑以公固與之故受三</hi>
<pb n="6a"/>
　<hi>邑</hi>公孫揮曰子産其將知政矣讓不失禮<lb/>
夏晉侯使荀吳來聘<lb/>
　<hi>左傳</hi>晉人為孫氏故召諸侯將以討衛也夏中行穆子<lb/>
　來聘<hi>穆子荀吳</hi>召公也<hi>召公為澶淵㑹</hi>
　<hi>附錄左傳</hi>楚子秦人侵吳及雩婁<hi>雩婁杜注屬安豐郡今江南霍丘縣西南有故</hi>
　<hi>城</hi>聞吳有備而還遂侵鄭五月至于城麇鄭皇頡戌<lb/>
　之<hi>皇頡鄭大夫守城麇之邑</hi>出與楚師戰敗穿封戌囚皇頡公子<lb/>
　圍與之爭之<hi>公子圍共王子靈王也</hi>正于伯州犂伯州犂曰請<lb/>
<pb n="6b"/>
　問于囚乃立囚<hi>立皇頡于庭而問之</hi>伯州犂曰所爭君子也其<lb/>
　何不知<hi>言王子圍及穿封戌皆非細人易别識也</hi>上其手曰夫子為王子<lb/>
　圍寡君之貴介弟也下其手曰此子為穿封戌方城<lb/>
　外之縣尹也誰獲子<hi>上下手以道囚意</hi>囚曰頡遇王子弱焉<lb/>
　<hi>弱敗也</hi>戌怒抽戈逐王子圍弗及楚人以皇頡歸印堇<lb/>
　父與皇頡戌城䴢<hi>印堇父鄭大夫</hi>楚人囚之以獻于秦鄭人<lb/>
　取貨于印氏以請之子大叔為令正<hi>主作辭令之正</hi>以為請<lb/>
　子産曰不獲受楚之功而取貨于鄭不可謂國秦其<lb/>
<pb n="7a"/>
　不然<hi>受楚獻功大名也以貨免之小利也故謂秦不爾</hi>若曰拜君之勤鄭國<lb/>
　微君之恵楚師其猶在敝邑之城下其可<hi>辭如此歸功于秦則</hi>
　<hi>堇父可得</hi>弗從遂行秦人不予更幣從子産而後獲之<hi>𫝊稱</hi>
　<hi>子産之善于辭</hi>
公會晉人鄭良霄宋人曹人于澶淵<lb/>
　<hi>左傳</hi>六月公會晉趙武宋向戌鄭良霄曹人于澶淵以<lb/>
　討衛疆戚田取衛西鄙懿氏六十以與孫氏<hi>懿氏杜注戚城</hi>
　<hi>西北五十里有懿城今戚城在開州北</hi>趙武不書尊公也向戌不書後<lb/>
<pb n="7b"/>
　也鄭先宋不失所也<hi>如期至</hi>于是衛侯會之<hi>晉將執之不得與會</hi>
　<hi>故不書</hi>晉人執甯喜北宫遺使女齊以先歸<hi>討其弑君伐孫氏也</hi>
　<hi>遺北宫适之子女齊司馬侯歸晉而後告諸侯故經書在秋</hi>衛侯如晉晉人執而<lb/>
　囚之于士弱氏<hi>士弱晉主獄大夫</hi>秋七月齊侯鄭伯為衛侯<lb/>
　故如晉晉侯兼享之晉侯賦嘉樂<hi>嘉樂詩大雅取其嘉樂君子顯顯令</hi>
　<hi>徳宜民宜人受祿于天</hi>國景子相齊侯<hi>景子/國弱</hi>賦蓼蕭<hi>蓼蕭詩小雅言大平</hi>
　<hi>澤及逺若露之在蕭以喻晉君恩澤及諸侯</hi>子展相鄭伯賦緇衣<hi>緇衣詩鄭風取</hi>
　<hi>適子之館兮還予授子之粲兮言不敢違逺于晉</hi>叔向命晉侯拜二君曰寡<lb/>
<pb n="8a"/>
　君敢拜齊君之安我先君之宗祧也敢拜鄭君之不<lb/>
　貳也<hi>蓼蕭緇衣二詩所趣各不同故拜二君詞異</hi>國子使晏平仲私于叔<lb/>
　向曰晉君宣其明徳于諸侯恤其患而補其闕正其<lb/>
　違而治其煩所以為盟主也今為臣執君若之何叔<lb/>
　向告趙文子文子以告晉侯晉侯言衛侯之罪使叔<lb/>
　向告二君<hi>言自以殺晉戍三百人為罪不以林父故</hi>國子賦轡之柔矣<hi>逸詩</hi>
　<hi>義取寛政以安諸侯若柔轡之御剛馬</hi>子展賦將仲子兮<hi>將仲子詩鄭風義取衆言</hi>
　<hi>可畏衛侯雖别有罪而衆人謂晉為臣執君</hi>晉侯乃許歸衛侯叔向曰鄭<lb/>
<pb n="8b"/>
　七穆罕氏其後亡者也子展儉而壹<hi>子展鄭子罕之子鄭穆公十一</hi>
　<hi>子子展子西子産伯有子大叔子石伯石為七穆子然二子孔已亡子羽不為卿故惟言七穆</hi>
　　澶淵衛地之近戚者晉黨於孫氏討衛而疆戚田<lb/>
　　因為此會此晉之所以失諸侯也夷儀之會以賂<lb/>
　　定亂賊此會復披衛地以奬叛臣蓋晉之彊家皆<lb/>
　　有弱其君之心故與隣國之亂臣聲勢相倚平公<lb/>
　　暗弱聽其倒行逆施而不察豈不悖乎晉宋稱人<lb/>
　　會者非卿也凡此類宜以經為斷而不可以傳汨<lb/>
<pb n="9a"/>
　　之疆戚田事本細微故諸國皆大夫而魯君獨親<lb/>
　　之吳人所譏國君道長而大夫不出門蓋謂此耳<lb/>
秋宋公殺其世子痤<hi>痤穀梁作座</hi>
　<hi>左傳</hi>初宋芮司徒生女子<hi>芮司徒宋大夫</hi>赤而毛棄諸堤下共<lb/>
　姬之妾取以入<hi>共姬宋伯姬</hi>名之曰棄長而美平公入夕<lb/>
　<hi>平公共姬子</hi>共姬與之食公見棄也而視之尤<hi>尤甚也</hi>姬納<lb/>
　諸御嬖生佐<hi>佐元公</hi>惡而婉<hi>貌惡而/心順</hi>大子痤美而很<hi>貌美</hi>
　<hi>而心很戾</hi>合左師畏而惡之<hi>合左師向戌</hi>寺人恵牆伊戾為大<lb/>
<pb n="9b"/>
　子内師而無寵<hi>恵牆氏伊戾名</hi>秋楚客聘于晉過宋大子知<lb/>
　之請野享之公使往伊戾請從之公曰夫不惡女乎<lb/>
　<hi>夫謂大子</hi>對曰小人之事君子也惡之不敢逺好之不敢<lb/>
　近敬以待命敢有貳心乎縱有共其外莫共其内臣<lb/>
　請往也遣之至則欿用牲加書徴之<hi>詐作盟處為大子反徴驗</hi>而<lb/>
　騁告公曰大子將為亂既與楚客盟矣公曰為我子<lb/>
　又何求對曰欲速公使視之則信有焉<hi>有盟徴</hi>問諸夫<lb/>
　人與左師<hi>夫人佐母棄也</hi>則皆曰固聞之公囚大子大子曰<lb/>
<pb n="10a"/>
　唯佐也能免我<hi>以其婉也</hi>召而使請曰日中不來吾知死<lb/>
　矣左師聞之聒而與之語<hi>聒讙也欲使佐失期</hi>過期乃縊而死<lb/>
　佐為大子公徐聞其無罪也乃亨伊戾左師見夫人<lb/>
　之歩馬者<hi>歩馬習馬</hi>問之對曰君夫人氏也左師曰誰為<lb/>
　君夫人余胡弗知圉人歸以告夫人夫人使饋之錦<lb/>
　與馬先之以玉曰君之妾棄使某獻左師改命曰君<lb/>
　夫人而後再拜稽首受之<hi>左師令使者改命也傳言宋公闇左師䛕大子所以</hi>
　<hi>無罪而死</hi>
<pb n="10b"/>
　　申生之死晉獻終不寤宋公既知伊戾之讒而烹<lb/>
　　之乃於芮棄之寵愛左師之委任終無改焉大學<lb/>
　　於修身齊家專以辟為戒職此故耳<lb/>
晉人執衛甯喜<lb/>
　<hi>公羊傳</hi>此執有罪何以不得為伯討不以其罪執之也<lb/>
　　甯喜身負大惡晉若正其罪而執之歸於京師則<lb/>
　　為霸討當如厲公之執曹伯以爵稱今以伐戚殺<lb/>
　　戌而執之以快林父之心悖矣殖與喜之惡一也<lb/>
<pb n="11a"/>
　　殖以附晉免喜以背晉執林父與喜之惡一也林<lb/>
　　父以附晉獲庇喜以背晉見執然則晉非執弑君<lb/>
　　之賊執不附已者耳故稱人以著其罪焉<lb/>
　<hi>附錄左傳</hi>鄭伯歸自晉使子西如晉聘辭曰寡君來煩執<lb/>
　事懼不免于戾使夏謝不敏<hi>夏子西名</hi>君子曰善事大國<lb/>
　　初楚伍參與蔡大師子朝友其子伍舉與聲子相<lb/>
　善也<hi>聲子子朝之子伍舉子胥祖父椒舉也</hi>伍舉娶于王子牟王子牟<lb/>
　為申公而亡<hi>獲罪出奔</hi>楚人曰伍舉實送之伍舉奔鄭將<lb/>
<pb n="11b"/>
　遂奔晉聲子將如晉遇之于鄭郊班荆相與食而言<lb/>
　復故<hi>班布也布荆坐地共議歸楚事</hi>聲子曰子行也吾必復子及宋<lb/>
　向戌將平晉楚<hi>平在明年</hi>聲子通使于晉還如楚令尹子<lb/>
　木與之語問晉故焉且曰晉大夫與楚孰賢對曰晉<lb/>
　卿不如楚其大夫則賢皆卿材也如把梓皮革自楚<lb/>
　往也雖楚有材晉實用之子木曰夫獨無族姻乎對<lb/>
　曰雖有而用楚材實多歸生聞之<hi>歸生聲子名</hi>善為國者<lb/>
　賞不僭而刑不濫賞僭則懼及滛人刑濫則懼及善<lb/>
<pb n="12a"/>
　人若不幸而過寧僭無濫與其失善寧其利滛無善<lb/>
　人則國從之<hi>從之亡也</hi>詩曰人之云亡邦國殄瘁無善人<lb/>
　之謂也<hi>詩大雅殄盡也瘁病也</hi>故夏書曰與其殺不辜寧失不<lb/>
　經懼失善也<hi>夏書大禹謨不經不用常法</hi>商頌有之曰不僭不濫<lb/>
　不敢怠皇命于下國封建厥福<hi>詩商頌言殷湯賞不僭差刑不濫溢不敢</hi>
　<hi>怠解以自寛暇故能為下國所命為天子</hi>此湯所以獲天福也古之治民<lb/>
　者勸賞而畏刑恤民不倦賞以春夏刑以秋冬<hi>順天時</hi>
　是以將賞為之加膳加膳則飫賜<hi>飫饜也酒食賜下無不饜足所謂加</hi>
<pb n="12b"/>
　<hi>膳也</hi>此以知其勸賞也將刑為之不舉不舉則徹樂此<lb/>
　以知其畏刑也夙興夜寐朝夕臨政此以知其恤民<lb/>
　也三者禮之大節也有禮無敗今楚多滛刑其大夫<lb/>
　逃死于四方而為之謀主以害楚國不可救療所謂<lb/>
　不能也<hi>不能用其材</hi>子儀之亂<hi>在文十四年</hi>析公奔晉晉人寘<lb/>
　諸戎車之殿<hi>殿後車</hi>以為謀主繞角之役晉將遁矣析<lb/>
　公曰楚師輕窕易震蕩也若多鼓鈞聲以夜軍之楚<lb/>
　師必遁晉人從之楚師宵潰晉遂侵蔡襲沈獲其君<lb/>
<pb n="13a"/>
　敗申息之師于桑隧獲申麗而還<hi>成六年晉欒書救鄭與楚師遇于繞</hi>
　<hi>角楚師還晉侵沈獲沈子八年復侵楚敗申息獲申麗</hi>鄭于是不敢南面楚失<lb/>
　華夏則析公之為也雍子之父兄譖雍子君與夫人<lb/>
　不善是也<hi>不是其曲直</hi>雍子奔晉晉人與之鄐<hi>鄐杜注晉邑</hi>以<lb/>
　為謀主彭城之役晉楚遇于靡角之谷<hi>在成十八年</hi>晉將<lb/>
　遁矣雍子發命于軍曰歸老幼反孤疾二人役歸一<lb/>
　人簡兵蒐乘秣馬蓐食師陳焚次<hi>次舎也焚舎示必死</hi>明日將<lb/>
　戰行歸者而逸楚囚<hi>欲使楚知之</hi>楚師宵潰晉降彭城而<lb/>
<pb n="13b"/>
　歸諸宋以魚石歸<hi>在元年</hi>楚失東夷子辛死之則雍子<lb/>
　之為也<hi>楚東小國及陳見楚不能救彭城皆叛五年楚人討陳叛故殺令尹子辛</hi>子反與<lb/>
　子靈爭夏姬<hi>子靈巫臣</hi>而雍害其事子靈奔晉晉人與之<lb/>
　邢<hi>邢杜注晉邑</hi>以為謀主扞禦北狄通吳于晉教吳叛楚<lb/>
　教之乘車射御驅侵使其子狐庸為吳行人焉吳于<lb/>
　是伐巢取駕克棘入州來<hi>駕棘杜注皆楚邑譙國酇縣東北有棘亭在今河南</hi>
　<hi>永城縣南</hi>楚罷于奔命至今為患則子靈之為也<hi>事見成七年</hi>
　若敖之亂伯賁之子賁皇奔晉晉人與之苖<hi>若敖亂在宣四</hi>
<pb n="14a"/>
　<hi>年苖杜注晉邑今河南濟源縣西有苖亭</hi>以為謀主鄢陵之役<hi>在成十六年</hi>楚<lb/>
　晨壓晉軍而陳晉將遁矣苖賁皇曰楚師之良在其<lb/>
　中軍王族而已若塞井夷竈成陳以當之欒范易行<lb/>
　以誘之<hi>欒書時將中軍范燮佐之易行謂簡易兵備令楚貪已不復頋二穆之兵</hi>中行二<lb/>
　郤必克二穆<hi>郤錡時將上軍中行偃佐之郤至佐新軍令此三人分良以攻二穆之兵楚子</hi>
　<hi>重子辛皆出穆王故曰二穆</hi>吾乃四萃于其王族必大敗之<hi>四萃四靣</hi>
　<hi>集攻之</hi>晉人從之楚師大敗王夷師熸<hi>夷傷也熸火滅也軍敗之狀</hi>
　子反死之鄭叛吳興楚失諸侯則苖賁皇之為也子<lb/>
<pb n="14b"/>
　木曰是皆然矣聲子曰今又有甚于此椒舉娶于申<lb/>
　公子牟子牟得戾而亡君大夫謂椒舉女實遣之懼<lb/>
　而奔鄭引領南望曰庶幾赦余亦弗圖也今在晉矣<lb/>
　晉人將與之縣以比叔向彼若謀害楚國豈不為患<lb/>
　子木懼言諸王益其禄爵而復之聲子使椒鳴逆之<lb/>
　<hi>椒鳴伍舉子</hi>
八月壬午許男甯卒于楚<lb/>
冬楚子蔡侯陳侯伐鄭<lb/>
<pb n="15a"/>
　<hi>左傳</hi>許靈公如楚請伐鄭<hi>十六年晉伐許他國皆大夫獨鄭伯自行故許恚欲報之</hi>
　曰師不興孤不歸矣八月卒于楚楚子曰不伐鄭何<lb/>
　以求諸侯冬十月楚子伐鄭鄭人將禦之子産曰晉<lb/>
　楚將平諸侯將和<hi>和在明年</hi>楚王是故昧于一來不如使<lb/>
　逞而歸乃易成也夫小人之性釁于勇嗇于禍以足<lb/>
　其性而求名焉者非國家之利也若何從之<hi>釁動也嗇貪也</hi>
　<hi>言鄭之欲與楚戰者皆釁勇貪名之人非能為國計慮久利不可從</hi>子展說不禦宼十<lb/>
　二月乙酉入南里<hi>南里杜注鄭邑今河南新鄭縣南有地名南里</hi>墮其城渉<lb/>
<pb n="15b"/>
　于樂氏<hi>樂氏杜注津名在今河南新鄭縣境洧水濟渡處</hi>門于師之梁<hi>鄭城門</hi>
　縣門發獲九人焉渉于汜而歸<hi>于汜城下渉汝水南歸</hi>而後葬<lb/>
　許靈公<hi>卒靈公之志而後葬之</hi>
　　楚以許故偕蔡陳伐鄭鄭自蕭魚以來至此三被<lb/>
　　楚禍而猶未忍叛晉則悼公推誠之效也然十八<lb/>
　　年楚公子午不得志於鄭二十四年諸侯救之此<lb/>
　　年諸侯不救鄭亦不禦使楚得逞蓋是時晉平昏<lb/>
　　庸大夫專恣不在諸侯而南北分霸之勢成矣<lb/>
<pb n="16a"/>
葬許靈公<lb/>
　<hi>附録左傳</hi>衛人歸衛姬于晉乃釋衛侯<hi>衛侯以女説晉而後得免</hi>君子<lb/>
　是以知平公之失政也　晉韓宣子聘于周王使請<lb/>
　事<hi>問何事來聘</hi>對曰晉士起將歸時事于宰旅無他事矣<lb/>
　<hi>起宣子名禮諸侯大夫入天子國稱士時事四時貢職宰旅冢宰之下士言獻貢賦于宰旅不敢斥尊</hi>
　王聞之曰韓氏其昌阜于晉乎辭不失舊　齊人城<lb/>
　郟之歳<hi>在二十四年</hi>其夏齊烏餘以廪丘奔晉<hi>烏餘齊大夫麇丘杜</hi>
　<hi>注東郡廩丘縣故城是在今山東范縣東南</hi>襲衛羊角取之<hi>羊角杜注廩丘縣所治羊</hi>
<pb n="16b"/>
　<hi>角城是在今山東范縣東南新安村</hi>遂襲我髙魚<hi>髙魚杜注髙魚城在廩丘縣東北今山東</hi>
　<hi>鄆城縣西髙魚鄉是其地</hi>有大雨自其竇入<hi>雨故水/竇開</hi>介于其庫<hi>入髙</hi>
　<hi>魚庫而介其甲</hi>以登其城克而取之又取邑于宋于是范宣<lb/>
　子卒<hi>宣子范匄</hi>諸侯弗能治也及趙文子為政乃卒治之<lb/>
　文子言于晉侯曰晉為盟主諸侯或相侵也則討而<lb/>
　使歸其地今烏餘之邑皆討類也<hi>言于比類宜見討</hi>而貪之<lb/>
　是無以為盟主也請歸之公曰諾孰可使也對曰胥<lb/>
　梁帶能無用師<hi>胥梁帶晉大夫能無用師言有權謀</hi>晉侯使往<lb/>
<pb n="17a"/>
二十有七年春<lb/>
　<hi>附録左傳</hi>二十七年春胥梁帶使諸喪邑者具車徒以受<lb/>
　地必周<hi>諸喪邑謂齊魯宋也周密也必密來勿以受地為名</hi>使烏餘具車徒以<lb/>
　受封<hi>烏餘以地來故詐許封之</hi>烏餘以其衆出使諸侯偽效烏餘<lb/>
　之封者<hi>效致也使齊魯宋偽若致邑封烏餘者</hi>而遂執之盡獲之皆取<lb/>
　其邑而歸諸侯諸侯是以睦于晉<hi>傳言趙文子賢故平公雖失政而諸</hi>
　<hi>侯猶睦</hi>
齊侯使慶封來聘<lb/>
<pb n="17b"/>
　<hi>左傳</hi>齊慶封來聘其車美孟孫謂叔孫曰慶季之車<hi>季慶</hi>
　<hi>封字</hi>不亦美乎叔孫曰豹聞之服美不稱必以惡終美<lb/>
　車何為叔孫與慶封食不敬為賦相鼠亦不知也<hi>相鼠</hi>
　<hi>詩鄘風曰相鼠有皮人而無儀人而無儀不死何為慶封不知此詩為己言其閽甚為明年慶封來奔傳</hi>
　　齊魯不交好者三十年於兹景公即位始修好於<lb/>
　　四鄰而命慶封來聘亦賢於日尋侵伐者矣<lb/>
夏叔孫豹㑹晉趙武楚屈建蔡公孫歸生衛石惡陳孔<lb/>
奐鄭良霄許人曹人于宋<hi>奐公羊作瑗後同晉楚始同主盟</hi>
<pb n="18a"/>
　<hi>左傳</hi>宋向戌善于趙文子又善于令尹子木欲弭諸侯<lb/>
　之兵以為名<hi>欲獲息民之名</hi>如晉告趙孟趙孟謀于諸大夫<lb/>
　韓宣子曰兵民之殘也財用之蠧<hi>蠧害物之蟲</hi>小國之大<lb/>
　菑也將或弭之雖曰不可必將許之弗許楚將許之<lb/>
　以召諸侯則我失為盟主矣晉人許之如楚楚亦許<lb/>
　之如齊齊人難之陳文子曰晉楚許之我焉得己且<lb/>
　人曰弭兵而我弗許則固攜吾民矣將焉用之齊人<lb/>
　許之告于秦秦亦許之皆告于小國為會于宋五月<lb/>
<pb n="18b"/>
　甲辰晉趙武至于宋丙午鄭良霄至六月丁未朔宋<lb/>
　人享趙文子叔向為介司馬置折俎禮也<hi>折俎體解節折升之</hi>
　<hi>于俎合卿享宴之禮故曰禮也周禮司馬掌會同之事</hi>仲尼使舉是禮也以為<lb/>
　多文辭<hi>舉謂記錄之也宋向戌自美弭兵之意敬逆趙武趙武叔向因享宴之㑹展賓主之辭故</hi>
　<hi>仲尼以為多文辭</hi>戊申叔孫豹齊慶封陳湏無衛石惡至<hi>湏無</hi>
　<hi>陳文子</hi>甲寅晉荀盈從趙武至<hi>從後也後武遣盈如楚</hi>丙辰邾悼<lb/>
　公至<hi>小國故君自來</hi>壬戌楚公子黑肱先至成言于晉<hi>時令尹子</hi>
　<hi>木止陳遣黑肱就晉大夫成盟載之言兩相然可</hi>丁夘宋向戌如陳從子木<lb/>
<pb n="19a"/>
　成言于楚戊辰滕成公至子木謂向戌請晉楚之從<lb/>
　交相見也<hi>使諸侯從晉楚者更相朝見</hi>庚午向戌復于趙孟趙孟<lb/>
　曰晉楚齊秦匹也晉之不能于齊猶楚之不能于秦<lb/>
　也<hi>不能服而使之</hi>楚君若能使秦君辱于敝邑寡君敢不固<lb/>
　請于齊壬申左師復言于子木子木使馹謁諸王王<lb/>
　曰釋齊秦他國請相見也<hi>經所以不書齊秦</hi>秋七月戊寅左<lb/>
　師至<hi>從陳還</hi>是夜也趙孟及子晳盟以齊言<hi>子晳公子黑肱素要</hi>
　<hi>齊其辭至盟時不得復訟爭</hi>庚辰子木至自陳陳孔奐蔡公孫歸<lb/>
<pb n="19b"/>
　生至曹許之大夫皆至以藩為軍<hi>示不相忌</hi>晉楚各處其<lb/>
　偏<hi>晉處北楚處南</hi>伯夙謂趙孟曰<hi>伯夙/荀盈</hi>楚氛甚惡懼難<hi>氛氣也言</hi>
　<hi>楚有襲晉之氣</hi>趙孟曰吾左還入于宋若我何<hi>營在宋北東頭為上故晉</hi>
　<hi>營在東有急可左迴入宋東門</hi>
　　晉楚爭衡諸侯各有所屬前此時叛而即楚者不<lb/>
　　過陳蔡鄭許近楚之國耳今則南北分霸魯宋衛<lb/>
　　曹皆以事晉者事楚往朝會伐而天下之大防盡<lb/>
　　潰矣自晉士縠盟垂隴以前雖霸國之大夫不以<lb/>
<pb n="20a"/>
　　名見也繼而内大夫與霸國之大夫離㑹以名見<lb/>
　　繼而齊宋衛之大夫衆會以名見繼而鄭大夫亦<lb/>
　　以名見至此而諸侯之大夫盡以名見其稱人者<lb/>
　　獨微國耳蓋大夫益張禮樂征伐皆自之出而列<lb/>
　　國之大防盡潰矣此魯侯降為家人六卿分晉之<lb/>
　　端兆也<lb/>
衛殺其大夫甯喜<lb/>
　<hi>左傳</hi>衛甯喜專公患之公孫免餘請殺之<hi>免餘衛大夫</hi>公曰<lb/>
<pb n="20b"/>
　微甯子不及此吾與之言矣<hi>言政由甯氏</hi>事未可知祗成<lb/>
　惡名止也對曰臣殺之君勿與知乃與公孫無地公<lb/>
　孫臣謀<hi>二公孫衛大夫</hi>使攻甯氏弗克皆死公曰臣也無罪<lb/>
　父子死余矣<hi>獻公出時公孫臣之父為孫氏所殺</hi>夏免餘復攻甯氏殺<lb/>
　甯喜及右宰榖尸諸朝<hi>榖不書非卿也</hi>石惡將會宋之盟受<lb/>
　命而出衣其尸枕之股而哭之欲歛以亡懼不免且<lb/>
　曰受命矣乃行<hi>行㑹于宋為明年石惡奔傳</hi>
　<hi>穀梁傳</hi>稱國以殺罪累上也甯喜弑君其以累上之辭<lb/>
<pb n="21a"/>
　言之何也嘗為大夫與之渉公事矣<hi>渉猶歴也</hi>甯喜出君<lb/>
　弑君而不以弑君之罪罪之者惡獻公也<lb/>
　　剽簒國者也國人可討而甯喜嘗事之以為君不<lb/>
　　得殺也故書弑以正其罪喜弑君者也凡人宜討<lb/>
　　而衛獻與之要言以速其弑與之共事而假手於<lb/>
　　他人以殺之則殺之不以其罪故稱國以殺而不<lb/>
　　去其官<lb/>
衛侯之弟鱄出奔晉<hi>鱄穀梁作專</hi>
<pb n="21b"/>
　<hi>左傳</hi>子鮮曰逐我者出<hi>謂孫/林父</hi>納我者死<hi>謂甯喜</hi>賞罰無章<lb/>
　何以沮勸君失其信而國無刑不亦難乎且鱄實使<lb/>
　之<hi>使甯喜納君</hi>遂出奔晉公使止之不可及河又使止之<lb/>
　止使者而盟于河<hi>誓不還</hi>託于木門<hi>木門杜注晉邑</hi>不鄉衛國<lb/>
　而坐<hi>怨之深也</hi>木門大夫勸之仕不可曰仕而廢其事罪<lb/>
　也從之昭吾所以出也將誰愬乎<hi>從之謂治其事也事治則明已出欲</hi>
　<hi>仕無所自愬</hi>吾不可以立于人之朝矣終身不仕公喪之<lb/>
　如税服終身<hi>稅即繐也喪服繐縗裳縷細而希非五服之常本無月數痛愍子鮮故特為此</hi>
<pb n="22a"/>
　<hi>服此服無月數而獻公尋薨故言終身</hi>公與免餘邑六十辭曰唯卿備<lb/>
　百邑臣六十矣下有上禄亂也<hi>此一乘之邑非四井之邑論語稱千室又</hi>
　<hi>云十室明通稱</hi>臣弗敢聞且甯子唯多邑故死臣懼死之速<lb/>
　及也公固與之受其半以為少師公使為卿辭曰大<lb/>
　叔儀不貳能贊大事君其命之乃使文子為卿<hi>文子大叔</hi>
　<hi>儀</hi>
　<hi>公羊傳</hi>衛殺其大夫甯喜則衛侯之弟鱄曷為出奔晉<lb/>
　為殺甯喜出奔也曷為為殺甯喜出奔衛甯殖與孫<lb/>
<pb n="22b"/>
　林父逐衛侯而立公孫剽甯殖病將死謂喜曰黜公<lb/>
　者非吾意也孫氏為之我即死女能固納公乎喜曰<lb/>
　諾甯殖死喜立為大夫使人謂獻公曰黜公者非甯<lb/>
　氏也孫氏為之吾欲納公何如獻公曰子苟納我吾<lb/>
　請與子盟喜曰無所用盟請使公子鱄約之<hi>喜素信鱄</hi>獻<lb/>
　公謂公子鱄曰甯氏將納我吾欲與之盟其言曰無<lb/>
　所用盟請使公子鱄約之子固為我與之約矣公子<lb/>
　鱄辭曰夫負羈縶執鈇鑕從君東西南北則是臣僕<lb/>
<pb n="23a"/>
　庶孽之事也若夫約言為信則非臣僕庶孽之所敢<lb/>
　與也獻公怒曰黜我者非甯氏與孫氏凡在爾<hi>欲以此語</hi>
　<hi>廹令必約之</hi>公子鱄不得已而與之約己約歸至殺甯喜<lb/>
　公子鱄挈其妻子而去之將濟于河挈其妻子而與<lb/>
　之盟曰苟有履衛地食衛粟者昧雉彼視<hi>昧割也時割雉以為</hi>
　<hi>盟曰負盟者視彼割雉</hi>
　<hi>榖梁傳</hi>專喜之徒也專之為喜之徒何也已雖急納其<lb/>
　兄與人之臣謀弑其君是亦弑君者也專其曰弟何<lb/>
<pb n="23b"/>
　也專有是信者<hi>言君本使專與喜為約許以賂</hi>君賂不入乎喜而殺<lb/>
　喜是君不直乎喜也故出奔晉織絇邯鄲終身不言<lb/>
　衛專之去合乎春秋<hi>得見幾之義</hi>
　　衛侯食言使鱄引咎而自竄過固大矣而鱄亦不<lb/>
　　能無過蓋始雖為兄求復與喜要言然宜思所以<lb/>
　　寘剽俾兩得而無害至於政由甯氏祭則寡人則<lb/>
　　信不近義言之必不可復者也始謀不臧終雖隠<lb/>
　　身於異國亦差彊於食其言而不知自愧者耳先<lb/>
<pb n="24a"/>
　　儒多以去賢鱄過矣<lb/>
秋七月辛巳豹及諸侯之大夫盟于宋<lb/>
　<hi>左傳</hi>辛巳將盟于宋西門之外楚人衷甲<hi>甲在衣中欲因會擊晉</hi>
　伯州犂曰合諸侯之師以為不信無乃不可乎夫諸<lb/>
　侯望信于楚是以來服若不信是棄其所以服諸侯<lb/>
　也固請釋甲子木曰晉楚無信久矣事利而已苟得<lb/>
　志焉焉用有信大宰退<hi>太宰伯州犂</hi>告人曰令尹將死矣<lb/>
　不及三年求逞志而棄信志將逞乎志以發言言以<lb/>
<pb n="24b"/>
　出信信以立志參以定之<hi>志言信三者具而後身安存</hi>信亡何以<lb/>
　及三<hi>為明年子木死起本</hi>趙孟患楚衷甲以告叔向叔向曰何<lb/>
　害也匹夫一為不信猶不可單斃其死<hi>單盡也斃踣也</hi>若合<lb/>
　諸侯之卿以為不信必不捷矣食言者不病<hi>不病者單斃于</hi>
　<hi>死</hi>非子之患也夫以信召人而以僭濟之必莫之與<lb/>
　也安能害我且吾因宋以守病則夫能致死<hi>為楚所病則欲</hi>
　<hi>入宋城夫謂宋也</hi>與宋致死雖倍楚可也子何懼焉又不及<lb/>
　是曰弭兵以召諸侯而稱兵以害我吾庸多矣非所<lb/>
<pb n="25a"/>
　患也季武子使謂叔孫以公命曰視邾滕<hi>两事晉楚則貢賦重</hi>
　<hi>故欲比小國武子恐叔孫不從其言故假公命以敦之</hi>既而齊人請邾宋人請<lb/>
　滕皆不與盟叔孫曰邾滕人之私也我列國也何故<lb/>
　視之宋衛吾匹也乃盟故不書其族言違命也晉楚<lb/>
　爭先<hi>爭先歃血</hi>晉人曰晉固為諸侯盟主未有先晉者也<lb/>
　楚人曰子言晉楚匹也若晉常先是楚弱也且晉楚<lb/>
　狎主諸侯之盟也久矣<hi>狎更也</hi>豈專在晉叔向謂趙孟<lb/>
　曰諸侯歸晉之徳只非歸其尸盟也子務徳無爭先<lb/>
<pb n="25b"/>
　且諸侯盟小國固必有尸盟者<hi>小國主辨具</hi>楚為晉細不<lb/>
　亦可乎乃先楚人書先晉晉有信也<hi>蓋孔子追正之</hi>壬午宋<lb/>
　公兼享晉楚之大夫趙孟為客<hi>客一坐所尊</hi>子木與之言<lb/>
　弗能對使叔向侍言焉子木亦不能對也乙酉宋公<lb/>
　及諸侯之大夫盟于蒙門之外<hi>前盟諸大夫不敢敵公禮也今宋公以近</hi>
　<hi>在其國故謙而重盟䝉門杜注宋城門</hi>子木問于趙孟曰范武子之徳<lb/>
　何如對曰夫子之家事治言于晉國無隠情其祝史<lb/>
　陳信于鬼神無愧辭子木歸以語王王曰尚矣哉能<lb/>
<pb n="26a"/>
　歆神人宜其光輔五君以為盟主也<hi>五君謂文襄靈成景</hi>子木<lb/>
　又語王曰宜晉之伯也有叔向以佐其卿楚無以當<lb/>
　之不可與爭晉荀盈遂如楚涖盟<hi>重結晉楚之好</hi>　鄭伯享<lb/>
　趙孟于垂隴<hi>自宋還過鄭</hi>子展伯有子西子産子大叔二<lb/>
　子石從<hi>二子石印段公孫段</hi>趙孟曰七子從君以寵武也請皆<lb/>
　賦以卒君貺武亦以觀七子之志<hi>詩以言志</hi>子展賦草蟲<lb/>
　<hi>草蟲詩召南曰未見君子憂心忡忡亦既見止亦既覯止我心則降以趙孟為君子</hi>趙孟曰善<lb/>
　哉民之主也<hi>在上不忘降故可以主民</hi>抑武也不足以當之<hi>辭君子</hi>
<pb n="26b"/>
　伯有賦鶉之賁賁<hi>鶉之賁賁詩鄘風義取人之無良我以為兄我以為君也</hi>趙孟<lb/>
　曰牀笫之言不踰閾况在野乎非使人之所得聞也<lb/>
　<hi>笫簀也此詩刺滛亂故云牀笫之言</hi>子西賦黍苖之四章<hi>黍苖詩小雅四章曰肅肅</hi>
　<hi>謝功召伯營之列列征師召伯成之比趙孟于召伯</hi>趙孟曰寡君在武何能焉<lb/>
　<hi>推善于其君</hi>子産賦隰桑<hi>隰桑詩小雅義取思見君子盡心以事之曰既見君子其樂如</hi>
　<hi>何</hi>趙孟曰武請受其卒章<hi>卒章曰心乎愛矣遐不謂矣中心藏之何日忘之趙</hi>
　<hi>孟欲子産之見規誨</hi>子大叔賦野有蔓草<hi>野有蔓草詩鄭風取其邂逅相遇適我願</hi>
　<hi>兮</hi>趙孟曰吾子之恵也<hi>大叔喜于相遇故趙武受其恵</hi>印段賦蟋蟀<lb/>
<pb n="27a"/>
　<hi>蟋蟀詩唐風曰無已大康職思其居好樂無荒良士瞿瞿言瞿瞿然頋禮義</hi>趙孟曰善哉<lb/>
　保家之主也吾有望矣<hi>能戒懼不荒所以保家</hi>公孫段賦桑扈<lb/>
　<hi>桑扈詩小雅義取君子有禮文故能受天之祜</hi>趙孟曰匪交匪敖福將焉往<lb/>
　<hi>此桑扈詩卒章趙孟因以取意</hi>若保是言也欲辭福禄得乎卒享文<lb/>
　子告叔向曰伯有將為戮矣詩以言志志誣其上而<lb/>
　公怨之以為賓榮<hi>伯有稱人之無良是誣其上也趙孟倡賦詩以自寵故曰為賓榮</hi>
　其能久乎幸而後亡叔向曰然已侈所謂不及五稔<lb/>
　者夫子之謂矣<hi>為三十年鄭殺良霄傳</hi>文子曰其餘皆數世之<lb/>
<pb n="27b"/>
　主也子展其後亡者也在上不忘降<hi>謂賦草蟲曰我心則降</hi>印<lb/>
　氏其次也樂而不荒<hi>謂賦蟋蟀曰好樂無荒</hi>樂以安民不滛以<lb/>
　使之後亡不亦可乎　宋左師請賞曰請免死之邑<lb/>
　<hi>欲宋君稱功加厚賞故謙言免死之邑</hi>公與之邑六十以示子罕子罕<lb/>
　曰凡諸侯小國晉楚所以兵威之畏而後上下慈和<lb/>
　慈和而後能安靖其國家以事大國所以存也無威<lb/>
　則驕驕則亂生亂生必滅所以亡也天生五材<hi>金木水火</hi>
　<hi>土也</hi>民竝用之廢一不可誰能去兵兵之設久矣所以<lb/>
<pb n="28a"/>
　威不軌而昭文徳也聖人以興<hi>謂湯武</hi>亂人以廢<hi>謂桀紂</hi>
　廢興存亡昏明之術皆兵之由也而子求去之不亦<lb/>
　誣乎以誣道蔽諸侯罪莫大焉縱無大討而又求賞<lb/>
　無厭之甚也削而投之<hi>削賞左師之書</hi>左師辭邑向氏欲攻<lb/>
　司城<hi>司城子罕</hi>左師曰我將亡夫子存我徳莫大焉又可<lb/>
　攻乎君子曰彼己之子邦之司直<hi>詩鄭風司主也</hi>樂喜之謂<lb/>
　乎<hi>樂喜子罕也善其不阿向戌</hi>何以恤我我其收之<hi>詩周頌恤憂也收取也</hi>
　向戌之謂乎<hi>善向戌能知其過</hi>
<pb n="28b"/>
　<hi>公羊傳</hi>曷為再言豹殆諸侯也<hi>殆危也</hi>曷為殆諸侯為衛<lb/>
　石惡在是也曰惡人之徒在是矣<lb/>
　<hi>榖梁傳</hi>湨梁之會諸侯在而不曰諸侯之大夫大夫不<lb/>
　臣也晉趙武恥之豹云者恭也<hi>不舉姓氏</hi>諸侯不在而曰<lb/>
　諸侯之大夫大夫臣也其臣恭也晉趙武為之㑹也<lb/>
　　楚之爭霸常始於宋而南北分霸卒成於宋自向<lb/>
　　戌為弭兵之説而趙武從之驅天下諸侯南鄉而<lb/>
　　朝楚楚欲不違而晉勢益大屈矣方是時晉楚皆<lb/>
<pb n="29a"/>
　　倦於兵是以偶息數年之爭而魯師取鄆晉師敗<lb/>
　　狄至楚圍簒立大合諸侯伐吳滅賴所謂弭兵者<lb/>
　　安在哉湨梁之盟不書諸侯之大夫以諸侯在會<lb/>
　　而大夫盟故不書諸侯以罪其臣此盟則諸侯不<lb/>
　　在故書諸侯之大夫以存其君義各有當也<lb/>
　<hi>附錄左傳</hi>齊崔杼生成及彊而寡<hi>偏喪曰寡寡特也</hi>娶東郭姜生<lb/>
　明東郭姜以孤入曰棠無咎<hi>無咎棠公子</hi>與東郭偃相崔<lb/>
　氏<hi>偃姜之弟</hi>崔成有疾而廢之<hi>有惡疾也</hi>而立明成請老于崔<lb/>
<pb n="29b"/>
　<hi>崔杜注濟南東朝陽縣西北有崔氏城在今山東章丘縣西北</hi>崔子許之偃與無咎<lb/>
　弗予曰崔宗邑也必在宗主<hi>宗邑宗廟所在宗主謂崔明</hi>成與彊<lb/>
　怒將殺之告慶封曰夫子之身<hi>夫子謂崔杼</hi>亦子所知也<lb/>
　唯無咎與偃是從父兄莫得進矣大恐害夫子敢以<lb/>
　告慶封曰子姑退吾圗之告盧蒲嫳<hi>嫳慶封屬大夫</hi>盧蒲嫳<lb/>
　曰彼君之讎也<hi>君謂齊莊公</hi>天或者將棄彼矣彼實家亂<lb/>
　子何病焉崔之薄慶之厚也他日又告<hi>成彊復告</hi>慶封曰<lb/>
　苟利夫子必去之難吾助女九月庚辰崔成崔彊殺<lb/>
<pb n="30a"/>
　東郭偃棠無咎于崔氏之朝崔子怒而出其衆皆逃<lb/>
　求人使駕不得使圉人駕寺人御而出<hi>圉人飬馬者寺人奄士</hi>
　且曰崔氏有福止余猶可<hi>恐滅家禍不止其身</hi>遂見慶封慶封<lb/>
　曰崔慶一也<hi>言如一家</hi>是何敢然請為子討之使盧蒲嫳<lb/>
　帥甲以攻崔氏崔氏堞其宫而守之<hi>堞短垣使其衆居短垣内以自</hi>
　<hi>守</hi>弗克使國人助之遂滅崔氏殺成與彊而盡俘其<lb/>
　家其妻縊<hi>妻東郭姜</hi>嫳復命于崔子且御而歸之<hi>嫳為崔子御</hi>
　至則無歸矣乃縊<hi>終入于其宫不見其妻凶</hi>崔明夜辟諸大墓<hi>開先</hi>
<pb n="30b"/>
　<hi>人之冢以藏之</hi>辛巳崔明來奔慶封當國楚薳罷如晉涖<lb/>
　盟<hi>罷令尹子蕩報荀盈也</hi>晉侯享之將出賦既醉<hi>既醉詩大雅曰既醉以酒</hi>
　<hi>既飽以徳君子萬年介爾景福以美晉侯比之太平君子也</hi>叔向曰薳氏之有後<lb/>
　于楚國也宜哉承君命不忘敏子蕩將知政矣敏以<lb/>
　事君必能養民政其焉往　崔氏之亂<hi>在二十五年</hi>申鮮<lb/>
　虞來奔<hi>申鮮虞莊公之黨</hi>僕賃于野以喪莊公<hi>為莊公服喪</hi>冬楚<lb/>
　人召之遂如楚為右尹<hi>傳言楚能用賢</hi>
冬十有二月乙亥朔日有食之<lb/>
<pb n="31a"/>
　　<hi>左傳</hi>十一月乙亥朔日有食之辰在申司歴過也再失<lb/>
　　閏矣<hi>謂斗建指申周十一月今之九月當建戌而在申故知再失閏也文十一年三月甲子至今年</hi>
　　<hi>七十一歳應有二十六閏今長歴推得二十四閏通計少再閏</hi>
　　　傳曰辰在申再失閏矣若十有二月當為辰在亥<lb/>
　　　則是三失閏非再失也杜氏預推歴與傳合當以<lb/>
　　　傳為定<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷二十四<lb/>
　　文公<lb/>
　五年春王正月王使榮叔歸含且賵<lb/>
　　<hi>左傳</hi>五年春王使榮叔來含且賵<hi>榮叔天子之上大夫榮采地叔字也</hi>
　　<hi>公羊傳</hi>含者何口實也<hi>孝子所以實親口也緣生以事死不忍虚其口天子以珠諸侯</hi>
　　<hi>以玉大夫以碧士以貝</hi>其言歸含且賵何兼之兼之非禮也<lb/>
　　<hi>榖梁傳</hi>含一事也賵一事也兼歸之非正也其曰且志<lb/>
<pb n="1b"/>
　　兼也其不言來不周事之用也賵以早<hi>乘馬曰賵所以助葬成風</hi>
　　<hi>未葬故言早</hi>而含已晚<hi>已殯故言晚</hi>
　　　春秋繋王於天以履天位治天職所惇庸者天叙<lb/>
　　　天秩所刑賞者天命天討文公以風氏之喪訃於<lb/>
　　　王非禮也王不能正反歸含賵失天理矣故特不<lb/>
　　　稱天言弗克若天也<lb/>
　三月辛亥葬我小君成風<lb/>
　　<hi>公羊傳</hi>成風者何僖公之母也<lb/>
<pb n="2a"/>
　　成風書葬是祔於姑也隱公時仲子猶别立宮以<lb/>
　　祀今則儼然並尊又私諡焉亂禮甚矣書其實以<lb/>
　　示譏也<lb/>
王使召伯來㑹葬<hi>召伯穀梁作毛伯</hi>
　<hi>左傳</hi>召昭公來㑹葬<hi>召采地伯爵/天子卿也</hi>禮也<hi>成風莊公之妾母以子貴故曰</hi>
　<hi>禮</hi>
　<hi>穀梁傳</hi>㑹葬之禮于鄙上<hi>鄙竟也為送葬來故從竞至墓上</hi>
　　王臣下聘桓公宰糾書名示貶而大夫再聘則書<lb/>
<pb n="2b"/>
　　字從同也今王以夫人之禮喪成風再不稱天何<lb/>
　　也薨而賵含尚曰不可又使卿來㑹葬將祔之於<lb/>
　　廟則其事益隆失益甚矣故復去天以示義<lb/>
夏公孫敖如晉<lb/>
　　王含且賵又使卿來㑹葬禮莫隆焉不往謝而亟<lb/>
　　如晉慢王尊霸不貶而惡見矣<lb/>
秦人入鄀<lb/>
　<hi>左傳</hi>初鄀叛楚即秦又貳于楚夏秦人入鄀<lb/>
<pb n="3a"/>
　　鄀介秦楚之閒商臣弑逆鄀叛楚而即秦以穆公<lb/>
　　為可恃也及楚滅江懼而貳於楚秦不能庇鄀乃<lb/>
　　稱兵以入之而其後鄀卒為楚所并王政不行小<lb/>
　　國之無罪而就滅亡如此可哀也夫<lb/>
秋楚人滅六<hi>六杜注六國廬江六縣在今江南六安州北</hi>
　<hi>左傳</hi>六人叛楚即東夷秋楚成大心仲歸帥師滅六<hi>仲歸</hi>
　<hi>子家</hi>　冬楚公子燮滅蓼<hi>蓼杜注蓼國安豐蓼縣今河南固始縣東北蓼城崗即其</hi>
　<hi>地</hi>臧文仲聞六與蓼滅曰皋陶庭堅不祀忽諸<hi>蓼與六皆</hi>
<pb n="3b"/>
　<hi>皋陶後也庭堅皋陶字</hi>德之不建民之無援哀哉<lb/>
　　邾滅須句楚滅六蓼皆世變之大者須句司大皞<lb/>
　　之祀六蓼實皋陶之後上古建國歴唐虞三代緜<lb/>
　　延不絶入春秋而後蕩滅無遺蓋不獨周綱解紐<lb/>
　　自古聖王之政教至是而盡廢故不足以相維持<lb/>
　　也<lb/>
冬十月甲申許男業卒<lb/>
　<hi>附錄左傳</hi>晉陽處父聘于衞反過寗寗嬴從之<hi>寗杜注晉邑汲郡修</hi>
<pb n="4a"/>
　<hi>武縣今河南獲嘉縣西北有故城嬴逆旅大夫</hi>及温而還其妻問之嬴曰以<lb/>
　剛商書曰沈漸剛克髙明柔克<hi>沈漸猶滯弱也髙明猶亢爽也言各當以</hi>
　<hi>剛柔勝已本性乃能成全也此在洪範今謂之周書</hi>夫子壹之<hi>謂純任剛也</hi>其不沒<lb/>
　乎天為剛德猶不干時<hi>寒暑相順</hi>况在人乎且華而不實<lb/>
　<hi>言過其行</hi>怨之所聚也犯而聚怨<hi>剛則犯人</hi>不可以定身余懼<lb/>
　不獲其利而離其難是以去之<hi>離麗也為六年晉殺處父傳</hi>　晉<lb/>
　趙成子<hi>趙衰新上軍帥中軍佐也</hi>欒貞子<hi>欒枝下/軍帥也</hi>霍伯<hi>先且居中軍帥也</hi>
　臼季<hi>胥臣下軍佐也</hi>皆卒<hi>為六年蒐于夷傳</hi>
<pb n="4b"/>
六年春葬許僖公<lb/>
　<hi>附錄左傳</hi>六年春晉蒐于夷舍二軍<hi>僖三十一年晉蒐清原作五軍今舍二軍</hi>
　<hi>復三軍之制夷杜注晉地前年四郷卒故蒐以謀軍帥</hi>使狐射姑將中軍<hi>代先且居</hi>
　趙盾佐之<hi>代趙衰也盾趙衰子</hi>陽處父至自温<hi>往年聘衞過温今始至</hi>改<lb/>
　蒐于董<hi>董杜注河東汾隂縣有董亭在今山西聞喜縣東北接絳州界</hi>易中軍<hi>易以趙盾</hi>
　<hi>為帥射姑佐之</hi>陽子成季之屬也<hi>處父嘗為趙衰屬大夫</hi>故黨于趙氏<lb/>
　且謂趙盾能曰使能國之利也是以上之宣子于是<lb/>
　乎始為國政<hi>宣趙盾諡</hi>制事典<hi>典常/也</hi>正法罪<hi>輕重當</hi>辟刑獄<lb/>
<pb n="5a"/>
　<hi>辟猶理也</hi>董逋逃<hi>董督/也</hi>由質要<hi>由用也質/要券契也</hi>治舊洿<hi>治理洿穢</hi>本<lb/>
　秩禮<hi>貴賤不失其本</hi>續常職<hi>修廢/官</hi>出滯淹<hi>拔賢能也</hi>既成以授大<lb/>
　傅陽子與大師賈佗使行諸晉國以為常法<hi>賈佗以公族從</hi>
　<hi>文公而不在五人之數</hi>
夏季孫行父如陳<lb/>
　<hi>左傳</hi>臧文仲以陳衞之睦也欲求好于陳夏季文子聘<lb/>
　于陳<hi>季文子即行父季友之孫</hi>且娶焉<lb/>
　　季友以原仲之舊如陳者再今行父之往蓋因其<lb/>
<pb n="5b"/>
　　祖舊好假公室之聘而圖婚耳韓侯因朝而娶詩<lb/>
　　列大雅則於禮無譏故經但以出聘書而不及其<lb/>
　　私與友之葬原仲異也<lb/>
　<hi>附錄左傳</hi>秦伯任好卒<hi>任好秦穆公名</hi>以子車氏之三子奄息仲<lb/>
　行鍼虎為殉<hi>子車秦大夫氏也以人從葬為殉</hi>皆秦之良也國人哀<lb/>
　之為之賦黄鳥<hi>黄鳥詩秦風義取黄鳥止于棘桑往來得其所傷三良不然</hi>君子<lb/>
　曰秦穆之不為盟主也宜哉死而棄民<hi>善人者民之望也殺以殉</hi>
　<hi>葬是棄民望</hi>先王違世猶詒之法而况奪之善人乎詩曰<lb/>
<pb n="6a"/>
　人之云亡邦國殄瘁<hi>詩大雅言善人亡則國瘁病</hi>無善人之謂若<lb/>
　之何奪之古之王者知命之不長是以竝建聖哲<hi>建立</hi>
　<hi>聖知以司牧民</hi>樹之風聲<hi>因土地風俗為/立聲敎之法</hi>分之采物<hi>旌旗衣服各有</hi>
　<hi>分制</hi>著之話言<hi>話善言也為/作善言遺戒</hi>為之律度<hi>鐘律度量所以治歴明時</hi>陳<lb/>
　之藝極<hi>藝凖也極中也貢獻多少之法傳曰貢之無藝又曰貢獻無極</hi>引之表儀<hi>引導</hi>
　<hi>也表儀猶威儀</hi>予之法制告之訓典<hi>訓典先/王之書</hi>敎之防利<hi>防惡興利</hi>
　委之常秩<hi>委任也常秩官司之常秩</hi>道之以禮則使毋失其土宜<lb/>
　衆𨽻賴之而後即命<hi>即就也</hi>聖王同之今縱無法以遺<lb/>
<pb n="6b"/>
　後嗣而又收其良以死難以在上矣君子是以知秦<lb/>
　之不復東征也<hi>不能復征東方諸侯為霸主</hi>
秋季孫行父如晉<lb/>
　<hi>左傳</hi>秋季文子將聘于晉使求遭喪之禮以行<hi>聞晉侯疾故</hi>
　其人曰將焉用之<hi>其人從者</hi>文子曰備豫不虞古之善敎<lb/>
　也求而無之實難<hi>難卒得</hi>過求何害<lb/>
　　王制諸侯比年一小聘三年一大聘五年一朝文<lb/>
　　公即位六載未嘗一如京師而朝晉者再且數遣<lb/>
<pb n="7a"/>
　　聘問知霸主而不知有王比事以觀罪可見矣<lb/>
八月乙亥晉侯驩卒<hi>驩公羊作讙</hi>
　<hi>左傳</hi>八月乙亥晉襄公卒靈公少晉人以難故欲立長<lb/>
　君趙孟曰<hi>趙孟趙盾也</hi>立公子雍<hi>公子雍文公子襄公庻弟杜祁之子</hi>好善<lb/>
　而長先君愛之且近于秦秦舊好也置善則固事長<lb/>
　則順立愛則孝結舊則安為難故故欲立長君有此<lb/>
　四德者難必抒矣<hi>抒除也</hi>賈季曰不如立公子樂<hi>樂文公子</hi>
　<hi>懷嬴所出</hi>辰嬴嬖于二君<hi>辰嬴即懷嬴二君懷公文公也</hi>立其子民必安<lb/>
<pb n="7b"/>
　之趙孟曰長嬴賤班在九人<hi>班位也</hi>其子何震之有<hi>震威</hi>
　<hi>也</hi>且為二嬖淫也為先君子不能求大而出在小國<lb/>
　辟也母淫子辟無威陳小而遠無援將何安焉杜祁<lb/>
　以君故讓偪姞而上之<hi>杜祁杜伯之後祁姓也偪國名姞姞姓女生襄公為世子</hi>
　<hi>故杜祁讓使在己上</hi>以狄故讓季隗而己次之故班在四<hi>以季隗是</hi>
　<hi>文公處狄時妻故復讓之</hi>先君是以愛其子而仕諸秦為亞卿焉<lb/>
　<hi>言其賢故位尊</hi>秦大而近足以為援母義子愛足以威民立<lb/>
　之不亦可乎使先蔑士㑹如秦逆公子雍<hi>先蔑士伯也士㑹隨</hi>
<pb n="8a"/>
　<hi>季也</hi>賈季亦使召公子樂于陳趙孟使殺諸郫<hi>郫杜注晉地今</hi>
　<hi>河南濟源縣西有郫亭</hi>
冬十月公子遂如晉葬晉襄公<lb/>
　<hi>左傳</hi>冬十月襄仲如晉葬襄公<lb/>
　　禮諸侯五月而葬今三月不及期非禮也又禮諸<lb/>
　　侯之喪士弔大夫送葬及晉文昉為霸令使大夫<lb/>
　　弔卿共葬事故襄仲以卿往㑹亦非禮也<lb/>
晉殺其大夫陽處父晉狐射姑出奔狄<hi>射榖梁作夜</hi>
<pb n="8b"/>
　<hi>左傳</hi>賈季怨陽子之易其班也<hi>本中軍帥易以為佐</hi>而知其無援<lb/>
　于晉也<hi>少族多怨</hi>九月賈季使續鞫居殺陽處父<hi>鞫居狐氏之族</hi>
　書曰晉殺其大夫侵官也<hi>君已命帥處父易之故曰侵官</hi>　十一月<lb/>
　丙寅晉殺續簡伯<hi>討其殺處父簡伯續鞫居十一月無丙寅丙寅十二月八日也日月</hi>
　<hi>必有誤</hi>賈季奔狄宣子使臾駢送其帑<hi>臾駢趙盾屬大夫帑妻子也宣</hi>
　<hi>子以賈季佐中軍同官故</hi>夷之蒐賈季戮臾駢<hi>戮辱也</hi>臾駢之人欲<lb/>
　盡殺賈氏以報焉臾駢曰不可吾聞前志有之曰敵<lb/>
　惠敵怨不在後嗣忠之道也<hi>敵猶對也若及子孫則為非對是遷怒也</hi>夫<lb/>
<pb n="9a"/>
　子禮於賈季我以其寵報私怨無乃不可乎介人之<lb/>
　寵非勇也<hi>介因也</hi>損怨益仇非知也<hi>殺季家欲以除怨宣子將復怨已是</hi>
　<hi>益仇</hi>以私害公非忠也釋此三者何以事夫子盡具其<lb/>
　帑與其器用財賄親帥扞之送致諸竟<hi>扞衞也</hi>
　<hi>公羊傳</hi>晉殺其大夫陽處父則狐射姑曷為出奔射姑<lb/>
　殺也射姑殺則其稱國以殺何君漏言也其漏言奈<lb/>
　何君將使射姑將<hi>謂作中軍大夫</hi>陽處父諫曰射姑民衆不説<lb/>
　不可使將于是廢將陽處父出射姑入君謂射姑曰<lb/>
<pb n="9b"/>
　陽處父言曰射姑民衆不説不可使將射姑怒出刺<lb/>
　陽處父于朝而走<lb/>
　<hi>榖梁傳</hi>稱國以殺罪累上也襄公已葬其以累上之辭<lb/>
　言之何也君漏言也上泄則下闇下闇則上聾且闇<lb/>
　且聾無以相通<hi>臣闇不言君無所聞上下否塞</hi>夜姑殺者也夜姑之<lb/>
　殺奈何曰晉將與狄戰使狐夜姑為將軍趙盾佐之<lb/>
　陽處父曰不可古者君之使臣也使仁者佐賢者不<lb/>
　使賢者佐仁者今趙盾賢夜姑仁其不可乎<hi>賢者多才也戰</hi>
<pb n="10a"/>
　<hi>主攻伐仁者有惻隱之心不如多才者有權畧</hi>襄公曰諾謂夜姑曰吾始使<lb/>
　盾佐女今女佐盾矣<hi>稱處父語以語之故傳曰漏言也</hi>夜姑曰敬諾<lb/>
　襄公死處父主竟上事<hi>待諸侯㑹葬在鄙上</hi>夜姑使人殺之君<lb/>
　漏言也故士造辟而言詭辭而出<hi>辟君也言與君言出則詭辭不以實</hi>
　<hi>告人</hi>曰用我則可不用我則無亂其德<hi>此士對君言之辭</hi>
　　凡君與臣同殺則稱國今射姑實殺處父而罪累<lb/>
　　上者見人君以公正之道進退其臣人自心服無<lb/>
　　所歸咎襄公乃漏言於射姑嫁怨於處父雖非身<lb/>
<pb n="10b"/>
　　殺之而以失言殺之等殺耳故襄公已卒而書國<lb/>
　　殺所以為後世戒也<lb/>
閏月不告月猶朝于廟<lb/>
　<hi>左傳</hi>閏月不告朔非禮也<hi>經稱告月傳稱告朔明告月必以朔</hi>閏以正時<lb/>
　<hi>四時漸差則置閏以正之</hi>時以作事<hi>順時/命事</hi>事以厚生<hi>事不失時則年豐而民生</hi>
　<hi>厚</hi>生民之道於是乎在矣不告閏朔棄時政也何以<lb/>
　為民<hi>為治也</hi>
　<hi>公羊傳</hi>不告月者何不告朔也<hi>禮諸侯受十二月朔政于天子藏于祖廟每月</hi>
<pb n="11a"/>
　<hi>朔朝廟使大夫南面奉天子命君北面而受之比時使有司先告朔謹之至也</hi>曷為不告朔<lb/>
　<hi>謂不言朔而言月</hi>天無是月也閏月矣何以謂之天無是月<lb/>
　非常月也猶者何通可以已也<hi>朝者因視朔政爾無政而朝故曰猶不言</hi>
　<hi>朔者閏月無告朔禮也</hi>
　<hi>穀梁傳</hi>不告月者何也不告朔也不告朔則何為不言<lb/>
　朔也閏月者附月之餘日也積分而成于月者也<hi>一嵗</hi>
　<hi>三百六十日餘六日又有小月六積五嵗約得六十日而再閏積衆月之餘分以成此月</hi>天子不<lb/>
　以告朔而喪事不數也<hi>閏是叢殘之數非月之正故吉凶大事皆不用也</hi>猶<lb/>
<pb n="11b"/>
　之為言可以已也<hi>告朔然後朝廟既廢其大而行其細故譏之</hi>
　　諸侯月朔告於廟謂之告朔因以聽治此月之政<lb/>
　　謂之視朔不告月者不告朔也因月之虧盈置閏<lb/>
　　是主乎月而有閏也故不言朔而言月在禮天子<lb/>
　　閏月聽朔於明堂閏者所以定四時成嵗天子以<lb/>
　　為月而頒之諸侯不奉以告是輕正朔慢時令也<lb/>
　　况一月之内百官修政於朝庻民服事於野閏雖<lb/>
　　無常而政有常安得不告猶朝於廟者幸其不已<lb/>
<pb n="12a"/>
　　之詞也<lb/>
七年春公伐邾<lb/>
　<hi>左傳</hi>七年春公伐邾閒晉難也<hi>公因霸國有難而侵小</hi>
三月甲戌取須句遂城郚<hi>句公羊作朐郚杜注魯邑卞縣南有郚城在今山東泗水</hi>
　<hi>縣東南</hi>
　<hi>左傳</hi>三月甲戌取須句<hi>須句魯封内屬國僖公反其君之後邾復滅之</hi>寘文公<lb/>
　子焉<hi>邾文公子叛邾在魯故使為守須句大夫</hi>非禮也<hi>絶大皡之祀以與鄰國叛臣故曰非</hi>
　<hi>禮</hi>
<pb n="12b"/>
　<hi>公羊傳</hi>取邑不日此何以日内辭也使若他人然<hi>據昭三十</hi>
　<hi>二年正月取闞亦邾妻之邑木嘗書日今以日為内辭者使若公春伐邾妻而去他人自以甲戌日取之</hi>
　<hi>所以深諱其貪利取邑也然僖公嘗伐邾取須朐矣何以不為内辭哉公羊之説非也</hi>
　<hi>穀梁傳</hi>取邑不日此其日何也不正其再取故謹而日<lb/>
　之也<hi>僖二十二年公已伐邾取須句過而不改故錄日以志之然非也設不日則聽其取已乎</hi>
　遂繼事也<hi>因伐邾之師</hi>
　　晉襄既卒國未立君公乘其閒伐邾取邑絶大皞<lb/>
　　之祀俾邾之叛臣守之貪土地而舍逋逃又重勞<lb/>
<pb n="13a"/>
　　民力城内邑以防邾師之至心有慊焉故畏鄰國<lb/>
　　之伐而不知愈重其過耳<lb/>
夏四月宋公王臣卒<hi>王臣穀梁作壬臣</hi>
宋人殺其大夫<lb/>
　<hi>左傳</hi>夏四月宋成公卒于是公子成為右師<hi>莊公子</hi>公孫<lb/>
　友為左師<hi>目夷子</hi>樂豫為司馬<hi>戴公/元孫</hi>鱗矔為司徒<hi>桓公孫</hi>
　公子蕩為司城<hi>桓公子也以武公名廢司空為司城</hi>華御事為司寇<hi>華元</hi>
　<hi>父也傳言六卿皆公族昭公不親信之所以致亂</hi>昭公將去羣公子<hi>成公卒其弟禦</hi>
<pb n="13b"/>
　<hi>殺世子而自立國人殺禦而立其少子杵臼是為昭公</hi>樂豫曰不可公族公室<lb/>
　之枝葉也若去之則本根無所庇廕矣葛藟猶能庇<lb/>
　其本根故君子以為比<hi>詩人取以喻九族兄弟</hi>况國君乎此諺<lb/>
　所謂庇焉而縱㝷斧焉者也<hi>縱放也尋即將尋斧柯之尋</hi>必不可<lb/>
　君其圖之親之以德皆股肱也誰敢攜貳若之何去<lb/>
　之不聽穆襄之族率國人以攻公<hi>穆公襄公之子孫昭公所欲去者</hi>
　殺公孫固公孫鄭于公宮<hi>二子在公宮故為亂兵所殺</hi>六卿和公<lb/>
　室樂豫舍司馬以讓公子卬<hi>卬昭公弟</hi>昭公即位而葬書<lb/>
<pb n="14a"/>
　曰宋人殺其大夫不稱名衆也且言非其罪也<hi>殺者衆故</hi>
　<hi>名不可知死者無罪則例不稱名</hi>
　<hi>公羊傳</hi>何以不名<hi>成公十五年秋宋殺其大夫山稱名</hi>宋三世無大夫三<lb/>
　世内娶也<lb/>
　<hi>穀梁傳</hi>稱人以殺誅有罪也<hi>臣以權寵逼君故言有罪</hi>
　　成公在殯昭公首為亂階至使公族構難大夫罹<lb/>
　　殃經書宋人以著國亂無政而昭公之不君亦可<lb/>
　　見矣<lb/>
<pb n="14b"/>
戊子晉人及秦人戰于令狐晉先蔑奔秦<hi>蔑公羊作昩奔上有以師</hi>
　<hi>字</hi>
　<hi>左傳</hi>秦康公送公子雍于晉曰文公之入也無衛故有<lb/>
　呂郤之難<hi>在僖二十四年</hi>乃多與之徒衛穆嬴日抱大子以<lb/>
　啼于朝曰<hi>穆嬴農公夫人靈公母也</hi>先君何罪其嗣亦何罪舍適<lb/>
　嗣不立而外求君將焉寘此出朝則抱以適趙氏頓<lb/>
　首于宣子曰先君奉此子也而屬諸子曰此子也才<lb/>
　吾受子之賜不才吾唯子之怨今君雖終言猶在耳<lb/>
<pb n="15a"/>
　而棄之若何宣子與諸大夫皆患穆嬴且畏偪<hi>畏國人以</hi>
　<hi>大義來逼已</hi>乃背先蔑而立靈公<hi>初使先蔑逆子雍故言背靈公大子夷皋也</hi>
　以禦秦師箕鄭居守趙盾將中軍先克佐之<hi>克先且居子代</hi>
　<hi>狐射姑</hi>荀林父佐上軍<hi>箕鄭將上軍居守故佐獨行</hi>先蔑將下軍先<lb/>
　都佐之步招御戎戎津為右及菫隂<hi>先蔑士㑹逆公子雍前還晉晉</hi>
　<hi>人始以逆雍出軍故蔑猶在職菫隂杜注晉地</hi>宣子曰我若受秦秦則賔也<lb/>
　不受寇也既不受矣而復緩師秦將生心先人有奪<lb/>
　人之心軍之善謀也逐寇如追逃軍之善政也訓卒<lb/>
<pb n="15b"/>
　利兵秣馬蓐食潛師夜起<hi>蓐食早食于寢蓐也</hi>戊子敗秦師于<lb/>
　令狐至于刳首<hi>刳首杜注令狐在河東與刳首相接按令狐今山西猗氏縣地刳首當在</hi>
　<hi>今滎河臨晉閒</hi>己丑先蔑奔秦士㑹從之先蔑之使也荀林<lb/>
　父止之曰夫人大子猶在而外求君此必不行子以<lb/>
　疾辭若何不然將及攝卿以往可也何必子同官為<lb/>
　寮吾嘗同寮敢不盡心乎弗聽為賦板之三章<hi>板詩大雅</hi>
　<hi>其三章義取芻蕘之言猶不可忽况同寮乎僖二十八年林父將中行先蔑將左行</hi>又弗聽及<lb/>
　亡荀伯盡送其帑及其器用財賄于秦<hi>荀伯林父</hi>曰為同<lb/>
<pb n="16a"/>
　寮故也士㑹在秦三年不見士伯<hi>士伯先蔑</hi>其人曰能亡<lb/>
　人于國<hi>言能與人俱亡于晉國</hi>不能見于此焉用之<hi>何用如此</hi>士季<lb/>
　曰<hi>士季士㑹</hi>吾與之同罪非義之也<hi>言已非慕先蔑之義而從之</hi>將何<lb/>
　見焉及歸遂不見<hi>責先蔑為正卿而不匡諫且俱出奔惡有黨也士㑹歸在十三年</hi>
　<hi>公羊傳</hi>晉先眜以師奔秦此偏戰也何以不言師敗績<lb/>
　敵也此晉先眜也其稱人何貶曷為貶外也其外奈<lb/>
　何以師外也<hi>懷持二心有功欲還無功便持師出奔故于戰貶之</hi>何以不言出<lb/>
　遂在外也<hi>言從竟外去</hi>
<pb n="16b"/>
　<hi>穀梁傳</hi>不言出在外也輟戰而奔秦以是為逃軍也<hi>輟止</hi>
　<hi>也為將而獨奔故曰逃軍</hi>
　　晉人舍適嗣而外求君其始已失及畏偪立君不<lb/>
　　知以禮謝秦而悍然興戎掩其不備蓋晉人為志<lb/>
　　乎是戰也言戰不言敗勝負敵也先蔑之奔不言<lb/>
　　出明自軍中去也<lb/>
狄侵我西鄙<lb/>
　<hi>左傳</hi>狄侵我西鄙公使告于晉趙宣子使因賈季問酆<lb/>
<pb n="17a"/>
　舒且讓之<hi>時賈季奔在狄酆舒狄相</hi>酆舒問于賈季曰趙衰趙盾<lb/>
　孰賢對曰趙衰冬日之日也趙盾夏日之日也<hi>冬日可愛</hi>
　<hi>夏日可畏</hi>
　　魯嘗患戎未嘗患狄蓋狄遠魯且懾晉也至是晉<lb/>
　　構秦難不在諸侯魯閒之而近伐邾狄亦閒之而<lb/>
　　遠侵魯春秋書此罪魯之不自正而晉業之替亦<lb/>
　　見矣<lb/>
秋八月公㑹諸侯晉大夫盟于扈<hi>扈杜注鄭地滎陽卷縣西北有扈亭在今</hi>
<pb n="17b"/>
　<hi>河南原武縣西北</hi>
　<hi>左傳</hi>秋八月齊侯宋公衞侯陳侯鄭伯許男曹伯㑹晉<lb/>
　趙盾盟于扈晉侯立故也公後至故不書所㑹凡㑹<lb/>
　諸侯不書所㑹<hi>謂不具列公侯及卿大夫</hi>後也後至不書其國辟<lb/>
　不敏也<hi>不敏猶不達也諸國皆在公獨後是不逹于事此傳自釋凡例之意</hi>
　<hi>公羊傳</hi>諸侯何以不序大夫何以不名公失序也公失<lb/>
　序奈何諸侯不可使與公盟眣晉大夫使與公盟也<lb/>
　<hi>以目通指曰眣文公内則喪娶逆祀外則貪利取邑為諸侯所薄賤故不見序</hi>
<pb n="18a"/>
　<hi>穀梁傳</hi>其曰諸侯畧之也<lb/>
　　以大夫主盟諸侯自㑹扈始趙盾初立靈公專執<lb/>
　　晉政彊㑹八國之君而自主盟若晉無君然故諸<lb/>
　　侯不序而趙盾不名所以著大夫之專也<lb/>
冬徐伐莒<lb/>
　　徐僭號即戎厥後自進於中國數從㑹伐經皆稱<lb/>
　　人以其能附中國也今以中國無霸興兵伐莒故<lb/>
　　復以號舉<lb/>
<pb n="18b"/>
公孫敖如莒涖盟<hi>涖公羊穀梁作莅</hi>
　<hi>左傳</hi>穆伯娶于莒曰戴已生文伯其娣聲已生惠叔<hi>穆伯</hi>
　<hi>公孫敖也文伯穀也惠叔難也</hi>戴己卒又聘于莒莒人以聲己辭則<lb/>
　為襄仲聘焉<hi>襄仲公子遂敖從父昆弟</hi>冬徐伐莒莒人來請盟<hi>見伐</hi>
　<hi>故欲結援</hi>穆伯如莒涖盟且為仲逆及鄢陵<hi>鄢陵杜注莒邑</hi>登城<lb/>
　見之美自為娶之仲請攻之公將許之叔仲惠伯諫<lb/>
　曰<hi>惠伯叔牙孫</hi>臣聞之兵作于内為亂于外為寇寇猶及<lb/>
　人亂自及也今臣作亂而君不禁以啟寇讎若之何<lb/>
<pb n="19a"/>
　公止之惠伯成之<hi>平二子</hi>使仲舍之<hi>舍不娶</hi>公孫敖反之<lb/>
　<hi>還莒女</hi>復為兄弟如初從之<hi>為明年公孫敖奔莒傳</hi>
　<hi>穀梁傳</hi>莅位也其曰位何也前定也其不日前定之盟<lb/>
　不日也<hi>以徐伐莒而往涖盟嫌非兩國交盟之例故明之</hi>
　　莒為徐所伐故來求援請修洮之盟而敖因盟莒<lb/>
　　以代弟逆婦且為不道經苐書涖盟所謂春秋書<lb/>
　　王法不誅其人身也<lb/>
　<hi>附錄左傳</hi>晉郤缺言于趙宣子曰日衞不睦故取其地<hi>日往</hi>
<pb n="19b"/>
　<hi>日元年晉伐衞取戚田</hi>今已睦矣可以歸之叛而不討何以示<lb/>
　威服而不柔何以示懷非威非懷何以示德無德何<lb/>
　以主盟子為正卿以主諸侯而不務德將若之何夏<lb/>
　書曰戒之用休董之用威勸之以九歌勿使壞九功<lb/>
　之德皆可歌也謂之九歌六府三事謂之九功水火<lb/>
　金木土穀謂之六府正德利用厚生謂之三事義而<lb/>
　行之謂之德禮<hi>德正德也禮以制財用之節又以厚生民之命</hi>無禮不樂所<lb/>
　由叛也若吾子之德莫可歌也其誰來之盍使睦者<lb/>
<pb n="20a"/>
　歌吾子乎宣子説之<hi>為明年晉歸鄭衞田張本</hi>
八年春王正月<lb/>
　<hi>附錄左傳</hi>八年春晉侯使解揚歸匡戚之田于衞<hi>解揚晉大夫匡</hi>
　<hi>本衞邑中屬鄭孔達伐不能克今晉令鄭還衞竝歸所取戚田</hi>且復致公壻池之封<lb/>
　自申至于虎牢之竟<hi>公壻池晉君女壻舊取衞地以封之今竝還衛也申杜注鄭地</hi>
　<hi>當在今河南汜水縣界</hi>
夏四月<lb/>
　<hi>附錄左傳</hi>夏秦人伐晉取武城以報令狐之役<hi>令狐役在七年</hi>
<pb n="20b"/>
秋八月戊申天王崩<lb/>
　<hi>左傳</hi>秋襄王崩<hi>子頃王壬臣立為公孫敖如周弔傳</hi>
冬十月壬午公子遂㑹晉趙盾盟于衡雍<lb/>
　<hi>左傳</hi>晉人以扈之盟來討<hi>前年盟扈公後至</hi>　冬襄仲㑹晉趙<lb/>
　孟盟于衡雍報扈之盟也<lb/>
乙酉公子遂㑹雒戎盟于暴<hi>公羊作伊雒戎暴杜注鄭地</hi>
　<hi>左傳</hi>遂㑹伊雒之戎<hi>伊雒之戎將伐魯公子遂不及復君故專命與之盟</hi>書曰公<lb/>
　子遂珍之也<hi>珍貴也</hi>
<pb n="21a"/>
　　翟泉之盟猶有王人及魯公涖焉以大夫而專㑹<lb/>
　　盟自衡雍始其後趙盾仲遂皆為弑君之賊而有<lb/>
　　後於魯晉三桓專魯六卿分晉其兆早見於斯矣<lb/>
　　遂既盟趙盾四日又盟雒戎而再以名見不書遂<lb/>
　　㑹蓋以二事出皆有公命左氏之説非也<lb/>
公孫敖如京師不至而復丙戌奔莒<hi>公羊無而字</hi>
　<hi>左傳</hi>穆伯如周弔喪不至以幣奔莒從己氏焉<hi>已氏莒女</hi>
　<hi>公羊傳</hi>不至復者何不至復者内辭也不可使往也<hi>安居</hi>
<pb n="21b"/>
　<hi>不肯行故諱使若己行但不至而還用</hi>不可使往則其言如京師何遂<lb/>
　公意也<hi>正其義不使君命壅塞</hi>何以不言出<hi>據慶父言出奔</hi>遂在外也<lb/>
　<hi>諱使若從外來不敢復還者也</hi>
　<hi>穀梁傳</hi>不言所至未如也<hi>若其已行當如公子遂至黄乃復今不言所至而直言復</hi>
　<hi>知其實未如也</hi>未如則未復也未如而曰如不廢君命也<hi>受命</hi>
　<hi>而出義無私留書如京師以顯命行于下不書所至以表不去之罪</hi>未復而曰復不專<lb/>
　君命也<hi>復者事畢之辭未如故知其未復加畢事之文者言君命無輒専之道</hi>其如非<lb/>
　如也其復非復也唯奔莒之為信故謹而日之也<lb/>
<pb n="22a"/>
　　還者事畢復者事未畢也禮君言不宿於家况敖<lb/>
　　受命以赴天王之喪廢君命而徒返無王無君罪<lb/>
　　莫甚焉文公既不加誅又不再使卿往亦罪也不<lb/>
　　言所至者舉京師為重也不言出受命矣自外出<lb/>
　　也<lb/>
螽<hi>螽公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
宋人殺其大夫司馬宋司城來奔<lb/>
　<hi>左傳</hi>宋襄夫人襄王之姊也昭公不禮焉<hi>昭公適祖母</hi>夫人<lb/>
<pb n="22b"/>
　因戴氏之族<hi>華樂皇皆戴族</hi>以殺襄公之孫孔叔公孫鍾離<lb/>
　及大司馬公子卬皆昭公之黨也司馬握節以死故<lb/>
　書以官<hi>節國之符信也握之以死示不廢命</hi>司城蕩意諸來奔效節于<lb/>
　府人而出<hi>效猶致也意諸公子蕩之孫</hi>公以其官逆之皆復之<hi>卿違</hi>
　<hi>從大夫公賢其效節故以本官逆之請宋而復之司城官屬悉來奔故言皆復</hi>亦書以官皆<lb/>
　貴之也<lb/>
　<hi>公羊傳</hi>司馬者何司城者何皆官舉也<hi>皆以官名舉言之</hi>曷為<lb/>
　皆官舉<hi>據宋殺其大夫山不官舉</hi>宋三世無大夫三世内娶也<hi>宋以</hi>
<pb n="23a"/>
　<hi>内娶三世妃黨爭權相殺主或不知所任故舉其官</hi>
　<hi>殺梁傳</hi>司馬官也其以官稱無君之辭也　司城官也<lb/>
　其以官稱無君之辭也來奔者不言出舉其接我也<lb/>
　　殺其大夫志亂也二人皆以官舉見主兵者不能<lb/>
　　其官至於見殺守土者不能其官至於出奔故以<lb/>
　　其官責之而宋國無政昭公之不能定位已於此<lb/>
　　見其端兆矣<lb/>
　<hi>附錄左傳</hi>夷之蒐晉侯將登箕鄭父先都<hi>登之于上軍也夷蒐在六年</hi>
<pb n="23b"/>
　而使士縠梁益耳將中軍<hi>士縠本司空</hi>先克曰狐趙之勲<lb/>
　不可廢也<hi>狐偃趙衰有從亡之勲</hi>從之先克奪蒯得田于菫隂<lb/>
　<hi>七年晉禦秦師于菫隂以軍事奪其田也先克中軍佐</hi>故箕鄭父先都士縠梁<lb/>
　益耳蒯得作亂<hi>著五人作亂之由為明年殺先克張本</hi>
九年春毛伯來求金<hi>來求止此</hi>
　<hi>左傳</hi>毛伯衞來求金非禮也<hi>天子不私求財故曰非禮</hi>不書王命未<lb/>
　葬也<lb/>
　<hi>公羊傳</hi>毛伯者何天子之大夫也何以不稱使當喪未<lb/>
<pb n="24a"/>
　君也踰年矣何以謂之未君<hi>襄王崩在八年踰年當即位</hi>即位矣<lb/>
　而未稱王也未稱王何以知其即位以諸侯之踰年<lb/>
　即位亦知天子之踰年即位也<hi>俱繼體其禮不得異</hi>以天子三<lb/>
　年然後稱王亦知諸侯于其封内三年稱子也<hi>各信息于</hi>
　<hi>其下</hi>踰年稱公矣則曷為于其封内三年稱子緣民臣<lb/>
　之心不可一日無君緣終始之義一年不二君<hi>故君薨稱</hi>
　<hi>子某既葬稱子明繼體以繋民臣之心</hi>不可曠年無君<hi>故踰年稱公</hi>緣孝子<lb/>
　之心則三年不忍當也<hi>孝子三年志在思慕不忍當父位故雖即位猶于其封内</hi>
<pb n="24b"/>
　<hi>三年稱子</hi>毛伯來求金何以書譏何譏爾王者無求求金<lb/>
　非禮也然則是王者與<hi>據未稱王</hi>曰非也非王者則曷為<lb/>
　謂之王者王者無求曰是子也繼文王之體守文王<lb/>
　之法度文王之法無求而求故譏之也<hi>引文王者文王始受命制</hi>
　<hi>法度</hi>
　<hi>穀梁傳</hi>求車猶可求金甚矣<hi>求俱不可在喪尤甚</hi>
　　公孫敖既不至京師魯遂不供天子之喪故毛伯<lb/>
　　來風魯以求金何以不稱使當喪未君也冢宰不<lb/>
<pb n="25a"/>
　　能制國用而下求諸侯不貢而致王求皆非也自<lb/>
　　是以後魯不修貢而王亦無求矣<lb/>
夫人姜氏如齊<lb/>
二月叔孫得臣如京師<lb/>
　<hi>穀梁傳</hi>京大也師衆也言周必以衆與大言之也<lb/>
辛丑葬襄王<lb/>
　<hi>左傳</hi>二月莊叔如周葬襄王<hi>莊叔即得臣</hi>
　<hi>公羊傳</hi>王者不書葬此何以書不及時書過時書我有<lb/>
<pb n="25b"/>
　往者則書<lb/>
　<hi>穀梁傳</hi>天子志崩不志葬舉天下而葬一人其道不疑<lb/>
　也志葬危不得葬也<hi>不得備禮葬</hi>日之甚矣其不葬之辭<lb/>
　也<hi>王室微弱諸侯無復往㑹葬</hi>
　　前年公子遂如晉葬襄公今此得臣如京葬襄王<lb/>
　　是夷周於晉也<lb/>
晉人殺其大夫先都<lb/>
　<hi>左傳</hi>九年春王正月己酉使賊殺先克<hi>箕鄭等所使也不赴故不書</hi>
<pb n="26a"/>
　乙丑晉人殺先都梁益耳<hi>乙丑正月十九日經書二月從告</hi>
三月夫人姜氏至自齊<lb/>
　<hi>穀梁傳</hi>卑以尊致病文公也<hi>夫人行例不致乃以君禮致剸公寵之過</hi>
　　夫人與君敵體然適他國未有致之者則其行非<lb/>
　　禮以不致見其罪也此書致以歸寧告廟得其正<lb/>
　　也歸寧常事爾宜不書然不一書則終無以著其<lb/>
　　正故於出姜之至見之又歸寧雖常事而出姜之<lb/>
　　歸寧以不安於魯而歸告於父母則非常也<lb/>
<pb n="26b"/>
晉人殺其大夫士縠及箕鄭父<lb/>
　<hi>左傳</hi>三月甲戌晉人殺箕鄭父士縠蒯得<hi>梁益耳蒯得不書皆非卿</hi>
　<hi>穀梁傳</hi>稱人以殺誅有罪也鄭父累也<lb/>
　　三大夫作亂殺中軍佐固有罪矣曷為不稱國討<lb/>
　　時晉侯年㓜政在趙盾故稱人以殺見大夫專作<lb/>
　　威福而政不自君出也<lb/>
楚人伐鄭<lb/>
　<hi>左傳</hi>范山言于楚子曰<hi>范山楚大夫</hi>晉君少不在諸侯北方<lb/>
<pb n="27a"/>
　可圖也楚子師于狼淵以伐鄭<hi>狼淵杜注潁川潁隂縣有狼陂在今河南</hi>
　<hi>許州</hi>囚公子堅公子尨及樂耳<hi>三子鄭大夫</hi>鄭及楚平<lb/>
公子遂㑹晉人宋人衞人許人救鄭<lb/>
　<hi>左傳</hi>公子遂㑹晉趙盾宋華耦衞孔達許大夫救鄭<hi>華耦</hi>
　<hi>華督曽孫</hi>不及楚師卿不書緩也以懲不恪<hi>獨書公子遂者春秋于魯</hi>
　<hi>事自非特為襃貶則皆從國史不同之于他國也</hi>
　　楚自城濮以來不敢窺諸國以文襄之烈存也今<lb/>
　　狼淵之師正其嘗試之時而趙盾不能折衝弭患<lb/>
<pb n="27b"/>
　　乃視為常役緩不及事致楚得志而晉遂不競矣<lb/>
夏狄侵齊<lb/>
　　楚得志而狄交侵矣故書以病晉也<lb/>
　<hi>附錄左傳</hi>夏楚侵陳克壺丘<hi>壺丘杜注陳邑在今河南陳州南境</hi>以其服于<lb/>
　晉也　秋楚公子朱自東夷伐陳<hi>子朱息公也</hi>陳人敗之<lb/>
　獲公子茷陳懼乃及楚平<hi>以小勝大故懼而請平也傳言晉君少楚陵中國明</hi>
　<hi>年所以有厥貉之㑹</hi>
秋八月曹伯襄卒<lb/>
<pb n="28a"/>
九月癸酉地震<lb/>
　<hi>公羊傳</hi>地震者何動地也何以書記異也<hi>天動地靜者常也地動者</hi>
　<hi>象隂為陽行故曰異</hi>
　<hi>穀梁傳</hi>震動也地不震者也震故謹而日之也<lb/>
　　地道以靜為體以順為正安以承天者也逆其常<lb/>
　　理而不得節則震而不安其所承矣<lb/>
冬楚子使椒來聘<hi>椒穀梁作萩楚君臣姑竝見經</hi>
　<hi>左傳</hi>冬楚子越椒來聘<hi>子越椒令尹子文從子</hi>執幣傲叔仲惠伯<lb/>
<pb n="28b"/>
　曰是必滅若敖氏之宗傲其先君神弗福也<hi>十二年傳曰先</hi>
　<hi>君之敝器使下臣致諸執事明奉使皆告廟故言傲其先君也為宣四年楚滅若敖氏張本</hi>
　<hi>公羊傳</hi>椒者何楚大夫也楚無大夫此何以書始有大<lb/>
　夫也始有大夫則何以不氏<hi>據屈完氏</hi>許夷狄者不一而<lb/>
　足也<hi>許與也言進之當以漸</hi>
　<hi>穀梁傳</hi>楚無大夫其曰萩何也以其來我襃之也<lb/>
　　先儒皆謂春秋與楚慕義能以禮交諸侯故襃進<lb/>
　　之乃樂與人為善之義此大非也商臣負覆載不<lb/>
<pb n="29a"/>
　　容之罪乘晉霸之衰圍江圍巢滅江滅六滅蓼伐<lb/>
　　鄭侵陳侵宋其聘魯乃遠交近攻之術亦所以窺<lb/>
　　伺東夏耳春秋乃用此襃之而赦其大惡逆天理<lb/>
　　悖人情矣而謂孔子有是乎蓋中國無霸楚勢日<lb/>
　　張魯人畏其憑陵喜於來聘而以待齊晉之禮待<lb/>
　　之故舊史備其辭孔子仍而不革以著諸侯畏楚<lb/>
　　之情實耳觀十年冬楚次厥貉亦書爵則以書爵<lb/>
　　為襃其不可通也審矣<lb/>
<pb n="29b"/>
秦人來歸僖公成風之襚<lb/>
　<hi>左傳</hi>秦人來歸僖公成風之襚禮也<hi>秦本非魯方嶽同盟無相赴弔之制</hi>
　<hi>故不譏其緩而以接好為禮</hi>諸侯相弔賀也雖不當事<hi>送死不及尸故曰不</hi>
　<hi>當事</hi>茍有禮焉書也以無忘舊好<lb/>
　<hi>公羊傳</hi>其言僖公成風何兼之兼之非禮也<hi>禮主于敬當各使一</hi>
　<hi>使所以别尊卑</hi>曷為不言及成風成風尊也<hi>不可使卑及尊也</hi>
　<hi>穀梁傳</hi>秦人弗夫人也<hi>言秦人弗以成風為夫人故不言夫人</hi>即外之弗<lb/>
　夫人而見正焉<hi>見不以妾為妻之正</hi>
<pb n="30a"/>
　　　秦晉方不睦而魯善於晉故秦人歸襚以結魯猶<lb/>
　　　楚欲圖北方而來聘也過時始至不以緩為譏以<lb/>
　　　其始通錄之也僖公成風雖母子先君後夫人體<lb/>
　　　當然也不言及卑不及尊也不稱夫人以義不得<lb/>
　　　言及茍稱夫人則辭不别白嫌於僖公之夫人耳<lb/>
　葬曹共公<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷五十六<lb/>
　　昭公<lb/>
　二十有九年春公至自乾侯居于鄆齊侯使高張來唁<lb/>
　公<lb/>
　　<hi>左傳</hi>二十九年春公至自乾侯處于鄆齊侯使高張來<lb/>
　　唁公稱主君<hi>比公于大夫</hi>子家子曰齊卑君矣君祗辱焉<lb/>
　　公如乾侯<lb/>
<pb n="1b"/>
　　<hi>穀梁傳</hi>唁公不得入于魯也<lb/>
　　　不以自晉致者未至晉都不得與晉侯相見故書<lb/>
　　　至自乾侯齊侯荀躒唁公皆地此何以不地唁于<lb/>
　　　野井齊地也唁于乾侯晉地也今在鄆乃魯地故<lb/>
　　　但書來<lb/>
　　<hi>附錄左傳</hi>三月己卯京師殺召伯盈尹氏固及原伯魯之<lb/>
　　子<hi>皆子朝黨也稱伯魯子終不説學</hi>尹固之復也<hi>二十六年尹固與子朝俱奔楚而道</hi>
　　<hi>還</hi>有婦人遇之周郊尤之曰處則勸人爲禍行則數<lb/>
<pb n="2a"/>
　日而反是夫也其過三歲乎夏五月庚寅王子趙車<lb/>
　入于鄻以叛陰不佞敗之<hi>趙車子朝之餘也鄻杜注周邑陰不佞周大夫</hi>
公如晉次于乾侯<lb/>
　<hi>左傳</hi>平子每歲賈馬<hi>賈買也</hi>具從者之衣屨而歸之于乾<lb/>
　侯公執歸馬者賣之<hi>賣其馬</hi>乃不歸馬衞侯來獻其乗<lb/>
　馬曰啓服<hi>啓服馬名</hi>塹而死<hi>墮塹/死也</hi>公將爲之櫝<hi>爲作棺</hi>子家<lb/>
　子曰從者病矣請以食之乃以幃裹之<hi>禮曰敝幃不棄爲埋馬也</hi>
　公賜公衍羔裘使獻龍輔于齊侯<hi>龍輔玉名</hi>遂入羔裘齊<lb/>
<pb n="2b"/>
　侯喜與之陽榖<hi>陽穀杜注齊邑</hi>公衍公爲之生也其母偕出<lb/>
　<hi>出之産舍</hi>公衍先生公爲之母曰相與偕出請相與偕告<lb/>
　<hi>畱公衍母使待己共白公</hi>三日公爲生其母先以告公爲爲兄公<lb/>
　私喜于陽穀而思于魯曰務人爲此禍也<hi>務人公爲也始與公</hi>
　<hi>若謀逐季氏</hi>且後生而爲兄其誣也久矣乃黜之而以公<lb/>
　衍爲大子<lb/>
　　書次于乾侯復不見受也公稔知晉之彊臣黨於<lb/>
　　意如今絶望於齊不得已而求於晉迹愈勤而計<lb/>
<pb n="3a"/>
　　愈左矣使公定居於鄆鄆猶不至於潰也<lb/>
夏四月庚子叔詣卒<lb/>
　<hi>穀梁傳</hi>季孫意如曰叔倪無病而死此皆無公也是天<lb/>
　命也<hi>言皆天命使魯無君爾</hi>非我罪也<lb/>
秋七月<lb/>
　<hi>附錄左傳</hi>秋龍見于絳郊<hi>絳晉/國都</hi>魏獻子問于蔡墨曰<hi>蔡墨晉大</hi>
　<hi>史</hi>吾聞之蟲莫知于龍以其不生得也謂之知信乎<lb/>
　對曰人實不知非龍實知<hi>言龍無知乃人不知之耳</hi>古者畜龍故<lb/>
<pb n="3b"/>
　國有豢龍氏有御龍氏<hi>豢御養也</hi>獻子曰是二氏者吾亦<lb/>
　聞之而不知其故是何謂也對曰昔有飂叔安<hi>飂杜注古</hi>
　<hi>國也漢志南陽湖陽縣故廖國師古曰左傳作飂今湖陽故城在河南唐縣南叔安飂君名</hi>有裔<lb/>
　子曰董父實甚好龍能求其耆欲以飲食之龍多歸<lb/>
　之乃擾畜龍<hi>擾順也</hi>以服事帝舜帝賜之姓曰董氏曰<lb/>
　豢龍<hi>豢龍官名官有世功則以官氏</hi>封諸鬷川鬷夷氏其後也<hi>鬷川杜注</hi>
　<hi>鬷水上夷皆董姓</hi>故帝舜氏世有畜龍及有夏孔甲擾于有<lb/>
　帝<hi>孔甲少康之後九世君也其德能順于天</hi>帝賜之乗龍河漢各二<hi>合爲四</hi>
<pb n="4a"/>
　各有雌雄孔甲不能食而未獲豢龍氏有陶唐氏旣<lb/>
　衰其後有劉累<hi>劉累堯之子孫</hi>學擾龍于豢龍氏以事孔甲<lb/>
　能飲食之夏后嘉之賜氏曰御龍<hi>夏后孔甲</hi>以更豕韋之<lb/>
　後<hi>更代也以劉累代彭姓之豕韋累尋遷魯縣豕韋復國至商而滅累之後世復承其國爲豕韋氏見</hi>
　<hi>襄二十四年</hi>龍一雌死潛醢以食夏后<hi>潛藏也藏以爲醢明龍不知</hi>夏<lb/>
　后饗之旣而使求之<hi>求致龍也</hi>懼而遷于魯縣<hi>不能致龍故懼魯縣</hi>
　<hi>杜注魯陽也今河南魯山縣東北有魯陽故城</hi>范氏其後也<hi>晉范氏</hi>獻子曰今<lb/>
　何故無之對曰夫物物有其官官修其方<hi>方法術</hi>朝夕<lb/>
<pb n="4b"/>
　思之一日失職則死及之<hi>失職有罪</hi>失官不食<hi>不食禄</hi>官宿<lb/>
　其業<hi>宿猶安也</hi>其物乃至<hi>設水官修則龍至</hi>若泯棄之物乃坻伏<lb/>
　<hi>坻止伏匿</hi>鬱湮不育<hi>鬰滯也湮塞也育生也</hi>故有五行之官是謂五<lb/>
　官實列受氏姓封爲上公祀爲貴神社稷五祀是尊<lb/>
　是奉<hi>五官之君長能修其業者死皆配食于五行之神爲王者所尊奉</hi>木正曰句芒<lb/>
　<hi>正官長也取木生句曲而有芒角也其祀重</hi>火正曰祝融<hi>祝融明貌其祀犂</hi>金正<lb/>
　曰蓐收<hi>秋物摧蓐而可收也其祀該</hi>水正曰𤣥㝠<hi>水陰而幽㝠其祀修及熙</hi>土<lb/>
　正曰后土<hi>土爲羣物主故稱后也其祀句龍在家則祀中霤在野則爲社</hi>龍水物也<lb/>
<pb n="5a"/>
　水官棄矣故龍不生得不然周易有之在乾䷀<hi>乾下</hi>
　<hi>乾上乾</hi>之姤䷫<hi>巽下乾上姤/乾初九變</hi>曰潛龍勿用<hi>乾初九爻辭</hi>其<lb/>
　同人䷌<hi>離下乾上同人乾九二變</hi>曰見龍在田<hi>乾九二爻辭</hi>其大有<lb/>
　䷍<hi>乾下離上大有乾九五變</hi>曰飛龍在天<hi>乾九五/爻辭</hi>其夬䷪<hi>乾下</hi>
　<hi>兌上夬乾上九變</hi>曰亢龍有悔<hi>乾上九/爻辭</hi>其坤䷁<hi>坤下坤上坤乾六爻</hi>
　<hi>皆變</hi>曰見羣龍無首吉<hi>乾用九/爻辭</hi>坤之剝䷖<hi>坤下艮上剝坤上六</hi>
　<hi>變</hi>曰龍戰于野<hi>坤上六/爻辭</hi>若不朝夕見誰能物之<hi>物謂上六</hi>
　<hi>卦所稱龍各不同也今説易者皆以龍喻陽氣如史墨之言則爲皆是真龍</hi>獻子曰社稷<lb/>
<pb n="5b"/>
　五祀誰氏之五官也對曰少皞氏有四叔<hi>少皞金天氏</hi>曰<lb/>
　重曰該曰修曰熙實能金木及水<hi>能治其官</hi>使重爲句芒<lb/>
　<hi>木正</hi>該爲蓐收<hi>金/正</hi>修及熙爲𤣥㝠<hi>二子相代爲水正</hi>世不失職<lb/>
　遂濟窮桑此其三祀也<hi>窮桑少皞之號杜注地在魯北</hi>顓頊氏有子<lb/>
　曰犂爲祝融<hi>犂爲火正</hi>共工氏有子曰句龍爲后土<hi>共工在大</hi>
　<hi>皞後神農前以水名官者其子句龍能平水土</hi>此其二祀也后土爲社稷田<lb/>
　正也<hi>掌播殖也</hi>有烈山氏之子曰柱爲稷<hi>烈山氏神農世諸侯</hi>自夏<lb/>
　以上祀之<hi>祀柱</hi>周棄亦爲稷<hi>棄周之始祖能播百穀湯旣勝夏廢柱而以棄代之</hi>
<pb n="6a"/>
　自商以來祀之<hi>傳言蔡墨之博物</hi>
冬十月鄆潰<lb/>
　<hi>公羊傳</hi>邑不言潰此其言潰何<hi>據國曰潰/邑曰叛</hi>郛之也<hi>郛郭</hi>曷<lb/>
　爲郛之君存焉爾<hi>昭公居之故從國言潰不言國之言郛之者公失國也</hi>
　<hi>穀梁傳</hi>潰之爲言上下不相得也上下不相得則惡矣<lb/>
　亦譏公也昭公出奔民如釋重負<lb/>
　　此意如閒公如乾侯誘其民潰散叛公使公不得<lb/>
　　更入鄆也自是公遂削跡於魯論者多咎公之失<lb/>
<pb n="6b"/>
　　民而不知季氏專國已歴三世加意如兇威所脅<lb/>
　　民之從之實以耳濡目染之有素而非一朝一夕<lb/>
　　之故也<lb/>
　<hi>附錄左傳</hi>冬晉趙鞅荀寅帥師城汝濱<hi>趙鞅趙武孫也荀寅中行荀吳之子</hi>
　<hi>汝濱杜注晉所取陸渾地陸渾今嵩縣汝水在縣南</hi>遂賦晉國一鼓鐵以鑄刑<lb/>
　鼎<hi>令晉國各出功力共鼓石爲鐵計令一鼓而足因軍役而爲之故言遂</hi>著范宣子所<lb/>
　爲刑書焉仲尼曰晉其亡乎失其度矣夫晉國將守<lb/>
　唐叔之所受法度以經緯其民卿大夫以序守之<hi>序位</hi>
<pb n="7a"/>
　<hi>次也</hi>民是以能尊其貴貴是以能守其業貴賤不愆所<lb/>
　謂度也文公是以作執秩之官爲被廬之法<hi>在僖二十七年</hi>
　以爲盟主今棄是度也而爲刑鼎民在鼎矣何以尊<lb/>
　貴<hi>棄禮徵書故不尊貴</hi>貴何業之守<hi>民不奉上則上失業</hi>貴賤無序何以<lb/>
　爲國且夫宣子之刑夷之蒐也晉國之亂制也<hi>夷蒐在文</hi>
　<hi>六年一蒐而三易中軍帥賈季箕鄭之徒遂作亂故曰亂制</hi>若之何以爲法蔡史<lb/>
　墨曰<hi>蔡史墨卽蔡墨</hi>范氏中行氏其亡乎中行寅爲下卿而<lb/>
　干上令擅作刑器以爲國法是法姦也又加范氏焉<lb/>
<pb n="7b"/>
　易之亡也<hi>范宣子刑書中旣廢矣今復變易興之是成其咎</hi>其及趙氏趙孟<lb/>
　與焉然不得已若德可以免<hi>鑄刑鼎本非趙鞅意爲定十三年荀寅士吉射</hi>
　<hi>入朝歌以叛傳</hi>
三十年春王正月公在乾侯<lb/>
　<hi>左傳</hi>三十年春王正月公在乾侯不先書鄆與乾侯非<lb/>
　公且徵過也<hi>徵明也先此二十七年二十八年公在鄆二十九年公在乾侯而經不釋朝正</hi>
　<hi>之禮者蓋以公尚在竟内至是鄆潰客寄乾侯故書所在責公不能繫臣民之望明有過也</hi>
　<hi>穀梁傳</hi>中國不存公存公故也<hi>中國猶國中也</hi>
<pb n="8a"/>
　　公去社稷於今五年毎嵗首不書公者在魯封内<lb/>
　　則無適而非其所魯固未嘗無君也至是鄆潰客<lb/>
　　寄乾侯非其所矣故歲首必書公之所在蓋以存<lb/>
　　君不與季氏之專國也不書居非其地也<lb/>
夏六月庚辰晉侯去疾卒<lb/>
秋八月葬晉頃公<lb/>
　<hi>左傳</hi>夏六月晉頃公卒秋八月葬鄭游吉弔且送葬魏<lb/>
　獻子使士景伯詰之曰悼公之喪子西弔子蟜送葬<lb/>
<pb n="8b"/>
　今吾子無貳何故<hi>弔葬共使</hi>對曰諸侯所以歸晉君禮也<lb/>
　禮也者小事大大字小之謂事大在共其時命<hi>隨時共所</hi>
　<hi>求</hi>字小在恤其所無以敝邑居大國之閒共其職貢<lb/>
　與其備御不虞之患豈忘共命<hi>言不敢忘共命以所備御者多不及辦之</hi>
　先王之制諸侯之喪士弔大夫送葬唯嘉好聘享三<lb/>
　軍之事于是乎使卿晉之喪事敝邑之閒先君有所<lb/>
　助執紼矣<hi>紼輓索也禮送葬必執紼</hi>若其不閒雖士大夫有所不<lb/>
　獲數矣<hi>不得如先王禮數</hi>大國之惠亦慶其加而不討其乏<lb/>
<pb n="9a"/>
　明底其情取備而已以爲禮也<hi>慶善也底致也加謂君自會葬禮數有加</hi>
　<hi>者乏謂不及士弔大夫葬之數者但能致其情而儀文祗取略備</hi>靈王之喪<hi>在襄二十九年</hi>
　我先君簡公在楚我先大夫印段實往敝邑之少卿<lb/>
　也王吏不討恤所無也今大夫曰女盍從舊舊有豐<lb/>
　有省不知所從從其豐則寡君幼弱是以不共從其<lb/>
　省則吉在此矣唯大夫圖之晉人不能詰<hi>傳言大叔之敏</hi>
冬十有二月吳滅徐徐子章羽奔楚<hi>羽公羊作禹</hi>
　<hi>左傳</hi>吳子使徐人執掩餘使鍾吾人執燭庸<hi>二十七年奔故</hi>二<lb/>
<pb n="9b"/>
　公子奔楚楚子大封而定其徙使監馬尹大心逆吳<lb/>
　公子使居養<hi>養杜注卽所封之邑今河南沈丘縣東有養城</hi>莠尹然左司馬<lb/>
　沈尹戌城之<hi>城養</hi>取于城父與胡田以與之<hi>胡田杜注故胡子之</hi>
　<hi>地</hi>將以害吳也子西諫曰吳光新得國而親其民視<lb/>
　民如子辛苦同之將用之也若好吳邊疆使柔服焉<lb/>
　猶懼其至吾又强其讎以重怒之無乃不可乎吳周<lb/>
　之胄裔也而棄在海濱不與姬通今而始大比于諸<lb/>
　華光又甚文將自同于先王不知天將以爲虐乎使<lb/>
<pb n="10a"/>
　翦喪吳國而封大異姓乎其抑亦將卒以祚吳乎其<lb/>
　終不遠矣<hi>言其事行可知不久</hi>我盍姑億吾鬼神而寧吾族姓<lb/>
　以待其歸將焉用自播揚焉<hi>億安也歸善惡之歸播揚猶勞動也</hi>王弗<lb/>
　聽吳子怒冬十二月吳子執鍾吾子遂伐徐防山以<lb/>
　水之<hi>防壅山水以灌徐</hi>己卯滅徐徐子章禹斷其髮攜其夫<lb/>
　人以逆吳子<hi>斷髮自刑示懼</hi>吳子唁而送之使其邇臣從之<lb/>
　遂奔楚楚沈尹戌帥師救徐弗及遂城夷<hi>夷城父</hi>使徐<lb/>
　子處之<lb/>
<pb n="10b"/>
　　諸侯見滅出奔衆矣如滅譚滅弦滅溫皆不名者<lb/>
　　彊暴加於小弱力不能勝而奔義未絕也章羽斷<lb/>
　　其髮以逆吳子則旣降矣降而後奔豈有興復之<lb/>
　　志哉故名之以著其位之旣絕也<lb/>
　<hi>附錄左傳</hi>吳子問于伍員曰初而言伐楚<hi>在二十年</hi>余知其可<lb/>
　也而恐其使余往也又惡人之有余之功也今余將<lb/>
　自有之矣伐楚何如對曰楚執政衆而乖莫適任患<lb/>
　若爲三師以肄焉<hi>肄勞也</hi>一師至彼必皆出彼出則歸<lb/>
<pb n="11a"/>
　彼歸則出楚必道敝亟肄以罷之多方以誤之旣罷<lb/>
　而後以三軍繼之必大克之闔廬從之楚于是乎始<lb/>
　病<hi>爲定四年吳入郢傳</hi>
三十有一年春王正月公在乾侯<lb/>
　<hi>左傳</hi>三十一年春王正月公在乾侯言不能外内也<hi>外内</hi>
　<hi>不容所以久在乾侯</hi>
季孫意如㑹晉荀躒于適歴<hi>躒公羊穀梁作櫟適歴杜注晉地</hi>
　<hi>左傳</hi>晉侯將以師納公范獻子曰若召季孫而不來則<lb/>
<pb n="11b"/>
　信不臣矣然後伐之若何晉人召季孫獻子使私焉<lb/>
　曰子必來我受其無咎季孫意如㑹晉荀躒于適歷<lb/>
　荀躒曰寡君使躒謂吾子何故出君有君不事周有<lb/>
　常刑子其圖之季孫練冠麻衣跣行<hi>示憂慼</hi>伏而對曰<lb/>
　事君臣之所不得也敢逃刑命<hi>言願事君君不肯還不敢辟罪</hi>君若<lb/>
　以臣爲有罪請囚于費以待君之察也亦唯君若以<lb/>
　先臣之故不絕季氏而賜之死若弗殺弗亡君之惠<lb/>
　也死且不朽若得從君而歸則固臣之願也敢有異<lb/>
<pb n="12a"/>
　心<lb/>
　　意如出君晉不致討而使荀躒㑹之悖亦甚矣夫<lb/>
　　晉之六卿猶意如也取貨季氏互爲脣齒而肯背<lb/>
　　賂以傷其類哉晉侯蔽而不察卒致昭公客死亦<lb/>
　　從自及也書曰意如㑹晉荀躒于適歴罪晉之辭<lb/>
　　也<lb/>
夏四月丁巳薛伯穀卒<lb/>
　<hi>左傳</hi>薛伯穀卒同盟故書<hi>入春秋來薛始書名故傳發之</hi>
<pb n="12b"/>
晉侯使荀躒唁公于乾侯<lb/>
　<hi>左傳</hi>夏四月季孫從知伯如乾侯<hi>知伯荀躒</hi>子家子曰君與<lb/>
　之歸一慙之不忍而終身慙乎公曰諾衆曰在一言<lb/>
　矣君必逐之<hi>言晉旣憂君君一言使晉晉必逐之</hi>荀躒以晉侯之命唁<lb/>
　公且曰寡君使躒以君命討于意如意如不敢逃死<lb/>
　君其入也公曰君惠顧先君之好施及亡人將使歸<lb/>
　糞除宗祧以事君則不能見夫人已所能見夫人者<lb/>
　有如河<hi>夫人謂季孫</hi>荀躒掩耳而走曰<hi>怪公所言示不忍聽</hi>寡君其<lb/>
<pb n="13a"/>
　罪之恐敢與知魯國之難臣請復于寡君退而謂季<lb/>
　孫君怒未怠子姑歸祭<hi>歸攝君事</hi>子家子曰君以一乗入<lb/>
　于魯師季孫必與君歸公欲從之衆從者脅公不得<lb/>
　歸<hi>傳言君弱不能自主</hi>
　<hi>穀梁傳</hi>唁公不得入于魯也曰旣爲君言之矣不可者<lb/>
　意如也<lb/>
　　在晉地故不言來荀躒旣㑹意如而復以晉侯之<lb/>
　　命唁公者適歴之㑹意如願從君歸蓋恃范鞅受<lb/>
<pb n="13b"/>
　　其無咎而姑爲欺人之語荀躒隂喻其意故陽以<lb/>
　　空言勸公入以塞責及得公不能見夫人語遂藉<lb/>
　　以爲辭而意如之謀遂矣晉定公初立有嗣霸之<lb/>
　　志觀成周之城召陵之㑹則欲以師納公未嘗不<lb/>
　　出於誠而荀范表裏爲奸多方以把持之卒不得<lb/>
　　伸其志其所由來者漸矣<lb/>
秋葬薛獻公<lb/>
　<hi>附錄左傳</hi>秋吳人侵楚伐夷侵潛六<hi>夷潛六杜注皆楚邑夷在今亳州故潛城</hi>
<pb n="14a"/>
　<hi>六城俱在今壽州俱屬江南</hi>楚沈尹戌帥師救潛吳師還楚師遷<lb/>
　潛于南岡而還吳師圍弦左司馬戍<hi>卽沈尹戌</hi>右司馬稽<lb/>
　帥師救弦及豫章吳師還始用子胥之謀也<hi>謀在前年</hi>
冬黑肱以濫來奔<hi>肱公羊作弓濫杜注東海昌慮縣今昌慮故城在山東滕縣東南</hi>
　<hi>左傳</hi>冬邾黑肱以濫來奔賤而書名重地故也<hi>黒肱非命卿故</hi>
　<hi>曰賤</hi>君子曰名之不可不愼也如是夫有所有名而不<lb/>
　如其已<hi>有所謂有地也言雖有名不如無名已止也</hi>以地叛雖賤必書地<lb/>
　以名其人終爲不義弗可滅已是故君子動則思禮<lb/>
<pb n="14b"/>
　行則思義不爲利回不爲義疚或求名而不得或欲<lb/>
　蓋而名章懲不義也齊豹爲衞司寇守嗣大夫作而<lb/>
　不義其書爲盗<hi>此求名而不得也二十年豹殺衞侯兄欲求不畏强禦之名</hi>邾庶<lb/>
　其莒牟夷邾黑肱以土地出求食而已不求其名賤<lb/>
　而必書<hi>所謂欲蓋而名章也庶其奔在襄二十一年牟夷奔在五年</hi>此二物者所<lb/>
　以懲肆而去貪也<hi>齊豹書盗懲肆也三叛人書名去貪也</hi>若艱難其身<lb/>
　<hi>身爲艱難</hi>以險危大人<hi>大人在/位者</hi>而有名章徹<hi>謂得勇名</hi>攻難之<lb/>
　士將奔走之<hi>攻猶作也奔走猶赴趣也</hi>若竊邑叛君以徼大利而<lb/>
<pb n="15a"/>
　無名<hi>謂不書其人名</hi>貪冒之民將寘力焉<hi>盡力爲之無所顧憚</hi>是以春<lb/>
　秋書齊豹曰盜三叛人名以懲不義數惡無禮其善<lb/>
　志也<hi>數列也惡逆無禮皆數列而不遺記事之善者也</hi>故曰春秋之稱微而<lb/>
　顯<hi>文微而義著</hi>婉而辨<hi>辭婉而/旨别</hi>上之人能使昭明<hi>上之人謂在位</hi>
　<hi>者在位者能行其法非賤人所能</hi>善人勸焉淫人懼焉是以君子貴<lb/>
　之<lb/>
　<hi>公羊傳</hi>文何以無邾婁通濫也<hi>此邾婁黒<graphic n="KR1887" url="https://raw.githubusercontent.com/kanripo/KR-Gaiji/master/images/KR1887.png" mimeType="image/png"/>也春秋之文何以無邾婁蓋欲通</hi>
　<hi>濫爲國故使之無所繫也</hi>曷爲通濫賢者子孫宜有地也賢者孰<lb/>
<pb n="15b"/>
　謂謂叔術也<hi>叔術邾婁顔公之弟或曰羣公子</hi>何賢乎叔術讓國也<lb/>
　其讓國奈何當邾婁顔之時<hi>顔顔公也</hi>邾婁女有爲魯夫<lb/>
　人者則未知其爲武公與懿公與<hi>武懿魯二公</hi>孝公幼顔<lb/>
　淫九公子于宮中因以納賊則未知其爲魯公子與<lb/>
　邾婁公子與臧氏之母養公者也君幼則宜有養者<lb/>
　大夫之妾士之妻則未知臧氏之母者曷爲者也養<lb/>
　公者必以其子入養<hi>不離人母子因以娛公也</hi>臧氏之母聞有賊<lb/>
　以其子易公抱公以逃賊至湊公寢而弑之<hi>直抵公所寢之</hi>
<pb n="16a"/>
　<hi>處而弑之</hi>臣有鮑廣父與梁買子者<hi>二子皆魯大夫</hi>聞有賊趨而<lb/>
　至臧氏之母曰公不死也在是吾以吾子易公矣于<lb/>
　是負孝公之周愬天子天子爲之誅顔而立叔術反<lb/>
　孝公于魯顔夫人者<hi>顔公之夫人</hi>嫗盈女也國色也其言<lb/>
　曰有能爲我殺殺顔者吾爲其妻<hi>殺顔公者鮑廣父梁買子也</hi>叔<lb/>
　術爲之殺殺顔者而以爲妻有子焉謂之盰夏父者<lb/>
　其所爲有于顔者也<hi>爲顔公夫人時所生也</hi>盰幼而皆愛之<hi>叔術</hi>
　<hi>嫗盈女皆愛之</hi>食必坐二子于其側而食之有珍怪之食盱<lb/>
<pb n="16b"/>
　必先取足焉夏父曰以來人未足而盱有餘<hi>以來猶曰以是</hi>
　<hi>物來置我前也人夏父自謂言我尚未足而盱所得獨多</hi>叔術覺焉<hi>覺悟也知少時爭食長必</hi>
　<hi>爭國</hi>曰嘻此誠爾國也夫起而致國于夏父夏父受而<lb/>
　中分之叔術曰不可三分之叔術曰不可四分之叔<lb/>
　術曰不可五分之然後受之公扈子者邾婁之父兄<lb/>
　也<hi>當夫子作春秋時于邾婁君爲父兄之行公扈者氏也</hi>習乎邾婁之故其言<lb/>
　曰惡有言人之國賢若此者乎誅顔之時天子死叔<lb/>
　術起而致國于夏父當此之時邾婁人常被兵于周<lb/>
<pb n="17a"/>
　曰何故死吾天子<hi>當讓國時邾婁曽受討罪之兵于周曰何故敢以天子爲死違生時</hi>
　<hi>命而立夏父乎此天子死則讓初無妻嫂惑皃爭食之驗也</hi>通濫則文何以無邾<lb/>
　婁天下未有濫也<hi>旣通濫爲國則宜特以國見何以文無邾婁蓋以天下實未有濫國</hi>
　<hi>春秋新通之耳</hi>天下未有濫則其言以濫來奔何叔術者賢<lb/>
　大夫也絕之則爲叔術不欲絕不絕則世大夫也大<lb/>
　夫之義不得世<hi>此解不言濫黒弓意</hi>故于是推而通之也<hi>就竊邑以</hi>
　<hi>出之文推而變通之其文皆同而但無邾婁則旣可以全叔術之心亦可以無世大夫之嫌矣</hi>
　<hi>穀梁傳</hi>其不言邾黑肱何也<hi>據襄二十一年邾庶其以漆閭丘來奔言邾</hi>别<lb/>
<pb n="17b"/>
　乎邾也<hi>邾以濫邑封黑肱故别之若國</hi>其不言濫子何也<hi>據旣别之爲國則應</hi>
　<hi>書其爵</hi>非天子所封也來奔内不言叛也<lb/>
　　凡竊邑以出者雖賤必書其名懲不義也昭公在<lb/>
　　外孰受之受之者意如也不令之臣以類相從邾<lb/>
　　快黑肱接踵而至意如實爲之招也不言邾史闕<lb/>
　　文<lb/>
十有二月辛亥朔日有食之<lb/>
　<hi>左傳</hi>十二月辛亥朔日有食之是夜也趙簡子夢童子<lb/>
<pb n="18a"/>
　臝而轉以歌<hi>臝臝體也轉宛轉也</hi>旦占諸史墨曰吾夢如是今<lb/>
　而日食何也<hi>簡子之夢適與日食㑹疑咎在己故問之</hi>對曰六年及此月<lb/>
　也吳其入郢乎終亦弗克<hi>史墨知夢非日食之應故釋日食之咎而不釋夢</hi>
　入郢必以庚辰<hi>庚日有變日在辰尾故曰以庚辰定四年十一月庚辰吳入郢</hi>日月<lb/>
　在辰尾<hi>辰尾龍尾也周十二月今之十月日月合朔于辰尾而食</hi>庚午之日日始<lb/>
　有謫火勝金故弗克<hi>謫變氣也庚午十月十九日去辛亥朔四十一日雖食在辛亥</hi>
　<hi>更以始變爲占也午南方楚之位也午火庚金也日以庚午有變故災在楚楚之仇敵惟吳故知入郢必</hi>
　<hi>吳火勝金者金爲火妃夫妻相得而强楚盛之兆故終不克食在辛亥亥水也水數六故六年</hi>
<pb n="18b"/>
三十有二年春王正月公在乾侯<lb/>
　<hi>左傳</hi>三十二年春王正月公在乾侯言不能外内又不<lb/>
　能用其人也<hi>其人謂子家羈</hi>
　　三年之閒歲首皆書公在乾侯其義一也而左氏<lb/>
　　各爲之説鑿矣<lb/>
取闞<lb/>
　<hi>公羊傳</hi>闞者何邾婁之邑也曷爲不繫乎邾婁諱亟也<lb/>
　<hi>去年受濫今復取闞故以爲亟</hi>
<pb n="19a"/>
　　闞魯羣公墓之所在蓋内邑也公旅寄乾侯非有<lb/>
　　兵力特以先君墳墓在焉遣人誘而取之書此以<lb/>
　　著季氏據國公無尺土雖得魯邑猶取之於外云<lb/>
　　爾<lb/>
夏吳伐越<lb/>
　<hi>左傳</hi>夏吳伐越始用師于越也史墨曰不及四十年越<lb/>
　其有吳乎<hi>存亡之數不過三紀歲星三周三十六歲故曰不及四十年哀二十二年越滅吳去</hi>
　<hi>此三十八歲</hi>越得歲而吳伐之必受其凶<hi>此年歲在星紀星紀吳越之分</hi>
<pb n="19b"/>
　<hi>也歲星所在其國有福吳先用兵故反受其殃</hi>
　　此著吳越之始事也吳方抗楚越議其後自是吳<lb/>
　　楚越不相爲下而齊晉二大國之患專在彊臣天<lb/>
　　下之勢又一變矣<lb/>
秋七月<lb/>
冬仲孫何忌會晉韓不信齊高張宋仲幾衞世叔申鄭<lb/>
國參曹人莒人薛人杞人小邾人城成周<hi>世叔穀梁作大叔莒人下公羊有邾婁人穀梁有邾人</hi>
<pb n="20a"/>
　<hi>左傳</hi>秋八月王使富辛與石張如晉請城成周<hi>富辛石張周大</hi>
　<hi>夫敬王徙都成周以其狹小故請城之</hi>天子曰天降禍于周俾我兄弟<lb/>
　竝有亂心以爲伯父憂我一二親昵甥舅不皇啓處<lb/>
　于今十年<hi>謂二十三年二師圍郊至于今</hi>勤戍五年<hi>謂二十八年晉籍秦致諸侯之</hi>
　<hi>戍至于今</hi>余一人無日忘之閔閔焉如農夫之望歲懼以<lb/>
　待時<hi>閔閔憂貌</hi>伯父若肆大惠復二文之業弛周室之憂<lb/>
　<hi>二文謂文侯仇文公重耳弛解也</hi>徼文武之福以固盟主宣昭令名<lb/>
　則余一人有大願矣昔成王合諸侯城成周以爲東<lb/>
<pb n="20b"/>
　都崇文德焉今我欲徼福假靈于成王修成周之城<lb/>
　俾戍人無勤諸侯用寧蝥賊遠屏<hi>蝥賊喻災害</hi>晉之力也<lb/>
　其委諸伯父使伯父實重圖之俾我一人無徵怨于<lb/>
　百姓而伯父有榮施先王庸之<hi>庸功也先王之靈以爲大功</hi>范獻<lb/>
　子謂魏獻子曰與其戍周不如城之天子實云雖有<lb/>
　後事晉勿與知可也從王命以紓諸侯晉國無憂是<lb/>
　之不務而又焉從事魏獻子曰善使伯音對曰<hi>伯音韓不</hi>
　<hi>信</hi>天子有命敢不奉承以奔告于諸侯遲速衰序<hi>衰序</hi>
<pb n="21a"/>
　<hi>差次也</hi>于是焉在<hi>在周所命</hi>　冬十一月晉魏舒韓不信如<lb/>
　京師合諸侯之大夫于狄泉尋盟<hi>尋平丘盟</hi>且令城成周<lb/>
　魏子南面<hi>居君位</hi>衞彪傒曰<hi>彪傒衞大夫</hi>魏子必有大咎干<lb/>
　位以令大事非其任也詩曰敬天之怒不敢戲豫敬<lb/>
　天之渝不敢馳驅<hi>詩大雅戒王者當敬畏天之譴怒不可游戲逸豫馳驅自恣渝變也</hi>
　况敢干位以作大事乎己丑士彌牟營成周計丈數<lb/>
　<hi>計所當城之丈數</hi>揣高卑<hi>度高/曰揣</hi>度厚薄仞溝洫<hi>度深曰仞</hi>物土方<lb/>
　議遠邇<hi>物相也相取土之方面遠近之宜</hi>量事期<hi>知事幾/時畢</hi>計徒庸<hi>知用</hi>
<pb n="21b"/>
　<hi>幾人功</hi>慮材用<hi>知費幾/財用</hi>書餱糧<hi>知用幾糧食</hi>以令役于諸侯<lb/>
　屬役賦丈<hi>賦所當城丈尺</hi>書以授帥<hi>帥諸侯之大夫</hi>而效諸劉子韓<lb/>
　簡子臨之以爲成命<hi>效致也劉子王卿士簡子韓起孫不信也臨履其事以命諸侯</hi>
　<hi>經所以不書魏舒</hi>
　<hi>穀梁傳</hi>天子微諸侯不享覲天子之在者唯祭與號<hi>祭謂</hi>
　<hi>郊禘號謂稱王</hi>故諸侯之大夫相帥以城之此變之正也<lb/>
　　不曰城京師而曰城成周紀實也王城自平王東<lb/>
　　遷以來天子世世居之其城完固敬王避子朝之<lb/>
<pb n="22a"/>
　　黨居於成周遂定都焉以其狹小不足以容衆又<lb/>
　　舊爲遷殷頑民之地其城圯惡故擴而新之諸侯<lb/>
　　大夫承王命往城禮之所宜故其詞平無所予亦<lb/>
　　無貶焉<lb/>
十有二月己未公薨于乾侯<lb/>
　<hi>左傳</hi>十二月公疾徧賜大夫<hi>從公者</hi>大夫不受賜子家子<lb/>
　雙琥一環一璧輕服<hi>琥玉器刻爲虎形輕服細好之服</hi>受之大夫皆<lb/>
　受其賜己未公薨子家子反賜于府人曰吾不敢逆<lb/>
<pb n="22b"/>
　君命也大夫皆反其賜書曰公薨于乾侯言失其所<lb/>
　也　趙簡子問于史墨曰季氏出其君而民服焉諸<lb/>
　侯與之君死于外而莫之或罪也對曰物生有兩有<lb/>
　三有五有陪貳故天有三辰<hi>謂有三</hi>地有五行<hi>謂有五</hi>體<lb/>
　有左右<hi>謂有兩</hi>各有妃耦<hi>謂陪貳</hi>王有公諸侯有卿皆有<lb/>
　貳也天生季氏以貳魯侯爲日久矣民之服焉不亦<lb/>
　宜乎魯君世從其失季氏世修其勤民忘君矣雖死<lb/>
　于外其誰矜之社稷無常奉君臣無常位自古以然<lb/>
<pb n="23a"/>
　故詩曰高岸爲谷深谷爲陵<hi>詩小雅言高下有變易</hi>三后之姓<lb/>
　于今爲庶主所知也<hi>三后虞夏商</hi>在易卦雷乗乾曰大壯<lb/>
　䷡<hi>乾下震上大壯震在乾上故曰雷乗乾</hi>天之道也<hi>乾爲天子震爲諸侯而在乾上</hi>
　<hi>君臣易位臣大强壯若天上有雷</hi>昔成季友桓之季也文姜之愛子<lb/>
　也始震而卜卜人謁之曰生有嘉聞其名曰友爲公<lb/>
　室輔及生如卜人之言有文在其手曰友遂以名之<lb/>
　旣而有大功于魯<hi>立僖公</hi>受費以爲上卿至于文子武<lb/>
　子<hi>文子行父武子宿</hi>世増其業不廢舊績魯文公薨而東門<lb/>
<pb n="23b"/>
　遂殺適立庶魯君于是乎失國<hi>失國權</hi>政在季氏于此<lb/>
　君也四公矣民不知君何以得國是以爲君愼器與<lb/>
　名不可以假人<hi>器車服名爵號</hi>
　　昭公八年於外以齊晉大夫與意如聲勢相倚迭<lb/>
　　爲輔車故卒不能入史墨之言謂魯民忘君而君<lb/>
　　臣無常位以此儆君善矣然率天下之彊臣而爲<lb/>
　　簒奪之謀未必非此言啓之且愼器與名此可以<lb/>
　　責魯之先君而非所以責昭公也觀春秋始終書<lb/>
<pb n="24a"/>
　　　法皆以示尊君之義而罪臣子譏諸侯胡氏安國<lb/>
　　　徒以不能復國爲公咎過矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷五十六<lb/>
</p>
<p>
</p>
  </div>
</body>
</text>
</TEI>
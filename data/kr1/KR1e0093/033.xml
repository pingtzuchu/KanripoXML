<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷三十三<lb/>
　　成公<lb/>
　七年春王正月鼷鼠食郊牛角改卜牛鼷鼠又食其角<lb/>
　乃免牛<lb/>
　　<hi>榖梁傳</hi>不言日急辭也<hi>辭中促急不容日</hi>過有司也郊牛日展<lb/>
　　觓角而知傷<hi>觓球球然角貎</hi>展道盡矣其所以備災之道不<lb/>
　　盡也改卜牛鼷鼠又食其角又有繼之辭也<hi>前已食故曰繼</hi>
<pb n="1b"/>
　　其緩辭也曰亡乎人矣非人之所能也所以免有司<lb/>
　　之過也乃免牛乃者亡乎人之辭也免牲者為之緇<lb/>
　　衣纁裳有司𤣥端奉送至于南郊免牛亦然免牲不<lb/>
　　曰不郊免牛亦然<lb/>
　　　鼷鼠鼱鼩物之微者牛有力之畜何至為所食蓋<lb/>
　　　將祭之牲必繫於牢而設楅衡以制其角故不能<lb/>
　　　備鼠也始焉食角乃有司疎於防伺既展其傷當<lb/>
　　　知所備而又食焉則非有司之過矣許氏翰曰小<lb/>
<pb n="2a"/>
　　害大下賊上食而又食三桓子孫相繼之象也宣<lb/>
　　公有虞三桓之志至成公始弗戒矣理或然也<lb/>
吳伐郯<hi>吳始見經</hi>
　<hi>左傳</hi>七年春吳伐郯郯成季文子曰中國不振旅蠻夷<lb/>
　入伐而莫之或恤無弔者也夫<hi>言中國不能相愍恤</hi>詩曰不弔<lb/>
　昊天亂靡有定其此之謂乎<hi>詩小雅刺在上者不能弔愍下民故號天告亂</hi>
　有上不弔其誰不受亂<hi>上謂霸主</hi>吾亡無日矣君子曰知<lb/>
　懼如是斯不亡矣<lb/>
<pb n="2b"/>
　　楚始見經以州舉繼以國舉吳始見經即以國舉<lb/>
　　繼乃稱人繼乃稱爵皆舊史之文聖人因之以著<lb/>
　　世變者也吳自壽夢得申公巫臣即為楚患至是<lb/>
　　伐郯兵連上國始見於春秋晉人苐知通吳以制<lb/>
　　楚不知楚抑而吳興其患適相等耳<lb/>
　<hi>附録左傳</hi>鄭子良相成公以如晉見且拜師<hi>為楚伐鄭張本</hi>
夏五月曹伯來朝<lb/>
　<hi>左傳</hi>夏曹宣公來朝<lb/>
<pb n="3a"/>
　　曹與魯為兄弟之國徒以弱小僖文以後屢朝於<lb/>
　　魯而魯始終不聞報聘邦交之非禮槪可見矣<lb/>
不郊猶三望<lb/>
　　經書猶三望者三僖三十一年書免牲而繫以猶<lb/>
　　三望不言不郊者免牲則不郊可知矣宣三年書<lb/>
　　牛死乃不郊而繫以猶三望蓋帝牛死或扳稷牛<lb/>
　　而用之必言不郊義乃不漏若此年旣書免牛又<lb/>
　　書不郊因有閒事不可但言猶三望故以不郊起<lb/>
<pb n="3b"/>
　　之也<lb/>
秋楚公子嬰齊帥師伐鄭<lb/>
公㑹晉侯齊侯宋公衞侯曹伯莒子邾子把伯救鄭八<lb/>
月戊辰同盟于馬陵<hi>馬陵杜注衞地陽平元城縣東南有地名馬陵在今直隸大名府治</hi>
　<hi>東南</hi>
　<hi>左傳</hi>秋楚子重伐鄭師于氾<hi>氾杜注鄭地在襄城縣南</hi>諸侯救鄭鄭<lb/>
　共仲侯羽軍楚師<hi>二子鄭大夫</hi>囚鄖公鍾儀<hi>鍾儀楚鄖縣大夫</hi>獻<lb/>
　諸晉八月同盟于馬陵尋蟲牢之盟且莒服故也<hi>蟲牢</hi>
<pb n="4a"/>
　<hi>盟在五年莒本屬齊齊服故莒從之</hi>晉人以鍾儀歸囚諸軍府<hi>軍藏府也為九</hi>
　<hi>年晉侯見鍾儀張本</hi>
　　楚人頻年伐鄭橫暴憑陵之罪不待貶而見矣晉<lb/>
　　前此救鄭以大夫帥師今則國君親將合九國之<lb/>
　　君以揚軍聲故鄭恃此以不屈於楚盟蜀之後晉<lb/>
　　霸所以復延頼有此耳故晉景之時書同盟者五<lb/>
　　蓋諸侯同懼楚氛之惡欲倚晉以自固而載書以<lb/>
　　是要言耳<lb/>
<pb n="4b"/>
公至自㑹<lb/>
　　諸侯㑹而楚師退故不以救鄭至<lb/>
吳入州來<hi>州來杜注楚邑淮南下蔡縣今江南夀州北有蔡國城</hi>
　<hi>左傳</hi>楚圍宋之役<hi>在宣十四年</hi>師還子重請取于申呂以為<lb/>
　賞田王許之申公巫臣曰不可此申呂所以邑也是<lb/>
　以為賦以御北方若取之是無申呂也<hi>言申呂頼此田成邑不得</hi>
　<hi>此田則無以出兵賦而二邑壞</hi>晉鄭必至于漢王乃止子重是以怨<lb/>
　巫臣子反欲取夏姬巫臣止之遂取以行子反亦怨<lb/>
<pb n="5a"/>
　之及共王即位子重子反殺巫臣之族子閻子蕩及<lb/>
　清尹弗忌及襄老之子黑要<hi>以夏姬故竝怨黑要</hi>而分其室子<lb/>
　重取子閻之室使沈尹與王子罷分子蕩之室子反<lb/>
　取黑要與清尹之室巫臣自晉遺二子書曰爾以讒<lb/>
　慝貪惏事君而多殺不辜余必使爾罷于奔命以死<lb/>
　巫臣請使于吳晉侯許之吳子壽夢説之<hi>夀夢季札父</hi>乃<lb/>
　通吳于晉以兩之一卒適吳舎偏兩之一焉<hi>司馬法百人為</hi>
　<hi>卒二十五人為兩車九乗為小偏十五乗為大偏正義曰以兩之一謂將二十五人也又言卒謂更將百</hi>
<pb n="5b"/>
　<hi>人凡將一百二十五人適吳也舎偏謂舍一偏之車九乗也兩之一又舎二十五人也蓋畱九乗車及一</hi>
　<hi>兩二十五人令吳習之</hi>與其射御敎吳乗車敎之戰陳敎之叛<lb/>
　楚<hi>先是吳嘗屬楚</hi>寘其子狐庸焉使為行人于吳吳始伐楚<lb/>
　伐巢伐徐<hi>巢徐楚屬國</hi>子重奔命<hi>救巢徐</hi>馬陵之㑹吳入州<lb/>
　來子重自鄭奔命<hi>因伐鄭而行</hi>子重子反于是乎一歲七<lb/>
　奔命蠻夷屬于楚者吳盡取之是以始大通吳于上<lb/>
　國<lb/>
　　州來楚之附庸迤北則魯迤南而西則楚楚控州<lb/>
<pb n="6a"/>
　　來則可以禦吳吳得之則可以窺楚晉之通吳亦<lb/>
　　制楚之善策然不能自彊於政治則楚雖罷敝而<lb/>
　　吳亦爭雄於齊晉矣書吳入州來録其始事也<lb/>
冬大雩<lb/>
　<hi>榖梁傳</hi>雩不月而時非之也冬無為雩也<lb/>
　　凡雩皆因旱而舉榖梁謂冬無為雩非也周之十<lb/>
　　月正夏之八月是時不雨能無雩乎<lb/>
衞孫林父出奔晉<lb/>
<pb n="6b"/>
　<hi>左傳</hi>衞定公惡孫林父冬孫林父出奔晉<hi>林父良夫之子</hi>衞侯<lb/>
　如晉晉反戚焉<hi>戚林父邑林父出奔戚隨屬晉</hi>
　　孫氏世執衞政而自結於晉之彊家故見惡於君<lb/>
　　遂挾地以奔晉為衞患者幾四十年魯之季氏亦<lb/>
　　然晉君不能謹持操柄聽於彊家私庇諸侯之叛<lb/>
　　臣以致衞獻魯昭窮於無告而不知晉社已陰移<lb/>
　　於六卿矣履霜堅冰由來者漸豈不信與<lb/>
八年春晉侯使韓穿來言汶陽之田歸之于齊<lb/>
<pb n="7a"/>
　<hi>左傳</hi>八年春晉侯使韓穿來言汶陽之田歸之于齊季<lb/>
　文子餞之私焉<hi>私與之言</hi>曰大國制義以為盟主是以諸<lb/>
　侯懷德畏討無有貳心謂汶陽之田敝邑之舊也而<lb/>
　用師于齊使歸諸敝邑今有二命曰歸諸齊信以行<lb/>
　義義以成命小國所望而懷也信不可知義無所立<lb/>
　四方諸侯其誰不解體詩曰女也不爽士貳其行士<lb/>
　也罔極二三其德<hi>爽差也極中也詩衞風婦人怨夫不一其行喩魯事晉猶女之事夫</hi>
　<hi>不敢過差而晉有罔極之心反二三其德</hi>七年之中一與一奪二三孰甚<lb/>
<pb n="7b"/>
　焉士之二三猶喪妃耦而况霸主霸主將德是以<hi>以用</hi>
　<hi>也</hi>而二三之其何以長有諸侯乎詩曰猶之未遠是<lb/>
　用大簡<hi>猶圖也簡諫也詩大雅言王者圖事不遠故用大道諫之</hi>行父懼晉之不<lb/>
　遠猶而失諸侯也是以敢私言之<lb/>
　<hi>公羊傳</hi>來言者何内辭也脅我使我歸之也曷為使我<lb/>
　歸之鞌之戰齊師大敗齊侯歸弔死視疾七年不飲<lb/>
　酒不食肉晉侯聞之曰嘻奈何使人之君七年不飲<lb/>
　酒不食肉請皆反其所取侵地<lb/>
<pb n="8a"/>
　<hi>榖梁傳</hi>于齊緩辭也不使盡我也<hi>若曰為之請歸不使晉制命于我</hi>
　　鞌之戰晉令於齊反魯侵地故以汶陽歸魯復有<lb/>
　　二命俾歸於齊義不足以宗諸侯矣然曰來言是<lb/>
　　尚未能必魯之聽從也而魯侯微弱遂以歸齊而<lb/>
　　不能保其何能國乎<lb/>
晉欒書帥師侵蔡<lb/>
　<hi>左傳</hi>晉欒書侵蔡<hi>六年未/得志故</hi>遂侵楚獲申驪<hi>申驪楚大夫</hi>楚師<lb/>
　之還也<hi>謂六年遇于繞角時</hi>晉侵沈獲沈子揖初從知范韓也<lb/>
<pb n="8b"/>
　<hi>知莊子范文子韓獻子</hi>君子曰從善如流宜哉<hi>宜有功也</hi>詩曰愷悌<lb/>
　君子遐不作人<hi>遐逺也不語助作用也詩大雅言文王能遠用善人</hi>求善也夫<lb/>
　作人斯有功績矣是行也鄭伯將㑹晉師門于許東<lb/>
　門大獲焉<hi>過許見其無備因攻之</hi>
　　蔡逼於楚故自翟泉以後未嘗從諸侯㑹盟晉之<lb/>
　　侵蔡報楚之伐鄭也大國爭衡而小國受其敝可<lb/>
　　矜孰甚焉<lb/>
公孫嬰齊如莒<lb/>
<pb n="9a"/>
　<hi>左傳</hi>聲伯如莒逆也<hi>自為逆婦而書者因聘而逆</hi>
　　先儒謂行父如陳公孫兹如牟嬰齊如莒皆因聘<lb/>
　　而請昏納婦春秋止書曰如不許其託公以遂私<lb/>
　　非也據經所書止聘問之恆詞治經者何由知其<lb/>
　　請昏納婦而得筆削之義乎蓋事本㣲細不宜登<lb/>
　　於策書而又無害於義故略之耳<lb/>
宋公使華元來聘<lb/>
　<hi>左傳</hi>宋華元來聘聘共姬也<hi>穆姜之女成公姊妹為宋共公夫人即伯姬也</hi>
<pb n="9b"/>
　　凡列國相聘必有事焉非專行聘禮也華元之來<lb/>
　　蓋圖昏爾<lb/>
夏宋公使公孫壽來納幣<lb/>
　<hi>左傳</hi>夏宋公使公孫壽來納幣禮也<hi>納幣應使卿</hi>
　<hi>公羊傳</hi>納幣不書此何以書録伯姬也<hi>伯姬守節逮火而死賢故詳録</hi>
　<hi>其禮</hi>
　　納幣不書此何以書納幣使卿非禮也春秋於共<lb/>
　　姬之歸宋自納幣致女以及三國來媵備載而無<lb/>
<pb n="10a"/>
　　遺雖以表共姬之賢亦以志其過禮其義竝行而<lb/>
　　不相悖也<lb/>
晉殺其大夫趙同趙括<lb/>
　<hi>左傳</hi>晉趙莊姬為趙嬰之亡故譖之于晉侯<hi>趙嬰亡在五年</hi>曰<lb/>
　原屏將為亂欒郤為徵<hi>欒氏郤氏亦徵其為亂</hi>六月晉討趙同<lb/>
　趙括武從姬氏畜于公宮<hi>趙武莊姬之子莊姬晉成公女畜養也</hi>以其<lb/>
　田與祁奚韓厥言于晉侯曰成季之勲宣孟之忠<hi>成季</hi>
　<hi>趙衰宣孟趙盾</hi>而無後為善者其懼矣三代之令王皆數百<lb/>
<pb n="10b"/>
　年保天之禄夫豈無辟王頼前哲以免也<hi>辟邪辟</hi>周書<lb/>
　曰不敢侮鰥寡所以明德也<hi>周書康誥言文王不侮鰥寡而德益明欲晉景</hi>
　<hi>恤趙孤以法文王</hi>乃立武而反其田焉<lb/>
　　不去其官殺無罪也稱國以殺君與當國大臣共<lb/>
　　主之也據左氏莊姬之譖由同括之逐趙嬰則殺<lb/>
　　無罪可知矣莊姬誣同括將為亂而欒郤為徵則<lb/>
　　忌害趙氏而共成是獄可知矣<lb/>
秋七月天子使召伯來賜公命<hi>賜公羊穀梁作錫錫命止此</hi>
<pb n="11a"/>
　<hi>左傳</hi>秋召桓公來賜公命<hi>桓公周卿士即召伯</hi>
　<hi>公羊傳</hi>其稱天子何元年春王正月正也其餘皆通矣<lb/>
　<hi>天王天子皆可通稱</hi>
　<hi>穀梁傳</hi>禮有受命無來錫命錫命非正也曰天子何也<lb/>
　曰見一稱也<hi>前此未有言天子者今言天子是更見一稱</hi>
　　成公即位八年而不入見既踰五服一朝之期又<lb/>
　　未嘗有敵愾獻功之事何為而來賜命哉天子僭<lb/>
　　賞而諸侯亦不以為德自是以後錫命亦不見於<lb/>
<pb n="11b"/>
　　經矣書天子或舊史從策命之文或傳寫誤也<lb/>
　<hi>附録左傳</hi>晉侯使申公巫臣如吳假道于莒與渠丘公立<lb/>
　于池上<hi>渠丘公莒子朱也渠丘杜注邑名莒縣有蘧里今屬山東青州府</hi>曰城已惡<lb/>
　莒子曰辟陋在夷其孰以我為虞<hi>虞度也</hi>對曰夫狡焉<lb/>
　思啓封疆以利社稷者何國蔑有唯然故多大國矣<lb/>
　唯或思或縱也<hi>思謂思開封疆縱不設備</hi>勇夫重閉况國乎<hi>為明年莒</hi>
　<hi>潰傳</hi>
冬十月癸卯把叔姬卒<lb/>
<pb n="12a"/>
　<hi>左傳</hi>冬把叔姬卒來歸自把故書<lb/>
　　叔姬見出於把而來歸遂卒於魯但稱叔姬恐其<lb/>
　　同於未嫁之女故仍以把書書卒者為他日喪歸<lb/>
　　於把也<lb/>
晉侯使士燮來聘<lb/>
叔孫僑如㑹晉士燮齊人邾人伐郯<lb/>
　<hi>左傳</hi>晉士燮來聘言伐郯也以其事吳故<hi>七年郯與吳成</hi>公賂<lb/>
　之請緩師文子不可<hi>文子士燮</hi>曰君命無貳失信不立禮<lb/>
<pb n="12b"/>
　無加貨事無二成<hi>公私不兩成</hi>君後諸侯是寡君不得事<lb/>
　君也燮將復之季孫懼使宣伯帥師㑹伐郯<lb/>
　　郯之見伐於吳晉不能救及不得已而與吳成又<lb/>
　　帥諸侯以伐之晉不能制楚而徒欲服鄭不能制<lb/>
　　吳而反以責郯宜其不足以宗諸侯而魯人既知<lb/>
　　郯不當伐又屈於彊令而㑹師焉其不能立亦可<lb/>
　　知矣<lb/>
衞人來媵<lb/>
<pb n="13a"/>
　<hi>左傳</hi>衞人來媵共姬禮也凡諸侯嫁女同姓媵之異姓<lb/>
　則否<hi>必以同姓者參骨肉至親所以息陰訟</hi>
　<hi>公羊傳</hi>媵不書此何以書録伯姬也<lb/>
　<hi>榖梁傳</hi>媵淺事也不志此其志何也以伯姬之不得其<lb/>
　所故盡其事也<hi>不得其所謂災死也</hi>
　　媵伯姬也禮諸侯嫁女于諸侯以姪娣從衞人來<lb/>
　　媵非失禮也以後此齊晉來媵踰諸侯一娶九女<lb/>
　　之制故備書以志非禮若以異姓不宜來媵為義<lb/>
<pb n="13b"/>
　　則但書齊媵可矣左氏之說非也<lb/>
九年春王正月把伯來逆叔姬之喪以歸<lb/>
　<hi>左傳</hi>九年春把桓公來逆叔姬之喪請之也<hi>魯請于把</hi>把叔<lb/>
　姬卒為把故也<hi>死而反葬故卒稱把</hi>逆叔姬為我也<hi>既棄而復逆其喪明</hi>
　<hi>為魯故</hi>
　<hi>公羊傳</hi>把伯曷為來逆叔姬之喪以歸内辭也脅而歸<lb/>
　之也<lb/>
　<hi>穀梁傳</hi>傳曰夫無逆出妻之喪而為之也<hi>言其不合為而為之故書</hi>
<pb n="14a"/>
　<hi>以見其非</hi>
　　出婦未反而逆其喪非禮也女嫁未三月而卒尚<lb/>
　　歸葬於女氏之黨况出而死於母家乎把伯以叔<lb/>
　　姬為賢則初不當出以為不賢則卒不當以歸二<lb/>
　　者必居其一矣觀其初出不敢直歸之魯先朝而<lb/>
　　後歸焉則懼魯可知其逆喪以歸必魯人脅之耳<lb/>
　　内女出而歸者三郯伯姬齊子叔姬皆不書卒以<lb/>
　　無異事法不宜書非謂把叔姬賢於二姬也<lb/>
<pb n="14b"/>
公㑹晉侯齊侯宋公衞侯鄭伯曹伯莒子把伯同盟于<lb/>
蒲<hi>蒲杜注衞地在長垣縣西南</hi>
　<hi>左傳</hi>為歸汶陽之田故諸侯貳于晉<hi>歸田在前年</hi>晉人懼㑹<lb/>
　于蒲以尋馬陵之盟<hi>馬陵盟在七年</hi>季文子謂范文子曰德<lb/>
　則不競尋盟何為范文子曰勤以撫之寛以待之堅<lb/>
　強以御之明神以要之柔服而伐貳德之次也是行<lb/>
　也將始㑹吳吳人不至<hi>為十五年㑹鍾離𫝊</hi>
　　晉人以諸侯皆貳故盟蒲以固結之然諸侯之貳<lb/>
<pb n="15a"/>
　　以晉制命不信復命魯以汶陽之田歸之于齊也<lb/>
　　已則無信而要人以信慮人之異而彊之同安能<lb/>
　　保其不異哉其書同盟蓋諸侯同懼楚而晉復懼<lb/>
　　諸侯之貳故載書以是要言耳<lb/>
公至自㑹<lb/>
二月伯姬歸于宋<lb/>
　<hi>左傳</hi>二月伯姬歸于宋<lb/>
　　前書納幣後書致女及三國來媵則伯姬之歸豈<lb/>
<pb n="15b"/>
　　得不書非以伯姬之賢而特書其歸也范氏甯謂<lb/>
　　逆者非卿不書以公孫壽納幣觀之逆不應使微<lb/>
　　者諸儒以為宋公親迎亦無可據姑發所疑俟治<lb/>
　　經者考焉<lb/>
　<hi>附録左傳</hi>楚人以重賂求鄭鄭伯㑹楚公子成于鄧<hi>為晉人執</hi>
　<hi>鄭伯傳</hi>
夏季孫行父如宋致女<lb/>
　<hi>左傳</hi>夏季文子如宋致女復命公享之賦韓奕之五章<lb/>
<pb n="16a"/>
　<hi>韓奕詩大雅其五章言蹶父嫁女于韓侯為女相所居莫如韓樂以喩魯侯有蹶父之德宋公如韓侯宋</hi>
　<hi>土如韓樂</hi>穆姜出于房再拜曰<hi>穆姜伯姬毋聞文子言宋樂喜而出謝其行勞</hi>大<lb/>
　夫勤辱不忘先君以及嗣君施及未亡人先君猶有<lb/>
　望也敢拜大夫之重勤又賦緑衣之卒章而入<hi>緑衣詩邶</hi>
　<hi>風取其我思古人實獲我心喩文子言得已意</hi>
　<hi>公羊傳</hi>未有言致女者此其言致女何録伯姬也<lb/>
　<hi>榖梁傳</hi>致者不致者也婦人在家制于父既嫁制于夫<lb/>
　如宋致女是以我盡之也<hi>刺已嫁而猶以父制盡之</hi>不正故不與<lb/>
<pb n="16b"/>
　内稱也<hi>内稱謂稱使</hi>逆者微故致女詳其事賢伯姬也<lb/>
　　禮婦人三月廟見而後稱婦父母使人聘問以致<lb/>
　　成婦禮謂之致女伯姬賢魯國重之故使卿致也<lb/>
晉人來媵<lb/>
　<hi>左傳</hi>晉人來媵禮也<lb/>
　<hi>公羊傳</hi>媵不書此何以書録伯姬也<lb/>
　<hi>榖梁傳</hi>媵淺事也不志此其志何也以伯姬之不得其<lb/>
　所故盡其事也<lb/>
<pb n="17a"/>
　　亦媵伯姬也伯姬賢聞於四鄰故諸國爭媵信其<lb/>
　　無妬忌之行也<lb/>
秋七月丙子齊侯無野卒<lb/>
晉人執鄭伯<lb/>
晉欒書帥師伐鄭<lb/>
　<hi>左傳</hi>秋鄭伯如晉晉人討其貳于楚也執諸銅鞮<hi>銅鞮杜注</hi>
　<hi>晉别縣在上黨</hi>欒書伐鄭鄭人使伯蠲行成<hi>伯蠲鄭行人</hi>晉人殺<lb/>
　之非禮也兵交使在其間可也楚子重侵陳以救鄭<lb/>
<pb n="17b"/>
　<hi>陳與晉故</hi>
　<hi>榖梁傳</hi>不言戰以鄭伯也為尊者諱恥<hi>王師敗績于貿戎是也</hi>為<lb/>
　賢者諱過<hi>為齊桓諱滅項是也</hi>為親者諱疾<hi>欒書以鄭伯伐鄭不言戰是也鄭兄</hi>
　<hi>弟之國故曰親君臣交兵病莫大焉故曰疾</hi>
　<hi>附録左傳</hi>晉侯觀于軍府見鍾儀問之曰南冠而縶者誰<lb/>
　也<hi>南冠楚冠縶拘執</hi>有司對曰鄭人所獻楚囚也使稅之<hi>鄭獻</hi>
　<hi>鍾儀在七年稅解也</hi>召而弔之再拜稽首問其族對曰泠人也<lb/>
　<hi>泠人樂官</hi>公曰能樂乎對曰先父之職官也敢有二事<hi>言不</hi>
<pb n="18a"/>
　<hi>敢學他事</hi>使與之琴操南音<hi>南音楚聲</hi>公曰君王何如對曰非<lb/>
　小人之所得知也固問之對曰其為大子也師保奉<lb/>
　之以朝于嬰齊而夕于側也<hi>嬰齊令尹子重側司馬子反言其尊卿敬老</hi>
　不知其他公語范文子文子曰楚囚君子也言稱先<lb/>
　職不背本也樂操土風不忘舊也稱大子抑無私也<lb/>
　<hi>舍其近事而逺稱少小以示性所自然明至誠</hi>名其二卿尊君也不背本仁<lb/>
　也不忘舊信也無私忠也尊君敏也仁以接事信以<lb/>
　守之忠以成之敏以行之事雖大必濟君盍歸之使<lb/>
<pb n="18b"/>
　合晉楚之成公從之重為之禮使歸求成<hi>為下十二月晉楚結</hi>
　<hi>成張本</hi>
　　鄭雖貪賂從楚猶朝於晉是未告絶於晉也晉不<lb/>
　　能招攜以禮懷遠以德而拘其君伐其國戮其行<lb/>
　　成之使暴矣書人以執非霸討也殺伯蠲不書既<lb/>
　　執其君舉重而餘可略也楚侵陳以救鄭不書鄭<lb/>
　　無可救之善不與其救也<lb/>
冬十有一月葬齊頃公<lb/>
<pb n="19a"/>
楚公子嬰齊帥師伐莒庚申莒潰<lb/>
楚人入鄆<hi>鄆杜注莒别邑任公輔曰東鄆也</hi>
　<hi>左傳</hi>冬十一月楚子重自陳伐莒圍渠丘渠丘城惡衆<lb/>
　潰奔莒戊申<hi>月六日</hi>楚入渠丘莒人囚楚公子平楚人<lb/>
　曰勿殺吾歸而俘莒人殺之楚師圍莒莒城亦惡庚<lb/>
　申<hi>月十八日</hi>莒潰楚遂入鄆莒無備故也<hi>終巫臣之言</hi>君子曰<lb/>
　恃陋而不備罪之大者也備豫不虞善之大者也莒<lb/>
　恃其陋而不修城郭浹辰之間而楚克其三都無備<lb/>
<pb n="19b"/>
　也夫<hi>浹辰十二日也</hi>詩曰雖有絲麻無棄菅蒯雖有姬姜無<lb/>
　棄蕉萃凡百君子莫不代匱言備之不可以已也<hi>逸詩</hi>
　<hi>也絲麻可為布帛菅蒯草之可用以織者姬姜大國女蕉萃陋賤之人</hi>
　<hi>榖梁傳</hi>其日莒雖夷狄猶中國也大夫潰莒而之楚是<lb/>
　以知其上為事也<hi>臣以叛君為事明君臣無道</hi>惡之故謹而日之<lb/>
　也<hi>潰例月甚之故日</hi>
　　守國之道以安民為本鑿池築城必民能效死而<lb/>
　　後可守也莒恃僻陋不修城郭致楚浹辰而克其<lb/>
<pb n="20a"/>
　　三都信無備矣然兵至而民逃其上則雖有金城<lb/>
　　湯池豈足恃哉楚之伐莒以救鄭也莒同馬陵及<lb/>
　　蒲之盟晉坐視其危而莫之恤而惡鄭之從楚執<lb/>
　　其君以伐其國何以為盟主乎<lb/>
秦人白狄伐晉<lb/>
　<hi>左傳</hi>秦人白狄伐晉諸侯貳故也<lb/>
　　自滅庸以來秦楚交合而同心以謀晉晉方爭鄭<lb/>
　　楚人伐莒以撓其東故秦與狄復攻其西使晉力<lb/>
<pb n="20b"/>
　　不能支而自屈也<lb/>
鄭人圍許<lb/>
　<hi>左傳</hi>鄭人圍許示晉不急君也<hi>此秋晉執鄭伯</hi>是則公孫申謀<lb/>
　之曰我出師以圍許為將改立君者而紓晉使<hi>紓緩也勿</hi>
　<hi>亟遣使詣晉示欲更立君</hi>晉必歸君<hi>為明年晉侯歸鄭伯張本</hi>
　　鄭以晉人執其君歸咎於許而圍之且使晉知執<lb/>
　　其君為無益而速歸之也晉不能制楚庇鄭而彊<lb/>
　　以非義相要諸侯皆貳即鄭豈可以力服耶<lb/>
<pb n="21a"/>
　城中城<lb/>
　　<hi>左傳</hi>城中城書時也<lb/>
　　<hi>榖梁傳</hi>城中城者非外民也<lb/>
　　　中城者郛之内宮之外也魯懲莒之無備而潰故<lb/>
　　　懼而城之夫諸侯守在四境故楚人城郢謀國者<lb/>
　　　以為憂至城中城則其為儆守也益微矣且設險<lb/>
　　　於城郭之内將獨保其戚屬乎故榖梁以為外民<lb/>
　　　也<lb/>
<pb n="21b"/>
　　<hi>附録左傳</hi>十二月楚子使公子辰如晉報鍾儀之使請修<lb/>
　　好結成<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷三十三<lb/>
</p>
<p>
</p>
  </div>
</body>
</text>
</TEI>
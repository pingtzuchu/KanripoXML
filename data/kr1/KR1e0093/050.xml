<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷五十<lb/>
　　昭公<lb/>
　九年春叔弓㑹楚子于陳<lb/>
　　<hi>左傳</hi>九年春叔弓宋華亥鄭游吉衛趙黶㑹楚子于陳<lb/>
　　　此與宣十五年公孫歸父㑹楚子于宋同楚子在<lb/>
　　　彼魯自使卿徃修禮致敬非楚子召之使㑹也<lb/>
　許遷于夷<lb/>
<pb n="1b"/>
　　<hi>左傳</hi>二月庚申楚公子棄疾遷許于夷實城父<hi>時改城父為夷</hi>
　　<hi>杜注城父縣屬譙郡今江南亳州東南有城父故城</hi>取州來淮北之田以益之<lb/>
　　伍舉授許男田然丹遷城父人于陳以夷濮西田益<lb/>
　　之<hi>以夷田在濮水西者與城父人</hi>遷方城外人于許<hi>成十五年許遷于葉因謂之許</hi>
　　<hi>今許遷于夷故以方城外人實其處傳言靈王使民不安</hi>
　　　許世服於楚而畏鄭欲遷都近楚故以自遷為文<lb/>
　　　若楚彊之則當書楚人遷許如宋人遷宿齊人遷<lb/>
　　　陽<lb/>
<pb n="2a"/>
　<hi>附録左傳</hi>周甘人與晉閻嘉爭閻田<hi>甘人甘大夫襄也閻嘉晉閻縣大夫</hi>晉<lb/>
　梁丙張趯率隂戎伐潁<hi>隂戎杜注陸渾之戎潁杜注周邑</hi>王使詹桓<lb/>
　伯辭于晉<hi>辭責讓之桓伯周大夫</hi>曰我自夏以后稷魏駘芮岐<lb/>
　畢吾西土也<hi>在夏世以后稷功受此五國為西土之長駘杜注在始平武功縣所治釐城縣</hi>
　<hi>今屬陜西乾州古釐城在縣南</hi>及武王克商蒲姑商奄吾東土也<hi>蒲姑</hi>
　<hi>杜注樂安博昌縣北有蒲姑城今蒲姑故城在山東博興縣東南</hi>巴濮楚鄧吾南土<lb/>
　也肅慎燕亳吾北土也<hi>肅慎杜注在𤣥莬北三千餘里孔疏𤣥莬在遼東北今屬</hi>
　<hi>盛京</hi>吾何邇封之有文武成康之建母弟以蕃屏周亦<lb/>
<pb n="2b"/>
　其廢隊是為豈如弁髦而因以敝之<hi>弁謂緇布冠髦謂童子垂髦凡</hi>
　<hi>加冠之禮先用緇布冠斂括垂髦三加之後去緇布冠不復用故言因以敝之</hi>先王居檮杌<lb/>
　于四裔以禦螭魅<hi>言檮杌畧舉四凶之一</hi>故允姓之姦居于瓜<lb/>
　州<hi>允姓隂戎之祖與三苗俱放三危者</hi>伯父惠公歸自秦而誘以來<hi>僖二</hi>
　<hi>十二年秦晉遷陸渾之戎于伊川</hi>使偪我諸姬入我郊甸則戎焉取<lb/>
　之戎有中國誰之咎也<hi>咎在晉</hi>后稷封殖天下今戎制<lb/>
　之不亦難乎<hi>后稷修封彊殖五榖今戎得之唯以畜牧</hi>伯父圖之我在伯<lb/>
　父猶衣服之有冠冕木水之有本原民人之有謀主<lb/>
<pb n="3a"/>
　也<hi>民人謀主宗族之師長</hi>伯父若裂冠毁冕㧞夲塞原專棄謀<lb/>
　主雖戎狄其何有余一人叔向謂宣子曰文之伯也<lb/>
　豈能改物<hi>言未能改正朔易服色</hi>翼戴天子而加之以共自文<lb/>
　以來世有衰徳而暴滅宗周以宣示其侈諸侯之貳<lb/>
　不亦宜乎且王辭直子其圗之宣子說王有姻䘮使<lb/>
　趙成如周弔且致閻田與襚反潁俘王亦使賓滑執<lb/>
　甘大夫襄以說于晉<hi>賓滑周大夫</hi>晉人禮而歸之<lb/>
夏四月陳災<hi>災公羊榖梁作火</hi>
<pb n="3b"/>
　<hi>左傳</hi>夏四月陳災鄭禆竈曰五年陳將復封封五十二<lb/>
　年而遂亡子産問其故對曰陳水屬也<hi>陳顓頊之後故為水屬</hi>
　火水妃也<hi>火畏水故謂之妃</hi>而楚所相也<hi>相治也楚之先祝融為髙辛氏火正</hi>
　<hi>主治火事</hi>今火出而火陳<hi>火心星也火出于周為五月而以四月出者以長厯推前年誤</hi>
　<hi>置閏</hi>逐楚而建陳也<hi>水得妃/而興</hi>妃以五成故曰五年<hi>妃合也五</hi>
　<hi>行各相妃合得五而成故五歲而陳復封為十三年陳侯吳歸于陳傳</hi>歲五及鶉火而<lb/>
　後陳卒亡楚克有之天之道也故曰五十二年<hi>是歲歳在</hi>
　<hi>星紀五歳及大梁而陳復封自大梁四歳而及鶉火後四周四十八歳凡五及鶉火五十二年天數以五</hi>
<pb n="4a"/>
　<hi>為紀故五及鶉火火盛水衰</hi>
　<hi>公羊傳</hi>陳已滅矣其言陳火何存陳也曰存陳悕矣<hi>悕悲</hi>
　<hi>也</hi>曷為存陳滅人之國執人之罪人<hi>罪人招也</hi>殺人之賊<lb/>
　<hi>孔瑗弑君賊也</hi>葬人之君若是則陳存悕矣<hi>楚為無道託討賊行義陳臣子</hi>
　<hi>辟門虚心待之而滅其國悲之也</hi>
　<hi>榖梁傳</hi>國曰災邑曰火火不志此何以志閔陳而存之<lb/>
　也<lb/>
　　陳已滅於楚而春秋猶書陳災猶邶鄘已滅於衞<lb/>
<pb n="4b"/>
　　而删詩仍其故號所以存先王之建國也凡外災<lb/>
　　告則書楚已縣陳使穿封戍守之必不遣使告於<lb/>
　　諸侯蓋叔弓㑹楚子于陳目擊其事歸語陳故而<lb/>
　　魯史書之耳<lb/>
　<hi>附錄左傳</hi>晉荀盈如齊逆女<hi>自為/逆</hi>還六月卒于戯陽<hi>戯陽杜注</hi>
　<hi>魏郡内黄縣北有戯陽城</hi>殯于絳未葬晉侯飲酒樂膳宰屠蒯趨<lb/>
　入請佐公使尊<hi>執尊酌酒</hi>許之而遂酌以飲工<hi>工樂師師曠也</hi>曰<lb/>
　女為君耳將司聰也<hi>樂所以聰耳</hi>辰在子卯謂之疾日<hi>疾惡</hi>
<pb n="5a"/>
　<hi>也紂以甲子䘮桀以乙卯亡故國君以為忌日</hi>君徹宴樂學人舍業<hi>學人謂習樂之</hi>
　<hi>人</hi>為疾故也君之卿佐是謂股肱股肱或虧何痛如<lb/>
　之女弗聞而樂是不聰也又飲外嬖嬖叔<hi>外都大夫之嬖者</hi>
　曰女為君目將司明也<hi>職在外故主視</hi>服以旌禮禮以行事<lb/>
　事有其物<hi>物類也</hi>物有其容<hi>容貌也</hi>今君之容非其物也<lb/>
　<hi>有卿佐之䘮而作樂歡㑹故曰非其物</hi>而女不見是不明也亦自飲也<lb/>
　曰味以行氣氣以實志<hi>氣和則志充</hi>志以定言<hi>在心為志發口為言</hi>
　言以出令臣實司味二御失官而君弗命臣之罪也<lb/>
<pb n="5b"/>
　<hi>工與嬖叔侍御君者失官不聰明</hi>公說徹酒初公欲廢知氏而立其<lb/>
　外嬖為是悛而止秋八月使荀躒佐下軍以說焉<hi>荀躒</hi>
　<hi>盈之子知文子也佐下軍代父也</hi>
秋仲孫貜如齊<lb/>
　<hi>左傳</hi>孟僖子如齊殷聘禮也<lb/>
冬築郎囿<lb/>
　<hi>左傳</hi>冬築郎囿書時也季平子欲其速成也叔孫昭子<lb/>
　曰詩曰經始勿亟庶民子來<hi>詩大雅言文王始經營靈臺非急疾之衆民自</hi>
<pb n="6a"/>
　<hi>以子義來歡樂為之</hi>焉用速成其以勦民也無囿猶可無民其<lb/>
　可乎<lb/>
　　季孫既竊魯國又欲離公於民故娛公以耳目之<lb/>
　　觀而亟督其功役公尚不悟故他日見逐傳載如<lb/>
　　釋重負之言必季氏之誣辭乆而不能辨也<lb/>
十年春王正月<lb/>
　<hi>附錄左傳</hi>十年春王正月有星出于婺女<hi>客星也不書非孛</hi>鄭禆<lb/>
　竈言于子産曰七月戊子晉君將死今茲歳在顓頊<lb/>
<pb n="6b"/>
　之虚<hi>歲歳星也顓頊之虚為𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>
                    </hi>姜氏任氏實守其地<hi>姜齊姓任薛姓齊薛</hi>
　<hi>二國守𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>之地</hi>居其維首而有妖星焉告邑姜也<hi>客星居/𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>之</hi>
　<hi>維首邑姜齊大公女晉唐叔之母星占婺女為既嫁之女織女為處女邑姜齊之既嫁女妖星在婺女齊</hi>
　<hi>得歲故知禍歸邑姜</hi>邑姜晉之妣也天以七紀<hi>二十八宿四七</hi>戊子逢<lb/>
　公以登星斯于是乎出<hi>逢公殷諸侯居齊地者逢公將死妖星出婺女時非歲星</hi>
　<hi>所在故齊自當禍而以戊子日卒</hi>吾是以譏之<hi>為晉侯彪卒傳</hi>
夏齊欒施來奔<hi>齊公羊作晉</hi>
　<hi>左傳</hi>齊惠欒髙氏皆耆酒<hi>欒髙二族皆出惠公</hi>信内多怨強于陳<lb/>
<pb n="7a"/>
　鮑氏而惡之夏有告陳桓子曰子旗子良將攻陳鮑<lb/>
　亦告鮑氏桓子授甲而如鮑氏遭子良醉而騁<hi>欲及子良</hi>
　<hi>醉故聘告鮑文子</hi>遂見文子<hi>文子/鮑國</hi>則亦授甲矣使視二子<hi>二子</hi>
　<hi>子旗子良</hi>則皆將飲酒桓子曰彼雖不信<hi>彼傳言者</hi>聞我授甲<lb/>
　則必逐我及其飲酒也先伐諸陳鮑方睦遂伐欒髙<lb/>
　氏子良曰先得公陳鮑焉徃<hi>欲以公自輔助</hi>遂伐虎門<hi>欲入公不</hi>
　<hi>聽故伐公門</hi>晏平仲端委立于虎門之外四族召之無所<lb/>
　徃<hi>四族欒髙陳鮑</hi>其徒曰助陳鮑乎曰何善焉助欒髙乎曰<lb/>
<pb n="7b"/>
　庸愈乎然則歸乎曰君伐焉歸公召之而後入公卜<lb/>
　使王黑以靈姑銔率吉請斷三尺焉而用之<hi>王黒齊大夫靈</hi>
　<hi>姑銔公旗名斷三尺不敢與君同</hi>五月庚辰戰于稷<hi>稷杜注祀后稷之處六國時齊</hi>
　<hi>有稷下館在今山東臨淄縣西</hi>欒髙敗又敗諸莊<hi>莊六軌之道</hi>國人追之<lb/>
　又敗諸鹿門<hi>鹿門齊城門</hi>欒施髙彊來奔陳鮑分其室晏<lb/>
　子謂桓子必致諸公讓徳之主也讓之謂懿徳凡有<lb/>
　血氣皆有争心故利不可強<hi>不可強取</hi>思義為愈義利之<lb/>
　夲也藴利生孽<hi>藴畜也孽妖害也</hi>姑使無藴乎可以滋長桓<lb/>
<pb n="8a"/>
　子盡致諸公而請老于莒<hi>莒杜注齊邑</hi>桓子召子山<hi>子山子商</hi>
　<hi>子周襄三十一年子尾所逐羣公子</hi>私具幄幕器用從者之衣屨而反<lb/>
　棘焉<hi>棘杜注子山故邑齊國西安縣東有㦸里亭後漢志作棘里今臨淄縣西北有棘里亭</hi>子<lb/>
　商亦如之而反其邑子周亦如之而與之夫于<hi>子周夲無</hi>
　<hi>邑故更與之夫于杜注濟南於陵縣西北有于亭今於陵城在山東長山縣南</hi>反子城子公<lb/>
　公孫捷<hi>三子八年子旗所逐</hi>而皆益其禄凡公子公孫之無禄<lb/>
　者私分之邑國之貧約孤寡者私與之粟曰詩云陳<lb/>
　錫載周能施也<hi>詩大雅言文王能布陳大利以賜天下行之周徧</hi>桓公是以<lb/>
<pb n="8b"/>
　霸公與桓子莒之旁邑辭穆孟姬為之請髙唐陳氏<lb/>
　始大<hi>穆孟姬景公母傳言陳氏所以興</hi>
　　髙彊不書非卿也欒髙陳鮑以私憾生爭至動干<lb/>
　　戈於國中不忌其君之故也陳氏遂階此以竊國<lb/>
　　有國者之操柄可不謹與<lb/>
秋七月季孫意如叔弓仲孫貜帥師伐莒<hi>意公羊作隠後同</hi>
　<hi>左傳</hi>秋七月平子伐莒取郠<hi>卑子卽季孫意如郠杜注莒邑當在今山東沂水縣</hi>
　<hi>界</hi>獻俘始用人于亳社<hi>以人祭殷社</hi>臧武仲在齊聞之曰<lb/>
<pb n="9a"/>
　周公其不饗魯祭乎周公饗義魯無義詩曰徳音孔<lb/>
　昭視民不佻<hi>詩小雅佻偷也言明徳君子必愛民不敢偷薄</hi>佻之謂甚矣而<lb/>
　壹用之將誰福哉<hi>壹同也同人于畜牲</hi>
　　既舍中軍公室無兵三家各帥其衆故竝書於䇿<lb/>
　　叔弓在行或曰所將乃叔孫氏之兵雖曰家徒猶<lb/>
　　使公臣帥之以此見婼之賢也或曰婼居守而叔<lb/>
　　弓佐意如也自是訖春秋魯有四卿而權歸三家<lb/>
　　公若寄寓矣<lb/>
<pb n="9b"/>
戊子晉侯彪卒<lb/>
　<hi>左傳</hi>戊子晉平公卒<hi>如禆竈之言</hi>鄭伯如晉及河晉人辭之<lb/>
　游吉遂如晉<hi>禮諸侯不相弔故辭</hi>
九月叔孫舍如晉葬晉平公<lb/>
　<hi>左傳</hi>九月叔孫婼齊國弱宋華定衛北宮喜鄭罕虎許<lb/>
　人曹人莒人邾人滕人薛人杞人小邾人如晉葬平<lb/>
　公也<hi>經不書諸侯大夫者非盟㑹</hi>鄭子皮將以幣行<hi>見新君之贄</hi>子産<lb/>
　曰䘮焉用幣用幣必百兩<hi>載幣用車百乘</hi>百兩必千人千人<lb/>
<pb n="10a"/>
　至將不行<hi>行用也</hi>不行必盡用之<hi>不得見新君將自費用盡</hi>㡬千人<lb/>
　而國不亡<hi>言千人之費不可數</hi>子皮固請以行既葬諸侯之大<lb/>
　夫欲因見新君叔孫昭子曰非禮也弗聽叔向辭之<lb/>
　曰大夫之事畢矣<hi>送葬禮畢</hi>而又命孤孤斬焉在衰絰之<lb/>
　中其以嘉服見則喪禮未畢其以喪服見是重受弔<lb/>
　也大夫將若之何皆無辭以見子皮盡用其幣歸謂<lb/>
　子羽曰非知之實難將在行之夫子知之矣我則不<lb/>
　足<hi>言已由子産之戒既知其不可而遂行之是我之不足</hi>書曰欲敗度縱敗禮<lb/>
<pb n="10b"/>
　<hi>商書大甲篇</hi>我之謂矣夫子知度與禮矣我實縱欲而不<lb/>
　能自克也昭子至自晉大夫皆見髙彊見而退昭子<lb/>
　語諸大夫曰為人子不可不慎也哉昔慶封亡子尾<lb/>
　多受邑而稍致諸君君以為忠而甚寵之將死疾于<lb/>
　公宮輦而歸君親推之其子不能任是以在此忠為<lb/>
　令徳其子弗能任罪猶及之難不慎也喪夫人之力<lb/>
　<hi>夫人謂子尾</hi>棄徳曠宗以及其身不亦害乎詩曰不自我<lb/>
　先不自我後其是之謂乎<hi>詩小雅言禍亂不在他正當己身以喻髙彊身自取</hi>
<pb n="11a"/>
　<hi>此禍</hi>
十有二月甲子宋公成卒<hi>成公羊作戍</hi>
　<hi>左傳</hi>冬十二月宋平公卒初元公惡寺人柳欲殺之<hi>元公</hi>
　<hi>平公大子佐也</hi>及喪柳熾炭于位<hi>以温/地</hi>將至則去之<hi>使公坐其處</hi>
　比葬又有寵<hi>言元公好惡無常</hi>
十有一年春王二月叔弓如宋葬宋平公<hi>二月公羊作正月</hi>
　<hi>左傳</hi>十一年春王二月叔弓如宋葬平公也<lb/>
夏四月丁已楚子䖍誘蔡侯般殺之于申<hi>䖍榖梁或作乾</hi>
<pb n="11b"/>
　<hi>左傳</hi>景王問于萇𢎞曰<hi>萇𢎞周大夫</hi>今兹諸侯何實吉何實<lb/>
　凶對曰蔡凶此蔡侯般弑其君之歳也歳在豕韋弗<lb/>
　過此矣<hi>襄三十年蔡世子般弑其君歲在豕韋至今十三歳歳復在豕韋</hi>楚將有之<lb/>
　然壅也<hi>壅積其惡</hi>歳及大梁蔡復楚凶天之道也<hi>楚靈王弑立之</hi>
　<hi>年歲在大梁至昭十三年歲復在大梁羙惡周必復故知楚凶</hi>楚子在申召蔡靈侯<lb/>
　靈侯將往蔡大夫曰王貪而無信唯蔡于感<hi>恨其不服順</hi>
　今幣重而言甘誘我也不如無往蔡侯不可三月丙<lb/>
　申楚子伏甲而饗蔡侯于申醉而執之夏四月丁已<lb/>
<pb n="12a"/>
　殺之刑其士七十人<lb/>
　<hi>公羊傳</hi>楚子䖍何以名絶曷為絶之為其誘討也此討<lb/>
　賊也<hi>蔡侯般弑父而立</hi>雖誘之則曷為絶之懷惡而討不義<lb/>
　君子不予也<lb/>
　<hi>榖梁傳</hi>何為名之也夷狄之君誘中國之君而殺之故<lb/>
　謹而名之也稱時稱月稱日稱地謹之也<lb/>
　　蔡般覆載不容之賊人人得而誅之聖人乃名楚<lb/>
　　䖍而爵蔡般何也楚䖍身為簒弑春秋之義不以<lb/>
<pb n="12b"/>
　　亂治亂且既與般㑹申又再㑹伐吳豈以般為賊<lb/>
　　哉今謀取其國重幣甘言誘以㑹而殺之則為誘<lb/>
　　蔡侯殺之于申而已至般之罪己前見苟有人心<lb/>
　　者皆知其宜絶也而蔡之臣子奉以為君魯弔其<lb/>
　　喪諸侯數與之㑹成其為君乆矣故不從州吁無<lb/>
　　知之例而以爵書所以著諸侯之罪也<lb/>
楚公子棄疾帥師圍蔡<lb/>
　<hi>左傳</hi>公子棄疾帥師圍蔡韓宣子問于叔向曰楚其克<lb/>
<pb n="13a"/>
　乎對曰克哉蔡侯獲罪于其君<hi>謂弑逆</hi>而不能其民天<lb/>
　將假手于楚以斃之何故不克然肸聞之不信以幸<lb/>
　不可再也楚王奉孫吳以討于陳曰将定而國陳人<lb/>
　聽命而遂縣之<hi>事在八年</hi>今又誘蔡而殺其君以圍其國<lb/>
　雖幸而克必受其咎弗能乆矣桀克有緡以䘮其國<lb/>
　紂克東夷而隕其身楚小位下而亟暴于二王能無<lb/>
　咎乎天之假助不善非祚之也厚其凶惡而降之罰<lb/>
　也且譬之如天其有五材而將用之力盡而敝之是<lb/>
<pb n="13b"/>
　以無極不可沒振<hi>金木水火土五者為物用乆則必敝盡敝盡則棄捐故言無拯拯猶</hi>
　<hi>救助也不可沒振猶沒不可復振</hi>
　　滅不言圍蔡人效死固守以待諸侯之救故書圍<lb/>
　　以病晉也<lb/>
五月甲申夫人歸氏薨<lb/>
　<hi>左傳</hi>五月齊歸薨<hi>胡女歸姓齊諡也敬歸之娣昭公之母</hi>
大蒐于比蒲<lb/>
　<hi>左傳</hi>大蒐于比蒲非禮也<lb/>
<pb n="14a"/>
　<hi>公羊傳</hi>大蒐者何簡車徒也何以書蓋以罕書也<lb/>
　　魯之大蒐已為僭禮况齊歸未葬乎蓋方是時魯<lb/>
　　君若寄寓君自有䘮三家自蒐以為與公室無與<lb/>
　　也三家據國乆之而民亦忘君此陽州之孫季氏<lb/>
　　所以晏然而魯衆亦安之若素與<lb/>
仲孫貜㑹邾子盟于祲祥<hi>祲祥公羊作侵羊祲祥杜注地闕</hi>
　<hi>左傳</hi>孟僖子㑹邾莊公盟于祲祥修好禮也泉丘人有<lb/>
　女<hi>泉丘杜注魯邑當在今山東寜陽泗水間</hi>夢以其帷幕孟氏之廟遂奔<lb/>
<pb n="14b"/>
　僖子其僚從之<hi>鄰女為僚友者隨而奔</hi>盟于清丘之社曰有子<lb/>
　無相棄也<hi>二女自共盟</hi>僖子使助薳氏之簉<hi>簉副倅也禮有副車倅車</hi>
　<hi>皆副貳之車也薳氏之女先為僖子副妾别居在外故僖子納泉丘人女令副助之</hi>反自祲祥<lb/>
　宿于薳氏生懿子及南宮敬叔于泉丘人其僚無子<lb/>
　使字敬叔<hi>字養也</hi>
　　邾魯之争為日已乆自襄之季年邾子來朝昭元<lb/>
　　年魯㑹邾葬至是盟于祲祥以修舊好君有大喪<lb/>
　　而季氏大蒐於國中孟孫㑹盟於境外不惟魯人<lb/>
<pb n="15a"/>
　　不知有君而鄰國亦不知魯之有君矣<lb/>
秋季孫意如㑹晉韓起齊國弱宋華亥衛北宮佗鄭罕<lb/>
虎曹人杞人于厥憖<hi>厥憖公羊作屈銀杜注地闕</hi>
　<hi>左傳</hi>楚師在蔡<hi>向四月之師</hi>晉荀吳謂韓宣子曰不能救陳<lb/>
　又不能救蔡物以無親<hi>人情所以不附</hi>晉之不能亦可知也<lb/>
　己為盟主而不恤亡國將焉用之秋㑹于厥憖謀救<lb/>
　蔡也鄭子皮將行子産曰行不逺不能救蔡也蔡小<lb/>
　而不順楚大而不徳天將棄蔡以壅楚盈而罰之蔡<lb/>
<pb n="15b"/>
　必亡矣且䘮君而能守者鮮矣三年王其有咎乎羙<lb/>
　惡周必復王惡周矣<hi>元年楚子弑君而立歲在大梁後二年十三歲歲星周復于大</hi>
　<hi>梁</hi>晉人使狐父請蔡于楚弗許<hi>狐父晉大夫</hi>
　　宋之盟以弭兵召諸侯楚背盟肆暴晉合八國之<lb/>
　　大夫縱不能如次陘之師聲罪致討亦可以大義<lb/>
　　責楚所以使狐父往請重自卑屈而楚弗許者由<lb/>
　　陳蔡有弑君之禍晉皆不討諸侯離心而楚借討<lb/>
　　亂以為名晉人雖欲執辭申義其勢不能且諸卿<lb/>
<pb n="16a"/>
　　各營其私莫肯盡力於國事故為楚所料也三綱<lb/>
　　軍政之夲豈不信與<lb/>
　<hi>附錄左傳</hi>單子㑹韓宣子于戚<hi>單子單成公</hi>視下言徐叔向曰<lb/>
　單子其將死乎朝有著定<hi>著定朝内列位常處謂之表著</hi>㑹有表<hi>野㑹</hi>
　<hi>設表以為位</hi>衣有襘帯有結<hi>禬領㑹結帶結也</hi>㑹朝之言必聞于<lb/>
　表著之位所以昭事序也視不過結襘之中所以道<lb/>
　容貎也言以命之容貎以明之失則有闕今單子為<lb/>
　王官伯而命事于㑹視不登帶言不過歩貌不道容<lb/>
<pb n="16b"/>
　而言不昭矣不道不共不昭不從<hi>貌正曰共言順曰從</hi>無守氣<lb/>
　矣<hi>為是年冬單子卒起夲</hi>
九月己亥葬我小君齊歸<lb/>
　<hi>左傳</hi>九月葬齊歸公不慼晉士之送葬者歸以語史趙<lb/>
　史趙曰必為魯郊<hi>言昭公必出在郊野不能有國</hi>侍者曰何故曰歸<lb/>
　姓也不思親祖不歸也<hi>姓生也言不思親則不為祖考所歸佑</hi>叔向曰<lb/>
　魯公室其卑乎君有大䘮國不廢蒐<hi>指比蒲</hi>有三年之<lb/>
　䘮而無一日之慼國不恤喪不忌君也君無慼容不<lb/>
<pb n="17a"/>
　顧親也國不忌君君不顧親能無卑乎殆失其國<hi>為二</hi>
　<hi>十五年公孫于齊傳</hi>
　<hi>公羊傳</hi>齊歸者何昭公之母也<lb/>
冬十有一月丁酉楚師滅蔡執蔡世子有以歸用之<hi>有榖</hi>
　<hi>梁作友</hi>
　<hi>左傳</hi>冬十一月楚子滅蔡用隱大子于岡山<hi>蔡世子有諡隱靈公</hi>
　<hi>之子蔡侯廬之父</hi>申無宇曰不祥五牲不相為用况用諸侯<lb/>
　乎王必悔之<lb/>
<pb n="17b"/>
　<hi>公羊傳</hi>此未踰年之君也其稱世子何不君靈公不成<lb/>
　其子也<hi>靈公弑逆春子亦不得為</hi>　<hi>不與其為君故其君以繼其父也</hi>不君靈公<lb/>
　則曷為不成其子誅君之子不立非怒也無繼也<hi>父誅</hi>
　<hi>子當絶</hi>惡乎用之用之防也其用之防奈何蓋以築防<lb/>
　也<hi>持其足以頭築防惡不以道</hi>
　<hi>榖梁傳</hi>此子也<hi>諸侯在䘮稱子</hi>其曰世子何也不與楚殺也一<lb/>
　事註乎志<hi>有一暴虐之事必筆之于書</hi>所以惡楚子也<lb/>
　　書滅書執書以歸用之詳其事以重楚惡也滅而<lb/>
<pb n="18a"/>
　　以歸未有言執者言執弗臣之辭也沈子嘉書以<lb/>
　　歸殺之既降服也有稱世子父死國危不忍立乎<lb/>
　　其位也父母之仇不共戴天與民守國效死不降<lb/>
　　至於力屈就擒虐用其身而不顧也則有之為世<lb/>
　　子之道得矣<lb/>
　<hi>附録左傳</hi>十二月單成公卒<hi>終叔向之言</hi>　楚子城陳蔡不羮<lb/>
　<hi>不羮有二杜注襄城縣東南有不羮城定陵西北有不羮亭今按在河南襄城縣東南者西不羮也在舞</hi>
　<hi>陽縣北者東不羮即定陵之不羮亭也</hi>使棄疾為蔡公王問于申無宇<lb/>
<pb n="18b"/>
　曰棄疾在蔡何如對曰擇子莫如父擇臣莫如君鄭<lb/>
　莊公城櫟而寘子元焉使昭公不立<hi>子元鄭公子莊公寘子元于櫟</hi>
　<hi>桓十五年厲公因之以殺櫟大夫檀伯遂居櫟卒使昭公不安位而見殺</hi>齊桓公城榖而<lb/>
　寘管仲焉至于今賴之<hi>城榖在莊三十二年</hi>臣聞五大不在邊<lb/>
　五細不在庭<hi>古者以五行建官故曰五官五官之長專盛過節則不可居邊細弱不勝任亦</hi>
　<hi>不可居朝庭</hi>親不在外羇不在内今棄疾在外鄭丹在内<lb/>
　<hi>襄十九年丹奔楚</hi>君其少戒王曰國有大城何如對曰鄭京<lb/>
　櫟實殺曼伯<hi>曼伯檀伯也厲公取櫟又并京</hi>宋蕭亳實殺子游<hi>在莊十二</hi>
<pb n="19a"/>
　<hi>年</hi>齊渠丘實殺無知<hi>在莊九年渠丘杜注雍廩邑齊國西安縣</hi>衛蒲戚實<lb/>
　出獻公<hi>蒲杜注甯殖邑戚杜注孫林父邑出獻公在襄十四年</hi>若由是觀之則<lb/>
　害于國末大必折尾大不掉君所知也<hi>為十三年陳蔡作亂傳</hi>
十有二年春齊髙偃帥師納北燕伯于陽<hi>陽杜注陽即唐燕别邑中</hi>
　<hi>山有唐縣今直𨽻唐縣東有故城是也</hi>
　<hi>左傳</hi>十二年春齊髙偃納北燕伯款于唐因其衆也<lb/>
　<hi>公羊傳</hi>伯于陽者何公子陽生也子曰我乃知之矣<hi>子謂</hi>
　<hi>孔子乃乃是歳也時孔子年二十三具知其事</hi>在側者曰子苟知之何以不<lb/>
<pb n="19b"/>
　革曰如爾所不知何<hi>如猶奈也蓋子以見而改之人以不見而疑之非所以傳信故</hi>
　<hi>寜因而不革所以教天下之愼也</hi>春秋之信史也其序則齊桓晉文<lb/>
　其㑹則主㑹者為之也其辭則丘有罪焉爾<lb/>
　<hi>榖梁傳</hi>納者内不受也燕伯之不名何也不以髙偃挈<lb/>
　燕伯也<lb/>
　　款之出書名共國也納之則不名正君臣之分也<lb/>
　　燕伯入陽衛侯入夷儀皆為亂臣所迫逐因大國<lb/>
　　之力而入故書法同不得入於國為在國之臣子<lb/>
<pb n="20a"/>
　　所拒也<lb/>
三月壬申鄭伯嘉卒<lb/>
　<hi>左傳</hi>三月鄭簡公卒將為葬除<hi>除葬/道</hi>及游氏之廟<hi>游氏子大</hi>
　<hi>叔族</hi>將毁焉子大叔使其除徒執用以立而無庸毁<hi>用毁</hi>
　<hi>廟具</hi>曰子産過女而問何故不毁乃曰不忍廟也諾將<lb/>
　毁矣<hi>教毁廟者之辭</hi>既如是子産乃使辟之司墓之室有當<lb/>
　道者<hi>司墓之室掌公墓大夫徒屬之家</hi>毁之則朝而塴弗毁則日中<lb/>
　而塴<hi>塴下棺</hi>子大叔請毁之曰無若諸侯之賓何<hi>不欲乆㽞</hi>
<pb n="20b"/>
　<hi>賓</hi>子産曰諸侯之賓能來㑹吾䘮豈憚日中無捐于<lb/>
　賓而民不害何故不為遂弗毁日中而葬君子謂子<lb/>
　産于是乎知禮禮無毁人以自成也<lb/>
夏宋公使華定來聘<lb/>
　<hi>左傳</hi>夏宋華定來聘通嗣君也<hi>宋元公新立</hi>享之為賦蓼蕭<lb/>
　弗知又不答賦<hi>蓼蕭詩小雅義取燕笑語兮是以有譽處兮樂與華定燕語也又曰既見</hi>
　<hi>君子為龍為光欲以寵光賓也又曰宜兄宜弟令徳夀凱言賓有令徳可以夀樂也又曰和鸞雍雍萬福</hi>
　<hi>攸同言欲與賓同福禄也</hi>昭子曰必亡宴語之不懷<hi>懷思也</hi>寵光之<lb/>
<pb n="21a"/>
　不宣<hi>宣楊也</hi>令徳之不知同福之不受將何以在<hi>為二十年</hi>
　<hi>華定出奔傳</hi>
　<hi>附録左傳</hi>齊侯衛侯鄭伯如晉朝嗣君也<hi>晉昭公新立</hi>
公如晉至河乃復<lb/>
　<hi>左傳</hi>公如晉<hi>亦朝/嗣君</hi>至河乃復取郠之役<hi>在十年</hi>莒人愬于<lb/>
　晉晉有平公之䘮未之治也故辭公公子憖遂如晉<lb/>
　<hi>憖魯大夫</hi>
　<hi>榖梁傳</hi>季孫氏不使遂乎晉也<lb/>
<pb n="21b"/>
　　前此公兩如晉僅一見焉至是往朝嗣君復為所<lb/>
　　拒傳載以取郠之故辭公夫納莒之叛臣叛邑伐<lb/>
　　其國又披其地者皆季孫所為也明年晉執意如<lb/>
　　則亦知罪之所在矣而公每如晉則見却蓋晉之<lb/>
　　諸臣皆曲為季氏地而不使公得盡其辭榖梁謂<lb/>
　　季氏不使遂乎晉蓋得其情矣<lb/>
　<hi>附録左傳</hi>晉侯享諸侯子産相鄭伯辭于享請免䘮而後<lb/>
　聽命<hi>簡公未葬</hi>晉人許之禮也晉侯以齊侯宴中行穆子<lb/>
<pb n="22a"/>
　相投壺晉侯先穆子曰有酒如淮有肉如坻<hi>淮杜注水名坻</hi>
　<hi>水中髙地</hi>寡君中此為諸侯師中之齊侯舉矢曰有酒如<lb/>
　澠有肉如陵<hi>渑杜注水出齊國臨淄縣北入時水陵大阜也</hi>寡人中此與君<lb/>
　代興亦中之伯瑕謂穆子曰<hi>伯瑕士文伯</hi>子失辭吾固師<lb/>
　諸侯矣壺何為焉其以中儁也<hi>言投壺中不足為儁異</hi>齊君弱<lb/>
　吾君歸弗來矣<hi>欲與晉君代興是弱之</hi>穆子曰吾軍帥強禦卒<lb/>
　乘競勸今猶古也齊將何事公孫傁趨進曰<hi>傁齊大夫</hi>日<lb/>
　旰君勤可以出矣以齊侯出<hi>傳言晉之衰</hi>
<pb n="22b"/>
五月葬鄭簡公<lb/>
　<hi>左傳</hi>六月葬鄭簡公<hi>經書五月誤</hi>
楚殺其大夫成熊<hi>熊公羊作然榖梁作虎</hi>
　<hi>左傳</hi>楚子謂成虎若敖之餘也遂殺之<hi>成虎令尹子王之孫與鬬氏同</hi>
　<hi>出于若敖宣四年闘椒作亂今楚子信讒而託討若敖之餘</hi>或譛成虎于楚子成<lb/>
　虎知之而不能行書曰楚殺其大夫成虎懷寵也<lb/>
　　虔以猜忌信讒殺無罪之大夫故以累上之辭書<lb/>
　<hi>附録左傳</hi>晉荀吳偽㑹齊師者假道于鮮虞<hi>鮮虞杜注白狄别種在中</hi>
<pb n="23a"/>
　<hi>山新市縣今直𨽻新樂縣西南有新市故城其地有鮮虞亭</hi>遂入昔陽<hi>昔陽杜注肥國都今</hi>
　<hi>藁城縣西南有昔陽亭水經注謂之鼓聚</hi>秋八月壬午滅肥以肥子緜皋<lb/>
　歸<hi>肥杜注白狄鉅鹿下曲陽縣有肥累城在今藳城縣西南緜皋肥子名為下晉伐鮮虞起</hi>　周<lb/>
　原伯絞虐<hi>原伯絞周大夫原公</hi>其輿臣使曹逃<hi>輿衆也曹羣也</hi>冬十月<lb/>
　壬申朔原輿人逐絞而立公子跪尋<hi>跪尋絞弟</hi>絞奔郊<hi>郊杜</hi>
　<hi>注周邑</hi>　甘簡公無子<hi>甘簡公周卿士</hi>立其弟過過將去成景<lb/>
　之族<hi>成公景公皆過之先君</hi>成景之族賂劉獻公<hi>欲使殺過劉獻公亦周卿</hi>
　<hi>士劉定公子</hi>丙申殺甘悼公<hi>悼公/即過</hi>而立成公之孫鰌<hi>鰌平公</hi>
<pb n="23b"/>
　丁酉殺獻大子之傅庾皮之子過<hi>過劉獻公大子之傅</hi>殺瑕辛<lb/>
　于市及宫嬖綽王孫沒劉州鳩隂忌老陽子<hi>六子周大夫及</hi>
　<hi>庾過皆甘悼公之黨傳言周衰甘原二族所以遂微</hi>
秋七月<lb/>
冬十月公子憖出奔齊<hi>憖公羊作整</hi>
　<hi>左傳</hi>季平子立而不禮于南蒯<hi>蒯南/遺子</hi>南蒯謂子仲<hi>子仲公子</hi>
　<hi>憖</hi>吾出季氏而歸其室于公<hi>室季氏家財</hi>子更其位我以<lb/>
　費為公臣子仲許之南蒯語叔仲穆子且告之故<hi>穆子</hi>
<pb n="24a"/>
　<hi>叔仲帶之子叔仲小</hi>季悼子之卒也<hi>悼子武子之子平子父</hi>叔孫昭子以<lb/>
　再命為卿及平子伐莒克之更受三命<hi>十年平子伐莒以功加三</hi>
　<hi>命昭子亦以例加三命</hi>叔仲子欲構二家<hi>欲構使相憎</hi>謂平子曰三<lb/>
　命踰父兄非禮也<hi>言昭子受三命自踰其先人</hi>平子曰然故使昭<lb/>
　子<hi>使昭子自貶黜</hi>昭子曰叔孫氏有家禍殺適立庶故婼也<lb/>
　及此<hi>禍在四年</hi>若因禍以斃之則聞命矣若不廢君命則<lb/>
　困有著矣<hi>著位次</hi>昭子朝而命吏曰婼将與季氏訟書<lb/>
　辭無頗<hi>頗偏也</hi>季孫懼而歸罪于叔仲子故叔仲小南<lb/>
<pb n="24b"/>
　蒯公子憖謀季氏憖告公而遂從公如晉南蒯懼不<lb/>
　克以費叛如齊子仲還及衞聞亂逃介而先<hi>介副使</hi>及<lb/>
　郊聞費叛遂奔齊<hi>言及郊解經所以書出</hi>南蒯之将叛也其鄉<lb/>
　人或知之過之而歎且言曰恤恤乎湫乎攸乎<hi>恤恤憂患</hi>
　<hi>貌湫愁隘貌攸懸危貌</hi>深思而淺謀邇身而遠志家臣而君圖<lb/>
　有人矣哉<hi>言今有此人微以感之</hi>南蒯枚筮之<hi>不指其事泛卜吉凶</hi>遇坤<lb/>
　䷁<hi>坤下坤上坤</hi>之比䷇<hi>坤下坎上比/坤六五爻變</hi>曰黄裳元吉<hi>坤六</hi>
　<hi>五爻辭</hi>以為大吉也示子服惠伯曰即欲有事何如惠<lb/>
<pb n="25a"/>
　伯曰吾嘗學此矣忠信之事則可不然必敗外强内<lb/>
　溫忠也<hi>坎險故強坤順故溫强而能溫所以為忠</hi>和以率貞信也<hi>水和而土安正</hi>
　<hi>和正信之本也</hi>故曰黄裳元吉黄中之色也裳下之飾也元<lb/>
　善之長也中不忠不得其色<hi>言非黄</hi>下不共不得其飾<lb/>
　<hi>不為裳</hi>事不善不得其極<hi>失中/德</hi>外内倡和為忠<hi>不相違也</hi>率<lb/>
　事以信為共<hi>率猶行也</hi>供養三德為善<hi>三德謂正直剛克柔克也</hi>非此<lb/>
　三者弗當<hi>忠共善三者</hi>且夫易不可以占險将何事也且<lb/>
　可飾乎<hi>夫易猶此易謂黄裳元吉之卦問其何事欲令從下之飾</hi>中美能黄上美<lb/>
<pb n="25b"/>
　為元下美則裳參成可筮<hi>參美盡備吉可如筮</hi>猶有闕也筮雖<lb/>
　吉未也将適費<hi>蒯自其家遷適費</hi>飲鄉人酒鄉人或歌之曰<lb/>
　我有圃生之把乎<hi>言南蒯在費欲為亂如把生于園圃非宜也把世所謂枸把也</hi>從<lb/>
　我者子乎<hi>子男子之通稱言從己可不失今之尊</hi>去我者鄙乎倍其鄰<lb/>
　者恥乎<hi>鄰猶親也</hi>己乎己乎非吾黨之士乎<hi>己乎己乎言自遂不改</hi>
　平子欲使昭子逐叔仲小<hi>欲以自解説</hi>小聞之不敢朝昭<lb/>
　子命吏謂小待政于朝曰吾不為怨府<hi>言不能為季氏逐小生怨</hi>
　<hi>禍之聚為明年叔弓圍費傳</hi>
<pb n="26a"/>
　　按左氏季孫意如不禮于南蒯蒯與公子憖謀去<lb/>
　　之憖以告公未幾而敗蒯以費叛憖遂奔齊至是<lb/>
　　則公與季氏之釁己顯著季氏之謀公益急矣<lb/>
楚子伐徐<lb/>
　<hi>左傳</hi>楚子狩于州來次于潁尾<hi>潁尾杜注潁水之尾在下蔡西按潁水入淮處</hi>
　<hi>在今江南潁上縣與夀州接界謂之潁口</hi>使蕩侯潘子司馬督囂尹午陵<lb/>
　尹喜帥師圍徐以懼吴<hi>五子楚大夫囂陵二縣名徐吴與國故圍之以偪吴</hi>楚<lb/>
　子次于乾谿以為之援<hi>乾谿杜注在譙國城父縣南</hi>雨雪王皮冠<lb/>
<pb n="26b"/>
　秦復陶<hi>秦所遺羽衣也</hi>翠被<hi>以翠羽/飾被</hi>豹舄<hi>以豹皮為履</hi>執鞭以出<lb/>
　<hi>執鞭以敎令</hi>僕析父從<hi>僕析父/楚大夫</hi>右尹子革夕<hi>子革鄭丹夕暮見</hi>王<lb/>
　見之去冠被舍鞭<hi>敬大臣</hi>與之語曰昔我先王熊繹與<lb/>
　呂級王孫牟燮父禽父竝事康王<hi>熊繹楚始封君呂級齊大公子丁公</hi>
　<hi>牟衛康叔子康伯燮父晉唐叔子禽父周公子伯禽</hi>四國皆有分<hi>四國齊晉魯衛分珍寶之</hi>
　<hi>器</hi>我獨無有今吾使人于周求鼎以為分王其與我<lb/>
　乎對曰與君王哉昔我先王熊繹辟在荆山<hi>荆山杜注在新</hi>
　<hi>城沶鄉縣南</hi>篳路藍縷以處草莽跋涉山林以事天子唯<lb/>
<pb n="27a"/>
　是桃弧棘矢以共禦王事<hi>篳荆柴路車也藍縷衣敝桃弧棘矢以禦不祥言楚</hi>
　<hi>在山林少所出有</hi>齊王舅也<hi>成王母齊大公女</hi>晉及魯衛王母弟也<lb/>
　楚是以無分而彼皆有今周與四國服事君王将唯<lb/>
　命是從豈其愛鼎王曰昔我皇祖伯父昆吾舊許是<lb/>
　宅今鄭人貪賴其田而不我與我若求之其與我乎<lb/>
　<hi>陸終氏生六子長曰昆吾少曰季連季連楚之祖故謂昆吾為伯父昆吾常居許地許既南遷故云舊許</hi>
　<hi>時地屬鄭</hi>對曰與君王哉周不愛鼎鄭敢愛田王曰昔諸<lb/>
　侯遠我而畏晉今我大城陳蔡不羮賦皆千乘子與<lb/>
<pb n="27b"/>
　有勞焉諸侯其畏我乎對曰畏君王哉是四國者專<lb/>
　足畏也<hi>四國陳蔡二不羮</hi>又加之以楚敢不畏君王哉工尹<lb/>
　路請曰君王命剝圭以為鏚柲敢請命<hi>鏚斧也柲柄也破圭以飾</hi>
　<hi>斧柄請命請制度之命</hi>王入視之析父謂子革吾子楚國之望<lb/>
　也今與王言如響國其若之何<hi>譏其順王心如響應聲</hi>子革曰<lb/>
　摩厲以須王出吾刃将斬矣<hi>以己喻鋒刃欲自摩厲以斬王之淫慝</hi>王<lb/>
　出復語左史倚相趨過<hi>倚相楚史名</hi>王曰是良史也子善<lb/>
　視之是能讀三墳五典八索九丘<hi>皆古書名孔安國云伏羲神農黄帝</hi>
<pb n="28a"/>
　<hi>之書謂之三墳言大道也少昊顓頊髙辛唐虞之書謂之五典言常道也八卦之説謂之八索求其義也</hi>
　<hi>九州之志謂之九丘丘聚也言九州所有土地所生風氣所宜皆聚此書也</hi>對曰臣嘗問<lb/>
　焉昔穆王欲肆其心周行天下将皆必有車轍馬跡<lb/>
　焉祭公謀父作祈招之詩以止王心王是以獲沒于<lb/>
　祇宮<hi>謀父周卿士祈父周司馬招其名祭公方諫遊行故指司馬官而言詩逸祇宮王之離宮獲沒</hi>
　<hi>不見簒弑</hi>臣問其詩而不知也若問遠焉其焉能知之王<lb/>
　曰子能乎<hi>能謂舉其辭</hi>對曰能其詩曰祈招之愔愔式昭<lb/>
　德音<hi>愔愔安和貌式用也昭明也</hi>思我王度式如玉式如金<hi>金玉取其</hi>
<pb n="28b"/>
　<hi>堅重</hi>形民之力而無醉飽之心<hi>言國之用民當隨其力任如金冶之器隨器而</hi>
　<hi>制形故言形民之力去其醉飽過淫之心</hi>王揖而入饋不食寢不寐數日<lb/>
　<hi>深感子革之言</hi>不能自克以及于難仲尼曰古也有志克己<lb/>
　復禮仁也信善哉楚靈王若能如是豈其辱于乾谿<lb/>
　　徐世服於楚其再見伐以吴故也楚虔自會申以<lb/>
　　後執徐子圍朱方遷賴于鄢滅陳蔡至是又親圍<lb/>
　　徐自謂天下莫敢違不知衆叛親離禍己伏積而<lb/>
　　不可解矣<lb/>
<pb n="29a"/>
　晉伐鮮虞<lb/>
　　<hi>左傳</hi>晉伐鮮虞因肥之役也<hi>肥役在此年</hi>
　　<hi>穀梁傳</hi>其曰晉狄之也其狄之何也不正其與夷狄交<lb/>
　　伐中國故狄稱之也<hi>鮮虞姬姓白狄也地居中山故曰中國夷狄謂楚時楚滅陳蔡</hi>
　　<hi>圍徐晉亦伐鮮虞是謂交伐中國</hi>
　　　昔陽之役假道鮮虞及返役遂因鮮虞之不備而<lb/>
　　　伐之夫楚虔簒弑之賊連用詐謀以滅陳滅蔡晉<lb/>
　　　不能反其道惇信明義以屬諸侯而師其詐謀庸<lb/>
<pb n="29b"/>
　　　何愈於楚貶而書號惡之深也<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷五十<lb/>
</p>
<p>
</p>
  </div>
</body>
</text>
</TEI>
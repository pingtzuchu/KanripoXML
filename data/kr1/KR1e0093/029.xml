<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷二十九<lb/>
　　宣公<lb/>
　十有一年春王正月<lb/>
　夏楚子陳侯鄭伯盟于辰陵<hi>辰陵穀梁作夷陵杜注陳地潁川長平縣東南有辰</hi>
　　<hi>亭在今河南陳州西南</hi>
　　<hi>左傳</hi>十一年春楚子伐鄭及櫟子良曰晉楚不務徳而<lb/>
　　兵爭與其來者可也晉楚無信我焉得有信乃從楚<lb/>
<pb n="1b"/>
　　夏楚盟于辰陵陳鄭服也<lb/>
　　　是時楚莊盛彊主盟中國蓋齊晉方有事於莒狄<lb/>
　　　各營其私置亂賊而不問陳鄭知中國不足恃故<lb/>
　　　折而附楚也<lb/>
　　<hi>附錄左傳</hi>楚左尹子重侵宋<hi>子重公子嬰/齊莊王弟</hi>王待諸郔<hi>郔杜注楚</hi>
　　<hi>地在今河南項城縣境</hi>　令尹蒍艾獵城沂<hi>艾獵孫叔敖也沂杜注楚邑在今河</hi>
　　<hi>南真陽縣境</hi>使封人慮事<hi>封人其時主築城/者慮事謀慮計功</hi>以授司徒<hi>司徒</hi>
　　<hi>掌役</hi>量功命日<hi>命作/日數</hi>分財用<hi>財用築/作具</hi>平板榦<hi>榦楨也墻兩頭立木</hi>
<pb n="2a"/>
　<hi>板在兩旁障土者平等其高下</hi>稱畚築<hi>量輕重畚/盛土器</hi>程土物<hi>為作程限</hi>議遠<lb/>
　邇<hi>均勞逸</hi>略基趾<hi>略行也/趾城足</hi>具餱糧<hi>餱乾/食也</hi>度有司<hi>謀監主</hi>事<lb/>
　三旬而成不愆于素<hi>不過素所慮之期也傳言叔敖之能使民</hi>
公孫歸父會齊人伐莒<lb/>
秋晉侯會狄于欑函<hi>欑函杜注狄地</hi>
　<hi>左傳</hi>晉郤成子求成于衆狄衆狄疾赤狄之役遂服于<lb/>
　晉<hi>赤狄潞氏最强故服役衆狄</hi>秋㑹于欑函衆狄服也是行也諸<lb/>
　大夫欲召狄郤成子曰吾聞之作德莫如勤非勤何<lb/>
<pb n="2b"/>
　以求人能勤有繼其從之也<hi>勤則功繼之</hi>詩曰文王既勤<lb/>
　止<hi>詩頌文王勤以創業</hi>文王猶勤况寡德乎<lb/>
　<hi>穀梁傳</hi>不言及外狄也<lb/>
　　陳夏徵舒為亂楚方伸大義於天下晉為霸主乃<lb/>
　　孜孜於羣狄至往會焉卑亦甚矣直書其事深譏<lb/>
　　之也<lb/>
冬十月楚人殺陳夏徵舒<lb/>
　<hi>公羊傳</hi>此楚子也其稱人何<hi>據下入/陳稱子</hi>貶曷為貶<hi>據徴舒有罪</hi>
<pb n="3a"/>
　不與外討也<hi>辟天子</hi>不與外討者因其討乎外而不與<lb/>
　也雖内討亦不與也<hi>雖自討其臣下亦不得與</hi>曷為不與實與而<lb/>
　文不與文曷為不與諸侯之義不得專討也諸侯之<lb/>
　義不得專討則其曰實與之何上無天子下無方伯<lb/>
　天下諸侯有為無道者臣弑君子弑父力能討之則<lb/>
　討之可也<lb/>
　<hi>穀梁傳</hi>此入而殺也其不言入何也<hi>據入國乃得殺</hi>外徵舒于<lb/>
　陳也其外徵舒于陳何也明楚之討有罪也<hi>若書楚子入陳</hi>
<pb n="3b"/>
　<hi>殺夏徴舒則入者内不受是無以表徴舒之悖逆故先言殺</hi>
丁亥楚子入陳<lb/>
　<hi>穀梁傳</hi>入者内弗受也曰入惡入者也何用弗受也不<lb/>
　使夷狄為中國也<lb/>
　　徵舒在株林為陳南邑楚莊先經其地執而殺之<lb/>
　　而後入陳不言楚子而稱人討賊之文也然當時<lb/>
　　楚實利陳後雖聽申叔時之說能復封陳而置夏<lb/>
　　州納亂臣存亡興滅顧若是乎舜跖之分其始在<lb/>
<pb n="4a"/>
　　善利之閒耳討賊者衆人之公義故殺徵舒書楚<lb/>
　　人縣陳者一人之貪心故入陳書楚子罪人既得<lb/>
　　其入也何為哉胡氏安國謂不書取陳而書入為<lb/>
　　末減之辭非也楚實未嘗取陳以實書耳<lb/>
納公孫寧儀行父于陳<hi>寧公羊作寗</hi>
　<hi>左傳</hi>冬楚子為陳夏氏亂故伐陳<hi>十年夏徵舒弑君</hi>謂陳人無<lb/>
　動將討于少西氏<hi>少西徵舒之祖子夏之名</hi>遂入陳殺夏徵舒轘<lb/>
　諸栗門<hi>轘車裂也栗門陳城門</hi>因縣陳<hi>滅陳以/為楚縣</hi>陳侯在晉<hi>靈公子成</hi>
<pb n="4b"/>
　<hi>公午</hi>申叔時使于齊<hi>申叔時楚大夫</hi>反復命而退王使讓之曰<lb/>
　夏徵舒為不道弑其君寡人以諸侯討而戮之諸侯<lb/>
　縣公皆慶寡人<hi>楚縣大夫皆僭稱公</hi>女獨不慶寡人何故對曰<lb/>
　猶可辭乎王曰可哉曰夏徵舒弑其君其罪大矣討<lb/>
　而戮之君之義也抑人亦有言曰牽牛以蹊人之田<lb/>
　<hi>蹊徑也</hi>而奪之牛牽牛以蹊者信有罪矣而奪之牛罰<lb/>
　已重矣諸侯之從也曰討有罪也今縣陳貪其富也<lb/>
　以討召諸侯而以貪歸之無乃不可乎王曰善哉吾<lb/>
<pb n="5a"/>
　未之聞也反之可乎對曰可哉吾儕小人所謂取諸<lb/>
　其懐而與之也<hi>謂譬如取人物于其懐而還之為愈于不還</hi>乃復封陳鄉<lb/>
　取一人焉以歸謂之夏州<hi>示討夏氏所獲</hi>故書曰楚子入陳<lb/>
　納公孫寧儀行父于陳書有禮也<hi>沒其縣陳本意而以討亂存國為丈</hi>
　<hi>善其得禮</hi>
　<hi>公羊傳</hi>此皆大夫也其言納何納公黨與也<hi>寗儀行父本以助公</hi>
　<hi>見絶故言納公黨與</hi>
　<hi>穀梁傳</hi>納者内弗受也輔人之不能民而討猶可<hi>輔相鄰國</hi>
<pb n="5b"/>
　<hi>有不能治民者而討其罪人則可曰猶可者明鄰國之君無輔相之道</hi>入人之國制人<lb/>
　之上下使不得其君臣之道不可<hi>二人與昏滛當絶而楚強納之是制</hi>
　<hi>人之上下</hi>
　　二人致亂之臣國所不容楚子不殺而反納之必<lb/>
　　因其來奔許以陳輸楚故使執其國柄為主於内<lb/>
　　而陳自是從楚不敢貳則其無誅惡之實心不可<lb/>
　　掩矣孔寧儀行父之奔不書必孔子削之也書奔<lb/>
　　則習其讀者或疑二人能請討於楚而其惡隱矣<lb/>
<pb n="6a"/>
　<hi>附錄左傳</hi>厲之役鄭伯逃歸<hi>蓋在六年</hi>自是楚未得志焉鄭既<lb/>
　受盟于辰陵又徼事于晉<hi>為明年楚圍鄭傳</hi>
十有二年春葬陳靈公<lb/>
　<hi>公羊傳</hi>討此賊者非臣子也何以書葬<hi>據惠公殺里克不書卓子葬</hi>
　君子辭也<hi>君子之心無私故討賊不閒内外</hi>楚已討之矣臣子雖欲<lb/>
　討之而無所討也<lb/>
　　弑逆之賊人皆得討蓋綱常所在非有彼此之殊<lb/>
　　也徵舒雖為楚殺陳之臣子亦可以釋憾矣故靈<lb/>
<pb n="6b"/>
　　公得書葬<lb/>
楚子圍鄭<lb/>
　<hi>左傳</hi>十二年春楚子圍鄭旬有七日鄭人卜行成不吉<lb/>
　卜臨于大宫<hi>臨哭也</hi>且巷出車吉<hi>出車于巷示將見遷不得安居</hi>國人<lb/>
　大臨守陴者皆哭<hi>陴城上僻倪皆哭所以告楚窮也</hi>楚子退師鄭人<lb/>
　修城進復圍之三月克之<hi>退師猶不服故復圍之九十日</hi>入自皇門<lb/>
　至于逵路<hi>塗方九軌曰逵</hi>鄭伯肉袒牽羊以逆曰孤不天<hi>不為</hi>
　<hi>天所祐</hi>不能事君使君懐怒以及敝邑孤之罪也敢不<lb/>
<pb n="7a"/>
　唯命是聽其俘諸江南以實海濱亦唯命其翦以賜<lb/>
　諸侯使臣妾之亦唯命若惠顧前好徼福于厲宣桓<lb/>
　武不泯其社稷<hi>周厲王宣王鄭之所自出桓公武公鄭始封之君也</hi>使改事君<lb/>
　夷于九縣<hi>夷比也楚滅九國以為九縣莊十四年滅息十六年滅鄧僖五年滅弦十二年滅黄</hi>
　<hi>二十六年滅夔文四年滅江五年滅六滅蓼十六年滅庸傳稱楚武王克權又稱文王縣申息凡十一國</hi>
　<hi>不知何以言九</hi>君之惠也孤之願也非所敢望也敢布腹心<lb/>
　君實圖之左右曰不可許也得國無赦王曰其君能<lb/>
　下人必能信用其民矣庸可幾乎退三十里而許之<lb/>
<pb n="7b"/>
　平潘尫入盟子良出質<hi>潘尫楚大夫子良鄭伯弟</hi>
　　以傳考之凡入國者必陵暴殘毁有所俘獲楚子<lb/>
　　入郭門至于逵路而退師許盟秋毫無犯義不得<lb/>
　　書入胡氏安國謂即其國都而書圍為從輕典非<lb/>
　　也<lb/>
夏六月乙卯晉荀林父帥師及楚子戰于邲晉師敗績<lb/>
　<hi>邲杜注鄭地今河南鄭州束有邲城</hi>
　<hi>左傳</hi>夏六月晉師救鄭荀林父將中軍<hi>代郤缺</hi>先縠佐之<lb/>
<pb n="8a"/>
　<hi>先縠彘季代林父</hi>士會將上軍<hi>河曲之役郤缺將上軍宣八年代趙盾將中軍士㑹代將</hi>
　<hi>上軍</hi>郤克佐之<hi>郤克郤缺/子代㬰駢</hi>趙朔將下軍<hi>代欒盾</hi>欒書佐之<lb/>
　<hi>欒書欒盾子代趙朔</hi>趙括趙嬰齊為中軍大夫<hi>嬰齊趙盾異母弟</hi>鞏朔<lb/>
　韓穿為上軍大夫荀首趙同為下軍大夫<hi>荀首林父弟趙同嬰</hi>
　<hi>齊兄</hi>韓厥為司馬<hi>韓厥韓萬𤣥孫</hi>及河聞鄭既及楚平桓子欲<lb/>
　還<hi>桓子林父</hi>曰無及于鄭而勦民<hi>勦勞也</hi>焉用之楚歸而動<lb/>
　不後隨武子曰<hi>武子士㑹</hi>善會聞用師觀釁而動徳刑政<lb/>
　事典禮不易不可敵也不為是征<hi>言無釁不可動</hi>楚軍討鄭<lb/>
<pb n="8b"/>
　怒其貳而哀其卑叛而伐之服而舍之德刑成矣伐<lb/>
　叛刑也柔服德也二者立矣昔歲入陳今兹入鄭民<lb/>
　不罷勞君無怨讟政有經矣荆尸而舉<hi>楚武王始更此陳法遂以</hi>
　<hi>為名</hi>商農工賈不敗其業而卒乘輯睦事不奸矣蔿敖<lb/>
　為宰<hi>蔿敖孫叔敖宰令尹</hi>擇楚國之令典軍行右轅左追蓐<hi>在車</hi>
　<hi>之右者挾轅為戰備在左者追求草蓐為宿備傳曰令尹南轅又曰改乘轅楚陳以轅為主</hi>前茅<lb/>
　慮無<hi>慮無如今軍行前有斥候蹹伏皆持以綘及白為幡見騎賊舉絳幡見歩賊舉白幡備慮有無</hi>
　<hi>也茅明也或曰時楚以茅為旌識</hi>中權後勁<hi>中軍制謀後以精兵為殿</hi>百官象物<lb/>
<pb n="9a"/>
　而動軍政不戒而備<hi>物謂旌旗畫物類也戒勅令</hi>能用典矣其君<lb/>
　之舉也内姓選于親外姓選于舊舉不失德賞不失<lb/>
　勞老有加惠旅有施舍<hi>旅客來者施之以惠舍不勞役</hi>君子小人物<lb/>
　有服章貴有常尊賤有等威禮不逆矣德立刑行政<lb/>
　成事時典從禮順若之何敵之見可而進知難而退<lb/>
　軍之善政也兼弱攻昧武之善經也子姑整軍而經<lb/>
　武乎猶有弱而昧者何必楚仲虺有言曰<hi>仲虺湯左相薛之祖</hi>
　<hi>奚仲之後</hi>取亂侮亡兼弱也汋曰於鑠王師遵養時晦<hi>汋詩</hi>
<pb n="9b"/>
　<hi>頌篇名美武王能遵天之道須暗昧者惡積而後取之</hi>耆昧也<hi>耆致也致討于昧</hi>武曰<lb/>
　無競惟烈<hi>武詩頌篇名競強也言克商功業實無強也</hi>撫弱耆昧以務烈<lb/>
　所可也<hi>言當務從武王之功業撫而取之</hi>彘子曰<hi>彘子先縠</hi>不可晉所以<lb/>
　霸師武臣力也今失諸侯不可謂力有敵而不從不<lb/>
　可謂武由我失霸不如死且成師以出聞敵強而退<lb/>
　非夫也<hi>非丈夫</hi>命為軍帥而卒以非夫唯羣子能我弗<lb/>
　為也以中軍佐濟<hi>佐彘子所帥也濟渡河</hi>知莊子曰<hi>莊子䓒首</hi>此師<lb/>
　殆哉周易有之在師☷☵<hi>坎下坤上師</hi>之臨☷☱<hi>兌下坤上臨師</hi>
<pb n="10a"/>
　<hi>初六變而之臨</hi>曰師出以律否臧凶執事順成為臧逆為否<lb/>
　衆散為弱<hi>坎為衆今變為兌兌柔弱</hi>川壅為澤<hi>坎為川今變為兌兌為澤是川見壅</hi>
　有律以如己也<hi>如從也法行則人從法法敗則法從人坎為法象今為衆則散為川則壅</hi>
　<hi>是失法之用從人之象</hi>故曰律否臧且律竭也<hi>竭敗也坎變為兌是法敗</hi>盈<lb/>
　而以竭<hi>水以盈為功竭則敗</hi>夭且不整所以凶也<hi>水遇夭塞不得整流則竭</hi>
　<hi>涸也</hi>不行之謂臨<hi>水變為澤乃成臨卦澤不行之物</hi>有帥而不從臨孰<lb/>
　甚焉此之謂矣<hi>譬彘子之違命亦不可行</hi>果遇必敗彘子尸之<hi>尸之</hi>
　<hi>主此禍</hi>雖免而歸必有大咎<hi>為明年晉殺先縠傳</hi>韓獻子謂桓子<lb/>
<pb n="10b"/>
　曰<hi>獻子韓厥</hi>彘子以偏師陷子罪大矣子為元帥師不用<lb/>
　命誰之罪也失屬亡師為罪已重不如進也事之不<lb/>
　捷惡有所分與其專罪六人同之不猶愈乎師遂濟<lb/>
　楚子北師次于郔沈尹將中軍<hi>沈縣名或作寢杜注寢汝陰固始縣</hi>子<lb/>
　重將左子反將右<hi>子反公子側</hi>將飲馬于河而歸聞晉師<lb/>
　既濟王欲還嬖人伍參欲戰<hi>參伍奢之祖父</hi>令尹孫叔敖弗<lb/>
　欲曰昔歲入陳今兹入鄭不無事矣戰而不捷參之<lb/>
　肉其足食乎參曰若事之捷孫叔為無謀矣不捷參<lb/>
<pb n="11a"/>
　之肉將在晉軍可得食乎令尹南轅反旆<hi>廻車南鄉旆軍前大</hi>
　<hi>旗</hi>伍參言于王曰晉之從政者新未能行令其佐先<lb/>
　縠剛愎不仁未肯用命其三帥者專行不獲聽而無<lb/>
　上衆誰適從此行也晉師必敗且君而逃臣若社稷<lb/>
　何王病之告令尹改乘轅而北之次于管以待之晉<lb/>
　師在敖鄗之間<hi>管杜注滎陽縣東北有管城在今河南鄭州北敖鄗杜注二山在滎陽縣</hi>
　<hi>西北今河南滎澤縣西北有敖山</hi>鄭皇戌使如晉師曰鄭之從楚社<lb/>
　稷之故也未有貳心楚師驟勝而驕其師老矣而不<lb/>
<pb n="11b"/>
　設備子擊之鄭師為承<hi>承繼也</hi>楚師必敗彘子曰敗楚<lb/>
　服鄭于此在矣必許之欒武子曰<hi>武子欒書</hi>楚自克庸以<lb/>
　來<hi>在文十六年</hi>其君無日不討國人而訓之<hi>討治/也</hi>于<hi>于曰也</hi>
　民生之不易禍至之無日戒懼之不可以怠在軍無<lb/>
　日不討軍實而申儆之于勝之不可保紂之百克而<lb/>
　卒無後訓之以若敖蚡冐篳路藍縷以啓山林<hi>篳路柴車</hi>
　<hi>藍縷敝衣言二君勤儉以啓土</hi>箴之曰民生在勤勤則不匱不可謂<lb/>
　驕先大夫子犯有言曰師直為壯曲為老我則不德<lb/>
<pb n="12a"/>
　而徼怨于楚我曲楚直不可謂老其君之戎分為二<lb/>
　廣廣有一卒卒偏之兩<hi>十五乘為一廣司馬法百人為卒二十五人為兩車十五</hi>
　<hi>乘為大偏今廣十五乘亦用舊偏法復以二十五人為承副</hi>右廣初駕數及日中<lb/>
　左則受之以至于昏内官序當其夜<hi>内官近官序次也</hi>以待<lb/>
　不虞不可謂無備子良鄭之良也師叔楚之崇也師<lb/>
　叔入盟子良在楚楚鄭親矣來勸我戰我克則來不<lb/>
　克遂往以我卜也鄭不可從趙括趙同曰率師以來<lb/>
　唯敵是求克敵得屬又何俟必從彘子知季曰原屏<lb/>
<pb n="12b"/>
　咎之徒也<hi>知季莊子也原趙同屏趙括徒黨也咎指彘子</hi>趙莊子曰欒伯善<lb/>
　哉<hi>莊子趙朔欒伯武子</hi>實其言必長晉國<hi>實猶充也</hi>楚少宰如晉師<lb/>
　<hi>少宰官名</hi>曰寡君少遭閔凶不能文聞二先君之出入此<lb/>
　行也<hi>二先君楚成王穆王</hi>將鄭是訓定豈敢求罪于晉二三子<lb/>
　無淹乆隨季對曰昔平王命我先君文侯曰與鄭夾<lb/>
　輔周室毋廢王命今鄭不率寡君使羣臣問諸鄭豈<lb/>
　敢辱候人<hi>候人主賓客之官</hi>敢拜君命之辱彘子以為諂使<lb/>
　趙括從而更之曰行人失辭<hi>言誤對</hi>寡君使羣臣遷大<lb/>
<pb n="13a"/>
　國之迹于鄭<hi>遷徙也</hi>曰無辟敵羣臣無所逃命楚子又<lb/>
　使求成于晉晉人許之盟有日矣<hi>有期日</hi>楚許伯御樂<lb/>
　伯攝叔為右以致晉師<hi>單車挑戰又示不欲和以疑晉之羣帥</hi>許伯曰<lb/>
　吾聞致師者御靡旌摩壘而還<hi>靡旌驅疾也摩近也</hi>樂伯曰吾<lb/>
　聞致師者左射以菆<hi>左車左也菆矢之善者</hi>代御執轡御下兩<lb/>
　馬掉鞅而還<hi>兩飾也掉正也示閒暇</hi>攝叔曰吾聞致師者右入<lb/>
　壘折馘執俘而還<hi>折馘斷耳</hi>皆行其所聞而復晉人逐之<lb/>
　左右角之<hi>張兩角從旁夾攻之</hi>樂伯左射馬而右射人角不能<lb/>
<pb n="13b"/>
　進矢一而已麋興于前射麋麗龜<hi>麗著也龜背之隆高當心者</hi>晉<lb/>
　鮑癸當其後使攝叔奉麋獻焉曰以歲之非時獻禽<lb/>
　之未至敢膳諸從者鮑癸止之曰其左善射其右有<lb/>
　辭君子也既免晉魏錡求公族未得而怒<hi>錡魏犨子欲為公族</hi>
　<hi>大夫</hi>欲敗晉師請致師弗許請使許之遂往請戰而還<lb/>
　楚潘黨逐之<hi>潘尫子</hi>及滎澤<hi>滎澤杜注在滎陽縣東</hi>見六麋射一<lb/>
　麋以顧獻曰子有軍事獸人無乃不給于鮮敢獻于<lb/>
　從者叔黨命去之<hi>即潘黨</hi>趙旃求卿未得<hi>旃趙穿子</hi>且怒于<lb/>
<pb n="14a"/>
　失楚之致師者請挑戰弗許請召盟許之與魏錡皆<lb/>
　命而往郤獻子曰<hi>獻子郤克</hi>二憾往矣弗備必敗彘子曰<lb/>
　鄭人勸戰弗敢從也楚人求成弗能好也師無成命<lb/>
　多備何為士季曰備之善若二子怒楚楚人乘我喪<lb/>
　師無日矣不如備之楚之無惡除備而盟何損于好<lb/>
　若以惡來有備不敗且雖諸侯相見軍衞不徹警也<lb/>
　彘子不可士季使鞏朔韓穿帥七覆于敖前<hi>帥將也覆為伏</hi>
　<hi>兵七處</hi>故上軍不敗趙嬰齊使其徒先具舟于河故敗<lb/>
<pb n="14b"/>
　而先濟潘黨既逐魏錡趙旃夜至于楚軍<hi>二人雖俱受命而行</hi>
　<hi>不相隨趙旃在後至</hi>席于軍門之外使其徒入之<hi>布席坐示無所畏</hi>楚<lb/>
　子為乘廣三十乘分為左右右廣雞鳴而駕日中而<lb/>
　說<hi>說舍也</hi>左則受之日入而說許偃御右廣養由基為<lb/>
　右彭名御左廣屈蕩為右<hi>楚王更迭載之故各有御右</hi>乙夘王乘<lb/>
　左廣以逐趙旃趙旃棄車而走林屈蕩摶之得其甲<lb/>
　裳晉人懼二子之怒楚師也使軘車逆之<hi>軘車兵車名</hi>潘<lb/>
　黨望其塵使騁而告曰晉師至矣楚人亦懼王之入<lb/>
<pb n="15a"/>
　晉軍也遂出陳孫叔曰進之寧我薄人無人薄我詩<lb/>
　云元戎十乘以先啓行先人也<hi>詩小雅元戎戎車在前也</hi>軍志曰<lb/>
　先人有奪人之心薄之也遂疾進師車馳卒奔乘晉<lb/>
　軍桓子不知所為鼓于軍中曰先濟者有賞中軍下<lb/>
　軍爭舟舟中之指可掬也<hi>兩手曰掬</hi>晉師右移上軍未動<lb/>
　<hi>餘軍皆移去惟上軍在經所以書戰言猶有陳</hi>工尹齊將右拒卒以逐下軍<lb/>
　<hi>工尹齊楚大夫右拒陳名</hi>楚子使唐狡與蔡鳩居告唐惠侯曰<hi>二子</hi>
　<hi>楚大夫唐杜注屬楚之小國義陽安昌縣有上唐鄉</hi>不穀不德而貪以遇大敵<lb/>
<pb n="15b"/>
　不穀之罪也然楚不克君之羞也敢藉君靈以濟楚<lb/>
　師使潘黨率游闕四十乘<hi>游車補闕者</hi>從唐侯以為左拒<lb/>
　以從上軍駒伯曰<hi>駒伯郤克</hi>待諸乎隨季曰楚師方壯若<lb/>
　萃于我吾師必盡不如收而去之分謗生民不亦可<lb/>
　乎<hi>同奔為分謗不戰為生民</hi>殿其卒而退不敗王見右廣將從之<lb/>
　乘屈蕩尸之曰君以此始亦必以終<hi>尸止也軍中易乘則恐人惑</hi>
　自是楚之乘廣先左<hi>以乘左得勝故</hi>晉人或以廣隊不能進<lb/>
　<hi>廣兵車重故不能進</hi>楚人惎之脫扃<hi>惎教也扃車上兵闌也</hi>少進馬還又<lb/>
<pb n="16a"/>
　惎之拔旆投衡乃出<hi>還便旋不進旆大旗也拔旆投衡上使不帆風差輕</hi>顧曰<lb/>
　吾不如大國之數奔也趙旃以其良馬二濟其兄與<lb/>
　叔父以他馬反遇敵不能去棄車而走林逢大夫與<lb/>
　其二子乘<hi>逢大夫晉人</hi>謂其二子無顧<hi>不欲見趙旃</hi>顧曰趙傁<lb/>
　在後<hi>傁老稱</hi>怒之<hi>怒其違命</hi>使下指木曰尸女于是授趙旃<lb/>
　綏以免明日以表尸之<hi>表所指木取其尸</hi>皆重獲在木下<hi>兄弟</hi>
　<hi>累尸而死</hi>楚熊負羈囚知罃知莊子以其族反之<hi>負羈楚大夫知</hi>
　<hi>罃知莊子之子族家兵反還戰</hi>厨武子御<hi>武子/魏錡</hi>下軍之士多從之<hi>知莊</hi>
<pb n="16b"/>
　<hi>子下軍大夫故</hi>每射抽矢菆納諸厨子之房<hi>抽擢也菆好箭房箭舍</hi>厨<lb/>
　子怒曰非子之求而蒲之愛<hi>蒲楊栁可以為箭</hi>董澤之蒲可<lb/>
　勝既乎<hi>董澤杜注澤名河東聞喜縣東北有董池陂今屬山西平陽府</hi>知季曰不以<lb/>
　人子吾子其可得乎吾不可以茍射故也射連尹襄<lb/>
　老獲之遂載其尸射公子穀臣囚之<hi>穀臣楚王子</hi>以二者<lb/>
　還及昏楚師軍于邲晉之餘師不能軍宵濟亦終夜<lb/>
　有聲<hi>言其兵衆將不能用</hi>丙辰楚重至于邲<hi>重輜重也</hi>遂次于衡雍<lb/>
　潘黨曰君盍築武軍<hi>築軍營以彰武功</hi>而收晉尸以為京觀<lb/>
<pb n="17a"/>
　<hi>積尸封土其上謂之京觀</hi>臣聞克敵必示子孫以無忘武功楚子<lb/>
　曰非爾所知也夫文止戈為武武王克商作頌曰載<lb/>
　戢干戈載櫜弓矢<hi>周頌時邁篇櫜韜也</hi>我求懿德肆于時夏允<lb/>
　王保之<hi>肆遂也夏大也言武王既息兵又能求美德故功業遂大信哉王能保天下也</hi>又作<lb/>
　武其卒章曰耆定爾功其三曰鋪時繹思我徂惟求<lb/>
　定<hi>鋪布也繹陳也美武王能布政陳教使天下歸往求安定</hi>其六曰綏萬邦屢豐<lb/>
　年<hi>綏安也屢數也</hi>夫武禁暴戢兵保大定功安民和衆豐財<lb/>
　者也<hi>此武七德</hi>故使子孫無忘其章<hi>著之篇章使子孫不忘</hi>今我使<lb/>
<pb n="17b"/>
　二國暴骨暴矣觀兵以威諸侯兵不戢矣暴而不戢<lb/>
　安能保大猶有晉在焉得定功所違民欲猶多民何<lb/>
　安焉無德而強爭諸侯何以和衆利人之幾而安人<lb/>
　之亂<hi>幾危也</hi>以為已榮何以豐財<hi>兵動則年荒</hi>武有七德我<lb/>
　無一焉何以示子孫其為先君宮告成事而已<hi>祀先君告</hi>
　<hi>戰勝</hi>武非吾功也古者明王伐不敬取其鯨鯢而封之<lb/>
　以為大戮<hi>鯨鯢大魚名以喻不義之人吞食小國</hi>于是乎有京觀以懲<lb/>
　淫慝今罪無所<hi>晉罪無所犯</hi>而民皆盡忠以死君命又可<lb/>
<pb n="18a"/>
　以為京觀乎祀于河作先君宮告成事而還<hi>傳言楚莊有禮</hi>
　<hi>所以遂興</hi>是役也鄭石制實入楚師<hi>石制鄭大夫</hi>將以分鄭而<lb/>
　立公子魚臣辛未鄭殺僕叔及子服<hi>僕叔魚臣也子服石制也</hi>君<lb/>
　子曰史佚所謂毋怙亂者謂是類也<hi>言恃人之亂以要利</hi>詩曰<lb/>
　亂離瘼矣爰其適歸<hi>詩小雅離憂也瘼病也爰于也言禍亂憂病于何所歸手歎之</hi>
　歸于怙亂者也夫<hi>恃亂則禍歸之</hi>
　<hi>公羊傳</hi>大夫不敵君此其稱名氏以敵楚子何<hi>據城濮之戰得</hi>
　<hi>臣稱人</hi>不與晉而與楚子為禮也<hi>稱林父及楚子戰惡以晉臣與楚君抗禮</hi>
<pb n="18b"/>
　<hi>故云不與</hi>曷為不與晉而與楚子為禮也莊王伐鄭勝乎<lb/>
　皇門<hi>勝戰勝皇門鄭郭門</hi>放乎路衢<hi>路衢郭内衢道</hi>鄭伯肉袒左執茅<lb/>
　旌<hi>茅旌祀宗廟所用茅斷曰藉不斷曰旌</hi>右執鸞刀<hi>鸞刀宗廟割肉之刀執宗廟器者示</hi>
　<hi>以宗廟不血食自歸首</hi>以逆莊王曰寡人無良邊垂之臣<hi>言已有過</hi>
　<hi>于楚邊垂之臣謙不敢斥莊王</hi>以干天禍是以使君王沛焉辱到敝<lb/>
　邑<hi>沛焉怒有餘之貌</hi>君如矜此喪人<hi>自謂已喪亡</hi>錫之不毛之地<lb/>
　使帥一二耋老而綏焉<hi>六十稱耋七十稱老謙不敢多索丁夫願得主帥一二老</hi>
　<hi>夫以自安</hi>請唯君王之命莊王曰君之不令臣交易為言<lb/>
<pb n="19a"/>
　<hi>是亦莊王謙不斥鄭伯之辭交易猶往來也言君之不善臣屢往來為惡言</hi>是以使寡人<lb/>
　得見君之玉面而微至乎此莊王親自手旌<hi>緇廣充幅長㝷</hi>
　<hi>曰旐繼旐如燕尾曰旆加文章曰旗錯莘鳥曰旟註旄首曰旌</hi>左右撝軍退舍七里<lb/>
　將軍子重諫曰南郢之與鄭相去數千里諸大夫死<lb/>
　者數人厮役扈養死者數百人<hi>艾草為防者曰厮汲水漿者曰役養馬者</hi>
　<hi>曰扈炊烹者曰養</hi>今君勝鄭而不有無乃失民臣之力乎莊<lb/>
　王曰古者杅不穿皮不蠧則不出于四方<hi>杅飲水器穿敗也皮</hi>
　<hi>裘也蠹壊也言古者出四方皆當有所喪費喻已出征伐士卒死傷固其宜也</hi>是以君子篤<lb/>
<pb n="19b"/>
　于禮而薄于利要其人而不要其土告從不赦不詳<lb/>
　<hi>善用心曰詳</hi>吾以不詳道民災及吾身何日之有既則晉<lb/>
　師之救鄭者至<hi>荀林父也</hi>曰請戰莊王許諾將軍子重諫<lb/>
　曰晉大國也王師淹病矣君請勿許也莊王曰弱者<lb/>
　吾威之強者吾辟之是以使寡人無以立乎天下令<lb/>
　之還師而逆晉㓂<hi>言還者時莊王勝鄭去矣㑹晉師至復還戰也</hi>莊王鼓之<lb/>
　晉師大敗晉衆之走者舟中之指可掬矣莊王曰嘻<lb/>
　吾兩君不相好百姓何罪令之還師而佚晉寇<hi>佚猶遇使</hi>
<pb n="20a"/>
　<hi>得渡水去也</hi>
　<hi>穀梁傳</hi>績功也功事也日其事敗也<lb/>
　　不書救鄭緩不及事無救患之實也中國與楚戰<lb/>
　　無論勝敗皆以中國為主故書晉及徐邈以為内<lb/>
　　晉而外楚是也將稱元帥乃史䇿之通例胡氏安<lb/>
　　國謂戰以晉主之責其非觀釁之師敗以林父主<lb/>
　　之責其不能制命皆非經之本義<lb/>
秋七月<lb/>
<pb n="20b"/>
　<hi>附錄左傳</hi>鄭伯許男如楚<hi>為十四年晉伐鄭傳</hi>　秋晉師歸桓子請<lb/>
　死晉侯欲許之士貞子諫曰<hi>貞子士渥濁</hi>不可城濮之役<lb/>
　晉師三日穀<hi>在僖二十八年</hi>文公猶有憂色左右曰有喜而<lb/>
　憂如有憂而喜乎公曰得臣猶在憂未歇也困獸猶<lb/>
　鬬况國相乎及楚殺子玉公喜而後可知也曰莫余<lb/>
　毒也已是晉再克而楚再敗也楚是以再世不競今<lb/>
　天或者大警晉也而又殺林父以重楚勝其無乃乆<lb/>
　不競乎林父之事君也進思盡忠退思補過社稷之<lb/>
<pb n="21a"/>
　衞也若之何殺之夫其敗也如日月之食焉何損于<lb/>
　明晉侯使復其位<hi>言晉景所以不失霸</hi>
冬十有二月戊寅楚子滅蕭<lb/>
　<hi>左傳</hi>冬楚子伐蕭宋華椒以蔡人救蕭蕭人囚熊相宜<lb/>
　僚及公子丙王曰勿殺吾退蕭人殺之王怒遂圍蕭<lb/>
　蕭潰申公巫臣曰<hi>巫臣楚申縣尹</hi>師人多寒王廵三軍拊而<lb/>
　免之<hi>拊撫慰</hi>三軍之士皆如挾纊<hi>纊綿也言說以忘寒</hi>遂傅于蕭<lb/>
　還無社與司馬夘言號申叔展<hi>還無社蕭大夫司馬夘申叔展皆楚大夫</hi>
<pb n="21b"/>
　<hi>也無社素識叔展故因夘呼之</hi>叔展曰有麥麴乎曰無有山鞠窮乎<lb/>
　曰無<hi>麥麴鞠窮所以御濕欲使無社逃泥水中無社不解故曰無軍中不敢正言故謬語</hi>河魚<lb/>
　腹疾奈何<hi>叔展言無禦濕藥將病</hi>曰目于眢井而拯之<hi>無社意解欲入</hi>
　<hi>井故使叔展視虚廢井而求拯巳</hi>若為茅絰哭井則已<hi>叔展又教結茅以表井須</hi>
　<hi>哭乃應以為信</hi>明日蕭潰申叔視其井則茅絰存焉號而出<lb/>
　之<hi>號哭也傳言蕭人無守心</hi>
　　楚莊得陳鄭而不有傳以為賢觀其滅蕭則知前<lb/>
　　日之釋陳乃料其國大衆心難移而非果能以德<lb/>
<pb n="22a"/>
　　禮屬諸侯也蕭既滅亡必無赴告蓋楚莊既服陳<lb/>
　　鄭北挫晉師於河上遂有鞭笞天下之心故以滅<lb/>
　　蕭告於諸侯以相震攝耳<lb/>
晉人宋人衛人曹人同盟于清丘<hi>清丘杜注衞地濮陽縣東南在今直隸開</hi>
　<hi>州東南長樂里此大夫同盟之始</hi>
　<hi>左傳</hi>晉原縠宋華椒衞孔達曹人同盟于清丘<hi>原縠先縠</hi>曰<lb/>
　恤病討貳于是卿不書<hi>經俱稱人</hi>不實其言也<hi>宋伐陳衞救之不討</hi>
　<hi>貳也楚伐宋晉不救不恤病也</hi>
<pb n="22b"/>
　　蕭乃宋之附庸在宋之南去楚千有餘里楚既敗<lb/>
　　晉又直抵宋郊滅其附庸故宋衞曹皆懼而欲倚<lb/>
　　晉然晉及諸國不能信任仁賢修明政事以自彊<lb/>
　　而徒要盟以禦楚末矣其書同盟蓋晉霸既衰諸<lb/>
　　侯散而復合故載書以是要言耳<lb/>
宋師伐陳衞人救陳<lb/>
　<hi>左傳</hi>宋為盟故伐陳<hi>陳貳于楚故</hi>衞人救之孔達曰先君有<lb/>
　約言焉若大國討我則死之<hi>衞成公與陳共公有舊好故孔達欲背盟救陳</hi>
<pb n="23a"/>
　<hi>而以死謝晉為十四年衞殺孔達傳</hi>
　　清丘之盟陳人不與宋師伐陳問陳故也但陳有<lb/>
　　弑君之亂晉不能討而楚討之雖曰縣陳㝷復封<lb/>
　　之其德於楚而不貳未可深責也故衞以救書示<lb/>
　　陳之無罪而被兵也然宋之伐陳雖過而輔霸之<lb/>
　　義則正衞之救陳雖善而背盟之罪難辭直書而<lb/>
　　其義皆著矣<lb/>
十有三年春齊師伐莒<hi>公羊作伐衞</hi>
<pb n="23b"/>
　<hi>左傳</hi>十三年春齊師伐莒莒恃晉而不事齊故也<lb/>
　　十一年公孫歸父會齊人伐莒以洩不肯平之憾<lb/>
　　也閒歲而齊又伐之徒以魯有向之獲而齊未有<lb/>
　　耳莒豈負齊魯之邑哉書師見用大衆以扼小邦<lb/>
　　也<lb/>
夏楚子伐宋<lb/>
　<hi>左傳</hi>夏楚子伐宋以其救蕭也<hi>救蕭在前年</hi>君子曰清丘之<lb/>
　盟唯宋可以免焉<hi>宋討陳之貳不背盟言故也</hi>
<pb n="24a"/>
　　楚伐宋以宋師嘗伐陳也陳不與清丘之盟晉所<lb/>
　　當問而不能問宋代晉伐之以犯楚怒又晉所當<lb/>
　　救而不能救諸侯何恃哉胡氏安國謂宋伐陳以<lb/>
　　召楚兵則楚人有辭以伐故書其爵謬矣上年滅<lb/>
　　蕭明年圍宋兇暴巳甚而俱書楚子亦得謂之有<lb/>
　　辭乎書楚子以見其君親將耳陳蔡世服於楚楚<lb/>
　　有事於中國皆自鄭及宋楚成爭覇敗宋於泓楚<lb/>
　　穆爭霸弱宋於厥貉楚莊之興挾鄭以侵宋此年<lb/>
<pb n="24b"/>
　　之伐明年之圍又明年宋人力屈求平而南北之<lb/>
　　勢成矣成十八年彭城之役楚又挾鄭以圍宋非<lb/>
　　悼公之畧則不待襄公之末盟于宋而南北分霸<lb/>
　　早見矣<lb/>
秋螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
冬晉殺其大夫先縠<lb/>
　<hi>左傳</hi>秋赤狄伐晉及清先縠召之也<hi>清杜注一名清原今山西稷山縣西</hi>
　<hi>北有清原城</hi>　冬晉人討邲之敗與清之師歸罪于先縠<lb/>
<pb n="25a"/>
　　而殺之盡滅其族君子曰惡之來也已則取之其先<lb/>
　　縠之謂乎<lb/>
　　　縠違命喪師復召狄謀亂討之固宜而稱國以殺<lb/>
　　　不去其官者何將責元帥林父不能制命晉侯既<lb/>
　　　復其位自戰邲至此逾年矣何為始討其罪意縠<lb/>
　　　好剛任直當國大臣多惡之會楚復伐宋故追咎<lb/>
　　　前敗而清之師謂縠召狄亦附會以成獄辭如郤<lb/>
　　　至實召楚師之類耳故稱國以殺見其出於君大<lb/>
<pb n="25b"/>
　　　夫之喜怒而不去其官見其非死於軍刑也<lb/>
　　<hi>附錄左傳</hi>清丘之盟晉以衞之救陳也討焉<hi>尋清丘之盟以責衞</hi>使<lb/>
　　人弗去曰罪無所歸將加而師孔達曰茍利社稷請<lb/>
　　以我說罪我之由我則為政而亢大國之討將以誰<lb/>
　　任<hi>亢禦也</hi>我則死之<hi>為明年殺孔逹傳</hi>
　<lb/>
　<lb/>
日講春秋解義卷二十九<lb/>
</p>
<p>
</p>
  </div>
</body>
</text>
</TEI>
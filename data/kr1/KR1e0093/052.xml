<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋觧義卷五十二<lb/>
　　昭公<lb/>
　十有四年春意如至自晉<lb/>
　　<hi>左傳</hi>十四年春意如至自晉尊晉罪己也<hi>以舎族為尊晉罪己</hi>尊<lb/>
　　晉罪己禮也<hi>禮修己而不責人</hi>
　　<hi>穀梁傳</hi>大夫執則致致則名意如惡然而致見君臣之<lb/>
　　禮也<hi>大夫有罪則宜廢既不能廢不得不盡為君臣之恩故曰見君臣之禮</hi>
<pb n="1b"/>
　　　邾莒之訴晉人明知罪在意如而擯公不盟雖屈<lb/>
　　　於公義姑執意如而不正其罪不返邾莒邑田尋<lb/>
　　　聼自歸蓋意如深結晉之彊家以阨其君利則歸<lb/>
　　　己而危辱則推君其惡極矣故於至自晉特去氏<lb/>
　　　以著其罪與叔孫婼之見執而歸異也<lb/>
　　<hi>附録左傳</hi>南蒯之将叛也<hi>在十二年</hi>盟費人司徒老祁慮癸偽<lb/>
　　廢疾<hi>二人南蒯家臣</hi>使請于南蒯曰臣願受盟而疾興若以<lb/>
　　君靈不死請待間而盟<hi>問差也</hi>許之二子因民之欲叛<lb/>
<pb n="2a"/>
　也請朝衆而盟<hi>欲因合衆以作亂</hi>遂劫南蒯曰羣臣不忘其<lb/>
　君<hi>君謂季氏</hi>畏子以及今三年聼命矣子若弗圖費人不<lb/>
　忍其君将不能畏子矣子何所不逞欲請送子<hi>送使出奔</hi>
　請期五日<hi>南蒯請期冀有變</hi>遂奔齊侍飲酒于景公公曰叛<lb/>
　夫<hi>戲之</hi>對曰臣欲張公室也<hi>張强/也</hi>子韓晳曰<hi>齊大夫</hi>家臣<lb/>
　而欲張公室罪莫大焉<hi>言越職</hi>司徒老祁慮癸来歸費<lb/>
　<hi>歸魯</hi>齊侯使鮑文子致之<lb/>
三月曹伯滕卒<lb/>
<pb n="2b"/>
夏四月<lb/>
　<hi>附録左傳</hi>夏楚子使然丹簡上國之兵于宗丘<hi>上國杜注在國都之</hi>
　<hi>西西方居上流故謂之上國宗丘杜注楚地當在今湖廣歸州境</hi>且撫其民分貧振<lb/>
　窮長孤幼養老疾收介特<hi>介特單身民也收聚不使流散</hi>救災患宥<lb/>
　孤寡赦罪戾詰姦慝舉淹滯禮新叙舊<hi>新羇旅也</hi>禄勲合<lb/>
　親任良物官<hi>物事也凖事以任官</hi>使屈罷簡東國之兵于召陵<lb/>
　亦如之<hi>兵在國都之東者</hi>好于邊疆息民五年而後用師禮<lb/>
　也<lb/>
<pb n="3a"/>
秋葬曹武公<lb/>
八月莒子去疾卒<lb/>
　<hi>左傳</hi>秋八月莒著丘公卒郊公不慼<hi>郊公著丘公子</hi>國人弗順<lb/>
　欲立著丘公之弟庚輿<hi>庚輿莒共公</hi>蒲餘侯惡公子意恢<lb/>
　而善于庚輿<hi>蒲餘侯莒大夫兹夫也意恢莒羣公子</hi>郊公惡公子鐸而<lb/>
　善于意恢<hi>鐸亦羣公子</hi>公子鐸因蒲餘侯而與之謀曰爾<lb/>
　殺意恢我出君而納庚輿許之<hi>為下冬殺意恢傳</hi>
　　昭公時薛杞微國無不㑹其葬者何獨於莒則不<lb/>
<pb n="3b"/>
　　往蓋意如專國怒其嘗訴己耳或以為著丘公無<lb/>
　　諡春秋不書其葬誤矣<lb/>
　<hi>附録左傳</hi>楚令尹子旗有德于王<hi>子旗蔓成然有佐立之德</hi>不知度與<lb/>
　養氏比而求無厭<hi>養氏子旗之黨養由基之後</hi>王患之九月甲午<lb/>
　楚子殺鬬成然而滅養氏之族使鬬辛居鄖以無忘<lb/>
　舊勲<hi>辛子旗之子鄖公辛</hi>
冬莒殺其公子意恢<lb/>
　<hi>左傳</hi>冬十二月蒲餘侯兹夫殺莒公子意恢郊公奔齊<lb/>
<pb n="4a"/>
　公子鐸逆庚輿于齊齊隰黨公子鉏送之有賂田<hi>莒賂</hi>
　<hi>齊以田</hi>
　<hi>穀梁傳</hi>言公子而不言大夫莒無大夫也莒無大夫而<lb/>
　曰公子意恢意恢賢也曹莒皆無大夫其所以無大<lb/>
　夫者其義異也<hi>曹小莒夷故異</hi>
　　意恢以國殺為文而不去其族非其罪也公子鐸<lb/>
　　首亂不見於經者韓愈謂春秋書王法不誅其人<lb/>
　　之身若此類者多矣<lb/>
<pb n="4b"/>
　<hi>附録左傳</hi>晉邢侯與雍子爭鄐田<hi>邢侯楚申公巫臣之子也雍子亦故楚人</hi>久而<lb/>
　無成士景伯如楚<hi>士景伯晉理官</hi>叔魚攝理<hi>攝代景伯</hi>韓宣子命斷<lb/>
　舊獄罪在雍子雍子納其女于叔魚叔魚蔽罪邢侯<hi>蔽斷</hi>
　<hi>也</hi>邢侯怒殺叔魚與雍子于朝宣子問其罪于叔向叔<lb/>
　向曰三人同罪施生戮死可也<hi>施行罪也</hi>雍子自知其罪而<lb/>
　賂以買直鮒也鬻獄邢侯專殺其罪一也己惡而掠羙<lb/>
　為昏貪以敗官為墨<hi>墨不潔之稱</hi>殺人不忌為賊夏書曰昏<lb/>
　墨賊殺<hi>逸書三者皆死刑</hi>皋陶之刑也請從之乃施邢侯而尸<lb/>
<pb n="5a"/>
　雍子與叔魚于市仲尼曰叔向古之遺直也<hi>言叔向之直有古人</hi>
　<hi>遺風</hi>治國制刑不隠于親<hi>謂國之大問已所答當也至于他事則宜有隠</hi>三數叔<lb/>
　魚之惡不為末減曰義也夫可謂直矣<hi>于義未安直則有之</hi>平丘<lb/>
　之㑹數其賄也<hi>謂言瀆貨無厭</hi>以寛衞國晉不為暴歸魯季孫<lb/>
　稱其詐也<hi>謂言鮒也能</hi>以寛魯國晉不為虐邢侯之獄言其<lb/>
　貪也<hi>謂言鮒也鬻獄</hi>以正刑書晉不為頗三言而除三惡加三<lb/>
　利<hi>三惡暴虐頗也三利寛魯衞正刑書</hi>殺親益榮猶義也夫<lb/>
十有五年春王正月吳子夷末卒<hi>公羊作夷昧</hi>
<pb n="5b"/>
二月癸酉有事于武宮籥入叔弓卒去樂卒事<lb/>
　<hi>左傳</hi>十五年春將禘于武公戒百官<hi>齊戒</hi>梓慎曰禘之日<lb/>
　其有咎乎吾見赤黒之祲非祭祥也䘮氛也<hi>祲妖氛也盖見</hi>
　<hi>于宗廟氛惡氣也</hi>其在涖事乎二月癸酉禘叔弓涖事籥入<lb/>
　而卒去樂卒事禮也<lb/>
　<hi>公羊傳</hi>其言去樂卒事何禮也君有事于廟聞大夫之<lb/>
　䘮去樂卒事大夫聞君之䘮攝主而往<hi>主謂己主祭者臣聞君之</hi>
　<hi>䘮義不可以不即行故使兄弟若宗人攝行主事而往不廢祭者古禮也</hi>大夫聞大夫之<lb/>
<pb n="6a"/>
　䘮尸事畢而往<hi>賔尸事畢而往也</hi>
　<hi>穀梁傳</hi>君在祭樂之中聞大夫之喪則去樂卒事禮也<lb/>
　<hi>祭樂者君在廟中祭作樂</hi>君在祭樂之中大夫有變以聞可乎大<lb/>
　夫國體也<hi>君之卿佐是謂股肱故曰國體</hi>古之人重死君命無所不<lb/>
　通<hi>死者不可復生重莫大馬是以君雖在祭樂之中大夫死以聞可也</hi>
　　有事謂有祭事也祭主於誠慤故當祭雖大夫之<lb/>
　　喪不得以聞若有事于武宮叔弓涖事而卒則為<lb/>
　　之徹樂而卒事亦禮之可以義起者蓋縁先祖之<lb/>
<pb n="6b"/>
　　心見大臣之卒不忍聞樂縁主祭者之心視己設<lb/>
　　之饌不忍中輟則去樂而卒事可矣弓之卒正當<lb/>
　　籥入時故舉籥入及其去之則諸樂皆徹故云去<lb/>
　　樂非獨去籥舞也<lb/>
夏蔡朝吳出奔鄭<hi>朝公羊作昭無出字</hi>
　<hi>左傳</hi>楚費無極害朝吳之在蔡也<hi>朝吳蔡大夫有功于楚平王故無極恐其</hi>
　<hi>有寵疾害之</hi>欲去之乃謂之曰王唯信子故處子于蔡子<lb/>
　亦長矣而在下位辱必求之吾助子請又謂其上之<lb/>
<pb n="7a"/>
　人曰<hi>蔡人在上位者</hi>王唯信吳故處諸蔡二三子莫之如也<lb/>
　而在其上不亦難乎弗圖必及于難夏蔡人逐朝吳<lb/>
　朝吳出奔鄭王怒曰余唯信吳故寘諸蔡且微吳吾<lb/>
　不及此女何故去之無極對曰臣豈不欲吳然而前<lb/>
　知其為人之異也吳在蔡蔡必速飛去吳所以翦其<lb/>
　翼也<hi>以鳥喻也言吳在蔡必能使蔡速强而背楚</hi>
　　朝吳蔡之世臣蔡之復也本謀實出於吳而至不<lb/>
　　安於宗國則逐之非蔡侯意也陳蔡世服於楚雖<lb/>
<pb n="7b"/>
　　以欲背楚得罪者必奔楚以自訴而吳奔鄭其不<lb/>
　　容於楚可知矣蔡雖復國而國内之臣楚實制其<lb/>
　　存亡其何能國乎<lb/>
六月丁巳朔日有食之<lb/>
　<hi>附録左傳</hi>六月乙丑王大子壽卒<hi>周景王子</hi>　秋八月戊寅王<lb/>
　穆后崩<hi>大子夀之母也傳為晉荀躒如周𦵏穆后起</hi>
秋晉荀吳帥師伐鮮虞<lb/>
　<hi>左傳</hi>晉荀吳帥師伐鮮虞圍鼓<hi>鼓杜注白狄之别鉅鹿下曲陽縣有鼓聚在今</hi>
<pb n="8a"/>
　<hi>直𨽻晉州西</hi>鼓人或請以城叛穆子弗許左右曰師徒不<lb/>
　勤而可以獲城何故不為穆子曰吾聞諸叔向曰好<lb/>
　惡不愆民知所適事無不濟或以吾城叛吾所甚惡<lb/>
　也人以城来吾獨何好焉賞所甚惡若所好何<hi>無以復加</hi>
　<hi>所好</hi>若其弗賞是失信也何以庇民力能則進否則退<lb/>
　量力而行吾不可以欲城而邇姦所喪滋多使鼓人<lb/>
　殺叛人而繕守備圍鼓三月鼓人或請降使其民見<lb/>
　曰猶有食色姑修而城軍吏曰獲城而弗取勤民而<lb/>
<pb n="8b"/>
　頓兵何以事君穆子曰吾以事君也獲一邑而教民<lb/>
　怠将焉用邑邑以賈怠不如完舊<hi>完猶保守</hi>賈怠無卒<hi>不能</hi>
　<hi>善終</hi>棄舊不祥鼓人能事其君我亦能事吾君率義不<lb/>
　爽<hi>爽差也</hi>好惡不愆城可獲而民知義所<hi>知義所在也荀吳必其能</hi>
　<hi>獲故因以示義</hi>有死命而無二心不亦可乎鼓人告食竭力<lb/>
　盡而後取之克鼓而反不戮一人以鼓子䳒鞮歸<hi>䳒鞮</hi>
　<hi>鼓君名</hi>
　　十二年晉伐鮮虞今又遣命卿率大衆以伐之蓋<lb/>
<pb n="9a"/>
　　諸卿各營其私務近攻以闢土壤而荆楚之横肆<lb/>
　　小國之摧殘絶不以介於心也<lb/>
冬公如晉<lb/>
　<hi>左傳</hi>冬公如晉平丘之㑹故也<hi>謝季孫免歸</hi>
　　十三年公如晉為意如請而意如不使公得達者<lb/>
　　恐公以情訴懼晉侯之意或移而正已之罪也今<lb/>
　　意如既釋可無他虞故聼公一朝而又止焉比事<lb/>
　　以觀則晉屢拒公皆意如主之可知矣<lb/>
<pb n="9b"/>
　<hi>附録左傳</hi>十二月晉荀躒如周葬穆后籍談為介既葬除<lb/>
　喪以文伯宴樽以魯壺<hi>丈伯荀躒也魯壺魯所獻壺樽</hi>王曰伯氏諸<lb/>
　侯皆有以鎮撫王室晉獨無有何也<hi>感魯壺而言也鎮撫王室謂貢</hi>
　<hi>獻之物</hi>文伯揖籍談<hi>文伯無辭揖籍談使對</hi>對曰諸侯之封也皆<lb/>
　受明器于王室<hi>謂明德之分器</hi>以鎮撫其社稷故能薦彝器<lb/>
　于王<hi>彝常也謂可常寳之器若魯壺之屬</hi>晉居深山戎狄之與鄰而遠<lb/>
　于王室王靈不及拜戎不暇其何以獻器王曰叔氏<lb/>
　而忘諸乎<hi>叔籍談字</hi>叔父唐叔成王之母弟也其反無分<lb/>
<pb n="10a"/>
　乎密湏之鼓與其大路文所以大蒐也<hi>密湏杜注姞姓國也在安</hi>
　<hi>定隂密縣今隂密故城在陕西靈臺縣西</hi>闕鞏之甲武所以克商也<hi>闕鞏國所</hi>
　<hi>出鎧</hi>唐叔受之以處參虚匡有戎狄<hi>參盧實沈之次晉之分野</hi>其後<lb/>
　襄之二路<hi>周襄王賜晉文公大路戎路</hi>鏚鉞秬鬯<hi>鏚斧也鉞金鉞</hi>彤弓虎<lb/>
　賁文公受之以有南陽之田<hi>事在僖二十八年</hi>撫征東夏非<lb/>
　分而何夫有勲而不廢有績而載奉之以土田撫之<lb/>
　以彝器旌之以車服明之以文章子孫不忘所謂福<lb/>
　也福祚之不登叔父焉在<hi>言福祚不在叔父當在誰邪</hi>且昔而高<lb/>
<pb n="10b"/>
　祖孫伯黶司晉之典籍以為大政故曰籍氏<hi>孫伯黶晉正卿</hi>
　<hi>籍談九世祖</hi>及辛有之二子董之晉于是乎有董史<hi>辛有周人</hi>
　<hi>其二子適晉為大史籍黶與之共董督晉典因為董氏董狐其後</hi>女司典之後也何<lb/>
　故忘之籍談不能對賔出王曰籍父其無後乎數典<lb/>
　而忘其祖<hi>忘祖業</hi>籍談歸以告叔向叔向曰王其不終<lb/>
　乎吾聞之所樂必卒焉今王樂憂若卒以憂不可謂<lb/>
　終王一嵗而有三年之喪二焉<hi>謂后崩大子卒禮父為長子三年夫為妻</hi>
　<hi>期必三年然後娶則亦有三年之義又天子絶期惟服三年故通謂之三年喪</hi>于是乎以喪<lb/>
<pb n="11a"/>
　賔宴又求彝器樂憂甚矣且非禮也彝器之来嘉功<lb/>
　之由非由喪也三年之喪雖貴遂服禮也<hi>天子諸候除喪當在</hi>
　<hi>卒哭今王既𦵏而除故譏其不遂</hi>王雖弗遂宴樂以早亦非禮也禮<lb/>
　王之大經也一動而失二禮無大經矣<hi>失二禮謂既不遂服又設</hi>
　<hi>宴樂</hi>言以考典典以志經忘經而多言舉典將焉用之<lb/>
　<hi>為二十二年王室亂傳</hi>
十有六年春<lb/>
　<hi>附録左傳</hi>十六年春王正月公在晉晉人止公不書諱之<lb/>
<pb n="11b"/>
　也<hi>猶以取郠故</hi>
齊侯伐徐<lb/>
　<hi>左傳</hi>齊侯伐徐二月丙申齊師至于蒲隧<hi>蒲隧杜注徐地下邳取慮</hi>
　<hi>縣東有蒲如陂在今江南虹縣北</hi>徐人行成徐子及郯人莒人㑹齊<lb/>
　侯盟于蒲隧賂以甲父之鼎<hi>甲父杜注古國名髙平昌邑縣東南有甲父亭</hi>
　<hi>今昌邑城在山東金鄉縣西北</hi>叔孫昭子曰諸侯之無伯害哉齊君<lb/>
　之無道也興師而伐遠方㑹之有成而還莫之亢也<lb/>
　無伯也夫詩曰周宗旣滅靡所止戾正大夫離居莫<lb/>
<pb n="12a"/>
　知我肄<hi>詩小雅戾定也肄勞也言執政大夫離居異心無有念民勞者</hi>其是之謂乎<lb/>
　<hi>傳言晉之衰</hi>
　　此為晉伯既衰齊景公爭伯之始事也然景公不<lb/>
　　能明政教以收國衆修德禮以屬諸侯而區區於<lb/>
　　鄰近之國稱兵以逐利将以求覇不亦左乎<lb/>
楚子誘戎蠻子殺之<hi>戎蠻公羊作戎曼杜注河南新城縣東南有蠻城在今河南汝州西</hi>
　<hi>南</hi>
　<hi>左傳</hi>楚子聞蠻氏之亂也與蠻子之無質也<hi>質信也</hi>使然<lb/>
<pb n="12b"/>
　丹誘戎蠻子嘉殺之遂取蠻氏既而復立其子焉禮<lb/>
　也<lb/>
　<hi>公羊傳</hi>楚子何以不名<hi>據誘蔡侯名</hi>夷狄相誘君子不疾也<lb/>
　曷為不疾若不疾乃疾之也<hi>以為固當然者乃所以為惡也</hi>
　　楚子之誘一也而或名或不名者虔以簒弑之賊<lb/>
　　而滅先王之建國棄疾雖乘亂取國而非親為弑<lb/>
　　逆雖殺戎蠻子而復立其子其惡之小大有差也<lb/>
　　蔡侯與戎蠻子之見殺一也而或名或不名者蔡<lb/>
<pb n="13a"/>
　　般弑父與君蠻氏亂而無質其罪之輕重有差也<lb/>
　　程子所謂時措從宜者此類是矣<lb/>
　<hi>附録左𫝊</hi>三月晉韓起聘于鄭鄭伯享之子産戒曰苟有<lb/>
　位于朝無有不共恪孔張後至立于客間<hi>孔張子孔之孫</hi>執<lb/>
　政禦之<hi>執政掌位列者禦止也</hi>適客後又禦之適縣間<hi>縣樂肆</hi>客<lb/>
　從而笑之事畢富子諌曰<hi>富子鄭大夫諫子産也</hi>夫大國之人<lb/>
　不可不慎也幾為之笑而不陵我我皆有禮夫猶鄙<lb/>
　我國而無禮何以求榮孔張失位吾子之恥也子産<lb/>
<pb n="13b"/>
　怒曰發命之不衷<hi>衷當</hi>出令之不信刑之頗類<hi>緣事類以成偏</hi>
　<hi>頗</hi>獄之放紛會朝之不敬使命之不聼取陵于大國<lb/>
　罷民而無功罪及而弗知僑之恥也孔張君之昆孫<lb/>
　子孔之後也<hi>昆兄也子孔鄭襄公兄孔張之祖父</hi>執政之嗣也<hi>子孔嘗執鄭國</hi>
　<hi>之政</hi>為嗣大夫承命以使周于諸侯國人所尊諸侯所<lb/>
　知立于朝而祀于家<hi>卿得自立廟于家</hi>有禄于國有賦于軍<lb/>
　<hi>軍出卿賦百乗</hi>䘮祭有職受脤歸脤<hi>受脤謂君祭以肉賜大夫歸脤謂大夫祭歸肉</hi>
　<hi>于公皆社之戎祭也</hi>其祭在廟<hi>謂助君祭</hi>已有著位在位數世世守<lb/>
<pb n="14a"/>
　其業而忘其所僑焉得恥之辟邪之人而皆及執政<lb/>
　是先王無刑罰也子寧以他規我　宣子有環其一<lb/>
　在鄭商<hi>玊環同工共璞自共為雙</hi>宣子謁諸鄭伯子産弗與曰非<lb/>
　官府之守器也寡君不知子大叔子羽謂子産曰韓<lb/>
　子亦無幾求晉國亦未可以貳晉國韓子不可偷也<lb/>
　若屬有讒人交鬬其間鬼神而助之以興其凶怒悔<lb/>
　之何及吾子何愛于一環其以取憎于大國也盍求<lb/>
　而與之子産曰吾非偷晉而有二心將終事之是以<lb/>
<pb n="14b"/>
　弗與忠信故也僑聞君子非無賄之難立而無令名<lb/>
　之患僑聞為國非不能事大字小之難無禮以定其<lb/>
　位之患夫大國之人令于小國而皆獲其求將何以<lb/>
　給之一共一否為罪滋大大國之求無禮以斥之何<lb/>
　饜之有吾且為鄙邑則失位矣<hi>不復成國</hi>若韓子奉命以<lb/>
　使而求玊焉貪淫甚矣獨非罪乎出一玊以起二罪<lb/>
　吾又失位韓子成貪將焉用之且吾以玊賈罪不亦<lb/>
　銳乎<hi>銳細小也</hi>韓子買諸賈人既成賈矣商人曰必告君<lb/>
<pb n="15a"/>
　大夫韓子請諸子産曰日起請夫環執政弗義弗敢<lb/>
　復也今買諸商人商人曰必以聞敢以為請子産對<lb/>
　曰昔我先君桓公與商人皆出自周<hi>鄭本在周畿内桓公東遷與商</hi>
　<hi>人俱</hi>庸次比耦<hi>庸用也用次更相從耦耕</hi>以艾殺此地斬之蓬蒿藜<lb/>
　藋而共處之世有盟誓以相信也曰爾無我叛我無<lb/>
　强賈<hi>無强市其物</hi>毋或匄奪爾有利市寳賄我勿與知恃<lb/>
　此質誓故能相保以至于今今吾子以好來辱而謂<lb/>
　敝邑强奪商人是教敝邑背盟誓也毋乃不可乎吾<lb/>
<pb n="15b"/>
　子得玉而失諸侯必不為也若大國令而共無藝鄭<lb/>
　鄙邑也亦弗為也僑若獻玉不知所成敢私布之韓<lb/>
　子辭玉曰起不敏敢求玉以徼二罪敢辭之<hi>傳言子産知禮</hi>
　<hi>宣子能改過</hi>　夏四月鄭六卿餞宣子于郊宣子曰二三<lb/>
　君子請皆賦起亦以知鄭志子齹賦野有蔓草<hi>子齹子皮</hi>
　<hi>之子嬰齊也野有蔓草詩鄭風取其邂逅相遇適我願兮</hi>宣子曰孺子善哉吾有<lb/>
　望矣<hi>君子相願已所望也</hi>子産賦鄭之羔裘<hi>言鄭别于唐羔裘也取其彼其之子</hi>
　<hi>舎命不渝邦之彦兮以羙韓子</hi>宣子曰起不堪也<hi>不堪國之司直</hi>子大叔賦<lb/>
<pb n="16a"/>
　褰裳<hi>褰裳詩曰子惠思我褰裳渉溱子不我思豈無他人蓋思大國之勤已也</hi>宣子曰起<lb/>
　在此敢勤子至于他人乎子大叔拜宣子曰善哉子<lb/>
　之言是不有是事其能終乎<hi>韓起不欲令鄭求他人子大叔拜以答之所以</hi>
　<hi>晉鄭終善</hi>子游賦風雨<hi>子游駟帶之子駟偃也風雨詩取其既見君子云胡不夷</hi>子旗<lb/>
　賦有女同車<hi>子旗公孫叚之子豐施也有女同車取其洵美且都愛樂宣子之志</hi>子桞<lb/>
　賦蘀兮<hi>子桞印叚之子印癸也蘀兮詩取其倡子和女言宣子倡已將和從之</hi>宣子喜<lb/>
　曰鄭其庶乎二二君子以君命貺起賦不出鄭志<hi>六詩</hi>
　<hi>皆鄭風故曰不出鄭志</hi>皆昵燕好也<hi>昵親也賦不出其國以示親好</hi>二三君子<lb/>
<pb n="16b"/>
　數世之主也可以無懼矣宣子皆獻馬焉而賦我將<lb/>
　<hi>我將詩頌取其日靖四方我其夙夜畏天之威言志在靖亂畏懼天威</hi>子産拜使五卿<lb/>
　皆拜曰吾子靖亂敢不拜德宣子私覲于子産以玉<lb/>
　與馬曰子命起舎夫玉是賜我玉而免吾死也敢不<lb/>
　藉手以拜<hi>以玉馬藉手拜謝子産</hi>
夏公至自晉<lb/>
　<hi>左傳</hi>公至自晉子服昭伯語季平子曰<hi>昭伯惠伯之子子服回也随公</hi>
　<hi>從晉還</hi>晉之公室其將遂卑矣君幼弱六卿强而奢傲<lb/>
<pb n="17a"/>
　將因是以習習實為常能無卑乎平子曰爾幼惡識<lb/>
　國<lb/>
　　公以去年冬如晉今夏始書至踰三時而後歸去<lb/>
　　國之久惟僖公㑹淮襄公如楚及此為皆受制於<lb/>
　　大國而不使即歸也考其時則微傳而事著矣晉<lb/>
　　人明知罪在意如而釋之明知與公無與而反止<lb/>
　　焉意如之陷公至於此極其後公謀討之亦勢不<lb/>
　　容己不幸無成而傳者及諸儒皆責公之妄舉過<lb/>
<pb n="17b"/>
　　矣<lb/>
秋八月己亥晉侯夷卒<lb/>
　<hi>左傳</hi>秋八月晉昭公卒<lb/>
　　晉自平公弛其操柄政在大夫盟宋以後㑹盟征<lb/>
　　伐楚實專之昭公嗣立僅一㑹大夫幸楚虔覆敗<lb/>
　　國有内憂未遑外事諸侯復合於平丘正可以有<lb/>
　　為之時而信義不立軍政不修邾莒雖訴侵地不<lb/>
　　反芻蕘之淫叔鮒無誅徒以盛兵示威而齊鄭已<lb/>
<pb n="18a"/>
　　窺其釁矣且曲庇季氏重困魯侯諸侯心貳不亦<lb/>
　　宜乎此雖由昭公之無志亦因世卿擅國積重而<lb/>
　　難返也<lb/>
九月大雩<lb/>
　<hi>左傳</hi>九月大雩旱也<lb/>
　<hi>附録左傳</hi>鄭大旱使屠擊祝款豎柎有事于桑山<hi>三子鄭大夫</hi>
　斬其木不雨子産曰有事于山蓺山林也<hi>蓺養䕶令繁殖</hi>而<lb/>
　斬其木其罪大矣奪之官邑<lb/>
<pb n="18b"/>
季孫意如如晉<lb/>
冬十月葬晉昭公<lb/>
　<hi>左傳</hi>冬十月季平子如晉葬昭公平子曰子服囘之言<lb/>
　猶信<hi>自往見之乃信回言</hi>子服氏有子哉<lb/>
十有七年春小邾子来朝<lb/>
　<hi>左傳</hi>十七年春小邾穆公来朝公與之燕季平子賦采<lb/>
　叔<hi>采叔詩小雅取其君子來朝何錫與之以穆公喻君子</hi>穆公賦菁菁者莪<hi>菁菁</hi>
　<hi>者莪亦詩小雅取其既見君子樂且有儀以答采叔</hi>昭子曰不有以國其能久<lb/>
<pb n="19a"/>
　乎<hi>嘉其能答賦言其賢故能久有國</hi>
　　魯既卑矣小國猶有朝者晉亦卑矣諸侯猶有朝<lb/>
　　者但操柄下移内政不修國終無與立耳<lb/>
夏六月甲戌朔日有食之<lb/>
　<hi>左傳</hi>夏六月甲戌朔日有食之祝史請所用幣<hi>禮正陽之月日</hi>
　<hi>食當用幣于社故請之</hi>昭子曰日有食之天子不舉伐鼓于社<lb/>
　諸侯用幣于社伐鼓于朝禮也平子禦之曰止也唯<lb/>
　正月朔慝未作日有食之于是乎有伐鼓用幣禮也<lb/>
<pb n="19b"/>
　其餘則否大史曰在此月也<hi>正月謂建已正陽之月也于周為六月于夏為</hi>
　<hi>四月慝隂氣也四月純陽用事隂氣未動而侵陽災重故有伐鼓用幣之禮也平子以為六月非正月故</hi>
　<hi>大史答言在此月也</hi>日過分而未至<hi>過春分而/未夏至</hi>三辰有災<hi>三辰日月</hi>
　<hi>星也日月相侵又犯是宿故三辰皆為災</hi>于是乎百官降物<hi>降物素服</hi>君不舉<lb/>
　辟移時<hi>辟正寝過日食時</hi>樂奏鼓祝用幣史用辭<hi>用辭以自責</hi>故<lb/>
　夏書曰辰不集于房<hi>夏書𦙍征篇集安也房舎也日月不安其舍則食</hi>瞽奏<lb/>
　鼓嗇夫馳庶人走<hi>嗇夫主幣之官車馬曰馳步曰走為救日食備也</hi>此月朔之<lb/>
　謂也當夏四月是謂孟夏<hi>言此六月當夏家之四月</hi>平子弗從昭<lb/>
<pb n="20a"/>
　子退曰夫子将有異志不君君矣<hi>安君之災是不復以君為君矣</hi>
秋郯子來朝<lb/>
　<hi>左傳</hi>秋郯子來朝公與之宴昭子問焉曰少皞氏鳥名<lb/>
　官何故也<hi>少皞金天氏黄帝之子己姓之祖也</hi>郯子曰吾祖也我知之<lb/>
　昔者黄帝氏以雲紀故為雲師而雲名<hi>黄帝軒轅氏姬姓之祖也</hi>
　<hi>黄帝受命有雲瑞故以雲紀事百官師長皆以雲為名號縉雲氏蓋其一官也</hi>炎帝氏以火<lb/>
　紀故為火師而火名<hi>炎帝神農氏姜姓之祖也亦有火瑞以火紀事名百官</hi>共<lb/>
　工氏以水紀故為水師而水名<hi>共工以諸侯霸有九州者在神農前大皞</hi>
<pb n="20b"/>
　<hi>後亦受水瑞以水名官</hi>大皞氏以龍紀故為龍師而龍名<hi>大皞伏犧</hi>
　<hi>氏風姓之祖也有龍瑞故以龍命官</hi>我高祖少皞摰之立也鳯鳥適至<lb/>
　故紀于鳥為鳥師而鳥名鳯鳥氏厯正也<hi>鳯鳥知天時故以名</hi>
　<hi>厯正之官</hi>𤣥鳥氏司分者也<hi>𤣥鳥燕也以春分来秋分去</hi>伯趙氏司至<lb/>
　者也<hi>伯趙伯勞也以夏至鳴冬至止</hi>青鳥氏司啓者也<hi>青鳥鶬鷃也以立春鳴立</hi>
　<hi>夏止</hi>丹鳥氏司閉者也<hi>丹鳥鷩雉也以立秋来立冬去入大水為蜃上四鳥皆厯正之</hi>
　<hi>屬官</hi>祝鳩氏司徒也<hi>祝鳩鷦鳩也鷦鳩孝故為司徒主教民</hi>鴡鳩氏司馬<lb/>
　也<hi>鴡鳩王鳩也驇而有别故為司馬主法制</hi>鳲鳩氏司空也<hi>鳲鳩鴶鵴也鳲鳩平均故</hi>
<pb n="21a"/>
　<hi>為司空平水土</hi>爽鳩氏司宼也<hi>爽鳩鷹也鷙故為司宼主盗賊</hi>鶻鳩氏司事<lb/>
　也<hi>鶻鳩鶻鵰也春来冬去故為司事</hi>五鳩鳩民者也<hi>鳩聚也治民上聚故以鳩為名</hi>
　五雉為五工正<hi>五雉雉有五種西方曰鷷雉東方曰鶅雉南方曰翟雉北方曰鵗雉伊洛</hi>
　<hi>之南曰翬雉賈逵曰鷷雉攻木之工也鶅雉塼埴之工也翟雉攻金之工也鵗雉攻皮之工也翬雉設五</hi>
　<hi>色之工也</hi>利器用正度量夷民者也<hi>夷平也</hi>九扈為九農正<lb/>
　<hi>扈有九種也春扈鳻鶞夏扈竊𤣥秋扈竊藍冬扈竊黄棘扈竊丹行扈唶唶宵扈嘖嘖桑扈竊脂老扈鷃</hi>
　<hi>鷃以九扈為九農之號各随其宜以教民事賈逵云春扈鳻鶞相五上之宜趣民耕種者也夏扈竊𤣥趣</hi>
　<hi>民耘苖者也秋扈竊藍趣民収歛者也冬扈竊黄趣民盖藏者也棘扈竊丹為果驅鳥者也行扈唶唶畫</hi>
<pb n="21b"/>
　<hi>為民驅鳥者也宵扈嘖嘖夜為農驅獸者也桑扈竊脂為蠶驅雀者也老扈鷃鷃趣民収麥令不得晏起</hi>
　<hi>者也</hi>扈民無淫者也<hi>扈止也</hi>自顓頊以來不能紀遠乃紀<lb/>
　于近為民師而命以民事則不能故也<hi>顓頊氏代少皞者德不能</hi>
　<hi>致逺瑞故以民事命官</hi>仲尼聞之見于郯子而學之<hi>于時仲尼年二十八</hi>
　既而告人曰吾聞之天子失官學在四夷猶信<hi>傳言聖人</hi>
　<hi>無常師</hi>
八月晉荀吳帥師滅陸渾之戎<hi>公羊作賁渾戎穀梁無之字</hi>
　<hi>左傳</hi>晉侯使屠蒯如周<hi>屠蒯晉侯之膳宰也以忠諫見進</hi>請有事于雒<lb/>
<pb n="22a"/>
　與三塗萇𢎞謂劉子曰客容猛非祭也其伐戎乎陸<lb/>
　渾氏甚睦于楚必是故也君其備之乃警戎備九月<lb/>
　丁夘晉荀吳帥師涉自棘津<hi>棘津杜注河津名在今河南胙城縣北</hi>使<lb/>
　祭史先用牲于雒陸渾人弗知師從之庚午遂滅陸<lb/>
　渾數之以其貳于楚也陸渾子奔楚其衆奔甘鹿<hi>甘鹿</hi>
　<hi>杜注周地今河南宜陽縣有鹿蹄山甘水所出</hi>周大獲<hi>先警戎備故</hi>宣子夢文公<lb/>
　攜荀吳而授之陸渾故使穆子帥師獻俘于文宮<hi>欲以</hi>
　<hi>應夢</hi>
<pb n="22b"/>
　　僖二十二年秦晉遷陸渾之戎于伊川非戎自逼<lb/>
　　居内地也又不聞其侵敗王畧而晉忽以詐滅之<lb/>
　　貪暴極矣若謂其貳于楚則諸侯皆貳何獨于陸<lb/>
　　渾有討乎<lb/>
冬有星孛于大辰<lb/>
　<hi>左傳</hi>冬有星孛于大辰西及漢<hi>夏之八月辰星見在天漢西今孛星出辰西光</hi>
　<hi>芒東及天漢</hi>申湏曰<hi>申湏魯大夫</hi>彗所以除舊布新也天事恒<lb/>
　象<hi>天道恒以象類告示人</hi>今除于火火出必布焉諸侯其有火<lb/>
<pb n="23a"/>
　災乎<hi>今火向伏故知當湏火出乃布散為災</hi>梓慎曰往年吾見之是其<lb/>
　徵也<hi>徵始有形象而微也</hi>火出而見<hi>前年火出時</hi>今兹火出而章必<lb/>
　火入而伏<hi>随火行也</hi>其居火也久矣<hi>歴二/年</hi>其與不然乎<hi>言必</hi>
　<hi>然也</hi>火出于夏為三月<hi>謂昏見</hi>于商為四月于周為五月<lb/>
　夏數得天<hi>得天正</hi>若火作其四國當之在宋衛陳鄭乎<lb/>
　宋大辰之虛也<hi>大辰大火宋分野</hi>陳大皞之虛也<hi>大皞居陳木火所自</hi>
　<hi>出</hi>鄭祝融之虛也<hi>祝融高辛氏之火正居鄭</hi>皆火房也星孛及漢<lb/>
　漢水祥也<hi>天漢水也</hi>衛顓頊之虚也故為帝丘其星為大<lb/>
<pb n="23b"/>
　水<hi>衞星營室營室水也</hi>水火之牡也<hi>牡雄也</hi>其以丙子若壬午作<lb/>
　乎水火所以合也<hi>丙午火壬子水水火合而相薄水少而火多故水不勝火</hi>若火<lb/>
　入而伏必以壬午不過其見之月<hi>火見周之五月</hi>鄭禆竈言<lb/>
　于子産曰宋衞陳鄭将同日火若我用瓘斝玉瓚鄭<lb/>
　必不火<hi>瓘珪也斝玉爵也瓚勺也欲以禳火</hi>子産弗與<hi>以為天災流行非禳所息故也</hi>
　<hi>為明年宋衞陳鄭災傳</hi>
　<hi>公羊傳</hi>孛者何彗星也其言于大辰何在大辰也大辰<lb/>
　者何大火也<hi>大火心也東方蒼龍七宿之一在中最明以候四時故曰大辰辰時也</hi>大<lb/>
<pb n="24a"/>
　火為大辰伐為大辰<hi>伐謂參伐也伐星在參傍與參連體大火與伐天所以示民時</hi>
　<hi>早晚天下所取正故同為大辰</hi>北辰亦為大辰<hi>北辰北極居天之中以正四時故亦謂之</hi>
　<hi>大辰</hi>何以書記異也<lb/>
　<hi>穀梁傳</hi>一有一亡曰有于大辰者濫于大辰也<hi>劉向曰大辰者</hi>
　<hi>大火也不曰孛于大火而曰大辰者謂濫于蒼龍之體不獨加大火</hi>
　　大辰心星也前漢書五行志云心天子之象也天<lb/>
　　文志云心三星中星曰明堂天子位為大辰彗加<lb/>
　　於心其祲大矣當其時申湏梓愼禆竈皆以為火<lb/>
<pb n="24b"/>
　　災至宋胡氏安國則以為應在後五年王室子朝<lb/>
　　之亂春秋紀災異而不言其事應見人君當謹天<lb/>
　　戒修德以弭災而事應則不可以常也必求其説<lb/>
　　則時有不應而轉以天變為不足畏矣<lb/>
楚人及吳戰于長岸<hi>長岸杜注楚地今江南當塗縣西南有西梁山與東梁山夾江相對</hi>
　<hi>亦曰天門山郡國志春秋楚獲吳餘皇處也</hi>
　<hi>左傳</hi>吳伐楚陽匄為令尹<hi>陽匄穆王曾孫令尹子瑕</hi>卜戰不吉司馬<lb/>
　子魚曰我得上流何故不吉<hi>子魚公子魴也順江而下易用勝敵</hi>且楚<lb/>
<pb n="25a"/>
　故司馬令龜我請改卜令曰魴也以其屬死之楚師<lb/>
　繼之尚大克之吉戰于長岸子魚先死楚師繼之大<lb/>
　敗吳師獲其乘舟餘皇<hi>餘皇舟名</hi>使隨人與後至者守之<lb/>
　環而塹之及泉<hi>環周也</hi>盈其隧炭陳以待命<hi>隧出入道炭火也盈</hi>
　<hi>路置火以防吳人言其守之嚴密</hi>吳公子光請于其衆曰<hi>光諸樊子闔廬</hi>䘮<lb/>
　先王之乘舟豈唯光之罪衆亦有焉請藉取之以救<lb/>
　死<hi>藉衆之力以取舟</hi>衆許之使長鬣者三人潛伏于舟側<hi>長鬛</hi>
　<hi>多髭鬚與吳人異形状詐為楚人</hi>曰我呼餘皇則對師夜從之<hi>師吳師也</hi>
<pb n="25b"/>
　三呼皆迭對楚人從而殺之楚師亂吳人大敗之取<lb/>
　餘皇以歸<hi>傳言吳光有謀</hi>
　<hi>公羊傳</hi>詐戰不言戰此其言戰何<hi>據於越敗/吳于檇李</hi>敵也<hi>俱無勝負</hi>
　<hi>不可言敗故言戰</hi>
　<hi>穀梁傳</hi>兩夷狄曰敗<hi>於越敗吳于檇李是也</hi>中國與夷狄亦曰敗<lb/>
　<hi>晉荀吳敗狄于大<graphic n="KR1234" url="https://raw.githubusercontent.com/kanripo/KR-Gaiji/master/images/KR1234.png" mimeType="image/png"/>是也</hi>楚人及吳戰于長岸進楚子故曰戰<lb/>
　　楚先勝吳吳復勝楚勝負相敵故言戰不言敗據<lb/>
　　傳五年吳嘗敗楚于鵲岸不書六年敗楚于房鍾<lb/>
<pb n="26a"/>
　　不書書伐吳而已至是始書戰著其國勢匹敵而<lb/>
　　抗兵相加也<lb/>
十有八年春<lb/>
　<hi>附録左傳</hi>十八年春王二月乙夘周毛得殺毛伯過而代<lb/>
　之<hi>毛伯過周大夫得過之族</hi>萇𢎞曰毛得必亡是昆吾稔之日也<lb/>
　<hi>昆吾夏伯稔熟也侈惡積熟以乙夘日與桀同誅</hi>侈故之以而毛得以濟侈<lb/>
　于王都不亡何待<hi>為二十六年毛伯奔楚傳</hi>
王三月曹伯湏卒<lb/>
<pb n="26b"/>
　<hi>左傳</hi>三月曹平公卒<hi>為下㑹𦵏見原伯張本</hi>
夏五月壬午宋衞陳鄭災<lb/>
　<hi>左傳</hi>夏五月火始昏見丙子風梓慎曰是謂融風火之<lb/>
　始也<hi>東北曰融風融風木也木為火母故曰火之始</hi>七日其火作乎<hi>從丙子至壬午</hi>
　<hi>七日壬午水火合之日故知當火作</hi>戊寅風甚壬午大甚宋衞陳鄭皆<lb/>
　火梓慎登大庭氏之庫以望之<hi>大庭氏杜注古國名在魯城内魯于其處</hi>
　<hi>作庫高顯故登以望氣參近占以審前年之言</hi>曰宋衞陳鄭也數日皆来告<lb/>
　火禆竈曰不用吾言鄭又将火<hi>前年禆竈欲用瓘斝禳火子産不聼今復</hi>
<pb n="27a"/>
　<hi>請用之</hi>鄭人請用之子産不可子大叔曰寳以保民也<lb/>
　若有火國幾亡可以救亡子何愛焉子産曰天道遠<lb/>
　人道邇非所及也何以知之竈焉知天道是亦多言<lb/>
　矣豈不或信<hi>多言者或時有中</hi>遂不與亦不復火鄭之未災<lb/>
　也里析告子産曰将有大祥<hi>里析鄭大夫祥變異之氣</hi>民震動國<lb/>
　幾亡吾身泯焉弗良及也<hi>言将先災死</hi>國遷其可乎子産<lb/>
　曰雖可吾不足以定遷矣<hi>子産知天災不可逃非遷所免故託以知不足</hi>及<lb/>
　火里析死矣未𦵏子産使輿三十人遷其柩火作子<lb/>
<pb n="27b"/>
　産辭晉公子公孫于東門<hi>晉人新来未入者</hi>使司宼出新客<lb/>
　禁舊客勿出于宮<hi>為其知國情不欲令去</hi>使子寛子上廵羣屏<lb/>
　攝至于大宮<hi>二子鄭大夫屏攝祭祀之位大宮鄭祖廟廵行宗廟不使火得及之</hi>使公<lb/>
　孫登徙大龜<hi>登開卜大夫</hi>使祝史徙主祏于周廟告于先<lb/>
　君<hi>祏廟主石函周廟厲王廟也有火災故合羣主于祖廟易救護</hi>使府人庫人各儆<lb/>
　其事商成公儆司宮<hi>商成公鄭大夫</hi>出舊宮人寘諸火所不<lb/>
　及司馬司宼列居火道<hi>備非常也</hi>行火所焮<hi>焮炙也</hi>城下之<lb/>
　人伍列登城<hi>備姦也</hi>明日使野司宼各保其徵<hi>野司宼縣士也</hi>
<pb n="28a"/>
　<hi>戒使各保其所應受徵役之人皆令具備以待上命</hi>郊人助祝史除于國北<hi>為祭</hi>
　<hi>處于國北方就大隂禳火</hi>禳火于𤣥㝠回禄<hi>𤣥㝠水神回禄火神</hi>祈于四鄘<lb/>
　<hi>鄘城也城積土隂氣所聚故祈祭之以禳火之餘災</hi>書焚室而寛其征與之材<lb/>
　三日哭國不市使行人告于諸侯宋衞皆如是陳不<lb/>
　救火許不弔災君子是以知陳許之先亡也<hi>不義所以亡</hi>
　<hi>公羊傳</hi>何以書記異也何異爾異其同日而俱災也外<lb/>
　異不書此何以書為天下記異也<lb/>
　<hi>穀梁傳</hi>其志以同日也其日亦以同日也或曰人有謂<lb/>
<pb n="28b"/>
　鄭子産曰某日有災子産曰天者神子惡知之是人<lb/>
　也同日為四國災也<lb/>
　　四國同日而災非人力所為也傳載禆竈豫知其<lb/>
　　兆請禳而子産不許蓋知天道之遠一以人事為<lb/>
　　憑故竈言鄭又當火卒亦不應觀此益信古人以<lb/>
　　德消變人事誠修在天之禍福實有可移之理矣<lb/>
六月邾人入鄅<hi>鄅杜注妘姓國在琅琊開陽縣今山東沂州北有開陽故城</hi>
　<hi>左傳</hi>六月鄅人藉稻<hi>其君自出藉稻盖履行之</hi>邾人襲鄅鄅人将閉<lb/>
<pb n="29a"/>
　門邾人羊羅攝其首焉<hi>斬得閉門者頭</hi>遂入之盡俘以歸鄅<lb/>
　子曰余無歸矣從帑于邾邾荘公反鄅夫人而舍其<lb/>
　女<hi>為明年宋伐邾起</hi>
秋𦵏曹平公<lb/>
　<hi>左傳</hi>秋𦵏曹平公往者見周原伯魯焉<hi>原伯魯周大夫</hi>與之語<lb/>
　不説學歸以語閔子馬閔子馬曰周其亂乎夫必多<lb/>
　有是説而後及其大人<hi>大人在位者</hi>大人患失而惑<hi>患有學而</hi>
　<hi>失道者以惑其意</hi>又曰可以無學無學不害不害而不學則<lb/>
<pb n="29b"/>
　苟而可于是乎下陵上替能無亂乎夫學殖也<hi>殖生長也</hi>
　<hi>言學之進徳如農之殖苖日新月盛</hi>不學将落原氏其亡乎<lb/>
　<hi>附録左傳</hi>七月鄭子産為火故大為社<hi>為治也</hi>祓禳于四方<lb/>
　振除火災禮也乃簡兵大蒐将為蒐除<hi>治兵于廟城内地迫故除</hi>
　<hi>廣之</hi>子大叔之廟在道南其寝在道北其庭小<hi>庭蒐場也</hi>過<lb/>
　期二日使除徒陳于道南廟北曰子産過女而命速<lb/>
　除乃毁于而鄉<hi>毁女所鄉</hi>子産朝過而怒之<hi>怒不毁</hi>除者南<lb/>
　毁子産及衝使從者止之曰毁于北方<hi>言子産仁不忍毁人廟</hi>
<pb n="30a"/>
　火之作也子産授兵登陴子大叔曰晉無乃討乎<hi>辭晉</hi>
　<hi>公子公孫而授兵似若叛晉</hi>子産曰吾聞之小國忘守則危况有<lb/>
　災乎國之不可小有備故也既晉之邊吏讓鄭曰鄭<lb/>
　國有災晉君大夫不敢寧居卜筮走望不愛牲玉鄭<lb/>
　之有災寡君之憂也今執事<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然授兵登陴<hi>
                        <graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然勁忿貌</hi>
　将以誰罪邊人恐懼不敢不告子産對曰若吾子之<lb/>
　言敝邑之災君之憂也敝邑失政天降之災又懼讒<lb/>
　慝之間謀之以啓貪人薦為敝邑不利以重君之憂<lb/>
<pb n="30b"/>
　幸而不亡猶可説也不幸而亡君雖憂之亦無及也<lb/>
　鄭有他竟望走在晉<hi>言鄭雖與他國為竟毎瞻望晉歸赴之</hi>既事晉矣<lb/>
　其敢有二心<hi>傳言子産有備</hi>
冬許遷于白羽<lb/>
　<hi>左傳</hi>楚左尹王子勝言于楚子曰許于鄭仇敵也而居<lb/>
　楚地以不禮于鄭<hi>十五年平王復遷邑許自夷還居葉恃楚而不事鄭</hi>晉鄭方<lb/>
　睦鄭若伐許而晉助之楚䘮地矣君盍遷許許不專<lb/>
　于楚鄭方有令政許曰人示舊國也<hi>許先鄭封</hi>鄭曰余俘邑<lb/>
<pb n="31a"/>
　　也<hi>隠十一年鄭滅許而復存之故曰俘邑</hi>葉在楚國方城外之蔽也土<lb/>
　　不可易<hi>易輕也</hi>國不可小<hi>謂鄭</hi>許不可俘讎不可啓君其<lb/>
　　圗之楚子説冬楚子使王子勝遷許于析實白羽<hi>于傳</hi>
　　<hi>時白羽改為析</hi>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋觧義卷五十二<lb/>
</p>
<p>
</p>
  </div>
</body>
</text>
</TEI>
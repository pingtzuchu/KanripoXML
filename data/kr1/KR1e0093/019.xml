<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷十九<lb/>
　　僖公<lb/>
　二十有一年春狄侵衛<lb/>
　　　狄前伐衛盟郉以其有救患之善故稱人今兹侵<lb/>
　　　衛師出無名故從其本稱也<lb/>
　宋人齊人楚人盟于鹿上<hi>鹿上杜注宋地汝隂有原鹿縣今江南潁州太和縣西有</hi>
　　<hi>原鹿城</hi>
<pb n="1b"/>
　　<hi>左傳</hi>二十一年春宋人為鹿上之盟以求諸侯于楚<hi>欲借</hi>
　　<hi>楚之令使諸侯從己</hi>楚人許之公子目夷曰小國争盟禍也宋<lb/>
　　其亡乎幸而後敗<lb/>
　　　宋襄曹南之盟從者曹邾而曹復貳齊之盟則陳<lb/>
　　　蔡魯鄭皆服於楚故心竊慕焉而求諸侯於楚夫<lb/>
　　　欲逞志於列國者楚也不能攘楚以安列國反盟<lb/>
　　　楚以求諸侯義乖而計失莫此為甚矣盟于宋地<lb/>
　　　必宋公親之而書人者齊楚皆大夫故赴告之辭<lb/>
<pb n="2a"/>
　　不言宋公親與之盟而魯史從之也<lb/>
夏大旱<lb/>
　<hi>左傳</hi>夏大旱公欲焚巫尫<hi>巫尫女巫也主祈禱請雨者或以為尫非巫也瘠病之人</hi>
　<hi>其面上向俗謂天哀其病恐雨入其鼻故為之旱是以公欲焚之</hi>臧文仲曰非旱備<lb/>
　也修城郭貶食省用務穡勸分<hi>穡儉也勸分有無相濟</hi>此其務<lb/>
　也巫尫何為天欲殺之則如勿生若能為旱焚之滋<lb/>
　甚公從之是嵗也饑而不害<hi>不傷害民</hi>
　<hi>公羊傳</hi>何以書記災也<lb/>
<pb n="2b"/>
　<hi>穀梁傳</hi>旱時正也<hi>旱必歴時非一月之事故以書時為正</hi>
　　春秋之例旱則修雩雩而得雨則書雩雩不得雨<lb/>
　　則書旱明災成也大者久且甚之辭<lb/>
秋宋公楚子陳侯蔡侯鄭伯許男曹伯㑹于盂執宋公<lb/>
以伐宋<hi>盂公羊作霍穀梁作雩杜注宋地今河南睢州有盂亭</hi>
　<hi>左傳</hi>秋諸侯㑹宋公于盂子魚曰禍其在此乎君欲己<lb/>
　甚其何以堪之于是楚執宋公以伐宋<lb/>
　<hi>公羊傳</hi>孰執之楚子執之曷為不言楚子執之不與夷<lb/>
<pb n="3a"/>
　狄之執中國也<lb/>
　<hi>穀梁傳</hi>以重辭也<hi>國之所重故曰重辭</hi>
　　執宋公者楚子也何以不書楚子宋率諸侯為㑹<lb/>
　　而楚執㑹主諸侯莫違故以同執為文所以分惡<lb/>
　　於諸侯也楚子使宜申来獻㨗稱楚人此則書爵<lb/>
　　何也執宋公不可稱執宋人爵宋公而人諸國則<lb/>
　　疑若君與大夫㑹故皆稱爵而楚之詐宋之愚皆<lb/>
　　不待貶而自著矣<lb/>
<pb n="3b"/>
冬公伐邾<lb/>
　<hi>左傳</hi>任宿湏句顓臾風姓也實司大皥與有濟之祀<hi>司主</hi>
　<hi>也大皥伏義也四國伏羲之後故主其祀任杜注任城縣也今山東濟寜州湏句杜注在東平湏昌縣西</hi>
　<hi>北今山東東平州東南有湏句故城顓臾杜注在泰山南武陽縣東北今山東費縣西北有顓㬰城四國</hi>
　<hi>封近于濟故世祀之</hi>以服事諸夏<hi>與諸夏同服王事</hi>邾人滅湏句湏句<lb/>
　子来奔因成風也<hi>湏句成風母家</hi>成風為之言于公曰崇明<lb/>
　祀保小寡周禮也<hi>明祀大皥有濟之祀保安也</hi>蠻夷猾夏周禍也<lb/>
　<hi>邾曰蠻夷盖廹近諸戎雜用夷禮故極言之</hi>若封湏句是崇皥濟而修祀<lb/>
<pb n="4a"/>
　紓禍也<hi>紓解也為明年公伐邾𫝊</hi>
　　邾滅湏句經雖無文以明年取湏句徴之則此年<lb/>
　　伐邾必感於成風所云也然大旱經時不知貶食<lb/>
　　損用而重興戎以困民非其道矣<lb/>
楚人使宜申来獻㨗<lb/>
　<hi>公羊傳</hi>此楚子也<hi>據稱使知為楚子</hi>其稱人何貶曷為貶為執<lb/>
　宋公貶曷為為執宋公貶宋公與楚子期以乘車之<lb/>
　㑹公子目夷諫曰楚夷國也强而無義請君以兵車<lb/>
<pb n="4b"/>
　之㑹往宋公曰不可吾與之約以乘車之㑹自我為<lb/>
　之自我墮之曰不可終以乘車之㑹往楚人果伏兵<lb/>
　車執宋公以伐宋宋公謂公子目夷曰子歸守國矣<lb/>
　國子之國也吾不從子之言以至此乎公子目夷復<lb/>
　曰君雖不言國國固臣之國也<hi>所以堅宋公意絶强楚之望</hi>于是<lb/>
　歸設守械而守國楚人謂宋人曰子不與我國吾將<lb/>
　殺子君矣宋人應之曰吾頼社稷之神靈吾國己有<lb/>
　君矣楚人知雖殺宋公猶不得宋國于是釋宋公宋<lb/>
<pb n="5a"/>
　公釋乎執走之衛<hi>宋公愧前語故走之衛不書者執解而往非出奔也</hi>公子目<lb/>
　夷復曰國為君守之君曷為不入然後逆襄公歸惡<lb/>
　乎㨗㨗乎宋曷為不言㨗乎宋為襄公諱也<hi>宋襄守信見欺</hi>
　<hi>故為之諱</hi>此圍辭也<hi>據上言守國知圍也</hi>曷為不言其圍為公子目<lb/>
　夷諱也<hi>目夷遭難設權有存國免主之功故為之諱</hi>
　<hi>榖梁傳</hi>㨗軍得也其不曰宋㨗何也不與楚㨗于宋也<lb/>
　　君使大夫何以稱人貶之也楚逞詐力欺諸侯執<lb/>
　　宋公而伐其國以魯不與㑹特假宋㨗以威之僖<lb/>
<pb n="5b"/>
　　公不能以禮拒而受其使命故不言宋㨗為魯諱<lb/>
　　也<lb/>
十有二月癸丑公㑹諸侯盟于薄釋宋公<hi>薄宋地漢置薄縣屬山陽</hi>
　<hi>郡後漢改屬梁國今河南歸徳府治西北有亳城即薄也</hi>
　<hi>左傳</hi>冬㑹于薄以釋之子魚曰禍猶未也未足以懲君<lb/>
　<hi>為二十二年戰泓𫝊</hi>
　<hi>公羊傳</hi>執未有言釋之者此其言釋之何公與為爾也<lb/>
　公與為爾奈何公與議爾也<lb/>
<pb n="6a"/>
　<hi>榖梁傳</hi>㑹者外為主焉爾外釋不志此其志何也以公<lb/>
　之與之盟目之也不言楚不與楚専釋也<lb/>
　　凡盟不書所為盟于薄特言釋宋公者宋公方主<lb/>
　　㑹而楚執而伐之魯既不能明正其罪反懾於獻<lb/>
　　㨗之威就楚求盟以請釋是操縱之權皆自楚出<lb/>
　　此天下大變故特書所為以謹之楚主盟而書公<lb/>
　　㑹諸侯不與楚主盟也諸侯請釋於楚而不言楚<lb/>
　　釋不與楚専釋也凡國君見執而返皆書歸此言<lb/>
<pb n="6b"/>
　　釋不言歸者歸則自己主之釋則自人主之若曰<lb/>
　　諸侯不俛焉受盟於楚則宋公不得釋所以甚楚<lb/>
　　而病宋公也<lb/>
二十有二年春公伐邾取湏句<hi>句公羊作朐後同</hi>
　<hi>左傳</hi>二十二年春伐邾取湏句反其君焉禮也<hi>得恤寡小之禮</hi>
　　湏句為成風母家邾取而我伐之反其地置其君<lb/>
　　左氏所𫝊必信而有徴但以經書取斷之則罪其<lb/>
　　不請王命専為母家報讎雖存湏句之祀而取為<lb/>
<pb n="7a"/>
　　内臣實貪其土也使果有存亡繼絶之功則春秋<lb/>
　　必書公伐邾歸湏句子于湏句以著其善矣<lb/>
夏宋公衛侯許男滕子伐鄭<lb/>
　<hi>左傳</hi>三月鄭伯如楚　夏宋公伐鄭<hi>怒其朝楚故伐之</hi>子魚曰<lb/>
　所謂禍在此矣<lb/>
　　鄭之朝楚信有罪矣然宋公本欲求好於楚以屬<lb/>
　　諸侯及力不能抗甘就執辱何以責鄭之附楚哉<lb/>
　　不知自反而遽興師以伐鄭榖梁氏所謂過而不<lb/>
<pb n="7b"/>
　　改而又甚之者也然宋公見執而三國旋就宋棄<lb/>
　　楚陳亦與楚離心盖深懼楚人暴詐而思中國之<lb/>
　　有霸也使襄公當此能恤民厲士以厚國勢布徳<lb/>
　　修禮以綏諸侯則諸侯可以復合霸事可以復興<lb/>
　　乃不度徳不量力而急於争鄭敵楚以致師敗身<lb/>
　　傷使楚氛益熾見小欲速無徳而寡謀其禍敗乃<lb/>
　　自取耳<lb/>
　<hi>附録左傳</hi>初平王之東遷也<hi>因犬戎之變/遷都洛邑</hi>辛有適伊川<hi>辛有</hi>
<pb n="8a"/>
　<hi>周大夫伊川杜注周地伊水也</hi>見被髪而祭于野者曰不及百年此<lb/>
　其戎乎其禮先亡矣<hi>被髪而祭衣冠之禮先亡</hi>秋秦晉遷陸渾之<lb/>
　戎于伊川<hi>允姓之戎居陸渾在秦晉西北至是二國誘而徙之伊川辛有之言果驗</hi>　晉<lb/>
　大子圉為質于秦<hi>在十七年</hi>將逃歸謂嬴氏曰<hi>嬴氏秦所妻子圉懐</hi>
　<hi>嬴也</hi>與子歸乎對曰子晉太子而辱于秦子之欲歸不<lb/>
　亦宜乎寡君之使婢子侍執巾櫛<hi>婢子婦人之卑稱</hi>以固子<lb/>
　也從子而歸棄君命也不敢從亦不敢言遂逃歸<hi>𫝊終</hi>
　<hi>史蘇之占</hi>　富辰言于王曰請召大叔<hi>富辰周大夫大叔王子帶十二年奔</hi>
<pb n="8b"/>
　<hi>齊</hi>詩曰協比其鄰昏姻孔云<hi>詩小雅鄰猶近也孔甚也云旋也言王者先協</hi>
　<hi>和近親則昏姻甚相歸附也</hi>吾兄弟之不協焉能怨諸侯之不睦<lb/>
　王説王子帶自齊復歸于京師王召之也<hi>終仲孫湫之言為二</hi>
　<hi>十四年天王出居于鄭𫝊</hi>
秋八月丁未及邾人戰于升陘<hi>升陘杜注魯地</hi>
　<hi>左傳</hi>邾人以湏句故出師公卑邾不設備而禦之<hi>卑小也</hi>
　臧文仲曰國無小不可易也無備雖衆不可恃也詩<lb/>
　曰戰戰兢兢如臨深淵如履薄冰<hi>詩小雅言常戒懼</hi>又曰敬<lb/>
<pb n="9a"/>
　之敬之天維顯思命不易哉<hi>詩周頌顯明也思語辭言天之降鑒甚明其命</hi>
　<hi>靡常不易保</hi>先王之明徳猶無不難也無不懼也况我小<lb/>
　國乎君其無謂邾小蠭蠆有毒而况國乎弗聴八月<lb/>
　丁未公及邾師戰于升陘我師敗績邾人獲公胄縣<lb/>
　諸魚門<hi>魚門邾城門</hi>
　<hi>穀梁傳</hi>内諱敗舉其可道者也不言其人以吾敗也不<lb/>
　言及之者為内諱也<lb/>
　　邾之出師以湏句故也不書敗諱恥也内以諱為<lb/>
<pb n="9b"/>
　　貶不書公其貶可知觀此則魯取湏句之非存亡<lb/>
　　繼絶也益信<lb/>
冬十有一月己巳朔宋公及楚人戰于泓宋師敗績<hi>泓杜注水名在今河南柘城縣北</hi>
　<hi>左傳</hi>楚人伐宋以救鄭宋公將戰大司馬固諫曰<hi>固荘公之</hi>
　<hi>孫公孫固也言大司馬以别子魚</hi>天之棄商久矣君將興之弗可赦<lb/>
　也已弗聴冬十一月己巳朔宋公及楚人戰于泓宋<lb/>
　人既成列楚人未既濟<hi>未盡渡泓水</hi>司馬曰<hi>子魚曰</hi>彼衆我<lb/>
<pb n="10a"/>
　寡及其未既濟也請擊之公曰不可既濟而未成列<lb/>
　又以告公曰未可既陳而後擊之宋師敗績公傷股<lb/>
　門官殱焉<hi>門官守門者師行則在君左右殱盡也</hi>國人皆咎公公曰君<lb/>
　子不重傷不禽二毛<hi>二毛頭白有二色</hi>古之為軍也不以阻<lb/>
　隘也<hi>不因阻隘以求勝</hi>寡人雖亡國之餘<hi>以商之後故稱亡國之餘</hi>不鼓<lb/>
　不成列<hi>恥以詐取勝也</hi>子魚曰君未知戰勍敵之人隘而不<lb/>
　列天贊我也<hi>勍强也言楚在險隘不得陳列乃天所以佐宋</hi>阻而鼓之不亦<lb/>
　可乎猶有懼焉<hi>雖因阻擊之猶恐不勝</hi>且今之勍者皆吾敵也<lb/>
<pb n="10b"/>
　雖及胡耉<hi>胡耉元老之稱</hi>獲則取之何有于二毛明恥教戰<lb/>
　求殺敵也<hi>明設刑戮以恥不果</hi>傷未及死如何勿重<hi>言尚能害己</hi>若<lb/>
　愛重傷則如勿傷愛其二毛則如服焉<hi>言苟不欲傷殺敵人則本</hi>
　<hi>可不湏鬬</hi>三軍以利用也<hi>本為/利興</hi>金鼓以聲氣也<hi>所以佐士衆之聲氣</hi>
　利而用之阻隘可也聲盛致志鼓儳可也<hi>儳巖未整陳</hi>
　<hi>公羊傳</hi>偏戰者日爾此其言朔何<hi>據桓十七年奚之戰不言朔</hi>春秋<lb/>
　辭繁而不殺者正也<hi>繁多也殺省也正得正道</hi>何正爾宋公與楚<lb/>
　人期戰于泓之陽<hi>水北曰陽</hi>楚人濟泓而来有司復曰請<lb/>
<pb n="11a"/>
　迨其未畢濟而擊之宋公曰不可吾聞之也君子不<lb/>
　厄人吾雖䘮國之餘寡人不忍行也既濟未畢陳有<lb/>
　司復曰請迨其未畢陳而擊之宋公曰不可吾聞之<lb/>
　也君子不鼓不成列已陳然後襄公鼓之宋師大敗<lb/>
　故君子大其不鼓不成列臨大事而不忘大禮有君<lb/>
　而無臣以為雖文王之戰亦不過此也<lb/>
　<hi>榖梁傳</hi>日事遇朔曰朔<hi>此日之事遇朔則書朔</hi>春秋三十有四戰<lb/>
　未有以尊敗乎卑以師敗乎人者也以尊敗乎卑以<lb/>
<pb n="11b"/>
　師敗乎人則驕其敵<hi>此論春秋書法謂如以尊敗乎卑則以卑者為主為若驕肆敢</hi>
　<hi>于犯尊者然</hi>襄公以師敗乎人而不驕其敵何也責之也<lb/>
　泓之戰以為復雩之恥也<hi>雩即盂</hi>雩之恥宋襄公有以<lb/>
　自取之伐齊之䘮執滕子圍曹為雩之㑹不顧其力<lb/>
　之不足而致楚成王成王怒而執之故曰禮人而不<lb/>
　答則反其敬愛人而不親則反其仁治人而不治則<lb/>
　反其知過而不改又之<hi>又復</hi>是謂之過襄公之謂也古<lb/>
　者被甲嬰胄非以興國也則以征無道也豈曰以報<lb/>
<pb n="12a"/>
　其恥哉宋公與楚人戰于泓水之上司馬子反曰<hi>子反</hi>
　<hi>當為子魚</hi>楚衆我少鼔險而擊之勝無幸焉<hi>若要而擊之必可破非僥</hi>
　<hi>倖也</hi>襄公曰君子不推人危不攻人厄湏其出<hi>待其出險</hi>既<lb/>
　出旌亂于上陳亂于下子反曰楚衆我少撃之勝無<lb/>
　幸焉襄公曰不鼓不成列湏其成列而後擊之則衆<lb/>
　敗而身傷焉七月而死倍則攻敵則戰少則守人之<lb/>
　所以為人者言也人而不能言何以為人言之所以<lb/>
　為言者信也言而不信何以為言信之所以為信者<lb/>
<pb n="12b"/>
　道也信而不道何以為道道之貴者時其勢行也<hi>道貴</hi>
　<hi>隨時制宜順其所行之勢而變通之不在守匹夫之小信</hi>
　　此戰三𫝊皆稱楚人先儒或謂楚子在師貶而稱<lb/>
　　人盖據左氏鄭夫人勞楚子于柯澤而言不知楚<lb/>
　　之軍法每使大夫前進而君次於後以為之援其<lb/>
　　在柯澤不足為臨敵之徴但楚師救鄭而不書則<lb/>
　　惡楚可知矣書宋及外楚而内宋也公羊氏以不<lb/>
　　鼓不成列為臨大事不忘大禮誤矣宋襄多行不<lb/>
<pb n="13a"/>
　　義而獨愛重傷與二毛徇末遺本其道大悖何所<lb/>
　　取哉<lb/>
　<hi>附録左傳</hi>丙子晨鄭文夫人芈氏姜氏勞楚子于柯澤<hi>芈氏</hi>
　<hi>楚女姜氏齊女楚子還過鄭故文公夫人出而勞之柯澤杜注鄭地</hi>楚子使師縉示之<lb/>
　俘馘<hi>師縉楚樂師名縉俘所得囚馘所截耳</hi>君子曰非禮也婦人送迎<lb/>
　不出門見兄弟不踰閾<hi>閾門限</hi>戎事不邇女器<hi>器物也言俘馘</hi>
　<hi>非近婦人之物</hi>丁丑楚子入饗于鄭九獻<hi>用上公之禮</hi>庭實旅百<lb/>
　加籩豆六品<hi>庭中所陳之實品數有百籩豆所盛之物又加六品</hi>饗畢夜出文<lb/>
<pb n="13b"/>
　芈送于軍取鄭二姬以歸<hi>二姬文芈女也</hi>叔詹曰楚王其不<lb/>
　沒乎為禮卒于無别無别不可謂禮將何以沒諸侯<lb/>
　是以知其不遂霸也<hi>言楚子所以師敗城濮終為商臣所弑</hi>
二十有三年春齊侯伐宋圍緡<hi>緡穀梁作閔後同杜注宋邑髙平昌邑縣東南</hi>
　<hi>有東緡城在今山東金鄉縣東北</hi>
　<hi>左傳</hi>二十三年春齊侯伐宋圍緡以討其不與盟于齊<lb/>
　也<hi>十九年盟于齊以無忘桓公之徳而宋獨不㑹復召齊人共盟鹿上故今討之</hi>
　<hi>公羊傳</hi>邑不言圍此其言圍何疾重故也<hi>疾痛也故舊傷也重故者</hi>
<pb n="14a"/>
　<hi>于舊傷之處而加其傷宋襄新為楚敗齊不能助反因其困而伐之其痛與加舊傷無異故言國以惡其</hi>
　<hi>不仁也</hi>
　<hi>穀梁傳</hi>伐國不言圍邑此其言圍何也不正其以惡報<lb/>
　惡也<hi>前十八年宋伐齊之䘮是惡也今齊乘其敗而報是以惡報惡也</hi>
　　楚與五國盟于齊乘間以攜諸侯於宋耳宋之不<lb/>
　　與義未愆也齊侯不悟而反以責宋伐之於敗傷<lb/>
　　之後悖義甚矣其以爵書盖惡其昧敵愾之義忘<lb/>
　　定己之徳故目其人以罪之<lb/>
<pb n="14b"/>
夏五月庚寅宋公兹父卒<hi>兹公羊作慈</hi>
　<hi>左傳</hi>夏五月宋襄公卒傷于泓故也<lb/>
　<hi>公羊傳</hi>何以不書葬盈乎諱也<hi>盈滿也襄公前以背殯出㑹不書其父葬以為</hi>
　<hi>之諱至襄公身亦不書葬所以滿其諱之之義也</hi>
　<hi>穀梁傳</hi>兹父之不葬何也失民也其失民何也以其不<lb/>
　教民戰則是棄其師也為人君而棄其師其民孰以<lb/>
　為君哉<lb/>
　　宋襄徳政不修諸侯皆貳復不量力以與楚戰兵<lb/>
<pb n="15a"/>
　　敗身傷賫志而歿其所以圖霸者非其道也不書<lb/>
　　葬者時僖公已有志附楚故不使人往㑹<lb/>
秋楚人伐陳<lb/>
　<hi>左傳</hi>秋楚成得臣帥師伐陳<hi>成得臣子玉也</hi>討其貳于宋也遂<lb/>
　取焦夷城頓而還<hi>焦杜注陳邑譙縣也今江南亳州夷杜注陳邑譙郡城父縣今故城</hi>
　<hi>在亳州東南頓杜注頓國汝隂南頓縣今河南項城縣北有南頓故城</hi>子文以為之功<lb/>
　使為令尹叔伯曰子若國何<hi>叔伯楚大夫薳吕臣也言子玉不任令尹</hi>對<lb/>
　曰吾以靖國也夫有大功而無貴仕其人能靖者與<lb/>
<pb n="15b"/>
　有幾<hi>言必矜功為亂不可不賞</hi>
　　楚伐陳以為貳于宋也考之經𫝊宋襄曹南之盟<lb/>
　　伐鄭之役陳皆不與而盟齊㑹盂陳實從楚未見<lb/>
　　其貳也特以伐宋之後鄭朝而陳不朝即誣以貳<lb/>
　　而伐取其二邑城頓以逼之盖將有事於北方慮<lb/>
　　陳為梗故先懾以威使之困折而屬服耳<lb/>
　<hi>附録左傳</hi>九月晉恵公卒<hi>經在明/年從赴</hi>懐公命無從亡人<hi>懐公子圉</hi>
　<hi>亡人重耳</hi>期期而不至無赦狐突之子毛及偃從重耳在<lb/>
<pb n="16a"/>
　秦<hi>偃子記也</hi>弗召冬懐公執狐突<hi>未期而執突以不召子故</hi>曰子来則<lb/>
　免對曰子之能仕父教之忠古之制也䇿名委質貳<lb/>
　乃辟也<hi>名書于所臣之䇿委贄而君事之則不可以貳質贄也辟罪也</hi>今臣之子名<lb/>
　在重耳有年數矣若又召之教之貳也父教子貳何<lb/>
　以事君刑之不濫君之明也臣之願也淫刑以逞誰<lb/>
　則無罪臣聞命矣乃殺之卜偃稱疾不出曰周書有<lb/>
　之乃大明服<hi>周書康誥言君能大明則民服</hi>己則不明而殺人以逞<lb/>
　不亦難乎民不見徳而惟戮是聞其何後之有<hi>言懐公必</hi>
<pb n="16b"/>
　<hi>無後于晉為二十四年殺懐公張本</hi>
冬十有一月杞子卒<lb/>
　<hi>左傳</hi>十一月杞成公卒書曰子杞夷也不書名未同盟<lb/>
　也凡諸侯同盟死則赴以名禮也赴以名則亦書之<lb/>
　<hi>謂未同盟</hi>不然則否<hi>謂同盟而/不以名告</hi>辟不敏也<hi>敏猶審也例已見隠七年此又</hi>
　<hi>舉凡者為國史承告而書例也</hi>
　　杞二王後初書杞侯繼而稱伯稱子盖時王所黜<lb/>
　　後復稱伯亦時王復之春秋從史文耳不名者史<lb/>
<pb n="17a"/>
　　逸之<lb/>
　<hi>附録左傳</hi>晉公子重耳之及于難也晉人伐諸蒲城<hi>事在五年</hi>
　蒲城人欲戰重耳不可曰保君父之命而享其生禄<lb/>
　<hi>保猶恃也享受也人以禄生故曰生禄</hi>于是乎得人<hi>以禄致衆</hi>有人而校罪<lb/>
　莫大焉吾其奔也遂奔狄從者狐偃趙衰顛頡魏武<lb/>
　子司空季子<hi>趙衰趙夙弟魏武子魏犨司空季子胥臣臼季也時狐毛賈佗皆從獨舉此五</hi>
　<hi>人以賢而有大功</hi>狄人伐廧咎如<hi>廧咎如杜注赤狄之别種隗姓</hi>獲其二女<lb/>
　叔隗季隗納諸公子公子取季隗生伯鯈叔劉以叔<lb/>
<pb n="17b"/>
　隗妻趙衰生盾<hi>盾趙宣子</hi>將適齊謂季隗曰待我二十五<lb/>
　年不来而後嫁對曰我二十五年矣又如是而嫁則<lb/>
　就木焉請待子處狄十二年而行<hi>以五年奔狄至十六年適齊</hi>過<lb/>
　衛衛文公不禮焉出于五鹿<hi>五鹿杜注衛地衛縣西北有地名五鹿陽平元</hi>
　<hi>城縣東亦有五鹿今直𨽻五鹿城二屬元城縣者即沙鹿城屬開州者此衛地五鹿是也</hi>乞食于<lb/>
　野人野人與之塊<hi>土塊也</hi>公子怒欲鞭之子犯曰天賜<lb/>
　也<hi>得土有國之祥故以為天賜</hi>稽首受而載之及齊齊桓公妻之<lb/>
　有馬二十乘公子安之從者以為不可<hi>齊桓既卒知孝公不足恃</hi>
<pb n="18a"/>
　<hi>故</hi>將行謀于桑下蠶妾在其上以告姜氏<hi>即齊女妻重耳者</hi>
　姜氏殺之<hi>恐孝公怒其去故殺妾以滅口</hi>而謂公子曰子有四方之<lb/>
　志其聞之者吾殺之矣公子曰無之姜曰行也懐與<lb/>
　安實敗名公子不可姜與子犯謀醉而遣之醒以戈<lb/>
　逐子犯<hi>無去志故怒</hi>及曹曹共公聞其駢脅<hi>駢脅合幹</hi>欲觀其<lb/>
　裸浴薄而觀之<hi>裸赤體薄廹也</hi>僖負羈之妻曰<hi>僖負羈曹大夫</hi>吾觀<lb/>
　晉公子之從者皆足以相國若以相夫子必反其國<lb/>
　<hi>夫子謂重耳</hi>反其國必得志于諸侯得志于諸侯而誅無<lb/>
<pb n="18b"/>
　禮曹其首也子盍蚤自貳焉<hi>自貳自别異于曹</hi>乃饋盤飱寘<lb/>
　璧焉<hi>臣無外交故用盤蔵璧飱中不欲令人見</hi>公子受飱反璧及宋宋襄<lb/>
　公贈之以馬二十乘及鄭鄭文公亦不禮焉叔詹諫<lb/>
　曰臣聞天之所啓人弗及也晉公子有三焉天其或<lb/>
　者將建諸君其禮焉男女同姓其生不蕃晉公子姬<lb/>
　出也而至于今一也離外之患<hi>出奔在外</hi>而天不靖晉國<lb/>
　殆將啓之二也有三士足以上人而從之三也<hi>國語狐偃</hi>
　<hi>趙衰賈佗三人皆卿材</hi>晉鄭同儕<hi>儕等也</hi>其過子弟固將禮焉况<lb/>
<pb n="19a"/>
　天之所啓乎弗聴及楚楚子饗之曰公子若反晉國<lb/>
　則何以報不榖對曰子女玉帛則君有之羽毛齒革<lb/>
　則君地生焉其波及晉國者君之餘也其何以報君<lb/>
　曰雖然何以報我對曰若以君之靈得反晉國晉楚<lb/>
　治兵遇于中原其辟君三舎若不獲命其左執鞕弭<lb/>
　右屬櫜鞬以與君周旋<hi>弭弓末無緣者屬著也櫜以受箭鞬以受弓周旋相追逐</hi>
　<hi>也</hi>子玉請殺之楚子曰晉公子廣而儉<hi>志廣而體儉</hi>文而<lb/>
　有禮其從者肅而寛忠而能力晉侯無親<hi>晉侯恵公也</hi>外<lb/>
<pb n="19b"/>
　内惡之吾聞姬姓唐叔之後其後衰者也其將由晉<lb/>
　公子乎天將興之誰能廢之違天必有大咎乃送諸<lb/>
　秦秦伯納女五人懐嬴與焉<hi>懐嬴子圉妻</hi>奉匜沃盥既而<lb/>
　揮之<hi>匜沃盥器揮湔也</hi>怒曰秦晉匹也<hi>匹敵也</hi>何以卑我公子<lb/>
　懼降服而囚<hi>去上服自拘囚以謝之</hi>他日公饗之子犯曰吾不<lb/>
　如衰之文也<hi>文有文辭</hi>請使衰從公子賦河水<hi>河水逸詩義取河水</hi>
　<hi>朝宗于海海喻秦</hi>公賦六月<hi>六月詩小雅言尹吉甫佐宣王北伐喻重耳還晉必能匡王國</hi>
　趙衰曰重耳拜賜<hi>君前臣名故名重耳</hi>公子降拜稽首公降一<lb/>
<pb n="20a"/>
　　級而辭焉<hi>下階一級辭重耳稽首</hi>衰曰君稱所以佐天子者命<lb/>
　　重耳重耳敢不拜<hi>詩首章言匡王國次章言佐天子故趙衰因通言之為明年秦伯納</hi>
　　<hi>之張夲</hi>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷五十四<lb/>
　　昭公<lb/>
　二十有二年春齊侯伐莒<lb/>
　　<hi>左傳</hi>二十二年春王二月甲子齊北郭啓帥師伐莒<hi>啓齊</hi>
　　<hi>大夫北郭佐之後</hi>莒子將戰苑羊牧之諫曰<hi>牧之莒大夫</hi>齊帥賤<lb/>
　　其求不多不如下之大國不可怒也弗聽敗齊師于<lb/>
　　壽餘<hi>壽餘杜注莒地當在今安丘縣境</hi>齊侯伐莒<hi>怒敗</hi>莒子行成司馬<lb/>
<pb n="1b"/>
　　竈如莒涖盟<hi>竈齊大夫</hi>莒子如齊涖盟盟于稷門之外<hi>稷門</hi>
　　<hi>齊城門</hi>莒于是乎大惡其君<hi>爲明年莒子來奔傳</hi>
　　　十九年齊高發伐莒莒猶不服故齊侯復伐之明<lb/>
　　　年莒子來奔齊迫之也<lb/>
　宋華亥向寧華定自宋南里出奔楚<lb/>
　　<hi>左傳</hi>楚薳越使告于宋曰<hi>前年薳越帥師迎華氏</hi>寡君聞君有不<lb/>
　　令之臣爲君憂無寧以爲宗羞寡君請受而戮之對<lb/>
　　曰孤不佞不能媚于父兄<hi>華向公族也故稱父兄</hi>以爲君憂拜<lb/>
<pb n="2a"/>
　命之辱抑君臣日戰君曰余必臣是助亦唯命人有<lb/>
　言曰唯亂門之無過君若惠保敝邑無亢不衷以奬<lb/>
　亂人孤之望也唯君圖之楚人患之<hi>患宋以義距之</hi>諸侯之<lb/>
　戍謀曰若華氏知困而致死楚恥無功而疾戰非吾<lb/>
　利也不如出之以爲楚功其亦無能爲也已<hi>言華氏不能復</hi>
　<hi>爲宋患</hi>救宋而除其害又何求乃固請出之宋人從之<lb/>
　己巳宋華亥向寧華定華貙華登皇奄傷省臧士平<lb/>
　出奔楚<hi>華貙已下五子不書非卿</hi>宋公使公孫忌爲大司馬<hi>代華費遂</hi>
<pb n="2b"/>
　邉卬爲大司徒<hi>卬平公曾孫代華定</hi>樂祁爲司城<hi>祁子罕孫樂祁犁</hi>仲<lb/>
　㡬爲左師<hi>㡬仲江孫代向寧</hi>樂大心爲右師<hi>代華亥</hi>樂輓爲大<lb/>
　司寇<hi>輓子罕孫</hi>以靖國人<hi>終梓慎之言三年而後弭</hi>
　<hi>穀梁傳</hi>自宋南里者專也<hi>專制南里</hi>
　　齊慶封衞公孟彄再奔皆不書必嘗入叛也而後<lb/>
　　書譏佚賊也華向叛宋奔陳又自陳入宋披據國<lb/>
　　都踰年復出奔楚往來三年出入自如此天下之<lb/>
　　極變也其曰自宋南里者譏宋之釋有罪曰出奔<lb/>
<pb n="3a"/>
　　楚者罪楚之奬亂納叛而諸侯之大夫怠於救患<lb/>
　　畧而不書罪亦見矣<lb/>
大蒐于昌閒<hi>閒公羊作姦</hi>
　<hi>穀梁傳</hi>秋而曰蒐此春也其曰蒐何也以蒐事也<lb/>
　　何以書譏何譏爾公不與非禮也三綱軍政之本<lb/>
　　古者寓戎事於田狩以辨上下定民志非僅嫻馳<lb/>
　　射擊刺之末也今魯政在大夫公無軍行軍政之<lb/>
　　本亡矣何以蒐爲曰大志僭也言昌閒非蒐所也<lb/>
<pb n="3b"/>
夏四月乙丑天王崩<lb/>
　<hi>左傳</hi>王子朝賓起有寵于景王<hi>子朝景王之長庶子賓起子朝之傅</hi>王與<lb/>
　賓孟説之欲立之<hi>孟即起也王語賓孟欲立子朝爲大子</hi>劉獻公之庶<lb/>
　子伯蚠事單穆公<hi>獻公劉摯伯蚠劉狄穆公單旗</hi>惡賓孟之爲人也<lb/>
　願殺之又惡王子朝之言以爲亂願去之<hi>子朝有欲位之言故</hi>
　<hi>劉蚠惡之</hi>賔孟適郊見雄雞自㫁其尾問之侍者曰自憚<lb/>
　其犧也<hi>畏其爲犧牲奉宗廟故自殘毁</hi>遽歸告王且曰雞其憚爲人<lb/>
　用乎人異于是<hi>雞犧雖見寵飾然卒當見殺若人見寵飾則當貴盛故言異于是</hi>犧<lb/>
<pb n="4a"/>
　者實用人人犧實難已犧何害<hi>犧者寵牲之名因以喻寵子言設使寵人</hi>
　<hi>如寵犧則不宜假疎逺者以寵致反為己患惟所寵實己親屬則于己無害矣人喻子猛已喻子朝也</hi>
　王弗應<hi>十五年大子壽卒王立子猛後復欲立子朝而未定賓孟感雞盛稱子朝王心許之故不</hi>
　<hi>應</hi>夏四月王田北山使公卿皆從將殺單子劉子<hi>北山</hi>
　<hi>杜注洛北芒也一作邙山在今河南洛陽縣東北王知單劉不欲立子朝欲因田獵先殺之</hi>王有<lb/>
　心疾乙丑崩于榮錡氏<hi>乙丑四月十九日榮錡杜注河南鞏縣西有榮錡澗今屬</hi>
　<hi>河南河南府</hi>戊辰劉子摯卒<hi>二十/二日</hi>無子單子立劉蚠<hi>蚠獻公之</hi>
　<hi>庶子事單子故</hi>五月庚辰見王<hi>見王/猛</hi>遂攻賓起殺之<hi>黨子朝故</hi>盟<lb/>
<pb n="4b"/>
　羣王子于單氏<lb/>
　<hi>附錄左𫝊</hi>晉之取鼓也<hi>在十/五年</hi>既獻而反鼓子焉<hi>獻于廟</hi>又叛<lb/>
　于鮮虞六月荀吳畧東陽<hi>畧行也東陽杜注晉之山東邑魏郡廣平以北</hi>使<lb/>
　師偽糴者負甲以息于昔陽之門外<hi>昔陽故肥子所都</hi>遂襲<lb/>
　鼓滅之以鼓子鳶鞮歸使涉佗守之<hi>守鼓之地涉佗晉大夫</hi>
六月叔鞅如京師𦵏景王王室亂<hi>如京師止此</hi>
　<hi>左𫝊</hi>丁巳𦵏景王王子朝因舊官百工之喪職秩者與<lb/>
　靈景之族以作亂<hi>靈景之族靈王景王之子孫</hi>帥郊要踐之甲以<lb/>
<pb n="5a"/>
　逐劉子<hi>郊要餞杜注三邑周地劉子伯蚠也</hi>壬戌劉子奔揚<hi>揚杜注周邑</hi>單<lb/>
　子逆悼王于莊宫以歸<hi>悼王子猛也</hi>王子還夜取王以如<lb/>
　莊宫<hi>王子還子朝黨不欲使單子得王猛故取之</hi>癸亥單子出<hi>失王故</hi>王子<lb/>
　還與召莊公謀曰<hi>莊公召伯奐子朝黨</hi>不殺單旗不捷<hi>旗單子也</hi>與<lb/>
　之重盟必來背盟而克者多矣從之樊頃子曰<hi>頃子樊齊</hi>
　<hi>單劉黨</hi>非言也必不克遂奉王以追單子<hi>王子還奉王</hi>及領<lb/>
　大盟而復<hi>領杜注周地重盟而還</hi>殺摯荒以説<hi>委罪于荒</hi>劉子如劉<lb/>
　<hi>歸其采邑</hi>單子亡乙丑奔于平畤<hi>知王子還欲背盟故平畤杜注周地</hi>羣王<lb/>
<pb n="5b"/>
　子追之單子殺還姑發弱鬷延定稠<hi>八子靈景之族因戰殺之</hi>子<lb/>
　朝奔京<hi>其黨死故</hi>丙寅伐之<hi>單子伐京</hi>京人奔山劉子入于王<lb/>
　城<hi>子朝奔京故得入</hi>辛未鞏簡公敗績于京乙亥甘平公亦<lb/>
　敗焉<hi>甘鞏二公周卿士皆爲子朝所敗</hi>叔鞅至自京師<hi>𦵏景王還</hi>言王室<lb/>
　之亂也閔馬父曰子朝必不克其所與者天所廢也<lb/>
　<hi>閔馬父閔子馬魯大夫天所廢謂羣喪職秩者</hi>
　<hi>公羊傳</hi>何言乎王室亂言不及外也<hi>宫謂之室刺周内亂故變京師而言</hi>
　<hi>王室</hi>
<pb n="6a"/>
　<hi>穀梁傳</hi>亂之爲言事未有所成也<hi>尹氏立子朝劉氏單氏立王猛俱未定也</hi>
　　三月而葬亂故也不曰京師亂者言京師則通乎<lb/>
　　上下言王室則其父兄子弟自亂之亂自内作也<lb/>
　　惠襄之世不書王室亂者頽帶之亂周有君天下<lb/>
　　有王未足以言亂也景王崩王猛未能定其位子<lb/>
　　朝爭國是時周有兩天子其亂與頽帶異矣故特<lb/>
　　書之<lb/>
劉子單子以王猛居于皇<hi>皇杜注河南鞏縣西南有黄亭在今河南府</hi>
<pb n="6b"/>
　<hi>左傳</hi>單子欲告急于晉秋七月戊寅以王如平畤遂如<lb/>
　圃車次于皇<hi>出次以示急戊寅七月三日經書六月誤也圃車周地</hi>
　<hi>公羊𫝊</hi>其稱王猛何當國也<lb/>
　<hi>穀梁傳</hi>以者不以者也王猛嫌也<hi>直言王猛不言王子是有當國之嫌</hi>
　　言劉單以王猛者猛位未定不能自立其進退在<lb/>
　　二子也臣不可以乎君然在單劉則無貶前言王<lb/>
　　室亂後言二子以王猛居于皇則二子有不得已<lb/>
　　焉者而非爲其私也于皇未得有京師也居者有<lb/>
<pb n="7a"/>
　　土當得位之稱不書出王者無外也<lb/>
秋劉子單子以王猛入于王城<hi>王城杜注郟鄏河南縣括地志城本周公所築</hi>
　<hi>自平王以下都此至敬王乃遷都成周至赧王又居王城也在今河南洛陽縣城内西偏</hi>
　<hi>左傳</hi>劉子如劉單子使王子處守于王城<hi>處子猛黨</hi>盟百工<lb/>
　于平宫<hi>平宫平王廟</hi>辛夘鄩肸伐皇<hi>鄩肸子朝黨</hi>大敗獲鄩肸<lb/>
　壬辰焚諸王城之市<hi>焚鄩肸</hi>八月辛酉司徒醜以王師<lb/>
　敗績于前城<hi>醜悼王司徒前城杜注子朝所得邑服䖍曰即泉戎地</hi>百工叛<hi>司徒</hi>
　<hi>醜敗故</hi>己巳伐單氏之宮敗焉<hi>爲單氏/所敗</hi>庚午反伐之<hi>單氏</hi>
<pb n="7b"/>
　<hi>反伐百工</hi>辛未伐東圉<hi>百工所在東圉杜注洛陽東南有圉鄉</hi>冬十月丁巳<lb/>
　晉籍談荀躒帥九州之戎及焦瑕温原之師以納王<lb/>
　于王城<hi>丁巳在十月經書秋誤九州戎陸渾戎十七年滅屬晉州郷屬也五州爲鄉焦瑕温原杜</hi>
　<hi>注晉四邑</hi>庚申單子劉蚠以王師敗績于郊<hi>爲子朝之黨所敗</hi>前<lb/>
　城人敗陸渾于社<hi>前城子朝衆社杜注周地按黄河西自偃師界入鞏縣有五社渡</hi>
　<hi>公羊𫝊</hi>王城者何西周也其言入何簒辭也<lb/>
　<hi>穀梁傳</hi>以者不以者也入者内弗受也<lb/>
　　猛何以稱王蓋未踰年不可以稱天王又不可以<lb/>
<pb n="8a"/>
　　諸侯例稱子獨言子則似魯之子冠王於子又與<lb/>
　　他王子相亂故稱王繫猛乃嗣王未逾年之常稱<lb/>
　　無可疑也君前臣名劉單不名而王名者非王無<lb/>
　　以定一尊非名無以辨其人且在禮臨文不諱况<lb/>
　　史册所書以傳信於後世又非敷奏文告之比也<lb/>
冬十月王子猛卒<lb/>
　<hi>左傳</hi>十一月乙酉王子猛卒<hi>乙酉在十一月經書十月誤雖未即位周人諡曰悼</hi>
　<hi>王</hi>不成喪也<hi>釋所以不/稱王崩</hi>己丑敬王即位<hi>敬王王子猛母弟王子匄</hi>
<pb n="8b"/>
　館于子旅氏<hi>子旅周大夫</hi>　十二月庚戌晉籍談荀躒賈<lb/>
　辛司馬督<hi>司馬烏</hi>帥師軍于陰<hi>籍談/所軍</hi>于侯氏<hi>荀躒所軍</hi>于谿<lb/>
　泉<hi>賈辛所軍杜注鞏縣西南有明谿泉</hi>次于社<hi>司馬督所次</hi>王師軍于汜于<lb/>
　解次于任人<hi>王師分在三邑解杜注洛陽西南有大解小解大解城在今洛陽縣南小解城</hi>
　<hi>在縣西南</hi>閏月晉箕遺樂徴右行詭濟師取前城<hi>三子晉大夫濟</hi>
　<hi>師渡伊洛</hi>軍其東南王師軍于京楚<hi>京楚子朝所在</hi>辛丑伐京毁<lb/>
　其西南<lb/>
　<hi>公羊傳</hi>此未踰年之君也其稱王子猛卒何不與當也<lb/>
<pb n="9a"/>
　<hi>不當成其爲君</hi>不與當者不與當父死子繼兄死弟及之辭<lb/>
　也<lb/>
　<hi>穀梁傳</hi>此不卒者也<hi>未成/君也</hi>其曰卒失嫌也<hi>猛本有當國之嫌其卒則</hi>
　<hi>失嫌故録之</hi>
　　生則書王明實爲嗣死乃稱子正其爲天王未踰<lb/>
　　年之子尊未成也降成君故不言崩又不可言薨<lb/>
　　故通稱卒<lb/>
十有二月癸酉朔日有食之<hi>此月有庚戌又以長歴推校前後當爲癸卯朔書癸</hi>
<pb n="9b"/>
　<hi>酉誤</hi>
二十有三年春王正月<lb/>
　<hi>附録左傳</hi>二十三年春王正月壬寅朔二師圍郊<hi>二師王師晉師</hi>
　<hi>也圍郊在叔鞅卒前經書在後從赴</hi>癸夘郊鄩潰<hi>鄩杜注河南鞏縣西南有地名鄩中郊鄩</hi>
　<hi>二邑皆子朝所得</hi>丁未晉師在平陰<hi>平陰杜注河陰縣今故城在河南府孟津東</hi>
　王師在澤邑<hi>澤邑賈逵曰澤即翟泉也</hi>王使告閒<hi>子朝/敗故</hi>庚戌還<hi>晉師</hi>
　<hi>還</hi>
叔孫舍如晉<lb/>
<pb n="10a"/>
癸丑叔鞅卒<lb/>
晉人執我行人叔孫舍<lb/>
　<hi>左傳</hi>邾人城翼<hi>翼杜注/邾邑</hi>還將自離姑<hi>離姑杜注邾邑在今費縣南從離姑</hi>
　<hi>則道徑魯之武城</hi>公孫鉏曰<hi>鉏邾大夫</hi>魯將御我欲自武城還循<lb/>
　山而南<hi>至武城而還依山南行不欲過武城</hi>徐鉏丘弱茅地曰<hi>三子邾大夫</hi>
　道下<hi>謂此山道下濕</hi>遇雨將不出是不歸也遂自離姑<hi>過武城</hi>
　武城人塞其前㫁其後之木而弗殊<hi>殊絶也</hi>邾師過之<lb/>
　乃推而蹶之<hi>蹶仆也</hi>遂取邾師獲鉏弱地<hi>取邾師不書非公命</hi>邾<lb/>
<pb n="10b"/>
　人愬于晉晉人來討叔孫舍如晉晉人執之書曰晉<lb/>
　人執我行人叔孫婼言使人也晉人使與邾大夫坐<lb/>
　<hi>坐訟曲直</hi>叔孫曰列國之卿當小國之君固周制也<hi>在禮卿得</hi>
　<hi>會伯子男故曰當小國之君</hi>邾又夷也寡君之命介子服回在<hi>子服</hi>
　<hi>回魯大夫爲叔孫之介副</hi>請使當之不敢廢周制故也乃不果坐<lb/>
　韓宣子使邾人聚其衆將以叔孫與之<hi>與邾使執之</hi>叔孫<lb/>
　聞之去衆與兵而朝<hi>示欲以身死</hi>士彌牟謂韓宣子曰<hi>彌牟</hi>
　<hi>士景伯</hi>子弗良圖而以叔孫與其讎叔孫必死之魯亡<lb/>
<pb n="11a"/>
　叔孫必亡邾邾君亡國將焉歸子雖悔之何及所謂<lb/>
　盟主討違命也若皆相執焉用盟主<hi>聽邾衆取叔孫是爲諸侯皆得</hi>
　<hi>輒相執</hi>乃弗與使各居一館<hi>分别叔孫子服回</hi>士伯聽其辭而<lb/>
　愬諸宣子乃皆執之<hi>二子辭不屈故</hi>士伯御叔孫從者四人<lb/>
　過邾館以如吏<hi>欲使邾人見叔孫之屈辱</hi>先歸邾子士伯曰以芻<lb/>
　蕘之難從者之病將館子于都<hi>都别都謂箕也</hi>叔孫旦而立<lb/>
　期焉<hi>立待命也從旦至暮爲期</hi>乃館諸箕舍子服昭伯于他邑<hi>别囚</hi>
　<hi>之</hi>范獻子求貨于叔孫使請冠焉<hi>以求冠爲辭</hi>取其冠法<lb/>
<pb n="11b"/>
　而與之兩冠曰盡矣<hi>既送作冠模法又進二冠以與之僞若不解其意</hi>爲叔<lb/>
　孫故申豐以貨如晉<hi>欲行貨以免叔孫</hi>叔孫曰見我吾告女<lb/>
　所行貨見而不出<hi>畱申豐不使得出不欲以貨免</hi>吏人之與叔孫居<lb/>
　于箕者請其吠狗弗與及將歸殺而與之食之<hi>示不愛</hi>
　叔孫所館者雖一日必葺其牆屋去之如始至<hi>不以當去</hi>
　<hi>而有所毁壞</hi>
　　取邾師疆吏爲之耳季孫當國夙與邾讎故疆吏<lb/>
　　承其意而啓釁焉乃蔽罪於行人晉政之無章甚<lb/>
<pb n="12a"/>
　　矣蓋三家惟叔孫氏尚不忘君故中軍作舍皆不<lb/>
　　與季氏同心意如將逐其君故惡君於晉并及叔<lb/>
　　孫而晉之彊臣爲之謀主遂明知叔孫無罪而横<lb/>
　　加執辱耳<lb/>
晉人圍郊<hi>郊杜注周邑</hi>
　<hi>公羊傳</hi>郊者何天子之邑也曷爲不繫于周不與伐天<lb/>
　子也<lb/>
　　郊子朝邑晉遣大夫助王圍郊而經以人書㣲之<lb/>
<pb n="12b"/>
　　也當是時天子䝉塵晉爲方伯不躬率諸侯以赴<lb/>
　　其急而徐遣大夫帥偏師往援是養亂也書晉人<lb/>
　　圍郊而不能勤王之罪見矣<lb/>
　<hi>附録左𫝊</hi>夏四月乙酉單子取訾劉子取牆人直人<hi>三邑屬子</hi>
　<hi>朝者訾杜注在河南鞏縣西南牆人今河南新安縣東北有白牆村疑即其處</hi>六月壬午王<lb/>
　子朝入于尹<hi>尹杜注尹氏之邑今山西汾州有尹吉甫墓即古尹城也</hi>癸未尹圉<lb/>
　誘劉佗殺之<hi>尹圉尹文公也劉佗劉蚠族敬王黨</hi>丙戌單子從阪道劉<lb/>
　子從尹道伐尹單子先至而敗劉子還<hi>單子敗故</hi>己丑召<lb/>
<pb n="13a"/>
　伯奐南宫極以成周人戍尹<hi>二子周卿士子朝黨奐召荘公</hi>庚寅單<lb/>
　子劉子樊齊以王如劉<hi>辟子朝出居劉子邑</hi>甲午王子朝入于<lb/>
　王城次于左巷<hi>近東城</hi>秋七月戊申鄩羅納諸莊宫<hi>鄩羅</hi>
　<hi>周大夫鄩肸之子</hi>尹辛敗劉師于唐<hi>尹辛尹氏族唐杜注周地後漢志洛陽有唐聚</hi>
　<hi>在今洛陽縣東</hi>丙辰又敗諸鄩甲子尹辛取西闈<hi>西闈杜注周地</hi>丙<lb/>
　寅攻蒯蒯潰<hi>蒯敬王邑杜注河南縣西南蒯郷是也在今洛陽縣西南于是敬王居狄泉尹</hi>
　<hi>氏立子朝</hi>
夏六月蔡侯東國卒于楚<lb/>
<pb n="13b"/>
　　因朝於楚而卒也王父見殺父見用已乃結楚嬖<lb/>
　　臣以逐其君而又朝之三綱絶矣不書𦵏魯不會<lb/>
　　也<lb/>
秋七月莒子庚輿來奔<lb/>
　<hi>左傳</hi>莒子庚輿虐而好劍苟鑄劍必試諸人國人患之<lb/>
　又將叛齊烏存帥國人以逐之<hi>烏存莒大夫</hi>庚輿將出聞<lb/>
　烏存執殳而立于道左懼將止死苑羊牧之曰<hi>牧之亦莒</hi>
　<hi>大夫</hi>君過之烏存以力聞可矣何必以弑君成名遂來<lb/>
<pb n="14a"/>
　奔齊人納郊公<hi>郊公著丘公之子十四年奔齊</hi>
　　庚輿入國不書而書其出以奔魯故志之於是齊<lb/>
　　人納郊公郊公出入皆不書微之也微之爲義㦯<lb/>
　　以國㦯以位㦯以人㦯以事春秋達王事若郊公<lb/>
　　之類名氏不登於史䇿者衆矣<lb/>
戊辰吳敗頓胡沈蔡陳許之師于雞父胡子髠沈子逞<lb/>
滅獲陳夏齧<hi>父穀梁作甫逞公羊作楹穀梁作盈雞父杜注楚地安豐縣南有雞備亭今安豐故</hi>
　<hi>城在江南壽州西南雞備亭又在其城西南</hi>
<pb n="14b"/>
　<hi>左傳</hi>吳人伐州來楚薳越帥師及諸侯之師奔命救州<lb/>
　來<hi>令尹以疾從戎故薳越攝其事</hi>吳人禦諸鍾離子瑕卒楚師熸<hi>子瑕</hi>
　<hi>即令尹不起所疾也呉楚之閒謂火滅爲熸言其軍人無復氣勢</hi>吳公子光曰諸侯<lb/>
　從于楚者衆而皆小國也畏楚而不獲已是以來吾<lb/>
　聞之曰作事威克其愛雖小必濟<hi>克勝也軍事尚威</hi>胡沈之<lb/>
　君幼而狂<hi>狂無常</hi>陳大夫齧壯而頑頓與許蔡疾楚政<lb/>
　楚令尹死其師熸帥賤多寵政令不壹<hi>帥賤薳越非正卿也軍多</hi>
　<hi>寵人政令不壹于越</hi>七國同役而不同心<hi>七國楚頓胡沈蔡陳許</hi>帥賤而<lb/>
<pb n="15a"/>
　不能整無大威命楚可敗也若分師先以犯胡沈與<lb/>
　陳必先奔三國敗諸侯之師乃摇心矣諸侯乖亂楚<lb/>
　必大奔請先者去備薄威<hi>示之以不整以誘之</hi>後者敦陳整旅<lb/>
　<hi>敦厚也</hi>呉子從之戊辰晦戰于雞父<hi>七月二十九日違兵忌晦戰擊楚所</hi>
　<hi>不意</hi>吳子以罪人三千先犯胡沈與陳<hi>囚徒不習戰以示不整</hi>三<lb/>
　國爭之吳爲三軍以繫于後中軍從王光帥右掩餘<lb/>
　帥左<hi>掩餘呉王壽夢子</hi>吳之罪人或奔或止三國亂吳師擊<lb/>
　之三國敗獲胡沈之君及陳大夫舍胡沈之囚使奔<lb/>
<pb n="15b"/>
　許與蔡頓曰吾君死矣師譟而從之三國奔<hi>三國許蔡頓</hi>
　楚師大奔書曰胡子髠沈子逞滅獲陳夏齧君臣之<lb/>
　辭也<hi>君社稷之主與宗廟共存亡者故稱滅大夫輕故曰獲獲得也</hi>不言戰楚未陳<lb/>
　也<lb/>
　<hi>公羊傳</hi>此偏戰也曷爲以詐戰之辭言之不與夷狄之<lb/>
　主中國也<hi>序上言戰别主客之直不直也今吳序上而言戰則主中國辭也</hi>然則曷<lb/>
　爲不使中國主之中國亦新夷狄也<hi>王室亂諸侯莫肯救則與吳無</hi>
　<hi>以異</hi>其言滅獲何别君臣也君死于位曰滅生得曰獲<lb/>
<pb n="16a"/>
　大夫生死皆曰獲不與夷狄之主中國則其言獲陳<lb/>
　夏齧何吳少進也<hi>能結日偏戰行少進故從中國辭治之</hi>
　<hi>榖梁傳</hi>中國不言敗此其言敗何也中國不敗胡子髠<lb/>
　沈子盈其滅乎其言敗釋其滅也<hi>若師不敗則君無由滅也</hi>獲陳<lb/>
　夏齧獲者非與之辭也上下之稱也<hi>君曰滅臣曰獲君臣之稱</hi>
　　楚以諸侯之師與吳戰六國先敗楚師遂奔故不<lb/>
　　書楚諸侯之師畧而不序者頓胡沈則君將陳蔡<lb/>
　　許則大夫將言戰則未陳言敗績則滅獲不同故<lb/>
<pb n="16b"/>
　　總言吳以詐取勝於前而以君與大夫序六國於<lb/>
　　後或曰滅或曰獲别君臣也國君社稷之主與宗<lb/>
　　廟共存亡是以稱滅大夫輕故言獲獲生得也<lb/>
天王居于狄泉尹氏立王子朝<hi>狄泉杜注洛陽城内大倉西南池水也時在城</hi>
　<hi>外定元年城成周乃繞之入城亦曰翟泉在洛陽縣東故洛陽城中今堙</hi>
　<hi>公羊𫝊</hi>此未三年其稱天王何著有天子也<lb/>
　<hi>穀梁傳</hi>始王也其曰天王因其居而王之也<hi>天子踰年即位稱王</hi>
　<hi>敬王踰年而出故曰始王雖不在國行卽位之禮王者以天下爲家故居于狄泉稱王</hi>　立者<lb/>
<pb n="17a"/>
　不宜立者也朝之不名何也别嫌乎尹氏之朝也<hi>若但</hi>
　<hi>言尹氏立朝則嫌朝是尹氏之子故言王子以别之</hi>
　　敬王王猛之母弟得繼正統時景王崩已踰年故<lb/>
　　稱天王以眀其正狄泉在王城東直稱天王居于<lb/>
　　狄泉而不言立者著天下有王矣立者不宜立也<lb/>
　　天下既有王則尹氏不宜立子朝也稱立而目尹<lb/>
　　氏盖曰獨尹氏所欲立異於石碏立晉而書衞人<lb/>
　　以著其爲衆人所欲立也朝已僭號猶稱王子言<lb/>
<pb n="17b"/>
　　莫之君也傳稱尹圉而經書尹氏著世卿之擅權<lb/>
　　亂國爲後戒也<lb/>
八月乙未地震<lb/>
　<hi>左𫝊</hi>八月丁酉南宫極震<hi>經書乙未地震魯地也丁酉南宫極震周地亦震也爲屋</hi>
　<hi>所壓而死</hi>萇𢎞謂劉文公曰君其勉之先君之力可濟也<lb/>
　<hi>文公劉蚠先君謂蚠之父獻公也獻公欲立子猛未及而卒</hi>周之亡也其三川震<lb/>
　<hi>謂幽王時三川涇渭洛水也地動川岸崩</hi>今西王之大臣亦震天棄之矣<lb/>
　<hi>子朝在王城故謂西王</hi>東王必大克<hi>敬王居狄泉在王城之東故曰東王</hi>
<pb n="18a"/>
　<hi>附録左傳</hi>楚大子建之母在郹<hi>郹杜注郹陽也蔡邑應在今新蔡境平王娶秦女廢</hi>
　<hi>大子建故母歸其家</hi>召吳人而啓之冬十月甲申吳大子諸樊<lb/>
　入郹<hi>杜注諸樊吳王僚之大子按吳子遏號諸樊王僚是遏之弟子先儒又以爲遏弟何容僚子乃</hi>
　<hi>取遏號爲名恐傳寫之誤</hi>取楚夫人與其寶噐以歸<hi>夫人大子建母</hi>楚司<lb/>
　馬薳越追之不及將死衆曰請遂伐吳以徼之薳越<lb/>
　曰再敗君師死且有罪<hi>此年秋敗于雞父設往復敗爲再敗</hi>亡君夫人<lb/>
　不可以莫之死也乃縊于薳澨<hi>薳澨杜注楚地在今湖廣京山縣境</hi>
冬公如晉至河有疾乃復<hi>至河下公羊穀梁又有公字</hi>
<pb n="18b"/>
　<hi>左傳</hi>公爲叔孫故如晉及河有疾而復<hi>此年春晉爲邾人執叔孫故公</hi>
　<hi>如晉請之</hi>
　<hi>公羊傳</hi>何言乎公有疾乃復殺恥也<hi>因有疾以殺畏晉之恥</hi>
　<hi>穀梁傳</hi>疾不志此其志何也釋不得入乎晉也<lb/>
　　昭公兩朝晉而一見止五如晉而四不得入今復<lb/>
　　如晉爲叔孫請也公知季孫構已於晉往必不納<lb/>
　　故託疾以返蓋至是而意如與公有不能竝立之<lb/>
　　勢矣眀年公孫不之晉而之齊蓋稔知晉之彊家<lb/>
<pb n="19a"/>
　　與意如之交甚固耳<lb/>
　<hi>附録左傳</hi>楚囊瓦爲令尹<hi>囊瓦子囊之孫/子常也代陽匄</hi>城郢<hi>楚用子囊遺言已築</hi>
　<hi>郢城矣今畏呉復增修以自固</hi>沈尹戌曰子常必亡郢苟不能衛城<lb/>
　無益也古者天子守在四夷<hi>徳及逺</hi>天子卑守在諸侯<lb/>
　諸侯守在四鄰<hi>鄰國爲之守</hi>諸侯卑守在四竟<hi>裁自完</hi>慎其<lb/>
　四竟結其四援民狎其野<hi>狎安習也</hi>三務成功<hi>春夏秋三時之務</hi>
　民無内憂而又無外懼國焉用城今吳是懼而城于<lb/>
　郢守已小矣卑之不獲能無亡乎<hi>不獲守四竟</hi>昔梁伯溝<lb/>
<pb n="19b"/>
　其公宫而民潰<hi>在僖十八年</hi>民棄其上不亡何待夫正其<lb/>
　疆埸修其土田險其走集<hi>走集邉竟之壘壁</hi>親其民人明其<lb/>
　伍候<hi>使民有部伍相爲候望</hi>信其鄰國慎其官守守其交禮<hi>交接</hi>
　<hi>之禮</hi>不僭不貪不懦不耆<hi>耆强也</hi>完其守備以待不虞又<lb/>
　何畏矣詩曰無念爾祖聿修厥徳<hi>詩大雅無念念也義取念祖考則述</hi>
　<hi>治其徳以顯之</hi>無亦監乎若敖蚡冒至于武文<hi>四君皆楚先君之賢者</hi>
　土不過同<hi>方百里爲一同</hi>慎其四竟猶不城郢今土數圻<hi>方千</hi>
　<hi>里爲圻</hi>而郢是城不亦難乎<hi>爲定四年呉入楚𫝊</hi>
<pb n="20a"/>
二十有四年春<lb/>
　<hi>附録左𫝊</hi>二十四年春王正月辛丑召簡公南宮嚚以甘<lb/>
　桓公見王子朝<hi>簡公召莊公之子召伯盈也嚚南宮極之子桓公甘平公之子</hi>劉子<lb/>
　謂萇𢎞曰甘氏又往矣對曰何害同徳度義大誓曰<lb/>
　紂有億兆夷人亦有離徳余有亂臣十人同心同徳<lb/>
　此周所以興也君其務徳無患無人戊午王子朝入<lb/>
　于鄔<hi>鄥杜注緱氏西南有鄔聚</hi>
王二月丙戌仲孫貜卒<lb/>
<pb n="20b"/>
叔孫舍至自晉<hi>左氏穀梁無叔孫字</hi>
　<hi>左𫝊</hi>晉士彌牟逆叔孫于箕<hi>將禮而歸之</hi>叔孫使梁其踁待<lb/>
　于門内<hi>踁叔孫家臣</hi>曰余左顧而欬乃殺之<hi>疑士伯来殺已故謀殺之</hi>
　右顧而笑乃止叔孫見士伯士伯曰寡君以爲盟主<lb/>
　之故是以久子<hi>久執子以謝邾</hi>不腆敝邑之禮將致諸從者<lb/>
　使彌牟逆吾子叔孫受禮而歸二月婼至自晉尊晉<lb/>
　也<hi>貶婼族所以尊晉婼行人故不言罪已</hi>
　<hi>榖梁𫝊</hi>大夫執則致致則挈由上致之也<hi>上謂宗廟也致臣于廟則</hi>
<pb n="21a"/>
　<hi>直挈其名而已所謂君前臣名</hi>
　　婼之至二傳皆去氏公羊獨書氏所𫝊授異耳疏<lb/>
　　公羊者以爲意如有罪故去其氏叔孫無罪故無<lb/>
　　貶文胡氏安國主其説義似可從蓋婼之見執實<lb/>
　　非其罪而以禮自衞終不辱國固不可與意如同<lb/>
　　也<lb/>
　<hi>附録左傳</hi>三月庚戌晉侯使士景伯涖問周故<hi>就問子朝敬王知誰</hi>
　<hi>曲直</hi>士伯立于乾祭而問于介衆<hi>乾祭王城北門介大也</hi>晉人乃<lb/>
<pb n="21b"/>
　辭王子朝不納其使<hi>以衆言子朝曲故</hi>
夏五月乙未朔日有食之<lb/>
　<hi>左傳</hi>夏五月乙未朔日有食之梓慎曰將水<hi>陰勝陽故曰將水</hi>
　昭子曰旱也日過分而陽猶不克克必甚能無旱乎<lb/>
　<hi>過春分陽氣盛時而不勝陰陽將猥出故爲旱</hi>陽不克莫將積聚也<hi>陽氣莫然不動</hi>
　<hi>乃將積聚</hi>
　<hi>附録左𫝊</hi>六月壬申王子朝之師攻瑕及杏皆潰<hi>瑕杏敬王邑</hi>
　　鄭伯如晋子大叔相見范獻子獻子曰若王室何<lb/>
<pb n="22a"/>
　對曰老夫其國家不能恤敢及王室抑人亦有言曰<lb/>
　嫠不恤其緯<hi>嫠寡婦也織者常苦緯少嫠婦所宜憂</hi>而憂宗周之隕爲<lb/>
　將及焉<hi>恐禍及己</hi>今王室實蠢蠢焉<hi>蠢蠢動擾貌</hi>吾小國懼矣<lb/>
　然大國之憂也吾儕何知焉吾子其早圖之詩曰缾<lb/>
　之罄矣惟罍之恥<hi>詩小雅罍大噐缾小噐常稟于罍者而所受罄盡則罍爲無餘故恥</hi>
　<hi>之</hi>王室之不寧晉之恥也獻子懼而與宣子圖之<hi>宣子</hi>
　<hi>韓起</hi>乃徴㑹于諸侯期以眀年<hi>爲眀年會黄父傳</hi>
秋八月大雩<lb/>
<pb n="22b"/>
　<hi>左傳</hi>秋八月大雩旱也<hi>終如叔孫之言</hi>
丁酉杞伯郁釐卒<hi>郁公羊作鬰</hi>
　<hi>附録左傳</hi>冬十月癸酉王子朝用成周之寶珪于河<hi>禱河求福</hi>
　甲戌津人得諸河上<hi>珪自出水</hi>陰不佞以温人南侵<hi>不佞敬王</hi>
　<hi>大夫晉以温兵助王南侵子朝</hi>拘得玉者取其玉將賣之則爲石王<lb/>
　定而獻之與之東訾<hi>喜得玉故東訾杜注鞏縣西南訾城是也今鞏縣西南有訾店</hi>
　<hi>以有西訾故言東以别之</hi>
冬呉滅巢<lb/>
<pb n="23a"/>
　<hi>左傳</hi>楚子爲舟師以畧吳疆沈尹戌曰此行也楚必亡<lb/>
　邑不撫民而勞之吳不動而速之<hi>速召也</hi>吳踵楚而疆<lb/>
　埸無備<hi>踵躡楚後</hi>邑能無亡乎越大夫胥犴勞王于豫章<lb/>
　之汭<hi>汭水曲</hi>越公子倉歸王乘舟倉及壽夢帥師從王<lb/>
　<hi>壽夢越大夫</hi>王及圉陽而還<hi>圉陽杜注楚地</hi>吳人踵楚而邊人不<lb/>
　備遂滅巢及鍾離而還<hi>鍾離不書告敗畧</hi>沈尹戌曰亡郢之<lb/>
　始于此在矣王壹動而亡二姓之帥<hi>二姓之帥守巢鍾離大夫</hi>幾<lb/>
　如是而不及郢詩曰誰生厲階至今爲梗<hi>詩大雅厲惡階道梗</hi>
<pb n="23b"/>
　<hi>病也</hi>其王之謂乎<hi>爲定四年吳入郢𫝊</hi>
　　巢楚屬國而近吳吳將謀楚故先翦其與國與國<lb/>
　　盡則及於楚此入郢之漸也杜氏預以巢爲楚邑<lb/>
　　非也勝國曰滅獲邑曰取國大而邑輕不可同辭<lb/>
葬杞平公<lb/>
二十有五年春叔孫舍如宋<lb/>
　<hi>左傳</hi>二十五年春叔孫婼聘于宋桐門右師見之<hi>右師樂大</hi>
　<hi>心居桐門</hi>語卑宋大夫而賤司城氏<hi>司城氏樂氏之大宗也卑賤謂其才德薄</hi>
<pb n="24a"/>
　昭子告其人曰右師其亡乎君子貴其身而後能及<lb/>
　人是以有禮<hi>唯禮可以貴身貴身故尚禮</hi>今夫子卑其大夫而賤<lb/>
　其宗是賤其身也<hi>賤人人亦賤已</hi>能有禮乎無禮必亡宋公<lb/>
　享昭子賦新宫<hi>逸詩</hi>昭子賦車轄<hi>詩小雅周人思得賢女以配君子昭子將</hi>
　<hi>爲季孫逆宋公女故賦之</hi>明日宴飲酒樂宋公使昭子右坐<hi>坐宋公右</hi>
　<hi>以相近言改禮坐</hi>語相泣也樂祁佐<hi>助宴禮</hi>退而告人曰今兹<lb/>
　君與叔孫其皆死乎吾聞之哀樂而樂哀<hi>可樂而哀可哀而樂</hi>
　皆喪心也心之精爽是謂魂魄魂魄去之何以能久<lb/>
<pb n="24b"/>
　<hi>爲此冬叔孫宋公卒傳</hi>　季公若之姊爲小邾夫人<hi>平子庶姑與公若同</hi>
　<hi>母故曰公若秭</hi>生宋元夫人<hi>平子外姊</hi>生子以妻季平子昭子如<lb/>
　宋聘且逆之公若從<hi>從昭子</hi>謂曹氏勿與<hi>曹氏宋元夫人</hi>魯將<lb/>
　逐之曹氏告公公告樂祁樂祁曰與之如是魯君必<lb/>
　出政在季氏三世矣<hi>丈子武子平子</hi>魯君喪政四公矣<hi>宣成襄昭</hi>
　無民而能逞其志者未之有也國君是以鎮撫其民<lb/>
　詩曰人之云亡心之憂矣<hi>詩大雅言無人則憂患至</hi>魯君失民矣<lb/>
　焉得逞其志靖以待命猶可動必憂<hi>爲下公孫𫝊</hi>
<pb n="25a"/>
　　此季孫意如將娶于宋而舍爲之納聘且逆婦也<lb/>
　　國君逆女則使卿今意如以己私婚遣公室之正<lb/>
　　卿則名雖爲臣而實行魯君之事其専恣不臣甚<lb/>
　　矣尚何待昭公孫齊而後擅魯哉<lb/>
夏叔詣會晉趙鞅宋樂大心衞北宮喜鄭游吉曹人邾<lb/>
人滕人薛人小邾人于黄父<hi>詣公羊穀梁作倪後同大心公羊作世心後同黄父</hi>
　<hi>即黑壤晉地</hi>
　<hi>左𫝊</hi>夏會于黄父謀王室也趙簡子令諸侯之大夫輸<lb/>
<pb n="25b"/>
　王粟具戍人<hi>簡子既鞅</hi>曰明年將納王<hi>納王于王城</hi>子大叔見<lb/>
　趙簡子簡子問揖譲周旋之禮焉對曰是儀也非禮<lb/>
　也簡子曰敢問何謂禮對曰吉也聞諸先大夫子產<lb/>
　曰夫禮天之經也<hi>經者道之常</hi>地之義也<hi>義者利之宜</hi>民之行<lb/>
　也<hi>行者人所履</hi>天地之經而民實則之則天之明<hi>日月星辰天之</hi>
　<hi>明</hi>因地之性<hi>髙下剛柔/地之性</hi>生其六氣<hi>謂隂陽風雨晦明</hi>用其五<lb/>
　行<hi>金木水火土</hi>氣爲五味<hi>酸醎辛/甘苦</hi>發爲五色<hi>青黄赤白黒</hi>章爲<lb/>
　五聲<hi>宫商角徴羽</hi>滛則昏亂民失其性<hi>滋味聲色過則傷性</hi>是故爲<lb/>
<pb n="26a"/>
　禮以奉之爲六畜五牲三犧以奉五味<hi>六畜馬牛羊雞犬豕五牲</hi>
　<hi>䴢鹿麏狼兔三犧祭天地宗廟三者謂之犧</hi>爲九文六采五章以奉五色<lb/>
　<hi>九文謂山龍華蟲宗彝藻火粉米黼黻也六采畫績之事雜用天地四方之色青與白赤與黑𤣥與黄皆</hi>
　<hi>相次謂之六色五章青與赤謂之文赤與白謂之章白與黑謂之黼黑與青謂之黻五色備謂之繡</hi>爲<lb/>
　九歌八風七音六律以奉五聲爲君臣上下以則地<lb/>
　義<hi>君臣有尊卑法地有高下</hi>爲夫婦外內以經二物<hi>夫治外婦治内各治其物</hi>
　爲父子兄弟姑姊甥舅昏媾姻亞以象天明<hi>六親和睦以事</hi>
　<hi>嚴父若衆星之拱辰極也妻父曰昏重昏曰媾壻父曰姻兩壻相謂曰亞</hi>爲政事庸力行<lb/>
<pb n="26b"/>
　務以從四時<hi>在君爲政在臣爲事民功曰庸治功曰力行其德敎務其時要禮之本也</hi>爲<lb/>
　刑罰威獄使民畏忌以類其震曜殺戮<hi>雷震電曜天之威也聖人</hi>
　<hi>作刑戮以象之</hi>爲溫慈惠和以效天之生殖長育民有好惡<lb/>
　喜怒哀樂生于六氣<hi>此六者皆稟陰陽風雨晦明之氣</hi>是故審則宜<lb/>
　類以制六志<hi>爲禮以制好惡喜怒哀樂六志使不過節</hi>哀有哭泣樂有歌<lb/>
　舞喜有施舍怒有戰鬭喜生于好怒生于惡是故審<lb/>
　行信令禍福賞罰以制死生生好物也死惡物也好<lb/>
　物樂也惡物哀也哀樂不失乃能協于天地之性是<lb/>
<pb n="27a"/>
　以長久簡子曰甚哉禮之大也對曰禮上下之紀天<lb/>
　地之經緯也<hi>經緯錯居以相成者</hi>民之所以生也是以先王尚<lb/>
　之故人之能自曲直以赴禮者謂之成人<hi>曲直以弼其性</hi>大<lb/>
　不亦宜乎簡子曰鞅也請終身守此言也宋樂大心<lb/>
　曰我不輸粟我于周爲客若之何使客晉士伯曰自<lb/>
　踐土以來宋何役之不會而何盟之不同曰同恤王<lb/>
　室子焉得辟之子奉君命以會大事而宋背盟無乃<lb/>
　不可乎右師不敢對受牒而退士伯告簡子曰宋右<lb/>
<pb n="27b"/>
　師必亡奉君命以使而欲背盟以干盟主無不祥大<lb/>
　焉<hi>言不善無大此者爲定十年宋樂大心出奔傳</hi>
　　王室之亂四年諸侯無一念及者至是晉以鄭游<lb/>
　　吉之語赧然內慚始合諸大夫謀之而方是時大<lb/>
　　夫皆謀弱公室以私便身圖安知勤王之義哉雖<lb/>
　　勉從人言爲會以塞天下之議而期以來年及來<lb/>
　　年王入成周子朝奔楚晉與諸國無見焉則空有<lb/>
　　此會而諸大夫之罪不待貶而著矣<lb/>
<pb n="28a"/>
有鸜鵒來巢<hi>鸜公羊作鸛</hi>
　<hi>左傳</hi>有鸜鵒来巢書所無也師己曰<hi>師己魯大夫</hi>異哉吾聞<lb/>
　文成之世童謠有之曰鸜之鵒之公出辱之<hi>言鸜鵒來則公</hi>
　<hi>出辱也</hi>鸜鵒之羽<hi>羽飛貌</hi>公在外野往饋之馬鸜鵒跦跦<lb/>
　<hi>跦跦跳行貌</hi>公在乾侯徴褰與襦<hi>褰袴</hi>鸜鵒之巢逺哉遥遥<lb/>
　裯父喪勞宋父以驕<hi>裯父昭公死外故喪勞宋父定公代立故以驕</hi>鸜鵒鸜<lb/>
　鵒往歌来哭<hi>昭公生出歌死還哭</hi>童謡有是今鸜鵒来巢其將<lb/>
　及乎<hi>將及禍也</hi>
<pb n="28b"/>
　<hi>公羊傳</hi>何以書記異也何異爾非中國之禽也宜穴又<lb/>
　巢也<lb/>
　<hi>榖梁傳</hi>一有一亡曰有来者来中國也鸜鵒穴者而曰<lb/>
　巢㦯曰増之也<hi>如增言巢爾其實不巢也</hi>
　　考工記曰鸜鵒不踰濟魯在汶南其所本無今忽<lb/>
　　有之故書曰有又其物穴處今而巢居陰當陽位<lb/>
　　臣逐君象也使昭公能以徳消異則無其應矣<lb/>
秋七月上辛大雩季辛又雩<lb/>
<pb n="29a"/>
　<hi>左傳</hi>秋書再雩旱甚也<lb/>
　<hi>公羊傳</hi>又雩者何又雩者非雩也聚衆以逐季氏也<lb/>
　<hi>榖梁傳</hi>季者有中之辭也又有繼之辭也<hi>中中辛縁有上辛大雩故</hi>
　<hi>言又也</hi>
　　季辛不言大䝉上文也早既大甚因一月再雩而<lb/>
　　志其僭且數也<lb/>
九月己亥公孫于齊次于陽州<hi>己亥榖梁作乙亥陽公羊作楊陽州杜注齊魯</hi>
　<hi>竟上邑今山東東平州東北有陽州城是也</hi>
<pb n="29b"/>
　<hi>左傳</hi>初季公鳥娶妻于齊鮑文子生申<hi>公鳥季公亥之兄平子庶叔</hi>
　公鳥死季公亥與公思展與公鳥之臣申夜姑相其<lb/>
　室<hi>公亥即公若展季氏族</hi>及季姒與饔人檀通而懼<hi>季姒即文子女饔人</hi>
　<hi>食官檀名</hi>乃使其妾抶已以示秦遄之妻曰<hi>秦遄魯大夫妻公鳥妹</hi>
　公若欲使余余不可而抶余又訴于公甫曰<hi>公甫平子弟</hi>
　展與夜姑將要余<hi>要刦我以非禮</hi>秦姬以告公之<hi>公之亦平子弟</hi>公<lb/>
　之與公甫告平子平子拘展于卞而執夜姑將殺之<lb/>
　公若泣而哀之曰殺是是殺余也將爲之請平子使<lb/>
<pb n="30a"/>
　豎勿内日中不得請有司逆命<hi>請殺生之命</hi>公之使速殺<lb/>
　之故公若怨平子季郈之雞鬬<hi>季平子郈昭伯二家相近故雞鬭</hi>季<lb/>
　氏介其雞<hi>介甲也爲雞著甲</hi>郈氏爲之金距平子怒<hi>怒不下己</hi>益<lb/>
　宫于郈氏<hi>侵其室以自益</hi>且讓之故郈昭伯亦怨平子臧昭<lb/>
　伯之從弟會<hi>昭伯臧爲子</hi>爲讒于臧氏而逃于季氏臧氏<lb/>
　執旃平子怒拘臧氏老將禘于襄公萬者二人其衆<lb/>
　萬于季氏<hi>萬舞也于禮公當三十六人</hi>臧孫曰此之謂不能庸先<lb/>
　君之廟<hi>不能用禮也</hi>大夫遂怨平子公若獻弓于公爲<hi>公爲</hi>
<pb n="30b"/>
　<hi>昭公子務人</hi>且與之出射于外而謀去季氏公爲告公果<lb/>
　公賁<hi>果賁皆公爲弟</hi>公果公賁使侍人僚柤告公公寢將以<lb/>
　戈擊之<hi>佯怒</hi>乃走公曰執之亦無命也<hi>獨言執之無敕命</hi>懼而<lb/>
　不出數月不見公不怒又使言公執戈以懼之乃走<lb/>
　又使言公曰非小人之所及也<hi>小人謂僚柤</hi>公果自言公<lb/>
　以告臧孫臧孫以難<hi>言難逐</hi>告郈孫郈孫以可勸告子<lb/>
　家懿伯<hi>名覊莊公𤣥孫</hi>懿伯曰讒人以君徼幸事若不克君<lb/>
　受其名<hi>受惡名</hi>不可爲也舍民數世以求克事不可必<lb/>
<pb n="31a"/>
　也且政在焉其難圖也公退之<hi>退使去</hi>辭曰臣與聞命<lb/>
　矣言若洩臣不獲死乃館于公<hi>恐受洩命之罪故畱公宮以自明</hi>叔<lb/>
　孫昭子如闞<hi>闞杜注魯邑</hi>公居于長府<hi>長府官府名</hi>九月戊戌<lb/>
　伐季氏殺公之于門遂入之平子登臺而請曰君不<lb/>
　察臣之罪使有司討臣以干戈臣請待于沂上以察<lb/>
　罪<hi>沂上杜注魯城南有沂水</hi>弗許請囚于費弗許請以五乘亡弗<lb/>
　許子家子曰君其許之政自之出久矣隠民多取食<lb/>
　焉<hi>隠約窮困</hi>爲之徒者衆矣日入慝作弗可知也<hi>慝姦惡也日冥</hi>
<pb n="31b"/>
　<hi>姦人將起叛君助季氏不可知</hi>衆怒不可蓄也<hi>季氏衆</hi>蓄而弗治將薀<lb/>
　<hi>薀積也</hi>薀蓄民將生心生心同求將合<hi>與季氏同求叛君者</hi>君必<lb/>
　悔之弗聽郈孫曰必殺之公使郈孫逆孟懿子<hi>懿子仲孫</hi>
　<hi>何忌</hi>叔孫氏之司馬鬷戾言于其衆曰若之何莫對又<lb/>
　曰我家臣也不敢知國凡有季氏與無于我孰利皆<lb/>
　曰無季氏是無叔孫氏也鬷戾曰然則救諸帥徒以<lb/>
　往陷西北隅以入<hi>陷公圍也</hi>公徒釋甲執冰而踞<hi>冰櫝丸蓋或云</hi>
　<hi>櫝丸是箭筩其蓋可以取飲言無戰心也</hi>遂逐之<hi>逐公徒</hi>孟氏使登西北隅<lb/>
<pb n="32a"/>
　以望季氏見叔孫氏之旌以告孟氏執郈昭伯殺之<lb/>
　于南門之西遂伐公徒子家子曰諸臣僞劫君者而<lb/>
　負罪以出君止<hi>諸臣謂公若等使若非公本意君自可止不出</hi>意如之事君<lb/>
　也不敢不改公曰余不忍也與臧孫如墓謀<hi>辭先君且謀所奔</hi>
　遂行己亥公孫于齊次于陽州<lb/>
　<hi>穀梁傳</hi>孫之爲言猶孫也諱奔也次止也<lb/>
　　内諱奔曰孫不忍斥言故隠之書次以公去國失<lb/>
　　其所也陽州齊魯境上邑將求援於齊未敢直前<lb/>
<pb n="32b"/>
　　故野次以待命也夫季氏之惡極矣説者謂昭公<lb/>
　　不知威權去已而逞一朝之忿欲驟正之求凶之<lb/>
　　道以是咎公固然然於意如逐君簒國之憝反一<lb/>
　　無所責若本無罪而祗爲公譏者則大失是非之<lb/>
　　正滅人紀矣<lb/>
齊侯唁公于野井<hi>野井杜注濟南祝阿縣東有野井亭在今齊河縣東濟河北岸</hi>
　<hi>左傳</hi>齊侯將唁公于平隂公先至于野井齊侯曰是寡<lb/>
　人之罪也使有司待于平隂爲近故也<hi>平隂齊地齊侯自咎本不</hi>
<pb n="33a"/>
　<hi>敕有司逺詣陽州而欲近㑹于平隂故令魯侯過共先至野井逺来迎己自責以謝公</hi>書曰公<lb/>
　孫于齊次于陽州齊侯唁公于野井禮也將求于人<lb/>
　則先下之禮之善物也<hi>物事也謂先往至野井</hi>齊侯曰自莒疆<lb/>
　以西請致千社<hi>二十五家爲社千社二萬五千家</hi>以待君命<hi>待君伐季氏之</hi>
　<hi>命</hi>寡人將帥敝賦以從執事唯命是聽君之憂寡人<lb/>
　之憂也公喜子家子曰天禄不再天若胙君不過周<lb/>
　公以魯足矣失魯而以千社爲臣<hi>爲齊臣</hi>誰與之立且<lb/>
　齊君無信不如早之晉弗從臧昭伯率從者將盟載<lb/>
<pb n="33b"/>
　書曰戮力壹心好惡同之信罪之有無<hi>信明也處者有罪從者無</hi>
　<hi>罪</hi>繾綣從公<hi>繾綣不離散</hi>無通外内以公命示子家子子<lb/>
　家子曰如此吾不可以盟羈也不佞不能與二三子<lb/>
　同心而以爲皆有罪<hi>從者陷君畱者逐君皆有罪也</hi>或欲通外内<hi>通外</hi>
　<hi>内之言彼此解説</hi>且欲去君<hi>去君僞負罪出奔不必繾綣從公</hi>二三子好亡<lb/>
　而惡定焉可同也陷君于難罪孰大焉通外内而去<lb/>
　君君將速入弗通何爲而何守焉<hi>何必守公</hi>乃不與盟<lb/>
　<hi>公羊𫝊</hi>唁公者何昭公將弑季氏<hi>言弑誤</hi>告子家駒曰季<lb/>
<pb n="34a"/>
　氏爲無道僭于公室久矣吾欲弑之何如子家駒曰<lb/>
　諸侯僭于天子大夫僭于諸侯久矣昭公曰吾何僭<lb/>
　矣哉子家駒曰設兩觀<hi>禮天子外闕兩觀諸侯内闕一觀</hi>乗大路<hi>禮天</hi>
　<hi>子大路諸侯路車大夫大車士飾車</hi>朱千玉戚以舞大夏<hi>千楯也以朱飾楯戚斧也</hi>
　<hi>以玉飾斧大夏夏樂周所以舞夏樂者王者始起未制作之時取先王之樂與己同者假以風化天下天</hi>
　<hi>下大同乃自作樂取夏樂者與周俱文也</hi>八佾以舞大武此皆天子之禮<lb/>
　也且夫牛馬維婁<hi>繫馬曰維繫牛曰婁</hi>委己者也而柔焉<hi>委食己者</hi>
　<hi>柔順也言牛馬猶順餧己之人喻民受季氏恵自當從之</hi>季氏得民衆久矣君無<lb/>
<pb n="34b"/>
　多辱焉昭公不從其言終弑而敗焉走之齊齊侯唁<lb/>
　公于野井曰奈何君去魯國之社稷昭公曰䘮人不<lb/>
　佞失守魯國之社稷執事以羞<hi>謙自比齊下執事言以羞及君</hi>再拜<lb/>
　顙<hi>謝見唁也</hi>慶子家駒曰<hi>慶賀也</hi>慶子免君于大難矣子家<lb/>
　駒曰臣不佞陷君于大難君不忍加之以鈇鑕賜之<lb/>
　以死再拜顙髙子執簞食與四脡脯<hi>屈曰朐伸曰脡</hi>國子執<lb/>
　壺漿曰吾寡君聞君在外餕饔未就<hi>餕熟食饔熟肉未就未成也</hi>
　敢致糗于從者昭公曰君不忘吾先君延及喪人錫<lb/>
<pb n="35a"/>
　之以大禮再拜稽首以衽受<hi>衽衣下裳當前者乏噐謙不敢求索</hi>高子<lb/>
　曰有夫不祥<hi>猶曰人皆有夫不善</hi>君無所辱大禮<hi>禮臣受君賜答拜謂之拜</hi>
　<hi>命之辱髙子見昭公拜辱大卑故曰君無所辱大禮</hi>昭公蓋祭而不嘗<hi>食必祭示有所</hi>
　<hi>先不嘗待禮讓也</hi>景公曰寡人有不腆先君之服未之敢服<lb/>
　有不腆先君之噐未之敢用敢以請昭公曰喪人不<lb/>
　佞失守魯國之社稷執事以羞敢辱大禮敢辭景公<lb/>
　曰寡人有不腆先君之服未之敢服有不腆先君之<lb/>
　噐未之敢用敢固以請昭公曰以吾宗廟之在魯也<lb/>
<pb n="35b"/>
　有先君之服未之能以服有先君之噐未之能以出<lb/>
　敢固辭景公曰寡人有不腆先君之服未之敢服有<lb/>
　不腆先君之噐未之敢用請以饗乎從者昭公曰喪<lb/>
　人其何稱<hi>行禮賓主當各有所稱昭公失國不敢仍故稱故謙而問之</hi>景公曰孰<lb/>
　君而無稱昭公于是噭然而哭<hi>噭然哭聲感景公言而自傷</hi>諸大<lb/>
　夫皆哭既哭以人爲菑<hi>菑周埓垣也所以别内外衛威儀也</hi>以幦爲席<lb/>
　<hi>幦車覆笭</hi>以鞍爲几以遇禮相見<hi>以諸侯出相遇之禮相見</hi>孔子曰其<lb/>
　禮與其辭足觀矣<hi>言外譏之</hi>
<pb n="36a"/>
　<hi>穀梁𫝊</hi>弔失國曰唁唁公不得入于魯也<lb/>
　　凡唁皆造其所居公方孫齊求援故齊侯以唁爲<lb/>
　　名而寔拒公之適己也書齊侯唁非與其能唁也<lb/>
　　譏其無救災恤患之實徒行虚禮而誠不在焉耳<lb/>
冬十月戊辰叔孫舎卒<lb/>
　<hi>左𫝊</hi>昭子自闞歸見平子平子稽顙曰子若我何昭子<lb/>
　曰人誰不死子以逐君成名子孫不忘不亦傷乎將<lb/>
　若子何平子曰苟使意如得改事君所謂生死而肉<lb/>
<pb n="36b"/>
　骨也昭子從公于齊與公言子家子命適公館者執<lb/>
　之<hi>恐從者知叔孫謀</hi>公與昭子言于幄内曰將安衆而納公<lb/>
　公徒將殺昭子伏諸道左師展告公<hi>展魯大夫</hi>公使昭子<lb/>
　自鑄歸<hi>辟伏兵</hi>平子有異志<hi>不欲復納公</hi>冬十月辛酉昭子<lb/>
　齊于其寢使祝宗祈死戊辰卒<hi>恥爲平子所欺故祈而自殺</hi>左師<lb/>
　展將以公乗馬而歸<hi>欲與公俱輕歸</hi>公徒執之<lb/>
　　昭公之禍原於叔孫氏之司馬婼果憤意如見欺<lb/>
　　即宜正鬷戾之罪而誅之以剪季氏之羽翼而徐<lb/>
<pb n="37a"/>
　　爲之圖今乃付之無可奈何之命則非忠矣至祈<lb/>
　　死之説本不可信此年春婼聘宋與宋公對語而<lb/>
　　泣樂祈已知其魂魄去矣何侍於祈哉<lb/>
　<hi>附録左𫝊</hi>壬申尹文公渉于鞏焚東訾弗克<hi>文公子朝黨于鞏縣渉洛</hi>
　<hi>水也東訾杜注敬王邑</hi>
十有一月己亥宋公佐卒于曲棘<hi>曲棘杜注宋地陳畱外黄縣城中有曲棘</hi>
　<hi>里當在今河南杞縣境</hi>
　<hi>左𫝊</hi>十一月宋元公將爲公故如晉<hi>請納公</hi>夢大子欒即<lb/>
<pb n="37b"/>
　位于廟已與平公服而相之<hi>欒元公子平公元公父</hi>旦召六卿<lb/>
　公曰寡人不佞不能事父兄<hi>父兄謂華向</hi>以爲二三子憂<lb/>
　寡人之罪也若以羣子之靈獲保首領以殁唯是楄<lb/>
　柎所以藉幹者<hi>楄柎棺中苓牀也幹骸骨也</hi>請無及先君<hi>欲自貶損</hi>仲<lb/>
　㡬對曰君若以社稷之故私降昵宴羣臣弗敢知<hi>昵近</hi>
　<hi>也降昵宴謂損聲樂飲食之事</hi>若夫宋國之法死生之度先君有命<lb/>
　矣羣臣以死守之弗敢失隊臣之失職常刑不赦臣<lb/>
　不忍其死君命祗辱<hi>言君命必不行祗適也</hi>宋公遂行己亥卒<lb/>
<pb n="38a"/>
　于曲棘<lb/>
　<hi>公羊𫝊</hi>曲棘者何宋之邑也諸侯卒其封内不地此何<lb/>
　以地憂内也<hi>時聞昭公見逐欲納之故曰憂内</hi>
　<hi>穀梁𫝊</hi>邡公也<hi>邡謀也</hi>
　　曲棘宋地諸侯以境内爲家故行而卒於境内者<lb/>
　　不書其地蓋以爲常事而告辭不及也宋元公以<lb/>
　　公故將如晉以謀納公故告辭獨詳而載於册書<lb/>
　　夫元公之女爲意如妻乃能不昵私愛急於正倫<lb/>
<pb n="38b"/>
　　恤患賢於當時諸侯逺矣故不削其卒地以别之<lb/>
十有二月齊侯取鄆<lb/>
　<hi>左𫝊</hi>十二月庚辰齊侯圍鄆<hi>欲取以居公</hi>
　<hi>公羊𫝊</hi>外取邑不書此何以書爲公取之也<lb/>
　<hi>穀梁𫝊</hi>取易辭也内不言取以其爲公取之故易言之<lb/>
　也<lb/>
　　鄆魯邑書齊侯取之何也齊不自取而爲公取鄆<lb/>
　　使居之蓋無意於納公也使齊侯移圍鄆之師直<lb/>
<pb n="39a"/>
　　指魯郊執意如而歸之京師復昭公於魯則義聲<lb/>
　　振於天下矣乃不能討賊以正大義而姑取鄆以<lb/>
　　塞己責故書以譏之胡氏安國乃謂公已絶於魯<lb/>
　　而見逐於季氏爲不君此害義之言非經指也<lb/>
　<hi>附録左𫝊</hi>初臧昭伯如晉臧㑹竊其寶龜僂句<hi>㑹昭伯從弟僂句龜</hi>
　<hi>所出地名</hi>以卜爲信與僭<hi>僭不/信也</hi>僭吉臧氏老將如晋問<hi>問昭</hi>
　<hi>伯起居</hi>㑹請徃<hi>代家/老行</hi>昭伯問家故<hi>故事也</hi>盡對及内子與<lb/>
　母弟叔孫則不對<hi>内子昭伯妻不對若有他故</hi>再三問不對歸及<lb/>
<pb n="39b"/>
　郊會逆問又如初至次于外而察之皆無之執而戮<lb/>
　之逸奔郈郈魴假使爲賈正焉<hi>郈杜注在東平無鹽縣東南今山東東平</hi>
　<hi>州東四十里有郈城魴假郈邑大夫賈正掌貨物若市吏</hi>計于季氏<hi>送季簿</hi>臧氏使<lb/>
　五人以戈楯伏諸桐汝之閭<hi>桐汝杜注里名</hi>會出逐之反奔<lb/>
　執諸季氏中門之外平子怒曰何故以兵入吾門拘<lb/>
　臧氏老季臧有惡<hi>相怨惡</hi>及昭伯從公平子立臧㑹<hi>立以</hi>
　<hi>爲臧氏後</hi>會曰僂句不余欺也<hi>言不信果驗</hi>　楚子使薳射城<lb/>
　州屈復茄人焉<hi>還復茄人于州屈</hi>城丘皇遷訾人焉<hi>遷訾人于丘皇</hi>
<pb n="40a"/>
　　使熊相禖郭巢季然郭卷<hi>使二大夫爲巢卷築郭也卷杜注卷城在南陽葉縣</hi>
　　<hi>南今河南葉縣西南有建城故城即其地</hi>子太叔聞之曰楚王將死矣使<lb/>
　　民不安其土民必憂憂將及王弗能久矣<hi>爲明年楚子居卒𫝊</hi>
　<lb/>
　<lb/>
　<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷五十四<lb/>
</p>
<p>
</p>
  </div>
</body>
</text>
</TEI>
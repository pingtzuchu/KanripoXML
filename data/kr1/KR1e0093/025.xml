<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋觧義卷二十五<lb/>
　　文公<lb/>
　十年春王三月辛卯臧孫辰卒<lb/>
　　　臧孫魯之名大夫也知栁下惠之賢而不與立自<lb/>
　　　莊公末己與聞國政四十餘年魯政多疵安在其<lb/>
　　　為賢哉<lb/>
　夏秦伐晉<lb/>
<pb n="1b"/>
　　<hi>左傳</hi>十年春晉人伐秦取少梁夏秦伯伐晉取北徵<hi>少梁</hi>
　　<hi>杜注馮翊夏陽縣今陜西韓城縣南有少梁城北徵古□國今陜西澄城縣西南有古城</hi>
　　　晉舍適嗣而外求君罪也既而悔之正矣秦不顧<lb/>
　　　義理是非報復不已且結楚以為援致晉人力疲<lb/>
　　　於西楚人逞志於南庸蕭陳鄭圍滅相繼中國之<lb/>
　　　屈於楚秦為之也故伐晉不稱人苐舉號以黜之<lb/>
　楚殺其大夫宜申<lb/>
　　<hi>左傳</hi>初楚范巫矞似<hi>矞似范邑之巫</hi>謂成王與子玉子西曰三<lb/>
<pb n="2a"/>
　君皆将强死城濮之役王思之故使止子玉曰毋死<lb/>
　不及止子西子西縊而縣絶<hi>在僖二十八年</hi>王使適至遂止<lb/>
　之使為商公<hi>商杜注楚邑上雒商縣今屬陜西商州</hi>㳂漢泝江将入郢<lb/>
　<hi>㳂順流泝逆流</hi>王在渚宫下見之懼而辭曰<hi>子西倉卒見王而懼以辭謝王</hi>
　臣免于死又有䜛言謂臣将逃臣歸死于司敗也<hi>陳楚</hi>
　<hi>名司宼為司敗</hi>王使為工尹<hi>掌百工之官</hi>又與子家謀弑穆王穆<lb/>
　王聞之五月殺鬬宜申及仲歸<hi>仲歸子家不書非卿</hi>
　　宜申謀弑穆王而稱國以殺不去其官何哉曰穆<lb/>
<pb n="2b"/>
　　王者即楚世子商臣也而春秋之義微矣<lb/>
自正月不雨至于秋七月<lb/>
　<hi>穀梁傳</hi>歴時而言不雨文不閔雨也不閔雨者無志乎<lb/>
　民者也<lb/>
　　歴時總書不雨言雨不雨皆漫不繫於公心也<lb/>
及蘇子盟于女栗<hi>女栗杜注地名闕</hi>
　<hi>左傳</hi>秋七月及蘇子盟于女栗頃王立故也<hi>僖十年狄滅温蘇子</hi>
　<hi>奔衛今復見者盖王復之</hi>
<pb n="3a"/>
　　蘇子來盟王使之也頃王新立不能修明王度以<lb/>
　　朝諸侯而乃使大夫盟魯辱也故諱而書及及者<lb/>
　　我所欲也其不書公為公諱也襄王喪葬公未嘗<lb/>
　　往頃王既立公又不朝乃與王臣要盟臣子之義<lb/>
　　安在哉故諱之<lb/>
冬狄侵宋<lb/>
　　狄歴侵諸國猶未及宋至是見侵蓋乘宋亂且料<lb/>
　　晉之不能救也<lb/>
<pb n="3b"/>
楚子蔡侯次于厥貉<hi>厥公羊作屈厥貉杜注地名闕當在今河南項城縣</hi>
　<hi>左傳</hi>陳侯鄭伯㑹楚子于息冬遂及蔡侯次于厥貉将<lb/>
　以伐宋<hi>陳鄭及宋麇子不書者宋鄭執卑茍免為楚僕任受役于司馬麇子恥之遂逃而歸三君</hi>
　<hi>失位降爵故不列于諸侯宋鄭猶然則陳侯必同也</hi>宋華御事曰<hi>華御事華元之父</hi>楚<lb/>
　欲弱我也先為之弱乎何必使誘我我實不能民何<lb/>
　罪乃逆楚子勞且聽命遂道以田孟諸<hi>孟諸杜注宋大藪也在梁</hi>
　<hi>國雎陽縣東北在今河南商丘縣東北</hi>宋公為右盂鄭伯為左盂<hi>盂田獵陳</hi>
　<hi>名</hi>期思公復遂為右司馬子朱及文之無畏為左司<lb/>
<pb n="4a"/>
　馬<hi>期思杜注弋陽期思縣在今河南固始縣西北復遂期思公名子朱無畏皆楚大夫将獵張雨甄故</hi>
　<hi>置左司馬二人分于左右以右司馬一人居中</hi>命夙駕載燧宋公違命無畏<lb/>
　抶其僕以徇<hi>燧取火者抶撻也</hi>或謂子舟曰國君不可戮也<lb/>
　<hi>子舟無畏字</hi>子舟曰當官而行何强之有詩曰剛亦不吐<lb/>
　柔亦不茹<hi>詩大雅美仲山甫不辟强禦</hi>毋縱詭隨以謹罔極<hi>詩大雅詭</hi>
　<hi>隨心不正者罔無極中也</hi>是亦非辟强也敢愛死以亂官乎<hi>為宣十四</hi>
　<hi>年宋人殺子舟張本</hi>　厥貉之㑹麇子逃歸<hi>為明年楚子伐麇𫝊</hi>
　　次者欲進而不前之意楚将伐宋而不果故書次<lb/>
<pb n="4b"/>
　　以著其包藏禍心欲憑陵諸夏而未遂也楚子侵<lb/>
　　伐書爵其勢益張而諸侯畏之也蔡侯首附楚故<lb/>
　　序於楚下以示譏書爵者斥言以罪其人也<lb/>
十有一年春楚子伐麇<hi>麇公羊作圏楚始書君将</hi>
　<hi>左傳</hi>十一年春楚子伐麇成大心敗麇師于防渚<hi>防渚杜注</hi>
　<hi>麇地今湖廣房縣</hi>潘崇復伐麇至于錫穴<hi>錫穴杜注麇地今湖廣鄖陽府治</hi>
　　厥貉之㑹麇子逃歸蓋見宋陳鄭以大國公侯而<lb/>
　　受役於楚司馬故恥於失列而去之也以𫝊考之<lb/>
<pb n="5a"/>
　　一敗於防渚再廹於錫穴而不聞與楚成所謂與<lb/>
　　民守之效死而民弗去者也春秋不書麇子之逃<lb/>
　　而獨書楚子伐麇聖人之情見矣<lb/>
夏叔仲彭生㑹晉郤缺于承筐<hi>公羊穀梁無仲字筐作匡承筐杜注宋地在陳</hi>
　<hi>畱襄邑縣今河南睢州西有故城此大夫特相㑹之始</hi>
　<hi>左傳</hi>夏叔仲惠伯㑹晉郤缺于承筐<hi>惠伯即彭生</hi>謀諸侯之<lb/>
　從于楚者<hi>九年陳鄭及楚平十年宋聽楚命</hi>
　　是㑹謀諸侯之從楚未為非義然大夫專㑹以謀<lb/>
<pb n="5b"/>
　　國事諸侯之政大夫擅之矣故謹而志之<lb/>
秋曹伯來朝<lb/>
　<hi>左傳</hi>秋曹文公來朝即位而來見也<hi>曹文公即位在九年</hi>
　　諸侯世相朝禮也曹伯即位來朝常事爾然不先<lb/>
　　如京師故書之以見失尊王之義也曹本服宋自<lb/>
　　晉文執曹共公以畀宋人遂不與諸侯之事蓋晉<lb/>
　　方惡曹宋遂挾為私屬也至是晉政中衰曹文公<lb/>
　　嗣立遂自附於魯而後此復列於諸侯之㑹盟<lb/>
<pb n="6a"/>
公子遂如宋<lb/>
　<hi>左傳</hi>襄仲聘于宋且言司城蕩意諸而復之<hi>八年意諸來奔歸不</hi>
　<hi>書史失之</hi>因賀楚師之不害也<hi>前年楚次厥貉将以伐宋</hi>
　　魯聘宋者八蓋始於此是時頃王立已三年且使<lb/>
　　蘇子來盟公既不朝又不遣聘而亟修禮於宋其<lb/>
　　悖甚矣<lb/>
狄侵齊<lb/>
冬十月甲午叔孫得臣敗狄于鹹<hi>鹹杜注魯地</hi>
<pb n="6b"/>
　<hi>左傳</hi>鄋瞞侵齊<hi>鄋瞞狄國名漆姓在夏為防風氏殷為汪芒氏</hi>遂伐我公卜使<lb/>
　叔孫得臣追之吉侯叔夏御莊叔緜房甥為右富父<lb/>
　終甥駟乘<hi>侯叔夏緜房甥富父終甥皆魯大夫駟乘四人共車</hi>　冬十月甲午<lb/>
　敗狄于鹹獲長狄僑如<hi>僑如鄋瞞之君蓋長三丈</hi>富父終甥摏其<lb/>
　喉以戈殺之<hi>摏猶衝也</hi>埋其首于子駒之門<hi>子駒魯郭門骨節非常恐</hi>
　<hi>後世怪之故詳其處</hi>以命宣伯<hi>得臣待事而名其三子因名宣伯曰僑如以旌其功</hi>初宋<lb/>
　武公之世鄋瞞伐宋<hi>在春秋前</hi>司徒皇父帥師禦之耏班<lb/>
　御皇父充石公子穀甥為右司宼牛父駟乘以敗狄<lb/>
<pb n="7a"/>
　于長丘<hi>皇父戴公子充石其名耏班穀甥牛父皆宋大夫長丘杜注宋地在今河南封丘縣東</hi>
　獲長狄縁斯<hi>縁斯僑如之先</hi>皇父之二子死焉宋公于是以<lb/>
　門賞耏班使食其征謂之耏門<hi>皇父與穀甥及牛父皆死故耏班獨受賞</hi>
　<hi>門關門征税也</hi>晉之滅潞也<hi>在宣十五年</hi>獲僑如之弟焚如齊襄<lb/>
　公之二年<hi>魯桓十六年也</hi>鄋瞞伐齊齊王子成父獲其弟榮<lb/>
　如埋其首于周首之北門<hi>榮如焚如之弟以魯桓公十六年死至宣十五年一</hi>
　<hi>百三歳其兄猶在傳言既長且夀有異于人王子成父齊大夫周首杜注齊邑濟北穀城縣東北有周首</hi>
　<hi>亭在今山東東阿縣東北</hi>衛人獲其季弟簡如<hi>伐齊退走至衛見獲</hi>鄋瞞由<lb/>
<pb n="7b"/>
　是遂亡<hi>長狄之種絶</hi>
　<hi>公羊傳</hi>狄者何長狄也兄弟三人一者之齊一者之魯<lb/>
　一者之晉其之齊者王子成父殺之其之魯者叔孫<lb/>
　得臣殺之則未知其之晉者也其言敗何大之也<hi>敵一</hi>
　<hi>人而言敗以狄長大非一人所能敵興師動衆然後殺之如大戰然故就其事言敗</hi>其日何大<lb/>
　之也<hi>如約日大戰</hi>其地何大之也<hi>如據地大戰</hi>何以書記異也<lb/>
　<hi>穀梁傳</hi>不言帥師而言敗何也直敗一人之辭也一人<lb/>
　而曰敗何也以衆焉言之也<hi>言其力足以敵衆</hi>𫝊曰長狄也<lb/>
<pb n="8a"/>
　弟兄三人佚宕列國<hi>佚更也宕擾也</hi>瓦石不能害叔孫得臣<lb/>
　最善射者也射其目身横九畝<hi>廣一步長百步為一畝九畝五丈四尺</hi>
　斷其首而載之眉見于軾<hi>兵車之軾髙三尺三寸</hi>然則何為不<lb/>
　言獲也曰古者不重創不禽二毛故不言獲為内諱<lb/>
　也<hi>既射其目又斷其首是重創非古道故諱之</hi>其之齊者王子成父殺之<lb/>
　則未知其之晉者也<lb/>
　　十餘年之間狄四侵齊而侵魯宋者各一今得臣<lb/>
　　出其不虞而敗之自是始有懼心其勢少戢不言<lb/>
<pb n="8b"/>
　　帥師将尊師少也不曰戰者内勝之辭也不言獲<lb/>
　　長狄僑如賤之也<lb/>
　<hi>附録左傳</hi>郕大子朱儒自安于夫鍾國人弗徇<hi>安處也夫鍾杜注郕</hi>
　<hi>邑徇順也為明年郕伯來奔𫝊</hi>
十有二年春王正月郕伯來奔<hi>郕公羊作盛</hi>
　<hi>左傳</hi>十二年春郕伯卒郕人立君<hi>大子自安于外邑故</hi>大子以夫<lb/>
　鍾與郕邽來奔<hi>郕邽杜注郕邑</hi>公以諸侯逆之非禮也<hi>非公寵叛</hi>
　<hi>人</hi>故書曰郕伯來奔不書地尊諸侯也<hi>既尊以為諸侯故不復見</hi>
<pb n="9a"/>
　<hi>其竊邑之罪所以深責魯也</hi>
　<hi>公羊傳</hi>盛伯者何失地之君也何以不名兄弟辭也<hi>義見</hi>
　<hi>僖二十年郜子來朝𫝊</hi>
　　諸侯失地皆名其不名者非其自取也荘八年郕<lb/>
　　降于齊師自是入齊為附庸今又來奔蓋為齊所<lb/>
　　偪耳春秋不名恕之也<lb/>
杞伯來朝<lb/>
　<hi>左傳</hi>杞桓公來朝始朝公也且請絶叔姬而無絶昏公<lb/>
<pb n="9b"/>
　許之<hi>不絶昏立其娣以為夫人不書來歸未笄而卒</hi>
二月庚子子叔姬卒<lb/>
　<hi>左傳</hi>二月叔姬卒不言杞絶也<hi>既許其絶故不言杞</hi>書叔姬言非<lb/>
　女也<hi>女未嫁而卒不書</hi>
　<hi>公羊傳</hi>此未適人何以卒許嫁矣婦人許嫁字而笄之<lb/>
　死則以成人之喪治之其稱子何貴也其貴奈何母<lb/>
　弟也<lb/>
　<hi>穀梁傳</hi>其曰子叔姬貴也公之母姊妹也<hi>同母姊妹</hi>其一𫝊<lb/>
<pb n="10a"/>
　曰許嫁以卒之也<hi>别據一説以叔姬時已許嫁故書其卒</hi>男子二十而<lb/>
　冠冠而列丈夫三十而娶女子十五而許嫁二十而<lb/>
　嫁<hi>禮女子許嫁而卒即為長殤有服引此以明許嫁而卒之之意</hi>
　　叔姬曰子蓋時君之女以别於先君之女也女子<lb/>
　　適人必係國叔姬字未嫁也<lb/>
夏楚人圍巢<hi>巢杜注吳楚閒小國廬江六縣東有居巢城今江南廬州府巢城西巢湖即其處</hi>
　<hi>左傳</hi>楚令尹大孫伯卒成嘉為令尹<hi>成嘉若敖曾孫子孔</hi>羣舒叛<lb/>
　楚<hi>羣舒杜注偃姓舒庸舒鳩之屬廬江南有舒城西南有龍舒按今江南舒城廬江二縣之境皆羣舒</hi>
<pb n="10b"/>
　<hi>地</hi>夏子孔執舒子平及宗子遂圍巢<hi>平舒君名宗巢二國羣舒之屬</hi>
　　書稱巢伯來朝則巢之建國久矣王道不行小國<lb/>
　　困於彊暴不得保其社稷書圍巢者惡楚之不仁<lb/>
　　而小國之無所庇頼也<lb/>
秋滕子來朝<lb/>
　<hi>左傳</hi>秋滕昭公來朝亦始朝公也<lb/>
　　曹把滕相繼來朝以魯為秉禮之國也文公乃不<lb/>
　　思述職有闕而越再朝之期覲禮不修不亦悖乎<lb/>
<pb n="11a"/>
秦伯使術來聘<hi>術公羊作遂</hi>
　<hi>左傳</hi>秦伯使西乞術來聘且言将伐晉襄仲辭玉<hi>玉圭璋也</hi>
　<hi>禮聘義云以圭璋聘己聘而還圭璋今聘禮方行而辭玉不與秦之伐晉也</hi>曰君不忘先<lb/>
　君之好照臨魯國鎮撫其社稷重之以大器寡君敢<lb/>
　辭玉對曰不腆敝器不足辭也主人三辭賓答曰寡<lb/>
　君願徼福于周公魯公以事君不腆先君之敝器使<lb/>
　下臣致諸執事以為瑞節<hi>節信也周禮大宗伯以玉作六瑞以等邦國是也</hi>
　要結好命所以藉寡君之命結二國之好是以敢致<lb/>
<pb n="11b"/>
　之襄仲曰不有君子其能國乎國無陋矣厚賄之<lb/>
　<hi>公羊傳</hi>遂者何秦大夫也秦無大夫<hi>秦楚吳越之國不書其大夫</hi>此<lb/>
　何以書賢繆公也何賢乎繆公以為能變也其為能<lb/>
　變奈何唯諓諓善竫言俾君子易怠而况乎我多有<lb/>
　之<hi>諓諓淺薄之貌竫猶撰也易怠輕慢也</hi>唯一介斷斷焉無他技其心<lb/>
　休休能有容是難也<lb/>
　　秦将為河曲之戰故以賄結魯而魯亦厚賄之是<lb/>
　　相與以利也歸襚稱人此稱君大夫蓋漸進之術<lb/>
<pb n="12a"/>
　　不氏未命之卿來魯皆書名也遣聘者康公也而<lb/>
　　𫝊以為賢繆公朱子謂公羊穀梁未見國史觀此<lb/>
　　類可知<lb/>
冬十有二月戊午晉人秦人戰于河曲<hi>河曲杜注在河東蒲坂縣南今</hi>
　<hi>山西蒲州東南隅有故城</hi>
　<hi>左傳</hi>秦為令狐之役故<hi>在七/年</hi>冬秦伯伐晉取羈馬<hi>羈馬杜注</hi>
　<hi>晉邑在今山西蒲州南</hi>晉人禦之趙盾将中軍荀林父佐之<hi>代先</hi>
　<hi>克</hi>郤缺将上軍<hi>代箕/鄭父</hi>臾駢佐之<hi>代林/父</hi>欒盾将下軍<hi>欒枝</hi>
<pb n="12b"/>
　<hi>子代先蔑</hi>胥甲佐之<hi>胥臣子/代先都</hi>范無恤御戎<hi>代步招</hi>以從秦師<lb/>
　于河曲臾駢曰秦不能久請深壘固軍以待之從之<lb/>
　秦人欲戰秦伯謂士㑹曰<hi>晉士㑹七年奔秦</hi>若何而戰對曰<lb/>
　趙氏新出其屬曰臾駢必實為此謀将以老我師也<lb/>
　趙有側室曰穿<hi>側室支子穿趙夙庶孫</hi>晉君之壻也有寵而弱<lb/>
　不在軍事<hi>未嘗涉知軍事</hi>好勇而狂且惡臾駢之佐上軍也<lb/>
　若使輕者肆焉其可<hi>肆暫往而速退也</hi>秦伯以璧祈戰于河<lb/>
　十二月戊午秦軍掩晉上軍趙穿追之不及反<hi>上軍不動</hi>
<pb n="13a"/>
　<hi>趙穿獨追之秦軍速退故不及</hi>怒曰裹糧坐甲固敵是求敵至不擊<lb/>
　将何俟焉軍吏曰将有待也穿曰我不知謀将獨出<lb/>
　乃以其屬出宣子曰秦獲穿也獲一卿矣<hi>時穿為散卿如前郤</hi>
　<hi>缺之未有軍行</hi>秦以勝歸我何以報乃皆出戰交綏<hi>司馬法曰從綏</hi>
　<hi>不及是古名退軍為綏秦晉兵未及爭而兩退故曰交綏</hi>秦行人夜戒晉師曰兩<lb/>
　軍之士皆未憗也明日請相見也<hi>憗缺也</hi>臾駢曰使者<lb/>
　目動而言肆懼我也将遁矣<hi>目動心不安言肆聲放失常節</hi>薄諸河<lb/>
　必敗之胥甲趙穿當軍門呼曰死傷未收而棄之不<lb/>
<pb n="13b"/>
　惠也不待期而薄人于險無勇也乃止<hi>謀泄故不行為宣元年放</hi>
　<hi>胥甲𫝊</hi>秦師夜遁復侵晉入瑕<lb/>
　<hi>公羊傳</hi>此偏戰也何以不言師敗績敵也曷為以水地<lb/>
　<hi>以水地者以水之曲折為地名意謂水曲甚多疑不足以定地之名如戰泓不言曲</hi>河曲疏矣<lb/>
　河千里而一曲也<hi>千里而始一曲則為河曲有幾故水亦可以定地之名也</hi>
　<hi>穀梁傳</hi>不言及秦晉之戰己亟故畧之也<hi>亟數也戰必有曲直以一</hi>
　<hi>人主之二國戰鬬數曲直不可得詳故畧不言及</hi>
　　凡戰皆以主及客秦為令狐之役積忿不已又為<lb/>
<pb n="14a"/>
　　是戰曲在秦故不云晉及不書敗績交綏而退無<lb/>
　　勝負也<lb/>
季孫行父帥師城諸及鄆<hi>鄆公羊作運後同杜注城陽姑幕縣南有員亭即鄆也今</hi>
　<hi>山東沂水縣北鄆城是按此為東鄆成四年城鄆為西鄆乃在東平州</hi>
　<hi>左傳</hi>城諸及鄆書時也<lb/>
　<hi>穀梁傳</hi>稱帥師言有難也<lb/>
　　帥師而城畏莒故也鄆莒邑而介於魯城非其所<lb/>
　　有慮莒必爭於是乎以兵往諸魯邑也而近於鄆<lb/>
<pb n="14b"/>
　　故竝以師城<lb/>
十有三年春王正月<lb/>
　<hi>附録左傳</hi>十三年春晉侯使詹嘉處瑕以守桃林之塞<hi>詹嘉</hi>
　<hi>晉大夫賜其瑕邑令帥衆守桃林以備秦桃林杜注在𢎞農華隂縣東潼關地理通釋自潼關至函谷歴</hi>
　<hi>陜華二州地俱謂之桃林塞今陜西華隂縣以東河南靈寳縣以西皆是也</hi>
夏五月壬午陳侯朔卒<lb/>
　<hi>附録左傳</hi>晉人患秦之用士㑹也<hi>以前年士㑹為秦畫計故</hi>夏六卿相<lb/>
　見于諸浮<hi>諸浮杜注晉地</hi>趙宣子曰隨㑹在秦賈季在狄難<lb/>
<pb n="15a"/>
　日至矣若之何中行桓子曰<hi>中行桓子荀林父也僖二十八年始将中行故</hi>
　<hi>以為氏</hi>請復賈季能外事且由舊勲<hi>有狐偃之舊勲</hi>郤成子曰<lb/>
　賈季亂且罪大<hi>殺陽處父故</hi>不如隨㑹能賤而有恥柔而<lb/>
　不犯<hi>不可犯以不義</hi>其知足使也且無罪乃使魏夀餘偽以<lb/>
　魏叛者以誘士㑹執其帑于晉使夜逸<hi>魏夀餘畢萬之後帑夀餘</hi>
　<hi>子</hi>請自歸于秦秦伯許之履士㑹之足于朝<hi>躡士㑹足欲使</hi>
　<hi>行</hi>秦伯師于河西<hi>将取魏</hi>魏人在東夀餘曰請東人之<lb/>
　能與夫二三有司言者吾與之先<hi>欲與晉人在秦者共先告喻魏有司</hi>
<pb n="15b"/>
　使士㑹士㑹辭曰晉人虎狼也若背其言臣死妻子<lb/>
　為戮無益于君不可悔也<hi>辭行示己無去心</hi>秦伯曰若背其<lb/>
　言所不歸爾帑者有如河乃行繞朝贈之以䇿<hi>繞朝秦大</hi>
　<hi>夫䇿馬檛</hi>曰子無謂秦無人吾謀適不用也<hi>示己覺其情</hi>既濟<lb/>
　魏人譟而還<hi>喜得士㑹</hi>秦人歸其帑其處者為劉氏<hi>士㑹堯後</hi>
　<hi>劉累之裔别族復累之姓</hi>
邾子蘧蒢卒<hi>穀梁作籧篨</hi>
　<hi>左傳</hi>邾文公卜遷于繹<hi>繹杜注邾邑在今山東鄒縣東南</hi>史曰利于民<lb/>
<pb n="16a"/>
　而不利于君邾子曰茍利于民孤之利也天生民而<lb/>
　樹之君以利之也民既利矣孤必與焉左右曰命可<lb/>
　長也君何弗為邾子曰命在養民死之短長時也民<lb/>
　茍利矣遷也吉莫如之<hi>左右以一人之命為言文公以百姓之命為主一人之命</hi>
　<hi>各有短長不可如何百姓之命乃𫝊世無窮故卒徙之</hi>遂遷于繹五月邾文公<lb/>
　卒君子曰知命<lb/>
自正月不雨至于秋七月<lb/>
大室屋壊<hi>大公羊作世</hi>
<pb n="16b"/>
　<hi>左傳</hi>秋七月大室之屋壊書不共也<lb/>
　<hi>公羊傳</hi>世室者何魯公之廟也周公稱大廟魯公稱世<lb/>
　室羣公稱宫此魯公之廟也曷為謂之世室世室猶<lb/>
　世室也世世不毁也<hi>魯公始封之君故不毁</hi>周公何以稱大廟<lb/>
　于魯封魯公以為周公也周公拜乎前魯公拜乎後<lb/>
　<hi>始受封時拜于文王廟也</hi>曰<hi>成王始授其茅土之辭</hi>生以養周公死以為周<lb/>
　公主<hi>如周公死當以魯公為祭祀主</hi>然則周公之魯乎曰不之魯也<lb/>
　封魯公以為周公主然則周公曷為不之魯欲天下<lb/>
<pb n="17a"/>
　之一乎周也<hi>周公徳至重功至大嫌之魯恐天下迴心趨向之所以一天下之心于周室</hi>
　魯祭周公何以為牲周公用白牲<hi>白牲殷牲也周公死有王禮謙不敢</hi>
　<hi>與文武同也</hi>魯公用騂犅<hi>騂犅赤脊周牲也魯公以諸侯不嫌故從周制以脊為差</hi>羣<lb/>
　公不毛<hi>不毛不純色所以降于尊祖</hi>魯祭周公何以為盛<hi>盛粢盛也在器</hi>
　<hi>曰盛</hi>周公盛<hi>盛者謂新/穀滿其器</hi>魯公燾<hi>燾者冐也下故而上冒以新也</hi>羣公廪<lb/>
　<hi>廪謂全用故穀上少有新穀相連而已</hi>世室屋壊何以書譏何譏爾久<lb/>
　不修也<lb/>
　<hi>穀梁傳</hi>大室屋壊者有壊道也譏不修也大室猶世室<lb/>
<pb n="17b"/>
　也周公曰大廟伯禽曰大室羣公曰宫禮宗廟之事<lb/>
　君親割<hi>割牲</hi>夫人親舂<hi>舂粢盛</hi>敬之至也為社稷之主而<lb/>
　先君之廟壊極稱之志不敬也<hi>極稱言屋壊不復依違其文</hi>
　　魯以周公為始祖祀於大廟伯禽為昭之第一室<lb/>
　　親盡當毁魯人以其始封不祧其主以為世室文<lb/>
　　公怠慢廟久不葺當恒暘之時而屋自壊不㳟甚<lb/>
　　矣更造不書者雖用民力不可已也<lb/>
冬公如晉衛侯㑹公于沓<hi>㑹下公羊無公字沓杜注地闕</hi>
<pb n="18a"/>
狄侵衛<lb/>
　　晉不能霸以啓戎心故狄因衛侯之出乘閒侵之<lb/>
　　書之以病晉也<lb/>
十有二月己丑公及晉侯盟<lb/>
公還自晉鄭伯㑹公于棐<hi>還上公羊穀梁無公字棐公羊作斐杜注鄭地即棐林今</hi>
　<hi>河南新鄭縣東林鄉城是也</hi>
　<hi>左傳</hi>冬公如晉朝且㝷盟<hi>尋八年衡雍之盟</hi>衛侯㑹公于沓請<lb/>
　平于晉公還鄭伯㑹公于棐亦請平于晉公皆成之<lb/>
<pb n="18b"/>
　<hi>衛鄭貳于楚畏晉故因公請平</hi>鄭伯與公宴于棐子家賦鴻雁<hi>子家鄭大</hi>
　<hi>夫公子歸生也鴻雁詩小雅義取侯伯哀恤鰥寡有征行之勞喻鄭國寡弱欲使魯侯還晉恤之</hi>季<lb/>
　文子曰寡君未免于此<hi>言亦同有微弱之患</hi>文子賦四月<hi>四月詩小</hi>
　<hi>雅義取行役踰時思歸祭祀不欲為之還晉</hi>子家賦載馳之四章<hi>載馳詩鄘風四</hi>
　<hi>章以下義取小國有急欲引大國以救助</hi>文子賦采薇之四章<hi>采薇詩小雅取其豈</hi>
　<hi>敢定居一月三捷許為鄭還不敢安居</hi>鄭伯拜<hi>謝公為行</hi>公答拜<lb/>
　<hi>公羊傳</hi>還者何善辭也何善爾往黨衛侯㑹公于沓至<lb/>
　得與晉侯盟反黨鄭伯㑹公于斐故善之也<hi>黨所也所猶時</hi>
<pb n="19a"/>
　<hi>齊人語也</hi>
　<hi>穀梁傳</hi>還者事未畢也自晉事畢也<lb/>
　　諸侯将朝于天子豫相㑹禮也今文公朝晉而往<lb/>
　　返㑹衛鄭之君非禮也然三國皆無貶辭者蓋衛<lb/>
　　鄭不忘晉霸而介魯以求通春秋善其棄異即同<lb/>
　　故詳志之<lb/>
十有四年春王正月公至自晉<lb/>
　<hi>附録左傳</hi>十四年春頃王崩<hi>子匡王立</hi>周公閲與王孫蘇爭政<lb/>
<pb n="19b"/>
　故不赴凡崩薨不赴則不書禍福不告亦不書懲不<lb/>
　敬也<hi>欲使怠慢者戒</hi>
　　是歲頃王崩公既盟晉還又與鄭㑹久於道路而<lb/>
　　不臨不賻不奔故書至以著之王崩不書未赴也<lb/>
邾人伐我南鄙叔彭生帥師伐邾<lb/>
　<hi>左傳</hi>邾文公之卒也<hi>在前年</hi>公使弔焉不敬邾人來討伐<lb/>
　我南鄙故惠伯伐邾<lb/>
　　魯以七年伐邾取須句邾人不能報至是乘公如<lb/>
<pb n="20a"/>
　　晉伐我南鄙不知公之既至也兵未反魯復報之<lb/>
　　邾子卒未一年居喪而伐人與伐人之喪皆罪也<lb/>
夏五月乙亥齊侯潘卒<lb/>
　<hi>左傳</hi>子叔姬妃齊昭公生舍叔姬無寵舍無威公子商<lb/>
　人驟施于國<hi>商人桓公子驟數也</hi>而多聚士盡其家貸于公有<lb/>
　司以繼之<hi>家財盡從公及國之有司富者貸</hi>夏五月昭公卒舍即位<lb/>
　<hi>附録左傳</hi>邾文公元妃齊姜生定公二妃晉姬生捷菑文<lb/>
　公卒邾人立定公捷菑奔晉<lb/>
<pb n="20b"/>
六月公㑹宋公陳侯衛侯鄭伯許男曹伯晉趙盾癸酉<lb/>
同盟于新城<hi>新城杜注宋此梁國穀熟縣西在今河南商丘縣西南</hi>
　<hi>左傳</hi>六月同盟于新城從于楚者服且謀邾也<hi>從楚者陳鄭宋</hi>
　<hi>謀邾謀納捷菑</hi>
　<hi>穀梁傳</hi>同者有同也同外楚也<lb/>
　　同盟于新城諸侯既㪚復合同外楚也時楚勢益<lb/>
　　彊諸侯畏懼欲依晉以自固載書要言與齊桓盟<lb/>
　　幽事雖異而所以為同一也趙盾主盟不以先諸<lb/>
<pb n="21a"/>
　　侯君臣之分也<lb/>
　<hi>附録左傳</hi>秋七月乙夘夜齊商人弑舍而讓元<hi>元商人兄齊惠公也</hi>
　<hi>書九月從告七月無乙夘日誤</hi>元曰爾求之久矣我能事爾爾不可<lb/>
　使多蓄憾<hi>不為君則恨多</hi>将免我乎爾為之<lb/>
秋七月有星孛入于北斗<lb/>
　<hi>左傳</hi>有星孛入于北斗周内史叔服曰不出七年宋齊<lb/>
　晉之君皆将死亂<hi>後三年宋弑昭公五年齊弑懿公七年晉弑靈公案是時此星在角</hi>
　<hi>由杓入斗自北而入晉居北齊宋居晉東故三國當之斗數七故云不及七年</hi>
<pb n="21b"/>
　<hi>公羊傳</hi>孛者何彗星也<hi>状如篲篲者掃故置新之象</hi>其言入于北斗<lb/>
　何北斗有中也<hi>北斗天之樞機玉衡七政所出中者魁中</hi>何以書記異也<lb/>
　<hi>穀梁傳</hi>孛之為言猶茀也<hi>茀星亂/臣之類</hi>其曰入北斗<hi>北斗貴星人君</hi>
　<hi>之象</hi>斗有環域也<lb/>
　　據孛于大辰及東方皆不言入此言入者見斗有<lb/>
　　規郭入其魁中也有星者不當有而有北斗天之<lb/>
　　三辰綱紀星也孛得入之其變大矣宋先代之後<lb/>
　　齊晉天子方伯乃中國之紀綱而三君皆違道失<lb/>
<pb n="22a"/>
　　徳故當其應天之示人切矣<lb/>
公至自㑹<lb/>
晉人納捷菑于邾弗克納<hi>公羊作接菑</hi>
　<hi>左傳</hi>晉趙盾以諸侯之師八百乘納捷菑于邾<hi>八百乘六萬人</hi>
　<hi>言力有餘</hi>邾人辭曰齊出貜且長<hi>貜且定公</hi>宣子曰辭順而弗<lb/>
　從不祥乃還<lb/>
　<hi>公羊傳</hi>納者何入辭也其言弗克納何大其弗克納也<lb/>
　何大乎其弗克納晉郤缺帥師革車八百乘以納接<lb/>
<pb n="22b"/>
　菑于邾婁力沛若有餘而納之邾婁人言曰接菑晋<lb/>
　出也貜且齊出也子以其指<hi>指手指</hi>則接菑也四貜且<lb/>
　也六<hi>言俱不得天之正性喻皆庶子也</hi>子以大國壓之則未知齊晉<lb/>
　孰有之也貴則皆貴矣雖然貜且也長<hi>既兩不得正性又皆貴惟</hi>
　<hi>當以年長立之</hi>郤缺曰非吾力不能納也義實不爾克也引<lb/>
　師而去之故君子大其弗克納也<hi>大其不以己非奪人之是</hi>此晉<lb/>
　郤缺也其稱人何貶曷為貶不與大夫專廢置君也<lb/>
　曷為不與實與而文不與文曷為不與大夫之義不<lb/>
<pb n="23a"/>
　得專廢置君也<lb/>
　<hi>穀梁傳</hi>是郤克也其曰人何也微之也何為微之也長<lb/>
　轂五百乘緜地千里<hi>長轂兵車五百乘合三萬七千五百人緜猶彌漫</hi>過宋<lb/>
　鄭滕薛夐入千乘之國<hi>夐逺也</hi>欲變人之主至城下然<lb/>
　後知何知之晚也弗克納未伐而曰弗克何也弗克<lb/>
　其義也捷菑晉出也貜且齊出也貜且正也捷菑不<lb/>
　正也<lb/>
　　書弗克納言聞過而改失之於初而得之於末愈<lb/>
<pb n="23b"/>
　　乎遂過也書人者本未得其主名也觀三𫝊所𫝊<lb/>
　　各異可徵舊史失其名而非孔子用此為襃貶矣<lb/>
　<hi>附録左傳</hi>周公将與王孫蘇訟于晉王叛王孫蘇<hi>王匡王叛不與</hi>
　而使尹氏與<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>啓訟周公于晉<hi>尹氏周卿士<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>啓周大夫</hi>趙宣子<lb/>
　平王室而復之　楚荘王立<hi>穆王子也</hi>子孔潘崇将襲羣<lb/>
　舒使公子燮與子儀守而伐舒蓼<hi>即羣舒</hi>二子作亂城<lb/>
　郢而使賊殺子孔不克而還八月二子以楚子出将<lb/>
　如商密廬戢黎及叔麇誘之遂殺鬬克及公子燮<hi>廬杜</hi>
<pb n="24a"/>
　<hi>注襄陽中廬縣戢黎廬大夫叔䴢其佐鬬克子儀也</hi>初鬬克囚于秦<hi>在僖二十五年</hi>秦<lb/>
　有殽之敗<hi>在僖三十三年</hi>而使歸求成成而不得志<hi>無賞報也</hi>公<lb/>
　子燮求令尹而不得故二子作亂<lb/>
九月甲申公孫敖卒于齊<lb/>
　<hi>左傳</hi>穆伯之從己氏也<hi>在八/年</hi>魯人立文伯<hi>穆伯之子穀</hi>穆伯<lb/>
　生二子于莒而求復文伯以為請襄仲使無朝聽命<lb/>
　<hi>不使與聽政事</hi>復而不出三年而盡室以復適莒文伯疾而<lb/>
　請曰穀之子弱<hi>子孟獻子年尚幼</hi>請立難也<hi>難穀弟</hi>許之文伯<lb/>
<pb n="24b"/>
　卒立惠叔穆伯請重賂以求復惠叔以為請許之将<lb/>
　來九月卒于齊告喪請葬<hi>請以卿禮葬</hi>弗許<lb/>
　<hi>穀梁傳</hi>奔大夫不言卒而言卒何也為受其喪不可不<lb/>
　卒也其地于外也<lb/>
　　大夫奔不書卒非我臣也既許其歸則其卒也是<lb/>
　　亦大夫而已矣故書之卒在常所則不地書卒于<lb/>
　　齊見死非其地且為齊人歸喪起也<lb/>
齊公子商人弑其君舍<lb/>
<pb n="25a"/>
　<hi>左傳</hi>齊人定懿公使來告難故書以九月齊公子元不<lb/>
　順懿公之為政也終不曰公曰夫己氏<hi>夫己氏猶言某甲</hi>
　<hi>公羊傳</hi>此未踰年之君也其言弑其君舍何己立之已<lb/>
　殺之成死者而賤生者也<hi>惡商人無道故成舍之君號以賤商人之所為</hi>
　<hi>穀梁傳</hi>舍未踰年其曰君何也成舍之為君所以重商<lb/>
　人之弑也商人其不以國氏何也不以嫌代嫌也<hi>舍不</hi>
　<hi>宜立有不正之嫌商人專權有當國之嫌故不書國氏明不以嫌相代</hi>舍之不日何也<lb/>
　未成為君也<lb/>
<pb n="25b"/>
　　舍未踰年成之為君者春秋之作本以懲姦惡若<lb/>
　　立未踰年被弑而不曰君則逆亂之臣皆得以肆<lb/>
　　其凶惡故原情立義而以弑書晉奚齊亦未踰年<lb/>
　　以本不正故不書弑商人稱公子見天屬之親而<lb/>
　　為宼讎甚之也<lb/>
宋子哀來奔<lb/>
　<hi>左傳</hi>宋髙哀為蕭封人以為卿<hi>蕭宋附庸初仕蕭還升為卿</hi>不義宋<lb/>
　公而出遂來奔書曰宋子哀來奔貴之也<hi>貴其不食汙君之禄</hi>
<pb n="26a"/>
　<hi>辟禍速也</hi>
　<hi>公羊傳</hi>宋子哀者何無聞焉爾<lb/>
　<hi>穀梁傳</hi>其曰子哀失之也<hi>失其氏族不知何人</hi>
　　公羊曰無聞穀梁曰失之謂不書其氏族耳左氏<lb/>
　　曰貴之則以為稱字不知古有以子名者陳子亢<lb/>
　　介子推是也不書氏族與宋蕩山同乃赴告之辭<lb/>
　　略耳<lb/>
冬單伯如齊<lb/>
<pb n="26b"/>
齊人執單伯<lb/>
　　單伯如齊唁子叔姬也吳氏澄謂子叔姬為文公<lb/>
　　女歸齊而舍遇弑姬無所從魯故遣單伯往請商<lb/>
　　人惡魯與舍為昏因單伯來誣以罪而并子叔姬<lb/>
　　執之兩書齊人執者明單伯子叔姬之不相及别<lb/>
　　而言之所以重齊人之罪也案左氏謂子叔姬妃<lb/>
　　齊昭公考齊昭立在文公前七年則叔姬不得為<lb/>
　　文公女而春秋以子稱其説不可通矣單伯見荘<lb/>
<pb n="27a"/>
　　元年此猶見者蓋其子孫世稱之也<lb/>
齊人執子叔姬<lb/>
　<hi>左傳</hi>襄仲使告于王請以王寵求昭姬于齊<hi>昭姬子叔姬</hi>曰<lb/>
　殺其子焉用其母請受而罪之冬單伯如齊請子叔<lb/>
　姬齊人執之<hi>恨魯恃王勢以求女故</hi>又執子叔姬<hi>欲以恥辱魯</hi>
　<hi>公羊傳</hi>執者曷為或稱行人或不稱行人稱行人而執<lb/>
　者以其事執也<hi>以其所街奉國事執之晉人執我行人叔孫舍是也</hi>不稱行人<lb/>
　而執者以己執也<hi>己者已大夫自以大夫之罪執之</hi>單伯之罪何道<lb/>
<pb n="27b"/>
　淫也惡乎淫淫于子叔姬<hi>時子叔姬嫁當為齊夫人使單伯送之</hi>然則<lb/>
　曷為不言齊人執單伯及子叔姬内辭也使若異罪<lb/>
　然<hi>深諱使若各自以他事見執者</hi>
　<hi>穀梁傳</hi>私罪也單伯淫于齊齊人執之　叔姬同罪也<lb/>
　　商人弑君之惡已顯而執叔姬之事聖人不獨罪<lb/>
　　商人也齊人不討賊俱北面事之又敢執君夫人<lb/>
　　是舉國之人皆有不赦之罪故書曰齊人所以窮<lb/>
　　亂賊之黨與而治之也<lb/>
<pb n="28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋觧義卷二十五<lb/>
</p>
<p>
</p>
  </div>
</body>
</text>
</TEI>
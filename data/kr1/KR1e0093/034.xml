<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷三十四<lb/>
　　成公<lb/>
　十年春<lb/>
　　<hi>附録左傳</hi>十年春晉侯使糴茷如楚報大宰子商之使也<lb/>
　　<hi>糴茷晉大夫子商楚公子辰使在前年</hi>
　衞侯之弟黑背帥師侵鄭<lb/>
　　<hi>左傳</hi>衞子叔黑背侵鄭晉命也<lb/>
<pb n="1b"/>
　　　凡受大國之命而加兵於鄰國者多書侵蓋本無<lb/>
　　　積怨不過侵擾其邊境而已黑背稱弟義見齊年<lb/>
　　　来聘傳<lb/>
　夏四月五卜郊不從乃不郊<lb/>
　　<hi>公羊傳</hi>其言乃不郊何不免牲故言乃不郊也<lb/>
　　<hi>穀梁傳</hi>夏四月不時也<hi>郊時極于三月</hi>五卜强也乃者亡乎人<lb/>
　　之辭也<lb/>
　　　禮記載卜筮之辭旬之外曰逺某日旬之内曰近<lb/>
<pb n="2a"/>
　　某日是每旬而一卜也傳稱啓蟄而郊則周之三<lb/>
　　月乃郊之大期五卜者蓋三月三卜四月又二卜<lb/>
　　皆不吉乃止也其瀆甚矣<lb/>
五月公會晉侯齊侯宋公衞侯曹伯伐鄭<lb/>
　<hi>左傳</hi>鄭公子班聞叔申之謀<hi>改立君之謀叔申公孫申</hi>三月子如立<lb/>
　公子繻<hi>子如公子班</hi>夏四月鄭人殺繻立髠頑<hi>髠頑鄭成公大子</hi>
　子如奔許欒武子曰鄭人立君我執一人焉何益不<lb/>
　如伐鄭而歸其君以求成焉晉侯有疾五月晉立大<lb/>
<pb n="2b"/>
　子州蒲以為君而會諸侯伐鄭<hi>州蒲厲公生立子為君此父不父子不子</hi>
　<hi>經因書晉侯其惡明</hi>鄭子罕賂以襄鍾<hi>子罕穆公子襄鍾鄭襄公之廟鍾</hi>子然<lb/>
　盟于修澤子駟為質<hi>子然子駟皆穆公子修澤杜注滎陽卷縣東有修武亭在今河</hi>
　<hi>南原武縣北</hi>辛巳鄭伯歸<hi>鄭伯歸不書鄭不告入</hi>
　　晉執鄭伯久而不釋聞鄭已立君乃伐而歸之以<lb/>
　　求成不能服鄭之心而徒勦民以勞諸侯宜乎覇<lb/>
　　業之不振也按君在而立君者鄭也左氏因晉侯<lb/>
　　有疾謂經所書晉侯乃太子州蒲誤矣春秋辨名<lb/>
<pb n="3a"/>
　　分豈有生代父位而以爵書之義乎<lb/>
齊人來媵<lb/>
　<hi>公羊傳</hi>媵不書此何以書錄伯姬也三國来媵非禮也<lb/>
　曷為皆以錄伯姬之辭言之婦人以衆多為侈也<hi>侈大</hi>
　<hi>也伯姬賢三國爭媵故侈大其能容之徳也</hi>
　　非齊人来媵則衞晉之媵宜以為常事而不書以<lb/>
　　是知春秋於共姬之事錄之特詳皆志魯宋及齊<lb/>
　　之過禮而後人推論則亦有以見其賢聲之著耳<lb/>
<pb n="3b"/>
丙午晉侯獳卒<lb/>
　<hi>左傳</hi>晉侯夢大厲被髮及地搏膺而踊曰殺余孫不義<lb/>
　<hi>厲鬼趙氏之先祖也八年晉侯殺趙同趙括故怒</hi>余得請于帝矣壊大門及<lb/>
　寢門而入公懼入于室又壊戸公覺召桑田巫<hi>桑田杜注</hi>
　<hi>晉邑</hi>巫言如夢公曰何如曰不食新矣公疾病求醫于<lb/>
　秦秦伯使醫緩為之<hi>緩醫名為猶治也</hi>未至公夢疾為二豎<lb/>
　子曰彼良醫也懼傷我焉逃之其一曰居肓之上膏<lb/>
　之下若我何<hi>肓鬲也心下為膏</hi>醫至曰疾不可為也在肓之<lb/>
<pb n="4a"/>
　上膏之下攻之不可<hi>攻熨灸</hi>達之不及<hi>達鍼</hi>藥不至焉不<lb/>
　可為也公曰良醫也厚為之禮而歸之六月丙午晉<lb/>
　侯欲麥<hi>周六月今四月麥始熟</hi>使甸人獻麥<hi>甸人主為公田者</hi>饋人為<lb/>
　之召桑田巫示而殺之將食張如厠陷而卒<hi>張腹滿也明巫</hi>
　<hi>言果驗</hi>小臣有晨夢負公以登天及日中負晉侯出諸<lb/>
　厠遂以為殉<lb/>
　<hi>附錄左傳</hi>鄭伯討立君者戊申殺叔申叔禽<hi>叔禽叔申弟</hi>君子<lb/>
　曰忠為令徳非其人猶不可况不令乎<hi>言叔申為忠不得其人還</hi>
<pb n="4b"/>
　<hi>害身</hi>
秋七月公如晉<lb/>
　<hi>左傳</hi>秋公如晉晉人止公使送𦵏于是糴茷未反<hi>是春晉使</hi>
　<hi>糴茷至楚結成晉謂魯貳于楚故留公湏糴茷還驗其盧實</hi>冬𦵏晉景公公送𦵏<lb/>
　諸侯莫在魯人辱之故不書諱之也<hi>諱不書晉𦵏也</hi>
　　在禮惟天王之喪同軌畢至魯聞晉之喪而君親<lb/>
　　往焉己卑屈而失位矣晉適有疑於魯而又知其<lb/>
　　不能自彊遂止之使送𦵏不能以禮為國而足恭<lb/>
<pb n="5a"/>
　　以茍悦於人恥辱乃自取耳不書會𦵏乃魯君臣<lb/>
　　諱恥而不書於冊非孔子削之也<lb/>
冬十月<hi>公羊無此三字</hi>
十有一年春王三月公至自晉<lb/>
　<hi>左傳</hi>十一年春王三月公至自晉晉人以公為貳于楚<lb/>
　故止公公請受盟而後使歸<lb/>
晉侯使郤犨来聘己丑及郤犨盟<hi>犨公羊作州</hi>
　<hi>左傳</hi>郤犨来聘且涖盟<hi>郤犨郤克從父兄弟</hi>
<pb n="5b"/>
　<hi>附録左傳</hi>聲伯之母不聘<hi>聲伯之母叔肸之妻</hi>穆姜曰吾不以妾為<lb/>
　姒<hi>穆姜宣公夫人宣公叔肸同母昆弟昆弟之妻相謂為姒</hi>生聲伯而出之嫁于<lb/>
　齊管于奚生二子而寡以歸聲伯聲伯以其外弟為<lb/>
　大夫<hi>外弟管于奚之子為魯大夫</hi>而嫁其外妹于施孝叔<hi>孝叔魯恵公五</hi>
　<hi>世孫</hi>郤犨來聘求婦于聲伯聲伯奪施氏婦以與之婦<lb/>
　人曰鳥獸猶不失儷<hi>儷偶也</hi>子将若何曰吾不能死亡<lb/>
　<hi>言不與郤犨婦懼忿而致禍</hi>婦人遂行生二子于郤氏郤氏亡<hi>郤氏</hi>
　<hi>亡在十七年</hi>晉人歸之施氏施氏逆諸河沈其二子<hi>沈之于河</hi>
<pb n="6a"/>
　婦人怒曰己不能庇其伉儷而亡之<hi>伉敵也</hi>又不能字<lb/>
　人之孤而殺之將何以終遂誓施氏<hi>誓不為之婦也傳言郤犨滛縱</hi>
　<hi>所以亡</hi>
夏季孫行父如晉<lb/>
　<hi>左傳</hi>夏季文子如晉報聘且涖盟也<lb/>
　　左氏稱行父如晉報聘且涖盟然據經止出聘之<lb/>
　　常詞似未嘗復㝷盟也公止於晉九月而後歸傳<lb/>
　　載公請受盟而未嘗言盟公者蓋方是時晉稍懦<lb/>
<pb n="6b"/>
　　矣欲如陽處父之盟文公恐諸侯攜貳故許魯以<lb/>
　　成待公既歸而後使郤犨盟公也魯人畏晉而報<lb/>
　　聘豈敢使行父抗盟晉君亦豈肯與行父盟哉或<lb/>
　　曰晉使大夫盟行父而魯人諱之也<lb/>
　<hi>附録左傳</hi>周公楚惡恵襄之偪也<hi>恵王襄王之族</hi>且與伯與爭政<lb/>
　<hi>伯與周卿士</hi>不勝怒而出及陽樊王使劉子復之盟于鄄<lb/>
　而入三日復出奔晉<hi>鄄杜注周邑為明年經書周公出奔傳</hi>
秋叔孫僑如如齊<lb/>
<pb n="7a"/>
　<hi>左傳</hi>秋宣伯聘于齊以修前好<hi>鞌以前之好</hi>
　　魯齊戰鞌以後使命不通者㡬十年矣今屈辱於<lb/>
　　晉故使僑如通問以謝戰鞌之師捐歸汶陽之忿<lb/>
　　未㡬復求昏而齊卒無報聘蓋魯為齊弱久矣<lb/>
冬十月<lb/>
　<hi>附録左傳</hi>晉郤至與周爭鄇田<hi>鄇杜注溫别邑河内懐縣西南有鄇人亭在今河南</hi>
　<hi>武陟縣</hi>王命劉康公單襄公訟諸晉郤至曰溫吾故也<lb/>
　故不敢失<hi>言溫郤氏舊邑</hi>劉子單子曰昔周克商使諸侯撫<lb/>
<pb n="7b"/>
　封<hi>各撫有其封内之地</hi>蘇忿生以溫為司寇與檀伯達封于河<lb/>
　<hi>檀周邑在今河南河内縣</hi>蘇氏即狄又不能于狄而奔衞<hi>事在僖十年</hi>
　襄王勞文公而賜之溫<hi>在僖二十五年</hi>狐氏陽氏先處之<hi>狐溱</hi>
　<hi>陽處父先食溫地</hi>而後及子若治其故則王官之邑也子安<lb/>
　得之晉侯使郤至勿敢爭<hi>𫝊言郤至貪所以亡</hi>　宋華元善于<lb/>
　令尹子重又善于欒武子聞楚人既許晉糴茷成而<lb/>
　使歸復命矣<hi>在前年</hi>冬華元如楚遂如晉合晉楚之成<lb/>
　<hi>為明年盟宋西門外張本</hi>　秦晉為成將會于令狐晉侯先至焉<lb/>
<pb n="8a"/>
　秦伯不肯渉河次于王城使史顆盟晉侯于河東<hi>史顆</hi>
　<hi>秦大夫</hi>晉郤犨盟秦伯于河西<hi>就盟王城</hi>范文子曰是盟也<lb/>
　何益齊盟所以質信也<hi>齊一心質成也</hi>會所信之始也始之<lb/>
　不從其可質乎秦伯歸而背晉成<hi>為十三年伐秦傳</hi>
十有二年春周公出奔晉<lb/>
　<hi>左傳</hi>十二年春王使以周公之難来告<hi>周公奔在前年</hi>書曰周<lb/>
　公出奔晉凡自周無出<hi>天子無外故奔者不言出</hi>周公自出故也<lb/>
　<hi>周公為王所復而自絶于周故書出以罪之</hi>
<pb n="8b"/>
　<hi>公羊傳</hi>周公者何天子之三公也王者無外此其言出<lb/>
　何自其私土而出也<hi>私土謂其國</hi>
　<hi>穀梁傳</hi>周有入無出<hi>有入如昭二十六年天王入于成周是</hi>其曰出上下<lb/>
　一見之也<hi>上謂僖二十四年天王出居于鄭下謂今周公出奔上下皆一見之</hi>言其上<lb/>
　下之道無以存也上雖失之下孰敢有之<hi>上雖有不君之失臣</hi>
　<hi>下莫敢效不臣之過</hi>今上下皆失之矣<lb/>
　　王臣有罪誅戮放流惟王所命未聞有罪而自奔<lb/>
　　也王之所棄天下同棄之所至之國宜執以歸司<lb/>
<pb n="9a"/>
　　寇今王與周公要盟既盟而周公復奔王政不綱<lb/>
　　周公之傲悖所不待言而晉受逋逃罪亦不可逭<lb/>
　　矣王子瑕王子朝之奔不言出以為逆亂無所容<lb/>
　　其身與滅國之君在外之臣同義不得言出與周<lb/>
　　公居位有禄以私忿而自出者異也<lb/>
夏公會晉侯衞侯于瑣澤<hi>瑣澤公羊作沙澤杜注地闕</hi>
　<hi>左傳</hi>宋華元克合晉楚之成<hi>終前年事</hi>夏五月晉士燮會楚<lb/>
　公子罷許偃<hi>二子楚大夫</hi>癸亥盟于宋西門之外曰凡晉<lb/>
<pb n="9b"/>
　楚無相加戎好惡同之同恤菑危備救凶患若有害<lb/>
　楚則晉伐之在晉楚亦如之交贄往来道路無壅謀<lb/>
　其不協而討不庭有渝此盟明神殛之俾隊其師無<lb/>
　克胙國鄭伯如晉聽成<hi>聽受也晉楚既成鄭往受命</hi>會于瑣澤成<lb/>
　故也<lb/>
　　晉厲初立而求諸侯也陳許宋曹皆已從楚惟魯<lb/>
　　衞兩屬故晉會之左傳謂宋華元克合晉楚鄭伯<lb/>
　　如晉聽成據經楚鄭不至宋亦不與未足信也果<lb/>
<pb n="10a"/>
　　晉楚為成所闗非細聖人豈反削而不書乎<lb/>
秋晉人敗狄于交剛<hi>交剛杜注地闕</hi>
　<hi>左傳</hi>狄人閒宋之盟以侵晉而不設備秋晉人敗狄于<lb/>
　交剛<lb/>
　<hi>穀梁傳</hi>中國與夷狄不言戰皆曰敗之夷狄不日<lb/>
　　狄白狄也九年秦人白狄伐晉此先敗狄而後伐<lb/>
　　秦是知報九年之役也不自彊於政治以攘爭覇<lb/>
　　之楚而區區釋憾於羣狄所爭益細矣<lb/>
<pb n="10b"/>
冬十月<lb/>
　<hi>附録左傳</hi>晉郤至如楚聘且涖盟楚子享之子反相為地<lb/>
　室而縣焉<hi>縣鐘鼓也</hi>郤至将登<hi>登/堂</hi>金奏作于下<hi>擊鐘而奏樂</hi>驚<lb/>
　而走出子反曰日云莫矣寡君須矣吾子其入也賓<lb/>
　曰<hi>賓郤至傳凡交讓得賓主辭者多曰賓主以明之</hi>君不忘先君之好施及<lb/>
　下臣貺之以大禮重之以備樂如天之福兩君相見<lb/>
　何以代此下臣不敢<hi>言此兩君相見之禮</hi>子反曰如天之福兩<lb/>
　君相見無亦唯是一矢以相加遺焉用樂<hi>言兩君戰乃相見無</hi>
<pb n="11a"/>
　<hi>用此樂</hi>寡君須矣吾子其入也賓曰若讓之以一矢禍<lb/>
　之大者其何福之為世之治也諸侯閒于天子之事<lb/>
　則相朝也<hi>王事閒缺則修私好</hi>于是乎有享宴之禮享以訓共<lb/>
　儉<hi>享有體薦設几而不倚爵盈而不飲肴乾而不食所以訓共儉</hi>宴以示慈恵<hi>宴則折爼</hi>
　<hi>相與共食</hi>共儉以行禮而慈恵以布政政以禮成民是以<lb/>
　息百官承事朝而不夕<hi>不夕言無事</hi>此公侯之所以扞城<lb/>
　其民也<hi>扞蔽也言享宴結好鄰國所以蔽扞其民</hi>故詩曰赳赳武夫公侯<lb/>
　干城<hi>詩周南兎罝篇赳赳武貌干扞也</hi>及其亂也諸侯貪冒侵欲不<lb/>
<pb n="11b"/>
　忌爭尋常以盡其民<hi>八尺曰尋倍尋曰常言爭尺丈之地以相攻伐</hi>略其武<lb/>
　夫以為己腹心股肱爪牙<hi>略取也言世亂則公侯制禦武夫以從己志使侵害</hi>
　<hi>鄰國為搏噬之用無已</hi>故詩曰赳赳武夫公侯腹心<hi>舉詩之正以駮亂義</hi>
　<hi>詩言治世則武夫能合徳公侯外為扞城内制其腹心之欲</hi>天下有道則公侯能<lb/>
　為民干城而制其腹心亂則反之今吾子之言亂之<lb/>
　道也不可以為法然吾子主也至敢不從遂入卒事<lb/>
　歸以語范文子文子曰無禮必食言吾死無日矣夫<lb/>
　<hi>為十六年鄢陵戰張本</hi>冬楚公子罷如晉聘且涖盟<hi>報郤至</hi>十二<lb/>
<pb n="12a"/>
　月晉侯及楚公子罷盟于赤棘<hi>赤棘杜注晉地</hi>
十有三年春晉侯使郤錡來乞師<lb/>
　<hi>左傳</hi>十三年春晉侯使郤錡来乞師将事不敬孟獻子<lb/>
　曰郤氏其亡乎禮身之幹也敬身之基也郤子無基<lb/>
　且先君之嗣卿也<hi>郤錡郤克子故曰嗣卿</hi>受命以求師将社稷<lb/>
　是衞而惰棄君命也不亡何為<hi>為十七年晉殺郤錡傳</hi>
　<hi>穀梁傳</hi>乞重辭也古之人重師故以乞言之也<lb/>
　　外乞師不書必盟主也而後書乞卑辭也見晉之<lb/>
<pb n="12b"/>
　　無以令與國也齊桓晉文假尊王之義徵兵侵伐<lb/>
　　猶以禁暴討畔為名故諸侯拱手聽命今晉以私<lb/>
　　怨報秦則其義不足以令諸侯矣故懼其不從而<lb/>
　　卑辭以乞耳<lb/>
三月公如京師<lb/>
　<hi>穀梁傳</hi>公如京師不月月非如也<hi>時實㑹晉伐秦過京師也公行出竟有危</hi>
　<hi>則月朝京師理無危懼故不月</hi>非如而曰如不叛京師也<hi>因其過朝故正其文</hi>
　<hi>使若本自往</hi>
<pb n="13a"/>
夏五月公自京師遂會晉侯齊侯宋公衞侯鄭伯曹伯<lb/>
邾人滕人伐秦<lb/>
　<hi>左傳</hi>三月公如京師宣伯欲賜<hi>欲王賜己</hi>請先使王以行人<lb/>
　之禮禮焉<hi>不加厚</hi>孟獻子從王以為介而重賄之<hi>介輔相威</hi>
　<hi>儀者獻子相公以禮故王重賜之</hi>公及諸侯朝王遂從劉康公成肅<lb/>
　公會晉侯伐秦<hi>劉成二公不書兵不加秦</hi>成子受脤于社不敬<hi>脤宜</hi>
　<hi>社之肉也盛以蜃器故曰脤宜出兵祭社之名</hi>劉子曰吾聞之民受天地之<lb/>
　中以生所謂命也是以有動作禮義威儀之則以定<lb/>
<pb n="13b"/>
　命也能者養之以福<hi>養威儀以致福</hi>不能者敗以取禍是故<lb/>
　君子勤禮小人盡力勤禮莫如致敬盡力莫如敦篤<lb/>
　敬在養神篤在守業國之大事在祀與戎祀有執膰<lb/>
　<hi>膰祭肉</hi>戎有受脤神之大節也<hi>交神之大節</hi>今成子惰棄其<lb/>
　命矣<hi>惰則失中和之氣</hi>其不反乎<hi>為成肅公卒于瑕張本</hi>　夏四月戊<lb/>
　午晉侯使吕相絶秦<hi>呂相魏錡子蓋口宣已命</hi>曰昔逮我獻公及<lb/>
　穆公相好<hi>晉献公秦穆公</hi>戮力同心申之以盟誓重之以昏<lb/>
　姻<hi>穆公夫人獻公之女</hi>天禍晉國文公如齊惠公如秦<hi>辟驪姬也不言</hi>
<pb n="14a"/>
　<hi>狄梁舉所恃大國</hi>無禄獻公即世穆公不忘舊徳俾我惠公<lb/>
　用能奉祀于晉<hi>僖十年秦納恵公</hi>又不能成大勲而為韓之<lb/>
　師<hi>僖十五年秦伐晉獲恵公</hi>亦悔于厥心用集我文公<hi>集成也納文公在僖</hi>
　<hi>二十四年</hi>是穆之成也文公躬擐甲胄䟦履山川踰越險<lb/>
　阻征東之諸侯虞夏商周之𦙍而朝諸秦則亦既報<lb/>
　舊徳矣<hi>諸侯朝秦不見于傳蓋文其詞</hi>鄭人怒君之疆埸我文公帥<lb/>
　諸侯及秦圍鄭<hi>晉自討鄭貳于楚鄭非侵秦也蓋以此誣秦事在僖三十年</hi>秦大<lb/>
　夫不詢于我寡君擅及鄭盟<hi>盟者秦伯謙言大夫</hi>諸侯疾之將<lb/>
<pb n="14b"/>
　致命于秦文公恐懼綏静諸侯秦師克還無害則是<lb/>
　我有大造于西也無禄文公即世穆為不弔<hi>不見弔傷</hi>蔑<lb/>
　死我君寡我襄公<hi>寡弱也</hi>迭我殽地<hi>迭侵突也</hi>奸絶我好伐<lb/>
　我保城殄滅我費滑<hi>伐保城誣之費滑杜注滑國都于費即緱氏縣今河南偃師縣</hi>
　<hi>南有緱氏故城秦滅滑在僖三十三年</hi>散離我兄弟<hi>滑晉同姓</hi>撓亂我同盟<lb/>
　傾覆我國家我襄公未忘君之舊勲而懼社稷之隕<lb/>
　是以有殽之師<hi>在僖三十三年</hi>猶願赦罪于穆公穆公弗聽<lb/>
　而即楚謀我天誘其衷成王隕命<hi>秦使鬬克歸楚求成事見文十四年</hi>
<pb n="15a"/>
　<hi>文元年楚弑成王</hi>穆公是以不克逞志于我穆襄即世康靈<lb/>
　即位康公我之自出<hi>晉甥</hi>又欲闕翦我公室傾覆我社<lb/>
　稷帥我蝥賊以来蕩摇我邊疆<hi>此亦文致之辭蝥賊食禾稼蟲名謂秦納</hi>
　<hi>公子雍</hi>我是以有令狐之役<hi>在文七年</hi>康猶不悛入我河曲<lb/>
　伐我涑川<hi>涑川杜注涑水出河東聞喜縣西南至蒲坂縣入河今山西蒲州東北有涑水城</hi>
　俘我王官翦我覊馬我是以有河曲之戰<hi>在文十二年</hi>東<lb/>
　道之不通則是康公絶我好也及君之嗣也我君景<lb/>
　公引領西望曰庶撫我乎君亦不恵稱盟<hi>不肯稱晉望而共盟</hi>
<pb n="15b"/>
　利吾有狄難<hi>謂晉滅潞氏時</hi>入我河縣焚我箕郜<hi>箕郜晉二邑</hi>芟<lb/>
　夷我農功䖍劉我邊陲<hi>䖍劉皆殺也</hi>我是以有輔氏之聚<lb/>
　<hi>聚衆也在宣十五年</hi>君亦悔禍之延而欲徼福于先君獻穆使<lb/>
　伯車来命我景公曰<hi>伯車秦桓公子</hi>吾與女同好棄惡復修<lb/>
　舊徳以追念前勲言誓未就景公即世我寡君是以<lb/>
　有令狐之會<hi>令狐會在十一年</hi>君又不祥背棄盟誓白狄及<lb/>
　君同州君之仇讎而我之昏姻也<hi>季隗庸咎如赤狄之女也白狄伐而</hi>
　<hi>獲之納諸文公</hi>君来賜命曰吾與女伐狄寡君不敢顧昏姻<lb/>
<pb n="16a"/>
　畏君之威而受命于吏君有二心于狄曰晉將伐女<lb/>
　狄應且憎是用告我<hi>言狄雖應答秦而心實憎秦無信</hi>楚人惡君之<lb/>
　二三其徳也亦来告我曰秦背令狐之盟而来求盟<lb/>
　于我昭告昊天上帝秦三公楚三王<hi>三公穆康共三王成穆莊</hi>曰<lb/>
　余雖與晉出入余唯利是視不穀惡其無成徳是用<lb/>
　宣之以懲不壹諸侯備聞此言斯是用痛心疾首暱<lb/>
　就寡人寡人帥以聽命唯好是求君若恵顧諸侯矜<lb/>
　哀寡人而賜之盟則寡人之願也其承寧諸侯以退<lb/>
<pb n="16b"/>
　<hi>承君之意以寕静諸侯</hi>豈敢徼亂君若不施大恵寡人不佞其<lb/>
　不能以諸侯退矣敢盡布之執事俾執事實圖利之<lb/>
　秦桓公既與晉厲公為令狐之盟而又召狄與楚欲<lb/>
　道以伐晉諸侯是以睦于晉<hi>晉辭多誣故傳惟據此事以正秦罪</hi>晉欒<lb/>
　書将中軍荀庚佐之<hi>代荀首</hi>士燮将上軍<hi>代荀庚</hi>郤錡佐<lb/>
　之<hi>代士燮</hi>韓厥将下軍<hi>代郤/錡</hi>荀罃佐之<hi>代趙同</hi>趙旃将新<lb/>
　軍<hi>代韓厥</hi>郤至佐之<hi>代趙/括</hi>郤毅御戎欒鍼為右<hi>郤毅郤至弟欒</hi>
　<hi>鍼樂書子</hi>孟獻子曰晉帥乗和師必有大功<hi>帥軍帥乗車士</hi>五月<lb/>
<pb n="17a"/>
　丁亥晉師以諸侯之師及秦師戰于麻隧秦師敗績<lb/>
　獲秦成差及不更女父<hi>麻隧杜注秦地在今陕西涇陽縣西南成差女父皆秦大</hi>
　<hi>夫不更秦爵戰敗績不書蓋經文闕漏</hi>曹宣公卒于師師遂濟涇及侯<lb/>
　麗而還<hi>涇杜注涇水出安定東南漢志出开頭山在今陜西平涼府西南侯麗杜注秦地在今陜</hi>
　<hi>西涇陽縣境</hi>迓晉侯于新楚<hi>迓迎也既戰晉侯止新楚故師還過迎之新楚杜注秦地</hi>
　<hi>在今陜西朝邑縣境</hi>成肅公卒于瑕<hi>終劉子之言</hi>
　<hi>公羊傳</hi>其言自京師何<hi>據僖公二十八年諸侯遂圍許不言自王所</hi>公鑿行<lb/>
　也<hi>鑿猶更造之意</hi>公鑿行奈何不敢過天子也<hi>時本欲直伐秦塗過京師</hi>
<pb n="17b"/>
　<hi>不敢過天子而不朝故成其意使若故朝然後更行也</hi>
　<hi>穀梁傳</hi>言受命不敢叛周也<hi>使若既朝王而王命使伐秦叛周謂専征伐</hi>
　　僖公兩朝于王所俱書朝此不書朝而書如京師<lb/>
　　僅同於如齊如晉之文者因會伐而行故不成其<lb/>
　　朝然書自京師而以伐秦為遂事又以明朝王為<lb/>
　　重而存人臣之禮也其辭若志敬而實以志不敬<lb/>
　　此程子所謂或抑或縱或予或奪微辭隱義時措<lb/>
　　而從宜者與<lb/>
<pb n="18a"/>
　<hi>附録左傳</hi>六月丁夘夜鄭公子班自訾求入于大宫不能<lb/>
　殺子印子羽<hi>訾杜注鄭地十年班出奔許今欲還為亂子印子羽皆穆公子</hi>反軍于<lb/>
　市己巳子駟帥國人盟于大宫<hi>子駟穆公子</hi>遂從而盡焚<lb/>
　之殺子如子駹孫叔孫知<hi>子如公子班子駹班弟孫叔子如子孫知子駹子</hi>
曹伯廬卒于師<hi>廬左氏作盧</hi>
　<hi>左傳</hi>曹人使公子負芻守使公子欣時逆曹伯之喪<hi>二子</hi>
　<hi>皆曹宣公庶子</hi>秋負芻殺其大子而自立也<hi>宣公大子</hi>諸侯乃請<lb/>
　討之晉人以其役之勞請俟他年<lb/>
<pb n="18b"/>
　<hi>穀梁傳</hi>傳曰閔之也公大夫在師曰師在會曰會<lb/>
秋七月公至自伐秦<lb/>
　　不以京師至而以伐秦至明其意本不在於朝王<lb/>
　　也<lb/>
冬𦵏曹宣公<lb/>
　<hi>左傳</hi>冬𦵏曹宣公既𦵏子臧将亡<hi>子臧公子欣時</hi>國人皆将從<lb/>
　之<hi>不義負芻故</hi>成公乃懼<hi>成公/負芻</hi>告罪且請焉<hi>請留子臧</hi>乃反而<lb/>
　致其邑<hi>還邑于成公為十五年執曹伯傳</hi>
<pb n="19a"/>
　<hi>穀梁傳</hi>𦵏時正也<lb/>
十有四年春王正月莒子朱卒<lb/>
夏衞孫林父自晉歸于衞<lb/>
　<hi>左傳</hi>十四年春衞侯如晉晉侯强見孫林父焉<hi>林父以七年奔</hi>
　<hi>晉强見欲歸之</hi>定公不可夏衞侯既歸晉侯使郤犨送孫林<lb/>
　父而見之衞侯欲辭定姜曰<hi>定姜定公夫人</hi>不可是先君宗<lb/>
　卿之嗣也<hi>同姓之卿</hi>大國又以為請不許将亡雖惡之不<lb/>
　猶愈于亡乎君其忍之安民而宥宗卿不亦可乎衞<lb/>
<pb n="19b"/>
　侯見而復之<hi>復林父位</hi>衞侯饗苦成叔<hi>成叔/郤犨</hi>甯惠子相<hi>惠子</hi>
　<hi>甯殖</hi>苦成叔傲甯子曰苦成家其亡乎古之為享食也<lb/>
　以觀威儀省禍福也故詩曰兕觵其觩㫖酒思柔<hi>詩小</hi>
　<hi>雅言君子好禮飲酒皆思柔徳雖設兕觵觩然不用以兕角為觵所以罰不敬觩陳設之貌</hi>彼交<lb/>
　匪傲萬福來求<hi>彼之交于事而不惰傲乃萬福之所求</hi>今夫子傲取禍<lb/>
　之道也<hi>為十七年郤氏亡傳</hi>
　　晉受衞國逋逃罪戾之臣又彊歸之林父之罪著<lb/>
　　矣晉厲之惡顯矣衞定不能辭以大義而受之其<lb/>
<pb n="20a"/>
　　不能君又可知矣<lb/>
秋叔孫僑如如齊逆女<lb/>
　<hi>左傳</hi>秋宣伯如齊逆女稱族尊君命也<lb/>
鄭公子喜帥師伐許<lb/>
　<hi>左傳</hi>八月鄭子罕伐許敗焉<hi>子罕公子喜為許所敗</hi>戊戌鄭伯復<lb/>
　伐許庚子入其郛許人平以叔申之封<hi>四年鄭公孫申疆許田許</hi>
　<hi>人敗之不能定其封疆今許以是所封田求和于鄭</hi>
　　鄭逼許楚困鄭以國大小兵力彊弱更相吞噬人<lb/>
<pb n="20b"/>
　　理亡矣越明年許遷于葉辟鄭以依楚以晉不足<lb/>
　　恃也而襄三年晉荀罃伐許猶以從楚為討何其<lb/>
　　不自反與<lb/>
九月僑如以夫人婦姜氏至自齊<lb/>
　<hi>左傳</hi>九月僑如以夫人婦姜氏至自齊舎族尊夫人也<lb/>
　<hi>舎族謂不稱叔孫</hi>故君子曰春秋之稱微而顯<hi>辭微而義顯</hi>志而<lb/>
　晦<hi>志記也晦亦微也謂約言以記事事叙而文微</hi>婉而成章<hi>婉曲也謂曲屈其辭有所辟諱</hi>
　<hi>以示大順而成篇章</hi>盡而不汙<hi>謂直言其事盡其事實無所汙曲</hi>懲惡而勸善<lb/>
<pb n="21a"/>
　<hi>善名必書惡名不滅所以為懲勸</hi>非聖人誰能修之<lb/>
　<hi>穀梁傳</hi>大夫不以夫人以夫人非正也刺不親迎也僑<lb/>
　如之挈由上致之也<lb/>
　　稱婦有姑也氏或曰衍先儒皆謂諸侯當親迎程<lb/>
　　子獨辨其非以為親迎者迎於所館未有委宗廟<lb/>
　　社稷而逺適他國以逆婦者胡氏安國主穀梁譏<lb/>
　　不親迎亦謂或迎於國或迎於境上夫既曰迎於<lb/>
　　境上則未入境之先安得不以大夫逆乎以是知<lb/>
<pb n="21b"/>
　　程子之説不可易也<lb/>
冬十月庚寅衞侯臧卒<lb/>
　<hi>左傳</hi>衞侯有疾使孔成子甯恵子立敬姒之子衎以為<lb/>
　大子<hi>成子孔達之孫敬姒定公妾衎獻公</hi>冬十月衞定公卒夫人姜氏<lb/>
　既哭而息見大子之不哀也不内酌飲歎曰是夫也<lb/>
　将不唯衞國之敗其必始于未亡人<hi>夫賤之之稱定姜言獻公行無</hi>
　<hi>禮必從已始下言暴妾使余是也</hi>嗚呼天禍衞國也夫吾不獲鱄也<lb/>
　使主社稷<hi>鱄衎之母弟</hi>大夫聞之無不聳懼孫文子自是<lb/>
<pb n="22a"/>
　　不敢舎其重器于衞<hi>孫文子林父</hi>盡寘諸戚<hi>戚孫氏邑</hi>而甚善<lb/>
　　晉大夫<hi>備亂起欲以為援為襄十四年衛侯出奔傳</hi>
　秦伯卒<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷三十四<lb/>
</p>
<p>
</p>
  </div>
</body>
</text>
</TEI>
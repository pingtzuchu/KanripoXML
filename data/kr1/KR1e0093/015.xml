<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷十五<lb/>
　　　僖公<hi>公名申莊公之子閔公之兄謚法小心畏忌曰僖</hi>
　周<hi>惠王十八年魯僖公八年惠王崩子襄王立</hi>
　鄭<hi>文公十四年魯僖公三十二年文公卒子穆公蘭立</hi>
　齊<hi>桓公二十七年魯僖公十七年桓公卒寺人貂作亂立無虧僖十八年殺無虧孝公昭立僖二十七年孝</hi>
　　<hi>公卒弟昭公潘立</hi>
　宋<hi>桓公二十三年魯僖公九年桓公卒子襄公兹父立僖十九年盟於曹南○宋襄公圖霸僖二十一年為</hi>
<pb n="1b"/>
　　<hi>鹿上之盟以求諸侯扵楚僖二十二年及楚戰敗於泓二十三年襄公卒子成公王臣立</hi>
　晉<hi>獻公十八年魯僖公九年獻公卒子奚齊立冬殺奚齊卓子立僖十年弑卓子惠公夷吾立僖二十三年</hi>
　　<hi>惠公卒懷公圉立僖二十四年殺懐公文公重耳立僖二十八年敗楚人于城濮合諸侯于踐土文公主</hi>
　　<hi>伯魯僖公三十二年文公卒子襄公驩立僖三十三年敗秦於殽襄公繼伯是年敗狄於箕</hi>
　衛<hi>文公元年魯僖公二十五年文公卒子成公立僖二十八年成公奔楚衛元咺奉叔武以受盟于踐土衛</hi>
　　<hi>成復歸殺叔武晋人執衛侯元咺立公子瑕僖三十年殺瑕衛成公歸衛</hi>
　蔡<hi>穆侯十六年魯僖公十四年穆公卒子莊公甲午立</hi>
　曹<hi>昭公三年魯僖公七年昭公卒子共公襄立僖二十八年晋文公執曹伯畀宋人是年曹伯歸曹</hi>
<pb n="2a"/>
滕<hi>詳見隱公元年魯僖公十九年宋執滕宣公</hi>
陳<hi>宣公三十四年魯僖公十二年宣公卒子穆公欵立僖二十八年穆公卒子共公朔立</hi>
杞<hi>杜氏年表武公十二年入春秋至僖公二十三年始載公杞成公卒弟桓公姑容立而攷之史記自武公靖公共</hi>
　<hi>徳公至桓公姑容立共九十六年而無成公一代世本譙周索隱徐廣所說又云惠公生成公桓公各有互異</hi>
　<hi>又如春秋所書隐四年伐杞桓三年来朝三年㑹杞莊二十五年伯姬歸杞傳竝不載何公今但當以左傳所</hi>
　<hi>載桓公及杜氏年表為正</hi>
薛<hi>魯莊公三十一年載薛伯卒</hi>
莒<hi>詳見隐公元年魯僖公二十六年傳見莒兹平公</hi>
<pb n="2b"/>
邾<hi>文公七年</hi>
許<hi>穆公三十九年魯僖公四年穆公卒于師僖公業立</hi>
小邾<hi>魯莊公五年書郳黎来至魯僖公七年始書小邾子始爵命也自郳黎来為小邾子天下無未命諸</hi>
　<hi>侯矣</hi>
楚<hi>成王十三年魯僖公元年始書楚僖四年齊桓公服楚召陵僖二十二年楚敢宋于泓皆子文為令尹時</hi>
　<hi>也僖二十三年子文使子玉爲令尹僖二十八年晋敗楚于城濮</hi>
秦<hi>穆公元年魯僖公十五年戰韓始見經僖二十四年納晋文公僖三十三年晋襄公敗秦于殽遂成秦晋</hi>
　<hi>七十二年兵争之始</hi>
<pb n="3a"/>
吳<hi>詳見隱公元年</hi>
越<hi>詳見隱公元年</hi>
<pb n="4a"/>
　欽定四庫全書<lb/>
日講春秋解義卷十五<lb/>
　　僖公<hi>名申莊公之子閔公庶兄以惠王十八年即位諡法小心畏忌曰僖</hi>
　元年春王正月<lb/>
　　<hi>左傳</hi>元年春不稱即位公出故也<hi>國亂身出復入故即位之禮有闕</hi>公<lb/>
　　出復入不書諱之也諱國惡禮也<lb/>
　　<hi>公羊傳</hi>公何以不言即位繼弑君子不言即位此非子<lb/>
　　也<hi>僖公者閔公庶兄</hi>其稱子何臣子一例也<hi>臣繼君猶子繼父</hi>
<pb n="4b"/>
　　<hi>穀梁傳</hi>繼弑君不言即位正也<lb/>
　　　不書即位未行即位之禮也在禮諸侯臣諸父昆<lb/>
　　　弟故閔僖之嗣位不以兄弟相及爲義而禮如子<lb/>
　　　之繼父傳稱臣子一例明此義也<lb/>
　齊師宋師曹師次于聶北救邢<hi>曹伯公羊穀梁俱作曾師按下城邢書曹師則</hi>
　　<hi>此作伯左傳文誤也聶北杜注邢地今山東聊城縣東北有聶城齊之西界近邢地也</hi>
　　<hi>公羊傳</hi>救邢救不言次此其言次何不及事也不及事<lb/>
　　者何邢已亡矣孰亡之蓋狄滅之曷為不言狄滅之<lb/>
<pb n="5a"/>
　爲桓公諱也曷爲爲桓公諱上無天子下無方伯天<lb/>
　下諸侯有相滅亡者桓公不能救則桓公耻之曷為<lb/>
　先言次而後言救君也<hi>據叔孫豹次雍榆先言救今後言救者豹為臣當先通君</hi>
　<hi>命此諸侯故先言次</hi>君則其稱師何不與諸侯專封也曷爲不<lb/>
　與實與而文不與文曷爲不與諸侯之義不得専封<lb/>
　也諸侯之義不得專封則其曰實與之何上無天子<lb/>
　下無方伯天下諸侯有相滅亡者力能救之則救之<lb/>
　可也<lb/>
<pb n="5b"/>
　<hi>穀梁傳</hi>救不言次言次非救也非救而曰救何也遂齊<lb/>
　侯之意也<hi>録其本意</hi>是齊侯與齊侯也何用見其是齊侯<lb/>
　也曹無師曹師者曹伯也<hi>小國卿將稱人不得稱師稱師則是曹伯也</hi>其<lb/>
　不言曹伯何也以其不言齊侯不可言曹伯也其不<lb/>
　言齊侯何也以其不足乎揚<hi>救不及事不足稱揚</hi>不言齊侯也<lb/>
　　救急辭也次緩辭也邢之患狄亟矣桓公合三國<lb/>
　　之師兵力有餘而宿師聶北坐視其敝故稱師書<lb/>
　　次責其衆可救而徒次以爲聲援致邢之不保其<lb/>
<pb n="6a"/>
　　國非拯急恤困之道也<lb/>
夏六月邢遷于夷儀<hi>夷儀公羊作陳儀後同杜注邢地今直隸邢臺縣西有夷儀城俗譌</hi>
　<hi>為隨宜城是也</hi>
　<hi>左傳</hi>諸侯救郉郉人潰出奔師<hi>奔聶北之師</hi>師遂逐狄人具<lb/>
　邢器用而遷之師無私焉<hi>皆撰具還之無所私取</hi>夏邢遷于夷<lb/>
　儀<lb/>
　<hi>公羊傳</hi>遷者何其意也<hi>意自欲遷</hi>遷之者何非其意也<lb/>
　<hi>穀梁傳</hi>遷者猶得其國家以徃者也其地邢復見也<hi>非若宋人</hi>
<pb n="6b"/>
　<hi>遷宿滅不復見</hi>
齊師宋師曹師城邢<lb/>
　<hi>左傳</hi>諸侯城之救患也凡侯伯救患分災討罪禮也<lb/>
　<hi>公羊傳</hi>此一事也曷為復言齊師宋師曹師不復言師<lb/>
　則無以知其爲一事也<lb/>
　<hi>穀梁傳</hi>是向之師也使之如改事然<hi>是向聶北之師重言師者若不因前</hi>
　<hi>事更來城邢也</hi>羙齊侯之功也<lb/>
　　諸侯救邢不亟邢遂奔潰書邢遷于夷儀而齊師<lb/>
<pb n="7a"/>
　　緩不及事之罪著矣復序城邢之師者以齊桓志<lb/>
　　義終有救患之功也盖始緩扵救邢聖人不以功<lb/>
　　掩過卒能城邢亦不以過掩功此春秋定功過之<lb/>
　　權衡也不曰城夷儀者邢既遷則夷儀即邢國也<lb/>
秋七月戊辰夫人姜氏薨于夷齊人以歸<lb/>
　<hi>公羊傳</hi>夷者何齊地也齊地則其言齊人以歸何夫人<lb/>
　薨于夷則齊人以歸夫人薨于夷則齊人曷為以歸<lb/>
　桓公召而縊殺之<lb/>
<pb n="7b"/>
　<hi>穀梁傳</hi>夫人薨不地地故也不言以喪歸非以喪歸也<lb/>
　加喪焉諱以夫人歸也<hi>先書薨則似夫人至夷而死然後齊人以其喪歸諱言夫</hi>
　<hi>人為齊人所殺也</hi>其以歸薨之也<lb/>
　　夫人薨不書地書薨于夷明不得其死也以歸之<lb/>
　　義胡氏安國程氏逈皆謂齊以喪歸魯然以歸之<lb/>
　　後越百七十日而喪始至無是理也經凡言以歸<lb/>
　　者歸其國如杞伯迎叔姬之喪以歸是也凡言歸<lb/>
　　者歸扵魯如齊人歸公孫敖之喪是也以此斷之<lb/>
<pb n="8a"/>
　　盖殺之於夷而以喪歸齊然後魯請而歸于魯耳<lb/>
　　不然何以言夫人氏之喪至自齊而不言至自夷<lb/>
　　與至自乾侯同文乎書齊人以歸所以著齊人殺<lb/>
　　之也不曰齊侯而曰齊人討賊之詞也<lb/>
楚人伐鄭<hi>荆始書楚</hi>
　<hi>左傳</hi>秋楚人伐鄭鄭即齊故也<lb/>
　　荆自莊公之世敗蔡伐鄭皆舉其號惟來聘改稱<lb/>
　　人至是伐鄭稱楚人者蓋時兵衆地大駸駸乎將<lb/>
<pb n="8b"/>
　　與齊晉争衡諸侯畏之故舊史皆稱人而孔子不<lb/>
　　革俾論世者有考焉<lb/>
八月公㑹齊侯宋公鄭伯曹伯邾人于檉<hi>檉公羊作朾杜注宋地陳</hi>
　<hi>縣西北有檉城陳縣今河南陳州州境有犖城即檉城也</hi>
　<hi>左傳</hi>盟于犖謀救鄭也<lb/>
九月公敗邾師于偃<hi>偃公羊作纓杜注邾地當在今山東費縣南</hi>
　<hi>左傳</hi>九月公敗邾師于偃虛丘之戍將歸者也<hi>虛丘杜注邾地</hi>
　<hi>當在今山東費縣界魯有亂邾使戍虛丘公惡邾受姜氏故要其歸師敗之</hi>
<pb n="9a"/>
　<hi>穀梁傳</hi>不日疑戰也疑戰而曰敗勝内也<hi>明魯之勝</hi>
　　楚人伐鄭齊桓召諸侯謀之將以救鄭此義舉也<lb/>
　　公與邾人同會未兩月遽以詐敗邾師扵此見僖<lb/>
　　公無安攘之誠矣邾受姜氏公不請扵㑹而討之<lb/>
　　乃既㑹而掩其歸師非禮也詐戰曰敗敗之者爲<lb/>
　　主<lb/>
冬十月壬午公子友帥師敗莒師于酈獲莒挐<hi>酈公羊作</hi>
　<hi>犁穀梁作麗杜注魯地</hi>
<pb n="9b"/>
　<hi>左傳</hi>冬莒人來求賂<hi>求還慶父之賂</hi>公子友敗諸酈獲莒子之<lb/>
　弟挐非卿也嘉獲之也公賜季友汶陽之田及費<hi>汶陽田杜</hi>
　<hi>注汶水北地定千年齊人歸鄆讙龜隂田三邑皆汶陽也今山東寧陽縣境</hi>
　<hi>公羊傳</hi>莒挐者何莒大夫也莒無大夫此何以書大季<lb/>
　子之獲也何大乎季子之獲季子治内難以正<hi>謂拒慶父</hi>
　禦外難以正其禦外難以正奈何公子慶父弑閔公<lb/>
　走而之莒莒人逐之將由乎齊齊人不納却反舍扵<lb/>
　汶水之上使公子奚斯入請季子曰公子不可以入<lb/>
<pb n="10a"/>
　入則殺矣奚斯不忍反命於慶父自南涘北面而哭<lb/>
　<hi>涘水涯時慶父在汶水之北</hi>慶父聞之曰嘻<hi>嘻發痛聲</hi>此奚斯之聲也<lb/>
　諾已<hi>諾己皆自畢語</hi>曰吾不得入矣于是抗輈經而次<hi>輈小車轅</hi>
　莒人聞之曰吾己得子之賊矣以求賂乎魯魯人不<lb/>
　與為是興師而伐魯季子待之以偏戰<lb/>
　<hi>穀梁傳</hi>莒無大夫其曰莒挐何也以吾獲之目之也内<lb/>
　不言獲此其言獲何也惡公子之紿<hi>紿欺也</hi>紿者奈何<lb/>
　公子友謂莒挐曰吾二人不相說士卒何罪屏左右<lb/>
<pb n="10b"/>
　而相搏<hi>搏手搏也</hi>公子友處下左右曰孟勞孟勞者魯之<lb/>
　寳刀也公子友以殺之然則何以惡乎紿也曰棄師<lb/>
　之道也<hi>舎三軍之整佻身獨鬬非慎戰之道</hi>
　　莒人受賊責賂而以季友主此戰書敗獲何也莒<lb/>
　　固有罪魯若責以大義使自知不直而還師則善<lb/>
　　矣至於兵刃既接又以詐謀擒其主將豈以禮止<lb/>
　　亂之道哉王者之師不貴幸而勝不貴幸而獲此<lb/>
　　春秋之志也小國之大夫不名以獲於我故名之<lb/>
<pb n="11a"/>
十有二月丁巳夫人氏之喪至自齊<lb/>
　<hi>左傳</hi>夫人氏之喪至自齊君子以齊人之殺哀姜也為<lb/>
　己甚矣女子從人者也<hi>女子有三從之義在夫家有罪非父母家所宜討也</hi>
　<hi>公羊傳</hi>夫人何以不稱姜氏貶曷為貶與弑公也然則<lb/>
　曷爲不扵弑焉貶貶必扵重者莫重乎其以喪至也<lb/>
　<hi>榖梁傳</hi>其不言姜以其殺二子貶之也或曰爲齊桓諱<lb/>
　殺同姓也<lb/>
　　夫人身為滛亂與弑二君齊桓既正其罪魯人亦<lb/>
<pb n="11b"/>
　　當以大義絶之乃復請其喪而齊亦聽之書曰至<lb/>
　　自齊交譏之也孫邾薨夷皆書夫人姜氏而䘮至<lb/>
　　則削其姓何也正其罪扵臣子迎集之時示不宜<lb/>
　　以夫人之禮治其喪也使齊桓當日能拒魯之請<lb/>
　　即其死所而葬之則義得矣<lb/>
二年春王正月城楚丘<hi>楚丘杜注衛邑朱子詩經集注楚丘在滑州今直隸滑縣東隋</hi>
　<hi>衛南廢縣即古楚丘城也案此楚丘之在北者與戎伐几伯之地不同</hi>
　<hi>左傳</hi>二年春諸侯城楚丘而封衛焉<hi>建國謂之封衛舊國以君死國滅故</hi>
<pb n="12a"/>
　<hi>言封</hi>不書所㑹後也<hi>因魯後至不及㑹期故獨言城</hi>
　<hi>公羊傳</hi>孰城城衞也曷爲不言城衛滅也孰滅之蓋狄<lb/>
　滅之曷爲不言狄滅之爲桓公諱也曷爲爲桓公諱<lb/>
　上無天子下無方伯天下諸侯有相滅亡者桓公不<lb/>
　能救則桓公耻之也然則孰城之桓公城之曷為不<lb/>
　言桓公城之不與諸侯專封也曷爲不與實與而文<lb/>
　不與文曷爲不與諸侯之義不得專封諸侯之義不<lb/>
　得專封則其曰實與之何上無天子下無方伯天下<lb/>
<pb n="12b"/>
　諸侯有相滅亡者力能救之則救之可也<lb/>
　<hi>穀梁傳</hi>楚丘者何衛邑也國而曰城此邑也其曰城何<lb/>
　也封衛也則其不言城衞何也衛未遷也其不言衛<lb/>
　之遷焉何也不與齊侯專封也其言城之者專辭也<lb/>
　故非天子不得專封諸侯諸侯不得專封諸侯雖通<lb/>
　其仁以義而不與也故曰仁不勝道<hi>仁謂存亡國道謂上下之禮</hi>
　　齊桓合諸侯以城楚丘而封衛功莫大焉春秋略<lb/>
　　而不序何也封國天子之大權非諸侯所得擅也<lb/>
<pb n="13a"/>
　　然則城邢何以序三國之師邢國未滅自遷而後<lb/>
　　城之無專封之嫌衛滅復封此非有天子之命不<lb/>
　　可書法所以異也或謂不舉諸侯者齊桓以伯命<lb/>
　　令諸侯各自受功魯奉齊命從本國徃非與諸侯<lb/>
　　同行故不得書諸侯義亦可通<lb/>
夏五月辛巳葬我小君哀姜<lb/>
　<hi>公羊傳</hi>哀姜者何莊公之夫人也<lb/>
　　書夫人姜氏孫于邾夫人姜氏薨于夷夫人氏之<lb/>
<pb n="13b"/>
　　喪至自齊其誅絶之義明矣及其終書日葬書小<lb/>
　　君書謚更無所貶者此亦春秋端本澄源治扵未<lb/>
　　亂之意也文姜亦然始而不謹終欲正之可乎<lb/>
虞師晉師滅下陽<hi>公羊穀梁作夏陽晋始見經下陽杜注虢邑在河東大陽縣今大陽廢縣</hi>
　<hi>在山西平陸縣東北又三十里為故下陽城</hi>
　<hi>左傳</hi>晋荀息請以屈産之乗與垂棘之璧假道于虞以<lb/>
　伐虢<hi>荀息晋大夫屈杜注地生良馬何休謂屈産為地名今山西石樓縣東南有屈産泉垂棘地名</hi>
　<hi>出羙玉自晉適虢途出于虞故假道</hi>公曰是吾寶也對曰若得道于虞<lb/>
<pb n="14a"/>
　猶外府也公曰宫之竒存焉<hi>宫之竒虞臣</hi>對曰宫之竒之<lb/>
　爲人也懦而不能强諫且少長于君君暱之雖諫將<lb/>
　不聽<hi>親而狎之必輕其言</hi>乃使荀息假道于虞曰冀爲不道入<lb/>
　自顛軨伐鄍三門<hi>冀杜注國名平陽皮氏縣東北有冀亭在今山西河津縣東北顛軨</hi>
　<hi>杜注河東大陽縣東北有顛軨坂在今山西平陸縣東北鄍杜注虞邑今山西平陸縣東北有故鄍城先</hi>
　<hi>是冀嘗伐虞至鄍也</hi>冀之既病則亦唯君故<hi>言虞報伐冀使病將欲□道故稱虞</hi>
　<hi>强以說其心</hi>今虢爲不道保于逆旅以侵敝邑之南鄙<hi>逆旅</hi>
　<hi>客舍也言虢遣人分依客舍掠晋邉邑</hi>敢請假道以請罪于虢虞公許<lb/>
<pb n="14b"/>
　之且請先伐虢<hi>喜于厚賂而欲求媚</hi>宫之竒諫不聼遂起師夏<lb/>
　晋里克荀息帥師㑹虞師伐虢滅下陽先書虞賄故<lb/>
　也<hi>晋主兵而先書虞惡貪賄也</hi>
　<hi>公羊傳</hi>虞㣲國也曷爲序乎大國之上使虞首惡也曷<lb/>
　爲使虞首惡虞受賂假滅國者道以取亡焉其受賂<lb/>
　奈何獻公朝諸大夫而問焉曰寡人夜者寢而不寐<lb/>
　其意也何諸大夫有進對者曰寢不安與其諸侍御<lb/>
　有不在側者與獻公不應荀息進曰虞郭見與<hi>見謂見于</hi>
<pb n="15a"/>
　<hi>心也荀息素知獻公欲伐此二國故云爾</hi>獻公揖而進之遂與之入而謀<lb/>
　曰吾欲攻郭則虞救之攻虞則郭救之如之何願與<lb/>
　子慮之荀息對曰君若用臣之謀則今日取郭而明<lb/>
　日取虞爾君何憂焉獻公曰然則奈何荀息曰請以<lb/>
　屈產之乗與垂棘之白璧徃必可得也則寳出之内<lb/>
　藏藏之外府馬出之内廐繫之外廐爾君何喪焉獻<lb/>
　公曰諾雖然宫之奇存焉如之何荀息曰宫之奇知<lb/>
　則知矣雖然虞公貪而好寶見寶必不從其言請終<lb/>
<pb n="15b"/>
　以徃于是終以徃虞公見寶許諾宫之竒果諫記曰<lb/>
　唇亡則齒寒虞郭之相救非相爲賜則晋今日取郭<lb/>
　而明日虞從而亡爾君請勿許也虞公不從其言終<lb/>
　假之道以取郭還四年反取虞<hi>還復徃故言反</hi>虞公抱寶牽<lb/>
　馬而至荀息見曰臣之謀何如獻公曰子之謀則已行<lb/>
　矣寶則吾寶也雖然吾馬之齒亦已長矣盖戲之也<lb/>
　夏陽者何郭之邑也曷為不繫于郭國之也曷爲國<lb/>
　之君存焉爾<lb/>
<pb n="16a"/>
　<hi>穀梁傳</hi>非國而曰滅重夏陽也虞無師其曰師何也以<lb/>
　其先晋不可以不言師也其先晋何也爲主乎滅夏<lb/>
　陽也夏陽者虞虢之塞邑也滅夏陽而虞虢舉矣虞<lb/>
　之爲主乎滅夏陽何也晋獻公欲伐虢荀息曰君何<lb/>
　不以屈産之乗垂棘之璧而借道乎虞也公曰此晉<lb/>
　國之寶也如受吾幣而不借吾道則如之何荀息曰<lb/>
　此小國之所以事大國也<hi>此謂璧馬之屬</hi>彼不借吾道必不<lb/>
　敢受吾幣如受吾幣而借吾道則是我取之中府而<lb/>
<pb n="16b"/>
　藏之外府取之中廏而置之外廏也公曰宫之竒存<lb/>
　焉必不使受之也荀息曰宫之竒之為人也達心而<lb/>
　懦又少長于君達心則其言畧<hi>明逹之人則言必簡要愚者不悟</hi>懦<lb/>
　則不能彊諫少長于君則君輕之且夫玩好在耳目<lb/>
　之前而患在一國之後此中知以上乃能慮之臣料<lb/>
　虞君中知以下也公遂借道而伐虢宫之竒諌曰晋<lb/>
　國之使者其辭卑而幣重必不便于虞虞公弗聼遂<lb/>
　受其幣而借之道宫之竒諫曰語曰脣亡則齒寒其<lb/>
<pb n="17a"/>
　斯之謂與挈其妻子以奔曹獻公亡虢五年而後舉<lb/>
　虞荀息牽馬操璧而前曰璧則猶是也而馬齒加長<lb/>
　矣<lb/>
　　晋人為伐虢之謀主兵者晋也而先虞於晋以虞<lb/>
　　爲首惡也晋非假道于虞不能越境出師而虞公<lb/>
　　貪賂爲晋所愚忘脣齒之義戕兄弟之邦春秋蓋<lb/>
　　深罪虞之滅虢并以自滅也故先書虞師以著其<lb/>
　　罪下陽者虞虢之塞邑也下陽既失則虢不能自<lb/>
<pb n="17b"/>
　　保虢亡則虞不能獨存一邑也而重若國然變文<lb/>
　　書滅以見虞虢之滅由于滅夏陽也<lb/>
秋九月齊侯宋公江人黄人盟于貫<hi>貫公羊作貫澤江杜注江國在汝南安陽</hi>
　<hi>縣括地志云安陽故城在新息縣西南新息今河南息縣是也貫杜注宋地梁國蒙縣西北有貫城貫與</hi>
　<hi>貫字相似今山東曹縣西南䝉澤故城即古貰國也</hi>
　<hi>左傳</hi>秋<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于貫服江黄也<hi>江黄楚與國始来服齊</hi>
　<hi>公羊傳</hi>江人黄人者何逺國之辭也逺國至矣則中國<lb/>
　曷爲獨言齊宋王爾大國言齊宋遠國言江黄則以<lb/>
<pb n="18a"/>
　其餘爲莫敢不至也<lb/>
　<hi>穀梁傳</hi>貫之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>不期而至者江人黄人也江人黄人者<lb/>
　遠國之辭也中國稱齊宋逺國稱江黄以爲諸侯皆<lb/>
　來至也<lb/>
　　楚人伐鄭𫝑陵中原而江黄在楚東北境爲其與<lb/>
　　國桓公謀楚不先服江黄則無以制其肘腋故因<lb/>
　　其逺來而與定<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>服楚之慮周矣惟宋與<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>不欲<lb/>
　　重煩諸侯也<lb/>
<pb n="18b"/>
　<hi>附鍊左傳</hi>齊寺人貂始漏師于多魚<hi>寺人内奄豎貂也多魚杜注地名闕齊桓</hi>
　<hi>多嬖貂于此始擅貴寵漏洩軍事爲齊亂張本</hi>　虢公敗戎于桑田<hi>桑田杜注虢地</hi>
　<hi>在𢎞農陜縣東北今河南靈寳縣西稠桑驛即其地也</hi>晋卜偃曰虢必亡矣亡<lb/>
　下陽不懼而又有功是天奪之鑒而益其疾也必易<lb/>
　晋而不橅其民矣不可以五稔<hi>稔熟也爲下五年晋滅虢張本</hi>
冬十月不雨<lb/>
　<hi>公羊傳</hi>何以書記異也<lb/>
　<hi>穀梁傳</hi>不雨者勤雨也<hi>欲得兩之心勤也明君之恤民</hi>
<pb n="19a"/>
楚人侵鄭<lb/>
　<hi>左傳</hi>冬楚人伐鄭鬭章囚鄭耼伯<hi>為後年楚伐鄭鄭伯欲成張本</hi>
　　楚人兵勢浸彊比年凌鄭若非齊桓有召陵之舉<lb/>
　　則執宋公盟諸侯不在僖十九年之後矣書人書<lb/>
　　侵惡楚也<lb/>
三年春王正月不雨夏四月不雨<lb/>
　<hi>公羊傳</hi>何以書記異也<lb/>
　<hi>穀梁傳</hi>不雨者勤雨也一時言不雨者閔雨也閔雨者<lb/>
<pb n="19b"/>
　有志乎民者也<lb/>
　　每時書不雨傳以為閔雨者以文公之篇自十有二<lb/>
　　月不雨至秋七月而書自正月不雨至秋七月而<lb/>
　　書以累時而後書者為慢於民事而不以不雨為<lb/>
　　憂則知每時而一書者為勤于民事而以不雨為<lb/>
　　憂也不雨八越月而不書旱何也凡書旱者雖有時<lb/>
　　而雨猶以不足為旱若直書不雨則旱不必言矣<lb/>
徐人取舒<hi>徐杜注徐國在下邳僮縣東南括地志徐城縣西有大徐城即古徐國也今江南泗州北</hi>
<pb n="20a"/>
　<hi>有古徐城相傳爲徐偃王築舒杜注舒國廬江舒縣今江南廬江縣西舒縣古城是</hi>
　<hi>公羊傳</hi>其言取之何易也<hi>易者無守禦之備</hi>
　　舒者楚之與國魯頌曰荆舒是懲則荆與舒比而<lb/>
　　爲列國患久矣徐人取舒爲齊桓撓楚也按徐偃<lb/>
　　始稱王故春秋外之楚敗徐徐伐莒是也惟取舒<lb/>
　　伐英氏得稱人以附齊也舒本附庸之國舊服于<lb/>
　　楚徐人取以自屬先儒以爲滅而書取誤矣<lb/>
六月雨<lb/>
<pb n="20b"/>
　<hi>左傳</hi>三年春不雨夏六月雨自十月不雨至于五月不<lb/>
　曰旱不爲災也<lb/>
　<hi>公羊傳</hi>其言六月雨何上雨而不甚也<lb/>
　<hi>穀梁傳</hi>雨云者喜雨也喜雨者有志乎民者也<lb/>
　　周之六月夏正建巳之月也萬物始盛得雨而大<lb/>
　　古者以是月雩則是月之雨尤爲可喜先書三時<lb/>
　　不雨盖未雨而閔憂民之憂此既雨而喜樂民之<lb/>
　　樂君國子民之道也何休謂僖公飭過求已循省<lb/>
<pb n="21a"/>
　　百官放佞臣郭都等理寃獄四百餘人精誠感天<lb/>
　　不雩而得澍雨盖天人相與之際其感通有不爽<lb/>
　　者矣<lb/>
秋齊侯宋公江人黄人㑹于陽榖<hi>陽榖杜注齊地在東平須昌縣北今山東</hi>
　<hi>陽榖縣東北有故城</hi>
　<hi>左傳</hi>秋㑹於陽榖謀伐楚也<hi>二年楚侵鄭故</hi>
　<hi>公羊傳</hi>此大㑹也曷爲末言爾<hi>末者但言㑹不言盟</hi>桓公曰無障<lb/>
　谷<hi>無障斷川谷耑水利也水注川曰溪注溪曰谷</hi>無貯粟<hi>有無當相通</hi>無易樹子<lb/>
<pb n="21b"/>
　<hi>樹立也無易當立之子</hi>無以妾爲妻<hi>時桓公功徳既盛諸侯咸從故不用盟但告誓而已</hi>
　<hi>穀梁傳</hi>陽榖之㑹桓公委端搢笏而朝諸侯<hi>委委貌之冠也端𤣥</hi>
　<hi>端之服搢插也笏以記事者也</hi>諸侯皆諭乎桓公之志<lb/>
　　按左氏謀伐楚也自北杏之會至是二十餘年諸<lb/>
　　侯從齊然必待江黄再㑹而謀始定何也荆楚盛<lb/>
　　彊憑恃險固雖合諸侯之師未易罙入其阻而制<lb/>
　　其死命惟披其肘腋附從之國使之内附然後諸<lb/>
　　侯聲罪致討楚不能無内顧之憂所以陘亭之師<lb/>
<pb n="22a"/>
　　甫至而遽受<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>也桓公欲蓄諸侯之力故江黄二<lb/>
　　會皆就近而與宋公主之先儒乃謂大會而末言<lb/>
　　鑿矣<lb/>
冬公子友如齊涖盟<hi>公子友榖梁作公子季友涖公羊穀梁作莅</hi>
　<hi>左傳</hi>齊侯爲陽榖之㑹來尋<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>冬公子友如齊涖<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
　<hi>公羊傳</hi>莅<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>者何徃盟乎彼也其言來盟者何來盟于<lb/>
　我也<lb/>
　<hi>榖梁傳</hi>莅者位也<hi>約誓素定今但徃其位而盟</hi>其不日前定也不言<lb/>
<pb n="22b"/>
　及者以國與之也不言其人亦以國與之也<hi>謂舉國爲主此</hi>
　<hi>内外通例故重見華孫来盟孫良父來盟及荀庚盟之下</hi>
　　涖臨也受命而徃涖非大夫之專盟也陽穀之㑹<lb/>
　　魯君未與故齊侯使人來尋盟而季友徃涖以聽<lb/>
　　伐楚之期而受命焉經書涖<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>者四惟此盟佐齊<lb/>
　　謀楚有輔霸之善非他<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>比矣<lb/>
楚人伐鄭<lb/>
　<hi>左傳</hi>楚人伐鄭鄭伯欲成孔叔不可<hi>孔叔鄭大夫</hi>曰齊方勤<lb/>
<pb n="23a"/>
　我棄德不祥<lb/>
　　楚自莊十六年以來五加兵於鄭矣齊桓不救而<lb/>
　　孔叔猶有勤我之言盖知檉貫陽榖之㑹皆為伐<lb/>
　　楚救鄭計也<lb/>
　<hi>附錄左傳</hi>齊侯與蔡姬乗舟于囿蕩公<hi>蔡姬齊侯夫人蕩摇也</hi>公懼<lb/>
　變色禁之不可公怒歸之未絶之也蔡人嫁之<hi>為明年齊</hi>
　<hi>侵蔡𫝊</hi>
四年春王正月公㑹齊侯宋公陳侯衛侯鄭伯許男曹<lb/>
<pb n="23b"/>
伯侵蔡蔡潰遂伐楚次于陘<hi>陘杜注楚地穎川召陵縣南有陘亭今屬河南郾城</hi>
　<hi>縣</hi>
　<hi>左傳</hi>四年春齊侯以諸侯之師侵蔡蔡潰遂伐楚楚子<lb/>
　使與師言曰君處北海寡人處南海唯是風馬牛不<lb/>
　相及也<hi>馬牛風逸盖末界之㣲事以喻齊楚逺不相干也</hi>不虞君之渉吾地<lb/>
　也何故管仲對曰昔召康公命我先君太公曰<hi>召康公周</hi>
　<hi>太保召公奭太公吕望</hi>五侯九伯女實征之以夾輔周室賜我<lb/>
　先君履<hi>履所踐履之界</hi>東至于海西至于河南至于穆陵北<lb/>
<pb n="24a"/>
　至于無棣<hi>穆陵杜注齊地今山東臨胊縣東南有穆陵關在大峴山上無棣杜注齊地㐲琛齊</hi>
　<hi>地記無棣在渤海髙城縣今直隸鹽山縣即古無棣也縣南有無棣溝</hi>爾貢包茅不入王<lb/>
　祭不共無以縮酒<hi>包裹束也茅菁茅也束茅而灌之以酒為縮酒</hi>寡人是徴<lb/>
　昭王南征而不復<hi>昭王成王之孫南廵守渉漢船壞而溺</hi>寡人是問對<lb/>
　曰貢之不入寡君之罪也敢不共給昭王之不復君其<lb/>
　問諸水濵師進次于陘<hi>楚不服罪故復進師</hi>
　<hi>公羊傳</hi>潰者何下叛上也國曰潰邑曰叛　其言次扵陘<lb/>
　何有俟也孰俟俟屈完也<lb/>
<pb n="24b"/>
　<hi>榖梁傳</hi>潰之爲言上下不相得也侵淺事也侵蔡而蔡<lb/>
　潰以桓公爲知所侵也不土其地不分其民明正也<lb/>
　　遂繼事也次止也<lb/>
　　前此數㑹皆謀伐楚而兵先加于蔡盖以楚𫝑方<lb/>
　　張稱兵遠伐楚人夙備以逸待勞未可以得志蔡<lb/>
　　近于楚帥八國之師以震之其橈敗可必也俟蔡<lb/>
　　既潰而後移師以向楚出其不意俾倉卒不暇為<lb/>
　　謀而又先之以文告整兵次陘示齊無必戰之心<lb/>
<pb n="25a"/>
　楚有可從之道是以不戰而受盟也然陘亭之師實<lb/>
　不足以懾楚故既盟之後滅弦伐黄陵暴如故但不<lb/>
　敢復逞志於陳鄭耳<lb/>
夏許男新臣卒<lb/>
　<hi>榖梁傳</hi>諸侯死于國不地死于外地死於師何爲不地<lb/>
　内桓師也<hi>齊桓威德洽著諸侯安之雖卒于外與在國同</hi>
　　諸侯卒于外在師則稱師在㑹則稱㑹而許男<lb/>
　　但書卒者此去師與㑹而復歸其國之騐也盖召<lb/>
<pb n="25b"/>
　　陵地在潁川故遇疾而歸遂卒於其國耳傳乃謂<lb/>
　　實卒于師而不書易事之實以爲襃貶春秋無是<lb/>
　　法也<lb/>
楚屈完來盟于師盟于召陵<hi>召陵杜注潁川縣也今河南郾城縣東有召陵故城</hi>
　<hi>左傳</hi>夏楚子使屈完如師<hi>屈完楚大夫如陘之師觀强弱</hi>師退次于召陵<lb/>
　<hi>完請盟故</hi>齊侯陳諸侯之師與屈完乗而觀之<hi>乗共載</hi>齊侯曰豈<lb/>
　不榖是爲先君之好是繼與不榖同好如何<hi>不榖諸侯謙稱</hi>對曰君<lb/>
　惠徼福扵敝邑之社稷辱收寡君寡君之願也齊侯曰以此<lb/>
<pb n="26a"/>
　衆戰誰能禦之以此攻城何城不克對曰君若以徳<lb/>
　綏諸侯誰敢不服君若以力楚國方城以爲城漢水<lb/>
　以爲池<hi>方城杜注山在南陽葉縣南言其險固以當城池</hi>雖衆無所用之屈<lb/>
　完及諸侯盟<lb/>
　<hi>公羊傳</hi>屈完者何楚大夫也何以不稱使尊屈完也曷<lb/>
　爲尊屈完以當桓公也其言盟于師盟于召陵何師<lb/>
　在召陵也師在召陵則曷為再言盟喜服楚也何言<lb/>
　乎喜服楚楚有王者則後服無王者則先叛夷狄也而<lb/>
<pb n="26b"/>
　　亟病中國南夷與北狄交<hi>南夷謂楚滅鄧榖伐蔡鄭北狄謂狄滅邢衛至于温</hi>
　　中國不絶若綫桓公救中國而攘夷狄卒帖荆<hi>帖服也</hi>
　　以此爲王者之事也其言来何與桓為主也前此者<lb/>
　　有事矣後此者有事矣則曷爲獨于此焉與桓公爲主<lb/>
　　序績也<hi>序次也績功也桓公之功績莫大于服是</hi>
　　<hi>榖梁傳</hi>楚無大夫<hi>無命卿也</hi>其曰屈完何也以其来㑹桓成<lb/>
　　之爲大夫也其不言使權在屈完也則是正乎曰非<lb/>
　　正也<hi>臣無自專之道</hi>以其來㑹諸侯重之也來者何内桓師<lb/>
<pb n="27a"/>
　也<hi>來者内辭也内桓師故言來</hi>于師前定也于召陵得志乎桓公<lb/>
　也得志者不得志也<hi>屈完來盟桓公退于召陵是屈完得其本志而桓公服楚之志</hi>
　<hi>猶未大遂</hi>以桓公得志爲僅矣屈完曰大國之以兵向楚<lb/>
　何也桓公曰昭王南征不反菁茅之貢不至故周室<lb/>
　不祭屈完曰菁茅之貢不至則諾昭王南征不反我<lb/>
　將問諸江<lb/>
　　屈完書名氏蓋齊桓心畏楚彊因完受<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>有辭以<lb/>
　　退故假以為名也完不稱使以楚使如師本以觀<lb/>
<pb n="27b"/>
　　齊之彊弱未嘗有必<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>之意而其權在完也盟于<lb/>
　　召陵者退師召陵而後與之盟欲以禮柔楚也或曰<lb/>
　　前書屈完来<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>後書盟于召陵而不列序諸侯與<lb/>
　　楚大夫爲桓公諱也<lb/>
齊人執陳轅濤塗<hi>轅公羊榖梁作袁</hi>
　<hi>左傳</hi>陳轅濤塗謂鄭申侯曰<hi>轅濤塗陳大夫申侯鄭大夫</hi>師出于陳<lb/>
　鄭之間國必甚病<hi>當有供給之費故</hi>若出於東方觀兵于東<lb/>
　夷循海而歸其可也申侯曰善濤塗以告齊侯許之<lb/>
<pb n="28a"/>
　申侯見曰師老矣若出于東方而遇敵懼不可用也<lb/>
　若出于陳鄭之間共其資糧屝屨<hi>屝草屨</hi>其可也齊侯<lb/>
　說與之虎牢<hi>虎牢鄭邑</hi>執轅濤塗<lb/>
　<hi>公羊傳</hi>濤塗之罪何辟軍之道也其辟軍之道奈何濤<lb/>
　塗謂桓公曰君既服南夷矣何不還師濵海而東服<lb/>
　東夷且歸桓公曰諾于是還師濵海而東大䧟于沛<lb/>
　澤之中<hi>草棘曰沛漸洳曰澤</hi>顧而執濤塗執者曷爲或稱侯或<lb/>
　稱人稱侯而執者伯討也稱人而執者非伯討也此<lb/>
<pb n="28b"/>
　執有罪何以不得爲伯討古者周公東征則西國怨<lb/>
　西征則東國怨桓公假途于陳而伐楚則陳人不欲<lb/>
　其反由己者師不正故也不修其師而執濤塗古人<lb/>
　之討則不然也<lb/>
　<hi>榖梁傳</hi>齊人者齊侯也其人之何也于是哆然外齊侯<lb/>
　也不正其踰國而執也<lb/>
　　轅濤塗陳大夫恐齊師歸取道于陳沮之使其東<lb/>
　　行致誤軍道固可罪矣然齊桓不能反求諸己思<lb/>
<pb n="29a"/>
　　陳人所以厭苦之故増修其徳而遽執濤塗以逞<lb/>
　　其忿不特桓德之衰而管仲之器小亦於是乎見<lb/>
　　矣<lb/>
秋及江人黄人伐陳<lb/>
　<hi>左傳</hi>秋伐陳討不忠也<lb/>
　<hi>穀梁傳</hi>不言其人及之者何内師也<lb/>
　　齊人旣執濤塗憤猶未平以江黄近陳故使魯及<lb/>
　　二國伐之觀此則伐楚之師江黄不㑹盖用之以<lb/>
<pb n="29b"/>
　　爲犄角之𫝑明矣或謂書及者䝉上齊人之文蓋<lb/>
　　齊及之也然考經所書他國再有事必書遂此不<lb/>
　　言遂實魯及之爾<lb/>
八月公至自伐楚<lb/>
　<hi>公羊傳</hi>楚已服矣何以致伐楚叛<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>也<lb/>
　<hi>穀梁傳</hi>有二事偶則以後事致後事小則以先事致其<lb/>
　以伐楚致大伐楚也<lb/>
　　兩事書至或原其志而至之或舉其重而至之此<lb/>
<pb n="30a"/>
　　侵蔡伐楚不致侵者以伐楚事重䇿勲于廟故因<lb/>
　　其實而志之也<lb/>
葬許穆公<hi>穆公羊作繆</hi>
　<hi>左傳</hi>許穆公卒于師葬之以侯禮也凡諸侯薨于朝㑹<lb/>
　加一等<hi>諸侯命有三等公為上等侯伯爲中等子男為下等</hi>死王事加二等于<lb/>
　是有以衮斂<hi>衮衣公服也謂加二等</hi>
冬十有二月公孫兹帥師會齊人宋人衛人鄭人許人<lb/>
曹人侵陳<hi>兹公羊作慈後同覇國大夫㑹諸侯大夫侵與國自此始</hi>
<pb n="30b"/>
　<hi>左傳</hi>冬叔孫戴伯帥師會諸侯之師侵陳陳成歸轅濤<lb/>
　塗<hi>戴伯即公孫兹叔牙子戴謚也</hi>
　　濤塗既執復帥江黄以伐之合七國之大夫以侵<lb/>
　　之修怨爲已甚矣伐楚之師陳實與焉其臣一謀<lb/>
　　之不協而陵暴之若此扵楚則責之略而待之恭<lb/>
　　扵陳則怒之深而報之過此仲尼之徒所以羞稱<lb/>
　　五伯也<lb/>
　<hi>附錄左傳</hi>初晋獻公欲以驪姬為夫人卜之不吉筮之吉<lb/>
<pb n="31a"/>
　　公曰從筮卜人曰筮短龜長<hi>物生而後有象象而後有滋滋而後有數龜象</hi>
　　<hi>筮數故象長數短</hi>不如從長且其繇曰專之渝攘公之羭<hi>繇卜</hi>
　　<hi>兆辭渝變也攘除也羭美也言變乃除公之美</hi>一薫一蕕十年尚猶有臭<hi>薫香</hi>
　　<hi>草蕕臭草十年有臭言善易消惡難除</hi>必不可弗聽立之生奚齊其娣<lb/>
　　生卓子及將立奚齊既與中大夫成謀姬謂太子曰<lb/>
　　君夢齊姜必速祭之<hi>齊姜太子母言求食</hi>太子祭于曲沃歸胙<lb/>
　　于公公田姬寘諸宫六日公至毒而獻之<hi>毒酒經宿輒敗而經</hi>
　　<hi>六日明公之惑</hi>公祭之地地墳<hi>墳起也</hi>與犬犬斃與小臣小臣<lb/>
<pb n="31b"/>
　　亦斃姬泣曰賊由太子太子奔新城<hi>新城曲沃</hi>公殺其傅<lb/>
　　杜原欵或謂太子子辭君必辯焉<hi>以六日之狀自理</hi>太子曰<lb/>
　　君非姬氏居不安食不飽我辭姬必有罪君老矣吾<lb/>
　　又不樂曰子其行乎太子曰君實不察其罪被此名<lb/>
　　也以出人誰納我十二月戊申縊于新城姬遂譖二<lb/>
　　公子曰皆知之重耳奔蒲夷吾奔屈<lb/>
　<lb/>
日講春秋解義卷十五<lb/>
</p>
<p>
</p>
  </div>
</body>
</text>
</TEI>
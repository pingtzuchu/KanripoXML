<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷六<lb/>
　　桓公<lb/>
　四年春正月公狩于郎<hi>此書蒐狩之始</hi>
　　<hi>左傳</hi>四年春正月公狩于郎書時禮也<lb/>
　　<hi>公羊傳</hi>狩者何田狩也<hi>田者蒐狩/之總名</hi>春曰苗秋曰蒐<hi>蒐簡擇也</hi>
　　<hi>舍小取大</hi>冬曰狩常事不書此何以書譏何譏爾遠也<hi>以其</hi>
　　<hi>地逺</hi>諸侯曷爲必田狩一曰乾豆<hi>上殺乾之以爲豆實可以祭祀</hi>二曰<lb/>
<pb n="1b"/>
　　賓客<hi>次殺以供賓客</hi>三曰充君之庖<hi>下殺備君庖廚之用</hi>
　　<hi>穀梁傳</hi>四時之田皆爲宗廟之事也春曰田<hi>取獸于田</hi>夏曰<lb/>
　　苗秋曰蒐冬曰狩四時之田用三焉惟其所先得一<lb/>
　　爲乾豆二爲賓客三爲充君之庖<lb/>
　　　戎祀國之大事蒐苗獮狩皆所以講祀事也然先<lb/>
　　　王四時之田皆於農隙以講事有常時矣諸侯田<lb/>
　　　狩不過郊皆擇山林翳密之地有常所矣有常時<lb/>
　　　有常所則民不以爲累物不以爲害周之正月夏<lb/>
<pb n="2a"/>
　　之仲冬於時爲宜狩但魯狩大野乃常所也今不<lb/>
　　於大野而遠至郎地則非常所矣故書以示譏<lb/>
夏天王使宰渠伯糾來聘<lb/>
　<hi>左傳</hi>夏周宰渠伯糾來聘父在故名<lb/>
　<hi>公羊傳</hi>宰渠伯糾者何天子之大夫也其稱宰渠伯糾<lb/>
　何下大夫也<lb/>
　　宰冢宰也渠氏伯爵糾其名也桓弟弑兄臣弑君<lb/>
　　不類見不請命天王不能討而反使冢宰下聘天<lb/>
<pb n="2b"/>
　　理滅人道亡矣王朝公卿書爵大夫書字上士中<lb/>
　　士書名下士書人糾位六卿之長降而書名罪失<lb/>
　　職也操刑賞之柄以馭下者王也論刑賞之法以<lb/>
　　詔王者宰也乃爲亂首承命以聘弑君之賊乎於<lb/>
　　來聘名宰而天王從其常稱示王當奉天命彰天<lb/>
　　討也於錫命王不稱天而榮叔無譏焉其義蓋互<lb/>
　　相備糾書官又書爵任愈重則責愈大而恥愈深<lb/>
　　也<lb/>
<pb n="3a"/>
　<hi>附錄左傳</hi>秋秦師侵芮敗焉小之也<hi>秦國今陜西清水縣有故秦城</hi>　冬<lb/>
　王師秦師圍魏執芮伯以歸<lb/>
五年春正月甲戌己丑陳侯鮑卒<lb/>
　<hi>左傳</hi>五年春正月甲戌己丑陳侯鮑卒再赴也于是陳<lb/>
　亂文公子佗殺太子免而代之<hi>佗桓公弟五父也稱文公子明非桓公母</hi>
　<hi>弟也免桓公太子</hi>公疾病而亂作國人分散故再赴<lb/>
　<hi>公羊傳</hi>曷爲以二日卒之怴也<hi>怴者狂也齊人語</hi>甲戌之日亡<lb/>
　己丑之日死而得君子疑焉故以二日卒之也<hi>二日卒之</hi>
<pb n="3b"/>
　<hi>者闕疑</hi>
　<hi>榖梁傳</hi>鮑卒何爲以二日卒之春秋之義信以傳信疑<lb/>
　以傳疑<hi>明實錄也</hi>陳侯以甲戌之日岀己丑之日得不知<lb/>
　死之日故舉二日以包也<hi>言陳侯避病以甲戌日出己丑之日得之不知其死</hi>
　<hi>之日故舉二日以包之</hi>
　　陳侯鮑曷爲以二日卒按左氏公疾病而亂作則<lb/>
　　甲戌之下當有陳佗作亂之事而史闕之耳疑以<lb/>
　　傳疑聖人之慎也<lb/>
<pb n="4a"/>
夏齊侯鄭伯如紀<lb/>
　<hi>左傳</hi>夏齊侯鄭伯朝于紀欲以襲之紀人知之<lb/>
　<hi>公羊傳</hi>外相如不書此何以書離不言㑹也<hi>時紀不與㑹故畧言</hi>
　<hi>也</hi>
　　外相朝曰如春秋之世小役大弱役彊雖敵體之<lb/>
　　國不相朝也今以齊鄭之彊大相率而朝小弱之<lb/>
　　紀蓋實襲之幸紀人覺其詐而不得逞耳此外相<lb/>
　　如爾何以書紀人主魯故來告而魯史書之孔子<lb/>
<pb n="4b"/>
　　存而不削以著齊人滅紀之罪明紀侯去國之由<lb/>
　　劉敞所謂聖人誅意之效是也紀近於齊許近於<lb/>
　　鄭齊欲得紀與鄭謀之而卒得紀鄭欲得許與齊<lb/>
　　謀之而卒得許王綱解紐彊大横行相要以利相<lb/>
　　傾以勢相尚以詐相助以惡而弱小無所逃其禍<lb/>
　　此春秋於紀侯之去弦子之奔所以無多責也<lb/>
天王使仍叔之子來聘<hi>仍穀梁作任</hi>
　　<hi>左傳</hi>仍叔之子弱也<hi>譏使童子出聘</hi>
<pb n="5a"/>
　<hi>公羊傳</hi>仍叔之子者何天子之大夫也其稱仍叔之子<lb/>
　何譏何譏爾譏父老子代從政也<lb/>
　<hi>穀梁傳</hi>任叔之子者錄父以使子也<hi>錄父使子者謂不氏名其人稱父言</hi>
　<hi>子也</hi>故微其君臣而著其父子不正父在子代仕之辭<lb/>
　也<lb/>
　　古者官有世祿但使之食租衣稅而不畀以政事<lb/>
　　先王所以優恤功臣而防其敝者至矣周衰官人<lb/>
　　以世而大臣固位賴寵惟恐失之欲及其尚存而<lb/>
<pb n="5b"/>
　　見子孫之進用故未有職司者或承王命而有事<lb/>
　　於諸侯春秋書武氏子仍叔之子云者戒後世人<lb/>
　　主狥大臣私意用其子弟而任之不以其賢使之<lb/>
　　不以其能也<lb/>
葬陳桓公<lb/>
　　不書月史失之也蓋陳佗簒立而葬之<lb/>
城祝丘<hi>祝丘杜注魯地漢即丘縣孟康曰春秋時之祝丘也今山東沂州東南有即丘城</hi>
　　祝丘齊魯兩境上邑也齊將襲紀公欲助紀而畏<lb/>
<pb n="6a"/>
　　齊故城此以備之書譏不時也<lb/>
秋蔡人衞人陳人從王伐鄭<lb/>
　<hi>左傳</hi>王奪鄭伯政鄭伯不朝秋王以諸侯伐鄭鄭伯禦<lb/>
　之王爲中軍虢公林父將右軍<hi>虢公林父王卿士</hi>蔡人衞人<lb/>
　屬焉周公黑肩將左軍<hi>黑肩周桓公也</hi>陳人屬焉鄭子元請<lb/>
　爲左拒<hi>子元鄭公子拒方陳也</hi>以當蔡人衞人爲右拒以當陳<lb/>
　人曰陳亂民莫有鬭心若先犯之必奔王卒顧之必<lb/>
　亂蔡衞不枝固將先奔既而萃于王卒可以集事<hi>萃聚</hi>
<pb n="6b"/>
　<hi>也集成也</hi>從之曼伯爲右拒<hi>曼伯檀伯</hi>祭仲足爲左拒原繁高<lb/>
　渠彌以中軍奉公<hi>二人鄭臣</hi>爲魚麗之陳先偏後伍伍承<lb/>
　彌縫<hi>司馬法車戰二十五乘爲偏以車居前以伍次之承偏之隙而彌縫闕漏也五人爲伍此蓋魚</hi>
　<hi>麗陳法</hi>戰于繻葛<hi>繻葛杜注鄭地或云即長葛也</hi>命二拒曰旝動而鼓<lb/>
　<hi>旝旃也通帛爲之蓋今大將之麾也執以爲號令</hi>蔡衞陳皆奔王卒亂鄭師<lb/>
　合以攻之王卒大敗祝耼射王中肩王亦能軍<hi>祝耼鄭臣</hi>
　<hi>王雖傷猶殿而不奔故言能軍</hi>祝耼請從之公曰君子不欲多上人<lb/>
　况敢陵天子乎茍自救也社稷無隕多矣夜鄭伯使<lb/>
<pb n="7a"/>
　祭足勞王且問左右<lb/>
　<hi>公羊傳</hi>其言從王伐鄭何從王正也<lb/>
　<hi>穀梁傳</hi>舉從者之辭也<hi>謂若王不親伐直舉三國從王命之辭也</hi>其舉從者<lb/>
　之辭何也爲天王諱伐鄭也<hi>諱自伐鄭</hi>鄭同姓之國也在<lb/>
　乎冀州于是不服爲天子病矣<hi>冀州者天下之中州自唐虞及夏殷皆都</hi>
　<hi>焉則冀州是天子之常居後王雖不都冀州亦得以冀州言之鄭近王畿故云在乎冀州言親近猶不能</hi>
　<hi>服則疏逺者可知</hi>
　　王不稱天非天討也不書敗示諸侯不可敵王也<lb/>
<pb n="7b"/>
　　鄭伯不朝固爲有罪然其罰至貶爵削地而止耳<lb/>
　　魯桓弑君而自立宋督弑君而得政天討不加乃<lb/>
　　親帥與鄭私憾之三國以伐之而陳佗簒弑之賊<lb/>
　　亦許以師從用此爲鄭所窺乘其瑕釁以敗王師<lb/>
　　而自是王命遂不行於天下春秋明治亂得失之<lb/>
　　原故王不稱天以正其夲三國書從以著人臣之<lb/>
　　義伐不書敗以存共主之體而鄭抗王師之罪亦<lb/>
　　不可掩輕重之權衡君臣之名分莫不畢見凡此<lb/>
<pb n="8a"/>
　　皆裁自聖心非國史所能與也<lb/>
大雩<hi>此書雩之始</hi>
　<hi>左傳</hi>秋大雩書不時也凡祀啓蟄而郊<hi>啓蟄夏正建寅之月祀天南郊</hi>
　龍見而雩<hi>龍見建巳之月蒼龍之宿昏見東方萬物始盛待雨而大故祭天爲百穀祈膏雨</hi>
　始殺而嘗<hi>建酉之月隂氣始殺嘉穀始熟故薦嘗於宗廟</hi>閉蟄而烝<hi>建亥之月昆蟲</hi>
　<hi>閉藏萬物皆成可薦者衆故烝祭宗廟</hi>過則書<hi>祭必當卜卜有吉否不吉則改卜次旬卜不過</hi>
　<hi>三故限以一月過渉次月之節則書之以譏其慢</hi>
　<hi>公羊傳</hi>大雩者何旱祭也<hi>雩旱請雨祭名</hi>然則何以不言旱言<lb/>
<pb n="8b"/>
　雩則旱見言旱則雩不見何以書記災也<lb/>
　　大雩雩于上帝用盛樂也諸侯雩于境内之山川<lb/>
　　而配以上公禮也大雩則僭天子之禮矣然魯僭<lb/>
　　郊禘大雩舊矣欲悉書於策則不勝書故雩祭則<lb/>
　　因旱以書而特謂之大郊禘亦各因事而書以見<lb/>
　　其非義蓋分所不屬則氣不能相感此先王制禮<lb/>
　　之精義按以春秋所書而可見者也<lb/>
螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
<pb n="9a"/>
　<hi>公羊傳</hi>何以書記災也<lb/>
　<hi>榖梁傳</hi>螽蟲災也甚則月不甚則時<lb/>
　　螽之爲物常因旱而生以害稼故書<lb/>
冬州公如曹<hi>州國名姜姓曹杜注曹國濟陰定陶縣今山東定陶縣西北有故城即曹國也</hi>
　<hi>左傳</hi>冬淳于公如曹度其國危遂不復<hi>淳于杜注州國所都城陽淳于</hi>
　<hi>縣也今山東安丘縣東北有淳于故城</hi>
　<hi>公羊傳</hi>外相如不書此何以書過我也<lb/>
　<hi>榖梁傳</hi>外相如不書此其書何也過我也<lb/>
<pb n="9b"/>
　　天子三公稱公王者之後稱公州稱公與祭公同<lb/>
　　蓋天子三公而食邑於州者外相如不書此何以<lb/>
　　書自曹而來魯將有其末故先錄其夲也<lb/>
六年春正月實來<lb/>
　<hi>左傳</hi>六年春自曹來朝書曰實來不復其國也<lb/>
　<hi>公羊傳</hi>實來者何猶曰是人來也孰謂謂州公也曷爲<lb/>
　謂之實來慢之也曷爲慢之化我也<hi>行過國竟而無禮于人謂之化</hi>
　<hi>穀梁傳</hi>實來者是來也何謂是來謂州公也其謂之是<lb/>
<pb n="10a"/>
　來何也以其畫我<hi>過我也</hi>故簡言之也諸侯不以過相<lb/>
　朝也<lb/>
　　實或曰州公名或曰州公如曹而實來魯從省文<lb/>
　　也言奔則來行朝禮言朝則遂留不去故曰實來<lb/>
　　若覆書州公來則與祭伯來同而無以見不復其<lb/>
　　國之義矣<lb/>
　<hi>附錄左傳</hi>楚武王侵隨<hi>隨國名姬姓侯爵杜注義陽隨縣西魏置隨州今屬湖廣徳安府古</hi>
　<hi>城在州南</hi>使薳章求成焉<hi>薳章楚/大夫</hi>軍于瑕以待之<hi>瑕隨地</hi>隨<lb/>
<pb n="10b"/>
　人使少師董成<hi>董正也</hi>鬭伯比言于楚子曰<hi>伯比楚大夫令尹子</hi>
　<hi>文父</hi>吾不得志于漢東也<hi>漢釋例漢水出武都至江夏入江武都今陜西寧羌州江</hi>
　<hi>夏今湖廣江夏縣</hi>我則使然我張吾三軍而被吾甲兵以武<lb/>
　臨之彼則懼而協以謀我故難間也漢東之國隨爲<lb/>
　大隨張<hi>張自侈大也</hi>必棄小國小國離楚之利也少師侈<lb/>
　請羸師以張之<hi>羸弱也</hi>熊率且比曰季梁在何益<hi>熊率且比</hi>
　<hi>楚大夫季梁隨賢臣</hi>鬭伯比曰以爲後圖少師得其君<hi>言季梁之諫不</hi>
　<hi>過一見從卒當以少師爲計故云以爲後圖</hi>王毁軍而納少師少師歸請<lb/>
<pb n="11a"/>
　追楚師隨侯將許之季梁止之曰天方授楚楚之羸<lb/>
　其誘我也君何急焉臣聞小之能敵大也小道大淫<lb/>
　所謂道忠于民而信於神也上思利民忠也祝史正<lb/>
　辭信也今民餒而君逞欲祝史矯舉以祭臣不知其<lb/>
　可也公曰吾牲牷肥腯<hi>牲牛羊豕也牷純色完全也腯亦肥也</hi>粢盛豐<lb/>
　備<hi>黍稷曰粢在器曰盛</hi>何則不信對曰夫民神之主也<hi>神依于民</hi>是<lb/>
　以聖王先成民而後致力于神故奉牲以告曰博碩<lb/>
　肥腯謂民力之普存也<hi>博廣也碩大也</hi>謂其畜之碩大蕃滋<lb/>
<pb n="11b"/>
　也謂其不疾瘯蠡也謂其備腯咸有也<hi>雖告神以博碩肥腯其實</hi>
　<hi>皆當兼此四謂民力適完則六畜旣大而滋也皮毛無疥癬兼備而無有所闕</hi>奉盛以告曰<lb/>
　絜粢豐盛謂其三時不害而民和年豐也奉酒醴以<lb/>
　告曰嘉栗旨酒<hi>嘉善也栗敬也</hi>謂其上下皆有嘉德而無違<lb/>
　心也所謂馨香無讒慝也故務其三時修其五教<hi>父義</hi>
　<hi>母慈兄友弟恭子孝</hi>親其九族以致其禋祀<hi>禋絜敬也九族謂外祖父外祖母從</hi>
　<hi>母子及妻父妻母姑之子姊妹之子女子之子非己之同族皆外親有服而異族者也</hi>于是乎<lb/>
　民和而神降之福故動則有成今民各有心而鬼神<lb/>
<pb n="12a"/>
　乏主君雖獨豐其何福之有君姑修政而親兄弟之<lb/>
　國庶免于難隨侯懼而修政楚不敢伐<lb/>
夏四月公㑹紀侯于郕<hi>郕左傳公羊傳作成杜注魯地泰山鉅平縣東南今山東寧陽</hi>
　<hi>縣東北有故城社即古成城也</hi>
　<hi>左傳</hi>夏㑹于成紀來諮謀齊難也<hi>齊欲滅紀故來謀</hi>
　　五年齊鄭如紀欲以襲之而弗遂至是且將大加<lb/>
　　兵其國紀睦於魯越境而謀公徃㑹之蓋有不得<lb/>
　　已者是以春秋無譏焉<lb/>
<pb n="12b"/>
　<hi>附錄左傳</hi>北戎伐齊齊侯使乞師于鄭鄭太子忽帥師救<lb/>
　齊六月大敗戎師獲其二帥大良少良<hi>二帥名</hi>甲首三<lb/>
　百<hi>甲首被甲者首</hi>以獻于齊于是諸侯之大夫戍齊齊人饋<lb/>
　之餼<hi>生曰餼</hi>使魯爲其班後鄭<hi>班次也</hi>鄭忽以其有功也<lb/>
　怒故有郎之師<hi>郎師在十年</hi>公之未昏于齊也齊侯欲以<lb/>
　文姜妻鄭太子忽太子忽辭人問其故太子曰人各<lb/>
　有耦齊大非吾耦也詩云自求多福在我而已大國<lb/>
　何爲君子曰善自爲謀及其敗戎師也齊侯又請妻<lb/>
<pb n="13a"/>
　之<hi>欲以他女妻之</hi>固辭人問其故太子曰無事于齊吾猶不<lb/>
　敢今以君命奔齊之急而受室以歸是以師昏也民<lb/>
　其謂我何遂辭諸鄭伯<hi>假父之命以爲辭爲十一年鄭忽出奔衞傳</hi>
秋八月壬午大閲<hi>此書大閲之始</hi>
　<hi>左傳</hi>秋大閲簡車馬也<lb/>
　<hi>公羊傳</hi>大閲者何簡車徒也何以書蓋以罕書也<hi>罕希也大</hi>
　<hi>閲之禮三年一舉桓公忽忘武備過于三年是以書之</hi>
　<hi>穀梁傳</hi>大閲者何閲兵車也修教明諭<hi>修先王之教以明逹于民</hi>國<lb/>
<pb n="13b"/>
　道也<hi>治國之道</hi>平而修戎事非正也<hi>平謂不因田獵無事而修之</hi>其日<lb/>
　以爲崇武故謹而日之蓋以觀婦人也<lb/>
　　大閲者簡閲車徒而訓習之也周禮以仲冬之月<lb/>
　　大閲其法視三時爲獨詳者農隙故也周之八月<lb/>
　　乃夏正建未之月以盛夏而大閲則非其時矣昭<lb/>
　　定之間或書蒐或書大蒐凡稱大者皆僭用天子<lb/>
　　之禮也先王寓軍政於四時之田訓民禦暴其備<lb/>
　　豫也今以懼鄭忽畏齊人非時越禮而簡兵車不<lb/>
<pb n="14a"/>
　　獨厲農失政平時軍政之不修亦可見矣<lb/>
蔡人殺陳佗<lb/>
　<hi>公羊傳</hi>陳佗者何陳君也陳君則曷爲謂之陳佗絶也<lb/>
　曷爲絶之賤也其賤奈何外淫也惡乎淫淫乎蔡蔡<lb/>
　人殺之<lb/>
　<hi>穀梁傳</hi>陳佗者陳君也其曰陳佗何也匹夫行故匹夫<lb/>
　稱之也其匹夫行奈何陳侯憙獵淫獵于蔡與蔡人<lb/>
　爭禽蔡人不知其是陳君也而殺之何以知其是陳<lb/>
<pb n="14b"/>
　君也兩下相殺不道<hi>兩大夫相殺不書</hi>其不地于蔡也<lb/>
　　蔡人殺陳佗者討賊之辭也亂臣賊子或夲國之<lb/>
　　臣子或鄰國之君臣茍有一人能起而誅之則春<lb/>
　　秋以討賊之義予之矣凡簒弑而稱君者著其國<lb/>
　　之臣子不以爲賊而奉之也書陳佗則知陳之臣<lb/>
　　子夲不以佗爲君矣用此見春秋之初先王之澤<lb/>
　　未冺人心正理猶存故州吁陳佗無知皆不容於<lb/>
　　天壌焉又以知五年陳侯鮑卒甲戌以下所闕即<lb/>
<pb n="15a"/>
　　佗弑太子免事也<lb/>
九月丁卯子同生<lb/>
　<hi>左傳</hi>九月丁卯子同生以太子生之禮舉之接以太牢<lb/>
　<hi>太牢牛羊豕也以禮接夫人重嫡也</hi>卜士負之士妻食之<hi>禮世子生三日卜士負之</hi>
　<hi>射人以桑弧蓬矢射天地四方卜士之妻爲乳母</hi>公與文姜宗婦命之<hi>世子生三</hi>
　<hi>月君夫人沐浴於外寢立于阼階西鄉世婦抱子升自西階君命之乃降宗婦同宗之婦命之命名也</hi>
　公問名于申繻<hi>魯大夫</hi>對曰名有五有信有義有象有<lb/>
　假有類以名生爲信<hi>若唐叔虞魯公子友</hi>以德命爲義<hi>若文王名昌武</hi>
<pb n="15b"/>
　<hi>王名發</hi>以類命爲象<hi>若孔子首/象尼丘</hi>取于物爲假<hi>若伯魚生人有饋之</hi>
　<hi>魚因名之曰鯉</hi>取于父爲類<hi>若子同生有與父同者</hi>不以國不以官不<lb/>
　以山川不以隱疾不以畜牲不以器幣周人以諱事<lb/>
　神名終將諱之<hi>諱始于周周人以諱法敬事明神子生三月爲之立名以其終將諱之故</hi>
　<hi>須豫有所避</hi>故以國則廢名<hi>國不可易故廢名</hi>以官則廢職以山<lb/>
　川則廢主<hi>改其山川之名</hi>以畜牲則廢祀以器幣則廢禮晉<lb/>
　以僖侯廢司徒<hi>僖侯名司徒廢爲中軍</hi>宋以武公廢司空<hi>武公名司</hi>
　<hi>空廢爲司城</hi>先君獻武廢二山<hi>二山具敖也魯獻公名具武公名敖更以其鄉名山</hi>
<pb n="16a"/>
　是以大物不可以命公曰是其生也與吾同物<hi>物類也謂</hi>
　<hi>同日生</hi>命之曰同<lb/>
　<hi>公羊傳</hi>子同生者孰謂謂莊公也何言乎子同生喜有<lb/>
　正也<hi>喜國有正嗣</hi>未有言喜有正者此其言喜有正何乆<lb/>
　無正也子公羊子曰其諸以病桓與<lb/>
　<hi>穀梁傳</hi>疑故志之<hi>文姜淫于齊襄/疑非公之子</hi>時曰同乎人也<hi>時人僉曰</hi>
　<hi>齊侯之子同于他人</hi>
　　先儒皆謂嫡長始生即書於䇿此舊史之法非春<lb/>
<pb n="16b"/>
　　秋書子同生之義也文公成公皆嫡嗣何以莊之<lb/>
　　生獨書文姜禽獸行故書之以正周公之後决後<lb/>
　　世之疑而朱子按經以核其事迹謂桓三年姜氏<lb/>
　　至自齊六年子同生十八年桓公乃與姜氏同如<lb/>
　　齊則莊公誠非齊侯之子以正二傳之妄也不曰<lb/>
　　世子何也天下無生而貴者故誓於天子然後爲<lb/>
　　世子<lb/>
冬紀侯來朝<lb/>
<pb n="17a"/>
　<hi>左傳</hi>冬紀侯來朝請王命以求成于齊公告不能<hi>紀微弱不</hi>
　<hi>能自通于天子欲因公以請王命公無寵于王故告不能</hi>
　　魯桓弑君簒立天下之大惡也紀侯有齊難不能<lb/>
　　上告於天子自彊於政治和輯其民效死以守而<lb/>
　　求援於簒弑之人其能國乎<lb/>
七年春二月己亥焚咸丘<hi>咸丘杜注魯地髙平鉅野縣南有咸亭今屬山東兗州府</hi>
　<hi>公羊傳</hi>焚之者何樵之也<hi>樵薪也以樵燒之故曰樵之齊人語</hi>樵之者何<lb/>
　以火攻也何言乎以火攻疾始以火攻也咸丘者何<lb/>
<pb n="17b"/>
　邾婁之邑也曷爲不繫乎邾婁國之也曷爲國之君<lb/>
　存焉爾<lb/>
　<hi>穀梁傳</hi>其不言邾咸丘何也疾其以火攻也<lb/>
　　古者昆蟲蟄而後火田去莽翳以逐禽獸但焚一<lb/>
　　叢一聚非竭山澤而焚之也易稱王用三驅在禮<lb/>
　　天子不合圍諸侯不掩羣所以養仁心而盡物之<lb/>
　　性也周之二月夏之十二月昆蟲未出固可以用<lb/>
　　火但已過冬狩之期而未及春蒐且咸丘非狩地<lb/>
<pb n="18a"/>
　　故不言蒐狩直書曰焚以譏其盡物也<lb/>
夏穀伯綏來朝鄧侯吾離來朝<hi>穀杜注穀國在南鄉筑陽縣北今湖廣穀城縣</hi>
　<hi>治爲故筑陽城古穀城在縣北</hi>
　<hi>左傳</hi>七年春穀伯鄧侯來朝名賤之也<hi>二國以春來夏乃行朝禮故經</hi>
　<hi>書夏</hi>
　<hi>公羊傳</hi>皆何以名失地之君也其稱侯朝何貴者無後<lb/>
　待之以初也<hi>貴者無後即郊特牲古者寓公不繼世之義諸侯不臣寓公寓公死則臣其子</hi>
　<hi>不得繼父寓公之世故曰無後也待之以初言穀鄧與魯夲同貴爲諸侯當待之如初也</hi>
<pb n="18b"/>
　<hi>穀梁傳</hi>其名何也失國也失國則其以朝言之何也嘗<lb/>
　以諸侯與之接矣雖失國弗損吾異日也<hi>待之以初</hi>
　　春秋時諸侯相朝皆小國迫於鄰近之大國不得<lb/>
　　已而爲恭也榖鄧近楚而遠於魯地之相去千有<lb/>
　　餘里無緣越蔡許陳曹宿邾而來朝於魯以情事<lb/>
　　揆之必爲楚所逼失地而奔近楚之國皆不敢容<lb/>
　　故遠託於魯而魯桓以簒弑得國欲以遠國來朝<lb/>
　　爲名俾行朝禮以自侈大而震耀其臣民故舊史<lb/>
<pb n="19a"/>
　　承而書之而實則失地之君故春秋據其實而稱<lb/>
　　名也先儒以爲貶其朝桓則身爲簒弑者㑹盟侵<lb/>
　　伐皆不書名而獨於朝之者舉罰頗其類矣至謂<lb/>
　　去秋冬二時以二國朝桓逆亂天道歲功不成則<lb/>
　　穿鑿附㑹將以扶植世教而轉破碎經指義不可<lb/>
　　通使孔子果以宰糾聘桓而闕秋冬則次年仍叔<lb/>
　　之子來聘亦宜復闕果以鄧榖朝魯而闕秋冬則<lb/>
　　當於滕子來朝四國㑹稷以成宋亂先見此義聖<lb/>
<pb n="19b"/>
　　人作經不若是之疎也且幸四年七年秋冬適無<lb/>
　　事可書而闕之如有事將並闕其事耶抑書其事<lb/>
　　而獨闕二時耶義益無所處矣<lb/>
　<hi>附錄左傳</hi>夏盟向求成于鄭既而背之<hi>盟向二邑名隱十一年王以與鄭故</hi>
　<hi>求與鄭成</hi>秋鄭人齊人衞人伐盟向王遷盟向之民于郟<lb/>
　<hi>郟杜注王城今河南洛陽縣西有郟鄏陌</hi>　冬曲沃伯誘晋小子侯殺之<lb/>
　<hi>曲沃伯武公也小子侯哀侯子</hi>
八年春正月己卯烝<lb/>
<pb n="20a"/>
　<hi>公羊傳</hi>烝者何冬祭也春曰祠<hi>祠猶食也猶繼嗣也春物始生孝子思親繼嗣</hi>
　<hi>而食之故曰祠薦尚韭卵</hi>夏曰礿<hi>始熟可礿故曰/礿薦尚麥魚</hi>秋曰嘗<hi>嘗者先辭也秋</hi>
　<hi>穀成者非一黍先熟可得薦故曰嘗薦尚黍豚</hi>冬曰烝<hi>烝衆也氣盛貌冬萬物畢成所薦衆多芬</hi>
　<hi>芳備具故曰烝薦尚稻鴈</hi>常事不書此何以書譏何譏爾譏亟也<lb/>
　<hi>亟數也</hi>亟則黷<hi>渫黷也</hi>黷則不敬君子之祭也敬而不黷<lb/>
　疏則怠怠則忘士不及兹四者則冬不裘夏不葛<hi>四者</hi>
　<hi>四時祭也裘葛冬夏之羙服言士有公事不得及此四時之祭則不敢美其衣服蓋思念親之至也</hi>
　<hi>穀梁傳</hi>烝冬事也春興之志不時也<lb/>
<pb n="20b"/>
　　周人以建子爲歲首周之春正月夏之十一月也<lb/>
　　烝以中冬不失時矣常事不書此何以書經有先<lb/>
　　起事以見義者書此以見夏五月之再烝爲黷禮<lb/>
　　也穀梁以春舉冬祭爲不時則未知周雖改朔而<lb/>
　　巡狩烝享猶用夏時且尚書洛誥王在新邑烝祭<lb/>
　　歲在十有二月則用亥月烝祭亦未爲失禮也<lb/>
天王使家父來聘<hi>家父天子大夫家氏父字</hi>
　　下聘弑逆之人而無貶何也既名冢宰於其重者<lb/>
<pb n="21a"/>
　　而舉法焉餘則從同之義也蓋君相一體任之重<lb/>
　　斯責之專故歸賵仲子㑹葬成風則宰咺書名於<lb/>
　　前王不稱天於後來聘桓公錫桓公命則宰糾書<lb/>
　　名以正其始王不稱天以正其終而榮叔家父之<lb/>
　　徒無貶也此即虞書君臣相戒庶事之原皆繫於<lb/>
　　元首股肱之義<lb/>
　<hi>附錄左傳</hi>八年春滅翼<hi>曲沃滅之</hi>　隨少師有寵楚鬬伯比曰<lb/>
　可矣讎有釁不可失也<hi>無徳者寵國之釁也</hi>
<pb n="21b"/>
夏五月丁丑烝<lb/>
　<hi>公羊傳</hi>何以書譏亟也<lb/>
　<hi>穀梁傳</hi>烝冬事也春夏興之黷祀也志不敬也<lb/>
　　以季春而舉冬祭非時也建子之月既烝而建辰<lb/>
　　之月復烝必以前烝爲不備也其黷亂不經甚矣<lb/>
　<hi>附錄左傳</hi>夏楚子合諸侯于沈鹿<hi>沈鹿杜注楚地今湖廣鍾祥縣東里有鹿湖池</hi>
　<hi>即其地也</hi>黄隨不㑹<hi>黄嬴姓杜注黄國弋陽縣魏置弋陽郡于此今河南光州境弋陽城在州</hi>
　<hi>東黄城在州西</hi>使薳章讓黄<hi>讓責也</hi>楚子伐隨軍于漢淮之間<lb/>
<pb n="22a"/>
　<hi>淮漢志南陽郡平氏縣禹貢桐柏大復山在東南淮水所出平氏故城在今河南南陽府西北</hi>季梁<lb/>
　請下之<hi>下之請服也</hi>弗許而後戰所以怒我而怠冦也少<lb/>
　師謂隨侯曰必速戰不然將失楚師随侯禦之望楚<lb/>
　師<hi>遙見楚師</hi>季梁曰楚人上左君必左<hi>君楚君也</hi>無與王遇且<lb/>
　攻其右右無良焉必敗偏敗衆乃攜矣少師曰不當<lb/>
　王非敵也弗從戰于速杞<hi>速杞杜注隨地當在今湖廣應山縣境</hi>隨師<lb/>
　敗績隨侯逸<hi>逃也</hi>鬭丹獲其戎車<hi>丹楚大夫</hi>與其戎右少師<lb/>
　<hi>寵之以爲車右</hi>秋隨及楚平楚子將不許鬭伯比曰天去其<lb/>
<pb n="22b"/>
　疾矣<hi>少師見獲而死是去其疾</hi>隨未可克也乃盟而還<lb/>
秋伐邾<lb/>
　　桓自弑立恃其彊惡以陵小國小國皆畏而從之<lb/>
　　故紀郕滕杞或朝或會惟邾恃舊好而不顧至是<lb/>
　　遂伐之以是知儀父蓋知義者也隱有讓國之心<lb/>
　　則即位三月即來講好桓有簒弑之惡則定位六<lb/>
　　年尚不與通伐之而仍不至逮十五年然後與牟<lb/>
　　葛同來蓋困於力之不支耳<lb/>
<pb n="23a"/>
冬十月雨雪<lb/>
　<hi>公羊傳</hi>何以書記異也何異爾不時也<hi>周之十月夏之八月未當雨雪</hi>
　<hi>故曰不時</hi>
　　建酉之月未霜而雪書異也隂陽方中而寒氣先<lb/>
　　至此積隂侵陽之象春秋凡三書雨雪其二言大<lb/>
　　以大爲異也此不言大以非時爲異也<lb/>
　<hi>附錄左傳</hi>冬王命虢仲立晉哀侯之弟緡于晉<hi>虢仲王卿士虢公林</hi>
　<hi>父</hi>
<pb n="23b"/>
祭公來遂逆王后于紀<hi>此書遂之始</hi>
　<hi>左傳</hi>祭公來遂逆王后于紀禮也<hi>天子娶于諸侯使同姓諸侯爲之主祭公</hi>
　<hi>來受命于魯故曰禮</hi>
　<hi>公羊傳</hi>祭公者何天子之三公也<hi>祭者采也天子三公氏采稱爵</hi>何以<lb/>
　不稱使昏禮不稱主人<hi>時王者有母也</hi>遂者何生事也<hi>生猶造也</hi>
　<hi>專事之辭</hi>大夫無遂事此其言遂何成使乎我也<hi>以上來無事知</hi>
　<hi>遂成使于我</hi>其成使乎我奈何使我爲媒可則因用是徃<lb/>
　逆矣<hi>昏禮成于五先納采問名納吉納徴請期然後親迎今王使祭公來命魯爲媒即因用魯徃迎</hi>
<pb n="24a"/>
　<hi>之不復成禮疾王不重妃匹也</hi>女在其國稱女此其稱王后何王者<lb/>
　無外其辭成矣<hi>成其爲王后之辭也</hi>
　<hi>穀梁傳</hi>其不言使焉何也不正其以宗廟之大事即謀<lb/>
　于我故弗與使也<hi>時天王命祭公就魯共卜擇紀女可爲后者便逆之不復反命</hi>遂<lb/>
　繼事之辭也其曰遂逆王后故畧之也<hi>以其遂逆無禮故不書逆</hi>
　<hi>女而曰王后畧謂不以禮稱之</hi>或曰天子無外王命之則成矣<hi>四海之濱</hi>
　<hi>莫非王臣王命紀女爲后則已成王后非如諸侯入國乃稱夫人</hi>
　　大夫出疆有以二事出者有以一事出而專繼事<lb/>
<pb n="24b"/>
　　者其書皆曰遂祭公蓋受王命問期於魯并逆后<lb/>
　　于紀耳未有無王命而敢專行者獨書曰來正見<lb/>
　　非有聘問之事於魯即爲逆后來耳不稱使昏禮<lb/>
　　不稱主人也左傳莊十八年虢公晉侯鄭伯使原<lb/>
　　莊公逆王后于陳不言王使而曰虢晉鄭使蓋古<lb/>
　　禮如此先儒謂三公師傅之官坐而論道不宜逆<lb/>
　　女宜使卿徃公監之蓋據襄公十五年劉夏逆王<lb/>
　　后于齊傳稱官師從單靖公逆王后于齊而經獨<lb/>
<pb n="25a"/>
　　　書劉夏爲義蓋謂劉夏以非卿而書靖公合禮則<lb/>
　　　不書也然以傳所書原莊公單靖公證之又似三<lb/>
　　　公逆后周制固然故並存以備稽考<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷六<lb/>
</p>
<p>
</p>
  </div>
</body>
</text>
</TEI>
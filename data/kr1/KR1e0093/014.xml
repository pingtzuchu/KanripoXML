<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷十四<lb/>
　　　閔公<hi>公名啓方莊公之子史記云名開諡法在國逢難曰閔</hi>
　周<hi>恵王十六年</hi>
　鄭<hi>文公十二年</hi>
　齊<hi>桓公二十五年○管仲爲政</hi>
　宋<hi>桓公二十一年</hi>
　晉<hi>獻公十六年軍是年晉作三</hi>
<pb n="1b"/>
　衛<hi>懿公八年魯閔二年狄滅衛宋桓公立衛戴公以廬于曹戴公名申立其年卒而立文公</hi>
　蔡<hi>穆公十四年</hi>
　曹<hi>昭公元年</hi>
　滕<hi>詳見隠公元年</hi>
　陳<hi>宣公三十二年</hi>
　杞<hi>詳見隠公元年及僖公元年</hi>
　薛<hi>魯莊公三十一年薛伯卒</hi>
　莒<hi>詳見隠公元年</hi>
<pb n="2a"/>
邾<hi>文公五年</hi>
許<hi>穆公三十七年</hi>
小邾<hi>見莊公元年</hi>
楚<hi>成王十一年○令尹子文為政</hi>
秦<hi>詳見隠公元年</hi>
吳<hi>詳見隠公元年</hi>
越<hi>詳見隠公元年</hi>
<pb n="3a"/>
　欽定四庫全書<lb/>
日講春秋解義卷十四<lb/>
　　閔公<hi>名啓方史記云名開莊公之子以恵王十六年即位諡法在國逢難曰閔</hi>
　元年春王正月<lb/>
　　<hi>左傳</hi>元年春不書即位亂故也<lb/>
　　<hi>公羊傳</hi>公何以不言即位繼弑君不言即位孰繼繼子<lb/>
　　般也孰弑子般慶父也殺公子牙今將爾季子不免<lb/>
　　慶父弑君何以不誅將而不免遏惡也既而不可及<lb/>
<pb n="3b"/>
　　因獄有所歸不探其情而誅焉<hi>謂弑君之賊已有鄧扈樂遂不及探刺隠</hi>
　　<hi>情竝誅慶父</hi>親親之道也惡乎歸獄歸獄僕人鄧扈樂曷<lb/>
　　為歸獄僕人鄧扈樂莊公存之時樂曾淫于宫中子<lb/>
　　般執而鞭之莊公死慶父謂樂曰般之辱爾國人莫<lb/>
　　不知盍弑之矣使弑子般然後誅鄧扈樂而歸獄焉<lb/>
　　季子至而不變也<lb/>
　　<hi>穀梁傳</hi>繼弑君不言即位正也親之非父也<hi>子般閔公兄也</hi>尊<lb/>
　　之非君也<hi>般未踰年也</hi>繼之如君父也者受國焉爾<lb/>
<pb n="4a"/>
　　不書即位未行即位之禮也閔公甚幼豈能哀子<lb/>
　　般之弑而不行即位之禮必在國諸臣尚知大義<lb/>
　　亦幸慶父在齊猶能守禮而勿失耳記稱魯莊公<lb/>
　　之喪既葬而絰不入庫門士大夫既卒哭麻不入<lb/>
　　蓋慶父歸自齊則犯義悖禮專行無忌莫可如何<lb/>
　　矣<lb/>
齊人救郉<lb/>
　<hi>左傳</hi>狄人伐郉管敬仲言于齊侯曰<hi>敬仲管夷吾</hi>戎狄豺狼<lb/>
<pb n="4b"/>
　不可厭也諸夏親暱不可棄也<hi>暱近也</hi>宴安酖毒不可<lb/>
　懐也<hi>以宴安比之酖毒</hi>詩云豈不懐歸畏此簡書<hi>引詩小雅斷章取義</hi>
　<hi>言諸侯有事則書之于簡遣使執以告命告則須敇故畏而不歸也</hi>簡書同惡相恤之<lb/>
　謂也<hi>同恤所惡</hi>請救郉以從簡書齊人救郉<lb/>
　<hi>榖梁傳</hi>善救郉也<lb/>
　　凡書救者未有不善之也救在王室則罪諸侯救<lb/>
　　在吳楚則罪霸國救在逺國則罪四鄰救而不速<lb/>
　　救者則書所次以著其慢救而不敢救者則書所<lb/>
<pb n="5a"/>
　　至以著其怯兵者聖人所甚重至於救兵則書法<lb/>
　　如此蓋周官大司馬職大合軍以救無辜伐有罪<lb/>
　　乃先王制軍詰禁之本義也郉以冬被兵桓公以<lb/>
　　春救或謂罪其緩過矣其稱人將卑師少也<lb/>
夏六月辛酉葬我君莊公<lb/>
　<hi>左傳</hi>夏六月葬莊公亂故是以緩<hi>十一月乃葬</hi>
　<hi>穀梁傳</hi>莊公葬而後舉諡諡所以成徳也于卒事乎加<lb/>
　之矣<lb/>
<pb n="5b"/>
　　魯君之葬皆不踰五月之期惟桓公戕於齊故九<lb/>
　　月乃葬昭公客死乾侯故八月乃葬莊公之薨至<lb/>
　　是十有一月而始克葬蓋以國亂子弑嗣君幼弱<lb/>
　　故也或乃謂子般非弑誤矣<lb/>
秋八月公及齊侯盟于落姑季子来歸<hi>落公羊榖梁作洛落姑杜注齊</hi>
　<hi>地在今山東東平州平陰縣界</hi>
　<hi>左傳</hi>秋八月公及齊侯盟于落姑請復季友也<hi>閔公初立國家</hi>
　<hi>多難以季子忠賢故請霸主而復之</hi>齊侯許之使召諸陳公次于郎以<lb/>
<pb n="6a"/>
　待之季子来歸嘉之也<lb/>
　<hi>公羊傳</hi>其稱季子何賢也其言来歸何喜之也<hi>来歸則國安故</hi>
　<hi>喜之</hi>
　<hi>穀梁傳</hi>盟納季子也　其曰季子貴之也<hi>大夫稱名氏今曰子是貴</hi>
　<hi>之也</hi>其曰来歸喜之也<lb/>
　　此舊史緣魯人之情賢季友而喜其歸故稱季子<lb/>
　　孔子因而不改以季友亦實有功於國耳落姑之<lb/>
　　盟傳稱請復季友閔公甚幼必魯之世臣尚有忠<lb/>
<pb n="6b"/>
　　於謀國者隂告於齊請復季友故桓公以霸令召<lb/>
　　閔公至齊地而與之盟使復季友而公次于郎以<lb/>
　　待之命出於齊桓則慶父不敢違而友得安然而<lb/>
　　返國矣或曰齊方厚陳而友託焉陳魯舊好故陳<lb/>
　　人為請於齊亦可通<lb/>
冬齊仲孫来<lb/>
　<hi>左傳</hi>冬齊仲孫湫来省難<hi>湫仲孫名</hi>書曰仲孫亦嘉之也仲<lb/>
　孫歸曰不去慶父魯難未己<hi>時慶父亦還魯</hi>公曰若之何而<lb/>
<pb n="7a"/>
　去之對曰難不已將自斃君其待之公曰魯可取乎<lb/>
　對曰不可猶秉周禮周禮所以本也臣聞之國將亡<lb/>
　本必先顚而後枝葉從之魯不棄周禮未可動也君<lb/>
　其務寧魯難而親之親有禮因重固<hi>能重能固則當就成之</hi>閒<lb/>
　㩦貳<hi>離而相疑者則當因而閒之</hi>覆昏亂霸王之器也<hi>霸王所用故以器為</hi>
　<hi>喻</hi>
　<hi>公羊傳</hi>齊仲孫者何公子慶父也公子慶父則曷為謂<lb/>
　之齊仲孫繫之齊也曷為繫之齊外之也曷為外之<lb/>
<pb n="7b"/>
　春秋為尊者諱為親者諱為賢者諱子女子曰以春<lb/>
　秋為春秋齊無仲孫其諸吾仲孫與<lb/>
　<hi>榖梁傳</hi>其曰齊仲孫外之也其不目而曰仲孫疏之也<lb/>
　其言齊以累桓也<lb/>
　　仲孫之来齊侯使之也不稱使而曰来者非聘非<lb/>
　　盟名曰省難而實有窺伺之心則桓公之使臣不<lb/>
　　以禮而仲孫之奉命亦非義矣其不書名而曰仲<lb/>
　　孫亦因舊史之文也蓋仲孫歸有魯秉周禮君其<lb/>
<pb n="8a"/>
　　務寜魯難之言而髙子卒来盟以定魯魯人懐其<lb/>
　　徳髙其義故與髙子同不書名仲尼修經因之以<lb/>
　　著情實若以為春秋特文則季子髙子之不書名<lb/>
　　為賢而仲孫之不書名為譏義無所處矣<lb/>
　<hi>附錄左傳</hi>晉侯作二軍<hi>初曲沃武公滅翼王命以一軍為晉侯見莊十六年</hi>公將上<lb/>
　軍大子申生將下軍趙夙御戎畢萬為右<hi>為公御右也夙趙衰</hi>
　<hi>兄畢萬魏犨祖父</hi>以滅耿滅霍滅魏<hi>耿杜注平陽皮氏縣東南有耿鄉今山西河津</hi>
　<hi>縣東南有古耿城一名耿鄉城霍杜注永安縣東北有霍大山今山西霍州西有霍城古霍國也三國皆</hi>
<pb n="8b"/>
　<hi>姬姓</hi>還為大子城曲沃賜趙夙耿賜畢萬魏以為大夫<lb/>
　士蔿曰大子不得立矣分之都城而位以卿先為之<lb/>
　極又焉得立<hi>位以卿謂將下軍</hi>不如逃之無使罪至為吳大<lb/>
　伯不亦可乎<hi>大伯周大王之適子知其父欲立季歴故讓位而適吳</hi>猶有令名<lb/>
　與其及也<hi>言雖去猶有令名勝于㽞而及禍</hi>且諺曰心茍無瑕何恤<lb/>
　乎無家天若祚大子其無晉乎<hi>為晉殺申生傳</hi>卜偃曰畢萬<lb/>
　之後必大<hi>卜偃晉掌卜大夫</hi>萬盈數也魏大名也以是始賞<lb/>
　天啓之矣天子曰兆民諸侯曰萬民今名之大以從<lb/>
<pb n="9a"/>
　盈數其必有衆<hi>以魏從萬有衆象</hi>初畢萬筮仕于晉遇屯☵<lb/>
　☳<hi>震下坎上屯</hi>之比☵☷<hi>坤下坎上比屯/初九變而為比</hi>辛廖占之<hi>辛廖晉大</hi>
　<hi>夫</hi>曰吉屯固比入<hi>屯險難所以為堅固比親宻所以得入</hi>吉孰大焉其<lb/>
　必蕃昌震為土<hi>震變為坤</hi>車從馬<hi>震為車/坤為馬</hi>足居之<hi>震為足</hi>兄<lb/>
　長之<hi>震為長男</hi>母覆之<hi>坤為/母</hi>衆歸之<hi>坤為/衆</hi>六體不易<hi>初一爻變</hi>
　<hi>有此六義不可易也</hi>合而能固安而能殺公侯之卦也<hi>比合屯固坤安</hi>
　<hi>震殺故曰公侯之卦</hi>公侯之子孫必復其始<hi>萬畢公之後傳為魏之子孫衆多張</hi>
　<hi>本</hi>
<pb n="9b"/>
二年春王正月齊人遷陽<hi>陽杜注國名今山東沂水縣南有陽都城即陽國也</hi>
　　陽小國齊遷其民於國中以為附庸而幷其地蓋<lb/>
　　以戌遂而殲焉為戒也桓公逞其謀力并吞小國<lb/>
　　而不度於義理如此<lb/>
　<hi>附錄左傳</hi>二年春虢公敗犬戎于渭汭<hi>大戎西戎别在中國者渭水出隴西</hi>
　<hi>東入河水之隈曲曰汭</hi>舟之僑曰<hi>舟之僑虢大夫</hi>無徳而祿殃也殃將<lb/>
　至矣遂奔晉<lb/>
夏五月乙酉吉禘于莊公<lb/>
<pb n="10a"/>
　<hi>左傳</hi>夏吉禘于莊公速也<hi>三年喪畢致新死者之主于廟廟之逺主當遷入祧因是</hi>
　<hi>大祭以審昭穆謂之禘蓋吉祭也莊公喪制未闋時别立廟成因而吉祭故譏其速</hi>
　<hi>公羊傳</hi>其言吉何言吉者未可以吉也曷為未可以吉<lb/>
　未三年也三年矣曷為謂之未三年<hi>據莊公三十二年八月薨今閔</hi>
　<hi>公二年五月已入三年之竟</hi>三年之喪實以二十五月<hi>莊公薨至是適二十</hi>
　<hi>二月所以必二十五月者取一期再期恩倍漸三年也</hi>其言于莊公何未可以<lb/>
　稱宫廟也<hi>時閔公以莊公喪在三年中未可入大廟禘之于新宫故不稱宫廟</hi>曷為未<lb/>
　可以稱宫廟在三年之中矣吉禘于莊公何以書譏<lb/>
<pb n="10b"/>
　何譏爾譏始不三年也<lb/>
　<hi>榖梁傳</hi>吉禘者不吉者也<hi>莊公薨至此方二十二月喪未畢不可為吉</hi>喪事<lb/>
　未畢而舉吉祭故非之也<lb/>
　　禮不王不禘王者禘其祖之所自出而以其祖配<lb/>
　　之魯侯國而僣天子之祭雖用於周公之廟亦為<lb/>
　　非禮况羣公乎據經所書有事于宫廟無言某公<lb/>
　　者此獨書莊公蓋方祀於寝非宫廟也喪未三年<lb/>
　　而行吉祭一舉而犯大不義者二焉春秋之所謹<lb/>
<pb n="11a"/>
　　也時祭有禘之名乃漢儒約春秋所書以為之説<lb/>
　　而誤焉耳趙氏伯循辨之詳矣<lb/>
秋八月辛丑公薨<lb/>
　<hi>左傳</hi>初公傅奪卜齮田公不禁<hi>卜齮魯大夫公即位年八歳知愛其傅而遂成</hi>
　<hi>其意以奪齮田齮忿其傅并及公故慶父因之</hi>秋八月辛丑共仲使卜齮賊<lb/>
　公于武闈<hi>共仲即慶父宫中小門謂之闈</hi>
　<hi>公羊傳</hi>公薨何以不地隱之也何隱爾弑也孰弑之慶<lb/>
　父也殺公子牙今將爾季子不免慶父弑二君何以<lb/>
<pb n="11b"/>
　不誅將而不免遏惡也既而不可及緩追逸賊親親<lb/>
　之道也<lb/>
　<hi>穀梁傳</hi>不地故也其不書葬不以討母葬子也<hi>凡君弑賊討則</hi>
　<hi>書葬哀姜與弑被討而不書葬者不以討母葬子</hi>
　　公薨不地弑也不書葬賊未討也慶父既縊何以<lb/>
　　謂賊未討諡為共仲而立其子為卿討賊之法寜<lb/>
　　有是耶故不書葬以罪魯臣子之昧於大義也<lb/>
九月夫人姜氏孫于邾<lb/>
<pb n="12a"/>
　<hi>穀梁傳</hi>孫之為言猶孫也諱奔也<lb/>
　　夫人稱孫與聞乎故也不去姓氏罪降於文姜也<lb/>
　　齊女而奔於邾蓋身負大惡畏齊桓之討也魯桓<lb/>
　　見戕於齊經雖不書而莊公不書即位夫人孫于<lb/>
　　齊則君非正終而夫人與聞乎故可知矣閔公薨<lb/>
　　而不地夫人孫于邾慶父出奔莒則賊由慶父而<lb/>
　　夫人與聞乎故可知矣春秋之書微而顯此非其<lb/>
　　較著者與<lb/>
<pb n="12b"/>
公子慶父出奔莒<lb/>
　<hi>左傳</hi>成季以僖公適邾<hi>僖公閔公庶兄成風之子</hi>共仲奔莒乃入立<lb/>
　之以賂求共仲于莒莒人歸之及密使公子魚請<hi>密杜</hi>
　<hi>注魯地公子魚奚斯也</hi>不許哭而往共仲曰奚斯之聲也乃縊<lb/>
　閔公哀姜之娣叔姜之子也故齊人立之共仲通于<lb/>
　哀姜哀姜欲立之閔公之死也哀姜與知之故孫于<lb/>
　邾齊人取而殺之于夷以其尸歸<hi>為僖元年齊人殺哀姜𫝊夷杜注魯</hi>
　<hi>地</hi>僖公請而葬之<lb/>
<pb n="13a"/>
　<hi>榖梁傳</hi>其曰出絶之也慶父不復見矣<lb/>
　　書公子慶父出奔莒譏失賊也其縊不書何也不<lb/>
　　可以討賊之辭書又不可以自縊書故苐書其奔<lb/>
　　以罪季友之失刑莒人之黨惡耳先儒多以慶父<lb/>
　　之死比於宋萬非也宋猶醢萬魯於慶父乃加恩<lb/>
　　禮焉季友忘君父之讎而市小恵其罪大矣<lb/>
　<hi>附錄左傳</hi>成季之將生也桓公使卜楚丘之父卜之<hi>卜楚丘魯</hi>
　<hi>掌卜大夫</hi>曰男也其名曰友在公之右<hi>在右言用事</hi>閒于兩社<lb/>
<pb n="13b"/>
　為公室輔<hi>兩社周社亳社兩社之閒朝廷執政所在</hi>季氏亡則魯不昌<hi>言季</hi>
　<hi>氏之後當與魯國相存亡</hi>又筮之遇大有☲☰<hi>乾下離上大有</hi>之乾☰☰<lb/>
　<hi>乾下乾上乾大有六五變為乾</hi>曰同復于父<hi>筮者之辭也乾為君父離變為乾故曰同復于</hi>
　<hi>父</hi>敬如君所<hi>言其貴與君同</hi>及生有文在其手曰友遂以命<lb/>
　之<hi>遂以為名</hi>
冬齊髙子来盟<lb/>
　<hi>公羊傳</hi>髙子者何齊大夫也<hi>謂髙傒</hi>何以不稱使我無君<lb/>
　也<hi>時閔公弑僖公未立</hi>然則何以不名喜之也何喜爾正我也<lb/>
<pb n="14a"/>
　其正我奈何莊公死子般弑閔公弑比三君死曠年<lb/>
　無君設以齊取魯曾不興師徒以言而已矣桓公使<lb/>
　髙子將南陽之甲<hi>南陽何氏休曰齊下邑</hi>立僖公而城魯或曰<lb/>
　自鹿門至于爭門者是也或曰自爭門至于吏門者<lb/>
　是也<hi>鹿門何氏休曰魯南城東門爭門吏門亦魯城門名</hi>魯人至今以為羙談<lb/>
　曰猶望髙子也<lb/>
　<hi>穀梁傳</hi>其曰来喜之也其曰髙子貴之也盟立僖公也<lb/>
　不言使何也不以齊侯使髙子也<lb/>
<pb n="14b"/>
　　魯人喜髙傒之来故史不書名以貴之不稱使者<lb/>
　　齊桓之使髙子非有討亂扶危一定不移之計而<lb/>
　　髙子能審大義定魯難以輔成君徳保其令名故<lb/>
　　不稱使以明權在髙子而著其情實也髙子仲孫<lb/>
　　皆不稱名不言使而傳以為有予奪之異者仲孫<lb/>
　　言来以見其徒来覘魯而不能弭亂髙子言来盟<lb/>
　　則扶危定傾之義著矣且仲孫来之後閔公再弑<lb/>
　　夫人孫慶父奔髙子盟之後則僖公立哀姜誅比<lb/>
<pb n="15a"/>
　　事以觀而奉使之情可見矣經書来盟而不稱使<lb/>
　　者三髙子恤鄰屈完服義獨華孫為貶蓋魯宋無<lb/>
　　事華孫私来結盟則罪也春秋屬辭之義以前後<lb/>
　　事跡考之則得其實矣<lb/>
十有二月狄入衛<lb/>
　<hi>左傳</hi>冬十二月狄人伐衛衛懿公好鶴鶴有乗軒者<hi>軒大</hi>
　<hi>夫車</hi>將戰國人受甲者皆曰使鶴鶴實有祿位余焉能<lb/>
　戰公與石祁子玦與甯莊子矢使守<hi>玦玉玦荘子甯速也</hi>曰以<lb/>
<pb n="15b"/>
　此贊國擇利而為之<hi>贊助也玦示以當决斷矢示以禦難</hi>與夫人繡衣<lb/>
　曰聽于二子<hi>繡衣取其文章順叙</hi>渠孔御戎子伯為右黄夷前<lb/>
　驅孔嬰齊殿<hi>𫝊言衛侯素失民心雖臨事而戒猶無所及</hi>及狄人戰于滎<lb/>
　澤<hi>滎澤杜注此滎澤當在河北與鄭之滎澤不同</hi>衛師敗績遂滅衛衛侯不<lb/>
　去其旗是以甚敗<hi>師之耳目在旗懿公既敗而旗不去故君臣俱盡</hi>狄人囚<lb/>
　史華龍滑與禮孔以逐衛人二人曰我大史也實掌<lb/>
　其祭不先國不可得也<hi>狄人畏鬼故恐之言當先白神</hi>乃先之至則<lb/>
　告守曰不可待也<hi>守石甯二大夫</hi>夜與國人出狄入衛遂從<lb/>
<pb n="16a"/>
　之又敗諸河<hi>衛將東走渡河狄復逐而敗之</hi>初恵公之即位也少齊<lb/>
　人使昭伯烝干宣姜<hi>昭伯恵公庶兄宣公子頑也</hi>不可强之生齊<lb/>
　子戴公文公宋桓夫人許穆夫人文公為衛之多患<lb/>
　也先適齊及敗宋桓公逆諸河<hi>迎衛敗衆</hi>宵濟衛之遺民<lb/>
　男女七百有三十人益之以共滕之民為五千人<hi>共及</hi>
　<hi>滕杜注衛别邑</hi>立戴公以廬于曹<hi>廬舎也曹杜注衛下邑孔疏云當在河東近楚丘戴</hi>
　<hi>公名申是年立即卒復立文公</hi>許穆夫人賦載馳<hi>載馳詩衛風許穆夫人痛衛之亡思</hi>
　<hi>歸唁之不可故賦此</hi>齊侯使公子無虧帥車三百乘甲士三千<lb/>
<pb n="16b"/>
　人以戌曹<hi>無虧齊桓公子武孟也</hi>歸公乘馬祭服五稱牛羊豕<lb/>
　鷄狗皆三百與門材<hi>歸遺也四馬曰乘衣單複具曰稱門材使先立門户</hi>歸夫<lb/>
　人魚軒重錦三十兩<hi>魚軒夫人車以魚皮為飾重錦錦之熟細者三十兩三十疋也</hi>
　　或問孔子删詩如牆有茨鶉之奔奔桑中諸篇何<lb/>
　　以不删先儒楊時曰此著衛為狄所滅之由也故<lb/>
　　列於定之方中之前衛之淫恣醜惡乃禍亂所從<lb/>
　　始肇於晉而成於朔其禮先亡而國從之矣不書<lb/>
　　滅者狄雖入衛而未甞據有其地衛雖舉國竄亡<lb/>
<pb n="17a"/>
　　而宗社復立也<lb/>
鄭棄其師<lb/>
　<hi>左傳</hi>鄭人惡髙克使帥師次于河上久而弗召<hi>髙克鄭大夫文</hi>
　<hi>公惡之不能逐故使帥師而不召</hi>師潰而歸髙克奔陳鄭人為之賦<lb/>
　清人<hi>清人詩鄭風刺文公退臣不以道危國亡師之夲也</hi>
　<hi>公羊傳</hi>鄭棄其師者何惡其將也鄭伯惡髙克使之將<lb/>
　逐而不納棄師之道也<lb/>
　<hi>榖梁傳</hi>惡其長也<hi>長謂髙克也</hi>兼不反其衆則是棄其師也<lb/>
<pb n="17b"/>
　　鄭風清人序言髙克之進不以禮文公退之不以<lb/>
　　義交責之也春秋書鄭棄其師而克之奔陳不書<lb/>
　　何也諸侯專制國中生殺予奪惟義所在使髙克<lb/>
　　罪不可逭請於王而誅之可也職事不共黜而退<lb/>
　　之可也姦邪不測放而逐之可也乃託為禦患使<lb/>
　　駐師境上日久衆散懼罪而自奔鄭伯之失政甚<lb/>
　　矣不書鄭伯而以國稱者當國大臣與其謀也<lb/>
　<hi>附錄左傳</hi>晉侯使大子申生伐東山皋落氏<hi>皋落氏赤狄别種在晉之</hi>
<pb n="18a"/>
　<hi>東</hi>里克諫曰<hi>里克晉大夫</hi>大子奉冡祀社稷之粢盛以朝<lb/>
　夕視君膳者也故曰冡子君行則守有守則從從曰<lb/>
　撫軍守曰監國古之制也夫帥師專行謀誓軍旅<hi>帥師</hi>
　<hi>者必專謀軍事宣號令</hi>君與國政之所圖也<hi>國政正卿</hi>非大子之事<lb/>
　也師在制命而已<hi>命將軍所制</hi>稟命則不威專命則不孝<lb/>
　故君之嗣適不可以帥師君失其官帥師不威將焉<lb/>
　用之<hi>大子統師是失其官也專命不孝是為帥必不威也</hi>且臣聞皋落氏將戰<lb/>
　君其舍之公曰寡人有子未知其誰立焉不對而退<lb/>
<pb n="18b"/>
　見大子大子曰吾其廢乎對曰告之以臨民<hi>謂居曲沃</hi>敎<lb/>
　之以軍旅<hi>謂將下軍</hi>不共是懼何故廢乎且子懼不孝無<lb/>
　懼弗得立修己而不責人則免于難大子帥師公衣<lb/>
　之偏衣<hi>偏衣左右異色其半似公服</hi>佩之金玦<hi>玦如環而不連以金為之為偏衣之</hi>
　<hi>珮飾</hi>狐突御戎先友為右<hi>狐突伯行重耳外祖父也為申生御車申生以大子將上</hi>
　<hi>軍</hi>梁餘子養御罕夷先丹木為右<hi>罕夷晉下軍卿也梁餘子養為罕夷</hi>
　<hi>御</hi>羊舌大夫為尉<hi>羊舌大夫叔向祖父也尉軍尉</hi>先友曰衣身之偏<lb/>
　<hi>偏半也</hi>握兵之要<hi>謂佩金玦將上軍</hi>在此行也子其勉之偏躬<lb/>
<pb n="19a"/>
　無慝<hi>分身之半非惡意也</hi>兵要逺災<hi>威權在己可以逺害</hi>親以無災又何<lb/>
　患焉狐突歎曰<hi>歎先友之言為不知君心</hi>時事之徴也衣身之章<lb/>
　也<hi>章貴賤</hi>佩衷之旗也<hi>旗表也所以表明其中心</hi>故敬其事則命以<lb/>
　始<hi>當命以四時之始</hi>服其身則衣之純<hi>必以純色為服</hi>用其衷則佩<lb/>
　之度<hi>衷中也佩玉者士君子常度</hi>今命以時卒閟其事也<hi>冬十二月閟盡</hi>
　<hi>之時</hi>衣之尨服逺其躬也<hi>尨雜色</hi>佩以金玦棄其衷也服<lb/>
　以逺之時以閟之尨涼冬殺金寒玦離胡可恃也雖<lb/>
　欲勉之狄可盡乎梁餘子養曰帥師者受命于廟受<lb/>
<pb n="19b"/>
　脤于社<hi>脤宜社之肉盛以脈器</hi>有常服矣<hi>軍服韋弁</hi>不獲而尨命可<lb/>
　知也死而不孝不如逃之罕夷曰尨竒無常<hi>雜色奇怪非常</hi>
　<hi>之服</hi>金玦不復雖復何為君有心矣先丹木曰是服也<lb/>
　狂夫阻之<hi>阻疑也言雖狂夫猶知有疑</hi>曰盡敵而反<hi>曰公辭</hi>敵可盡<lb/>
　乎雖盡敵猶有内讒不如違之<hi>違去也</hi>狐突欲行羊舌<lb/>
　大夫曰不可違命不孝棄事不忠雖知其寒<hi>寒薄也</hi>惡<lb/>
　不可取子其死之大子將戰狐突諫曰不可昔辛伯<lb/>
　諗周桓公云内寵竝后外寵二政嬖子配適大都耦<lb/>
<pb n="20a"/>
　　國亂之夲也周公弗從故及于難今亂夲成矣<hi>驪姬為内</hi>
　　<hi>寵二五為外寵奚齊為嬖子曲沃為大都故曰亂夲成矣</hi>立可必乎孝而安民子<lb/>
　　其圖之<hi>奉身為孝不戰為安民</hi>與其危身以速罪也　成風聞<lb/>
　　成季之繇乃事之<hi>成風莊公之妾僖公之母也繇卦兆之占辭</hi>而屬僖公<lb/>
　　焉故成季立之　僖之元年齊桓公遷郉于夷儀二<lb/>
　　年封衛于楚丘郉遷如歸衛國忘亡<hi>忘其滅亡之困</hi>　衛文<lb/>
　　公大布之衣大帛之冠<hi>衛文公名燬戴公之弟大布麤布大帛厚繒</hi>務材<lb/>
　　訓農通商恵工敬敎勸學授方<hi>方百事之宜</hi>任能元年革<lb/>
<pb n="20b"/>
　　車三十乘季年乃三百乘<hi>衛文以此年冬立季年在僖二十五年蓋招懐逃散</hi>
　　<hi>故能致十倍之衆</hi>
　<lb/>
　<lb/>
　<lb/>
　<lb/>
　<lb/>
日講春秋解義卷十四<lb/>
</p>
<p>
</p>
  </div>
</body>
</text>
</TEI>
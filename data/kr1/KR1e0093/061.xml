<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷六十一<lb/>
　　　哀公<hi>公名蔣定公之子葢夫人定姒所生諡法恭仁短折曰哀</hi>
　周<hi>敬王二十六年敬王四十一年孔子卒魯哀公十九年敬王崩子元王立此據左𫝊所載按諸本敬王崩</hi>
　　<hi>或作哀公十七年十八年或作哀公二十年未詳孰是</hi>
　鄭<hi>聲公七年聲公二十二年孔子卒</hi>
　齊<hi>景公五十四年魯哀公五年景公卒安孺子荼立是年弑悼公陽生立哀十年悼公弑子簡公壬立哀十</hi>
　　<hi>四年田常弑簡公立其弟鶩為平公而相之専其國權齊自是為田氏矣</hi>
<pb n="1b"/>
　宋<hi>景公二十三年景公三十八年孔子卒</hi>
　晉<hi>定公十八年晉霸衰微魯哀公十三年會吴于黄池吴始稱伯</hi>
　衞<hi>靈公四十一年魯哀公二年靈公卒孫出公輒立是年晉納衞太子蒯聵于戚父子爭國哀十五年蒯聵</hi>
　　<hi>入是為荘公輒出奔哀十七年荘公弑立公孫般師十二月齊伐衞立公子起執般師以歸哀十八年衞</hi>
　　<hi>逐起輒復入</hi>
　蔡<hi>昭侯二十五年魯哀公四年昭侯弑子成侯立</hi>
　曹<hi>伯陽八年魯哀公八年宋滅曹</hi>
　滕<hi>頃公十六年魯哀公四年頃公卒子隱公虞母立哀十一年隱公卒</hi>
<pb n="2a"/>
陳<hi>閔公八年魯哀公十六年楚滅陳殺閔公</hi>
杞<hi>僖公十二年魯哀公八年僖公卒子閔公維立</hi>
薛<hi>恵公三年魯哀公十年恵公卒</hi>
莒<hi>郊公</hi>
邾<hi>隱公十一年魯哀公七年魯入邾執邾子益哀八年歸吴又討邾子囚諸樓臺栫之以棘使諸大夫奉子</hi>
　<hi>革以為政哀十年邾子益來奔</hi>
許<hi>元公十年魯哀公十三年元公卒</hi>
小邾<hi>詳見昭公元年</hi>
<pb n="2b"/>
楚<hi>昭王二十二年魯哀公六年昭王卒子恵王章立哀十六年楚白公勝殺令尹子西攻恵王葉公攻白公</hi>
　<hi>白公自殺恵王復國哀十八年恵王卒</hi>
秦<hi>恵公七年魯哀公三年恵公卒子悼公立魯哀十八年悼公卒子共公立</hi>
吴<hi>夫差二年魯哀公元年入越棲越于㑹稽越行成哀十年吴誅伍員哀十四年㑹晉黄池越入吴哀二十</hi>
　<hi>年越圍吴哀二十二年越滅吴</hi>
越<hi>句踐二年魯哀公元年吴入越棲于㑹稽以行成用大夫種范蠡為政哀十四年入吴哀二十年圍吴哀</hi>
　<hi>二十一年始來聘魯哀二十二年滅吴乃以兵北渡淮與齊晉諸侯㑹于徐州周元王使人賜句踐胙為</hi>
　<hi>伯越兵横行于江淮東諸侯畢賀號稱霸王</hi>
<pb n="3a"/>
　欽定四庫全書<lb/>
日講春秋解義卷六十一<lb/>
　　哀公<hi>名蔣定公之子母定姒以敬王二十六年即位十四年西狩獲麟春秋終諡法恭仁短折曰哀</hi>
　元年春王正月公即位<lb/>
　楚子陳侯隨侯許男圍蔡<lb/>
　　<hi>左𫝊</hi>元年春楚子圍蔡報柏舉也<hi>在定/四年</hi>里而栽<hi>栽設版築為圍</hi>
　　<hi>壘周匝去蔡城一里</hi>廣丈髙倍<hi>壘厚一丈/髙二丈</hi>夫屯<hi>夫兵也壘未成故令人屯守蔡</hi>
　　晝夜九日如子西之素<hi>子西本計為壘當用九日而成</hi>蔡人男女以<lb/>
<pb n="3b"/>
　　辨<hi>辨别也男女各别係纍而出降</hi>使疆于江汝之閒而還<hi>使蔡徙都于江北汝</hi>
　　<hi>水之南欲令近楚為私屬</hi>蔡于是乎請遷于吴<hi>楚還蔡人更叛楚就吴為明年蔡遷</hi>
　　<hi>州来𫝊</hi>
　　　隨屬楚不與㑹盟至是楚人徳其免昭王於難列<lb/>
　　　於諸侯故見經許既滅復見者楚封之也楚徙蔡<lb/>
　　　於江汝之閒不書遷蔡實未遷也胡氏安國乃謂<lb/>
　　　遷蔡而書圍見楚子復讎為可恕此大失春秋之<lb/>
　　　旨入郢者吴也楚不能報吴而摟二三小國以釋<lb/>
<pb n="4a"/>
　　憾於蔡既已悖矣且楚誘殺蔡侯般而滅其國用<lb/>
　　隱太子拘蔡昭侯蔡之讎楚豈在入郢下豈蔡宜<lb/>
　　得報而楚獨不宜得報乎觀楚頻年滅頓滅胡何<lb/>
　　讎之復其志直欲蠶食小國不盡併諸侯不止耳<lb/>
　　而以復讎之説恕之誤矣<lb/>
　<hi>附録左𫝊</hi>吴王夫差敗越于夫椒報檇李也<hi>檇李役在定十四年夫椒</hi>
　<hi>杜注吴郡吴縣西南大湖中椒山通典包山一名夫椒即西洞庭山也在今江南吴縣西南</hi>遂入<lb/>
　越越子以甲楯五千保于㑹稽<hi>㑹稽杜注上㑹稽山也在㑹稽山隂縣南</hi>
<pb n="4b"/>
　<hi>水經注古防山也周禮揚州之鎮在今浙江㑹稽縣東南</hi>使大夫種因吴大宰嚭<lb/>
　以行成<hi>種越臣文種也</hi>吴子将許之伍員曰不可臣聞之樹<lb/>
　徳莫如滋去疾莫如盡昔有過澆殺斟灌以伐斟鄩<lb/>
　<hi>澆寒浞子封于過者二斟夏同姓諸侯襄四年𫝊曰澆用師滅斟灌</hi>滅夏后相<hi>夏后相啟孫后</hi>
　<hi>相失國依于二斟復為澆所滅</hi>后緍方娠逃出自竇<hi>后緍相妻</hi>歸于有仍<lb/>
　<hi>后緍有仍氏女</hi>生少康焉為仍牧正<hi>牧官/之長</hi>惎澆能戒之<hi>惎毒也戒</hi>
　<hi>備也</hi>澆使椒求之<hi>椒澆臣</hi>逃奔有虞為之庖正以除其害<lb/>
　<hi>虞舜後諸侯也杜注梁國有虞縣今故虞城在河南虞城縣南庖正掌膳羞之官賴此得不見殺也</hi>虞<lb/>
<pb n="5a"/>
　思于是妻之以二姚而邑諸綸<hi>思有虞君也虞思自以二女妻少康姚虞</hi>
　<hi>姓綸杜注虞邑今虞城縣東南有故綸城</hi>有田一成有衆一旅<hi>方十里為成五百人</hi>
　<hi>為旅</hi>能布其徳而兆其謀<hi>兆/始</hi>以收夏衆撫其官職<hi>襄四年𫝊</hi>
　<hi>曰靡自有鬲氏收二國之燼以滅浞而立少康</hi>使女艾諜澆<hi>女艾少康臣諜候也</hi>使季<lb/>
　杼誘豷<hi>豷澆弟季杼少康子后杼也</hi>遂滅過戈復禹之績<hi>過杜注澆國戈</hi>
　<hi>杜注豷國</hi>祀夏配天不失舊物今吴不如過而越大于少<lb/>
　康或将豐之不亦難乎<hi>言與越成是使越豐大必為吴難</hi>句踐能親<lb/>
　而務施施不失人親不棄勞與我同壤而世為仇讎<lb/>
<pb n="5b"/>
　于是乎克而弗取将又存之違天而長宼讎<hi>猶言天與不取</hi>
　後雖悔之不可食已<hi>食消也已止也</hi>姬之衰也日可俟也<hi>姬吴</hi>
　<hi>姓</hi>介在蠻夷而長宼讎以是求伯必不行矣弗聽退<lb/>
　而告人曰越十年生聚而十年教訓二十年之外吴<lb/>
　其為沼乎<hi>謂吴宫室廢壊當為汙池為二十二年越入吴起本</hi>三月越及吴平<lb/>
　吴入越不書吴不告慶越不告敗也<lb/>
鼷鼠食郊牛改卜牛<hi>郊牛下穀梁有角字</hi>
夏四月辛巳郊<lb/>
<pb n="6a"/>
　<hi>穀梁𫝊</hi>此該之變而道之也<hi>該備也春秋書郊終于此故于此備説郊之變變謂</hi>
　<hi>郊非其時或牲被災害</hi>于變之中又有言焉<hi>于災變之中又有可善而言者</hi>鼷<lb/>
　鼠食郊牛角改卜牛志不敬也郊牛日展觓角而知<lb/>
　傷展道盡矣<hi>展道雖盡所以備災之道不盡譏哀公不敬故致大變</hi>郊自正月<lb/>
　至于三月郊之時也夏四月郊不時也五月郊不時<lb/>
　也夏之始可以承春以秋之末承春之始葢不可矣<lb/>
　<hi>不時之中有差别夏始承春方秋之末猶為可也</hi>九月用郊用者不宜用者<lb/>
　也<hi>在成十七年</hi>郊三卜禮也<hi>三卜即𫝊末以十二月上辛卜之説</hi>四卜非禮<lb/>
<pb n="6b"/>
　也<hi>僖三十一年襄十一年皆四卜</hi>五卜强也<hi>成十年五卜</hi>卜免牲者吉則<lb/>
　免之不吉則否牛傷不言傷之者傷自牛作也故其<lb/>
　辭緩<hi>宣三年郊牛之口傷以牛自傷故辭緩</hi>全曰牲傷曰牛未牲曰牛<lb/>
　其牛一也其所以為牛者異<hi>己卜日成牲而傷之曰牛與未卜日未成牲之</hi>
　<hi>牛二者不同</hi>有變而不郊故卜免牛也已牛矣其尚卜免<lb/>
　之何也<hi>災傷不復以郊怪復卜免之</hi>禮與其亡也寧有<hi>禮與其無卜寧嘗有</hi>
　<hi>卜</hi>嘗置之上帝矣故卜而後免之不敢専也卜之不<lb/>
　吉則如之何不免安置之繫而待六月上甲始庀牲<lb/>
<pb n="7a"/>
　然後左右之<hi>庀具也待具後牲然後左右前牛惟我所用不復湏卜已有新牲故也周禮曰</hi>
　<hi>司門掌授管鍵以啓閉國門祭祀之牛繫焉然則未左右時監門者養之</hi>子之所言者牲<lb/>
　之變也而曰我一該郊之變而道之何也<hi>此弟子問穀梁子之</hi>
　<hi>詞</hi>我以六月上甲始庀牲十月上甲始繫牲十一月<lb/>
　十二月牲雖有變不道也<hi>牲有變則改卜牛以不妨郊事故不言其變</hi>待<lb/>
　正月然後言牲之變此乃所以該郊<hi>至郊時然後言其變重其妨郊</hi>
　<hi>也十二月不道自前可知也至正月然後道則二月三月亦可知也此所以該郊言其變道盡</hi>郊享<lb/>
　道也貴其時大其禮其養牲雖小不備可也<hi>享者飲食之道</hi>
<pb n="7b"/>
　<hi>牲有變則改卜牛郊日已逼庀繫之禮雖小不備合時得禮用之可也</hi>子不志三月卜<lb/>
　郊何也<hi>弟子以經不書而榖梁獨言之故復問也三月謂十二月正月二月也</hi>郊自正<lb/>
　月至于三月郊之時也<hi>有變乃志常事不書</hi>我以十二月下辛<lb/>
　卜正月上辛如不從則以正月下辛卜二月上辛如<lb/>
　不從則以二月下辛卜三月上辛如不從則不郊矣<lb/>
　<hi>意欲郊而卜不吉故曰不從郊必用上辛者取其新潔莫先也</hi>
　　定公薨未及小祥而僣行天子之郊禮釋凶服從<lb/>
　　吉則為不孝於親矧郊之祭也喪者不敢哭凶服<lb/>
<pb n="8a"/>
　　不敢入國門今在喪而蕆事則為不敬於天一舉<lb/>
　　而犯三不韙焉郊之失禮未有甚於此者也<lb/>
　<hi>附録左𫝊</hi>夏四月齊侯衞侯救邯鄲圍五鹿<hi>趙稷以邯鄲叛范中行氏</hi>
　<hi>之黨也五鹿杜注晉邑</hi>　吴之入楚也<hi>在定四年</hi>使召陳懐公懐公<lb/>
　朝國人而問焉曰欲與楚者右欲與吴者左陳人從<lb/>
　田無田從黨<hi>都邑之人無田者隨黨而立不知所與故直從所居田在西者居右在東者居</hi>
　<hi>左</hi>逢滑當公而進<hi>當公不左不右</hi>曰臣聞國之興也以福其<lb/>
　亡也以禍今吴未有福楚未有禍楚未可棄吴未可<lb/>
<pb n="8b"/>
　從而晉盟主也若以晉辭吴若何公曰國勝君亡非<lb/>
　禍而何<hi>楚為吴所勝</hi>對曰國之有是多矣何必不復小國<lb/>
　猶復况大國乎臣聞國之興也視民如傷是其福也<lb/>
　<hi>如傷恐驚動</hi>其亡也以民為土芥是其禍也楚雖無徳亦<lb/>
　不艾殺其民吴日敝于兵暴骨如莽<hi>草之生于廣野莽莽然故曰草</hi>
　<hi>莽</hi>而未見徳焉天其或者正訓楚也禍之適吴其何<lb/>
　日之有陳侯從之及夫差克越乃修先君之怨秋八<lb/>
　月吴侵陳修舊怨也<hi>𫝊言吴不修徳而修怨所以亡</hi>
<pb n="9a"/>
秋齊侯衞侯伐晉<lb/>
　<hi>左𫝊</hi>齊侯衞侯㑹于乾侯救范氏也師及齊師衞孔圉<lb/>
　鮮虞人伐晉取棘蒲<hi>魯師不書非公命也孔圉孔蒸鉏曽孫鮮虞狄帥賤故不書棘</hi>
　<hi>蒲晉地今趙州城内有棘蒲社</hi>
　　前此齊衞伐晉夷儀河内皆不書諸侯猶有所忌<lb/>
　　未成乎伐也至是晉益衰無異於列國齊衞遂連<lb/>
　　兵伐之春秋特書以著霸統之絶也王道盡而霸<lb/>
　　統復亡世變於是窮矣<lb/>
<pb n="9b"/>
　<hi>附録左𫝊</hi>吴師在陳楚大夫皆懼曰闔廬唯能用其民以<lb/>
　敗我于柏舉今聞其嗣又甚焉将若之何子西曰二<lb/>
　三子恤不相睦無患吴矣昔闔廬食不二味居不重<lb/>
　席室不崇壇<hi>平地作室不起壇也</hi>器不彤鏤<hi>彤丹也鏤刻也</hi>宫室不觀<lb/>
　<hi>觀臺榭</hi>舟車不飾衣服財用擇不取費<hi>選取堅厚不尚細靡</hi>在國<lb/>
　天有菑癘親廵其孤寡而共其乏困在軍熟食者分<lb/>
　而後敢食<hi>必湏軍士皆分熟食不敢先食分猶徧也</hi>其所嘗者卒乘與焉<lb/>
　<hi>所嘗甘珍</hi>勤恤其民而與之勞逸是以民不罷勞死知不<lb/>
<pb n="10a"/>
　曠<hi>知身死不見曠棄</hi>吾先大夫子常易之所以敗我也今聞<lb/>
　夫差次有臺榭陂池焉<hi>過再宿曰次積土為髙曰臺有木曰榭鄣澤曰陂積水曰</hi>
　<hi>池</hi>宿有妃嬙嬪御焉<hi>妃嬙貴者嬪御賤者皆内官</hi>一日之行所欲<lb/>
　必成玩好必從珍異是聚觀樂是務視民如讎而用<lb/>
　之日新夫先自敗也已安能敗我<hi>為二十二年越滅吴張本</hi>
冬仲孫何忌帥師伐邾<lb/>
　　邾之事魯至矣前年邾子来奔喪今逾年而遽伐<lb/>
　　之葢魯之彊臣利取邾田不復知有禮義也<lb/>
<pb n="10b"/>
　<hi>附録左𫝊</hi>冬十月晉趙鞅伐朝歌<hi>討范中行氏</hi>
二年春王二月季孫斯叔孫州仇仲孫何忌帥師伐邾<lb/>
取漷東田及沂西田癸巳叔孫州仇仲孫何忌及邾子<lb/>
盟于句繹<hi>書盟止此句繹杜注邾地應在今山東鄒縣境</hi>
　<hi>左𫝊</hi>二年春伐邾将伐絞<hi>絞杜注邾邑當在今滕縣境</hi>邾人愛其土<lb/>
　故賂以漷沂之田而受盟<lb/>
　<hi>榖梁𫝊</hi>取漷東田漷東未盡也及沂西田沂西未盡也<lb/>
　<hi>以其言東西則知其未盡也</hi>　三人伐而二人盟何也各盟其得<lb/>
<pb n="11a"/>
　也<hi>季孫不得田故不與盟</hi>
　　邾自昭公時愬魯於晉叔孫季孫見執今晉失霸<lb/>
　　邾子懼比来朝㑹三卿猶以為憾帥師伐取其田<lb/>
　　復盟以要之三子皆書不舉重者各将其兵政不<lb/>
　　自公出也三人伐而二人盟榖梁以為各盟其所<lb/>
　　得也莫彊於季孫何獨無得季氏志在滅邾二田<lb/>
　　不足充其欲又以昭公伐意如陽虎囚桓子皆賴<lb/>
　　叔仲之救故以田歸二家使與邾盟以示已不屑<lb/>
<pb n="11b"/>
　　與且包藏禍心欲復圖其國而未肯盟也<lb/>
夏四月丙子衞侯元卒<lb/>
　<hi>左𫝊</hi>初衞侯遊于郊子南僕<hi>子南靈公子郢</hi>公曰余無子将立<lb/>
　女<hi>蒯聵奔無太子</hi>不對他日又謂之對曰郢不足以辱社稷<lb/>
　君其改圖君夫人在堂三揖在下<hi>三揖卿大夫士也孤卿特揖大夫以</hi>
　<hi>其等旅揖士旁三揖見周禮司士</hi>君命祗辱夏衞靈公卒夫人曰命<lb/>
　公子郢為大子君命也對曰郢異于他子<hi>言用意不同</hi>且<lb/>
　君沒於吾手<hi>言公殁時已在左右</hi>若有之郢必聞之且亡人之<lb/>
<pb n="12a"/>
　子輒在<hi>輒蒯聵之子出公也靈公適孫</hi>乃立輒<lb/>
滕子來朝<hi>滕朝止此諸侯來朝亦止此</hi>
晉趙鞅帥師納衞世子蒯聵于戚<lb/>
　<hi>左𫝊</hi>六月乙酉晉趙鞅納衞大子于戚宵迷陽虎曰右<lb/>
　河而南必至焉<hi>戚在河東是時晉軍已渡河師夜行失道陽虎憶渡處在戚之北河既北</hi>
　<hi>流據水所向則東為右故欲出河右而南行也</hi>使大子絻<hi>絻始𤼵喪之服</hi>八人衰絰<lb/>
　偽自衞逆者<hi>欲為衞人逆故衰絰成服</hi>告于門哭而入遂居之<lb/>
　<hi>公羊𫝊</hi>戚者何衞之邑也曷為不言入于衞父有子子<lb/>
<pb n="12b"/>
　不得有父也<hi>明父得有子而廢之子不得有父之所有故奪其國</hi>
　<hi>榖梁𫝊</hi>納者内弗受也帥師而後納者有伐也何用弗<lb/>
　受也以輒不受也以輒不受父之命受之王父也信<lb/>
　父而辭王父則是不尊王父也其弗受以尊王父也<lb/>
　　蒯聵之出與納春秋再以世子書則知蒯聵為無<lb/>
　　辜而被此名以出故正其名而謂之世子所謂與<lb/>
　　之繼世者也書納于戚見為輒所拒而不得入於<lb/>
　　衞也程子謂縱令蒯聵得罪於父不得復立輒亦<lb/>
<pb n="13a"/>
　　不得背父而不與其國為輒計者委於所可立使<lb/>
　　不失君之社稷而身從父則義矣榖梁尊王父之<lb/>
　　説非也<lb/>
秋八月甲戌晉趙鞅帥師及鄭罕達帥師戰于鐡鄭師<lb/>
敗績<hi>鐡公羊作栗又作秩杜注鐡丘名在戚城南今直隸開州北有戚城其南為王合里即鐡丘也</hi>
　<hi>左𫝊</hi>秋八月齊人輸范氏粟鄭子姚子般送之<hi>子姚罕達子般</hi>
　<hi>駟𢎞</hi>士吉射逆之趙鞅禦之遇于戚陽虎曰吾車少以<lb/>
　兵車之斾與罕駟兵車先陳<hi>斾先驅車也以先驅車益其兵車以示衆</hi>罕<lb/>
<pb n="13b"/>
　駟自後隨而從之彼見吾貌必有懼心<hi>晉人先陳鄭人隨之不知</hi>
　<hi>其虚實見車多必懼</hi>于是乎㑹之<hi>㑹合戰</hi>必大敗之從之卜戰龜<lb/>
　焦<hi>兆不成</hi>樂丁曰<hi>樂丁晉/大夫</hi>詩曰爰始爰謀爰契我龜<hi>詩大</hi>
　<hi>雅言先人事而後卜筮</hi>謀協以故兆詢可也<hi>詢諮詢也故兆始納衞大子卜得吉</hi>
　<hi>兆言今既謀同可不湏更卜</hi>簡子誓曰范氏中行氏反易天明<hi>不事</hi>
　<hi>君也</hi>斬艾百姓欲擅晉國而滅其君寡君恃鄭而保焉<lb/>
　今鄭為不道棄君助臣二三子順天明從君命經徳<lb/>
　義除詬恥在此行也克敵者上大夫受縣下大夫受<lb/>
<pb n="14a"/>
　郡<hi>周書作雒篇千里百縣縣有四郡</hi>士田十萬<hi>十萬/畝也</hi>庶人工商遂<hi>得遂</hi>
　<hi>進仕</hi>人臣隸圉免<hi>去厮/役</hi>志父無罪君實圖之<hi>志父趙簡子之改名</hi>
　<hi>也言已事濟君當圖其賞</hi>若其有罪絞縊以戮桐棺三寸不設屬<lb/>
　辟<hi>屬辟棺之重數王棺四重君再重大夫一重</hi>素車樸馬<hi>以載柩</hi>無入于兆<lb/>
　<hi>兆葬域</hi>下卿之罰也<hi>為衆設賞自設罰所以能克敵</hi>甲戌将戰郵無恤<lb/>
　御簡子<hi>郵無恤王良也</hi>衞大子為右登鐡上望見鄭師衆大<lb/>
　子懼自投于車下子良授大子綏而乘之曰婦人也<lb/>
　<hi>言其怯</hi>簡子廵列曰畢萬匹夫也七戰皆獲有馬百乘<lb/>
<pb n="14b"/>
　死于牖下<hi>畢萬晉獻公卿也皆獲有功死于牖下言得夀終</hi>羣子勉之死不<lb/>
　在宼<hi>言有命</hi>繁羽御趙羅宋勇為右<hi>三子晉大夫</hi>羅無勇麇<lb/>
　之<hi>麇束縛也</hi>吏詰之御對曰痁作而伏<hi>痁瘧疾也</hi>衞大子禱曰<lb/>
　曾孫蒯聵敢昭告皇祖文王烈祖康叔文祖襄公<hi>蒯聵</hi>
　<hi>襄公之孫</hi>鄭勝亂從<hi>勝鄭聲公名釋/君助臣為從亂</hi>晉午在難<hi>午晉定公名</hi>不<lb/>
　能治亂使鞅討之<hi>鞅簡子名</hi>蒯聵不敢自佚備持矛焉<hi>戎右</hi>
　<hi>持矛</hi>敢告無絶筋無折骨無面傷以集大事無作三祖<lb/>
　羞大命不敢請佩玉不敢愛<hi>不敢愛故以祈禱</hi>鄭人擊簡子<lb/>
<pb n="15a"/>
　中肩斃于車中<hi>斃踣也</hi>獲其蠭旗<hi>蠭旗旗名</hi>大子救之以戈<lb/>
　鄭師北獲温大夫趙羅<hi>羅無勇故鄭師雖北猶獲羅</hi>大子復伐之<lb/>
　鄭師大敗獲齊粟千車趙孟喜曰可矣<hi>趙孟簡子</hi>傅傁曰<lb/>
　<hi>𫝊傁簡子屬也</hi>雖克鄭猶有知在憂未艾也初周人與范氏<lb/>
　田公孫尨稅焉<hi>尨范氏臣為范氏收周人所與田之稅</hi>趙氏得而獻之<lb/>
　<hi>得尨以獻簡子</hi>吏請殺之趙孟曰為其主也何罪止而與之<lb/>
　田<hi>還其所稅</hi>及鐡之戰以徒五百人有攻鄭師取蠭旗于<lb/>
　子姚之幕下獻曰請報主徳追鄭師姚般公孫林殿<lb/>
<pb n="15b"/>
　而射前列多死<hi>晉前列</hi>趙孟曰國無小既戰簡子曰吾<lb/>
　伏弢嘔血<hi>弢弓衣</hi>鼓音不衰今日我上也<hi>功為上</hi>大子曰<lb/>
　吾救主于車退敵于下我右之上也郵良曰我兩靷<lb/>
　将絶吾能止之<hi>止使不絶</hi>我御之上也駕而乘材兩靷皆<lb/>
　絶<hi>材横木明細小也𫝊言簡子不讓下自伐</hi>
　　春秋舍齊秦楚外無與晉戰者葢無能與晉敵也<lb/>
　　今以蕞爾之鄭而趙鞅帥師與戰幸而勝之其衰<lb/>
　　甚矣書及所以辨主客皆言帥師其衆敵也<lb/>
<pb n="16a"/>
冬十月葬衞靈公<lb/>
十有一月蔡遷于州来蔡殺其大夫公子駟<hi>書遷止此</hi>
　<hi>左𫝊</hi>吴洩庸如蔡納聘而稍納師師畢入衆知之<hi>洩庸吴大</hi>
　<hi>夫元年蔡請遷于吴中悔故因聘襲之</hi>蔡侯告大夫殺公子駟以說<hi>言不</hi>
　<hi>時遷者駟之為</hi>哭而遷墓<hi>将遷與先君辭故哭</hi>冬蔡遷于州来<lb/>
　　州来滅於吴蔡之徙此實吴人遷之而經以自遷<lb/>
　　為文者楚既疆蔡蔡背楚請遷於吴而中悔及其<lb/>
　　事急又委罪執政謀之不臧誰之咎也故經以自<lb/>
<pb n="16b"/>
　　遷為文而殺公子駟則書大夫而稱國見君與用<lb/>
　　事大臣擅殺之而不以其罪也<lb/>
三年春齊國夏衞石曼姑帥師圍戚<lb/>
　<hi>左𫝊</hi>三年春齊衞圍戚求援于中山<hi>中山鮮虞</hi>
　<hi>公羊𫝊</hi>齊國夏曷為與衞石曼姑帥師圍戚伯討也此<lb/>
　其為伯討奈何曼姑受命乎靈公而立輒<hi>靈公者蒯聵之父</hi>
　以曼姑之義為固可以拒之也<hi>拒之者為靈公命故</hi>輒者曷為<lb/>
　者也蒯聵之子也然則曷為不立蒯聵而立輒蒯聵<lb/>
<pb n="17a"/>
　為無道靈公逐蒯聵而立輒然則輒之義可以立乎<lb/>
　曰可其可奈何不以父命辭王父命<hi>不以蒯聵命辭靈公命</hi>以<lb/>
　王父命辭父命是父之行乎子也<hi>重本尊統之義</hi>不以家事<lb/>
　辭王事<hi>以父見廢故辭讓不立是家私事</hi>以王事辭家事是上之行<lb/>
　乎下也<lb/>
　<hi>榖梁𫝊</hi>此衞事也其先國夏何也子不圍父也不繫戚<lb/>
　于衞者子不有父也<hi>子有父者戚繫衞則為大夫屬于衞</hi>
　　主兵者衞也而齊助子圍父逆亂人倫莫甚於此<lb/>
<pb n="17b"/>
　　故惡其不義以為兵首所以深罪其黨惡而訓天<lb/>
　　下後世討亂賊之法也戚不書衞承前納衞世子<lb/>
　　蒯聵之文也其義與圍宋彭城異者彭城已披於<lb/>
　　楚故還繫之宋戚衞地而衞世子居之何用復書<lb/>
　　衞乎<lb/>
夏四月甲午地震<lb/>
五月辛夘桓宫僖宫災<lb/>
　<hi>左𫝊</hi>夏五月辛夘司鐸火<hi>司鐸/宫名</hi>火踰公宫桓僖災<hi>桓公僖公</hi>
<pb n="18a"/>
　<hi>廟</hi>救火者皆曰顧府<hi>言常人愛財</hi>南宫敬叔至命周人出<lb/>
　御書俟于宫<hi>敬叔孔子弟子南宫閲周人司周書典籍之官御書進于君者也</hi>曰庀<lb/>
　女而不在死<hi>庀具也</hi>子服景伯至命宰人出禮書<hi>景伯子服</hi>
　<hi>何也宰人冡宰之屬</hi>以待命命不共有常刑校人乘馬巾車脂<lb/>
　轄<hi>校人掌馬巾車掌車乘馬使四四相從為駕之易以脂膏轄為行之易</hi>百官官備府<lb/>
　庫慎守官人肅給<hi>國有火災恐有變難故慎為備</hi>濟濡帷幕鬱攸從<lb/>
　之<hi>濡物于水出用為濟鬰攸火氣也從之為備</hi>蒙葺公屋<hi>以濡物冒覆公室</hi>自大<lb/>
　廟始外内以悛<hi>悛次也先尊後卑以次救之</hi>助所不給有不用命<lb/>
<pb n="18b"/>
　則有常刑無赦公父文伯至命校人駕乘車<hi>備緩急</hi>季<lb/>
　桓子至御公立于象魏之外<hi>象魏門闕</hi>命救火者傷人則<lb/>
　止財可為也命蔵象魏<hi>周禮正月縣教令之法于象魏使萬民觀之故謂其書為</hi>
　<hi>象魏</hi>曰舊章不可亡也富父槐至曰無備而官辦者猶<lb/>
　拾瀋也<hi>槐富父終生之後瀋汁也言不備而責辦不可得</hi>于是乎去表之槀<lb/>
　<hi>表表火道風所向者去其槀積</hi>道還公宫<hi>開除道周匝公宫使火無相連</hi>孔子在陳<lb/>
　聞火曰其桓僖乎<hi>言桓僖親盡而廟不毁宜為天所災</hi>
　<hi>公羊𫝊</hi>此皆毁廟也其言災何復立也曷為不言其復<lb/>
<pb n="19a"/>
　立<hi>據立武宫言立</hi>春秋見者不復見也<hi>于哀公時立即于哀公時災既書災則立</hi>
　<hi>可見故得省文</hi>何以不言及<hi>據雉門/及兩觀</hi>敵也<hi>親過髙祖親踈敵等</hi>何以書<lb/>
　記災也<lb/>
　<hi>榖梁𫝊</hi>言及則祖有尊卑<hi>解經不/言及僖</hi>由我言之則一也<hi>逺祖</hi>
　<hi>恩無差降如一故不言及</hi>
　　桓僖親盡而宫存者葢季氏出於桓立於僖世専<lb/>
　　國政隆其私恩而不毁焉耳不書及二宫分明且<lb/>
　　祖無尊卑也<lb/>
<pb n="19b"/>
季孫斯叔孫州仇帥師城啓陽<hi>啓公羊作開啓陽本鄅國後屬魯杜注琅琊開</hi>
　<hi>陽縣今山東沂州北有故城</hi>
　　啟陽故鄅國昭十八年邾人襲鄅鄅子從帑于邾<lb/>
　　其地在邾東鄙近費魯既取漷東沂西田因奪而<lb/>
　　城之懼其難故以師季氏以叔孫附已故與同城<lb/>
　　而地則季氏得之<lb/>
宋樂髠帥師伐曹<lb/>
　　曹奉樂大心入蕭以叛宋方有亂故且從齊盟未<lb/>
<pb n="20a"/>
　　暇致討今聞齊景耄而無畏扵齊故修曹之怨也<lb/>
　<hi>附録左傳</hi>劉氏范氏世為婚姻<hi>劉氏周卿士范氏晋大夫</hi>萇𢎞事劉文<lb/>
　公<hi>為之屬大夫</hi>故周與范氏趙鞅以為討六月癸夘周人<lb/>
　殺萇𢎞<hi>終違天之禍</hi>
秋七月丙子季孫斯卒<lb/>
　<hi>左𫝊</hi>秋季孫有疾命正常曰無死<hi>正常桓子之寵臣欲付以後事故敕令勿</hi>
　<hi>從已死</hi>南孺子之子男也則以告而立之<hi>南孺子季桓子之妻言若</hi>
　<hi>生男告公而立之</hi>女也則肥也可<hi>肥康子</hi>季孫卒康子即位既<lb/>
<pb n="20b"/>
　葬康子在朝<hi>在公朝也</hi>南氏生男正常載以如朝告曰夫<lb/>
　子有遺言命其圉臣曰南氏生男則以告于君與大<lb/>
　夫而立之今生矣男也敢告遂奔衞康子請退<hi>退辟位也</hi>
　公使共劉視之<hi>共劉魯大夫</hi>則或殺之矣乃討之<hi>討殺者</hi>召<lb/>
　正常正常不反<hi>畏康子也</hi>
蔡人放其大夫公孫獵于吴<lb/>
　　獵盖駟之黨蔡實背楚迋吴以自啓釁而委之罪<lb/>
　　故不去其官而稱人言國亂無政衆人擅放之也<lb/>
<pb n="21a"/>
冬十月癸夘秦伯卒<lb/>
叔孫州仇仲孫何忌帥師圍邾<lb/>
　　邾子已受盟于句繹今踰年而復圍之其棄信肆<lb/>
　　虐甚矣<lb/>
　<hi>附録左𫝊</hi>冬十月晉趙鞅圍朝歌師于其南<hi>范中行所在</hi>荀寅<lb/>
　伐其郛<hi>伐其北郭圍</hi>使其徒自北門入已犯師而出<hi>使在外救</hi>
　<hi>已之徒擊趙氏圍之北門因外内攻得出</hi>癸丑奔邯鄲十一月趙鞅殺士<lb/>
　皋夷惡范氏也<lb/>
<pb n="21b"/>
四年春王二月庚戌盗殺蔡侯申<hi>二月公羊作三月殺公羊榖梁作弑</hi>
　<hi>左𫝊</hi>四年春蔡昭侯将如吴諸大夫恐其又遷也承<hi>承懲</hi>
　<hi>也盖楚言</hi>公孫翩逐而射之<hi>翩蔡大夫</hi>入于家人而卒以兩矢<lb/>
　門之<hi>翩以矢自守其門</hi>衆莫敢進文之鍇後至<hi>鍇蔡大夫</hi>曰如牆<lb/>
　而進多而殺二人<hi>竝行如牆俱進</hi>鍇執弓而先翩射之中肘<lb/>
　鍇遂殺之故逐公孫辰而殺公孫姓公孫旴<hi>旴即霍也</hi>
　<hi>公羊傳</hi>弑君賤者窮諸人此其稱盗以弑何<hi>據宋人弑其君處臼</hi>
　<hi>稱人</hi>賤乎賤者也<hi>賤于稱/人者</hi>賤乎賤者孰謂謂罪人也<hi>蔡侯</hi>
<pb n="22a"/>
　<hi>近罪人卒逢其禍故以為人君深戒</hi>
　<hi>榖梁𫝊</hi>稱盗以弑君不以上下道道也<hi>以上下道道者若衞祝吁弑其</hi>
　<hi>君完之類是直稱盗不在人倫之序</hi>内其君而外弑者不以弑道道也<lb/>
　<hi>襄七年鄭伯将㑹中國其臣欲從楚不勝其臣弑而死不使夷狄之民加乎中國之君故曰鄭伯髠原如</hi>
　<hi>㑹未見諸侯丙戌卒于操是不以弑道道也</hi>春秋有三盗微殺大夫謂之<lb/>
　盗<hi>十三年冬盗殺陳夏區夫是</hi>非所取而取之謂之盗<hi>定八年陽貨取寶玉</hi>
　<hi>大弓是</hi>辟中國之正道以襲利謂之盗<hi>即殺蔡侯申者是</hi>
　　稱盗稱殺竊𤼵而未得其主名也左氏以弑蔡侯<lb/>
<pb n="22b"/>
　　為公孫翩既得其主名翩雖賤亦當從齊邴歜閻<lb/>
　　職弑商人之例而書人書弑則其説未可據也國君<lb/>
　　行則師從居有兵衞而為盗所殺見蔡之無臣子<lb/>
　　也不言君盗不得君其君也以盗為文故不得言<lb/>
　　弑其與閽弑吴子異者閽則有主名而食庶人在<lb/>
　　官者之禄也宣十七年書蔡侯申卒而此復書蔡<lb/>
　　侯申盖𫝊冩之誤<lb/>
蔡公孫辰出奔吴<lb/>
<pb n="23a"/>
　　書公孫辰出奔於盗殺蔡侯申之後則辰與聞乎<lb/>
　　弑矣<lb/>
葬秦惠公<lb/>
宋人執小邾子<lb/>
　　伐曹執邾子盖齊景圖霸無成而宋亦有志於争<lb/>
　　權也與宋襄執滕子圍曹同例<lb/>
夏蔡殺其大夫公孫姓公孫霍<lb/>
晉人執戎蠻子赤歸于楚<hi>蠻公羊作曼書執止此</hi>
<pb n="23b"/>
　<hi>左𫝊</hi>夏楚人既克夷虎<hi>夷虎蠻夷叛楚者</hi>乃謀北方左司馬眅<lb/>
　申公夀餘葉公諸梁致蔡于負函致方城之外于繒<lb/>
　闗<hi>三子楚大夫也此蔡之故地人民楚因以為邑致之者會其衆也負函繒闗杜注皆楚地負函當在</hi>
　<hi>今信陽州境</hi>曰吴将泝江入郢将奔命焉為一昔之期襲<lb/>
　梁及霍<hi>一昔一夜也偽辭當備吴夜結期明日便襲梁霍使不知之梁霍杜注梁河南梁縣西南</hi>
　<hi>故城也梁南有霍陽山皆蠻子之邑</hi>單浮餘圍蠻氏蠻氏潰<hi>浮餘楚大夫</hi>蠻<lb/>
　子赤奔晉隂地<hi>隂地杜注河南山北自上雒以東至陸渾</hi>司馬起豐析與<lb/>
　狄戎<hi>楚司馬眅也豐析杜注析縣屬南鄉郡析南有豐鄉皆楚邑今河南淅川縣及内鄉縣之西北</hi>
<pb n="24a"/>
　<hi>境皆析地也豐鄉城在淅川縣西南𤼵此二邑人及戎狄</hi>以臨上雒左師軍于菟<lb/>
　和<hi>菟和杜注山在上雒東今陜西商州東有菟和山</hi>右師軍于倉野<hi>倉野杜注在上</hi>
　<hi>雒縣今商州東南有倉野聚</hi>使謂隂地之命大夫士蔑曰<hi>命大夫别縣監</hi>
　<hi>尹</hi>晉楚有盟好惡同之若将不廢寡君之願也不然<lb/>
　将通于少習以聽命<hi>少習杜注商縣武闗也今武闗在商州東少習山下言将開道</hi>
　<hi>以伐晉</hi>士蔑請諸趙孟趙孟曰晉國未寧安能惡于楚<lb/>
　必速與之士蔑乃致九州之戎<hi>九州戎在晉隂地陸渾者</hi>将裂田<lb/>
　以與蠻子而城之<hi>以詐蠻子</hi>且将為之卜<hi>卜城</hi>蠻子聽卜遂<lb/>
<pb n="24b"/>
　執之與其五大夫以畀楚師于三户<hi>三户杜注丹水縣北有三户亭</hi>
　<hi>今三户城在淅川縣西南</hi>司馬致邑立宗焉以誘其遺民<hi>楚復詐為蠻子</hi>
　<hi>作邑立其宗主</hi>而盡俘以歸<lb/>
　<hi>公羊𫝊</hi>赤者何戎曼子之名也其言歸于楚何<hi>據執曹伯畀宋</hi>
　<hi>人不言歸于宋</hi>子北宫子曰辟伯晉而京師楚也<hi>晉人執戎曼子歸于</hi>
　<hi>楚若不書戎曼子名則與伯執歸京師同文故辟其文而名之</hi>
　　霸主執列國之君歸於京師正也今執而與楚宜<lb/>
　　從執曹伯畀宋人之例乃與歸于京師同文以著<lb/>
<pb n="25a"/>
　　世變見情實晉與天下諸侯皆有罪焉耳<lb/>
城西郛<lb/>
六月辛丑亳社災<hi>亳公羊作蒲</hi>
　<hi>公羊𫝊</hi>蒲社者何<hi>據鼓用牲于社不言蒲</hi>亡國之社也社者封也<lb/>
　<hi>封土為社</hi>其言災何<hi>據封土非火所能燒</hi>亡國之社葢揜之揜其上<lb/>
　而柴其下<hi>故火得燒之揜柴之者絶不得使通天地四方以為有國者戒</hi>蒲社災何<lb/>
　以書記災也<lb/>
　<hi>榖梁𫝊</hi>亳社者亳之社也亳亡國也<hi>亳即殷也殷都亳故謂之亳</hi>亡<lb/>
<pb n="25b"/>
　國之社以為廟屏戒也<hi>立亳社于廟外以為屏蔽取其不得通天人君瞻之而致</hi>
　<hi>戒心</hi>其屋亡國之社不得逹上也<lb/>
　　記曰䘮國之社屋之武王克商班其社於諸侯使<lb/>
　　為鑒戒屋之故有災據左氏七年以邾子益来獻<lb/>
　　于亳社則新作亳社之屋可知矣不書者以其當<lb/>
　　作故不志也<lb/>
秋八月甲寅滕子結卒<lb/>
冬十有二月葬蔡昭公<lb/>
<pb n="26a"/>
葬滕頃公<lb/>
　<hi>附録左𫝊</hi>秋七月齊陳乞弦施衞甯跪救范氏<hi>陳乞僖子弦施弦多</hi>
　庚午圍五鹿九月趙鞅圍邯鄲冬十一月邯鄲降荀<lb/>
　寅奔鮮虞趙稷奔臨<hi>臨杜注晉邑今直隸臨城縣東有故城</hi>十二月弦<lb/>
　施逆之遂墮臨<hi>逆稷納之他邑以臨險固故毁之</hi>國夏伐晉取邢任<lb/>
　欒鄗逆畤隂人盂壺口<hi>八邑杜注晉地欒在趙國平棘縣西北鄗即髙邑縣也潞</hi>
　<hi>縣東有壺口關今直隸欒城縣及趙州北境皆古欒邑地柏鄉縣北故城鎮即故鄗城地逆畤水經注謂</hi>
　<hi>之曲逆水今曲逆故城在完縣東南壺口關在山西黎城縣東北大行山口</hi>㑹鮮虞納荀<lb/>
<pb n="26b"/>
　寅于栢人<hi>柏人杜注晉邑趙國柏人縣今直隸唐山縣西有故城</hi>
五年春城毗<hi>毗公羊作比又作芘</hi>
夏齊侯伐宋<lb/>
　　定十四年齊與宋㑹洮至此忽伐之者齊方挾諸<lb/>
　　侯以伐晉而宋人伐曹執小邾子欲與争霸故討<lb/>
　　之然景公内實不能正其國而惟力是競是以鄭<lb/>
　　衞魯宋雖從之而不心服也<lb/>
晉趙鞅帥師伐衛<lb/>
<pb n="27a"/>
　<hi>左𫝊</hi>五年春晉圍柏人荀寅士吉射奔齊初范氏之臣<lb/>
　王生惡張栁朔言諸昭子使為柏人<hi>為柏人宰也昭子范吉射</hi>昭<lb/>
　子曰夫非而讎乎對曰私讎不及公好不廢過惡不<lb/>
　去善義之經也臣敢違之及范氏出<hi>出柏人奔齊</hi>張栁朔<lb/>
　謂其子爾從主勉之我将止死王生授我矣<hi>授我死節</hi>吾<lb/>
　不可以僣之<hi>僣不信也</hi>遂死于柏人<hi>為吉射距晉伐死</hi>　夏趙鞅<lb/>
　伐衞范氏之故也遂圍中牟<lb/>
　　是時齊方弱晉而列國諸侯堅於黨齊者衞鄭耳<lb/>
<pb n="27b"/>
　　荀寅士吉射乃趙鞅之讎衞實庇之鞅度齊兵力<lb/>
　　彊盛未可與爭寅射附衞未可猝動於是計納蒯<lb/>
　　聵以為衞主故為之伐衞前此晉師皆書侵此獨<lb/>
　　書伐者趙鞅欲釋私憾故用大師而伐國圍邑志<lb/>
　　在必克也<lb/>
秋九月癸酉齊侯杵臼卒<hi>杵公羊作處</hi>
　<hi>左𫝊</hi>齊燕姬生子不成而死<hi>燕姬景公夫人不成未冠也</hi>諸子鬻姒<lb/>
　之子荼嬖<hi>諸子庶公子也鬻姒景公妾荼安孺子</hi>諸大夫恐其為大子<lb/>
<pb n="28a"/>
　也言于公曰君之齒長矣未有大子若之何公曰二<lb/>
　三子閒于憂虞則有疾疢亦姑謀樂何憂于無君<hi>景公</hi>
　<hi>意欲立荼而未𤼵故以此言塞大夫請</hi>公疾使國恵子髙昭子立荼<hi>恵子</hi>
　<hi>國夏昭子髙張</hi>寘羣公子于萊<hi>萊杜注齊東鄙邑今山東黄縣東南有萊子城</hi>秋齊<lb/>
　景公卒冬十月公子嘉公子駒公子黔奔衞公子鉏<lb/>
　公子陽生来奔<hi>皆景公子在萊者</hi>萊人歌之曰景公死乎不<lb/>
　與埋三軍之事乎不與謀師乎師乎何黨之乎<hi>師衆也黨</hi>
　<hi>所也之徃也稱諡葢葬後而為此歌哀羣公子失所</hi>
<pb n="28b"/>
冬叔還如齊<lb/>
閏月葬齊景公<lb/>
　<hi>公羊𫝊</hi>閏不書此何以書<hi>遽楚子昭/卒不書閏</hi>喪以閏數也<hi>謂喪服大</hi>
　<hi>功以下諸喪當以閏月為數</hi>喪曷為以閏數<hi>據卒不/書閏</hi>喪數畧也<hi>畧猶</hi>
　<hi>殺也以恩殺故竝閏數</hi>
　<hi>榖梁𫝊</hi>不正其閏也<hi>閏月附月之餘日喪事不數</hi>
　　凡喪以年斷者不以閏數以月斷者則以閏數三<lb/>
　　年之喪二十五月而畢苟數閏則二年内已有二<lb/>
<pb n="29a"/>
　　　十五月安得謂之三年且以閏數而書則崩薨卒<lb/>
　　　葬凡有閏者皆宜書何獨書於此故知書閏者譏<lb/>
　　　其以閏月葬失喪事不數之義也<lb/>
　　<hi>附録左𫝊</hi>鄭駟秦富而侈嬖大夫也而常陳卿之車服于<lb/>
　　其庭鄭人惡而殺之子思曰詩曰不解于位民之攸<lb/>
　　塈<hi>子思子産子國參也詩大雅攸所也塈息也</hi>不守其位而能久者鮮矣<lb/>
　　商頌曰不僣不濫不敢怠皇命以多福<hi>僣差也濫溢也皇暇也言</hi>
　　<hi>駟秦違詩商頌故受禍</hi>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷六十一<lb/>
</p>
<p>
</p>
  </div>
</body>
</text>
</TEI>
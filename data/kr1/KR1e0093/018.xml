<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷十八<lb/>
　　僖公<lb/>
　十有六年春王正月戊申朔隕石于宋五是月六鷁退<lb/>
　飛過宋都<hi>隕公羊作霣鷁穀梁作鶂</hi>
　　<hi>左傳</hi>十六年春隕石于宋五隕星也六鷁退飛過宋都<lb/>
　　風也<hi>鷁水鳥遇迅風而退飛</hi>周内史叔興聘于宋宋襄公問焉<lb/>
　　曰是何祥也吉凶焉在<hi>祥吉凶之先見者</hi>對曰今兹魯多大<lb/>
<pb n="1b"/>
　　䘮眀年齊有亂君將得諸侯而不終<hi>魯䘮齊亂宋襄公不終别以政</hi>
　　<hi>刑吉凶他占知之</hi>退而告人曰君失問是隂陽之事非吉凶<lb/>
　　所生也<hi>言石隕鷁退隂陽錯逆所為非人所生襄公不知隂陽而問人事故曰君失問叔興自以</hi>
　　<hi>對非其實恐為有識所譏故退而告人</hi>吉凶由人吾不敢逆君故也<hi>積善</hi>
　　<hi>餘慶積惡餘殃故曰吉凶由人君問吉凶不敢逆之故假他占以對</hi>
　　<hi>公羊傳</hi>曷為先言霣而後言石霣石記聞聞其磌然視<lb/>
　　之則石察之則五是月者何僅逮是月也何以不日<lb/>
　　晦日也晦則何以不言晦春秋不書晦也朔有事則<lb/>
<pb n="2a"/>
　書晦雖有事不書曷為先言六而後言鷁六鷁退飛<lb/>
　記見也視之則六察之則鷁徐而察之則退飛五石<lb/>
　六鷁何以書記異也外異不書此何以書為王者之<lb/>
　後記異也<lb/>
　<hi>穀梁傳</hi>先隕而後石何也隕而後石也于宋四竟之内<lb/>
　曰宋後數散辭也耳治也<hi>隕石先以耳聞故先言隕</hi>　是月者决<lb/>
　不日而月也<hi>是月隕石之月若不言是月嫌與戊申同</hi>六鶂退飛過宋都<lb/>
　先數聚辭也目治也<hi>鶂退先以目見故先言數</hi>子曰石無知之物<lb/>
<pb n="2b"/>
　鶂㣲有知之物石無知故日之<hi>石無知而隕必天使之然故詳而日之</hi>
　鶂㣲有知之物故月之<hi>鶂或時自欲退飛耳是以畧而月之</hi>君子之于<lb/>
　物無所茍而已石鶂且猶盡其辭而况于人乎故五<lb/>
　石六鶂之辭不設則王道不亢矣<hi>不遺細㣲故王道可舉</hi>民所<lb/>
　聚曰都<lb/>
　　隕石者星墜於天半空凝結而成石也退飛者有<lb/>
　　氣逆驅力不能前而反却也此宋異而書於魯史<lb/>
　　則當時諸國有非所當告而告者矣春秋存而不<lb/>
<pb n="3a"/>
　　削以眀天人感應之理垂戒於後世也宋襄多行<lb/>
　　不義見石隕鷁退之異不自省徳而欲以力爭成<lb/>
　　霸業後五年見執于盂六年有泓之敗聖人不言<lb/>
　　災異之應而事應具存不可不察也<lb/>
三月壬申公子季友卒<lb/>
　<hi>公羊傳</hi>其稱季友何賢也<lb/>
　<hi>穀梁傳</hi>大夫日卒正也稱公弟叔仲賢也大夫不言公<lb/>
　子公孫疏之也<lb/>
<pb n="3b"/>
　　友名也季字也公子公孫為大夫其卒也以名承<lb/>
　　世繫宜書公子友卒而加季者生而賜氏使世為<lb/>
　　卿季友仲遂是也季友忠賢在僖公有翼戴之功<lb/>
　　襄仲弑逆在宣公有援立之力二君欲以異賞報<lb/>
　　之皆生而賜氏俾世其官經於其卒各以氏書志<lb/>
　　壊法亂紀之端貽彊家専政之禍深切著眀矣<lb/>
夏四月丙申鄫季姬卒<lb/>
　　經所書内女為諸侯夫人者七備卒葬者二紀伯<lb/>
<pb n="4a"/>
　　姬宋伯姬是也杞叔姬以出不書葬郯伯姬出齊<lb/>
　　子叔姬遭變而大歸並不書卒杞伯姬歸杞四十<lb/>
　　餘年卒葬皆不書鄫季姬非出也卒而不葬與杞<lb/>
　　叔姬同其義無考但以紀叔姬不宜書卒葬而以<lb/>
　　賢得書例之則宜書而不書者必有故也<lb/>
　<hi>附録左傳</hi>夏齊伐厲不克救徐而還<lb/>
秋七月甲子公孫兹卒<lb/>
　<hi>附録左傳</hi>秋狄侵晉取狐厨受鐸渉汾及昆都<hi>狐厨杜注晉邑臨汾</hi>
<pb n="4b"/>
　<hi>縣西北有狐谷亭今屬山西襄陵縣受鐸杜注晉邑昆都杜注晉邑今山西平陽府南有昆都聚</hi>因<lb/>
　晉敗也<hi>即戰韓之敗</hi>　王以戎難告于齊齊徴諸侯而戌<lb/>
　周<hi>十一年戎伐京師以来遂為王室難</hi>　冬十一月乙夘鄭殺子華<hi>終管</hi>
　<hi>仲之言事在七年<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>甯母𫝊</hi>
冬十有二月公㑹齊侯宋公陳侯衛侯鄭伯許男邢侯<lb/>
曹伯于淮<hi>淮杜注臨淮郡左右按臨淮郡後漢下邳國今江南泗州</hi>
　<hi>左傳</hi>十二月㑹于淮謀鄫且東畧也<hi>淮夷病鄫故</hi>城鄫役人<lb/>
　病有夜登丘而呼曰齊有亂不果城而還<hi>役人遇厲氣不堪久</hi>
<pb n="5a"/>
　<hi>駐故作妖言</hi>
　<hi>穀梁傳</hi>兵車之㑹也<lb/>
　　桓公安攘之志至㑹淮而愈怠矣却淮夷而不力<lb/>
　　城鄫而不果盖自管仲既没其内治且不能自持<lb/>
　　而况於武畧乎自齊桓倡霸邢未嘗一與㑹盟而<lb/>
　　此㑹忽與焉盖舊服屬於衛不堪徴求而特自請<lb/>
　　從於㑹也十八年遂與狄人伐衛殆猶介人侵蕭<lb/>
　　而先来朝於魯也與<lb/>
<pb n="5b"/>
十有七年春齊人徐人伐英氏<hi>英氏杜注楚與國今江南六安州西有英氏城</hi>
　<hi>接英山縣境</hi>
　<hi>左傳</hi>十七年春齊人為徐伐英氏以報婁林之役也<hi>婁林</hi>
　<hi>役在十五年</hi>
　　牡丘之㑹齊桓不能救徐以致婁林之敗復為徐<lb/>
　　伐英氏以報婁林之役避彊敵而凌弱小豈惟不<lb/>
　　足以服諸侯將益為楚所玩矣<lb/>
　<hi>附録左傳</hi>夏晉大子圉為質于秦秦歸河東而妻之<hi>秦征河東</hi>
<pb n="6a"/>
　<hi>置官司在十五年</hi>恵公之在梁也<hi>恵公以六年奔梁</hi>梁伯妻之梁嬴<lb/>
　孕過期卜招父與其子卜之其子曰將生一男一女<lb/>
　招曰然男為人臣女為人妾故名男曰圉女曰妾<hi>圉養</hi>
　<hi>馬者不聘曰妾</hi>及子圉西質妾為宦女焉<hi>宦事秦為妾</hi>
夏滅項<hi>項杜注項國汝隂項縣今河南項城縣東北故項城是也</hi>
　<hi>左傳</hi>師滅項<hi>師魯師</hi>淮之㑹公有諸侯之事未歸而取項<lb/>
　<hi>淮㑹在前年冬諸侯之事㑹同講禮之事</hi>齊人以為討而止公<hi>内諱執皆言止</hi>
　<hi>公羊傳</hi>孰滅之齊滅之曷為不言齊滅之為桓公諱也<lb/>
<pb n="6b"/>
　春秋為賢者諱此滅人之國何賢爾君子之惡惡也<lb/>
　疾始<hi>絶其始則不得終其惡</hi>善善也樂終<hi>樂賢者終其行</hi>桓公嘗有繼<lb/>
　絶存亡之功故君子為之諱也<lb/>
　<hi>穀梁傳</hi>孰滅之桓公也何以不言桓公也為賢者諱也<lb/>
　項國也不可滅而滅之乎桓公知項之可滅也而不<lb/>
　知已之不可以滅也既滅人之國矣何賢乎君子惡<lb/>
　惡疾其始善善樂其終桓公嘗有存亡繼絶之功故<lb/>
　君子為之諱也<lb/>
<pb n="7a"/>
　　先儒謂考之於經未有書外滅而不言國者如齊<lb/>
　　師滅譚之類是也未有書内取而直言魯者如取<lb/>
　　鄟取邿取鄫是也僖公在㑹滅項乃季孫所為故<lb/>
　　不諱其惡與取鄟取邿取鄫為君諱惡實滅而書<lb/>
　　取異義舊説相承未敢更易但季友卒後魯卿見<lb/>
　　經者惟公子遂叔孫得臣公孫敖季友生而賜氏<lb/>
　　使世為卿而友子無佚不見於經不書其卒故𫝊<lb/>
　　記謂其早亡行父至文六年始使於齊則是時滅<lb/>
<pb n="7b"/>
　　項之季孫果何人耶公穀皆謂齊滅以襄十年春<lb/>
　　㑹于柤夏滅偪陽觀之與此年春伐英氏夏滅項<lb/>
　　書法正同若謂彼稱遂滅則彼繼㑹而滅文不相<lb/>
　　蒙此以滅承伐可不稱遂公穀之義未始不可通<lb/>
　　也<lb/>
秋夫人姜氏㑹齊侯于卞<hi>卞杜注魯國卞縣今故卞城在山東泗水縣東</hi>
　<hi>左傳</hi>秋聲姜以公故㑹齊侯于卞<hi>聲姜僖公夫人齊女</hi>
　　卞乃桓公歸齊所經之地夫人齊女也故要於路<lb/>
<pb n="8a"/>
　　而㑹之婦人迎送不出門見兄弟不踰閾况僖公<lb/>
　　尚未至國而私自出㑹非禮甚矣聲姜在魯夫人<lb/>
　　中稱賢詩人以令妻頌之而猶有此失盖習於聞<lb/>
　　見之非而昧於禮義之正也<lb/>
九月公至自㑹<lb/>
　<hi>左傳</hi>九月公至書曰至自㑹猶有諸侯之事焉且諱之<lb/>
　也<lb/>
　　先儒皆據左𫝊謂齊以滅項止公夫人㑹齊侯請<lb/>
<pb n="8b"/>
　　而釋之但公若以滅項見止則夫人當如齊俟齊<lb/>
　　侯之歸而請之豈能致齊侯来㑹况齊侯夙重魯<lb/>
　　宋魯君方以霸事在㑹理宜詰問魯臣擅興滅國<lb/>
　　之故無縁遽執魯君疑齊侯以疾先歸而留諸侯<lb/>
　　於㑹以防淮夷之變援伐英之師齊侯道經魯境<lb/>
　　故夫人親往問疾而公九月始至自㑹耳<lb/>
冬十有二月乙亥齊侯小白卒<lb/>
　<hi>左傳</hi>齊侯之夫人三王姬徐嬴蔡姬皆無子齊侯好内<lb/>
<pb n="9a"/>
　多内寵内嬖如夫人者六人長衛姬生武孟<hi>武孟公子無虧</hi>
　少衛姬生恵公<hi>公子元</hi>鄭姬生孝公<hi>公子昭</hi>葛嬴生昭公<lb/>
　<hi>公子潘</hi>密姬生懿公<hi>公子/商人</hi>宋華子生公子雍<hi>華氏之女子姓</hi>公<lb/>
　與管仲屬孝公于宋襄公以為大子雍巫有寵于衛<lb/>
　共姬因寺人貂以薦羞于公<hi>雍巫雍人名巫即易牙共姬即長衛姬</hi>亦<lb/>
　有寵公許之立武孟管仲卒五公子皆求立冬十月<lb/>
　乙亥齊桓公卒<hi>乙亥十月八日</hi>易牙入與寺人貂因内寵以<lb/>
　殺羣吏<hi>内寵内官之有權寵者</hi>而立公子無虧孝公奔宋十二<lb/>
<pb n="9b"/>
　月乙亥赴辛已夜殯<hi>六十七日乃殯</hi>
　<hi>穀梁傳</hi>此不正其日之何也其不正前見矣其不正之<lb/>
　前見何也以不正入虚國故稱嫌焉爾<hi>虛國謂齊無人莊九年齊</hi>
　<hi>小白入于齊貶不稱公子𫝊例曰以國氏者嫌也既于入齊見其不正故卒不重見</hi>
十有八年春王正月宋公曹伯衛人邾人伐齊<hi>宋公下公羊有</hi>
　<hi>㑹字</hi>
　<hi>左傳</hi>十八年春宋襄公以諸侯伐齊三月齊人殺無虧<lb/>
　<hi>以説宋</hi>
<pb n="10a"/>
　<hi>穀梁傳</hi>非伐䘮也<lb/>
　<hi>附録左傳</hi>鄭伯始朝于楚楚子賜之金既而悔之與之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
　曰無以鑄兵<hi>楚金利故</hi>故以鑄三鐘<lb/>
夏師救齊<lb/>
　<hi>穀梁傳</hi>善救齊也<lb/>
五月戊寅宋師及齊師戰于甗齊師敗績<hi>甗杜注齊地在今山東歴</hi>
　<hi>城縣界</hi>
　<hi>左傳</hi>齊人將立孝公不勝四公子之徒<hi>無虧已死故曰四公子</hi>遂<lb/>
<pb n="10b"/>
　與宋人戰夏五月宋敗齊師于甗立孝公而還<lb/>
　<hi>公羊傳</hi>戰不言伐此其言伐何宋公與伐而不與戰故<lb/>
　言伐春秋伐者為客伐者為主曷為不使齊主之與<lb/>
　襄公之征齊也曷為與襄公之征齊桓公死豎刁易<lb/>
　牙争權不葬為是故伐之也<lb/>
　<hi>穀梁傳</hi>戰不言伐客不言及言及惡宋也<lb/>
狄救齊<lb/>
　<hi>穀梁傳</hi>善救齊也<lb/>
<pb n="11a"/>
　　戰之書及本以别異客主直與不直自視乎其事<lb/>
　　然兵凶戰危志乎戰則皆有可貶之道矣春秋書<lb/>
　　伐而戰者三其二皆以受伐者為主盖敵國来伐<lb/>
　　主人固守而不出則師無由合也惟此變文以客<lb/>
　　及主而下書師救齊狄救齊則罪宋眀矣無虧之<lb/>
　　殺昭之納皆不書何也魯救無虧不克而忌宋之<lb/>
　　功故舊史不書孔子雖知其事不得而益也<lb/>
秋八月丁亥葬齊桓公<hi>八月無丁亥日誤</hi>
<pb n="11b"/>
　<hi>左傳</hi>秋八月葬齊桓公<hi>孝公立而後得葬</hi>
　　諸侯五月而葬桓公之卒至此十一月然後葬亂<lb/>
　　故也自管仲殁豎刁易牙競進桓公不能慎終如<lb/>
　　始付託非人㡬亡其國雖威令加乎四海亦何益<lb/>
　　哉以是知霸徳之淺與功利之不足尚而春秋明<lb/>
　　道正誼之㫖不可一日不講也<lb/>
冬邢人狄人伐衛<lb/>
　<hi>左傳</hi>冬邢人狄人伐衛圍菟圃衛侯以國讓父兄子弟<lb/>
<pb n="12a"/>
　及朝衆曰茍能治之燬請從焉<hi>燬衛文公名</hi>衆不可而後<lb/>
　師于訾婁<hi>訾婁杜注衛邑今直隸滑縣西南有訾婁城與長垣縣接界</hi>狄師還<hi>獨言</hi>
　<hi>狄還則邢留拒衛見邢所以終為衛滅</hi>
　<hi>穀梁傳</hi>狄其稱人何也善累而後進之<hi>累積</hi>伐衛所以救<lb/>
　齊也功近而徳逺矣<hi>言齊桓不能行王道功甚淺近而既殁狄人猶懐之則其徳為</hi>
　<hi>逺</hi>
　　邢為周公之裔衛為武之穆皆嘗亡於狄賴齊復<lb/>
　　存至帥甲士三千而戌衛者非公子無虧乎乃桓<lb/>
<pb n="12b"/>
　　死未踰年而衛與諸侯奉公子昭以伐齊䘮其致<lb/>
　　伐固宜故人狄以見罪衛之深也然衛雖可伐而<lb/>
　　邢與衛親不當連狄以伐之其後衛卒滅邢未必<lb/>
　　不基於此<lb/>
　<hi>附録左傳</hi>梁伯益其國而不能實也<hi>多築城邑而無民以實之</hi>命曰新<lb/>
　里秦取之<lb/>
十有九年春<lb/>
　<hi>附録左傳</hi>十九年春遂城而居之<hi>承前年𫝊取新里故不復言秦也為此冬梁亡</hi>
<pb n="13a"/>
　<hi>𫝊</hi>
王三月宋人執滕子嬰齊<lb/>
　<hi>左傳</hi>宋人執滕宣公<hi>宣公即嬰齊</hi>
　　宋稱人非霸討也凡執得其罪而不歸於亰師則<lb/>
　　稱人惡其専也歸於京師而執非其罪則稱人惡<lb/>
　　其濫也經所書見執之君皆不名而滕子名遂失<lb/>
　　國也舊説以稱名為罪滕子非也嬰齊之罪於𫝊<lb/>
　　無徴即先儒所云不過失事霸國之禮耳見執之<lb/>
<pb n="13b"/>
　　君罪浮於此者衆矣而惟嬰齊是責乎<lb/>
夏六月宋公曹人邾人盟于曹南鄫子㑹盟于邾已酉<lb/>
邾人執鄫子用之<hi>宋公公羊作宋人鄫穀梁作繒㑹盟于邾公羊無盟字</hi>
　<hi>左傳</hi>夏宋公使邾文公用鄫子于次睢之社欲以屬東<lb/>
　夷<hi>睢水受汴水東入泗此水次有妖神諸夷皆社祠之盖殺人而用祭以懼諸夷使来歸己也</hi>司<lb/>
　馬子魚曰<hi>司馬子魚公子目夷也</hi>古者六畜不相為用<hi>謂若祭馬先不</hi>
　<hi>用馬</hi>小事不用大牲而况敢用人乎祭祀以為人也民<lb/>
　神之主也用人其誰饗之齊桓公存三亡國以屬諸<lb/>
<pb n="14a"/>
　侯<hi>三亡國魯衛邢</hi>義士猶曰薄徳<hi>謂欲因亂取魯緩救邢衛</hi>今一㑹而虐<lb/>
　二國之君<hi>三月執滕子六月執鄫子</hi>又用諸滛昏之鬼<hi>非周社故</hi>將以<lb/>
　求霸不亦難乎得死為幸<lb/>
　<hi>公羊傳</hi>其言㑹盟何後㑹也　惡乎用之用之社也其<lb/>
　用之社奈何盖叩其鼻以血社也<lb/>
　<hi>穀梁傳</hi>㣲國之君因邾以求與之盟人因已以求與之<lb/>
　盟已迎而執之惡之故謹而日之也用之者叩其鼻<lb/>
　以衈社也<hi>衈者釁也取鼻血以釁祭社器</hi>
<pb n="14b"/>
秋宋人圍曹<lb/>
　<hi>左傳</hi>宋人圍曹討不服也<hi>曹南盟不修地主之禮故</hi>子魚言于宋公<lb/>
　曰文王聞崇徳亂而伐之<hi>崇崇侯虎</hi>軍三旬而不降退修<lb/>
　教而復伐之因壘而降<hi>壘軍壘也言不増兵但因舊壘而崇自服</hi>詩曰刑<lb/>
　于寡妻至于兄弟以御于家邦<hi>詩大雅言文王之教自近及逺</hi>今君<lb/>
　徳無乃猶有所闕而以伐人若之何盍姑内省徳乎<lb/>
　無闕而後動<lb/>
　　齊桓倡霸深結魯宋布徳邢衛撫循曹邾陳蔡鄭<lb/>
<pb n="15a"/>
　　許招来徐及江黄依於仁義禮信數十年而後有<lb/>
　　成宋襄思繼齊桓之迹而以無道行之首伐齊䘮<lb/>
　　次執滕子嬰齊將以威懾諸侯而曹南之盟從者<lb/>
　　僅曹邾二國又縱邾人虐用鄫子宜乎曹人不服<lb/>
　　既盟而旋背之也乃不自省徳而興圍曹之師霸<lb/>
　　者以力假仁宋襄力既不足又多行不仁卒之兵<lb/>
　　敗身傷為天下笑不亦宜乎<lb/>
衛人伐邢<lb/>
<pb n="15b"/>
　<hi>左傳</hi>秋衛人伐邢以報菟圃之役<hi>邢不速退所以獨見伐</hi>于是衛<lb/>
　大旱卜有事于山川不吉<hi>有事祭也</hi>甯莊子曰昔周饑克<lb/>
　殷而年豐今邢方無道諸侯無伯天其或者欲使衛<lb/>
　討邢乎從之師興而雨<lb/>
　　衛不自省其從宋伐䘮之罪而以報復為事直書<lb/>
　　而罪自見左氏所𫝊甯莊子之所云誣妄之辭也<lb/>
冬㑹陳人蔡人楚人鄭人盟于齊<hi>公羊作公㑹此楚與夏盟之始</hi>
　<hi>左傳</hi>陳穆公請修好于諸侯以無忘齊桓之徳冬盟于<lb/>
<pb n="16a"/>
　齊修桓公之好也<hi>地于齊齊亦與盟也</hi>
　　㣲者㑹盟不志於春秋此其志者必魯公與陳蔡<lb/>
　　楚鄭之君或其大夫矣曷為内不言公而外稱人<lb/>
　　以楚人之得與列國㑹盟自此始故諱之也齊桓<lb/>
　　聲罪以伐楚屈完来盟于師特受盟耳自是以後<lb/>
　　終桓之世楚人未嘗一與諸侯之㑹盖桓公管仲<lb/>
　　不欲引而近之也及諸侯苦宋襄之暴詐遂啓楚<lb/>
　　人窺伺之心故假不忘桓徳以叅與中國之㑹盟<lb/>
<pb n="16b"/>
　　而齊孝公墮其術中而不知魯以周公之裔亦俛<lb/>
　　首以從之楚因是得行其志於中國盟于鹿上㑹<lb/>
　　于盂遂執宋公以伐宋儼然列位於陳蔡之上而<lb/>
　　楚氛於是乎漸惡矣則皆盟齊為之厲階也先陳<lb/>
　　陳為倡也後鄭桓公没後首朝於楚故為楚屈也<lb/>
　　陳蔡亦服屬於楚而先楚必君親與㑹而楚鄭則<lb/>
　　大夫也<lb/>
梁亡<lb/>
<pb n="17a"/>
　<hi>左傳</hi>梁亡不書其主自取之也<hi>不書取梁者主名</hi>初梁伯好土<lb/>
　功亟城而弗處民罷而弗堪則曰某寇將至乃溝公<lb/>
　宫<hi>溝壍</hi>曰秦將襲我民懼而潰秦遂取梁<lb/>
　<hi>公羊傳</hi>此未有伐者其言梁亡何自亡也其自亡奈何<lb/>
　魚爛而亡也<hi>魚爛從内發也</hi>
　<hi>穀梁傳</hi>自亡也湎于酒淫于色心昏耳目塞上無正長<lb/>
　之治大臣背叛民為寇盜梁亡自亡也如加力役焉<lb/>
　湎不足道也<hi>如以伐滅為文猶不足形容其淫湎惟云自亡然後其惡眀</hi>梁亡鄭<lb/>
<pb n="17b"/>
　棄其師我無加損焉正名而已矣<hi>因舊史之文故無加損</hi>梁亡<lb/>
　出惡正也<hi>正謂政教</hi>鄭棄其師惡其長也<hi>長謂髙克</hi>
　　書梁亡而不書其取之者即國君出奔不書其逐<lb/>
　　之者之義也民罷而潰則其國已亡而後秦取之<lb/>
　　非因秦取而後亡也成湯之誥曰凡我造邦無從<lb/>
　　匪彛無即慆淫各守爾典以承天休凡有國家者<lb/>
　　不能自彊於政治則日危月削如火銷膏以至滅<lb/>
　　亡而莫覺矣况如梁伯之好土功盡民力湎于酒<lb/>
<pb n="18a"/>
　　淫于色心昏而出政惡者乎故變文以著其自亡<lb/>
　　為萬世戒也<lb/>
二十年春新作南門<hi>魯城南門也本名稷門僖公更髙大之</hi>
　<hi>左傳</hi>二十年春新作南門書不時也<hi>失土功之時</hi>凡啓塞從<lb/>
　時<hi>門户道橋謂之啓城郭墻塹謂之塞皆官民之開閉不可一日而闕故特隨壊時而治之傳既譏僖</hi>
　<hi>公作門不時嫌開閉至急之事亦將待土功之月故别起從時之例以眀二義言啓塞不湏待時其新作</hi>
　<hi>南門則湏待耳</hi>
　<hi>公羊傳</hi>何以書譏何譏爾門有古常也<hi>惡奢泰不奉古制常法</hi>
<pb n="18b"/>
　<hi>穀梁傳</hi>作為也有加其度也<hi>更加使大</hi>言新有故也非作也<lb/>
　<hi>責其改舊制</hi>南門者法門也<hi>天子諸侯皆南面而治法令之所出入故謂之法門</hi>
　　言新者有故也言作者剏始也新延廏不言作而<lb/>
　　此言作則改舊可知矣其曰南門南非一門也記<lb/>
　　稱魯之庫門制如天子之皋門雉門制如天子之<lb/>
　　應門則僭侈踰度可知矣春秋凡用民力雖得其<lb/>
　　時制者猶書於䇿以見勞民為重事而况輕用於<lb/>
　　所不當為乎僖公嘗修泮宫復閟宫史克作頌而<lb/>
<pb n="19a"/>
　　經不書盖宫廟以事祖考學校以教國之子弟雖<lb/>
　　重民力不可使廢且泮宫為諸侯之學則閟宫或<lb/>
　　亦魯之舊也又經所書新宫災大室屋壊無不新<lb/>
　　之理而經不書惟此及雉門兩觀書新作則修舊<lb/>
　　不書而書者皆非禮可知矣<lb/>
夏郜子来朝<hi>郜姬姓國後漢志濟隂成武北有郜城</hi>
　<hi>公羊傳</hi>郜子者何失地之君也何以不名兄弟辭也<lb/>
　　夹漈鄭氏曰郜有二桓二年取郜大鼎北郜也在<lb/>
<pb n="19b"/>
　　今單州成武郜子来朝南郜也今單州有二郜城<lb/>
　　王氏曰郜分為南北皆附庸於宋意是時宋襄無<lb/>
　　道荆楚日彊郜以宋為難恃而魯為宗國故来朝<lb/>
　　以求依附與<lb/>
五月乙已西宫災<lb/>
　<hi>公羊傳</hi>西宫者何小寢也小寢則曷為謂之西宫有西<lb/>
　宫則有東宫矣魯子曰以有西宫亦知諸侯之有三<lb/>
　宫也西宫災何以書記異也<lb/>
<pb n="20a"/>
　<hi>穀梁傳</hi>謂之新宫則近為禰宫<hi>言閔公非僖公之父故不言新宫也</hi>以諡<lb/>
　言之則如疏之然以是為閔宫也<lb/>
　　穀梁𫝊以為閔公之廟禮宗廟居左不得稱西宫<lb/>
　　盖僖公所居之小寢公羊𫝊曰有西宫則有東宫<lb/>
　　是也若實閔宫何妨言新宫乎為其已久何妨言<lb/>
　　閔宫乎<lb/>
鄭人入滑<lb/>
　<hi>左傳</hi>滑人叛鄭而服于衛夏鄭公子士洩堵寇帥師入<lb/>
<pb n="20b"/>
　滑<hi>公子士洩鄭文公子堵寇鄭大夫</hi>
　　滑與鄭為鄰齊桓時嘗與鄭同盟于幽桓殁未幾<lb/>
　　鄭首從楚繼入滑無忌憚甚矣此天王出居于鄭<lb/>
　　之始釁也<lb/>
秋齊人狄人盟于邢<lb/>
　<hi>左傳</hi>秋齊狄盟于邢為邢謀衛難也于是衛方病邢<lb/>
　<hi>穀梁傳</hi>邢為主焉爾邢小其為主何也其為主乎救齊<lb/>
　<hi>十八年邢人狄人伐衛以救齊是也</hi>
<pb n="21a"/>
　　書狄例以國稱而與齊同稱人者昔宋伐齊䘮而<lb/>
　　狄能救之今衛欲滅邢而狄能謀之故人以進之<lb/>
　　人狄則罪衛之意眀矣此見聖人仁天下之公心<lb/>
　　也<lb/>
冬楚人伐隨<lb/>
　<hi>左傳</hi>隨以漢東諸侯叛楚冬楚鬭穀於菟帥師伐隨取<lb/>
　成而還君子曰隨之見伐不量力也量力而動其過<lb/>
　鮮矣善敗由已而由人乎哉詩曰豈不夙夜謂行多<lb/>
<pb n="21b"/>
　露<hi>詩召南以喻違禮而行必有汚辱是亦量力相時而動之義</hi>
　<hi>穀梁傳</hi>隨國也<lb/>
　　春秋之初隨常與楚為鬭國楚鬬伯比曰漢東之<lb/>
　　國隨為大我張吾三軍而以武臨之彼則懼而協<lb/>
　　以謀我隨張必棄小國方是時隨尚能率小國以<lb/>
　　抗楚自隨服而漢陽諸姬楚實盡之矣然自莊以<lb/>
　　前楚人侵伐江漢間小國無一見於經盖未有告<lb/>
　　命也至是託言同盟告慶於魯以為恐動諸侯之<lb/>
<pb n="22a"/>
　　　計觀此益見于齊之盟諱不書公盖深罪齊孝之<lb/>
　　　失圗病魯僖之無志也<lb/>
　　<hi>附録左傳</hi>宋襄公欲合諸侯臧文仲聞之曰以欲從人則<lb/>
　　可<hi>屈己之欲從衆之善</hi>以人從欲鮮濟<hi>為眀年鹿上盟𫝊</hi>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷十八<lb/>
</p>
<p>
</p>
  </div>
</body>
</text>
</TEI>
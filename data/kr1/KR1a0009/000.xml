<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要</head>
    <p>
<pb n="1a"/>
欽定四庫全書　　　　經部一<lb/>
　提要　　　　　　　　易類<lb/>
　　周易口訣義六卷<lb/>
　　　　<hi>臣</hi>等謹案周易口訣義六卷唐史徴撰崇文<lb/>
　　　　總目曰河南史徴不詳何代人晁公武讀書<lb/>
　　　　志曰田氏以為魏鄭公撰誤陳振孫曰三朝<lb/>
　　　　史志有其書非唐則五代人避諱作證字宋<lb/>
　　　　史藝文志又作史文徽盖以徽徴二字相近<lb/>
<pb n="1b"/>
　　　　而訛别本作史之徴則又以之文二字相近<lb/>
　　　　而訛耳今定為史徴從永樂大典定為唐人<lb/>
　　　　從朱彛尊經義考也永樂大典載徴自序云<lb/>
　　　　但舉宏機纂其樞要先以王注為宗後約孔<lb/>
　　　　疏為理故崇文總目及晁氏讀書志皆以為<lb/>
　　　　直抄注疏以便講習考之實不盡然如乾彖<lb/>
　　　　引周氏説大象引宋衷説屯彖引李氏説<lb/>
　　　　訟彖引周氏説師彖引陸績説六五引莊氏説<lb/>
<pb n="2a"/>
　　　　謙六五引張氏說觀大象引鄭衆說賁大象引<lb/>
　　　　王廙說頥大象引荀爽說坎大象引莊氏說上<lb/>
　　　　六引虞氏說咸大象引何妥說萃彖引周𢎞正<lb/>
　　　　說升彖引禇氏說井大象引何妥說革彖引宋<lb/>
　　　　衷說鼎彖引何妥說震九四引鄭衆說漸彖引<lb/>
　　　　褚氏說大象引侯果說困大象引周𢎞正說兊<lb/>
　　　　大象引鄭衆說漸九五引陸績說諸家原書今<lb/>
　　　　併亡佚惟孔疏及李鼎祚周易集解間存其<lb/>
<pb n="2b"/>
　　　　說是書所引則多出二家所載之外又如賁<lb/>
　　　　大象所引王氏說頥大象所引荀爽說雖屬<lb/>
　　　　集解所有而其文互異坎上六虞翻說則集<lb/>
　　　　解刪削過畧此所載獨詳葢唐去六朝未逺<lb/>
　　　　隋志所載諸家之書猶有存者故徴得以旁<lb/>
　　　　蒐博引今閱年數百舊籍多亡則遺文緒論<lb/>
　　　　無一非吉光片羽矣近時恵棟作九經古義<lb/>
　　　　余蕭客葺古經解鈎沈於唐以前經義卑辭<lb/>
<pb n="3a"/>
　　　　隻字搜采至詳而此書所載均未之及信為<lb/>
　　　　難得之秘本雖其文義間涉拙滯𫝊寫亦不<lb/>
　　　　免訛脫而唐以前解易之書子夏𫝊既屬偽<lb/>
　　　　撰王應麟所輯鄭康成註姚士粦所輯陸績<lb/>
　　　　干寳二家註亦非完書其實存於今者京房<lb/>
　　　　王弼孔頴達李鼎祚四家及此書而五耳固<lb/>
　　　　好古者所宜寳重也自序作六卷諸家書目<lb/>
　　　　並同今僅闕豫随无妄大壯晉睽蹇解中孚<lb/>
<pb n="3b"/>
　　　　八卦所佚無多仍編為六卷存其舊焉乾隆<lb/>
　　　　四十三年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="4a"/>
原序<lb/>
乾象既分蒼牙應運三才闡位八卦昭彰故能道濟不<lb/>
通人用無極自茲已降祖述多家田何𫝊于丁寛京房<lb/>
得之焦貢遂使異聞競起蹖駮紛多深乖述作之由全<lb/>
誤聖人之見若使廣求文句博引證騐浮誕日興華偽<lb/>
滋蔓誠謂周鼠終虧于鄭璞魚目以混于隨珠今則但<lb/>
舉宏機纂其樞要先以王注為宗後約孔疏為理至于<lb/>
卦繇六位並備而釋之彖以詳略闕而不叙大抵舉其<lb/>
<pb n="4b"/>
六卷分為上下兩經直以口訣為名義決要為旨或經<lb/>
象未顯輒提緯以證文傳疏未明將考名以銷義遂使<lb/>
疑祛理悟還希述作之功學寡難周恥騰波于翰海云<lb/>
爾<lb/>
</p>
<p>
</p>
  </div>
</body>
</text>
</TEI>
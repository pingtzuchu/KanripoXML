<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易口訣義卷一</head>
    <p>
<pb n="1a"/>
欽定四庫全書<lb/>
　周易口訣義卷一　　　　唐　史徵　撰<lb/>
上經一<hi>乾至小畜</hi>
　周易傳為上經第一者先儒云易有三名夏曰連山<lb/>
　殷曰歸藏周曰周易康成云連山者象山之出雲歸<lb/>
　藏者莫不歸藏于其中周易者言易道周普無所不<lb/>
　備竊謂易者是文王所演因代為名故稱周也易取<lb/>
　變通為義上經者三十卦象陽取其三之竒數也經<lb/>
<pb n="1b"/>
　猶徑也謂聖人亦以易道敎人可以踐履濟涉徑路<lb/>
　無所不通也卦者挂也謂懸挂物象吉凶之理顯焉<lb/>
　傳者傳也如孔氏傳之類也<lb/>
䷀<hi>乾下乾上</hi>
乾元亨利貞<lb/>
初九?龍勿用<lb/>
九二見龍在田利見大人<lb/>
九三君子終日乾乾夕惕若厲无咎<lb/>
<pb n="2a"/>
九四或躍在淵无咎<lb/>
九五飛龍在天利見大人<lb/>
上九亢龍有悔<lb/>
用九見羣龍无首吉<lb/>
彖曰大哉乾元萬物資始乃統天雲行雨施品物流形<lb/>
大明終始六位時成時乘六龍以御天乾道變化各正<lb/>
性命保合太和乃利貞首出庶物萬國咸寧<lb/>
象曰天行健君子以自强不息<lb/>
<pb n="2b"/>
潛龍勿用陽在下也<lb/>
見龍在田徳施普也<lb/>
終日乾乾反復道也<lb/>
或躍在淵進无咎也<lb/>
飛龍在天大人造也<lb/>
亢龍有悔盈不可乆也<lb/>
用九天徳不可為首也<lb/>
　乾元亨利貞者乾天也天是體名乾是用名謂天體<lb/>
<pb n="3a"/>
　凝寂非人所法故聖人欲使人法天之用不法天之<lb/>
　體故名之曰乾而不名之曰天也若元亨利貞此四<lb/>
　者亦是天之四徳也天以四時之氣春生秋殺冬寒<lb/>
　夏暑有此四時之義故名為天也周氏云元始也於<lb/>
　時配春言萬物始生得其元始之序發育長養亨通<lb/>
　也於時配夏夏以通暢合其嘉美之道利者義也於<lb/>
　時配秋秋以成實得其利物之宜貞者正也於時配<lb/>
　冬冬以物之終納幹正之道若以五行言之元木也<lb/>
<pb n="3b"/>
　亨火也利金也貞水也土則資運四事故不言之若<lb/>
　以人事則元為仁亨為禮利為義貞為信不言智者<lb/>
　謂此四事因智而用故乾鑿度云水土二行兼智兼<lb/>
　信是也初九?龍勿用者潛隠也龍者變化之物喻<lb/>
　天之陽氣初九建子之月陽氣始動於地中既未萌<lb/>
　芽猶是潛伏比聖人有龍徳時未可行惟宜潛藏韜<lb/>
　光遁世故言勿用九二見龍在田利見大人此當建<lb/>
　丑之月陽氣發見文明顯著故言在田也利見大人<lb/>
<pb n="4a"/>
　者此以人事明之猶似聖人道徳漸顯為天下衆庶<lb/>
　之所利見若夫子敎于洙泗人虚往實歸見者皆利<lb/>
　故稱大人九三君子終日乾乾夕惕者厲无咎者若<lb/>
　如也厲危也既居下卦之上不可驕盈入上卦之下<lb/>
　心懷猶豫故曰終日乾乾從晝至夕常懷憂惕若有<lb/>
　危厲如此戒懼乃得无咎先儒云若文王反國大釐<lb/>
　政之日九四或躍在淵无咎或疑躍跳也陽氣漸盛<lb/>
　猶龍躍在乎淵如聖人位漸尊髙欲進王位心懷疑<lb/>
<pb n="4b"/>
　慮未敢果決相時而動故得无咎若武王觀兵孟津<lb/>
　候時而進合經常道故无咎九五飛龍在天利見大<lb/>
　人如聖人有聖徳而登盛位為天下衆庶利見故云<lb/>
　利見大人夫龍之為物在地則行在淵則躍在天則<lb/>
　飛上九亢龍有悔亢極也驕也以陽氣盛極喻之聖<lb/>
　人久處君位不能謙和自守而為驕亢故致悔恨先<lb/>
　儒云但九五之位亦有大聖而居者亦有非大聖而<lb/>
　居者非大聖而居者不能免其憂悔猶如堯之末年<lb/>
<pb n="5a"/>
　四凶在朝是以有悔用九見羣龍无首吉者用總也<lb/>
　此九陽之徳也謂聖人用此九陽之徳不可驕盈為<lb/>
　物頭首更在謙柔卑退降情接下如此乃吉故曰无<lb/>
　首吉也象曰天行健君子以自强不息行者運動之<lb/>
　稱健者强壯之名所以乾稱健者以其運行不息无<lb/>
　時虧退故宋衷云晝夜不懈以健詳其名餘卦各當<lb/>
　名不假於詳也君子以自强不息者凡言君子聖賢<lb/>
　之通呼故堯舜一日萬幾文王日昃不暇食仲尼終<lb/>
<pb n="5b"/>
　夜不寢顔子欲罷不能自已盖是修徳乾乾无時休<lb/>
　息也<lb/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
彖曰至哉坤元萬物資生乃順承天坤厚載物徳合无<lb/>
疆含𢎞光大品物咸亨牝馬地類行地无疆柔順利貞<lb/>
君子攸行先迷失道後順得常西南得朋乃與類行東<lb/>
<pb n="6a"/>
北喪朋乃終有慶安貞之吉應地无疆<lb/>
象曰地勢坤君子以厚徳載物<lb/>
初六履霜堅氷至<lb/>
象曰履霜堅氷隂始凝也馴致其道至堅氷也<lb/>
六二直方大不習无不利<lb/>
象曰六二之動直以方也不習无不利地道光也<lb/>
六三含章可貞或従王事无成有終<lb/>
象曰含章可貞以時發也或従王事知光大也<lb/>
<pb n="6b"/>
六四括嚢无咎无譽<lb/>
象曰括嚢无咎慎不害也<lb/>
六五黄裳元吉<lb/>
象曰黄裳元吉文在中也<lb/>
上六龍戰于野其血𤣥黄<lb/>
象曰龍戰于野其道窮也<lb/>
用六利永貞<lb/>
象曰用六永貞以大終也<lb/>
<pb n="7a"/>
　坤元亨利牝馬之貞坤地也順也地之為體能生始<lb/>
　萬物各得亨通故有元亨也利牝馬之貞者地體必<lb/>
　以柔順而為其正故借牝馬而為其貞牝馬是柔順<lb/>
　之物所以將馬為喻馬行地能窮其邊疆是明地有<lb/>
　廣之徳故先儒云在天為龍在地為馬君子有攸往<lb/>
　者明君子但以柔順為徳又復行其貞正故利有所<lb/>
　往也先迷後得主利者夫隂之為道不可首倡居先<lb/>
　若在陽氣之先則不能發生滋育必待陽而為首所<lb/>
<pb n="7b"/>
　以後得主利也猶如臣子處君之朝順事主終在家<lb/>
　為迷得主為利也西南得朋者西南坤位是隂也今<lb/>
　以隂就隂是得朋也東北喪朋安貞吉者東北艮位<lb/>
　為陽也西南隂類往雖得朋必无所利若能喪失朋<lb/>
　而就陽則獲安静貞正之吉以人事明之猶人臣離<lb/>
　其黨入君之朝女子舎其家入夫之室是也象曰地<lb/>
　勢坤君子以厚徳載物者天圓地方是形不順也其<lb/>
　勢承順天道之常故曰地勢坤也君子當須以容厚<lb/>
<pb n="8a"/>
　為徳包載萬物象地之道廣育也初六履霜堅氷至<lb/>
　者初六隂氣之微要假積漸以成其功故引履霜以<lb/>
　為其喻且五月一隂爻始生九月五隂始為霜降至<lb/>
　于十一月乃至堅氷此明禍福之由積乆乃顯所以<lb/>
　防萌杜漸慎終於始故文言云臣弑其君子弑其父<lb/>
　猶辨之不早辨也六二直方大不習无不利六二居<lb/>
　中得位盡地之美故有三徳直方大生物不邪直也<lb/>
　地體安厚方也无所不載大也既有斯徳盡地之善<lb/>
<pb n="8b"/>
　故不假積習而无不利施之於人為臣忠為子孝與<lb/>
　朋友信故也六三含章可貞或従王事无成有終者<lb/>
　六三既居上位有造為陽之事者含章美之徳待時<lb/>
　而發可以得貞之吉既居臣體不可先倡或従王事<lb/>
　者言其不敢自專也无成有終者不敢居事之先主<lb/>
　成於物惟順君命而成其終六四括囊无咎无譽者<lb/>
　括結也囊所以盛物喻人心藏智也既是隂位不可<lb/>
　顯發亦猶不遇其時閉而不用也故曰括囊也戒慎<lb/>
<pb n="9a"/>
　自守不與物忤故曰无咎也徳既不施无聲譽之美<lb/>
　故曰无譽也六五黄裳元吉者五是貴位六以隂居<lb/>
　之是臣道極貴者也黄是中之色也裳是下之飾也<lb/>
　上衣比君下裳法臣六五既是臣體不可比衣故云<lb/>
　黄裳以表臣道黄中之美也以文徳居中盡臣之善<lb/>
　故獲大吉也上六龍戰于野其血𤣥黄者上六隂極<lb/>
　似陽故稱龍也隂既强盛則侵於陽故與陽氣之龍<lb/>
　交戰也戰于卦外故曰野也隂陽俱傷故有𤣥黄之<lb/>
<pb n="9b"/>
　色也陽色𤣥隂色黄也用六利永貞者用總此六爻<lb/>
　之義也坤體柔順不可用之剛暴故須永長貞正則<lb/>
　能廣大而終也乾吉在无首坤利在永貞<lb/>
䷂<hi>震下坎上</hi>
屯元亨利貞勿用有攸往利建侯<lb/>
彖曰屯剛柔始交而難生動乎險中大亨貞雷雨之動<lb/>
滿盈天造草昧宜建侯而不寧<lb/>
象曰雲雷屯君子以經綸<lb/>
<pb n="10a"/>
初九磐桓利居貞利建侯<lb/>
象曰雖盤桓志行正也以貴下賤大得民也<lb/>
六二屯如邅如乘馬班如匪冦婚媾女子貞不字十年<lb/>
乃字<lb/>
象曰六二之難乘剛也十年乃字反常也<lb/>
六三即鹿无虞惟入于林中君子㡬不如舍往吝<lb/>
象曰即鹿无虞以従禽也君子舍之往吝窮也<lb/>
六四乘馬班如求婚媾往吉无不利<lb/>
<pb n="10b"/>
象曰求而往明也<lb/>
九五屯其膏小貞吉大貞凶<lb/>
象曰屯其膏施未光也<lb/>
上六乗馬班如泣血漣如<lb/>
象曰泣血漣如何可長也<lb/>
　屯元亨利貞者屯難也盈也天地造始剛柔始交動<lb/>
　則難生故曰難也元大也以天地始交為難由難始<lb/>
　大通也故曰元亨因此大通而乃以行貞正故曰利<lb/>
<pb n="11a"/>
　貞也勿用有攸往者攸所也當屯難之時小人道長<lb/>
　君子道消若有所往即為小人侵害故勿用有所往<lb/>
　也利建侯者處屯難之時弱求於强民思其主之時<lb/>
　故利建君侯以為民主詩云百姓盈盈匪君子而不<lb/>
　寧是也象曰雲雷屯君子以經綸者李氏云雲隂也<lb/>
　雷陽也隂陽二氣相激薄而未通感情不相得故難<lb/>
　生也君子處屯難之時不得安然无事經營綸理以<lb/>
　輔屯難也初九磐桓利居貞利建侯者磐桓是進退<lb/>
<pb n="11b"/>
　不安之貌也初九以剛陽之徳處羣隂之下即是用<lb/>
　謙為體以貴下賤者也時未可通磐桓不安但以守<lb/>
　正而不失其居故曰利居貞也處難之時以謙得衆<lb/>
　民思其君之時故利封建君侯以為民主也六二屯<lb/>
　如邅如乗馬班如匪冦婚媾女子貞不字十年乃字<lb/>
　者邅囘也字愛也處屯難之時强者陵弱六二是九<lb/>
　五之匹時逢險難與初相近情不相得被初為難不<lb/>
　獲前進故邅回也乘馬班如者班旋不進貌也二既<lb/>
<pb n="12a"/>
　去五既逺但乘馬班旋而不敢前進女子貞不字者<lb/>
　二是五之匹故執貞奉五而不受初之字愛也十年<lb/>
　反常難道乃通故受五之所愛矣易之為書曲暢義<lb/>
　理反明人事所言女子不字亦猶忠臣遇難上下暌<lb/>
　違守節不違其如蘇武困于單于後乃歸漢也六三<lb/>
　即鹿无虞惟入于林中君子㡬不如舍往吝者即就<lb/>
　也虞是掌山澤之官也六三處屯難之時隂先求陽<lb/>
　弱者求强而六三既无正應往依於五五又有應在<lb/>
<pb n="12b"/>
　二而六三若往就五五所不納猶如獵鹿要假虞官<lb/>
　揆度山川知鹿所在既无虞人徒入于林終不獲鹿<lb/>
　故君子見此不如棄舎若强就之徒勞而已終至悔<lb/>
　吝故略例云見情者獲直往即違是也六四乘馬班<lb/>
　如求婚媾往吉无不利者六四意就初九見二與初<lb/>
　相近疑二與初相合心懷嫌疑故乗馬班旋而不敢<lb/>
　進今六二不従於初而六四見其情狀可以就往初<lb/>
　九必獲媾合是以往獲吉而无不利言兩情相得也<lb/>
<pb n="13a"/>
　九五屯其膏小貞吉大貞凶者九五既處尊位當屯<lb/>
　難之時固宜拯弱救衰濟民危難而乃獨應於二即<lb/>
　是用心𥚹狹所濟不廣處難以斯乃非大人𢎞博之<lb/>
　道即是小貞吉大貞凶也膏喻恩澤施惠之義上六<lb/>
　乘馬班如泣血漣如者居隂柔之質而无應援處難<lb/>
　之時不能自濟雖復乗馬之班旋而无所適故泣血<lb/>
　沲嗟滅亡在近説文云漣如泣垂下之貌也<lb/>
䷃<hi>坎下艮上</hi>
<pb n="13b"/>
蒙亨匪我求童蒙童蒙求我初筮告再三瀆瀆則不告<lb/>
利貞<lb/>
彖曰蒙山下有險險而止蒙蒙亨以亨行時中也匪我<lb/>
求童蒙童蒙求我志應也初筮告以剛中也再三瀆瀆<lb/>
則不告瀆蒙也蒙以養正聖功也<lb/>
象曰山下出泉蒙君子以果行育徳<lb/>
初六發蒙利用刑人用説桎梏以往吝<lb/>
象曰利用刑人以正法也<lb/>
<pb n="14a"/>
九二包蒙吉納婦吉子克家<lb/>
象曰子克家剛柔接也<lb/>
六三勿用取女見金夫不有躬无攸利<lb/>
象曰勿用取女行不順也<lb/>
六四困蒙吝<lb/>
象曰困蒙之吝獨逺實也<lb/>
六五童蒙吉<lb/>
象曰童蒙之吉順以巽也<lb/>
<pb n="14b"/>
上九擊蒙不利為㓂利禦冠<lb/>
象曰利用禦㓂上下順也<lb/>
　蒙亨者蒙者童稚之名暗昧之義處童蒙之時所願<lb/>
　獲通故曰蒙亨匪我求童蒙童蒙求我者匪非也童<lb/>
　蒙者謂五也我謂二也五處童蒙之時當求九二之<lb/>
　明師也再三瀆瀆則不告者瀆亂也蒙昧之人心多<lb/>
　疑惑若明師與之決蒙須一理而説使其曉悟若其<lb/>
　廣説引諭至於繁多即蒙者瀆亂亂即還同不告利<lb/>
<pb n="15a"/>
　貞者蒙而未曉心須養正乃通至聖之功也象曰山<lb/>
　下出泉蒙君子以果行育徳者王氏云山下出泉未<lb/>
　知所適蒙之象也君子處是時而未獲通當須果決<lb/>
　為行育養已徳徳立道成可以適蒙之險初六發<lb/>
　蒙利用刑人用説桎梏以往吝者初六雖是暗昧<lb/>
　而與九二相近即是親比明師以去蒙暗蒙既顯發<lb/>
　即心无凝滯乃能利用刑罰罪人又能脱去罪人桎<lb/>
　梏之象言其明於法律舉事合宜凡刑罰之道不可<lb/>
<pb n="15b"/>
　常行鞭扑不可弛之家刑罰不可弛之國若用刑不<lb/>
　已民所不堪即有悔吝之道故曰以往吝爾雅云杻<lb/>
　謂之桎械謂之梏也九二包蒙吉納婦吉子克家者<lb/>
　凡言婦者配已成徳九二剛陽之徳而居中羣隂悉<lb/>
　來物來歸已而能納之故曰包蒙吉也心既𢎞通不<lb/>
　拒於物即配徳者歸焉故曰納婦吉也剛而處中納<lb/>
　此匹配是能幹濟家事施之子孫而能克荷家事故<lb/>
　曰子克家也六三勿用取女見金夫不有躬无攸利<lb/>
<pb n="16a"/>
　者蒙之為體隂先求陽弱先求强六三是隂柔即是<lb/>
　先求上九者也喻之人事是女先求於男也女以婉<lb/>
　順為徳待禮而行今既先求於男故不可取也見金<lb/>
　夫不有躬无攸利者金剛也上九剛夫而乃往就之<lb/>
　是无閨閣之徳故不可取之而无所利也六四困蒙<lb/>
　吝者既不近明師无人顯發其暗深可鄙也六五童<lb/>
　蒙吉者柔而處尊不自任察但委付於二不勞已之<lb/>
　聰明猶如童稚之人自可獲吉如成王委用周公之<lb/>
<pb n="16b"/>
　義上九擊蒙不利為冦利禦冦者上九陽明之徳處<lb/>
　衆隂之上能于衆隂擊去蒙暗故曰擊蒙也衆隂親<lb/>
　託皆願求安能為羣隂去除冦難則荷戴彌深若因<lb/>
　人之隙便生苟且而以取之則衆隂叛矣故云不利<lb/>
　為冦而利用禦冦也<lb/>
䷄<hi>乾下坎上</hi>
需有孚光亨貞吉利涉大川<lb/>
彖曰需須也險在前也剛健而不䧟其義不困窮矣需<lb/>
<pb n="17a"/>
有孚光亨貞吉位乎天位以正中也利涉大川往有功<lb/>
也<lb/>
象曰雲上于天需君子以飲食宴樂<lb/>
初九需于郊利用恒无咎<lb/>
象曰需于郊不犯難行也利用恒无咎未失常也<lb/>
九二需于沙小有言終吉<lb/>
象曰需于沙衍在中也雖小有言以吉終也<lb/>
九三雷于泥致宼至<lb/>
<pb n="17b"/>
象曰需于泥災在外也自我致宼敬慎不敗也<lb/>
六四需于血出自穴<lb/>
象曰需于血順以聴也<lb/>
九五需于酒食貞吉<lb/>
象曰酒食貞吉以中正也<lb/>
上六入于穴有不速之客三人來敬之終吉<lb/>
象曰不速之客來敬之終吉雖不當位未大失也<lb/>
　需有孚光亨貞吉者需待也乾健獲進坎險在前畏<lb/>
<pb n="18a"/>
　而不進故稱待也凡人待物必須有信信既立矣即<lb/>
　道徳亨通于正獲吉故曰光亨貞吉也利涉大川者<lb/>
　以信待物又以乾之剛健不患于險故可濟涉大川<lb/>
　不憂沉溺也象曰雲上于天需君子以飲食宴樂者<lb/>
　坎為雲也乾天也雲上于天待時降雨是需待之象<lb/>
　也君子當其時待養而成故王氏云童蒙已發盛徳<lb/>
　光亨飲食宴樂其在茲乎初九需于郊利用恒无咎<lb/>
　者爾雅云邑外謂之郊也初九去難既逺雖不應于<lb/>
<pb n="18b"/>
　㡬速但可以處于郊境之外待時而已也利用恒无<lb/>
　咎者既不逼于險難其所營為不失恒道故不䧟于<lb/>
　咎也九二需于沙小有言終吉沙謂水之旁去難漸<lb/>
　近既近于難不能不有責讓之言以其剛健寛而處<lb/>
　中待時而進雖有責讓之言終保吉矣故曰小有言<lb/>
　終吉也九三需于泥致冦至者九三已逼于難故稱<lb/>
　泥泥謂險難也致冦至者招也既逼險難即是招致<lb/>
　冦害以相侵敵然而不為遽進猶有待焉故不為困<lb/>
<pb n="19a"/>
　憊六四需于血出自穴者血是隂陽相傷也六四以<lb/>
　隂柔之質當剛健之路乾剛既進必見侵傷故曰需<lb/>
　于血陽既强盛而前進力不能敵故以出于窟穴而<lb/>
　避之故曰出自穴也九五需于酒食貞吉者人之所<lb/>
　須以求貴位身既處于尊位而為天下所歸即何更<lb/>
　望求焉但施酒食暢其中情而已故曰需于酒食也<lb/>
　然至飲食過莭患所生焉故紂作靡靡之樂天下為<lb/>
　之離叛必須飲食以宜而不失貞正之道可以獲吉<lb/>
<pb n="19b"/>
　故曰貞吉也上六入于穴有不速之客三人來敬之<lb/>
　終吉者上六需難既終不須出穴安于舊位故曰入<lb/>
　于穴也速召也三人謂乾三陽也言難道既終三陽<lb/>
　務進不待上六召喚而自來矣故曰有不速之客三<lb/>
　人來也陽貴隂賤而上六既是隂柔又居无位之地<lb/>
　三陽若來必須恭敬之而終獲吉故曰敬之終吉<lb/>
䷅<hi>坎下乾上</hi>
訟有孚窒惕中吉終凶利見大人不利涉大川<lb/>
<pb n="20a"/>
彖曰訟上剛下險險而健訟訟有孚窒惕中吉剛來而<lb/>
得中也終凶訟不可成也利見大人尚中正也不利涉<lb/>
大川入于淵也<lb/>
象曰天與水違行訟君子以作事謀始<lb/>
初六不永所事小有言終吉<lb/>
象曰不永所事訟不可長也雖小有言其辯明也<lb/>
九二不克訟歸而逋其邑人三百户无眚<lb/>
象曰不克訟歸逋竄也自下訟上患至掇也<lb/>
<pb n="20b"/>
六三食舊徳貞厲終吉或従王事无成<lb/>
象曰食舊徳從上吉也<lb/>
九四不克訟復即命渝安貞吉<lb/>
象曰復即命渝安貞不失也<lb/>
九五訟元吉<lb/>
象曰訟元吉以中正也<lb/>
上九或錫之鞶帶終朝三禠之<lb/>
象曰以訟受服亦不足敬也<lb/>
<pb n="21a"/>
　訟有孚窒惕中吉終凶者訟者喧競之名乖爭之義<lb/>
　窒塞也惕懼也凡為訟之體必須信實被人止塞若<lb/>
　能因此而懷惕懼於中途而止即獲吉也若終竟相<lb/>
　訟雖暫獲勝而終必有凶故曰終凶也利見大人者<lb/>
　大人能斷枉直不失情理也不利涉大川者爭訟之<lb/>
　時人心乖異涉難濟川必見謀害故周氏云與相爭<lb/>
　必被襲謀當見墜於深淵也象曰天與水違行訟君<lb/>
　子以作事謀始者天自西轉水乃東流二體相違故<lb/>
<pb n="21b"/>
　是訟也君子興為必須謀慮其始若初始分明不相<lb/>
　忤犯訟無由生也初六不永所事小有言終吉者爭<lb/>
　訟之體剛先犯弱初六既是隂柔不敢先訟九四九<lb/>
　四先訟者也往就辯答道理分明不被稽留故不永<lb/>
　所事謂不永長為爭訟之事也九二不克訟歸而逋<lb/>
　其邑人三百户无眚者克勝也逋逃也九二體剛居<lb/>
　隂好為爭訟之事乃與九五相爭也以下訟上以臣<lb/>
　訟君勢不可敵爭訟如何得勝故不克訟也然訟既<lb/>
<pb n="22a"/>
　不勝禍患必至懼罪及身遂將逃竄竄歸小邑可免<lb/>
　災也若其邑大人强君疑不息必被誅罰故曰三百<lb/>
　户乃无眚也六三食舊徳貞厲終吉或従王事无成<lb/>
　者六三體柔弱順従上九不敢有違所有舊日之恩<lb/>
　徳而不被黜奪故曰食舊徳也然處兩剛之間情不<lb/>
　相得以貞自危故曰貞厲也體柔奉上不敢為先但<lb/>
　須従上九之王事不敢先成故曰或従王事无成也<lb/>
　九四不克訟復即命渝安貞吉者克勝也即就也復<lb/>
<pb n="22b"/>
　反也渝變也四體剛而訟初六初對答道理分明四<lb/>
　既不勝於初六故曰不克訟也若因此不勝而能反<lb/>
　就初六悔過自新即獲安貞之吉故曰安貞吉也九<lb/>
　五訟元吉者餘皆不當尊位悉是爭訟之人九五體<lb/>
　尊履正即是斷訟之主剛即无所滯溺中即心无偏<lb/>
　曲處位以斯故獲大吉故曰訟元吉也上九或錫之<lb/>
　鞶帶終朝三褫之者以剛處上是訟而得勝乃受鞶<lb/>
　帶之錫然則不義而富於我如浮雲以訟受榮如何<lb/>
<pb n="23a"/>
　可保故終一朝間三被褫脫不足敬也因訟至錫非徳<lb/>
　而受故不足敬旦至食時為朝馬云鞶帶大帶衣也<lb/>
䷆<hi>坎下坤上</hi>
師貞丈人吉无咎<lb/>
彖曰師衆也貞正也能以衆正可以王矣剛中而應行<lb/>
險而順以此毒天下而民從之吉又何咎矣<lb/>
象曰地中有水師君子以容民畜衆<lb/>
初六師出以律否臧凶<lb/>
<pb n="23b"/>
象曰師出以律失律凶也<lb/>
九二在師中吉无咎王三錫命<lb/>
象曰在師中吉承天寵也王三錫命懷萬邦也<lb/>
六三師或輿尸凶<lb/>
象曰師或輿尸大无功也<lb/>
六四師左次无咎<lb/>
象曰左次无咎未失常也<lb/>
六五田有禽利執言无咎長子帥師弟子輿尸貞凶<lb/>
<pb n="24a"/>
象曰長子帥師以中行也弟子輿尸使不當也<lb/>
上六大君有命開國承家小人勿用<lb/>
象曰大君有命以正功也小人勿用必亂邦也<lb/>
　師貞丈人吉无咎者師者衆也軍旅之名法長之義<lb/>
　故陸績云師為衆首法長而行是也以師為正故曰<lb/>
　師貞丈人吉无咎者丈人謂嚴毅徳長之人可以監<lb/>
　臨於衆故曰丈人也夫興師征伐必須有功勞即无<lb/>
　罪咎故曰吉无咎也象曰地中有水師君子以容民<lb/>
<pb n="24b"/>
　畜衆者緣地能包水亦猶為師之主容納於民也君<lb/>
　子為衆之長當含小過不尚絶嚴容納民人畜聚於<lb/>
　衆也初六師出以律否臧凶者律法也否破敗也臧<lb/>
　有功也初六為師之首必須齊整師旅而不失法律<lb/>
　者也若其失律違法雖見獲功徒勞而已故否之與<lb/>
　臧皆見凶也九二在師中吉无咎王三錫命者九二<lb/>
　以剛徳處中為君委任故曰在師中也既為君所任<lb/>
　任大役重必須有功无功即凶故曰吉无咎也吉者<lb/>
<pb n="25a"/>
　有功之辭也王三錫命者以其能招萬邦而有功故<lb/>
　君王三度錫賜其命六三師或輿尸凶者六三體質<lb/>
　柔弱而復乘剛又无應援若使之行師必見喪敗故<lb/>
　曰輿尸而歸凶也六四師左次无咎者以隂得位而<lb/>
　无其應无應即不可征伐也得位則可以自處也夫<lb/>
　為帥衆而處必須量其便宜取其右背山陵前左水<lb/>
　澤而次止之則无咎也又云左是偏將處之右是上<lb/>
　將有主死之權也六五田有禽利執言无咎長子帥<lb/>
<pb n="25b"/>
　師弟子輿尸貞凶者以柔處尊不先威猛只是物來<lb/>
　先犯者也猶如田之苗稼為禽所犯故用執之言語<lb/>
　問其情誅亦无咎故曰田有禽利執言无咎六五體<lb/>
　既柔弱不可自行攻伐故任用長子帥領師衆也若<lb/>
　任之弟子則致輿尸之凶故莊氏云長子謂九二徳<lb/>
　長於人也弟子謂六三徳劣於物也上六大君有命<lb/>
　開國承家小人勿用者上六處師之極即是有功之<lb/>
　人既有功勞即天子錫之爵命矣若其功大開國為<lb/>
<pb n="26a"/>
　諸侯若其功小使之承家為卿大夫也若山入有功<lb/>
　但錫之金帛不可任之以位故勿用小人必亂邦也<lb/>
　大君為天子亦喻大人有天命用之開國小人无命<lb/>
　止於為盗<lb/>
䷇<hi>坤下坎上</hi>
比吉原筮元永貞无咎不寧方來後夫凶<lb/>
彖曰比吉也比輔也下順従也原筮元永貞无咎以剛<lb/>
中也不寧方來上下應也後夫凶其道窮也<lb/>
<pb n="26b"/>
象曰地上有水比先王以建萬國親諸侯<lb/>
初六有孚比之无咎有孚盈缶終來有他吉<lb/>
象曰比之初六有他吉也<lb/>
六二比之自内貞吉<lb/>
象曰比之自内不自失也<lb/>
六三比之匪人<lb/>
象曰比之匪人不亦傷乎<lb/>
六四外比之貞吉<lb/>
<pb n="27a"/>
象曰外比于賢以從上也<lb/>
九五顯比王用三驅失前禽邑人不誡吉<lb/>
象曰顯比之吉位正中也舍逆取順失前禽也邑人不<lb/>
誡上使中也<lb/>
上六比之无首凶<lb/>
象曰比之无首无所終也<lb/>
　比吉原筮元永貞无咎者比是親比之義與人親比<lb/>
　自然獲吉故曰比吉也與人親比必須尋其根源筮<lb/>
<pb n="27b"/>
　是問也審其情原方得大永貞是貞正之人與之親<lb/>
　比乃得无咎若遇姦邪之人則不能保其親比之道<lb/>
　不寧方來者比是寜樂之時亦猶人君有徳不寧之<lb/>
　方悉來歸化焉後夫凶者比道宜速若處後而來被<lb/>
　人疎隔所以凶也象曰地上有水比先王以建萬國<lb/>
　親諸侯者子夏傳云地得水而柔水得地而流是也<lb/>
　先王以建萬國親諸侯者萬方各據境域謂王者封<lb/>
　建有功之臣也親諸侯謂爵賞及親友令助君之化<lb/>
<pb n="28a"/>
　也初六有孚比之无咎有孚盈缶終來有他吉者處<lb/>
　比之初唯須以信待物先須以信始得免咎故曰有<lb/>
　孚比之无咎初六既无偏應來者皆與相親著信立<lb/>
　誠盈溢于質素之噐心无偏黨應者非一故有他人<lb/>
　而來終亦不相拒故有他吉六二比之自内貞吉者<lb/>
　專應于五不能更比他人劣于初六故得當家内正<lb/>
　之吉也六三比之匪人者匪非也處比之時雖近二<lb/>
　四情不相得二四柔謟非已所親故曰匪人謂非已<lb/>
<pb n="28b"/>
　親比之人也六四外比之貞吉者本應在初初既逺<lb/>
　即親于所近九五有徳行可以親比之故稱貞吉也<lb/>
　九五顯比王用三驅失前禽邑人不誡吉者處比之<lb/>
　時居得尊位固當心无偏黨來者比親而乃獨應于<lb/>
　二顯明親比之道是用心𥚹拘故曰顯比也夫不能<lb/>
　普及于物而乃親于二亦如王用三驅田獵相似凡<lb/>
　三驅之禮受來惡去故逆來趣已者捨之背己而走<lb/>
　者射之故失前禽也然有中正之徳不妄加之征伐<lb/>
<pb n="29a"/>
　所有背叛必須攻討以其當邑之人不須防誡而得<lb/>
　吉矣獨親邑人心不𢎞通非君上之道可以為君上<lb/>
　之使故云上使中也上六比之无首凶者處比之終<lb/>
　最在于外衆皆先至而相親比已獨在後違衆叛義<lb/>
　所以凶也若禹會諸侯於塗山防風氏後至禹乃戮<lb/>
　之此之謂也<lb/>
䷈<hi>乾下巽上</hi>
小畜亨密雲不雨自我西郊<lb/>
<pb n="29b"/>
彖曰小畜柔得位而上下應之曰小畜健而巽剛中而<lb/>
志行乃亨密雲不雨尚往也自我西郊施未行也<lb/>
象曰風行天上小畜君子以懿文徳<lb/>
初九復自道何其咎吉<lb/>
象曰復自道其義吉也<lb/>
九二牽復吉<lb/>
象曰牽復在中亦不自失也<lb/>
九三輿説輻夫妻反目<lb/>
<pb n="30a"/>
象曰夫妻反目不能正室也<lb/>
六四有孚血去惕出无咎<lb/>
象曰有孚惕出上合志也<lb/>
九五有孚攣如富以其鄰<lb/>
象曰有孚攣如不獨富也<lb/>
上九既雨既處尚徳載婦貞厲月㡬望君子征凶<lb/>
象曰既雨既處徳積載也君子征凶有所疑也<lb/>
　小畜亨者畜謂止積制遏之名乾陽上進巽體柔順<lb/>
<pb n="30b"/>
　陽氣上升隂不能固所畜微劣故曰小畜以陽氣得<lb/>
　通故曰亨也密雲不雨自我西郊者隂既微劣不能<lb/>
　止畜于陽陽氣上通雖復至盛密雲而不能施降于<lb/>
　雨但止在西邑之郊而已亦喻徳薄位尊不能廣其<lb/>
　恩惠所化止于一隅也象曰風行天上小畜者風諭<lb/>
　恩敎之義風既行于天上即是敎化不及于下故云<lb/>
　小畜象也君子以懿文徳者懿美也化既不行可以<lb/>
　修美文徳之行待時乃施也初九復自道何其咎吉<lb/>
<pb n="31a"/>
　者復反也處畜之初畜道未盛往之于四无所見閡猶<lb/>
　似反歸之家何慮咎害所以吉矣九二牽復吉牽挽<lb/>
　相連也畜道未極猶可牽挽而進反復就五可以吉<lb/>
　也九三輿説輻夫妻反目者夫小畜之道先通後畜<lb/>
　至于九三畜道已成不可前進故輿敗輻破難可以行<lb/>
　故輿説輻也三是陽卦之極上是隂卦之極隂而制<lb/>
　陽亦猶女之制夫室家不正反目相視故曰夫妻反<lb/>
　目也六四有孚血去惕出无咎者孚信也惕懼也血<lb/>
<pb n="31b"/>
　傷也九三前進四塞其路必被侵傷故稱血也畏三<lb/>
　侵害故惕懼也然則上九處物之極而惡于三乃得<lb/>
　安其位不被侵傷遂得血去而畏懼總除也九五有<lb/>
　孚攣如富以其鄰者二欲上升而五不相拒也二牽<lb/>
　于五五又攣二合信同體牽攣而行故曰有孚攣如<lb/>
　也五處尊位富貴昌盛不獨已有而與于隣隣謂二<lb/>
　也上九既雨既處尚徳載婦貞厲月㡬望君子征凶<lb/>
　者上九雖是陽爻而統屬隂卦以上九隂極而致九<lb/>
<pb n="32a"/>
　三之陽陽不得通故既雨也不被陽侵而安其位既<lb/>
　處也以隂制陽是婦制其夫臣制其君正之危也故<lb/>
　曰婦貞厲處隂卦之極積久方顯其猶人之積尚道<lb/>
　徳可以運載于下故曰尚徳載也隂之盛極如月近<lb/>
　望以敵日也故曰月㡬望也處盛極之地不可以盈<lb/>
　盈而求進必見侵傷故君子之行亦凶故曰君子征<lb/>
　凶也<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易口訣義卷一<lb/>
</p>
<p>
</p>
  </div>
</body>
</text>
</TEI>
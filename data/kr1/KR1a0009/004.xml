<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易口訣義卷四</head>
    <p>
<pb n="1a"/>
欽定四庫全書<lb/>
　周易口訣義卷四　　　　唐　史徴　撰<lb/>
下經一<hi>咸至益</hi>
䷞<hi>艮下兌上</hi>
咸亨利貞取女吉<lb/>
彖曰咸感也柔上而剛下二氣感應以相與止而說男<lb/>
下女是以亨利貞取女吉也天地感而萬物化生聖人<lb/>
感人心而天下和平觀其所感而天地萬物之情可見<lb/>
<pb n="1b"/>
矣<lb/>
象曰山上有澤咸君子以虚受人<lb/>
初六咸其拇<lb/>
象曰咸其拇志在外也<lb/>
六二咸其腓凶居吉<lb/>
象曰雖凶居吉順不害也<lb/>
九三咸其股執其隨往吝<lb/>
象曰咸其股亦不處也志在隨人所執下也<lb/>
<pb n="2a"/>
九四貞吉悔亡憧憧往來朋從爾思<lb/>
象曰貞吉悔亡未感害也憧憧往來未光大也<lb/>
九五咸其脢无悔<lb/>
象曰咸其脢志末也<lb/>
上六咸其輔頰舌<lb/>
象曰咸其輔頰舌滕口說也<lb/>
　咸亨利貞者咸感也感應也以二氣交感所以亨通<lb/>
　感應之道必須以正故曰利貞也取女吉者以艮兌<lb/>
<pb n="2b"/>
　俱是少相配交感感而又正備禮乃行即是婚取之<lb/>
　善也象曰山上有澤咸者山體空虚艮陽澤性潤下<lb/>
　兌隂山受澤潤萬物以生是相感之象也君子以虚<lb/>
　受人者夫欲感人之心懷來萬邦者必須空虚其心<lb/>
　受納諸物无所棄遺何妥云虚心受人不閒不拒即<lb/>
　物來歸已君子之志也初六咸其拇者拇是足大指<lb/>
　初六處感之始而應于四喻體之中在于足指相感<lb/>
　微淺故无吉凶悔吝也六二咸其腓凶居吉者腓膊<lb/>
<pb n="3a"/>
　腸也腓體動躁或屈或伸不能安靜若以躁感物必<lb/>
　致凶災若靜而相感即懷吉慶故曰咸其腓凶居吉<lb/>
　九三咸其股執其隨徃吝者股腿䏶也隨謂足九三<lb/>
　漸進于腿䏶之間股之為體動靜不能自處常執隨<lb/>
　其足股非動躁之物而彊抑其情譬之于人自无特<lb/>
　操卓然獨處而乃隨從于人是所執卑劣以斯而行<lb/>
　必招恨辱故曰往吝也九四貞吉悔亡憧憧往來朋<lb/>
　從爾思者以陽居隂邪僻相感患必生焉故須貞正<lb/>
<pb n="3b"/>
　獲吉憂悔乃亡故云貞吉悔亡也憧憧往來之貌夫<lb/>
　相感之道固當修徳安處其位使物自來即朋黨從<lb/>
　爾所思斯未為光大故小象云未光大也九五咸其<lb/>
　脢无悔者脢背脊也夫感應之道貴乎心實今九五<lb/>
　所感在于脢明其非在衷心薄于交義故但无悔而<lb/>
　已脢亦心之上口之下也上六咸其輔頰舌輔頰是<lb/>
　言語之具上六咸道之末所感在于口舌頰頷之間<lb/>
　不能以心相感但滕達口舌傳說而已故小象云滕<lb/>
<pb n="4a"/>
　口說也<lb/>
䷟<hi>巽下震上</hi>
恒亨无咎利貞利有攸往<lb/>
彖曰恒久也剛上而柔下雷風相與巽而動剛柔皆應<lb/>
恒恒亨无咎利貞久于其道也天地之道恒久而不已<lb/>
也利有攸往終則有始也日月得天而能久照四時變<lb/>
化而能久成聖人久于其道而天下化成觀其所恒而<lb/>
天地萬物之情可見矣<lb/>
<pb n="4b"/>
象曰雷風恒君子以立不易方<lb/>
初六浚恒貞凶无攸利<lb/>
象曰浚恒之凶始求深也<lb/>
九二悔亡<lb/>
象曰九二悔亡能久中也<lb/>
九三不恒其徳或承之羞貞吝<lb/>
象曰不恒其徳无所容也<lb/>
九四田无禽<lb/>
<pb n="5a"/>
象曰久非其位安得禽也<lb/>
六五恒其徳貞婦人吉夫子凶<lb/>
象曰婦人貞吉從一而終也夫子制義從婦凶也<lb/>
上六振恒凶<lb/>
象曰振恒在上大无功也<lb/>
　恒亨者恒久也恒久之道所貴變通不能變通无由<lb/>
　長久故繫辭云易窮則變變則通通則久是也无咎<lb/>
　利貞利有攸往者恒而亨以濟三事也謂旣變通即<lb/>
<pb n="5b"/>
　无咎過故利以修正正道既行即何往不利也象曰<lb/>
　雷風恒先儒皆云雷資風而益逺風假雷以增威故<lb/>
　君子以立不易方者方道也言君子立身修行舉事<lb/>
　合宜不移其道宜于世俗也初六浚恒貞凶无攸利<lb/>
　者浚深也初六處恒之始即合漸漸以求于恒而乃<lb/>
　浚然使深深為恒是凶正害徳无施而利故貞凶无<lb/>
　攸利也九二悔亡以陽居隂位旣不正所以有悔守<lb/>
　其謙道所以悔亡也九三不恒其徳或承之羞貞吝<lb/>
<pb n="6a"/>
　者居下卦之上即是進慕高位處上卦之下又欲靜<lb/>
　退自守故不恒守其一徳是執心不定徳行无恒即<lb/>
　有恥辱至焉以此為正亦可賤矣故貞吝也九四田<lb/>
　无禽者畋獵也禽喻有功也處恒之時位既不正即<lb/>
　是田獵无所獲喻有事而无功也六五恒其徳貞婦<lb/>
　人吉夫子凶處恒之時而得尊位當須普親天下而<lb/>
　乃專志在二即是執守一徳故曰恒其徳貞也既不<lb/>
　能廣親賢徳守一而已斯乃婦人之道若譬之丈夫<lb/>
<pb n="6b"/>
　即致凶災故夫子凶也上六振恒凶者振躁動也處<lb/>
　夫動極即合安靜无為无事而已反以躁動求為即<lb/>
　有凶危及也<lb/>
䷠<hi>艮下乾上</hi>
遯亨小利貞<lb/>
彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
象曰天下有山遯君子以逺小人不惡而嚴<lb/>
<pb n="7a"/>
初六遯尾厲勿用有攸往<lb/>
象曰遯尾之厲不往何災也<lb/>
六二執之用黄牛之革莫之勝說<lb/>
象曰執用黄牛固志也<lb/>
九三係遯有疾厲畜臣妾吉<lb/>
象曰係遯之厲有疾憊也畜臣妾吉不可大事也<lb/>
九四好遯君子吉小人否<lb/>
象曰君子好遯小人否也<lb/>
<pb n="7b"/>
九五嘉遯貞吉<lb/>
象曰嘉遯貞吉以正志也<lb/>
上九肥遯无不利<lb/>
象曰肥遯无不利无所疑也<lb/>
　遯亨者遯是逃隠退避之名諭小人道長君子當退<lb/>
　避而後可亨也小利貞者雖居小人道長之時正道<lb/>
　亦未全滅亦可小利為正也象曰天下有山遯者積<lb/>
　陽為天積隂為地山者隂長之象山勢漸長以逼于<lb/>
<pb n="8a"/>
　天天性高逺逼而不至如天漸高避於山君子之逺<lb/>
　小人不惡而嚴者處小人道長之世近之必致危害<lb/>
　故須逺避不可與之為惡又須莊敬嚴恭自保其身<lb/>
　也初六遯尾厲勿用有攸往者尾之為物最在體後<lb/>
　處遯之時衆皆逃遯唯初六最在于後即必被執獲<lb/>
　故致危厲若能知尾為危不如不往即无災害故曰<lb/>
　勿用有攸往也六二執之用黄牛之革莫之勝說者<lb/>
　黄中色也以譬中和也牛革即是牛皮喻其厚順也<lb/>
<pb n="8b"/>
　處逃遯之時衆皆逃遯唯六二得位守中不肯逃遯<lb/>
　意欲率衆以安其處何以勸勉之必須用中和之道<lb/>
　厚順之徳有此之善人莫勝已可脫免逃遯而去也<lb/>
　九三係遯有疾厲畜臣妾吉者夫親昵小人即為小<lb/>
　人侵傷故有疾憊危厲也然親洽于二雖得如似畜<lb/>
　養臣妾不可興建大事故小象云不可大事也九四<lb/>
　好遯君子吉小人否者有應在内即情有所戀身處<lb/>
　于外即志欲逺遯若知幾君子思慮危害而能超然<lb/>
<pb n="9a"/>
　不顧所應而好遯避即獲吉矣故曰好遯君子吉小<lb/>
　人處此情有所戀不肯遯故曰小人否否是否臧之<lb/>
　否也九五嘉遯貞吉者嘉美也五居尊位為遯之主<lb/>
　率正小人之志以安于俗不令遯散故獲美善之吉<lb/>
　也上九肥遯无不利者肥者優饒之名上九處遯之<lb/>
　時最居于外内又无應即无顧戀超然高舉不為小<lb/>
　人所累是逃遯之時而得優饒者也既有如斯之徳<lb/>
　即无不利矣<lb/>
<pb n="9b"/>
䷡<hi>乾下震上</hi>
大壯利貞<lb/>
彖曰大壯大者壯也剛以動故壯大壯利貞大者正也<lb/>
正大而天地之情可見矣<lb/>
象曰雷在天上大壯君子以非禮弗履<lb/>
初九壯于趾征凶有孚<lb/>
象曰壯于趾其孚窮也<lb/>
九二貞吉<lb/>
<pb n="10a"/>
象曰九二貞吉以中也<lb/>
九三小人用壯君子用罔貞厲羝羊觸藩羸其角<lb/>
象曰小人用壯君子罔也<lb/>
九四貞吉悔亡藩決不羸壯于大與之輹<lb/>
象曰藩決不羸尚往也<lb/>
六五喪羊于易无悔<lb/>
象曰喪羊于易位不當也<lb/>
上六羝羊觸藩不能退不能遂无攸利艱則吉<lb/>
<pb n="10b"/>
象曰不能退不能遂不詳也艱則吉咎不長也<lb/>
䷢<hi>坤下離上</hi>
晉康侯用錫馬蕃庶晝日三接<lb/>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
象曰明出地上晉君子以自昭明徳<lb/>
初六晉如摧如貞吉罔孚裕无咎<lb/>
象曰晉如摧如獨行正也裕无咎未受命也<lb/>
<pb n="11a"/>
六二晉如愁如貞吉受兹介福于其王母<lb/>
象曰受兹介福以中正也<lb/>
六三衆允悔亡<lb/>
象曰衆允之志上行也<lb/>
九四晉如鼫鼠貞厲<lb/>
象曰鼫鼠貞厲位不當也<lb/>
六五悔亡失得勿恤往吉无不利<lb/>
象曰失得勿恤往有慶也<lb/>
<pb n="11b"/>
上九晉其角維用伐邑厲吉无咎貞吝<lb/>
象曰維用伐邑道未光也<lb/>
䷣<hi>離下坤上</hi>
明夷利艱貞<lb/>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
象曰明入地中明夷君子以莅衆用晦而明<lb/>
初九明夷于飛垂其翼君子于行三日不食有攸往主<lb/>
<pb n="12a"/>
人有言<lb/>
象曰君子于行義不食也<lb/>
六二明夷夷于左股用拯馬壯吉<lb/>
象曰六二之吉順以則也<lb/>
九三明夷于南狩得其大首不可疾貞<lb/>
象曰南狩之志乃大得也<lb/>
六四入于左腹獲明夷之心于出門庭<lb/>
象曰入于左腹獲心意也<lb/>
<pb n="12b"/>
六五箕子之明夷利貞<lb/>
象曰箕子之貞明不可息也<lb/>
上六不明晦初登于天後入于地<lb/>
象曰初登于天照四國也後入于地失則也<lb/>
　明夷利艱貞者夷傷也離為日喻日入地中傷明之<lb/>
　象故曰明夷以人事明之亦猶君在上臣不敢顯其<lb/>
　明徳必須艱固為貞又不可隨世傾邪故曰利艱貞<lb/>
　也象曰明入地中明夷者夫日之為道即合升髙照<lb/>
<pb n="13a"/>
　耀今在地中傷其光耀之象君子以莅衆用晦而明<lb/>
　者莅臨也晦暗也故君子當是時以臨于衆内懷明<lb/>
　徳外彰晦暗无為无事清淨不欺閉智塞耀故老子<lb/>
　云我无為而人自化是也初九明夷于飛垂其翼君<lb/>
　子于行三日不食有攸往主人有言者上六以隂居<lb/>
　上是暗君之象初九旣居无位之地未食暗君之禄<lb/>
　可以逃避危難不由軌路如鳥之飛故曰于飛懷懼<lb/>
　而行以求隠翳故曰垂其翼雖處危懼志存道義故<lb/>
<pb n="13b"/>
　曰于行切于逃難饑不暇食故曰三日不食處危懼<lb/>
　之時與衆乖異故主人有相疑之言故曰有攸往主<lb/>
　人有言也六二明夷夷于左股用拯馬壯吉者左者<lb/>
　明所傷小也左股被傷猶得順而處位六二以柔居<lb/>
　中不為剛猛之事即不為暗主所疑猶處其位然後<lb/>
　時進退乃得隨時用拯馬而避之得吉也九三明夷<lb/>
　于南狩得其大首不可疾貞者南是陽明之方也狩<lb/>
　者征伐之義九三以離明之極而以征伐至暗之主<lb/>
<pb n="14a"/>
　乃獲暗君之頭首故曰南狩得其大首也既誅暗主<lb/>
　將正其民民迷日久即可化之以漸不可速使從正<lb/>
　故曰不可疾貞也六四入子左腹獲明夷之心于出<lb/>
　門庭者左者取其順也腹者獲其心既知君意雖近<lb/>
　不危縱使逃難不逺適止于門庭而已也六五箕子<lb/>
　之明夷利貞者最近暗君猶箕子之近殷紂執正不<lb/>
　回而不能滅利以正貞故小象云明不可息也息滅<lb/>
　也上六不明晦初登于天後入于地者處明夷之極<lb/>
<pb n="14b"/>
　是暗晦之主殷紂當之也初登于位本謂光徳顯于<lb/>
　四方及其无道果致被伐至于䘮滅故曰後入于地<lb/>
　也<lb/>
䷤<hi>離下巽上</hi>
家人利女貞<lb/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
夫夫婦婦而家道正正家而天下定矣<lb/>
<pb n="15a"/>
象曰風自火出家人君子以言有物而行有恒<lb/>
初九閑有家悔亡<lb/>
象曰閑有家志未變也<lb/>
六二无攸遂在中饋貞吉<lb/>
象曰六二之吉順以巽也<lb/>
九三家人嗃嗃悔厲吉婦子嘻嘻終吝<lb/>
象曰家人嗃嗃未失也婦子嘻嘻失家節也<lb/>
六四富家大吉<lb/>
<pb n="15b"/>
象曰富家大吉順在位也<lb/>
九五王假有家勿恤吉<lb/>
象曰王假有家交相愛也<lb/>
上九有孚威如終吉<lb/>
象曰威如之吉反身之謂也<lb/>
　家人利女貞者家人謂室家之人故孔氏云明家内<lb/>
　之道正一家之人是也治家之道非丈夫獨正内在<lb/>
　女子故曰利女貞也象曰風自火出家人者離火巽<lb/>
<pb n="16a"/>
　風夫火之為體因風而生火既炎盛還復生風風火<lb/>
　相成似夫婦成家之義也君子以言有物而行有恒<lb/>
　者物事也君子所言皆須有事論語典實事不虚妄<lb/>
　矣所行徳行不虧于常故曰行有恒也初九閑有家<lb/>
　悔亡者閑防也夫治家之道必須先以防慮不令凟<lb/>
　亂若候凟亂之後方始治之即憂悔生矣今治家之<lb/>
　初便能防閑悔必亡矣六二无攸遂在中饋貞吉者<lb/>
　以柔處中以隂應陽正夫婦之義也婦人職務但事<lb/>
<pb n="16b"/>
　供給饋食祭祀而已全非遂志之人故曰无攸遂在<lb/>
　中饋貞吉也九三家人嗃嗃悔厲吉婦子嘻嘻終吝<lb/>
　者嗃嗃嚴整之貌嘻嘻喜笑之聲悔過也九三處一<lb/>
　卦之上為一家之長理家之道必須嚴整直是過于<lb/>
　猛難雖似危酷後乃獲吉故曰家人嗃嗃悔厲吉若<lb/>
　從婦人笑語不制不節終致悔吝故曰嘻嘻終吝也<lb/>
　六四富家大吉者富謂禄位昌盛之名也六四柔巽<lb/>
　之質上奉于君而得其位即是禄位昌盛而富其家<lb/>
<pb n="17a"/>
　長保安吉之大也九五王假有家勿恤吉者假至也<lb/>
　體剛居巽而得尊位能以巽順接待于下至于天下<lb/>
　盡有其家莫不歸王之化故不假憂恤自然獲吉先<lb/>
　儒云猶如舜能治家處于媯汭即是歸讓至焉上九<lb/>
　有孚威如終吉者處家人之極家道大成也刑于寡<lb/>
　妻義彰于外信被天下故曰有孚威及遐邇故曰威<lb/>
　如威信並至敬義交接終保其吉故曰終吉也<lb/>
䷥<hi>兌下離上</hi>
<pb n="17b"/>
睽小事吉<lb/>
彖曰睽火動而上澤動而下二女同居其志不同行說<lb/>
而麗乎明柔進而上行得中而應乎剛是以小事吉天<lb/>
地睽而其事同也男女睽而其志通也萬物睽而其事<lb/>
類也睽之時用大矣哉<lb/>
象曰上火下澤睽君子以同而異<lb/>
初九悔亡喪馬勿逐自復見惡人无咎<lb/>
象曰見惡人以避咎也<lb/>
<pb n="18a"/>
九二遇主于巷无咎<lb/>
象曰遇主于巷未失道也<lb/>
六三見輿曳其牛掣其人天且劓无初有終<lb/>
象曰見輿曳位不當也无初有終遇剛也<lb/>
九四睽孤遇元夫交孚厲无咎<lb/>
象曰交孚无咎志行也<lb/>
六五悔亡厥宗噬膚往何咎<lb/>
象曰厥宗噬膚往有慶也<lb/>
<pb n="18b"/>
上九睽孤見豕負塗載鬼一車先張之弧後說之弧匪<lb/>
宼婚媾往遇雨則吉<lb/>
象曰遇雨之吉羣疑亡也<lb/>
䷦<hi>艮下坎上</hi>
蹇利西南不利東北利見大人貞吉<lb/>
彖曰蹇難也險在前也見險而能止知矣哉蹇利西南<lb/>
往得中也不利東北其道窮也利見大人往有功也當<lb/>
位貞吉以正邦也蹇之時用大矣哉<lb/>
<pb n="19a"/>
象曰山上有水蹇君子以反身脩徳<lb/>
初六往蹇來譽<lb/>
象曰往蹇來譽宜待也<lb/>
六二王臣蹇蹇匪躬之故<lb/>
象曰王臣蹇蹇終无尤也<lb/>
九三往蹇來反<lb/>
象曰往蹇來反内喜之也<lb/>
六四往蹇來連<lb/>
<pb n="19b"/>
象曰往蹇來連當位實也<lb/>
九五大蹇朋來<lb/>
象曰大蹇朋來以中節也<lb/>
上六往蹇來碩吉利見大人<lb/>
象曰往蹇來碩志在内也利見大人以從貴也<lb/>
䷧<hi>坎下震上</hi>
解利西南无所往其來復吉有攸往夙吉<lb/>
彖曰解險以動動而免乎險解解利西南往得衆也其<lb/>
<pb n="20a"/>
來復吉乃得中也有攸往夙吉往有功也天地解而雷<lb/>
雨作雷雨作而百果草木皆甲坼解之時大矣哉<lb/>
象曰雷雨作解君子以赦過宥罪<lb/>
初六无咎<lb/>
象曰剛柔之際義无咎也<lb/>
九二田獲三狐得黄矢貞吉<lb/>
象曰九二貞吉得中道也<lb/>
六三負且乘致宼至貞吝<lb/>
<pb n="20b"/>
象曰負且乘亦可醜也自我致戎又誰咎也<lb/>
九四解而拇朋至斯孚<lb/>
象曰解而拇未當位也<lb/>
六五君子維有解吉有孚于小人<lb/>
象曰君子有解小人退也<lb/>
上六公用射隼于高墉之上獲之无不利<lb/>
象曰公用射隼以解悖也<lb/>
　解利西南者解緩也謂難道解釋物情舒緩故謂解<lb/>
<pb n="21a"/>
　也西南坤位坤訓衆也夫散難釋險利施于衆即所<lb/>
　濟𢎞大故曰利西南也无所往其來復吉者若難道<lb/>
　已散无難可救即宜反覆守其靜黙即合于常理也<lb/>
　有攸往夙吉者夙早也速也若難道方殷慮其侵傷<lb/>
　平人必須速往救濟以安險俗故曰夙吉象曰雷雨<lb/>
　作解者雷既發動雨澤施降物情舒暢故是解緩之<lb/>
　象也君子以赦過宥罪者赦放也宥寛也過謂誤犯<lb/>
　罪謂故為過輕即放捨罪重即寛宥如似合死從流<lb/>
<pb n="21b"/>
　合流從徒皆是緩其罪刑也初六无咎者難道已散<lb/>
　上有所應故无咎也九二田獲三狐得黄矢貞吉者<lb/>
　隠伏之物喻犴猾之人九二以剛居其位為君委任<lb/>
　能散險難能除奸暴之人如似田獵而獲三狐能持<lb/>
　中直之道而令其正故曰得黄矢貞吉也六三負且<lb/>
　乘致宼至貞吝者六三位既不正而以諂媚上附九<lb/>
　四下乘于二如似擔負之人乘君子之乘即寇盜必<lb/>
　見其侵傷故曰負且乘致寇至以不正之身雖幸而<lb/>
<pb n="22a"/>
　免是正人之所賤故曰貞吝也九四解而拇朋至斯<lb/>
　孚者拇足指也而汝也九四位既不正三亦不正以<lb/>
　相親比三附于四如指附足然九四本應在初若與<lb/>
　三相附即失其本應若四能棄三之拇即初六之朋<lb/>
　與已合信故曰朋至斯孚也六五君子維有解吉有<lb/>
　孚于小人者以柔居尊不自專制而委九二任用得<lb/>
　人是有君子之徳而能解釋險難故曰君子維有解<lb/>
　吉也以君子之道而能散難即小人雖伏暗昧亦能<lb/>
<pb n="22b"/>
　信服君子不敢為非故曰有孚于小人也上六公用<lb/>
　射隼于高墉之上獲之无不利者公者臣之極貴者<lb/>
　也上六以陽居極故稱公也居動之上為解之極是<lb/>
　能去貪暴除兇悖故以射隼論之隼者貪賤之鳥鷹<lb/>
　鸇之屬為六三失位不正隼之為鳥宜居山林而止<lb/>
　于人家墉墻之上即為人所憎射之克中故曰獲之<lb/>
　无不利也<lb/>
䷨<hi>兌下艮上</hi>
<pb n="23a"/>
損有孚元吉无咎可貞利有攸往曷之用二簋可用享<lb/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虚與時偕行<lb/>
象曰山下有澤損君子以懲忿窒欲<lb/>
初九已事遄往无咎酌損之<lb/>
象曰已事遄往尚合志也<lb/>
九二利貞征凶弗損益之<lb/>
<pb n="23b"/>
象曰九二利貞中以為志也<lb/>
六三三人行則損一人一人行則得其友<lb/>
象曰一人行三則疑也<lb/>
六四損其疾使遄有喜无咎<lb/>
象曰損其疾亦可喜也<lb/>
六五或益之十朋之龜弗克違元吉<lb/>
象曰六五元吉自上祐也<lb/>
上九弗損益之无咎貞吉利有攸往得臣无家<lb/>
<pb n="24a"/>
象曰弗損益之大得志也<lb/>
　損有孚元吉无咎可貞利有攸往者損是減損之名<lb/>
　喻人臣損下而益于上故名損也夫損之為道若不<lb/>
　以誠信即咎莫大焉必須有信然後大吉故曰有孚<lb/>
　元吉也既立誠信而獲大吉即无咎過而可止故曰<lb/>
　无咎可貞以无咎可貞之徳故利有攸往也曷之用<lb/>
　二簋可用享者曷何也當損之時物皆儉損何用豐<lb/>
　厚但以簋薄之禮應時而行可以享獻神明也象曰<lb/>
<pb n="24b"/>
　山下有澤損者澤在山下澤卑山高以澤自損以崇<lb/>
　于山亦猶下之自損奉益于上也君子以懲忿窒欲<lb/>
　者懲止也窒塞也夫情欲所興隨境而動若任其情<lb/>
　欲患必生焉故君子修徳益損其身當須懲止忿怒<lb/>
　窒塞情欲即善莫大焉初九已事遄往无咎酌損之<lb/>
　者已竟也遄速也損之為道損下益上猶如人臣損<lb/>
　己而奉于君然初九猶有權務若廢職而往潛為求<lb/>
　進即咎莫大焉若已事不往即為拒上敖貴故事竟<lb/>
<pb n="25a"/>
　速往乃得无咎故曰已事遄往无咎也夫剛往即柔<lb/>
　危若全以剛往即四不相納故酌減損之與四合志<lb/>
　故曰酌損之也九二利貞征凶弗損益之者當損之<lb/>
　時雖以下奉上損剛益柔然損剛太極即剥道成焉<lb/>
　故九二利居其位守正而處即可以貞若進于柔即<lb/>
　凶故曰利貞征凶然知進必有凶故九二以中為志<lb/>
　不求損已而務增益故曰弗損益之也六三三人行<lb/>
　則損一人一人行則得其友者處損之時損之為義<lb/>
<pb n="25b"/>
　其道上行三人謂六三已上三隂也夫天地之道以<lb/>
　淳一相感男女之道以正一相配今六三應于上九<lb/>
　若往就上九即六四六五緣同類必隨之俱行此㧞<lb/>
　茅義也若六三獨行即上九納之无疑而得配友故<lb/>
　曰三人行即六三獨損六三自行即得匹配此是致<lb/>
　一之道也六四損其疾使遄有喜无咎者疾謂相思<lb/>
　之疾也久而不相見必有勤望之憂故積憂成疾六<lb/>
　四以柔納剛同志斯來即无復勤思之疾故使遄速<lb/>
<pb n="26a"/>
　乃有喜有喜乃无咎矣故曰使遄有喜无咎也六五<lb/>
　或益之十朋之龜弗克違元吉者處損之時以柔處<lb/>
　尊是能益損于已而用柔和則天下莫不歸而益之<lb/>
　故曰或益之朋黨也龜者決疑明鑒之物喻明智也<lb/>
　克能也六五以柔居尊是損己奉人納賢自輔即賢<lb/>
　智必歸各貢其能不違于五故曰不克違也羣才既<lb/>
　至天與我民无不扶祐天人並助故獲大吉故曰元<lb/>
　吉也先儒皆云十朋龜者一曰神二曰靈三曰攝四<lb/>
<pb n="26b"/>
　曰寳五曰文六曰筮七曰山八曰澤九曰水十曰火<lb/>
　上九弗損益之无咎貞吉利有攸往得臣无家者損<lb/>
　極反益象人能抑損其身而奉它人乃為物所益故<lb/>
　曰弗損益之損極而反受益即剛徳遂長不憂于咎<lb/>
　用正而吉故曰无咎貞吉也既備斯徳何往不利故<lb/>
　曰利有攸往也居上乘柔損極反益體本剛徳為物<lb/>
　所歸故曰得臣得臣者謂得臣子而輔君為政使天<lb/>
　下通而為一故曰无家无家者光宅天下不為私已<lb/>
<pb n="27a"/>
　以天下為一家故曰无家也<lb/>
䷩<hi>震下巽上</hi>
益利有攸往利涉大川<lb/>
彖曰益損上益下民說无疆自上下下其道大光利有<lb/>
攸往中正有慶利涉大川木道乃行益動而巽日進无<lb/>
疆天施地生其益无方凡益之道與時偕行<lb/>
象曰風雷益君子以見善則遷有過則改<lb/>
初九利用為大作元吉无咎<lb/>
<pb n="27b"/>
象曰元吉无咎下不厚事也<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
六三益之用凶事无咎有孚中行告公用圭<lb/>
象曰益用凶事固有之也<lb/>
六四中行告公從利用為依遷國<lb/>
象曰告公從以益志也<lb/>
九五有孚惠心勿問元吉有孚惠我徳<lb/>
<pb n="28a"/>
象曰有孚惠心勿問之矣惠我徳大得志也<lb/>
上九莫益之或擊之立心勿恒凶<lb/>
象曰莫益之偏辭也或擊之自外來也<lb/>
　益利有攸往者益是増長之名饒裕為義也損卦損<lb/>
　下益上益卦損上益下者亦猶人君能自損己而惠<lb/>
　下人故宋衷云明君之徳必須損己而利人則下盡<lb/>
　益矣君能以益物為意動而无有違者即斯而往何<lb/>
　所不利故曰利有攸往也利渉大川者能益于物則<lb/>
<pb n="28b"/>
　理絶難險故利涉大川也象曰風雷益者雷以發生<lb/>
　風能長育萬物皆益故益之為義在雷風也君子以<lb/>
　見善則遷有過則改遷進移也改更懲也君子求益<lb/>
　莫過遷進企慕道徳其有過惡改更懲戒不再為也<lb/>
　初九利用為大作元吉无咎者處益之初應巽之始<lb/>
　體剛幹事能堪建大事之端以成王事者也然雖有<lb/>
　其才而得其時不居其位即時人不輔欲有興作即<lb/>
　禍必生焉必須有大功以補其過即得无咎故曰元<lb/>
<pb n="29a"/>
　吉无咎元吉是有功之詞大作謂興作大事也六二<lb/>
　或益之十朋之龜弗克違永貞吉王用享于帝吉者<lb/>
　以柔居中又應于㢲處益而懷巽即物皆歸焉故曰<lb/>
　或益之朋衆也龜靈鑒也六二既懷謙冲即物自外<lb/>
　來朋靈獻䇿羣才響應故十朋之龜弗克違也然位<lb/>
　不當尊故永貞吉也處益如斯上下歸徳故王用此<lb/>
　時可以享獻天帝即朋靈降福故曰王用享于帝吉<lb/>
　也六三益之用凶事无咎有孚中行告公用圭者以<lb/>
<pb n="29b"/>
　隂居陽以剛健而求于益故曰益之不能行謙而用<lb/>
　剛壯求益即物所不與若以謙讓責之理合誅討若<lb/>
　以意測原本情志在救難即物皆恃之是用凶事而<lb/>
　得免咎故曰用凶事无咎也若乃求益不為私已志<lb/>
　在救難用壯不至剛暴斯乃適合時宜是有信實而<lb/>
　得中行此中行之道執圭以告于公救凶危之事故<lb/>
　曰有孚中行告公用圭也六四中行告公從利用為<lb/>
　依遷國者以柔處臣位居㢲之初在上應下位雖不<lb/>
<pb n="30a"/>
　中用中而行故曰中行與君相近即是藩屏之臣以<lb/>
　此中行之道而告于公公必從之以此道依人而遷<lb/>
　國人无不順明以中行之道而遷國人无不利矣故<lb/>
　曰利用為依遷國也九五有孚惠心勿問元吉有孚<lb/>
　惠我徳者得位處尊為益之主兼張徳義徳義之本<lb/>
　莫盛乎信為益之大莫大于心因人所欲而已與人<lb/>
　有信有惠盡物之心益之盛矣既有斯徳必獲大吉<lb/>
　不假疑問徳必昭彰故曰有孚惠心勿問元吉我既<lb/>
<pb n="30b"/>
　以信惠被于物則天下皆以信惠歸我故有孚惠我<lb/>
　徳也上九莫益之或擊之立心勿恒凶者處益之極<lb/>
　益之甚也既已過盈即人之不與故曰莫益之也无<lb/>
　厭之求怨怒非一故曰或擊之也勿无也益以過極<lb/>
　而更有求是立心无恒凶禍必至故曰立心勿恒凶<lb/>
　也<lb/>
　<lb/>
　周易口訣義卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易口訣義卷三</head>
    <p>
<pb n="1a"/>
欽定四庫全書<lb/>
　周易口訣義卷三　　　　　唐　史徴　撰<lb/>
上經三<hi>噬嗑至離</hi>
䷔<hi>震下離上</hi>
噬嗑亨利用獄<lb/>
彖曰頤中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
象曰雷電噬嗑先王以明罰勑法<lb/>
<pb n="1b"/>
初九屨校滅趾无咎<lb/>
象曰屨校滅趾不行也<lb/>
六二噬膚滅鼻无咎<lb/>
象曰噬膚滅鼻乘剛也<lb/>
六三噬腊肉遇毒小吝无咎<lb/>
象曰遇毒位不當也<lb/>
九四噬乾胏得金矢利艱貞吉<lb/>
象曰利艱貞吉未光也<lb/>
<pb n="2a"/>
六五噬乾肉得黃金貞厲无咎<lb/>
象曰貞厲无咎得當也<lb/>
上九何校滅耳凶<lb/>
象曰何校滅耳聰不明也<lb/>
　噬嗑亨利用獄者噬嚙也嗑合也喻人口中有物則<lb/>
　隔人隔塞正法使正法不行如口中有物間嚙而必<lb/>
　通刑去姦邪正法无礙故曰利用獄也象曰雷電噬<lb/>
　嗑雷動而威電照而明明動相合故曰噬嗑也先王<lb/>
<pb n="2b"/>
　以明罰勑法者勑整理也謂先王以明鑒之德刑罰<lb/>
　兼施整齊法度也初九履校滅趾无咎者屨猶履也<lb/>
　滅沒也趾足也初九既居无位之地是受刑之人罪<lb/>
　之尚微者也若能于是時著械沒其趾足而因懲戒爾<lb/>
　後改行修德故終身无咎故云小懲大戒此小人之<lb/>
　福也六二噬膚滅鼻无咎二為得位處中所刑者當<lb/>
　故曰噬膚滅鼻膚是柔脆之物喻伏罪之人然乘剛<lb/>
　用刑即刑人深矣噬過其分以至滅鼻雖復過深而<lb/>
<pb n="3a"/>
　所刑者當故曰无咎六三噬腊肉遇毒小吝无咎者<lb/>
　以隂處陽不正行刑罪人不伏怨生而不乘剛不失<lb/>
　順道雖有小吝於義无咎故曰小吝无咎也噬喻刑<lb/>
　人腊喻不伏毒喻怨生九四噬乾胏得金矢利艱貞<lb/>
　吉者九四以陽失位不正行刑罪人不伏故曰噬乾<lb/>
　胏乾胏肉之乾者得金矢利艱貞吉金剛也矢直也<lb/>
　雖刑不伏物而能得其剛直也既剛且直又利艱固<lb/>
　不失其正可以獲吉也六五噬乾肉得黃金貞厲无<lb/>
<pb n="3b"/>
　咎位既不正有所刑人人亦不伏猶如噬嚙乾堅之<lb/>
　肉物所以難噬也得黄金貞厲无咎者黃中也金剛<lb/>
　也以其居中履剛得其剛正之道剛勝也位既不正<lb/>
　刑戮得當然則居貞以危亦免咎也上九何校滅耳<lb/>
　凶何擔何也校枷鎖也滅沒也上九喻人積惡之極<lb/>
　不能懲改須至擔何枷鎖以沒其耳將至誅滅之凶<lb/>
　故云惡積而不可揜罪大而不可解也<lb/>
䷕<hi>離下艮上</hi>
<pb n="4a"/>
賁亨小利有攸往<lb/>
彖曰賁亨柔來而文剛故亨分剛上而文柔故小利有<lb/>
攸往天文也文明以止人文也觀乎天文以察時變觀<lb/>
乎人文以化成天下<lb/>
象曰山下有火賁君子以明庶政无敢折獄<lb/>
初九賁其趾舎車而徒<lb/>
象曰舎車而徒義弗乘也<lb/>
六二賁其須<lb/>
<pb n="4b"/>
象曰賁其須與上興也<lb/>
九三賁如濡如永貞吉<lb/>
象曰永貞之吉終莫之陵也<lb/>
六四賁如皤如白馬翰如匪宼婚媾<lb/>
象曰六四當位疑也匪宼婚媾終无尤也<lb/>
六五賁于丘園束帛戔戔吝終吉<lb/>
象曰六五之吉有喜也<lb/>
上九白賁无咎<lb/>
<pb n="5a"/>
象曰白賁无咎上得志也<lb/>
　賁亨小利有攸往者賁飾也以剛柔交雜而相文飾<lb/>
　也象曰山下有火賁王廙云山下有火文明相照夫<lb/>
　山之為體層峰峻嶺岩巒峭麗參差被日光照耀如<lb/>
　以彫飾而見文章賁之象也君子以明庶政无敢折<lb/>
　獄庶衆也敢果也折斷也君子以明鑒之德必須審<lb/>
　察為衆庶之政无直果敢折斷獄訟當審慎用刑也<lb/>
　初九賁其趾舎車而徒者趾足也處无位之地不尚<lb/>
<pb n="5b"/>
　華侈所飾在于足趾故曰賁其趾以其執志耿介不<lb/>
　乘不義之車而從有義徒步故曰舎車而徒也六二<lb/>
　賁其須須鬚也與三相近情意相得以下親上猶如鬚<lb/>
　之附面修其所理隨之興動故小象云與上興也九<lb/>
　三賁如濡如永貞吉者與二相得以飾以潤故曰賁<lb/>
　如濡如也以其非應相親永保其正物莫能犯故曰<lb/>
　永貞吉也六四賁如皤如白馬翰如匪宼婚媾者四<lb/>
　應在初被三隔礙志唯猶豫或文或素故曰賁如皤<lb/>
<pb n="6a"/>
　如質素也既不得前進但鮮潔其馬翰如徘徊以待<lb/>
　之矣故曰白馬翰如也若非九三與己為宼難即與<lb/>
　初已為媾婚故曰匪宼婚媾也六五賁于丘園束帛<lb/>
　戔戔吝終吉者處得尊位為飾之主不尚華飾所賁<lb/>
　質素故其致飾如似丘園丘園所生草木質素而已<lb/>
　則不縻費國之盈盛乃束帛珍寶戔戔衆多故曰賁<lb/>
　于丘園束帛戔戔若能儉而約侈費用得宜處約之<lb/>
　吝乃得終吉故曰吝終吉也上九白賁无咎者處飾<lb/>
<pb n="6b"/>
　之終終乃反素矣他人以色為飾而我以素為飾守<lb/>
　志任真得其夲性何咎之有哉<lb/>
䷖<hi>坤下艮上</hi>
剝不利有攸往<lb/>
彖曰剝剝也柔變剛也不利有攸往小人長也順而止<lb/>
之觀象也君子尚消息盈虚天行也<lb/>
象曰山附于地剥上以厚下安宅<lb/>
初六剥牀以足蔑貞凶<lb/>
<pb n="7a"/>
象曰剝牀以足以滅下也<lb/>
六二剝牀以辨蔑貞凶<lb/>
象曰剥牀以辨未有與也<lb/>
六三剝之无咎<lb/>
象曰剥之无咎失上下也<lb/>
六四剥牀以膚凶<lb/>
象曰剥牀以膚切近災也<lb/>
六五貫魚以宫人寵无不利<lb/>
<pb n="7b"/>
象曰以宫人寵終无尤也<lb/>
上九碩果不食君子得輿小人剥廬<lb/>
象曰君子得輿民所載也小人剥廬終不可用也<lb/>
　剥不利有攸往者剥落也以隂剥陽以小人損君子<lb/>
　是小人道長君子道消小人侵害君子故君子不利<lb/>
　有攸往象曰山附于地剝者山本高峻今附于地是剥<lb/>
　落之象也上以厚下安宅者宅人居者也剥之為體<lb/>
　自下而起為乾從初九而至剥也即是小人在下而<lb/>
<pb n="8a"/>
　起上侵于君子君子即可敦厚為徳制伏下人各令<lb/>
　安其居也初六剥牀以足蔑貞凶蔑削也牀者人所<lb/>
　安之物也今剥道自下而起似侵剥牀足人漸不安<lb/>
　處削除中正之道所以凶也六二剥牀以辨蔑貞凶<lb/>
　是牀梐之間牀足之上分辨之處也剥之漸盛削不<lb/>
　已至于牀梐之間分辨之處削去正道正道陵夷所<lb/>
　以凶也六三剥之无咎衆皆剥陽唯六三與上九相<lb/>
　應是獨親狎于君子雖當剥時可以无咎也六四剥<lb/>
<pb n="8b"/>
　牀以膚凶牀既削盡以至人膚身體被其侵剥切近<lb/>
　于災故為凶矣六五貫魚以宮人寵无不利者獨處<lb/>
　于尊為剥之主衆隂皆歸騈頭相次如貫穿之魚小<lb/>
　人得寵以消君子若接待衆隂而似宫人在内未能<lb/>
　害于外政矣既不預政事故云无不利也上九碩果<lb/>
　不食君子得輿小人剥廬者處剥之上獨處不落猶<lb/>
　碩果之不食若君子處于此位似車輿運載下人令<lb/>
　其獲安故云君子得輿民所載也小人處此上位即<lb/>
<pb n="9a"/>
　侵削下人廬舎民何以安故曰小人不可用為君長<lb/>
　故曰小人剥廬終不可用也<lb/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
往<lb/>
彖曰復亨剛反動而以順行是以出入无疾朋來无咎<lb/>
反復其道七日來復天行也利有攸往剛長也復其見<lb/>
天地之心乎<lb/>
<pb n="9b"/>
象曰雷在地中復先王以至日閉關商旅不行后不省<lb/>
方<lb/>
初九不逺復无祇悔元吉<lb/>
象曰不逺之復以修身也<lb/>
六二休復吉<lb/>
象曰休復之吉以下仁也<lb/>
六三頻復厲无咎<lb/>
象曰頻復之厲義无咎也<lb/>
<pb n="10a"/>
六四中行獨復<lb/>
象曰中行獨復以從道也<lb/>
六五敦復无悔<lb/>
象曰敦復无悔中以自考也<lb/>
上六迷復凶有災眚用行師終有大敗以其國君凶至<lb/>
于十年不克征<lb/>
象曰速復之凶反君道也<lb/>
　復亨者復是歸本之名靜黙為義故老子云歸根曰靜是<lb/>
<pb n="10b"/>
　謂復命也陽氣反復所以亨通故曰亨也出入无疾朋來无<lb/>
　咎者出則剛長入則陽復理會其時故无疾朋謂衆陽以<lb/>
　陽氣漸長衆陽朋聚而來故无咎反復其道七日來復者<lb/>
　反之與復理㑹其宜故曰反復其道陽氣滅絶之後不過<lb/>
　七日陽復生來故云七日來復利有攸往以陽氣漸盛陰<lb/>
　柔乃消故利有所往象曰雷在地中復以靜黙為義雷本<lb/>
　動物今在地中靜黙之象先王以至日閉關商旅不行<lb/>
　后不省方者方事也先王于至之日閉塞視聽不親其事商旅<lb/>
<pb n="11a"/>
　不行道路在於君后亦不省察四方之事也初九不<lb/>
　逺復无祇悔元吉祇大也最處復初初知福之機不<lb/>
　為迷逺尋能求復歸於善道故无大悔而終獲大吉<lb/>
　也六二休復吉處復之時近初之陽是親仁善隣既<lb/>
　親賢德之行而獲休美之吉六三頻復厲无咎頻蹙<lb/>
　之貎也六三去復已逺雖勝上六之迷暗猶可頻蹙<lb/>
　而復於危厲之中而得无咎也六四中行獨復獨應<lb/>
　於初即是棄惡歸善處四隂之中獨得善道故曰中<lb/>
<pb n="11b"/>
　行獨復六五敦復无悔者敦厚也處尊位以敦厚之<lb/>
　德而能考成其行故无悔而已也上六迷復凶有災<lb/>
　眚用行師終有大敗以其國君凶至于十年不克征<lb/>
　者上為最處復後是迷暗而更求復也以迷求復去<lb/>
　善既逺必致凶災故曰迷復凶有災眚用此迷暗之<lb/>
　人興行師旅終有大敗若用於其國内即反違君道<lb/>
　故曰用行師終有大敗以其國君凶也縱使修身改<lb/>
　悔至于十年猶不能征進矣故曰至于十年不克征<lb/>
<pb n="12a"/>
　傷害曰災妖祥曰眚<lb/>
䷘<hi>震下乾上</hi>
无妄元亨利貞其匪正有眚不利有攸往<lb/>
彖曰无妄剛自外來而為主于内動而健剛中而應大<lb/>
亨以正天之命也其匪正有眚不利有攸往无妄之往<lb/>
何之矣天命不祐行矣哉<lb/>
象曰天下雷行物與无妄先王以茂對時育萬物<lb/>
初九无妄往吉<lb/>
<pb n="12b"/>
象曰无妄之往得志也<lb/>
六二不耕穫不菑畬則利有攸往<lb/>
象曰不耕穫未富也<lb/>
六三无妄之災或繫之牛行人之得邑人之災<lb/>
象曰行人得牛邑人災也<lb/>
九四可貞无咎<lb/>
象曰可貞无咎固有之也<lb/>
九五无妄之疾勿藥有喜<lb/>
<pb n="13a"/>
象曰无妄之藥不可試也<lb/>
上九无妄行有眚无攸利<lb/>
象曰无妄之行窮之災也<lb/>
䷙<hi>乾下艮上</hi>
大畜利貞不家食吉利涉大川<lb/>
彖曰大畜剛健篤實輝光日新其德剛上而尚賢能止<lb/>
健大正也不家食吉養賢也利涉大川應乎天也<lb/>
象曰天在山中大畜君子以多識前言往行以畜其德<lb/>
<pb n="13b"/>
初九有厲利己<lb/>
象曰有厲利己不犯災也<lb/>
九二輿説輹<lb/>
象曰輿説輹中无尤也<lb/>
九三良馬逐利艱貞曰閑輿衛利有攸往<lb/>
象曰利有攸往上合志也<lb/>
六四童牛之牿元吉<lb/>
象曰六四元吉有喜也<lb/>
<pb n="14a"/>
六五豶豕之牙吉<lb/>
象曰六五之吉有慶也<lb/>
上九何天之衢亨<lb/>
象曰何天之衢道大行也<lb/>
　大畜利貞者艮止于上乾剛前進不得通故曰大畜<lb/>
　也柔能制剛非正不可故曰利貞也不家食吉有大<lb/>
　畜之財常須養贍賢人使賢德食禄非食自家之食<lb/>
　也利涉大川者豐財養賢是合天之道應人之心故<lb/>
<pb n="14b"/>
　可濟涉大川不懼沉溺也象曰天在山中大畜者艮<lb/>
　山上止乾陽不得通故曰大畜也君子以多識前言<lb/>
　往行以畜其徳者君子識前代人言往哲之行使多<lb/>
　聞多見以畜積而為己德也初九有厲利己己止也<lb/>
　初欲前進遇四畜盛若進即有危厲若休已不進即<lb/>
　有所利故曰有厲利己九二輿説輹處畜之盛不可<lb/>
　前進進而不已則輿説輹敗不可以行然九二有居<lb/>
　中之德不妄前進豈有過尤哉九三良馬逐利艱貞<lb/>
<pb n="15a"/>
　曰閑輿衛利有攸徃者夫大畜者先畜後通今處乾<lb/>
　之上畜道見通可以升進以上九有尚賢之徳而不<lb/>
　拒於九三三可以乘其壯馬馳騁而來故曰良馬逐<lb/>
　途路近通而未全泰宜艱固而守貞正故曰利艱貞<lb/>
　曰閑輿衛者閑礙也衛護也雖日日見有人閑礙于<lb/>
　輿此則人之助已乃是防衛見護也何衢既通小為<lb/>
　阻礙故无妨攸徃六四童牛之牿元吉童牛一嵗之<lb/>
　牛其角如繭栗處艮之下是畜之首畜道將盛初既<lb/>
<pb n="15b"/>
　止而不進故六四可以童牛之角而止牿于初以柔<lb/>
　制剛以息強爭非惟獲其大吉而亦有喜慶也六五<lb/>
　豶豕之牙吉者豕牙横猾難制之物謂九二也九二<lb/>
　前進如豕之牙五處畜盛而能制之故豶制其牙使<lb/>
　不前能止強暴非惟獲勝乃得吉慶故云有慶上九<lb/>
　何天之衢亨者處畜之極何須更畜途徑大通无復<lb/>
　為礙衢者四達之路爾雅云四達謂之衢是也<lb/>
䷚<hi>震下艮上</hi>
<pb n="16a"/>
頤貞吉觀頤自求口實<lb/>
彖曰頤貞吉養正則吉也觀頤觀其所養也自求口實<lb/>
觀其自養也天地養萬物聖人養賢以及萬民頤之時<lb/>
大矣哉<lb/>
象曰山下有雷頤君子以慎言語節飲食<lb/>
初九舍爾靈龜觀我朶頤凶<lb/>
象曰觀我朶頤亦不足貴也<lb/>
六二顛頤拂經于丘頤征凶<lb/>
<pb n="16b"/>
象曰六二征凶行失類也<lb/>
六三拂頤貞凶十年勿用无攸利<lb/>
象曰十年勿用道大悖也<lb/>
六四顛頤吉虎視眈眈其欲逐逐无咎<lb/>
象曰顛頤之吉上施光也<lb/>
六五拂經居貞吉不可涉大川<lb/>
象曰居貞之吉順以從上也<lb/>
上九由頤厲吉利渉大川<lb/>
<pb n="17a"/>
象曰由頤厲吉大有慶也<lb/>
　頤貞吉者頤養也養正則吉故曰頤貞吉也觀頤者<lb/>
　謂在下之人觀其君上所養之人若所養之人賢良<lb/>
　即能助君行化也自求口實者謂其自養求其口中<lb/>
　之實物飲食不節患必生焉故荀爽云飲食失宜患<lb/>
　之所起是也象曰山下有雷頤者艮止於上雷動於<lb/>
　下猶人口動咀嚼飲食皆下動上止頤之象也君子<lb/>
　以慎言語節飲食者啟發言語榮辱之階不可不慎<lb/>
<pb n="17b"/>
　飲食過傷患之所起不得不節也初九舎爾靈龜觀<lb/>
　我朶頤凶者靈龜謂神靈明兆之物喻己之明德朶<lb/>
　猶動嚼也喻貪婪躁求食禄之人當養賢之初不能<lb/>
　修德待用而貪羡它人躁欲求之如舎己明德貪竊<lb/>
　躁求所以凶也六二顛頤拂經于丘頤征凶者顛倒<lb/>
　也謂倒下養初也拂違也經猶義也丘所履之常凢<lb/>
　頤養之道只合以下養上今既倒下養初即是違於<lb/>
　經義所履之常以此而養所行必凶故曰頤征凶也<lb/>
<pb n="18a"/>
　六三拂頤貞凶十年勿用无攸利者頤養之體貴於<lb/>
　守正今六三以隂居陽是納上以謟媚也既為謟行<lb/>
　違養之道是正之凶矣雖復十年猶未可見用故无<lb/>
　施而利故曰无攸利也六四顛頤吉虎視耽耽其欲<lb/>
　逐逐无咎者耽耽威肅也逐逐敦實也以上養下所<lb/>
　養賢人故曰顛頤吉也親德養賢也不可以慢必須<lb/>
　威而不猛如虎之視近志逺雖不怒而有威又須寡<lb/>
　欲少求情志逐逐修此二德是頤養之美故无咎也<lb/>
<pb n="18b"/>
　六五拂經居貞吉不可涉大川者以隂居陽而位不<lb/>
　正是違經義若居之能守貞正即吉以不正之身而處<lb/>
　尊位故不利涉大川也上九由頤厲吉利涉大川者<lb/>
　四隂皆宗歸上莫不由上九而養之故曰由頤也為<lb/>
　衆隂之主又非其尊位不可以慢故嚴厲乃得吉故<lb/>
　曰厲吉為衆之主既能嚴正即物不敢違故利涉大<lb/>
　川也<lb/>
䷛<hi>巽下兑上</hi>
<pb n="19a"/>
大過棟橈利有攸往亨<lb/>
彖曰大過大者過也棟橈本末弱也剛過而中巽而説<lb/>
行利有攸往乃亨大過之時大矣哉<lb/>
象曰澤滅木大過君子以獨立不懼遯世无悶<lb/>
初六藉用白茅无咎<lb/>
象曰藉用白茅柔在下也<lb/>
九二枯楊生稊老夫得其女妻无不利<lb/>
象曰老夫女妻過以相與也<lb/>
<pb n="19b"/>
九三棟橈凶<lb/>
象曰棟橈之凶不可以有輔也<lb/>
九四棟隆吉有它吝<lb/>
象曰棟隆之吉不撓乎下也<lb/>
九五枯楊生華老婦得其士夫无咎无譽<lb/>
象曰枯楊生華何可乆也老婦士夫亦可醜也<lb/>
上六過涉滅頂凶无咎<lb/>
象曰過涉之凶不可咎也<lb/>
<pb n="20a"/>
　大過者謂過越也衰亂之世德大之人過越常分以<lb/>
　拯患難故曰大過也棟橈者棟謂屋棟也橈弱也曲<lb/>
　也衰亂之世始終皆弱也利有攸往亨者謂德大之<lb/>
　人挺身救難維持叔世往必亨通象曰澤滅木大過<lb/>
　者滅沒也澤水也如水泛溢以至沒木亦如小人過<lb/>
　越常分也君子以獨立不懼遯世无悶者此論國之<lb/>
　大柄故先儒於此不敢梗槩而言也謂君子欲有救<lb/>
　難之心卓爾獨立无所憂懼不然逃遯避世而心无<lb/>
<pb n="20b"/>
　憂悶也初六藉用白茅无咎者以柔處下苟能㳟肅<lb/>
　不怠而用潔白之茅置羞於地謹慎如此雖遇大過<lb/>
　之難而亦无咎也九二枯楊生稊老夫得其女妻无<lb/>
　不利者以陽處隂是拯難之人又无偏應而无私黨<lb/>
　猶如枯槁之楊更生稊穗所益乆也衰老之夫得其<lb/>
　少妻可有後嗣也救難既多所濟𢎞廣故无所不利<lb/>
　也九三棟橈凶者以陽處陽不能拯救危難又應於<lb/>
　上有偏係之心故棟折榱崩而致凶也九四棟隆吉<lb/>
<pb n="21a"/>
　有它吝者以陽處隂猶有救難之心故棟得隆起也<lb/>
　獨應於初心不𢎞廣救難褊狹故有它吝九五枯楊<lb/>
　生華老婦得其士夫无咎无譽者以陽居陽不能拯<lb/>
　救衰難以其居尊未即橈弱猶如枯槁之楊雖復生<lb/>
　華尋見衰落亦猶衰老之婦而得少壯之夫即不能<lb/>
　有益也以其處得尊位纔得免咎而已既不能拯捄<lb/>
　於人故无聲譽之美故曰无咎无譽也上六過涉滅<lb/>
　頂凶无咎者處大過之極是救難過甚遂滅頂也為<lb/>
<pb n="21b"/>
　救時之苦身至䘮亡深可哀而嗟之又何有咎也<lb/>
䷜<hi>坎下坎上</hi>
習坎有孚維心亨行有尚<lb/>
彖曰習坎重險也水流而不盈行險而不失其信維心<lb/>
亨乃以剛中也行有尚往有功也天險不可升也地險<lb/>
山川丘陵也王公設險以守其國險之時用大矣哉<lb/>
象曰水洊至習坎君子以常德行習教事<lb/>
初六習坎入于坎窞凶<lb/>
<pb n="22a"/>
象曰習坎入坎失道凶也<lb/>
九二坎有險求小得<lb/>
象曰求小得未出中也<lb/>
六三來之坎坎險且枕入于坎窞勿用<lb/>
象曰來之坎坎終无功也<lb/>
六四樽酒簋貳用缶納約自牖終无咎<lb/>
象曰樽酒簋貳剛柔際也<lb/>
九五坎不盈祗既平无咎<lb/>
<pb n="22b"/>
象曰坎不盈中未大也<lb/>
上六係用徽纆寘于叢棘三嵗不得凶<lb/>
象曰上六失道凶三嵗也<lb/>
　習坎者習為便習也坎險陷也夫險難之事非經便<lb/>
　習不可以行故加習坎之字有孚維心亨者維于險<lb/>
　難之中而有剛中之質故其孚信維係于心所以通<lb/>
　也行有尚者内心剛正信實不失以此而行人所尊<lb/>
　尚也象曰水洊至習坎者洊因仍也雨水因仍相洊<lb/>
<pb n="23a"/>
　而至故重險君子以常德行習教事者王君云至險<lb/>
　未夷教不可廢維處險難之中以恒常德行習修政<lb/>
　教之事故莊氏云雖處急難之時道教豈可忘哉是<lb/>
　也初六習坎入于坎窞凶者習坎猶其始習險事窞<lb/>
　坎底也處坎之㡳无人救援失道而窮所以凶也九<lb/>
　二坎有險求小得者實德无應猶處險中故曰坎有<lb/>
　險也與初三相近緣初三隂柔皆是小人不足以為<lb/>
　大援故只可求小得也六三來之坎坎險且枕入于<lb/>
<pb n="23b"/>
　坎窞勿用者位既不正又居兩坎之間來之與往皆<lb/>
　入于坎故曰來之坎坎也枕者不安之貎出即无應<lb/>
　居又不安故曰險且枕也往來皆危入于坎底故曰<lb/>
　入于坎窞也失位无應雖復往來徒勞而已故曰勿<lb/>
　用也六四樽酒簋貳用缶納約自牖終无咎者以柔<lb/>
　得位上奉于君君臣相親時明信顯著雖復一樽之<lb/>
　酒二簋之食而用瓦缶為此儉約進獻于牖明徳惟<lb/>
　馨故終无咎也九五坎不盈祗既平无咎者獨陷難<lb/>
<pb n="24a"/>
　中而无救助是无匡弼之臣故曰坎不盈也身處尊<lb/>
　位不可安然必須釋難濟時使天下安平乃得无咎<lb/>
　故書云其爾萬方有罪在予一人是也上六係用徽<lb/>
　纆寘于叢棘三嵗不得凶者徽纆猶墨索也上六處<lb/>
　險之極即是犯于嚴法之人遂乃以徽墨之繩而係<lb/>
　縳之置于叢棘之中令其思過矣虞氏云以置九棘<lb/>
　取改過自新故曰係用徽纆寘于叢棘也若置之九<lb/>
　棘之中而不能改過自新必致罪咎故曰三嵗不得<lb/>
<pb n="24b"/>
　凶也<lb/>
䷝<hi>離下離上</hi>
離利貞亨畜牝牛吉<lb/>
彖曰離麗也日月麗乎天百榖草木麗乎土重明以麗<lb/>
乎正乃化成天下柔麗乎中正故亨是以畜牝牛吉也<lb/>
象曰明兩作離大人以繼明照于四方<lb/>
初九履錯然敬之无咎<lb/>
象曰履錯之敬以辟咎也<lb/>
<pb n="25a"/>
六二黄離元吉<lb/>
象曰黄離元吉得中道也<lb/>
九三日昃之離不鼔缶而歌則大耋之嗟凶<lb/>
象曰日昃之離何可乆也<lb/>
九四突如其來如焚如死如棄如<lb/>
象曰突如其來如无所容也<lb/>
六五出涕沱若戚嗟若吉<lb/>
象曰六五之吉離王公也<lb/>
<pb n="25b"/>
上九王用出征有嘉折首獲匪其醜无咎<lb/>
象曰王用出征以正邦也<lb/>
　離利貞亨者離麗也柔著于中正柔而處中恐陷邪<lb/>
　謟邪謟則不獲亨通故須利貞正後乃得通故利貞<lb/>
　亨麗猶著也如出著于物也畜牝牛吉者畜養也牛<lb/>
　者外強内順然離之為體故不可養剛猛之物則可<lb/>
　畜養牝牛牛者順從之物而又牝焉象曰明兩作離<lb/>
　者上下重明相照故云明兩作離也故東宫有重明<lb/>
<pb n="26a"/>
　門欲令太子續于明也大人以繼明照于四方者繼<lb/>
　明猶緝熙之義初九履錯然敬之无咎者履而錯然<lb/>
　謂不安之貎也初九處无位之地心常不安常慮危<lb/>
　害若能恭敬為本以避于害即得无咎故曰敬之无<lb/>
　咎也六二黄離元吉者黄中色也離文明也得黄中<lb/>
　之色而又處文明故復大吉也九三日昃之離不鼓<lb/>
　缶而歌則大耋之嗟凶者處下卦之上如日昃之離<lb/>
　喻人中年以上可委政于人求已之樂鼓缶而歌樂<lb/>
<pb n="26b"/>
　天知命而已若不知天命獨親執政事至于耋老嗟<lb/>
　怨无益所以凶也九四突如其來如焚如死如棄如者<lb/>
　三處下離已没之際四為上離始出之初突如始出<lb/>
　忽然而來故曰突如其來如欲進炎而焚于君故曰焚如<lb/>
　以臣害君命必不全故曰死如也違于臣節衆之所<lb/>
　棄故曰棄如也六五出涕沱若戚嗟若吉者隂居陽<lb/>
　位不勝所履四為逆首欲來害己若其出涕沱憂戚<lb/>
　嗟如此戒懼為衆所助乃得吉也上九王用出征有<lb/>
<pb n="27a"/>
　嘉折首獲匪其醜无咎者處離之極離道已盛則須<lb/>
　除其非類以去民害故王用出征伐必有嘉美之功<lb/>
　折斷罪人之首獲得非類者始可免咎以處窮極之<lb/>
　地當須去民之害乃得无咎故曰獲匪其醜无咎也<lb/>
　醜類也<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易口訣義卷三<lb/>
</p>
<p>
</p>
  </div>
</body>
</text>
</TEI>
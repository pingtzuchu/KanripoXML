<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子夏易傳卷一</head> <lb/>
    <p>
<pb n="1a"/>
欽定四庫全書<lb/>
　子夏易傳卷一<lb/>
　　周易<lb/>
　　　上經乾傳苐一<lb/>
䷀<hi>乾下乾上</hi>
乾元亨利貞彖曰大哉乾元萬物資始乃綂天雲行雨<lb/>
施品物流形大明終始六位時成時乘六龍以御天乾<lb/>
道變化各正性命保合太和乃利貞首出庶物萬國咸<lb/>
<pb n="1b"/>
寧<lb/>
　乾始降氣者也始而通終而濟保其正也故綂萬物<lb/>
　而無外夫天者位也質也乾者人也精神也有其人<lb/>
　然後定其位精神通明然後綂其質故能雲行雨施<lb/>
　生𩔖繼續大明終始而分其六位乘其隱見而得其<lb/>
　變化故得生成而性命正矣是以聖人之當位也保<lb/>
　合於乾元太和之道乃利而終正也故能首出庶物<lb/>
　萬國保其安也<lb/>
<pb n="2a"/>
𧰼曰天行健君子以自强不息<lb/>
　健而不息天之運也自强而成德者君子之事也<lb/>
初九潛龍勿用𧰼曰陽在下也<lb/>
　陽氣始生潛而未形雖德龍德與衆無以異也<lb/>
九二見龍在田利見大人𧰼曰德施普也<lb/>
　陽氣生物始見於田也稼者可以乘其時也惟大人<lb/>
　學之成德可以普天下所利見明其道也<lb/>
九三君子終日乾乾夕惕若厲无咎𧰼曰反復道也<lb/>
<pb n="2b"/>
　君子能通天下之志體天下之變屈舒用舍唯時進<lb/>
　退者也故當知終之地守知至之機有庇人之大德<lb/>
　守事君之小心雖在上位反而復守其卑健於德敬<lb/>
　於人勤於事上終日而不懈夕猶惕然此其道也雖<lb/>
　危何咎君子所以修其德而後其身也<lb/>
九四或躍在淵无咎𧰼曰進无咎也<lb/>
　官人者人望其咎也位髙者主畏其逼也位革於下<lb/>
　也可無懼乎位上公也逼帝王也可進而謙讓恤患<lb/>
<pb n="3a"/>
　以勤百姓將務時以進其道也而猶自疑德之薄而<lb/>
　位之下而卑以自守故曰在淵无咎也<lb/>
九五飛龍在天利見大人𧰼曰大人造也<lb/>
　陽升而萬物相見也以聖人之大德而爲乎天下明<lb/>
　以周之神以化之而莫見其狀則智㒺辨其處萬物<lb/>
　咸仰其宜利見大人而賴其治也<lb/>
上九亢龍有悔𧰼曰盈不可久也<lb/>
　陽極則消之盈則虧之終則始之也亢而不知雖尊<lb/>
<pb n="3b"/>
　極天下威大四海未離於悔也故聖人與時而消息<lb/>
　則堯授舜舜授禹不極於亢而善其終也<lb/>
用九見羣龍无首吉𧰼曰用九天德不可為首也<lb/>
　陽者剛德之物也凡用者皆取𧰼焉故曰乾坤其易<lb/>
　之門邪陽肆而不已則暴時而後動則治夫首者事<lb/>
　之倡也故聖人之治天下也有以誅亂去惡者也應<lb/>
　之而正非其倡也則天下皆覩聖人之用九之無首<lb/>
　也此天之無私矣天下之歸矣吉何往哉<lb/>
<pb n="4a"/>
文言曰元者善之長也亨者嘉之會也利者義之和也<lb/>
貞者事之幹也君子體仁足以長人嘉會足以合禮利<lb/>
物足以和義貞固足以幹事君子行此四德者故曰乾<lb/>
元亨利貞<lb/>
　善於物治之始也通其情治之道也利於物而義歸<lb/>
　之守其正則無敗事矣<lb/>
初九曰潛龍勿用何謂也子曰龍德而隱者也不易乎<lb/>
世不成乎名遯世无悶不見是而无悶樂則行之憂則<lb/>
<pb n="4b"/>
違之確乎其不可㧞潛龍也<lb/>
　不易乎世一世而不可辨也道未行而名不彰也世<lb/>
　非之而不悶也吉凶與人同患憂則違之也<lb/>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
博而化易曰見龍在田利見大人君德也<lb/>
　龍德而成行也非其位而居君德謹信以為常得於<lb/>
　正也存誠以防邪立於中也善世而不伐守其謙也<lb/>
<pb n="5a"/>
　德博可施萬物雖利見之其道未行也<lb/>
九三曰君子終日乾乾夕惕若厲无咎何謂也子曰君<lb/>
子進德脩業忠信所以進德也脩辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
　位雖高而猶可進也德之修也君子之知在乎幾也<lb/>
　上體者位之大也難至之地也而能至之是其所至<lb/>
<pb n="5b"/>
　而至之則乃免於悔也故可與論其幾矣事之難在<lb/>
　乎終也而能終於下是素知終而能終也非義以利<lb/>
　人則不能矣故可與存其義也進德而不盈也豈上<lb/>
　位而驕乎安位以自守也豈下位而憂乎惕然其危<lb/>
　何咎之有<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進德脩業欲及時也故无<lb/>
咎<lb/>
<pb n="6a"/>
　上下無常非求越其羣也所以自進其德民歸之<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各從其𩔖也<lb/>
　𩔖之同氣之合無情而相從也清者本乎天上之道<lb/>
　也濁者本乎地下之事也聖人在上君子小人各得<lb/>
　其所親而從其𩔖而天下定也<lb/>
上九曰亢龍有悔何謂也子曰貴而无位高而无民賢<lb/>
<pb n="6b"/>
人在下位而无輔是以動而有悔也<lb/>
　民歸者位也亢窮也何有於民哉賢人何輔哉<lb/>
潛龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　見龍有君德矣時舍而不用也或躍以進其道行其<lb/>
　德而自試飛龍治在一人也用九上下皆正天下得<lb/>
　治也<lb/>
<pb n="7a"/>
潛龍勿用陽氣潛藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天德亢<lb/>
龍有悔與時偕極乾元用九乃見天則<lb/>
　日中星鳥春分象也乾道乃革革於隂也位乎天德<lb/>
　高明而周也時者天之節也乾者中之動也時有節<lb/>
　動有中亢則俱極矣乾善用九周而不殆天之德也<lb/>
　可以觀其則矣<lb/>
乾元者始而亨者也利貞者性情也乾始能以美利利<lb/>
<pb n="7b"/>
天下不言所利大矣哉<lb/>
　天之道不形而善始故謂之乾乾始通於物物得而<lb/>
　生也物利而成雖利之而純精不改其正物自乘其<lb/>
　化也故聖人經營其始終而不失其正焉情興於性<lb/>
　大通無累也故乾之利美矣安往而不利哉不言其<lb/>
　所利者也<lb/>
大哉乾乎剛健中正純粹精也六爻發揮旁通情也時<lb/>
乘六龍以御天也雲行雨施天下平也君子以成德為<lb/>
<pb n="8a"/>
行日可見之行也<lb/>
　夫乾剛健中正為主純精不雜之至也故始終六位<lb/>
　隨時發散能旁通庶物之情變化乘時雲行雨施而<lb/>
　無不及德之大者也君子𧰼之能博其德乃日可見<lb/>
　之行則民之所利見矣故能體化合變而治於無形<lb/>
　也<lb/>
潛之為言也隱而未見行而未成是以君子弗用也<lb/>
　行未成則於事不盡也<lb/>
<pb n="8b"/>
君子學以聚之問以辨之寛以居之仁以行之易曰見<lb/>
龍在田利見大人君德也<lb/>
　行之成乃君之德也<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　剛者物之健也人之難御也履重剛動而失之咎也<lb/>
　時無止也人道無息也故乾乾因其時得其上下乃<lb/>
　無咎也<lb/>
<pb n="9a"/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　地道以上爲用承天以布生也天道以下為用資始<lb/>
　而流形於下也三履於地守得其處人道之安據衆<lb/>
　之所也四升上矣乘重剛矣上近於天革於衆庶者<lb/>
　也位逼於尊德崇於人而猶自疑而不果在淵而守<lb/>
　下故得無咎也<lb/>
夫大人者與天地合其德與日月合其明與四時合其<lb/>
<pb n="9b"/>
序與鬼神合其吉凶先天而天弗違後天而奉天時天<lb/>
且弗違而況於人乎況於鬼神乎<lb/>
　大人之道無私之德而不偏也而況於中人乎故能<lb/>
　觀𧰼立器征讓與時而無差者也人者神之主也得<lb/>
　於人鬼神之道可知也<lb/>
亢之為言也知進而不知退知存而不知亡知得而不<lb/>
知喪<lb/>
　亢者直進而不知退極窮而悔也<lb/>
<pb n="10a"/>
其惟聖人乎知進退存亡而不失其正者其惟聖人乎<lb/>
　進退存亡時之然於我何有焉因内外之分明則保<lb/>
　其終而無悔聖人之道也<lb/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉彖曰至哉坤元萬物資生乃順<lb/>
承天坤厚載物德合无疆含𢎞光大品物咸亨牝馬地<lb/>
𩔖行地无疆柔順利貞君子攸行先迷失道後順得常<lb/>
<pb n="10b"/>
西南得朋乃與𩔖行東北喪朋乃終有慶安貞之吉應<lb/>
地无疆<lb/>
　坤順也承於乾而成乾之化也臣禀命於君而致君<lb/>
　之治也有大通始生之德焉萬物由之得焉萬物由<lb/>
　之而形也無有逺邇而奉順之勤不敢怠柔不失正<lb/>
　牝馬之貞也臣道也待君而後成也君子攸行初<lb/>
　離乎族迷而失道後保其所乃其常也西南同𩔖安<lb/>
　無成也東北喪朋出而得正終有慶也地承天而體<lb/>
<pb n="11a"/>
　方臣奉君而為正逺無不至多無不能無疆之德故<lb/>
　君子定其分行其事則叶夫無疆之永也<lb/>
象曰地勢坤君子以厚德載物<lb/>
　地無不載勢順而上承於天君子修博其德而當承<lb/>
　上之事也<lb/>
初六履霜堅氷至𧰼曰履霜堅氷隂始凝也馴至其道<lb/>
至堅氷也<lb/>
　隂始凝以極於積柔而為堅罪始於小欺以至於累<lb/>
<pb n="11b"/>
　惡而為賊故為上者不可以不辨為下者不可以不<lb/>
　愼不早辨也馴而順之以至於大也則無及已夫隂<lb/>
　陽往來等也乾始於潛日之南至而生也隂生於日<lb/>
　之鶉首至履霜而五隂成而為氷何也陽天下之大<lb/>
　也隂輔成其内而其體一也萬物化也陽胎於坎而<lb/>
　老於乾則凝為霜積而成氷此隂自成形而為賊害<lb/>
　之始也非生之始也雖隂盛也而陽潛焉終得其正<lb/>
　也故賊臣者世皆有之有隨而滅之此其𧰼也故聖<lb/>
<pb n="12a"/>
　人作為戒云<lb/>
六二直方大不習无不利𧰼曰六二之動直以方也不<lb/>
習无不利地道光也<lb/>
　靜然而待其天氣直也物得宜而遂生方也無不載<lb/>
　焉大也地道之上居體之中盡地之理無私而生成<lb/>
　也承命而化之動無不中何習之有乎故無不利也<lb/>
六三含章可貞或從王事无成有終𧰼曰含章可貞以<lb/>
時發也或從王事知光大也<lb/>
<pb n="12b"/>
　體順也為下之長守臣之分也内含其明而不敢遂<lb/>
　故可因時而發不失其正王或有命則從之也不果<lb/>
　首成代終而以知之光大能全其道也<lb/>
六四括囊无咎无譽𧰼曰括囊无咎愼不害也<lb/>
　純隂之升無陽以明之則隂不能獨化也下體地也<lb/>
　上又非陽無天無君之𧰼也天地不交之道也賢人<lb/>
　何由明乎敬愼而懷其道包括而不敢發可以無咎<lb/>
　譽也戒其位於上行也<lb/>
<pb n="13a"/>
六五黄裳元吉象曰黄裳元吉文在中也<lb/>
　黄中之文也裳下之飾也柔以文治中而能通貴而<lb/>
　體正不敢違背致君之化也為臣以之盡道矣故大<lb/>
　吉也<lb/>
上六龍戰于野其血𤣥黄𧰼曰龍戰于野其道窮也<lb/>
　隂之極而陽戰之曰龍戰也戰則兩傷矣隂道極極<lb/>
　斯窮窮則傷將復壯因萬物而見焉故曰于野則柔<lb/>
　脆者枯死而堅强者内生也<lb/>
<pb n="13b"/>
用六利永貞𧰼曰利用永貞以大終也<lb/>
　柔戒於邪長正乃利也故君子之用六也順上而保<lb/>
　其正合其剛大而終也<lb/>
文言曰坤至柔而動也剛至靜而德方後得主而有常<lb/>
含萬物而化光坤道其順乎承天而時行<lb/>
　坤順也靜而含光能畜治萬物而不敢先也順於上<lb/>
　而時動成其終而不怠堅剛而得於久至柔以為剛<lb/>
　也<lb/>
<pb n="14a"/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辯之<lb/>
不早辯也易曰履霜堅氷至蓋言順也<lb/>
　君子之辯於初也既形於履霜則堅氷至順而致之<lb/>
　然也其辯於君子小人蓋愼乎此也<lb/>
直其正也方其義也君子敬以直内義以方外敬義立<lb/>
而德不孤直方大不習无不利則不疑其所行也<lb/>
　敬而不謟直内也非義而不合方外也敬義不孤德<lb/>
<pb n="14b"/>
　之大也可執一而當之事至而決之何習而後爲乎<lb/>
　是以不疑其所行也<lb/>
隂雖有美含之以從王事弗敢成也地道也妻道也臣<lb/>
道也地道无成而代有終也<lb/>
　含而守下代其終也<lb/>
天地變化草木蕃天地閉賢人𨼆易曰括囊无咎无譽<lb/>
蓋言謹也<lb/>
　地本下矣而上無天純隂之用閉之道也君子謹而<lb/>
<pb n="15a"/>
　晦之免於害也<lb/>
君子黄中通理正位居體美在其中而暢於四支發於<lb/>
事業美之至也<lb/>
　文在於中者能通天下之理也得其樞矣於何而不<lb/>
　利焉是以為臣體柔能正大位揚君之大化也則美<lb/>
　在其中而四肢暢矣正德於時而天下形矣舉事而<lb/>
　可乆也天下則之以之為業美之至也<lb/>
隂疑於陽必戰為其嫌於无陽也故稱龍焉猶未離其<lb/>
<pb n="15b"/>
𩔖也故稱血焉夫𤣥黄者天地之雜也天𤣥而地黄<lb/>
　隂純隂者也雖盛衰之無盡窮也故爲治之主焉為<lb/>
　君道焉在於四時而消息則迭興而未始相離也陽<lb/>
　極則隂生其中隂極則陽復其中至於交會則有進<lb/>
　退之事陽勝隂理固然也隂勝陽悖之道也故稱隂<lb/>
　老而乾戰焉堅氷之至也隂之盛陽憚而疑故戰也<lb/>
　勿以隂盛而謂之無陽乎陽潛而運乃在中也慮其<lb/>
　將來疑於無陽也故稱龍焉外由隂也故𩔖稱血焉<lb/>
<pb n="16a"/>
　戰而兩傷故云𤣥黄之雜色也<lb/>
䷂<hi>震下坎上</hi>
屯元亨利貞勿用有攸往利建侯彖曰屯剛柔始交而<lb/>
難生動乎險中大亨貞雷雨之動滿盈天造草昧宜建<lb/>
侯而不寧<lb/>
　剛生於柔動在險中屯也天地之道交而生物君民<lb/>
　之道交而生事物者得治後生也事者經之而後遂<lb/>
　也難而營之動於險中而𫉬於大通以正也非智者<lb/>
<pb n="16b"/>
　不能善其道也陽震春四時之首也雷雨動而滿盈<lb/>
　造物之始也猶除草而為居也始於冥昧未見也險<lb/>
　在於前矣何所往哉安而立已勤而力民協其力也<lb/>
𧰼曰雲雷屯君子以經綸<lb/>
　雲畜雨者也雷下震之將降而滿盈也君子務時經<lb/>
　綸而可大也<lb/>
初九磐桓利居貞利建侯𧰼曰雖磐桓志行正也以貴<lb/>
下賤大得民也<lb/>
<pb n="17a"/>
　剛居屯初造化經始之時也險在前民思其安也君<lb/>
　子知其時而不決進故磐桓於下居所用正正則民<lb/>
　安歸下則衆所服故動於下建侯封也<lb/>
六二屯如邅如乘馬班如匪㓂婚媾女子貞不字十年<lb/>
乃字𧰼曰六二之難乘剛也十年乃字反常也<lb/>
　隂者依陽而成也況當此屯時欲進應五雖至於乘<lb/>
　馬班如裝飾器備而不可往者乘初之㓂也極數之<lb/>
　變以待會終得其依者守中執志之正也<lb/>
<pb n="17b"/>
六三即鹿无虞惟入于林中君子幾不如舍往吝𧰼曰<lb/>
即鹿无虞以從禽也君子舍之往吝窮也<lb/>
　逺於陽欲依於五五與二也將來得乎是無謀度器<lb/>
　備以從禽也故𫉬於林中君子知幾不如捨之往則<lb/>
　吝也<lb/>
六四乘馬班如求婚媾往吉无不利象曰求而往明也<lb/>
　時之屯隂求陽之深也之其應者皆乘馬備飾而待<lb/>
　於行兩意求之而遂往明得其情吉無不利也<lb/>
<pb n="18a"/>
九五屯其膏小貞吉大貞凶𧰼曰屯其膏施未光也<lb/>
　屯動於險中非常之時也有非常之才而後可以濟<lb/>
　之矣五守中而獨應無膏澤以及天下也小以自守<lb/>
　可也將以大正凶之道也施豈光乎<lb/>
上六乘馬班如泣血漣如𧰼曰泣血漣如何可長也<lb/>
　屯難而後者也以柔居極屯道窮也乘馬班如將何<lb/>
　行乎故泣血漣如凶可知也不能久也<lb/>
䷃<hi>坎下艮上</hi>
<pb n="18b"/>
蒙亨匪我求童蒙童蒙求我初筮告再三瀆瀆則不告<lb/>
利貞彖曰蒙山下有險險而止蒙蒙亨以亨行時中也<lb/>
匪我求童蒙童蒙求我志應也初筮告以剛中也再三<lb/>
瀆瀆則不告瀆蒙也蒙以養正聖功也<lb/>
　山下有險而止昧於所從蒙也夫知昧而求決者通<lb/>
　之道也決而當於時適於中道乃行也亨蒙之理非<lb/>
　求我也求我蒙不能明也待蒙求我志應而後發也<lb/>
　告者精意而上請也初志乎決剛中求辨於理故來<lb/>
<pb n="19a"/>
　告也至於再三則或多矣瀆蒙者也其肯告乎蒙者<lb/>
　無知也以其不知以養其所知亨蒙之道乃聖功利<lb/>
　而正者也<lb/>
𧰼曰山下出泉蒙君子以果行育德<lb/>
　水泉出而未通止所也德不博不能及於物淺學之<lb/>
　蒙也君子以之克己而果行廣學以育德而後能通<lb/>
　也<lb/>
初六發蒙利用刑人用説桎梏以往吝𧰼曰利用刑人<lb/>
<pb n="19b"/>
以正法也<lb/>
　承於陽而發蒙也隂奉陽而始明全德以及物也刑<lb/>
　者失而後治之道也雖隂至明可以刑人而説桎梏<lb/>
　正法而已長用之則吝也<lb/>
九二包蒙吉納婦吉子克家𧰼曰子克家剛柔接也<lb/>
　陽剛也明也初奉之而求其辨三附之而委其質比<lb/>
　初之蒙而無情係於三故吉也居中而正配於五婚<lb/>
　姻之吉也家道大者莫先於正夫婦也居中貴而委<lb/>
<pb n="20a"/>
　身於卑能接之以禮者也子能克家莫過是也<lb/>
六三勿用取女見金夫不有躬无攸利𧰼曰勿用取女<lb/>
行不順也<lb/>
　乘於陽而説之失位而不顧其應者蒙也不能自保<lb/>
　而為不順曷用娶之無所利也<lb/>
六四困蒙吝𧰼曰困蒙之吝獨逺實也<lb/>
　逺於陽也困何以明守位而困可惜者也<lb/>
六五童蒙吉𧰼曰童蒙之吉順以巽也<lb/>
<pb n="20b"/>
　隂蒙無知童之道也以柔德委順於二而二剛巽之<lb/>
　居尊與能得其為上之道故吉也<lb/>
上九擊蒙不利為㓂利禦㓂象曰利用禦宼上下順也<lb/>
　三已應也茍恱於三擊而取之動不妄干爲宼也擊<lb/>
　而歸之應下以順上保終無間故利用宼也<lb/>
䷄<hi>乾下坎上</hi>
需有孚光亨貞吉利涉大川彖曰需須也險在前也剛<lb/>
健而不陷其義不困窮矣需有孚光亨貞吉位乎天位<lb/>
<pb n="21a"/>
以正中也利涉大川往有功也<lb/>
　需待也剛居於尊安於險之道也能制下健以為用<lb/>
　君子待命而已不可自任則剛健終不陷也君子觀<lb/>
　其爲而動之其義豈窮哉五以險德而位於天雖非<lb/>
　坦道强毅而制下也剛中而有孚也𫉬剛健之臣而<lb/>
　不敢不説則不勞而待其功矣故光通而貞吉復何<lb/>
　險之有哉是以利涉大川而無險不濟也文王君人<lb/>
　也得九五之位仲尼位下也居君子之事合兩而待<lb/>
<pb n="21b"/>
　之則上待下之能下待上之命觀是需之情可見矣<lb/>
𧰼曰雲上于天需君子以飲食宴樂<lb/>
　澤來矣君子待命而不勞於慮而得其治也飲食宴<lb/>
　樂而已<lb/>
初九需于郊利用恒无咎𧰼曰需于郊不犯難行也利<lb/>
用恒无咎未失常也<lb/>
　郊逺者也未履其位行不犯難也用其常不失其素<lb/>
　矣<lb/>
<pb n="22a"/>
九二需于沙小有言終吉𧰼曰需于沙衍在中也雖小<lb/>
有言以吉終也<lb/>
　行逺也沙邇乎水剛履其位敵對於五五非敵也可<lb/>
　以待也君子之道無執也與時而行也得其中者雖<lb/>
　小有言吉終而已矣<lb/>
九三需于泥致宼至𧰼曰需于泥災在外也自我致宼<lb/>
敬愼不敗也<lb/>
　上險可犯也剛以在上待命於泥逼難而濡難猶外<lb/>
<pb n="22b"/>
　矣我致之而宼至敬愼之不敗也<lb/>
六四需于血出自穴𧰼曰需于血順以聽也<lb/>
　剛險居上而承之難從事者也動而見傷矣坎隂處<lb/>
　下幽穴之物而今升之待陽之運而出難也則不可<lb/>
　不順以聽之<lb/>
九五需于酒食貞吉𧰼曰酒食貞吉以中正也<lb/>
　剛德中正施令而治者也治事已𫉬衆之奉待其酒<lb/>
　食而已<lb/>
<pb n="23a"/>
上六入于穴有不速之客三人來敬之終吉𧰼曰不速<lb/>
之客來敬之終吉雖不當位未大失也<lb/>
　需坎上也道之終則反覆也入于穴矣乾覆其上三<lb/>
　爻來而不假待也知道之終能固其所而敬為主雖<lb/>
　不得其位能吉其終也<lb/>
䷅<hi>坎下乾上</hi>
訟有孚窒惕中吉終凶利見大人不利涉大川彖曰訟<lb/>
上剛下險險而健訟訟有孚窒惕中吉剛來而得中也<lb/>
<pb n="23b"/>
終凶訟不可成也利見大人尚中正也不利涉大川入<lb/>
于淵也<lb/>
　君子知微知彰知柔知剛能盡物之情也訟之者其<lb/>
　昧於先乎兩其情則上剛而下險兼其象則中心險<lb/>
　而行健得無訟乎訟之所由興於二也内剛險也居<lb/>
　中理可信也不中塞也上健可懼也直可申也故中<lb/>
　吉人不與訟也故終凶大人志尚中正者利而見之<lb/>
　辨也陷于下矣又好爭焉故可涉于險也<lb/>
<pb n="24a"/>
𧰼曰天與水違行訟君子以作事謀始<lb/>
　相違而與處事訟之𧰼也君子見其未著防其未形<lb/>
　則逺訟也<lb/>
初六不永所事小有言終吉𧰼曰不永所事訟不可長<lb/>
也雖小有言其辨明也<lb/>
　柔非勇於訟也上迫而至訟訟初有言辨明而通其<lb/>
　志不長其訟得於終吉之道也訟之長凶之咎也其<lb/>
　吉於初已乎<lb/>
<pb n="24b"/>
九二不克訟歸而逋其邑人三百户无眚𧰼曰不克訟<lb/>
歸逋竄也自下訟上患至掇也<lb/>
　為下訟上訟可得乎自貽其患也不可而退還竄其<lb/>
　邑自守其寡不敢上敵猶無眚也<lb/>
六三食舊德貞厲終吉或從王事无成𧰼曰食舊德從<lb/>
上吉也<lb/>
　處下之上從乎剛陽而訟通矣食其德矣乘剛而待<lb/>
　之危也從上得附故終吉矣夫以柔附上非聽其訟<lb/>
<pb n="25a"/>
　亦為上忤矣故至有命則行之不敢自成也夫不爭<lb/>
　於外者善矣夫<lb/>
九四不克訟復即命渝安貞吉𧰼曰復即命渝安貞不<lb/>
失也<lb/>
　三柔附我故我不能敵初之訟也以就三之命變其<lb/>
　訟之應也安貞而吉何所失哉<lb/>
九五訟元吉𧰼曰訟元吉以中正也<lb/>
　中正上行雖訟而吉大也<lb/>
<pb n="25b"/>
上九或錫之鞶帶終朝三褫之𧰼曰以訟受服亦不足<lb/>
敬也<lb/>
　剛居訟終能訟而得其終也專攻得其非上或賞也<lb/>
　三脱其服𧰼褫疾也<lb/>
䷆<hi>坎下坤上</hi>
師貞丈人吉无咎彖曰師衆也貞正也能以衆正可以<lb/>
王矣剛中而應行險而順以此毒天下而民從之吉又<lb/>
何咎矣<lb/>
<pb n="26a"/>
　五天位也而以非陽居之或有戰爭之事二剛陽也<lb/>
　而能正衆可崇任之佐其尊而臣也文人之謂居中<lb/>
　而奉行險而順以殺上殺毒其人而人從也專其命<lb/>
　咎則吉復大矣又何咎焉<lb/>
象曰地中有水師君子以容民畜衆<lb/>
　地中有水故能有得其潤而保其廣地之用也蓋𧰼<lb/>
　乎君子也則能得其情而獲其治道出於民也故君<lb/>
　子以容而畜之顯仁以藏用也<lb/>
<pb n="26b"/>
初六師出以律否臧凶𧰼曰師出以律失律凶也<lb/>
　春秋傳言執事順成為臧逆為否理有必然之勝者<lb/>
　師出而謀合之為臧乃其律也失之是以凶也夫律<lb/>
　者軍事之命也師之興主君不能親之是以授其命<lb/>
　而不授其事名曰專征此古師之道也軍誌曰軍之<lb/>
　所承於君者師之可戰君曰無戰必戰可也師不可<lb/>
　戰君曰戰之無戰可也故進不求其名退不避其罪<lb/>
　本乎社稷之衛也或以聽君主之制為律豈足是哉<lb/>
<pb n="27a"/>
　愼諸其在授人以律乎<lb/>
九二在師中吉无咎王三錫命𧰼曰在師中吉承天寵<lb/>
也王三錫命懷萬邦也<lb/>
　剛中而應行險而順受命而能正衆也吉何咎哉王<lb/>
　者以天下為心用兵非以怒也平之非喜殺也三錫<lb/>
　命非私也安萬邦而已矣<lb/>
六三師或輿尸凶𧰼曰師或輿尸大无功也<lb/>
　師之出也任於一人剛中者也多則或矣非其任也<lb/>
<pb n="27b"/>
　何功之有吉二剛也而以隂柔乘其上是兼其領也<lb/>
　輿師之凶也宜哉無君上之命則免矣故曰或也<lb/>
六四師左次无咎𧰼曰左次无咎未失常也<lb/>
　左者不用之地待其師命而已未失常也<lb/>
六五田有禽利執言无咎長子帥師弟子輿尸貞凶𧰼<lb/>
曰長子帥師以中行也弟子輿尸使不當也<lb/>
　居尊雖柔待而有𫉬也何以利乎柔不能臨衆也執<lb/>
　命而授德人則無咎矣二剛中而繼體於五其長子<lb/>
<pb n="28a"/>
　乎命授一人帥師可也三柔弟子也命不可二也其<lb/>
　輿尸也<lb/>
上六大君有命開國承家小人勿用𧰼曰大君有命以<lb/>
正功也小人勿用必亂邦也<lb/>
　師之終復於大君者居天下而無私故誓師曰用命<lb/>
　賞于祖不用命戮于社功存社稷之公也天下共之<lb/>
　有開國而封之者承家而食之者此功之分也王執<lb/>
　而正之非惠之私也小人不原於天命不足於貴位<lb/>
<pb n="28b"/>
　故至亂邦此易之終戒也而失於用也<lb/>
䷇<hi>坤下坎上</hi>
比吉原筮元永貞无咎不寧方來後夫凶彖曰比吉也<lb/>
比輔也下順從也原筮元永貞无咎以剛中也不寧方<lb/>
來上下應也後夫凶其道窮也<lb/>
　衆畏險民咸其安也輔其正而𫉬吉也剛位於尊也<lb/>
　本其陽之德行仁也居中可以長正也長正可以寧<lb/>
　方也筮而比之亦何咎也則不寧輔而安矣後夫道<lb/>
<pb n="29a"/>
　窮雖求輔凶也<lb/>
𧰼曰地上有水比先王以建萬國親諸侯<lb/>
　地載水而澤也水得地而安也下得上而寧也上得<lb/>
　下而位也故先王建萬國和親諸侯然後天下安也<lb/>
初六有孚比之无咎有孚盈缶終來有他吉𧰼曰比之<lb/>
初六有他吉也<lb/>
　衆各保其所居也能初以求比是以吉也知乎幾辨<lb/>
　乎微爲天下首比必自誠信盈於素分也素分盈則<lb/>
<pb n="29b"/>
　主恩及而他吉來矣<lb/>
六二比之自内貞吉𧰼曰比之自内不自失也<lb/>
　為五内比應而相合承其私也為衆所覩也能自守<lb/>
　中正故保其吉也<lb/>
六三比之匪人𧰼曰比之匪人不亦傷乎<lb/>
　不正不能辨其去就而輔於上無首也可比非其人<lb/>
　乎不亦傷矣<lb/>
六四外比之貞吉𧰼曰外比於賢以從上也<lb/>
<pb n="30a"/>
　比於尊剛承上輔賢得正吉也<lb/>
九五顯比王用三驅失前禽邑人不誡吉𧰼曰顯比之<lb/>
吉位正中也舍逆取順失前禽也邑人不誡上使中也<lb/>
　為天下王也背之以來皆吾人也則可以安天下矣<lb/>
　獨守其中而私其應為衆所觀非顯其私歟疾其背<lb/>
　而愛其向也則失其不來者矣邑有家者也私也豈<lb/>
　王者顯私也偏其私故邑人不誡王所使之然也雖<lb/>
　顯其吉正其位而尊也<lb/>
<pb n="30b"/>
上六比之无首凶𧰼曰比之无首无所終也<lb/>
　無誠於附道窮而比戮斯及矣何終哉<lb/>
䷈<hi>乾下巽上</hi>
小畜亨密雲不雨自我西郊彖曰小畜柔得位而上下<lb/>
應之曰小畜健而巽剛中而志行乃亨密雲不雨尚往<lb/>
也自我西郊施未行也<lb/>
　小畜隂上得位而陽皆應之也柔畜剛也大為小所<lb/>
　畜其畜不能全小畜而已也故健而巽剛下柔也剛<lb/>
<pb n="31a"/>
　居中巽柔而從其畜志得而後通也雨者隂陽和隂<lb/>
　行其道則盛而為雨小畜志於上往也自得其位而<lb/>
　已使陽而巽其澤不足以下濟也則密雲而不雨也<lb/>
　雲自西郊而東也隂消而退未能行施也小人來居<lb/>
　上位非中正之德君子無所承也其何足光哉不能<lb/>
　畜君子之大也<lb/>
𧰼曰風行天上小畜君子以懿文德<lb/>
　風行天上而不能畜大也言行德之大也文德者德<lb/>
<pb n="31b"/>
　之小也君子之道無所備也畜其文德與時行也<lb/>
初九復自道何其咎吉𧰼曰復自道其義吉也<lb/>
　乾本上也三陽尚上也應而歸焉巽以行志復自我<lb/>
　道何以咎哉其義吉也<lb/>
九二牽復吉𧰼曰牽復在中亦不自失也<lb/>
　志乎畜而不能全也雖與我而非應可以牽而巽之<lb/>
　自復其道得時之中故吉也<lb/>
九三輿説輻夫妻反目𧰼曰夫妻反目不能正室也<lb/>
<pb n="32a"/>
　隂之微不能大畜其亦已矣故初應二牽巽志而行<lb/>
　自復其道至於三斯極之矣上飛制下終於小畜理<lb/>
　固然也思不能行行脱其輻也陽不制隂夫不正室<lb/>
　也<lb/>
六四有孚血去惕出无咎𧰼曰有孚惕出上合志也<lb/>
　一隂也而衆陽趨焉非其所治者也則懼其傷害矣<lb/>
　奉與五剛誠信相與近而相親固也尊而肅民安也<lb/>
　何傷害惕懼之患哉可無咎乎<lb/>
<pb n="32b"/>
九五有孚攣如富以其鄰𧰼曰有孚攣如不獨富也<lb/>
　卦唯一隂鄰而奉已已亦交愛有孚攣如資貨與同<lb/>
　不獨自厚巽而行志者也<lb/>
上九既雨既處尚德載婦貞厲月幾望君子征凶𧰼曰<lb/>
既雨既處德積載也君子征凶有所疑也<lb/>
　小畜畜其餘未始於道小不能畜陽得行其志上不<lb/>
　可全無下無所遂志故其終焉既雨得行其道也旣<lb/>
　處安其所也尚德載陽為所畜也隂專於陽危之道<lb/>
<pb n="33a"/>
　也月近望隂盈盛也君子征凶陽疑而不敢進也以<lb/>
　爻語之則得志以體言之則小畜此言巽隂之終而<lb/>
　不係於爻也<lb/>
䷉<hi>兌下乾上</hi>
履虎尾不咥人亨彖曰履柔履剛也説而應乎乾是以<lb/>
履虎尾不咥人亨剛中正履帝位而不疚光明也<lb/>
　履一隂而履於陽為下之長衆之趨焉是以危而履<lb/>
　虎尾也語其上下則下承上也言其情則説而奉於<lb/>
<pb n="33b"/>
　乾也失其所履而全其所承是以不咥人亨情之所<lb/>
　歸則三也故以卦命之其於履則剛中正履帝位而<lb/>
　不疚其義也能制其度得其光明也隂者陽之求而<lb/>
　履之陽不競者以隂失位而凶陽抑其情而不亂上<lb/>
　之正而咸得其履也<lb/>
𧰼曰上天下澤履君子以辨上下定民志<lb/>
　上天下澤得其履也君子辨賢不肖而上下定之則<lb/>
　民無覬倖之望也<lb/>
<pb n="34a"/>
初九素履往无咎𧰼曰素履之往獨行願也<lb/>
　履得其所履吉也過之則咎以剛志而守下不求其<lb/>
　隂進之不以為榮獨履素行之節是以無過咎也<lb/>
九二履道坦坦幽人貞吉𧰼曰幽人貞吉中不自亂也<lb/>
　履不得其履寧倡無僣二以剛比柔見利不撓其志<lb/>
　居易幽退履其所履中正之吉也<lb/>
六三眇能視跛能履履虎尾咥人凶武人為于大君𧰼<lb/>
曰眇能視不足以有明也跛能履不足以與行也咥人<lb/>
<pb n="34b"/>
之凶位不當也武人為于大君志剛也<lb/>
　卦皆無諸隂而三自以為己任眇目能視跛足能履<lb/>
　豈足恃哉僣履非位咥其冝也而志擬於剛欲為武<lb/>
　人大君之行凶之災也<lb/>
九四履虎尾愬愬終吉𧰼曰愬愬終吉志行也<lb/>
　三以不順為衆同棄而已近也愼於難履者也心懼<lb/>
　不足相與在乎守卑以承於上為上所任果𫉬其志<lb/>
　得其終吉也<lb/>
<pb n="35a"/>
九五夬履貞厲𧰼曰夬履貞厲位正當也<lb/>
　三柔失位志比武人五為一卦之主明得帝位取而<lb/>
　決之非求係於情也然三者衆之趨也雖曰決之正<lb/>
　之危也位正當也何其患乎<lb/>
上九視履考祥其旋元吉𧰼曰元吉在上大有慶也<lb/>
　積善之家必有餘慶歸其本也不顧其邪自履其所<lb/>
　得履之終也則可以心視其往之履而考其善應也<lb/>
　積其行得其終歸其有慶者矣旋其元吉哉<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　子夏易傳卷一<lb/>
</p>
<p>
</p>
  </div>
</body>
</text>
</TEI>
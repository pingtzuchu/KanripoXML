<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子夏易傳卷二</head> <lb/>
    <p>
<pb n="1a"/>
欽定四庫全書<lb/>
　子夏易傳卷二<lb/>
　　周易<lb/>
　　　上經泰傳第二<lb/>
䷊<hi>乾下坤上</hi>
泰小往大來吉亨彖曰泰小往大來吉亨則是天地交<lb/>
而萬物通也上下交而其志同也内陽而外隂内健而<lb/>
外順内君子而外小人君子道長小人道消也<lb/>
<pb n="1b"/>
　易者𧰼也神之用也故泰𧰼於天地交而萬物生上<lb/>
　下交而人治成陽内得時而隂外也健發於内其道<lb/>
　順行於外親内君子踈外小人君子之長也是以損<lb/>
　削之道往而豐大之道來吉而通者也<lb/>
𧰼曰天地交泰后以財成天地之道輔相天地之宜以<lb/>
左右民<lb/>
　天地合其時以養物也聖人興其財以豐人也結網<lb/>
　罟作耒耜能輔相天地之宜成天地之道因時而通<lb/>
<pb n="2a"/>
　利而左右其民也<lb/>
初九拔茅茹以其彚征吉𧰼曰拔茅征吉志在外也<lb/>
　拔茅而連出也君子道長上下交志以其𩔖征吉離<lb/>
　内以之外志求其成也<lb/>
九二包荒用馮河不遐遺朋亡得尚于中行𧰼曰包荒<lb/>
得尚于中行以光大也<lb/>
　乾降為泰而得其中能通天下之情知天下之用而<lb/>
　不過其當也朋黨何由興乎志在其中不失其治應<lb/>
<pb n="2b"/>
　之而行可謂光大已矣<lb/>
九三无平不陂无往不復艱貞无咎勿恤其孚于食有<lb/>
福𧰼曰无往不復天地際也<lb/>
　乾下通而泰也物不可終通則天道復其上地道歸<lb/>
　其下矣平陂則險矣有往則復矣君子見其交會思<lb/>
　其所終慮患而艱守之不失其正則可无咎而全其<lb/>
　吉保食其福也<lb/>
六四翩翩不富以其鄰不戒以孚𧰼曰翩翩不富皆失<lb/>
<pb n="3a"/>
實也不戒以孚中心願也<lb/>
　物各歸本也隂陽之情皆相求也四所以下者非顧<lb/>
　其陽自樂其歸不賴陽之治也與其衆同志翩翩輕<lb/>
　舉不富鄰而自備不戒約而自孚皆乘中心之願而<lb/>
　行也<lb/>
六五帝乙歸妹以祉元吉𧰼曰以祉元吉中以行願也<lb/>
　隂居貴盛而委質於二靜而無為居貴有祉理得於<lb/>
　中願心而行非權之逼也忘巳而與能聖人之道也<lb/>
<pb n="3b"/>
　故元吉矣<lb/>
上六城復于隍勿用師自邑告命貞吝𧰼曰城復于隍<lb/>
其命亂也<lb/>
　塹隍以為城取下以為上也其終則復隍矣下為上<lb/>
　使者通其志也終不能通命亂者也以之用衆衆不<lb/>
　從也以之告邑命不行也猶以為正也終惜已矣<lb/>
䷋<hi>坤下乾上</hi>
否之匪人不利君子貞大往小來彖曰否之匪人不利<lb/>
<pb n="4a"/>
君子貞大往小來則是天地不交而萬物不通也上下<lb/>
不交而天下无邦也内隂而外陽内柔而外剛内小人<lb/>
而外君子小人道長君子道消也<lb/>
　天地之道各守其所上下不相通志而非人道之治<lb/>
　隂在内而陽失時内其柔邪而外其剛直小人爭内<lb/>
　而君子踈逺也時否閉矣無復人之道也小人道長<lb/>
　不利君子正為小人疾也是以大善之事往而小惡<lb/>
　之事來也<lb/>
<pb n="4b"/>
𧰼曰天地不交否君子以儉德辟難不可榮以禄<lb/>
　上下隔塞其志不通其道不行也則動而見疑矣故<lb/>
　晦道薄德懼時之用以避其患也<lb/>
初六拔茅茹以其彚貞吉亨𧰼曰拔茅貞吉志在君也<lb/>
　易也者聖人所以體其時而利其行也天地不交君<lb/>
　子不榮以禄夫吉凶生乎動動其始則其終不能禁<lb/>
　矣處否初位而愼其動得君乃行故牽𩔖而守正終<lb/>
　㑹其吉亨也<lb/>
<pb n="5a"/>
六二包承小人吉大人否亨象曰大人否亨不亂羣也<lb/>
　柔履順中承其上小人得一時之中故獲一時之吉<lb/>
　君子得其大中也當其否也不能包承於上亦不能<lb/>
　非小人必避世異俗安卑保命而已故雖否而終通<lb/>
　也<lb/>
六三包羞𧰼曰包羞位不當也<lb/>
　位陽也而隂處之包承柔佞之過也是以羞辱及矣<lb/>
九四有命无咎疇離祉𧰼曰有命无咎志行也<lb/>
<pb n="5b"/>
　上近至尊下據其民咎以專也五之休否有命任已<lb/>
　卑以奉上正以率下其志得行亦又何咎誰麗其福<lb/>
　乎乃巳之致也<lb/>
九五休否大人吉其亡其亡繫于苞桑𧰼曰大人之吉<lb/>
位正當也<lb/>
　大人者知存亡之道也羣小竝進雖可全正雖得尊<lb/>
　位憂其危亡順而從之不敢以力息於否之時也其<lb/>
　道乃固矣正當其位物猶不陵故保其吉而終遇也<lb/>
<pb n="6a"/>
上九傾否先否後喜𧰼曰否終則傾何可長也<lb/>
　否之終否其傾矣極終則變何可以久君子當其極<lb/>
　故先否也困極以道通也故後喜也<lb/>
䷌<hi>離下乾上</hi>
同人于野亨利涉大川利君子貞彖曰同人于野柔得<lb/>
中而應乎乾曰同人同人曰同人于野亨利涉大川乾<lb/>
行也文明以健中正而應君子正也唯君子為能通天<lb/>
下之志<lb/>
<pb n="6b"/>
　天下之器大矣其為務多矣治之而不謬者其唯同<lb/>
　人乎所以同其同而無方也二一隂也得中而羣陽<lb/>
　歸焉能得物之情故曰同人其德乾之德也下之功<lb/>
　上使之也為上能同於下者鮮矣能同之則其德大<lb/>
　矣其務成矣其聖人之功歟上之不與雖下求其同<lb/>
　不可得也非文明辨於内剛健行於外中正而相應<lb/>
　者不能同也此君子之正而能通天下之志也<lb/>
𧰼曰天與火同人君子以𩔖族辨物<lb/>
<pb n="7a"/>
　天體大也火體小也火曰炎上同於天也必時曦燥<lb/>
　而後盛乎俟天之與也上下之位旣列得其同則上<lb/>
　能與下也君子𧰼之而𩔖其族辨其物志可同者與<lb/>
　之不遺其細者也則天下何有焉<lb/>
初九同人于門无咎𧰼曰同人于門又誰咎也<lb/>
　卦一隂而近者多得也或尊而保之也初比於二不<lb/>
　繫其常出門同之無與爭者得之先也誰之咎矣<lb/>
六二同人于宗吝𧰼曰同人于宗吝道也<lb/>
<pb n="7b"/>
　不能大同守宗獨應失其于野之義可惜也已<lb/>
九三伏戎于莽升其高陵三歲不興𧰼曰伏戎于莽敵<lb/>
剛也三歳不興安行也<lb/>
　情係者德之累也妄興者凶之道也居下之長而據<lb/>
　尊之應潛構兵戎以敵於五在下之上曰髙陵也至<lb/>
　五而三𧰼三歳也五勝而不能興也禍自致也安所<lb/>
　行哉<lb/>
九四乘其墉弗克攻吉𧰼曰乘其墉義弗克也其吉則<lb/>
<pb n="8a"/>
困而反則也<lb/>
　與三攻以求二乘其墉也猶隔之矣二可得乎其義<lb/>
　固不克也求之不得也困而反其則矣乃遇其吉也<lb/>
九五同人先號咷而後笑大師克相遇𧰼曰同人之先<lb/>
以中直也大師相遇言相克也<lb/>
　剛健中正求其同而為治也夫求其同固有不同者<lb/>
　矣故下剛有役其公而私其同焉以力正之未𫉬其<lb/>
　志故先號咷而後笑也非私也求其治而中直以正<lb/>
<pb n="8b"/>
　也剛而難遇也之而後合同人之道也<lb/>
上九同人于郊无悔𧰼曰同人于郊志未得也<lb/>
　居其外也已過其内無與同者患爭之悔則免矣求<lb/>
　同無與志何得也<lb/>
䷍<hi>乾下離上</hi>
大有元亨彖曰大有柔得尊位大中而上下應之曰大<lb/>
有其德剛健而文明應乎天而時行是以元亨<lb/>
　柔得大中之位而上下歸焉無有逺邇皆大有之也<lb/>
<pb n="9a"/>
　其德剛健而行文明以辨大位德應於天以時行是<lb/>
　以大亨也<lb/>
𧰼曰火在天上大有君子以遏惡揚善順天休命<lb/>
　明得其時上無不容也善者道之大也故揚之惡者<lb/>
　道之小也故遏之上舉其善則惡止矣君子順其時<lb/>
　美其命而已故大有之也<lb/>
初九无交害匪咎艱則无咎象曰大有初九无交害也<lb/>
　夫欲其豐害物以求有者斯害來矣此害之交也咎<lb/>
<pb n="9b"/>
　可逃乎初得於主始有之矣守其分而不躁難其志<lb/>
　以自保則終有大而无咎也未涉於交害矣易所以<lb/>
　戒大有剛健之初先逺害而利自至矣<lb/>
九二大車以載有攸往无咎𧰼曰大車以載積中不敗<lb/>
也<lb/>
　剛健之中力之大者也上之所任事委於中致逺不<lb/>
　泥也<lb/>
九三公用亨于天子小人弗克𧰼曰公用亨于天子小<lb/>
<pb n="10a"/>
人害也<lb/>
　為下之長富有其民公之位也為五所有志達乎尊<lb/>
　以奉其主也小人不可用也以上之柔德則不克通<lb/>
　而謀其害之矣大有容之也御小人者其道異乎可<lb/>
　大有之而不任也<lb/>
九四匪其彭无咎𧰼曰匪其彭无咎明辨晳也<lb/>
　柔得尊位而上下咸願應之以時近親難處之地也<lb/>
　能知禍福之端畏天下之所覩如非在五旁兢以自<lb/>
<pb n="10b"/>
　警不敢怙恃可无咎矣非明辨者不能至也可謂智<lb/>
　矣剛能處柔者也<lb/>
六五厥孚交如威如吉𧰼曰厥孚交如信以發志也威<lb/>
如之吉易而无備也<lb/>
　以柔德而居主位虚中孚誠民亦奉其誠也志交信<lb/>
　矣何所備乎故易然而保其尊威如而𫉬其吉也<lb/>
上九自天佑之吉无不利𧰼曰大有上吉自天佑也<lb/>
　剛居極上尊柔奉之可謂上賢而順高而得終履其<lb/>
<pb n="11a"/>
　信也得其終也内符於天與天合德也則自天佑之<lb/>
　矣何不利焉<lb/>
䷎<hi>艮下坤上</hi>
謙亨君子有終彖曰謙亨天道下濟而光明地道卑而<lb/>
上行天道虧盈而益謙地道變盈而流謙鬼神害盈而<lb/>
福謙人道惡盈而好謙謙尊而光卑而不可踰君子之<lb/>
終也<lb/>
　陽天也而下其隂是以謙無不通君子所以保終也<lb/>
<pb n="11b"/>
　天之道寒暑日月也盈則虧之損則益之地之道山<lb/>
　川丘陵谷也髙則傾之卑則受之鬼神依人謙則福<lb/>
　之盈則禍之人道惡盈盈則慢之以人惡已謙則下<lb/>
　人故人好也尊而謙之益光大矣卑而謙之人莫之<lb/>
　踰君子所以保終也<lb/>
象曰地中有山謙君子以裒多益寡稱物平施<lb/>
　山下於地而得地中謙也君子謙以下人得人心也<lb/>
　多者損己以聚之寡者減己以益之稱物而平施不<lb/>
<pb n="12a"/>
　失其常乃平也<lb/>
初六謙謙君子用涉大川吉𧰼曰謙謙君子卑以自牧<lb/>
也<lb/>
　柔以處下謙之謙也君子用謙於初自養其德雖涉<lb/>
　難而吉也<lb/>
六二鳴謙貞吉𧰼曰鳴謙貞吉中心得也<lb/>
　陽者衆隂之所求也二承而親之旣得於心聲以發<lb/>
　外謙而鳴之辭也守中而不敢自大得正之吉也<lb/>
<pb n="12b"/>
九三勞謙君子有終吉𧰼曰勞謙君子萬民服也<lb/>
　居下之上為衆之則勤於正衆雖勞而謙厚之至也<lb/>
　謙以保位萬民服也故得保其終吉矣<lb/>
六四无不利撝謙𧰼曰无不利撝謙不違則也<lb/>
　謙以在位不僭不偪不違其則者也以之奉五而待<lb/>
　於三奉事得宜指撝皆從无不利也謙敬之利道之<lb/>
　然也<lb/>
六五不富以其鄰利用侵伐无不利𧰼曰利用侵伐征<lb/>
<pb n="13a"/>
不服也<lb/>
　柔居上位止而順之謙也柔之過盜之心生故至用<lb/>
　師也居尊而著於謙得衆之道也故不待富鄰而利<lb/>
　以侵伐也<lb/>
上六鳴謙利用行師征邑國𧰼曰鳴謙志未得也可用<lb/>
行師征邑國也<lb/>
　上雖應三二近相與故中心未得也徒聲鳴而已然<lb/>
　正應無爭辭謙無怨是以外助也分衆受命纔堪征<lb/>
<pb n="13b"/>
　邑國而已非不利者也<lb/>
䷏<hi>坤下震上</hi>
豫利建侯行師彖曰豫剛應而志行順以動豫豫順以<lb/>
動故天地如之而況建侯行師乎天地以順動故日月<lb/>
不過而四時不忒聖人以順動則刑罰清而民服豫之<lb/>
時義大矣哉<lb/>
　隂者小人之道也治之者非君子歟衆隂而陽禦之<lb/>
　非當大位則有兵戰之事文之不當理也其用師而<lb/>
<pb n="14a"/>
　豫乎剛應而衆從之也豫先而當得其順動者也順<lb/>
　以動故天地如之日月之迭明也四時之更變也聖<lb/>
　人以順動而天下服也非聖人不能得順動之時義<lb/>
　也<lb/>
𧰼曰雷出地奮豫先王以作樂崇德殷薦之上帝以配<lb/>
祖考<lb/>
　雷始發震奮而出地物遂其豫也震先而得其樂乎<lb/>
　故謂豫之為樂得於心而形見於外興物而動其情<lb/>
<pb n="14b"/>
　曰樂故先王之有天下者樂也禮平天下之志以修<lb/>
　諸内也故合其鐘鼔竽瑟管磬之聲而與衆共樂也<lb/>
　禮者重本崇德而敬其上也故禘郊宗祖皆崇有德<lb/>
　而配之上帝天神焉以與衆同敬而節諸外也故作<lb/>
　樂崇德殷薦上帝合禮樂之化設内外之敎而天下<lb/>
　順也<lb/>
初六鳴豫凶𧰼曰初六鳴豫志窮凶也<lb/>
　初有上應樂有得志也夫君子之心靜而自居知得<lb/>
<pb n="15a"/>
　喪之終始而不遷其正故其樂不極其憂不沮何患<lb/>
　之及哉小人之始得志誇其大而極其志極而不及<lb/>
　於禍者無之<lb/>
六二介于石不終日貞吉𧰼曰不終日貞吉以中正也<lb/>
　卦一陽也衆隂競之以求豫也二得順而中正物至<lb/>
　而順豫至而樂不遷其正也故介如石堅難以茍變<lb/>
　感之至後動也得吉之先也其先知者不疾而速𫉬<lb/>
　其吉也安用其終日乎<lb/>
<pb n="15b"/>
六三盱豫悔遲有悔𧰼曰盱豫有悔位不當也<lb/>
　四經始之地也而三統下卦之主而不當位是以遲<lb/>
　速皆不中也盱而遽來柔涉乎諂也遲而後至疑懼<lb/>
　旅於衆也是以悔矣<lb/>
九四由豫大有得勿疑朋盍簪𧰼曰由豫大有得志大<lb/>
行也<lb/>
　一陽而能濟衆也而上下應之所以得豫皆由之也<lb/>
　復何疑焉旣順以動之天下附之則智者為謀勇者<lb/>
<pb n="16a"/>
　為力皆相朋合簪而來仕矣<lb/>
六五貞疾恒不死𧰼曰六五貞疾乘剛也恒不死中未<lb/>
亡也<lb/>
　四剛動也衆之歸柔無德乘之正乃疾也守恒於中<lb/>
　其義不死已存其尊也<lb/>
上六冥豫成有渝无咎𧰼曰㝠豫在上何可長也<lb/>
　剛得志而豫五正疾矣而又上之處於豫外不知時<lb/>
　之豫昧於豫之成也何可長哉變而知歸得无咎矣<lb/>
<pb n="16b"/>
䷐<hi>震下兑上</hi>
隨元亨利貞无咎彖曰隨剛來而下柔動而説隨大亨<lb/>
貞无咎而天下隨時隨時之義大矣哉<lb/>
　剛來而下於柔得其情隨而治之大通者也剛中正<lb/>
　動而説利而正夫何咎哉夫隨多失正正則寡隨動<lb/>
　説而隨大亨不失其正而无咎者大人也而天下隨<lb/>
　之矣<lb/>
𧰼曰澤中有雷隨君子以嚮晦入宴息<lb/>
<pb n="17a"/>
　雷下於澤之中也雷隨於澤澤隨於雷君子得物之<lb/>
　情而隨正之則物來隨已正也何所憂哉故嚮暮入<lb/>
　宴息安之時也<lb/>
初九官有渝貞吉出門交有功𧰼曰官有渝從正吉也<lb/>
出門交有功不失也<lb/>
　隨主於見可而變也不隨則不吉隨而喪本亦不吉<lb/>
　初無專應得其理也剛不失正得其吉也與二相得<lb/>
　出門交有功也非應而合之不失其隨時之宜不隨<lb/>
<pb n="17b"/>
　則獨立無功矣<lb/>
六二係小子失丈人𧰼曰係小子弗兼與也<lb/>
　不顧其應與時相得動説相與得隨之宜五體隨而<lb/>
　不戀初遇之而有交故二无凶吉之戒也<lb/>
六三係丈人失小子隨有求得利居貞象曰係丈夫志<lb/>
舍下也<lb/>
　隨不係於常也三近於四而遂相附得隨也四亦不<lb/>
　逆求所得也專正而居志合逺附得所利也<lb/>
<pb n="18a"/>
九四隨有𫉬貞凶有孚在道以明何咎𧰼曰隨有𫉬其<lb/>
義凶也有孚在道明功也<lb/>
　得三而附有𫉬者私擅其民正之凶也以隨之時協<lb/>
　隨之義竭誠奉主立功明道皆上之有也夫何咎哉<lb/>
九五孚于嘉吉𧰼曰孚于嘉位正中也<lb/>
　剛德居尊有應而不係盡下之宜大通者也中正而<lb/>
　保位利而貞也信向於隨之嘉吉則下皆隨之矣<lb/>
上六拘係之乃從維之王用亨于西山𧰼曰拘係之上<lb/>
<pb n="18b"/>
窮也<lb/>
　隨者下而隨也下而隨之乃治非大正之義也治誠<lb/>
　而不隨則以力制可也六無附而保其上守於險阻<lb/>
　可拘之乃從維之以力而後至服而通命於逺志治<lb/>
　也<lb/>
䷑<hi>巽下艮上</hi>
蠱元亨利涉大川先甲三日後甲三日彖曰蠱剛上而<lb/>
柔下巽而止蠱蠱元亨而天下治也利涉大川往有事<lb/>
<pb n="19a"/>
也先甲三日後甲三日終則有始天行也<lb/>
　蠱文皿蟲也風過山也時之蠱而事繫之不可以無<lb/>
　制作也剛升而上柔來而下剛柔兩得其情大通而<lb/>
　柔伏也巽而上無違迕也故可以造治制作而無難<lb/>
　也古之為治者以質文相變也弊而更之之謂也以<lb/>
　質治者寛而任人親而不尊其弊也野而不近縱而<lb/>
　難禁故因其弊而反之以文以文治者檢而有度尊<lb/>
　而不親其弊也煩而多賊近而無實因其弊而更之<lb/>
<pb n="19b"/>
　以質質文更代終則有始如寒暑之謝也甲者制事<lb/>
　之首也夫立制者必先究前弊之由察其中要其終<lb/>
　故先三日以原之然後更之今及其先乃及其後後<lb/>
　甲三日之正故能合其時而當於人心也殷因於夏<lb/>
　周因於殷故為之改命創制天下法也<lb/>
𧰼曰山下有風蠱君子以振民育德<lb/>
　山下有風時蠱而制事也君子將以振民先有其德<lb/>
　然後制作也<lb/>
<pb n="20a"/>
初六幹父之蠱有子考无咎厲終吉𧰼曰幹父之蠱意<lb/>
承考也<lb/>
　有為者臣子之職也受命者承其意而損益從時而<lb/>
　後蠱可幹也柔始受命能終其事承父之後也可謂<lb/>
　有子矣考何咎乎臨事而專故曰厲也終成其志得<lb/>
　无咎也有事之道也<lb/>
九二幹母之蠱不可貞𧰼曰幹母之蠱得中道也<lb/>
　幹内應柔承母之事也不可以自正非所越也乃得<lb/>
<pb n="20b"/>
　中道矣事有順而後成者此之謂也<lb/>
九三幹父之蠱小有悔无大咎𧰼曰幹父之蠱終无咎<lb/>
也<lb/>
　以剛得位幹其事而專其任也專之故小悔終成其<lb/>
　志故无咎也<lb/>
六四裕父之蠱往見吝𧰼曰裕父之蠱往未得也<lb/>
　柔之位而以柔處之不能敏於事也是寛其事而无<lb/>
　成也復命得乎往見吝矣終无功也<lb/>
<pb n="21a"/>
六五幹父之蠱用譽象曰幹父用譽承以德也<lb/>
　柔非能幹蠱也事必有主之者矣用德而不勞於力<lb/>
　五之謂歟居得中正衆之所荷用譽之謂也<lb/>
上九不事王侯髙尚其事𧰼曰不事王侯志可則也<lb/>
　剛上者主之尚也令之源也終其事而不享其利以<lb/>
　髙尚為事可企而則也不事王侯可以尚之也<lb/>
䷒<hi>兊下坤上</hi>
臨元亨利貞至于八月有凶彖曰臨剛浸而長說而順<lb/>
<pb n="21b"/>
剛中而應大亨以正天之道也至于八月有凶消不乆<lb/>
也<lb/>
　隂陽迭盛天道成焉陽長而萬物生君子之道行小<lb/>
　人望之而服也剛長正以應說而順之大亨以正也<lb/>
　夫物有長也必有代也陽雖維隂至於隂盛則不復<lb/>
　維矣君子當其時内惕而不自得焉觀時之消息也<lb/>
　臨代坤之二也極六位而隂及代之矣數之變也凶<lb/>
　其乆乎月隂之物來代陽也故八月凶<lb/>
<pb n="22a"/>
象曰澤上有地臨君子以敎思无窮容保民无疆<lb/>
　澤上有地地取潤於澤剛臨於柔小人取則於君子<lb/>
　思其敎周而无已也則能保民安衆而應其无疆也<lb/>
初九咸臨貞吉𧰼曰咸臨貞吉志行正也<lb/>
　四為我應能感柔也則制之自我矣豈肆其志哉感<lb/>
　其從正者也故得吉矣<lb/>
九二咸臨吉无不利𧰼曰咸臨吉无不利未順命也<lb/>
　剛浸而長履位得中有其德而能感五以從已也則<lb/>
<pb n="22b"/>
　五順於二二未盡順於五也尊而順剛德日崇故无<lb/>
　不利也<lb/>
六三甘臨无攸利既憂之无咎𧰼曰甘臨位不當也既<lb/>
憂之咎不長也<lb/>
　隂以居上柔接以臨之甘辭以說之失其正也下有<lb/>
　其人而悟其非道而能憂之則咎不長也<lb/>
六四至臨无咎𧰼曰至臨无咎位當也<lb/>
　應於初則剛之敎而守當其位盡柔之道臨之至也<lb/>
<pb n="23a"/>
　无憂邪之咎矣<lb/>
六五知臨大君之宜吉𧰼曰大君之宜行中之謂也<lb/>
　二以剛長五能感而從焉知之以能授之以政可謂<lb/>
　智矣大君之宜能臨天下者如此矣行能得其中也<lb/>
上六敦臨吉无咎𧰼曰敦臨之吉志在内也<lb/>
　四五皆應於陽上為至順亦歸而從之逺而志於陽<lb/>
　厚於君子之道順時知機吉又何咎哉<lb/>
䷓<hi>坤下巽上</hi>
<pb n="23b"/>
觀盥而不薦有孚顒若彖曰大觀在上順而巽中正以<lb/>
觀天下觀盥而不薦有孚顒若下觀而化也觀天之神<lb/>
道而四時不忒聖人以神道設敎而天下服矣<lb/>
　觀上觀下也下順上巽觀上之風從而化之上巽下<lb/>
　坤觀下之情而設敎也剛德上行為天下之大觀得<lb/>
　其中正大順而巽以從之也古者先王之治天下為<lb/>
　風之首者非他也禮之謂歟敬其禮之本歟宗廟其<lb/>
　敬之大歟盥其祭之首歟取諸潔敬者也禮也者物<lb/>
<pb n="24a"/>
　得其履而不謬也措之天下無所不行本於其敬也<lb/>
　敬發乎情者也盡則誠信誠積中而容作於外施於<lb/>
　人而人順也敬之盡者莫大於孝莫大於尊親愛之<lb/>
　故貴之貴之故尊之昔者周公郊祀后稷以配天宗<lb/>
　祀文王於明堂以配上帝是以四海之内各以其職<lb/>
　來祭天下無不敬其親者此不令而民化上矣宗廟<lb/>
　之始者盥也得其始盡其敬誠其孝然後能事宗廟<lb/>
　鬼神也其先祭也散齋三日以定志致齋三日以一<lb/>
<pb n="24b"/>
　慮其將祭也恫恫乎恐懼如將見之詩云明發不寐<lb/>
　有懷二人思之深也其敬齋也先祭而告慟哭反矣<lb/>
　況至於盥乎盥者祭之道可觀其首敬也薦者養之<lb/>
　道故盡其敬竭其情則能備物矣所以假外物而成<lb/>
　孝子之心也非禮之本也故不在於薦矣觀其誠信<lb/>
　顒若而已民知其敬上也聖人申其情行其事而成<lb/>
　敎於天下雖天子必有尊也則神道報其情也此先<lb/>
　王設敎之端而天下大服也<lb/>
<pb n="25a"/>
𧰼曰風行地上觀先王以省方觀民設敎<lb/>
　草木從上之風而偃也故先王察其方所觀其俗性<lb/>
　不易其素履則民自行其道也<lb/>
初六童觀小人无咎君子吝𧰼曰初六童觀小人道也<lb/>
　柔而无位逺於大觀童蒙而无所觀小人之道也<lb/>
六二闚觀利女貞𧰼曰闚觀女貞亦可醜也<lb/>
　當大觀之時不能逺於所觀而顧覬覦為正施於女<lb/>
　子守正則可矣君子之醜也<lb/>
<pb n="25b"/>
六三觀我生進退象曰觀我生進退未失道也<lb/>
　大觀在乎中正已處下體之上風化之出而及於民<lb/>
　進其道也柔以奉之退而謙也故觀我生之風化進<lb/>
　不淩上退不廢職或從正事可謂不失其道矣<lb/>
六四觀國之光利用賔于王𧰼曰觀國之光尚賔也<lb/>
　履極臣位順而承上為上之巽國之光也煥乎可觀<lb/>
　利於用也為王者之上賔<lb/>
九五觀我生君子无咎𧰼曰觀我生觀民也<lb/>
<pb n="26a"/>
　為觀之尊天下風化之首也我之生化備於民矣觀<lb/>
　其民有君子之風乃天下无所歸咎也<lb/>
上九觀其生君子无咎𧰼曰觀其生志未平也<lb/>
　過居无民之位乘五之上憂悔之地志不得平也亦<lb/>
　在王敎而已自觀有君子之風乃无咎也<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　子夏易傳卷二<lb/>
</p>
<p>
</p>
  </div>
</body>
</text>
</TEI>
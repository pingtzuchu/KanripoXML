<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子夏易傳卷三</head> <lb/>
    <p>
<pb n="1a"/>
欽定四庫全書<lb/>
　子夏易傳卷三<lb/>
　　周易<lb/>
　　　上經噬嗑傳第三<lb/>
䷔<hi>震下離上</hi>
噬嗑亨利用獄彖曰頤中有物曰噬嗑噬嗑而亨剛柔<lb/>
分動而明雷電合而章柔得中而上行雖不當位利用<lb/>
獄也<lb/>
<pb n="1b"/>
　剛物在頤中曰噬嗑故噬而嗑之其道乃通刑以齊<lb/>
　之者也分剛於柔分柔於剛象交得其情也動而明<lb/>
　之義皆得於理也雷震電照威以明之隱無不彰果<lb/>
　辨之也柔上治之主也雖不若剛徳而運於無所用<lb/>
　獄而正之者也<lb/>
象曰雷電噬嗑先王以明罰敕法<lb/>
　雷震電照震而後明得於情實也先王明其罪告其<lb/>
　法然後誅之而民莫怨其上也<lb/>
<pb n="2a"/>
初九屨校滅趾无咎象曰屨校滅趾不行也<lb/>
　屨校以木禁足如履屨也罪其初過之小也懲而戒<lb/>
　之校足没趾而已其咎不行小人福不至於大罪戒<lb/>
　為治者不可以不禁其微<lb/>
六二噬膚滅鼻无咎象曰噬膚滅鼻乘剛也<lb/>
　噬而得位物不敢抗噬膚之易也乘剛者恃其強也<lb/>
　不可以輕輕則反為害矣噬深而滅巳然後免於咎<lb/>
　乃得於中也<lb/>
<pb n="2b"/>
六三噬腊肉遇毒小吝无咎象曰遇毒位不當也<lb/>
　柔僣剛位以之刑物如噬腊之難也則反謀為毒矣<lb/>
　慮毒而未傷則懐懼而不果刑也免之矣噬之不盡<lb/>
　小吝者也毒不終害故無咎也<lb/>
九四噬乾胏得金矢利艱貞吉象曰利艱貞吉未光也<lb/>
　上近於尊多懼之地陰之位也以斯用刑未為得其<lb/>
　道也噬乾胏矣果於剛直無所回邪曰金矢也雖勇<lb/>
　於敢位未當也豈足光哉行法而已艱以承之不失<lb/>
<pb n="3a"/>
　其正得其吉也<lb/>
六五噬乾肉得黄金貞厲无咎象曰貞厲无咎得當也<lb/>
　柔以噬物亦為難也噬乾肉矣位尊民服可以有制<lb/>
　因於剛之道也治至於刑正之危也得中當理故無<lb/>
　咎也<lb/>
上九何校滅耳凶象曰何校滅耳聰不明也<lb/>
　噬嗑之終罪不可掩至於極刑故荷負其校以没於<lb/>
　耳凶滅身也小人為過之初皆知其然也不虞咎大<lb/>
<pb n="3b"/>
　而不可脱也徒聞其言而不能辨其終也故耳其没<lb/>
　矣聽之罪也<lb/>
䷕<hi>離下艮上</hi>
賁亨小利有攸往彖曰賁亨柔來而文剛故亨分剛上<lb/>
而文柔故小利有攸往天文也文明以止人文也觀乎<lb/>
天文以察時變觀乎人文以化成天下<lb/>
　剛下而柔來文之天降氣於地而為文也柔上而分<lb/>
　剛象之地懸象於天而為文也天降氣於地周而通<lb/>
<pb n="4a"/>
　也故亨地懸象於上可以觀文而則時中柔而非實<lb/>
　應未足以濟之也故小利有攸往皆成文於天也列<lb/>
　尊卑之序别同異之道上建治於下下繫治於上止<lb/>
　而得其治也觀其天文可以敬授人時察其人文可<lb/>
　以自已而化成天下治也<lb/>
象曰山下有火賁君子以明庶政无敢折獄<lb/>
　火在山下其勢至微君子審其幾而明以出政愼以<lb/>
　致刑懼其熾也及其末也君子奈之何哉<lb/>
<pb n="4b"/>
初九賁其趾舎車而徒象曰舎車而徒義弗乘也<lb/>
　剛而未位獨立其志不趨其應不茍乎乘也故飾其<lb/>
　趾將徒行也其義豈乘哉明其時之不可也<lb/>
六二賁其須象曰賁其須與上興也<lb/>
　得其三而為文若須之附頤也柔而位卑依剛以為<lb/>
　文也<lb/>
九三賁如濡如永貞吉象曰永貞之吉終莫之陵也<lb/>
　剛以得位兩柔附之賁然而有文濡如而沃其潤雖阻<lb/>
<pb n="5a"/>
　他應履位相保可以長守其正則物不能凌而獲其<lb/>
　吉<lb/>
六四賁如皤如白馬翰如匪宼婚媾象曰六四當位疑<lb/>
也匪宼婚媾終无尤也<lb/>
　得位有應賁而成文故潔其儀白其馬欲翰如而速<lb/>
　往也懼三為宼而不敢進退當位正應疑何久哉宼<lb/>
　夷則合矣<lb/>
六五賁于丘園束帛戔戔吝終吉象曰六五之吉有喜<lb/>
<pb n="5b"/>
也<lb/>
　不在於彩賁之佳也柔以居陽獨保儉德不因剛以<lb/>
　為飾守中黄以為賁化之首也故賁丘園之儉焉納<lb/>
　富用約故戔戔其束帛盈也過儉不飾雖可惜也致<lb/>
　理於文終獲其志故吉有喜也<lb/>
上九白賁无咎象曰白賁无咎上得志也<lb/>
　剛居柔上其尚賢也知存之而不競保始終而得治<lb/>
　者自得其文也人之所尚也其在依柔而後飾哉超<lb/>
<pb n="6a"/>
　然以素物無潔矣又何咎乎上而逺世獲乎志也<lb/>
䷖<hi>坤下艮上</hi>
剥不利有攸往彖曰剥剝也柔變剛也不利有攸往小<lb/>
人長也順而止之觀象也君子尚消息盈虛天行也<lb/>
　剥柔乘剛也君子之道僅存也何所往哉順其時止<lb/>
　而止之可以觀其象而適其變也夫道無定體也唯<lb/>
　時行之消而息之盈而虛之天之道也君子之尚也<lb/>
　故當其道往而不吝焉應其時而不自得焉<lb/>
<pb n="6b"/>
象曰山附於地剥上以厚下安宅<lb/>
　山髙也地下也下剥上則山附於地也故君不可以<lb/>
　制下則厚順於下因而安宅之不敢遷也<lb/>
初六剥牀以足蔑貞凶象曰剥牀以足以滅下也<lb/>
　牀人之所安也剥之以足滅下之道潛而剥之猶未<lb/>
　見也無陽自此始矣凶之道也<lb/>
六二剥牀以辨蔑貞凶象曰剥牀以辨未有與也<lb/>
　剥以漸長小人漸得位也至剥其牀剥道見而可辨<lb/>
<pb n="7a"/>
　也無正而得位誰與之哉凶之道也<lb/>
六三剥之无咎象曰剥之无咎失上下也<lb/>
　羣小剥上已獨應之無咎者也猶應離羣失衆之趨<lb/>
　也<lb/>
六四剥牀以膚凶象曰剥牀以膚切近災也<lb/>
　剥至上體過牀以及膚近於災也凶其危也<lb/>
六五貫魚以宫人寵无不利象曰以宫人寵終无尤也<lb/>
　剥上於五為剥之主能得其中上承于陽反止羣小<lb/>
<pb n="7b"/>
　羣小由之貫魚寵以宫人不害外正何不利焉則終<lb/>
　無尤矣<lb/>
上九碩果不食君子得輿小人剥廬象曰君子得輿民<lb/>
所載也小人剥廬終不可用也<lb/>
　極剥而保於上大果有乎拔不食者也極消則息道<lb/>
　斯來矣君子厚徳以藏垢也故民所載矣小人矜忌<lb/>
　而偶怨也故剥人之廬終不可用也復而不敵怨於<lb/>
　剥者君子也<lb/>
<pb n="8a"/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
往彖曰復亨剛反動而以順行是以出入无疾朋來无<lb/>
咎反復其道七日來復天行也利有攸往剛長也復其<lb/>
見天地之心乎<lb/>
　陽反入於下而復其所出而動以順行出入而無間<lb/>
　何疾之有一陽長而羣陽至焉君子之道通也其何<lb/>
　咎乎易六位而成文也乾之姤剥陽之初九陽道消<lb/>
<pb n="8b"/>
　也極六位而反於坤之復其數七日其物陽也陽統<lb/>
　陰之理也陽雖消而復之不逺之而不絶也其天道<lb/>
　之行歟反而復行其道也剛長也君子可以利攸往<lb/>
　矣夫易者易也剛柔相易運行而不殆也陽為之主<lb/>
　焉陰過則陽滅陽復則陰剥晝復則夜往夜至則晝<lb/>
　往無時而不易也聖人是以觀其變化生殺也往而<lb/>
　復之也而無差焉謂陽生而為天地之心天地之心<lb/>
　與物而見也將求之而不可得也子曰天下何思何<lb/>
<pb n="9a"/>
　慮天下殊途而同歸一致而百慮聖人之與天地並<lb/>
　也以萬物為之心也何已心之往哉故有以求之不<lb/>
　至矣無以求之亦不至矣是聖人無而有之而易行<lb/>
　乎其中矣可無辨乎<lb/>
象曰雷在地中復先王以至日閉關商旅不行后不省<lb/>
方<lb/>
　冬至陽潛動於地中也帝王者體化合乾故至日閉<lb/>
　關絶行不務察事以象潛之勿用與時之更始也<lb/>
<pb n="9b"/>
初九不逺復无祇悔元吉象曰不逺之復以脩身也<lb/>
　陽生也復於初也修身之道生非而復復之不逺也<lb/>
　不適於邪也得大吉矣<lb/>
六二休復吉象曰休復之吉以下仁也<lb/>
　陽生也仁也二得位而歸復之陰之道不行而得其<lb/>
　息矣得仁而行吉之道也<lb/>
六三頻復厲无咎象曰頻復之厲義无咎也<lb/>
　極於下體逺之復也危而憂之頻而復之茍知復也<lb/>
<pb n="10a"/>
　雖危何咎<lb/>
六四中行獨復象曰中行獨復以從道也<lb/>
　諸陰或復利仁而行也四自應之安仁而適也時有<lb/>
　其復異於上下行能得中復以至於道也<lb/>
六五敦復无悔象曰敦復无悔中以自考也<lb/>
　逺陽過應悔之道也安而守中志能自考也自考也<lb/>
　者窮其理而盡其性也故逺以復之厚於德也故無<lb/>
　咎矣<lb/>
<pb n="10b"/>
上六迷復凶有災眚用行師終有大敗以其國君凶至<lb/>
于十年不克征象曰迷復之凶反君道也<lb/>
　復陽於下其道未著陰求復之者或利之而復或自<lb/>
　考而復皆心自復非陽力之能制也至於上逺之極<lb/>
　也不能自復不知陽之仁也故據衆之上迷其復凶<lb/>
　之災也雖用衆必大敗也以其不往時而反於尚君<lb/>
　之道也至於窮數而不能征也<lb/>
䷘<hi>震下乾上</hi>
<pb n="11a"/>
无妄元亨利貞其匪正有𤯝不利有攸往彖曰无妄剛<lb/>
自外來而為主於内動而健剛中而應大亨以正天之<lb/>
命也其匪正有眚不利有攸往无妄之往何之矣天命<lb/>
不祐行矣哉<lb/>
　天徳在上求賢以治時在乎前也剛自外來而踐其<lb/>
　初而為治主於内其體動而健上剛中而下柔應之<lb/>
　上下一徳理無違者非大亨以正乎此天之命上使<lb/>
　之行下得陳其力也其匪正而往非上之至違於天<lb/>
<pb n="11b"/>
　背於時也行矣哉不可行者也<lb/>
象曰天下雷行物與无妄先王以茂對時育萬物<lb/>
　天下雷行雷動而震物得其生自正其命相與不妄<lb/>
　矣故先王求有徳以茂其治對時而養萬物<lb/>
初九无妄往吉象曰无妄之往得志也<lb/>
　以剛而來居内卦之下志行其正以輔於乾為佐治<lb/>
　之主往來必得其志也<lb/>
六二不耕穫不菑畬則利有攸往象曰不耕穫未富也<lb/>
<pb n="12a"/>
　剛正而在乎前柔守位而上應也其可妄乎不合初<lb/>
　以首事不與鄰以謀富故不耕菑穫畬而已矣承令<lb/>
　而行則利其往也<lb/>
六三无妄之災或繫之牛行人之得邑人之災象曰行<lb/>
人得牛邑人災也<lb/>
　陰妄居陽災之道也牛者陰之類也非所履而履之<lb/>
　繫之者也四近而得之非其本合行人之得也本應<lb/>
　於上邑人之謂也上道窮而爭合故受之災以其行<lb/>
<pb n="12b"/>
　人得牛而致其忿也<lb/>
九四可貞无咎象曰可貞无咎固有之也<lb/>
　係於三咎也居尊守卑正以承上得民不以為私猶<lb/>
　可固其所有而免於咎<lb/>
九五无妄之疾勿藥有喜象曰无妄之藥不可試也<lb/>
　剛自外來為主於内動而得民往而獲志道既盛矣<lb/>
　則疑疾之也夫以剛動強志在於正攻之則反害從<lb/>
　之則成功故藥之増剥待之終吉<lb/>
<pb n="13a"/>
上九无妄行有眚无攸利象曰无妄之行窮之災也<lb/>
　乘於剛上於尊而又爭應窮高極危妄之甚也復何<lb/>
　往哉無所利也<lb/>
䷙<hi>乾下艮上</hi>
大畜利貞不家食吉利涉大川彖曰大畜剛健篤實輝<lb/>
光日新其徳剛上而尚賢能止健大正也不家食吉養<lb/>
賢也利涉大川應乎天也<lb/>
　剛健而上求於艮非輝其光而日新其徳乎剛上而<lb/>
<pb n="13b"/>
　尚賢尊柔以奉之重其徳承其道也能止健以為大<lb/>
　正也賢不肖非其畜也禄之以公食勤之以民治成<lb/>
　上之功畜而盡其能也應乎天也於何而不濟乎是<lb/>
　以利涉大川也<lb/>
象曰天在山中大畜君子以多識前言往行以畜其徳<lb/>
　天在山中小能畜大也君子之畜大也前言往行多<lb/>
　學而究之論辨而擬之以畜為徳也<lb/>
初九有厲利已象曰有厲利已不犯災也<lb/>
<pb n="14a"/>
　上畜之初何可自任故居而待命則利往而違上則<lb/>
　厲也<lb/>
九二輿説輹象曰輿説輹中无尤也<lb/>
　大畜之下體為上之畜履無位應中安其所畜故脱<lb/>
　輿輹而不往任上之畜也終無尤也<lb/>
九三良馬逐利艱貞曰閑輿衛利有攸往象曰利有攸<lb/>
往上合志也<lb/>
　奉上之勞而不敢自獲其志至終得治則因其道焉<lb/>
<pb n="14b"/>
　故開國承家其道自利馳良馬也自任不可以縱緩<lb/>
　則失矣艱而守正乃利閑習乘輿備其左右則利有<lb/>
　攸往矣上大畜之終則盛大矣無不通也習輿備衛<lb/>
　所以合上之志而皆通也<lb/>
六四童牛之牿元吉象曰六四元吉有喜也<lb/>
　牛陰類也而又童焉居牢而安能止其健不勞其備<lb/>
　而得其用則何往而不濟焉故大吉有喜也<lb/>
六五豶豕之牙吉象曰六五之吉有慶也<lb/>
<pb n="15a"/>
　四止於初童牛而喜不勞而得下之效也至於五下<lb/>
　則剛長事斯大矣故有備而勞及獲其用也其吉於<lb/>
　豶豕之牙焉豶豕豭之無陽者牙劣而不用可也以<lb/>
　大中而獲乾也事之大濟故有慶也<lb/>
上九何天之衢亨象曰何天之衢道大行也<lb/>
　大畜冀其成也剛上也為柔上之佐時行道止健而<lb/>
　致於治也既成而大通矣於何往而不可哉故上九<lb/>
　曰何以為也雖天衢而通也可謂大行也已矣<lb/>
<pb n="15b"/>
䷚<hi>震下艮上</hi>
頤貞吉觀頤自求口實彖曰頤貞吉養正則吉也觀頤<lb/>
觀其所養也自求口實觀其自養也天地養萬物聖人<lb/>
養賢以及萬民頤之時大矣哉<lb/>
　頤口頰也下動而上止其為頤乎身之而養也頤為<lb/>
　養乎民由上養正乃吉也止而待之養之道也動而<lb/>
　求之見利遷也故下動皆凶上止皆吉觀頤自養正<lb/>
　為吉乎萬物待天地之養也百姓待聖人之養也聖<lb/>
<pb n="16a"/>
　人待賢人之治也故在於養賢則聖人昭昭焉分賢<lb/>
　不肖白黒也中人效而為之其意無别也不知賢孰<lb/>
　果謂天下之賢也故曰大哉<lb/>
象曰山下有雷頤君子以愼言語節飲食<lb/>
　山中雷震養萬物是謂頤之象也言語者禍福之幾<lb/>
　也飲食者康疾之由也動止得其道身乃安頤莫過<lb/>
　是也<lb/>
初九舎爾靈龜觀我朶頤凶象曰觀我朶頤亦不足貴<lb/>
<pb n="16b"/>
也<lb/>
　初以動之先嚼而求徒朶其頤而已恃三之附以為<lb/>
　己之才也而又趨其應不卜吉凶之去就多求養而<lb/>
　無節凶其宜也雖附又應豈足貴哉<lb/>
六二顚頤拂經于丘頤征凶象曰六二征凶行失類也<lb/>
　倒養於下近而非應違其常理也丘頤地之高剛上<lb/>
　者也震體動則頤下體皆上也動而上求之謂也養<lb/>
　於初矣而又上征無其應也是失其類無恒拂常於<lb/>
<pb n="17a"/>
　頤之上凶之道也<lb/>
六三拂頤貞凶十年勿用无攸利象曰十年勿用道大<lb/>
悖也<lb/>
　剛動柔朶猶為凶也況失位之柔也雖應於上上剛<lb/>
　而極止下柔而極動性極相違求養於上違背之道<lb/>
　無甚於斯故征之凶也至於數極而不見用無攸利<lb/>
　也<lb/>
六四顚頤吉虎視眈眈其欲逐逐无咎象曰顚頤之吉<lb/>
<pb n="17b"/>
上施光也<lb/>
　頤貴其止於正也雖下顚養而得位靜止施而不求<lb/>
　故吉也非無情也止以待時故視其所視不眶盱也<lb/>
　非無欲也義然後取待逐安其所也頤之吉雖顚而<lb/>
　無咎也<lb/>
六五拂經居貞吉不可涉大川象曰居貞之吉順以從<lb/>
上也<lb/>
　居尊而上從已無政而不能於化違其常理者也附<lb/>
<pb n="18a"/>
　賢守正而吉矣不可涉難也<lb/>
上九由頤厲吉利涉大川象曰由頤厲吉大有慶也<lb/>
　陽艮主也五附之而保其尊三應之而保其至頤之<lb/>
　得養由上止而成也居位擅民厲之道得時可尚故<lb/>
　吉而有慶也剛以濟衆何險之有乎是以利涉也<lb/>
䷛<hi>巽下兑上</hi>
大過棟橈利有攸往亨彖曰大過大者過也棟橈本末<lb/>
弱也剛過而中巽而説行利有攸往乃亨大過之時大<lb/>
<pb n="18b"/>
矣哉<lb/>
　大過強大者能過也本無正而末不能治者也棟既<lb/>
　橈矣法無從矣何所承乎唯強行者不拘於細不守<lb/>
　其弊過之而後治也下剛過中上巽而後悦行利往<lb/>
　而後乃亨從大然後過也非才大者不能行權而合<lb/>
　悦也<lb/>
象曰澤滅木大過君子以獨立不懼遯世无悶<lb/>
　木為澤所没下過其上也本無政矣舉而治之亦無<lb/>
<pb n="19a"/>
　患也故君子當於是獨立而濟不懼羣邪然後能通<lb/>
　過上乃行雖曰得之不足以榮也遭其用遯世無悶<lb/>
　失之不足恥也<lb/>
初六藉用白茅无咎象曰藉用白茅柔在下也<lb/>
　君子之於大過也必本於誠敬然後濟之也雖曰藉<lb/>
　用白茅薄之至而誠之著也柔處於下謹敬於初不<lb/>
　私於己則動而無咎矣<lb/>
九二枯楊生稊老夫得其女妻无不利象曰老夫女妻<lb/>
<pb n="19b"/>
過以相與也<lb/>
　陽舉於陰過初之本事過其位剛而得中行權以合<lb/>
　説也老夫重合女妻枯而復生其實時過而相與得<lb/>
　復生之理故其無不利也<lb/>
九三棟橈凶象曰棟橈之凶不可以有輔也<lb/>
　不能拯弱自守其位棟之橈也而又應柔本末弱矣<lb/>
　柔何輔焉凶之道也<lb/>
九四棟隆吉有它吝象曰棟隆之吉不橈乎下也<lb/>
<pb n="20a"/>
　以陽而與其柔志在拯時也得其吉矣情以求應不<lb/>
　撓於下也不能自與可惜也已<lb/>
九五枯楊生華老婦得其士夫无咎无譽象曰枯楊生<lb/>
華何可久也老婦士夫亦可醜也<lb/>
　陽處陽也自守而已不能大過者也雖欲拯之其能<lb/>
　得乎不足以濟衰也則老婦得其士夫猶枯而徒華<lb/>
　可醜而已當尊而徳不能濟力而不能勝也無功可<lb/>
　譽亦無咎矣<lb/>
<pb n="20b"/>
上六過涉滅頂凶无咎象曰過涉之凶不可咎也<lb/>
　過涉襄危之極罪咎之地也況以柔終乎過涉之深<lb/>
　滅其頂頂滅身之終也於何而咎哉<lb/>
䷜<hi>坎下坎上</hi>
習坎有孚維心亨行有尚彖曰習坎重險也水流而不<lb/>
盈行險而不失其信維心亨乃以剛中也行有尚往有<lb/>
功也天險不可升也地險山川丘陵也王公設險以守<lb/>
其國險之時用大矣哉<lb/>
<pb n="21a"/>
　習重也水重至流而不盈乎兩坎也為其嫌於止水<lb/>
　也故以習坎名之剛中而有孚濬之斯流流之斯止<lb/>
　浮之斯濟沈之斯溺不違於人而人不可欺不失信<lb/>
　於險也夫行險而自能通者固繫於心乎能剛中志<lb/>
　果濟乎險而得其道者則行險而有功也天險絶其<lb/>
　升也地險山川丘陵也天地猶險以成而況於人乎<lb/>
　王公設城池以險國也剛中藏用以應險也物之情<lb/>
　而為險之用非知者不能用而終於正也<lb/>
<pb n="21b"/>
象曰水洊至習坎君子以常徳行習敎事<lb/>
　水至柔而順剛中而信故能險而不滯也雖洊流而<lb/>
　至其道一也故君子以常行而存乎中習敎事以禦<lb/>
　其險則得其正而有功也<lb/>
初六習坎入於坎窞凶象曰習坎入坎失道凶也<lb/>
　初柔而居重險之下質弱而無心不知濟險之道習<lb/>
　坎而入於坎窞何以濟乎故凶也習重也謂治其事<lb/>
　也<lb/>
<pb n="22a"/>
九二坎有險求小得象曰求小得未出中也<lb/>
　居坎之内前尚有險也行險得中而二柔附之體險<lb/>
　而有功也雖求小得未出險中也<lb/>
六三來之坎坎險且枕入於坎窞勿用象曰來之坎坎<lb/>
終無功也<lb/>
　位剛而以柔治難矣況兩坎之間乎二剛險也而且<lb/>
　枕之求可得乎上坎之底坎窞者也之可得乎進退<lb/>
　莫可終無功也<lb/>
<pb n="22b"/>
六四樽酒簋貳用缶納約自牖終无咎象曰樽酒簋貳<lb/>
剛柔際也<lb/>
　陰弱質也附陽而濟居於上體依五得位濟其險矣<lb/>
　夫欲上之盡者必自盡者也誠之至豈假於豐哉則<lb/>
　樽酒而簋副器約而納寡自至於牖以盡其忠剛柔<lb/>
　之際承上之道也終何咎矣<lb/>
九五坎不盈祇既平无咎象曰坎不盈中未大也<lb/>
　在坎中矣坎豈盈乎夫濟險者盡斯泰乎斯無咎矣<lb/>
<pb n="23a"/>
　處其險尊安而不慮則險為咎矣未至乎大可無愼<lb/>
　歟<lb/>
上六繫用徽纆寘于叢棘三歲不得凶象曰上六失道<lb/>
凶三歲也<lb/>
　柔而無心小人也乘剛而履於極險居於峻法之時<lb/>
　行極險之事故用繫纆索寘於叢棘失其謀身之道<lb/>
　也以是三歲而凶乃終<lb/>
䷝<hi>離下離上</hi>
<pb n="23b"/>
離利貞亨畜牝牛吉彖曰離麗也日月麗乎天百榖草<lb/>
木麗乎土重明以麗乎正乃化成天下柔麗乎中正故<lb/>
亨是以畜牝牛吉也<lb/>
　麗安附也而利以正故能通也日月得天故能長守<lb/>
　其明百榖草木得乎附土故能永保其種麗其所麗<lb/>
　者也上下皆明咸安其處利而不正何為化成矣柔<lb/>
　麗大中彊而不武利而得正化之元也是以能通天<lb/>
　下也故畜牝牛柔而彊力以濟者相麗之道也<lb/>
<pb n="24a"/>
象曰明兩作離大人以繼明照于四方<lb/>
　兩明嗣麗天下大明也得麗之大者莫過於大人麗<lb/>
　於大位也累聖之治兩明而繼而天下化矣<lb/>
初九履錯然敬之无咎象曰履錯之敬以辟咎也<lb/>
　求保所安者履其初錯然内省而敬懼之即能保所<lb/>
　麗而免於咎也<lb/>
六二黄離元吉象曰黄離元吉得中道也<lb/>
　黄者文之中也柔居中正治麗其文故元吉也<lb/>
<pb n="24b"/>
九三日昃之離不鼓缶而歌則大耋之嗟凶象曰日昃<lb/>
之離何可久也<lb/>
　三者將進之地也在於離麗得其正則吉過之則凶<lb/>
　離明而行陽麗於三止於所也可以鼓缶樂終於此<lb/>
　矣過以求之日之昃也將何往哉耊之凶也易戒其<lb/>
　於分而麗得其所也<lb/>
九四突如其來如焚如死如棄如象曰突如其來如无<lb/>
所容也<lb/>
<pb n="25a"/>
　四者行上之道首進之地進逼於五不當其位無徳<lb/>
　之至突如而來如也五尊嚴之盛不可陵也故為焚<lb/>
　如而死棄矣搏殘之而不容也<lb/>
六五出涕沱若戚嗟若吉象曰六五之吉離王公也<lb/>
　柔居尊陽故為下之謀也有乘剛之逼焉故為出涕<lb/>
　矣以柔正而居王公之位憂嗟之深天下歸助故終<lb/>
　吉<lb/>
上九王用出征有嘉折首獲匪其醜无咎象曰王用出<lb/>
<pb n="25b"/>
征以正邦也<lb/>
　柔之道非天下大服焉故終於用師之正以重明之<lb/>
　治為天下之麗以柔順之徳為天下之歸其終或用<lb/>
　師則出征而折首矣有其嘉以剛終也獲其非類而<lb/>
　天下正也<lb/>
　<lb/>
　<lb/>
　子夏易傳卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子夏易傳卷四</head> <lb/>
    <p>
<pb n="1a"/>
欽定四庫全書<lb/>
　子夏易傳卷四<lb/>
　　周易<lb/>
　　　下經咸傳第四<lb/>
䷞<hi>艮下兑上</hi>
咸亨利貞取女吉彖曰咸感也柔上而剛下二氣感應<lb/>
以相與止而説男下女是以亨利貞取女吉也天地感<lb/>
而萬物化生聖人感人心而天下和平觀其所感而天<lb/>
<pb n="1b"/>
地萬物之情可見矣<lb/>
　二氣之相感應也中無間也故得萬物變化乎其内<lb/>
　天氣下降而地氣上濟陽下陰而陰從陽也止於所<lb/>
　説其利之正也故取女以之吉也而感應之道取焉<lb/>
　聖人無為與天地準寂然虚中通天下之情因其情<lb/>
　而通天下之故而咸得其治則天下和平矣夫相下<lb/>
　而不私則感之而通也觀天地萬物之情而感一也<lb/>
　彖語其感大者如此也至於爻則形相趨也利相逐<lb/>
<pb n="2a"/>
　也豈及於感之至哉天下忘於情而有累於質者則<lb/>
　於物不盡矣故見利則躁後時則絶皆凶悔之道也<lb/>
象曰山上有澤咸君子以虚受人<lb/>
　澤説來也山止受也君子感人之來虚中以止之受<lb/>
　其情也情之得治之生也失其情得治者未之有也<lb/>
初六咸其拇象曰咸其拇志在外也<lb/>
　拇體於下者將行之物也有應於外始有志於感而<lb/>
　未行也未涉於吉凶之鄉也<lb/>
<pb n="2b"/>
六二咸其腓凶居吉象曰雖凶居吉順不害也<lb/>
　下體之中當於腓之為物足往斯往矣獨而往之即<lb/>
　妄動也何益於行乎妄動則不見其情也不得於事<lb/>
　冝其凶哉居以守位順以待令吉矣得其中者也<lb/>
九三咸其股執其隨往吝象曰咸其股亦不處也志在<lb/>
隨人所執下也<lb/>
　居下體之上隨上體而往止亦非自處之物也感止<lb/>
　於下以下事而求感也豈由已乎執賤隨感可惜者<lb/>
<pb n="3a"/>
　也<lb/>
九四貞吉悔亡憧憧往來朋從爾思象曰貞吉悔亡未<lb/>
感害也憧憧往來未光大也<lb/>
　升於上體而兼於下始以兩體相逐追也凡物以形<lb/>
　利相感者未極於志也神遇者豈假役哉無慮澹然<lb/>
　而居於形之上不言而信不行而至天下感之況於<lb/>
　明乎而以形質相感未感則害至故貞吉而獲悔亡<lb/>
　憧憧相追朋乃從思<lb/>
<pb n="3b"/>
九五咸其脢无悔象曰咸其脢志末也<lb/>
　至脢心脊之肉近於心也感近於情而非志也故無<lb/>
　悔而己可以言者物之質也況其脢乎<lb/>
上六咸其輔頰舌象曰咸其輔頰舌滕口説也<lb/>
　感至極未有至於言説而已於情逺矣何足咸哉浮<lb/>
　之甚也<lb/>
䷟<hi>巽下震上</hi>
恒亨无咎利貞利有攸往彖曰恒久也剛上而柔下雷<lb/>
<pb n="4a"/>
風相與巽而動剛柔相應恒恒亨无咎利貞久於其道<lb/>
也天地之道恒久而不已也利有攸往終則有始也日<lb/>
月得天而能久照四時變化而能久成聖人久於其道<lb/>
而天下化成觀其所恒而天地萬物之情可見矣<lb/>
　恒而得其久也剛上而柔下剛柔交而下承也雷行<lb/>
　風從増其大逺矣巽而動往無不從也剛柔皆應外<lb/>
　内逹也此可久之道也能久則通矣保其無咎矣利<lb/>
　而得正矣久而得其終始之道也則何往而不利焉<lb/>
<pb n="4b"/>
　天地恒久也而萬物生聖人恒久也而天下化以恒<lb/>
　久而觀之天地萬物之情得其恒者長也<lb/>
象曰雷風恒君子以立不易方<lb/>
　雷之震風必從之君子行必由其道得其恒而増其<lb/>
　恒而増其大也故獨立其所不以物易<lb/>
初六浚恒貞凶无攸利象曰浚恒之凶始求深也<lb/>
　恒者久於其道不煩而物自歸也處於極下深底者<lb/>
　也不修其恒不度其分遂求其應初以深極而求於<lb/>
<pb n="5a"/>
　人人斯竭之矣何以終乎正之凶而無所利也<lb/>
九二悔亡象曰九二悔亡能久中也<lb/>
　非其位久失道也剛而自正退而久中可以悔亡<lb/>
九三不恒其徳或承之羞貞吝象曰不恒其徳无所容<lb/>
也<lb/>
　三者終下至上之地進退之所也不能修徳守位而<lb/>
　復上以求應無其恒也何以容哉以是為政可惜者<lb/>
　也<lb/>
<pb n="5b"/>
九四田无禽象曰久非其位安得禽也<lb/>
　承上之地柔以奉上而剛居之求應於下位已失矣<lb/>
　安所獲乎<lb/>
六五恒其徳貞婦人吉夫子凶象曰婦人貞吉從一而<lb/>
終也夫子制義從婦凶也<lb/>
　從係以為正守中而為恒婦人以之吉也夫子可以<lb/>
　制義矣而從人之政狹之至矣固其凶也<lb/>
上六振恒凶象曰振恒在上大无功也<lb/>
<pb n="6a"/>
　極上終盡之地柔振而將久之道窮也久何之乎雖<lb/>
　有其應不足振也失時之極無功已矣凶之道也<lb/>
䷠<hi>艮下乾上</hi>
遯亨小利貞彖曰遯亨遯而亨也剛當位而應與時行<lb/>
也小利貞浸而長也遯之時義大矣哉<lb/>
　陰長而君子外於時也隱其道逃其情從而正之而<lb/>
　後乃亨夫彼之生也微其終大而不可禦者時之來<lb/>
　也故君子觀其兆而不待其至也當位而應猶不果<lb/>
<pb n="6b"/>
　制與時行而已矣陰浸而長其患未害我志猶行也<lb/>
　故小利而貞剛而應柔和而不同遯而反制非大徳<lb/>
　不能消息也<lb/>
象曰天下有山遯君子以逺小人不惡而嚴<lb/>
　山侵於天下通上也君子逃情於小人不以力爭嚴<lb/>
　以制也<lb/>
初六遯尾厲勿用有攸往象曰遯尾之厲不往何災也<lb/>
　遯以逃避患也患未至而首遯之則逺於患矣陰過<lb/>
<pb n="7a"/>
　二矣而後遯焉遯之尾也見而逃之反相疑也不往<lb/>
　而和則何災哉<lb/>
六二執之用黄牛之革莫之勝説象曰執用黄牛固志<lb/>
也<lb/>
　小人之道狹而鮮親至於履位人多逃也則以法執<lb/>
　也或係之以利質之以愛然後人不得去堅其志而<lb/>
　不可拔也乃得小人之中而獲其順矣<lb/>
九三係遯有疾厲畜臣妾吉象曰係遯之厲有疾憊也<lb/>
<pb n="7b"/>
畜臣妾吉不可大事也<lb/>
　係志於陰不能遯也為小人所制危憊之道也施於<lb/>
　畜臣妾吉也係於鄙賤豈可大事乎<lb/>
九四好遯君子吉小人否象曰君子好遯小人否也<lb/>
　君子知幾絶而好遯小人情係不能遯也<lb/>
九五嘉遯貞吉象曰嘉遯貞吉以正志也<lb/>
　當位相應能制於内遯情而治志在乎正可謂遯之<lb/>
　嘉也<lb/>
<pb n="8a"/>
上九肥遯无不利象曰肥遯无不利无所疑也<lb/>
　過於卦外無應小人不勞慮於進退可謂遯之肥而<lb/>
　無不利也<lb/>
䷡<hi>乾下震上</hi>
大壯利貞彖曰大壯大者壯也剛以動故壯大壯利貞<lb/>
大者正也正大而天地之情可見矣<lb/>
　陽剛也大也剛而不邪大而能周時而後動故大者<lb/>
　壯而得其正也天地以正大而得其生聖人以正大<lb/>
<pb n="8b"/>
　而天下化其道剛動而大者正也<lb/>
象曰雷在天上大壯君子以非禮弗履<lb/>
　雷在天上陽氣大行君子得其道也非禮弗履保其<lb/>
　壯也<lb/>
初九壯于趾征凶有孚象曰壯于趾其孚窮也<lb/>
　剛以處下不有其大初而遂用其壯也壯在乎趾何<lb/>
　以用哉以之而征凶其冝也故信有窮也<lb/>
九二貞吉象曰九二貞吉以中也<lb/>
<pb n="9a"/>
　守正處卑得中之道全其壯也故貞吉矣<lb/>
九三小人用壯君子用罔貞厲羝羊觸藩羸其角象曰<lb/>
小人用壯君子罔也<lb/>
　剛居上而得位也小人知進不知退故用其壯也壯<lb/>
　必見傷正之危也四剛在上將陵過之能容無忌必<lb/>
　羸闐矣君子逹於幾危故不用也<lb/>
九四貞吉悔亡藩決不羸壯於大輿之輹象曰藩決不<lb/>
羸尚往也<lb/>
<pb n="9b"/>
　為剛長之首升於上體守於臣位志在除邪疑其逼<lb/>
　也故貞吉乃悔亡矣往皆柔也物無逆之藩決而不<lb/>
　羸也居大臣之任可以載其剛之用也<lb/>
六五喪羊于易无悔象曰喪羊于易位不當也<lb/>
　剛長也而以柔乘之五陽也而以陰處之雖欲用壯<lb/>
　是喪其壯而不難也質柔而不可恃也柔不終拒尊<lb/>
　中獲存故無悔也<lb/>
上六羝羊觸藩不能退不能遂无攸利艱則吉象曰不<lb/>
<pb n="10a"/>
能退不能遂不詳也艱則吉咎不長也<lb/>
　柔居壯極非其壯而用壯也將觸藩矣恃應而往不<lb/>
　能退也質弱道窮不能遂也進退無可安所之哉若<lb/>
　自守其柔艱以為志不敢盈殆得其吉矣<lb/>
䷢<hi>坤下離上</hi>
晉康侯用錫馬蕃庶晝日三接彖曰晉進也明出地上<lb/>
順而麗乎大明柔進而上行是以康侯用錫馬蕃庶晝<lb/>
日三接也<lb/>
<pb n="10b"/>
　明出地上聖人順民而麗於大明光於天下方無滯<lb/>
　於幽也故柔進而上行附於大明之中極一臣之位<lb/>
　任為治之主故謂為康侯錫以多馬晝日之間而三<lb/>
　接也<lb/>
象曰明出地上晉君子以自昭明徳<lb/>
　明出地上大明之道可進之時也君子著其明徳求<lb/>
　上知之<lb/>
初六晉如摧如貞吉罔孚裕无咎象曰晉如摧如獨行<lb/>
<pb n="11a"/>
正也裕无咎未受命也<lb/>
　有應於上可以進也應近於五未獲於情慮其得之<lb/>
　薄故摧如不進以柔守下也復以自知正之吉也未<lb/>
　為上信未受上命故修徳自退寛以居之終無咎矣<lb/>
六二晉如愁如貞吉受兹介福于其王母象曰受兹介<lb/>
福以中正也<lb/>
　得位而進無應而愁如也夫以謹順中正憂勤其進<lb/>
　非唯獲吉抑受其福也五以陰而降徳也茍能立身<lb/>
<pb n="11b"/>
　行道當時大明何必待於應乎王母陰尊而幽逺者<lb/>
　猶知福之況其明王乎<lb/>
六三衆允悔亡象曰衆允之志上行也<lb/>
　處上又進悔之道也衆允志合故進不非故悔亡也<lb/>
九四晉如鼫鼠貞厲象曰鼫鼠貞厲位不當也<lb/>
　上奉於五下據其民剛強處卑進不當位其竊位也<lb/>
　如大鼠焉貪而無禮不能終矣以之為重危之道也<lb/>
六五悔亡失得勿恤往吉无不利象曰失得勿恤往有<lb/>
<pb n="12a"/>
慶也<lb/>
　臣當君任正之道也以明盛而進弼成王化而為治<lb/>
　主也夫以明正為治者則天下各當其才矣何恤乎<lb/>
　失得哉以斯而往吉其冝也故無不利矣<lb/>
上九晉其角維用伐邑厲吉无咎貞吝象曰維用伐邑<lb/>
道未光也<lb/>
　以柔徳治者不能威肅天下也故其終多用師焉進<lb/>
　過於禮故曰角進極於終民或叛也明正久著人多<lb/>
<pb n="12b"/>
　恊焉猶用伐邑雖危吉也則咎自免矣治物不以徳<lb/>
　以之為政可惜之也<lb/>
䷣<hi>離下坤上</hi>
明夷利艱貞彖曰明入地中明夷内文明而外柔順以<lb/>
蒙大難文王以之利艱貞晦其明也内難而能正其志<lb/>
箕子以之<lb/>
　明入地中上無以明天下無所見也艱以事上不失<lb/>
　於正利也故文王内文明而外柔順也箕子蒙難而<lb/>
<pb n="13a"/>
　能正其志晦其明者也<lb/>
象曰明入地中明夷君子以涖衆用晦而明<lb/>
　明入地中藏其明也民可使由之不可使知之故君<lb/>
　子之蒞衆也外用晦以使民内保明以為治<lb/>
初九明夷于飛垂其翼君子于行三日不食有攸往主<lb/>
人有言象曰君子于行義不食也<lb/>
　小人賊害之時有明則傷矣初以君子之徳剛而不<lb/>
　回故為時忌之深也以其無位猶且逺患庶以速奔<lb/>
<pb n="13b"/>
　也故絶其迹隱其形三日而不敢食逃難而遇人人<lb/>
　必疑言矣害明之深懼人之見也君子畏害而速去<lb/>
　其義豈遑食哉<lb/>
六二明夷夷于左股用拯馬壯吉象曰六二之吉順以<lb/>
則也<lb/>
　守中順則無猜者也而已道不行矣夷于左股者焉<lb/>
　故與之拯馬而馳逐也且内明以外順雖傷左而右<lb/>
　存與時並行不失其吉也<lb/>
<pb n="14a"/>
九三明夷于南狩得其大首不可疾貞象曰南狩之志<lb/>
乃大得也<lb/>
　為文明之主夷終則進也上六逺其明雖高而至晦<lb/>
　也應其誅焉時之得向明而南巡狩也獲其大首耳<lb/>
　其汙俗漸正而已不可疾也<lb/>
六四入於左腹獲明夷之心于出門庭象曰入于左腹<lb/>
獲心意也<lb/>
　守以下位順以上承自右而入於左腹獲其心意也<lb/>
<pb n="14b"/>
　順以避患止守於分明其歸自異矣出於門庭不逺<lb/>
　行也<lb/>
六五箕子之明夷利貞象曰箕子之貞明不可息也<lb/>
　在難之内而能保明其中智以藏之愚以晦之得其<lb/>
　正而時不能遷也則明豈息哉得中之道亡而能有<lb/>
　故箕子當之矣<lb/>
上六不明晦初登于天後入于地象曰初登于天照四<lb/>
國也後入于地失則也<lb/>
<pb n="15a"/>
　暗而過中至明夷之極晦之至也位高勢崇登于天<lb/>
　也失道將覆入於地也<lb/>
䷤<hi>離下巽上</hi>
家人利女貞彖曰家人女正位乎内男正位乎外男女<lb/>
正天地之大義也家人有嚴君焉父母之謂也父父子<lb/>
子兄兄弟弟夫夫婦婦而家道正正家而天下定矣<lb/>
　正家之道在於女正女既位而男位正也故聖人設<lb/>
　昬禮焉重而娶之當其位也然後可保其久矣夫婦<lb/>
<pb n="15b"/>
　正家道之先上下之始也嚴君之道始焉父母之道<lb/>
　出焉故嚴其君則父父子子兄兄弟弟夫夫婦婦家<lb/>
　道咸正而天下定矣<lb/>
象曰風自火出家人君子以言有物而行有恒<lb/>
　火出而風鼓之炎乃大也女正而男久之家乃成也<lb/>
　必由内生而外成也言必有在而不茍行必守常而<lb/>
　不雜此家人之則而正其本也<lb/>
初九閑有家悔亡象曰閑有家志未變也<lb/>
<pb n="16a"/>
　家人之道在於防邪防閑在於初也及其志未變而<lb/>
　正之則不至於悔矣得之制者也<lb/>
六二无攸遂在中饋貞吉象曰六二之吉順以巽也<lb/>
　婦人之職正其中也无所遂其成在中主饋而已體<lb/>
　柔順而剛巽之得正之吉也<lb/>
九三家人嗃嗃悔厲吉婦子嘻嘻終吝象曰家人嗃嗃<lb/>
未失也婦子嘻嘻失家節也<lb/>
　體之上家之長剛以嚴之故嗃嗃威下也家人之性<lb/>
<pb n="16b"/>
　不喜服也雖悔有厲乃保其吉也婦子嘻嘻從下之<lb/>
　性何以節其中哉可惜也已<lb/>
六四富家大吉象曰富家大吉順在位也<lb/>
　柔承於尊位高而順故得家之富保其大吉也<lb/>
九五王假有家勿恤吉象曰王假有家交相愛也<lb/>
　剛尊配應夫婦之正而家道正矣王至有家天下刑<lb/>
　於上也親以相親交以汎愛何憂乎禍亂哉故能保<lb/>
　其吉也<lb/>
<pb n="17a"/>
上九有孚威如終吉象曰威如之吉反身之謂也<lb/>
　剛得終於家人天下化之信而行之人人正家而自<lb/>
　為治也夫以家人威信之道始以令人也其終也反<lb/>
　信已焉人反敬已焉威信及而天下之治至矣<lb/>
䷥<hi>兑下離上</hi>
睽小事吉彖曰睽火動而上澤動而下二女同居其志<lb/>
不同行説而麗乎明柔進而上行得中而應乎剛是以<lb/>
小事吉天地睽而其事同也男女睽而其志通也萬物<lb/>
<pb n="17b"/>
睽而其事類也睽之時用大矣哉<lb/>
　睽異也上火下澤火炎上澤潤下性之異也二女同<lb/>
　居志各異行是以睽也此獨化不足失其全用睽而<lb/>
　為合也他用小事同矣事之同則相説明其冝也柔<lb/>
　進上行而應剛小得其中睽而應其正故小事用之<lb/>
　吉古者聖人之治也用天下之物成天下之事取異<lb/>
　物相制或以相合其類多矣則天下無不同也至於<lb/>
　天地之殊男女之别體異而事同况乎小物也子曰弦木為<lb/>
<pb n="18a"/>
　弧剡木為矢盖取諸睽合衆材各睽其小體而成其大<lb/>
　器觀是而他可知也夫濟天下之務者豈止於一材<lb/>
　乎非聖人不能合睽而為功也<lb/>
象曰上火下澤睽君子以同而異<lb/>
　上火下澤志睽者也中有小事之用焉君子合異以<lb/>
　同其事同則務濟類非不可以无别无别則亂生故<lb/>
　君子同其事而異其道<lb/>
初九悔亡喪馬勿逐自復見惡人无咎象曰見惡人以<lb/>
<pb n="18b"/>
辟咎也<lb/>
　睽異類而同也未合而悔生也故六爻初皆咎而能<lb/>
　免之者以其小事同也小事同者何往不同哉故皆<lb/>
　有終也馬類之異也睽之初不相與故喪之矣終賴<lb/>
　而相濟也則勿逐而自復矣火澤體異而相惡也惡<lb/>
　而睽之復相逺矣見而和之何咎之有與時終睽而<lb/>
　小事吉也<lb/>
九二遇主于巷无咎象曰遇主于巷未失道也<lb/>
<pb n="19a"/>
　火澤睽也而不相通陰陽匹也相求之物睽而相望<lb/>
　而相得曰遇巷者不逺而得也初為出門二為巷乎<lb/>
　相得既通可无咎矣<lb/>
六三見輿曵其牛掣其人天且劓无初有終象曰見輿<lb/>
曵位不當也无初有終遇剛也<lb/>
　睽始異而終有遇履非其位不安所處輿曵者也乘<lb/>
　剛不能制下其牛掣也四與已睽近不相得則害生<lb/>
　矣故自上刑也履於不正是固然矣始睽而難故无<lb/>
<pb n="19b"/>
　初也應而後合故有終也<lb/>
九四睽孤遇元夫交孚厲无咎象曰交孚无咎志行也<lb/>
　睽而无應志患其孤求與同者初亦不偶合志交信<lb/>
　孚以陽召陽非好合者故危矣同體與事故无咎也<lb/>
　睽无自成必自外合也故兩陽而有終焉<lb/>
六五悔亡厥宗噬膚往何咎象曰厥宗噬膚往有慶也<lb/>
　睽而未通悔之道也終而有應故悔亡之矣宗二也<lb/>
　三柔比之欲以為附二噬而絶也而願合於已往何<lb/>
<pb n="20a"/>
　咎哉柔膚也陽噬之易也中而有與往有慶也<lb/>
上九睽孤見豕負塗載鬼一車先張之弧後説之弧匪<lb/>
宼婚媾往遇雨則吉象曰遇雨之吉羣疑亡也<lb/>
　睽之極惡其孤之深也三以失位之陰大乖其道上<lb/>
　以文明之主觀而輕穢之怪異之先張之弧不願之<lb/>
　極後説之弧思合之深也無四之宼則亦親矣始睽<lb/>
　終合而得吉也遇陰之極則好合之道成又何羣疑<lb/>
　之有哉<lb/>
<pb n="20b"/>
䷦<hi>艮下坎上</hi>
蹇利西南不利東北利見大人貞吉彖曰蹇難也險在<lb/>
前也見險而能止知矣哉蹇利西南往得中也不利東<lb/>
北其道窮也利見大人往有功也當位貞吉以正邦也<lb/>
蹇之時用大矣哉<lb/>
　見險而止難其進也度徳而處將以營之也蹇利西<lb/>
　南衆順待治往而得中因衆而險下濟也不利東北<lb/>
　遂止而不以進道窮而不能濟於蹇也<lb/>
<pb n="21a"/>
象曰山上有水蹇君子以反身修徳<lb/>
　山上有水難之所也有徳者乃能濟之君子反身修<lb/>
　徳將以為也<lb/>
初六往蹇來譽象曰往蹇來譽冝待也<lb/>
　柔止於初見險而待保下之安也故往則之蹇來則<lb/>
　見譽矣<lb/>
六二王臣蹇蹇匪躬之故象曰王臣蹇蹇終无尤也<lb/>
　得位居正而應於尊竭力致身以輔於上救其蹇於<lb/>
<pb n="21b"/>
　蹇中也五能蹇而已竭焉可以保其終也<lb/>
九三往蹇來反象曰往蹇來反内喜之也<lb/>
　得位於上内有其人安之所也故往則涉險難中來<lb/>
　則内喜得其反而安矣<lb/>
六四往蹇來連象曰往蹇來連當位實也<lb/>
　蹇非得中不能濟下也四得位矣可以承其上而不<lb/>
　可獨濟也故往則蹇矣來則當其位而連於實得其<lb/>
　所附也<lb/>
<pb n="22a"/>
九五大蹇朋來象曰大蹇朋來以中節也<lb/>
　在蹇之中正而得大位濟蹇之大者也居於中正而<lb/>
　能裁制節度使賢不肖各當其所故用朋來而求伸<lb/>
　也<lb/>
上六往蹇來碩吉利見大人象曰往蹇來碩志在内也<lb/>
利見大人以從貴也<lb/>
　柔居陰極内有其應五極其蹇已又附之故往則道<lb/>
　窮求得内附故大且吉利見以從貴也<lb/>
<pb n="22b"/>
䷧<hi>坎下震上</hi>
解利西南无所往其來復吉有攸往夙吉彖曰解險以<lb/>
動動而免乎險解解利西南往得衆也其來復吉乃得<lb/>
中也有攸往夙吉往有功也天地解而雷雨作雷雨作<lb/>
而百果草木皆甲拆解之時大矣哉<lb/>
　濟險而動動出於險解也道之夷而无適不達也君<lb/>
　子可策其名也解利西南往而得衆動於外而有功<lb/>
　也其來復吉復其所亦可以位也内剛中而得民也<lb/>
<pb n="23a"/>
　有攸往夙吉趨時之敏緩則无功也天地解而雷雨<lb/>
　作百果草木皆甲拆自然之應不疾而速也君子貴<lb/>
　其途而通也可无夙乎非知通於物者不能通於時<lb/>
　也<lb/>
象曰雷雨作解君子以赦過宥罪<lb/>
　雷雨作上震下澤釋難之時也久險不通人不堪也赦<lb/>
　過宥罪應乎人心而得其解也<lb/>
初六无咎象曰剛柔之際義无咎也<lb/>
<pb n="23b"/>
　解緩也无阻艱也況以柔守下而承於剛乎得其序<lb/>
　也其義固无咎矣<lb/>
九二田獲三狐得黄矢貞吉象曰九二貞吉得中道也<lb/>
　剛居中也能濟其險衆之所附也初承以奉之五正<lb/>
　而應之衆來附之非我之貪也難以解矣可以各保<lb/>
　其歸也守中直而保其正不干其邪得中道正之吉<lb/>
　也<lb/>
六三負且乘致宼至貞吝象曰負且乘亦可醜也自我<lb/>
<pb n="24a"/>
致戎又誰咎也<lb/>
　履於不正乘於二而與之負於四而係之多妄之陰<lb/>
　貪其非有亦可醜矣宼自已致誰之咎乎以之為正<lb/>
　可惜者也<lb/>
九四解而拇朋至斯孚象曰解而拇未當位也<lb/>
　剛處於卑而與三相得如拇附也未當位者也非可<lb/>
　久也故解拇而與初為朋得其正乃保其孚矣<lb/>
六五君子維有解吉有孚于小人象曰君子有解小人<lb/>
<pb n="24b"/>
退也<lb/>
　解行險而免其險也故下多妄動焉皆上法之怠從<lb/>
　以濟險而失於緩也五以柔處中而繫有終二守其<lb/>
　正而已矣不敢自解也故得其中吉也夫人之化上<lb/>
　從其行也上難則小人不敢妄進也<lb/>
上六公用射隼于髙墉之上獲之无不利象曰公用射<lb/>
隼以解悖也<lb/>
　解釋弛緩也故多有縱焉終而獲之得其時也三應<lb/>
<pb n="25a"/>
　其誅焉縱悖之甚據非其有雖欲貪戾其能終乎而<lb/>
　公以法誅何所不獲悖解衆安无不利也<lb/>
䷨<hi>兑下艮上</hi>
損有孚元吉无咎可貞利有攸往曷之用二簋可用享<lb/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用享二簋應有時損剛益柔<lb/>
有時損益盈虚與時偕行<lb/>
　損損下也夫上也者下之庇也可无奉乎故分下之<lb/>
<pb n="25b"/>
　剛而上益於柔下不敢多而奉其上也損者益之本<lb/>
　能損而當則民成矣大吉而无咎雖損也其道存焉<lb/>
　可以正也有正而能損已何往而不可哉損而得於<lb/>
　時雖至約可也竭剛以奉其道不存不可正也已矣<lb/>
　故損益盈虚而與時偕行也剛者君子之道也故處<lb/>
　於下以奉其上居其上以益於下君子之道也下者<lb/>
　上之本也不可以失其所也故損益之辭繫焉為人<lb/>
　上者不可不慮下也<lb/>
<pb n="26a"/>
象曰山下有澤損君子以懲忿窒欲<lb/>
　山下有澤山止其上損澤而上潤也君子之可損者<lb/>
　忿慾也縱之而咎生也故戒之<lb/>
初九已事遄往无咎酌損之象曰已事遄往尚合志也<lb/>
　損貴其合時初以結之合其志也故止其事而遄往<lb/>
　則終无咎矣酌者損之薄也損以奉上冝乎夙也初<lb/>
　猶遄也其可後乎當其時雖酌之當也<lb/>
九二利貞征凶弗損益之象曰九二利貞中以為志也<lb/>
<pb n="26b"/>
　初遄往而酌損之貴其初合其志也於事中可以守<lb/>
　務利其正也損非其時徒失其正征之凶也志守中<lb/>
　正而從其事不損己以奉上而上來益已得其中道<lb/>
　者也<lb/>
六三三人行則損一人一人行則得其友象曰一人行<lb/>
三則疑也<lb/>
　一與一則志專而相應也一以待而二以應之則惑<lb/>
　矣而況於三乎於男女則不生化矣於所求則累其<lb/>
<pb n="27a"/>
　徳矣於建䇿則多勞而寡功矣可以不愼乎故三陰<lb/>
　行則損六三之應六三獨往則獲上矣<lb/>
六四損其疾使遄有喜无咎象曰損其疾亦可喜也<lb/>
　逺於陽而處兩陰之間待初之來而為勤望之初遄<lb/>
　來使已疾損而有喜也亦有何咎<lb/>
六五或益之十朋之龜弗克違元吉象曰六五元吉自<lb/>
上祐也<lb/>
　損而益之天之道也人之理也居尊以柔能損諸已<lb/>
<pb n="27b"/>
　也則天祐之民歸之莫不感説以奉益也或也者非<lb/>
　意之而自外至也雖十朋之龜莫違其大吉也<lb/>
上九弗損益之无咎貞吉利有攸往得臣无家象曰弗<lb/>
損益之大得志也<lb/>
　損損下奉其君也上非受益之地亦臣於主也而剛<lb/>
　正以處之五柔以奉之故不損己以奉主而為主所<lb/>
　益也復何咎哉得正之吉也尚徳而往何不利乎高<lb/>
　而无位賛五之功雖應得臣无自有也上賢之徳得<lb/>
<pb n="28a"/>
　損之終反受其益大得志者也<lb/>
䷩<hi>震下巽上</hi>
益利有攸往利涉大川彖曰益損上益下民説无疆自<lb/>
上下下其道大光利有攸往中正有慶利涉大川木道<lb/>
乃行益動而巽日進无疆天施地生其益无方凡益之<lb/>
道與時偕行<lb/>
　為上者其道下濟也故損上之剛分而下益於柔自<lb/>
　上下下者也中正為主益而得時何往而不可哉是<lb/>
<pb n="28b"/>
　以有慶也動巽而木行也乘於大川而无險也益動<lb/>
　而巽於人日進而无疆也天施而後地生上益而後<lb/>
　下奉其益豈窮哉益之无當雖惠而不行也故時與<lb/>
　而後可也<lb/>
象曰風雷益君子以見善則遷有過則改<lb/>
　雷行而風從益其震也見善則遷有過則改益莫大<lb/>
　也<lb/>
初九利用為大作元吉无咎象曰元吉无咎下不厚事<lb/>
<pb n="29a"/>
也<lb/>
　益損上益下者也夫受上之益而豈徒哉必有大功<lb/>
　而可以當之矣初以剛下為動之主能堪也大事者<lb/>
　下者難處之地非專厚之所得其大吉乃无咎也<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　柔以得位受上之益得中之道能精意以奉五通於<lb/>
　人而信於神也故外來非常之祐也夫陰之所利在<lb/>
<pb n="29b"/>
　於永貞而二能盡之其於吉也雖訪諸十朋之龜不<lb/>
　能違也長正之道豈止於臣下哉雖王用之而享於<lb/>
　上帝吉也<lb/>
六三益之用凶事无咎有孚中行告公用圭象曰益用<lb/>
凶事固有之也<lb/>
　柔處高位危咎之道也居危而受上之益非其見危<lb/>
　致命堅志而固有其事則不免矣五為施益之主而<lb/>
　已竭信不敢自專必中行以告之用圭以表之乃可<lb/>
<pb n="30a"/>
　能行奉其中也<lb/>
六四中行告公從利用為依遷國象曰告公從以益志<lb/>
也<lb/>
　<hi>原本闕傳</hi>
　<lb/>
九五有孚惠心勿問元吉有孚惠我徳象曰有孚惠心<lb/>
勿問之矣惠我徳大得志也<lb/>
　有中正之徳當益之尊信以令人施以心惠勿問之<lb/>
<pb n="30b"/>
　矣乃大吉也我信惠下下益報之上下交孚治之至<lb/>
　也大得其志矣<lb/>
上九莫益之或擊之立心勿恒凶象曰莫益之偏辭也<lb/>
或擊之自外來也<lb/>
　五以中正人皆歸之上九乘之過求衆附雖有其應<lb/>
　豈附之哉獨自益之人不益矣不能修整立心勿恒<lb/>
　多求於人人所忿也益窮反損故有外來而擊之者<lb/>
　也<lb/>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　子夏易傳卷四<lb/>
</p>
<p>
</p>
  </div>
</body>
</text>
</TEI>
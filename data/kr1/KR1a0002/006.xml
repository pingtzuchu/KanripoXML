<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子夏易𫝊卷六</head> <lb/>
    <p>
<pb n="1a"/>
欽定四庫全書<lb/>
　子夏易𫝊卷六<lb/>
　　周易<lb/>
　　　下經豐傳第六<lb/>
䷶<hi>離下震上</hi>
豐亨王假之勿憂宜日中彖曰豐大也明以動故豐王<lb/>
假之尚大也勿憂宜日中宜照天下也日中則昃月盈<lb/>
則食天地盈虚與時消息而况於人乎况於鬼神乎<lb/>
<pb n="1b"/>
　夫明者内含其照也動而施之乃豐也明以時動物<lb/>
　伸其直得盡其大生長之而遂成也期盛之矣豐之<lb/>
　道者也唯尚大而當之故王能極之也不失天下之<lb/>
　情則勿憂而旣治矣日之明盛於中也王宜照於天<lb/>
　下也則無微而不大也過於中則憂大斯盈盈斯缺<lb/>
　矣大之道也蓋聖人戒乎其大也<lb/>
象曰雷電皆至豐君子以折獄致刑<lb/>
　雷電皆發天下文明盛大之時明刑以肅民也君子<lb/>
<pb n="2a"/>
　無所隱避明以折獄而至用刑可以勿憂當日中之<lb/>
　宜也<lb/>
初九遇其配主雖旬无咎往有尚象曰雖旬无咎過旬<lb/>
災也<lb/>
　豐尚大也唯其大者至之以陽遇四務同而相配彼<lb/>
　俟之為巳主相須而待也明方動進而速有功也遲<lb/>
　而過旬失其動也災之道也<lb/>
六二豐其蔀日中見斗往得疑疾有孚發若吉象曰有<lb/>
<pb n="2b"/>
孚發若信以發志也<lb/>
　柔之為道靜退者也又以居内不能大其上也是障<lb/>
　其光而暗其明也往之為王雖尊而隂也蓋相發則<lb/>
　覆疑矣且履正不邪中考自信於心明生於内而悟<lb/>
　其違時之失修改其道無執其故得其吉也<lb/>
九三豐其沛日中見沬折其右肱无咎象曰豐其沛不<lb/>
可大事也折其右肱終不可用也<lb/>
　居於下體之上而上應焉自以為有其位而應其德<lb/>
<pb n="3a"/>
　也貴賤之等則三曷足以為德乎豐沛以為光應幽<lb/>
　隂以為德豈可大事乎力小任重者右肱斯折也右<lb/>
　肱斯折不可用也自致廢矣誰復加於咎乎<lb/>
九四豐其蔀日中見斗遇其夷主吉象曰豐其蔀位不<lb/>
當也日中見斗幽不明也遇其夷主吉行也<lb/>
　陽以守卑而不能𢎞其大以當於時也是幽其明而<lb/>
　暝其晝也初陽之來爲相發之主事合志終得其明<lb/>
　動之義故吉也<lb/>
<pb n="3b"/>
六五來章有慶譽吉象曰六五之吉有慶也<lb/>
　柔居尊陽能尚其大而不以力得其日中之宜也天<lb/>
　下無所隱諱無微而不照則天下歸其章明之德矣<lb/>
　故其慶譽之吉哉<lb/>
上六豐其屋蔀其家闚其戸闃其无人三歳不覿凶象<lb/>
曰豐其屋天際翔也闚其戸闃其无人自藏也<lb/>
　極其大過於豐之所也無道可𢎞柔而無鑒也唯富<lb/>
　其室厚其家自謂其翔於天際人莫之見也自藏也<lb/>
<pb n="4a"/>
　者雖闚其戸可得見乎過明之逺而動之極也不覿<lb/>
　以三年矣凶其至也<lb/>
䷷<hi>艮下離上</hi>
旅小亨旅貞吉彖曰旅小亨柔得中乎外而順乎剛止<lb/>
而麗乎明是以小亨旅貞吉也旅之時義大矣哉<lb/>
　雖柔中得乎外下而順於艮剛上不能有其上而寄<lb/>
　旅於下下不事其上而不應於上旅之義也柔得中<lb/>
　附順於下剛而剛不距是以小亨旅之為道不敢妄<lb/>
<pb n="4b"/>
　動上麗其明乃可止也止不妄也明辨也不為物疑<lb/>
　故正吉也旅之為道貞吉而後極旅小亨故再云旅<lb/>
　非大人不能安其旅而獲其小亨也<lb/>
象曰山上有火旅君子以明愼用刑而不留獄<lb/>
　火寄於山火非可久刑以正法刑不可久故明愼用<lb/>
　刑以寄治之而不留獄<lb/>
初六旅瑣瑣斯其所取災象曰旅瑣瑣志窮災也<lb/>
　柔而在下瑣瑣賤旅也有應於上滿而得志斯極之<lb/>
<pb n="5a"/>
　矣以賤役而自盈斯自取其災也<lb/>
六二旅即次懷其資得童僕貞象曰得童僕貞終无尤<lb/>
也<lb/>
　守位奉上而三相與得其次來其資也奉上而得中<lb/>
　得童僕之貞也終何尤矣<lb/>
九三旅焚其次喪其童僕貞厲象曰旅焚其次亦以傷<lb/>
矣以旅與下其義喪也<lb/>
　<hi>原本闕傳</hi>
<pb n="5b"/>
　<lb/>
九四旅于處得其資斧我心不快象曰旅于處未得位<lb/>
也得其資斧心未快也<lb/>
　旅以剛而升於上體寄得所處未得位也資斧者將<lb/>
　營作所使之具也得其所處下應而獲其資器而以<lb/>
　旅之難也其可就乎終不得其位故我心不快也<lb/>
六五射雉一矢亡終以譽命象曰終以譽命上逮也<lb/>
　君子藏器於身待時而動則我由獲也旅火山旅也<lb/>
<pb n="6a"/>
　五寄柔於剛也物有非可久也不由於我也豈久其<lb/>
　位乎將遂安也非惟失位抑亦喪其謀矣以其居中<lb/>
　上之位旅之貴者也素以衆仰故及於終有譽之命<lb/>
　也欲麗中故曰雉也<lb/>
上九鳥焚其巢旅人先笑後號咷喪牛于易凶象曰以<lb/>
旅在上其義焚也喪牛于易終莫之聞也<lb/>
　旅於上極巢之髙也旅得上位先笑者也以旅在上<lb/>
　人所嫉也則焚巢而號咷矣牛順物也旅之為道全<lb/>
<pb n="6b"/>
　於順也剛而亢居喪其順也旅者人之客也又剛而<lb/>
　無順人何吉哉故喪於無難也固其凶哉<lb/>
䷸<hi>巽下巽上</hi>
巽小亨利有攸往利見大人彖曰重巽以申命剛巽乎<lb/>
中正而志行柔皆順乎剛是以小亨利有攸往利見大<lb/>
人<lb/>
　巽剛巽柔柔順剛也申重也上下皆巽政之缺乗其<lb/>
　巽而重命其治命行則獲安矣陽居於中正雖巽而<lb/>
<pb n="7a"/>
　志行也柔皆上順於剛物無逆者可以行權而合法<lb/>
　也巽以申之復其小康也是以小亨巽而往無不利<lb/>
　也大人得於中正利以見之輔而行其制也<lb/>
象曰随風巽君子以申命行事<lb/>
　風巽風相随也故君子申上之命而從其事率民以<lb/>
　隨上而民皆隨令也<lb/>
初六進退利武人之貞象曰進退志疑也利武人之貞<lb/>
志治也<lb/>
<pb n="7b"/>
　巽柔在下而不能果决進退者也巽於始申命行事<lb/>
　之初也利於勇而行之則正也非暴也志行其治者<lb/>
　也<lb/>
九二巽在牀下用史巫紛若吉无咎象曰紛若之吉得<lb/>
中也<lb/>
　巽乎下也而又隂居牀下之巽猶得其中巽下通上<lb/>
　方於祭祀之用史巫雖多於敬事達其命不任於已<lb/>
　則吉也<lb/>
<pb n="8a"/>
九三頻巽吝象曰頻巽之吝志窮也<lb/>
　處卦之髙巽於下柔求其巽而不獲匪其中而莫正<lb/>
　以至於頻蹙憂嗟也剛不能執志而窮於巽可惜也<lb/>
　巳<lb/>
六四悔亡田獲三品象曰田獲三品有功也<lb/>
　隂巽主也為陽所巽而順於陽得位上奉而當之矣<lb/>
　臣而行事悔之道也順而正之何悔之有故建功而<lb/>
　田獲三品能歆其神人也<lb/>
<pb n="8b"/>
九五貞吉悔亡无不利无初有終先庚三日後庚三日<lb/>
吉象曰九五之吉位正中也<lb/>
　以剛而巽於中正巽而無違中而不過正而得當以<lb/>
　是申命牧下之功何悔之有何往不利始而從之政<lb/>
　非自我故無初矣後獲其治故有終也甲者則事之<lb/>
　首庚者甲之中也申重也事中失而重之治也則無<lb/>
　世無之矣主巽於臣臣順於主而為功也當其殷巽<lb/>
　於大彭豕韋申之也其在周巽於齊桓晉文申之重<lb/>
<pb n="9a"/>
　而其道小通矣夫正其失者先原其始察其中知其<lb/>
　弊故先之三日也因其弊而反正其失得後三日之<lb/>
　吉也不可以不審也無因而為者未之有也<lb/>
上九巽在牀下喪其資斧貞凶象曰巽在牀下上窮也<lb/>
喪其資斧正乎凶也<lb/>
　以剛而居重巽之上以巽於下巽而極過巽無甚焉<lb/>
　在牀下者也極巽失據無剛之用資器皆亡之矣身<lb/>
　將安守哉正其凶也<lb/>
<pb n="9b"/>
䷹<hi>兊下兊上</hi>
兊亨利貞彖曰兊說也剛中而柔外說以利貞是以順<lb/>
乎天而應乎人說以先民民忘其勞說以犯難民忘其<lb/>
死說之大民勸矣哉<lb/>
　剛中正而外柔順於萬物皆說其澤聖人以說先人<lb/>
　而民忘其勞以說犯難民則忘死非大人不能說於<lb/>
　民而民咸說而得其正也<lb/>
象曰麗澤兊君子以朋友講習<lb/>
<pb n="10a"/>
　兩說而合者莫過於朋友講習也<lb/>
初九和兊吉象曰和兊之吉行未疑也<lb/>
　以剛正之說首出門而和人也守正和人也守正和<lb/>
　人何往不吉行豈疑哉<lb/>
九二孚兊吉悔亡象曰孚兊之吉信志也<lb/>
　失位與三豈無悔也志在和人欲其說信中不失正<lb/>
　故吉也夫何悔焉<lb/>
六三來兊凶象曰來兊之凶位不當也<lb/>
<pb n="10b"/>
　兊者陽說隂也過說於上柔以來人使人從欲者也<lb/>
　何以終哉凶其宜也<lb/>
九四商兊未寧介疾有喜象曰九四之喜有慶也<lb/>
　幹居臣位商量冝制祗上使下不敢自安皆獲所說<lb/>
　必得其慶也故大速有喜也<lb/>
九五孚于剥有厲象曰孚于剥位正當也<lb/>
　隂二君而一民小人之道也處尊而孚於上隂信於<lb/>
　小人消君子之道也得位正當為人之刑則下化矣<lb/>
<pb n="11a"/>
　下之消則上危也可不慎乎<lb/>
上六引兊象曰上六引兊未光也<lb/>
　為五牽說信而尚之柔而匪正也雖說來矣豈足光<lb/>
　哉<lb/>
䷺<hi>坎下巽上</hi>
渙亨王假有廟利渉大川利貞彖曰渙亨剛來而不窮<lb/>
柔得位乎外而上同王假有廟王乃在中也利渉大川<lb/>
乗木有功也<lb/>
<pb n="11b"/>
　剛下濟而行不窮柔得位於外而輔剛剛志行而遂<lb/>
　通上下相資而不相待雖行散動人自為治渙也五<lb/>
　之為主不以形約不以武禁通其志而天下自治豈<lb/>
　人臣之為乎乃王之命也當以無為可以至於有廟<lb/>
　致亨矣木之乗則無險矣不勞而致重於不通上乘<lb/>
　下之能也施逺而濟其散治乎中正而利貞者也<lb/>
象曰風行水上渙先王以享于帝立廟<lb/>
　風行水上無擁限也上以發令不疾而速逺而承治<lb/>
<pb n="12a"/>
　者也當其無事也先王享于上帝配之祖考用禮樂<lb/>
　之道致享而已<lb/>
初六用拯馬壯吉象曰初六之吉順也<lb/>
　渙之初可以散動也二能濟而巳附之故顯而行之<lb/>
　無畏忌也壯馬馳騁而得其吉<lb/>
九二渙奔其机悔亡象曰渙奔其机得願也<lb/>
　剛能治也來而不窮據初相與得願馳騁何往不至<lb/>
　兼固於三貪其多有失渙之道未之悔也<lb/>
<pb n="12b"/>
六三渙其躬无悔象曰渙其躬志在外也<lb/>
　渙者散而隨適可也雖乗於剛非其位也自應於上<lb/>
　可以往而遂其志矣散志適時何悔之有<lb/>
六四渙其羣元吉渙有丘匪夷所思象曰渙其羣元吉<lb/>
光大也<lb/>
　以柔順而上乗至尊行大人之令者也羣者衆之務<lb/>
　公之事也渙衆之公大吉而光也若以私也則丘墟<lb/>
　不移咎歸於巳巳亦思之不夷矣可不慎乎<lb/>
<pb n="13a"/>
九五渙汗其大號渙王居无咎象曰王居无咎正位也<lb/>
　渙之尊而大號其令物致其適散其汗發其濡也渙<lb/>
　王居大散也憂在節王者制天下之務故正其位行<lb/>
　其道乃無咎也<lb/>
上九渙其血去逖出無咎象曰渙其血逺害也<lb/>
　應獨者多至於争此易之常情也上獨有應而逺於<lb/>
　傷害者當其渙得行其志從其道也故血去害逺而<lb/>
　無咎也<lb/>
<pb n="13b"/>
䷻<hi>兊下坎上</hi>
節亨苦節不可貞彖曰節亨剛柔分而剛得中苦節不<lb/>
可貞其道窮也說以行險當位以節中正以通天地節<lb/>
而四時成節以制度不傷財不害民<lb/>
　剛分而濟柔柔分而濟剛剛得中以為主相資不匱<lb/>
　而得其度者節之通也過則苦苦斯窮不可正也險<lb/>
　者人之難履也節者人之難從也說其險能安其節<lb/>
　者也是大人當位而能節而當其所而得其通也故<lb/>
<pb n="14a"/>
　天地節寒暑而成歳聖人等貴賤而設制度則財不<lb/>
　枉而民不竭矣節之為道廣矣夫<lb/>
象曰澤上有水節君子以制數度議徳行<lb/>
　澤上有水止而不洩下保其潤上得其安節之象也<lb/>
　君子制度數以位議徳行以守則無遺之患也<lb/>
初九不出戸庭无咎象曰不出戶庭知通塞也<lb/>
　節者不可以出也初而慎之在於密也不出戸庭則<lb/>
　無由禍患及也言而復悔出而後治則無及巳剛能<lb/>
<pb n="14b"/>
　辨制知時通塞得初節之義也<lb/>
九二不出門庭凶象曰不出門庭凶失時極也<lb/>
　節者當位而節乃通也剛居下位自髙於内不聽其<lb/>
　職不揚其令位也者君子之時也其可忽乎失時之<lb/>
　過凶咎至矣不能守節於位也<lb/>
六三不節若則嗟若无咎象曰不節之嗟又誰咎也<lb/>
　不能自節以弱質而乗剛居上力小任大重以至於<lb/>
　憂嗟也此巳之自召也何人之咎哉<lb/>
<pb n="15a"/>
六四安節亨象曰安節之亨承上道也<lb/>
　以隂守柔當位安節承主之命得節之道故能通也<lb/>
九五甘節吉往有尚象曰甘節之吉居位中也<lb/>
　剛以居尊為化之主甘於節而以令人也正位以節<lb/>
　徳之中也不過不逼為天下之式則天下財不傷而<lb/>
　民不害皆歸徳矣慶其來哉志尚而得其志也<lb/>
上六苦節貞凶悔亡象曰苦節貞凶其道窮也<lb/>
　節者以備其窮也窮猶節之節苦者也身安資哉正<lb/>
<pb n="15b"/>
　之凶也居極乗剛易之悔也其在節極則自苦也凶<lb/>
　其深矣悔小疵也又何加焉<lb/>
䷼<hi>兊下巽上</hi>
中孚豚魚吉利渉大川利貞彖曰中孚柔在内而剛得<lb/>
中說而巽孚乃化邦也豚魚吉信及豚魚也利渉大川<lb/>
乗木舟虚也中孚以利貞乃應乎天也<lb/>
　上柔在内以接於下而剛得中柔接而相親剛中而<lb/>
　實信就巽以從之故得下柔奉之而剛中以信而民<lb/>
<pb n="16a"/>
　莫不化者也中發之信恒而及於豚魚雖豚魚而信<lb/>
　不遺其微小焉故吉也利渉大川乗木而無險也君<lb/>
　子虚其中而施信於民故得民之信而可以致重道<lb/>
　逺也信自於中利而以正㑹於天地四時也而況人<lb/>
　乎<lb/>
象曰澤上有風中孚君子以議獄緩死<lb/>
　澤降而風加焉相得澤行也君子信行庶其中感而<lb/>
　變化也故議留其獄不即其死<lb/>
<pb n="16b"/>
初九虞吉有他不燕象曰初九虞吉志未變也<lb/>
　中孚之故在乎初也速而應感其誠也故度其志未<lb/>
　變而往則信終而吉志變而有作不可感也已矣後<lb/>
　之而絶類也何所安乎<lb/>
九二鳴鶴在隂其子和之我有好爵吾與爾縻之象曰<lb/>
其子和之中心願也<lb/>
　鶴者陽明之物也而守隂處内修徳立誠名達而隱<lb/>
　也上中孚也求中信以致雖居隂也時亦索之中心<lb/>
<pb n="17a"/>
　願與之為治同志而相求也故公家之有好爵而相<lb/>
　與縻之矣君子之道在於進徳乎無隱而不彰上求<lb/>
　下治之本也故君子而求其母也<lb/>
六三得敵或鼓或罷或泣或歌象曰或鼓或罷位不當<lb/>
也<lb/>
　三與四皆為敵三應於上四巽於下對而為敵鼔以<lb/>
　戰之四附上而大不敢當也或罷之矣不勝而懼或<lb/>
　泣之矣四不我争歡巳志獲或歌之矣柔徳之薄不<lb/>
<pb n="17b"/>
　量其勢不當於位不正於分也<lb/>
六四月幾望馬匹亡无咎象曰馬匹亡絶類上也<lb/>
　得位上順而為五巽隂盛得附故无咎也<lb/>
九五有孚攣如无咎象曰有孚攣如位正當也<lb/>
　四絶類而孚我我亦有信攣如當其位正雖得地而<lb/>
　无咎<lb/>
上九翰音登于天貞凶象曰翰音登于天何可長也<lb/>
　翰音為雞巽之象也以其陽物巽隂而無力飛必鳴<lb/>
<pb n="18a"/>
　也登於天何可久乎信不由中而為極上難終之約<lb/>
　其可乎信而莫應有聲而巳正之凶也<lb/>
䷽<hi>艮下震上</hi>
小過亨利貞可小事不可大事飛鳥遺之音不冝上冝<lb/>
下大吉彖曰小過小者過而亨也過以利貞與時行也<lb/>
柔得中是以小事吉也剛失位而不中是以不可大事<lb/>
也有飛鳥之象焉飛鳥遺之音不宜上宜下大吉上逆<lb/>
而下順也<lb/>
<pb n="18b"/>
　剛失正柔以為主小人當位過而得通也小人者其<lb/>
　心小其見狹其務近君子過以合時利不失正乃行<lb/>
　故小事可也鳥也者陽升之物也剛雖上而失位不<lb/>
　中不得行正也是以有飛鳥之象也君子憂其失哀<lb/>
　其止發乎志形乎聲犯上以匡之逆於其道不行動<lb/>
　無所往遇於害焉上順而止之以俟其通故得其大<lb/>
　吉焉是故不可以大事也<lb/>
象曰山上有雷小過君子以行過乎恭喪過乎哀用過<lb/>
<pb n="19a"/>
乎儉<lb/>
　山上有雷其虚聲而巳無益下也行過乎恭喪過乎<lb/>
　哀用過乎儉救於治有其聲也小事過而不傷其正<lb/>
　者莫過是也故君子行之<lb/>
初六飛鳥以凶象曰飛鳥以凶不可如何也<lb/>
　小過不冝上也其在防之初乎上應其動無所止者<lb/>
　也不可往而往凶災之及自致之也將如之何哉<lb/>
六二過其祖遇其妣不及其君遇其臣无咎象曰不及<lb/>
<pb n="19b"/>
其君臣不可過也<lb/>
　小過剛失位也二得位得中能過其剛者也妣臣柔<lb/>
　也往與於隂也非其常而得之曰過於其家斯遇妣<lb/>
　矣其於國斯遇臣矣不及其君人之化也臣不可過<lb/>
　君也而今過之者小過之過者也遇而時故無咎矣<lb/>
九三弗過防之從或戕之凶象曰從或戕之凶如何也<lb/>
　陽不得正不遇者也小人匪正忌於君子可以防之<lb/>
　應而從之則戕之矣不能防而自致凶也如之何哉<lb/>
<pb n="20a"/>
九四无咎弗過遇之往厲必戒勿用永貞象曰弗過遇<lb/>
之位不當也徃厲必戒終不可長也<lb/>
　卑退自守故無咎也剛失位不能過者也下應而來<lb/>
　非已之召故曰遇也恃應自得以往危哉必自戒之<lb/>
　此不足為長正之道也<lb/>
六五密雲不雨自我西郊公弋取彼在穴象曰密雲不<lb/>
雨已上也<lb/>
　柔居尊小居大也不應於上小事而巳密雲而不能<lb/>
<pb n="20b"/>
　雨者隂陽得行其道故盛而為雨也小過隂乗陽而<lb/>
　位於陽巳上過矣安䏻施乎不足以和澤天下也君<lb/>
　子之修德守於中正俟其時而行也茍無正矣雖上<lb/>
　過其德也將何為乎隂不足以當王施于公而巳矣<lb/>
　弋非狩之大者穴非路之夷者皆小人之過也以柔<lb/>
　與於柔也<lb/>
上六弗遇過之飛鳥離之凶是謂災眚象曰弗遇過之<lb/>
巳亢也<lb/>
<pb n="21a"/>
　小過隂䏻過也小人之道極也應何遇乎飛鳥之凶<lb/>
　上何止矣道之窮離之凶是謂災之過也<lb/>
䷾<hi>離下坎上</hi>
旣濟亨小利貞初吉終亂彖曰旣濟亨小者亨也利貞<lb/>
剛柔正而位當也初吉柔得中也終止則亂其道窮也<lb/>
　剛濟而得位乎上柔當而應上是以亨偕於小人也<lb/>
　剛柔得正其利貞下者上之階柔者强之本柔當而<lb/>
　守中不敢逸也故初吉安於旣濟止而無防窮其道<lb/>
<pb n="21b"/>
　而終亂也<lb/>
象曰水在火上旣濟君子以思患而豫防之<lb/>
　水在火上相得而為功也旣濟之矣安之不慮則覆<lb/>
　矣故思患先防䏻保其終也<lb/>
初九曳其輪濡其尾无咎象曰曳其輪義无咎也<lb/>
　剛為旣濟之初力微而去險未逺也旣濟深險而未<lb/>
　達於陸故曳輪濡尾也初濟而不敢怠其義豈有咎<lb/>
　乎<lb/>
<pb n="22a"/>
六二婦喪其茀勿逐七日得象曰七日得以中道也<lb/>
　得位處内而應於上婦之道也而乗於剛懼其暴也<lb/>
　喪其飾矣茀之喪容之減矣中以奉陽獲其濟下不<lb/>
　敢凌勿逐而七日自復七日者復之不逺近取之諸<lb/>
　日極小人位而復則下剛易也<lb/>
九三髙宗伐鬼方三年克之小人勿用象曰三年克之<lb/>
憊也<lb/>
　為下體之上巳得其位旣濟者也濟險以力非易也<lb/>
<pb n="22b"/>
　與王同功而受任也髙宗鬼方三年克之義焉力以<lb/>
　三年疲而獲矣愼在於典守乎非其人則恃勢也以<lb/>
　天下之功為巳之私與主剛敵至於終亂矣<lb/>
六四繻有衣袽終日戒象曰終日戒有所疑也<lb/>
　有應當位居剛之上疑懼侵逼至其重夜而不少懈<lb/>
　也柔而守正而戒備之乃可以濟亨小矣物咸遂焉<lb/>
　雖居乗剛而終無患也<lb/>
九五東鄰殺牛不如西鄰之禴祭實受其福象曰東鄰<lb/>
<pb n="23a"/>
殺牛不如西鄰之時也實受其福吉大來也<lb/>
　人也者神之主也時者人之由也禮之大也差其時<lb/>
　則人不和神弗福矣旣濟難夷非大盛也故有終止<lb/>
　之窮焉大人者與時消息也時之失何所寄乎故旣<lb/>
　濟雖盈神弗福也得時盡順吉大來也唯大人䏻保<lb/>
　其終矣<lb/>
上六濡其首厲象曰濡其首厲何可久也<lb/>
　旣濟而極於上志與時窮上反下矣首濡矣身其危<lb/>
<pb n="23b"/>
　哉<lb/>
䷿<hi>坎下離上</hi>
未濟亨小狐汔濟濡其尾无攸利彖曰未濟亨柔得中<lb/>
也小狐汔濟未出中也濡其尾无攸利不續終也雖不當<lb/>
位剛柔應也<lb/>
　柔得中不當位未䏻濟也而䏻其變矣剛近濟在於<lb/>
　險中力小形微濡其尾无攸利不䏻續其終下非所<lb/>
　濟逺也剛柔而同力故有終通之道焉<lb/>
<pb n="24a"/>
象曰火在水上未濟君子以慎辨物居方<lb/>
　火上水下各守其所雖未濟而各保其安也君子明<lb/>
　愼辨物而使各安其所則致之而得宜用之而得當<lb/>
　也<lb/>
初六濡其尾吝象曰濡其尾亦不知極也<lb/>
　以柔而濟於險初始渉者也近淺猶濡尾矣況其深<lb/>
　必不濟矣不知力之極也可惜也已<lb/>
九二曵其輪貞吉象曰九二貞吉中以行正也<lb/>
<pb n="24b"/>
　居得險中動而應主剛德不邪而䏻濟也故曵輪載<lb/>
　險而當之矣故正吉也<lb/>
六三未濟征凶利渉大川象曰未濟征凶位不當也<lb/>
　力小失位逺何為附於二則險自濟也<lb/>
九四貞吉悔亡震用伐鬼方三年有賞于大國象曰貞<lb/>
吉悔亡志行也<lb/>
　未濟征凶柔居中力小不䏻濟也有委任之道焉未<lb/>
　濟當位志在乎濟而奉其上得正之吉也而遂其志<lb/>
<pb n="25a"/>
　焉何逼近之悔乎將盡力以功震其未濟故伐鬼方<lb/>
　三年乃克而受國矣初以勤奉主終以功獲賞有終<lb/>
　濟之義也<lb/>
六五貞吉无悔君子之光有孚吉象曰君子之光其暉<lb/>
吉也<lb/>
　柔得中正之吉無其悔也志在乎濟授之以䏻任之<lb/>
　無疑以至於終濟可謂君子之光煥乎輝發矣信有<lb/>
　中正之吉哉<lb/>
<pb n="25b"/>
上九有孚于飲酒无咎濡其首有孚失是象曰飲酒濡<lb/>
首亦不知節也<lb/>
　滿者自覆謙者自益非天之所為也夫以未濟之初<lb/>
　志存而不懈以至於終濟而信有其樂也亦何咎哉<lb/>
　樂極志滿道斯反矣故濡其首信失其樂哉夫將濟<lb/>
　者力之及也濟非大順而致也力以取之順以守之<lb/>
　乃得其久旣濟而盈將有覆矣君子可無懼乎<lb/>
　子夏易傳卷六<lb/>
</p>
<p>
</p>
  </div>
</body>
</text>
</TEI>
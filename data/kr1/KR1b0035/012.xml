<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書句解卷十二</head> <lb/>
    <p>
<pb n="1a"/>
欽定四庫全書<lb/>
　尚書句解卷十二<lb/>
　　　　　　　　　　　　元　朱祖義　撰<lb/>
畢命第二十六<hi>商俗三紀之後與周公君陳之時大異化之尤難葢是時為善已衆不可無所</hi>
　<hi>勸為惡雖寡不可無所懲非有元老重望不足以膺其責康王所以命畢公</hi>
康王命作册畢<hi>康王命為册書以命畢公所以重其行也</hi>分居里成周郊<hi>分居里於成周之郊者葢分頑民所居之里或善或惡而勸懲之周公遷頑民於東郊又謂之成周以周安危惟兹殷士周道之成不成係殷士之化不化</hi>作畢命<hi>作此/篇</hi>畢命<hi>竹簡舊題安國存之以知古書<pb n="1b"/>自此始前則孔子序書之辭</hi>惟十有二年<hi>康王即位/之十二年</hi>六月庚午朏<hi>庚午之日月光朏然未盛乃六月初三日朏斐</hi>越三日壬申<hi>逾三日壬申乃六月五日</hi>王朝步<lb/>
自宗周<hi>因將命畢公即祖廟行事示不敢專故康王早朝徐行自鎬京</hi>至于豐<hi>豐有文王之廟</hi>
以成周之衆<hi>以成周所遷商餘之衆士</hi>命畢公保釐東郊<hi>命畢公保以安之使無流離之苦釐以析之使無善惡之混洛邑在西成周在東故謂之東郊</hi>王若曰<hi>康王之意若曰</hi>嗚<lb/>
呼<hi>嗟歎</hi>父師<hi>畢公為太師謂之父師尊之也</hi>惟文王武王敷大徳于天下<lb/>
<hi>昔文武敷布大徳於天下</hi>用克受殷命<hi>用能受殷家之大命以有天下</hi>惟周公左右<lb/>
先王<hi>是時又有周公左右輔弼文武</hi>綏定厥家<hi>安定/王家</hi>毖殷頑民<hi>毖謹以待商之<pb n="2a"/>頑民</hi>遷于洛邑<hi>乃自衛都遷徒/於洛邑之成周</hi>密邇王室<hi>使之親近王室</hi>式化厥<lb/>
訓<hi>用其化以訓頑為友</hi>既歴三紀<hi>自周公遷商民至畢公時已經三紀凡三十六年</hi>世變<lb/>
風移<hi>三十年為一世今三十六年則世更變矣向者頑不率教今皆式化厥訓則風俗已改移矣</hi>四<lb/>
方無虞<hi>故自東西南北無可憂之事</hi>予一人以寧<hi>我一人因而有安寧之福</hi>道有<lb/>
升降<hi>為治之道在於升其善降其惡</hi>政由俗革<hi>所施升善降惡之政必因風俗之善惡而改革升降之</hi>不臧厥臧<hi>苟不善其為善/之人而升之</hi>民罔攸勸<hi>民無所攸勸何以堅其為善之心</hi>惟公懋徳<hi>惟畢公能/懋勉修徳</hi>克勤小物<hi>能勤於小事而不忽略則大事可知</hi>
弼亮四世<hi>輔弼左右文武成康</hi>正色率下<hi>端正其顔色以率先在下之人</hi>罔不祗<lb/>
<pb n="2b"/>
師言<hi>人無不敬祇師法畢公之言</hi>嘉績多于先王<hi>故其休功美績多見於先王之時</hi>
予小子垂拱仰成<hi>我亦得以垂衣拱手仰頼畢公以成其功仰去聲</hi>王曰嗚呼<lb/>
<hi>康王嗟歎</hi>父師<hi>畢公為太師/呼父以尊之</hi>今予祗命公以周公之事<hi>敬命公者周公之事未終待公終之</hi>往哉<hi>公往/居職</hi>旌别淑慝<hi>旌賞分别其善惡使不相雜揉</hi>表厥<lb/>
宅里<hi>其人果善則表異其所居之宅如旌表門閭</hi>彰善癉惡<hi>彰善而使為善有所顯癉惡而使為惡有所病癉亶</hi>樹之風聲<hi>立此彰善癉惡之風聲於上則民皆知為善之有益為惡之必棄自然望風而化聞聲而應如風動於此而物偃於彼聲振於此而音應於彼</hi>弗率訓典<hi>至此而猶有不循典常之訓必是頑愚無耻之人</hi>殊厥井疆<hi>殊異其所井之田畝所居之疆界使不得齒於郷里<pb n="3a"/>不得與郷田同井出入相友之也</hi>俾克畏慕<hi>使能知惡之可畏而不為善之可慕而必為</hi>申<lb/>
畫郊圻<hi>猶恐有如徐夷商奄相搧成亂故於郊外圻界昔所區畫必使重而晝之</hi>愼固封守<lb/>
<hi>封疆守禦雖已有人必使謹而固之守狩</hi>以康四海<hi>非特可安東郊之民亦可以安天下之民</hi>政<lb/>
貴有恒<hi>所施政事不可朝移夕革尤貴長久而不變</hi>辭尚體要<hi>或以言辭號令乎民尚乎有體然後理直而不煩有要然後辭約而不泛</hi>不惟好異<hi>不可為怪異之好</hi>商俗靡靡<lb/>
<hi>紂拒諫飾非惡聞其過故商人惟以靡靡相隨為俗</hi>利口惟賢<hi>惟以利口捷給為賢</hi>餘風未<lb/>
殄<hi>雖更革世變而靡靡利口之餘風猶未殄絶</hi>公其念哉<hi>畢公可/不念哉</hi>我聞曰<hi>康王言我聞古人有言</hi>世禄之家<hi>世世受廩禄之/家玩於富貴</hi>鮮克由禮<hi>少能行其禮節</hi>
<pb n="3b"/>
以蕩陵徳<hi>以蕩然自恣陵㓕其固有之徳</hi>實悖天道<hi>禮與徳皆天之道而實悖亂之</hi>敝<lb/>
化奢麗<hi>故其敝化為奢侈美麗之習者</hi>萬世同流<hi>雖相去萬世而同其流葢末俗之弊古今所同</hi>兹殷庶士<hi>況此商之衆士/皆大家世族</hi>席寵惟舊<hi>居於寵禄者非一日也</hi>怙<lb/>
侈滅義<hi>皆怙恃奢侈㓕絶義理而不顧其所當為</hi>服美于人<hi>所衣之服皆以美麗於人</hi>驕<lb/>
淫矜侉<hi>為驕恣為淫過為矜伐夸大</hi>將由惡終<hi>將由惡以終而不變</hi>雖收放心<lb/>
<hi>周公君陳雖相繼教化收其怙侈㓕義驕淫矜夸之放心</hi>閑之惟艱<hi>然今日防閑之使不復為惡者最為艱難</hi>資富能訓<hi>誠能因其資財/之富而教訓之</hi>惟以永年<hi>則不復乗富足之資而恣侈靡淫佚之事以傷殘其生自然享壽考長年之樂</hi>惟徳惟義<hi>所以為訓者不必他求惟因民心自<pb n="4a"/>有之徳義</hi>時乃大訓<hi>是乃訓/之大者</hi>不由古訓于何其訓<hi>此亦古人已行之訓欲訓民而不行此古人之訓如之何以為之訓乎</hi>王曰嗚呼父師<hi>康王嗟歎呼畢公尊稱之</hi>
邦之安危<hi>周邦或安或危</hi>惟茲殷士<hi>惟在此殷士/之化與不化</hi>不剛不柔<hi>公能不過於剛不過於柔寛猛相濟惟合於其中</hi>厥徳允修<hi>則化民之徳信乎修矣</hi>惟周公<lb/>
克愼厥始<hi>周公能謹於其始即毖殷頑民也</hi>惟君陳克和厥中<hi>君陳能和於其中即從容以和也</hi>惟公克成厥終<hi>惟畢公能成其化於終不過施勸懲之術使為士君子之歸</hi>三后協心<hi>周公君陳畢公/同此化民之心</hi>同厎于道<hi>同至於化民成俗之道</hi>道<lb/>
洽政治<hi>故道化浹洽於天下而政自修</hi>澤潤生民<hi>餘波遺澤無不浸潤沾溉生民</hi>四夷<lb/>
<pb n="4b"/>
左衽罔不咸賴<hi>由内而外生民既蒙澤潤之恩則東西南北之夷雖左衽具類無不皆依賴其徳澤</hi>予小子永膺多福<hi>自下而上既蒙潤澤之功則天下升平而我小子亦長受繁多之福矣</hi>公其惟時成周建無窮之基<hi>自尊而卑人君既受多福則畢公亦惟是成周之衆被化之故而邦本以安國祚以長可立無窮之基業</hi>亦有無窮之聞<hi>亦有無窮之美名聞於後世矣</hi>子孫訓其成式惟乂<hi>自前而後畢公既有令聞子孫亦順爾成法以為治矣</hi>
嗚呼<hi>王歎而告</hi>罔曰弗克<hi>畢公無謂東郊之民/難化而我不能勝任</hi>惟既厥心<hi>惟盡其心則無難</hi>罔曰民寡<hi>畢公又無謂東郊之/民寡少而以易自處</hi>惟愼厥事<hi>惟謹其事則無忽</hi>欽若先王成烈<hi>敬愼文王武王/之成烈而無替</hi>以休于前政<hi>以増美周<pb n="5a"/>公君陳前政而有加</hi>
君牙第二十七<hi>康王之子是為昭王昭王之子是為穆王昭王南征不返穆王即位以司徒之</hi>
　<hi>職命君牙使敬敷五教故作此篇</hi>
穆王命君牙為周大司徒<hi>穆王命君牙為周家大司徒之官以施教為命</hi>作君<lb/>
牙<hi>遂作此書</hi>君牙<hi>竹簡/所標</hi>王若曰嗚呼君牙<hi>穆王嗟歎君以尊其身牙以呼其名</hi>
惟乃祖乃父<hi>惟汝祖汝父在文武成康之時</hi>世篤忠貞<hi>世世篤厚忠正之節</hi>服勞<lb/>
王家<hi>以行其勤勞之事於王室</hi>厥有成績<hi>其有/成功</hi>紀于太常<hi>周禮司勲凡有功者銘書於太常太常旗名畫日月者書績于太常以示其功日月同久而不息</hi>惟予小子<hi>穆王遂言</hi>
<pb n="5b"/>
嗣守文武成康遺緒<hi>繼世守文武成康遺我後人之基緒</hi>亦惟先王之臣<lb/>
<hi>我亦思念先王時人臣</hi>克左右亂四方<hi>能左右輔弼/以共治四方</hi>心之憂危<hi>深慮今日無如此之人輔我遂至其心憂悶危懼</hi>若蹈虎尾<hi>如蹈履於虎尾慮其反噬</hi>涉于春<lb/>
冰<hi>如涉渡春冰之薄慮其陷溺</hi>今命爾予翼<hi>是以今日命爾君牙為我輔翼</hi>作股肱<lb/>
心膂<hi>君臣一體然予為元首而汝實為足之股手之肱前之心後之膂膂旅</hi>纉乃舊服<hi>繼汝祖父亦當為司徒之舊事</hi>無忝祖考<hi>當盡其職無/辱爾之祖父</hi>𢎞敷五典<hi>大敷布君臣父子兄弟夫婦朋友五常之訓</hi>式和民則<hi>用以和民之準則詩云天生烝民有物有則如耳目視聽以聰明為則君止於仁臣止於忠父止於慈子止於孝此君臣父子之則也民自有其則在掌教者和之也</hi>
<pb n="6a"/>
爾身克正<hi>君牙之身能正而先盡其則</hi>罔敢弗正<hi>則民無敢不正</hi>民心罔中<lb/>
<hi>民心無中道未必皆盡其則</hi>惟爾之中<hi>惟於君牙之身取中</hi>夏暑雨小民惟曰<lb/>
怨恣<hi>民情可畏夏而或暑或兩天時之常小民惟怨歎咨嗟其上也</hi>冬祈寒<hi>冬而大寒亦天時之常</hi>小民亦惟曰怨咨<hi>小民亦怨/歎咨嗟</hi>厥惟艱哉<hi>信其情難於調和矣</hi>思<lb/>
其艱以圖其易<hi>君牙能思其情之難於調和而正吾之身中吾之心圖以感發其易於感發者</hi>
民乃寧<hi>則民乃安寧而怨咨不作</hi>嗚呼<hi>又/歎</hi>丕顯哉文王謨<hi>大顯明者文王造周之謀</hi>丕承哉武王烈<hi>大繼伐功者/武王之烈</hi>啓佑我後人<hi>以是謨烈開道佑助我後之人</hi>咸以正罔缺<hi>故能粹然一出於正無有虧缺天下之義理</hi>爾惟敬明乃<lb/>
<pb n="6b"/>
訓<hi>爾君牙但當敬以發明汝教民之道</hi>用奉若于先王對揚文武之光命<lb/>
<hi>用以承順先王不墜其謨烈使我得對揚文武光明之命</hi>追配于前人<hi>爾君牙亦以追祖父之功而配合之</hi>王若曰君牙乃惟由先正舊典時式<hi>汝惟行祖父在先世為百官之長時故事載於典籍者可用是以為法式</hi>民之治亂在茲<hi>守法則治否則亂</hi>率乃<lb/>
祖考之攸行<hi>君牙今日果能率循祖父之所行</hi>昭乃辟之有乂<hi>則足以昭明汝君所有之治效而益顯</hi>
冏命第二十八<hi>人主任人多於公卿大臣加意而褻近小臣則忽之不知古人所以養成君徳</hi>
　<hi>於無玷者多在羣僕侍御之臣朝夕與之俱處故穆王正羣僕侍御之臣而命伯冏冏熲</hi>
<pb n="7a"/>
穆王命伯囧為周太僕正<hi>為周家太僕之長</hi>作囧命<hi>遂作此書</hi>囧命<lb/>
<hi>舊簡所題</hi>王若曰<hi>穆王之/意若曰</hi>伯囧<hi>伯以呼其爵囧以呼其名</hi>惟予弗克于徳<lb/>
<hi>惟我不能于徳</hi>嗣前人宅丕后<hi>繼文武成康之/後居大君之位</hi>怵惕惟厲<hi>是以其心怵惕驚動惟恐至於傾覆而危厲</hi>中夜以興<hi>寢不安席/中夜而坐</hi>思免厥愆<hi>思免其愆過</hi>昔在文武<hi>古之文/王武王</hi>聦明齊聖<hi>聦無不聞明無不見齊言致一而不變聖言廣運而能通四徳之兼備如此</hi>小大之臣咸懷忠良<hi>實本於小臣大臣皆懷忠直良善之行</hi>其侍御僕從罔匪正人<hi>雖其侍奉進御僕役從官之微無非正直之人</hi>以旦<lb/>
夕承弼厥辟<hi>相與奉承輔弼文武之君</hi>出入起居<hi>使文武出入起居之間</hi>罔有<lb/>
<pb n="7b"/>
不欽<hi>無有不敬</hi>發號施令<hi>故發號施/令之際</hi>罔有不臧<hi>無有不善</hi>下民祗<lb/>
若<hi>由是下民敬順號令</hi>萬邦咸休<hi>萬邦雖大/皆有美化</hi>惟予一人無良<hi>惟我一人無良善之徳</hi>實賴左右前後有位之士<hi>實倚賴朝夕在我左右前後有職位之人也</hi>匡其不及<hi>正其/不逮</hi>繩愆糾繆<hi>繩正其愆過/糾核其謬誤</hi>格其非心<hi>正其非心</hi>俾克紹先烈<hi>使我能繼紹/文武之功業</hi>今予命汝作大正<hi>今我命汝作太僕之長</hi>正于羣僕侍御之臣<hi>以表正羣僕凡侍奉進御事主之臣</hi>懋乃后徳<lb/>
<hi>使相與懋勉汝君修徳</hi>交修不逮<hi>交修君/所不及</hi>愼簡乃僚<hi>當謹愼簡擇其同僚之人</hi>
無以巧言令色<hi>無用巧為言語以順從上意者善為顔色以媚悦人主者</hi>便辟側媚<lb/>
<pb n="8a"/>
<hi>便僻則前却俯仰以為足恭側媚則為僻側之事以求媚於人便駢辟僻</hi>其惟吉士<hi>所用其惟吉徳良善之士</hi>僕臣正<hi>苟僕御之/臣皆正士</hi>厥后克正<hi>則其君能/歸於正</hi>僕臣諛<hi>苟僕御之臣用諂諛</hi>厥后自聖<hi>則君自以/為有聖徳</hi>后徳惟臣<hi>信夫君之有徳惟僕臣之正承弼之得其道</hi>不徳惟臣<hi>君之不徳/惟僕臣諛</hi>爾無昵于憸人<hi>爾伯囧誠不可昵近險佞之小人昵暱</hi>充耳目之官<hi>用之以充備耳目視聽之官朝夕在王左右承王之顧問者</hi>
迪上以非先王之典<hi>乃啓迪上之人以非先王常法</hi>非人其吉<hi>若汝為大正乃不論其人之吉</hi>惟貨其吉<hi>惟以貨利交通者/以為吉士而用之</hi>若時瘝厥官<hi>如是則病汝之官瘝關</hi>惟爾大弗克祗厥辟<hi>惟爾伯囧大/不能敬其君</hi>惟予汝辜<hi>惟我<pb n="8b"/>以不敬君之罪罪汝</hi>王曰嗚呼欽哉<hi>穆王歎謂汝當以敬為主</hi>永弼乃后于彞<lb/>
憲<hi>長輔汝君后使之由常法</hi>
吕刑第二十九<hi>穆王當百年耄荒之餘慕唐堯無刑之化遂命太公之後齊侯為司寇因而訓</hi>
　<hi>迪夏禹贖刑之法以布告天下故作此篇此書出於吕侯之命所命何事乃為穆王訓迪夏禹贖刑之法</hi>
　<hi>布告天下</hi>
吕命<hi>穆王命吕侯為司寇</hi>穆王訓夏贖刑<hi>因而訓諸夏以金作贖刑之法贖蜀</hi>作吕<lb/>
刑<hi>遂作此書</hi>吕刑<hi>竹簡/舊標</hi>惟吕命<hi>史惟吕侯之是命者</hi>王享國百年耄荒<lb/>
<hi>穆王享國百年矣當耄期荒忽之年</hi>度作刑以詰四方<hi>詳度時宜作刑以詰治四方度鐸</hi>
<pb n="9a"/>
王曰<hi>穆王言</hi>若古有訓<hi>如古有大訓/載三皇時事</hi>蚩尤惟始作亂<hi>蚩尤九黎國君上古之時風氣未開淳樸未㪚民知耕鑿而已安知所謂亂當知作亂自蚩尤始遂與黄帝戰阪泉</hi>延<lb/>
及于平民<hi>其禍延及平善之民</hi>罔不冦賊<hi>無不變為寇以盗人財為賊以害人事</hi>鴟<lb/>
義姦宄<hi>以鴟為義如鴟梟之擊搏又為外著之奸内藏之宄</hi>奪攘矯䖍<hi>為劫奪為攘竊又矯詐以助於人而至於䖍劉殺戮</hi>苗民弗用靈<hi>苗民即三苗亦蚩尤之後平民既漸染蚩尤為惡苗民又不用善以化之</hi>制以刑<hi>惟一切制/之以刑</hi>惟作五虐之刑曰法<hi>惟於古人所立墨劓剕宫大辟五刑之中更加慘虐以為五虐之刑其忍如此乃謂之法</hi>殺戮無辜<hi>殺戮無罪之人</hi>爰始淫為劓刵椓黥<hi>於是始過為劓以去鼻刵以截耳椓去勢黥刻額劓藝刵餌㭬<pb n="9b"/>卓黥檠</hi>越兹麗刑并制<hi>有民於此䧟刑三苗并以此刑制之更不分其輕重</hi>罔差有<lb/>
辭<hi>有罪者無辭無罪者有辭固有等差今三苗於有辭可明白之人更無等差一以刑施之</hi>民興胥<lb/>
漸<hi>所以民皆興起相漸染為惡</hi>泯泯棼棼<hi>泯泯然相似/棼棼然相亂</hi>罔中于信<hi>無有中心能守信者</hi>以覆詛盟<hi>盟詛於鬼神又自覆敗/之以見無信之甚覆福</hi>虐威庶戮<hi>三苗乃施暴虐之威遂至多所殺戮</hi>方告無辜于上<hi>民方告無罪被戮於天</hi>上帝監民<lb/>
<hi>上天監視下民</hi>罔有馨香徳<hi>見三苗無有馨/香之徳被於民</hi>刑發聞惟腥<hi>但有虐刑發聞于上不勝腥穢而已聞問</hi>皇帝哀矜庶戮之不辜<hi>帝堯哀悼矜憐衆遭有苗殺戮之無罪者</hi>報虐以威<hi>乃以徳威誅伐/報苖民之暴虐</hi>遏絶苗民<hi>正絶苗民之辭</hi>無世<lb/>
<pb n="10a"/>
在下<hi>使無有繼世在天下</hi>乃命重黎<hi>堯乃命重黎/主天地之官</hi>絶地天通<hi>絶在地之民在天之神可以相通者</hi>罔有降格<hi>使民無有妖術以格于神人無有假其名字以降於民葢將絶其生亂之階也</hi>羣后之逮在下明明棐常<hi>於是羣后諸侯及在下羣吏明顯然之明理以輔民五常之性則人道明而人心無所惑</hi>鰥寡無蓋<hi>由是鰥寡之情皆通於上無所掩葢</hi>皇<lb/>
帝清問下民<hi>帝堯因屈己親問在下之民明審其疾苦</hi>鰥寡有辭于苗<hi>鰥寡窮民因明言有苗之罪惡</hi>徳威惟畏<hi>堯於是以徳為威其/威非虐苗民自畏</hi>徳明惟明<hi>以徳為明其明非察之而苗民自將開明</hi>乃命三后<hi>乃命伯夷/禹稷三后</hi>恤功于民<hi>因致憂民之功于民</hi>伯夷降典<hi>伯夷降下常行/之禮以示民</hi>折民惟刑<hi>前以刑折服其邪心使畏<pb n="10b"/>刑而自趨於禮</hi>禹平水土<hi>禹為司空平/水土以除害</hi>主名山川<hi>九州各有名山大川為辨其名如揚州山會稽川三江荆州山衡山川江漢</hi>稷降播種<hi>后稷降下布種之法</hi>農殖嘉<lb/>
穀<hi>使為農者皆得生殖嘉禾</hi>三后成功<hi>三后皆成/其功業</hi>惟殷于民<hi>惟在富厚其民</hi>
士制百姓于刑之中<hi>然後命士師隄防撿押制百姓以刑之中不失之重而過輕而不及</hi>
以教祗徳<hi>凡以教民敬於修徳者</hi>穆穆在上<hi>所以教徳不專於刑其君以穆穆誠敬之徳居於上</hi>明明在下<hi>臣以明明顯著/之徳居於下</hi>灼于四方<hi>君臣之徳既昭灼于四方</hi>
罔不惟徳之勤<hi>則感率四方之民無不惟徳之是勉</hi>故乃明于刑之中<hi>故乃明示之以刑之中使不至於過輕不至於過重</hi>率乂于民棐彞<hi>是皆率循治民之道施於民以<pb n="11a"/>刑輔其常教而行之使之皆勤於徳</hi>典獄<hi>由是當時/之典獄者</hi>非訖于威<hi>非特訖其倚法為虐之威</hi>惟訖于富<hi>又惟絶其依/勢取貨之富</hi>敬忌<hi>莫不致敬於刑之當用深忌於刑之所不可用</hi>
罔有擇言在身<hi>然後片言所折純是無非純得無失一身渾然無非失可决擇</hi>惟克天<lb/>
徳<hi>是能體無私之天徳</hi>自作元命<hi>明死生夀天之命乃上天以是而制生人之大命者不在天而在我之自作</hi>配享在下<hi>典獄在下而與天為配合</hi>王曰嗟四方司政典獄<lb/>
<hi>嗟歎四方掌政事典獄之官而告之</hi>非爾惟作天牧<hi>非爾等代天以牧養民乎</hi>今爾何<lb/>
監<hi>今爾等將何所監視</hi>非時伯夷播刑之迪<hi>非監是伯夷之布刑以啓迪斯民使歸於禮乎</hi>其今爾何懲<hi>其今爾等將何所懲戒</hi>惟時苗民匪察于獄之麗<lb/>
<pb n="11b"/>
<hi>惟是苗民不察民之䧟於獄者有輕重一以重刑加之麗離</hi>罔擇吉人<hi>不擇吉善之人</hi>觀于<lb/>
五刑之中<hi>使觀察五刑輕重適中者用之</hi>惟時庶威奪貨<hi>惟是衆逞威以奪民貨賄者</hi>斷制五刑<hi>用以斷/制五刑</hi>以亂無辜<hi>以擾亂無/罪之人</hi>上帝不蠲<hi>上天不蠲絜其所為</hi>降咎于苗<hi>於是降下/殃咎于苗</hi>苗民無辭于罰<hi>苗民亦自知其惡之不可掩其受天之責罰而無怨辭</hi>乃絶厥世<hi>乃㓕絶其世不復育者</hi>王曰嗚呼念<lb/>
之哉<hi>嗟歎呼同姓諸侯戒之使以刑為念</hi>伯父伯兄<hi>同姓/尊者</hi>仲叔季弟<hi>在弚列者</hi>
幼子童孫<hi>在子孫之列者</hi>皆聽朕言<hi>皆聽/我言</hi>庶有格命<hi>庶幾所受諸侯之命至於有終而不中絶</hi>今爾罔不由慰日勤<hi>今爾無不自用慰其能日勤於刑而不使妄加<pb n="12a"/>可也</hi>爾罔或戒不勤<hi>爾無以為有時不勤尚或可戒苟不勤於刑至妄加而後戒之則已有無辜而受戮者</hi>天齊于民俾我<hi>刑戮之用乃天以是整齊亂民使我主之</hi>一日非終<lb/>
<hi>一日之間不可終其事必詳審孰究如要囚服念五六日至于旬時而後可</hi>惟終在人<hi>苟欲善終其事在於得人</hi>爾尚敬逆天命<hi>爾諸侯敬順天/命謹於用刑</hi>以奉我一人<hi>以奉承我一人也</hi>雖畏勿畏<hi>雖平時所畏今不可/以畏之故重吾之法</hi>雖休勿休<hi>雖平時所與甚休者今不可以休之故輕吾之法</hi>惟敬五刑<hi>惟盡敬以/用五刑</hi>以成三徳<hi>便當重而重以成其徳之剛當輕而輕以成其徳之柔不輕不重以成其徳之正直</hi>一人有慶<hi>人君因之以享其福</hi>兆民賴之<hi>兆民因之/以賴其福</hi>其寧惟永<hi>天子樂於上萬民樂於下四海九州<pb n="12b"/>皆在和氣中此其安寧豈朝夕而已</hi>王曰吁來有邦有土<hi>又吁嗟呼來有國有土諸侯而告之</hi>告爾祥刑<hi>告爾諸侯慈祥之刑先王之刑非志於殺人也誅無道所以惠有道誅凶民所以保良民制法之意未有善於此者此所以謂之祥刑也</hi>在今爾安百姓<hi>在今爾諸侯欲安寧百姓</hi>
何擇非人<hi>何所選擇不在於得人乎</hi>何敬非刑<hi>何所謹敬不在於用刑乎</hi>何度非<lb/>
及<hi>何所裁度豈非欲情與罪相及罪與法相及乎葢情或不然而罪之狀乃然罪或不然而法之加乃然皆非所謂及也東坡乃以及如秦漢間所謂逮謂罪非已造為人所累者曰及此最當謹即罪相連及之説</hi>兩<lb/>
造具備<hi>兩等人之辭皆至無一辭不具備造糙</hi>師聽五辭<hi>一人之見豈能若衆見之明一人之斷豈能若衆斷之公命衆人之聽兩造之辭分為五等</hi>五辭簡孚<hi>五辭皆得其要而可信</hi>
<pb n="13a"/>
正于五刑<hi>方可正以五刑或入墨或入劓或入剕宫大辟</hi>五刑不簡<hi>苟正以五刑不應夫獄之要辭是辭與法不相當也</hi>正于五罰<hi>則正以五罰使出金贖罪罪實而加以法謂之刑罪疑而贖以金謂之罰</hi>五罰不服<hi>苟情之輕出於過惧雖/罰之金彼亦不肯服從</hi>正于五過<hi>則正以五過從赦可也</hi>五過之疵<hi>然有人實犯法而吾私縱之置於五過之地是五過之病其病為何</hi>
惟官<hi>有以官吏請託而赦之者</hi>惟反<hi>有以報復私/恩而赦之者</hi>惟内<hi>有以妻妾請求而赦之者</hi>
惟貨<hi>有以賄賂鬻獄而赦之者</hi>惟來<hi>有以私相往/來而赦之者</hi>其罪惟均<hi>於此五者有一焉其罪與犯者同</hi>其審克之<hi>惟審之致其詳斯能不至故出人罪審則究人之罪克則勝已之私刑罰之事惟能究人情勝已意者可以無失故曰審克</hi>五刑之疑有赦<hi>又不可懲故出人罪<pb n="13b"/>之弊至於故入人罪重而五刑不得其實而有疑則赦而從罰</hi>五罰之疑有赦<hi>輕而五罰不得其實而有疑則赦而為免</hi>其審克之<hi>惟審之致其詳斯/能不至故入人罪</hi>簡孚有衆<hi>雖得獄辭之要而可信尤當與衆共聽之</hi>惟貌有稽<hi>衆人以為可信矣又當考之於貌理直者顔色自如有愧於中者必赧然於色周禮謂辭聽色聽氣聽是也</hi>無簡不聽<hi>苟不得其簡要之辭又不可徒以貌而聽</hi>具嚴天威<hi>刑者天討有罪所以委曲/如此者亦嚴敬天威而已</hi>墨辟疑赦<hi>此即刑之疑者赦而從罰墨刺其額而湼之以墨如今黥配也墨刑有疑則赦之辟闢</hi>其罰百鍰<hi>其罰出金百鍰六兩為鍰百鍰六百兩所罰之金即今之銅古者金銀銅鐵皆謂金實其罪而後罰鍰還</hi>閱實<lb/>
其罪<hi>必檢閲核實其罪而後罰之</hi>劓辟疑赦<hi>劓截鼻之刑有疑則赦之</hi>其罰惟倍<lb/>
<pb n="14a"/>
<hi>倍於墨罰出金二百鍰重一千二百兩</hi>閲實其罪<hi>檢閲核實/其罪後赦</hi>剕辟疑赦<hi>剕刖足之刑有疑則赦之剕翡</hi>其罰倍差<hi>其罰倍二百鍰為四百鍰又差倍二百鍰即一百鍰四百加一百即是五百鍰出金三千兩</hi>閲實其罪<hi>解同/上</hi>宫辟疑赦<hi>宫淫刑也男子則割勢婦人則幽閉宫刑有疑則赦之</hi>其罰六百鍰<hi>其罪當出金六百鍰重三千六百兩</hi>閱實其<lb/>
罪<hi>見上</hi>大辟疑赦<hi>大辟死刑/有疑則赦</hi>其罰千鍰<hi>其罰金當出千鍰六千兩</hi>閲實<lb/>
其罪<hi>見上</hi>墨罰之屬千<hi>墨罰雖一而其/類有一千條</hi>劓罰之屬千<hi>劓罰雖一而其類有一千條</hi>剕罰之屬五百<hi>剕罰雖一而其類有五百條</hi>宫罰之屬三<lb/>
百<hi>宫罰雖一而其類有三百條</hi>大辟之罰其屬二百<hi>大辟之罰雖一其類有二百條</hi>
<pb n="14b"/>
五刑之屬三千<hi>五刑條類凡有三千</hi>上下比罪<hi>然法有定條人無定情以情見之於法下無此條則上比重罪下比輕罪觀所犯當與誰同然後定其輕重之法如今律無明文則許用例也</hi>無<lb/>
僣亂辭<hi>不可紛亂僣差罪人之辭葢情以辭而見</hi>勿用不行<hi>苟於條例無裁決不行雖勿用之可也</hi>惟察惟法<hi>惟欲内察其情外合其/法内外兩盡情法兩推</hi>其審克之<hi>其詳審者乃能之</hi>上刑適輕下服<hi>人所犯者上刑而情適輕則使服從下刑</hi>下刑適重上<lb/>
服<hi>人所犯者下刑而情適重則使服從上刑</hi>輕重諸罸有權<hi>至諸罰之用亦當原人情以權輕重之宜</hi>刑罰世輕世重<hi>平國用中典亂國用重典新國用輕典是刑罰之用必因乎時以為輕重</hi>惟齊非齊<hi>情既有輕重時既有治亂安得齊一其法吾惟欲齊其非可齊之法</hi>有倫有<lb/>
<pb n="15a"/>
要<hi>自有倫理而不亂自有樞要而不煩知所以權變之説則知所謂倫要矣</hi>罰懲非死<hi>罰人之金特以懲戒非至於死</hi>人極于病<hi>人尚極於病/困況於刑乎</hi>非佞折獄<hi>昨謟佞可折斷刑獄</hi>
惟良折獄<hi>惟良善可折斷刑獄</hi>罔非在中<hi>然後輕重無不合於中理</hi>察辭于差<lb/>
<hi>情以辭見前後之辭差斷獄者能審必得其情</hi>非從惟從<hi>既得其情不從其為辭惟從其本情</hi>哀<lb/>
敬折獄<hi>哀則不忍敬則不忽不忍則不至苛用其法不忽則不至酷用其法惟以哀矜敬謹聽斷刑獄而勿喜</hi>明啓刑書<hi>於是盡已之明/以開啓法書</hi>胥占<hi>相與衆人占考之</hi>咸庶中<lb/>
正<hi>則刑罰庶幾合刑之中得罪之正</hi>其刑其罰其審克之<hi>刑罰信乎難處惟詳審者能之</hi>獄成而孚<hi>及訊鞠囚辭其/案已成而可信</hi>輸而孚<hi>復以信於已者輸於君使君亦有所<pb n="15b"/>信記曰正以獄之成告於大司寇大司寇以獄之成告於王是也</hi>其刑上備<hi>既以其刑上之於君必須備録前後辭語情欵</hi>有并兩刑<hi>又須并有輕重兩端之刑使天子更加詳審或降重從輕并併</hi>
王曰嗚呼敬之哉<hi>王歎當以敬而用刑者</hi>官伯族姓<hi>其百官之長與王同族姓者乎</hi>朕言多懼<hi>刑者姓命所係朕雖言/之亦多憂懼不敢輕言</hi>朕敬于刑<hi>惟朕心敬謹於刑是以發之於言多懼也</hi>有徳惟刑<hi>必有徳方可使/為明刑之官</hi>今天相民<hi>今天以刑輔相其民使歸於善</hi>作配在下<hi>典獄者為天之配合於下亦當以刑弼教</hi>明清于單辭<lb/>
<hi>當明此心如燭清此心如水以聽偏辭盡一人之自陳無衆佐辨白尤難聽也</hi>民之亂<hi>民所以治也</hi>
罔不中聽獄之兩辭<hi>又本於臣無不以中道聽兩家在獄爭競之辭</hi>無或私家<lb/>
<pb n="16a"/>
于獄之兩辭<hi>無或私于其家而黷貨妄決獄之兩辭</hi>獄貨非寶<hi>以折獄得人貨賄不足以為寶</hi>惟府辜功<hi>但如府庫聚財以聚罪惡/於一身反以罪人為功耳</hi>報以庶尤<hi>天於是報應以庶尤百殃俱至</hi>永畏惟罰<hi>用刑者可不長畏天罰所當長久深畏者惟此天罰</hi>非天<lb/>
不中<hi>非天不以中道待夫人而過為酷罰以毒夫人</hi>惟人在命<hi>惟以人之為人在乎性命今私家鬻獄不狥公理㓕人性命是自貽天罰</hi>天罰不極庶民<hi>天罰有時過暴不適其中以加於庶民非天之私也</hi>罔有令政在于天下<hi>亦在我無有善政在乎天下而使歸於善</hi>王曰<lb/>
嗚呼嗣孫<hi>又歎呼諸侯繼世之孫而告之</hi>今往何監<hi>自今以往汝何所監法</hi>非徳<lb/>
于民之中<hi>得非在於以徳而發民之中乎民受天地之中以生皆有此中惟資於有徳以啓迪之耳</hi>
<pb n="16b"/>
尚明聽之哉<hi>爾嗣孫庶幾明聽我之言</hi>哲人惟刑<hi>知哲之人能用刑者以其所見之明不至妄用</hi>無疆之辭<hi>自然有無/窮之美譽</hi>屬于五極<hi>豈非明于用刑皆附着於五刑之極處所謂極乃緫要之地屬祝</hi>咸中有慶<hi>用法咸得其中則自天陰襲其慶</hi>受王嘉師<lb/>
<hi>民心本善故曰嘉師爾嗣孫受人君之善衆以治者</hi>監于兹祥刑<hi>可不監觀我此慈祥之刑之訓乎刑本使民以為善故曰祥刑</hi>
　<lb/>
　<lb/>
　尚書句解卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
爾雅䟽卷第四<lb/>
　　　翰林侍講學士朝請大夫守國子祭酒上柱國賜紫金魚袋臣邢昺等奉<lb/>
　　　勑校定<lb/>
　　　　釋訓第三　釋親第四<lb/>
釋訓第三<lb/>
釋曰案釋詁云訓道也周禮地官有土訓誦訓鄭司農注云謂以逺方土地所<lb/>
生異物以告道王也後鄭云玄謂土訓能訓說土地善惡之勢誦訓能訓說四方所<lb/>
誦習及人所作爲久時事然則此篇以物之事義形貌告道人也故曰釋訓案<lb/>
此所釋多釋詳文故郭氏即以詩義解之　明明斤斤察也　釋曰舎人曰<lb/>
明明言其明甚孫炎曰明明性理之察也大雅常武云赫赫明明舎人曰斤斤<lb/>
物精詳之察也孫炎曰斤斤重愼之察也周頌執競云斤斤其明聦明鑒察<lb/>
也　條條秩秩智也釋曰皆智思深長也小雅賔之初筵云左右秩秩言其<lb/>
威儀審智不失禮也穆穆肅肅敬也　釋曰周頌雝篇云有來雝雝至止肅<lb/>
肅相維辟公天子穆穆此皆禘祭之時容儀謹敬也諸諸便便辯也　釋曰<lb/>
皆言辭辯給也論語云便便言小雅采菽云平平左右毛傳云平平辯治也便<lb/>
<pb n="1b"/>
平古今字　肅肅翼翼恭也釋曰皆恭敬也大雅思齊云肅肅在廟大明云<lb/>
維此文王小心翼翼言文正及羣臣恭敬貌也廱廱優優和也　釋曰大<lb/>
雅思齊云雝雝在宫商頌長發云敷政優優此皆人君德政和樂也兢兢憴<lb/>
憴戒也　釋曰小雅卜旻云戰戰兢兢大雅抑篇云子孫繩繩此皆小心戒愼<lb/>
也憴繩音義同戰戰蹌蹌動也　釋曰小旻云戰戰兢兢楚茨云濟濟蹌<lb/>
蹌此皆恐動趨歩威儀謹敬也晏晏温温柔也釋曰衞風氓篇云言笑晏<lb/>
晏大雅抑篇云温温恭人此皆寛緩和柔也業業翹翹危也釋曰大雅召<lb/>
旻云兢兢業業豳風鴟鴞云予室翹翹此皆縣危恐懼也惴惴憢憢懼也<lb/>
釋曰秦風黃鳥云惴惴其慄豳風鴟鴞云予維音嘵嘵此皆危恐戰懼也<lb/>
畨畨矯矯勇也釋曰大雅崧髙云申伯畨番魯頌泮水云矯矯虎臣此皆武<lb/>
夫壯勇之貌桓桓烈烈威也釋曰皆威武嚴猛之貌周頌桓篇云桓桓武<lb/>
王小雅黍苗云烈烈征師洸洸赳赳武也釋曰大雅江漢云武夫洸洸周<lb/>
南兔罝云赳赳武夫此皆武夫果毅之貌左傳殺敵爲果致果爲毅藹藹<lb/>
濟濟止也釋曰大雅卷阿云藹藹王多吉士小雅楚茨云濟濟蹌蹌此皆王<lb/>
朝賢士盛多之容止也　悠悠洋洋思也　釋曰鄭風子衿云悠悠我思邶風<lb/>
<pb n="2a"/>
二子乗舟云中心養養此皆想念憂思也洋養音義同又中庸云齊明盛服以<lb/>
承祭祀洋洋乎如在其上如在其左右鄭玄云洋洋人想思其傍僾之貌<lb/>
蹶蹶踖踖敏也釋曰唐風蟋蟀云良士蹶蹶小雅楚茨云執爨踖踖此皆便<lb/>
速敏捷於事也薨薨増増衆也釋曰周南螽斯云螽斯羽薨薨兮魯頌閟<lb/>
宫云烝徒増増此皆人物衆夥之貌楚人謂多爲夥烝烝遂遂作也釋曰<lb/>
皆物盛興作之貌也魯頌泮水云烝烝皇皇委委佗佗美也　釋曰李巡曰<lb/>
皆寛容之美也孫炎曰委委行之美佗佗長之美詩鄘風君子偕老云委委佗<lb/>
佗毛傳云委委者行可委曲從迹也佗佗者德平易也是皆佳麗美豔之貌也<lb/>
忯忯惕惕愛也釋曰李巡曰忯忯和適之愛也注詩云心焉惕惕者陳風防<lb/>
有鵲巢文云韓詩以爲恱人故言愛也者燕人韓嬰爲詩作傳名曰韓詩以此<lb/>
惕惕爲恱人故言愛也偁偁格格舉也釋曰皆謂舉持物也蓁蓁孽<lb/>
孽戴也釋曰周南桃夭云其葉蓁蓁衞風碩人云庶姜孽孽此皆頭戴物婦<lb/>
人盛飾貌懕懕媞媞安也釋曰秦風小戎云厭厭良人毛傳云厭厭安靜也<lb/>
孫炎曰媞媞行步之安也魏風葛屨云好人提提毛傳云提提安諦謂行歩安<lb/>
舒而審諦也是皆好人安詳之容也　祁祁遟遟徐也釋曰皆安徐也豳風<lb/>
<pb n="2b"/>
七月云春日遟遟采蘩祁祁丕丕簡簡大也釋曰書立政云以並受此丕<lb/>
丕基周頌執競云降福簡簡是皆多大之稱存存萌萌在也釋曰謂存在<lb/>
也易繫辭云成性存存萌萌字書作<graphic n="KR3946" url="https://raw.githubusercontent.com/kanripo/KR-Gaiji/master/images/KR3946.png" mimeType="image/png"/>說文作蕄郭云未見所出懋懋慔<lb/>
慔勉也釋曰皆自勉強也書曰懋哉懋哉慔與慕同庸庸慅慅勞也釋<lb/>
曰皆劬勞也有功庸者皆勞也小雅巷伯云勞人草草毛傳云草草勞心也又<lb/>
陳風月出云勞心慅兮慅草音義同赫赫躍躍迅也釋曰孫炎云赫赫顯<lb/>
著之迅大雅常武云赫赫業業毛傳云赫赫然盛也何人斯云躍躍毚兔是皆<lb/>
顯盛迅疾之貌綽綽爰爰緩也釋曰皆寛緩也小雅角弓云綽綽有裕毛<lb/>
傳云綽綽寛也王風兔爰云有兔爰爰毛傳云爰爰緩意郭云攸攸偁偁丕丕<lb/>
簡簡存存懋懋庸庸綽綽盡重語者言此數字單言之其義亦同但古人有<lb/>
重語者故復出之坎坎墫墫喜也釋曰皆鼓舞懽喜也小雅伐木云坎坎<lb/>
鼓我蹲蹲舞我鄭箋云爲我擊鼓坎坎然爲我興舞蹲蹲然謂以樂樂己也<lb/>
墫蹲音義同瞿瞿休休儉也釋曰李巡曰皆良士顧禮節之儉也唐風蟋<lb/>
蟀云良士瞿瞿毛傳云瞿瞿然顧禮義也又云良士休休毛傳云休休樂道之<lb/>
心皆良士節儉也旭旭蹻蹻憍也釋曰郭氏讀旭旭爲好好小雅巷伯云<lb/>
<pb n="3a"/>
驕人好好鄭箋云好好者喜䜛言之人也大雅板篇云小子蹻蹻毛傳云蹻蹻<lb/>
驕貌是皆小人得志憍蹇之貌也夢夢訰訰亂也釋曰孫炎曰夢夢昬昬<lb/>
之亂也大雅抑篇云視爾夢夢又曰誨爾諄諄是皆闇亂也諄諄音義同<lb/>
懪懪邈邈悶也釋曰懪懪煩悶也舎人曰藐藐憂悶也大雅抑篇云聽我藐<lb/>
藐毛傳云藐藐然不入也是皆煩悶之謂也　儚儚洄洄惽也　釋曰皆迷亂<lb/>
惽惑也郭音義云洄夲作　音韋版版盪盪僻也釋曰皆邪僻也李廵曰<lb/>
版版失道之僻也蕩蕩者弗思之僻也大雅板篇云上帝板板毛傳云板板反<lb/>
也上帝以稱王者也鄭箋云王爲政反先王與天之道又蕩篇云蕩蕩上帝鄭<lb/>
箋云蕩蕩法度廢壞之貌版板盪蕩音義同爞爞炎炎薫也釋昆曰旱熱<lb/>
之氣薰炙人也大雅雲漢云藴隆蟲蟲毛傳云藴藴而暑隆隆而雷蟲蟲而熱<lb/>
又云赫赫炎炎毛傳云赫赫氣也炎炎熱氣也爞蟲音義同居居究究惡也<lb/>
釋曰李巡曰居居不狎習之惡孫炎曰究究窮極人之惡唐風羔裘云羔裘豹<lb/>
祛自我人居居又曰自我人究究毛傳曰居居懷惡不相親比之貌究究猶居<lb/>
居也是皆相憎惡也仇仇敖敖傲也　釋曰小雅正月云執我仇仇毛傳云<lb/>
仇仇猶謷謷也鄭箋云王旣得我執留我其禮待我謷謷然亦不問我在位<lb/>
<pb n="3b"/>
之功力言其有貪賢之名無用賢之實大雅板篇云我即爾謀聽我嚻嚻毛<lb/>
傳云嚻嚻猶謷謷也鄭箋云我就女而謀欲忠告以善道女反聽我言謷謷然<lb/>
不肯受是皆傲慢賢者敖謷嚻音義同佌佌瑣瑣小也釋曰皆才器細陋<lb/>
也小雅正月云佌佌彼有屋毛傳云佌佌小也鄭箋云此言小人富也舎人曰瑣<lb/>
瑣計謀楄淺之貌節南山云瑣瑣姻亞鄭箋云瑣瑣㛰姻妻黨之小人　悄悄<lb/>
慘慘愠也　釋曰愠恨怒也皆賢人愁恨也邶風柏舟云憂心悄悄愠于羣小<lb/>
毛傳云愠怒也悄悄憂貌李巡曰慘慘憂之愠大雅抑篇云我心慘慘毛傳云<lb/>
慘慘憂不樂也痯痯瘐瘐病也釋曰小雅杕杜云四牡痯痯毛傳云痯痯<lb/>
罷貌又大雅板篇云靡聖管管毛傳云管管無所依也小雅正月云憂心愈愈<lb/>
毛傳云愈愈憂懼也此皆賢人失志懷憂病也殷殷惸惸忉忉慱慱欽欽京<lb/>
京忡忡惙惙怲怲弈弈憂也釋曰小雅正月云憂心慇慇毛傳云慇慇然痛<lb/>
也又云憂心惸惸毛傳云惸惸憂意也檜風羔裘云勞心忉忉鄭箋云三諫不<lb/>
從待放而去思君如是心忉忉然又素冠云勞心慱慱毛傳云慱慱憂勞也秦<lb/>
風云憂心欽欽毛傳云思望之心中欽欽然小雅正月云憂心京京毛傳云京<lb/>
京憂不去也召南草蟲云未見君子憂心忡忡毛傳云忡忡猶衝衝也鄭箋<lb/>
<pb n="4a"/>
云未見君子者謂在塗時也在塗而憂憂不當君子無以寧父母故心衝衝然<lb/>
又曰憂心惙惙毛傳云惙惙憂也小雅頗弁云憂心怲怲毛傳云怲怲憂盛滿<lb/>
也又云憂心弈弈毛傳云弈弈然無所薄也此皆作者歌事以詠心憂也<lb/>
畇畇田也　釋曰謂耕墾開辟土田畇畇然也小雅信南山云畇畇原隰毛傳<lb/>
云畇畇墾辟貌畟畟耜也　釋曰舎人曰畟畟耜入地之貌周頌良耜云畟<lb/>
畟良耜俶載南畝毛傳云畟畟猶測測也鄭箋云良善也農人測測以利善之<lb/>
耜熾菑是南畝也是言耜之嚴利也郝郝耕也釋曰謂耕地其土解散郝<lb/>
郝然也周頌載芟云其耕澤澤鄭箋云土氣烝逹而和耕之則澤澤然解散郝<lb/>
郝澤澤並音釋其義亦同繹繹生也釋曰舎人云榖皆生之貌載芟云驛<lb/>
驛其逹毛傳云逹射也鄭箋云達出地也是言其種調匀皆出地而生也繹與<lb/>
驛音義同穟穟苗也釋曰大雅生民云禾役穟穟毛傳云役列也　穟穟<lb/>
苗好美也是言茂好也緜緜穮也釋曰孫炎云緜緜言詳密也載芟云緜<lb/>
緜其麃毛傳云麃耘也說文云穮耨鉏田也字林云穮耕禾間也是言芸耨精<lb/>
也穮麃耘芸音義同挃挃穫也栗栗衆也　釋曰孫炎云挃挃穫聲也李巡<lb/>
曰栗栗積聚之衆也良耜云穫之挃挃積之栗栗毛傳挃挃穫聲也栗栗衆多<lb/>
<pb n="4b"/>
也小爾雅云截穎謂之挃故郭云刈禾聲積聚緻也緻謂密也溞溞淅也烰<lb/>
烰烝也　釋曰大雅生民云釋之叟叟烝之浮浮毛傳云釋淅米也叟叟聲也<lb/>
浮浮氣也鄭箋云釋之烝之以爲酒及簠簋之實故郭云洮米聲氣出盛也溞<lb/>
叟音異義同烰浮音義同俅俅服也釋曰周頌絲衣云載弁俅俅毛傳云<lb/>
俅俅恭順貌鄭箋云載猶戴也弁爵弁也爵弁而祭於王士服也故郭云謂戴<lb/>
弁服峨峨祭也釋曰大雅棫樸云奉璋峨峨毛傳云半珪曰璋峨峨盛壯<lb/>
也鄭箋云璋璋瓉也祭祀之禮王祼以圭瓉諸臣助之亞祼以璋瓉奉璋之儀<lb/>
峨峨然故郭云執圭璋助祭也鍠鍠樂也　釋曰周頌執競云鍾鼓喤喤毛<lb/>
傳云喤喤和也鄭箋云武王旣定天下祭祖考之廟奏樂而八音克諧字書云<lb/>
鍠鍠樂之聲也故郭云鍾鼓音喤鍠音義同<lb/>
　穰穰福也釋曰執競云降福穰穰毛傳云穰穰衆也鄭箋云神與之福<lb/>
又衆大謂如嘏辭也是言得福饒多也子子孫孫引無極也釋曰子子孫<lb/>
孫小雅楚茨文也引無極也者作者所以釋之也舎人曰子孫長行美道引無<lb/>
極也郭云丗丗昌盛長無窮顒顒卬卬君之德也釋曰此道人君之顒望<lb/>
也顒顒卬卬大雅卷阿文也君之德也者作者釋之也案詩云顒顒卬卬如圭<lb/>
<pb n="5a"/>
如璋今聞令望毛傳云顒顒温貌卬卬盛貌鄭箋云令善也王有賢臣與之以<lb/>
禮義相切瑳體貌則顒顒然敬順志氣則卬卬然髙朗如玉之圭璋也人聞之<lb/>
則有善聲譽人望之則有善威儀德行相副丁丁嚶嚶相切直也釋曰直<lb/>
猶正也小雅伐木云伐木丁丁鳥鳴嚶嚶鄭箋云昔日未居位在農之時與友<lb/>
生於山巖伐木爲勤苦之事猶以道德相切正也故郭云丁丁伐木聲嚶嚶兩<lb/>
鳥鳴以喻朋友切磋相正藹藹至服也釋曰大雅卷阿云藹藹王多吉士<lb/>
鄭箋云王之朝多善士藹藹然又云菶菶萋萋雝雝喈喈毛傳云梧桐盛也<lb/>
鳳皇鳴也臣竭其力則地極其化天下和洽則鳳皇樂德鄭箋云菶菶萋萋<lb/>
喻君德盛也雝雝喈喈喻民臣和協是皆臣下盡力民人協服也故郭云梧桐<lb/>
茂賢士衆地極化臣竭忠鳳皇應德鳴相和百姓懷附興頌歌也佻佻契契<lb/>
愈遐急也釋曰愈益也遐逺也謂賦役不均小國困竭賢人憂歎逺益急切<lb/>
也小雅大東云紏紏葛屨可以履霜佻佻公子行彼周行毛傳云佻佻獨行貌公<lb/>
子譚公子也鄭箋云葛屨夏屨也周行周之列位也言時財貨盡雖公子衣屨<lb/>
不能順時乃夏之葛屨今以履霜送轉餫因見使行周之列位者而發幣焉言<lb/>
雖困乏猶不得止又云契契寤歎哀我憚人毛傳云契契憂苦也鄭箋云今譚<lb/>
<pb n="5b"/>
大夫契契憂苦而寤歎哀其民人之勞苦是也宴宴粲粲尼居息也釋曰<lb/>
尼近也謂宴安盛飾近處優閑也小雅北山云或燕燕居息毛傳云燕燕安息貌<lb/>
又大東云東人之子職勞不來西人之子粲粲衣服毛傳云東人譚人也來勤<lb/>
也西人京師人也粲粲鮮盛也鄭箋云職主也東人勞苦而不見謂勤京師人<lb/>
衣服鮮絜而逸豫言王政偏甚也哀哀悽悽懷報德也釋曰懷思也悲苦<lb/>
征役思報父母之德也小雅蓼莪云哀哀父母生我劬勞鄭箋云哀哀者恨不<lb/>
得終養父母報其生長巳之苦郭音云悽本或作萋出車云赫赫南仲薄伐西<lb/>
戎春日遲遲卉木萋萋是也言以此征役故思所生也所生謂父母儵儵嘒<lb/>
嘒罹禍毒也釋曰罹遭也小雅小弁云踧踧周道鞫爲茂草毛傳云踧踧平<lb/>
易也周道周室之通道鞫窮也鄭箋云此喻幽王信褒姒之讒亂其德政使不<lb/>
通於四方又曰菀彼柳斯鳴蜩嘒嘒毛傳云蜩蟬也嘒嘒聲也鄭箋云柳木茂<lb/>
盛則多蟬案詩序云小弁刺幽王也大子之傅作焉毛傳云幽王取申女生大<lb/>
子冝咎又說褒姒生子伯服立以爲后而放冝咎將殺之故郭云悼王道穢塞<lb/>
羡蟬鳴自得傷己失所遭䜛賊儵踧並音狄晏晏旦旦悔爽忒也<lb/>
釋曰悔恨也爽忒差失也皆婦人恨夫棄巳而行差失也衞風氓篇云緫角<lb/>
<pb n="6a"/>
之宴言笑晏晏信誓旦旦毛傳云緫角結髮也晏晏和柔也信誓旦旦然鄭<lb/>
箋云我爲童女未笄結髮宴然之時女與我言笑晏晏然而和柔我其以信<lb/>
相誓旦旦耳言其懇惻款誠案詩序云氓刺時也宣公之時禮義消亡淫風大<lb/>
行男女無别遂相奔誘華落色衰復相棄背或乃困而自悔喪其妃耦故序<lb/>
其事以風焉故郭云傷見絶棄恨失也　皐皐㻆㻆刺素食也　釋曰素<lb/>
空也刺無德而空食其禄也舎人曰皐皐不治之貌大雅召旻云皐皐䚹䚹<lb/>
曽不知其玷毛傳云皐皐頑不知其道也鄭箋云玷缺也王政巳大壞小人在<lb/>
位曽不知大道之缺某氏云鞙鞙無德而佩小雅大東云鞙鞙佩璲不以其長<lb/>
毛傳云鞙鞙玉貌璲瑞也鄭箋云佩璲者以瑞王爲佩佩之鞙鞙然居其官職<lb/>
非其才之所長也徒美其佩而無其德刺其素飱是也郭云譏無功德尸寵禄<lb/>
也者案鄭注禮記云尸謂不知人事無辭讓也以其尸者神象居位不言但受<lb/>
祭享小人在位亦無言而受寵禄有似於尸故云尸寵禄也㻆鞙音義同<lb/>
懽懽愮愮憂無告也釋曰謂賢者憂懼無所告訴也大雅板篇云老夫灌灌<lb/>
毛傳云灌灌猶欵欵也鄭箋云老夫諫女欵欵然王風云中心揺揺毛傳云揺<lb/>
揺憂無所愬懽灌愮揺音義同憲憲洩洩制法也釋曰李巡曰皆惡黨<lb/>
<pb n="6b"/>
爲制法則也孫炎曰厲王方虐諂臣並爲制作法令大雅板篇云天之方難無<lb/>
然憲憲天之方蹶無然泄泄毛傳云憲憲猶欣欣也蹶動也泄泄猶沓沓也鄭<lb/>
箋云天斥王也王方欲艱難天下之民又方變更先王之道臣乎女無憲憲然<lb/>
無沓沓然爲之制法度達其意以成其惡皆是佐興虐政設敎令也謔謔謞<lb/>
謞崇讒慝也釋曰崇増也讒譖也慝惡也言樂禍助虐増譖惡也舎人曰謔<lb/>
謔謞謞皆盛烈貌孫炎曰厲王暴虐大臣謔謔謞謞然盛以興讒惡也大雅板<lb/>
篇云天之方虐無然謔謔毛傳云謔謔然喜樂鄭箋云王方爲酷虐之政女無<lb/>
謔謔然以讒慝助之又曰多將熇熇不可救藥毛傳云熇熇然熾盛也鄭箋云<lb/>
多行熇熇慘毒之惡誰能止其禍是也謞熇音義同翕翕訿訿莫供職也<lb/>
釋曰言賢者陵替姦黨熾盛背公恤私曠其職事無背供職也小雅小旻云潝<lb/>
潝訿訿亦孔之哀毛傳云潝潝然患其上訿訿然思不稱乎上鄭箋云臣不事<lb/>
君亂之階也甚可哀也又大雅召旻云皐皐訿訿毛傳云訿訿寙不共事也故<lb/>
郭云賢者陵替姦黨熾盛背公恤私曠職事說文云寙嬾也草木皆自豎立惟瓜<lb/>
瓠之屬卧而不起似若嬾人常卧室故字從宀<hi>音眠</hi>速速蹙蹙惟逑鞫也<lb/>
釋曰惟念也逑急迫也鞫窮也言鄙陋小人專據爵禄國土侵削致賢云永哀<lb/>
<pb n="7a"/>
念其窮迫也小雅正月云蔌蔌方有穀毛傳云蔌蔌陋也鄭箋云穀禄也此言<lb/>
小人富而窶陋將貴也又節南山云蹙蹙靡所騁毛傳云騁極也鄭箋云蹙蹙<lb/>
小之貌我視四方土地日見侵削於夷狄蹙蹙然雖欲馳騁無所之也速蔌音<lb/>
義同抑抑密也秩秩淸也釋曰言威儀審諦德音淸明也舎人曰威儀密靜<lb/>
也大雅假樂云威儀抑抑德音秩秩鄭箋云成王立朝之威儀致密無所失敎<lb/>
令又淸明天下皆樂仰之甹夆掣曵也釋曰孫炎曰謂相掣曵入於惡也<lb/>
郭云謂牽拕周頌小毖嗣王求助也云莫予荓蜂毛傳云荓蜂<graphic n="KR2106" url="https://raw.githubusercontent.com/kanripo/KR-Gaiji/master/images/KR2106.png" mimeType="image/png"/>曵也鄭箋云<lb/>
羣臣小人無敢我<graphic n="KR2106" url="https://raw.githubusercontent.com/kanripo/KR-Gaiji/master/images/KR2106.png" mimeType="image/png"/>曵謂爲譎詐詐欺不可信也然則掣曵者從旁牽挽之言<lb/>
是挽離正道使就邪僻荓甹夆蜂掣<graphic n="KR2106" url="https://raw.githubusercontent.com/kanripo/KR-Gaiji/master/images/KR2106.png" mimeType="image/png"/>音義同朔北方也釋曰舎人曰朔<lb/>
盡也北方萬物盡故言朔也李巡曰萬物盡於北方小雅出車云城彼朔方毛<lb/>
傳云朔方北方也但北方大名皆言朔方堯典云宅朔方郭云謂幽朔不俟<lb/>
不來也　釋曰俟待也旣云不待是不來也故郭云不可待是不復來不遹<lb/>
不蹟也　釋曰遹循也蹟軌跡也謂不循道者曰不蹟郭云言不循軌跡也小<lb/>
雅沔水云念彼不蹟毛傳云不蹟不循道也是矣　不徹不道也　釋曰小雅<lb/>
十月云天命不徹毛傳云徹道也鄭箋云不道者言王不循天之政敎是也<lb/>
<pb n="7b"/>
勿念勿忘也　釋曰勿念念也念即不忘也若大雅文王篇云無念爾祖是也<lb/>
萲諼忘也注義見伯兮考盤詩釋曰衞風伯兮云焉得諼草毛傳云諼草令<lb/>
人忘憂又考槃云永矢弗諼是也伯兮篇本或作萲草毎有雖也釋曰小<lb/>
雅常棣云毎有良朋況也永嘆毛傳云況兹永長也箋云每有雖也良善也當<lb/>
急難之時雖有善同門來兹對之長嘆而巳郭云辭之雖也者言爲語辭之雖<lb/>
無佗義也饎酒食也釋曰小雅天保云吉蠲爲饎毛傳云吉善蠲絜也饎<lb/>
酒食也郭云猶今云饎饌背一語而兼通者言饎之一字兼通酒食兩名也李<lb/>
巡曰得酒食則喜歡也舞號雩也釋曰孫炎云雩之祭有舞有號左傳云<lb/>
龍見而雩服杜皆云雩之言逺也逺謂百穀祈膏雨月令仲夏云大雩帝鄭注<lb/>
云雩吁嗟求雨之祭也郭云雩之祭舞者吁嗟而請雨是同鄭說也曁不及<lb/>
也注公羊至得及釋曰案春秋隱元年三月公及邾婁儀父盟于眜公羊傳<lb/>
曰及者何與也㑹及曁皆與也曷爲或言㑹或言及或言曁㑹猶最也及猶汲<lb/>
汲也曁猶曁曁也及我欲之曁不得巳也然則曁者非我欲之事不獲巳而爲<lb/>
㑹者也故云不及也蠢不遜也釋曰蠢動也遜順也言蠢動爲惡不謙遜<lb/>
也小雅采芭云蠢爾蠻荆大邦爲讎是也如切至忘也　釋曰此舉衞風淇奥篇<lb/>
<pb n="8a"/>
文以釋之也云如切如磋者詩文也云道學也者作者以釋詩也道言也言道<lb/>
之學以成德如切磋骨象以成器毛傳云治骨曰切象曰磋道其學而成也故<lb/>
郭云骨象須切磋而爲器又須學問以成德云如琢如磨者詩文也云自脩也<lb/>
者釋之也言人自脩飾如琢磨玉石毛傳云治玉曰琢石曰磨聽其規諫以自<lb/>
脩如玉石之見琢磨郭云玉石之被雕磨猶人自脩飾云瑟兮僩兮者詩文也<lb/>
恂慄也者釋之也謂嚴恂戰慄也故郭云恒戰竦毛傳云瑟矜莊貌僴寛大也<lb/>
是外貌莊嚴内心寛裕也云赫兮烜兮者詩文也威儀也者釋之也言赫烜者<lb/>
容儀發揚之言故言威儀也毛傳云赫有明德赫赫然咺威儀容止宣著也故<lb/>
郭云貌光宣云有斐君子終不可諼兮者詩文也云道盛德至善民之不能忘<lb/>
也者釋之也毛傳云斐文章貌諼忘也此道有斐然文章之君子盛德至善如<lb/>
此故民稱之常思詠終不能忘也案詩稱君子謂武公旣微至爲尰釋曰<lb/>
云旣微且尰者小雅巧言文也云骭瘍爲微腫足爲尰者釋之也孫炎曰皆水<lb/>
溼之疾也郭云骭脚脛也瘍創也然則膝脛之下有瘡腫是涉水所爲故鄭箋<lb/>
亦云此人居下溼之地故生微尰之疾詩云居河之麋是居下溼也是刈是<lb/>
濩濩煑之也釋曰云是刈是濩者周南葛覃文也云濩煑之也者釋之也舎<lb/>
<pb n="8b"/>
人曰是刈刈取之是濩煑治之郭云煑葛爲絺綌以煑之於濩故曰濩煑非<lb/>
訓濩爲煑以彼下云爲絺爲綌故知煑葛爲絺綌也毛傳云精曰絺麤曰綌<lb/>
履帝武敏武迹也敏拇也釋曰云履帝武敏者大雅生民文也云武迹也敏<lb/>
拇也者釋之也郭云拇迹大指處鄭箋詩云祀郊禖之時時則有大神之迹姜<lb/>
嫄履之足不能滿履其拇指之處於是遂有身而生后稷是其事也張仲至<lb/>
爲友釋曰云張仲孝友者小雅六月文也云善父母爲孝善兄弟爲友者釋<lb/>
之也李巡云張姓仲字其人孝故稱孝友毛傳云張仲賢臣也鄭箋云張仲吉<lb/>
甫之友其性孝友以詩序云六月宣王北伐也故郭云周宣王時賢臣有客<lb/>
至四宿也釋曰云有客宿宿有客信信者周頌有客文也云言再宿也言四<lb/>
宿也者釋之也毛傳云一宿曰宿再宿曰信各重言之故知再宿及四宿也<lb/>
美女爲媛釋曰詩鄘風君子偕老云展如之人兮邦之媛也故此釋之郭云<lb/>
所以結好媛孫炎曰君子之援助然則由有美可以援助君子故云美女爲媛<lb/>
美士爲彦　釋曰鄭風羔裘云彼其之子邦之彦兮故此釋之也毛傳云彦士<lb/>
之美稱郭云人所彦詠舎人曰國有美士爲人所言道其虚其徐威儀容止<lb/>
也釋曰云其虚其徐鄘風北風文也威儀容止也者釋之也郭云雍容都雅<lb/>
<pb n="9a"/>
之貌孫炎云虚徐威儀謙退也然則虛徐者謙虚閑徐之義故鄭箋云威儀<lb/>
虚徐寛仁者也詩作其邪此作其徐字雖異音實同故鄭箋云邪讀如徐<lb/>
猗嗟名兮目上爲名　釋曰云猗嗟名兮者齊風猗嗟文也云目上爲名者釋<lb/>
之也孫炎云上平愽郭云眉眼之閒式微至者也釋曰云式微式微者坤<lb/>
風式微文也云微乎微者也釋之也郭云言至微鄭箋云式發聲也案詩序云<lb/>
式微黎侯寓于衞其臣勸以歸也然則以君被逐旣微又見卑賤是至微也不<lb/>
取式爲義故鄭云發聲也之子者是子也　釋曰詩言之子者多矣故此釋<lb/>
之李巡云之子者論五方人言是子也然則之爲語助人言之子者猶云是此<lb/>
子也桃夫傳云嫁子彼說嫁事爲嫁者之子漢廣之子則貞㓗者之子東山之<lb/>
子言其妻白華之子斥幽王各隨其事而名之故郭云斥所詠徒御不驚輦<lb/>
者也釋曰云徒御不驚者小雅車攻文也云輦者也者釋之也此止解徒字<lb/>
也諸徒皆爲徒行此獨爲輦是以辨之地官郷師云大軍旅㑹同治其輦注云<lb/>
輦人輓行所以載任器也立以爲蕃營司馬法輦有一斧一斤一鑿一梩周輦<lb/>
加二板二築夏后氏二十人而輦殷十八人而輦周十王人而輦是㑹同田獵<lb/>
人輓輦以徒行也故郭云步挽輦車襢裼至摶也　釋曰鄭風大叔于田云<lb/>
<pb n="9b"/>
襢裼暴虎故此釋之毛傳云襢裼肉袒也李巡曰襢裼脫衣見體曰肉袒孫炎<lb/>
曰袒去裼衣郭云脫衣而見體毛傳又云暴虎空手以䙏之舎人曰無兵空手<lb/>
搏之然則徒空也故郭云空手執也馮河徒渉也釋曰小雅小旻云不敢馮<lb/>
河故此釋之也李巡白無舟而渡水曰徒渉郭云無舟楊毛傳云馮陵也然則<lb/>
空渉水陵波而渡故訓馮爲陵也籧篨至面柔也釋曰邶風新臺云籧篨<lb/>
不鮮又曰得此戚施故此釋之也毛傳云籧篨不能俯者戚施不能仰者李巡<lb/>
曰籧篨巧言好辭以口饒人是謂口柔戚施和顔恱色以誘人是謂面柔但籧<lb/>
篨戚施本人疾之名故晉語云籧餘不可使俯戚施不可使仰是也人口柔者<lb/>
必仰面觀人之顔色而爲辭似籧篨不俯之人因名口柔者爲籧篨面柔者必<lb/>
低首下人媚以容色似戚施之人因名面柔者爲戚施故郭云籧篨之疾不能<lb/>
俯口柔之人視人顔色常亦不伏因以名云夸毗體柔也　釋曰大雅板篇<lb/>
云無爲夸毗故此釋之也毛傳云夸毗以體柔人也李巡曰屈巳卑身求得於<lb/>
人曰體柔然則夸毗者便僻其足前却爲恭以形體順從於人故郭云屈巳卑<lb/>
身以柔順人也　婆娑舞也釋曰陳風東門之枌云婆娑其下故此釋之李<lb/>
巡曰婆娑盤辟舞也郭云舞者之容孫炎曰舞者之容娑娑然則婆娑舞者之<lb/>
<pb n="10a"/>
狀貌也擗拊心也釋曰邶風柏舟云寤擗有摽擗謂拊心也郭云謂椎胷也<lb/>
矜憐撫掩之也釋曰撫掩猶撫拍謂慰恤也小雅鴻鴈云爰及矝人緎羔裘<lb/>
之縫也釋曰召南羔裘云羔裘之革素絲五緎故此解之也孫炎曰緎之爲<lb/>
界緎然則縫合羔羊皮爲裘縫即皮之界緎因名裘縫爲緎故郭云縫飾羔<lb/>
皮之名殿屎呻也釋曰大雅板云民之方殿屎毛傳云殿屎呻吟也是用此<lb/>
爲說郭云呻吟之聲孫炎云人愁苦呻吟之聲也幬謂之帳釋曰帳一名幬<lb/>
召南小星云抱衾與裯鄭箋云幬牀帳也郭云今江東亦謂帳爲幬幬與裯音<lb/>
義同侜張誑也釋曰陳風防有鵲巢云誰侜子美毛傳云侜張誑也鄭箋<lb/>
云女衆讒人誰侜張誑欺我所羙之人乎郭云書曰無或侜張爲幻者周書無<lb/>
逸篇文也引之者以證侜張謂幻惑欺誑人者誰昔昔也釋曰陳風墓門<lb/>
云誰昔然矣毛傳云昔久也郭云誰發語辭與毛同也不辰不時也釋曰辰<lb/>
亦時也不辰者言不得其時也大雅桑柔云我生不辰逢天僤怒是也凡曲<lb/>
者爲罶釋曰曲簿也凡以簿取魚爲罶郭云毛詩傳曰罶曲梁也者小雅魚<lb/>
麗篇傳文也云凡以簿爲魚笱者名爲罶者即釋器云嫠婦之笱謂之罶也<lb/>
鬼之爲言歸也釋曰人死爲鬼小雅何人斯云爲鬼爲蜮周禮曰享大鬼謂<lb/>
<pb n="10b"/>
之鬼者鬼猶歸也若歸去然故尸子曰古者謂死人爲歸人<lb/>
釋親第四<lb/>
釋曰案禮記大傳云聖人南面而聽天下所且先者五民不與焉一曰治親蒼<lb/>
頡曰親愛也近也然則親者恩愛狎近不䟽逺之稱也書曰克明俊德以親九<lb/>
族喪服小記曰親親以三爲五以五爲九上殺下殺旁殺而親畢矣以九族之<lb/>
親其名謂非一此篇釋之故曰釋親父爲至宗族釋曰此別同宗親族白<lb/>
虎通曰父矩也以度敎子也又爲考考成也言有成德廣雅云母牧也言育養<lb/>
子也又爲妣妣媲也媲匹於父廣雅又云兄況也況於父又謂之晜弟悌也言<lb/>
順於兄子孜也以孝事父常孜孜也孫順也順於祖男任也任家事也女如也<lb/>
曰虎通曰言如人也徐鍇曰女子從父之敎從夫之命故曰如姑故也言尊如<lb/>
故也又謂之威徐錯曰土盛於戍土隂之主也故字從戍漢律曰婦告威姑是<lb/>
也姊咨也以其先生言可咨問說文云妹女弟也又謂之媦妾接也鄭注禮記<lb/>
云聞彼有禮走而往焉以得接見於君子也庶母者父之妾也此皆同宗之族<lb/>
也白虎通云宗者何謂也宗者尊也爲先祖主也宗人之所尊也禮記曰宗人<lb/>
將有事族人皆侍侍所以必有宗何也所以長和睦也族者何也族者湊也聚<lb/>
<pb n="11a"/>
也謂恩愛相流湊也生相親愛死相哀痛有㑹聚之道故謂之族也　注禮<lb/>
記至例也釋曰云禮記曰生曰父母妻死曰考妣嬪者曲禮下篇文也云今<lb/>
丗學者從之者謂從禮記以父母妻爲生之稱以考妣嬪爲死之稱彼乃記者<lb/>
一家之說爾學者膠柱遂爲生死定稱非也故郭氏引諸文以證之云尚書<lb/>
曰大傷厥考心康誥文也云事厥考厥長聦聽祖考之彞訓者皆酒誥文<lb/>
也云如喪考妣者舜典文也此皆生稱考妣也云公羊傳曰惠公者何隱之考<lb/>
也仲子者何桓之母也者隱元年傳文也此即死稱母也云蒼頡篇曰考妣延<lb/>
年者此亦生稱考妣也云書曰嬪于虞者堯典文也云詩曰曰嬪于京大雅大<lb/>
明篇文也云周禮有九嬪之官者屬天官掌婦學之法者也此皆生稱嬪者也<lb/>
云明此非死生之異稱矣者所以破先儒之說也云其義猶今謂兄爲晜妹爲<lb/>
媦即是此例也者舉類以曉人也注從祖而别丗統異故釋曰解所以稱從<lb/>
之理也從祖而别繼丗分宗其統各異故曰從祖注丗有爲嫡者嗣丗統故<lb/>
也釋曰解所以稱丗之義也繼丗以嫡長先生於父則繼丗者也故曰丗父說<lb/>
文叔作尗許愼曰從上小言尊行之小也注同姓之親無服屬釋曰禮記<lb/>
大傳云親者屬也鄭注云有親者服各以其屬親䟽此經言親同姓者謂五丗<lb/>
<pb n="11b"/>
之外比諸同姓猶親但無服屬爾注孫猶後也釋曰言繼後嗣也廣雅云<lb/>
孫順也許愼云從子從系系續也言順續也言順續先祖之後也注玄者言<lb/>
親屬微昧也釋曰玄者緅緇之間色色之微昧者也親屬微昧故曰玄孫<lb/>
注晜後也汲冢竹書曰不窋之晜孫釋曰晜後也釋言文束晳傳曰太康元<lb/>
年汲郡民盗發魏安釐王塚得竹書漆字科斗之文科斗文者周時古文也其<lb/>
字頭麤尾細似科斗之蟲故俗名之焉不窋后稷之子也晜孫謂毀榆母之<lb/>
至母黨釋曰此一節別母之族黨也黨是郷之細也此外族屬母若黨之屬<lb/>
郷故云母黨云舅者孫炎云舅之言舊尊長之稱詩秦風云我送舅氏曰至渭<lb/>
陽是也妻之至妻黨釋曰此一節別妻之親黨也内則云聘則爲妻白虎<lb/>
通云妻者齊也與夫齊體自天子下至庶人其義一也注孟子曰帝館生于二<lb/>
室釋曰孟子云舜尚見帝帝館甥于貳室亦饗舜迭爲賔主是天子而友匹<lb/>
夫也彼注云尚上也舜在畎畝之時堯友禮之舜上見堯舎之於貳室貳室副<lb/>
宫也堯亦就饗舜之所設更迭爲賔主禮記妻父曰外舅謂我舅者吾謂之甥<lb/>
堯以女妻舜故謂堯甥卒與之天位是天子之友匹夫也注四人至依次<lb/>
釋曰四人謂姑之子舅之子妻之晜弟姊妹之夫也此四人尊卑體敵更相爲<lb/>
<pb n="12a"/>
甥云甥猶生也者取相親之意也注詩曰邢侯之姨譚公維私釋曰皆衛<lb/>
風碩人篇文也孫炎曰私無正親之言然則謂吾姨者我謂之私邢侯譚公皆<lb/>
莊姜姊妹之夫互言之耳春秋譚子奔莒則譚是子爵言公者蓋依臣子稱使<lb/>
文耳注公羊傳曰蓋舅出釋曰案春秋襄五年夏叔孫豹鄫丗子巫如晉<lb/>
公羊傳曰外相如不書此何以書爲叔孫豹率而與之俱也叔孫豹則曷爲率<lb/>
而與之俱蓋舅出也何休云巫者鄫前夫人襄公母姊夫之子也俱莒外孫<lb/>
故曰舅出是也注左傳曰姪其從姑　釋曰案僖十五年傳云𥘉晉獻公筮<lb/>
嫁伯姬於秦遇歸妹之睽史蘇占之曰不吉其繇曰姪其從姑杜注云震爲<lb/>
木離爲火火從木生離爲震妹於火爲姑謂我姪者我謂之姑謂子圉質<lb/>
秦是也注公羊至弟也　釋曰春秋莊十九年秋公子結媵陳人之婦于鄄<lb/>
遂及齊侯宋公盟公羊傳曰媵者何諸侯娶一國則二國往媵之以姪娣從姪<lb/>
者何兄之子也娣者何弟也諸侯壹聘九女諸侯不再娶何休云必以姪娣從<lb/>
之者欲使一人有子二人喜也所以防嫉妬令重繼嗣也因以備尊尊親親也<lb/>
九者極陽數也不再娶者所以節人情開媵路注猶今言新婦是也釋曰<lb/>
儀禮喪服傳云夫之昆弟何以無服也其夫屬乎父道者妻皆母道也其夫屬<lb/>
<pb n="12b"/>
乎子道者妻皆婦道也謂弟之妻婦者是嫂亦可謂之母乎故名者人治之<lb/>
大者也可無愼乎鄭注云道猶行也言婦人棄姓無常秩嫁於父行則爲母行<lb/>
嫁於子行則爲婦行謂弟之妻爲婦者卑逺之故謂之婦嫂者尊嚴之稱是<lb/>
嫂亦可謂之母乎嫂猶叟也叟老人稱也是爲序男女之別爾若己以母婦之<lb/>
服服兄弟之妻兄弟之妻以舅子之服服己則是亂昭穆之序也治猶理也父<lb/>
母兄弟夫婦之理人倫之大者可不愼乎大傳曰同姓從宗合族屬異姓主名<lb/>
治際㑹名著而男女有別是別嫂婦之名也郭云猶今言新婦者以時驗而知<lb/>
也至今猶然注今相呼先後或云妯娌　釋曰廣雅云娣姒妯娌娣姒先後<lb/>
也丗人多疑娣姒之名皆以爲兄妻呼弟妻爲娣弟妻呼兄妻爲姒因即惑<lb/>
於斯文不知何以爲說今謂母婦之號隨夫尊卑娣姒之名從身長幼以其俱<lb/>
來夫族其夫班秩旣同尊卑無以相加遂從身之少長喪服小功章曰娣姒婦<lb/>
報傳曰娣姒婦者弟長也以弟長解娣姒言娣是弟姒是長也公羊傳亦云娣<lb/>
者何弟也是其以弟解娣自然以長解姒長謂身之年長非夫之年長也此云<lb/>
長婦謂稚婦爲娣婦娣婦謂長婦爲姒婦者止言婦之長稚不言夫之大小<lb/>
左傳成十一年穆姜謂聲伯之母爲姒昭二十八年傳叔向之嫂謂叔向之妻<lb/>
<pb n="13a"/>
爲姒二者皆呼夫弟之妻爲姒豈計夫之長幼乎上云女子同岀謂先生爲姒<lb/>
後生爲娣郭云同出謂俱嫁事一夫也事一夫者以己生先後爲娣姒則知娣<lb/>
姒以己之年非夫之年也故賈逵鄭玄及杜預皆云兄弟之妻相謂爲姒言兩<lb/>
人相謂謂長者爲姒知娣姒之名不計夫之長幼也婦稱至㛰姻　釋曰此<lb/>
别夫婦㛰姻之名也說文云婦服也從女持帚灑埽也白虎通云夫婦者何謂<lb/>
也夫者扶也以道扶接婦者服也以禮屈服謂之舅姑者何舅者舊也姑者故<lb/>
也舊故老人稱也夫之父母謂舅姑何尊如父而非父者舅也親如母而非母<lb/>
者姑也鄭注喪服傳云女子子者子女也别於男子也說文云壻女之夫也從<lb/>
士從胥聞一知十爲士胥者有才知之稱故謂女之夫爲壻廣雅云壻謂之倩<lb/>
方言云東齊之間壻謂之倩白虎通云㛰姻者何謂昬時行禮故曰㛰婦人因<lb/>
夫而成故曰姻注國語曰吾聞之先姑　釋曰魯語季康子問於公父文伯<lb/>
之母曰主亦有以語肥也對曰吾能老而巳何以語子康子曰雖然肥願有聞於主對<lb/>
曰吾聞諸先姑曰君子能勞後丗有繼子夏聞之曰善哉商聞之曰古之嫁者<lb/>
不及舅姑謂之不幸夫婦學於舅姑者也是矣注詩曰瑣瑣姻亞　釋曰小<lb/>
雅節南山文也劉熈釋名云兩壻相謂爲亞者言每一人取姊一人取妹相亞<lb/>
<pb n="13b"/>
次也又並來女氏則姊夫在前妹夫在後亦相亞也注古者皆謂㛰姻爲兄<lb/>
弟釋曰禮記曽子問曰昬禮旣納幣有吉日女之父母死則如之何孔子曰<lb/>
壻使人弔如壻之父母死則女之家亦使人弔鄭注云必使人弔者未成兄弟<lb/>
又云父喪稱父母喪稱母父母不在則稱伯父丗母壻巳葬壻之伯父致命<lb/>
女氏曰某之子有父母之喪不得嗣爲兄弟使某致命女氏許諾而弗敢嫁<lb/>
禮也是古者謂昬姻爲兄弟以夫婦有兄弟之義或據壻於妻之父母有緦服<lb/>
故得謂之兄弟也注書曰嬪于虞釋曰案堯典羣臣共舉舜於帝帝曰我<lb/>
其試哉女于時觀厥刑于二女釐降一女于嬀汭嬪于虞孔安國注云降下嬪<lb/>
婦也舜爲匹夫能以義理下帝女之心於所居嬀水之汭使行婦道於虞氏是也<lb/>
爾雅䟽卷第四<lb/>
</p>
<p>
</p>
  </div>
</body>
</text>
</TEI>
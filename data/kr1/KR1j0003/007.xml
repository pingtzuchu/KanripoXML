<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
爾雅䟽卷第七<lb/>
　　翰林侍講學士朝請大夫守國子祭酒上柱國賜紫金魚袋臣邢　昺　奉<lb/>
　　勑校定<lb/>
　　　　釋地第九　釋丘第十<lb/>
　　　　釋山第十一　釋水第十二<lb/>
釋地第九<lb/>
釋曰案說文云元氣𥘉分輕淸陽爲天重濁隂爲地萬物所陳列也白虎通云<lb/>
地者易也言養萬物懷任佼易變化含吐應節也釋名云地底也其體在底下<lb/>
載萬物也禮統云地施也諦也應變施化審諦不誤也此篇釋地之所載四方<lb/>
中國州府陵藪之異故曰釋地　兩河至九州　釋曰此釋九州之名及其界<lb/>
域也　兩河間曰兾州注自東河至西河　釋曰周禮職方氏云河内曰兾州<lb/>
禹貢不說境界孔安國云此州帝都不說境分以餘州所至即可知以其禹貢<lb/>
兖州云濟河自東河以東也豫州云荆河自南河以南也雍州云西河自西河<lb/>
以西也明東河之西西河之東南河之北是兾州之境也言東河西河南河者<lb/>
皆據帝都兾州而言也案禹貢導河自積石龍門南流謂之西河至于華隂折<lb/>
<pb n="1b"/>
而東經底柱孟津過洛汭皆東流謂之南河至于大伾折而北流過降水至于<lb/>
大陸又北播爲九河同爲逆河入于海謂之東河此惟云兩河者從可知李巡<lb/>
曰兩河閒其氣淸厥性相近故曰兾兾近也河南曰豫州注自南河至漢<lb/>
釋曰職方與此同禹貢云荊河惟豫州孔安國云西南至荆山北距河水以其<lb/>
荆山在荆州漢水所經故文不同其實一也李巡云河南其氣著密厥性安舒<lb/>
故曰豫豫舒也　河西曰雝州注自西河至黒水釋曰周禮正西曰壅州禹貢<lb/>
云黒水西河惟雍州孔安國云西距黒水東據河案酈元水經黒水出張掖雞<lb/>
山南流至燉煌過三危山南流入于南海然則雍州之境東據龍門河西距此<lb/>
黒水也李巡云河西其氣蔽壅厥性急凶故曰雍雍壅也兼得梁州之地西北<lb/>
之位陽所不及隂壅也漢南曰荊州注自漢南至衡山之陽　釋曰周禮正<lb/>
南曰荆州禹貢荆及衡陽惟荊州孔安國云北據荆山南及衡山之陽言北據<lb/>
荆山則至漢水也李巡曰漢南其氣燥剛稟性彊梁故曰荆荆彊也釋名以爲<lb/>
取荊山之名荆警也南蠻數爲宼逆常警備也江南曰揚州注自江南至海<lb/>
釋曰周禮東南曰揚州禹貢淮海惟揚州孔安國云北據淮南距海然則揚州<lb/>
之境跨江北至淮此云江南者舉逺大而言也李巡曰江南其氣燥勁厥性輕<lb/>
<pb n="2a"/>
揚太康地記云以揚州漸太陽位天氣奮揚履正含文故取名焉濟河閒<lb/>
曰兖州注自河東至濟釋曰周禮河東曰兖州禹貢濟河惟兖州孔安國云<lb/>
東南據濟西北距河孔傳凡云據者謂跨之也距至也濟河之閒相去路近兖<lb/>
州之境跨濟而過東南越濟水西北至東河也李巡云濟河閒其氣專質厥<lb/>
性信謙故曰兖兖信也釋名以爲取兖水之義濟東曰徐州注自濟東至海<lb/>
釋曰禹貢海岱及淮惟徐州孔傳云東至海北至岱南及淮此云自濟東則是<lb/>
西至濟也李巡曰淮海閒其氣寛舒稟性安徐故曰徐徐舒也周合其地於<lb/>
青州燕曰幽州注自易水至北狄　釋曰周禮東北曰幽州李巡曰燕其氣<lb/>
深要厥性剽疾故曰幽幽要也禹貢其地合於兾州地理志云涿郡故安縣閻<lb/>
郷易水所出東至范入濡也從此易水至於北狄幽州之境也　齊曰營州注<lb/>
自岱東至海此蓋殷制釋曰周禮正東曰青州禹貢海岱惟靑州孔傳云東<lb/>
北據海西南距岱然則此營州則靑州之地也博物志云營與靑同海東有青<lb/>
丘齊有營丘豈是名乎太康地記云東方少陽其色靑其氣淸歳之首事之始<lb/>
故以青爲名焉云此蓋殷制者以此文上與禹貢不同下與周禮又異禹別九<lb/>
州有靑徐梁而無幽井營是夏制也周禮周公所作有青幽井而無徐梁營是<lb/>
<pb n="2b"/>
周制也此有徐幽營而無靑梁井疑是殷制以無正文故云蓋也此上釋九州<lb/>
之名故題云九州也魯有大野　釋曰此下至周有焦護釋十藪之名也禹<lb/>
貢徐州云大野旣豬地理志云大野澤在山陽鉅野縣北鉅即大也由其旁有<lb/>
大澤故縣以鉅野爲名哀十四年左傳云西狩於大野以其澤在曲阜西故云<lb/>
西狩也郭云今髙平鉅野縣者東晉時鉅野屬髙平郡故與志不同凡注言今<lb/>
者皆謂東晉時也晉有大陸注今鉅鹿此廣河澤是也釋曰孫炎曰廣河<lb/>
猶大陸以地名言之近爲是也禹貢兾州云大陸旣作是也案定元年左傳晉<lb/>
魏獻子田於大陸焚焉還卒於寗杜預注嫌鉅鹿絶逺疑此田在汲郡吴澤寗<lb/>
今脩武縣近吴澤計此二澤相去甚逺亦得言大陸者以其廣平曰陸但廣而<lb/>
平者則名大陸故異所而同名也澤雖卑下旁帶廣平之地故統名焉　秦有<lb/>
楊陓注今在扶風汧縣西　釋曰周禮兾州云其澤藪曰陽陓鄭注云所在未<lb/>
聞又雍州云其澤藪曰弦蒲鄭注云在汧案地理志汧吴山在西古文以爲汧山<lb/>
北有蒲谷郷弦中谷雍州藪今注亦云在汧然則周禮弦蒲即此楊陓也宋<lb/>
有孟諸注今在梁國睢陽縣東北釋曰周禮靑州其澤藪曰望諸鄭注云<lb/>
望諸明都也在睢陽禹貢豫州云導菏澤被孟豬左傳亦作孟諸文不同者<lb/>
<pb n="3a"/>
聲轉字異正是一地也楚有雲夢注今南郡華容縣東南巴丘湖是也　釋<lb/>
曰周禮荊州云其澤藪曰雲瞢鄭注云雲瞢在華容禹貴云雲土夢作乂昭<lb/>
三年左傳楚于與鄭伯田于江南之夢又定四年楚子渉睢濟江入于雲中杜<lb/>
預云南郡枝江縣西有雲夢城江夏安陸縣東南亦有夢城或曰南郡華容縣<lb/>
東南有巴丘湖江南之夢也雲夢一澤而每處有名者司馬相如子虚賦云雲<lb/>
夢者方九百里則此澤跨江南北亦得單稱雲單稱夢瞢即夢也吴越之<lb/>
閒有具區注今吴縣南太湖即震澤是也釋曰周禮揚州云其澤藪曰具區<lb/>
鄭注云在吳南地理志云㑹稽吴縣故周泰伯所封國也具區在西古文以爲<lb/>
震澤禹貢揚州云三江旣入震澤厎定是也齊有海隅注海濵廣斥<lb/>
釋曰此營州藪也云海濵廣斥禹貢文也孔傳云濵涯也言復其斥鹵案說文<lb/>
云鹵鹹地也東方謂之斥西方謂之鹵海畔逈闊地皆斥鹵故云廣斥也　燕<lb/>
有昭余祁注今太原鄔陵縣北丸澤是也釋曰周禮并州其澤藪曰昭餘祁<lb/>
鄭注云在鄔地理志云鄔丸澤在北是爲昭餘祁并州藪是也鄭有圃田注<lb/>
今熒陽中牟縣西圃田澤是也　釋曰周禮豫州云其澤藪曰圃田鄭注云在<lb/>
中牟地理志云中牟圃田澤在西豫州藪僖三十三年左傳云鄭之有原圃猶<lb/>
<pb n="3b"/>
秦之有具囿也又詩車攻云東有甫草鄭玄以爲甫田之草皆謂此也　周有<lb/>
焦護注今扶風池陽縣瓠中是也釋曰孫炎云周歧周也詩六月云玁狁匪<lb/>
茹整居焦護是也時人謂之瓠中也十藪　釋曰此題上事也說文云大澤<lb/>
也風俗通云藪厚也有草木魚鼈所以厚養人也東陵至是也　釋曰此五<lb/>
方之陵名也其義及所在未詳云鴈門是也者此指解北陵也即鴈門山是也<lb/>
陵莫大於加陵釋曰莫無也陵大阜也言陵無大於加陵者謂加陵最大也<lb/>
今所在未聞　梁莫大於溴梁注溴水名梁隄也　釋曰釋宫云隄謂之梁<lb/>
詩傳云石絶水曰梁然則以土石爲隄障絶水者名梁雖所在皆有而無大於<lb/>
溴水之旁者杜預云湨水出河内軹縣東南至温入河春秋襄十六年公㑹晉<lb/>
侯以下于湨梁是也墳莫大於河墳釋曰墳大防亦謂隄雖水所皆有而<lb/>
河墳最大也八陵　釋曰此亦題上事也大阜曰陵溴梁河墳雖非大阜以<lb/>
其絶大若陵故通謂之八陵也東方至生焉釋曰此釋八方中國名山所産<lb/>
之物也注醫無至玉屬釋曰案地理志遼東郡無慮縣應劭曰慮音閭<lb/>
顔師古曰即所謂醫巫閭是縣因山爲名故云山名今在遼東周禮幽州鎭也<lb/>
云珣玗琪玉屬者說文云珣周書所謂夷玉也玗石之似玉者琪玉也皆玉之<lb/>
<pb n="4a"/>
類也故云玉屬　注㑹稽至縣也　釋曰周禮揚州云其山鎭曰㑹稽鄭注云<lb/>
在山隂地理志㑹稽郡山隂縣云㑹稽在南上有禹家禹井故云山名今在山<lb/>
隂縣南也云竹箭篠也者禹貢揚州云篠簜既敷釋草云篠竹箭也郭云别二<lb/>
名則一箭一名篠是竹之小者可以爲箭幹者也　南方之羙者有梁山之犀<lb/>
象焉　釋曰郭氏不注梁山所在犀象二獸皮角牙骨材之羙者也注黄金<lb/>
礝石之屬　釋曰經惟言金知毒金者以三品之中黄金爲上此言羙者故知黄<lb/>
金礝石石之次玉者玉藻云士佩瓀玫而緼組綬是也其類非一故云之屬　注<lb/>
霍山至精好釋曰周禮兾州其山鎭曰霍山鄭云在彘案地理志河東郡彘<lb/>
縣云霍大山在東兾州山周厲王所奔應劭曰順帝改曰永安然則東晉時屬<lb/>
平陽郡而縣名永安故云今在平陽永安縣也云珠如今雜珠而精好者郭氏<lb/>
時驗爲然也　注璆琳至玕樹釋曰璆與球同說文云璆玉磬也琳羙玉名<lb/>
書云戞擊鳴球羙玉可以爲磬故皆云羙玉也云山海經曰者案海内西經云<lb/>
帝之下都崐崘之虚方八百里髙萬仞其上有三頭人琅玕樹注云琅玕子似珠<lb/>
是也　注幽都至筋角　釋曰山海經云北海之内有山名曰幽都之山是也<lb/>
東北至皮焉　釋曰斥山山名也文皮虎豹之屬其皮毛有文采細縟故謂之<lb/>
<pb n="4b"/>
文皮焉中有至生焉　釋曰岱岳泰山也此言中國也五榖黍稷麻麥豆也<lb/>
泰山東近海禹貢海岱惟青州厥貢鹽絺海物惟錯言其饒多非一釋詁注云<lb/>
言泰山有魚鹽之饒也九府　釋曰此亦題上事也府聚也財物之所蔵也<lb/>
言此八方及中皆羙物之所聚蔵故題云九府也東方至氣也　釋曰此釋<lb/>
五方異氣而産非常之物也云東方有比目魚焉者言東方水中有魚其形狀<lb/>
似牛脾鱗細紫黒色一眼兩片相合兩目相比乃得行故曰比目魚云不比不<lb/>
行者比合也言一片不能行須兩片相合乃行故云不比不行也云其名謂之<lb/>
鰈者言鰈爲此魚之名也一名比目魚一名鰈郭云江東又呼爲王餘魚　注<lb/>
似鳬至乃飛釋曰案山海經云崇五山有鳥狀如鳬一翼一目相得乃飛名<lb/>
曰蠻蠻郭云比翼鳥也色青赤不比不能飛爾雅作鶼鶼者正謂此也西方至<lb/>
之蟨釋曰云西方有比肩獸焉者此謂蟨也與卬卬岠虚相比蟨則肩卑不<lb/>
能走而能取甘草卬卬岠虚則肩髙不得取甘草而善走穆天子傳曰卬卬岠<lb/>
虚走百里是也故各以其能而濟所不能蟨常爲卬卬岠虚齧取甘羙之草仰<lb/>
而食之即有急難卬卬岠虚則皆資而走者其名謂之蟨也注吕氏至音厥<lb/>
釋曰云吕氏春秋者案漢書藝文志云吕氏春秋二十六篇秦相吕不韋輯■<lb/>
<pb n="5a"/>
略士作也云曰北方有獸至則顚者大愼覽順說篇之文也引之反以證卬卬<lb/>
岠虛之形也然則以下郭氏注云今鴈門廣武縣云云者目驗知之也　北方<lb/>
至迭望釋曰此即半體人也兩半相比乃得爲人動作及禦非常以肩在上<lb/>
而顯故謂之比肩民焉迭更也謂一體取食則一體瞻望所以備驚急也故云<lb/>
迭食而迭望中有枳首蛇焉釋曰枳岐也此即兩頭蛇也江東呼越王約<lb/>
髪言是越王約髮所變也亦名弩弦即以形相似而名之也　五方　釋曰亦<lb/>
題上事也言是五方風氣殊異而生此怪物也邑外至曰畬釋曰此釋郊<lb/>
野之地逺近髙下不同之名也云邑外謂之郊者邑國都也謂國都城之外<lb/>
名郊也云郊外謂之牧者言可放牧也書牧誓云王朝至于商郊牧野乃誓是<lb/>
也云牧外謂之野者言牧外之地名野詩傳云郊外曰野者以細别言之則郊<lb/>
外之地名牧牧外之地名野若大判而言則野者郊外通名故周禮六遂在逺<lb/>
郊之外遂人職云凡治野田是其郊外之地揔稱野也云野外謂之林者言野<lb/>
外之地名林以其去都邑逺薪采者少其地可長木林因名云也云林外謂之<lb/>
坰者言林外之地最爲逺野名坰魯頌云駉駉牡馬在坰之野毛傳云坰逺野<lb/>
是也注邑國至里也　釋曰云邑國都也者案周禮四縣爲都四井爲邑春<lb/>
<pb n="5b"/>
秋莊二十八年左氏傳曰凡邑有宗廟先君之主曰都無曰邑然則邑與都異<lb/>
此爲一者彼對文之例耳但都者聚居之處故詩小雅云彼都人士說文云邑<lb/>
國也是天子諸侯所居國城或謂之邑或謂之都故以國都解邑也云假令百<lb/>
里之國五十里之界界各十里也者以其百里之國國都在中去境五十里每<lb/>
十里而異其名則坰爲邊畔去國最逺故毛傳以爲逺野也此假令者據小國<lb/>
言之郊爲逺郊牧野林坰自郊外爲差耳然則郊之逺近計國境之廣狹以爲<lb/>
差也聘禮云賔及郊注云郊逺郊周制天子畿内千里逺郊百里以此差之<lb/>
逺郊上公五十里侯四十里伯三十里子二十里男十里也近郊各半之是鄭<lb/>
之所約也是以司馬法云王國百里爲逺郊又此經從邑之外止有五名明當毎<lb/>
皆百里故知逺郊百里也知近郊半之者書序云周公旣沒命君陳分正東郊<lb/>
成周於時周都王城而謂成周爲東郊則成周在其郊也於漢王城爲河南成<lb/>
周爲洛陽相去不容百里則所言郊者謂近郊故鄭注云天子近郊五十里今<lb/>
河南洛陽相去則然是鄭以河南洛陽約近郊之里數也周禮杜子春注云五<lb/>
十里爲近郊白虎通亦云近郊五十里逺郊百里是儒者相傳爲然也下<lb/>
溼曰隰者謂地形<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>下而水溼者李巡曰下溼謂土地窊下常沮洳名爲隰也<lb/>
<pb n="6a"/>
云大野曰平者大野之澤一名平魯有大野是也云廣平曰原者謂澤之廣平<lb/>
者亦名原漢以平原爲郡名屬靑州云髙平曰陸大陸曰阜大阜曰陵大陵<lb/>
曰阿者李巡曰髙平謂土地豐正名爲陸土地髙大名曰阜最大名爲陵陵之<lb/>
大者名阿詩大雅皇矣云無矢我陵我陵我阿是也此上七者或萊沛沮洳或<lb/>
險陗磽确雖不可種榖給食亦得其名也云可食曰原陂者曰阪下者曰隰此<lb/>
三者釋地形雖有髙下不平皆可種穀給食髙而可食者名原詩大雅云篤公<lb/>
劉于胥斯原是也陂陀不平而可食者名阪詩小雅正月云瞻彼阪田有菀其<lb/>
特是也下平而可食者名隰本作溼誤　注公羊傳曰下平曰隰　釋曰此昭<lb/>
元年傳文也案彼云晉荀吴帥帥敗狄干大原此大鹵也曷爲謂之大原地物<lb/>
從中國邑人名從主人原者何上平曰原下平曰隰何休云分别之者地勢各<lb/>
有所生原冝粟隰冝麥當敎民所冝因以制貢賦是也田一歳曰菑二歳曰<lb/>
新田三歳曰畬　釋曰此釋耕田年歳逺近名義不同之事也菑者災也畬和<lb/>
柔之意也孫炎云菑始災殺其草木也新田　成柔田也畬和也田舒緩也郭<lb/>
云今江東呼𥘉耕地反草爲菑注詩曰于彼新田　釋曰此小雅采芭篇文<lb/>
也案彼云薄言采芭于彼新田于此菑畝毛傳取此文爲說故引爲證也注<lb/>
<pb n="6b"/>
易曰不菑畬釋曰此无妾六二爻辭也鄭注亦取此文故引以爲證也<lb/>
野　釋曰此亦題上事也上自邑外謂之郊以下雖逺近髙下其名不同野爲<lb/>
揔稱故題云野東至至人武　釋曰此釋九州之外四方極逺之國名及其<lb/>
人性稟氣不同也泰逺邠國濮鈆祝栗此四方極逺之國名也觚竹者漢書地<lb/>
理志遼西令支有孤竹域是乎北戸者即日南郡是也顔師古曰言其在日之<lb/>
南所謂北戸以向日者西王母者山海西荒經云西海之中流沙之濵赤水之<lb/>
後黒水之前有大山名崐崘之丘有人戴勝虎齒有尾穴處名曰西王母又穆<lb/>
天子傳曰天子賔于西王母乃紀其迹于弇山名曰西王母之山是也曰下者<lb/>
謂日所出處其下之國也山海東荒經云大荒之中有山名曰大言日月所出<lb/>
有波谷山者有大人之國又云大荒之中有山名曰合虚日月所出有中容之<lb/>
國如此之類是也云謂之四荒者言聲敎不及無禮義文章是四方昬荒之國<lb/>
也在上四極之内云九夷八狄七戎六蠻謂之四海者孫炎云海之言晦晦闇<lb/>
於禮義也注九夷至荒者釋曰知在東西南北者以曲禮云其在東夷北<lb/>
狄西戎南蠻雖大曰子故也案風俗通云東方人好生萬物觝觸地而出夷者<lb/>
觝也其類有九依東夷傳夷有九種曰畎夷一夷方夷黃夷白夷赤夷玄夷風<lb/>
<pb n="7a"/>
夷陽夷又一曰玄菟二曰樂浪三曰髙驪四曰滿飾五曰鳧更六曰索家七曰<lb/>
東屠八曰倭人九曰天鄙蠻者風俗通云君臣同川而俗極爲簡慢蠻者慢<lb/>
也其類有八李巡云一曰天笁二曰咳首三曰僬僥四曰跛踵五曰穿胷六曰<lb/>
儋耳七曰狗軏八曰旁舂戎者風俗通云斬伐殺生不得其中戎者兇也其類<lb/>
有六李巡云一曰僥夷二曰戎央三曰老白四曰耆羌五曰鼻息六曰天剛狄<lb/>
者風俗通云父子嫂叔同穴無別狄者辟也其行邪辟其類有五李巡云一曰<lb/>
月支二曰穢貃三曰匈奴四曰單于五曰白屋案李巡所注爾雅本謂之四海<lb/>
下更三句云八蠻在南方六戎在西方五狄在北方故得此解孫炎郭氏諸夲<lb/>
皆無此三句案明堂位稱九夷八蠻六戎五狄周禮職方氏掌四夷八蠻七閩<lb/>
九貉五戎六狄之人鄭注云四八七九五六周之所服國數也徧檢經傳四夷<lb/>
之數參差不同先儒舊解此爾雅上文殷制明堂位及職方井爾雅下文皆爲<lb/>
周制義或當然此在四荒之内九州之外於王者丗一見周禮曰九州之外謂之<lb/>
蕃國丗一見是也故云次四荒者　岠齊州以南戴日爲丹穴　釋曰此明四<lb/>
海之中別有下四種之名也岠去也齊中也中州猶言中國也戴值也言去中<lb/>
國以南北戸以北值日之下其處名丹穴天老說鳯云濯羽弱水莫宿丹穴又<lb/>
<pb n="7b"/>
山海經云禱過山東五百里曰丹穴山是乎云北戴斗極爲空桐者斗北斗也<lb/>
極者中宫天極星其一明者泰一之常居也以其居天之中故謂之極極中也<lb/>
北斗栱極故云斗極值此斗極之下其處名空桐注即蒙汜也　釋曰即者<lb/>
即淮南子云日出扶桑入於蒙汜是也　注地氣使之然也　釋曰言是土地<lb/>
之氣剛柔不同使之仁智信武耳若考工記云鄭之刀宋之斤魯之削吴越之<lb/>
劒遷平其地而弗能爲良地氣然也<lb/>
釋丘第十<lb/>
釋曰案廣雅云小陵曰丘說文解字曰土之髙也非人所爲也從北從二地也<lb/>
人居在丘南故從北中邦之居在崐崘東南一曰四方髙中央下爲丘象形此<lb/>
下云非人爲之丘然則土有自然而髙小於陵者名丘也其體雖一其名則多<lb/>
或近道途或因水澤所如則陵畝各異其重則再三不同通見詩書此篇具釋<lb/>
故名釋丘　丘一成爲敦丘釋曰成重也言丘上更有一丘相重累者名敦丘<lb/>
詩衞風氓篇云送子渉淇至于頓丘是也　注成猶至爲敦釋曰孫炎云形<lb/>
如覆敦敦器似盂今案下文別云如覆敦者敦丘則此自是丘之一重者故郭<lb/>
氏云成猶重也與孫氏意異云周禮曰爲壇三成者此秋官司儀職文也鄭司<lb/>
<pb n="8a"/>
農云三成三重也引之證成爲重也　再成爲陶丘　釋曰丘形上有兩丘相<lb/>
重累者名陶丘李廵曰再成其形再重也禹貢曰濟水東出于陶丘北是也<lb/>
注今濟至陶丘　釋曰濟隂郡名定陶縣名地理志云定陶縣西南有陶丘亭<lb/>
是也　再成銳上爲融丘　釋曰丘形再重而頂鑯者名融丘也三成爲崐<lb/>
崘丘　釋曰丘形三重者名爲崐崘丘　注崐崘山三重故以名云　釋曰崐<lb/>
崘山記云崐崘山一名崐丘三重髙萬一千里是也凡丘之形三重者因取此<lb/>
名云耳如椉者椉丘　釋曰郭氏兩解一云形似車椉也<hi>繩證切</hi>二或云椉謂<lb/>
稻田塍埒椉<hi>市陵切</hi>許叔重云塍埒稻田畦隄埒畔也案地理志云泰山有椉丘<lb/>
春秋莊十五年公敗宋師于乗丘是因丘以爲名乎　如陼者陼丘　釋曰陼<lb/>
水中可居之小者丘形似之名爲陼丘也　水潦所止泥丘　釋曰水潦雨水<lb/>
也丘形頂上汚下雨水停止而成泥濘者名泥丘　方丘胡丘　釋曰丘形四<lb/>
方者名胡丘絶髙爲之京釋曰言卓絶髙大如丘而人力爲作之者名京<lb/>
案春秋宣十二年左氏傳楚敗晉師於邲潘黨曰君盍築武庫而收晉尸以爲<lb/>
京觀楚子曰云云今罪無所而民皆盡忠以死君命又可以爲京乎是其類也<lb/>
非人爲之丘　釋曰李廵云謂非人力所爲自然生者孫炎曰地性自然也故<lb/>
<pb n="8b"/>
郭云地自然生　水潦所還埒丘　釋曰還環繞也埒小隄也壝土爲之言此<lb/>
丘邊有其界埒外則爲水潦環繞者名埒丘　上正章丘　釋曰丘頂上平<lb/>
正者名章丘章亦平也澤中有丘都丘　釋曰都水所聚也言在池澤中者<lb/>
因名都丘當途梧丘　釋曰途道也梧遇也當道有丘名梧丘言若相遇於<lb/>
道路然也途出其右而還之畫丘　釋曰右謂西也還繞也畫規畫也言道<lb/>
出丘西而復環繞之者名畫丘若爲道所規畫然也途出其前戴丘　釋<lb/>
曰謂道過丘南若爲道負戴故名戴丘　途出其後昌丘　釋曰謂道過丘<lb/>
北者名昌丘　水出至營丘　釋曰此釋丘之前後左右有水過之者名也左<lb/>
右猶東西也注今齊至及東　釋曰地理志云齊郡臨淄城中有丘即營丘<lb/>
也志又云泰山萊蕪縣淄水所出東至博昌入泲然則淄水出萊蕪經臨淄過<lb/>
營丘南折而北至博昌入泲也言此以證水出其左名營丘也　如覆敦者敦<lb/>
丘注敦盂　釋曰案周禮九嬪職云凡祭祀賛玉齍注云玉齍玉敦也受黍稷<lb/>
器又少牢禮曰主婦執壹金敦黍有蓋凡設四敦皆南首注云敦有首者尊者<lb/>
器飾也飾象龜形孝經緯說敦與簠簋容受雖同上下内外皆圎爲異郭氏<lb/>
言敦孟舉其類而言之也丘形如覆敦者名敦丘也　邐迆沙丘注旁行連延<lb/>
<pb n="9a"/>
釋曰說文云邐行也迣邪行也故注云旁行連延也連延謂連接延長丘形邪<lb/>
行連接而長者名沙丘地理志云鉅鹿有紂所作沙丘臺在東北七十里　左<lb/>
髙至陵丘　釋曰此四者釋丘形左右前後髙而名不同者也　注詩云旄丘<lb/>
之葛兮　釋曰邶風旄丘篇文也偏髙阿丘注詩云陟彼阿丘　釋曰謂丘<lb/>
形四隅有一髙而不正在左右前後者名阿丘也詩云者鄘風載馳篇文也<lb/>
宛中宛丘注宛謂中央隆髙釋曰案詩陳風云宛丘之上兮毛傳云四方髙中<lb/>
央下曰宛丘李廵孫炎亦皆云中央下而郭氏以爲中央髙者以其四方髙中<lb/>
央下即是上文水潦所止泥丘也又下云丘上有丘爲宛丘作者嫌人不曉故<lb/>
重辨之旣言丘上有丘非中央隆髙而何此郭氏所以不從先儒也　丘背有<lb/>
丘爲負丘　釋曰此解宛丘之狀也言中央隆峻若丘背之上更有一丘而負<lb/>
戴之者名宛丘又名負丘也　左澤定丘　釋曰謂丘之東有水澤者名定丘<lb/>
右陵秦丘　釋曰謂丘之西有大阜者名泰丘注宋有大丘社曰見史記<lb/>
釋曰案六國年表周顯王三十三年秦惠文王二年宋大丘社亡是也宋依丘<lb/>
作社在宋國於時亡去故云大丘社亡亦咎徴也　如畝畝丘　釋曰李廵曰<lb/>
謂丘如田畝曰畝丘孫炎曰方百歩郭以爲畝田之壟也丘形有界埒似之因<lb/>
<pb n="9b"/>
名云詩小雅巷伯云楊園之道猗於畝丘是也　如陵陵丘注陵大阜也　釋<lb/>
曰丘形如大阜者名陵丘云陵大阜者釋地文也注說者至在耳釋曰此<lb/>
郭氏破先儒說天下名丘未當也碌小石也碌碌多貌恐此州黎等五丘碌碌<lb/>
然小耳史記毛遂入楚謂平原君諸舎人曰公等碌碌所謂因人成事者也意<lb/>
相類也殆近也近自更有魁梧然桀大者五但名號所在今所未詳知也此巳<lb/>
上釋衆丘之名義故題曰丘也　望厓洒而髙岸釋曰望視也厓水邊也洒<lb/>
水深也言視水邊之厓其下水深其厓髙峻者名岸詩衞風云淇則有岸<lb/>
夷上洒下不漘　釋曰李廵云夷上平上洒下陗下故名漘孫炎曰平上陗下<lb/>
故名曰漘不者蓋衍字郭云厓上平坦而下■深者爲漘不發聲也詩王風<lb/>
葛藟云在河之漘是也隩隈釋曰隩一名隈也孫炎云隈水曲中也詩衛<lb/>
風云瞻彼淇隩故此釋之也注淮南子曰漁者不爭隈釋曰案淮南子原<lb/>
道篇云昔舜耕於歴山朞年而曰者爭處墝埆以封畔肥饒相讓釣於河濵朞<lb/>
年而漁者爭處湍瀬以曲隈深潭相予是不爭隈之事也引之以證隈即厓内<lb/>
深隩之處也厓内爲隩外爲隈釋曰别厓表裏之名也孫炎云内曲裏也<lb/>
外曲表也李廵曰厓内近水爲隩其外爲鞫此句覆釋上文隩隈之處也云<lb/>
<pb n="10a"/>
外爲隈者隈當作鞫傳冩誤也詩大雅公劉云芮鞫之即毛傳云水之外曰鞫<lb/>
然則厓在水曲其内名隩又名隈其外名鞫又作㘲音義同今以隩隈一事分<lb/>
爲外内之名故知誤也　畢堂牆　釋曰李巡云堂牆名厓似堂牆曰畢郭以<lb/>
畢終南山之道名也其邊之厓如堂室之牆言平正也詩秦風云終南何有有<lb/>
紀有堂是也　重厓岸　釋曰言兩厓相重累者亦名岸也岸上滸　釋曰<lb/>
岸上平地去水稍逺者名滸詩大雅緜篇云率西水滸之類是也　墳大防<lb/>
釋曰李巡曰墳謂厓岸狀如墳墓名大防也詩周南云遵彼汝墳又釋地云墳<lb/>
莫大於河墳是也　涘爲厓　釋曰李廵曰涘一名厓厓謂水邊也詩秦風云<lb/>
所謂伊人在水之涘是也　窮瀆汜釋曰謂窮困不通之水瀆名汜也亦得<lb/>
名谿即釋山云山豄無所通谿郭注云所謂窮瀆者雖無所通與水注川同<lb/>
名是也　谷者溦　釋曰謂窮瀆汜若能通於谷者則别名溦也此巳上釋厓<lb/>
岸之名也故題厓岸<lb/>
釋山第十一<lb/>
釋曰案釋名云山産也言産生萬物說文云山宣也宣氣散生萬物有石而髙<lb/>
象形也此篇釋諸山之名故云釋山　河南華至江南衡　釋曰篇首載此五<lb/>
<pb n="10b"/>
山者以爲中國之名山也案周禮職方氏河南曰豫州其山鎭曰華山正西曰<lb/>
雍州其山鎭曰嶽正東曰兖州其山鎭曰岱山正北曰并州其山鎭曰恒山正<lb/>
南曰荆州其山鎭曰衡山鄭注云鎭名山安地德者也又爲五嶽知者案鄭注<lb/>
大司樂云五嶽岱在兖州衡在荆州華在豫州嶽在雍州恒在并州是也案下<lb/>
文及經典羣書言五嶽者皆數嵩髙不數嶽而鄭云然者蓋鄭有所案㩀更<lb/>
見異意也其正名五嶽必取嵩髙爲定解下文别釋云河南華注華隂山者案<lb/>
禹貢導河積石至于龍門南至于華隂東至于底柱孔安國云河自龍門南流<lb/>
至華山北而東行然則此山在河之南故曰河南華下皆放此在華隂縣界故<lb/>
曰華隂山也云河西嶽注呉嶽者在西河之西一名呉嶽鄭玄云在汧云河東<lb/>
岱注岱宗泰山者在東河之東一名岱宗一名泰山鄭玄云在愽云河北恒注<lb/>
北嶽恒山者下文恒山爲北嶽是也鄭玄云在上曲陽云江南衡注衡山南嶽<lb/>
者禹貢云岷山導江又曰岷山之陽至于衡山孔注云衡山江所經然則江水<lb/>
經此山之北東入于海故曰江南衡也鄭注大宗伯云五嶽南曰衡也是也<lb/>
山三襲陟注襲亦重釋曰山之形若三山重累者名陟重衣謂之襲故以襲<lb/>
爲重也上篇注已云成猶重也故此云亦也　再成英注兩山相重　釋曰成<lb/>
<pb n="11a"/>
重也山形兩重者名英今南郡英山縣蓋取此名也一成坯注書曰至于大伾<lb/>
釋曰案此文則山上更有一山重累者名坯書曰者禹貢文也孔安國云山再<lb/>
成曰伾與此不同者蓋所見異也鄭玄云大伾在脩武武德之界張揖云成皐<lb/>
縣山也漢書音義臣瓉以爲皆非今黎陽縣山臨河豈不是大岯乎瓉意當然<lb/>
山大而髙崧注今中嶽髙山蓋依此名釋曰詩大雅云崧髙維嶽毛傳云崧<lb/>
髙貌釋名云崧竦也亦髙稱也李巡曰髙大曰崧此則山髙大者自名崧本不<lb/>
指中嶽今之中嶽名嵩髙或取此文以立名乎無正文故云蓋以疑之山小而<lb/>
髙岑注言岑崟　釋曰言山形雖小而髙嶔崟者名岑也銳而髙嶠注言鑯<lb/>
峻　釋曰銳則鐵也言山形鑯峻而髙者名嶠列子曰渤海之東有壑其中山<lb/>
曰貟嶠蓋同此也　卑而大扈注扈廣貌釋曰言山形卑下而廣大者名扈<lb/>
禮記檀弓云南官縚之妻之姑之䘮夫子誨之髽曰爾母扈扈爾鄭注云扈扈<lb/>
謂大廣蓋取此義也小而衆巋注小山叢羅釋曰言山小而衆叢萃羅列<lb/>
者名巋小山岌大山峘注岌謂髙過釋曰言小山與大山相並而小山髙<lb/>
過於大山者名峘非謂小山名岌大山名峘也屬者嶧注言駱驛相連屬<lb/>
釋曰言山形相連屬駱驛然不絶者名嶧駱驛連屬不絶之辭禹貢云嶧陽<lb/>
<pb n="11b"/>
孤桐地理志云東海下邳縣西有葛嶧山取此名也　獨者蜀注蜀亦孤獨<lb/>
釋曰言山之孤獨者名蜀案說文云蜀蟲名詩云蜎蜎者蜀釋蟲云蚅烏蠋郭<lb/>
云大蟲如指似蠶此蟲更無羣匹故云蜀亦孤獨旣蟲之孤獨者名蜀是以山<lb/>
之孤獨者亦名蜀也上正章注山上平釋曰正猶平也言山形上平者名<lb/>
章宛中隆注山中央髙釋曰言山形中央藴聚而髙者名隆山脊岡注<lb/>
謂山長脊釋曰孫炎云長山之脊也言髙山之長脊名岡詩云陟彼髙岡是<lb/>
也　未及上翠微注近上旁陂釋曰謂未及頂上在旁陂陀之處名翠微一<lb/>
說山氣青縹色故曰翠微也山頂冢崒者厜㕒釋曰此二句釋小雅十月<lb/>
云山冢崒崩之文也毛傳云山頂曰冡鄭箋云崒者崔蒐雖音字小異義實<lb/>
同也是取此文爲說彼云冡者謂山頂也釋言云顚頂也故此郭云山巔彼云崒<lb/>
者謂山巔之末其峯巉巖厜㕒然者也山如堂者密　釋曰言山形如堂室<lb/>
者名密注尸子至羙摐釋曰此尸子綽子篇文引之證山有名密者如防<lb/>
者盛注防隄釋曰此盛讀如粢盛之盛隄防之形嶞而髙峻若黍稷之在器<lb/>
故其山形如隄防者亦名盛也巒山嶞釋曰凡物狹而長者謂之嶞則此<lb/>
言山嶞者謂山形狹長者一名巒也注詩曰嶞山喬嶽釋曰周頌般篇文<lb/>
<pb n="12a"/>
也重甗隒注謂山至名云　釋曰孫炎云山墓有重岸也郭云甗甑者鄭衆<lb/>
注考工記云甗無底甑方言云甑自關而東謂之甗故知甗甑也左右有岸<lb/>
厒注夾山有岸釋曰謂山兩邊有水山與水爲岸此山名厒　大山官小山<lb/>
霍釋曰宫猶圍繞也謂小山在中大山在外圍繞之山形若此者名霍非謂<lb/>
大山名宫小山名霍也　注宫謂至是也釋曰云禮記曰者喪大記文也鄭<lb/>
注云宫謂圍障之也引之者證宫爲圍繞之義也小山引大山鮮注不相連<lb/>
釋曰謂小山與大山分别不相連屬者名鮮李廵云大山少故曰鮮　山絶陘<lb/>
注連山中斷絶　釋曰謂山形連延中忽斷絶者名陘多小石磝注多礓礫<lb/>
釋曰礓礫即小石也山多此小石者名磝釋名曰小石曰礫　多大石礐注多<lb/>
盤石　釋曰盤大石也山多此盤石者名礐多草木岵無草木峐注皆見<lb/>
詩　釋曰峐當作屺音起案詩魏風云陟彼岵兮瞻望父兮又曰陟彼屺兮瞻<lb/>
望母兮毛傳云山無草木曰岵山有草木曰屺與此不同者當是傳寫誤也王<lb/>
肅解依爾雅山上有水埒注有停泉釋曰謂山巔之上有停泉者名埒<lb/>
夏有水冬無水澩注有停潦　釋曰潦兩水也言山上汚下夏有停潦至冬竭<lb/>
固者名澩山豄無所通谿釋曰豄即溝瀆也山有豄而無通流者名谿<lb/>
<pb n="12b"/>
注所謂至同名　釋曰云所謂者所謂釋丘云窮瀆汜者也云與水注川同■<lb/>
者即釋水云水注川曰谿是也石戴至爲砠　釋曰詩周南卷耳云陟彼崔<lb/>
嵬又云陟彼砠矣毛傳云崔嵬土山之戴石者石山戴土曰砠與此正反者或<lb/>
傳寫誤也山夾水澗陵夾水澞釋曰謂山間有水者名澗詩云考槃在澗<lb/>
是也其陵間有水者名澞山有穴爲岫　釋曰謂山有巖穴者爲岫也山<lb/>
西日夕陽注暮乃見日　釋曰日即陽也夕始得陽故名夕陽詩大雅公劉云<lb/>
度其夕陽豳居允荒是也　山東曰朝陽注旦即見日　釋曰謂山頂之東皆<lb/>
早朝見日但是山東之岡脊緫曰朝陽詩大雅卷阿曰梧桐生矣于彼朝陽是<lb/>
也　泰山至中嶽　釋曰案周禮太宗伯云以血祭祭社稷五祀五嶽故此釋<lb/>
之也白虎通云嶽者何謂嶽之爲言捔捔功德也東方爲岱者言萬物皆相<lb/>
代於東方也南方爲霍霍之爲言護也言太陽用事護養萬物也西方爲華華<lb/>
之爲言獲也言萬物成熟可得獲也北方爲恒恒者常也萬物伏藏於北方其<lb/>
常也中央爲嵩嵩言其峻大也風俗通云嶽捔考功德黜陟也然則以四方方<lb/>
有一山天子廵守至其下捔考諸侯功德而黜陟之故謂之嶽也案詩傳言四<lb/>
嶽之名東嶽岱南嶽衡此及諸經傳多云泰山爲東嶽霍山爲南嶽者皆山<lb/>
<pb n="13a"/>
有二名也風俗通云泰山山之尊一曰岱宗岱始也宗長也萬物之始隂陽交<lb/>
代故爲五嶽長王者受命恒封禪之衡山一名霍言萬物霍然大也華變也萬<lb/>
物成變由於西方也恒常也萬物伏北方有常也崧髙也言髙大也是解衡之<lb/>
與霍泰之與岱皆一山而有二名也若此上云江南衡地理志云衡山在<lb/>
長沙湘南縣張楫廣雅云天柱謂之霍山地理志云天柱在廬江潛縣則在江<lb/>
北矣而云衡霍一山二名者本衡山一名霍山漢武帝移嶽神於天柱又名天<lb/>
柱亦爲霍故漢已來衡霍别耳郭云霍山今在廬江潛縣西南别名天柱山漢<lb/>
武帝以衡山遼曠移其神於此今其土俗人皆呼之爲南嶽南嶽本自以兩山<lb/>
爲名非從近也而學者多以霍山不得爲南嶽又言從漢武帝始乃名之如此<lb/>
言爲武帝在爾雅前乎斯不然矣竊以璞言爲然何則孫炎以霍山爲誤當作<lb/>
衡山案書傳虞夏傳及白虎通風俗通廣雅並云霍山爲南嶽豈諸文皆誤明<lb/>
是衡山一名霍也注即天柱山潛水所出　釋曰此據作注時霍山爲言也<lb/>
此山本名天柱漢武帝移江南霍山之祀於此故又名霍山其經之霍山即江<lb/>
南衡是也故上注云衡山南嶽也　注大室山也　釋曰案山海經云半石山<lb/>
東五十里曰少室山又東三十里曰泰室山郭注云即中嶽嵩髙山也今在陽<lb/>
<pb n="13b"/>
城縣西戴延之西征記云其山東謂之太室西謂之少室相去十七里嵩其揔<lb/>
名也以其下各有室焉故謂之室是也梁山晉望也注晉國至河上　釋曰<lb/>
言梁山在晉國境内晉以歳時望祭之故云晉望也云晉國所望祭者案春秋<lb/>
僖三十一年經云夏四月四卜郊不從乃免牲猶三望公羊傳云三望者何望<lb/>
祭也鄭君以爲望者祭山川之名也諸侯之祭山川在其地者非其地則不祭<lb/>
賈逵服䖍杜預皆以爲三望分野之里國中山川楚語云天子徧祀羣神品物<lb/>
諸侯二王後祀天地三辰及其土地之山川注國語者皆云諸侯二王後祀天<lb/>
地三辰日月星也非二王後祀分野星辰山川也以此言之則分野之星國内<lb/>
山川其義是也今案昭元年左傳云辰爲商星參爲晉星又禮記禮器云晉人<lb/>
將有事於河必先有事於呼池及此云梁山晉望也然則晉國二望謂參也梁<lb/>
山也河也故云晉國所望祭者云今在馮翊夏陽縣西北者地理志文也知臨<lb/>
河上者成五年公羊傳曰梁山者何河上之山也故知臨河上<lb/>
釋水第十二<lb/>
釋曰說文解字云水凖也北方之行家衆水並流中有微陽之氣也白虎通云<lb/>
水之爲言准也是平均法則之稱此篇釋諸水之名故曰釋水泉一見三名<lb/>
<pb n="14a"/>
爲瀐釋曰說文云泉水原也言此泉其水有時出見有時不出而竭涸者名<lb/>
瀐謂瀐微也故注云纔有貌井一有水一無水爲瀱汋釋曰說文云井鑿<lb/>
地取水也釋名云井清也泉之清絜者也丗本云伯益作亦云黃帝始穿此言<lb/>
井或一時有水一時無水者名瀱汋也注山海至類也釋曰案中山經云<lb/>
帝囷山東南五十里曰視山其上多韭有井焉名天井夏有水冬竭者是也孫<lb/>
子兵法云地陷曰天井然則非人爲之者曰天井云即此類也者以此經但言<lb/>
井山海經言天井非正相當故云類也濫泉正出正出涌出也釋曰時大<lb/>
雅瞻卬云觱沸檻泉故此釋之也詩言檻泉者正直上出之泉也其水涌出<lb/>
故更云正出涌出也李巡曰水泉從下上出曰涌泉濫檻音義同注公羊至<lb/>
正也釋曰案昭五年傳云叔弓帥師敗莒師于濆泉濆泉者何直泉也直泉<lb/>
者涌泉也是其事也郭云直出者蓋以義言之彼言直此言正其意一也故云<lb/>
直猶正也沃泉縣出縣出下岀也注從上溜下釋曰李巡亦云水泉從上<lb/>
溜下然則相傳爲然也曹風云洌彼下泉則此沃泉也氿泉穴出穴出仄出<lb/>
也注從旁出也釋曰李巡曰水泉從旁出名曰氿氿仄岀是側出曰氿泉也<lb/>
大東云有洌氿泉是也湀闢流川注通流釋曰說文解字云川貫穿通流<lb/>
<pb n="14b"/>
水也虞書曰濬畎澮距川言深畎澮之水㑹爲川也釋名云川穿也穿地而流<lb/>
也然則湀闢者則通流大川之别名也過辨回川注旋流　釋曰回旋也言<lb/>
川水之中有回旋而流者名過辨灉反入釋曰反復也謂河水决出而復<lb/>
入河者名灉即下云水自河出爲灉是也潬沙出釋曰言潬者是沙堆出<lb/>
於水中之名也故云沙出汧出不流　釋曰謂水泉潛出停成汙池者名汧<lb/>
地理志云扶風汧縣雍州弦蒲藪汧出西北入渭以其𥘉出不流停成弦蒲澤<lb/>
藪故曰汧出不流也其終則入渭也歸異出同流肥釋曰謂小水支分歸<lb/>
入大水則異其泉源𥘉出則同流者名肥即詩邶風泉水云我思肥泉兹之<lb/>
永歎毛傳云所出同所歸異爲肥泉是也瀵大出尾下釋曰尾猶底也<lb/>
言源深大出於底下者名瀵瀵猶灑散也注今河至底也釋曰河東馮<lb/>
翊者皆郡名也云河中陼上者皆謂水中可居之小者云人壅其流以爲陂種<lb/>
稻者澤障曰陂謂人壅畜此水以爲陂澤而漑稻田也云瀵魁者魁師也首也<lb/>
以其水源故謂之魁也水醮曰厬釋曰醮盡也凡水之盡皆曰厬厬則竭<lb/>
涸之一名也水自至汝爲濆釋曰此十者皆大水分出别爲小水之名也<lb/>
注書曰灉沮㑹同釋曰禹貢兖州云雷夏旣澤灉沮㑹同孔安國云雷夏澤<lb/>
<pb n="15a"/>
名灉沮二水㑹同此澤引之證水自河出别名爲灉也　注書曰沱潛旣道<lb/>
釋曰禹貢梁州云岷嶓旣藝沱潛旣道孔安國云岷山嶓冢皆山名沱潛發源<lb/>
此州入荆州案地理志云蜀郡有湔道岷山在西徼外江水所出也隴西郡西<lb/>
縣嶓冢山西漢水所出是二者皆山名也沱出于江潛出于漢二水發源此州<lb/>
而入荆州故荆州亦云沱潛旣道案郭氏音義云沱水自蜀郡都水縣揃山與<lb/>
江别而更流又云有水從漢中沔陽南流至梓潼漢壽入太穴中通峒山下西<lb/>
南潛出一名沔水舊俗云即禹貢潛也郭氏此言並解梁州沱潛也然則此注<lb/>
言書曰者亦指梁州者也所以荆州亦有沱潛者蓋以水從江漢出者皆曰沱<lb/>
潛所以荆梁二州皆有也　注書曰岷山導江東别爲沱　釋曰亦禹貢文也<lb/>
孔安國云江東南流沱東行引之證江水溢出名沱也　注詩曰遵彼汝墳<lb/>
釋曰此周南汝墳篇文也毛傳云汝水名也墳大防也毛意以爲伐薪冝於厓<lb/>
岸之上故以大防解之郭意以爲汝濆所分之處有美地因謂之濆且毛傳墳<lb/>
從土此濆從水所以異也　水決之澤爲汧釋曰凡水爲人所決陂障爲澤<lb/>
者亦與上出不流者同名汧也　決復入爲汜　釋曰凡水決之歧流復還本<lb/>
水者名汜詩召南云江有汜是也　河水至爲徑釋曰案詩魏風伐檀篇云<lb/>
<pb n="15b"/>
河水清且漣猗又曰河水清且直猗又曰河水清且淪猗故此釋之毛傳云風<lb/>
行水成文曰漣直直波也小風水成文轉如輪也李廵云分别水大小曲直之<lb/>
名郭氏云瀾言渙瀾淪言藴淪徑言徑涏然則瀾直淪論水波之異　皆辭也<lb/>
案詩漣淪皆言波名直波不言徑而言直又在淪漪前者取韻故也瀾漣雖異<lb/>
而義同瀾漪先舉詩文然後釋之直淪不舉者省文從可知也　滸水厓注水<lb/>
邊地　釋曰謂水邊厓岸之地别名滸李廵曰滸水邊地名厓也詩大雅江漢<lb/>
云江漢之滸是也　注詩曰居河之湄　釋曰此小雅巧言之篇文也以詩有<lb/>
此言故釋之云水草交爲湄李廵曰水中有草水交㑹曰湄今詩作麋音義同<lb/>
濟有至爲厲釋曰案詩邶風匏有苦葉篇云匏有苦葉濟有深渉深則厲<lb/>
淺則掲故此先引詩文然後釋之云掲者掲衣也謂渡處水淺惟褰裳可渉者<lb/>
名掲注云謂褰裳也者對文言之則在上曰衣在下曰裳散而言之則通是以<lb/>
此經言掲衣注言褰裳曲禮云兩手摳衣去齊尺衣亦謂裳也云以衣渉水爲<lb/>
厲者此衣謂褌也言水深至於褌以上者而渉渡者名厲云繇膝以下爲掲者<lb/>
此更釋掲渉及厲之名繇與由同繇由也言水淺自膝以下爲揭水差深自膝<lb/>
以上者爲渉水若深至衣帶以上者爲厲注云繇自也釋詁文潛行爲泳釋<lb/>
<pb n="16a"/>
曰謂人潛隱水底而行者名爲泳詩周南漢廣云漢之廣矣不可泳思是矣<lb/>
注晏子至七里　釋曰晏子者名嬰謚平仲相齊景公孔子稱善與人交者也<lb/>
著書謂之晏子春秋云景公蓄勇士公孫接田開彊古冶子事景公以勇力搏<lb/>
於虎問晏子而趨三子者不起晏子見公請去之公乃使人餽之二桃令三子<lb/>
計功而食公孫接曰接一搏特<graphic n="KR2210" url="https://raw.githubusercontent.com/kanripo/KR-Gaiji/master/images/KR2210.png" mimeType="image/png"/>再搏乳虎若接之功可以食桃而母與人同<lb/>
矣援桃而起田開彊曰吾杖兵郤三軍者再若開彊之功可以食桃而母與人<lb/>
同矣援桃而起古冶子曰吾甞從君濟於河黿銜左驂以入砥柱之一流當是<lb/>
時也冶少不能游潛行逆流百歩順流九里得黿而殺之左操馬尾右挈黿頭<lb/>
鶴躍而出津人皆曰河伯也冶之視之則大黿之首也若冶之功可以食桃而<lb/>
母與人同矣二子恥功不逮而自殺古冶子亦自殺是其所引之文也以證潛<lb/>
行爲泳之事也但彼作九里此作七里蓋傳寫誤或所見本異也　汎汎至緌<lb/>
也　釋曰汎汎楊舟紼縭維之此詩小雅采菽篇文也云紼<graphic n="KR1762" url="https://raw.githubusercontent.com/kanripo/KR-Gaiji/master/images/KR1762.png" mimeType="image/png"/>也縭緌也此釋詩<lb/>
紼縭之義也李廵云<graphic n="KR1762" url="https://raw.githubusercontent.com/kanripo/KR-Gaiji/master/images/KR1762.png" mimeType="image/png"/>竹爲索所以維持舟者郭云緌繫孫炎云舟止繫之於<lb/>
樹木戾竹爲大索然則紼訓爲<graphic n="KR1762" url="https://raw.githubusercontent.com/kanripo/KR-Gaiji/master/images/KR1762.png" mimeType="image/png"/>
                    <graphic n="KR1762" url="https://raw.githubusercontent.com/kanripo/KR-Gaiji/master/images/KR1762.png" mimeType="image/png"/>是大絙縭訓爲緌緌又爲繫正謂舟之止息<lb/>
以絙繫而維持之也　天子至乗泭　釋曰此釋尊卑橋舩之異制也云天子<lb/>
<pb n="16b"/>
造舟者詩大雅大明云造舟爲梁是也言造舟者比舩於水加版於土即今之<lb/>
浮橋故杜預云造舟爲梁則河橋之謂也維舟以下則水土浮而行但舩有多<lb/>
少爲等差耳云庶人乗泭者詩漢廣云江之永矣不可方思毛傳云方泭也釋<lb/>
言云舫泭郭注云水中[竺-二+稗]筏論語曰乗桴浮於海注云桴編竹木大曰栰小曰<lb/>
桴是也桴泭音義同水注至曰瀆注此皆道水轉相灌注所入之處名也<lb/>
釋曰郭云轉相灌注者蓋以川瀆皆水之大者也虞書云濬畎澮距川下云江<lb/>
河淮濟爲四瀆是也今若言水注川曰谿謂水之注入川者名谿則注入溝者<lb/>
名澮溝小如澮豈能容乎若言注溝曰澮謂注溝水入之名澮則注川水入之<lb/>
者名谿杜預云谿亦澗也豈能容受川水乎然則水注川曰谿是澗谿之水注<lb/>
入於川也故李廵云水出於山入於川曰谿注谿曰谷謂山谷中水注入澗谿<lb/>
也山谷曰溝此以下與土不類謂山谷中水無澗谿者注入平地之溝溝廣深<lb/>
四尺注溝曰澮廣二尋深二仞曰澮謂注溝水入之者名澮注澮水入之者名<lb/>
瀆故注云轉相灌注也　逆流至泝游注皆見詩　釋曰案詩秦風蒹葭云遡<lb/>
洄從之道阻且長遡游從之宛在水中央是也孫炎曰逆渡者逆流也順渡者<lb/>
順流也然則逆流順流皆謂渡水有逆順也正絶流曰亂　釋曰正直也謂<lb/>
<pb n="17a"/>
橫絶其流而直渡名曰亂注書曰亂于河　釋曰案禹貢梁州云入于渭亂<lb/>
于河孔安國云越沔而北入渭浮東渡河而還帝都曰所治以帝都在河之東<lb/>
故直横渡河陸行而還帝都也彼孔氏引此文故以爲證也　江河至者也釋<lb/>
曰案白虎通云瀆者何謂瀆中國恬濁發源而注海其功著大稱瀆也案禹貢<lb/>
云導河積石至于龍門南至于華隂東至于底柱又東至于孟津東過洛汭至<lb/>
于大伾北過降水至于大陸又北播爲九河同爲逆河入于海岷山導江東别<lb/>
爲沱又東至于澧過九江至于東陵東迆北㑹于匯東爲中江入于海導沇水<lb/>
東流爲濟入于河溢爲滎東出于陶丘北又東至于菏又東北㑹于汶又北東入<lb/>
于海導淮自桐栢東㑹于泗沂東入于海是發源注海者也水泉釋曰題<lb/>
上事也下皆倣此　水中至爲潏釋曰此一段釋水中之地名也故下題云<lb/>
水中案李廵云四方皆有水中央獨可居但大小異其名耳若人所作者則名<lb/>
潏周南云在河之洲召南云江有渚采繁云于沼于沚秦風兼葭云宛在水中<lb/>
坻是其所出之文也河出至一直釋曰此一叚釋河源所自及逺近曲直之勢<lb/>
也故下題云河曲云河出崐崘虚色白者崐崘山名虚山下基也言河源出於<lb/>
崐崘山下之基其初纎微源髙激湊故水色白也云所渠并千七百者謂所受<lb/>
<pb n="17b"/>
之渠并計凡有一千七百也云一川色黃者以其所受渠多沙壤溷淆故爲一<lb/>
川而水色黃也云百里一小曲千里一曲一直者此河自然之勢也故謂之河<lb/>
曲　注山海至北隅　釋曰案海内西經云帝之下都崐崘之虚方八百里髙萬<lb/>
仞河水出東北隅以行其北西南又入渤海又出海外即西北而北入禹所謂<lb/>
石山又北山經云敦夢山敦夢水出焉西注泑澤出乎崐崘東北隅實惟河源<lb/>
郭注云即河出崐崘虚也今注云西北者蓋所見本異或傳冩誤　注潛流至<lb/>
濁黃釋曰云潛流地中者案漢書西域傳云河有兩源一出葱嶺一出于闐<lb/>
于闐在南山下其河北流與葱嶺河合東注蒲昌海蒲昌海一名鹽澤者去玉<lb/>
門陽關三百餘里廣袤三四百里其水停居冬夏不増減皆以爲潛行地下南<lb/>
出于積石爲中國河又山海經云不周山東望泑澤河水之所潛也其源渾渾<lb/>
泡泡郭注云河出崐崘潛行地下至葱嶺山于闐國復分流歧出合而東流注<lb/>
泑澤又復潛行南出于積石而爲中國河泑澤一名蒲昌海潛行渾渾泡泡<lb/>
水濆涌之貌是潛流地中也說文云泪水流也溷濁也淆雜亂也言水流漱其<lb/>
沙壤所受之渠又多衆水溷濁雜亂所以冝其水濁且黃也注公羊至一直<lb/>
釋曰此文十二年傳文也案彼經云晉人秦人戰于河曲傳云曷爲以水地河<lb/>
<pb n="18a"/>
曲䟽矣河千里而一曲也言其河曲之地䟽闊故可戰也引之證河必千里一<lb/>
曲一直之義然此注以䟽爲流又加一直字誤也徒駭至鬲津釋曰案禹<lb/>
貢云九河旣導故此釋其名下即題云九河也李廵曰徒駭者禹䟽九河以徒<lb/>
衆起故曰徒駭太史禹大使徒衆通其水道故曰太史馬頰河勢上廣下狹狀<lb/>
如馬頰也覆釡水中多渚往往而處形如覆釡胡蘇其水下流故曰胡蘇胡<lb/>
下也蘇流也簡大也河水深而大也絜言河水多山石治之苦絜絜苦也鉤盤<lb/>
言河水曲如鉤屈折如盤也鬲津河水狹小可隔以爲津也孫炎曰徒駭禹䟽<lb/>
九河用功雖廣衆懼不成故曰徒駭胡蘇水流多散胡蘇然其餘同李廵郭<lb/>
云徒駭今在成平東光縣今有胡蘇亭馬頰覆鬴鬲津之名同李廵簡云水<lb/>
多約絜鉤盤水曲如鉤流盤桓也餘名皆云其義未詳計禹陳九河云復其故<lb/>
道則名應先有不冝徒駭太史因禹立名此郭氏所以未詳也或九河雖舊有<lb/>
名至禹治水更别立名即此所云是也漢書溝洫志成帝時河隄都尉許啇<lb/>
上書曰古記九河之名有徒駭胡蘇鬲津今見在成平東光鬲縣界中自鬲<lb/>
津以北至徒駭其間相去二百餘里是知九河所在徒駭最北鬲津最南蓋<lb/>
徒駭是河之本道東出分爲八枝也許商上言三河下言三縣則徒駭在成平<lb/>
<pb n="18b"/>
胡蘇在東光鬲津在鬲縣其餘不復知也此九河之次從北而南旣知三河之<lb/>
處則其餘六者太史馬頰覆釡在東光之北成平之南簡絜鉤盤在東光之<lb/>
南鬲縣之北也其河填塞時有故道鄭玄云周時齊桓公塞之同爲一河今河<lb/>
間弓髙以東至平原鬲津往往有其遺處春秋緯寳乾圖云移河爲界在齊<lb/>
吕填閼八流以自廣鄭玄蓋㩀此文爲齊桓公塞之也言閼八流拓境則塞其<lb/>
東流八枝并使歸於徒駭也此九河之名義也案胡蘇在東光定本注作東筦<lb/>
筦當作光字之誤也　從釋地巳下至九河皆禹所名也　釋曰謂釋地巳<lb/>
下凡四篇其中五嶽四瀆及諸山川丘陵之名皆禹所制也然山川等名其來<lb/>
尚矣治水之後更復改新言此名是禹所制非禹始爲名也<lb/>
爾雅䟽卷第七<lb/>
</p>
<p>
</p>
  </div>
</body>
</text>
</TEI>
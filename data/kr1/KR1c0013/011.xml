<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷十一</head>
    <p>
<pb n="1a"/>
欽定四庫全書<lb/>
　詩補傳卷十一　　　　　宋　范處義　撰<lb/>
國風<lb/>
秦<lb/>
　季札觀樂詩之次第秦處魏唐之上聖人刪詩以秦<lb/>
　次唐豈無其說意者秦為隴西之國與戎雜處既不<lb/>
　用周禮至以人從死夫不用周禮是不能用夏變夷<lb/>
　以人從死是變於夷者也顧乃盛甲兵好攻戰蓋有<lb/>
<pb n="1b"/>
　吞并諸侯之漸聖人見㣲知著降其次而示貶有合<lb/>
　於春秋中國用夷則夷之之意况秦乃伯翳之後伯<lb/>
　翳實臯陶之子佐禹治水賜姓曰嬴周孝王使其裔<lb/>
　孫非子養馬於汧渭封為附庸邑之秦谷至曾孫秦<lb/>
　仲宣王始命為大夫變風遂作其不足以處魏唐之<lb/>
　上明矣秦仲之孫襄公當平王之初興兵討西戎以<lb/>
　救周平王東遷乃以岐豐之地賜之列為諸侯遂有<lb/>
　宗周畿内八百里之地其封域在荆岐終南之野至<lb/>
<pb n="2a"/>
　徳公又徙於雍其民厚質尚氣槩先勇力蓋其土俗<lb/>
　然也<lb/>
車鄰美秦仲也秦仲始大有車馬禮樂侍御之好焉秦<lb/>
　仲未為諸侯謂之始大蓋視其先為大耳車馬禮樂<lb/>
　侍御皆昔所未有故國人創見而美之<lb/>
有車鄰鄰有馬白顛未見君子寺人之令<hi>力呈</hi>阪有漆隰<lb/>
有栗既見君子並坐鼓瑟今者不樂<hi>洛下同</hi>逝者其耋<hi>田節</hi>
阪有桑隰有楊既見君子並坐鼓簧今者不樂逝者其<lb/>
<pb n="2b"/>
亡<lb/>
　鄰鄰衆車之聲言車之多也白顛馬之的顙言馬之<lb/>
　良也寺人内小臣言使令之不乏也漆可以為飾栗<lb/>
　可以為食桑可以為衣楊可以為宫室器械言禮之<lb/>
　材用甚備也瑟者常御之樂簧者笙之屬言樂之絲<lb/>
　竹不闕也國人始見車馬之盛既已喜之故欲徃觀<lb/>
　焉猶未得見其君也見其侍御之人使令之衆則又<lb/>
　喜之於是相與言曰車馬如此禮樂如此侍御如此<lb/>
<pb n="3a"/>
　及今不能為樂過此以往則老且死矣蓋喜之之甚<lb/>
　欲其君及時自虞樂也是詩三章皆賦也<lb/>
四鐵<hi>田結下同</hi>美襄公也始命有田狩之事園囿之樂<hi>洛</hi>焉<lb/>
　平王始命襄公為諸侯國之𥘉政未有聞焉遽為田<lb/>
　狩之事園囿之樂若可刺矣而詩人美之聖人存而<lb/>
　不削何哉蓋秦并西戎以馳逐射獵為俗夫馳逐射<lb/>
　獵者乃攻戰争奪之習也平王喜其一時之功遽命<lb/>
　之自取周地襄公果能以田狩園囿之事投國人之<lb/>
<pb n="3b"/>
　所好而用其人卒之成富彊而傾周者秦人也聖人<lb/>
　存之亦以譏周室不能慮其始而遂命之耳<lb/>
四鐵孔阜六轡在手公之媚<hi>眉驥</hi>子從公于狩奉時辰牡<lb/>
辰牡孔碩公曰左之舎<hi>捨</hi>㧞<hi>蒲末</hi>則獲遊于北園四馬既<lb/>
閑輶<hi>由</hi>車鸞鑣<hi>彼/驕</hi>載獫<hi>力/騐</hi>歇驕<hi>許喬</hi>
　四鐵孔阜者謂四馬皆鐵驪純色而且大也六轡在<lb/>
　手者謂二轡納於觼而在手者六轡也馬既良壯不<lb/>
　勞轡䇿而親媚之人又相從出狩為之左右此言御<lb/>
<pb n="4a"/>
　之善也奉時辰牡者虞人翼此時節所宜之牡獸以<lb/>
　待公之射也辰牡孔碩謂所翼之獸皆甚肥碩也公<lb/>
　曰左之舍拔則獲謂左右惟公所命舎矢則獲獸也<lb/>
　拔矢未也鏃為首故拔為末此言射之精也遊於北<lb/>
　園四馬既閑輶車鸞鑣載獫歇驕者謂田狩既畢因<lb/>
　而遨遊於此北園馬既閑習車又輕利鸞宜在衡今<lb/>
　乃置鸞於鑣犬宜在地今乃載犬於車皆田獵之餘<lb/>
　也爾雅釋獸謂犬長喙曰獫短喙曰猲獢今田犬長<lb/>
<pb n="4b"/>
　喙誠然短喙非田犬也意爾雅因毛氏之說故改歇<lb/>
　驕皆從犬以合之改字何所不可要之不若謂犬性<lb/>
　驕逸以車載之所以歇其驕逸也韓愈畫記有擁田<lb/>
　犬者說者取之謂以車載犬蓋以休其足力則歇驕<lb/>
　不得為短喙矣是詩三章皆賦也<lb/>
小戎羙襄公也備其兵甲以討西戎西戎方彊而征伐<lb/>
不休國人則矜其車甲婦人能閔其君子焉<lb/>
　秦襄公備兵甲以討西戎征伐不休幾於黷武矣國<lb/>
<pb n="5a"/>
　人宜厭之否則譏之今乃矜其車甲婦人雖閔其君<lb/>
　子亦無嗟怨之辭詩人且以為羙何哉案史記周厲<lb/>
　王時西戎叛滅犬丘大駱之族大駱者乃秦祖非子<lb/>
　之所自出也至宣王命秦仲為大夫誅西戎又為西<lb/>
　戎所殺宣王嘗命秦仲之子荘公破之矣已而復熾<lb/>
　遂與申侯同伐周弑幽王襄公以兵救周有功然則<lb/>
　西戎者乃周與秦不共戴天之讎也故平王命襄公<lb/>
　為諸侯以討之曰討之者以天子命討君父之賊仗<lb/>
<pb n="5b"/>
　大義而復世讎合天理而順人心矧秦人尚氣喜勇<lb/>
　宜乎樂為之用也<lb/>
小戎俴<hi>錢淺</hi>收五楘<hi>木/</hi>梁輈<hi>陟/留</hi>游環脅驅隂靷鋈<hi>沃</hi>續文<lb/>
茵<hi>因</hi>暢<hi>敕/亮</hi>轂<hi>谷/</hi>駕我騏<hi>其/</hi>馵<hi>之樹</hi>言念君子温其如玉在<lb/>
其板屋亂我心曲<lb/>
　戎國之大事也詩人謂之小戎學者求其說而不得<lb/>
　乃謂元戎為大裨將為小且是詩方羙其甲兵之盛<lb/>
　乃捨元戎而獨論禆將豈理也哉竊意小戎名篇摘<lb/>
<pb n="6a"/>
　取首章之語蓋論車之大小耳案考工記有兵車有<lb/>
　田車有乗車至車人又有大車羊車柏車之異名釋<lb/>
　者曰大車平地載任之車也詩王風有大車之篇易<lb/>
　坤卦有為大輿之說皆謂乗車也乗車為大則兵車<lb/>
　為小此小戎之說也小戎俴收者收軫也取收斂載<lb/>
　物之義釋周禮者謂兵車之深四尺四寸而大車深<lb/>
　八尺則兵車之軫比大車為淺故謂之俴收五楘梁<lb/>
　輈者輈轅也車之有轅如屋之有梁故謂之梁輈五<lb/>
<pb n="6b"/>
　楘者懼輈之不堅故五分其轅以皮束之其文厯録<lb/>
　故謂之五楘游環脅驅者以韋為環束服馬驂馬之<lb/>
　外轡以其游於服馬之背故謂之游環以韋𢃄前繫<lb/>
　於服馬之衡末後繫於服馬之軫以其當服馬之脅<lb/>
　故謂之脅驅游環所以制驂馬之外出脅驅所以禦<lb/>
　驂馬之内入如此則兩服齊首兩驂如手矣隂靷鋈<lb/>
　續者隂蔽也靷韋帶也以板横側車前及左右以䕃<lb/>
　蔽車軌故謂之隂以韋帶四各繫於驂焉之衡而兩之<lb/>
<pb n="7a"/>
　故謂之靷左氏曰兩靷將絶是也續者靷端之環也<lb/>
　鋈者以白金灌沃之也故謂之鋈續文茵暢轂者以<lb/>
　虎皮為車中之褥有文之可觀故謂之文茵釋名曰<lb/>
　車中所坐也以虎皮為之有文采是也轂者衆輻之<lb/>
　所湊釋周禮者謂兵車之轂長三尺二寸大車之轂<lb/>
　尺有五寸則兵車之轂比大車為長故謂之暢轂駕<lb/>
　我騏馵者說文曰青驪文如博棊曰騏爾雅曰馬右<lb/>
　足白曰驤左足白曰馵言念君子温其如玉在其板<lb/>
<pb n="7b"/>
　屋亂我心曲者婦人閔其君子有徳如玉之温以征<lb/>
　西戎之故在彼板屋思念亂其心曲也漢地理志曰<lb/>
　天水隴西安定北地山多林木民以板為屋為西戎<lb/>
　之居明矣<lb/>
四牡孔阜六轡在手騏駵<hi>留</hi>是中騧<hi>古/花</hi>驪是驂龍盾<hi>順允</hi>
之合鋈以觼<hi>古穴</hi>軜<hi>納</hi>言念君子温其在邑方何為期胡<lb/>
然我念之<lb/>
　四牡孔阜六轡在手者四牡即兩服兩驂言其壯也<lb/>
<pb n="8a"/>
　四馬八轡驂馬兩内轡繫之觼軜在手六轡耳騏駵<lb/>
　是中騧驪是驂者青驪如碁曰騏赤身黒鬛曰駵黒<lb/>
　喙曰騧深黒曰驪以騏駵為中服以騧驪為外驂也<lb/>
　龍盾之合者盾以木為之畫龍於上合而載之為車<lb/>
　蔽也鋈以觼軜者說文曰觼環之有舌者軜之觼以<lb/>
　白金為飾繫於軾前也言念君子温其在邑方何為<lb/>
　期胡然我念之者婦人閔其君子在西戎之邑以何<lb/>
　時為歸期使我思念也<lb/>
<pb n="8b"/>
俴四孔羣厹<hi>求</hi>矛鋈錞<hi>徒/對</hi>蒙伐有苑虎韔<hi>敕/亮</hi>鏤<hi>魯豆</hi>膺交<lb/>
韔二弓竹閉緄<hi>古本</hi>縢<hi>直/登</hi>言念君子載寝載興厭厭<hi>於監</hi>良<lb/>
人秩秩徳音<lb/>
　俴四孔羣者謂以薄金為甲以介馬詩曰駟介旁旁<lb/>
　左氏曰不介而馳皆謂馬當被甲也孔羣者言其甚<lb/>
　馴而可羣也厹矛鋈錞者矛有三隅謂之厹錞錞以<lb/>
　白金謂之鋈曲禮曰進戈者前其鐏後其刃進矛㦸<lb/>
　者前其鐓釋者曰銳底曰鐏取其鐏地平底曰鐓取<lb/>
<pb n="9a"/>
　其錞地蒙伐有苑者伐中干也蒙雜羽於上有苑然<lb/>
　之文也虎韔鏤膺交韔二弓竹閉緄縢者韔弓室也<lb/>
　以虎皮為之而以金鏤飾其膺也說文曰韔弓衣也<lb/>
　膺胷也謂弓室之胷也爾雅金謂之鏤交二弓於韔<lb/>
　中以竹為䪐以繩約之也釋周禮者謂弓紲於䪐者<lb/>
　為發絃時備損傷也且引是詩為證而改竹閉為竹<lb/>
　䪐蓋竹閉乃紲弓之物加繩以約之也言愛䕶之至<lb/>
　也言念君子載寢載興厭厭良人秩秩徳音者厭厭<lb/>
<pb n="9b"/>
　祝其功名安而且乆秩秩祝其功名有常不敗蓋秦<lb/>
　能使民好戰不獨男子為然雖婦人閔其夫豈特欲<lb/>
　其歸且祝其寢興無恙長保其功名此所以終能取<lb/>
　周之地惜乎不能用周禮以矯揉其好戰之俗故卒<lb/>
　以此亡然則小戎之詩在當時固可以為美在後世<lb/>
　祇可以為戒歟是詩三章皆賦也<lb/>
蒹<hi>古恬下同</hi>葭<hi>加下同</hi>刺襄公也未能用周禮将無以固其國<lb/>
焉<lb/>
<pb n="10a"/>
　秦襄公始受周命得為諸侯當用周禮以變戎狄之<lb/>
　俗而後國可安也昔齊嘗問魯於仲孫湫曰魯可取<lb/>
　乎對曰不可猶秉周禮周禮所以本也國将亡本必<lb/>
　先㒹而後枝葉從之然則秦不用周禮無其本矣何<lb/>
　以固其國哉<lb/>
蒹葭蒼蒼白露為霜所謂伊人在水一方遡<hi>蘓路下同</hi>洄<hi>回下同</hi>從之道阻且長遡游從之宛在水中央蒹葭淒淒白<lb/>
露未晞<hi>希</hi>所謂伊人在水之湄遡洄從之道阻且躋遡<lb/>
<pb n="10b"/>
游從之宛在水中坻<hi>直尸</hi>蒹葭采采白露未已所謂伊人<lb/>
在水之涘遡洄從之道阻且右遡游從之宛在水中沚<lb/>
　蒹葭蘆也蒼蒼方盛貌淒淒則已成矣采采則可取<lb/>
　矣然必待霜而後堅實今露猶未霜露猶未晞露猶<lb/>
　未已以喻秦雖已為諸侯未能用周禮以變國俗詩<lb/>
　人知其無以固其本矣荀卿曰人無禮則不生事無<lb/>
　禮則不成國家無禮則不寧又曰從之者治不從者<lb/>
　亂從之者安不從者危從之者存不從者亡詩人以<lb/>
<pb n="11a"/>
　水譬禮伊人謂彼國人也一方水之一隅也水草交<lb/>
　曰湄水涯曰涘喻人必由禮惟禮為近人也逆流而<lb/>
　上曰遡洄順流而渉曰遡游謂不以禮而治人則險<lb/>
　而逺譬之逆流而上其道既阻且長言非易至也且<lb/>
　躋言非登陟不能至也且右言非右助不能至也以<lb/>
　禮而治人則易而近譬之順流而渉自一方而至中<lb/>
　流自湄而至中坻自涘而至中沚可坐見其至也宛<lb/>
　坐見貌詩人申言用周禮則民順而治民邦之本也<lb/>
<pb n="11b"/>
　民順治則邦本固矣是詩三章皆比而賦之也<lb/>
終南戒襄公也能取周地始為諸侯受顯服大夫羙之<lb/>
故作是詩以戒勸之<lb/>
　序有能取周地之言案史記平王封襄公為諸侯曰<lb/>
　戎無道奪我岐豐秦能攻殺戎即有其地十二年伐<lb/>
　戎至岐而卒子文公立十六年以兵伐戎戎敗走遂<lb/>
　收周餘民而有之然則襄公雖未能自取周地既有<lb/>
　王命矣秦之大夫以王命為重故併受顯服而羙之<lb/>
<pb n="12a"/>
　以為秦自襄公已得周地且受侯服不曰美而曰戒<lb/>
　勸正以周地雖有王命尚為戎有戒其無負天子之<lb/>
　託而勸其必取也<lb/>
終南何有有條有梅君子至止錦衣狐裘顔如渥<hi>於角</hi>丹<lb/>
其君也哉終南何有有紀有堂君子至止黻<hi>弗</hi>衣繡裳<lb/>
佩玉將將<hi>七羊</hi>壽考不忘<lb/>
　終南一名中南周之名山也條槄梅柟也紀者道之<lb/>
　經理也堂者地之寛平也有條有梅則材木可用也<lb/>
<pb n="12b"/>
　有紀有堂則形勢可居也詩人謂岐豐之地其美如<lb/>
　此而襄公以王命而得之又受諸侯之顯服錦衣則<lb/>
　狐裘以裼之黻衣則刺繡於裳顔如渥丹其君也哉<lb/>
　謂其容貌之盛足以稱人君之位也佩玉將將壽考<lb/>
　不忘謂其佩服之美終身不可忘周之賜也一篇無<lb/>
　非戒勸之意而卒章一語尤為切至蓋戒之無忘乃<lb/>
　勸之必取也是詩二章皆賦也<lb/>
黄鳥哀三良也國人刺穆公以人從死而作是詩也案<lb/>
<pb n="13a"/>
　左氏傳魯文公六年秦伯任好卒以子車氏之三子<lb/>
　奄息仲行鍼虎為殉皆秦之良也國人哀之為之賦<lb/>
　黄鳥說者曰殺人以葬環其左右曰殉不刺康公而<lb/>
　刺穆公是穆公之命三子自殺也死不為義無足美<lb/>
　者可哀而已<lb/>
交交黄鳥止于棘誰從穆公子車奄息維此奄息百夫<lb/>
之特臨其穴惴惴其慄彼蒼者天殱<hi>子亷下同</hi>我良人如可<lb/>
贖兮人百其身交交黄鳥止于桑誰從穆公子車仲行<lb/>
<pb n="13b"/>
<hi>户郎</hi>維此仲行百夫之防臨其穴惴惴其慄彼蒼者天殱<lb/>
我良人如可贖兮人百其身交交黄鳥止於楚誰從穆<lb/>
公子車鍼虎維此鍼虎百夫之禦臨其穴惴惴其慄彼<lb/>
蒼者天殱我良人如可贖兮人百其身<lb/>
　黄鳥倉庚也交交飛而往來之貎此鳥羽毛聲音可<lb/>
　愛以譬人之良也然必出自幽谷遷于喬木乃得其<lb/>
　所今止于棘止于桑止于楚皆卑飛趣下必為人所<lb/>
　捕失其所矣以譬三良志趣卑下以國之良不能與<lb/>
<pb n="14a"/>
　社稷存亡而輕於殺身以從其君將死旣亂之命特<lb/>
　可哀耳不足尚也百夫之特謂特出於百夫也百夫<lb/>
　之防謂可以當百夫也百夫之禦謂可以敵百夫也<lb/>
　國人呼天以哀之以為秦失此三子善良幾至殱盡<lb/>
　至欲以百身贖之夫國人之情悲切如此使康公亦<lb/>
　如國人必有道以止之奈何略不動心黄鳥之詩既<lb/>
　作於康公之時不敢斥言其君而康公之失亦隠然<lb/>
　見之言外矣是詩三章皆比而賦之也<lb/>
<pb n="14b"/>
晨風刺康公也志穆公之業始棄其賢臣焉<lb/>
　序言忘穆公之業始棄其賢臣則此詩乃穆公之舊<lb/>
　臣謂穆公待賢之禮厚而康公即位未幾即棄其賢<lb/>
　臣也觀穆公尚能使三良從死以見終身待賢之不<lb/>
　薄晨風詩上皆言待賢下皆言棄賢也<lb/>
鴥<hi>尹橘</hi>彼晨風鬱彼北林未見君子憂心欽欽如何如何<lb/>
忘我實多<lb/>
　晨風鸇之類北林必鬱積茂宻而後鳥之迅疾如晨<lb/>
<pb n="15a"/>
　風者歸之喻康公初待賢有禮故賢者仕其朝以晨<lb/>
　風比賢者亦取其去來之速待之有禮則來歸禮衰<lb/>
　則去矣君子指賢臣也謂康公之初即位也望賢臣<lb/>
　之來而未得也憂心欽欽而不敢忽今乃棄賢不用<lb/>
　故歎其如何如何忘我賢臣實多也<lb/>
山有苞櫟<hi>盧狄</hi>隰有六駮<hi>邦/角</hi>未見君子憂心靡樂<hi>洛下</hi>如何<lb/>
如何忘我實多山有苞棣<hi>悌</hi>隰有樹檖未見君子憂心<lb/>
如醉如何如何忘我實多<lb/>
<pb n="15b"/>
　詩人言山必以隰配猶言山上山下也苞叢生也山<lb/>
　則有叢生之柞櫟隰則有六駮之梓榆山則有叢生<lb/>
　之唐棣隰則有植立之楊檖櫟也棣也檖也訓釋易<lb/>
　曉惟梓榆皮青白駮犖故謂之六駮蓋駮如馬鋸牙<lb/>
　食虎豹取其皮之相似必以六言意獸三為羣六則<lb/>
　非一羣言木之叢生望而視之亦若獸之羣聚其文<lb/>
　駮犖也詩人謂康公初待賢有禮故賢者之立其朝<lb/>
　如木之在山隰其材皆可以備器使申言康公即位<lb/>
<pb n="16a"/>
　之初憂賢臣之未得至於靡樂至於如醉今何遽至<lb/>
　於棄我也由序之言求詩之意康公不能念穆公之<lb/>
　業可槩見矣是詩三章皆比而賦之也或曰駮謂之<lb/>
　六疑别有義然詩人比興如綬草與綬鳥同名之類<lb/>
　則名木以獸風人之辭也<lb/>
無衣刺用兵也秦人刺其君子好<hi>呼報</hi>攻戰亟<hi>欺異</hi>用兵而<lb/>
不與民同欲焉<lb/>
　此康公之詩也康公以魯文公七年立是年即與晉<lb/>
<pb n="16b"/>
　人戰於令狐十年又伐晉十二年又與晉人戰於河<lb/>
　曲十六年又與楚人滅庸康公征伐之事見於春秋<lb/>
　經傳者如此所謂好攻戰而亟用兵為可考矣然襄<lb/>
　公征伐不休則詩人美之謂其有王命而復世讎是民<lb/>
　之所同欲也康公征伐出於修怨逞忿且無王命豈<lb/>
　民所欲哉詩人再三以王於興師言之深譏其征伐<lb/>
　不自天子出也序言刺其君子蓋指其君臣皆好戰<lb/>
　也<lb/>
<pb n="17a"/>
豈曰無衣與子同袍王于興師修我戈矛與子同仇豈<lb/>
曰無衣與子同澤王于興師修我矛㦸與子偕作豈曰<lb/>
無衣與子同裳王于興師修我甲兵與子偕行<lb/>
　袍上服也雜繭絮為之澤䙝服也如汗衫之類裳下<lb/>
　服也如袴褶之類皆軍衣之不可闕者古者用兵君<lb/>
　民同其甘苦故服亦謂之均服今康公以私意用兵<lb/>
　非有王命民所不欲故假衣服為言謂我雖有衣與<lb/>
　君子同而其欲不同不直言不同欲亦譎諫之義也<lb/>
<pb n="17b"/>
　謂苟有王命興師我當修戈矛修矛㦸修甲兵同為<lb/>
　仇敵皆作而行矣詩人之言得春秋尊王之義聖人<lb/>
　有取焉是詩三章皆賦也<lb/>
渭陽康公念母也康公之母晉獻公之女文公遭麗<hi>力馳</hi>
姬之難<hi>乃旦</hi>未反而秦姬卒穆公納文公康公時為太子<lb/>
贈送文公于渭之陽念母之不見也我見舅氏如母存<lb/>
焉及其即位思而作是詩也<lb/>
　康公即位猶能作是詩既而遂脩晉怨有令狐之役<lb/>
<pb n="18a"/>
　所謂念母之良心安在哉竊意康公為太子贈送晉<lb/>
　文公見舅而念母有不可誣者即位未幾而脩怨則<lb/>
　私欲既勝良心遂䘮序詩者本前日康公見舅念母<lb/>
　之意而詳言之以見康公之始終如此曰我見舅氏<lb/>
　如母存焉亦述康公前日之意非後日之意也秦自<lb/>
　殽之敗遂絶昏姻之好為仇讎之國使康公終能念<lb/>
　母釋舊怨而脩新好則秦晉之兵可息矣<lb/>
我送舅氏曰至渭陽何以贈之路車乗<hi>成證</hi>黄我送舅氏<lb/>
<pb n="18b"/>
悠悠我思何以贈之瓊瑰<hi>古囘</hi>玉佩<lb/>
　秦是時都雍曰至渭陽者謂東行送舅氏於咸陽之<lb/>
　地既欲贈之以車馬以為未足以止我悠悠之思又<lb/>
　欲贈之以佩服此皆康公念母之切故欲厚贈於舅<lb/>
　氏有加而無已也周禮巾車金路以封同姓象路以<lb/>
　封異姓革路以封四衛木路以封蕃國皆諸侯也故<lb/>
　諸侯之車可以謂之路車也乗黄謂四馬皆黄也瓊<lb/>
　玉之赤者瑰石之次玉者謂以瓊瑰為佩也皆形容<lb/>
<pb n="19a"/>
　欲厚贈之意耳康公為太子豈能真有是贈邪及其<lb/>
　即位思而作是詩此乃康公之初心使康公能推是<lb/>
　心不為私欲所移則不復為令狐之役矣是詩二章<lb/>
　皆賦也<lb/>
權輿刺康公也忘先君之舊臣與賢者有始而無終也<lb/>
　權輿與晨風皆穆公之舊臣謂康公其初待之有禮<lb/>
　未幾待賢之意遂衰蓋公之用賢亦猶見舅氏而念<lb/>
　母皆有始無終也<lb/>
<pb n="19b"/>
於我乎夏屋渠渠今也每食無餘于嗟乎不承權輿於<lb/>
我乎每食四簋今也每食不飽于嗟乎不承權輿<lb/>
　詩人吟詠有始終指一事為言如緇衣始終言緇衣<lb/>
　羔裘始終言羔裘之類也此詩始終言飲食蓋人君<lb/>
　禮貎其臣意之厚薄即是而可卜是以膰肉不至而<lb/>
　孔子行醴酒不設而穆生去康公始待賢者為具之<lb/>
　盛有如夏屋渠渠高廣貎今一旦待之殊薄其食僅足<lb/>
　耳其始有黍稷稻粱之四簋今一旦使之食不能飽<lb/>
<pb n="20a"/>
　禮貎之衰有如此者所謂不承權輿也權為衡之始<lb/>
　輿為車之始康公不能承其始則賢者去矣說者謂<lb/>
　屋則立之先君食則受之今君是以夏屋為賢者所<lb/>
　居之屋也且禮貎衰而飲食薄則有之矣決無奪屋<lb/>
　之理春秋左氏傳謂有酒如澠有肉如陵有酒如淄<lb/>
　有肉如坻昔人尚以山川比飲食則況以夏屋不為<lb/>
　過也是詩二章皆賦也<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷一</head>
    <p>
<pb n="1a"/>
欽定四庫全書<lb/>
　詩補傳卷一　　　　　宋　范處義　撰<lb/>
國風<lb/>
周南<hi>召南説附</hi>
　昔者先聖孔子誨人以經固莫詳於詩而聖人之論<lb/>
　詩又以二南為大故曰人而不為周南召南其猶正<lb/>
　牆面而立也與蓋不學牆面古之格言先聖謂人而<lb/>
　不為二南之學辟之面牆而立豈能知齊家治國平<lb/>
<pb n="1b"/>
　天下之道雖曰能學猶不學也夫二南之詩先聖所<lb/>
　以大之者以其所陳皆文王正始之道自家而國自<lb/>
　國而天下此古今不易之理也厯觀古之帝王道統<lb/>
　之傳雖曰一揆前乎文王或世逺而事罕傳或世衰<lb/>
　而事已駁求其王者與后妃兩盡其道莫若文王大<lb/>
　姒故取之為萬世表準然必立周南為王者之法立<lb/>
　召南為諸侯之法其來已乆疑自周公制禮作樂即<lb/>
　定風雅頌為樂章之名故周官有六詩及豳雅豳頌<lb/>
<pb n="2a"/>
　之說而幽王小雅亦曰以雅以南非周之樂章詩人<lb/>
　安得有是言以闗雎為周南以鵲巢為召南亦周之<lb/>
　舊故儀禮有乃合樂周南闗雎召南鵲巢之說豈非<lb/>
　周之舊典與蓋闗雎言后妃能不妬忌故和樂而知<lb/>
　好賢鵲巢言夫人能不妬忌故均一而安於拙眞可<lb/>
　以為王者諸侯之配宜冠諸篇首為王者諸侯齊家<lb/>
　之矜式其二南諸篇皆述后妃夫人風化之效本其<lb/>
　所得之地而録之彼區區欲分周南召南以為聖賢<lb/>
<pb n="2b"/>
　淺深者未為通論也若夫周南既為王者法猶與召<lb/>
　南同謂之國風則其㫖深矣蓋文王之時紂猶在上<lb/>
　文王遵養自晦不居其聖故能䝉大難而無害小心<lb/>
　事商不改其初此乃文王之盛徳後之録詩者原文<lb/>
　王之心故雖存王者之事於周南特婉其名謂之國<lb/>
　風且與召南同齒於一國豈非得文王之心與夫以<lb/>
　文王之一身且以大姒為配而二南乃分為王者后<lb/>
　妃諸侯夫人何哉蓋文王之聖備道全美無施不宜<lb/>
<pb n="3a"/>
　故用之天下用之一國何所不可大姒之賢亦儀刑<lb/>
　于文王故為后妃為夫人亦無不可者文王既謙退<lb/>
　避紂故録詩者以文王之事託之后妃以諸侯之事<lb/>
　託之夫人雖曰大姒之賢足以當此亦所以全文王<lb/>
　自晦之迹也其詩得之周南之地則繫之周公得之<lb/>
　召南之地則繫之召公蓋旦奭二公皆姬姓文王分<lb/>
　岐為二公采地旦封周謂之周公奭封召謂之召公<lb/>
　至武王克商又分二公為左右成王時復分陜以東<lb/>
<pb n="3b"/>
　周公主之分陜以西召公主之其事雖雜出傳記而<lb/>
　周公召公之稱既已見于武王克商之始國語亦以<lb/>
　周召畢榮為文王之臣則周召固常輔佐文王因以<lb/>
　其事託之豈非文王不居其聖之意與且周南召南<lb/>
　既為天子諸侯之法固不能無天下一國之辨然其<lb/>
　詩或得於周南或得於召南皆陳文王大姒風化之<lb/>
　效固難以優劣論如周南言道化行召南亦言王道<lb/>
　成周南言文王之道被于南國召南亦言天下純被<lb/>
<pb n="4a"/>
　文王之化以是知二南之論風化亦互見之耳或以<lb/>
　周召繫於所得之地為疑及觀召南存召公之詩且<lb/>
　有聽訟敎明之實邶鄘衛皆衞詩而繫以邶鄘國風<lb/>
　然後信録詩者果以所得之地名之也二公采地不<lb/>
　出岐周豈得而優劣哉然周公止稱公召公乃稱伯<lb/>
　豈召公後常典治南國之諸侯乎說者謂周公主内<lb/>
　治召公長諸侯蓋本諸此孔子嘗謂老聃曰丘治六<lb/>
　經論先王之道而明周召之迹子西亦曰孔丘述三<lb/>
<pb n="4b"/>
　王之迹明周召之業夫論先王之道必及周召述三<lb/>
　王之迹亦必及周召以見先聖人屬意於此學者可<lb/>
　不考論其故哉抑嘗考國風終於美周公二雅終於<lb/>
　思召公則聖人刪詩之際蓋傷衰亂之極非周召不<lb/>
　能救也蓋與首二南同意<lb/>
闗雎后妃之徳也<hi>雎七胥反</hi>
　文王未嘗稱王而大姒曰后妃雖曰後世之追稱然<lb/>
　二南之詩蓋所以立萬世王者諸侯之法故其言后<lb/>
<pb n="5a"/>
　妃夫人特設此稱為天下一國風化之本曲禮曰天<lb/>
　子有后有夫人又曰天子之妃曰后諸侯曰夫人然<lb/>
　則天子之配曰后諸侯之配曰夫人則周南加妃之<lb/>
　字於后以明其配所以别天子之夫人耳召南之夫<lb/>
　人則無所嫌故直謂之夫人也后妃之徳則詩之所<lb/>
　陳者是也<lb/>
風之始也所以風天下而正夫婦也故用之鄉人焉用<lb/>
之邦國焉風風也敎也風以動之敎以化之<hi>風並如字</hi>
<pb n="5b"/>
　闗雎后妃之徳也謂之小序自風之始以後謂之大<lb/>
　序三百篇皆然而闗雎為特詳蓋經之首篇併陳三<lb/>
　百篇之大義也如易之乾坤二卦彖象文言比他卦<lb/>
　為悉備玩味大序之文殆與文言相類非經聖人之<lb/>
　手其孰能之序詩者謂后妃有闗雎之徳為正家之<lb/>
　本故其動化天下效見於夫婦皆得其正天下夫婦<lb/>
　皆正則比屋可封矣易曰正家而天下定此之謂也<lb/>
　其詩謂之風蓋取風之義天之所以動化萬物者莫<lb/>
<pb n="6a"/>
　神於風君之所以動化萬民者亦若此序詩者推言<lb/>
　王者后妃之風化故舉王畿之内六鄉之人王畿之<lb/>
　外六服之國為言用之鄉人者謂近而用以化六鄉<lb/>
　之人用之邦國者謂逺而用以化六服之國申言風<lb/>
　敎之義謂化之所始既有感動之理則敎之及人必<lb/>
　有丕變之效宜近而六鄉之人逺而六服之國胥效<lb/>
　胥然也說者以鄉飲酒禮乃合樂周南闗雎召南鵲<lb/>
　巢為用之邦國且大序之首上下皆論風化遽以歌<lb/>
<pb n="6b"/>
　詩勦入其中已不可信而謂鄉飲酒為鄉人燕禮為<lb/>
　邦國牽合之甚今不取<lb/>
詩者志之所之也在心為志發言為詩情動於中而形<lb/>
於言言之不足故嗟歎之嗟歎之不足故永歌之永歌<lb/>
之不足不知手之舞之足之蹈之也<lb/>
　此言詩出於人心方其心無所感則志亦無自而生<lb/>
　迨其有感而動則志於是有所往昔人所謂在髙山<lb/>
　在流水是也故由其有感而在心則謂之志由其既<lb/>
<pb n="7a"/>
　發而為言則謂之詩以是知詩者原於志有所往故<lb/>
　其情之發越不能自黙惟其感之者既至則直言不<lb/>
　足以暢其情於是作於聲氣而嗟嘆見於容止而舞<lb/>
　蹈記曰詩言其志也歌咏其聲也舞動其容也三者<lb/>
　本於心然後樂器從之詩之出於人心者如此烏得<lb/>
　而已邪<lb/>
情發於聲聲成文謂之音治世之音安以樂其政和亂<lb/>
世之音怨以怒其政乖亡國之音哀以思其民困<lb/>
<pb n="7b"/>
　此言詩既出於人心則其發越於外者皆情之眞也<lb/>
　眞情之發越既由於政之所感故其形於言者始則<lb/>
　單出而為聲終則雜比而為音謂之音則播之金石<lb/>
　絲竹矣實能寫人情之喜怒哀樂故審其音之安樂<lb/>
　則知政之和審其音之怨怒則知政之乖審其音之<lb/>
　哀思則知民之困夫民至於困則無政之可言矣非<lb/>
　審樂知政之君子不足以語此<lb/>
故正得失動天地感鬼神莫近於詩<lb/>
<pb n="8a"/>
　此言詩之功用如此其大事之得失若可以自欺而<lb/>
　矢詩以歌之是是非非有不可掩者天地之髙厚鬼<lb/>
　神之冥漠若難於感動而歌詩以祀之産祥降嘏有<lb/>
　不可誣者蓋詩原於人心之誠正無一毫之私偽故<lb/>
　形於美刺則吟咏而不厭播之聲音則對越而無愧<lb/>
　曰莫近於詩謂詩之道貫通乎幽明為不逺矣<lb/>
先王以是經夫婦成孝敬厚人倫美敎化移風俗<lb/>
　此言先王設采詩之官求民間之詩被之絃歌其用<lb/>
<pb n="8b"/>
　為甚廣蓋詩本於誠正故正聲入乎耳而善端油然<lb/>
　動於中彼夫婦不以正合者聞詩人所陳夫婦之道<lb/>
　必能反經而遵禮矣彼孝敬有虧於身者聞詩人所<lb/>
　陳孝敬之行必能知悔而有成矣彼人倫有陷於薄<lb/>
　者聞詩人所陳人倫之懿必能相率而歸厚矣上而<lb/>
　感格於君心知敎化在於謹始必能端本自反而敎<lb/>
　化美矣下而感格於庶民知風俗貴於不偷必能省<lb/>
　身自愧而風俗移矣詩之感人其效之速有如此者<lb/>
<pb n="9a"/>
故詩有六義焉一曰風二曰賦三曰比四曰興五曰雅<lb/>
六曰頌<lb/>
　此論詩之體有六本之風化者風也鋪陳其事者賦<lb/>
　也取物為况者比也因感而興者興也正言其實者<lb/>
　雅也揚揄其美者頌也有一篇之中具數體者有一<lb/>
　篇之中專用一體者後之分國風雅頌為四詩者其<lb/>
　義亦若此而已六詩見之周官其來舊矣所謂敎六<lb/>
　詩者其亦敎六義與<lb/>
<pb n="9b"/>
上以風化下下以風刺上主文而譎諫言之者無罪聞<lb/>
之者足以戒故曰風<hi>風刺之風去聲</hi>
　此論變風之體也上言風風也敎也謂正風也變風<lb/>
　之作亦由上以不善化其下故下陳其詩以諷其上<lb/>
　既曰諷矣則主乎文辭不務正諌使言之者可以免<lb/>
　罪聞之者自知警戒以其言有感發動化之妙故與<lb/>
　正風同謂之風也<lb/>
至于王道衰禮義廢政敎失國異政家殊俗而變風變<lb/>
<pb n="10a"/>
雅作矣<lb/>
　上既論變風之體此則論風雅所由變至于王道已<lb/>
　衰禮義已廢政敎已失國自為政家自為俗則亂極<lb/>
　矣此變風變雅俱作之時也蓋風之變始於周公之<lb/>
　陳王業是時雅猶未變也雅之變始於厲王之小雅<lb/>
　盡廢序變雅者首及之蓋變風原於諷其上變雅原<lb/>
　於王道衰詩人心乎愛君風雅之所同然變風變雅<lb/>
　俱作之時則周既衰矣此序詩者所以詳言之也<lb/>
<pb n="10b"/>
國史明乎得失之迹傷人倫之廢哀刑政之苛吟詠情<lb/>
性以風其上達於事變而懷其舊俗者也故變風發乎<lb/>
情止乎禮義發乎情民之性也止乎禮義先王之澤也<lb/>
　此言諸國之史所以録變風之詩者以其明見國家<lb/>
　得失之迹傷人倫之廢壊哀刑政之苛虐以至於此<lb/>
　然其詩皆吟咏情性之眞以申諷諫之義非通達世<lb/>
　故之變不忘舊俗之美何以及此是以存而不敢廢<lb/>
　因知變風之作蓋當亂世而其言皆發於眞情而無<lb/>
<pb n="11a"/>
　矯偽知禮義之歸而無邪僻發於眞情而無矯偽以<lb/>
　見民之性本善不為世變之所移知禮義之歸而無<lb/>
　邪僻以見先王禮義之澤在人心者未泯也此為諸<lb/>
　國之史而言故專論變風不及變雅也<lb/>
是以一國之事繫一人之本謂之風言天下之事形四<lb/>
方之風謂之雅雅者正也言王政之所由廢興也政有<lb/>
小大故有小雅焉有大雅焉頌者美盛徳之形容以其<lb/>
成功告於神明者也是謂四始詩之至也<lb/>
<pb n="11b"/>
　此言國風雅頌之四詩蓋於六義之中取其體之大<lb/>
　者而名之其為體雖不同皆有其始本於一國之君<lb/>
　有善有否此風之始也言其天下之政有小有大此<lb/>
　小雅大雅之始也美其徳之形容而致功之可告神<lb/>
　明此頌之始也詩之為詩無以加此故曰詩之至也<lb/>
　然風者由其下之俗而知其君雅者由其上之政而<lb/>
　知其民頌者由其徳而知其功此風雅頌之辨也一<lb/>
　國之有頌亦原於功徳惟周頌功徳有餘則辭愈約<lb/>
<pb n="12a"/>
　魯頌功徳不足則辭愈詳此為異耳至如商頌成湯<lb/>
　之功徳有似武王故那詩亦似執競中宗髙宗功徳<lb/>
　不及成湯故詩視那為加詳然則頌之名雖同而功<lb/>
　徳之優劣亦不能無辨也彼賦比興之體則無所始<lb/>
　不可以名詩故名詩者於六義之中取其半也<lb/>
然則闗雎麟趾之化王者之風故繫之周公南言化自<lb/>
北而南也鵲巢騶虞之徳諸侯之風也先王之所以教<lb/>
故繫之召公周南召南正始之道王化之基<lb/>
<pb n="12b"/>
　此言二南正始為王化之本其道則一夫詩既立此<lb/>
　為王者諸侯之法安得不别而言之周南以化言召<lb/>
　南以徳言蓋道徳者敎化之本敎化者道徳之效道<lb/>
　則無所不該舉其效則徳在其中故周南亦曰后妃<lb/>
　之徳徳則隨遇而見舉其徳則效在其中故召南亦<lb/>
　曰文王之化安有聖賢淺深之辨哉其曰自北而南<lb/>
　者以文王之化自岐周以至于江漢南國之逺故以<lb/>
　自北而南言之曰先王之所以敎者以周之為諸侯<lb/>
<pb n="13a"/>
　也乆矣而大王王季皆為賢君論王者之風故不得<lb/>
　不歸之文王諸侯之風則自大王王季已有善敎於<lb/>
　其國故以先王所以敎言之曰所以敎則大王王季<lb/>
　文王皆與焉由詩序之時而言文王亦可謂之先王<lb/>
　也其繫之周公召公雖因於所得之地其亦成文王<lb/>
　之志與<lb/>
是以闗雎樂得淑女以配君子憂在進賢不淫其色哀<lb/>
窈窕思賢才而無傷善之心焉是闗雎之義也<lb/>
<pb n="13b"/>
　此言作闗雎之詩者既樂得是淑女以配其君能以<lb/>
　進賢女為己憂而非以色道淫又哀是淑女能思賢<lb/>
　女之進用而惟恐傷之夫好之至之謂樂與樂有子<lb/>
　之意同念之深之謂哀與哀王孫之意同明乎哀樂<lb/>
　之說者可與語闗雎之義矣學者於闗雎之詩惑於<lb/>
　所作之時故其說不一遂失詩人之本意竊謂大姒<lb/>
　之賢以不妬忌為本故衆善皆由之而出而助成文<lb/>
　王齊家以平天下之道為萬世法蓋基於此故闗雎<lb/>
<pb n="14a"/>
　之詩形容大姒不妬忌之徳特取之為一經之首詎<lb/>
　可易言哉然則是詩或作於其時或作於其後皆不<lb/>
　足疑其形容大姒不妬忌之徳則一而已<lb/>
闗闗雎<hi>七余</hi>鳩在河之洲窈窕淑女君子好逑<lb/>
　闗闗和聲也雎鳩王雎也窈窕幽閒也淑善也逑匹<lb/>
　也詩人謂雎鳩之為物摯而有别異於衆禽而闗闗<lb/>
　和鳴逺在河中之洲以為可比后妃遂以喻大姒有<lb/>
　幽閒淑善之徳為文王之配曰好逑有相愛好之意<lb/>
<pb n="14b"/>
　劉向記魏貞之言曰雎鳩之鳥未嘗見乗居而匹處<lb/>
　也所謂有别者如此<lb/>
參<hi>初金下同</hi>差<hi>初宜/下同</hi>荇<hi>蘅猛下同</hi>菜左右流之窈窕淑女寤寐求<lb/>
之<lb/>
　荇接余也流周流也言大姒不妬忌故能求左右之<lb/>
　賢女為己之助寤寐不忘然大姒思求左右之賢女<lb/>
　固非廣取女色以助淫樂蓋后妃以奉祭祀為重故<lb/>
　汲汲於求助夫賢女之助固不止於祭祀詩人舉事<lb/>
<pb n="15a"/>
　之重者謂參差荇菜必賴左右周流取之而後可以<lb/>
　成禮則事之小者從可知矣<lb/>
求之不得寤寐思服悠哉悠哉輾轉反側<lb/>
　此言大姒既欲求左右之賢女以助祭祀故於其求<lb/>
　之未得也寤寐服膺而至於中夜廢寢輾轉以待旦<lb/>
　愈覺夜之悠長也<lb/>
參差荇菜左右采之窈窕淑女琴瑟友之參差荇菜左<lb/>
右芼<hi>莫報</hi>之窈窕淑女鍾鼔樂<hi>洛</hi>之<lb/>
<pb n="15b"/>
　此言大姒喜得左右之賢女采取此荇菜芼擇此荇<lb/>
　菜以助祭祀既以琴瑟相友又以鍾鼓相樂無一毫<lb/>
　嫉妬害善之心大姒之徳如此可謂盛徳也已夫為<lb/>
　君子之好逑而能和鳴有别求左右之賢女而能先<lb/>
　於助祭則心之所樂不至於淫矣思賢女之未得則<lb/>
　反側忘寢喜賢女之既得則友樂無厭則心之所哀<lb/>
　不至於傷矣大姒不妬忌故冇是心詩人識其心故<lb/>
　有是言序詩者明闗雎之義既陳之於大序孔子識<lb/>
<pb n="16a"/>
　闗雎之聲又記之於論語信詩之義與樂之聲果相<lb/>
　通也是詩五章其一章比也餘皆賦也<lb/>
葛覃后妃之本也后妃在父母家則志在於女功之事<lb/>
躬儉節用服澣濯之衣尊敬師傅則可以歸安父母化<lb/>
天下以婦道也<lb/>
　葛覃之詩何以為后妃之本蓋王業之本在知稼穡<lb/>
　艱難内治之本在女功之事夫稼穡之艱難男子所<lb/>
　當知女功之事女子所當習惟貴而為王為后而能<lb/>
<pb n="16b"/>
　念之非不忘其本者不能也序詩者謂后妃在父母<lb/>
　家則志在女功之事此推本而言之也在家而志女<lb/>
　功雖未足為異惟大姒能不忘其本故既貴而為后<lb/>
　妃能躬行儉徳節抑用度服澣濯之衣則不侈尊敬<lb/>
　師傅則不驕以此而歸問安於父母則天下之感化<lb/>
　皆知為婦之道當然也<lb/>
葛之覃兮施<hi>以䜴</hi>于中谷維葉萋萋黄鳥于飛集于灌木<lb/>
其鳴喈喈葛之覃兮施于中谷維葉莫莫是刈是濩<hi>胡郭</hi>
<pb n="17a"/>
為絺為綌服之無斁<hi>亦</hi>
　覃延也施移也黃鳥倉庚也灌木叢木也言后妃念<lb/>
　在父母家之時其始見葛之延蔓于中谷葉萋萋然<lb/>
　而盛黄鳥飛鳴聚于叢木已動治葛為衣之興既而<lb/>
　見葛之莫莫然成就遂刈取而濩煑之精者為絺粗<lb/>
　者為綌以是為衣而服之無厭此皆不忘本之言也<lb/>
言告師氏言告言歸薄汙我私薄澣<hi>户管</hi>我衣害<hi>曷</hi>澣害<lb/>
否歸寧父母<lb/>
<pb n="17b"/>
　言后妃既念在家女功之事於是告之師氏欲歸問<lb/>
　安於父母其燕服則汙治之其禮服則澣洗之初非<lb/>
　好潔其衣服故又問何者當澣何者未澣惟其宜稱<lb/>
　以此而歸問安于父母可謂無父母貽罹矣夫后妃<lb/>
　之貴可以舉動自如必先告之師氏而后言歸則尊<lb/>
　敬師傅可知也后妃舉動宜盛其車服至用澣濯之<lb/>
　衣不輕改造則躬儉節用可知也后妃之興此念為<lb/>
　此舉足以化天下此其所以為本與是詩三章皆賦<lb/>
<pb n="18a"/>
　也<lb/>
卷耳后妃之志也又當輔佐君子求賢審官知臣下之<lb/>
勤勞内有進賢之志而無險詖私謁之心朝夕思念至<lb/>
於憂勤也<lb/>
　后妃之善莫先於不妬忌其次則能節儉也二者皆<lb/>
　常情之所蔽溺鮮有不為患者今大姒能求左右之<lb/>
　賢女始則相與供荇菜奉祭祀可謂防之以禮而不<lb/>
　淫終則以琴瑟鍾鼓相友樂可謂和之以樂而不傷<lb/>
<pb n="18b"/>
　不妬忌如此故為闗雎之盛徳因女功而思父母服<lb/>
　澣濯之衣而不侈尊敬師傅而不驕能節儉如此故<lb/>
　為葛覃之知本聖人以闗雎為經之首而葛覃次之<lb/>
　蓋詩所陳謂大姒有此二善以能忘己之私故也私<lb/>
　既忘矣則心之所思無非輔佐君子之事故卷耳又<lb/>
　次之以為后妃之志如此序詩者極言其志謂后妃<lb/>
　能以輔佐君子求賢審官知臣下之勤勞者由其忘<lb/>
　己之私志在進賢而險詖私謁之心不萌乎中故其<lb/>
<pb n="19a"/>
　憂勤國家與人主同也夫公私不兩立能忘私則險<lb/>
　詖私謁之心不生斯能同君子之憂勤矣不能忘私<lb/>
　則險詖私謁之心日熾豈能憂勤以輔佐君子邪且<lb/>
　求賢而進用之審官而任使之臣下之有憂勤者必<lb/>
　知之此國事之所當急者后妃之志能及於是誠可<lb/>
　美也<lb/>
采采卷耳不盈頃筐嗟我懐人寘彼周行<lb/>
　卷耳苓耳也頃筐欹筐也后妃因采卷耳易得之物<lb/>
<pb n="19b"/>
　尚不能充頃筐易盈之器以興賢之難求也如此遂<lb/>
　嘆我所思之賢當量才度徳寘之周家之列位既知<lb/>
　求之難又知寘之當所謂求賢審官也序言又當輔<lb/>
　佐君子謂不專於内治也<lb/>
陟彼崔嵬我馬虺隤<hi>頽</hi>我姑酌彼金罍維以不永懐陟<lb/>
彼髙岡我馬𤣥黄我姑酌彼兕觥<hi>古横</hi>維以不永傷陟彼<lb/>
砠<hi>七余</hi>矣我馬瘏<hi>塗/</hi>矣我僕痡<hi>敷</hi>矣云何吁矣<lb/>
　言后妃思臣下勤勞於道路者始而升崔嵬戴石之<lb/>
<pb n="20a"/>
　山馬已疲而不進我姑酌彼金罍以開釋之使不永<lb/>
　懐此役也既而升山脊之髙岡馬至病而改色我姑<lb/>
　酌彼兕觥以慰勉之使不永傷此役也卒而升戴土<lb/>
　之砠不獨馬病僕已病矣勞苦至此非觴酒所能慰<lb/>
　釋但為長吁而已凡三章所陳皆所謂知臣下之勤<lb/>
　勞也周官酒人之奚為世婦役而酒則有女酒漿則<lb/>
　有女漿則知周家酒漿之用亦内治所當察也因視<lb/>
　内治見采卷耳者之不易得而能知求賢之難則后<lb/>
<pb n="20b"/>
　妃念念不忘於輔佐君子矣既因巻耳以起興遂欲<lb/>
　以卷耳所造之酒漿以勞賢者后妃之志可以想見<lb/>
　不必疑后妃不當自采卷耳亦不必疑后妃不當用<lb/>
　罍觴以勞臣下善學詩者宜以志求之是詩四章一<lb/>
　章興也餘皆賦也<lb/>
樛<hi>鳩下同</hi>木后妃逮下也言能逮下而無嫉妬之心焉<lb/>
　樛木言后妃有恩意以及下而左右之賢女皆得附<lb/>
　麗進御為君子之助猶木之下曲者葛藟附此木以<lb/>
<pb n="21a"/>
　生非嫉妬之念不存於中何以得此<lb/>
南有樛木葛藟纍<hi>力追</hi>之樂只君子福履綏之南有樛木<lb/>
葛藟荒之樂只君子福履將之南有樛木葛藟縈之樂<lb/>
只君子福履成之<lb/>
　樛下曲也藟葛之類巨苽也纍繫也荒奄也縈旋也<lb/>
　木以下曲故葛藟得以附而生后妃以待下故左右<lb/>
　賢女得以附而進君子之有内助如此可謂樂矣所<lb/>
　履之福可以綏而安將而大成而無虧矣不妬忌之<lb/>
<pb n="21b"/>
　效有如此者凡二南之詩言南皆指其地而言蓋文<lb/>
　王之化自北而南故謂之南也是詩三章皆比而賦<lb/>
　也<lb/>
螽斯后妃子孫衆多也言若螽斯不妬忌則子孫衆多<lb/>
也<lb/>
　螽斯亦言后妃不妬忌之效與樛木之意同樛木專<lb/>
　美文王所履之福螽斯則言文王則百斯男本支百<lb/>
　世皆原於后妃之不妬忌其效豈淺淺哉<lb/>
<pb n="22a"/>
螽斯羽詵<hi>所巾</hi>詵兮宜爾子孫振振兮螽斯羽薨薨兮宜<lb/>
爾子孫繩繩兮螽斯羽揖<hi>側立</hi>揖兮宜爾子孫蟄蟄兮<lb/>
　序詩者謂言若螽斯不妬忌則子孫衆多或謂螽斯<lb/>
　微物詩人何由知其性竊以為凡物之能羣聚而不<lb/>
　相殘者則知其能不妬忌也孰謂微而不可察哉今<lb/>
　螽斯之羣飛詵詵而衆多薨薨而有聲揖揖而㑹聚<lb/>
　則性之不妬忌可見也后妃與左右之賢女相處能<lb/>
　如此故其效見於子孫衆多振振然奮起而自能有<lb/>
<pb n="22b"/>
　立繩繩然循理而不紊其序蟄蟄然收斂而不犯非<lb/>
　禮豈不為可美乎是詩三章皆比而賦之螽斯七月<lb/>
　作斯螽一也蝗類一母百子或云一生八十一子<lb/>
桃夭后妃之所致也不妬忌則男女以正昏姻以時國<lb/>
無鰥民也<lb/>
　桃夭言后妃不妬忌之效致天下化之男女得以正<lb/>
　昬姻得以時有和協之風無乖離之患宜乎舉國無<lb/>
　鰥民也<lb/>
<pb n="23a"/>
桃之夭夭灼灼其華之子于歸宜其室家桃之夭夭有<lb/>
蕡<hi>浮雲</hi>其實之子于歸宜其家室桃之夭夭其葉蓁蓁之<lb/>
子于歸宜其家人<lb/>
　桃以夭夭言謂其木之少壯也木必少壯則其華灼<lb/>
　然而盛其實蕡然而大其葉蓁然而茂以喻女子及<lb/>
　時而嫁家道既成不獨夫婦相宜一家之人亦皆相<lb/>
　宜也天下之風俗如此其美詩人以為后妃之所致<lb/>
　大學所謂宜其家人而後可以敎國人是也然則風<lb/>
<pb n="23b"/>
　化之本可不謹與是詩三章皆比而賦之也一說血<lb/>
　氣使人尤甚於壯年故少艾之女不閑於婦道竊謂<lb/>
　此說止是過求夭夭二字若壯年自肆乃世俗犯非<lb/>
　禮者之所為豈人人皆然況被周召之化者乎夭夭<lb/>
　正是形容少壯之意<lb/>
兔罝<hi>子斜下同</hi>后妃之化也闗雎之化行則莫不好徳賢人<lb/>
衆多也<lb/>
　二南為風化之首其詩以化天下為成效所謂化者<lb/>
<pb n="24a"/>
　謂變易其思慮矯揉其氣習暴者俄且仁薄者俄且<lb/>
　厚愚者靈而惑者解其感發之機與天地同其妙然<lb/>
　詩人多取人之難化者言之以明二南之風化其效<lb/>
　驗如此其至兔罝其一也夫雉兔之人皆小民之粗<lb/>
　有膂力不事生業者為之宜其扞格難化今也闗雎<lb/>
　之化既行一變而為好徳則其時賢人衆多可知矣<lb/>
　何謂好徳三章所陳是也兔罝捕兔之罟也<lb/>
肅肅兔罝㭬<hi>陟角</hi>之丁<hi>陟/耕</hi>丁赳<hi>居黝</hi>赳武夫公侯干城<lb/>
<pb n="24b"/>
　干城言扞衞公侯如城所謂隱若長城是也詩人偶<lb/>
　見施兔罝者肅肅然嚴整㭬杙之聲丁丁然可聞則<lb/>
　非逺人之地因是知其人赳赳然勇而難犯移此心<lb/>
　為公侯之扞衞有何不可公侯猶言國君二南美文<lb/>
　王未嘗稱王序詩者追稱之耳<lb/>
肅肅兔罝施<hi>以䜴</hi>于中逵赳赳武夫公侯好仇<lb/>
　好仇言為公侯之善耦是也詩人偶見施兔罝者于<lb/>
　山間之道稍逺人迹而肅肅然嚴整與初無異因是<lb/>
<pb n="25a"/>
　知其人赳赳然勇而有守移此心為公侯之仇耦有<lb/>
　何不可<lb/>
肅肅兔罝施于中林赳赳武夫公侯腹心<lb/>
　腹心言公侯之謀臣所謂作朕心膂是也詩人偶見<lb/>
　施兔罝者于中林幽深之處而肅肅然嚴整不以人<lb/>
　所不聞不見而少解因是知其人赳赳然勇而不欺<lb/>
　移此心為公侯之腹心有何不可蓋勇而難犯勇而<lb/>
　有守勇而不欺皆好徳之至也兔罝難化之人遽能<lb/>
<pb n="25b"/>
　使之好徳如此則易格者將徧為爾徳矣賢人豈不<lb/>
　能衆多乎是詩三章皆賦也<lb/>
芣<hi>浮</hi>苢<hi>以</hi>后妃之美也和平則婦人樂有子矣<lb/>
　芣苢之詩所以為后妃之美者蓋不妬忌之效能使<lb/>
　一家之和平為天下之和平婦人皆以有子為樂此<lb/>
　豈一朝夕所致哉其化之所被者深矣<lb/>
采采芣苢薄言采之采采芣苢薄言有之采采芣苢薄<lb/>
言掇之采采芣苢薄言捋<hi>力活</hi>之采采芣苢薄言袺<hi>結</hi>之<lb/>
<pb n="26a"/>
采采芣苢薄言襭<hi>户結</hi>之<lb/>
　芣苢馬舄即車前子也毛云宜懐任詩人言天下婦<lb/>
　人求宜子之物雖采之非一采猶以為薄凡詩言薄<lb/>
　皆未厭足之意既采之以為已有故掇拾之捋取之<lb/>
　執衽而袺之扱衽而襭之其樂如此可謂不厭矣是<lb/>
　詩三章皆賦也<lb/>
漢廣徳廣所及也文王之道被于南國美化行乎江漢<lb/>
之域無思犯禮求而不可得也<lb/>
<pb n="26b"/>
　漢廣之序形容文王之化不一其辭語其化之效則<lb/>
　以徳言原其化之始則以道言徳隨所遇而見故曰<lb/>
　徳廣所及道無乎不周故曰被于南國文王之化始<lb/>
　于岐周而行乎江漢之域非徳廣道被不足以形容<lb/>
　之或疑游女不可求謂化及女子而不及男子竊謂<lb/>
　無思犯禮求而不可得乃合男女而言之蓋男子無<lb/>
　犯禮之思女子有不可犯之色自然不相求也詩人<lb/>
　止言游女不可求不及男子者蓋化及男子為易化<lb/>
<pb n="27a"/>
　及女子為難舉其難者言之則易化者從可知矣<lb/>
南有喬木不可休息漢有游女不可求思漢之廣矣不<lb/>
可泳思江之永矣不可方思<lb/>
　言南國之木以其喬然上竦故人不可休息其隂女<lb/>
　子以有不可犯之色故人不可求與為亂如漢水之<lb/>
　廣不可游泳而行江水之永不可方柎而濟也詩人<lb/>
　因江漢以起興故再三言之泳水厎行也方水中桴<lb/>
　栰也<lb/>
<pb n="27b"/>
翹翹錯薪言刈其楚之子于歸言秣其馬漢之廣矣不<lb/>
可泳思江之永矣不可方思翹翹錯薪言刈其蔞<hi>閭</hi>之<lb/>
子于歸言秣其駒漢之廣矣不可泳思江之永矣不可<lb/>
方思<lb/>
　此言文王之化能使人不思犯禮不能使人絶去情<lb/>
　欲故後二章皆述男子之情雖不思與之亂亦欲以<lb/>
　禮為昬姻謂是女子苟能以禮而嫁我當於錯薪之<lb/>
　中刈其楚以秣其馬刈其蔞以秣其駒蓋古者親迎<lb/>
<pb n="28a"/>
　必有車馬此歆慕之辭也申言漢不可泳江不可方<lb/>
　亦以自警謂我雖有此志終不可得也思有二訓考<lb/>
　三百篇之詩如烝然來思爾羊來思之類皆語助也<lb/>
　如孝思維則思無邪之類皆思慮也序言無思犯禮<lb/>
　謂思慮不及也詩言不可求思則為語助耳是詩三<lb/>
　章前一章比兼興後二章乃賦兼興也楚荆也蔞蒿<lb/>
　也<lb/>
汝墳道化行也文王之化行乎汝墳之國婦人能閔其<lb/>
<pb n="28b"/>
君子猶勉之以正也<lb/>
　汝墳之詩美思夫之婦人當紂之虐政乃能勉其夫<lb/>
　以正自非文王之道化漸被人心者深何以得此曰<lb/>
　汝墳之國云者蓋舉國皆如之雖婦人亦然尤足以<lb/>
　見其難也<lb/>
遵彼汝墳伐其條枚未見君子惄<hi>乃厯</hi>如調<hi>張留</hi>飢遵彼汝<lb/>
墳伐其條肄既見君子不我遐棄魴魚赬<hi>
                        <graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>貞</hi>尾王室如<lb/>
燬雖則如燬父母孔邇<lb/>
<pb n="29a"/>
　汝水名也墳大防也枝曰條榦曰枚斬而復生曰肄<lb/>
　惄思而心動貌赬赤也魚勞則尾赤燬火也言婦人<lb/>
　始循汝水之防伐木之枝幹以為薪是時其夫從役<lb/>
　猶未乆也而未見君子之歸己心動而不寧若調飢<lb/>
　之思食及再循汝水之防伐斬復生之肄則夫之從<lb/>
　役更厯歲時獲見君子不逺棄我而歸蓋幸其來歸<lb/>
　也凡婦人之情當夫之逺從征役歸而見其勞苦之<lb/>
　狀必有怨望之語此汝墳之婦人獨能勉之以正謂<lb/>
<pb n="29b"/>
　汝身之勞瘁雖若魚勞而尾赤王室之虐政雖若火<lb/>
　之酷烈然父母在邇所當盡力王事不宜辭避以貽<lb/>
　父母憂此所謂勉以正之言也說者以父母為文王<lb/>
　殆非詩人之本意且岐周去汝墳不可謂邇若婦人<lb/>
　之言以文王為父母則是怨紂而親文王此文王之<lb/>
　所甚懼也何以謂之勉之以正哉詩人之意謂文王<lb/>
　之化雖及於天下三分之二而率諸侯以事紂之心<lb/>
　未始少異故其道化之行雖婦人之愚亦知父母之<lb/>
<pb n="30a"/>
　國不可怨叛此之謂道化亦文王之心也調飢或作<lb/>
　朝飢或作輖飢均於改字然朝飢思食固人之常情<lb/>
　輖飢謂飢而又飢意近穿鑿不若止用調字蓋飢而<lb/>
　心動則當調其氣謂忍飢也是詩三章前二章興也<lb/>
　卒章比而賦之<lb/>
麟之趾闗雎之應也闗雎之化行則天下無犯非禮雖<lb/>
衰世之公子皆信厚如麟趾之時也<lb/>
　麟趾之詩所以為闗雎之應者蓋舉其效之至難以<lb/>
<pb n="30b"/>
　為王化之極致且挾貴怙勢若公子者疑於難化況<lb/>
　文王與紂之時又其難者此序指言衰世則是商之<lb/>
　公子非周之公子也今也闗雎之化行一洗舊習信<lb/>
　厚慤謹也有如麟然公子猶爾則天下無復有犯非<lb/>
　禮之人矣序詩者因麟而思盛世麟至之日謂衰世<lb/>
　公子乃能信厚如盛世之時也或者溺於符瑞之說<lb/>
　乃為文王之道化足以致麟非詩之本意且文王與<lb/>
　紂之時事備見載籍未聞麟至之祥而振振乃能奮<lb/>
<pb n="31a"/>
　起自立之象公子惟不能自立是以耳濡目染胥傚<lb/>
　偷薄今被文王之化既能奮起而有立是以慤謹如<lb/>
　古太平之時也<lb/>
麟之趾振振公子于嗟麟兮麟之定<hi>都佞</hi>振振公姓于嗟<lb/>
麟兮麟之角振振公族于嗟麟兮<lb/>
　詩人以麟有趾而不踶如公子之不妄動麟有定而<lb/>
　不抵如公姓之不忤物麟有角而不觸如公族之不<lb/>
　好競三者皆慤謹之實也宜深嘉屢歎以為眞麟也<lb/>
<pb n="31b"/>
　公姓謂公同姓諸孫之屬也公族謂公同祖有服之<lb/>
　屬也詩人正以趾喻公子故序詩者言公子之信厚<lb/>
　亦曰如麟趾之時陸璣䟽云麟<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>身牛尾馬足貟蹄<lb/>
　一角角端有肉音中鍾吕行中規矩遊必擇地詳而<lb/>
　後處不履生蟲不踐生草不羣居不侣行不入陷穽<lb/>
　不罹羅網王者至仁則出定字或作顁爾雅云題也<lb/>
　是詩三章皆比也<lb/>
　詩補傳卷一<lb/>
</p>
<p>
</p>
  </div>
</body>
</text>
</TEI>
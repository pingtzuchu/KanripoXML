<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷二十九</head>
    <p>
<pb n="1a"/>
欽定四庫全書<lb/>
　詩補傳卷二十九　　　宋　范處義　撰<lb/>
附說<lb/>
釋十五國二雅三頌名<lb/>
　　　　周召<lb/>
周本作郮黃帝次子昌意之後姬姓之國在岐山之陽<lb/>
姬水環流故曰周其國已亡於夏商之間后稷始封於<lb/>
邰至公劉遷豳大王遷岐實郮之故地省文曰周召或<lb/>
<pb n="1b"/>
作邵顔師古注漢書凡引召南皆作邵南豈古字多通<lb/>
或省文為召邪黃帝之後本封於郮其國既亡故武王<lb/>
克商未及下車封黃帝之後於薊召即薊也後改為燕<lb/>
故太史遷謂武王封召公奭於北燕然則薊之為燕猶<lb/>
唐之為晉荆之為楚耳或曰黃帝之後封於薊者已絶<lb/>
成王更封召公奭於薊為燕猶封微子於宋以繼商後<lb/>
也皇甫謐以召公為文王之庶子信如其說則周公召<lb/>
公蓋兄弟也成王封周公於魯既以元子伯禽代之而<lb/>
<pb n="2a"/>
留周公為師則封召公於燕亦必以元子代而留召公<lb/>
為保矣史記太史公留滯周南摯虞曰古之周南今之<lb/>
洛陽也蓋二公分陜而治周公居東既為洛陽則召公<lb/>
居西即今扶風雍縣有召亭是其地也周公食采於周<lb/>
召公食采於召故曰周公召公雍與洛皆周之中土而<lb/>
其化實行於南國故曰周南召南然則孔氏以岐陽為<lb/>
周南呂氏春秋以為禹省南土塗山之女作候人之歌<lb/>
實始南音周公召公取法焉皆非其實矣<lb/>
<pb n="2b"/>
　　　　邶鄘衞<lb/>
邶本又作鄁晉書作㔨如石勒初名㔨及胡部大張㔨<lb/>
督是也鄘本庸姓之國漢有庸光及膠東庸生是其後<lb/>
也衞本姬姓之國武王伐紂以其地封武庚成王時管<lb/>
蔡挾武庚以叛遂以餘民封康叔於衛意邶鄘亦同時<lb/>
與衞分守商之遺民其後皆為衞所有邶古作鄁邶即<lb/>
省文也鄘古或作庸庸即省文也邶鄘衞皆以水得名<lb/>
邶水在泰山之阜滽水出宜蘇山衞水在靈壽禹貢恒<lb/>
<pb n="3a"/>
衞既從鄭氏詩譜云北曰邶南曰鄘束曰衞今以地理<lb/>
考之多不合未知孰是<lb/>
　　　　王<lb/>
說者曰風土之詩曰風朝廷之詩曰雅宗廟之詩曰頌<lb/>
十四國皆有風土之詩豈王者所都之地獨無風土之<lb/>
詩乎故曰王國風或以王風為東周之詩二義與舊說<lb/>
不同姑存之<lb/>
　　　　鄭<lb/>
<pb n="3b"/>
周宣王封母弟鄭桓公友於宗周咸林之地今永興軍<lb/>
鄭縣是也及幽王敗於犬戎桓公死之其子武公與晉<lb/>
文侯定平王於東都卒取虢鄶鄢蔽補丹依疇歴華十<lb/>
邑今河南新鄭是也又為開封之故地此鄭與新鄭之<lb/>
别也<lb/>
　　　　齊<lb/>
武王克商封太公呂望於營丘太皡之後爽鳩氏之墟<lb/>
因其地有天齊山遂以為國名至成王時周公廣其地<lb/>
<pb n="4a"/>
東至于海西至于南河南至于穆陵北至于無棣為五<lb/>
百里之國今泰山之隂淄濰之野在封域之内<lb/>
　　　　魏<lb/>
魏為晉所滅今陜州平陸有魏城是其故地後以封畢<lb/>
萬左氏以為魏大名也蓋取象魏之義然象魏古或讀<lb/>
為巍莊子所謂魏然而已即巍之省文也方言自關以<lb/>
西秦晉之間凡細而有容者謂之魏則是魏者取其細<lb/>
也然則讀為巍則訓大讀為魏則訓細後人相承以魏<lb/>
<pb n="4b"/>
為大固未嘗考此也<lb/>
　　　　唐<lb/>
唐本作鄌帝嚳封堯為鄌侯在幷州平陽至周成王封<lb/>
母弟叔虞於堯故墟曰唐侯南有晉水故謂之晉陽至<lb/>
子燮遂改為晉今晉州是也左氏傳曰成王分唐叔以<lb/>
大路密須之鼓封於夏墟啓以夏政疆以戎索夏墟今<lb/>
晉陽是也在禹貢太行常山之西太原大岳之野<lb/>
　　　　秦<lb/>
<pb n="5a"/>
秦伯翳之後周孝王封其裔孫非子於秦邑即隴西秦<lb/>
谷是也今隴州汧原乃秦之故城至五世孫襄公救犬<lb/>
戎之難平王錫以岐豐之地西周之故都也<lb/>
　　　　陳<lb/>
周武王封舜之後媯滿於伏羲太昊之墟是為陳胡公<lb/>
其封域在豫州之東今之陳州是也<lb/>
　　　　檜<lb/>
周武王封祝融之後妘姓於鄫為子居溱洧之間即潧<lb/>
<pb n="5b"/>
水以名其國字書溱洧之溱多書作潧今滎陽有古鄫<lb/>
城或疑鄫與鄶字相近故誤作鄶今又轉而為檜案左<lb/>
氏傳云鄭祝融之墟也鄭滅檜而處之鄭語云幽王之<lb/>
世桓公謀滅虢檜鄶仲恃險則鄶與檜古蓋通用矣<lb/>
　　　　曹<lb/>
曹本顓頊孫陸終之故國因漕水而得名其後周武王<lb/>
封叔振鐸於曹為伯在魯衞之間濟隂定陶是其地其<lb/>
封域在雷复荷澤之野今廣濟軍是也傳國二十三世<lb/>
<pb n="6a"/>
至於伯陽為宋景公所滅<lb/>
　　　　豳<lb/>
后稷始封於邰今鳳翔武功邰城是也邰亦作釐又作<lb/>
斄公劉遷於豳今邠州枸邑豳亭是也豳亦作邠太史<lb/>
遷以公劉為后稷之曾孫班固人物表亦然且夏太康<lb/>
為啓之子則謂公劉為太康時遷於豳於理可信而漢<lb/>
婁敬乃曰周之先自后稷封之邰積徳累善十餘世公<lb/>
劉避桀居豳則是公劉與桀並世其年之相去為甚逺<lb/>
<pb n="6b"/>
遷固作史考據必精婁敬一時之言豈足惑哉<lb/>
　　　　小大雅<lb/>
小雅或作宵雅學記曰宵雅肄三宵小古字通用故小<lb/>
人亦曰宵人大雅或作大牙亦古字通用書有君牙禮<lb/>
記作君雅<lb/>
　　　　三頌<hi>三亳辯附</hi>
周頌皆作於成王之時多出周文公之手題曰周頌以<lb/>
别魯商耳不然詩三百篇除商頌外皆周詩也何獨頌<lb/>
<pb n="7a"/>
哉成王封周公元子伯禽於少昊之墟本名魯故曰魯<lb/>
公曲阜者魯之隴阜委曲長七八里遂以為邑號即今<lb/>
之仙源縣隷兖州其封域在徐州之北大羽之野國中<lb/>
有大庭庫豈大庭氏亦居此乎魯之有頌猶費誓也或<lb/>
者微見禮樂征伐不自天子出邪契始封商於之地今<lb/>
商州商洛縣是也地有商山因是得名自契至湯八遷<lb/>
湯居亳而為亳者三北亳即今之拱州考城是也古謂<lb/>
之蒙莊周蒙人也漢謂之薄蓋漢書多借同音字通用<lb/>
<pb n="7b"/>
故以亳為薄也南亳即今之南京之穀熟是也南京古商<lb/>
丘豈湯以商丘之名同於始封故遷之歟西亳即今之<lb/>
西京偃師是也說者以為湯居西亳至盤庚自河北徙<lb/>
於北亳而孔氏詩正義取皇甫謐之說乃謂殷有三亳<lb/>
二在梁國一在河洛之間穀熟為南亳即湯都也蒙為<lb/>
北亳即景亳是湯所受命地偃師為西亳即盤庚所徙<lb/>
者也今以經傳考之書曰湯始居亳從先王居湯實帝<lb/>
嚳之後帝嚳之都在今偃師則湯始居西亳從先王之<lb/>
<pb n="8a"/>
舊也孟子曰湯居亳與葛為鄰葛伯故國在今拱州之<lb/>
寧陵考城乃其鄰邑則湯次居北亳故使亳衆為之耕<lb/>
也左氏傳曰湯有景亳之命今景山在拱州楚丘舊屬<lb/>
南京則湯最後居南亳受命而有天下也然則三亳皆<lb/>
為湯所居謐論南北二亳是矣謂西亳為盤庚所徙誠<lb/>
考之未精也且殷以溵水得名溵㶏同音古溵水縣乃<lb/>
今陳州之商水縣是也亦近南京書言盤庚將治亳殷<lb/>
又言盤庚遷于殷則盤庚所遷亦南亳或北亳耳況書<lb/>
<pb n="8b"/>
言作惟渉河以民遷說者謂南渡河則非偃師明矣立<lb/>
政曰三亳阪尹說者謂湯舊都之民來歸文王分為三<lb/>
邑以處之其長居險故曰阪尹蓋東成臯南轘轅西降<lb/>
谷也非謂三處皆冇亳名也古之帝王惟商不常厥邑<lb/>
自契至湯既八遷三亳之外他不可考仲丁遷于囂今<lb/>
河南敖倉也河亶甲居相今相州也祖乙居耿今河東<lb/>
皮氏也盤庚五遷乃治亳殷餘亦無可考據然則詩所<lb/>
謂自彼殷商咨汝殷商則兼商山溵水而言之書曰商<lb/>
<pb n="9a"/>
書頌曰商頌蓋本契之始封而稱之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷十六</head>
    <p>
<pb n="1a"/>
欽定四庫全書<lb/>
　詩補傳卷十六　　　　宋　范處義　撰<lb/>
正小雅<lb/>
　風雅頌本詩六義國史取是三者以名其詩風以化<lb/>
　爲義言人君之風化也雅以正為義言王政之得失<lb/>
　也頌以美為義言人君之功徳也風既主於風化豈<lb/>
　天子無風化哉故有王者之風有諸侯之風頌既主<lb/>
　於功徳豈諸侯無功徳哉故有天下之頌有一國之<lb/>
<pb n="1b"/>
　頌惟雅主於王政則諸侯不得而有矣政有大小故<lb/>
　雅分為二大雅所言皆受命配天繼代守成與所以<lb/>
　聖之事固為大矣小雅所言文武以天保以上治内<lb/>
　采薇以下治外亦豈小哉意大序之言以所用為小<lb/>
　大詩樂章也國家燕樂亦政也鹿鳴等篇皆用以燕<lb/>
　勞臣下故以為小耳大雅之序雖不言所用然其所<lb/>
　陳受命配天等事決不可用於臣下此其所以為大<lb/>
　歟穆叔如晋晋侯享之工歌文王之三不拜以為兩<lb/>
<pb n="2a"/>
　君相見之樂歌鹿鳴之三三拜以為君所以勞使臣<lb/>
　此可以見古人用詩之小大矣春秋之時禮樂廢壊<lb/>
　未經聖人之手雅頌未得其所故工之所歌失其小<lb/>
　大之用而穆叔獨能知之自餘賦詩不知其說者固<lb/>
　亦多矣師乙語子貢廣大而静䟽達而信者宜歌大<lb/>
　雅恭儉而好禮者宜歌小雅此専論其聲也季札觀<lb/>
　周樂歌大雅則曰文王之徳歌小雅則曰周衰有遺<lb/>
　民意其一時觀樂豈能盡歌工人於大小雅間取一<lb/>
<pb n="2b"/>
　二以審其音耳大雅所歌者必受命等篇故曰文王<lb/>
　之徳小雅所歌必思古等篇故曰周衰有遺民至司<lb/>
　馬遷又謂大雅言王公大人徳逮黎庶小雅譏小已<lb/>
　之得失其流及上其言頗與季札相應遷之言為司<lb/>
　馬相如而發論大雅固已近之論小雅獨取諷刺與<lb/>
　相如詞賦相似者如賔之初筵言天下之滛佚以諷<lb/>
　幽王之荒廢白華言下國之用孽妾以諷幽王之黜<lb/>
　后所謂譏小己之得失其流及上者如此然特變雅<lb/>
<pb n="3a"/>
　之事耳槩而言之亦非通論也<lb/>
鹿鳴之什<lb/>
　國風雖多寡不齊每國自為一卷第雅頌數多每十<lb/>
　篇為一卷故謂之什盖取五人為伍十人為什之義<lb/>
　魯頌止存四篇亦言之什傳寫之誤也商頌夲十二<lb/>
　篇止存五篇故不復言之什也竊意詁訓傳及之什<lb/>
　為題皆非孔子之舊毛公之前未有詁訓則傳之名<lb/>
　固無所施至亡詩六篇之次乃與六月之序不合以<lb/>
<pb n="3b"/>
　此知傳之與什皆毛公之徒為之故合亡詩為二分<lb/>
　置二卷皆不在十篇之數又取變小雅四萹足南山<lb/>
　有臺之什也鄭氏謂亡詩序義與衆篇之義合編故<lb/>
　存毛公分衆篇之義各置篇端然則亡詩次第當從<lb/>
　六月之序可也六月之序與燕禮鄉飲酒禮笙詩次<lb/>
　序同尤為可據<lb/>
鹿鳴燕羣臣嘉賔也既飲<hi>於鴆</hi>食<hi>嗣</hi>之又實幣帛筐篚以<lb/>
将其厚意然後忠臣嘉賔得盡其心矣<lb/>
<pb n="4a"/>
　文武燕飲其臣又将之以幣帛禮意厚矣人臣事君<lb/>
　義當自盡豈必待此而後盡其心哉蓋於朝曰君臣<lb/>
　以名分言之也於燕曰賔主以禮意言之也名分既<lb/>
　嚴禮意未孚則君心不通乎下有懐不盡勢使之然<lb/>
　君使臣以禮臣事君以忠故序詩者始曰羣臣終曰<lb/>
　忠臣也上下情通則和樂可知故曰鹿鳴廢則和樂<lb/>
　缺矣<lb/>
呦呦<hi>幽下同</hi>鹿鳴食野之苹<hi>平</hi>我有嘉賔鼓瑟吹笙吹笙<lb/>
<pb n="4b"/>
鼔簧承筐是將人之好<hi>呼報</hi>我示我周行<hi>户剛</hi>
　鹿欲食則鳴相召呦呦相召之聲也苹藾蕭以鹿食<lb/>
　苹興燕飲之臣也文武與羣臣為賔主故曰嘉賔絲<lb/>
　竹咸奏箱篚繼陳又從而喜之曰非臣之好我安肯<lb/>
　顯然布在我周家之列位如此其盛乎周行列位也<lb/>
　禮記緇衣子曰私惠不歸徳君子不自留焉繼之以<lb/>
　詩云人之好我示我周行由孔子之言求之則知文<lb/>
　武燕羣臣非私惠也此賢者所以肯留於列位也示<lb/>
<pb n="5a"/>
　顯也仕者顯然布在周之列位所謂皆深願立於其<lb/>
　朝者如此<lb/>
呦呦鹿鳴食野之蒿<hi>呼毛</hi>我有嘉賔徳音孔昭視民不恌<lb/>
<hi>他彫</hi>君子是則是傚我有㫖酒嘉賔式燕以敖<hi>遨</hi>
　蒿菣也興與首章同文武喜羣臣之有徳令名昭著<lb/>
　謂視今民俗之不恌薄皆惟君子之是則是傚耳君<lb/>
　子在位之羣臣也民之歸厚由君子之表率我所以<lb/>
　用㫖酒燕之使遨逰同其逸樂也伐木燕朋友故舊<lb/>
<pb n="5b"/>
　則民徳歸厚由此觀之則民之不恌果由朝廷之化<lb/>
　也<lb/>
呦呦鹿鳴食野之芩<hi>其今</hi>我有嘉賔鼓瑟鼓琴鼓瑟鼓琴<lb/>
和樂<hi>洛</hi>且湛<hi>都南</hi>我有㫖酒以燕樂嘉賔之心<lb/>
　芩亦草也興與首章同文武與羣臣相樂有加無已<lb/>
　琴瑟並御至於再三湛乆也欲其樂而且乆所以用<lb/>
　㫖酒燕之冀得其歡心也湛露燕諸侯有厭厭夜飲<lb/>
　不醉無歸之語由此觀之則燕以示慈惠不嫌於乆<lb/>
<pb n="6a"/>
　也是詩三章皆興而賦之也<lb/>
四牡勞<hi>力報</hi>使<hi>所/吏</hi>臣之来也有功而見知則說<hi>恱</hi>矣<lb/>
　皇華遣使臣之詩也四牡勞使臣之詩也勞宜在後<lb/>
　編詩者先焉意其鹿鳴方羙人臣之盡心四牡則羙<lb/>
　人臣之見知蓋下有功上不見知此患之大者故曰<lb/>
　四牡廢則君臣缺矣<lb/>
四牡騑騑<hi>芳非</hi>周道倭<hi>於/危</hi>遲豈不懐歸王事靡盬<hi>古</hi>我心<lb/>
傷悲四牡騑騑嘽嘽<hi>他丹</hi>駱馬豈不懐歸王事靡盬不遑<lb/>
<pb n="6b"/>
啟處<lb/>
　四牡使臣所駕者騑騑行不止之貎周道謂自岐周<lb/>
　而發歷倭遲囬逺之路也盬之義訓詳見鴇羽嘽嘽<lb/>
　喘息貌謂駱馬最耐勞苦亦喘息而勞矣人臣有父<lb/>
　母豈無懐歸之念以王事不可廢敗未敢言歸徒自<lb/>
　傷悲而不遑啟跪居處耳思歸自傷悲者私情子之<lb/>
　孝也靡盬不遑安者公義臣之忠也四牡之臣子忠<lb/>
　孝於是兩盡矣<lb/>
<pb n="7a"/>
翩翩者鵻<hi>隹下同</hi>載飛載下集於苞栩<hi>況甫</hi>王事靡盬不遑<lb/>
将父翩翩者鵻載飛載止集於苞杞<hi>起</hi>王事靡盬不遑<lb/>
将母<lb/>
　鵻夫不也一名祝鳩傳曰尸鳩性壹而慈祝鳩性壹<lb/>
　而孝方言曰梁宋之間謂之鵻性慈孝慤謹飛止不<lb/>
　離於栩杞言其壹也人臣雖一於王事亦以不得養<lb/>
　父母為念故取鵻之壹而孝以喻之<lb/>
駕彼四駱載驟<hi>助救</hi>駸駸<hi>楚金</hi>豈不懐歸是用作歌将母来<lb/>
<pb n="7b"/>
諗<hi>審</hi>
　四駱謂四馬皆駱也此言使臣之歸馬亦以得歸而<lb/>
　喜故駸駸而行疾忘其勞矣於是又序其情而謂之<lb/>
　曰汝固盡心於王事豈能不懐歸以養其父母乎母<lb/>
　之念子常過於父今日作此勞来之歌可以告而母<lb/>
　矣文武知臣下家人之情纎悉如此為臣者安得不<lb/>
　以見知為恱乎是詩五章前二章與卒章賦也第三<lb/>
　章四章比而賦之也<lb/>
<pb n="8a"/>
皇皇者華君遣使<hi>所吏</hi>臣也送之以禮樂言逺而有光華<lb/>
也<lb/>
　燕而歌此詩所謂禮樂也先儒或以不辱命於彼為<lb/>
　光顯其君此指後世聘好交隣之使為言也或以下<lb/>
　國蒙被聲教為光華此指後世觀風問俗之使為言<lb/>
　也古者天下一家是詩終始言原隰驅馳之事則王<lb/>
　圻諸國咸在焉所謂逺而有光華疑指使節之光華<lb/>
　耳<lb/>
<pb n="8b"/>
皇皇者華于彼原隰駪駪<hi>所巾</hi>征夫每懐靡及<lb/>
　皇皇者華謂使臣被臨遣之榮節旄煌煌如草木之<lb/>
　華光耀原隰之間而從役之夫駪駪衆多亦喜而疾<lb/>
　馳惟恐不及於事所謂逺而有光華者如此<lb/>
我馬維駒六轡如濡<hi>如朱</hi>載馳載驅周爰咨諏<hi>子須</hi>我馬維<lb/>
騏六轡如絲載馳載驅周爰咨謀我馬維駱六轡沃若<lb/>
載馳載驅周爰咨度<hi>待洛</hi>我馬維駰<hi>因</hi>六轡既均載馳載<lb/>
驅周爰咨詢<lb/>
<pb n="9a"/>
　駒馬之齒壯者青驪文如碁曰騏白馬黒鬛曰駱隂<lb/>
　白雜色曰駰如濡調柔也如絲綢直也沃潤澤也均<lb/>
　齊一也此言馬之良轡之羙所以寵其行也於是載<lb/>
　馳載驅而徃不敢憚其勞苦周徧咨訪其事悉以告<lb/>
　上諏也謀也度也詢也說者謂變文以叶韵然諏有<lb/>
　聚議之意謀有計畫之意度有體量之意詢有究問<lb/>
　之意既欲以告上故貴詳審冀得其實也序六月者<lb/>
　以人臣之驅馳不憚勞為忠以人臣之告上得其實<lb/>
<pb n="9b"/>
　為信故皇皇者華廢則忠信缺矣說者以忠信缺為<lb/>
　有合於忠信為周之義遂以周爰咨諏等句並取左<lb/>
　氏穆叔之說以釋之殊不知古人取詩斷章未必合<lb/>
　詩人夲意而左氏於内外傳亦自相背戾春秋傳則<lb/>
　曰訪問於善為咨咨禮為度咨親為詢咨事為諏咨<lb/>
　難為謀謂之五善至國語則曰懐和為每懐咨才為<lb/>
　諏咨事為謀咨義為度咨親為詢忠信為周諏度之<lb/>
　義既已不同且易訪問以每懐而加之以忠信謂之<lb/>
<pb n="10a"/>
　六徳乖異如此豈可據以釋經耶是詩五章皆賦也<lb/>
常棣<hi>大計</hi>燕兄弟也閔管蔡之失道故作常棣焉<lb/>
　序詩者以為閔管蔡之失道國語亦以為周文公之詩<lb/>
　曰兄弟䦧于牆外禦其侮然則此詩為周公之作無<lb/>
　可疑者學者以魚麗序有文武以天保以上治内之<lb/>
　說遂疑此序管蔡失道之說又左氏載富辰之言謂<lb/>
　召穆公思周徳之不類而作是詩疑此詩作於周衰<lb/>
　竊謂周公遭管蔡之變因思文武能燕樂兄弟如此<lb/>
<pb n="10b"/>
　而今乃爾故作是詩盖閔之也天保以上之事皆文<lb/>
　武治内之道或雖嘗燕兄弟未必有詩或自有詩周<lb/>
　公取其意更潤色之然則謂文武燕兄弟於當時周<lb/>
　公追詠其事於後猶今人詠古之類於理亦可信至<lb/>
　如富辰之言杜預謂周公作之召公歌之孔氏正義<lb/>
　辨之最詳其說以為召穆公虎見厲王之時兄弟恩<lb/>
　䟽重歌此周公所作之詩以親之耳故鄭氏荅趙商<lb/>
　云凡賦詩或造篇或誦古此之謂也周公作七月盖<lb/>
<pb n="11a"/>
　於成王之時誦公劉居豳之事亦此詩之類也<lb/>
常棣之華鄂<hi>五各</hi>不韡韡<hi>韋鬼</hi>凡今之人莫如兄弟死䘮之<lb/>
威兄弟孔懐原隰裒<hi>薄侯</hi>矣兄弟求矣<lb/>
　此周公遭變之後故其言多䘮亂急難之事常棣棣<lb/>
　也鄂萼古字多通常棣華則覆萼萼則承華喻兄弟<lb/>
　也觀唐棣之華鄂豈不韡韡相輝映可以人之兄弟<lb/>
　乃不如常棣乎於是告以天倫之自然謂今人之立<lb/>
　於世莫如兄弟之相親雖有死䘮可畏之事惟兄弟<lb/>
<pb n="11b"/>
　甚相念而不去雖流亡羣聚於原野兄弟必相求而<lb/>
　不舍此言兄弟之相親出於自然也<lb/>
脊<hi>井益</hi>令<hi>零/</hi>在原兄弟急難每有良朋況也永歎<hi>吐丹</hi>兄弟<lb/>
䦧<hi>許歴</hi>于牆外禦其務毎有良朋烝也無戎<lb/>
　脊令雝渠也飛則鳴行則摇首尾相應亦喻兄弟也<lb/>
　脊令水鳥也今在原則失其所矣兄弟急難之喻也<lb/>
　毎猶言常也況猶言兹也常時良朋兹但能永歎而<lb/>
　已不若兄弟縱或平日未免有小䦧恨於牆屋之内<lb/>
<pb n="12a"/>
　而外有當禦敵之務不敢辭也左氏改務為侮盖禦<lb/>
　敵之事即外侮也字雖不同其義則一烝衆也戎兵<lb/>
　也兄弟之讎不反兵常時朋友雖衆無執兵之義此<lb/>
　言患難之極惟兄弟當相死也<lb/>
䘮亂既平既安且寜雖有兄弟不如友生儐<hi>賔𦙍</hi>爾籩豆<lb/>
飲酒之飫<hi>於慮</hi>兄弟既具和樂<hi>洛</hi>且孺<lb/>
　兄弟於急難之時相取如此人之常情於亂定既安<lb/>
　之後往往視兄弟不如朋友之相善遂戒以儐陳其<lb/>
<pb n="12b"/>
　籩豆饜飫其酒食當兄弟無故既具之時宜以此相<lb/>
　和樂相親慕此言親睦兄弟當過於朋友也<lb/>
妻子好<hi>呼報</hi>合如鼔瑟琴兄弟既翕<hi>許/急</hi>和樂且湛<hi>荅南</hi>宜爾<lb/>
室家樂爾妻帑是究是圗亶<hi>都但</hi>其然乎<lb/>
　父子夫婦兄弟皆人之大倫也人情之好合孰若妻<lb/>
　子雖琴瑟之和不是過也然兄弟夲同氣米䏻志意<lb/>
　翕合其和樂亦且乆而不厭今爾既室家相宜矣妻<lb/>
　帑相樂矣豈可獨忘兄弟哉誠能推究樂妻子之心<lb/>
<pb n="13a"/>
　以圗謀樂兄弟之事必以我言為信然矣此言和樂<lb/>
　兄弟當與妻子同也故曰常棣廢則兄弟缺矣是詩<lb/>
　夲八章文義不相屬今作四章章八句前二章比而<lb/>
　賦之後二章賦也<lb/>
伐木燕朋友故舊也自天子至於庻人未有不須友以<lb/>
成者親親以睦友賢不弃不遺故舊則民徳歸厚矣<lb/>
　朋友與故舊一也自人君言之則有二焉尊徳樂道<lb/>
　賔之弗臣朋友也若太史友内史友文王四友是也<lb/>
<pb n="13b"/>
　微時相從頼其羽翼故舊也若人惟求舊髙宗舊學<lb/>
　于甘盤是也周公作是詩疑與常棣同時盖其言初<lb/>
　有遭變之意卒多戒勸之詞若文武舊時不應有此<lb/>
　然所謂朋友故舊乃序詩者見其詩始終既陳取友<lb/>
　之道中間乃及待諸父諸舅兄弟之禮故既以自天<lb/>
　子至於庶人未有不須友以成發之又繼之曰親親<lb/>
　以睦似指兄弟而言曰友賢不棄似指取友而言曰<lb/>
　不遺故舊似指諸父諸舅而言然文武之親睦則已<lb/>
<pb n="14a"/>
　有常棣文武之友賢則已有鹿鳴是詩論諸父諸舅<lb/>
　尤為丁寜盖詩雖因取友而槩論意則主故舊之不<lb/>
　遺孔子曰君子篤於親則民興於仁故舊不遺則民<lb/>
　不偷此民徳歸厚矣與論語合信乎詩序經聖人之<lb/>
　手也周公嘗謂魯公曰君子不施其親不使大臣怨<lb/>
　乎不以故舊無大故則不棄也無求備於一人與是<lb/>
　詩所陳若相似然周公孔子論故舊皆不及朋友信<lb/>
　乎朋友與故舊為一取友之道即待故舊之道也故<lb/>
<pb n="14b"/>
　六月之序止言伐木廢則朋友缺不及故舊也<lb/>
伐木丁丁<hi>陟耕</hi>鳥鳴嚶嚶<hi>於耕</hi>出自幽谷遷于喬木嚶其鳴<lb/>
矣求其友聲相<hi>息亮</hi>彼鳥矣猶求友聲矧伊人矣不求友<lb/>
生神之聽之終和且平<lb/>
　是詩因伐木者所見鳥鳴以起興故三言伐木幽谷<lb/>
　之木鳥之所棲伐木之人偶伐其所棲之木此遭變<lb/>
　之喻也鳥聞伐木丁丁之聲則嚶嚶然相呼出幽谷<lb/>
　而遷喬木喻人遭變則求朋友之助以避難也伐木<lb/>
<pb n="15a"/>
　者雖庶人亦能因是知取友之道謂彼嚶然相呼者<lb/>
　乃求友之聲也相彼鳥猶爾可以人而不如鳥乎然<lb/>
　人情多偷薄将恐将懼維予與女将安将樂女轉棄<lb/>
　予盖有之矣故質之神眀終當與朋友和好而不變<lb/>
　也春秋書鄭人来渝平說者曰和而不盟曰平渝變<lb/>
　也<lb/>
伐木許許<hi>呼古</hi>釃<hi>所/冝</hi>酒有藇<hi>敘/</hi>既有肥羜<hi>直呂</hi>以速諸父寜<lb/>
適不来微我弗顧於<hi>烏</hi>粲洒<hi>所/懈</hi>埽<hi>素報</hi>陳饋八簋既有肥<lb/>
<pb n="15b"/>
牡以速諸舅寜適不来微我有咎<lb/>
　許許衆相許與共力伐木之貎上章専記伐木之庶<lb/>
　人取友之事下二章則畧舉伐木之庶人之所為以<lb/>
　勸戒其君釃莤酒也以筐曰釃藇羙也謂彼衆伐木<lb/>
　者尚能釃酒有藇以相友樂況貴為天子既有肥腯<lb/>
　未成之羜又有肥腯已壯之牡可以洒埽庭内陳八<lb/>
　簋之盛禮以速同姓故舊之諸父異姓故舊之諸舅<lb/>
　何憚而弗為寜彼召之不来無使我不能念故舊實<lb/>
<pb n="16a"/>
　有愆咎也<lb/>
伐木于阪釃酒有衍籩豆有踐兄弟無逺民之失徳乾<lb/>
餱<hi>侯</hi>以愆有酒湑我無酒酤<hi>户/</hi>我坎坎鼓我蹲蹲<hi>七旬</hi>舞<lb/>
我迨<hi>待</hi>我暇矣飲此湑矣<lb/>
　阪者陂陁不平之地也衍多也湑亦莤酒也以草曰<lb/>
　湑酤一宿酒也彼衆伐木者尚能釃酒有衍況貴為<lb/>
　天子何不陳其籩豆使兄弟相親而無逺兄弟亦謂<lb/>
　同姓之故舊諸父則尊者兄弟則等夷視凡人之失<lb/>
<pb n="16b"/>
　徳多由乾餱不及之細故以致其愆矧為人上者當<lb/>
　有酒則莤以飲我無酒則當宿醸以飲我坎坎言鼔<lb/>
　之聲蹲蹲言舞之貎及此間暇飲此所莤之酒有不<lb/>
　醉無歸之意周公成王之叔父也意在故舊不欲専<lb/>
　為諸父故兼諸舅兄弟言之說者以酤我為酤買以<lb/>
　天子之貴固無買酒之理且周之盛時羣飲者有禁<lb/>
　周官萍氏㡬酒謹酒亦察其犯禁無節者耳至孔子<lb/>
　時乃有沽酒市脯不食之說意周衰始有此事不然<lb/>
<pb n="17a"/>
　自春秋以来國君罔市利者多矣未聞𣙜酒至漢始<lb/>
　𣙜之疑漢以前未如漢之盛鄭氏漢人遽以酤買釋<lb/>
　經其釋萍氏亦謂察沽買過多者蓋未嘗考其時之<lb/>
　先後也是詩元六章考文義當作三章章十二句一<lb/>
　章興也下二章興而賦也<lb/>
天保下報上也君能下<hi>戸嫁</hi>下<hi>如字</hi>以成其政臣能歸羙以<lb/>
報其上焉<lb/>
　文武小雅夲十三篇既亡其三所存者十篇皆燕飲<lb/>
<pb n="17b"/>
　之樂也天保乃人臣下報上之詩篇次偶居其中曰<lb/>
　報上云者如後世上夀之禮意其君每燕飲其臣則<lb/>
　臣下必歌此以夀其君所謂下下以成其政則餘篇<lb/>
　所歌之事是也所謂歸羙報上惟此篇為然王政既<lb/>
　成善則稱君人臣之義也况施厚者報必隆故序詩<lb/>
　者推本而言之<lb/>
天保定爾亦孔之固俾<hi>必以</hi>爾單<hi>丹/</hi>厚何福不除<hi>治慮</hi>俾爾<lb/>
多益以莫不庶<lb/>
<pb n="18a"/>
　保安也單盡也除除舊更新也庶無所不有也謂天<lb/>
　之安定我君其命甚固既付以福之單厚日新無窮<lb/>
　又付以禄之多益無乎不備曰厚則非特厚於君亦<lb/>
　取厚下之意曰益非特益於君亦取益下之意<lb/>
天保定爾俾爾戬<hi>子淺</hi>榖罄無不宜受天百禄降爾遐福<lb/>
維日不足<lb/>
　穀善也罄盡也說文以實始翦商之翦為戩亦取除<lb/>
　舊為義謂天之安定我君付以日新之善既以無所<lb/>
<pb n="18b"/>
　不宜而受百禄而降福之遐逺亦無時而足也曰宜<lb/>
　亦有宜人宜民之意<lb/>
天保定爾以莫不興如山如阜如岡如陵如川之方至<lb/>
以莫不増<lb/>
　以莫不興謂日隆不替也以莫不増謂日進不已也<lb/>
　天之安定我君既日隆而不替則國家寖以昌大如<lb/>
　山阜岡陵之髙固如川流之不息亦日進而不已也<lb/>
吉蠲<hi>古𤣥</hi>為饎<hi>尺/志</hi>是用孝享禴<hi>餘若</hi>祠烝嘗于公先王君曰<lb/>
<pb n="19a"/>
卜爾萬夀無疆<lb/>
　吉言諏日之吉蠲言滌器之潔為饎言備酒食也謂<lb/>
　我君能致孝於鬼神也春曰祠夏曰禴秋曰嘗冬曰<lb/>
　烝于公先王謂先公先王也君曰卜爾謂尸嘏主人<lb/>
　代致神言錫以萬夀也<lb/>
神之弔<hi>都歴</hi>矣詒<hi>以之</hi>爾多福民之質矣日用飲食羣黎百<lb/>
姓徧為爾徳<lb/>
　弔至也言其降格也質朴也言其無偽也羣黎黎民<lb/>
<pb n="19b"/>
　也百姓百官也神則降格而錫以多福徳之所感也<lb/>
　民則無偽而日用飲食徳之所化也故申言黎民百<lb/>
　官日所為者無非君之徳矣<lb/>
如月之恒<hi>胡登</hi>如日之升如南山之夀不騫<hi>起䖍</hi>不崩如松<lb/>
柏之茂無不爾或承<lb/>
　恒常也月體夲盈以近日而虧耳詩人欲君之福禄<lb/>
　如月之常盈不必訓弦升出也如日之初出其光益<lb/>
　熾如南山之髙大無時而或虧如松柏之茂盛無不<lb/>
<pb n="20a"/>
　承其庇人臣區區之願如此雖終始以福禄為言似<lb/>
　無所規益然卒章數語有稱有戒不如是亦不能保<lb/>
　其福禄也故曰天保廢則福禄缺矣是詩六章其五<lb/>
　章賦也卒章比也<lb/>
采薇遣戍役也文王之時西有昆夷之患北有玁<hi>險</hi>狁<lb/>
<hi>允</hi>之難以天子之命命将<hi>子/亮</hi>率<hi>所類</hi>遣戍役以守衛中國<lb/>
故歌采薇以遣之出車以勞<hi>力報</hi>還<hi>旋/</hi>杕<hi>大計</hi>杜以勤歸也<lb/>
　此文王為西伯之時奉商王之命命将遣戍以守衛<lb/>
<pb n="20b"/>
　中國紂雖無道不困於夷狄以有文王故也序并言<lb/>
　昆夷亦一時之事觀出車之詠玁狁于襄而後薄伐<lb/>
　西戎故采薇専言玁狁之故小序止言遣戍役不及<lb/>
　将率鄭氏謂遣将率及戍役同歌同日欲其同心也<lb/>
　反而勞之異歌異日殊尊卑也禮曰賜君子小人不<lb/>
　同日此其義也<lb/>
采薇采薇薇亦作止曰歸曰歸歳亦莫<hi>暮</hi>止靡室靡家<lb/>
玁狁之故不遑啟居玁狁之故<lb/>
<pb n="21a"/>
　薇菜也薇亦作止者記出師之時也卒章言昔我往<lb/>
　矣楊栁依依此正薇初出土之時故曰作止嵗亦莫<lb/>
　止者豫言其歸朝之逺也男靡得以安其室女靡得<lb/>
　以有其家言其離思之情也啓跪居處皆不遑暇言<lb/>
　其征役之勞也由玁狁之故不得已而興師言其非<lb/>
　私欲也班固漢志謂懿王時戎狄交侵中國被其苦<lb/>
　詩人歌之曰靡室靡家玁狁之故謂懿王時重歌此<lb/>
　詩以勞士卒耳<lb/>
<pb n="21b"/>
采薇采薇薇亦柔止曰歸曰歸心亦憂止憂心烈烈載<lb/>
飢載渴我戍未定靡使歸聘<lb/>
　薇亦柔止者豫言其既行之後見薇之始長而柔思<lb/>
　歸之心必烈烈如焚如飢渴者之思飲食以戍役未<lb/>
　定將誰使歸問室家之安否此敘其情也<lb/>
采薇采薇薇亦剛止曰歸曰歸嵗亦陽止王事靡盬不<lb/>
遑啓處憂心孔疚<hi>久又</hi>我行不來<lb/>
　薇亦剛止者亦豫言其見薇之已壯而剛歳亦陽止<lb/>
<pb n="22a"/>
　者謂十月為陽以王事不可廢敗不暇啓處但憂心<lb/>
　甚病耳我之行役不可來歸也王事不特王命謂公<lb/>
　家之事也後世語同僚曰聯王事是也此亦叙其情<lb/>
　也<lb/>
彼爾<hi>乃禮</hi>維何維常之華彼路斯何君子之車戎車既駕<lb/>
四牡業業<hi>魚及</hi>豈敢定居一月三㨗<lb/>
　爾華盛貎常棠棣也路戎路也君子將率也以常華<lb/>
　喻將率之戎車四牡業業而壯言車馬之盛以見將<lb/>
<pb n="22b"/>
　率之得人如此戍役豈敢安處冝乎一月之間三戰<lb/>
　三㨗也此言其將士之勇也<lb/>
駕彼四牡四牡騤騤<hi>求龜</hi>君子所依小人所腓<hi>符非</hi>四牡翼<lb/>
翼象弭<hi>彌氏</hi>魚服豈不日戒玁狁孔棘<lb/>
　騤騤彊也小人戍役也腓足之肉行則隨而動弭弓<lb/>
　弰也以象齒飾之魚服矢服也以魚皮為之申言車<lb/>
　馬之盛將帥之所依戍役之所隨車馬既翼翼而嚴<lb/>
　整噐械又皆飭備豈敢不日相警戒以玁狁之難甚<lb/>
<pb n="23a"/>
　急也此言兵備之嚴也<lb/>
昔我往矣楊栁依依今我來思雨雪霏霏行道遲遲載<lb/>
渴載飢我心傷悲莫知我哀<lb/>
　楊栁蒲栁也豫言歸時之情狀謂當其歸時必追念<lb/>
　昔我之往楊栁始依依而茂今我之歸雨雪已霏霏<lb/>
　而甚尚行遲遲之逺道不啻如飢渴心徒自傷悲爾<lb/>
　誰能知我之哀也此言念歸之切也所謂君子能盡<lb/>
　人之情故人忘其死其采薇之謂乎故曰采薇廢則<lb/>
<pb n="23b"/>
　征伐缺矣是詩六章皆賦也<lb/>
出車勞<hi>力報</hi>還<hi>旋/</hi>率<hi>所類</hi>也<lb/>
　此詩專勞將率故歸功於南仲或疑宣王大雅有南<lb/>
　仲大祖之說遂謂南仲不知何時人而辨之者謂周<lb/>
　家仕者世禄如雲漢仍叔美宣王春秋有仍叔之子<lb/>
　來聘召是凡伯刺幽王春秋有天王使凡伯來聘節<lb/>
　南山家父刺幽王春秋有天王使家父來求車此皆<lb/>
　周之世大夫也魯有三家晋有六卿皆子孫號氏同<lb/>
<pb n="24a"/>
　稱然則南仲殆周之世大夫世卿歟又古人姓名多<lb/>
　同堯時有伯夷周亦有伯夷文王時有南宫适孔子<lb/>
　時亦有南宫适春秋時晋有趙括六國時趙有趙括<lb/>
　春秋時晋有士燮三國時吳有士燮皆南仲之類也<lb/>
　可謂辭費矣殊不知宣王大雅乃命皇父耳謂南仲<lb/>
　為皇父之太祖非謂復有南仲也班固人物表文王<lb/>
　之臣無南仲豈未嘗見毛詩邪宣王之臣有南中乃<lb/>
　南宫中考之博古圖有王命南宫中者再考中之為<lb/>
<pb n="24b"/>
　仲古字通用故班固以為南中也<lb/>
我出我車于彼牧矣自天子所謂我來矣召彼僕夫謂<lb/>
之載矣王事多難<hi>乃旦</hi>維其棘矣<lb/>
　郊外曰牧馬既牧于野則兵車之出必就牧地取馬<lb/>
　以駕車天子商王也僕夫御夫也南仲為將駕我車<lb/>
　出于郊稱天子之命使我來將文王既以商王之命<lb/>
　命將率故南仲亦稱自天子所也南仲於是戒其僕<lb/>
　夫以趨王事之急難也<lb/>
<pb n="25a"/>
我出我車于彼郊矣設此旐<hi>兆</hi>矣建彼旄矣彼旟<hi>餘</hi>旐<lb/>
斯胡不斾斾<hi>蒲貝</hi>憂心悄悄<hi>七/小</hi>僕夫況瘁<hi>似醉</hi>
　郊與牧同義旐謂注毛於干首也斾斾垂貌曲禮武<lb/>
　車綏旌說者謂綏舒垂之也又曰行前朱雀而後𤣥<lb/>
　武左青龍而右白虎招摇在上急繕其怒進退有度<lb/>
　左右有局各司其局說者謂以四獸為軍陳又畫招<lb/>
　摇星於旌旗也此古師行之法所謂進退有度各司<lb/>
　其局則士無失位離次矣是詩所謂旐者𤣥武也所<lb/>
<pb n="25b"/>
　謂旟者朱雀也所謂旂者青龍也至周官則建此各<lb/>
　有等今並建之意商以前用此法耳胡不斾斾者謂<lb/>
　建而不斾也昔晉治兵建而不斾壬申復斾諸侯畏<lb/>
　之則知垂旌所以為戰始設此旟旐將士已有欲戰<lb/>
　之氣謂何不垂旌速戰使我心悄悄而憂恐僕夫亦<lb/>
　以未戰之故因兹疲瘁也<lb/>
王命南仲往城于方出車彭彭旂旐央央<hi>英</hi>天子命我<lb/>
城彼朔方赫赫南仲玁狁于襄<lb/>
<pb n="26a"/>
　王商王也文王以商王之命命南仲也于方朔方也<lb/>
　城朔方所以為守備也車則彭彭而張盛旂則央央<lb/>
　而鮮明所謂旌旗動色武夫生氣也申言天子命此<lb/>
　赫赫有威名光顯之南仲期於襄除玁狁而後已也<lb/>
昔我往矣黍稷方華今我來思雨雪載塗王事多難不<lb/>
遑啓居豈不懐歸畏此簡書<lb/>
　方華方生華也思語辭此詩所謂昔我往矣非必遣<lb/>
　戍之時凡已行在道皆可謂之往故曰黍稷方華謂<lb/>
<pb n="26b"/>
　在道所見也今我來歸雨雪已消釋為泥塗所以久<lb/>
　於戍役以王事多難不暇啓居故也方未歸時豈不<lb/>
　有懐畏此戒命載於簡書者故不敢也<lb/>
喓喓<hi>於遥</hi>草蟲趯趯<hi>吐/歴</hi>阜螽未見君子憂心忡忡<hi>勅中</hi>既見<lb/>
君子我心則降赫赫南仲薄伐西戎<lb/>
　此章道禆將之室家望其來歸之情君子指其夫也<lb/>
　召南草蟲阜螽亦大夫妻之言則此為禆將之室家<lb/>
　無可疑者謂當其未歸見草蟲阜螽異類相從心忡<lb/>
<pb n="27a"/>
　忡而憂必俟其既歸憂心始降也然所以乆戍未歸<lb/>
　者以從大將南仲不特伐玁狁且欲薄伐昆夷也西<lb/>
　戎曰薄伐謂薄言伐之非深治之也<lb/>
春日遲遲卉<hi>許貴</hi>木萋萋<hi>七/西</hi>倉庚喈喈采蘩祁祁執訊<hi>信</hi>
獲醜薄言還歸赫赫南仲玁狁于夷<lb/>
　此章亦道禆將之室家喜其既歸之情謂適當春日<lb/>
　舒遲草木榮茂禽鳥和鳴采蘩衆多之時執訊獲醜<lb/>
　而歸其樂可勝言哉執訊猶言奏㨗獲醜猶言獻囚<lb/>
<pb n="27b"/>
　所以得此凱還者以從大將南仲已平玁狁故也於<lb/>
　還歸亦曰薄言謂玁狁雖平昆夷猶在暫歸云爾又<lb/>
　圖後舉也道室家之情初不及於大將尊之也卒歸<lb/>
　功於大將寵之也故曰出車廢則功力缺矣是詩六<lb/>
　章草蟲一章興也餘皆賦也<lb/>
杕杜勞<hi>力報</hi>還<hi>旋</hi>役也<lb/>
　此詩専勞戍役終始言室家思望待小人之道尤貴<lb/>
　於切近其情也<lb/>
<pb n="28a"/>
有杕之杜有睆<hi>華板</hi>其實王事靡盬繼嗣我日日月陽止<lb/>
女心傷止征夫遑止<lb/>
　睆實貎嗣續也陽止謂十月也遑暇也言士卒出戍<lb/>
　室家感其時物而思謂以王事之故日續一日且至<lb/>
　於陽月矣婦人之心傷其夫之勞未得暇逸也有睆<lb/>
　其實則近十月矣<lb/>
有杕之杜其葉萋萋王事靡盬我心傷悲卉木萋止女<lb/>
心悲止征夫歸止<lb/>
<pb n="28b"/>
　萋萋葉盛貎杜十月以後實已落惟有葉耳以王事<lb/>
　之故又傷凡草木皆止有葉在冝我婦人心悲其夫<lb/>
　未得歸休也<lb/>
陟彼北山言采其杞<hi>起</hi>王事靡盬憂我父母檀車幝幝<lb/>
<hi>尺善</hi>四牡痯痯<hi>古緩</hi>征夫不逺<lb/>
　杞枸杞也春采其葉秋采其子冬采其根勞將率之<lb/>
　詩既言春往冬歸當與戍役同時此章亦說征夫不<lb/>
　逺則將歸之際所謂采其杞必秋冬采其子及根之<lb/>
<pb n="29a"/>
　時也征夫以王事之故久而未歸既已貽其父母之<lb/>
　憂於是室家反以言寛其父母謂今檀車已幝幝而<lb/>
　敝四牡已痯痯而病則征夫之歸亦不逺矣<lb/>
匪載匪來憂心孔疚期逝不至而多為恤卜筮偕止曽<lb/>
言近止征夫邇止<lb/>
　疚病也恤憂也偕俱也㑹合也言征夫不載而歸室<lb/>
　家之憂已甚病矣況期程已過而不至則我之憂甚<lb/>
　衆不止於憂一事也於是俱問於卜筮其言㑹合皆<lb/>
<pb n="29b"/>
　曰已近矣然則征夫歸期必不逺也前後雖不出望<lb/>
　思之意皆每以王事自觧又中閒亦有相寛之語可<lb/>
　見其勞而無怨雖婦人女子亦然非文王之盛徳何<lb/>
　以得此故曰杕杜廢則師衆缺矣是詩四章皆賦也<lb/>
魚麗<hi>力馳下同</hi>美萬物盛多能備禮也文武以天保以上治<lb/>
内采薇以下治外始於憂勤終於逸樂故羙萬物盛多<lb/>
可以告於神眀矣<lb/>
　文武小雅終於魚麗蓋謂萬物盛多能備禮此太平<lb/>
<pb n="30a"/>
　之事也夫禮者法之寓也禮之所行制度莫詳焉故<lb/>
　曰魚麗廢則法度缺矣序詩者推本文武内外之治<lb/>
　既舉憂勤去而逸樂生曰可以告神明猶言頌聲可<lb/>
　作耳此非告神明之詩也文王之風終於騶虞序以<lb/>
　為王道成則近於雅矣文武之雅終於魚麗序以為<lb/>
　可告神明則近於頌矣采薇之序言文王之時此言<lb/>
　文武何也意武王征伐不暇作詩取文王舊詩用之<lb/>
　且采薇尚歌於懿王之時則文武何疑之有<lb/>
<pb n="30b"/>
魚麗于罶<hi>栁</hi>鱨鯊<hi>沙</hi>君子有酒旨且多魚麗于罶魴鱧<lb/>
<hi>禮</hi>君子有酒多且旨魚麗于罶鰋<hi>偃</hi>鯉君子有酒旨且<lb/>
有<lb/>
　萬物盛多詩人特取於魚何也蓋魚之為物非人力<lb/>
　所能及必隂陽和而後衆多故夢魚者為豐年之兆<lb/>
　而言萬物失其性亦及於魚藻焉罶寡婦之笱也寡<lb/>
　婦之力不能如他漁人之彊罶之為器不能及他㒺<lb/>
　罟之大今魚之麗于罶者有鱨鯊焉有魴鱧焉有鰋<lb/>
<pb n="31a"/>
　鯉焉則他物之盛當稱是矣君子之行禮特言有酒<lb/>
　旨且多多且旨旨且有蓋酒以成禮故為酒為醴所<lb/>
　以洽百禮而棄禮不能行者亦以君子有酒為刺焉<lb/>
物其多矣維其嘉矣物其旨矣維其偕矣物其有矣維<lb/>
其時矣<lb/>
　物之多物之旨物之有固美矣多而且嘉旨而且偕<lb/>
　有而且時美之至也味詩人之言可謂極備進於太<lb/>
　平之世矣魚麗大率與潛有多魚相類故曰可以告<lb/>
<pb n="31b"/>
　神眀也是詩六章皆賦也産既多而俱善味甚旨而<lb/>
　並進品咸有而及時誠可美歟<lb/>
南陔<hi>古哀</hi>孝子相戒以養<hi>餘尚</hi>也白華孝子之絜白也華黍<lb/>
時和嵗豐冝黍稷也有其義而亡其辭<lb/>
　十篇為什既非孔子之舊則先儒欲復為南陔之什<lb/>
　亦未可信毛公出於前漢既以南陔三篇附之文武<lb/>
　之小雅必有師承為文武之詩不若姑仍其舊考之<lb/>
　鄉飲酒禮燕禮六篇皆笙詩意其非人所歌故無有<lb/>
<pb n="32a"/>
　習其辭者是以亡之然孔子所存之詩幸有其義又<lb/>
　有六月之序可據豈當置而不論晉人束晳補著其<lb/>
　文雖未必盡得古人之旨因其義而考之取其合者<lb/>
　或可以見聖人刪詩之意亦學者所當知也晳補南<lb/>
　陔詩曰循彼南陔言采其蘭眷戀庭闈心不遑安南<lb/>
　陔者養萬物之方蘭以喻君子孝子以君子自處而<lb/>
　心眷戀於庭闈有合於孔子立身揚名之說此相戒<lb/>
　以立身為養親也又曰嗷嗷林烏受哺于子養隆敬<lb/>
<pb n="32b"/>
　薄惟禽之似烏能哺其母而不能敬孝子自謂徒知<lb/>
　以養為事不知以敬為本是與烏相似也有合於孟<lb/>
　子愛而不敬之說此相戒養親以敬也夫平居能相<lb/>
　告戒如此則孝友不缺矣晳補白華詩曰白華朱萼<lb/>
　被於幽薄粲粲門子如磨如錯白華潔白之物幽薄<lb/>
　喻處於衆庶孝子以白華自比而代父當門如磨錯<lb/>
　之自勵有合於曾子大孝尊親其次不辱之訓又曰<lb/>
　堂堂處子無營無欲鮮侔晨葩莫之㸃辱言孝子淡<lb/>
<pb n="33a"/>
　然無私欲物莫得而㸃汚如晨葩然有合於孟子好<lb/>
　貨財私妻子之戒事親者能如此則亷恥不缺矣晳<lb/>
　補華黍詩有曰黮黮重雲輯輯和風黍發稠華亦挺<lb/>
　其秀此言時和嵗豐有合於既霑既足生我百榖又<lb/>
　曰無髙不播無下不殖芒芒其稼參參其穡此言宜<lb/>
　於黍稷有合於曾孫之稼如茨如梁如此則蓄積不<lb/>
　缺矣<lb/>
南有嘉魚樂<hi>洛下同</hi>與賢也大<hi>泰</hi>平之君子至誠樂與賢<lb/>
<pb n="33b"/>
者共之也<lb/>
　成王小雅之首特取樂與賢之詩以眀處太平之世<lb/>
　尢不可不盡誠以與賢與賢以誠則賢者留而治可<lb/>
　保苟貎與之而誠不加焉則賢者去之矣夫賢者之<lb/>
　去留天下之休戚繫焉故與賢之禮廢則賢者不安<lb/>
　其位而天下之民將不得其所是以人主以與賢為<lb/>
　急所以樂與者至誠之謂也序詩者未嘗輕以至誠<lb/>
　許人君特於此序舉以美成王然則成王於學之為<lb/>
<pb n="34a"/>
　王者事已有緝熙光明之漸信乎頌者雅之積也<lb/>
南有嘉魚烝然罩罩<hi>張教</hi>君子有酒嘉賔式燕以樂<hi>五敎</hi>南<lb/>
有嘉魚烝然汕汕<hi>所諌</hi>君子有酒嘉賔式燕以衎<hi>苦旦</hi>南有<lb/>
樛<hi>居虬</hi>木甘瓠纍<hi>力追</hi>之君子有酒嘉賔式燕綏之翩翩者<lb/>
鵻烝然來思君子有酒嘉賔式燕又思<lb/>
　南指周南也烝衆也罩篧也汕樔也君子成王也嘉<lb/>
　賔賢者也嘉魚魚之美者甘瓠瓠之甘者鵻鳥之一<lb/>
　者三物雖皆以喻賢者然一章曰罩罩恐其逸故罩<lb/>
<pb n="34b"/>
　之使入也二章曰汕汕恐其伏故汕之使出也此言<lb/>
　人君之善與賢者處也三章曰纍之乃瓠之自纍四<lb/>
　章曰來思乃鵻之自至此言賢者之喜仕於王之朝<lb/>
　也四章皆言待賢者以燕禮始言其樂好次言其衎<lb/>
　樂次言其綏而安之次言其又欲燕之非至誠安能<lb/>
　有加無已如此思語助也既燕而又欲燕亦有思意<lb/>
　是詩四章皆比而賦之也<lb/>
南山有臺樂得賢也得賢則能為邦家立太平之基矣<lb/>
<pb n="35a"/>
　成王既與賢矣又曰樂得賢成王既太平矣又曰立<lb/>
　太平之基何也竊謂小序言得賢謂成王以得賢者<lb/>
　在朝所以樂也大序言太平之基推原成王所以能<lb/>
　立太平之基者以得賢故也樂與者樂與賢者相處<lb/>
　也樂得者樂得賢者為用也能處之乃能用之然後<lb/>
　太平之基可立故不能用賢則為國之基墜可不信<lb/>
　哉<lb/>
南山有臺北山有萊樂<hi>洛下同</hi>只君子邦家之基樂只君<lb/>
<pb n="35b"/>
子萬夀無期南山有桑北山有楊樂只君子邦家之光<lb/>
樂只君子萬夀無疆<hi>居良</hi>南山有杞北山有李樂只君子<lb/>
民之父母樂只君子徳音不已南山有栲<hi>考</hi>北山有杻<lb/>
<hi>女乆</hi>樂只君子遐不眉夀樂只君子徳音是茂南山有枸<lb/>
<hi>俱甫</hi>北山有楰<hi>庾</hi>樂只君子遐不黄耇樂只君子保艾爾<lb/>
後<lb/>
　南北指周地之南北也臺夫須也可以為蓑笠萊草<lb/>
　也可以為菜茹桑可以蠶楊可以舟把也李也枳枸<lb/>
<pb n="36a"/>
　也皆可以食啖栲山樗也杻檍也楰山楸也皆可為<lb/>
　噐用賢者有益於人之國猶草木之在山不特為之<lb/>
　䕃芘而且有用如此君子得賢之助可謂樂矣以國<lb/>
　家言之則本固而歴數無期名顯而厯數無疆以君<lb/>
　身言之則為民父母而令聞無窮遐不眉夀而令聞<lb/>
　益著身其康彊而子孫逢吉用賢之效有如此者黄<lb/>
　髪白復黄也耇面凍梨色也保安也艾老也言不獨<lb/>
　身享眉夀黄耇之福子孫亦獲耆艾之夀也是詩五<lb/>
<pb n="36b"/>
　章皆比而賦之也<lb/>
由庚萬物得由其道也崇丘萬物得極其髙大也由儀<lb/>
萬物之生各得其冝也有其義而亡其辭<lb/>
　晳補由庚詩曰蕩蕩夷庚物則由之蠢蠢庶類王亦<lb/>
　柔之言王道平夷則物自全其性命人君將以遂物<lb/>
　之性亦本於王化之柔和有合於致中和萬物育之<lb/>
　說又曰四時遞謝八風代扇五緯不愆六氣無易此<lb/>
　言王化既柔則時序風氣無不得其和有合於賛化<lb/>
<pb n="37a"/>
　育與天地參之說如此則隂陽不失其道理矣晳補<lb/>
　崇丘詩曰瞻彼崇丘其林藹藹植物斯髙動物斯大<lb/>
　又曰何類不繁何生不茂物極其性人永其夀此言<lb/>
　古者隂陽和風雨時五榖登六畜蕃山不童澤不涸<lb/>
　時和則無疾無疾則不夭如此則天地之間無物不<lb/>
　遂矣晳補由儀詩曰肅肅君子由儀率性明明后辟<lb/>
　仁以為政又曰魚游清沼鳥萃平林濯鱗鼔翼振振<lb/>
　其音此言古者不風不暴不行火田草木不折不芟<lb/>
<pb n="37b"/>
　斧斤不入山林豺祭獸然後殺獺祭魚然後漁鷹隼<lb/>
　擊然後罻羅設是以天子不合圍諸侯不掩羣大夫<lb/>
　不麛不卵士不隠塞庶人不數罟故鳥獸魚鼈皆得<lb/>
　其所如此則天下之物皆不失其道理矣<lb/>
蓼<hi>六下同</hi>蕭澤及四海也<lb/>
　說者以九夷八狄七戎六蠻謂之四海竊謂恩澤下<lb/>
　流無内外之間非專為四夷也書曰州十有二師謂<lb/>
　諸夏也外薄四海謂四夷也繼之以咸建五長則内<lb/>
<pb n="38a"/>
　外並舉是詩澤及四海者正謂由諸夏以及四夷也<lb/>
蓼彼蕭斯零露湑<hi>息叙</hi>兮既見君子我心冩兮燕笑語兮<lb/>
是以有譽處兮蓼彼蕭斯零露瀼瀼<hi>如羊</hi>既見君子為龍<lb/>
為光其徳不爽夀考不忘蓼彼蕭斯零露泥泥<hi>乃禮</hi>既見<lb/>
君子孔燕豈<hi>開在</hi>弟<hi>悌</hi>冝兄冝弟令徳夀豈蓼彼蕭斯零<lb/>
露濃濃既見君子鞗<hi>徒彫</hi>革沖沖和鸞雝雝萬福攸同<lb/>
　蓼長大貎蕭香草也湑露聚貎瀼瀼重貎泥泥濕貎<lb/>
　濃濃厚貎既見君子來朝而見天子也諸侯朝王必<lb/>
<pb n="38b"/>
　有恩數以及之故以露之霑濡蓼蕭為喻一章謂諸<lb/>
　侯見天子其心既莫不傾盡故天子與之燕飲笑語<lb/>
　情既無間則讒毁難入所以有美譽而可安處也二<lb/>
　章謂諸侯見天子被天子之龍光於是稱頌天子之<lb/>
　徳施於我者既無差爽願其夀考無忘此也三章謂<lb/>
　諸侯見天子燕樂之際天子甚樂易冝兄冝弟謂同<lb/>
　姓諸侯於是咸祝頌天子欲其有令善之徳夀考而<lb/>
　豈樂也四章謂諸侯見天子被乘馬路車之賜鞗革<lb/>
<pb n="39a"/>
　沖沖而垂和鸞雝雝而鳴於是又祝頌天子萬福皆<lb/>
　備以此報上也是詩四章皆比而賦之也<lb/>
湛<hi>直減</hi>露天子燕諸侯也<lb/>
　燕以示慈惠禮不嫌於厚故燕禮曰宵則庶子執燭<lb/>
　於阼階甸人執燭於庭閽人為燭於門外然所謂宵<lb/>
　亦以禮意未盡雖逮宵可也亦不可以為燕禮之常<lb/>
　詩之所詠亦記成王一時待諸侯之厚如此學者不<lb/>
　可不知也<lb/>
<pb n="39b"/>
湛湛露斯匪陽不晞<hi>希</hi>厭厭<hi>於鹽</hi>夜飲不醉無歸湛湛露<lb/>
斯在彼豐草厭厭夜飲在宗載考湛湛露斯在彼把棘<lb/>
顯允君子莫不令徳其桐其椅<hi>於冝</hi>其實離離豈弟君子<lb/>
莫不令儀<lb/>
　蓼蕭以恩數寵諸侯故廢則恩澤乖湛露以燕飲親<lb/>
　諸侯故廢則萬國離二詩正一時之詩故皆以露起<lb/>
　興湛湛多貎厭厭安貎一章以露之潤物非見日則<lb/>
　不乾喻君之安然燕飲非醉則不止以醉為期故未<lb/>
<pb n="40a"/>
　醉雖至宵可也二章以露之在茂草喻天子燕同姓<lb/>
　之諸侯考成也在宗子尤貴於成禮也蓼蕭以冝兄<lb/>
　冝弟為同姓則此詩以在宗為同姓何疑之有説者<lb/>
　乃為夜飲必於宗室謂路寢之屬果爾則是燕必以<lb/>
　夜豈天子待諸侯之禮況與燕禮宵則執燭之意異<lb/>
　邪三章以露之在把棘喻天子之燕諸侯而明信之<lb/>
　見於徳者無有不善四章謂椅桐之實得露之膏潤<lb/>
　而離離喻諸侯被天子之恩澤充足飽滿而天子之<lb/>
<pb n="40b"/>
　樂易見於儀者無有不善此詩人形容天子之有徳<lb/>
　有儀如後世樂章必頌君徳是也説者以顯允君子<lb/>
　豈弟君子為諸侯夫君子之名天子諸侯固可通稱<lb/>
　而蓼蕭湛露既為同時所用之樂章豈得前篇以君<lb/>
　子稱天子後篇以君子稱諸侯況前篇既以令徳夀<lb/>
　豈稱天子矣而後篇又以豈弟稱諸侯可乎是詩四<lb/>
　章皆比而賦之也<lb/>
彤<hi>徒冬下同</hi>弓天子錫有功諸侯也<lb/>
<pb n="41a"/>
　左傳甯武子曰諸侯敵王所愾而獻其功於是賜之<lb/>
　彤弓一彤矢百玈弓矢千以覺報燕杜預釋之曰愾<lb/>
　恨怒也覺明也諸侯有四夷之功王賜弓矢又為歌<lb/>
　彤弓以明報功燕樂此言周之舊也至東遷以後平<lb/>
　王以賜晉文侯書文侯之命是也説者謂平王立文<lb/>
　侯有迎送安定之勞此謂有功於王室也襄王以賜<lb/>
　晉文公見之左氏傳為文公獻楚俘于王之故此謂<lb/>
　有功於攘夷狄也然文公之敗楚師功大於文侯故<lb/>
<pb n="41b"/>
　襄王遂策命晉為侯伯使専征伐以正諸夏凡彊陵<lb/>
　弱大并小皆得以制之此先王維持諸夏之意也故<lb/>
　曰彤弓廢則諸夏衰矣<lb/>
彤弓弨<hi>尺昭</hi>兮受言藏之我有嘉賓中心貺之鍾鼔既設<lb/>
一朝饗之彤弓弨兮受言載之我有嘉賓中心喜之鍾<lb/>
鼔既設一朝右之彤弓弨兮受言櫜<hi>古刀</hi>之我有嘉賓中<lb/>
心好<hi>呼報</hi>之鍾鼔既設一朝醻<hi>市由</hi>之<lb/>
　彤赤也弨弛也凡弓皆漆賜則赤一而黒十以赤為<lb/>
<pb n="42a"/>
　重也造弓工成則獻於王王受而藏之以待好賜其<lb/>
　藏之也載以抗之櫜以韜之嘉賔謂諸侯之有功者<lb/>
　於是王者貺以彤弓表中心之至意非王中心之所<lb/>
　喜非王中心之所好不足以得此貺蓋貴此賜不輕<lb/>
　予也既賜之遂燕之所謂覺報燕也鍾鼔盛樂也舉<lb/>
　鍾鼓而言則儀物之盛可知矣一朝亦取終朝之意<lb/>
　謂禮意之厚終朝而不倦也周語曰王饗有體薦燕<lb/>
　有折俎又曰公當饗卿當燕則饗禮重於燕明矣然<lb/>
<pb n="42b"/>
　饗以訓恭儉故不過於終朝燕以示慈惠故不嫌於<lb/>
　夜飲左氏傳曰鄭饗趙孟禮終則燕此饗不過終朝<lb/>
　之説也饗雖不過終朝蓋尊之而不媟也故曰右之<lb/>
　有獻醻焉尊之而不疎也故曰醻之是詩三章皆賦<lb/>
　也<lb/>
菁菁<hi>子丁下同</hi>者莪<hi>五何/下同</hi>樂<hi>洛下/同</hi>育材也君子能長<hi>張文</hi>育人<lb/>
材則天下喜樂之矣<lb/>
　天下固未嘗一日無才人才亦不可一日不飬學校<lb/>
<pb n="43a"/>
　者養才之地也自非人君之仁中心好之徃徃以無<lb/>
　近效而不加意者多矣是詩之序上言樂育材下言<lb/>
　天下喜樂蓋人君以能養材為樂則人材亦以得其<lb/>
　養為樂説者謂正小雅二十二篇皆因事而歌菁菁<lb/>
　者莪其天子行禮於學校之歌歟傳曰地之羙者善<lb/>
　養禾君之仁者善養士表記以豐水有芭武王豈不<lb/>
　仕詒厥孫謀以燕翼子為周家數世之仁蓋自文王<lb/>
　有豐水之辟廱而詩有於樂辟廱之歎武王有鎬京<lb/>
<pb n="43b"/>
　辟廱而詩有無思不服之詠今成王太平不忘學校<lb/>
　詩人謂之樂育材豈非文武貽謀有自耶所謂數世<lb/>
　之仁者如此<lb/>
菁菁者莪在彼中阿既見君子樂<hi>洛</hi>且有儀菁菁者莪<lb/>
在彼中沚<hi>止</hi>既見君子我心則喜菁菁者莪在彼中陵<lb/>
既見君子錫我百朋汎汎<hi>芳劎</hi>楊舟載沈載浮既見君子<lb/>
我心則休<lb/>
　莪蒿屬物之至微者而能菁菁然茂盛以中阿中沚<lb/>
<pb n="44a"/>
　中陵皆地之羙有潤澤以養草木故得遂其性也古<lb/>
　者五貝為朋漢置貨貝五品每品以二為朋百朋言<lb/>
　錫予之多也學校者人君養材之地有師友之訓有<lb/>
　絃誦之習校試有法庖廪有繼所以待士者厚矣視<lb/>
　莪之菁菁何足道哉然而人君之未視學也則不能<lb/>
　不以為憂憂之如何憂其不好士外雖厚其養而非<lb/>
　中心之所欲也及人君之既視學則多士欣欣然有<lb/>
　喜色而相告曰視君子接我之威儀則知其不嫚士<lb/>
<pb n="44b"/>
　矣視君子賜我之百朋則知其不輕士矣安得不樂<lb/>
　安得不喜乎卒章自謂多士之材如以楊為舟可用<lb/>
　以濟始者未見君子懼其不見用故如舟之汎然於<lb/>
　中流則沉則浮心靡有定今既見君子故我心休休<lb/>
　然不復有私憂過計也百朋者厚下之禮也威儀者<lb/>
　接下之儀也故菁菁者莪廢則無禮儀矣是詩四章<lb/>
　皆比而賦也<lb/>
　詩補傳卷十六<lb/>
</p>
<p>
</p>
  </div>
</body>
</text>
</TEI>
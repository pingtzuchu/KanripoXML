<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷二十三</head>
    <p>
<pb n="1a"/>
欽定四庫全書<lb/>
　詩補傳卷二十三　　　宋　范處義　撰<lb/>
正大雅<lb/>
靈䑓民始附也文王受命而民樂其冇靈徳以及鳥獸<lb/>
昆蟲焉<lb/>
　文王得民久矣此言民始附文王得天久矣此乂言<lb/>
　受命何也蓋前日萬邦之方下民之王得民之心也<lb/>
　至是趨其力役故謂之始附前日虞芮質厥成而諸<lb/>
<pb n="1b"/>
　侯歸是天命也至是民樂其徳而自附亦天命也故<lb/>
　文王之篇與靈䑓皆謂之受命也孟子曰文王以民<lb/>
　力為䑓為沼而民歡樂之謂其䑓曰靈䑓謂其沼曰<lb/>
　靈沼樂其有麋鹿魚鼈古之人與民偕樂故能樂也<lb/>
　又曰文王之囿方七十里芻蕘者往焉雉兎者往焉<lb/>
　與民同之民以為小不亦宜乎孟子所謂方七十里<lb/>
　其中徑十里有餘耳疑即此詩所謂靈囿也文王有<lb/>
　靈徳而䑓曰靈䑓囿曰靈囿沼曰靈沼孟子以為民<lb/>
<pb n="2a"/>
　謂之靈豈無其義然語齊梁之君則曰與民偕樂與<lb/>
　民同之雖若姑以淺近言之然謂民則以為靈君則<lb/>
　與之同曰靈曰同二字固自有深意惜乎梁齊之君<lb/>
　不復有問故孟子亦未暇究其說耳是說也與泰誓<lb/>
　中庸之言合泰誓曰惟天地萬物父母惟人萬物之<lb/>
　靈亶聦明作元后元后作民父母蓋謂人與萬物同<lb/>
　受天地之靈而人為之最元后與民同受天地之靈<lb/>
　而元后為之最故元后與天地同稱父母謂與天地<lb/>
<pb n="2b"/>
　同其功也中庸曰唯天下至誠為能盡其性則能盡<lb/>
　人之性盡物之性可以賛天地之化育與天地參文<lb/>
　王與始附之民園囿之物同此一靈文王有元后之<lb/>
　聦明故其靈徳足以及民與物是與天地同其功也<lb/>
　文王之所謂靈即中庸所謂至誠也文王有靈徳盡<lb/>
　已之性也與民樂之盡人之性也以及鳥獸昆蟲盡<lb/>
　物之性也夫以文王之為君經始靈䑓則庶民子來<lb/>
　在靈囿則麀鹿攸伏白鳥翯翯在靈沼則於牣魚躍<lb/>
<pb n="3a"/>
　作樂於辟廱則鼉鼓逢逢而應誠之所格民物感動<lb/>
　捷於影響非賛天地之化育與天地參不足以盡之<lb/>
　說者或以靈為如神靈之所為或以為靈之言善也<lb/>
　曰神曰善蓋亦近之以文王動化感格之妙可以謂<lb/>
　之神矣以文王與民物同其樂可以謂之善矣亦與<lb/>
　泰誓中庸之旨無異不若孟子謂而民懽樂之謂其<lb/>
　䑓沼曰靈與序詩者所謂而民樂其有靈徳尤為脗<lb/>
　合也說王制者曰昆明也明蟲者得陽而生得隂而<lb/>
<pb n="3b"/>
　藏說祭統者曰昆蟲温生寒死蓋指凡能蟄之蟲言<lb/>
　之也<lb/>
經始靈䑓經之營之庶民攻之不日成之經始勿亟<hi>居力</hi>
庶民子來<lb/>
　經度之也營表之也四方而髙曰䑓攻作也亟急也<lb/>
　子來猶子為父來也文王之靈徳遂民之性也久矣<lb/>
　一旦經始此䑓民歡趨之競力攻作不終日而成之<lb/>
　詩人原文王愛民之心故以戒其勿亟為言本斯民<lb/>
<pb n="4a"/>
　懽樂之意故以為如子之從父也<lb/>
王在靈囿<hi>又</hi>麀鹿攸伏麀鹿濯濯<hi>直/角</hi>白鳥翯翯<hi>戸角</hi>王在<lb/>
靈沼於牣<hi>刃</hi>魚躍<lb/>
　文王未嘗稱王凡詩謂文王為王者皆非作於文王<lb/>
　之時是詩雖陳文王之靈徳亦作於後世故以王在<lb/>
　言之囿以養鳥獸之屬沼以養魚鼈之屬養之雖在<lb/>
　囿與沼而使之遂性者靈徳也鹿牝曰麀濯濯肥澤<lb/>
　貌翯翯飛翔貌於牣者歎其充滿也鹿則伏而孕育<lb/>
<pb n="4b"/>
　者濯濯而肥澤鳥則潔白而飛翔者翯翯而自適魚<lb/>
　則充滿於沼者跳躍而得所古者鳳凰麒麟皆在郊<lb/>
　棷龜龍在宫沼其餘鳥獸之卵胎皆可俯而闚蓋如<lb/>
　此也<lb/>
虡<hi>巨</hi>業維樅<hi>七/凶</hi>賁<hi>扶/云</hi>鼓維鏞<hi>容/</hi>於<hi>烏下同</hi>論鼓鐘於樂辟<lb/>
廱<lb/>
　植者為虡横者為栒業大版也樅崇牙也大鼓曰賁<lb/>
　大鐘曰鏞於論者歎其討論鐘鼓之義使得倫理也<lb/>
<pb n="5a"/>
　於樂者歎其以樂教國子於辟廱為可樂也昔舜命<lb/>
　夔典樂以教胄子為先故文王亦論樂於學也<lb/>
於論鼓鐘於樂辟廱鼉<hi>徒何</hi>鼓逢逢<hi>薄/紅</hi>矇<hi>蒙/</hi>瞍<hi>蘓口</hi>奏公<lb/>
　申言論樂於學者述民情之至樂也以樂教國子而<lb/>
　民樂之何也理也義也人心之所同然僖公一能脩<lb/>
　泮宫而國人無小無大從公於邁是孰使之然哉鼉<lb/>
　水畜也樂作於辟廱鼉聞之而亦樂逢逢然和鳴以<lb/>
　應之非樂能感之靈徳實感之也有眸子無見曰矇<lb/>
<pb n="5b"/>
　無眸子曰瞍公事也工師專於聽故以鼉鳴為樂之<lb/>
　所感而奏其事焉亦猶簫韶既作夔奏百獸率舞也<lb/>
　後世瓠巴鼓瑟流魚出聽伯牙鼓琴六馬仰秣聲音<lb/>
　之妙多能感物則樂作而鼉鳴何疑之有說者至謂<lb/>
　以鼉魚之皮為鼓且以上林賦擊鳴鼉之鼓為證蓋<lb/>
　考之不精也夫所謂鳴鼉之鼓言鼓之聲如鼉之鳴<lb/>
　耳後之詩人以龍笛配鼉鼓皆謂其聲相似也必欲<lb/>
　以鼉皮為鼓則龍笛當以龍骨為之矣况詩人已兩<lb/>
<pb n="6a"/>
　言鼓鐘不應又言鼓也說者又謂天子曰辟廱諸侯<lb/>
　曰泮宫天子有靈䑓諸侯有觀䑓疑文王用天子之<lb/>
　制殆非也蓋辟廱之名始於文王謂其水旋如辟之<lb/>
　形廱者澤也文王於此作樂以教國子及武王都鎬<lb/>
　亦取此以為學之名所謂鎬京辟廱是也其後遂定<lb/>
　為天子學之名而諸侯謂之泮宫也靈䑓之名亦始<lb/>
　於文王文王作䑓以望氛祲察民俗後世有慕其名<lb/>
　而為之者如左氏傳言秦伯獲晉侯以歸乃舍諸靈<lb/>
<pb n="6b"/>
　䑓杜預以為周之故䑓前漢書言武帝時河間獻王<lb/>
　對三雍宫謂辟廱靈䑓明堂是也文王既追稱王其<lb/>
　後遂定為天子之䑓諸侯不敢用其名故謂之觀䑓<lb/>
　也鄭氏謂三靈辟廱皆在郊而異處蔡邕盧植潁子<lb/>
　容謂一處而異名以孟子所言囿方七十里則四者<lb/>
　在郊而異處理若可信彼謂一處而異名者抑何其<lb/>
　小也至荘周謂文王有辟廱之樂說者遂指為樂名<lb/>
　則併與虞舜命夔典樂教胄子之書亦不之信矣其<lb/>
<pb n="7a"/>
　可哉是詩四章皆賦也舊五章章四句今從文義<lb/>
下武繼文也武王有聖德復受天命能昭先人之功焉<lb/>
　武王善繼其志善述其事中庸固言之而詩有繼文<lb/>
　繼伐二篇繼文則兼言三后謂大王王季文王皆有<lb/>
　文徳而武王以武繼之也繼伐則專言文王謂文王<lb/>
　有伐崇等功而武王卒其事也言文徳則非文王所<lb/>
　得而專言武功則非太王王季所得而與詩人之言<lb/>
　豈苟然哉文王既以文而受天命武王又以武而受<lb/>
<pb n="7b"/>
　天命是復受命也文王之功至武王而益顯是昭先<lb/>
　人之功也文王有徳有功武王亦以徳而成功與文<lb/>
　王同其聖故序詩者於文王曰所以聖於武王曰有<lb/>
　聖徳三百篇之序惟文武二君加以聖之一字惟周<lb/>
　公言不失其聖筆削之嚴殆出於脩春秋之手歟<lb/>
下武維周世有哲王三后在天王配于京<lb/>
　下猶後也謂三后文徳在先武王武功在後也或曰<lb/>
　以三后在天為上而武王則在下也既曰下武維周<lb/>
<pb n="8a"/>
　則指周家而言當以前說為是蓋武當為武功不當<lb/>
　為武王也合三后武王而言之則曰世有哲王分而<lb/>
　言之則在天而有徳者為三后在京而有徳足以配<lb/>
　之者武王也<lb/>
王配于京世徳作求永言配命成王之孚<lb/>
　武王有徳以配在天之三后是周家世世有徳也於<lb/>
　世徳之中作而求之皆足以配天而受命謂三后有<lb/>
　徳以配天於前武王有徳以配天於後故曰永謂周<lb/>
<pb n="8b"/>
　之配天甚久也三后之徳信於民亦久矣武王又能<lb/>
　繼之而民益信故曰成謂成王者之信無有不服者<lb/>
　矣與無思不服同意<lb/>
成王之孚下土之式永言孝思孝思維則<lb/>
　武王既能成王者之信則天下皆來取法焉所法者<lb/>
　何以其孝也文王有為世子之孝故武王亦有善繼<lb/>
　述之孝乃思嗣其先人且根於所性非勉强而為之<lb/>
　也以其思之無窮故曰永以其根於所性故曰則詩<lb/>
<pb n="9a"/>
　曰天生烝民有物有則言性所有也說者以則為法<lb/>
　上既言下土之式矣不應復言法也<lb/>
媚兹一人應侯順徳永言孝思昭哉嗣服<lb/>
　媚順也服事也侯有三訓曰諸侯也曰維也曰美也<lb/>
　此當訓美一人謂文王也首章主於作配故併及三<lb/>
　后此章主於孝思故專言文王皆為武王而言也小<lb/>
　宛為後世而言故以文武為二人此詩為武王而言<lb/>
　故以文王為一人謂武王之孝思乃順文王之所為<lb/>
<pb n="9b"/>
　應其美而順其徳此孝思所以無窮足以明武王繼<lb/>
　嗣文王之事於天下也<lb/>
昭兹來許繩其祖武於萬斯年受天之祜<lb/>
　許猶與也繩猶繼也武迹也祜福也武王繼嗣之事<lb/>
　既昭明於天下此天下之人所以皆來許與武王謂<lb/>
　其果能繼祖先之迹為周家萬年無窮之福也福出<lb/>
　於天而人許之天人同心也<lb/>
受天之祜四方來賀於萬斯年不遐有佐<lb/>
<pb n="10a"/>
　天與福於上四方來賀於下所謂天人同心者如此<lb/>
　四方諸侯既皆來賀則是心恱而誠服宜其助周之<lb/>
　心萬斯年而不替也故曰不遐有佐謂豈不逺有佐<lb/>
　助也周末秦彊天子致胙諸侯皆賀事類而實不同<lb/>
　蓋周以徳故天福不期至而自至諸侯賀之亦懷其<lb/>
　徳也秦以力故天王不得已致胙諸侯賀之亦畏其<lb/>
　力也此周所以世三十而諸侯不叛秦二世諸侯共<lb/>
　起而亡之歟是詩六章皆賦也<lb/>
<pb n="10b"/>
文王有聲繼伐也武王能廣文王之聲卒其伐功也<lb/>
　文王征伐不特崇國也此詩為武王都鎬京而作以<lb/>
　為繼文王豐水之舉蓋文王伐崇之後乃作邑于豐<lb/>
　武王伐商之後遂遷鎬京就文王征伐而言之莫大<lb/>
　於伐崇而武王之克商可謂因文王之聲而廣之而<lb/>
　文王之征伐所未及為者武王卒能之也因美作都<lb/>
　而推言征伐故曰繼伐也此章詩前四章言文王後<lb/>
　四章言武王皆曰烝哉蓋烝衆也謂可為衆之君也<lb/>
<pb n="11a"/>
　傳以君為能群義亦若此后言其可繼文王有可繼<lb/>
　之道故曰王后皇有天下之稱武王既有天下故曰<lb/>
　皇王辟亦君也有行法治人之義故武王又曰維辟<lb/>
文王有聲遹<hi>尹橘</hi>駿有聲遹求厥寧遹觀厥成文王烝哉<lb/>
　遹述也駿大也聲謂聲聞寧謂安民成謂成功皆指<lb/>
　文王伐崇之事謂文王伐崇所以有聲聞之著者以<lb/>
　其非出私意志在安民而已故能有成功也文王之<lb/>
　聲聞可述而大之文王之安民可述而求之文王之<lb/>
<pb n="11b"/>
　成功可述而觀之所謂文王能盡君道者如此也聲<lb/>
　聞在外故當述而大之厥寧在志故當述而求之成<lb/>
　功已顯故當述而觀之詩人立言誠不苟也<lb/>
文王受命有此武功既伐于崇作邑于豐文王烝哉<lb/>
　上章既言文王有成功此章遂言文王之武功在於<lb/>
　伐崇與作豐也詩人於文王得天得民皆謂之受命<lb/>
　故於伐崇之功亦謂之受命也文王非特以文徳顯<lb/>
　伐崇之舉乃文王之武功可謂文武兩盡功徳並隆<lb/>
<pb n="12a"/>
　矣伐崇之後遂徙都豐蓋非崇侯之降則豐不可作<lb/>
　此亦文王之盡君道也<lb/>
築城伊淢<hi>況域</hi>作豐伊匹匪棘<hi>居力</hi>其欲遹追來孝王后烝<lb/>
哉<lb/>
　上章既言功成而徙都此章遂言作豐之事匹配也<lb/>
　棘急也案周官匠人云成間有淢淢内之地其方十<lb/>
　里築城既視淢之廣則作豐之邑宜亦配其淢不過<lb/>
　十里也文王作豐之時紂既在上不欲侈大其城邑<lb/>
<pb n="12b"/>
　故以十里為制然文王此舉非急成已之欲也述追<lb/>
　先人之志來致其子孫之孝耳此亦文王之盡君道<lb/>
　也故曰王后烝哉<lb/>
王公伊濯<hi>直角</hi>維豐之垣<hi>袁</hi>四方攸同王后維翰王后烝<lb/>
哉<lb/>
　濯言光大也翰幹也易曰王公設險以守其國蓋天<lb/>
　子諸侯之通稱也詩人謂文王浸以光大以作豐之<lb/>
　都城也文王為天下所歸四方無不至矣非有都城<lb/>
<pb n="13a"/>
　為之翰則不足以守其國此亦文王之盡君道也故<lb/>
　曰王后烝哉<lb/>
豐水東注維禹之績四方攸同皇王維辟<hi>璧</hi>皇王烝哉<lb/>
　此章言豐水東注蓋謂鎬京在豐水之東豐鎬相去<lb/>
　二十五里爾因作鎬京而思禹功蓋非禹昔能治之<lb/>
　使豐水東注於鎬則鎬不可為都矣作鎬乃在克商<lb/>
　之後蓋豐之為邑僅十里爾不足為天子之都故述<lb/>
　文王作豐之意而作鎬謂之京師然後能受四方之<lb/>
<pb n="13b"/>
　歸而行法以治之故曰皇王維辟此武王之盡君道<lb/>
　也<lb/>
鎬京辟廱自西自東自南自北無思不服皇王烝哉<lb/>
　武王作鎬既足以受四方之歸矣及四方之人來至<lb/>
　鎬京樂辟廱之學善教養人才於是乂心恱而誠服<lb/>
　也故曰無思不服孟子曰善政不如善教之得民心<lb/>
　也又曰以善養人然後能服天下武王述文王作豐<lb/>
　之舉而作鎬已足以動四方之觀聽然未若述文王<lb/>
<pb n="14a"/>
　辟廱之教養更足以致四方之心服則學校之於天<lb/>
　下國家顧不重哉此亦武王之盡君道也<lb/>
考卜維王宅是鎬京維龜正之武王成之武王烝哉<lb/>
　此章言武王居是鎬京而安且樂蓋其始謀非出於<lb/>
　私意先稽考於卜筮龜既出吉兆以正之武王乃築<lb/>
　城邑而成之所以居之而安且樂也其後幽王雖居<lb/>
　鎬将不能以自樂詩人嘗思而刺之此亦武王之盡<lb/>
　君道也<lb/>
<pb n="14b"/>
豐水有芑<hi>起</hi>武王豈不仕詒<hi>以/之</hi>厥孫<hi>遜</hi>謀以燕翼子武<lb/>
王烝哉<lb/>
　芑嘉榖也仕猶用也詒遺也孫順也燕居也翼輔也<lb/>
　此言武王既作辟廱於鎬京以養人材則前日文王<lb/>
　豐水辟廱所養之材已成如嘉榖者武王豈不仕而<lb/>
　用之言皆收用無遺也夫武王不遺豐水之材可謂<lb/>
　孫順之謀也以是謀而詒其子孫豈不足以獲其安<lb/>
　輔之效哉此亦武王之盡君道也詩人指稱武王蓋<lb/>
<pb n="15a"/>
　亦作於武王之後也是詩八章皆賦也<lb/>
生民尊祖也后稷生於姜嫄文武之功起於后稷故推<lb/>
以配天焉<lb/>
　此章推尊后稷之功以配天故曰尊祖后稷之母姜<lb/>
　姓嫄名炎帝之後也姜嫄之生后稷神靈甚異是天<lb/>
　實生之以教民稼穡功及萬世故其後文王武王遂<lb/>
　有天下周公相成王制禮作樂及郊祀后稷以配天<lb/>
　詩序與孝經之言相應信乎經聖人之手也后稷堯<lb/>
<pb n="15b"/>
　所命之官也<lb/>
厥初生民時維姜嫄<hi>原</hi>生民如何克禋<hi>因</hi>克祀以弗無<lb/>
子履帝武敏歆攸介攸止載震載夙載生載育時維后<lb/>
稷<lb/>
　生民謂周人之始與民之初生同意時是也是謂姜<lb/>
　嫄之生后稷也姜嫄始無子故精意以享祀郊禖之<lb/>
　神以弗除無子之災見巨人之迹焉人以為上帝之<lb/>
　足迹也姜嫄履之甚敏疾心歆慕之於是自加助養<lb/>
<pb n="16a"/>
　安止其居處果即有娠甚早而不遲遂生育后稷可<lb/>
　謂神異矣臣迹之事學者多疑之竊以為古者民未<lb/>
　粒食民未知教自非上天降生聖賢以任其事豈常<lb/>
　人之所能邪既曰天命則生而神靈亦豈後世所得<lb/>
　擬議邪符瑞之說固所不取嘗以麟趾騶虞詳言之<lb/>
　矣獨於稷契之生巨迹𤣥鳥之事乃聖人存於經安<lb/>
　得舍經而不信使后稷之母無巨迹之異則是因禱<lb/>
　而生何為是詩乃記寘之隘巷平林寒冰之實使契<lb/>
<pb n="16b"/>
　之母無𤣥鳥之祥何為後世頌之直以為天命𤣥鳥<lb/>
　降而生商是詩為配天而作𤣥鳥為祀髙宗而作蓋<lb/>
　用以告天地祖宗詩人何敢誕妄将誰欺邪况后稷<lb/>
　名曰棄契謂之𤣥王義有可據而生民之雅𤣥鳥之<lb/>
　頌聖人之所存固不得而廢也魯頌言上帝是依正<lb/>
　指帝武之事商頌言帝立子生商正指𤣥鳥之事可<lb/>
　謂著明矣先儒有言天地之始何嘗有人則人固有<lb/>
　化而生者蓋天地之氣生之也此論太髙逺故學者<lb/>
<pb n="17a"/>
　亦未遽信竊謂後世因禱而生如尼邱之類固多矣<lb/>
　亦不可謂無人道而生當知聖賢之生出於天命故<lb/>
　神靈異於常人而去其無人道之說庶乎通論也<lb/>
誕彌厥月先生如達<hi>他達</hi>不坼不副<hi>孚/逼</hi>無菑<hi>災</hi>無害以赫<lb/>
厥靈上帝不寧不康禋祀居然生子<lb/>
　誕字雖有别訓此詩人用之皆言其異也彌則過於<lb/>
　滿矣謂常人滿十月而生后稷獨過之所以為異也<lb/>
　先生首生也達羊子也常人首生多留難后稷之生<lb/>
<pb n="17b"/>
　如羊子之易所以為異也常人生子或有坼副菑害<lb/>
　之苦后稷之生皆無之所以為異也此天欲顯赫其<lb/>
　神靈異於常人也上帝豈不有以安我乎豈不安我<lb/>
　之禋祀乎何其安然生子若是其異也寧康居皆當<lb/>
　訓安<lb/>
誕寘之隘<hi>於懈</hi>巷牛羊腓<hi>符非</hi>字之誕寘之平林㑹伐平林<lb/>
誕寘之寒冰鳥覆翼之鳥乃去矣后稷呱矣<lb/>
　后稷之生有巨迹之事是以異之以為怪始置之隘<lb/>
<pb n="18a"/>
　巷牛羊則動足以芘愛之又異而置之平林適值伐<lb/>
　木之人而收之又異而置之寒冰鳥則以翼覆藉之<lb/>
　鳥既去后稷呱呱而泣矣至是知天之所生不可棄<lb/>
　也苟無履巨迹之事則是因禱而得子何為自疑其<lb/>
　怪而棄之忍如此愈不近於人情矣<lb/>
實覃實訏<hi>況于</hi>厥聲載路誕實匍<hi>蒲/</hi>匐克岐克嶷<hi>魚極</hi>以就<lb/>
口食蓺<hi>魚世</hi>之荏<hi>而/甚</hi>菽荏菽斾斾<hi>蒲/貝</hi>禾役穟穟<hi>遂</hi>麻麥幪<lb/>
幪<hi>莫孔</hi>𤓰瓞唪唪<hi>布孔</hi>
<pb n="18b"/>
　覃長也訏大也后稷為兒日漸長大其聲明暢聞於<lb/>
　滿路其所異者實始能匍匐即岐嶷如山之峻茂始<lb/>
　能就取口食而以種蓺為戲其荏菽謂戎菽大豆則<lb/>
　斾斾然而垂其禾役謂禾苗成列則穟穟然而成麻<lb/>
　麥則幪幪然而茂宻𤓰瓞則唪唪然而多實謂能種<lb/>
　蓺五榖異於他人匍匐時也史記謂棄為兒時其遊<lb/>
　戲好種植麻菽麻菽美蓋本諸此<lb/>
誕后稷之穡有相<hi>息亮</hi>之道茀<hi>弗</hi>厥豐草種之黄茂實方<lb/>
<pb n="19a"/>
實苞實種實褎<hi>徐秀</hi>實發實秀實堅實好實穎<hi>塋井</hi>實栗即<lb/>
有邰<hi>他來</hi>家室<lb/>
　相助也茀治也黄茂者榖以黄為善也方房也苞甲<lb/>
　也種布也褎長也發始華也秀始穟也堅者其實堅<lb/>
　也好者其形好也穎垂末也栗不秕也異哉后稷之<lb/>
　為穡也雖天實生之而助之成者后稷也故曰有相<lb/>
　天之道或曰壤細則能保澤否則透風不能生人力<lb/>
　之助賛化育之一端也夫養稂莠者害嘉榖始民未<lb/>
<pb n="19b"/>
　知茀除其豐草也與之並生故榖不美后稷始以除<lb/>
　草為農事之先所以種之必至黃茂也既言除草矣<lb/>
　於是言播殖之次第房而甲者漬其種也種而長者<lb/>
　立其苗也華而穟則榖生矣實而好則榖成矣垂而<lb/>
　不秕則成而善矣此所謂黃茂也后稷之治稼穡能<lb/>
　相天如此故堯命之以后稷之官而封於邰周始有<lb/>
　家室矣史記曰及為成人遂好耕農相地之宜宜榖<lb/>
　者稼穡之民皆法之堯聞之舉棄為農師天下得其<lb/>
<pb n="20a"/>
　利蓋本諸此<lb/>
誕降嘉種維秬<hi>巨</hi>維秠<hi>孚/鄙</hi>維穈<hi>門/</hi>維芑<hi>起/</hi>恒<hi>古鄧下同</hi>之秬<lb/>
秠是穫是畆恒之穈芑是任<hi>壬</hi>是負以歸肇<hi>兆</hi>祀<lb/>
　孔叢子魏王問子順曰寡人聞昔者上天神異后稷<lb/>
　為之下嘉榖周遂以興荅曰天雖至神未聞下榖與<lb/>
　人也詩美后稷能教民種嘉榖以利天下故曰誕降<lb/>
　嘉種猶書所謂稷降播種農殖嘉榖也然則謂嘉種<lb/>
　降於天古亦有是說孔氏所不信後世賴以為證也<lb/>
<pb n="20b"/>
　后稷既為農師故降嘉種於民亦甚異也秬黒黍也<lb/>
　黍有一稃二米曰秠穈赤粱也粱色之白者曰芑此<lb/>
　四者乃榖之嘉而難成者恒徧也后稷教民播種有<lb/>
　相之道故徧及於秬秠則既穫而棲畆徧及於穈芑<lb/>
　則肩任而背負言其穫之多也以歸肇祀者后稷非<lb/>
　特教民粒食嘉榖既成於是又教民以黍稷稻粱<lb/>
　為鬱鬯為粢盛以祀其先人故曰肇祀以明后稷之<lb/>
　前嘉種未分未必能為鬱鬯為粢盛也<lb/>
<pb n="21a"/>
誕我祀如何或舂<hi>傷容</hi>或揄<hi>由/</hi>或簸<hi>波/我</hi>或蹂<hi>柔</hi>釋之叟叟<lb/>
<hi>所留</hi>烝之浮浮載謀載惟取蕭祭脂取羝<hi>都/禮</hi>以軷<hi>蒲末</hi>載燔<lb/>
<hi>煩</hi>載烈以興嗣嵗<lb/>
　我祀者周家之祀也后稷既教民肇祀而於周家之<lb/>
　祭祀則特異於民也舂者納之臼也揄者抒而出之<lb/>
　也簸者揚其穅蹂者脫其穟淅之叟叟而有聲炊之<lb/>
　浮浮而有氣則其治黍稷稻粱也尤為精詳后稷又<lb/>
　謀之於衆惟之於心謂有國有家於祀之大事禮貴<lb/>
<pb n="21b"/>
　其備固不止如庶民之用黍稷稻粱也於宗廟之祀<lb/>
　則取蕭之香草合祭牲之脂爇之謂之升臭於道路<lb/>
　之祀則取羝羊之體伏於軷上以車轢之謂之犯軷<lb/>
　或傅之火而燔之或貫之火而烈之蓋以備薦爼凡<lb/>
　此祭禮之縟者所謂為爼孔碩或燔或炙是也后稷<lb/>
　肇周家之祭祀豈止用於一時哉由后稷而下興來<lb/>
　繼往皆不敢廢是則可美也鄭氏釋周禮云行山曰<lb/>
　軷封土為山象以菩芻棘柏為神主既祭以車轢之<lb/>
<pb n="22a"/>
　而去<lb/>
卬<hi>五郎</hi>盛<hi>成</hi>于豆于豆于登其香始升上帝居歆胡臭亶<lb/>
<hi>都但</hi>時后稷肇祀庶無罪悔以迄<hi>許乙</hi>于今<lb/>
　卬我也周公自謂也后稷雖肇祀而未及郊天之禮<lb/>
　以非天子不可也周公相成王郊祀后稷以配天而<lb/>
　歸功之言以謂我今日之祭所以實菹醢于豆實大<lb/>
　羹于登馨香始上達上帝已安饗者以后稷有功足<lb/>
　以配天故也胡何也亶信也我以何徳之馨香信能<lb/>
<pb n="22b"/>
　至是乎謂已不能至是也於是又推而言之曰自后<lb/>
　稷之始制祭祀庶幾不獲罪於天不招於悔吝以至<lb/>
　於今日此功豈可忘哉所謂推以配天者如此是詩<lb/>
　八章皆賦也<lb/>
行葦<hi>韋鬼</hi>忠厚也周家忠厚仁及草木故能内睦九族外<lb/>
尊事黄耉<hi>苟</hi>養老乞言以成其福祿焉<lb/>
　說者以親親而仁民仁民而愛物之說疑此詩失先<lb/>
　後之序非也竊以謂有致治者有保治者人倫正朝<lb/>
<pb n="23a"/>
　廷治天下被其化庶類蕃殖此周家致治之道固自<lb/>
　有其序也及夫累世賢君發於中者無非愛見於外<lb/>
　者無所薄則忠厚之化薫陶感格始及於人終及於<lb/>
　物雖羊牛之牧宜無所愛惜亦知勿踐於行葦則仁<lb/>
　及於草木矣當是之時夫何為哉内則燕樂同姓外<lb/>
　則尊事老成舊徳之人不特養其口體而已又将乞<lb/>
　其道徳之言以為持守之計此周家保治之道豈容<lb/>
　輕議哉曰以成其福祿者蓋周家受天之福祿久矣<lb/>
<pb n="23b"/>
　至是則成而無缺也此詩因行葦起興自戚戚兄弟<lb/>
　至序賓以不侮皆親睦九族燕射之禮也自曽孫維<lb/>
　主至以介景福皆尊事黄耉乞言之禮也或疑一詩<lb/>
　兼睦族養老二事竊意因行睦族燕射其間與燕同<lb/>
　姓之髙年如諸父者成王於序賓之後為禮加厚遂<lb/>
　酌大斗以乞言於事為甚順無不可者然三王養老<lb/>
　乞言見之禮經甚為著明或别行養老乞言之禮亦<lb/>
　可歌此詩蓋古人樂章皆可通用如二南及六笙詩<lb/>
<pb n="24a"/>
　燕禮郷飲酒禮皆得用之是其證也說者謂勿踐行<lb/>
　葦為牧人之仁抑不知后稷之棄牛羊自知腓字亦<lb/>
　豈牧人使之然哉<lb/>
敦<hi>徒端</hi>彼行葦牛羊勿踐履方苞方體維葉泥泥<hi>乃禮</hi>戚戚<lb/>
兄弟莫逺具爾<lb/>
　敦聚貌謂叢生也行道間也苞方抱蘀也體方成形<lb/>
　也泥泥柔澤也戚戚内相親也莫逺戒其無相逺也<lb/>
　具爾猶言俱如此也詩人因見行道之葦不為牛羊<lb/>
<pb n="24b"/>
　所踐履故能方苞方體生意始遂維葉泥泥形色可<lb/>
　愛由物理以察人倫乃知人之兄弟内心相親出於<lb/>
　天性其相聚而處如葦之同根其相依而生如葦之<lb/>
　枝葉所以不可相逺者亦俱如此葦也國風刺平王<lb/>
　終逺兄弟小雅刺幽王兄弟無胥逺戚戚安在哉<lb/>
或肆之筵或授之几肆筵設席授几有緝<hi>七習</hi>御<lb/>
　上章既言兄弟之不可相逺此章遂言陳設為燕射<lb/>
　之禮序言九族詩止及兄弟舉其尤親者為言也與<lb/>
<pb n="25a"/>
　角弓同意既陳之筵又藉之以重席既受之几乂有<lb/>
　相續侍御之人為有老者與燕故禮意有加以安之<lb/>
　也<lb/>
或獻或酢<hi>才洛</hi>洗爵奠斝<hi>古/雅</hi>醓<hi>他感</hi>醢以薦或燔或炙嘉殽<lb/>
脾<hi>婢支</hi>臄<hi>渠/略</hi>或歌或咢<hi>五洛</hi>
　進酒於客曰獻客荅之曰酢主人又洗爵醻客客受<lb/>
　而奠之不舉也夏曰醆商曰斝周曰爵欲酌則洗之<lb/>
　卒飲則奠之爵斝畢陳言禮之盛也或曰儀禮飲觶<lb/>
<pb n="25b"/>
　者亦曰卒爵是爵為緫稱作詩者因洗奠之别變其<lb/>
　文耳醓肉汁也以肉為醢特有多汁故以為名醓所<lb/>
　以擩菹禮籩豆皆偶有醓必有菹醢人朝事之豆韭<lb/>
　菹醓醢是也或燔其肉或炙其肝又有嘉殽用脾臄<lb/>
　焉脾藏也說文曰土藏也臄函也說文曰函舌也亦<lb/>
　以老者與燕故多用珍也或歌則比於琴瑟以弦和<lb/>
　歌也或咢則徒擊鼓聲可咢也以見同姓之燕禮樂<lb/>
　備舉如此<lb/>
<pb n="26a"/>
敦<hi>雕下同</hi>弓既堅四鍭<hi>侯/</hi>既鈞<hi>規/旬</hi>舍<hi>捨</hi>矢既均序賓以賢<lb/>
敦弓既句<hi>古豆</hi>既挾<hi>子協</hi>四鍭四鍭如樹序賓以不侮<lb/>
　敦弓畫弓也敦古雕字荀卿曰天子雕弓諸侯彤弓<lb/>
　大夫黒弓何休亦曰天子雕弓諸侯彤弓大夫嬰弓<lb/>
　士盧弓王者與同姓燕射故舉天子之弓言之爾雅<lb/>
　曰金鏃翦羽謂之鍭蓋矢名也上章言射弓矢貴於<lb/>
　精良敦弓言材之堅四鍭言輕重之鈞舍矢既均則<lb/>
　在位者皆射無不徧也射既徧則以中多者為賢下<lb/>
<pb n="26b"/>
　章言勝故記射者用弓矢之善既句則引滿也既挾<lb/>
　則徧釋也四鍭如樹則四矢皆中在侯如植也四矢<lb/>
　如植則以中而不驕者為賢蓋射以觀徳不專主皮<lb/>
　射中者徳也不驕者徳之盛也揖遜而升下而飲不<lb/>
　以中病不中者況有老者與燕尤以不侮為賢也<lb/>
曽孫維主酒醴維醹<hi>如主</hi>酌以大斗以祈黄耉黄耉台<hi>湯來</hi>
背以引以翼夀考維祺以介景福<lb/>
　此二章所謂養老乞言之禮也燕與射則徧及在位<lb/>
<pb n="27a"/>
　者養老乞言則專為老者而設故於燕射之後特言<lb/>
　曽孫維主曽孫成王也言成王行父事三老兄事五<lb/>
　更之禮其餘在燕者不與焉故曰曽孫維主酒醴維<lb/>
　醹者說文曰醹厚酒也養老之酒厚於燕也酌以大<lb/>
　斗者漢禮器制度注為勺五升徑六寸長三尺是也<lb/>
　養老之器大於燕也以祈黄耉者祈求也下章皆乞<lb/>
　言者之辭也謂黄耉之老面若凍梨背有鮐文夀之<lb/>
　相也壽既如此必能有道以引我於前有徳以翼我<lb/>
<pb n="27b"/>
　於左右維夀考者之言可以致吉冀有以助我之大<lb/>
　福也祺吉也介助也是詩七章二章章六句五章章<lb/>
　四句首章興也餘皆賦也<lb/>
既醉大<hi>泰</hi>平也醉酒飽徳人有士君子之行<hi>下孟</hi>焉<lb/>
　此詩成王與羣臣祭畢而燕於寝也賓筵謂既醉而<lb/>
　出並受其福醉而不出是謂伐徳今與燕者既醉而<lb/>
　無失徳所謂既飽以徳也孔子曰吾食於少施氏而<lb/>
　飽食我以禮也所謂飽徳如此君子以成徳為行醉<lb/>
<pb n="28a"/>
　而無失徳幾於不為酒困即士君子之行可見也小<lb/>
　序直謂之大平葢非天下乂安無可治之事成王之<lb/>
　君臣安能從容燕樂如此由朝廷之晏然知天下之<lb/>
　無事故曰大平也<lb/>
既醉以酒既飽以徳君子萬年介爾景福<lb/>
　此章言成王與羣臣燕樂禮不嫌於厚既醉人以酒<lb/>
　矣醉而不及亂是又飽人以徳也上之所施於下者<lb/>
　如此故下之所以報上欲其萬年助以大福也<lb/>
<pb n="28b"/>
既醉以酒爾殽既将君子萬年介爾昭明<lb/>
　此章言君臣之施報與上章同殽爼實也将奉持也<lb/>
　祭畢則歸爼楚茨所謂為爼孔碩或燔或炙是也國<lb/>
　語晉獻公令司正實爵與史蘇曰賞女以爵罰女以<lb/>
　無殽然則有酒無殽所以罰也昭明明徳也欲萬年<lb/>
　永助明徳之主也<lb/>
昭明有融髙朗令終令終有俶<hi>尺叔</hi>公尸嘉告<lb/>
　此章申言明徳之美也融明之周也左氏曰明而未<lb/>
<pb n="29a"/>
　融朗明之充也洪範曰髙明柔克令善也俶始也臣<lb/>
　頌君之明周徧物情故曰融充大徳性故曰朗欲善<lb/>
　其終必善其始故曰令終有俶詩人善頌之意猶未<lb/>
　足也於是又舉公尸告嘏之辭焉周之追王止於大<lb/>
　王則宗廟之祭尸之尊者乃公尸也<lb/>
其告維何籩豆静嘉朋友攸攝攝以威儀<lb/>
　此章以下皆公尸所告之辭也籩豆之實皆潔清而<lb/>
　新美禮之備也同與祭者相檢攝以威儀敬之至也<lb/>
<pb n="29b"/>
　此言祭之日禮與敬無不足也祭之威儀若祭義所<lb/>
　謂濟濟漆漆是也<lb/>
威儀孔時君子有孝子孝子不匱<hi>水位</hi>永錫爾類<lb/>
　時是也類善也此章中言敬之見於威儀者不特與<lb/>
　祭者為然儀禮祭祀之終有嗣舉奠所謂嗣者君之<lb/>
　嗣子也與祭者既能敬於先而嗣子舉奠於後其敬<lb/>
　抑又甚焉孔時猶言甚是也則周家之致孝於鬼神<lb/>
　可謂源源不竭矣宜其神永錫以善亦無已也<lb/>
<pb n="30a"/>
其類維何室家之壼<hi>苦本</hi>君子萬年永錫祚<hi>才/路</hi>𦙍<hi>羊刃</hi>
　壼者内也祚福也𦙍子孫也此章申言神錫以善凡<lb/>
　在室家之内者均受其慶不特一時為然祝君萬年<lb/>
　永錫此福以及子孫也<lb/>
其𦙍維何天被<hi>皮寄</hi>爾祿君子萬年景命有僕<lb/>
　被覆也僕屬也此章申言子孫均受其慶天之被覆<lb/>
　以百祿不止於一時祝君萬年受天之大命僕屬而<lb/>
　不絶矣<lb/>
<pb n="30b"/>
其僕維何釐<hi>力之</hi>爾女士釐爾女士從以孫子<lb/>
　釐析也從隨也不曰士女而曰女士内外之序也不<lb/>
　曰子孫而曰孫子似續之逺也易家人女正位乎内<lb/>
　男正位乎外亦先女而後男傳有言子又生孫孫又<lb/>
　生子亦謂似續之非一耳此章申言天命之僕屬在<lb/>
　當時則析之使有辨而女士皆盡其善在後世則隨<lb/>
　之為無窮而子孫皆蒙其休凡公尸之吿多祝頌之<lb/>
　辭也是詩八章下章首句必貫上章之意與文王同<lb/>
<pb n="31a"/>
　皆賦也<lb/>
鳧<hi>符</hi>鷖<hi>於/雞</hi>守成也大<hi>泰</hi>平之君子能持盈守成神祇祖<lb/>
考安樂<hi>洛</hi>之也<lb/>
　既醉鳧鷖皆祭畢燕飲之詩故皆言公尸然既醉乃<lb/>
　詩人託公尸告嘏以禱頌鳧鷖則詩人專美公尸之<lb/>
　燕飲君臣相與燕樂既醉無失徳善頌善禱祈國祚<lb/>
　於萬年非天下無事朝廷晏然不能也故曰太平祭<lb/>
　祀則盡禮敬之美燕樂則無沈湎之失故公尸樂之<lb/>
<pb n="31b"/>
　安然燕飲如鳧鷖之安於水以為成王當太平無事<lb/>
　之時能持守如此則盈不至於溢成不至於虧公尸<lb/>
　之安樂乃神祗祖考之安樂也故曰守成說者曰成<lb/>
　之既難守亦不易又曰人苟不安神将何依得之矣<lb/>
鳧鷖在涇公尸來燕來寧爾酒既清爾殽既馨公尸燕<lb/>
飲福祿來成<lb/>
　鷖鳧屬蒼頡解詁曰鷖鷗也爾雅曰鸍沈鳧也郭璞<lb/>
　曰江東呼為鸍陸璣曰水鳥之謹愿者也涇水名也<lb/>
<pb n="32a"/>
　沙水旁也渚水中也潨水㑹也亹水絶也皆鳧鷖性<lb/>
　所安者詩人取以協韻非有他義來燕來寧在燕而<lb/>
　甚安也公尸既安故爾其君以見親愛之意謂酒殽<lb/>
　潔清而馨香神将以福祿來成言無所缺也<lb/>
鳧鷖在沙公尸來燕來宜爾酒既多爾殽既嘉公尸燕<lb/>
飲福祿來為<hi>于為</hi>
　來燕來宜在燕而甚宜也爾酒既多猶言君子有酒<lb/>
　多且有爾殽既嘉猶言物其有矣維其嘉矣福祿來<lb/>
<pb n="32b"/>
　為來助也<lb/>
鳧鷖在渚<hi>之與</hi>公尸來燕來處爾酒既湑<hi>思汝</hi>爾殽伊脯公<lb/>
尸燕飲福祿來下<lb/>
　來燕來處在燕而久處也湑酋也脯乾肉也來下來<lb/>
　也<lb/>
鳧鷖在潨<hi>在公</hi>公尸來燕來宗既燕于宗福祿攸降公尸<lb/>
燕飲福祿來崇<lb/>
　宗尊也來燕來宗在燕而獨尊也尊者既安則福祿<lb/>
<pb n="33a"/>
　遂降矣既言來下又言攸降則福祿崇積而髙大也<lb/>
鳧鷖在亹<hi>門</hi>公尸來止熏熏旨酒欣欣燔炙芬芬公尸<lb/>
燕飲無有後艱<lb/>
　來止熏熏謂公尸在燕熏熏而和飲之㫖酒則欣欣<lb/>
　而樂奉之燔炙則芬芬而香公尸之燕飲和樂如此<lb/>
　則祝王無後日之艱難所謂福莫長於無禍也是詩<lb/>
　五章皆興而賦之也<lb/>
假<hi>格下同</hi>樂嘉成王也<lb/>
<pb n="33b"/>
　假有二訓音嘏者大也音格者至也此詩繼既醉鳧<lb/>
　鷖之後人則有士君子之行神則神祇祖考安樂為<lb/>
　成王者可謂樂之至矣故詩人嘉之嘉亦美之至也<lb/>
　若訓大固亦近之說者乃音嘏似非詩意左氏甞受<lb/>
　經於孔子中庸乃出於孔子之孫皆以為嘉樂葢見<lb/>
　聖人所删之詩其序有嘉成王之語故以為嘉也然<lb/>
　則詩之有序在左氏子思之前此可證也<lb/>
假樂君子顯顯令徳宜民宜人受祿于天<lb/>
<pb n="34a"/>
　此章嘉成王既享其至樂且有顯然令善之徳宜天<lb/>
　下之民所謂安民則恵黎民懐之是也宜在位之人<lb/>
　所謂知人則哲能官人是也徳之及人如此故能受<lb/>
　天之祿也中庸以顯顯為憲憲繼之以有大徳者必<lb/>
　受命蓋以憲憲為大也<lb/>
保右命之自天申之干祿百福子孫千億<lb/>
　上章既嘉成王能受天祿此章遂言天之命周亦舊<lb/>
　矣而成王徳日益大足以及人故天保而安之右而<lb/>
<pb n="34b"/>
　助之然則成王之得天非始得之也蓋申重以命之<lb/>
　也福備也備者百順之名也成王於至樂之時以百<lb/>
　順而干祿其求也亦異於人之求之矣故其慶流於<lb/>
　後子孫至千億之多言本支之盛也<lb/>
穆穆皇皇宜君宜王不愆<hi>起連</hi>不忘率由舊章<lb/>
　此章亦嘉成王也穆穆者敬而和也皇皇者美而大<lb/>
　也宜君宜王者謂得君王之道也不愆言不敢過也<lb/>
　不忘言不敢忽也率由者謂循舊章而行也舊章者<lb/>
<pb n="35a"/>
　先王之成憲也不愆者不敢過舊章也不忘者不敢<lb/>
　忘舊章也惟其能循舊章所以能保治為可嘉也君<lb/>
　王猶言王后皇王說者以為成王之子孫宜為諸侯<lb/>
　宜為天子無不穆穆皇皇遵成王之治且君王既不<lb/>
　可分為二而詩人方美成王有流慶及子孫遽言子<lb/>
　孫有穆穆皇皇之徳遵成王之法豈理也哉成王方<lb/>
　在位而曰舊章可乎下章率由羣匹為成王則此章<lb/>
　率由舊章為成王明矣<lb/>
<pb n="35b"/>
威儀抑抑徳音秩秩無怨無惡率由羣匹<lb/>
　此章嘉成王徳盛形諸外而能不自滿也抑抑謙損<lb/>
　也秩秩有常也匹耦也謂羣臣也羣臣之中有徳可<lb/>
　以為君之耦則非小臣矣詩人嘉成王見之於徳容<lb/>
　者抑抑而能謙見之於徳言者秩秩而不變無有怨<lb/>
　惡於人率循大臣之所輔道者而行之此所以能保<lb/>
　至樂也<lb/>
受福無疆四方之綱之綱之紀燕及朋友<lb/>
<pb n="36a"/>
　此章嘉成王雖受福無窮而能頓綱振紀以安庶位<lb/>
　也葢四方在外故特舉大綱而已大綱既舉故萬事<lb/>
　之紀無不整理所謂之綱之紀則政之小大畢舉矣<lb/>
　燕安也成王之政小大畢舉則羣臣皆得以安其職<lb/>
　守羣臣之中有徳可以為君之友則臣主俱賢矣說<lb/>
　者以燕為燕飲頌言燕及皇天可以為燕飲乎<lb/>
百辟卿士媚于天子不解<hi>佳賣</hi>于位民之攸塈<hi>許器</hi>
　此章嘉成王既能安庶位則外而百辟諸侯内而為<lb/>
<pb n="36b"/>
　卿為士皆知奉上媚順也百辟卿士之順其君豈務<lb/>
　為容恱哉蓋夙夜匪懈勤於其職以此奉上故天下<lb/>
　之民皆得安土樂生故謂之攸塈也塈息也說者曰<lb/>
　民之勞逸在下而樞機在上上逸則下勞矣上勞則<lb/>
　下逸矣不解于位乃民所由休息也此論足以發明<lb/>
　詩人之意是詩本四章今從文義當作六章皆賦也<lb/>
公劉召康公戒成王也成王将涖政戒以民事美公劉<lb/>
之厚於民而獻是詩也<lb/>
<pb n="37a"/>
　周召輔成王可謂同心以安天下者也始周公遭變<lb/>
　陳七月之詩言公劉之治豳及成王将涖政召公又<lb/>
　述周公七月之意作是詩以獻焉二詩皆民事也然<lb/>
　七月止陳豳俗農桑之事足以致王業之艱難且其<lb/>
　詩為遭變而作而成王猶未即政不當冇雅故繫之<lb/>
　豳國風是詩所獻乃公劉厚民遷都之事周之王業<lb/>
　由是而興而成王又将涖政矣故其詩列之大雅明<lb/>
　周家以農事開國非政之小故也<lb/>
<pb n="37b"/>
篤公劉匪居匪康廼埸<hi>亦</hi>廼疆廼積廼倉廼裹<hi>果/</hi>餱<hi>侯</hi>
糧<hi>良</hi>于槖<hi>他/洛</hi>于囊<hi>乃/郎</hi>思輯<hi>集</hi>用光弓矢斯張干戈戚揚<lb/>
爰方啟行<lb/>
　篤厚也康安也埸畔也疆界也積露積也倉廪藏也<lb/>
　餱食也糧糗也小曰槖大曰囊干盾也戈㦸也戚斧<lb/>
　也揚鉞也言公劉之厚於民不敢以其居為安也葢<lb/>
　自后稷之子不窋失其官而奔戎狄公劉不窋之孫<lb/>
　也不敢以戎狄之居為安雖在戎狄之間復脩后稷<lb/>
<pb n="38a"/>
　之業乃治其疆埸乃聚其積倉為餱糧之備置槖囊<lb/>
　之間思輯祖業使之光大於是以器械自衞啟行遷<lb/>
　于豳凡此皆以為民也然則不窋雖居戎狄非豳也<lb/>
　其豳之近地乎<lb/>
篤公劉于胥斯原既庶既繁既順廼宣而無永歎<hi>他安</hi>陟<lb/>
則在巘<hi>魚輦</hi>復降在原何以舟之維玉及瑶<hi>遥/</hi>鞞<hi>必/頂</hi>琫<hi>必孔</hi>
容刀<lb/>
　胥相也宣道也髙山曰巘廣平曰原公劉始者來相<lb/>
<pb n="38b"/>
　豳之原以為可以致庶而且繁可以順其地之宜可<lb/>
　以道其水之勢必永無愁嘆之苦於是由原而升巘<lb/>
　復降而在原言相視之審也舟者容刀之靶也刀為<lb/>
　首則靶為下禮器彝皆有舟亦謂舟在下以載彝也<lb/>
　維玉及瑶既為容刀之下飾故曰舟之鞞者鞘之下<lb/>
　琫者鞘之上意鞘之上下亦飾以玉及瑶也以玉及<lb/>
　瑶為飾佩服之貴者也公劉相民之居人見其佩服<lb/>
　之貴謂以如是之佩服而陟巘降原甘其勞苦以厚<lb/>
<pb n="39a"/>
　於民故也<lb/>
篤公劉逝彼百泉瞻彼溥<hi>普</hi>原廼陟南岡乃覯于京京<lb/>
師之野于時處處于時廬旅于時言言于時語語<lb/>
　逝往也瞻視也溥廣也山脊曰岡髙而且大曰京公<lb/>
　劉徧歴百泉則無所不往矣相視廣原則無所不觀<lb/>
　矣因升彼南岡而見髙大之山謂可以為大衆所居<lb/>
　之野於是處處則處其居民也於是廬旅則廬其賓<lb/>
　旅也廬則本為豳民猶後世所謂土著也旅則遷徙<lb/>
<pb n="39b"/>
　而至猶後世所謂流寓也於是施教令故曰言言於<lb/>
　是議政事故曰語語直言曰言論難曰語言言語語<lb/>
　謂其申復不一也京大也師衆也後世始以名天子<lb/>
　之都周之先世所謂曰嬪于京依其在京止言其大<lb/>
　猶所謂大都大邑云爾及武王既有天下不改其舊<lb/>
　曰王配于京曰鎬京辟廱及是始為天子之都名矣<lb/>
　故春秋所書以王室為京師也<lb/>
篤公劉于京斯依蹌蹌<hi>七羊</hi>濟濟俾筵俾几既登乃依乃<lb/>
<pb n="40a"/>
造其曹執豕于牢酌之用匏<hi>歩交</hi>食<hi>嗣/</hi>之飲<hi>於鴆</hi>之君之宗之<lb/>
　公劉既依此京以居於是與其臣民燕飲以樂之蹌<lb/>
　蹌濟濟則禮容已有可觀者又使之設筵授几以安<lb/>
　其耆老則臣民咸在為可知賓既登席依几矣主人<lb/>
　乃命宰夫造其牧所執豕於牢中以為飲酒之殽雖<lb/>
　立國之初禮從簡質而儉朴之俗後世無有也想其<lb/>
　上下相親不啻家人父子既食之既飲之於是正君<lb/>
　臣之位以統率於上於是立大宗之法以相維於下<lb/>
<pb n="40b"/>
　葢古者建國必立宗疑始於此春秋魯哀公四年晉<lb/>
　執蠻子畀楚楚司馬致邑立宗焉以誘其遺民盡俘<lb/>
　以歸此楚假先王之制以行其詐也<lb/>
篤公劉既溥既長既景廼岡相<hi>息亮</hi>其隂陽觀其流泉其<lb/>
軍三單<hi>丹</hi>度<hi>待洛</hi>其隰原徹田為糧度其夕陽豳居允荒<lb/>
　公劉視豳之都既廣而且長矣於是考之以日景參<lb/>
　之以髙岡相其隂陽寒暖之宜觀其水泉灌溉之利<lb/>
　立大國三軍之制以治兵為徹田十一之法以儲糧<lb/>
<pb n="41a"/>
　既度其隰原以為田矣又度山西之夕陽亦為之田<lb/>
　以見人力有餘地無遺利也豳人之居至是信無不<lb/>
　荒治之矣周家小司徒凡起徒役無過家一人以其<lb/>
　餘為羨羨謂副丁也今言三單則是單而無副然立<lb/>
　國之初以周官軍數言之三軍已三萬七千五百人<lb/>
　不為少矣凡周家軍制徹法葢皆始於此也<lb/>
篤公劉于豳斯館渉渭為亂取厲取鍛<hi>丁亂</hi>止基廼理爰<lb/>
衆爰有夾其皇澗遡其過<hi>古禾</hi>澗止旅廼宻芮鞫<hi>居六</hi>之即<lb/>
<pb n="41b"/>
　此章始言斯館卒言止旅葢以處新甿也周官旅師<lb/>
　凡新甿之治皆聽之使無征役以地之媺惡為之等<lb/>
　説者謂新徙來者治有所求也無使征役復之也以<lb/>
　地之媺惡為之等七人以上授以上地六口授以中<lb/>
　地五口以下授以下地與舊民同公劉於居豳舊民<lb/>
　既已授田矣新徙至者則授之館亂絶流也遡鄉流<lb/>
　也已授館矣於是渉渭之流取石以為厲取鐡以為<lb/>
　鍛為新甿備器用以理其居止之基其來者既衆而<lb/>
<pb n="42a"/>
　且有言不勝其多也故又左右夾其皇澗鄉流遡其<lb/>
　過澗使之居止而所止之旅尚為稠宻鞫窮也雖芮<lb/>
　水之窮亦即而居焉皇澗過澗説者以為澗名周官<lb/>
　職方氏雍州其川涇汭説者以為汭在豳地窮汭之<lb/>
　源不足以容新甿則豳日益大而公劉之徳為民所<lb/>
　歸周之王業方興未艾此其所以為大雅歟旅既以<lb/>
　賓為義此詩上章言廬旅前日流寓之客户也今已<lb/>
　為舊民矣卒章言止旅則今日始至之客户也故謂<lb/>
<pb n="42b"/>
　之新甿焉周官遺人十里有廬五十里有館皆所以<lb/>
　待行旅此詩上章言廬卒章言館雖未有地里之異<lb/>
　而所以待行旅之意則同也周官豈亦采先世之名<lb/>
　而又分逺近歟周官新甿授地之法與舊民同此詩<lb/>
　言其居止不言授地周官言其授地不言居止信乎<lb/>
　六經相為表裏也是詩六章皆賦也<lb/>
泂<hi>迴下同</hi>酌召康公戒成王也言皇天親有徳饗有道也<lb/>
　周公戒成王之詩多矣序不復著其人葢不勝言也<lb/>
<pb n="43a"/>
　召公止作三詩然公劉言民事泂酌言奉天卷阿言<lb/>
　用賢王政之大固無出是三者戒之之意不其深乎<lb/>
　然是詩止言行潦至微可以供祭祀之用豈弟君子<lb/>
　可以為斯民之主初不明言皇天親有徳饗冇道而<lb/>
　序詩者發之葢召公之言誠非淺近序詩者得召公<lb/>
　進戒之深意乃能發明微旨於言外然則作詩者之<lb/>
　意序詩者之言皆未易以淺近論也<lb/>
泂酌彼行潦<hi>老</hi>挹<hi>揖/</hi>彼注兹可以餴<hi>甫/云</hi>饎<hi>尺志</hi>豈弟君子<lb/>
<pb n="43b"/>
民之父母泂酌彼行潦挹彼注兹可以濯罍<hi>雷</hi>豈弟君<lb/>
子民之攸歸泂酌彼行潦挹彼注兹可以濯溉<hi>古愛</hi>豈弟<lb/>
君子民之攸塈<lb/>
　泂逺也餴餾也濯與溉皆洗滌也行潦易得之水逺<lb/>
　而取之貴其潔也挹而注之致其嚴也可以餴粢盛<lb/>
　可以濯尊罍可以溉釡<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>物至薄而用可重禮不足<lb/>
　而敬有餘以是而祭何為天遂親而饗之以主祭者<lb/>
　有道徳故也道徳孰見哉天之視聽蓋在乎民王者<lb/>
<pb n="44a"/>
　能以樂易為心視民如赤子有父母之慈愛則民歸<lb/>
　之如水之就下且安土樂生不知帝力何有於我若<lb/>
　是則王者之道徳殆不可以名状獨天能知之耳所<lb/>
　謂皇天親有徳饗有道蓋如此也書曰黍稷非馨明<lb/>
　徳惟馨孔子曰我祭則受福葢得其道其是之謂乎<lb/>
　是詩三章皆賦也<lb/>
卷<hi>權下同</hi>阿召康公戒成王也言求賢用吉士也<lb/>
　召公進戒曰求賢足矣必曰吉士吉人何也周公作<lb/>
<pb n="44b"/>
　立政以告成王亦曰其勿以憸人其惟吉士蓋憸利<lb/>
　之人常近於薄吉善之士常近於厚使人主於用人<lb/>
　之際必求吉善之士而信任之雖其天資静重不求<lb/>
　赫赫之名誠足以夀風俗之脉為國家之福在成王<lb/>
　持守之時尤當知此也<lb/>
有卷者阿飄風自南豈弟君子來游來歌以矢其音<lb/>
　卷曲也阿大陵也飄風回風也自南長養之方也人<lb/>
　主能虚心屈體如卷然之阿有以容之故吉士有温<lb/>
<pb n="45a"/>
　厚之徳如自南之風飄回而入王與之處薫炙漸染<lb/>
　充其徳性亦如南風之長養也召公以成王為豈弟<lb/>
　蓋人主以樂易為善故也召公既指卷阿為喻遂稱<lb/>
　成王為豈弟君子而告之曰今日來從王游來歌其<lb/>
　事正欲矢陳其善言也其進戒之意可謂緩而不廹<lb/>
　矣其詩首言來游來歌卒言維以遂歌與臯陶賡歌<lb/>
　之意同也<lb/>
伴奐爾游矣優游爾休矣豈弟君子俾爾彌爾性似先<lb/>
<pb n="45b"/>
公酋<hi>在由</hi>矣<lb/>
　伴奐閒暇貌優游自得貌彌充也酋終也召公爾其<lb/>
　君蓋親之也謂成王游於巖廊則甚閒暇休於法宫<lb/>
　則甚自得當是時也夫何為哉誠能使徳性日充則<lb/>
　周家自先公積累之業必能似續而終成之不言先<lb/>
　王而言先公蓋周之王業實始於先公也<lb/>
爾土宇昄<hi>符板</hi>章亦孔之厚矣豈弟君子俾爾彌爾性百<lb/>
神爾主矣<lb/>
<pb n="46a"/>
　昄大也章顯也成王承文武之緒土宇日大而顯其<lb/>
　基業可謂不薄矣使徳性日充則可為宗廟社稷之<lb/>
　主矣蓋神依人者也人苟不安神将疇依故曰主也<lb/>
爾受命長矣茀祿爾康矣豈弟君子俾爾彌爾性純嘏<lb/>
爾常矣<lb/>
　茀除舊更新之謂也純備而不駁之謂也康安也嘏<lb/>
　福也周受天命至成王已累世可謂長矣成王有持<lb/>
　守之道則除舊更新之祿至成王又為甚安矣誠能<lb/>
<pb n="46b"/>
　徳性日充則所享之純嘏自常久而不已也<lb/>
有馮<hi>符氷</hi>有翼有孝有徳以引以翼豈弟君子四方為則<lb/>
顒顒卬卬如圭如璋令聞令望豈弟君子四方為綱<lb/>
　上二章但言徳性不可不充蓋戒成王以求賢自輔<lb/>
　也此二章遂言成王用人之效有馮有翼吉士之才<lb/>
　也有孝有徳吉士之行也王既頼之以引其前以翼<lb/>
　其左右則身無過舉故樂易在上足以為天下之法<lb/>
　則也故曰四方為則顒卬圭璋成王徳容之盛也令<lb/>
<pb n="47a"/>
　聞令望成王徳名之美也王既賴吉士之輔翼養成<lb/>
　其徳表裏相副則樂易在上足以為四方之綱領也<lb/>
　故曰四方為綱<lb/>
鳳凰于飛翽翽<hi>呼㑹</hi>其羽亦集爰止藹藹王多吉士維君<lb/>
子使媚于天子鳳凰于飛翽翽其羽亦傅<hi>附</hi>于天藹藹<lb/>
王多吉人維君子命媚于庶人<lb/>
　此二章言吉士之得君也鳳凰靈物也出則為世瑞<lb/>
　故以喻吉士吉人也翽翽羽聲也亦集爰止謂集於<lb/>
<pb n="47b"/>
　所止喻吉士之安其職守也安職守者藹藹而盛則<lb/>
　能不負王之任使皆知自盡以奉上故曰順于天子<lb/>
　亦傅于天謂飛而戾天喻吉人之在髙位也在髙位<lb/>
　者藹藹而盛則能宣布王之命令必使膏澤下於民<lb/>
　故曰順于庶人順于天子則君心嚮之順于庶人則<lb/>
　民心歸之吉士之仕於王朝顧不樂哉<lb/>
鳳凰鳴矣于彼髙岡梧桐生矣于彼朝陽菶菶<hi>布孔</hi>萋萋<lb/>
<hi>七西</hi>雝雝喈喈<lb/>
<pb n="48a"/>
　此章戒成王以吉士之仕於時如鳳凰之鳴必於髙<lb/>
　岡之梧桐言成王當處之得其地待之有其禮而後<lb/>
　可也髙岡顯地梧桐嘉木非有菶菶萋萋之桐安有<lb/>
　雝雝喈喈之鳳蓋山東曰朝陽亦顯地也梧桐生於<lb/>
　此雅宜於鳳與所謂鳥則擇木之意同也<lb/>
君子之車既庶且多君子之馬既閑且馳矢詩不多維<lb/>
以遂歌<lb/>
　此章戒成王求賢用吉士之意不宜少解王之車非<lb/>
<pb n="48b"/>
　不庶而且多王之馬非不閑而且馳何憚而不廣求<lb/>
　吉士以此車馬錫之召公所陳之詩亦既諄複矣猶<lb/>
　曰矢詩不多維以遂其欲歌之事而已蓋其進戒之<lb/>
　心為甚切故言雖足而意未足此其所以為賢歟是<lb/>
　詩十章首章及七章八章九章皆比而賦之餘皆賦<lb/>
　也<lb/>
　<lb/>
　詩補傳卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷三</head>
    <p>
<pb n="1a"/>
欽定四庫全書<lb/>
　詩補傳卷三　　　　　宋　范處義　撰<lb/>
邶風<hi>鄘衛說附</hi>
　邶鄘衛皆商紂畿内地武王伐紂以其地封紂子武<lb/>
　庚命管叔蔡叔霍叔為之尹以敎商民謂之三監其<lb/>
　後三監挾武庚以叛成王旣黜商命殺武庚伐三監<lb/>
　於是封微子之後於宋以為商後以商餘民封康叔<lb/>
　於衛三分其地與邶鄘並建衛之子孫稍并二國而<lb/>
<pb n="1b"/>
　兼有之國史錄詩不與衛之滅國故先邶鄘而後衛<lb/>
　因其詩所得之地而存其國之舊然三國之詩皆衛<lb/>
　之事實亦猶木𤓰美齊威公以其作於衛地故不得<lb/>
　謂之齊猗嗟刺魯莊公以其作於齊地故不得謂之<lb/>
　魯先邶而後鄘豈以其亡之先後與二南正始由於<lb/>
　文王之道大姒之德故變風亦以衛君無道夫人無<lb/>
　德為首變風者正風之反也此邶鄘衛所以次於二<lb/>
　南<lb/>
<pb n="2a"/>
柏舟言仁而不遇也衛頃<hi>傾</hi>公之時仁人不遇小人在<lb/>
側<lb/>
　柏舟終篇皆君子憂國之言不以己之不遇而少替<lb/>
　此其所以為仁也衞頃公與君子則不合而以小人<lb/>
　自近則其國可知矣<lb/>
汎彼柏舟亦汎其流耿耿不寐如有隱憂微我無酒以<lb/>
敖以遊<lb/>
　柏之為木堅脆而多節不冝為舟其初雖汎然在中<lb/>
<pb n="2b"/>
　流與他舟無異而其質入水易敗不可以任重致逺<lb/>
　以辟小人在位終敗國事此君子所以終夜耿耿然<lb/>
　不能寐若有隱痛在身非我無酒可以敖遊以見憂<lb/>
　之深不遑自逸也<lb/>
我心匪鑒不可以茹<hi>汝</hi>亦有兄弟不可以據薄言往愬<lb/>
逢彼之怒<lb/>
　茹納也鑒雖明而其納影也初無分於姸醜皆並納<lb/>
　之我心之明不能如鑒之並納言必欲為人君辨君<lb/>
<pb n="3a"/>
　子小人蓋憂之甚者親如兄弟若可以據依為助今<lb/>
　也微以我之所憂往愬之反遭其怒謂我為不當然<lb/>
　蓋與知我者謂我心憂不知我者謂我何求之意同<lb/>
　傳曰金水内影火日外影鑒金也故能納影<lb/>
我心匪石不可轉也我心匪席不可卷<hi>眷勉</hi>也威儀棣棣<lb/>
不可選也<lb/>
　上章言往愬於兄弟反逢其怒似欲君子改其常操<lb/>
　以趨時求合故君子矢之曰石雖堅尚可轉我心不<lb/>
<pb n="3b"/>
　能如石之可轉席雖平尚可卷我心不能如席之可<lb/>
　卷惟能持其心而不可遷變故凡見於威儀容止之<lb/>
　間亦棣棣然相承如一不可有所選擇而改其常度<lb/>
　此言君子其儀一兮心如結兮内外皆有所守也<lb/>
憂心悄悄愠于羣小覯<hi>占豆</hi>閔旣多受侮不少靜言思之<lb/>
寤辟<hi>避亦</hi>有摽<hi>符小</hi>
　君子之所以甚憂至於悄悄然介於中者以其見怒<lb/>
　於羣小必不容泰然安處旣見誣而可憫又受其侮<lb/>
<pb n="4a"/>
　玩也君子之憂如此所以於其靜而致思不覺驚寤<lb/>
　而至於舉手拊心也摽拊心貎<lb/>
日居月諸胡迭而微心之憂矣如匪澣<hi>戸管</hi>衣靜言思之<lb/>
不能奮飛<lb/>
　居諸語助也日君象月臣象月有盈虧則微者月之<lb/>
　常日不可微也此日而微則為羣隂之所蔽而君道<lb/>
　虧矣君子憂小人用事盜惟辟之威福使君道之尊<lb/>
　乃與臣下迭為盛衰此胡可忍哉故君子憂之如蒙<lb/>
<pb n="4b"/>
　不潔未能澣濯所以於其靜而致思恨無羽翼可以<lb/>
　髙飛逺舉避此汙辱也是詩五章其四章賦也餘皆<lb/>
　比而賦之<lb/>
緑衣衛莊姜傷己也妾上僭夫人失位而作是詩也<lb/>
　衛莊公娶齊東宫得臣之妹曰莊姜美而無子州吁<lb/>
　之母嬖而上僭莊姜失位故賦是詩<lb/>
緑兮衣兮緑衣黄裏心之憂矣曷維其己緑兮衣兮緑<lb/>
衣黃裳心之憂矣曷維其亡<lb/>
<pb n="5a"/>
　黃正色喻夫人也綠間色喻嬖妾也以綠為衣以黄<lb/>
　為裏以綠為衣以黃為裳則尊卑上下之分皆倒置<lb/>
　矣故莊姜憂之謂此憂何時可止何時可忘也<lb/>
綠兮絲兮女所治兮我思古人俾無訧<hi>尤</hi>兮<lb/>
　<hi>原缺</hi>
　<lb/>
　<lb/>
絺兮綌兮淒其以風我思古人實獲我心<lb/>
<pb n="5b"/>
　此莊姜指莊公而言謂冬裘而夏葛乃理之常今君<lb/>
　使我失位以至困窮是猶衣以絺綌使禦淒然之寒<lb/>
　風可謂少恩矣我思古人所以隆夫妻之恩者實有<lb/>
　得於我心也是詩四章皆比而賦之<lb/>
燕燕衛莊姜送歸妾也<lb/>
　莊姜旣無子莊公復娶於陳曰厲媯生孝伯蚤死其<lb/>
　娣戴媯生桓公莊姜以為己子莊公薨桓公立州吁<lb/>
　弑之戴媯歸陳莊姜送之作是詩以見己志<lb/>
<pb n="6a"/>
燕燕于飛差池其羽之子于歸逺送于野瞻望弗及泣<lb/>
涕如雨燕燕于飛頡<hi>戸結</hi>之頏<hi>戸郎</hi>之之子于歸逺于將之<lb/>
瞻望弗及佇立以泣燕燕于飛下上<hi>時掌</hi>其音之子于歸<lb/>
逺送于南瞻望弗及實勞我心<lb/>
　燕燕鳦也古人重言之也差池羽不齊也頡頏飛髙<lb/>
　下也下上聲小大也鳦以春至以秋去莊姜感戴媯<lb/>
　之歸故以喻之逺送于野不忍别之意也將之亦送<lb/>
　也陳在衞國之南故曰逺送于南莊姜以戴媯所生<lb/>
<pb n="6b"/>
　子為己子則其相友愛可知矣冝乎逺送之日始則<lb/>
　泣涕如雨之多旣而佇立以掩泣旣而勞心而不釋<lb/>
仲氏任<hi>而鴆</hi>只其心塞淵終温且惠淑慎其身先君之思<lb/>
以勗<hi>凶王</hi>寡人<lb/>
　仲氏戴媯字也先君莊公也寡人莊姜自謂也周官<lb/>
　六行信于友為任莊姜謂仲氏於我相信如友故曰<lb/>
　任只且稱仲氏之德塞實而無偽淵深而不流温和<lb/>
　惠順終始如一旣能自善自謹其身又當不忘先君<lb/>
<pb n="7a"/>
　有以助我相訣之辭如此冀仲氏之不遐棄也是詩<lb/>
　四章其卒章賦也餘皆比而賦之<lb/>
日月衞莊姜傷己也遭州吁之難傷己不見荅於先君<lb/>
以至困窮之詩也<lb/>
　日月君夫人之象也日月晝夜代明君夫人内外分<lb/>
　治其為體不輕矣莊姜之賢以禮事莊公而莊公不<lb/>
　以禮荅之使至於困窮彼州吁之暴習見莊公之不<lb/>
　禮莊姜故敢肆為侮慢此所以遭難而自傷也是詩<lb/>
<pb n="7b"/>
　雖未免有追咎之言而終於自傷己之不淑所謂可<lb/>
　以怨者如此<lb/>
日居月諸照臨下土乃如之人兮逝不古處胡能有定<lb/>
寧不我顧日居月諸下土是冒乃如之人兮逝不相好<lb/>
胡能有定寧不我報<lb/>
　之人謂莊公也逝往也指己往之事也莊姜謂己之<lb/>
　配先君如日月之照臨覆冒下土誰敢侮者蓋由先<lb/>
　君往者不以古夫婦之道相處不知夫婦之相好是<lb/>
<pb n="8a"/>
　以不能蚤定其難己雖以禮事先君而忍不顧我己<lb/>
　雖為先君之内助而忍不報我此二章皆追咎之言<lb/>
　也<lb/>
日居月諸出自東方乃如之人兮德音無良胡能有定<lb/>
俾也可㤀日居月諸東方自出父兮母兮畜我不卒胡<lb/>
能有定報我不述<lb/>
　莊姜謂己之配先君如日月之出於東未嘗失道而<lb/>
　先君乃無善聲如此豈己之父母所以養我者不能<lb/>
<pb n="8b"/>
　令終而致此極乎旣不能蚤定其難則先君所以不<lb/>
　顧我者若使可㤀而我自不忍㤀先君所以不報我<lb/>
　者若可陳述而我自不忍述此二章皆傷己之不淑<lb/>
　也是詩四章上皆比下皆賦也一說何為而能定吾<lb/>
　國寧不我顧不我報而國憂則甚焉今之說者曰苟<lb/>
　吾利而已國不恤也且未有家破而子可以偏肥未<lb/>
　有國亡而臣可以獨存者故周傾則嫠婦不能以自<lb/>
　恤鄭亡則燭之武必有所不利如之何而止為己計<lb/>
<pb n="9a"/>
　哉竊謂此說止為寧之一字非一篇之意與俾也可<lb/>
　㤀報我不述若不相似居諸語助檀弓曰何居孟子<lb/>
　曰有諸<lb/>
終風衛莊姜傷己也遭州吁之暴見侮慢而不能正也<lb/>
　莊姜可謂賢矣莊公夫也以禮事之而不見荅旣己<lb/>
　自傷己之不淑州吁子也不以母事莊姜至於見侮<lb/>
　慢亦自傷己之不能以母道正之終風之詩極言母<lb/>
　子之至情冀有以感動奈州吁之暴不能知此使莊<lb/>
<pb n="9b"/>
　姜有母之慈而不得施誦其詩者可為之流涕也<lb/>
終風且暴顧我則笑謔<hi>許約</hi>浪笑敖<hi>五報</hi>中心是悼<lb/>
　終日風為終風暴疾也言州吁之暴如終風之疾不<lb/>
　以母事莊姜且從而笑侮之其子戲謔敖慢而無忌<lb/>
　憚其母則中心惻怛以自傷悼是州吁雖無子道而<lb/>
　莊姜母子之慈未嘗替也<lb/>
終風且霾<hi>亡皆</hi>惠然肯來莫往莫來悠悠我思<lb/>
　風雨土曰霾風旣疾而又雨土以況州吁之暴益甚<lb/>
<pb n="10a"/>
　不止於笑侮且不復肯來矣州吁雖不往不來而莊<lb/>
　姜母子之思未嘗㤀也<lb/>
終風且曀<hi>於計</hi>不日有曀寤言不寐願言則嚏<hi>都麗</hi>曀曀其<lb/>
隂虺虺<hi>虚鬼</hi>其靁寤言不寐願言則懷<lb/>
　隂而風曰曀曰曀曀則日常隂也曰虺虺則雷電俱<lb/>
　發也以況州吁之暴日甚一日而莊姜母子之情尤<lb/>
　為切至因備道人間母子之事以今人驗之則知古<lb/>
　人亦然也今人或父母有疾子在他所必夜不能寐<lb/>
<pb n="10b"/>
　或無故自嚏必曰何人道我或無故心動必曰我家<lb/>
　有故莊姜謂州吁我於寤時出傷悼之言汝苟有人<lb/>
　子之心當必不能寐矣故曰寤言不寐我由中心之<lb/>
　願發思汝之言汝苟有人子之心當必自嚏矣故曰<lb/>
　願言則嚏當必心動矣故曰願言則懷凡此皆冀州<lb/>
　吁之感悟故以人間母子感通無間之理曉之惜乎<lb/>
　州吁之暴頑然不能入也是詩四章上皆比下皆賦<lb/>
　也<lb/>
<pb n="11a"/>
擊鼓怨州吁也衞州吁用兵暴亂使公孫文仲將而平<lb/>
陳與宋國人怨其勇而無禮也<lb/>
　衞州吁弑君簒立遽為伐鄭之役意欲求寵於諸侯<lb/>
　以和其民抑不知身犯大惡衆叛親離安能得志故<lb/>
　雖與陳宋有成伐鄭圍其東門五日而還國人已怨<lb/>
　之此詩終篇皆豫為喪亡之言信乎人心未易服也<lb/>
　序詩者以用兵為暴亂為無禮衆仲謂兵猶火弗戢<lb/>
　將自焚其言果信然此詩怨詩也暴如州吁猶怨而<lb/>
<pb n="11b"/>
　不叛所以謂忠厚也與<lb/>
擊鼓其鏜踊躍用兵土國城漕我獨南行<lb/>
　衛之國人聞鏜然擊鼓之聲見州吁踊躍喜鬭之狀<lb/>
　已出怨言則人心可知矣土國城漕者意州吁當時<lb/>
　内興城漕之役外為伐鄭之舉故國人以為與其逺<lb/>
　出南伐寧在土國供役耳皆怨辭也<lb/>
從孫子仲平陳與宋不我以歸憂心有忡<hi>勑中</hi>
　國人謂從公孫文仲南行旣與陳宋有成可以歸而<lb/>
<pb n="12a"/>
　不歸使我憂心忡忡然而不釋也<lb/>
爰居爰處爰喪其馬于以求之于林之下死生契闊與<lb/>
子成說執子之手與子偕老于嗟闊兮不我活兮于嗟<lb/>
洵<hi>荀</hi>兮不我信<hi>伸</hi>兮<lb/>
　上二章則為怨辭下三章皆國人與室家相訣之辭<lb/>
　謂我之此行未知于何所居處於何所喪馬汝欲求<lb/>
　我遺骸當於山林之下自分必死也因言人之死生<lb/>
　離合常與汝成誓約矣又常執汝之手有偕老之願<lb/>
<pb n="12b"/>
　矣蓋契者合也闊者離也洵信也信伸也今所嘆者<lb/>
　果成離闊矣不容我苟活矣又嘆我言本可信今偕<lb/>
　老之約不可伸矣言雖怨切無叛之意故聖人刪詩<lb/>
　有取焉是詩五章皆賦也<lb/>
凱風美孝子也衛之滛風流行雖有七子之母猶不能<lb/>
安其室故美七子能盡其孝道以慰其母心而成其志<lb/>
爾<lb/>
　南風長養萬物又當炎憂人之所樂故謂之凱風不<lb/>
<pb n="13a"/>
　必以萬物喜樂為解衛之時有七子之母不安於室<lb/>
　而欲嫁者其子能形容母氏之劬勞自相切責謂無<lb/>
　以當母心故至此母氏旣能以慰其心而不復嫁則<lb/>
　孝子養親之志成矣<lb/>
凱風自南吹彼棘心棘心夭夭<hi>於驕</hi>母氏劬勞凱風自南<lb/>
吹彼棘薪母氏聖善我無令人<lb/>
　此二章形容母氏之劬勞謂南風之長養萬物自棘<lb/>
　心夭夭而少壯至可以為薪南風披拂之力為多母<lb/>
<pb n="13b"/>
　氏之生育七子自幼至成人其劬勞又過之今母氏<lb/>
　有聖善之德而我七子無一令善者可以當母心冝<lb/>
　母氏不安於室也<lb/>
爰有寒泉在浚<hi>峻</hi>之下有子七人母氏勞苦睍<hi>胡/顯</hi>睆<hi>華板</hi>
黃鳥載好其音有子七人莫慰母心<lb/>
　此二章皆務以慰其母之言謂寒泉薄物也以其在<lb/>
　浚之下人之飲之者可以去煩渴今我七子乃無以<lb/>
　少酬母氏之勞是寒泉之不如也黃鳥微禽也以其<lb/>
<pb n="14a"/>
　睍睆好音人之聞之者皆以為玩好今我七子乃不<lb/>
　能少慰母氏之心是黃鳥之不如也孝子能負罪引<lb/>
　慝如此則母氏之喜可想而知此之謂能盡其孝道<lb/>
　而成其養親之志也是詩四章皆比而賦之<lb/>
雄雉刺衛宣公也淫亂不恤國事軍旅數<hi>色角</hi>起大夫久<lb/>
役男女怨曠國人患之而作是詩<lb/>
　衞宣公上烝夷姜下要伋妻可謂滛亂矣國事以民<lb/>
　為重宣公身旣淫亂而不恤其民乃數興軍旅為大<lb/>
<pb n="14b"/>
　夫者久從征役不得休息遂致昬姻失時國人為此<lb/>
　詩者必據所見有從役之大夫雖嘗議昬姻女家未<lb/>
　從今旣久而未歸不得成禮故國人道此怨女之情<lb/>
　卒章有不知德行之說以此知是詩所謂君子蓋指<lb/>
　大夫非微賤之役夫也<lb/>
雄雉于飛泄泄其羽我之懷矣自詒伊阻<lb/>
　泄泄猶沓沓也國人道怨女之情謂見彼雄雉之飛<lb/>
　雜沓其羽雌雉從之嘆人之不如我所懷之君子乃<lb/>
<pb n="15a"/>
　以我昔日未許之故自遺此阻隔雖嘆無及也<lb/>
雄雉于飛下上<hi>時掌</hi>其音展矣君子實勞我心<lb/>
　展誠也國人復道怨女之情謂見彼雄雉小大其聲<lb/>
　雌雉和之嘆人之不如君子固誠信可託不至相棄<lb/>
　我所思自不能釋故再嘆之也<lb/>
瞻彼日月悠悠我思道之云逺曷云能來<lb/>
　視日月之往來易覺其久而君子未歸我所以悠悠<lb/>
　然深長思之況道路如此其逺果何時能來也<lb/>
<pb n="15b"/>
百爾君子不知德行不忮不求何用不臧<lb/>
　百爾君子不獨指其夫舉凡從役之大夫而言謂爾<lb/>
　諸大夫不知何者為德行苟能無忮害之心無貪求<lb/>
　之心則何所用而非善似指數興軍旅為忮害貪求<lb/>
　此國人亦姑狥兒女所見數興軍旅由於國君固非<lb/>
　諸大夫之所欲不敢斥其君乃詩人之忠厚也此詩<lb/>
　多有含蓄不盡之意如言雄雉而不及其雌蓋為怨<lb/>
　女而言不欲其褻厭軍旅而言德行譎諌之義也是<lb/>
<pb n="16a"/>
　詩四章上二章興也下二章賦也<lb/>
匏有苦葉刺衞宣公也公與夫人並為淫亂<lb/>
　夷姜宣姜雖皆為衞宣公之夫人一則父妾一則子<lb/>
　婦又皆為淫亂然宣姜寵則夷姜縊旣不知此詩作<lb/>
　之先後固難以指為何人說者以詩有求牡之說謂<lb/>
　宣姜乃宣公要而取之故知為夷姜此求之過也父<lb/>
　妾則止謂之夷姜子婦則配公之諡而為宣姜明衞<lb/>
　人固以宣姜為夫人矣<lb/>
<pb n="16b"/>
匏有苦葉濟有深渉深則厲淺則揭<hi>苦例</hi>
　匏苦匏也濟渡也腰匏固可以渡險今匏未成實而<lb/>
　尚有葉則無可以渡此深渉矣彼冐險而不顧者乃<lb/>
　謂深則以衣入水謂之厲淺則褰裳而行謂之揭以<lb/>
　喻公與夫人不顧禮義肆為淫亂也<lb/>
有瀰<hi>彌爾</hi>濟盈有鷕雉鳴濟盈不濡軓<hi>音犯</hi>雉鳴求其牡<lb/>
　瀰深也鷕雌雉聲車軾前曰軓涉水者深當用舟淺<lb/>
　或可用車雄雉當求其匹而雌雉不當求其牡今渡<lb/>
<pb n="17a"/>
　旣深而盈乃欲用車謂不能濡其軓雌雉反鷕然而<lb/>
　鳴不以求牡為非蓋以車而渡深喻宣公不知畏忌<lb/>
　雉鳴求牡喻夫人不知愧恥此之謂並為淫亂<lb/>
雝雝鳴鴈旭<hi>許玉</hi>日始旦士如歸妻迨冰未泮<lb/>
　旭日始出也此章譏宣公不能如士之昬姻猶有禮<lb/>
　節鴈之雝雝鳴於大昕之旦此納采之有其禮也及<lb/>
　冰未泮為歸妻之期此親迎之有其時也古者行禮<lb/>
　必用鴈而冰泮止昬禮為士尚能然今宣公與夫人<lb/>
<pb n="17b"/>
　為淫亂漫不知禮節詩人不欲斥其君故舉士之禮<lb/>
　以譎諫之也<lb/>
招招舟子人渉卬<hi>五郎</hi>否人渉卬否卬須我友<lb/>
　卬我也以手曰招此章譏夫人不能如庶人之知可<lb/>
　否不肯妄動彼舟人之子招招召人以渡人皆從之<lb/>
　而我獨否者以須我友之至也今夫人從宣公為淫<lb/>
　亂殊不知可否詩人不欲斥夫人故舉庶人之言以<lb/>
　譎諫之也是詩四章上二章比也下二章興也一說<lb/>
<pb n="18a"/>
　此詩刺宣公冒禮義以求其欲若是其急也匏猶未<lb/>
　可以供濟也而急於渉至於濡帶揭衣以從之豈有<lb/>
　濟盈而不濡軓者而宣公則為之濡軓聖人制禮豈<lb/>
　禁人之欲哉而人自不敢越禮義而求急濟故歸妻<lb/>
　則迨冰未泮人渉則卭須我友奈何宣公之急其欲<lb/>
　如此哉竊謂此說乃耑責宣公不及夫人非詩人刺<lb/>
　並為淫亂之意當與求牡舟子之喻並觀之<lb/>
谷風刺夫婦失道也衞人化其上淫於新昬而棄其舊<lb/>
<pb n="18b"/>
室夫婦離絶國俗傷敗焉<lb/>
　詩人多以風雨喻亂世如風雅兩谷風其一為夫婦<lb/>
　離絶國俗傷敗而作其一為天下俗薄朋友道絶而<lb/>
　作與北風終風無異爾雅以谷風為東風蓋欲以谷<lb/>
　為榖故釋之者曰谷之言榖榖生也谷風者生長之<lb/>
　風也毛氏取之且曰習習和舒貎隂陽和則谷風至<lb/>
　爾雅雜出諸家以谷為榖穿鑿為甚豈足證也觀夫<lb/>
　婦離絶之詩谷風之下則繼之以隂以雨朋友道絶<lb/>
<pb n="19a"/>
　之詩谷風之下則繼之維風及頽皆亂世憂懼之氣<lb/>
　象則習習不得謂之和舒矣大雅曰大風有隧有空<lb/>
　大谷說者謂大風之行必從大空谷之中然則谷風<lb/>
　者由大谷而起說文曰習者鳥數飛也則習習者飛<lb/>
　舞不止之貎衞君寵宣姜則夷姜縊是以人化其上<lb/>
　淫於新昬棄其舊室其國俗傷敗正如谷風之行物<lb/>
　之摧敗者多矣此變風所為作也<lb/>
習習谷風以隂以雨黽勉同心不冝有怒采葑采菲<hi>妃鬼</hi>
<pb n="19b"/>
無以下體德音莫違及爾同死<lb/>
　葑須也菲芴也下體根莖也德音令名也大谷之風<lb/>
　飛舞不止繼以隂雨以喻民俗承衞君淫亂之化離<lb/>
　絶傷敗人情物態可想而知此章乃被棄之婦追怨其<lb/>
　夫謂當此亂世所冝黽勉同心以守其舊豈冝乖怒<lb/>
　遂致離絶辟之采葑采菲者無以根之惡而棄其葉<lb/>
　以喻不當以我今之衰而棄前日之愛汝能保其令<lb/>
　名而不違離我則與爾偕老矣<lb/>
<pb n="20a"/>
行道遲遲中心有違不逺伊邇薄送我畿<hi>祈</hi>誰謂荼<hi>徒</hi>
苦其甘如薺<hi>齊禮</hi>宴爾新昬如兄如弟<lb/>
　畿門畿也荼之味苦薺之味甘此章亦婦人追怨其<lb/>
　夫謂我始被棄而去遲遲其行以中心有違離之苦<lb/>
　故也道路亦不為逺爾但送我於門畿以見恩義之<lb/>
　薄也恩義旣薄厭故喜新荼本苦菜爾則食之謂甘<lb/>
　如薺以喻新昬冝可醜者爾則宴安如兄弟之相好<lb/>
　也<lb/>
<pb n="20b"/>
涇以渭濁湜湜<hi>殖</hi>其沚宴爾新昬不我屑以母逝我梁<lb/>
母發我笱<hi>古口</hi>我躬不閱遑恤我後<lb/>
　涇水濁渭水清湜湜清潔貎小渚曰沚此章婦人自<lb/>
　謂我如渭之清新昬如涇之濁今爾惑亂反以渭為<lb/>
　濁故為爾所棄何不於在渚而觀之則知湜湜然清<lb/>
　者渭也屑猶切也爾旣宴安於新昬不以我為心切<lb/>
　固無如之何但毋往我所治之梁母發我所用之笱<lb/>
　蓋猶惜其家且恐其毁敗也旣而嘆之曰我身自不<lb/>
<pb n="21a"/>
　遑省閱何能恤我之後乎曰我後云者蓋婦人被棄<lb/>
　必有已生之子故眷眷不能忘說文曰屑動作切切<lb/>
　也<lb/>
就其深矣方之舟之就其淺矣泳之游之何有何亡黽<lb/>
勉求之凡民有喪匍匐救之<lb/>
　此章婦人自言在夫家時盡其心力靡所不為深則<lb/>
　方舟而渡淺則泳游而行謂不擇淺深事求必濟也<lb/>
　家之有無不敢自怠常勉强經營以贍給之鄰里急<lb/>
<pb n="21b"/>
　難不敢坐視常匍匐而往以救助之婦人之言及此<lb/>
　可謂賢矣<lb/>
不我能慉<hi>許六</hi>反以我為讎旣阻我德賈<hi>古/</hi>用不售<hi>市救</hi>昔<lb/>
育恐育鞠及爾顛覆<hi>芳服</hi>旣生旣育比予于毒<lb/>
　慉飬也鞠窮也此章婦人度其夫終不能悔故反覆<lb/>
　怨之謂我始望爾終身今旣不能養我反視如仇讎<lb/>
　我雖有婦德已阻絶不得施辟之賈有良貨而不得<lb/>
　售昔者未生育男女之初我懼生育之道窮致爾似<lb/>
<pb n="22a"/>
　續之顚覆今旣生旣育而有似續矣乃使我及於荼<lb/>
　毒皆追怨之言也<lb/>
我有㫖蓄亦以御冬宴爾新昬以我御窮有洸有潰<hi>戸對</hi>
旣詒我肄<hi>以世</hi>不念昔者伊余來塈<hi>許器</hi>
　肄習也墍息也此章婦人自嘆以天時之冬春喻人<lb/>
　之貧富謂我之聚蓄美菜僅能禦冬月之乏至春有<lb/>
　新物則見遺矣我昔日助爾治家正如㫖蓄今爾旣<lb/>
　宴安於新昬第以我禦昔日之窮爾何為外則洸然<lb/>
<pb n="22b"/>
　武内則潰然亂所以遺我者習以為常殊不念我昔<lb/>
　日之勤使我來止息於爾家也婦人雖怨之深终不<lb/>
　忍絶豈以有子故與是詩六章一章三章四章皆比<lb/>
　而賦之餘皆賦也<lb/>
式微黎侯寓于衛其臣勸以歸也<lb/>
　狄人奪黎氏地黎衛之附庸也來寄於衞其臣勉以<lb/>
　歸國以詩作於衞地故編之衛風<lb/>
式微式微胡不歸微君之故胡為乎中露式微式微胡<lb/>
<pb n="23a"/>
不歸微君之躬胡為乎泥中<lb/>
　式發聲也中露謂暴露也泥中謂泥塗也黎之臣子<lb/>
　自嘆其微謂黎旣迫於狹又寓於衞臣子可謂微乎<lb/>
　微矣臣子之微亦何足言以君之故不可在此暴露<lb/>
　也以君之躬不可在此泥塗也為衛不能振起其微<lb/>
　不若謀歸故國之為愈也是詩二章皆上賦而下比<lb/>
　也<lb/>
旄丘責衞伯也狄人迫逐黎侯黎侯寓于衞衞不能脩<lb/>
<pb n="23b"/>
方伯連率<hi>所類</hi>之職黎之臣子以責於衞也<lb/>
　黎旣為衞之附庸遂以方伯連率之事望於衞故衞<lb/>
　雖非伯而黎之臣子以衛為伯而責之以方伯之職<lb/>
　也衞穆公之時晉滅赤狄路氏數之以奪黎氏地之<lb/>
　罪則是詩作於宣公之後穆公之前可知也<lb/>
旄丘之葛兮何誕之節兮叔兮伯兮何多日也何其處<lb/>
也必有與也何其久也必有以也<lb/>
　前高後下曰旄丘誕大也叔伯尊稱也與相與也以<lb/>
<pb n="24a"/>
　用也黎之臣子見旄丘之葛長荗而節日以大自嘆<lb/>
　寄寓之久遂呼衞之大夫為叔伯而告之曰何為使<lb/>
　我多日於此而不見恤也何為處此必有與我矣何<lb/>
　為久此必有以用我矣<lb/>
狐裘蒙戎匪車不東叔兮伯兮靡所與同<lb/>
　狐裘大夫之服車亦大夫所乗黎之臣子呼衞之大<lb/>
　夫而告之曰衞之服裘者非不蒙戎而盛乗車者非<lb/>
　不可東行至黎特不與我同憂爾衞在黎之西故曰<lb/>
<pb n="24b"/>
　不東<lb/>
𤨏兮尾兮流離之子叔兮伯兮褎<hi>由救</hi>如充耳<lb/>
　𤨏細也尾末也褎盛服貎黎之臣子自傷流離𤨏尾<lb/>
　之人不為衞所䘏而衞之大夫如褎然盛服用充耳<lb/>
　而無所聞也詩人專指大夫不欲斥衞君也一說關<lb/>
　西謂梟為流離大則食其母意謂衞人視狄為𤨏尾<lb/>
　不知其將為患故不聽吾言其後果有狄人之難亦<lb/>
　通是詩四章上一章興也餘皆賦也<lb/>
<pb n="25a"/>
簡兮刺不用賢也衞之賢者仕於伶官皆可以承事王<lb/>
者也<lb/>
　伶官之名起於黃帝之臣伶倫取崑崙之竹吹黄鐘<lb/>
　之宫至周景王問無射於伶州鳩後世遂以名之衞<lb/>
　國之賢有不得志而仕於伶官者詩人惜之其曰皆<lb/>
　可以承王事則非止一人當是其徒相招為此故雖<lb/>
　其才可為王官有所不顧也<lb/>
簡兮簡兮方將萬舞日之方中在前上處碩人俁俁<hi>疑矩</hi>
<pb n="25b"/>
公庭萬舞有力如虎執轡如組<hi>祖</hi>左手執籥<hi>餘若</hi>右手秉<lb/>
翟<hi>亭歴</hi>赫如渥<hi>於/角</hi>赭<hi>者</hi>公言錫爵<lb/>
　簡之為訓或以為大或以為擇或以為不恭夫旣自<lb/>
　齒於伶官之列不可謂大出於賢者之自為非上之<lb/>
　命不可謂擇獨先儒謂伶官雜於倡優侏儒之間是<lb/>
　為不恭也其得謂之賢者盖雖其迹如此其中固有<lb/>
　所見者此意味深長今取之簡兮簡兮重嘆其為此<lb/>
　不恭方將萬舞於日之正中處於衆優之上列其容<lb/>
<pb n="26a"/>
　俁俁然碩大舞於公庭而可仰於是咸稱其才藝容<lb/>
　止曰有力如虎執轡如組則見之射御之間如組織<lb/>
　言才藝可取也曰左手執籥右手秉翟則見之舞蹈<lb/>
　之間容止可觀也曰赫如渥赭公言錫爵此言其貎<lb/>
　之盛如此公乃使之受爵于庭非所以待賢者也武<lb/>
　舞用干戚文舞用羽籥毛氏以干羽為萬舞孔氏謂<lb/>
　萬者舞之緫名則兼文武而言詩止言執籥秉翟皆<lb/>
　文舞之器意者詩人之言特舉其一可以互見也<lb/>
<pb n="26b"/>
山有榛<hi>側巾</hi>隰有苓云誰之思西方美人彼美人兮西方<lb/>
之人兮<lb/>
　榛栗屬生於山果之嘉者苓大苦生於下隰草之嘉<lb/>
　者喻衞之賢者才美如此冝仕於王國今乃仕於伶<lb/>
　官失其所矣西方西周也周旣東遷謂詩人思西周<lb/>
　之時人物正如此故嘆美衞之賢者眞可謂西周之<lb/>
　人物也前曰碩人言其貎後曰美人言其才是詩三<lb/>
　章上二章賦也卒章比而賦之一說簡賢以是舞旣<lb/>
<pb n="27a"/>
　舞而錫爵是以俳優蓄之也西方賢者所居也山必<lb/>
　榛隰必苓物各有其地孰謂斯人也而處斯地也哉<lb/>
　雖然不用冝去矣而相從於鄙事何也孟子曰往役<lb/>
　義也往見不義也召之舞則舞其諸往役之義與竊<lb/>
　謂相招仕於伶官此賢者所自為詩人猶以為不恭<lb/>
　若由君之召則賢者當知去就矣<lb/>
泉水衞女思歸也嫁於諸侯父母終思歸寧而不得故<lb/>
作是詩以自見也<lb/>
<pb n="27b"/>
　泉水乃衞女嫁於他國思歸之詩何以編之衞風竊<lb/>
　意衞女思歸作此詩以寄宗國衞女作之采詩者得之<lb/>
　衞地故繫之衞也國君夫人父母在則歸寧没則使<lb/>
　大夫寧於兄弟禮也衞女能以禮自克故思歸而不<lb/>
　得作此詩以見其志耳<lb/>
毖彼泉水亦流于淇有懷于衞靡日不思孌<hi>力轉</hi>彼諸姬<lb/>
聊與之謀<lb/>
　泉水始出雖毖然而流尚能至于淇淇衞地也可以<lb/>
<pb n="28a"/>
　人而不如彼泉水乎此我所以懷歸衞國無日不在<lb/>
　念也孌然諸姬非衞國之姬乃衞女所嫁之國娣媵<lb/>
　之屬故聊與之謀歸衞之事也<lb/>
出宿于泲<hi>子禮</hi>飲餞于禰女子有行逺父母兄弟問我諸<lb/>
姑遂及伯姊<lb/>
　夫人舉動必有出宿飲餞之禮曰泲曰禰亦非衞國<lb/>
　地名當是衞女所嫁之國有此地也衞女始謀意必<lb/>
　有以父母終當遣大夫寧兄弟之禮告之者而衞女<lb/>
<pb n="28b"/>
　之意未能自己欲出宿飲餞而行謂女子旣嫁雖當<lb/>
　逺父母兄弟我今謀歸止欲問父之姊妹與已之伯<lb/>
　姊爾舍兄弟而言姑姊逺嫌也<lb/>
出宿于干飲餞于言載脂載舝<hi>胡瞎</hi>還<hi>旋/</hi>車言邁遄<hi>市專</hi>臻<lb/>
于衞不瑕有害<lb/>
　曰干曰言亦衞女所嫁之國地名也衞女之意旣未<lb/>
　能自己尚欲出宿飲餞而行且欲脂舝其所乗還歸<lb/>
　之車使疾至於衞國自謂雖不為瑕疵而未免有害<lb/>
<pb n="29a"/>
　于禮謂禮當遣大夫也<lb/>
我思肥泉玆之永歎思須與漕我心悠悠駕言出遊以<lb/>
寫我憂<lb/>
　前三章皆思歸之言卒章乃自克之言故以肥泉自<lb/>
　釋謂肥泉同出而異歸在物理固有如此者我雖出<lb/>
　于衞今旣拘於禮不得復歸亦如此肥泉第為之永<lb/>
　嘆而已然思衞國須與漕之邑乃昔之所生長使我<lb/>
　悠悠然長思不能忘當命駕而出遊以輸寫我心之<lb/>
<pb n="29b"/>
　憂耳所謂止乎禮義者如此是詩四章一章興也二<lb/>
　章三章賦也四章比而賦之一說水異出流行合同<lb/>
　曰肥謂已不如泉猶得同歸亦通<lb/>
北門刺仕不得志也言衞之忠臣不得其志耳<lb/>
　忠臣盡瘁事國而上下不知其艱可謂不得志矣然<lb/>
　謂天實為之歸之命而無所怨此其所以為忠臣也<lb/>
出自北門憂心殷殷終窶且貧莫知我艱已焉哉天實<lb/>
為之謂之何哉<lb/>
<pb n="30a"/>
　北門背明向隂處闇之象也殷殷憂盛貎有臣如此<lb/>
　而上下不知可謂不明矣是以憂心殷殷而盛謂終<lb/>
　必窶乏而致貧重嘆上下莫知其艱也下二章所陳<lb/>
　皆上下不知之說也然命實使然何足道哉<lb/>
王事適我政事一埤<hi>避支下同</hi>益我我入自外室人交徧讁<lb/>
<hi>如革</hi>我已焉哉天實為之謂之何哉王事敦我政事一埤<lb/>
遺<hi>唯季</hi>我我入自外室人交徧摧<hi>徂回</hi>我已焉哉天實為之<lb/>
謂之何哉<lb/>
<pb n="30b"/>
　王事上所命之事也政事職所治之事也上所命之<lb/>
　事有適至而不可料者有敦廹而不容緩者職所當<lb/>
　治之事則厚以益我不一而足厚以遺我不容辭避<lb/>
　似有役使不均從事獨賢之意可謂上不見知矣而<lb/>
　我自外而入私門同室之人交徧誚責我交徧摧沮<lb/>
　我是下亦不見知矣非命之不淑何以致此然忠臣<lb/>
　仕於亂世貧窶艱難旣知有命何足形於言室人朝<lb/>
　夕相處誚責摧沮交徧不已故不免作此以自解是<lb/>
<pb n="31a"/>
　詩三章皆賦也<lb/>
北風刺虐也衞國並為威虐百姓不親莫不相攜持而<lb/>
去焉<lb/>
　上下相親謂之仁衞之君臣並為威虐無䘏民之意<lb/>
　故百姓不親相率而去可謂不仁矣故謂之刺虐也<lb/>
北風其涼雨<hi>于付</hi>雪其雱<hi>普/康</hi>惠而好<hi>呼報</hi>我攜手同行其虚<lb/>
其邪<hi>徐下同</hi>旣亟<hi>紀力/下同</hi>只且<hi>子餘/下同</hi>北風其喈<hi>皆</hi>雨雪其霏<lb/>
惠而好我攜手同歸其虚其邪旣亟只且莫赤匪狐莫<lb/>
<pb n="31b"/>
黒匪烏惠而好我攜手同車其虚其邪旣亟只且<lb/>
　北風寒涼之風雨雪之候也勢必至於雱然而盛此<lb/>
　威虐可畏之喻也至北風喈然有聲則雨雪已霏然<lb/>
　而下矣此威虐及人之喻也始威虐方盛謀與惠順<lb/>
　而相好者攜手同行而去今威虐及人則行計遂決<lb/>
　當求有德者歸之耳然北風止以喻其在上者莫赤<lb/>
　者匪狐莫黒者匪烏以喻仕於朝者各從其類胥傚<lb/>
　為虐莫有䘏我者當即相攜持同車而載適彼樂土<lb/>
<pb n="32a"/>
　矣或以同行同車分貴賤謂始則賤者終則貴者俱<lb/>
　去非也同行則猶有未言去者同車則去者益衆矣<lb/>
　三章皆言其虛其邪旣亟只且蓋百姓自相勉勵恐<lb/>
　及於禍謂今日之行當緩乎當急乎只且亦語辭之<lb/>
　急者再三言之人情可見矣是詩三章上皆比下皆<lb/>
　賦也<lb/>
静女刺時也衞君無道夫人無德<lb/>
　周南被文王大姒之化則雖游女有不可求衞國君<lb/>
<pb n="32b"/>
　與夫人並為淫亂則雖静女亦不自保正家而天下<lb/>
　定於此顯然效驗不可誣矣静女旣為刺時之詩序<lb/>
　明言衞君無道夫人無德蓋謂衞之淫風實由君與<lb/>
　夫人之化女之静者猶如此也三章所詠皆男女相<lb/>
　慕恱之事世之儒者以彤管為女史彊名為思古之<lb/>
　詩其說出於毛氏或又援左氏取彤管之言欲闕之<lb/>
　以待知者此亦考之不精爾實無可疑者且毛氏聞<lb/>
　古者后夫人有女史彤管之法遂以此詩彤管為女<lb/>
<pb n="33a"/>
　史鄭氏因謂彤管筆赤管也殊不知古以刀為筆未<lb/>
　有用毫毛者安得有管故書謂之畫蓋以刀筆刻畫<lb/>
　於簡至秦蒙氏始以毫毛製筆故漢以來始有竹簡<lb/>
　寫之之說左氏所稱取彤管焉亦止取其美物相贈<lb/>
　之意非有取於女史也竊意古之女史謂之彤猶他<lb/>
　史謂之青蓋皆用竹簡青取殺青之義則女史加以<lb/>
　彤色容有是理況女史惟后夫人則有之何必以人<lb/>
　間相贈之彤管遂為女史邪<lb/>
<pb n="33b"/>
静女其姝<hi>赤朱</hi>俟我於城隅愛而不見搔首踟蹰<lb/>
　此章男女相慕恱期而未遂之辭也静閑静也姝美<lb/>
　色也城隅幽深之地也踟蹰不果之狀謂貞静之女<lb/>
　有此美色俟我於幽深之地我心愛之而未得見所<lb/>
　以搔首潰亂不果於行止也<lb/>
静女其孌貽我彤<hi>同</hi>管彤管有煒說<hi>恱/</hi>懌<hi>亦</hi>女美自牧<lb/>
歸荑<hi>徒兮</hi>洵<hi>詢</hi>美且異匪女之為美美人之貽<lb/>
　此二章皆男女相慕恱贈答以物之辭也孌美態也<lb/>
<pb n="34a"/>
　彤管女子所玩之物也牧田牧之所也荑茅之始生<lb/>
　也謂女之有美態者旣以彤管贈男子其色煒然而<lb/>
　光盛男子恱懌此管之色謂亦如女之美此女贈男<lb/>
　之物也故男子亦自田牧之所取始生之荑以贈女<lb/>
　且謂此荑信美且異矣猶未可以女之為美姑以此<lb/>
　為美人之贈耳此男贈女之物也說者謂男女相贈<lb/>
　荅與鄭風贈以勺藥陳風貽我握椒之意同此固足<lb/>
　以發明詩人之本意然世之儒者例信毛鄭之說惟<lb/>
<pb n="34b"/>
　歐陽氏斷然不惑故竊取之且證以刀筆祛千載之<lb/>
　疑而彤史之義亦存而不廢獨不可以此詩之彤管<lb/>
　為女史爾是詩三章皆賦也一說讀静女之詩知彤<lb/>
　管之意則以禮自防在是矣夫寇不自至負乗招之<lb/>
　也淫不自興冶容誨之也竊謂此說專罪女子似非<lb/>
　詩人之本意況由於衞君與夫人無道無德之所化<lb/>
　則男女俱不知禮矣<lb/>
新臺刺衞宣公也納伋之妻作新臺于河上而要之國<lb/>
<pb n="35a"/>
人惡之而作是詩也<lb/>
　衞宣公初以禮為伋納婦旣而作臺于河上自以詭<lb/>
　計要取之斁敗人倫誠可惡也是詩皆著其可惡之<lb/>
　迹與國人惡之之狀辭簡而義明也<lb/>
新臺有泚<hi>此禮</hi>河水瀰瀰<hi>莫/爾</hi>燕婉之求籧<hi>渠下/同</hi>篨<hi>除下同</hi>不<lb/>
鮮<hi>斯踐</hi>新臺有洒<hi>七罪</hi>河水浼浼燕婉之求籧篨不殄<lb/>
　泚鮮也洒髙峻也瀰瀰盈也浼浼平也燕婉求之不<lb/>
　以正也凡人之為不善猶有羞惡之心往往多祕其<lb/>
<pb n="35b"/>
　迹懼為人所指目雖其過未有隱而不形然視宣公<lb/>
　於河上鮮明髙峻之臺肆為燕婉之行固有間矣國<lb/>
　人聞其所為猶未以為信然也故過其處者爭往視<lb/>
　之至不能俯如有籧篨之疾者前後相屬莫知其數<lb/>
　不鮮言不少也不殄言不絶也及見其果於為惡無<lb/>
　復愧恥始惡之矣<lb/>
魚網之設鴻則離之燕婉之求得此戚施<lb/>
　此章取物為比謂網罟之設本以求魚髙飛之鴻今<lb/>
<pb n="36a"/>
　乃離之所得非所求事理乖舛喻宣姜本以嫁伋宣<lb/>
　公乃以計要取之以魚鳥比君之父子亦惡之之深<lb/>
　也國人始猶視之惡之旣深則過其處者至不忍仰<lb/>
　視若眞得戚施之疾者蓋不忍仰視又甚於往視而<lb/>
　不能俯者矣詩人之言每每如此國人惡其君若不<lb/>
　可以訓聖人存之以明有可惡之實者當年不能隱<lb/>
　其惡萬世不能冺其迹鑒戒之意深矣是詩三章其<lb/>
　二章賦也卒章比而賦之也<lb/>
<pb n="36b"/>
二子乗舟思伋壽也衞宣公之二子爭相為死國人傷<lb/>
而思之作是詩也<lb/>
　衞宣公旣要伋之妻生壽及朔其後朔與母齊姜愬<lb/>
　伋於公遂令伋之齊使盜待諸莘壽知之以告伋使<lb/>
　逃去伋曰君命也不可壽竊其節先往盜殺之伋至<lb/>
　曰君命殺我壽何罪盜又殺之伋不廢君之命壽至<lb/>
　代兄之死不可謂不賢然壽知愛其兄而不聞諫其<lb/>
　父豈嘗諫之不聽或知其不可諫故與二子爭相為<lb/>
<pb n="37a"/>
　死或以伋與晉申生皆不敢明母之過恐傷父之志<lb/>
　申生為恭世子則伋不得為非或以二子為暴虎馮<lb/>
　河死而無悔或以為舜事瞽瞍烝烝乂不格姦欲使<lb/>
　之未嘗不在側索而殺之未嘗可得所以為法於天<lb/>
　下可傳於後世謂伋當逃避使宣公無殺子之事壽<lb/>
　無救兄重父之過皆聖人所不取但國人憐而哀之<lb/>
　耳竊謂舜聖人之事非人人所能為固不可以望二<lb/>
　子獨當論其幸不幸昔晉王祥繼母朱氏生弟覽朱<lb/>
<pb n="37b"/>
　屢以非禮使祥覽輙與祥俱朱密使鴆祥覽知之徑<lb/>
　起取酒祥疑有毒不與朱遽奪反之自後朱賜祥饌<lb/>
　覽輒先嘗朱懼覽至斃遂止使兄弟幸而如祥覽誠<lb/>
　為兩善不幸如伋壽豈可輕訾哉況死者人之所難<lb/>
　古人視死若輕必有以也夷齊之死以愧後之為臣<lb/>
　懷二心者屈原之死以愧後之為君好讒佞者伋壽<lb/>
　之死其諸愧後之為父母有愛憎者與世之為繼母<lb/>
　無均一之德者視此當愧而知改矣此國人傷而思<lb/>
<pb n="38a"/>
　之聖人所以取之也<lb/>
二子乗舟汎汎<hi>芳劒下同</hi>其景<hi>影</hi>願言思子中心養養二子<lb/>
乗舟汎汎其逝願言思子不瑕有害<lb/>
　夫舟所以濟難今二子皆不免於死辟之二人同載<lb/>
　一舟汎汎然於中流無所維制國人傷其影之逝知<lb/>
　其不能有濟也曰中心養養盖謂思之使我中心養<lb/>
　養不能定也曰不瑕有害蓋謂思之雖不可瑕疵而<lb/>
　未免有害於生也二子之死雖未合道亦可恕矣是<lb/>
<pb n="38b"/>
　詩二章皆比而賦之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷三<lb/>
</p>
<p>
</p>
  </div>
</body>
</text>
</TEI>
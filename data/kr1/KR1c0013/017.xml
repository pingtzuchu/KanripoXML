<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷十七</head>
    <p>
<pb n="1a"/>
欽定四庫全書<lb/>
　詩補傳卷十七　　　　宋　范處義　撰<lb/>
變小雅<lb/>
　文武小雅一詩廢則一事缺已於諸篇言之厲王盡<lb/>
　廢小雅故變小雅無其詩併著其失於六月之序以<lb/>
　明宣王中興自六月始其不得為正雅則非特厲王<lb/>
　之過也<lb/>
六月宣王北伐也鹿鳴廢則和樂缺矣四牡廢則君臣<lb/>
<pb n="1b"/>
缺矣皇皇者華廢則忠信缺矣常棣廢則兄弟缺矣伐<lb/>
木廢則朋友缺矣天保廢則福禄缺矣采薇廢則征伐<lb/>
缺矣出車廢則功力缺矣杕杜廢則師衆缺矣魚麗廢<lb/>
則法度缺矣南陔廢則孝友缺矣白華廢則廉恥缺矣<lb/>
華黍廢則蓄積缺矣由庚廢則隂陽失其道理矣南有<lb/>
嘉魚廢則賢者不安下不得其所矣崇丘廢則萬物不<lb/>
遂矣南山有臺廢則為國之基隊<hi>直類</hi>矣由儀廢則萬物<lb/>
失其道理矣蓼蕭廢則恩澤乖矣湛露廢則萬國離矣<lb/>
<pb n="2a"/>
彤弓廢則諸夏衰矣菁菁者莪廢則無禮儀矣小雅盡<lb/>
廢則四夷交侵中國㣲矣<lb/>
　凡詩言月皆夏正如正月十月之交四月是也月令<lb/>
　季夏之月不可起兵動衆司馬法冬夏不興師今宣<lb/>
　王六月出師以玁狁孔棘不遑䘏也詩人方且詠歌<lb/>
　其事為宣王小雅之首蓋當厲王大壊之後小雅盡<lb/>
　廢四夷交侵之時宣王能厲兵秣馬張皇威武一振<lb/>
　衰微之氣是誠可尚也宣王南征北伐之詩皆叙其<lb/>
<pb n="2b"/>
　既歸之情蓋燕勞之樂章也文武則有遣有勞宣王<lb/>
　無遣將率戍役之詩以見倉猝急遣不暇燕也<lb/>
六月棲棲<hi>西</hi>戎車既飭<hi>勅/</hi>四牡騤騤<hi>求龜</hi>載是常服玁狁<lb/>
孔熾<hi>尺志</hi>我是用急王于出征以匡王國<lb/>
　棲棲猶皇皇不遑安之貎戎車即周官車僕所掌五<lb/>
　等戎路之萃廣車之萃闕車之萃苹車之萃輕車之<lb/>
　萃萃猶副也此五者所謂五戎也飭謂簡閲齊正也<lb/>
　騤騤馬之行彊而有節也常服即周官司服凡兵事<lb/>
<pb n="3a"/>
　韋弁服也玁狁既甚熾是用急以六月出師士卒謂<lb/>
　王非私意欲以一正王國誠不得已也<lb/>
比<hi>毗志</hi>物四驪閑之維則維此六月既成我服我服既成<lb/>
于三十里王于出征以佐天子<lb/>
　比物四驪言其比齊其毛物四馬皆驪色也言其馬<lb/>
　之衆也閑之維則言其教閲有素馬皆閑習而有法<lb/>
　也我服既成即兵事之常服也于三十里師行日三<lb/>
　十里也師行之始將士皆能明上之意謂我以王命<lb/>
<pb n="3b"/>
　出征非有他也蓋欲我佐天子攘夷狄以安中國耳<lb/>
四牡脩廣其大有顒<hi>玉容</hi>薄伐玁狁以奏膚公有嚴有翼<lb/>
共<hi>恭</hi>武之服共武之服以定王國<lb/>
　將士既以王使出征為喜於是自矜其車馬謂脩飭<lb/>
　而廣大顒然可觀雖薄言伐玁狁可以即奏大功況<lb/>
　我之師衆皆能嚴整而相輔翼以此而共武事之服<lb/>
　則安定王國必矣常服者将帥常日之服武服者則<lb/>
　甲胄之類是也<lb/>
<pb n="4a"/>
玁狁匪茹<hi>如豫</hi>整居焦穫<hi>䕶/</hi>侵鎬<hi>胡老</hi>及方至于涇陽織文<lb/>
鳥章白斾央央<hi>英</hi>元戎十乗<hi>繩/證</hi>以先啓行<hi>户郎</hi>
　茹度也整無憚貎言玁狁之罪可謂不茹度矣既整<lb/>
　居周家焦穫之地又侵我鎬方漸至涇陽矣逼近之<lb/>
　甚豈可不問哉今旌旗動色咸有欲戰之氣或為徽<lb/>
　織之文或畫鳥隼之章而繼旐之白斾則央央然鮮<lb/>
　明使元戎以十乘先士卒而啓行也夏曰鈎車先其<lb/>
　正者也商曰寅車先其疾者也周曰元戎先其良者<lb/>
<pb n="4b"/>
　也以其良者先行猶今之所謂選鋒也<lb/>
戎車既安如輊<hi>竹二</hi>如軒四牡既佶既佶且閑薄伐玁狁<lb/>
至于大<hi>泰</hi>原文武吉甫萬邦為憲<lb/>
　此言戎車之安固軒輊前却無不可者四馬皆健而<lb/>
　且習薄言伐玁狁已至于大原言逐出之逺也於是<lb/>
　歸功於大將謂吉甫有文武之才可以為萬邦之法<lb/>
　也<lb/>
吉甫燕喜既多受祉來歸自鎬我行永久飲<hi>於鴆</hi>御諸友<lb/>
<pb n="5a"/>
炰<hi>白交</hi>鼈<hi>卑/滅</hi>膾<hi>占外</hi>鯉侯誰在矣張仲孝友<lb/>
　此言吉甫來歸天子燕勞而喜之既多受福矣謂受<lb/>
　爵賞之福也吉甫於是述上意之厚謂自鎬而歸其<lb/>
　行已久所可樂者燕飲之禮得進諸友而共之舉其<lb/>
　殽之羙者如炰鼈膾鯉以見他物皆稱是又於諸友<lb/>
　之中稱張仲之賢謂在此者誰歟乃孝友之張仲也<lb/>
　善父母為孝善兄弟為友吉甫此行自非張仲推孝<lb/>
　友之德視國事如父母之事視將帥如兄弟之愛安<lb/>
<pb n="5b"/>
　能成功哉吉甫所稱諸友皆天子之大臣與燕者詩<lb/>
　人多指同僚為朋友終則獨稱張仲疑大臣之主吉<lb/>
　甫者然則六月之功所謂將帥和而士豫附也是詩<lb/>
　六章皆賦也<lb/>
采芑<hi>起</hi>宣王南征也<lb/>
　南征謂蠻荆也玁狁在北則用兵薄伐驅之于太原<lb/>
　使之逺遁蠻荆在南則師干之試使之來威而遂已<lb/>
　此征伐之辨亦以見宣王未嘗以窮兵多殺為功也<lb/>
<pb n="6a"/>
薄言采芭于彼新田于此菑<hi>側具</hi>畝方叔涖<hi>利</hi>止其車三<lb/>
千師干之試方叔率止乘其四騏四騏翼翼路車有奭<lb/>
<hi>許力</hi>簟茀<hi>弗/</hi>魚服鉤膺鞗<hi>條</hi>革<lb/>
　芭榖之美者亦菜名此詩言二嵗之新田一嵗之菑<lb/>
　畝民居之中郷不應指菜蓋以田畝善養嘉榖以喻<lb/>
　周家善養士卒也大雅曰豐水有芭詩人於文武士<lb/>
　皆以芭為喻也芭以喻士卒新田菑畝中郷言養之<lb/>
　有素也采芭謂采擇而用之行陣也以素養之士而<lb/>
<pb n="6b"/>
　得方叔之賢以涖之可謂將士俱善矣方叔之涖軍<lb/>
　緫三千乘之衆蓋兵車一乗甲士三人步卒七十二<lb/>
　人合而言之可謂盛矣然詩人言三百三千皆取其<lb/>
　盛未必實然也師干猶言兵甲試者閱習也率止者<lb/>
　率士卒而行也四騏謂四馬皆騏色也翼翼健而順<lb/>
　也路車金路也奭赤色也其車以方文之簟為蔽其<lb/>
　矢以海魚之皮為服鉤膺謂以金為鉤馬膺之飾也<lb/>
　鞗革以革為轡馬首之飾也言車馬之盛如此<lb/>
<pb n="7a"/>
薄言采芭于彼新田于此中郷方叔涖止其車三千旂<lb/>
旐央央<hi>英</hi>方叔率止約軧<hi>祈/支</hi>錯衡八鸞瑲瑲<hi>七羊</hi>服其命<lb/>
服朱芾<hi>弗</hi>斯皇有瑲葱珩<hi>衡</hi>
　交龍為旂龜蛇為旐央央鮮明也約軧車之轂以皮<lb/>
　約而束之也錯衡車之衡以雜物而飾之也朱芾諸<lb/>
　侯黄朱芾也葱珩三命葱珩也斯皇色之明也有瑲<lb/>
　聲之和也言車服之羙如此<lb/>
鴥<hi>惟必</hi>彼飛隼其飛戾天亦集爰止方叔涖止其車三千<lb/>
<pb n="7b"/>
師干之試方叔率止鉦<hi>征</hi>人伐鼓陳師鞠旅顯允方叔<lb/>
伐鼓淵淵振旅闐闐<hi>徒顛</hi>
　隼鷂屬鴥飛疾貌喻師之迅速其行如隼之戾天其<lb/>
　止如隼之爰止也方叔涖而率之鉦人擊鉦鼔人伐<lb/>
　鼔陳師謂布其陣形也鞠旅謂合其行伍也士卒皆<lb/>
　服方叔之明信故進而伐鼓則淵淵然其聲深以逺<lb/>
　退而振旅則闐闐然其行盛而整言師之出入如此<lb/>
　鞠皮毬也合其皮而為之卒伍之聚取其合也如毬<lb/>
<pb n="8a"/>
　然以兵圑名官蓋取諸此<lb/>
蠢<hi>尺允</hi>爾蠻荆大邦為讎方叔元老克壮其猶方叔率止<lb/>
執訊<hi>信</hi>獲醜戎車嘽嘽<hi>吐/丹</hi>嘽嘽焞焞<hi>吐雷</hi>如霆如雷顯允<lb/>
方叔征伐玁狁蠻荆來威<lb/>
　蠢無知也荆州之蠻乃與中國為讎敵可謂無知也<lb/>
　方叔雖為時之大老而其謀方克壮冝其一率師而<lb/>
　出即奏捷獻囚而歸而來歸之日戎車嘽嘽則馬聲<lb/>
　之衆焞焞則車飾之盛如雷霆之震耀曽無衰惰之<lb/>
<pb n="8b"/>
　狀可謂全師而歸矣蓋由方叔之明信已見於北伐<lb/>
　之日故蠻荆聞其威名而畏服不勞征討也詳味詩<lb/>
　人之言方叔可謂賢將矣燕勞之詩歸功將率文武<lb/>
　之故事也是詩四章三章比而賦之卒章賦也<lb/>
車攻宣王復古也宣王能内脩政事外攘<hi>如羊</hi>夷狄復文<lb/>
武之竟<hi>境</hi>土脩車馬備器械復<hi>扶乂</hi>㑹諸侯於東都因田<lb/>
獵而選車徒焉<lb/>
　宣王復古内脩政事外攘夷狄視文武以天保以上<lb/>
<pb n="9a"/>
　治内采薇以下治外亦已近之而二雅之詩皆不列<lb/>
　於正雅何哉豈以厲王大壞之後縱能興衰撥亂卒<lb/>
　不能及文武成王之盛歟是殆論其時非論其德也<lb/>
　竊意宣王雖為中興之賢主而漸不克終箴規誨刺<lb/>
　之詩相繼並作亦猶衞文鄭武雖為春秋之賢諸侯<lb/>
　不齒於正風也故非文王不得有正風非文武成王<lb/>
　不得有正雅詩之取與其嚴矣乎如是詩之脩車馬<lb/>
　備器械復㑹諸侯於東都因田獵而選車徒皆有復<lb/>
<pb n="9b"/>
　古之實卓然為中興之冠前則六月采芭後則吉日<lb/>
　鴻鴈誠可以繼正雅而無愧亦豈可少貶哉<lb/>
我車既攻我馬既同四牡龎龎<hi>龍同</hi>駕言徂東<lb/>
　周官言攻木之工攻金之工則攻為治也一器而工<lb/>
　聚焉車為多故以攻為貴也同齊也宗廟齊毫尚純<lb/>
　也戎事齊力尚彊也田獵齊足尚疾也龎充實也謂<lb/>
　四牡之充實甚壮也東洛邑也謂備車馬往東都也<lb/>
田車既好四牡孔阜東有甫草駕言行狩<lb/>
<pb n="10a"/>
　田車謂田獵之車皆善也四牡謂駕車之馬皆壮也<lb/>
　甫草謂甫田之草也此就東都大田之有草者行田<lb/>
　狩之事也田者必艾草圍田獵之處以為之防未田<lb/>
　或舎其中以褐纒通帛旃竿為門以裘纒椹質為槸<lb/>
　門廣於車八寸將田驅車而入車軸擊門傍旃竿者<lb/>
　則不得入以罰其不工門有二並南向天子六軍分<lb/>
　為左右左者之左門右者之右門不越部伍教戰既<lb/>
　畢士卒皆出乃驅禽納之防然後焚而射焉天子發<lb/>
<pb n="10b"/>
　諸侯次之大夫士次之天子發則抗大綏諸侯發則<lb/>
　抗小綏獻禽於其下故戰不出頃田不出防不逐奔<lb/>
　走古之道也<lb/>
之子于苗選徒囂囂<hi>五刀</hi>建旐設旄搏<hi>博</hi>獸于敖<lb/>
　之子有司也夏獵曰苗此時以夏田前言行狩獵之<lb/>
　緫名也囂囂選徒之聲也旐以致衆故選徒必建旐<lb/>
　而設牛尾於旐之首敖山名選徒既畢因令搏獸以<lb/>
　校其勇也説者謂甫田易野也易野以車為主故用<lb/>
<pb n="11a"/>
　以選車田車既好是也敖險野也險野以人為主故<lb/>
　用以選徒選徒囂囂是也雖分車徒為二亦教戰之<lb/>
　法也<lb/>
駕彼四牡四牡奕奕赤芾金舄<hi>昔</hi>㑹同有繹<hi>亦</hi>
　奕奕衆大貌繹聨屬貌時見曰㑹殷見曰同赤芾即<lb/>
　朱芾也朱赤色相似故通言之金舄即赤舄也金赤<lb/>
　色相近故託言之説者謂赤芾為臣道加金為舄近<lb/>
　於鑿也此言諸侯來㑹車服之盛也<lb/>
<pb n="11b"/>
決拾既佽<hi>次</hi>弓矢既調射夫既同助我舉柴<hi>子智</hi>
　決鈎弦也著右手以䕶大指也天子用象骨為之拾<lb/>
　遂也著左臂以遂弦也以韋為之佽謂指臂相佽比<lb/>
　也調謂弓彊弱與矢輕重相得也射夫既同謂皆同<lb/>
　力於射禽也助我舉柴謂助我獲禽如積也此言射<lb/>
　之精也<lb/>
四黄既駕兩驂不猗<hi>於寄</hi>不失其馳舎<hi>捨</hi>矢如破<lb/>
　四黄四馬皆純色而兩驂不偏附也御者不失馳驅<lb/>
<pb n="12a"/>
　之法故射者如破而命中也此言御之良也射御相<lb/>
　資御良則射中<lb/>
蕭蕭馬鳴悠悠斾旌徒御不驚大庖<hi>蒲茅</hi>不盈<lb/>
　田事既畢軍旅齊肅唯聞蕭蕭馬鳴之聲見悠悠斾<lb/>
　旌之狀以號令精明故徒御莫有怯惰而善驚者於<lb/>
　是將頒禽焉一曰乾豆謂以上殺為豆實以供宗廟<lb/>
　二曰賔客謂以次者供賔客三曰充君之庖謂以下<lb/>
　殺充庖厨自左膘射之達于右腢為上殺謂自脇後<lb/>
<pb n="12b"/>
　達肩前也射右耳本次之謂自左射之達右耳本也<lb/>
　射左髀達于右䯚為下殺謂自左股外達右脇也以<lb/>
　死之速為上遲為下故也面傷不獻謂射中面者踐<lb/>
　毛不獻謂在傍逆射者不成禽不獻謂傷小弱者禽<lb/>
　雖多擇取三十焉謂每禽取三十其餘以與大夫士<lb/>
　以習射于澤宫田雖多得禽射中則得取禽古者以<lb/>
　辭遜取不以勇力取故也大庖君之庖也所取止此<lb/>
　可謂不盈矣<lb/>
<pb n="13a"/>
之子于征有聞<hi>問</hi>無聲允矣君子展也大成<lb/>
　君子宣王也頒禽既訖已事而歸謂有司此之征行<lb/>
　但聞出師之名不聞出師之聲皆由宣王能素練之<lb/>
　嚴整使然信矣宣王誠為大成武事也一章言車馬<lb/>
　之脩遂如東都二章三章言車徒既選遂行田狩四<lb/>
　章言諸侯㑹同車服之盛五章六章言射御之善獲<lb/>
　禽之多七章言頒禽之衆充庖不盈八章言軍旅之<lb/>
　肅王事大備序所謂復文武之境土則二雅所詠南<lb/>
<pb n="13b"/>
　征北伐親諸侯平淮夷之類是也是詩八章皆賦也<lb/>
吉日羙宣王田也能慎微接下無不自盡以奉其上焉<lb/>
　詩人之美人君多舉一事終始言之以見其餘可知<lb/>
　也吉日美宣王田獵爾而序詩者謂君能慎微接下<lb/>
　臣能自盡以奉上蓋於田獵一事知之也且田非重<lb/>
　事也既謹日而祭馬祖又謹日以差我馬則必能致<lb/>
　謹於國事矣因田而得禽非厚獲也猶為醴酒以御<lb/>
　賔客則必能與之食天禄矣虞人既聚獸必於天子<lb/>
<pb n="14a"/>
　之所左右皆取禽共天子之燕則他日必能用命矣<lb/>
吉日維戊既伯既禱田車既好四牡孔阜升彼大阜從<lb/>
其羣醜<lb/>
　外事以剛日戊剛日也庚午前二日即戊辰也伯馬<lb/>
　祖謂天駟房星之神也將用馬之力必祭馬之祖謹<lb/>
　其事也車攻而馬壯則升陵阜而從禽獸之醜類無<lb/>
　不獲矣<lb/>
吉日庚午既差我馬獸之所同麀<hi>憂</hi>鹿麌麌漆沮<hi>七餘</hi>之<lb/>
<pb n="14b"/>
從天子之所<lb/>
　庚午亦剛日也差擇其馬所謂田獵齊足尚疾也於<lb/>
　是虞人驅獸而同之舉鹿之牝者言之尚麌麌而衆<lb/>
　多他禽當稱是也故自漆沮驅獸至天子田所見其<lb/>
　盡力也<lb/>
瞻彼中原其祁孔有儦儦<hi>表驕</hi>俟俟或羣或友悉率左右<lb/>
以燕天子<lb/>
　祁衆也謂中原之獸甚衆有或趨而儦儦或行而俟<lb/>
<pb n="15a"/>
　俟或三為羣或二為友於是左右之從田者悉力相<lb/>
　率取禽以共天子燕賔客之用<lb/>
既張我弓既挾<hi>子洽</hi>我矢發彼小豝<hi>巴/</hi>殪<hi>於/計</hi>此大兕<hi>徐履</hi>以<lb/>
御賔客且以酌醴<lb/>
　豕牝曰豝兕野牛也天子既張我弓挾我矢一發而<lb/>
　得小豝左右則悉力以殪大兕以見小大畢陳王於<lb/>
　是以此物進賔客而酌醴示不專饗也田獵一事終<lb/>
　始如此天保君能下下臣能報上亦何以異宣王明<lb/>
<pb n="15b"/>
　文武之功業蓋於吉日而可見是詩四章皆賦也<lb/>
鴻鴈美宣王也萬民離散不安其居而能勞<hi>力報</hi>來<hi>力代</hi>還<lb/>
定安集之至于矜<hi>古頑</hi>寡無不得其所焉<lb/>
　鴻鴈為使臣之詩先儒之説是矣然不必以鴻鴈比<lb/>
　使臣蓋詩有哀鳴嗷嗷之語使臣豈至是哉故學者<lb/>
　疑焉盍求之序詩意自明序言萬民離散不安其居<lb/>
　鴻鴈隨陽往來莫有定處正萬民離散之喻也宣王<lb/>
　勞者勞之來者來之往者還之擾者定之危者安之<lb/>
<pb n="16a"/>
　散者集之豈人君自為之哉必有使者將明命宣德<lb/>
　意而行之故萬民雖衆至于矜寡無不得其所然則<lb/>
　鴻鴈之詩為使臣而作明矣<lb/>
鴻鴈于飛肅<hi>所六</hi>肅其羽之子于征劬勞于野爰及矜人<lb/>
哀此鰥寡<lb/>
　大曰鴻小曰鴈肅肅整而有聲也鴻鴈飛必成行列<lb/>
　故以喻民之離散相攜持而去也之子謂使臣也車<lb/>
　攻以有司為之子亦此類也老而無妻曰鰥老而無<lb/>
<pb n="16b"/>
　夫曰寡使臣之行驅馳原隰所謂劬勞于野也訪問<lb/>
　及可矜之人尤哀此鰥寡必有恩澤先於無告之民<lb/>
　故於首章及之也<lb/>
鴻鴈于飛集于中澤之子于垣<hi>𡊮</hi>百堵皆作雖則劬勞<lb/>
其究安宅<lb/>
　中澤澤中也垣牆也究終也民之離散不免暴露如<lb/>
　鴻鴈之集澤中使者於是為之經營垣牆一丈為板<lb/>
　五板為堵百堵同時而作雖則勞苦其終可以安居<lb/>
<pb n="17a"/>
　矣<lb/>
鴻鴈于飛哀鳴嗷嗷維此哲人謂我劬勞維彼愚人謂<lb/>
我宣驕<lb/>
　離散之民喜使者之來皆合辭告訴如鴻鴈之哀鳴<lb/>
　嗷嗷使者於是告之曰凡爾庶民有哲而知人者有<lb/>
　愚而無知者我被命而出哲人則知我劬勞於國事<lb/>
　愚人則以我宣示其驕耳是詩三章皆比而賦之也<lb/>
庭燎<hi>力紹下同</hi>美宣王也因以箴<hi>之金</hi>之<lb/>
<pb n="17b"/>
　箴猶鍼砭然有疾則當施之百官之箴王闕亦必見<lb/>
　其有闕而後箴豈無故而為之哉夫進鋭退速固有<lb/>
　此理使宣王能自彊不息終始如一亦安可非也今<lb/>
　觀詩之三章首章以夜未央而問次章以夜未艾而<lb/>
　問卒章以夜嚮晨而問則宣王怠意已見視朝漸晚<lb/>
　矣庸可以勿箴乎傳言官箴王闕謂各因其所居之<lb/>
　官而獻箴庭燎之箴其司烜之屬所為乎其後宣王<lb/>
　夜卧晏起至煩賢后脱簪待罪詩人之箴信於蓍龜<lb/>
<pb n="18a"/>
　也<lb/>
夜如何其<hi>基下同</hi>夜未央庭燎之光君子至止鸞聲將將<lb/>
<hi>七羊</hi>夜如何其夜未艾<hi>五/蓋</hi>庭燎晣晣<hi>之世</hi>君子至止鸞聲噦<lb/>
噦<hi>呼㑹</hi>夜如何其夜郷<hi>許亮</hi>晨庭燎有煇君子至止言觀其<lb/>
旂<lb/>
　未央夜未及中也未艾夜未盡也嚮晨夜近曉也鸞<lb/>
　聲車之和鸞也庭燎者即周官司烜之所供門外曰<lb/>
　大燭門内曰庭燎始言之光終言晣晣卒言有煇皆<lb/>
<pb n="18b"/>
　言明且協韻也詩人設為宣王之言初以夜未央而<lb/>
　問既而至未艾而問既而至嚮晨而問豈非已漸有<lb/>
　怠意乎與其太蚤而易怠孰若有常而可乆夫未明<lb/>
　則君子之來朝特聞其車音耳將將聲和也噦噦聲<lb/>
　徐而有節也既明則見其旂色此蚤晚之辨也先言<lb/>
　美而繼以箴謂前可美而後可箴也是詩三章皆賦<lb/>
　也<lb/>
沔<hi>絲善下同</hi>水規宣王也<lb/>
<pb n="19a"/>
　規正圎之器也物不圎者規之使圎正諫之義也傳<lb/>
　曰近臣盡規謂規切人主近臣之職也卒章有讒言<lb/>
　其興之戒必宣王頗惑讒言不親諸侯故近臣規之<lb/>
　也<lb/>
沔彼流水朝<hi>直遥</hi>宗于海鴥彼飛隼<hi>息尹</hi>載飛載止嗟我兄<lb/>
弟邦人諸友莫肯念亂誰無父母<lb/>
　沔流滿貌鴥飛疾貌夫水之朝宗于海隼之飛止于<lb/>
　山乃理性之自然喻諸侯必知尊王室嗟我兄弟與<lb/>
<pb n="19b"/>
　國人朋友莫肯以亂為念誰無父母何忍興訛造謗<lb/>
　以相及乎蓋當時必有讒言起於兄弟國人朋友之<lb/>
　閒故為此言也<lb/>
沔彼流水其流湯湯<hi>失羊</hi>鴥彼飛隼載飛載揚念彼不蹟<lb/>
<hi>井亦</hi>載起載行心之憂矣不可弭<hi>彌氏</hi>忘<lb/>
　沔然之水今湯湯放溢而無所入鴥然之隼今飛揚<lb/>
　而無所止喻被讒者不得安其職守念彼不循理之<lb/>
　讒人使我載起載行心之憂懼不能自已也<lb/>
<pb n="20a"/>
鴥彼飛隼率彼中陵民之訛言寧莫之懲我友敬矣讒<lb/>
言其興<lb/>
　卒章被讒者能自反謂尤人不如責已但能如隼之<lb/>
　率循中陵而安於義命則訛言之民寧不少懲乎言<lb/>
　亦當止也我於朋友既盡其敬讒言豈必興乎言亦<lb/>
　當息也不敢望上之察姑欲自脩以弭讒規王之意<lb/>
　不既深矣乎是詩三章皆比而賦之也<lb/>
鶴鳴誨宣王也<lb/>
<pb n="20b"/>
　鶴鳴其師傅之作歟他人之言不當直謂之誨也<lb/>
鶴鳴于九臯聲聞于野魚潛在淵或在于渚樂彼之園<lb/>
爰有樹檀其下維蘀<hi>託</hi>它山之石可以為錯<hi>七落</hi>鶴鳴于<lb/>
九臯聲聞于天魚在于渚或潛在淵樂彼之園爰有樹<lb/>
檀其下維榖它山之石可以攻玉<lb/>
　是詩終篇皆取物為比詩人寓意甚微視他詩為特<lb/>
　異又偶無大序故諸儒不勝其異説惟毛氏謂舉賢<lb/>
　用滯可以治其國鄭氏謂教王求賢人未仕者毛鄭<lb/>
<pb n="21a"/>
　在衆説之先意必有師承今取毛鄭之説斷一篇之<lb/>
　大義殆無餘藴諸儒例不之信獨何歟臯水中之澤<lb/>
　也園山中之毓草木者也詩人於水取鶴與魚於山<lb/>
　取檀也蘀也榖也石也以喻賢之小大皆當舉而用<lb/>
　之謂賢之大者則雖身隐而名著如鶴之鳴于九臯<lb/>
　深逺之地而上聞于天下聞于野而其小者則滯於<lb/>
　下如魚之潛伏于淵渚此取澤中之物以為喻也賢<lb/>
　之大者則能任重而致逺如檀有堅美之質可為輪<lb/>
<pb n="21b"/>
　輻之用而其小者則滯於下如蘀之穢雜亦可以糞<lb/>
　其本如榖之惡木亦可以績其皮如石之粗厲亦可<lb/>
　為錯以利器攻玉以成文此取園中之物以為喻也<lb/>
　詩人誨王於賢之大而有望實如鶴如檀者則舉而<lb/>
　置之髙位如舜之選衆舉臯陶於賢之小而沈滯者<lb/>
　則兼收並用如堯之野無遺賢則可以治其國矣所<lb/>
　謂求賢於未仕者如此蓋毛鄭之意也詩人嘗以嘉<lb/>
　魚喻賢者以伐檀喻君子則毛鄭之説不為無據一<lb/>
<pb n="22a"/>
　説謂詩傳之誨王當切於王身其大則王之言動其<lb/>
　次則王之好惡也鶴之鳴也魚之潛也自以為處於<lb/>
　髙深人所不聞不見也然鶴之聲下則聞于野上則<lb/>
　聞于天未免為人之所聞魚或由淵而出乎渚或由<lb/>
　渚而入乎淵未免為人所見故以喻王之一言一動<lb/>
　無隠而不形舉二物而言所以誨王當戒謹於所不<lb/>
　睹恐懼於所不聞也園之有檀木之堅美可貴者也<lb/>
　他山之石物之粗厲可賤者也然檀之下有蘀之穢<lb/>
<pb n="22b"/>
　雜有榖之惡木豈盡可貴乎石可用為錯以利器攻<lb/>
　玉以成文豈盡可賤乎故以喻王之好惡取舎不可<lb/>
　不謹舉二物而言所以誨王愛而知其惡憎而知其<lb/>
　善也亦通似不若毛鄭終始於用賢之一説姑存之<lb/>
　是詩二章皆比也<lb/>
祈父<hi>甫下同</hi>刺宣王也<lb/>
　宣王即位二相輔之有文武成康之遺風諸侯復歸<lb/>
　宗周至三十九年戰於千畝王師敗績説者謂至是<lb/>
<pb n="23a"/>
　始衰是詩為刺宣王首篇乃爪牙之士怨司馬軍政<lb/>
　之不脩致我於憂恤夫以宿衞之士而從征役使不<lb/>
　得養其父母豈非王政之闕歟二相即周公召公謂<lb/>
　之共和者是也共和之政凡十有四年召公人皆知<lb/>
　為召穆公虎獨周公不著其名或謂史記周宣王時<lb/>
　有樊穆仲韋昭曰穆仲仲山甫之諡周語稱樊仲山<lb/>
　甫諫宣王韋昭曰食采於樊疑周公即仲山甫也仲<lb/>
　者姬姓之次子也山甫其字也穆者其諡也樊者其<lb/>
<pb n="23b"/>
　封邑也漢杜欽乃謂仲山甫為異姓之臣彼蓋以仲<lb/>
　為姓不知仲為次子之説也二公皆諡曰穆亦共和<lb/>
　之意山甫豈後嘗封於樊歟<lb/>
祈父子王之爪牙胡轉子于恤靡所止居祈父子王之<lb/>
爪士胡轉子于恤靡所底止祈父亶不聦胡轉予于恤<lb/>
有母之尸饔<lb/>
　祈父司馬也書亦有圻父説者謂掌封畿邱甲此詩<lb/>
　宿衞之士自喻以爪牙謂當扞衞王室何為轉移我<lb/>
<pb n="24a"/>
　于憂恤之地使靡有定處乎爪士爪牙之士也厎至<lb/>
　也祈父亶不聦謂豈不聞我有父母而輕用我以戰<lb/>
　使老母自尸饔飧之事此我之甚憂也不敢怨上歸<lb/>
　過於司馬詩人之意微矣是詩三章皆賦也<lb/>
白駒大夫刺宣王也<lb/>
　白駒刺宣王不能用賢賢者去之詩人眷然欲其留<lb/>
　心乎愛君故也<lb/>
皎皎白駒食我場苗縶<hi>陟立</hi>之維之以永今朝所謂伊人<lb/>
<pb n="24b"/>
於焉逍遥皎皎白駒食我場藿<hi>火郭</hi>縶之維之以永今夕<lb/>
所謂伊人於焉嘉客<lb/>
　良馬以比君子伊人指賢者也皎皎白駒喻賢者有<lb/>
　潔白之德冝在朝廷今乃退而家食如白駒無莝秣<lb/>
　之養而食苗食藿於場圃故詩人欲縶而絆之維而<lb/>
　繫之縱不能乆留使一朝一夕之永得賢者暫逍遥<lb/>
　於此為嘉客於此亦我心之願也<lb/>
皎皎白駒賁<hi>彼義</hi>然來思爾公爾侯逸豫無期慎爾優游<lb/>
<pb n="25a"/>
勉爾遁思<lb/>
　賁光采也思語辭也此章勉賢者之留謂賢者為邦<lb/>
　家之光儻能來賁朝廷為公為侯則逸豫亦自無期<lb/>
　何必去國而後逸豫邪蓋言賢者之用庶政脩舉可<lb/>
　以久享逸樂也於是戒其毋過於優游自逸勉其毋<lb/>
　決於遁去也<lb/>
皎皎白駒在彼空谷生芻<hi>楚俱</hi>一束其人如玉毋<hi>無</hi>金玉<lb/>
爾音而有遐心<lb/>
<pb n="25b"/>
　此章不欲斥王不能留賢第言賢者遁於寂寞之郷<lb/>
　如白駒在空谷所享止生芻一束之薄以喻賢者廉<lb/>
　貧甘於苦淡其德如玉之潔白不可得而㸃染然詩<lb/>
　人愛君之心不能自已又祝賢者毋自金玉其言而<lb/>
　有遐逺朝廷之意尚冀其來忠告其君以善道也為<lb/>
　此詩者其亦賢矣乎是詩四章皆比而賦之也<lb/>
黄鳥刺宣王也<lb/>
　宣王初政民之離散者能勞來還定安集之風俗固<lb/>
<pb n="26a"/>
　嘗相親睦矣至其末年王政漸衰民俗漸薄如黄鳥<lb/>
　我行其野是也二詩之序皆不明言所刺然黄鳥言<lb/>
　此邦之人不我肯榖故説者以為適異國而失其所<lb/>
　者我行其野言昬姻之故言就爾居故説者以為從<lb/>
　異國之昬姻而不見恤者詩辭亦可見也<lb/>
黄鳥黄鳥無集于榖無啄我粟此邦之人不我肯榖言<lb/>
旋言歸復我邦族黄鳥黄鳥無集于桑無啄我粱此邦<lb/>
之人不可與明言旋言歸復我諸兄黄鳥黄鳥無集于<lb/>
<pb n="26b"/>
栩無啄我黍此邦之人不可與處言旋言歸復我諸父<lb/>
　黄鳥倉庚也以遷于喬木為得其性亦未嘗下拾遺<lb/>
　粒今乃集于榖于桑于栩皆下于喬木而啄人之粟<lb/>
　之粱之黍可謂失所矣譬之適異國之民而所至之<lb/>
　邦人不能與之相善故曰不我肯榖不能與之相知<lb/>
　故曰不可與明不能與之相安故曰不可與處於是<lb/>
　思歸故國復依族人與諸兄諸父也國風曰豈無他<lb/>
　人不如我同姓此之謂也是詩三章皆比而賦之也<lb/>
<pb n="27a"/>
我行其野刺宣王也<lb/>
　爾雅曰婦之父母壻之父母相謂為㛰姻是詩卒章<lb/>
　有舊姻新特之説乃舊日之㛰姻人情易以衰薄也<lb/>
我行其野蔽芾<hi>方味</hi>其樗<hi>刺書</hi>昬姻之故言就爾居爾不我<lb/>
畜復我邦家我行其野言采其蓫<hi>勅六</hi>昬姻之故言就爾<lb/>
宿爾不我畜言歸思復我行其野言采其葍<hi>福</hi>不思舊<lb/>
姻求爾新特成不以富亦祇<hi>支</hi>以異<lb/>
　適異國者因所見以起興謂我行於野見蔽芾之樗<lb/>
<pb n="27b"/>
　雖為惡木猶可庇而息我以昬姻之故謂可就爾居<lb/>
　處矣爾既不能養我故欲反故國是樗之不如也見<lb/>
　采蓫者雖為惡卉猶可以療疾我以昬姻之故謂可<lb/>
　就爾止宿矣爾既不能養我故言欲自反是蓫之不<lb/>
　如也見采葍者雖為惡菜猶可以為食爾乃不能思<lb/>
　我舊日之昬姻但求新昬以為特異成實也實不以<lb/>
　彼之富而厭我之貧亦祗以新昬為特異故棄我耳<lb/>
　是葍之不如也特猶今人言特出不羣所謂異也説<lb/>
<pb n="28a"/>
　者以特訓匹國風實維我特亦既辯之矣是詩三章<lb/>
　皆興兼賦也<lb/>
斯干宣王考室也<lb/>
　禮曰路寢成則考之而不釁説者謂設盛食以落之<lb/>
　此宣王落成之詩祝頌之辭如張老之善頌善禱也<lb/>
　宣王小雅終於斯干無羊玩其辭當在箴規誨刺之<lb/>
　先蓋作於宣王方盛之時斯干言兄弟似續及男女<lb/>
　之祥亦幾於文武天保之福禄無羊言牛羊遂性及<lb/>
<pb n="28b"/>
　豐年富庶亦幾於文武魚麗之盛多以中閒不能無<lb/>
　失既不得為正雅矣故以二篇為小雅之終宣王大<lb/>
　雅無刺之之詩亦此意也斯干無羊不列於大雅亦<lb/>
　以考室考牧為政之小故也<lb/>
秩秩斯干幽幽南山如竹苞矣如松茂矣兄及弟矣式<lb/>
相好矣無相猶矣<lb/>
　秩秩安流也幽幽深逺也干謂大水之傍也山謂終<lb/>
　南之山也宣王作室臨水面山形勢之美如竹之苞<lb/>
<pb n="29a"/>
　謂根本之固也如松之茂謂枝葉之宻也冝其聚國<lb/>
　族於斯兄弟則和好輯睦無相圖之事也<lb/>
似續妣祖築室百堵西南其户爰居爰處爰笑爰語<lb/>
　似嗣也續繼也妣祖周之先世姜嫄后稷而下皆是<lb/>
　也宣王作室蓋所以繼嗣其先之基業故多至於百<lb/>
　堵户必於西南蓋北則正寢東則東宫也於是而居<lb/>
　處於是而笑語也<lb/>
約之閣閣椓<hi>陟角</hi>之橐橐風雨攸除<hi>直慮</hi>鳥鼠攸去君子攸<lb/>
<pb n="29b"/>
芋<hi>王遇</hi>
　約者以繩束板也椓者以杵築土也閣閣形之端直<lb/>
　也橐橐聲之堅實也言牆墉之端直堅實則可以除<lb/>
　去風雨鳥鼠之患君子居此所以蕃盛也芋當作去<lb/>
　聲與除去協韻字書謂草盛貌<lb/>
如跂<hi>企</hi>斯翼如矢斯棘如鳥斯革如翬<hi>輝</hi>斯飛君子攸<lb/>
躋<lb/>
　跂立也棘急也制度之嚴正如人之跂翼而不偏廉<lb/>
<pb n="30a"/>
　隅之繩直如矢之行急而無枉其簷阿之峻如鳥之<lb/>
　驚而竦顧謂其勢之鶱舉也其丹雘之新如翬之飛<lb/>
　而舒翼謂其文之煥散也此章言其堂也故冝君子<lb/>
　升而聽事焉<lb/>
殖殖<hi>市力</hi>其庭有覺其楹噲噲<hi>快/</hi>其正<hi>政</hi>噦噦其㝠君子<lb/>
攸寧<lb/>
　殖平也覺明也庭謂宫庭之内貴其平也楹謂兩楹<lb/>
　之間貴其明也噲氣咽貌猶言下氣也噦聲徐貌猶<lb/>
<pb n="30b"/>
　言柔聲也正正寢也冥奥室也君子處正寢欲其静<lb/>
　而無暴氣故曰噲噲處奥室欲其和而無疾言故曰<lb/>
　噦噦詩人形容君子之辭氣有雝雝在宫之意此章<lb/>
　言其室也居室如此所以攸寧也<lb/>
下莞<hi>官</hi>上簟乃安斯寢乃寢乃興乃占我夢吉夢維何<lb/>
維熊維羆<hi>彼冝</hi>維虺<hi>許鬼</hi>維蛇<lb/>
　草叢生於水曰莞可以為席竹叢生於陸曰慈可以<lb/>
　為簟寒暑之用也故以上下言之寒暑用物得冝故<lb/>
<pb n="31a"/>
　寢乃安寢安矣則寢興俱無患而吉夢形焉吉夢維<lb/>
　何男女之祥也此禱頌之辭也<lb/>
大人占之維熊維羆男子之祥維虺維蛇女子之祥<lb/>
　大人者當時在位之人有德者猶言碩人也宣王既<lb/>
　得吉夢故命大人占之俾大卜之屬占其吉凶也占<lb/>
　夢之官於是言其兆謂熊羆在山且彊力壯毅故為<lb/>
　男子之祥虺蛇在穴且柔弱隠伏故為女子之祥也<lb/>
乃生男子載寢之牀載衣之裳載弄之璋其泣喤喤朱<lb/>
<pb n="31b"/>
芾斯皇室家君王乃生女子載寢之地載衣之裼載弄<lb/>
之瓦無非無儀唯酒食是議無父母詒罹<lb/>
　乃生男子寢之牀衣之裳弄之璋皆尊之也乃生女<lb/>
　子寢之地衣之裼弄之瓦皆卑之也璋以玉為之貴<lb/>
　可知也不必為臣之職瓦以土為之賤可知也不必<lb/>
　為紡之具男子則聽其泣喤喤知其他日佩朱芾為<lb/>
　君為王女子則欲其無過可指無善可稱他日在中<lb/>
　饋無遺父母憂耳此二章雖皆禱頌之辭然非王者<lb/>
<pb n="32a"/>
　之夢安得有此祥邪是詩九章皆賦也<lb/>
無羊宣王考牧也<lb/>
　牧養雖為政之小然犧牲於是乎出亦國家之先務<lb/>
　葛伯不祀湯使人遺以牛羊衞為狄所逐齊侯歸之<lb/>
　牛羊豕雞狗皆三百以此知牧為國之大事而牲殺<lb/>
　不備不可以祭武王數紂之罪曰犧牲粢盛既于凶<lb/>
　盜庸可以政之小而忽之哉宣王當板蕩之後室牧<lb/>
　之政皆廢宣王能以次脩舉考室於先既知所以為<lb/>
<pb n="32b"/>
　似續之計考牧於後又知所以為爾牲之具二詩之<lb/>
　美誠中興之不可闕歟<lb/>
誰謂爾無羊三百維羣誰謂爾無牛九十其犉<hi>而純</hi>爾羊<lb/>
來思其角濈濈<hi>莊立</hi>爾牛來思其耳濕濕<lb/>
　羊以三百為一羣謂每羣皆三百也牛以九十為一<lb/>
　犉謂每色皆九十也羊火畜也故其性好觝觸今言<lb/>
　其角濈濈則比聚而不觸也牛土畜也故其病則耳<lb/>
　燥今言其耳濕濕則潤澤而不病也思語辭此章言<lb/>
<pb n="33a"/>
　牛羊之衆多也<lb/>
或降于阿或飲于池或寢或訛爾牧來思何<hi>河可</hi>蓑何笠<lb/>
或負其餱三十維物爾牲則具<lb/>
　牛羊衆多必求水草之地而牧之阿者草之所生池<lb/>
　者水之所鍾寢言其息也訛言其動也牧人持雨具<lb/>
　齎餱糧從牛羊之所冝適所以蕃息各以其類别之<lb/>
　為羣皆至三十之多則以之供天地宗廟社稷羣祀<lb/>
　之牲無不具矣此章言牛羊之遂性也<lb/>
<pb n="33b"/>
爾牧來思以薪以蒸以雌以雄爾羊來思矜矜兢兢不<lb/>
騫不崩麾之以肱畢來既升<lb/>
　麤曰薪細曰蒸牧人有餘力取薪蒸以歸而牛羊以<lb/>
　時合其牝牡此牧事向成矣所慮者惟羊善耗敗耳<lb/>
　今視其羊皆矜矜然若知自愛也兢兢然若知所畏<lb/>
　也如此則無騫崩之患矣羊有疾輒相汙故以騫崩<lb/>
　言之其下來也不煩鞭箠麾以肱即皆登牢棧言其<lb/>
　馴也此章言牧事之成也<lb/>
<pb n="34a"/>
牧人乃夢衆維魚矣旐維旟矣大人占之衆維魚矣實<lb/>
維豐年旐維旟矣室家溱溱<lb/>
　牧事既成牧人休暇而吉夢形焉乃獻其夢于上大<lb/>
　人占之知其為正夢隂陽和則魚衆多故夢衆魚則<lb/>
　為豐年龜蛇為旐隂物也鳥隼為旟陽物也故夢旐<lb/>
　旟為室家有室有家則子孫蕃衍也故曰溱溱考室<lb/>
　之夢人君之夢也考牧之夢牧人之夢也貴賤之不<lb/>
　同而其夢皆出於正蓋由心之逸樂故能以和召和<lb/>
<pb n="34b"/>
　休祥之應可以類推此二詩皆終之以吉夢為中興<lb/>
　之美也是詩四章皆賦也<lb/>
　<lb/>
　<lb/>
　<lb/>
　<lb/>
　<lb/>
　詩補傳卷十七<lb/>
</p>
<p>
</p>
  </div>
</body>
</text>
</TEI>
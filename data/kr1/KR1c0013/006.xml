<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷六</head>
    <p>
<pb n="1a"/>
欽定四庫全書<lb/>
　詩補傳卷六　　　　　宋　范處義　撰<lb/>
王<lb/>
　周之始盛也文王位止西伯未嘗稱王而二南之化<lb/>
　被于天下周之既衰也平王以後雖為天子而王風<lb/>
　之詩僅同列國此二南與王風名同為風實則不同<lb/>
　也風之名既同於列國而加以王之一字所以尊周<lb/>
　亦所以懐周與孔子于魯春秋書王之意一也衛有<lb/>
<pb n="1b"/>
　狄人之難未幾復振周有犬戎之禍遂致陵夷王之<lb/>
　次衛其以此與<lb/>
黍離閔宗周也周大夫行役至于宗周過故宗廟宫室<lb/>
盡為禾黍閔周室之顛覆彷徨不忍去而作是詩也<lb/>
　序詩者道東周大夫過豐鎬故都不忍去之情狀簡<lb/>
　短數言發明一篇終始之義至今讀之使人流涕誰<lb/>
　謂詩序可無取哉<lb/>
彼黍離離彼稷之苖行邁靡靡中心摇摇知我者謂我<lb/>
<pb n="2a"/>
心憂不知我者謂我何求悠悠蒼天此何人哉彼黍離<lb/>
離彼稷之穗行邁靡靡中心如醉知我者謂我心憂不<lb/>
知我者謂我何求悠悠蒼天此何人哉彼黍離離彼稷<lb/>
之實行邁靡靡中心如噎<hi>於結</hi>知我者謂我心憂不知我<lb/>
者謂我何求悠悠蒼天此何人哉<lb/>
　憂思亂於中則瞻視眩於外閔周室者黍稷莫分念<lb/>
　父母者莪蒿莫辨此黍離蓼莪所為作也離離垂貌<lb/>
　靡靡遲貌摇摇則憂心無所附著也如醉則憂心狂<lb/>
<pb n="2b"/>
　惑如人之醉也如噎則憂心哽塞如人之噎也稷之<lb/>
　苖稷之穗稷之實非必謂前後所見盖其憂思既亂<lb/>
　於中謂我所見宗周故都盡為禾黍豈真黍耶抑稷<lb/>
　之苗稷之穗稷之實邪既不能辨其為黍為稷豈復<lb/>
　計其成之蚤晚為苗為穗為實哉於是自歎曰知我<lb/>
　者則謂我心憂宗周不知我者謂我何所求而至此<lb/>
　惑亂人固未必我知所恃者天知之耳彼不知者亦<lb/>
　何人哉意謂宗周顛覆至此而不知憂亦不近於人<lb/>
<pb n="3a"/>
　情矣是詩三章皆賦也<lb/>
君子于役刺平王也君子行役無期度大夫思其危難<lb/>
<hi>乃旦</hi>以風<hi>福鳯</hi>焉<lb/>
　此詩作於大夫所謂君子者非婦人指其夫蓋大夫<lb/>
　見時之賢者不免行役故以君子稱之亦與邦之桀<lb/>
　執殳前驅之意同用之非所宜也下篇君子陽陽亦<lb/>
　此意或謂詩不見思其危難之事竊意行役之人所<lb/>
　憂者死亡耳飢渇則致疾病疾病則致死亡所謂危<lb/>
<pb n="3b"/>
　難即疾病死亡也卒章祝其苟無飢渇盖思其危難<lb/>
　所由致而風諭之使無飢渇以生患也<lb/>
君子于役不知其期曷至哉雞棲于埘<hi>時</hi>日之夕矣羊<lb/>
牛下來君子于役如之何勿思君子于役不日不月曷<lb/>
其有佸<hi>户括</hi>雞棲于桀日之夕矣牛羊下括君子于役苟<lb/>
無飢渴<lb/>
　鑿牆而棲雞曰埘雞棲于杙曰桀下来牛羊之歸也<lb/>
　下括牛羊之聚也佸㑹也詩人謂君子之行役何時<lb/>
<pb n="4a"/>
　可來歸何時可㑹合不知其期不日不月謂無日月<lb/>
　可期也曽不如雞之棲于塒棲于桀不過日之夕而<lb/>
　牛羊亦以此時而歸聚嘆行役者之不如也賢者有<lb/>
　此久役何以使我勿思苟無飢渇之患亦足慰我之<lb/>
　思矣此所謂思其危難以風也是詩二章皆比而賦<lb/>
　之也<lb/>
君子陽陽閔周也君子遭亂相招為禄仕全身逺<hi>于萬</hi>害<lb/>
而已<lb/>
<pb n="4b"/>
　東周之賢者相招為禄仕雖抱闗擊柝亦可為也何<lb/>
　至如衛之仕于伶官竊意詩人據所見而言未必盡<lb/>
　然或謂伶官人所賤無復責望若其他皆有常職未<lb/>
　必能全身逺害此亦一說也<lb/>
君子陽陽左執簧右招我由房其樂<hi>洛下同</hi>只且<hi>子余下同</hi>君<lb/>
子陶陶<hi>遥</hi>左執翿<hi>徒刀</hi>右招我由敖其樂只且<lb/>
　陽陽容充盛貌陶陶志自得貌簧笙簧也翿舞纛也<lb/>
　周之賢者左手執樂舞之器右手招同志之友相與<lb/>
<pb n="5a"/>
　為人君房中之樂在人君遨遊之所其容充盛其志<lb/>
　自得乃樂此不以為愧有大隱在㕓市不必山林之<lb/>
　氣象賢者之所為固未昜窺也只此也且語助也是<lb/>
　詩二章皆賦也<lb/>
揚之水刺平王也不撫其民而逺屯戍于母家周人怨<lb/>
思焉<lb/>
　古者未嘗用畿甸之民為諸侯戍守蓋諸侯有故天<lb/>
　子當命方伯連帥以諸侯之師救之今平王號令不<lb/>
<pb n="5b"/>
　行至不得已用畿甸守衛王室之人逺屯戍于母家<lb/>
　周人所以怨其用之不以道而思還歸也<lb/>
揚之水不流束薪彼其<hi>記下同</hi>之子不與我戍申懷哉懷<lb/>
哉曷月予還歸哉揚之水不流束楚彼其之子不與我<lb/>
戍甫懷哉懷哉曷月予還歸哉揚之水不流束蒲彼其<lb/>
之子不與我戍許懷哉懷哉曷月予還歸哉<lb/>
　浮揚之水淺緩無力故物之輕㣲如束薪亦不能流<lb/>
　喻平王威令不行不能用諸侯也楚輕於薪蒲輕於<lb/>
<pb n="6a"/>
　楚以喻王盖㣲弱不特不能令大國亦不能令小國<lb/>
　矣申平王之母申后之家在陳鄭之南廹近于楚故<lb/>
　戍守之也堯命姜氏為四伯掌四嶽之祀於周有甫<lb/>
　有申有齊有許然則甫也許也與申同為姜氏亦平<lb/>
　王之母黨也彼其之子指諸侯而言謂當戍而不徃<lb/>
　者而獨用我周人所以思之又思謂何月可以還歸<lb/>
　也是詩三章皆比而賦之也<lb/>
中谷有蓷<hi>吐雷下同</hi>閔周也夫婦日以衰薄凶年饑饉<hi>覲</hi>室<lb/>
<pb n="6b"/>
家相棄爾<lb/>
　凶年饑嵗世所不免為夫婦者正當同患難遽至相<lb/>
　棄由其夫婦之義日以衰薄而致然也詩人以為風<lb/>
　俗衰薄其来有自未可遽望其善特閔之而已<lb/>
中谷有蓷暵<hi>呼但下同</hi>其乾矣有女仳<hi>匹指下同</hi>離嘅其歎矣嘅<lb/>
<hi>口愛</hi>其歎<hi>土丹</hi>矣遇人之艱難矣中谷有蓷暵其脩矣有女<lb/>
仳離條其歗矣條其歗矣遇人之不淑矣中谷有蓷暵<lb/>
其濕矣有女仳離啜<hi>張劣</hi>其泣矣啜其泣矣何嗟及矣<lb/>
<pb n="7a"/>
　蓷益母也暵燥也蓷生于中谷冝其耐旱今始而燥<lb/>
　其生於乾土者中而燥其已長茂者卒而雖生於卑<lb/>
　濕者亦燥矣其物性脆弱故無有得免者以喻夫婦<lb/>
　已自衰薄故遭歉嵗其始也則困窶無以自存者仳<lb/>
　離矣暵其乾之喻也其中也則強壯可以自營者亦<lb/>
　仳離矣暵其脩之喻也其卒也則雖粗有生理者亦<lb/>
　仳離矣暵其濕之喻也困窶者相棄則為之歎息謂<lb/>
　所遇之艱難尚冀其悔也強壯者相棄則為之悲歗<lb/>
<pb n="7b"/>
　謂其所遇之不淑尚亦冀其悔也至粗有生理者相<lb/>
　棄而不顧則衰薄尤甚矣苐當為之再三啜泣不復<lb/>
　冀其悔也以脆弱之物喻衰薄之俗盖有深意使堅<lb/>
　強之物雖遇旱暵未至俱燥使忠厚之俗雖遇凶歉<lb/>
　未至相棄詩人可謂長於譬喻也仳别也歗長吟也<lb/>
　歗甚於歎泣甚於歗是詩三章皆比而賦之也<lb/>
兔爰閔周也桓王失信諸侯背<hi>佩</hi>叛構怨連禍王師傷<lb/>
敗君子不樂其生焉<lb/>
<pb n="8a"/>
　隠三年左氏傳曰鄭武公莊公為平王卿士王貳于<lb/>
　虢鄭伯怨王故周鄭交質及平王崩周人將畀虢公<lb/>
　政鄭祭足帥師取温之麥又取成周之禾周鄭交惡<lb/>
　桓五年王奪鄭伯政此桓王失信之實也鄭伯不朝<lb/>
　秋王以諸侯伐鄭鄭伯禦之此諸侯背叛之實也戰<lb/>
　于繻葛蔡衛陳皆奔王卒大敗祝𥅆射王中肩此王<lb/>
　師傷敗之實也故君子不樂其生作兔爰之詩言閔<lb/>
　周者謂事至此無可為矣<lb/>
<pb n="8b"/>
有兔爰爰雉離于羅我生之初尚無為我生之後逢此<lb/>
百罹<hi>力支</hi>尚寐無吪<hi>五/戈</hi>有兔爰爰雉離于罦<hi>孚</hi>我生之初<lb/>
尚無造我生之後逢此百憂尚寐無覺<hi>古孝</hi>有兔爰爰雉<lb/>
離于罿<hi>昌鍾</hi>我生之初尚無庸我生之後逢此百凶尚寐<lb/>
無聦<lb/>
　兔狡而難取以喻背叛之諸侯雉介而易斃周之君<lb/>
　子自喻也羅罦罿皆網之異名兔則爰爰而自得雉<lb/>
　則憂網羅之多故不樂其生者自比於雉也周之君<lb/>
<pb n="9a"/>
　子既不樂生于是嘆曰我生之初時未亂離也尚無<lb/>
　有為此者無有造此者無有用此者乃我生之後罹<lb/>
　此憂凶不忍見之苐欲寐而無所動無所寤無所聞<lb/>
　也爰爰緩也吪動也覺寤也聦聞也庸用也是詩三<lb/>
　章皆比而賦之也<lb/>
葛藟<hi>力軌下同</hi>王族刺平王也周室道衰棄其九族焉<lb/>
　九族有二說自髙祖及𤣥孫一說也父族四母族三<lb/>
　妻族二亦一說也是詩刺平王指言父母兄弟疑非<lb/>
<pb n="9b"/>
　為異姓也<lb/>
緜緜葛藟在河之滸<hi>呼五</hi>終逺兄弟謂他人父謂他人父<lb/>
亦莫我顧緜緜葛藟在河之涘<hi>俟</hi>終逺兄弟謂他人母<lb/>
謂他人母亦莫我有緜緜葛藟在河之漘<hi>順春</hi>終逺兄弟<lb/>
謂他人昆謂他人昆亦莫我聞<lb/>
　詩曰南有樛木葛藟纍之又曰莫莫葛藟施于條枚<lb/>
　盖此物當依木以生今乃在河之滸之涘之漘則非<lb/>
　其地失其所矣詩人自喻王不能親睦是失所依也<lb/>
<pb n="10a"/>
　滸涘漘皆水涯也詩人三言終逺兄弟必王之兄弟<lb/>
　中尊者所作也說者謂王忘己之父母兄弟以他人<lb/>
　為父為母為昆殆非詩人之本意豈有王之兄弟敢<lb/>
　如此指斥且以他人為父母以他人為兄之言不可<lb/>
　以訓竊意詩人正謂王冝親兄弟今乃終逺我兄弟<lb/>
　則是王不念我兄弟本是同父母所生我且為王之<lb/>
　昆既終逺之全無親睦之意王之視父母兄與他人<lb/>
　之父母兄等爾猶言視如路人責王之意深矣莫我<lb/>
<pb n="10b"/>
　顧謂不復顧我也莫我有謂不復有我也莫我聞謂<lb/>
　不復相聞也所謂棄其九族也是詩三章皆比而賦<lb/>
　之也<lb/>
采葛懼讒也<lb/>
　懼讒之詩鄭氏以一日不見之語謂人臣因出使而<lb/>
　懼讒不為無理盖古之忠臣一日不在朝廷則讒言<lb/>
　遂入其事多矣鄭氏之說不可廢也<lb/>
彼采葛兮一日不見如三月兮彼采蕭兮一日不見如<lb/>
<pb n="11a"/>
三秋兮彼采艾<hi>五盖</hi>兮一日不見如三歳兮<lb/>
　采葛采蕭采艾皆積少以成多讒人之言亦必積毁<lb/>
　而後信賢者一日去國則讒言遂興此詩人之所甚<lb/>
　懼以一日為三月三秋三嵗之乆東周王者聞此言<lb/>
　而不悟此君子所以為全身之謀不暇為國計也是<lb/>
　詩三章皆比而賦之也一說汲黯不願之郡疑張湯<lb/>
　也京房不敢離左右疑石顯也詩人懼人之讒至不<lb/>
　敢去朝廷故以一日不見君為三嵗亦通<lb/>
<pb n="11b"/>
大車刺周大夫也禮義陵遲男女淫奔故陳古以刺今<lb/>
大夫不能聼男女之訟焉<lb/>
　據詩所陳當禮義陵遲之時男女淫奔由無所忌憚<lb/>
　而然詩人因言古之大夫能聼男女之訟與行露羙<lb/>
　召伯之意略同然行露言不能此詩言不敢其息訟<lb/>
　雖同而所以息者有異曰不能者徳明惟明也曰不<lb/>
　敢者徳威惟畏也明與威皆出于徳其可美均也<lb/>
大車檻檻毳<hi>尺銳下同</hi>衣如菼<hi>他覧</hi>豈不爾思畏子不敢大車<lb/>
<pb n="12a"/>
啍啍<hi>他敦</hi>毳衣如璊<hi>門</hi>豈不爾思畏子不奔<lb/>
　古之大夫所乗之大車其動則檻檻有聲可懼其行<lb/>
　則啍啍如氣之出所服之毳衣如菼之青謂如鵻之<lb/>
　色也如璊之頳謂如玉之色也人見其車服已知畏<lb/>
　之不敢為淫奔之行非有徳以稱其車服何以得人<lb/>
　心如此<lb/>
榖則異室死則同穴謂予不信有如皦<hi>古了</hi>日<lb/>
　民既不敢犯不止一時也盖將終身焉于是自言其<lb/>
<pb n="12b"/>
　情曰生固不得相奔同室而處死苟幸得同穴而𦵏<lb/>
　足矣又指皦日為誓謂决不犯禮而相奔也盖古者<lb/>
　大夫之徳能使人之不犯而不能使人之無情同穴<lb/>
　以示其相慕之情皦日以為其不犯之信盖與漢廣<lb/>
　之詩游女雖不可求欲秣其駒馬之意相近豈非文<lb/>
　王之化及於後者猶如此乎是詩三章皆賦也<lb/>
丘中有麻思賢也莊王不明賢人放逐國人思之而作<lb/>
是詩也<lb/>
<pb n="13a"/>
　莊王不明賢人放逐以見用舎不當於人心一時廢<lb/>
　棄而去者國人反思之異乎國人皆曰不可者矣<lb/>
丘中有麻彼留子嗟彼留子嗟將其來施施丘中有麥<lb/>
彼留子國彼留子國將其來食丘中有李彼留之子彼<lb/>
留之子貽我佩玖<lb/>
　丘中以喻國家麻也麥也李也皆可食之物喻國家<lb/>
　之禄也彼無罪而去如留氏之賢者望其施施舒行<lb/>
　而來食君之禄且有美徳如玉以及我也子嗟子國<lb/>
<pb n="13b"/>
　似是留氏兄弟之字彼留之子亦指其兄弟而言以<lb/>
　協音韻終始止及一留氏盖詩人據所見者作此詩<lb/>
　也詩人多以玉比徳以玖為佩亦可以相贈故取以<lb/>
　為喻也是詩三章皆比而賦之也<lb/>
　<lb/>
　<lb/>
　<lb/>
　詩補傳卷六<lb/>
</p>
<p>
</p>
  </div>
</body>
</text>
</TEI>
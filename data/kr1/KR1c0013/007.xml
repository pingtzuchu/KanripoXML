<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷七</head>
    <p>
<pb n="1a"/>
欽定四庫全書<lb/>
　詩補傳卷七　　　　　　宋　范處義　撰<lb/>
鄭<lb/>
　宣王封母弟友于宗周畿内咸林之地是為鄭桓公<lb/>
　後為幽王大司徒犬戎之禍桓公死之子武公掘突<lb/>
　繼為司徒與晋文侯定平王於東都王城卒取十邑<lb/>
　之地然則武公父子可謂善於其職有功於周故以<lb/>
　鄭次王惜乎其不能復周東轍為可恨也<lb/>
<pb n="1b"/>
緇衣美武公也父子並為周司徒善於其職國人冝之<lb/>
故美其徳以明有國善善之功焉<lb/>
　鄭武公父子所以能入則世為卿士出則長享國祚<lb/>
　豈無自而然哉周之國人以為善於其職冝在此位<lb/>
　故作緇衣之詩以美之序詩者發明其意以武公之<lb/>
　徳所以能有其國者由善善之功也孔子所謂好賢<lb/>
　如緇衣謂於緇衣見好賢之至也說者求善善之說<lb/>
　而不得遂疑詩序以明有國善善之功之說為非詩<lb/>
<pb n="2a"/>
　意盖考之未精爾<lb/>
緇衣之冝兮敝予又改為兮適子之館兮還予授子之<lb/>
粲兮緇衣之好兮敝予又改造兮適子之館兮還予授<lb/>
子之粲兮緇衣之蓆兮敝予又改作兮適子之館兮還<lb/>
予授子之粲兮<lb/>
　緇衣卿士之朝服也武公有徳以稱是服故一章言<lb/>
　其稱敝則欲更為二章言其美敝則欲更造三章言<lb/>
　其安敝則欲更作蓆取枕席之義謂其安舒而無患<lb/>
<pb n="2b"/>
　也此所謂善於其職國人冝之也適子之館者謂武<lb/>
　公入為卿士授館于王室也還予授子之粲者謂武<lb/>
　公既適卿士之館而好賢之意不倦還以所得王之<lb/>
　廪粟授之賢者猶後世開東閣延賢人指言粲者謂<lb/>
　有食客也在館能爾則在國可知此所謂以明有國<lb/>
　善善之功也善善猶言賢賢以此求詩正與序合是<lb/>
　詩三章皆賦也一說詩人多以衣服新羙為粲如三<lb/>
　英粲兮粲粲衣服是也謂國人喜武公之善其職欲<lb/>
<pb n="3a"/>
　其久於位故緇衣之敝則為之改製適卿士之館則<lb/>
　以授之使粲然一新亦通似不若前說尤見善善之<lb/>
　功<lb/>
將<hi>七羊下同</hi>仲子刺莊公也不勝<hi>升</hi>其母以害其弟弟叔失<lb/>
道而公弗制祭<hi>側界</hi>仲諫而公弗聼小不忍以致大亂焉<lb/>
　鄭莊公克叚之事論者多過其實非聖人以恕待人<lb/>
　之意獨將仲子之序與左氏合信乎詩序經聖人之<lb/>
　手而左氏之好惡果與聖人同也左氏稱姜氏愛共<lb/>
<pb n="3b"/>
　叔叚詩京使居之公曰姜氏欲之焉辟害卒成叔叚<lb/>
　之惡以致死亡所謂不勝其母而害其弟也叚既失<lb/>
　道莊公為兄當制其初乃曰多行不義必自斃又曰<lb/>
　不義不暱厚將崩是莊公以路人視其弟豈得為賢<lb/>
　父兄哉左氏曰書鄭伯譏失教也所謂弟叔失道而<lb/>
　公弗制也祭仲始言都城過百雉為國之害卒言不<lb/>
　如早為之所毋使滋蔓公皆不能用所謂祭仲諌而<lb/>
　公弗聼也初不忍違其母制其弟末乃伐弟誓母幾<lb/>
<pb n="4a"/>
　滅天理所謂小不忍以致大亂也以是數端責鄭伯<lb/>
　夫亦何辭安所逃罪彼榖梁乃謂何甚乎鄭伯甚鄭<lb/>
　伯處心積慮成于殺也公羊乃謂曷為大鄭伯之惡<lb/>
　母欲立之己殺之如勿與而已矣使莊公能思慮亦<lb/>
　當知飾詞以自解今乃直謂焉辟害又謂必自斃又<lb/>
　謂厚將崩觀其發言似愚俗之人無所隠情亦足以<lb/>
　見其城府之不深矣使其果處心積慮成于殺弟果<lb/>
　以母欲立之而己欲殺之則春秋當深貶之豈得猶<lb/>
<pb n="4b"/>
　稱鄭伯而詩序豈得謂之小不忍由是言之荘公亦<lb/>
　不得為大惡特以庸暗無識不能權利害之輕重舉<lb/>
　措乖違故聖人以恕待之不然則一聞考叔之對遽<lb/>
　能改過惡人安能爾耶然人患不知過知則當即改<lb/>
　乃猶告之悔似悔前日之舉以為今無可奈何者此<lb/>
　焉辟害必自斃厚將崩之一律也考叔為闕地及泉<lb/>
　之說姑隨其資識而開道之故少迂緩有所不暇恤<lb/>
　也<lb/>
<pb n="5a"/>
將仲子兮無踰我里無折我樹杞豈敢愛之畏我父母<lb/>
仲可懷也父母之言亦可畏也將仲子兮無踰我牆無<lb/>
折我樹桑豈敢愛之畏我諸兄仲可懷也諸兄之言亦<lb/>
可畏也將仲子兮無踰我園無折我樹檀豈敢愛之畏<lb/>
人之多言仲可懷也人之多言亦可畏也<lb/>
　是詩三章始終皆小不忍之說盖譏其失而刺之也<lb/>
　將請也仲子祭仲也杞也桑也檀也皆近居之木也<lb/>
　謂莊公始視其弟如所居之里牆園間之木而祭仲<lb/>
<pb n="5b"/>
　請蚤除之是入我里欲伐我木也牆園亦然仲子之<lb/>
　言雖可懐而我父母諸兄與人之多言皆可畏所以<lb/>
　不忍蚤除而致大亂也誦將仲子之詩莊公胸臆之<lb/>
　淺陋可以想見要之非真惡人之胸臆也就使莊公<lb/>
　其初專於殺弟而詩人乃曲為莊公設此矯飾之詞<lb/>
　則此詩可刪去矣聖人存之正以詩人刺莊公苐知<lb/>
　小不忍而不知致大亂故以是垂戒於萬世與左傳<lb/>
　所謂譏失教之意同此所謂恕以待人也是詩三章<lb/>
<pb n="6a"/>
　皆比而賦之也<lb/>
叔于田刺莊公也叔處於京繕<hi>市戰</hi>甲治兵以出于田國<lb/>
人說<hi>恱</hi>而歸之<lb/>
　自古小人為惡亦必行小惠善矯餙以要民譽然後<lb/>
　能惑衆為亂如齊之田氏民愛之如父母如安禄山<lb/>
　史思明范陽之人謂之二聖之類是也此詩與晋揚<lb/>
　之水沃盛強國人將叛而歸沃之意同然此詩謂叔<lb/>
　叚為仁且武豈真仁且武哉揚之水謂沃為君子豈<lb/>
<pb n="6b"/>
　真君子哉皆一時愚俗為小人所欺至形之歌詠孔<lb/>
　子刪詩何取焉盖聖人之存二詩以戒後之人君謹<lb/>
　于其初勿使小人得志不幸有如京沃亦當防閑于<lb/>
　蚤無俾寖大以成難圖之勢此聖人録詩之意也<lb/>
叔于田巷無居人豈無居人不如叔也洵<hi>蘇尊下同</hi>美且仁<lb/>
叔于狩<hi>手又</hi>巷無飲酒豈無飲酒不如叔也洵美且好叔<lb/>
適野巷無服馬豈無服馬不如叔也洵美且武<lb/>
　田取禽也冬獵曰狩郊外曰野詩人夸美叔叚謂一<lb/>
<pb n="7a"/>
　出田獵于郊外里巷之間無有如叚之美且仁謂其<lb/>
　威儀也無有飲酒如叚之美且好謂其燕樂也無有<lb/>
　服馬如叚之美且武謂其善御也叚之處京繕甲治<lb/>
　兵豈為田獵而國人說之如此能無後患乎莊公尚<lb/>
　不知悟盖亦無以為䇿其愚誠可刺也是詩三章皆<lb/>
　賦也<lb/>
大叔于田刺莊公也叔多才而好勇不義而得衆也<lb/>
　两叔于田皆作于一時加大字以别之非誤也是詩<lb/>
<pb n="7b"/>
　皆美叚之多才好勇序詩者以不義而得衆發之意<lb/>
　謂雖不義之人多才好勇亦可欺衆而得民奈何莊<lb/>
　公但執必自斃之說不蚤為之所然莊公之言亦幸<lb/>
　而中爾理有不可恃者萬一不中莊公其危哉况俟<lb/>
　其既亂而能取之孰若制之於未亂之為善聖人存<lb/>
　將仲子两叔于田之詩使後世不幸有此當以莊公<lb/>
　為戒此三詩所以皆刺莊公也<lb/>
大叔于田乘乘馬執轡如組<hi>祖</hi>兩驂如舞叔在藪<hi>素口下同</hi>
<pb n="8a"/>
火烈具舉襢<hi>袒</hi>裼<hi>素/歴</hi>暴虎獻于公所將<hi>七/羊</hi>叔無狃<hi>女九</hi>戒<lb/>
其傷女叔于田乗乗黄两服上襄兩驂鴈行<hi>户郎</hi>叔在藪<lb/>
火烈具揚叔善射忌<hi>記下同</hi>又良御忌抑磬控<hi>口貢</hi>忌抑縱<lb/>
送忌叔于田乗乗鴇<hi>保</hi>兩服齊首兩驂如手叔在藪火<lb/>
烈具阜叔馬慢忌叔發罕忌抑釋掤<hi>氷</hi>忌抑鬯<hi>勅亮</hi>弓忌<lb/>
　乗馬所乗之四馬也乗黄四馬皆黄也乗鴇四馬皆<lb/>
　驪白雜毛也執轡如組謂善御如織組所以驂之與<lb/>
　服皆中節如舞蹈也兩服上襄謂服馬皆上駕之良<lb/>
<pb n="8b"/>
　馬所以兩驂皆次序如鴈行也两服齊首謂服馬首<lb/>
　齊如一所以两驂皆如左右手之相應也此皆盛言<lb/>
　其乗馬之善以見其衆之恱之也藪田獵之所火烈<lb/>
　謂烈而焚之也具衆具揚具阜此言其得衆而助之<lb/>
　者盛也襢裼肉袒也暴虎徒手而搏之也獻于公所<lb/>
　所得虎獻于公以夸其勇也狃習也此言其好勇衆<lb/>
　人愛之戒其無習此恐其傷也忌助語也抑發語也<lb/>
　騁馬曰磬謂使之曲折如磬也止馬曰控謂有所控<lb/>
<pb n="9a"/>
　制不逸也發矢曰縱謂舎矢之疾也從禽曰送謂命<lb/>
　中如送也慢緩也罕希也掤所以覆矢鬯所以弢弓<lb/>
　此言多才射御俱善田事既畢行馬遲而發矢希弢<lb/>
　弓覆矢無一不善也于田獵一事見其得衆已如此<lb/>
　莊公奈何不憂之邪是詩三章皆賦也<lb/>
清人刺文公也髙克好<hi>呼報</hi>利而不顧其君文公惡<hi>烏路下同</hi>
而欲逺之不能使髙克將<hi>子匠</hi>兵而禦<hi>魚吕</hi>狄于竟陳其師<lb/>
旅翺<hi>五羔</hi>翔河上久而不召衆散而歸髙克奔陳公子素<lb/>
<pb n="9b"/>
惡髙克進之不以禮文公退之不以道危國亾師之本<lb/>
故作是詩也<lb/>
　國風有反其辭以諷刺者如衛女相俟于城隅詩人<lb/>
　以靜女目之髙克好利不顧其君詩人以清人目之<lb/>
　靜者甚言其非靜清者甚言其非清亦變風譎諫之<lb/>
　義後世指人之不亷者曰伯夷不孝者曰虞舜亦此<lb/>
　類也說者謂清為鄭之邑名而在彭在消在軸又以<lb/>
　為地名夫地名重複在在有之固不可考邑名則傳<lb/>
<pb n="10a"/>
　記可案清既非河上之邑就使髙克嘗為清邑之大<lb/>
　夫亦不可謂之清人子游為武城宰謂之武城人可<lb/>
　乎<lb/>
清人在彭駟介旁旁<hi>補彭</hi>二矛<hi>莫/侯</hi>重<hi>直龍下同</hi>英河上乎翶翔<lb/>
清人在消駟介麃麃二矛重喬河上乎逍遥清人在軸<lb/>
<hi>逐</hi>駟介陶陶<hi>徒/報</hi>左旋右抽<hi>勅/由</hi>中軍作好<hi>呼報</hi>
　彭也消也軸也乃克所帥衆之地駟介四馬之被甲<lb/>
　者也旁旁不息貌麃麃武健貌陶陶自適貌二矛酋<lb/>
<pb n="10b"/>
　矛夷矛也重英謂重以朱絲為英飾也重喬謂累飾<lb/>
　喬然而髙也左旋右抽謂左旋其駟右抽其兵師之<lb/>
　出處當嚴其期今乃翺翔之乆不思班師師之屯次<lb/>
　當謹其備今乃逍遥自適同于兒戲佳兵者不祥之<lb/>
　器今乃左旋右抽以軍作好不敗何待髙克既進之<lb/>
　不以禮文公又退之不以道危國亡師職此之由公<lb/>
　子素作此詩專論髙克不敢及文公故序詩者發之<lb/>
　春秋書鄭棄其師則文公之過著矣此詩之序與左<lb/>
<pb n="11a"/>
　氏合無足疑者獨謂公子素惡髙克進之不以禮詩<lb/>
　無見焉豈以好利故能以賂求進用歟是詩三章皆<lb/>
　賦也<lb/>
羔裘刺朝也言古之君子以風<hi>福鳯</hi>其朝焉<lb/>
　羔裘刺朝故取古君子為言而諷當時在朝之臣不<lb/>
　能然也<lb/>
羔裘如濡<hi>儒</hi>洵直且侯彼其<hi>記下/同</hi>之子舎<hi>赦/</hi>命不渝<hi>以朱</hi>
羔裘豹飾孔武有力彼其之子邦之司直羔裘晏兮三<lb/>
<pb n="11b"/>
英粲兮彼其之子邦之彦兮<lb/>
　羔裘大夫之服也洵信也侯美也英飾也羔羊之詩<lb/>
　言素絲五紽五緎五緫三者皆裘之英飾故曰三英<lb/>
　洵直且侯謂服是服者信而能直足以為臣之美所<lb/>
　以稱其濡澤之美也人臣惟信而直乃能處君命而<lb/>
　不變故曰舎命不渝孔武有力謂服是服者強而有<lb/>
　力可任臣之事所以稱其豹飾之有力也夫人臣惟<lb/>
　強而有力乃能主國是而不摇故曰邦之司直三英<lb/>
<pb n="12a"/>
　粲兮謂服是服者有徳之可觀所以稱其三英之粲<lb/>
　也人臣惟有徳可觀乃能為邦家之彦士故曰邦之<lb/>
　彦兮大槩詩之所刺指在位不稱其服此羔羊之反<lb/>
　也是詩三章皆賦也<lb/>
遵大路思君子也莊公失道君子去之國人思望焉<lb/>
　鄭莊公失道君子舎之而去盖出於不得已詩人思<lb/>
　念君子而望其留為國計忠厚之意見之終篇誠為<lb/>
　懇切也<lb/>
<pb n="12b"/>
遵大路兮摻<hi>所覧下同</hi>執子之袪兮無我惡兮不寁<hi>市坎下同</hi>故<lb/>
也遵大路兮摻執子之手兮無我魗<hi>醜</hi>兮不寁好也<lb/>
　摻攬也袪袂也寁速也詩人謂君子何忍舎吾君遵<lb/>
　大路而去我欲攬其袪而留之君子勿以我為可惡<lb/>
　不敢速忘故舊之情也我欲執其手而留之君子勿<lb/>
　以我為可醜不敢速忘昔日之好也既欲攬其袪又<lb/>
　欲執其手以見為王留行之意甚堅既陳故舊之情<lb/>
　復陳昔日之好以見詩人述已之私情期君子之必<lb/>
<pb n="13a"/>
　聼非愛君憂國者安得此言哉是詩二章皆賦也<lb/>
女曰雞鳴刺不說<hi>恱下同</hi>徳也陳古義以刺今不說徳而<lb/>
好色也<lb/>
　是詩所陳古之民俗能說徳而非好色盖譏當時風<lb/>
　俗之不然由上之人無以善之不曰刺時不曰刺其<lb/>
　上亦譎諌之義也<lb/>
女曰雞鳴士曰昧旦子興視夜明星有爛將翶將翔弋<lb/>
鳧與鴈弋言加之與子冝之冝言飲酒與子偕老琴瑟<lb/>
<pb n="13b"/>
在御莫不靜好知子之來之雜佩以贈之知子之順之<lb/>
雜佩以問之知子之好之雜佩以報之<lb/>
　昧旦天欲旦晦明未辨之時也列子曰將旦昧爽之<lb/>
　交日夕昬明之際明星啓明也詩曰東有啓明弋繳<lb/>
　射也孟子曰思援弓繳而射之加中也史記曰以弱<lb/>
　弓㣲繳加諸鳧鴈之上古者無故不去琴瑟雜佩或<lb/>
　謂珩璜琚瑀衝牙之類或謂觽璲箴管帉帨凡可佩<lb/>
　之物是詩既為民俗而作佩玉非民間所常有當以<lb/>
<pb n="14a"/>
　後說為是詩人言古之夫婦相與昧旦夙興非直為<lb/>
　一時之遊觀也盖將治弋射加諸鳧鴈取其物和以<lb/>
　滋味之冝為酒食以相樂終老無棄背御琴瑟以相<lb/>
　友靜好而無乖爭鄰里徃来禮順而相好又能偹遺<lb/>
　問之物以相報施古之民俗如此豈有不說徳而好<lb/>
　色之事哉是詩三章皆賦也<lb/>
有女同車刺忽也鄭人刺忽之不昬于齊太子忽嘗有<lb/>
功於齊齊侯請妻之齊女賢而不取卒以無大國之助<lb/>
<pb n="14b"/>
至於見逐故國人刺之<lb/>
　鄭忽辭昬之言未為失也君子固許其善自為謀卒<lb/>
　之所以自謀者無聞焉故詩人閔其當立無助咎其<lb/>
　辭昬盖專為無助而設謂其既終不能自謀不若初<lb/>
　無辭昬猶有大國之助耳此詩人之本意也有功於<lb/>
　齊即左氏傳桓六年北戎伐齊鄭太子忽帥師救齊<lb/>
　大敗戎師獲其二帥甲首三百以獻於齊是其事也<lb/>
　忽辭昬者再詩請妻者文姜也此詩序言有功於齊<lb/>
<pb n="15a"/>
　齊侯請妻之是再請妻者明矣<lb/>
有女同車顔如舜華將翶將翔佩玉瓊琚彼美孟姜洵<lb/>
美且都有女同行顔如舜英將翺將翔佩玉將將<hi>七羊</hi>彼<lb/>
美孟姜徳音不忘<lb/>
　同車同行親迎之禮也舜華舜英徳之見於容也瓊<lb/>
　琚將將徳之稱其服也洵美且都信美而且閑雅也<lb/>
　徳音不忘美名之不可忘也詩人之言如此非賢女<lb/>
　不足以當之盖指忽再辭昬之齊女也舜木槿也將<lb/>
<pb n="15b"/>
　將佩玉聲也是詩二章皆賦也<lb/>
山有扶蘇刺忽也所美非美然<lb/>
　君道非他能辨君子小人而已鄭忽闇於知人所美<lb/>
　者非美故詩人刺之<lb/>
山有扶蘇隰有荷華不見子都乃見狂且<hi>子餘</hi>山有橋松<lb/>
隰有游龍不見子充乃見狡童<lb/>
　扶蘇小木也荷華扶渠也橋松大木也游龍紅草也<lb/>
　在山則扶蘇之與橋松在隰則荷華之與游龍孰為<lb/>
<pb n="16a"/>
　美孰為非美冝若易辨也今所用之人乃狂狡之童<lb/>
　而子都子充之美乃不見用則美惡倒置矣是詩二<lb/>
　章皆比而賦之也孟子曰不知子都之姣者無目者<lb/>
　也注云子都古之姣好者也<lb/>
蘀<hi>他落下同</hi>兮刺忽也君弱臣強不倡<hi>昌亮/下同</hi>而和<hi>朝臥下同</hi>也<lb/>
　君令而臣聼猶倡而必和乃理之常也今忽既弱矣<lb/>
　故強臣恣横不復俟上之令而自為猶不倡而和也<lb/>
　其悖理甚矣詩人刺忽失為君之道以致此也<lb/>
<pb n="16b"/>
蘀兮蘀兮風其吹女叔兮伯兮倡予和女蘀兮蘀兮風<lb/>
其漂<hi>匹遙</hi>女叔兮伯兮倡予要<hi>於遥</hi>女<lb/>
　忽既不能出令而強臣自恣故詩人以風喻令以蘀<lb/>
　喻臣謂殞蘀為風所吹猶人臣必從上之令今叔兮<lb/>
　伯兮指強臣而言乃反先倡為君者特和之耳漂亦<lb/>
　吹也要成也謂強臣反先倡而為君特受成爾後篇<lb/>
　權臣擅命指祭仲意此篇亦指祭仲也是詩二章皆<lb/>
　比也<lb/>
<pb n="17a"/>
狡童刺忽也不能與賢人圖事權臣擅命也<lb/>
　狡童指祭仲詩所以刺忽者謂忽不能與賢人圖事<lb/>
　惟權臣之為聼所以擅命而不可制也祭仲得專廢<lb/>
　立非權臣而何說者以狡童為指忽非詩人之本意<lb/>
　山有扶蘇既指所美非羙者為狡童不當又指其君<lb/>
　為狡童也<lb/>
彼狡童兮不與我言兮維子之故使我不能餐兮彼狡<lb/>
童兮不與我食兮維子之故使我不能息兮<lb/>
<pb n="17b"/>
　詩人謂忽不自為政祭仲既得以專之矣彼祭仲之<lb/>
　狡雖不與我言我則不忍忘君以忽之故憂之而不<lb/>
　能餐也彼祭仲之狡雖不與我食我則不忍忘君以<lb/>
　忽之故憂之而不能息也大槩謂祭仲狂狡自專不<lb/>
　復取謀於我不復以禮待我而我之憂國愛君自不<lb/>
　能忘爾彼祭仲者賤之也子忽者親之也詩人親之<lb/>
　如此而謂指君為狡童可乎是詩二章皆賦也<lb/>
褰裳思見正也狂童恣<hi>資利</hi>行國人思大國之正已也<lb/>
<pb n="18a"/>
　詩人以忽為先君之世子其立也正故諸篇雖刺之<lb/>
　而愛忽之意甚惓惓也忽已為君不謂之君而謂之<lb/>
　忽詩人無是言也獨序詩者指其名有合於春秋書<lb/>
　忽之意春秋孔子作也詩孔子刪也冝無異詞然孔<lb/>
　子既知忽之立也正國人愛之如此而春秋不書為<lb/>
　君刪詩存刺忽之語何也盖春秋立一王之法襃貶<lb/>
　之嚴不苟於一字忽既為君矣而失為君之道見逐<lb/>
　於權臣一予一奪惟命是聼故書忽以貶之不與其<lb/>
<pb n="18b"/>
　為君以示萬世之戒是以於刪詩筆削之際亦謂之<lb/>
　忽也鳴呼愛忽者國人之情書忽者聖人之法道並<lb/>
　行而不相悖何疑之有褰裳之序不謂之刺忽獨曰<lb/>
　思見正聖人特存之以明忽之立也正忽既正矣則<lb/>
　不正之罪有所歸矣詩人思大國之正已謂正忽也<lb/>
　詩人閔忽無大國之助故思之說者謂狂童為指宇<lb/>
　與忽亦非也既欲見正又併譏之豈理也哉然則狂<lb/>
　童亦指祭仲之徒耳<lb/>
<pb n="19a"/>
子惠思我褰裳渉溱子不我思豈無他人狂童之狂也<lb/>
且子惠思我褰裳渉洧<hi>于軌</hi>子不我思豈無他士狂童之<lb/>
狂也且<lb/>
　忽之與突更入迭出皆祭仲之徒為之故國人思得<lb/>
　大國仗義以定其邪正庶幾爭可息而亂可定也子<lb/>
　惠思我者謂大國苟能惠然肯來思我國之亂當褰<lb/>
　裳渉溱洧而至非甚難也溱洧未必褰裳可渉詩人<lb/>
　此言欲其急于拯亂爾大國不我思豈無他國可告<lb/>
<pb n="19b"/>
　顧狂童之狂恣他國豈能正之非大國不可也定亂<lb/>
　必用師旅曰他人曰他士指國人士卒而言也是詩<lb/>
　二章皆賦也<lb/>
丰<hi>芳凶下同</hi>刺亂也昬姻之道缺陽倡而隂不和<hi>胡臥</hi>男行而<lb/>
女不隨<lb/>
　說是詩者皆以陽倡隂不和男行女不隨專罪女子<lb/>
　謂其始也男子求昬女乃不徃後既失身始知追悔<lb/>
　此特一偏之說也盖是詩本於昬姻之道缺故有倡<lb/>
<pb n="20a"/>
　而不和行而不隨之事夫禮之不行道之所以缺也<lb/>
　男子求昬既無其禮豈得專罪女子哉<lb/>
子之丰兮俟我乎巷兮悔予不送兮子之昌兮俟我乎<lb/>
堂兮悔予不將兮衣錦褧衣裳錦褧裳叔兮伯兮駕予<lb/>
與行裳錦褧裳衣錦褧衣叔兮伯兮駕予與歸<lb/>
　丰豐也昌盛也錦褧喻男女之相配叔伯人之尊稱<lb/>
　詩人謂求昬之男子雖貌之豐容之盛而不能備禮<lb/>
　親迎乃俟之于巷俟之于堂以致女不肯送不肯將<lb/>
<pb n="20b"/>
　將迎也既而他有所適非其配耦意殊歉然乃怨而<lb/>
　自悔遂以叔伯尊稱呼前日求昬之男子而謂之曰<lb/>
　衣用錦則有褧為中衣裳用錦則加褧焉衣裳尚貴<lb/>
　乎相副以况男女當貴乎禮之相稱使女前日能乗<lb/>
　車而來親迎御輪三周則我當與汝同車行而歸汝<lb/>
　矣先言衣裳後言裳衣用以協韻其義一也女子此<lb/>
　言雖非正理然其過始于男不親迎以至于此使昬<lb/>
　姻之道不缺而親迎之禮行則無是悔矣不然何以<lb/>
<pb n="21a"/>
　為刺亂盖昬姻之道既缺亂之所由起也今人閭巷<lb/>
　間尚呼男子之稍尊者為叔伯叔伯疑本於此是詩<lb/>
　四章上二章賦也下二章比而賦之也<lb/>
東門之墠<hi>善</hi>刺亂也男女有不待禮而相奔者也<lb/>
　是詩所刺以男女俱不由禮而相奔誘故謂之亂然<lb/>
　國人以奔為恥作詩刺之而以人甚逺不我即為言<lb/>
　亦以見先王之澤在人心者未冺故雖刺其亂不忍<lb/>
　指其實此聖人之所取也<lb/>
<pb n="21b"/>
東門之墠茹藘<hi>力於</hi>在阪其室則邇其人甚逺東門之栗<lb/>
有踐家室豈不爾思子不我即<lb/>
　茹藘茅蒐也可以染絳栗木果也可為女贄詩人意<lb/>
　不在是特據所見而言爾東門城之東門也墠門外<lb/>
　所除之地也阪又在墠外陂陀不平之處可以蓺茹<lb/>
　藘者也栗林亦在東門之外其下可容人列屋而居<lb/>
　者也夫相奔之人必期於幽逺之地茹藘之阪言其<lb/>
　逺也栗林之室言其幽也始期于茹藘之阪雖望其<lb/>
<pb n="22a"/>
　室為甚邇奈其人則尚相逺言未親也終期于栗林<lb/>
　之室雖履其室而思之奈其人不相即言未就也刺<lb/>
　其相奔之情而謂邇其室而未親履其室而未就盖<lb/>
　止乎禮義也是詩二章皆賦也<lb/>
風雨思君子也亂世則思君子不改其度焉<lb/>
　嵗寒而後知松栢疾風而後知勁草遭亂世而不改<lb/>
　其度君子人也故詩人思之<lb/>
風雨淒淒雞鳴喈喈既見君子云胡不夷風雨瀟瀟雞<lb/>
<pb n="22b"/>
鳴膠膠既見君子云胡不瘳<hi>勅留</hi>風雨如晦雞鳴不已既<lb/>
見君子云胡不喜<lb/>
　風雨雖淒淒寒涼而雞鳴喈喈而衆風雨雖瀟瀟有<lb/>
　聲而雞鳴膠膠而不變風雨雖如晦而昬而雞鳴不<lb/>
　以昬而遂止所謂不改其度也詩人思之其未見也<lb/>
　則心既危而病且憂其既見也則心平夷如瘳而喜<lb/>
　矣雞禽之有徳者而鳴必以時為徳之信不惟人無<lb/>
　信不立雞之徳亦以信為主故詩人有取焉瘳愈也<lb/>
<pb n="23a"/>
　是詩三章皆比而賦之也<lb/>
子衿<hi>金</hi>刺學校廢也亂世則學校不脩焉<lb/>
　學校雖廢而學者相與切磋之意未嘗廢也故此詩<lb/>
　終始皆學者思遊從之樂世亂如此而道義不忘誰<lb/>
　謂人之性惡哉<lb/>
青青子衿悠悠我心縱我不徃子寧不嗣音青青子佩<lb/>
悠悠我思縱我不徃子寧不來挑<hi>他羔</hi>兮逹<hi>他末</hi>兮在城闕<lb/>
兮一日不見如三月兮<lb/>
<pb n="23b"/>
　禮父母在衣純以青衿佩以青學子之服也詩人思<lb/>
　其人而不得見至思其衿佩思之至也學校既廢有<lb/>
　挑逹而在城闕者謂徃来遨遊於城闕之間也一曰<lb/>
　挑輕躍逹放恣貌詩人謂不見其衿佩使我悠悠而<lb/>
　長思縱我不能徃爾寧能不續音問乎寧忍不一來<lb/>
　顧我乎我思之至以近為逺一日如三月也學子徃<lb/>
　来於城闕思之者不可得見以明學校不修學子既<lb/>
　無所歸宿故亦無相見之所此之謂學校廢是詩三<lb/>
<pb n="24a"/>
　章皆賦也<lb/>
揚之水閔無臣也君子閔忽之無忠臣良士終以死亡<lb/>
而作是詩也<lb/>
　為此詩者其鄭國之賢與一薛居州不能使宋王之<lb/>
　善以左右前後皆非薛居州也忽無忠臣良士獨有<lb/>
　為此詩者之賢不能有益于忽故曰閔無臣也<lb/>
揚之水不流束楚終鮮兄弟維予與女無信人之言人<lb/>
實廷<hi>居望</hi>女揚之水不流束薪終鮮兄弟維予二人無信<lb/>
<pb n="24b"/>
人之言人實不信<lb/>
　浮揚之水淺緩無力故物之㣲如一束之楚一束之<lb/>
　薪尚不能流之使去况其大者乎以喻忽之㣲弱無<lb/>
　忠臣良士之助冝其不能出令而為君也謂忽無親<lb/>
　臣矣親莫親於兄弟今既爭立而交相為瘉是終鮮<lb/>
　兄弟也維予與女維予二人謂維我有愛君之心不<lb/>
　敢為欺君之言若他人之言皆無可信者皆欲誑君<lb/>
　以自便爾申言人實不信深戒其無輕聼也是詩二<lb/>
<pb n="25a"/>
　章皆比而賦之也<lb/>
出其東門閔亂也公子五爭兵革不息男女相棄民人<lb/>
思保其室家焉<lb/>
　公子五爭者謂祭仲立突而忽奔衛一也突使雍糾<lb/>
　殺祭仲弗克突奔蔡忽復歸二也髙渠彌殺忽而立<lb/>
　公子亹三也齊人殺子亹祭仲逆子儀於陳而立之<lb/>
　四也傅瑕殺子儀而立突五也首尾二十年兵革不<lb/>
　息所以致亂男女相棄室家不保此其所以謂之閔<lb/>
<pb n="25b"/>
　亂也<lb/>
出其東門有女如雲雖則如雲匪我思存縞衣綦<hi>巨基</hi>巾<lb/>
聊樂我貟<hi>云</hi>出其闉<hi>因/</hi>闍<hi>都/</hi>有女如荼<hi>徒</hi>雖則如荼匪<lb/>
我思且<hi>子餘</hi>縞衣茹藘聊可與娛<lb/>
　謂人民之思保其室家者因出城之東門及曲城之<lb/>
　臺見女子紛然離㪚如雲之無定止如荼之麗而密<lb/>
　冝其可慕而恱然我之所思不在于是乃欲自保其<lb/>
　室家爾白色之縞衣蒼色之綦中茹藘所染之服乃<lb/>
<pb n="26a"/>
　我室家所服者自足相娛樂非有慕乎其外當亂世<lb/>
　民人之言能如此可謂止乎禮義先王之澤也闉曲<lb/>
　城也闍城臺也且徂通用存在也且徃也謂在者徃<lb/>
　者皆非所思也貟與云通語助也是詩二章皆比而<lb/>
　賦之也<lb/>
野有蔓<hi>萬</hi>草思遇時也君之澤不下流民窮於兵革男<lb/>
女失時思不期而㑹焉<lb/>
　是詩之思遇時乃思不期而㑹遇聖人何取焉盖鄭<lb/>
<pb n="26b"/>
　以五爭之故兵革不息者二十年故民罹其害昬姻<lb/>
　失時為人上者倘能用古者荒政聚民多昬之意㑹<lb/>
　男女無夫家者以育人民則下不至於思不期而㑹<lb/>
　遇矣今既不能然是君之澤不下流與衛有狐同為<lb/>
　可刺故存之為後世之鍳以明民之思亂由上之不<lb/>
　恤故也<lb/>
野有蔓草零露漙<hi>徒端</hi>兮有美一人清揚婉兮邂逅相遇<lb/>
適我願兮野有蔓草零露瀼瀼有美一人婉如清揚邂<lb/>
<pb n="27a"/>
逅相遇與子偕臧<lb/>
　無使滋蔓蔓難圖也言草之不可使滋蔓猶惡之不<lb/>
　可滋長也豈不夙夜謂行多露言露之濡猶非禮之<lb/>
　汚也是詩男女思不期而㑹此風不可長猶草之不<lb/>
　可滋蔓且其犯非禮如多露之濡也故曰野有蔓草<lb/>
　零露漙兮零露瀼瀼清揚眉目之間婉美也夫男女<lb/>
　相恱由其顔色之美故反復言清揚之婉邂逅相遇<lb/>
　所謂思不期而㑹也不期而㑹雖可以適一時之願<lb/>
<pb n="27b"/>
　孰若俟禮為俱善卒章言與子偕臧欲其俟禮而俱<lb/>
　善也詩止乎禮義故卒章反正不敢斥其君厚之至<lb/>
　也是詩二章皆比而賦之也<lb/>
溱洧刺亂也兵革不息男女相棄淫風大行莫之能救<lb/>
焉<lb/>
　列國之風惟鄭衛淫亂為甚衛之亂由於上之化鄭<lb/>
　之亂由於兵之故詩之所刺者備矣後之論鄭衛者<lb/>
　于衞則謂地有桑閒濮上之阻男女亟聚㑹聲色生<lb/>
<pb n="28a"/>
　焉于鄭亦謂山居谷汲男女亟聚㑹故其俗淫是皆<lb/>
　不深攷詩所刺之由而歸咎于風土爾出其東門野<lb/>
　有蔓草溱洧三詩之序皆明言男女或相棄或失時<lb/>
　由于兵革而溱洧謂莫之能救然則欲救鄭之亂者<lb/>
　當以偃兵息民為先不可誣也<lb/>
溱與洧方渙渙兮士與女方秉蕳<hi>古顔</hi>兮女曰觀乎士曰<lb/>
旣且<hi>子餘下同</hi>且徃觀乎洧之外洵訏<hi>況于下同</hi>且樂維士與女<lb/>
伊其相謔贈之以勺<hi>時灼下同</hi>藥溱與洧瀏其清矣士與女<lb/>
<pb n="28b"/>
殷其盈矣女曰觀乎士曰旣且且徃觀乎洧之外洵訏<lb/>
且樂維士與女伊其將謔贈之以勺藥<lb/>
　溱洧鄭水名也渙渙春水盛也蕑蘭也勺藥香草也<lb/>
　洵信也訏大也瀏水深也殷人盛也相與將同猶言<lb/>
　相將也鄭之國俗以三月溱洧水盛流深之時秉蘭<lb/>
　以祓除不祥何尤之有以其淫風旣行故男女殷盛<lb/>
　乗此出遊為相誘之計女始謂士曰徃觀乎士曰既<lb/>
　徃矣于是又從而誘之以溱洧之上為未足孰若觀<lb/>
<pb n="29a"/>
　乎洧之外信大而且樂也與期於幽逺之意同二章<lb/>
　之終皆言贈之以勺藥或曰相謔或曰將謔蓋今人<lb/>
　言相將皆欲為而未為者也詩人終約以禮故贈以<lb/>
　勺藥寓相謔之意未至於亂也宋玉好色賦曰目欲<lb/>
　其顔心顧其義揚詩守禮終不過差玉所謂揚詩者<lb/>
　盖溱洧之類誠得詩人之意也或曰韓詩以勺藥為<lb/>
　離草又崔豹古今注牛享問仲舒為勺藥名可離故<lb/>
　相别以贈之竊謂既贈以離草明不相親正所謂終<lb/>
<pb n="29b"/>
　不過差也是詩二章皆賦也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷七<lb/>
</p>
<p>
</p>
  </div>
</body>
</text>
</TEI>
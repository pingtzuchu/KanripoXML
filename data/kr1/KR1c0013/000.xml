<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩補傳篇目</head> <lb/>
    <p>
<pb n="1a"/>
欽定四庫全書　　　　經部三<lb/>
　詩補傳　　　　　　　詩類<lb/>
　　提要<lb/>
　　　　<hi>臣</hi>等謹按詩補傳三十卷舊本題曰逸齋撰不<lb/>
　　　　著名氏朱彛尊經義考云宋史藝文志有范處義詩<lb/>
　　　　補傳三十卷卷數與逸齋本相符明朱睦㮮聚樂<lb/>
　　　　堂書目直書處義名當有證據處義金華人<lb/>
　　　　紹興中登張孝祥榜進士云云則此書為處<lb/>
<pb n="1b"/>
　　　　義所作逸齋盖其自號也大㫖病諸儒說詩<lb/>
　　　　好廢序以就已說故自序稱以序為據兼取<lb/>
　　　　諸家之長揆之情性叅之物理以平易求古<lb/>
　　　　詩人之意又稱文義有闕補以六經史傳詁<lb/>
　　　　訓有闕補以說文篇韻葢南宋之初最攻序<lb/>
　　　　者鄭樵最尊序者則處義矣考先儒學問大<lb/>
　　　　抵淳實謹嚴不敢放言髙論宋人學不逮古<lb/>
　　　　而欲以識勝之遂各以新意說詩其間剔抉<lb/>
<pb n="2a"/>
　　　　䟽通亦未嘗無所闡發而末流所極至於王<lb/>
　　　　柏詩疑乃併舉二南而刪改之儒者不肯信<lb/>
　　　　傳其弊至於誣經其究乃至于非聖所由來<lb/>
　　　　者漸矣處義篤信舊文務求實證可不謂古<lb/>
　　　　之學者歟至詩序本經師之傳而學者又有<lb/>
　　　　所附益中間得失葢亦相叅處義必以為尼<lb/>
　　　　山之筆引據孔叢子既屬偽書牽合春秋尤<lb/>
　　　　為旁義矯枉過直是亦一瑕取其補偏救弊<lb/>
<pb n="2b"/>
　　　　之心可也乾隆四十一年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
詩補傳原序<lb/>
經以經世為義傳以傳業為名毛氏詩謂之詁訓傳故<lb/>
於詁訓則詳於文義則略韓氏有外傳乃依倣左氏國<lb/>
語非詩傳也惟詩序先儒比之易繫辭謂之詩大傳近<lb/>
世諸儒或為小傳集傳疏義注記論說類解其名不一<lb/>
既於詁訓文義互有得失其不通者輒欲廢序以就己<lb/>
說學者病之補傳之作以詩序為據兼取諸家之長揆<lb/>
之情性參之物理以平易求古詩人之意文義有闕補<lb/>
<pb n="3b"/>
以六經史傳詁訓有闕補以說文篇韻異同者一之隱<lb/>
奥者明之窒礙者通之乖離者合之謬誤者正之曼衍<lb/>
者削之而意之所自得者亦錯出其間補傳大略如此<lb/>
或曰詩序可盡信乎曰聖人刪詩定書詩序猶書序也<lb/>
獨可廢乎况詩序有聖人為之潤色者如都人士之序<lb/>
記禮者以為夫子之言賚之序與論語合孔叢子所記<lb/>
夫子讀二南及柏舟諸篇其說皆與今序義相應以是<lb/>
知詩序嘗經聖人筆削之手不然則取諸聖人之遺言<lb/>
<pb n="4a"/>
也故不敢廢詩序者信六經也尊聖人也若夫聞見單<lb/>
淺古書之存於世者力不能盡得未敢以今日之言為<lb/>
然博雅君子儻嗣而修之使詩之一經無所闕疑不亦<lb/>
善乎逸齋序<lb/>
　　　經之本文有疑混音以小字附之曰如字者讀<lb/>
　　　如其字有他音者或附一小字則讀如所附之<lb/>
　　　字或附二小字者皆翻切也篇内他音字重出<lb/>
　　　則曰下同諸篇倣此<lb/>
<pb n="5a"/>
欽定四庫全書<lb/>
　詩補傳篇目<lb/>
　　詩之所繫與作者姓名皆附著其下有異說者悉<lb/>
　　據經傳為之辯明歸諸至當<hi>詩之所繫與舊譜不合者二十有五篇作</hi>
　　<hi>詩之人可考其姓名者四十一篇正其有異說者四十有二篇</hi>
第一卷<hi>周南正風</hi>
關雎<hi>文王</hi>
　關雎詠太姒之徳為文王風化之始而韓齊魯三家<lb/>
<pb n="5b"/>
　皆以為康王政衰之詩故司馬遷劉向揚雄范曄並<lb/>
　祖其說近世說詩者以關雎為畢公作謂得之張超<lb/>
　或謂得之蔡邕畢公為康王大臣册命尊為父師盡<lb/>
　規固其職也而張超蔡邕皆漢儒多見古書必有所<lb/>
　據然則關雎雖作於康王之時乃畢公追詠文王太<lb/>
　姒之事以為規諫故孔子定為一經之首止取其事<lb/>
　實非問其所作之先後毛氏從孔子所刪之旨而釋<lb/>
　之亦未嘗究其所作之時彼韓齊魯三家乃直以為<lb/>
<pb n="6a"/>
　刺康王不知其事實繫於文王也凡詩皆繫其所本<lb/>
　如七月之風生民之雅思文之頌並作於成王之世<lb/>
　而風則繫之公劉雅頌則繫之后稷此其義也若曰<lb/>
　關雎止刺康王非詠文王之事則不得為正風聖人<lb/>
　刪詩豈以刺詩為一經之首耶由是言之則四家之<lb/>
　優劣可見矣<lb/>
葛覃<hi>文王</hi>卷耳<hi>文王/</hi>樛木<hi>文王/</hi>螽斯<hi>文王/</hi>桃夭<hi>文王</hi>兔<lb/>
罝<hi>文王</hi>
<pb n="6b"/>
芣苢<hi>文王</hi>
　劉向列女傳曰蔡人之妻者宋人之女也既嫁於蔡<lb/>
　而夫有惡疾其母將改嫁之女曰夫不幸乃妾之不<lb/>
　幸也奈何去之適人之道一與之醮終身不改且采<lb/>
　采芣苢之草雖其臭惡猶始於捋采之終於懐擷之<lb/>
　況夫婦乎乃作芣苢之詩向乃楚元王交之孫元王<lb/>
　本授魯詩向之說必出於魯氏之學今芣苢非有惡<lb/>
　臭而宜於産子則所謂樂有子者是矣魯詩果不足<lb/>
<pb n="7a"/>
　信也<lb/>
漢廣<hi>文王</hi>
汝墳<hi>文王</hi>
　韓氏以汝墳為思親劉向列女傳曰周南大夫受命<lb/>
　平治水土過時不來其妻恐其懈於王事言國家多<lb/>
　難惟勉强之無有譴怒遺父母憂乃作詩曰魴魚頳<lb/>
　尾王室如燬雖則如燬父母孔邇今據詩婦人則以<lb/>
　夫為君子未有以父母為君子者是詩言未見君子<lb/>
<pb n="7b"/>
　惄如調飢既見君子不我遐棄真夫婦之言也韓氏<lb/>
　之徒以父母孔邇一言遂謂由思親而作殊不知玩<lb/>
　味一篇之旨如卒章皆勉之以正之言與今詩序及<lb/>
　劉向之說合益知毛氏可信矣<lb/>
麟之趾<hi>文王</hi>
　周南諸詩皆王者之事不列於天下之雅特婉其名<lb/>
　謂之王者之風豈以紂猶在上不可以有二王故耶<lb/>
　名曰國風其諸得文王避紂之意歟<lb/>
<pb n="8a"/>
第二卷<hi>召南正風</hi>
鵲巢<hi>文王</hi>采蘩<hi>文王</hi>
草蟲<hi>文王</hi>
　草蟲序言大夫妻能以禮自防其詩未必出婦人女<lb/>
　子之口蓋詩人喜其知禮為之歌詠其事下篇倣此<lb/>
采蘋<hi>文王</hi>
甘棠<hi>文王</hi>
　甘棠皆以為武王之詩其意謂文王雖分岐為周召<lb/>
<pb n="8b"/>
　二公采地實未嘗往莅其國至武王克商乃分周公<lb/>
　左召公右而成王之時又有分陜之說則召伯聽訟<lb/>
　已非文王之世而是詩又作於召伯既去之後故以<lb/>
　其詩繫之武王抑不知詩序謂召伯之教明於南國<lb/>
　非謂召伯施已之教乃推明周家貞信之教耳召南<lb/>
　既繫之召公故謂召伯之教也且南國染商之汚舊<lb/>
　矣太王王季雖有其徳未能及人至文王道化既行<lb/>
　始被於南國而召伯聽訟之日又能推明其教行露<lb/>
<pb n="9a"/>
　既繫之文王甘棠雖在召伯既去之後亦未必作於<lb/>
　武王之時不若繫於文王為宜大序言先王所以教<lb/>
　亦不可謂專指太王王季蓋大序作於後世併與文<lb/>
　王謂之先王可也<lb/>
行露<hi>文王</hi>　　　　　　　　召南申女作<lb/>
　劉向列女傳召南申女者申人之女也既許嫁於酆<lb/>
　夫家禮不備欲迎之女與其人言曰夫婦者人倫之<lb/>
　始也不可不正夫家輕違禮制不可以行夫家訟之<lb/>
<pb n="9b"/>
　守節持義必死不往而作詩曰雖速我獄室家不足<lb/>
　又曰雖速我訟亦不女從其說雖疑出於魯詩然與<lb/>
　今詩序相應故取之<lb/>
羔羊<hi>文王</hi>殷其靁<hi>文王/</hi>摽有梅<hi>文王/</hi>小星<hi>文王</hi>江有汜<lb/>
<hi>文王</hi>野有死麕<hi>文王</hi>
何彼穠矣<hi>文王</hi>
　何彼穠矣之詩先儒皆繫之武王其說蓋以文王為<lb/>
　平正之王猶書以為寧王也既以平王之孫為文王<lb/>
<pb n="10a"/>
　之孫遂以齊侯之子為齊太公之子殊不知武王娶<lb/>
　太公望之女謂之邑姜則武王之女謂太公之子乃<lb/>
　甥舅也必無婚姻之理或者又謂齊侯乃齊一之侯<lb/>
　猶易言康侯終不若據春秋所書魯莊公元年及十<lb/>
　有一年冬皆書王姬歸于齊實平王孫女嫁齊襄公<lb/>
　桓公也嫁桓公者傳謂之恭姬則肅雝可知矣詩雖<lb/>
　作於後世而王姬之徳乃能不替文王雝雝在宫肅<lb/>
　肅在廟之餘風彼行露亦作於文王之後以能興文<lb/>
<pb n="10b"/>
　王貞信之教尚可為文王之詩則王姬實文王之孫<lb/>
　子能不替文王肅雝之徳豈不可為文王之詩乎況<lb/>
　文王肅雝之徳霑溉于後人不特王姬為然在成王<lb/>
　之時助祭之多士號為秉文之徳者亦曰肅雝顯相<lb/>
　頌既繫之文王則風繫之文王何疑之有<lb/>
騶虞<hi>文王</hi>
　或疑周南無周公之詩而召南有召公之詩竊謂聖<lb/>
　人刪詩於古人之盛徳至善何敢廢而不錄周公之<lb/>
<pb n="11a"/>
　美已詠於豳而召公無燕國之詩故以二詩附之召<lb/>
　南此一說也又周南乃王者之風周公人臣也豈得<lb/>
　並列亦一說也由是言之則武王既有天下二詩設<lb/>
　若為武王之詩亦不得列於召南諸侯之風矣甘棠<lb/>
　何彼穠矣繫之文王亦有二義一則明文王可以兼<lb/>
　王者諸侯之事二則明二南專敘文王之風化學者<lb/>
　試以是思之則聖人刪詩之旨斷可識矣<lb/>
第三卷<hi>邶國變風</hi>
<pb n="11b"/>
柏舟<hi>頃公</hi>
　柏舟之詩韓氏以為宣姜自誓而劉向列女傳曰衞<lb/>
　宣夫人者齊侯之女也嫁于衞至城門而衞君死保<lb/>
　母曰可以還矣女不聽遂入持三年之喪畢弟請曰<lb/>
　衞小國也不容二庖願請同庖夫人曰唯夫婦同庖<lb/>
　終不聽乃作詩曰我心非石不可轉也我心非席不<lb/>
　可卷也向之說必出於魯詩故其言如此據是詩有<lb/>
　憂心悄悄慍于羣小等語正與仁而不遇之言合若<lb/>
<pb n="12a"/>
　婦人自誓當如鄘柏舟曰之死矢靡它又曰母也天<lb/>
　只不諒人只引類而言則毛氏之說得矣孔子讀柏<lb/>
　舟見匹夫執志之不可易此言可以為據<lb/>
緑衣<hi>莊公</hi>　　　　　　　　衞莊姜作<lb/>
燕燕<hi>州吁</hi>　　　　　　　　衞莊姜作<lb/>
　燕燕之詩韓氏以為定姜歸其婦鄭康成釋坊記又<lb/>
　以為衞獻公無禮於定姜定姜作此詩陸徳明釋之<lb/>
　曰此魯詩也據是詩言先君之思以勗寡人蓋莊姜<lb/>
<pb n="12b"/>
　謂戴媯儻能不忘先君當有以助我若歸其婦豈得<lb/>
　言先君之思又言逺送于野瞻望弗及皆莊姜戀戀<lb/>
　不忍訣之辭定姜既遭無禮矣何戀戀之有玩詩之<lb/>
　文以求其義毛氏為得<lb/>
日月<hi>州吁</hi>　　　　　　　　衞莊姜作<lb/>
終風<hi>州吁</hi>　　　　　　　　衞莊姜作<lb/>
擊鼓<hi>州吁</hi>
　凡言國人乃國中之人目見其事者其言確然可信<lb/>
<pb n="13a"/>
　下皆倣此<lb/>
凱風<hi>宣公</hi>
　先儒以凱風為州吁之詩苐見其居雄雉之前耳據<lb/>
　序言衞之淫風流行若州吁暴亂則甚矣未聞其淫<lb/>
　亂之刺淫亂不恤國事蓋自宣公始七子之母不安<lb/>
　其室豈非淫亂之化乎宜繫之宣公<lb/>
雄雉<hi>宣公</hi>匏有苦葉<hi>宣公/</hi>谷風<hi>宣公</hi>
式微<hi>宣公</hi>
<pb n="13b"/>
　劉向列女傳曰黎莊公之夫人既往而不同欲其傅<lb/>
　母憐其失意謂夫人曰夫婦之道有義則合無義則<lb/>
　去今不得意胡不去乎乃作詩曰式微式微胡不歸<lb/>
　夫人曰婦人之義一而已矣彼雖不吾以吾可以離<lb/>
　於婦道乎乃作詩曰微君之故胡為乎中露竊嘗考<lb/>
　是詩終篇之旨正與其臣勸以歸之言合豈二婦人<lb/>
　亦能賦古詩以見志耶<lb/>
旄丘<hi>宣公</hi>簡兮<hi>宣公</hi>
<pb n="14a"/>
泉水<hi>宣公</hi>
　此詩言衞女思歸亦未必真女子之作乃詩人述其<lb/>
　情耳後皆倣此<lb/>
北門<hi>宣公</hi>北風<hi>宣公/</hi>靜女<hi>宣公/</hi>新臺<hi>宣公</hi>
二子乗舟<hi>宣公</hi>
　是詩序以為國人劉向新序乃謂伋之傅母恐其死<lb/>
　也而作二子乗舟之詩向又謂夀閔其兄作憂思之<lb/>
　詩黍離是也黍離為王風之首聖人刪詩必得其實<lb/>
<pb n="14b"/>
　向之言殆未可信是詩亦然<lb/>
第四卷<hi>鄘國變風</hi>
柏舟<hi>武公</hi>　　　　　　　　共姜作<lb/>
牆有茨<hi>惠公</hi>君子偕老<hi>惠公/</hi>桑中<hi>惠公/</hi>鶉之奔奔<hi>惠公</hi>
定之方中<hi>文公</hi>蝃蝀<hi>文公/</hi>相鼠<hi>文公/</hi>干旄<hi>文公</hi>
載馳<hi>戴公</hi>　　　　　　　　許穆夫人作<lb/>
　許穆夫人衞戴公之妹也以衞宣公之無道也而其<lb/>
　後文公為衞之賢君其女許穆夫人宋桓夫人亦皆<lb/>
<pb n="15a"/>
　能以禮自克一洗故家汚亂之習是詩歴敘其欲歸<lb/>
　之私情終畏義而止尤為聖人所取也<lb/>
第五卷<hi>衞國變風</hi>
淇澳<hi>武公</hi>考槃<hi>莊公</hi>
碩人<hi>莊公</hi>
　列女傳謂莊姜始至操行衰惰傅母作詩今詩言初<lb/>
　說農郊翟茀以朝蓋為得禮不見衰惰之狀況既譽<lb/>
　為碩人且極道容色之美非傅母所宜言國人之辭<lb/>
<pb n="15b"/>
　也凡言人皆國之詩人後倣此<lb/>
氓<hi>宣公</hi>
竹竿<hi>宣公</hi>
　在異國而思衞作詩以寄宗國採詩者得之衞地宜<lb/>
　繫之宣公<lb/>
芄蘭<hi>惠公</hi>
河廣<hi>惠公</hi>　　　　　　　　宋桓夫人作<lb/>
　宋桓夫人乃宋襄公之母也嫁宋桓公既生襄公而<lb/>
<pb n="16a"/>
　被出思其子不能止卒以禮自克此聖人所取也既<lb/>
　被出而歸衞宜繫惠公<lb/>
伯兮<hi>宣公</hi>有狐<hi>宣公</hi>
木瓜<hi>戴公</hi>
　木瓜美齊桓公而詩繫之衞蓋作於衞人也猗嗟刺<lb/>
　魯莊公而詩繫之齊蓋作於齊人也齊遺戴公以車<lb/>
　馬器服故繫之戴公魯以桓公微弱致襄公之惡故<lb/>
　繫之襄公雖曰録詩者據所得之地而繫之亦本其<lb/>
<pb n="16b"/>
　美刺之由耳<lb/>
第六卷<hi>王國變風</hi>
黍離<hi>平王</hi>
　劉向新序以為衞宣公子夀閔其兄伋之見害作憂<lb/>
　思之詩黍離是也蓋魯詩出於浮丘伯以授楚元王<lb/>
　交向乃交之孫則向之言必本於魯詩也黍離為王<lb/>
　風篇首聖人刪詩豈以衞公子之詩冠之王風乎詩<lb/>
　序數言形容周大夫過故國之情纏綿悽惋至今讀<lb/>
<pb n="17a"/>
　之使人流涕聖人刪詩豈亦有見於此遂信為王風<lb/>
　而不疑耶凡詩序言大夫者皆在位之君子非民間<lb/>
　之詩也後皆倣此<lb/>
君子于役<hi>平王</hi>
君子陽陽<hi>平王</hi>
　是詩序言君子遭亂當時必有主名惜乎不傳後皆<lb/>
　倣此<lb/>
揚之水<hi>平王</hi>中谷有蓷<hi>平王/</hi>兔爰<hi>桓王</hi>
<pb n="17b"/>
葛藟<hi>平王</hi>
　是詩序言王族詩有父母兄弟之說蓋本宗自高祖<lb/>
　而下之九族也<lb/>
采葛<hi>桓王</hi>
大車<hi>桓王</hi>
　劉向列女傳曰楚伐息破之虜其君使守門納息夫<lb/>
　人於宫楚王出遊息夫人出見息君曰人生要一死<lb/>
　而已何至自苦妾無須臾之日而忘君也終不以身<lb/>
<pb n="18a"/>
　更貳醮生離於地上豈如死并於地下哉乃作詩曰<lb/>
　榖則異室死則同穴謂予不信有如皦日息君止之<lb/>
　夫人不聽遂自殺息君亦自殺楚王賢其夫人守節<lb/>
　有義乃以諸侯之禮合而葬之據詩前二章言大車<lb/>
　言毳衣正是大夫聽訟之事與息君夫人絶不相關<lb/>
　案左氏傳息夫人為楚子生堵敖及成王未言楚子<lb/>
　問之對曰吾一婦人而事二夫縱不能死其又奚言<lb/>
　則是息夫人未嘗自殺也<lb/>
<pb n="18b"/>
丘中有麻<hi>莊王</hi>
第七卷<hi>鄭國變風</hi>
緇衣<hi>武公</hi>將仲子<hi>莊公/</hi>叔于田<hi>莊公/</hi>大叔于田<hi>莊公</hi>
清人<hi>文公</hi>　　　　　　　　　公子素作<lb/>
　是詩序言公子素作雖不可考必鄭之公子也素或<lb/>
　是其字<lb/>
羔裘<hi>莊公</hi>遵大路<hi>莊公/</hi>女曰雞鳴<hi>莊公/</hi>有女同車<hi>昭公</hi>
山有扶蘇<hi>昭公</hi>蘀兮<hi>昭公/</hi>狡童<hi>昭公/</hi>褰裳<hi>昭公/</hi>丰<hi>昭公</hi>
<pb n="19a"/>
東門之墠<hi>昭公</hi>風雨<hi>昭公/</hi>子衿<hi>昭公</hi>
揚之水<hi>昭公</hi>
　凡言君子作是詩疑出於國史詩固有國史為之者<lb/>
　如史克作魯頌是也又左氏傳稱君子曰皆丘明之<lb/>
　言殆類是歟不然則在位之君子也後皆倣此<lb/>
出其東門<hi>厲公</hi>野有蔓草<hi>厲公</hi>
　先儒以東門蔓草繫之昭公殆非也東門序言公子<lb/>
　五爭蔓草序言民窮於兵革且五爭自魯桓公十一<lb/>
<pb n="19b"/>
　年至莊公十四年首尾二十載可謂窮於兵革矣而<lb/>
　桓公十七年昭公已卒蓋在五爭之中間二詩乃五<lb/>
　爭既畢之後豈得繫之昭公况二詩與溱洧皆在鄭<lb/>
　風之末宜繫之厲公<lb/>
溱洧<hi>厲公</hi>
第八卷<hi>齊國變風</hi>
雞鳴<hi>哀公</hi>
還<hi>哀公</hi>
<pb n="20a"/>
　齊詩以還為營其辭曰子之營兮遭我虖嶩之間兮<lb/>
　說者曰營丘也齊太公封於營之丘班固引用其說<lb/>
　且營丘乃齊國所封之地名哀公既居其國矣又言<lb/>
　子之營兮可乎若以為營是以一國為田獵之所也<lb/>
　韓氏以還為旋義亦相近<lb/>
著<hi>哀公</hi>東方之日<hi>哀公/</hi>東方未明<hi>哀公/</hi>南山<hi>襄公</hi>甫田<lb/>
<hi>襄公</hi>盧令<hi>襄公/</hi>敝笱<hi>襄公/</hi>載驅<hi>襄公</hi>
猗嗟<hi>襄公</hi>
<pb n="20b"/>
　猗嗟說見木瓜<lb/>
第九卷<hi>魏國變風</hi>
葛屨　汾沮洳　　園有桃　　陟岵　　十畝之<lb/>
間　伐檀　　碩鼠<lb/>
　先儒謂魏無世家其詩在平王桓王之間然則詩無<lb/>
　所繫蓋不可考矣今據魏以魯閔公元年為晉獻公<lb/>
　所滅而詩序言魏地陿隘又言日以侵削又言役乎<lb/>
　大國又言國削而小民無所居其將亡之詩乎魏亡<lb/>
<pb n="21a"/>
　於桓王之時檜亡於幽王之時皆去孔子為甚逺故<lb/>
　序不指其君然則詩序亦考其人於史耳二國亡既<lb/>
　久併與史而亡之宜聖人不能知其詩為何世而太<lb/>
　史公不能為世家也<lb/>
第十卷<hi>唐國變風</hi>
蟋蟀<hi>僖公</hi>山有樞<hi>昭公/</hi>揚之水<hi>昭公/</hi>椒聊<hi>昭公/</hi>綢繆<hi>昭公</hi>枤杜<hi>昭公/</hi>羔裘<hi>昭公</hi>
鴇羽<lb/>
<pb n="21b"/>
　先儒以鴇羽繫之昭公非也據是詩序言昭公之後<lb/>
　大亂五世蓋自昭公至小子侯始及五世由是言之<lb/>
　是詩其作於小子侯之後乎<lb/>
無衣<hi>武公</hi>
　案左氏傳魯莊公十六年王使虢公命曲沃伯以一<lb/>
　軍為晉侯杜預曰曲沃武公遂并晉國是詩序言武<lb/>
　公始并晉國其大夫為之請命乎天子之使而作是<lb/>
　詩天子之使其虢公乎<lb/>
<pb n="22a"/>
有枤之杜<hi>武公</hi>葛生<hi>獻公/</hi>采苓<hi>獻公</hi>
第十一卷<hi>秦國變風</hi>
車鄰<hi>秦仲</hi>駟驖<hi>襄公/</hi>小戎<hi>襄公/</hi>蒹葭<hi>襄公/</hi>終南<hi>襄公</hi>黃<lb/>
鳥<hi>穆公</hi>晨風<hi>康公/</hi>無衣<hi>康公</hi>
渭陽<hi>康公</hi>　　　　　　　　秦康公作<lb/>
權輿<hi>康公</hi>
第十二卷<hi>陳國變風</hi>
宛丘<hi>幽公</hi>東門之枌<hi>幽公/</hi>衡門<hi>僖公/</hi>東門之池<hi>僖公</hi>東<lb/>
<pb n="22b"/>
門之揚<hi>僖公</hi>墓門<hi>陳佗/</hi>防有鵲巢<hi>宣公</hi>
月出<hi>靈公</hi>
　詩序刺在位說美色正指孔寧儀行父之事宜繫之<lb/>
　靈公<lb/>
株林<hi>靈公</hi>澤陂<hi>靈公</hi>
第十三卷<hi>檜國變風</hi>
羔裘　　素冠　　隰有萇楚　　匪風<lb/>
　檜無世家先儒謂詩在周夷厲之際觀匪風之思周<lb/>
<pb n="23a"/>
　辭意迫切亦將亡之詩也餘說見魏國風<lb/>
第十四卷<hi>曹國變風</hi>
蜉蝣<hi>昭公</hi>候人<hi>共公/</hi>鳲鳩<hi>共公/</hi>下泉<hi>共公</hi>
第十五卷<hi>豳國變風</hi>
七月<hi>公劉</hi>　　　　　　　　周公作<lb/>
鴟鴞<hi>周公</hi>　　　　　　　　周公作<lb/>
東山<hi>周公</hi>破斧<hi>周公/</hi>伐柯<hi>周公/</hi>九罭<hi>周公/</hi>狼跋<hi>周公</hi>
　先儒以豳詩七篇皆繫之成王竊謂七月乃周公為<lb/>
<pb n="23b"/>
　成王陳先公之事公劉實始居豳宜繫之公劉鴟鴞<lb/>
　言周公之志東山言周公之使民破斧言周公遭四<lb/>
　國之毁伐柯九罭言周公不見知於朝廷狼跋言周<lb/>
　公不失其聖皆不當繫之成王宜為周公之詩若成<lb/>
　王則詩在正雅不當列之變風也<lb/>
第十六卷<hi>正小雅</hi>
鹿鳴<hi>文王</hi>
　司馬遷曰仁義陵遲鹿鳴刺焉蔡邕亦曰鹿鳴者周<lb/>
<pb n="24a"/>
　大臣之所作也王道衰大臣知賢者幽隱故彈絃風<lb/>
　諫且鹿鳴文武治内之政先聖孔子自衞反魯雅頌<lb/>
　各得其所不應以刺詩冠小雅之篇首就如二人之<lb/>
　說其殆關雎之類雖作於文王之後實則文王之事<lb/>
　也况常棣亦非作於當時由管蔡之失道故周公歌<lb/>
　文武燕兄弟之事然則仁義陵遲王道既衰大臣歌<lb/>
　文武治内之政以風諫之理亦可信但不可直以為<lb/>
　刺耳孔子讀鹿鳴見君臣之有禮則非刺明矣<lb/>
<pb n="24b"/>
四牡<hi>文武</hi>皇皇者華<hi>文武</hi>
常棣<hi>文武</hi>　　　　　　　　周公作<lb/>
　常棣序言閔管蔡之失道國語亦以為周文公之詩<lb/>
　學者以魚麗序有文武以天保以上治内之說遂疑<lb/>
　此詩非周公之作又左氏載富辰之言謂召穆公思<lb/>
　周徳之不類而作是詩惟杜預斷之曰周公作之召<lb/>
　公歌之故孔氏正義詳著其說謂召虎見厲王之時<lb/>
　兄弟恩疏重歌周公所作之詩以親之由是而言則<lb/>
<pb n="25a"/>
　謂周公閔管蔡之失道追詠文武治内之事有何不<lb/>
　可詩雖作於周公而燕兄弟乃文武治内之政宜為<lb/>
　文武之詩<lb/>
伐木<hi>文武</hi>天保<hi>文武</hi>
采薇<hi>文武</hi>
　采薇序雖指言文王之時大抵天保以上采薇以下<lb/>
　文武之世皆歌此樂章宜為文武之詩班固漢志謂<lb/>
　懿王時戎狄交侵中國被其苦詩人歌之曰靡室靡<lb/>
<pb n="25b"/>
　家玁狁之故殆與召虎歌周公所作之詩同意非懿<lb/>
　王之詩也<lb/>
出車<hi>文武</hi>枤杜<hi>文武/</hi>魚麗<hi>文武</hi>
南陔<hi>文武</hi>白華<hi>文武/</hi>華黍<hi>文武</hi>
　亡詩六篇僅存其義皆不言作於何時毛氏以南陔<lb/>
　白華華黍次之文武之雅以由庚崇丘由儀列之成<lb/>
　王之雅必有師承今從之<lb/>
南有嘉魚<hi>成王</hi>南山有臺<hi>成王</hi>
<pb n="26a"/>
由庚<hi>成王</hi>崇丘<hi>成王/</hi>由儀<hi>成王</hi>
　由庚以下三亡詩說已見前<lb/>
蓼蕭<hi>成王</hi>湛露<hi>成王/</hi>彤弓<hi>成王/</hi>菁菁者莪<hi>成王</hi>
第十七卷<hi>變小雅</hi>
六月<hi>宣王</hi>采芭<hi>宣王/</hi>車攻<hi>宣王/</hi>吉日<hi>宣王/</hi>鴻鴈<hi>宣王</hi>庭<lb/>
燎<hi>宣王</hi>沔水<hi>宣王/</hi>鶴鳴<hi>宣王/</hi>祈父<hi>宣王/</hi>白駒<hi>宣王</hi>黃鳥<lb/>
<hi>宣王</hi>我行其野<hi>宣王/</hi>斯干<hi>宣王/</hi>無羊<hi>宣王</hi>
第十八卷<hi>變小雅</hi>
<pb n="26b"/>
節南山<hi>幽王</hi>　　　　　　　家父作<lb/>
　董仲舒曰周室之衰其卿大夫緩於誼而急於利亡<lb/>
　推讓之風而有爭田之訟故詩人疾而刺之曰節彼<lb/>
　南山維石巖巖赫赫師尹民具爾瞻仲舒不見毛氏<lb/>
　詩其說必出於三家今據是詩所刺尹氏之過惡多<lb/>
　矣未嘗及爭訟之事且其卒章明言家父作誦以究<lb/>
　王訩正與序家父刺幽王之言合仲舒之論屈矣案<lb/>
　左氏傳韓宣子來聘季武子賦節之卒章杜氏謂取<lb/>
<pb n="27a"/>
　式訛爾心以畜萬邦之義先儒遂以是詩本名節然<lb/>
　孔叢子言孔子讀節南山見忠臣之憂世則知不可<lb/>
　去南山二字亦非為爭田也<lb/>
正月<hi>幽王</hi>十月之交<hi>幽王</hi>
雨無正<hi>幽王</hi>
　韓氏作雨無極正大夫刺幽王也篇首多雨無其極<lb/>
　傷我稼穡八字竊謂韓詩世罕有之未必其真或後<lb/>
　人見詩中有正大夫離居之語故加二句且牽合以<lb/>
<pb n="27b"/>
　為正大夫刺幽王不然則是詩上二章皆十句又加<lb/>
　二句似不可信况終篇皆衆多如雨之意與雨無其<lb/>
　極全不相應識者當知去取矣<lb/>
第十九卷<hi>變小雅</hi>
小旻<hi>幽王</hi>小宛<hi>幽王</hi>
　鄭氏謂十月之交雨無正小旻小宛皆厲王之詩毛<lb/>
　公作傳遷其第因改之耳其說曰師尹皇父不得並<lb/>
　政襃姒豔妻不得偕寵畨與鄭桓不得同位先儒非<lb/>
<pb n="28a"/>
　之謂使師尹皇父畨與鄭桓先後其事襃姒以色居<lb/>
　位謂之豔妻其誰曰不可又謂韓詩之次與毛氏合<lb/>
　案幽王八年以鄭桓為司徒安知前無畨為此官則<lb/>
　四詩非厲王明矣竊嘗考之經猶有五說證鄭氏之<lb/>
　妄十月辛卯日有食之驗之唐歴在幽王六年一也<lb/>
　百川沸騰山冢崒崩稽之史記幽王二年三川皆震<lb/>
　二也雨無正言周宗既滅即指赫赫宗周襃姒滅之<lb/>
　之事明非厲王三也小旻言謀夫孔多發言盈庭謂<lb/>
<pb n="28b"/>
　七子之徒厲王監謗益嚴國人莫敢言道路以目安<lb/>
　有孔多盈庭之刺四也小宛言念昔先人有懐二人<lb/>
　先人謂宣王二人謂文武若厲王之先人乃夷王安<lb/>
　能懐文武之事五也<lb/>
小弁<hi>幽王</hi>
　小弁之序曰太子之傅作是時太子宜臼見棄故有<lb/>
　是詩而趙岐釋孟子乃以為伯竒之詩又曰伯竒仁<lb/>
　而父虐之故作小弁之詩曰何辜于天中山王劉勝<lb/>
<pb n="29a"/>
　亦以為伯竒之詩蓋皆指吉甫之子伯竒也案是詩<lb/>
　有曰踧踧周道鞠為茂草我心憂傷惄焉如𢷬乃憂<lb/>
　周道將為茂草蓋憂周室之將亡真太子體國之言<lb/>
　若吉甫之子安得被棄而憂周室則趙岐劉勝之說<lb/>
　非矣由不見毛氏詩故也<lb/>
巧言<hi>幽王</hi>
何人斯<hi>幽王</hi>　　　　　　　蘇公作<lb/>
巷伯<hi>幽王</hi>　　　　　　　　寺人孟子作<lb/>
<pb n="29b"/>
谷風<hi>幽王</hi>蓼莪<hi>幽王/</hi>大東<hi>幽王</hi>
第二十卷<hi>變小雅</hi>
　四月<hi>幽王</hi>北山<hi>幽王/</hi>無將大車<hi>幽王/</hi>小明<hi>幽王</hi>
鼓鐘<hi>幽王</hi>
　孔頴達謂鄭氏於中候握河紀注云昭王時鼓鐘之<lb/>
　詩所為作以時未見毛詩依三家為說也或謂史無<lb/>
　幽王巡淮之事遂疑非幽王之詩且史與經異猶當<lb/>
　捨史而信經若史之所闕幸而存於經乃反疑之是<lb/>
<pb n="30a"/>
　欲捨經而信史也其可哉<lb/>
楚茨<hi>幽王</hi>信南山<hi>幽王/</hi>甫田<hi>幽王/</hi>大田<hi>幽王</hi>
　四篇類也說者曰文指相類承上篇略之也故大田<lb/>
　不言君子<lb/>
瞻彼洛矣<hi>幽王</hi>裳裳者華<hi>幽王/</hi>桑扈<hi>幽王/</hi>鴛鴦<hi>幽王</hi>
頍弁<hi>幽王</hi>
　孔頴達曰諸公同姓之公也<lb/>
車牽<hi>幽王</hi>
<pb n="30b"/>
青蠅<hi>幽王</hi>
　袁孝政釋劉子曰魏武公信讒詩刺之曰營營青蠅<lb/>
　止于樊豈弟君子無信讒言今據魏自有國風若果<lb/>
　為魏詩聖人刪詩雅頌各得其所豈容以風為雅袁<lb/>
　氏亦豈惑於韓齊魯三家之說乎<lb/>
賔之初筵<hi>幽王</hi>　　　　　　　衞武公作<lb/>
　韓氏以是詩為武公飲酒悔過今據詩始言大侯既<lb/>
　抗則將祭而射也次言烝衎烈祖則既射而祭也次<lb/>
<pb n="31a"/>
　言酌彼康爵則既祭而燕也所陳皆君臣上下之禮<lb/>
　文武公雖入為卿士然人臣耳豈得用此禮文耶則<lb/>
　非武公自悔過之詩明矣况武公在幽王時春秋已<lb/>
　高不應尚有酒過也然是詩歴陳飲酒始於禮卒於<lb/>
　亂其亦以自警歟<lb/>
第二十一卷<hi>變小雅</hi>
魚藻<hi>幽王</hi>采菽<hi>幽王</hi>
角弓<hi>幽王</hi>
<pb n="31b"/>
　角弓之詩指言兄弟序詩以為父兄蓋諸父兄弟皆<lb/>
　當相親今乃使怨生於骨肉所謂於所厚者薄無所<lb/>
　不薄也<lb/>
菀柳<hi>幽王</hi>
都人士<hi>幽王</hi>
　周人乃周室中都之人也天下之風俗每視中都為<lb/>
　厚薄然聞而知者不若見而知之為審是詩所陳都<lb/>
　人士女之服飾纎悉可考序詩者謂古者長民衣服<lb/>
<pb n="32a"/>
　不貳從容有常然則四方以中都為風俗中都以長<lb/>
　民者為風俗非周之盛世不能然<lb/>
采緑<hi>幽王</hi>黍苗<hi>幽王/</hi>隰桑<hi>幽王/</hi>白華<hi>幽王</hi>
緜蠻<hi>幽王</hi>
　是詩乃微賤之臣怨大臣不用仁心而序以為刺亂<lb/>
　何也蓋治世則上下相親大臣必能下士如周公是<lb/>
　也今大臣専於自營遺忘微賤亂之道也<lb/>
瓠葉<hi>幽王</hi>
<pb n="32b"/>
漸漸之石<hi>幽王</hi>
　下國乃小國之人從征役者也王者用兵固不止於<lb/>
　役小國然大國之人財力猶可支梧惟小國被困尤<lb/>
　甚<lb/>
苕之華<hi>幽王</hi>何草不黄<hi>幽王</hi>
第二十二卷<hi>正大雅</hi>
文王<hi>文王</hi>　　　　　　　　周公作<lb/>
　吕氏春秋曰周公旦乃作詩曰文王在上於昭于天<lb/>
<pb n="33a"/>
　周雖舊邦其命維新以繩文王之徳此特明文王之<lb/>
　詩為周公所作耳詳考大明以下至卷阿諸篇歴陳<lb/>
　周家之盛上言后稷先公之積累次及文武之功業<lb/>
　次及成王之太平皆周公召公欲成王知王業之艱<lb/>
　難故其言諄復告誡真得大臣輔佐之體周公為首<lb/>
　相制禮作樂皆出其手故序不著其名至公劉泂酌<lb/>
　卷阿則明言召康公此其義也<lb/>
大明<hi>文王</hi>緜<hi>太王/</hi>棫樸<hi>文王</hi>
<pb n="33b"/>
旱麓<hi>太王王季</hi>
　旱麓序明言太王王季而孔頴達以為文王受祖之<lb/>
　業殊不知考詩有玉瓚黄流之詠乃王季受此賜於<lb/>
　帝乙見之孔叢子或者以豈弟君子為斥文王何其<lb/>
　疎耶觀此益知詩序之可據<lb/>
思齊<hi>文王</hi>皇矣<hi>文王</hi>
第二十三卷<hi>正大雅</hi>
靈臺<hi>文王</hi>下武<hi>武王/</hi>文王有聲<hi>武王/</hi>生民<hi>后稷/</hi>行葦<hi>成<pb n="34a"/>王</hi>既醉<hi>成王/</hi>鳧鷖<hi>成王/</hi>假樂<hi>成王</hi>
公劉<hi>公劉</hi>　　　　　　　　　召康公作<lb/>
泂酌<hi>成王</hi>　　　　　　　　　召康公作<lb/>
卷阿<hi>成王</hi>　　　　　　　　　召康公作<lb/>
　召公所陳三詩以戒成王公劉則厚民泂酌則奉天<lb/>
　卷阿則求賢國家大政無出此三者周公作詩書固<lb/>
　多矣究其意皆本之三者以進戒以是知周召事君<lb/>
　可謂無異心也<lb/>
<pb n="34b"/>
第二十四卷<hi>變大雅</hi>
民勞<hi>厲王</hi>　　　　　　　　　召穆公作<lb/>
　召穆公虎乃康公十六世孫康公在成王時陳三詩<lb/>
　以進戒類臯陶賡歌穆公有乃祖風烈厲王雖不見<lb/>
　信用屢陳規諫傳記所載可為矜式觀是詩所言如<lb/>
　綏四方先於恵中國無縱詭隨所以遏寇虐誠至論<lb/>
　也<lb/>
板<hi>厲王</hi>　　　　　　　　　　凡伯作<lb/>
<pb n="35a"/>
　凡伯周之世卿也在厲王時凡伯作板之詩有曰老<lb/>
　夫灌灌又曰匪我言耄則凡伯在厲王之世已非少<lb/>
　壯矣其後瞻卬召旻之刺幽王蓋板之子若孫也<lb/>
蕩<hi>厲王</hi>　　　　　　　　　　召穆公作<lb/>
抑<hi>厲王</hi>　　　　　　　　　　衞武公作<lb/>
　國語楚左史倚相曰衞武公年九十五作懿以自警<lb/>
　韋昭曰懿即抑也今案武公厲王時猶未即位若年<lb/>
　九十五乃幽王之時矣况其詩皆告戒人主之語非<lb/>
<pb n="35b"/>
　専為已作序謂亦以自警則可矣然命名以首句抑<lb/>
　抑威儀為義不得為懿也<lb/>
桑柔<hi>厲王</hi>　　　　　　　　　芮伯作<lb/>
　左氏傳以為周芮良夫之詩疑芮伯之字也書與春<lb/>
　秋皆有芮伯其世卿歟<lb/>
第二十五卷<hi>變大雅</hi>
雲漢<hi>宣王</hi>　　　　　　　　　仍叔作<lb/>
　仍叔亦周之世臣也春秋書仍叔之子來聘乃周威<lb/>
<pb n="36a"/>
　王之十三年去宣王即位之初已百餘年左氏云仍<lb/>
　叔之子弱蓋未滿二十也故杜預云譏使童子出聘<lb/>
　以歳考之殆其曾孫歟<lb/>
崧高<hi>宣王</hi>　　　　　　　　　尹吉甫作<lb/>
烝民<hi>宣王</hi>　　　　　　　　　尹吉甫作<lb/>
韓奕<hi>宣王</hi>　　　　　　　　　尹吉甫作<lb/>
江漢<hi>宣王</hi>　　　　　　　　　尹吉甫作<lb/>
　崧高以下四詩乃尹吉甫一時之作其詩自言吉甫<lb/>
<pb n="36b"/>
　作誦謂作此詩使工歌誦之張詵注楊脩與曹植書<lb/>
　不更孔公風雅無别之說乃曰仲山甫作周頌周公<lb/>
　作鴟鴞且脩止論風雅正謂周公之鴟鴞在豳風仲<lb/>
　山甫之烝民在周雅爾詵乃誤以誦為頌謂仲山甫<lb/>
　之頌在雅周公之詩在風不然豈不知周頌之作為<lb/>
　成王太平之時所用之樂章仲山甫乃宣王之臣豈<lb/>
　有作周頌之理此雖易知其謬誤亦不可不辨也<lb/>
常武<hi>宣王</hi>　　　　　　　　召穆公作<lb/>
<pb n="37a"/>
瞻卬<hi>幽王</hi>　　　　　　　　凡伯作<lb/>
召旻<hi>幽王</hi>　　　　　　　　凡伯作<lb/>
　凡伯說見板<lb/>
第二十六卷<hi>周頌</hi>
清廟<hi>文王</hi>　　　　　　　　周公作<lb/>
　王襃四子講徳論曰昔周公詠文王之徳而作清廟<lb/>
　國語亦以時邁思文為周文公之頌則頌作於周公<lb/>
　無疑也蓋太平然後頌聲作周公之前不可謂太平<lb/>
<pb n="37b"/>
　不應有頌明堂位謂周公六年朝諸侯於明堂制禮<lb/>
　作樂然則周頌三十一篇其皆出於周公之手歟<lb/>
維天之命<hi>文王</hi>維清<hi>文王/</hi>烈文<hi>成王/</hi>天作<hi>先王先公</hi>昊天有<lb/>
成命<hi>成王</hi>我將<hi>文王</hi>
時邁<hi>成王</hi>　　　　　　　　周公作<lb/>
　左氏傳載楚子之言謂昔武王克商作頌曰載戢干<lb/>
　戈國語乃稱周文公之頌曰載戢干戈皆時邁之文<lb/>
　左傳國語同出於左氏自抵牾如此今據武王克商<lb/>
<pb n="38a"/>
　未定而終固未暇巡守而時未可謂之太平何有頌<lb/>
　聲又以武亦為克商之作夫大武乃宗廟象功之樂<lb/>
　舞也武王猶在位豈自作大武之舞將何所施耶况<lb/>
　其詩曰於皇武王以為武王自言可乎又以賚為武<lb/>
　之三桓為武之六尤不可信詩三百定於聖人之手<lb/>
　今乃合三篇為一可乎蓋荆楚之國簡編雜亂文獻<lb/>
　不足何可據也周官曰六年五服一朝又六年王乃<lb/>
　時巡考制度于四岳然則時邁其成王十二歳一巡<lb/>
<pb n="38b"/>
　守之詩乎<lb/>
執競<hi>武王</hi>
思文<hi>后稷</hi>　　　　　　　　周公作<lb/>
　國語以思文為周文公之頌參之孝經郊祀后稷以<lb/>
　配天宗祀文王以配上帝皆曰則周公其人夫禮既<lb/>
　制於周公思文又為周公之作則昊天有成命郊祀<lb/>
　天地我將祀文王於明堂皆出於周公可以類推矣<lb/>
臣工<hi>成王</hi>噫嘻<hi>成王/</hi>振鷺<hi>成王/</hi>豐年<hi>成王/</hi>有瞽<hi>成王</hi>潛<lb/>
<pb n="39a"/>
<hi>成王</hi>
雝<hi>后稷</hi>
　漢章帝建初七年詔引肅雝之臣辟公之相太子賢<lb/>
　釋之曰詩大雅云有來雝雝至止肅肅相維辟公天<lb/>
　子穆穆此雖為賢之不審亦豈韓齊魯三家以頌為<lb/>
　雅耶然是詩明言於薦廣牡相予肆祀為祭祀之樂<lb/>
　章明甚賢豈不誦其詩而信其妄何哉雅頌昔嘗亂<lb/>
　矣賴孔子刪詩然後雅頌各得其所賢復欲亂之耶<lb/>
<pb n="39b"/>
載見<hi>武王</hi>有客<hi>成王/</hi>武<hi>武王/</hi>閔子小子<hi>成王/</hi>訪落<hi>成王</hi>
敬之<hi>成王</hi>小毖<hi>成王/</hi>載芟<hi>成王/</hi>良耜<hi>成王/</hi>絲衣<hi>成王</hi>
酌<hi>武王</hi>桓<hi>武王/</hi>賚<hi>武王</hi>
　酌桓賚雖皆武王之事然未有其詩成王太平之後<lb/>
　追頌其美宜繫之武王<lb/>
般<hi>成王</hi>
　時邁巡守告祭柴望般巡守祀四嶽河海二頌一時<lb/>
　之作也武王既未暇巡守未有頌聲則二頌皆當繫<lb/>
<pb n="40a"/>
　之成王書言武王厎商之罪告于皇天后土所過名<lb/>
　山大川乃因行師而致祭皇天后土不可以為岱宗<lb/>
　名山大川不可以為河嶽學者宜深考之<lb/>
第二十七卷<hi>魯頌</hi>
駉<hi>僖公</hi>　　　　　　　　　史克作<lb/>
有駜<hi>僖公</hi>　　　　　　　　史克作<lb/>
泮水<hi>僖公</hi>　　　　　　　　史克作<lb/>
閟宫<hi>僖公</hi>　　　　　　　　史克作<lb/>
<pb n="40b"/>
　史克作頌見之詩序韓氏乃曰奚斯作魯頌而班固<lb/>
　西都賦序王延夀魯靈光賦序皆云奚斯頌魯揚雄<lb/>
　法言亦曰正考甫嘗睎尹吉甫公子奚斯嘗睎正考<lb/>
　甫意謂尹吉甫頌周正考甫奚斯效之殊不考是詩<lb/>
　曰新廟奕奕奚斯所作是奚斯作新廟非作魯頌也<lb/>
　韓氏傳授之妄班固王延夀據韓詩不足深誚揚雄<lb/>
　法言欲準論語乃不知尹吉甫作周雅謂之作誦非<lb/>
　作周頌也正考甫得商頌於周非作商頌也公子奚<lb/>
<pb n="41a"/>
　斯作魯廟非作魯頌也著書果難哉<lb/>
第二十八卷<hi>商頌</hi>
那<hi>成湯</hi>烈祖<hi>中宗/</hi>𤣥鳥<hi>高宗/</hi>長發<hi>高宗/</hi>殷武<hi>高宗</hi>
　商頌十二篇乃正考甫得之周太師而正考甫為孔<lb/>
　子七世祖聖人刪詩於其祖之所存宜得其實而太<lb/>
　史公乃謂宋襄公行仁義欲為盟主其大夫正考甫<lb/>
　美之追道契湯高宗所以興作商頌其說本之韓氏<lb/>
　然其言亦據五篇為說耳使十二篇俱存固不止於<lb/>
<pb n="41b"/>
　契成湯高宗之事也夫頌者美其功徳之作也魯人<lb/>
　頌僖公其言僖公之美備矣設若為襄公作頌乃無<lb/>
　一辭及宋何哉况序與國語之言合耶<lb/>
第二十九卷<hi>附說</hi>
第三十卷<hi>廣詁</hi>
　詩補傳篇目<lb/>
明序篇<lb/>
　人皆知詩亡然後春秋作以為詩之美刺與春秋相<lb/>
<pb n="42a"/>
　表裏而不知詩之美刺實繫於序蓋詩有小序有大<lb/>
　序小序一言國史記作詩者之本義也小序之下皆<lb/>
　大序也亦國史之所述間有聖人之遺言可考而知<lb/>
　惟關雎為一經之首併論三百篇之大旨猶易乾坤<lb/>
　之文言故特詳焉世固以文言為聖人之贊易而於<lb/>
　詩序乃惑於傳記而疑之先儒有知其說者謂繫辭<lb/>
　為易大傳詩序為詩大傳又謂學詩而不求序猶欲<lb/>
　入室而不由戸也異哉唐人之議詩序也曰子夏不<lb/>
<pb n="42b"/>
　序詩有三焉知不及一也暴揚中冓之私春秋所不<lb/>
　道二也諸侯猶世不敢以云三也又曰漢之學者欲<lb/>
　顯其傳因藉之子夏且子夏猶知不及漢去詩益逺<lb/>
　何自而知之謂春秋所不道是不知聖人授經於丘<lb/>
　明經所不欲言者傳則明著其迹至謂諸侯猶世不<lb/>
　敢以云此正為史官懼天禍人刑者之見也在子夏<lb/>
　猶云不敢則古之國史其賢矣乎昔者齊太史書崔<lb/>
　氏之大惡兄弟幾盡而南史氏猶執簡以往是豈計<lb/>
<pb n="43a"/>
　死生禍福而廢棄其官守哉序雖不作於子夏議則<lb/>
　疎矣文中子曰聖人述史有三焉述書帝王之制備<lb/>
　述詩興衰之由顯述春秋邪正之迹明信如其說聖<lb/>
　人於春秋則脩之既因魯史之舊而明其邪正之迹<lb/>
　於書則定之又各冠序於篇首而備帝王之制於詩<lb/>
　則刪之苟不據序之所存亦何自而見其興衰之由<lb/>
　而知其美刺之當否哉今觀春秋之襃貶與詩序相<lb/>
　應者蓋多有之如陳佗如衞州吁如鄭忽皆已為君<lb/>
<pb n="43b"/>
　春秋書曰蔡人殺陳佗曰衞人殺州吁曰鄭忽出奔<lb/>
　此書名之例也而詩序亦曰陳佗不義曰衞州吁暴<lb/>
　亂曰鄭人刺忽春秋或書爵詩序亦曰凡伯曰芮伯<lb/>
　春秋或書字詩序亦曰仍叔曰行父春秋或書人詩<lb/>
　序亦曰周人曰國人春秋或書其君詩序亦曰刺其<lb/>
　君春秋或書夫人詩序亦曰刺衞夫人春秋或書大<lb/>
　夫詩序亦曰刺周大夫此其大略也至如詩序書請<lb/>
　命于周豈非春秋尊王命之意歟書天子之使豈非<lb/>
<pb n="44a"/>
　春秋重王人之意歟書王道書有徳書以禮書守義<lb/>
　書美書嘉書言書陳書喜書樂書予書襃賞豈非春<lb/>
　秋與善之意歟書失道書無徳書不義書無禮書刺<lb/>
　書怨書惡書疾書傷書憂書懼書去之豈非春秋貶<lb/>
　惡之意歟書思書閔書止書悔書絶書責書誓書救<lb/>
　亂此春秋反正之意也書風書勸書戒書勉書誘書<lb/>
　箴書規書誨書自警此春秋責備之意也如書周之<lb/>
　君臣惟文武周公加以聖之一字餘皆不與焉如書<lb/>
<pb n="44b"/>
　賢者書君子書忠臣書孝子書仁人書善人書小人<lb/>
　書讒賊書播惡書荒淫書大亂書大壊之類皆無曲<lb/>
　筆宜為聖人之所取也大抵春秋雖嚴而其辭深而<lb/>
　婉詩序雖通而其辭直以著如春秋止書狄入衞不<lb/>
　言滅也詩序則曰衞為狄所滅春秋止書城楚丘不<lb/>
　言封也詩序則曰齊桓公救而封之春秋不書曲沃<lb/>
　伯為晉侯詩序則曰美武公始并晉國春秋不書魯<lb/>
　僖公修泮宫詩序則曰頌僖公能修泮宫蓋春秋不<lb/>
<pb n="45a"/>
　與夷狄之滅國不許諸侯之専封以武公納寳賂而<lb/>
　兼宗國雖請王命實以非義而要君以僖公因其舊<lb/>
　而修學校雖為美事亦為國者所當然是以不書於<lb/>
　經詩序則並記其實聖人以春秋之嚴而立一王之<lb/>
　法以詩之通而不忘人之善道並行而不相悖其斯<lb/>
　之謂歟沈重謂鄭氏譜詩之意以大序為子夏作以<lb/>
　小序為卜商意有未盡毛公足成之蓋其說以關雎<lb/>
　一序為大序餘皆為小序既已考之不審矣梁昭明<lb/>
<pb n="45b"/>
　遂信之取關雎一序編之文選題以卜子夏後漢書<lb/>
　乃曰衞宏從謝曼卿學因作毛詩序善得風雅之旨<lb/>
　隋經籍志亦曰先儒相承謂毛詩序子夏所創毛公<lb/>
　及衞敬仲更加潤色所謂相承即鄭氏譜詩之意耳<lb/>
　他非有根據今博考經籍惟孔子家語言子夏習於<lb/>
　詩能通其義未嘗言作序也王肅注家語乃以為今<lb/>
　之詩序則所謂子夏者未可信矣子夏尚未必為詩<lb/>
　序則謂毛衞潤色者何足信也孰若求諸夫子之言<lb/>
<pb n="46a"/>
　以為信論語曰周有大賚善人是富此夫子記周家<lb/>
　之政也而與賚之序同緇衣曰長民者衣服不貳從<lb/>
　容有常以齊其民則民徳歸壹記禮者稱子曰以實<lb/>
　之蓋以為夫子之言也而與都人士之序同孔叢子<lb/>
　記夫子之讀詩曰於周南召南見周道所以盛也於<lb/>
　柏舟見匹夫執志之不可易也於淇澳見學之可為<lb/>
　君子也於考槃見遁世之士而不悶也於木瓜見苞<lb/>
　苴之禮行也於緇衣見好賢之心至也於雞鳴見君<lb/>
<pb n="46b"/>
　子之不忘其敬也於伐檀見賢者先事後食也於蟋<lb/>
　蟀見陶唐儉徳之大也於下泉見亂世之思明君也<lb/>
　於七月見豳公所以造周也於東山見周公先公而<lb/>
　後私也於狼跋見周公之逺志所以為聖也於鹿鳴<lb/>
　見君臣之有禮也於彤弓見有功之必報也於羔羊<lb/>
　見善政之有應也於節南山見忠臣之憂世也於蓼<lb/>
　莪見孝子之思養也於楚茨見孝子之思祭也於裳<lb/>
　裳者華見賢者世保其禄也於采菽見明王所以敬<lb/>
<pb n="47a"/>
　諸侯也其言皆與今序同其義又左氏傳載高克帥<lb/>
　師與清人之序同國語載正考甫得商頌與那之序<lb/>
　同至如大序言情動於中與治世亂世亡國之音同<lb/>
　於樂記曰風曰賦曰比曰興曰雅曰頌同於周官公<lb/>
　乃為詩以遺王名之曰鴟鴞同於金縢由是言之使<lb/>
　詩序作於夫子之前則是為聖人之所録作於夫子<lb/>
　之後則是取諸夫子之遺言也庸可廢耶復有二說<lb/>
　可明詩序其來也逺假樂之序曰嘉成王也經文初<lb/>
<pb n="47b"/>
　無嘉之一字而子思中庸左氏傳皆以假樂為嘉樂<lb/>
　豈嘗見今之詩序耶六月之序由庚之後繼以南有<lb/>
　嘉魚崇丘之後繼以南山有臺皆古詩之次第也今<lb/>
　亡詩之篇次乃合由庚崇丘由儀為一此秦火之後<lb/>
　經生為之也使六月之序果作於毛衞之徒則二人<lb/>
　者皆生於秦火之後當如亡詩之次第矣且其詩既<lb/>
　亡其次既亂毛衞之徒何由知古詩之次第為六月<lb/>
　之序哉學者捨經籍明據而不知信乃欲以無根相<lb/>
<pb n="48a"/>
　承之說為六經之疵亦惑矣<lb/>
　毛氏<hi>大毛公不顯其名小毛公名萇</hi>
　昔河間獻王徳脩學好古事惟其實理求其是獨立<lb/>
　詩毛氏春秋左氏博士其去取諸家可謂審矣是時<lb/>
　淮南王安亦好書所招致率多浮辯惟獻王所得皆<lb/>
　古文先秦舊書其獨立毛氏豈於古文舊書有合故<lb/>
　耶不然漢初傳詩者止魯韓齊三家毛最晚出何為<lb/>
　毛傳既行三氏俱廢昔之學者蓋亦不輕於取舍非<lb/>
<pb n="48b"/>
　有所見安肯遽去彼而就此也况經籍成於聖人之<lb/>
　手故經學必出於聖門為得其宗否則為異說何以<lb/>
　明之孝經十八章子思中庸孟子七篇左氏春秋傳<lb/>
　與夫大學緇衣等篇皆孔門之傳授也今觀數書所<lb/>
　取詩之斷章往往與毛氏訓解相應至荀卿子劉向<lb/>
　說苑新序列女傳引詩之言與毛義絶異蓋魯詩出<lb/>
　於浮丘伯乃荀卿門人楚元王交亦學浮丘之詩向<lb/>
　乃元王之孫則荀卿劉向乃魯詩之源流也齊詩世<lb/>
<pb n="49a"/>
　不傳韓詩外傳亦與毛氏不合由是言之則先儒謂<lb/>
　毛氏詩出於子夏淵源有自得聖人之宗旨斷可識<lb/>
　矣文中子一書或賦詩見志或論詩要義皆與毛氏<lb/>
　相表裏若通者亦孔氏之徒歟<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷十三</head>
    <p>
<pb n="1a"/>
欽定四庫全書<lb/>
　詩補傳卷十三　　　　　宋　范處義　撰<lb/>
國風<lb/>
檜<lb/>
　檜髙辛氏火正祝融之墟鄭語云祝融之後八姓惟<lb/>
　妘姓檜者處其地案世本㑹人即檜之祖㑹人者祝<lb/>
　融之弟吳回生陸終陸終生子六人其四曰㑹人也<lb/>
　王肅曰周武王封祝融之後於濟洛河潁之間為檜<lb/>
<pb n="1b"/>
　子鄭氏詩譜云國在禹貢豫州外方之北滎波之南<lb/>
　居溱洧之間鄭語云史伯於幽王之世為桓公謀滅<lb/>
　虢檜然則檜之變風又作於幽王之前明矣國小而<lb/>
　迫其君則廢禮於衣服其民則廢禮於三年皆首亂<lb/>
　先王之制陳雖淫昬未始有此宜居陳之次也<lb/>
羔裘大夫以道去其君也國小而迫君不用道好潔其<lb/>
衣服逍遥遊燕而不能自彊於政治故作是詩也<lb/>
　作羔裘之詩者檜之賢大夫也何以知其賢由其序<lb/>
<pb n="2a"/>
　而知之也大夫自謂以道去其君又謂其君不用道<lb/>
　而詩之三章止言衣服之非禮與既去而思君諸儒<lb/>
　多謂大夫不欲言君他過止及衣服有合於孔子以<lb/>
　㣲罪行既去而思君有合於孟子三宿出晝此説固<lb/>
　善竊以為猶未盡詩人之意夫先王之禮道之所寓<lb/>
　也禮既廢矣道安在哉案王制革制度衣服者為畔<lb/>
　畔者君討以此見先王之制禮甚重於衣服也故討<lb/>
　之而不敢緩歴觀變風列國之君過失多矣而先王<lb/>
<pb n="2b"/>
　之禮寓於衣服者莫敢廢也其民化之亂亦甚矣而<lb/>
　先王之禮通喪三年者莫敢廢也檜之君首亂於衣<lb/>
　服燕居與視朝輕為變易此廢禮之大者賢者蓋於<lb/>
　此而窺之知吾道決不可行所以去之若夫既去而<lb/>
　思為厚之至則誠如諸儒之論其後民俗視君衣服<lb/>
　之變易以為固無害於事是以亦輕變三年之禮素<lb/>
　冠不服可見悖天理而斁人倫皆原於君之廢禮序<lb/>
　詩者體詩人忠厚之意婉其辭曰好潔其衣服逍遥<lb/>
<pb n="3a"/>
　　遊燕而不能自彊於政治誠使不廢先王之禮雖好<lb/>
　　潔衣服逍遥遊燕未為過之大者賢者豈忍遽去其<lb/>
　　不能自彊於政治亦詩之所不及然視其逍遥遊燕<lb/>
　　則不能自彊可知矣所謂言不盡意者如此董仲舒<lb/>
　　有言事在彊勉而已彊勉行道則德日起而大有功<lb/>
　　檜之君不能自彊於政治是不能彊勉行道也故曰<lb/>
　　君不用道<lb/>
　羔裘逍遥狐裘以朝<hi>直遥</hi>豈不爾思勞心忉忉<hi>刀</hi>羔裘翶<lb/>
<pb n="3b"/>
翔狐裘在堂豈不爾思我心憂傷羔裘如膏<hi>古報</hi>日出有<lb/>
　曜豈不爾思中心是悼<lb/>
　　緇衣羔裘此視朝之服也狐貉之厚以居此燕居之<lb/>
　　服也今以羔裘逍遥而燕居以狐裘而視朝可謂顛<lb/>
　倒矣人君顛倒於衣服輕變先王之禮舉此心以徃<lb/>
　　何所不至哉君子見幾而作所以去也次章言翶翔<lb/>
　　不特燕居又服羔裘以遨遊矣言在堂則不特視朝<lb/>
　　又服狐裘於正寢矣卒章言羔裘如膏日出有曜則<lb/>
<pb n="4a"/>
　又不復見其視朝在堂第見其羔裘以遊燕其色之<lb/>
　澤日照之有曜亦以好潔故也賢者不忍忘君故再<lb/>
　三言豈不爾思始而勞中而憂卒而悼也孔子必朝<lb/>
　服而朝月朔然後服之國家無道則不充其服焉檜<lb/>
　之君何足以語此孔子去魯曰遲遲吾行去父母國<lb/>
　之道也檜之大夫可謂得去父母國之道矣是詩三<lb/>
　章皆賦也<lb/>
素冠刺不能三年也<lb/>
<pb n="4b"/>
　三年通喪自遏密載於舜典亮隂載於說命孟子亦<lb/>
　有舜禹三年之說三代之衰世多僻王斯禮未之有<lb/>
　改也漢之文帝始有短喪之制而景帝遂行之為王<lb/>
　者廢禮之罪首至諸侯之禮不知何自而變孟子為<lb/>
　滕文公定為三年之喪而父兄百官皆不欲曰吾宗<lb/>
　國魯先君莫之行吾先君亦莫之行也然則諸侯廢<lb/>
　三年之禮其已久矣於檜何責焉曰檜不能三年非<lb/>
　謂其君謂其民也為君者則有辭矣曰亡國常於斯<lb/>
<pb n="5a"/>
　得國常於斯然是非君子之言舅犯辭以闢之以為<lb/>
　為利也蓋王者則有冢宰百官總已以聽焉周公攝<lb/>
　政足為後世法國獨無卿乎何至廢先王之禮也案<lb/>
　眀堂位曰成王幼弱周公踐天子之位以治天下然<lb/>
　則周公止踐履其位而行其政耳非實居天子之位<lb/>
　也可謂居攝之得體矣以是知成王居喪已即位幼<lb/>
　弱未能涖政故周公攝其政非攝其位也周頌言成<lb/>
　王即政以眀即位久矣若諸侯以先君之命而即位<lb/>
<pb n="5b"/>
　終三年之喪而後涖政其誰曰不可至於民則自檜<lb/>
　以前未聞其廢是禮也宰我嘗有期之問聖人深罪<lb/>
　之既曰食夫稻衣夫錦於汝安乎又曰予之不仁也<lb/>
　子生三年然後免於父母之懷予也有三年之愛於<lb/>
　其父母乎聖人之言本諸天理切於人心萬世之下<lb/>
　聞斯言也苟有血氣者莫不感動檜之民獨何人哉<lb/>
　習見其君之廢禮遂失其本心是誠可刺也<lb/>
庶見素冠兮棘人欒欒<hi>力端</hi>兮勞心慱慱<hi>徒端</hi>兮庶見素衣<lb/>
<pb n="6a"/>
兮我心傷悲兮聊與子同歸兮庶見素韠<hi>畢</hi>兮我心藴<lb/>
<hi>於粉</hi>結兮聊與子如一兮<lb/>
　素冠者練冠也十有三月而練素衣者冠既練而衣<lb/>
　亦練也素韠者大祥祭服之韠也檜之民不能三年<lb/>
　則期而練大祥而禫祭皆不復講也棘急也謂居喪<lb/>
　皇皇情急故曰棘人欒欒瘠貌慱慱憂貌傷悲感傷<lb/>
　而悲也藴結積而不解也詩人庶幾見冠服之素毁<lb/>
　瘠之人而不得見所以慱慱而憂感傷而悲積而不<lb/>
<pb n="6b"/>
　解也使得見之則欲與我同歸與我為一謂人心同<lb/>
　然實不相逺果能素冠而毁瘠乃我輩人也故曰同<lb/>
　歸曰如一也嗚呼禮失則求諸野庶民士夫由檜以<lb/>
　來至於今日雖貧富不同而禮有厚薄然三年之喪<lb/>
　言於口而行於身不敢過也不敢不及也豈以聖人<lb/>
　既存檜詩又罪宰予足以長其善救其失有功於後<lb/>
　世歟況齊斬功緦載之令甲居喪違禮議罪有差為<lb/>
　天下國家者亦知重其禮矣獨王者之身自漢文帝<lb/>
<pb n="7a"/>
　以下惟晉武帝魏孝文周髙祖斷然行之然晉武帝<lb/>
　為議臣所惑為禮不備魏孝文禮雖粗備而服非其<lb/>
　服周髙祖雖衰麻苫塊卒三年之制而通喪止行於<lb/>
　五服之内不及臣下又在喪頻出遊幸無急㓂而興<lb/>
　師伐鄰皆不合於禮唯國朝祖宗以來宫中實行三<lb/>
　年之制至壽皇聖帝執喪三年禮無違者然則自漢<lb/>
　以迄于今始復唐虞三代之舊遂為家法甚盛舉也<lb/>
　是詩三章皆賦也<lb/>
<pb n="7b"/>
隰有萇<hi>丈羊</hi>楚疾恣<hi>姿利</hi>也國人疾其君之淫恣而思無情<lb/>
慾者也<lb/>
　檜之君淫泆放恣故國人疾之思為君而無情慾之<lb/>
　累誠可樂也<lb/>
隰有萇楚猗<hi>於可下同</hi>儺<hi>乃可/下同</hi>其枝夭<hi>於驕/下同</hi>之沃沃樂<hi>洛下同</hi>
子之無知隰有萇楚猗儺其華夭之沃沃樂子之無家<lb/>
隰有萇楚猗儺其實夭之沃沃樂子之無室<lb/>
　萇楚銚<hi>音遥</hi>弋也此物始生猶能自立及長過尺則引<lb/>
<pb n="8a"/>
　蔓於草上以喻人君少而無情慾似可以立事既長<lb/>
　溺於所愛則放恣無檢束故國人思之不欲斥其君<lb/>
　借萇楚為喻謂萇楚之為物至有枝有華有實之時<lb/>
　則猗儺柔弱不能自立不若始生之初夭夭然少壯<lb/>
　沃沃然潤澤喻其君之淫恣曽不如未有知未有室<lb/>
　家者為可樂蓋厭其所為所以疾而思之也是詩三<lb/>
　章皆比而賦之也<lb/>
匪風思周道也國小政亂憂及禍難<hi>乃旦</hi>而思周道焉<lb/>
<pb n="8b"/>
　周之盛時衆建諸侯使小事大大庇小有相侵伐者<lb/>
　命方伯連帥以正之故諸國不失分地庶民保其生<lb/>
　業今檜小國也政亂而民不安其居惴惴然惟恐大<lb/>
　國之吞并故思周建國親侯之道而賦是詩案檜在<lb/>
　幽王之世為鄭所滅此其将亡之詩乎<lb/>
匪風發兮匪車偈<hi>起竭</hi>兮顧瞻周道中心怛<hi>都達</hi>兮匪風飄<lb/>
<hi>符遥</hi>兮匪車嘌<hi>匹/遥</hi>兮顧瞻周道中心弔兮誰能亨<hi>普庚</hi>魚溉<lb/>
<hi>古愛</hi>之釡鬵<hi>尋</hi>誰將西歸懷之好音<lb/>
<pb n="9a"/>
　發兮摇動貌偈兮軒輊貌廻風曰飄無莭度曰嘌非<lb/>
　風而飄摇不寜非車而軒偈無度喻人居亂世如在<lb/>
　風中車上其不遑安處之狀有如此者顧瞻周室冀<lb/>
　有道以正之使無滅亡之禍其思望之極至於中心<lb/>
　傷怛而相弔此將亡之辭也卒章所望於周室者尤<lb/>
　為切至曰誰能亨魚乎我以溉滌釜鬵以待之矣此<lb/>
　望周室之治其國去其擾也誰能將我而歸周乎我<lb/>
　已懷思其好音矣此望周室之救其亂而安其民也<lb/>
<pb n="9b"/>
　是時周未東遷故曰西歸周亦在檜西也是詩三章<lb/>
　皆比而賦之也<lb/>
　<lb/>
　<lb/>
　<lb/>
　<lb/>
　<lb/>
　詩補傳卷十三<lb/>
</p>
<p>
</p>
  </div>
</body>
</text>
</TEI>
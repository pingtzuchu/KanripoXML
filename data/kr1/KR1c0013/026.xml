<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷二十六</head>
    <p>
<pb n="1a"/>
欽定四庫全書<lb/>
　詩補傳卷二十六　　　宋　范處義　撰<lb/>
頌<lb/>
　頌專於美功德以告神明而周頌有助祭謀廟進戒<lb/>
　求助之詩似若非為告神明而作意者詩樂章也凡<lb/>
　詩皆可歌以為樂如美其助祭是以助祭之事告之<lb/>
　神明也美其謀廟是以謀廟之事告之神明也美其<lb/>
　進戒是以進戒之事告之神明也美其求助是以求<lb/>
<pb n="1b"/>
　助之事告之神明也由是言之則頌者用於天地宗<lb/>
　廟詎敢有虛美哉惟魯頌多祈禱之辭若與商周不<lb/>
　相似然說者以是為功德之優劣固已近之然自墳<lb/>
　典以來文字之變質者日以華醇者日以醨魯頌作<lb/>
　於周之旣衰宜不可與商周並觀也商周二頌皆用<lb/>
　以告神明而魯頌乃用以為善頌善禱後世文人獻<lb/>
　頌特效魯耳非商周之舊也<lb/>
周頌<lb/>
<pb n="2a"/>
清廟祀文王也周公旣成洛邑朝諸侯率以祀文王焉<lb/>
　周公成洛邑在居攝之六年明堂位曰成王幼弱周<lb/>
　公踐天子位以治天下六年朝諸侯於明堂夫所謂<lb/>
　踐者謂履踐天子之位負斧扆南鄉而立攝行其政<lb/>
　耳非居天子之位也召誥曰周公朝至于洛則達觀<lb/>
　于新邑營又曰周公乃朝用書命庶殷侯甸男邦伯<lb/>
　此旣成洛邑朝諸侯之實也洛誥曰王在新邑烝祭<lb/>
　歲文王騂牛一武王騂牛一又曰惟周公誕保文武<lb/>
<pb n="2b"/>
　受命惟七年此率以祀文王之實也由召誥言之則<lb/>
　洛邑旣成諸侯咸在周公率以朝之耳非周公特命<lb/>
　之來朝也故止言書命庶殷不言朝也由洛誥言之<lb/>
　則祀文王在七年乃成王即政之時非周公自舉此<lb/>
　祭也故止言王在新邑不及周公也合詩書明堂位<lb/>
　之說足以見周公居攝之得體也或者以孝經有曰<lb/>
　昔者周公郊祀后稷以配天宗祀文王於明堂以配<lb/>
　上帝遂疑郊祀與明堂皆周公主之非也孝經之意<lb/>
<pb n="3a"/>
　謂周公制作禮樂旣為郊祀又為眀堂皆周公之制<lb/>
　作耳成王雖即政周公仍為相則禮行於成王而制<lb/>
　定於周公何疑之有以是知周頌皆即政以後之事<lb/>
　也<lb/>
於<hi>烏</hi>穆清廟肅雝顯相<hi>息亮</hi>濟濟多士秉文之徳對越在<lb/>
天駿<hi>峻</hi>奔走在廟不顯不承無射<hi>亦</hi>於人斯<lb/>
　於嘆也穆羙也於乎羙哉肅然清淨者文王之廟也<lb/>
　不必指言象徳盖文王之徳清之一字不足以盡之<lb/>
<pb n="3b"/>
　肅敬也雝和也言諸侯之助祭有和敬之徳容以顯<lb/>
　相其祀事也文王雝雝在宫肅肅在廟則詩人嘗以<lb/>
　肅雝形容文王之徳矣今助祭之諸侯皆能肅雝是<lb/>
　知體文王之徳者而濟濟多士凡執事廟中者亦曰<lb/>
　能秉文王之徳孰知其然哉以其駿疾奔走執事有<lb/>
　恪知其不忘文王如將見之也是固足以配於文王<lb/>
　在天之神矣書大傳曰周公升歌清廟苟在廟中嘗<lb/>
　見文王者愀然如復見文王焉此所謂秉文之徳者<lb/>
<pb n="4a"/>
　也是豈不足以顯文王之徳乎是豈不足以承文王<lb/>
　之徳乎其徳之在人心久而無厭射蓋如此也周頌<lb/>
　一章皆全用頌體<lb/>
維天之命大<hi>泰</hi>平告文王也<lb/>
　言大平則即政之後庶事旣定之時也<lb/>
維天之命於<hi>烏下同</hi>穆不已於乎<hi>呼</hi>不顯文王之徳之純<lb/>
假以溢我我其收之駿惠我文王曽孫篤之<lb/>
　前篇以於穆歎文王之廟此篇以於穆歎維天之命<lb/>
<pb n="4b"/>
　則文王與天同徳矣先儒言天命即天道也以其用<lb/>
　言之則曰命造化之謂也易曰天行健此天命之不<lb/>
　已也又曰君子以自彊不息此文王之不已也以天<lb/>
　命言文王之徳豈不甚顯乎然形容之所不能盡名<lb/>
　之曰純蓋舉其大本而言之也中庸曰維天之命於<lb/>
　穆不已蓋曰天之所以為天也於乎不顯文王之徳<lb/>
　之純蓋曰文王之所以為文也純亦不已言天之命<lb/>
　曰不已言文王之徳曰純蓋純亦不已之意也知純<lb/>
<pb n="5a"/>
　之為不已則知文王矣知文王則知天矣文王之徳<lb/>
　如此有餘於徳者也徳有餘而後可以及人由成王<lb/>
　言之曰假曰溢皆有餘之謂也物有餘則可假水有<lb/>
　餘則必溢成王謂文王以有餘之徳及於我是假我<lb/>
　也是溢我也我當有以收之則可以無失矣駿大也<lb/>
　惠順也篤厚也於已則大順我文王之所為於子孫<lb/>
　則勉其益篤厚而不忘則可以收文王之遺澤矣由<lb/>
　成王以下皆文王之曾孫也<lb/>
<pb n="5b"/>
維清奏象舞也<lb/>
　象文王之舞也武武王之舞也將舞象則歌維清故<lb/>
　序曰奏象舞也將舞武則歌武故序曰奏大武也左<lb/>
　氏曰象箾南籥蓋文舞也則有管籥祭統曰下而管<lb/>
　象是也<lb/>
維清緝熈文王之典肈<hi>召</hi>禋迄<hi>汔/</hi>用有成維周之禎<hi>貞</hi>
　清而緝熈者文王之典也清以言其清明也緝以言<lb/>
　其可續也熈以言其廣也曰典則法度禮樂皆是也<lb/>
<pb n="6a"/>
　精意以享曰禋周官大宗伯定為祀昊天上帝之名<lb/>
　蓋取精意以享帝也肈禋謂文王始祀於明堂以配<lb/>
　上帝也周家自后稷肈祀至成周則郊祀配天矣文<lb/>
　王之典旣有成於是又始配上帝此周之禎祥也謂<lb/>
　皆祖宗積累遂有此祥也詩人頌商亦曰長發其祥<lb/>
　易曰積善之家必有餘慶書曰作善降之百祥其是<lb/>
　之謂乎<lb/>
烈文成王即政諸侯助祭也<lb/>
<pb n="6b"/>
　周公居攝七年退而復辟成王於是即政蓋成王即<lb/>
　位久矣幼弱不能治王事故周公攝之然則周公攝<lb/>
　其政非攝其位也諸侯助祭即洛誥所謂王在新邑<lb/>
　烝祭歲之時也<lb/>
烈文辟公錫兹祉福惠我無疆子孫保之無封靡于爾<lb/>
邦維王其崇之念兹戎功繼序其皇之無競維人四方<lb/>
其訓之不顯維徳百辟其刑之於<hi>烏</hi>乎<hi>呼</hi>前王不忘<lb/>
　烈言其功文言其徳烈文猶言文武維后也辟公百<lb/>
<pb n="7a"/>
　辟之君也百辟之君固有爵為三公者矣例以辟公<lb/>
　命之舉其爵之尊以寵之也成王呼辟公而謂之曰<lb/>
　祖宗錫此祉福惠我君臣以無疆之休子孫固當永<lb/>
　保而勿失也所謂永保勿失者安在哉崇尊也戎汝<lb/>
　也皇大也爾能無自封以專利無侈靡以傷財維天<lb/>
　子之是尊則我亦當念汝之功使繼爾之序者益大<lb/>
　矣於是又戒之以用人戒之以務德能用人則彊四<lb/>
　方無不從其令矣能務徳則顯百辟無不法其行矣<lb/>
<pb n="7b"/>
　終又歎之曰誠能如是則前王之神在天亦不忘爾<lb/>
　又將降之福也此之謂永保勿失之道<lb/>
天作祀先王先公也<lb/>
　周官司服享先王則衮冕享先公則鷩冕則分為二<lb/>
　祀矣而天作合為一何也意天作亦即政之初祀因<lb/>
　美岐山而思大王文王爾是時制作猶未備也故合<lb/>
　而祭之<lb/>
天作髙山大<hi>泰</hi>王荒之彼作矣文王康之彼徂矣岐有<lb/>
<pb n="8a"/>
夷之行<hi>下孟</hi>子孫保之<lb/>
　以岐為髙山又以為天作皆美大之辭也作治也荒<lb/>
　奄也太王治岐山而奄有之矣文王從而安之言無<lb/>
　所改作第與民休息而已今文王旣徃矣而岐有夷<lb/>
　易之行子孫當保而勿失也此成王自勉之辭所謂<lb/>
　夷易之行蓋指文王不長夏以革之事也<lb/>
昊天有成命郊祀天地也<lb/>
　孝經言郊祀后稷以配天宗祀文王於明堂以配上<lb/>
<pb n="8b"/>
　帝聖人之言如此而周頌旣有昊天有成命郊祀天<lb/>
　地我將祀文王於明堂又有思文后稷配天之詩説<lb/>
　者遂以昊天有成命為禘嚳以思文為郊稷且禘其<lb/>
　祖之所自出不可謂之郊明矣詩樂章也郊祀雖以<lb/>
　后稷配而昊天有成命則為天地之樂章思文則為<lb/>
　后稷之樂章禮則然矣何疑之有先儒引是詩為合<lb/>
　祭天地之實至今用之孰謂詩序不可信哉<lb/>
昊天有成命二后受之成王不敢康夙夜基命宥<hi>又</hi>密<lb/>
<pb n="9a"/>
於緝熙單厥心肆其靖之<lb/>
　先儒以成王不敢康噫嘻成王為成王誦是以此詩<lb/>
　與噫嘻為成王以後之詩也以不顯成康為成王康<lb/>
　王是以執競為康王以後之詩也義亦可通然周頌<lb/>
　諸詩作於成王之時有序為可據而國語又以時邁<lb/>
　思文二詩為周文公之頌則成王即政之後周公制<lb/>
　禮作樂庶事大備不應無郊祀天地祈榖上帝與祀<lb/>
　武王之詩今姑存舊說二后文武也謂文武所以受<lb/>
<pb n="9b"/>
　天成命者以其成王業而不敢康寧夙夜憂勤於寛<lb/>
　宥静密之地以為受命之基也昊天之有成命由文<lb/>
　武之能成王業耳而文武憂勤於寛宥静密之地人<lb/>
　未必知之惟天地神祗實知之也於歎辭也緝續也<lb/>
　熈廣也單盡也肆遂也靖安也成王旣歎其王業思<lb/>
　有以續而廣之亦在於盡其心遂安其業而後可也<lb/>
　以是告於天地則成王於二后憂勤已成之業必知<lb/>
　持守之道矣<lb/>
<pb n="10a"/>
我將祀文王於明堂也<lb/>
　明堂王者之堂也其制始於黄帝之合宫有虞謂之<lb/>
　緫章夏謂之世室商謂之重屋周謂之明堂以為聽<lb/>
　政之所耳祀文王於此則周公為之也周公制作禮<lb/>
　樂以為周之王業始於后稷成於文王思所以報之<lb/>
　旣於郊祀以后稷配天矣文王獨可遺哉於是祀文<lb/>
　王於明堂以配上帝焉此周公以義起之也先儒謂<lb/>
　萬物本乎天人本乎祖故冬至祭天而以祖配之以冬<lb/>
<pb n="10b"/>
　至氣之始也萬物成形於帝而人成形於父故季秋<lb/>
　享帝而以父配之以季秋物成之時也又曰天即帝<lb/>
　也郊而曰天所以尊之也配稷於郊亦以尊稷也明<lb/>
　堂而曰帝所以親之也配文王於明堂亦以親文王<lb/>
　也尊尊親親周道備矣又曰月令季秋大饗帝此秦<lb/>
　世之書周法必不然也<lb/>
我將我享維羊維牛維天其右之儀式刑文王之典日<lb/>
靖四方伊嘏<hi>古雅</hi>文王旣右饗之我其夙夜畏天之威于<lb/>
<pb n="11a"/>
時保之<lb/>
　詩人道成王之意謂我之所將奉而享獻者維牛羊<lb/>
　而已天其右助我乎其之為言不敢必之辭也恃牛<lb/>
　羊而祈天之助固不可必所可必者頼有文王耳我<lb/>
　今於文王法度禮樂之典儀以則之式以象之刑以<lb/>
　法之使四方日臻於安靖天已嘗降嘏於文王而右<lb/>
　助之歆饗之矣我又早夜以思嚴畏天威如此則庶<lb/>
　幾可以保天命耳旣以文王配故其所告之辭惟文<lb/>
<pb n="11b"/>
　王之是頼已則加畏敬焉旣以推尊文王亦以自勉<lb/>
　非周公不能為此詩也<lb/>
時邁巡守告祭柴望也<lb/>
　左氏傳謂昔武王克商作頌曰載戢干戈則以此詩<lb/>
　為作於武王時也國語稱周文公之頌曰載戢干戈<lb/>
　則此詩乃周公所作也傳記異同當以經為據書周<lb/>
　官篇曰六年五服一朝又六年王乃時巡考制度于<lb/>
　四岳諸侯各朝于方岳大明黜陟此成周十二年一<lb/>
<pb n="12a"/>
　巡守之制也武王克商天下未寧而崩固未暇及巡<lb/>
　守之事左氏傳所載豈見武王有倒載干戈之事遂<lb/>
　誤引此詩邪以書為據則為成王巡守明矣其告祭<lb/>
　柴望則用有虞氏故事歲二月東巡守至于岱宗柴<lb/>
　望秩于山川五月南巡守如岱禮八月西巡守如初<lb/>
　十有一月朔巡守如西禮柴謂燔柴祭天以告至也<lb/>
　望謂境内山川如其秩次望而祭之五岳視三公四<lb/>
　瀆視諸侯其餘視伯子男<lb/>
<pb n="12b"/>
時邁其邦昊天其子之實右序有周薄言震之莫不震<lb/>
疊懷柔百神及河喬嶽允王維后明昭有周式序在位<lb/>
載戢<hi>側立</hi>干戈載櫜<hi>羔</hi>弓矢我求懿徳肆于時夏允王保<lb/>
之<lb/>
　邁行也震動也右序有助而相次不絶之意震疊有<lb/>
　懼而疊足來歸之意懷來也柔順也戢聚也櫜韜也<lb/>
　時夏中國也謂成王以時巡行邦國始曰昊天其子<lb/>
　我乎雖有不敢必之意旣而曰天實助我有周相次<lb/>
<pb n="13a"/>
　序而不絶矣不然何以薄言震動之而諸侯莫不震<lb/>
　疊而歸周也何以告祭祡望而百神莫不懷來柔順<lb/>
　也川之大也有如河山之髙也有如嶽亦皆受職無<lb/>
　災祥之變信我周王得為君之道矣是固足以明昭<lb/>
　我有周能用法以次序在位之諸侯而大明黜陟之<lb/>
　典無不如意則兵可以無用矣於是聚其干戈韜其<lb/>
　弓矢乃求文德之事肆陳於中國信王者能保周之<lb/>
　王業也<lb/>
<pb n="13b"/>
執競祀武王也<lb/>
　詩序直言祀武王則宗廟祀武王之樂章也<lb/>
執競武王無競維烈不顯成康上帝是皇自彼成康奄<lb/>
有四方斤斤<hi>紀覲</hi>其明鍾鼓喤喤<hi>華/彭</hi>磬筦<hi>管/</hi>將將<hi>七羊</hi>降福<lb/>
穰穰<hi>如羊</hi>降福簡簡威儀反反<hi>如字</hi>旣醉旣飽福禄來反<lb/>
　競彊也皇大也武王執自彊之心以成莫彊之烈豈<lb/>
　不顯其成此安民之功故上天所以益大周家之王<lb/>
　業使武王奄覆四方之國而有之斤斤然明而能斷<lb/>
<pb n="14a"/>
　此其所以為莫彊之烈也武王有是莫彊之烈故其<lb/>
　廟樂之聲音與降福於子孫者亦皆象之鍾鼓則喤<lb/>
　喤然聲之揚也磬筦則將將然音之集也穰穰則降<lb/>
　福之衆也簡簡則降福之大也主祭者旣威儀反復<lb/>
　而無怠容則旣飲酒而醉飽福禄亦反復而未艾也<lb/>
思文后稷配天也<lb/>
　此后稷配天之樂章國語以為周文公之頌必有所<lb/>
　據然國語第能言時邁思文二詩為周公之作若以<lb/>
<pb n="14b"/>
　孔子之言參之郊祀后稷以配天宗祀文王於明堂<lb/>
　以配上帝皆出於周公則昊天有成命我將思文皆<lb/>
　一時之事周公旣作思文則二詩作於周公何疑之<lb/>
　有<lb/>
思文后稷克配彼天立我烝<hi>之丞</hi>民莫匪爾極貽<hi>夷</hi>我來<lb/>
牟<hi>如字</hi>帝命率育無此疆爾界陳常于時夏<lb/>
　詩人凡言思字在上則當為思慮思字在下則多為<lb/>
　語辭思文與思齊同謂思昔之有文德如后稷者能<lb/>
<pb n="15a"/>
　配彼天之大豈可忘哉后稷之徳在於天下者以教<lb/>
　民稼穡為之本也凡堯舜之相授受所謂允執其中<lb/>
　者即五典之所陳謂之常道者是也是中也人性之<lb/>
　所固有故曰爾極所謂常性是也堯舜執是中以在<lb/>
　上賴后稷敎民稼穡使人無艱食不至於救死不贍<lb/>
　然後能立於爾極而常道可行也故執中於上者堯<lb/>
　舜也使烝民立於中以養其常性者后稷之徳也故<lb/>
　曰立我烝民莫匪爾極然而必以文之一字以形容<lb/>
<pb n="15b"/>
　其徳者蓋古人以文為徳之盛如書稱堯曰欽明文<lb/>
　思稱舜曰濬哲文明后稷之文得堯舜之一端亦以<lb/>
　助堯舜立民於中故也周公於是又推原后稷所以<lb/>
　能立民於中者蓋始於遺我民以來牟之種謂天命<lb/>
　我以此嘉種以徧養下民民旣得其養無此疆爾界<lb/>
　之殊則堯舜之常道可以陳於中國矣蓋堯舜之常<lb/>
　道即民常性之所有也惟民能立于極以養其性而<lb/>
　後常道可行非周公不能知此也然周公論后稷之<lb/>
<pb n="16a"/>
　養民特取於來牟者何哉廣雅曰來小麥也牟大麥<lb/>
　也是二物者種於稼穡之後熟於稼穡之先能補斯<lb/>
　民之艱食者莫急於此是以聖人重之曰此出於天<lb/>
　命也彼有謂赤烏銜之而至者非也春官鍾師注云<lb/>
　肆夏時夏也繁遏執競也渠思文也以為九夏之三<lb/>
臣工諸侯助祭遣於廟也<lb/>
　諸侯助祭始畢即於廟而遣之亦以維莫之春農事<lb/>
　不可緩也<lb/>
<pb n="16b"/>
嗟嗟臣工敬爾在公王釐<hi>力之</hi>爾成來咨來茹<hi>如預</hi>嗟嗟保<lb/>
介維莫<hi>暮</hi>之春亦又何求如何新畬<hi>餘/</hi>於<hi>烏</hi>皇來牟將<lb/>
受厥明明昭上帝迄<hi>許乙</hi>用康年命我衆人庤<hi>持/恥</hi>乃錢<hi>子踐</hi>
鎛<hi>博</hi>奄觀銍<hi>珍/栗</hi>艾<hi>刈</hi>
　嗟嘆以命之重其事而勞苦之也臣工諸侯之羣臣<lb/>
　也保介諸侯之侍御也命臣工以王事命保介以民<lb/>
　事命以王事則曰爾之在公當敬其事王旣分釐以<lb/>
　成法有所不知則來咨謀以茹度之命以民事則曰<lb/>
<pb n="17a"/>
　今已暮春矣何所求哉當知民事不可緩孰為一歲<lb/>
　之新田孰為三歲之畬田言當别其田之所宜而使<lb/>
　之播種也保介在臣工之下乃介而侍者也月令天<lb/>
　子親載耒耜措之于參保介之御間說者謂保介為<lb/>
　車右衣甲持兵者此天子之侍御也諸侯之助祭亦<lb/>
　必有羣臣侍御故王者尊諸侯不欲直戒其身故戒<lb/>
　其羣臣侍御以警切之然民事不以命臣工而以命<lb/>
　保介何也蓋保介旣衣甲持兵則卒伍之中選為侍<lb/>
<pb n="17b"/>
　御者也古者兵出於農新畬之辨固保介之所有事<lb/>
　也於是歎美我周家后稷能體上帝養民之意以來<lb/>
　牟之種教民播殖旣已大受其明命以昭顯上帝之<lb/>
　意於天下所以迄成豐年之效爾之歸當命我庶民<lb/>
　儲庤其治田之器奄忽之間即見用刈穫之器矣周<lb/>
　雖用建子為正至於朝聘祀享猶用夏正祭用仲月<lb/>
　則春祠在建夘之月祭畢而歸春已向暮矣來牟當<lb/>
　夏而熟暮春將熟之時故因言暮春而思來牟亦以<lb/>
<pb n="18a"/>
　暮春民間舊穀已盡新穀未殖所賴來牟以補民食<lb/>
　之闕故尤為可美也詩人以來牟為大受明命之本<lb/>
　所以推尊后稷教民之功且以見周家以農事開國<lb/>
　也錢銚也鎛鎒也二者治田之器也銍鎌也刈穫之<lb/>
　器也管子曰一農之事必有一銍一鎒一銚然後成<lb/>
　農則知是三器農之不可闕者也<lb/>
噫<hi>於其</hi>嘻<hi>僖</hi>春夏祈穀于上帝也<lb/>
　月令孟春祈穀于上帝仲夏大雩帝以祈穀實此詩<lb/>
<pb n="18b"/>
　春夏皆歌之也說者謂龍見而雩當在孟夏疑月令<lb/>
　錯置於仲夏非也左傳稱啓蟄而郊龍見而雩謂龍<lb/>
　見之後乃可雩耳龍見於孟夏雩於仲夏於理可通<lb/>
　不必疑也<lb/>
噫嘻成王旣昭假<hi>格</hi>爾率時農夫播厥百穀駿<hi>峻</hi>發爾<lb/>
私終三十里亦服爾耕十千維耦<lb/>
　噫嘻歎辭也昭著也假至也歎周之成王業本於農<lb/>
　事旣足以昭假于天而受天明命矣我今當親率農夫<lb/>
<pb n="19a"/>
　以播種其百穀示不敢忘本也親率農夫似為籍田<lb/>
　張本至祈社稷遂行之也爾農夫宜大發其私田終<lb/>
　三十里之廣無不服田力穡將見萬人皆耦而耕矣<lb/>
　案周禮凡治野田夫閒有遂十夫有溝百夫有洫千<lb/>
　夫有澮萬夫有川此萬夫之地方三十三里有餘此<lb/>
　言三十里舉成數也上之告民則先其私故曰駿發<lb/>
　爾私下之奉上則先其公故曰雨我公田周人以諱<lb/>
　事神此詩發字與雝詩昌字乃不諱文武何也或曰<lb/>
<pb n="19b"/>
　周之所諱不以其名號之耳不遂廢其文也竊謂舜<lb/>
　禹盤庚皆名也而書不以為諱是周之前無諱之說<lb/>
　也至書稱元孫某則諱之始也然不指其人則亦不<lb/>
　諱如穆王名滿後有王孫滿襄王名鄭後有衛侯鄭<lb/>
　匡王名班春秋書曹伯班簡王名夷春秋書晉夷吾<lb/>
　若此之類豈所謂臨文不諱歟<lb/>
振鷺二王之後來助祭也<lb/>
　二王夏商也其後把宋之君也<lb/>
<pb n="20a"/>
振鷺于飛于彼西雝我客戾止亦有斯容在彼無惡在<lb/>
此無斁<hi>亦</hi>庶幾夙夜以永終譽<lb/>
　振羣飛貌西雝西郊之澤也詩人以振鷺之飛喻二<lb/>
　王之後有容儀如此故曰我客戾止亦有斯容二王<lb/>
　之後於周為客天子有事膰焉有喪拜焉在彼謂居<lb/>
　其國無有怨惡故曰無惡在此謂來助祭無有厭倦<lb/>
　故曰無斁以容儀之美知其無厭倦也終則勉之曰<lb/>
　庶幾於夙夜之間持此無惡無斁而不變則永保令<lb/>
<pb n="20b"/>
　名於終矣<lb/>
豐年秋冬報也<lb/>
　說者謂噫嘻祈於春夏豐年報於秋冬是一體之詩<lb/>
　祈曰上帝而報不言上帝省文耳竊嘗考之祀典上<lb/>
　帝則有祈而無報尊之而不敢瀆也社稷則有祈而<lb/>
　有報矣豐年之詩或以為秋嘗冬烝則用於宗廟或<lb/>
　以為季秋大饗則用於明堂或以為秋祭四方冬祭<lb/>
　八蜡則用於羣祀旣無所考證必居一於此矣惟序<lb/>
<pb n="21a"/>
　不言上帝未敢必以為省文要之為報祭之樂章也<lb/>
豐年多黍多稌<hi>杜</hi>亦有髙廩<hi>力/錦</hi>萬億及秭<hi>咨履</hi>為酒為醴<lb/>
<hi>禮</hi>烝畀<hi>必寐</hi>祖妣以洽百禮降福孔皆<lb/>
　案職方氏雍冀之地髙燥其榖宜黍荆揚之地下濕<lb/>
　其榖宜稻稌即稻也今豐年風雨節寒暑時故利髙<lb/>
　燥而寒者利下濕而暑者各得其宜所以多也髙廩<lb/>
　毛氏以為藏穗而地官廩人說者則以為藏米曰廩<lb/>
　案明堂位有米廩則廩兼穗與米皆可藏也毛氏謂<lb/>
<pb n="21b"/>
　數萬至萬曰億數億至億曰秭黄帝筭法十百為千<lb/>
　十千為萬十萬為億十億為兆十兆為京十京為垓<lb/>
　十垓為秭皆言其多也使我國家得以為酒為醴烝<lb/>
　進與祖妣以百禮則無不備以降福則無不及者皆<lb/>
　天地之賜也<lb/>
有瞽始作樂而合乎祖也<lb/>
　成王至是治定功成制禮作樂以為皆祖之德也故<lb/>
　於樂之始作歌是詩合乎祖而告之合者祫也夫禮<lb/>
<pb n="22a"/>
　有郊有禘有祫有時天子兼用之諸侯有祫無禘有<lb/>
　時無郊春秋書有事于大廟時祭也大事于大廟者<lb/>
　祫祭也其書郊書禘皆書其僭也故曰魯之郊禘非<lb/>
　禮也周公其衰矣周之禘大祖則見於雝故有瞽之<lb/>
　合乎祖為祫明矣鄭氏謂禘大於時小於祫王肅馬<lb/>
　融謂祫小於禘以頌考之有瞽止言祖而雝言大祖<lb/>
　則禘大於祫可知也<lb/>
有瞽有瞽在周之庭設業設虡<hi>巨</hi>崇牙樹羽應田縣鼓<lb/>
<pb n="22b"/>
鞉<hi>桃</hi>磬柷<hi>尺/叔</hi>圉<hi>魚/古</hi>旣備乃奏簫管備舉喤喤<hi>横</hi>厥聲肅<lb/>
雝和鳴先祖是聽我客戾止永觀厥成<lb/>
　瞽矇也以瞽為樂官貴其聽之專也有瞽有瞽則非<lb/>
　一人周官所謂上瞽中瞽下瞽是也在庭則作樂也<lb/>
　設業者以版飾栒也設虡者所以植也崇牙者業之<lb/>
　上齒也樹羽者所以飾也應小鞞也田大鼓也縣鼓<lb/>
　者周制始縣之也明堂位曰夏后氏足鼓殷人楹鼓<lb/>
　周人縣鼓鞉則搖之磬則擊之柷以起之圉以止之<lb/>
<pb n="23a"/>
　旣備其器乃奏其音而編竹之簫横竹之管亦皆備<lb/>
　舉其聲喤喤然而揚審而聽之知其肅而能雝故謂<lb/>
　之和鳴也蓋肅近於不和肅而能雝則和矣宜先祖<lb/>
　是聽而降格也我客指二王後也樂作之始而我客<lb/>
　適戾至遂得觀我周樂之成蓋詩人以我客觀樂為<lb/>
　周之盛也夔樂九成亦以虞賔在位為盛亦此類也<lb/>
　鄭氏謂田當作<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                    <hi>𦙍</hi>小鼓在大鼓旁應鞞之屬孔氏<lb/>
　謂經傳皆無田鼓而太師職云令奏鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>注云為大<lb/>
<pb n="23b"/>
　鼓先引故知田當作<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>姑存之<lb/>
潛<hi>在亷</hi>季冬薦魚春獻鮪也<lb/>
　月令季冬命漁師始漁天子親徃乃嘗魚先薦寢廟<lb/>
　說者謂此時魚潔美周禮庖人冬行鱻羽膳膏羶說<lb/>
　者謂魚水涸而性定至季冬魚始肥美此季冬薦魚<lb/>
　之實也月令季春薦鮪于寢廟說者謂進時美物周<lb/>
　禮䱷人春薦王鮪說者謂王鮪鮪之大者此春獻鮪<lb/>
　之實也季冬衆魚皆可薦以其把美也季春所獻惟<lb/>
<pb n="24a"/>
　鮪而已以其始來也一詩二用與春夏祈秋冬報同<lb/>
　也<lb/>
猗<hi>於宜</hi>與<hi>余/</hi>漆沮潛有多魚有鱣<hi>張/連</hi>有鮪鰷<hi>條/</hi>鱨鰋<hi>偃</hi>鯉<lb/>
以享以祀以介景福<lb/>
　猗與歎其盛也漆沮岐周之二水也魚喜潛故取者<lb/>
　必求之深毛氏曰潛槮也爾雅釋器因是有槮謂之<lb/>
　潛之說謂積柴於水中姑存之鱣鮪之大鰷鱨之長<lb/>
　鰋形似偃鯉之形俯舉其類之多皆可以薦享者亦<lb/>
<pb n="24b"/>
　形容萬物盛多之意也以是備物以享祀則神助我<lb/>
　以大福所以報也<lb/>
雝禘大泰祖也<lb/>
　周以后稷為大祖祭法曰周人禘嚳此曰禘大祖何<lb/>
　也曰禘其祖之所自出則嚳也以其祖配之則后稷<lb/>
　也天子七廟三昭三穆與太祖之廟而七禘行於宗<lb/>
　廟嚳旣無廟故舉其配而言之<lb/>
有來雝雝至止肅肅相<hi>息亮</hi>維辟<hi>壁/</hi>公天子穆穆於<hi>烏</hi>薦<lb/>
<pb n="25a"/>
廣牡相予肆祀假哉皇考綏予孝子宣哲維人文武維<lb/>
后燕及皇天克昌厥後綏我眉壽介以繁祉旣右<hi>祐</hi>烈<lb/>
考亦右文母<lb/>
　其來也雝雝而和其止也肅肅而敬此合辟公天子<lb/>
　而言之也助祭者則述其顯相之勞主祭者則狀其<lb/>
　容儀之美此分辟公天子而言之也歎其所薦之大<lb/>
　牲以助天子之祀事此指執事之人言之也主祭者<lb/>
　助祭者執事者皆得於禮成王謂禘祀之成豈能自<lb/>
<pb n="25b"/>
　致此哉於是歸功於皇考武王曰大哉皇考有以安<lb/>
　我孝子使我君臣盡道為臣有宣哲之才為君有文<lb/>
　武之徳上則安及於皇天而天命益固下則昌大於<lb/>
　厥後而子孫益蕃中則安我以壽考而助以多福原<lb/>
　其餘慶如此非特皇考私於我也蓋以助烈考文王<lb/>
　與文母大姒之餘慶使之彌逺而不替耳文武同建<lb/>
　王業而武王實有天下故歸功於武王者為特詳然<lb/>
　文王以其徳而大姒之徳配文王故稱文王之徳不<lb/>
<pb n="26a"/>
　敢遺大姒武王以其功而武王之功則一身所自致<lb/>
　故特稱皇考焉文武功徳俱盛他詩旣言文王之徳<lb/>
　之純此詩則稱為烈考他詩旣言武王無競維烈此<lb/>
　詩則稱為皇考亦互見耳<lb/>
載見<hi>賢遍下同</hi>諸侯始見乎武王廟也<lb/>
　始見于武王廟與率以祀文王同時之事其義一也<lb/>
　烈文言成王即政諸侯助祭則助祭樂章也清廟則<lb/>
　文王廟之樂章載見則武王廟之樂章何必疑為未<lb/>
<pb n="26b"/>
　即政之時邪<lb/>
載見辟<hi>壁</hi>王曰求厥章龍旂陽陽和鈴<hi>零/</hi>央央鞗<hi>條</hi>革<lb/>
有鶬<hi>七羊</hi>休有烈光率見昭<hi>佋</hi>考以孝以享以介眉壽永<lb/>
言保之思皇多祜<hi>户</hi>烈文辟公綏以多福俾緝熙于純<lb/>
嘏<hi>古雅</hi>
　載始也辟王猶言君王以其能行法以治人故謂之<lb/>
　辟王也諸侯始見謂成王初即政也始見則欲求其<lb/>
　法度而謹守之今也交龍之旂則陽陽而明和鸞之<lb/>
<pb n="27a"/>
　鈴則央央而中節轡首之鞗革又鶬然而有金飾則<lb/>
　法度之見於儀物者為甚休美旣足以顯其功而有<lb/>
　光矣以如是之儀物率我以見昭考而行其孝享固<lb/>
　足以得昭考之助以眉壽而永保其業也然王者不<lb/>
　欲專享又思大其多祜以均及於有功有徳之辟公<lb/>
　必欲安然並受其福使我得續廣其純嘏也蓋福專<lb/>
　於已不若均以及人為純一而無窮耳說者曰廟制<lb/>
　太祖居中左昭右穆周廟文王當穆武王當昭故康<lb/>
<pb n="27b"/>
　誥稱穆考文王而此詩及訪落皆謂武王為昭考也<lb/>
有客微子來見<hi>賢遍</hi>祖廟也<lb/>
　書序曰成王旣黜殷命殺武庚命微子啓代殷後故<lb/>
　於其始來見于周之祖廟作是頌以歌之<lb/>
有客有客亦白其馬有萋有且<hi>七序</hi>敦<hi>雕/</hi>琢<hi>陟角</hi>其旅有客<lb/>
宿宿有客信信言授之縶<hi>陟立</hi>以縶其馬薄言追之左右<lb/>
綏之旣有淫威降福孔夷<lb/>
　微子之命曰作賔于王家故謂之有客也不美其徳<lb/>
<pb n="28a"/>
　而稱其所乗之馬所從之旅尊之也亦詩人美刺之<lb/>
　義也稱亦白其馬蓋微子商王之元子商尚白異代<lb/>
　猶乗其所尚與常服黼冔之意同也萋且有威儀貌<lb/>
　小雅曰萋兮斐兮說者謂文章相錯蓋徒旅之威儀<lb/>
　有文章之可觀由微子雕琢而成之謂選擇教飭之<lb/>
　有素也一宿曰宿再宿曰信宿宿信信示周家欲留<lb/>
　之意也旣欲留之故言授之縶以縶其馬使不能去<lb/>
　也旣去亦薄言追送之使其左右之徒御皆得其安<lb/>
<pb n="28b"/>
　也始焉美之不言微子而言其乗馬與徒旅中焉留<lb/>
　之亦不言微子而言其馬與左右皆尊之也卒章言<lb/>
　及威福蓋戒之也威福猶言賞罰天道福善禍淫王<lb/>
　者體天而行賞罰使淫人懼焉善人怙焉前日武庚<lb/>
　可謂淫矣旣有罰以威之今日微子之賢安得不降<lb/>
　福孔易也此正得命微子代商後之本意<lb/>
武奏大武也<lb/>
　凡樂舞之名加以大字皆言其功也故曰其功大者<lb/>
<pb n="29a"/>
　其樂備成王作樂象武王之功謂之大武宜矣<lb/>
於<hi>烏</hi>皇武王無競維烈允文文王克開厥後嗣武受之<lb/>
勝殷遏<hi>於葛</hi>劉耆<hi>如字</hi>定爾功<lb/>
　於歎辭也皇美也遏止也劉殺也成王歎美武王所<lb/>
　以能成莫彊之功者信乎有文徳之文王能開其端<lb/>
　以成其後之人也文王旣以文開先武王繼以武受<lb/>
　之所以能勝商而止其殺也耆老也記曰武王九十<lb/>
　三而終說者謂在克商六年之後則克商之年武王<lb/>
<pb n="29b"/>
　已八十七矣武王旣已耆年而後定克商之功以文<lb/>
　王用文徳開先武王不忍遽變故緩之書有五年須<lb/>
　暇之説謂服喪三年還師二年然則武王所以成功<lb/>
　不急於用武矣惟其不急於用武所以能以殺止殺<lb/>
　也<lb/>
閔予小子嗣王朝<hi>直遥</hi>於廟也<lb/>
　太平而後頌聲作周頌三十一篇分為三卷上二卷<lb/>
　二十篇說者固皆以為成王之詩獨時邁一篇以為<lb/>
<pb n="30a"/>
　武王竊嘗考武王克商天下未寧而終何暇及巡守<lb/>
　之事亦未可謂之太平何有頌聲意其為成周十二<lb/>
　年一巡守之詩也至下卷十一篇其閔予小子訪落<lb/>
　敬之小毖四篇序皆言嗣王亦一時之作也而閔予<lb/>
　小子之朝於廟訪落之謀於廟說者乃以為未即政<lb/>
　之時且旣未即政安有朝廟之事廟事之謀況與太<lb/>
　平而後頌聲作之說不相應意其皆即政之後與上<lb/>
　二卷無異自稱小子皆為謙辭所言嬛嬛在疚亦追<lb/>
<pb n="30b"/>
　道前日事非初免喪而哀未忘也其餘七篇如祈報<lb/>
　社稷與繹賔尸告成大武四篇以為成王固無可疑<lb/>
　者而桓講武類禡賚大封於廟諸儒又以為作於武<lb/>
　王之時且桓有桓桓武王之語豈武王自譽以為桓<lb/>
　桓形於頌詩邪由是言之二詩亦作於成王追道武<lb/>
　王之志及大封之事耳且般正與時邁同時邁則用<lb/>
　於告祭祡望般則用於祀四嶽河海固一時之事也<lb/>
　左氏傳武王克商作頌之說乃以為楚莊王之言豈<lb/>
<pb n="31a"/>
　荆楚之地簡編雜亂不足為證邪以時邁為武王猶<lb/>
　可以致疑於學者以武為武王則學者灼然知其妄<lb/>
　舞者宗廟象功之樂武王在位豈自作大武將何所<lb/>
　施耶況其詩曰於皇武王以為武王自言可乎又以<lb/>
　賚詩為武之三桓詩為武之六詩三百篇定於聖人<lb/>
　之手今乃合三篇為一學者自知所去取矣姑論之<lb/>
　以祛舎經信傳者之惑<lb/>
閔予小子遭家不造嬛嬛<hi>其傾</hi>在疚<hi>救/</hi>於<hi>烏下/同</hi>乎<hi>呼下同</hi>皇<lb/>
<pb n="31b"/>
考永世克孝念兹皇祖陟降庭止維予小子夙夜敬止<lb/>
於乎皇王繼序思不忘<lb/>
　閔自傷之辭也不造猶言無所成也嬛嬛在疚追念<lb/>
　前日遭周家之不造謂遭管蔡之變親如周公且出<lb/>
　而避嫌是嬛嬛然孤立如在病中也於是歎美皇考<lb/>
　武王永世之道以能盡其繼述之孝也武王所以為<lb/>
　善繼善述者以能思念皇祖文王一陟一降皆直而<lb/>
　明謂無邪曲而明白也庭猶庭然言直而明也止語<lb/>
<pb n="32a"/>
　辭也維我小子早夜之間敬其所止而不敢忽者亦<lb/>
　在是也蓋武王以念皇祖為孝而成王亦以敬皇考<lb/>
　為孝於是再歎美武王盡皇王之道我當繼其序思<lb/>
　其行而不忘也<lb/>
訪落嗣王謀於廟也<lb/>
　成王初即政朝於廟而稽謀於衆所謂謀其始也<lb/>
訪予落止率時昭<hi>佋</hi>考於乎悠哉朕未有艾<hi>五蓋</hi>將予就<lb/>
之繼猶判渙維予小子未堪家多難<hi>乃旦</hi>紹庭上下陟降<lb/>
<pb n="32b"/>
厥家休矣皇考以保明其身<lb/>
　訪謀也落始也成王始之所謀安在哉率循武王而<lb/>
　已於是自歎其身初歴艱難未有艾盡之期也將予<lb/>
　就之謂將成其事也將成之事繼猶判分渙散而失<lb/>
　之況其他未有可成之期者乎蓋以我小子未堪任<lb/>
　周家多難之事故至此也旣閔已之未堪又念武王<lb/>
　能繼文王直而明之道于上下一陟一降於厥家皆<lb/>
　不敢違皇考可謂美矣可謂能保其身而無過明其<lb/>
<pb n="33a"/>
　身而無蔽矣歎皇考之能所以深閔已之不能也<lb/>
敬之羣臣進戒嗣王也<lb/>
　成王旣謀於衆故羣臣進戒以對揚之也<lb/>
敬之敬之天維顯思命不易<hi>以豉</hi>哉無曰髙髙在上陟降<lb/>
厥士日監在兹維予小子不聰敬止日就月將學有緝<lb/>
熙于光明佛<hi>弼</hi>時仔<hi>兹/</hi>肩<hi>古/賢</hi>示我顯徳行<hi>下孟</hi>
　敬之敬之言敬而又敬也思語辭也士猶事也歎天<lb/>
　道之甚明而命不易保也無以天髙髙在上去人為<lb/>
<pb n="33b"/>
　甚逺凡一陟一降之事常若天日監於此也維予小<lb/>
　子設成王荅羣臣之言也不聰猶言無所聞也佛訓<lb/>
　弼猶言拂也時訓是猶言此也仔訓克猶言能也肩<lb/>
　訓任猶言荷也人臣惟不專於順上之所欲是能負<lb/>
　荷君之事也謂予小子雖未聞敬天之道當内求之<lb/>
　已外求之人也内求之已謂勉彊學問使日有所成<lb/>
　月有所進以緝續熙廣其聞見則亦至乎光明矣外<lb/>
　求之人謂頼羣臣之輔拂能負荷我之事示我以顯<lb/>
<pb n="34a"/>
　然易行之徳行也羣臣以敬天而進戒而又設為成<lb/>
　王之言以未聞敬天之道欲求之學問求之輔弼可<lb/>
　謂善誘其君矣佛與孟子法家拂士同意<lb/>
小毖<hi>祕下同</hi>嗣王求助也<lb/>
　羣臣旣以敬天進戒故成王悟而求助毖謹也名以<lb/>
　小毖蓋毖之於小猶謀之於始也然則閔予小子以<lb/>
　下四篇序皆稱嗣王眞一體之詩蓋旣朝于廟則謀<lb/>
　于廟旣謀之則臣乃進戒旣戒之則君乃求助其次<lb/>
<pb n="34b"/>
　序如此而謂二篇為未即政可乎<lb/>
予其懲<hi>直升</hi>而毖後患莫予荓<hi>普/經</hi>蜂自求辛螫<hi>釋</hi>肈允彼<lb/>
桃蟲拚<hi>芳煩</hi>飛維鳥未堪家多難予又集于蓼<lb/>
　懲者懲其旣徃毖者毖其將來成王懲始信二叔之<lb/>
　流言而疑周公幾喪王室故毖其後來之患雖小而<lb/>
　不可忽也蜂與桃蟲皆小物也故以為喻荓使也蜂<lb/>
　蠆有毒何可使也使之是自求螫毒耳蜂螫人必辛<lb/>
　故曰辛螫桃蟲鷦也信桃蟲為小矣而終能為鵰是<lb/>
<pb n="35a"/>
　始小而終大也拚猶翻也始以為小終則翻然而飛<lb/>
　故曰拚飛維鳥先儒謂猶言先為鼠後為虎先為蟻<lb/>
　後為廌不必謂桃蟲化為鳥此義尤長蓼之味辛予<lb/>
　旣未堪周家多難之事則予身又將萃于辛矣此所<lb/>
　謂毖後患也<lb/>
載芟春籍田而祈社稷也<lb/>
　月令天子躬耕帝籍在孟春擇元日命民社在仲春<lb/>
　此詩之序言籍田而祈社稷豈籍田與祈社稷皆歌<lb/>
<pb n="35b"/>
　此詩如春夏祈榖同歌噫嘻之類歟或曰王為羣姓<lb/>
　立社曰泰社自為立社曰王社意以為仲春命民社<lb/>
　乃泰社也王社之禮或行於籍田之時未可知也<lb/>
載芟載柞<hi>側伯</hi>其耕澤澤<hi>釋/</hi>千耦<hi>五口</hi>其耘徂隰徂畛侯主<lb/>
侯伯侯亞侯旅侯疆侯以有嗿<hi>勃感</hi>其饁<hi>于輙</hi>思媚其婦有<lb/>
依其士有略其耜俶載南畝播厥百榖實與<hi>戸南</hi>斯活驛<lb/>
驛<hi>亦</hi>其達有厭<hi>於豔/下同</hi>其傑厭厭其苗緜緜其麃<hi>表嬌</hi>載穫<lb/>
濟濟有實其積<hi>子賜</hi>萬億及秭<hi>姊</hi>為酒為醴烝畀祖妣以<lb/>
<pb n="36a"/>
洽百禮有飶<hi>蒲即</hi>其香邦家之光有椒其馨胡考之寧匪<lb/>
且有且匪今斯今振古如兹<lb/>
　載始也徂徃也侯維也傳曰如農夫之務去草芟夷<lb/>
　藴崇之此除草謂之芟也秋官柞氏掌攻草木及林<lb/>
　麓此除木謂之柞也澤澤始耕土解散之狀也千耦<lb/>
　其耘去草木者衆也畛田畔之路也隰畛外之地也<lb/>
　主家長也伯長子也亞仲子也旅子弟也彊民之有<lb/>
　餘力來助者地官遂人曰以彊予任甿以閑民轉移<lb/>
<pb n="36b"/>
　執事者春秋傳曰凡師能左右曰以自侯主以下言<lb/>
　民之樂趨於農役無小無大皆在田間也嗿者衆人<lb/>
　飲食之聲也婦人行饁為夫者則媚其婦為婦者則<lb/>
　依其夫言交相慰勞也略利也俶始也耜旣利而始<lb/>
　田事也南畝者田以向陽為善也人旣勤器旣利田<lb/>
　旣善於是播殖百榖之種皆與氣而生也驛以通達<lb/>
　為義驛驛其達言其種之萌牙通達出地也厭以饜<lb/>
　足為義有厭其傑言其氣之饜足傑然而秀也視其<lb/>
<pb n="37a"/>
　苗則饜足而不瘠視其麃則緜緜而相續古字多相<lb/>
　通麃疑䅺字據字書䅺稻秀出者今田家言禾穗始<lb/>
　出必曰放䅺蓋本諸此載穫濟濟則旣熟而刈穫濟<lb/>
　濟而衆故有實之可積也萬億及秭言其多也始則<lb/>
　為酒醴而進祖妣終則百禮無不備以見其有餘用<lb/>
　也說文曰飶食之香有飶言其饌也楚辭曰奠桂酒<lb/>
　兮椒漿有椒言其酒也饗賔客養耆老皆用酒食以<lb/>
　食為邦家之光以酒為胡考之寧互言之也古文多<lb/>
<pb n="37b"/>
　有此體或曰大亨以養聖賢故為邦家之光酌大斗<lb/>
　以祈黄耇故致胡考之寧義亦通卒章謂非苟且非<lb/>
　今日始為此禮舉古以來皆如此也儀禮士冠禮曰<lb/>
　永受胡福釋者曰胡猶遐也左氏傳曰雖及胡耇釋<lb/>
　者曰元老之稱也與毛氏胡壽之義同說文曰胡牛<lb/>
　頷垂也又老狼亦垂胡今老者或有此狀疑詩人取<lb/>
　諸此諺曰眉毫不如耳毫耳毫不如項縚胡豈項縚<lb/>
　乎<lb/>
<pb n="38a"/>
良耜秋報社稷也<lb/>
　凡秋祀皆報也故秋祀社稷所以報豐年之賜也<lb/>
畟畟<hi>楚側</hi>良耜俶載南畝播厥百榖實與斯活或來瞻女<lb/>
載筐及筥其饟伊黍其笠伊糾<hi>居黝</hi>其鎛<hi>博/</hi>斯趙<hi>徒了</hi>以薅<lb/>
<hi>呼毛</hi>荼<hi>徒下/同</hi>蓼<hi>了下/同</hi>荼蓼朽止黍稷茂止穫之挃挃<hi>珍栗</hi>積<lb/>
<hi>子賜</hi>之栗栗其崇如墉其比<hi>毗/志</hi>如櫛<hi>側瑟</hi>以開百室百室盈止<lb/>
婦子寧止殺時犉<hi>如純</hi>牡有捄<hi>蚪</hi>其角以似以續續古之<lb/>
人<lb/>
<pb n="38b"/>
　畟畟猶測測耜入地之貌于耜為治田事之始故曰<lb/>
　俶載南畝播殖百榖之種皆與氣而發生與載芟同<lb/>
　義或來瞻女謂田畯來視耕也載筐及筥盛饁之器<lb/>
　也饟具也其饟伊黍謂饁之具用黍也糾繚也言農<lb/>
　夫田閒所用之草笠以繩繚而成也鎛耘田之器也<lb/>
　趙刺也斯趙言以鎛刺地也薅拔去田草也荼蓼水<lb/>
　陸之穢草也穢草朽敗則黍稷茂遂人力之所致也<lb/>
　穫之挃挃刈而有聲也積之栗栗實而堅栗也其崇<lb/>
<pb n="39a"/>
　髙如墉其相比如櫛皆言積之多也其積旣多遂開<lb/>
　百室以納之百室旣盈則農功畢而婦子寧矣蓋農<lb/>
　功未畢則婦子皆在田閒不遑寧處也殺時犉牡謂<lb/>
　一色之牡牲也有捄其角所謂社稷之牛角尺也然<lb/>
　則為王社之報祭明矣以嗣以續謂興來歲繼徃歲<lb/>
　續古之人庶幾不替其先矣<lb/>
絲衣繹賔尸也髙子曰靈星之尸也<lb/>
　商曰肜周曰繹皆謂祭之明日復祭之也復祭之義<lb/>
<pb n="39b"/>
　蓋以賔尸此周之舊也其後禮家分天子諸侯曰繹<lb/>
　以祭明日卿大夫曰賔尸與祭同日髙子不必為齊<lb/>
　人言小弁之詩者古人名字同者多矣幸而附見於<lb/>
　經必以傳記所載之人一槩非之豈得為通論況周<lb/>
　以農事而開國而靈星左角為天田則農祥也農祥<lb/>
　見而祭之又從而繹之則周蓋以為重祀矣髙子慮<lb/>
　後世不知為靈星之尸故於序明言之後之傳授者<lb/>
　存於經而莫敢廢豈為虛言哉漢髙帝去周未逺當<lb/>
<pb n="40a"/>
　庶事草創之時獨詔天下立靈星祠疑得周之遺意<lb/>
　也<lb/>
絲衣其紑<hi>孚浮</hi>載弁俅俅<hi>求/</hi>自堂徂基自羊徂牛鼐<hi>乃代</hi>鼎<lb/>
及鼒<hi>兹</hi>兕觥其觩旨酒思柔不吳<hi>話</hi>不敖胡考之休<lb/>
　此詩為賔尸而作所言皆述祭之得禮也絲衣祭服<lb/>
　也紑潔鮮也弁爵弁也俅俅恭順也此言衣冠之得<lb/>
　禮也堂堂上也基門塾之基也此言升降之得禮也<lb/>
　羊小牲也牛大牲也此言犧牲之得禮也鼐大鼎也<lb/>
<pb n="40b"/>
　鼒小鼎也此言器用之得禮也及旣祭而飲福徒設<lb/>
　兕觥之罰爵亦觩然虛設而不用以與祭者皆得禮<lb/>
　雖飲以旨酒其容柔以和不吳無諠譁者不敖無倨<lb/>
　慢者胡考壽考之人也指為尸者而言謂皆尸之休<lb/>
　美足以及人者如此以弁為爵弁者蓋士冠禮爵弁<lb/>
　服純衣說者謂爵弁赤而微黒如爵之首色純衣絲<lb/>
　衣也其餘有冠弁韋弁皮弁皆不以絲為衣然弁士<lb/>
　服也或謂繹禮輕使士或謂退尸有漸言絲衣言弁<lb/>
<pb n="41a"/>
　已是不冕服也<lb/>
酌告成大武也言能酌先祖之道以養天下也<lb/>
　成王作大武之舞以象武王之功其成也又為詩以<lb/>
　告焉名其樂章曰酌豈無其義哉序詩者發之曰言<lb/>
　能酌先祖文王之道以養天下謂武王至耆年方定<lb/>
　伐商之功前此皆遵守先志養之以晦所謂酌文王<lb/>
　之道以養人者正以未肯輕用兵故也書曰亦越武<lb/>
　王率惟敉功不敢替厥義徳率惟謀從容徳以並受<lb/>
<pb n="41b"/>
　此丕丕基謂武王率循文王敉寧天下之功雖不敢<lb/>
　替其用武之義徳而能謀從其寛容之徳所以並受<lb/>
　此至大之基業夫敉寧之功寛容之徳所謂文王養<lb/>
　人之道也序詩者之言與書立政之言合可謂深得<lb/>
　武王之用心且以著其名酌之義詎可輕廢哉由成<lb/>
　　王言之故以文王為先祖<lb/>
　於鑠<hi>舒灼</hi>王師遵養時晦時純熈矣是用大介我龍受之<lb/>
　蹻蹻<hi>居表</hi>王之造<hi>才老</hi>載用有嗣實維爾公允師<lb/>
<pb n="42a"/>
　於歎辭也鑠盛也歎武王之師若是其盛而能遵文<lb/>
　王養天下之道與時俱晦也夫文王以紂在上故終<lb/>
　身自晦其迹以養天下之人今武王又能遵之故詩<lb/>
　人歎美之也純大也熈廣也至武王末年旣大而且<lb/>
　廣之時也是用大致天下之助為克商之舉龍寵榮<lb/>
　也造成功也我成王寵受其蹻蹻以成王天下之造<lb/>
　又用是有以承嗣其業原其所自實賴武王之武功<lb/>
　本於至公足以允衆故也使武王用兵出於私意則<lb/>
<pb n="42b"/>
　不足以取信於人成王何所恃以嗣其業也<lb/>
桓講武類禡<hi>馬嫁</hi>也桓武志也<lb/>
　講武而類于上帝禡于所征之地皆師祭也此為武<lb/>
　王伐商之事明矣然是時有其事而無其詩以頌聲<lb/>
　未作故也至成王制禮作樂於是作此詩以歌其事<lb/>
　亦以告於武王序詩者謂之武志蓋發明武王講武<lb/>
　類禡之時其志已欲保厥士而用四方定厥家而昭<lb/>
　于天後果能如其志可謂善得詩人之㫖也<lb/>
<pb n="43a"/>
綏萬邦屢<hi>力注</hi>豐年天命匪解<hi>懈</hi>桓桓武王保有厥士于<lb/>
以四方克定厥家於<hi>烏</hi>昭于天皇以閒之<lb/>
　成王謂我今日所以能撫綏萬邦且屢獲豐年足以<lb/>
　見上天之命我有周可謂匪懈矣何以得此哉盖由<lb/>
　桓桓然有威武之武王保有熊羆虎賁之士使三千<lb/>
　人惟一心故能用四方諸侯之力以定我周家之王<lb/>
　業也於是遂歎美武王旣有以昭格于天可謂能盡<lb/>
　皇王之道代商而有天下也大雅以武王為皇王蓋<lb/>
<pb n="43b"/>
　有天下之稱也毛氏訓間為代蓋本之書多方曰天<lb/>
　降時喪有邦閒之說者謂使有國聖人代之然則此<lb/>
　詩所陳成王享其效武王有其志非序詩者不能知<lb/>
　之信詩序之有功於詩也<lb/>
賚<hi>來代下同</hi>大封於廟也賚序也言所以錫予善人也<lb/>
　左氏傳載成鱄之言曰昔武王克商封其兄弟之國<lb/>
　者十有五人姬姓之國者四十人皆舉親也成鱄以<lb/>
　兄弟姬姓為言特明其親睦耳旣謂之大封則唯善<lb/>
<pb n="44a"/>
　所在親疏一也是以列爵惟五分土惟三見於武成<lb/>
　將帥之士使為諸侯見於樂記則大封於廟之實也<lb/>
　然以頌聲未作故其詩闕焉至成王制作遂歌其事<lb/>
　於武王之廟序詩者發明詩人以賚名篇之意謂賚<lb/>
　所以錫予善人乃與論語周有大賚善人是富之言<lb/>
　合誰謂詩序不可信哉<lb/>
文王旣勤止我應受之敷時繹<hi>亦</hi>思我徂維求定時周<lb/>
之命於<hi>烏</hi>繹思<lb/>
<pb n="44b"/>
　凡詩人歌是人之事多假是人之言此詩旣歌武王<lb/>
　大封於廟故假武王以為辭武王若曰文王旣以憂<lb/>
　勤基王業我當受之矣可不敷陳是事而尋繹之乎<lb/>
　所㝷繹者何求善人為諸侯以自衞是也我自今以<lb/>
　徃唯知求善人以定王業耳此是周家受命之事於<lb/>
　是又歎曰所當尋繹思止字思字皆語辭也詩人以<lb/>
　求善人定王業為有周受命之事正得孔子周有大<lb/>
　賚善人是富之意蓋堯曰一篇首陳帝王受命之大<lb/>
<pb n="45a"/>
　旨於堯舜禹則皆取其執中於湯則取其罪已於武<lb/>
　王則取其用善人然則賚詩之義序詩者一言盡之<lb/>
　矣<lb/>
般<hi>薄寒</hi>巡守<hi>手又</hi>而祀四嶽河海也<lb/>
　以般名篇序詩者苟無其說學者無所考信或以般<lb/>
　為樂或以般為遊皆非王者巡守之本意竊謂巡守<lb/>
　則跋渉山川故取般為義異乎所謂樂與遊也<lb/>
於<hi>烏</hi>皇時周陟其髙山墮<hi>土/果</hi>山喬嶽允猶翕<hi>許及</hi>河敷天<lb/>
<pb n="45b"/>
之下裒<hi>蒲侯</hi>時之對時周之命<lb/>
　於歎辭也皇美也歎美是周家為巡守之舉也武成<lb/>
　言武王底商之罪告于皇天后土所過名山大川乃<lb/>
　因行師而祭耳告于皇天后土不可謂告祭祡望所<lb/>
　過名山大川不可謂祀四嶽河海皆非巡守之事況<lb/>
　武王旣未及巡守是時始伐商亦不應有頌也然則<lb/>
　時邁般二詩為成王明矣詩人歎美成王巡守不憚<lb/>
　於陟其髙山雖狹而長謂之墮山髙而大謂之喬嶽<lb/>
<pb n="46a"/>
　盖無不歴焉允信也猶道也翕合也信其衆河所經<lb/>
　之道合于大河無不至焉可謂跋渉山川矣故謂之<lb/>
　般也成王之跋渉果何所事哉因巡守而賴百神之<lb/>
　助故於敷天之下凡山川之神有功於民者皆裒集<lb/>
　於是而為祀事以對荅其賜四嶽河海特舉其大而<lb/>
　言之耳曰時周之命者詩人以為此是周受命之事<lb/>
　不可廢也周頌言時周之命者再其一賚也其一般<lb/>
　也意謂周之受命明則賴善人之助幽則賴百神之<lb/>
<pb n="46b"/>
　助故申言之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷十五</head>
    <p>
<pb n="1a"/>
欽定四庫全書<lb/>
　詩補傳卷十五　　　　宋　范處義　撰<lb/>
國風<lb/>
豳<lb/>
　豳本戎狄之地在禹貢雍州岐山之北原隰之野漢<lb/>
　之右扶風栒邑也后稷之曽孫公劉當夏太康時實<lb/>
　始徙居之脩后稷之業勤恤愛民民咸歸之而國成<lb/>
　焉七月所陳即其事也國語乃謂夏之衰棄稷不務<lb/>
<pb n="1b"/>
　不窋自竄戎狄之間且不窋后稷之子也豈能及夏<lb/>
　之衰而公劉居豳實詠之大雅篤公劉之篇是也當<lb/>
　以經證國語之誤豳周公之詩也而七月䲭鴞二詩<lb/>
　又周公所自作不列之正風何也蓋豳非周之列國<lb/>
　而周公乃為遭變而作是詩故不得謂之正風也七<lb/>
　月篤公劉二詩皆周之王業所由興也篤公劉入於<lb/>
　雅七月不入雅何也蓋雅所言王者之事七月之詩<lb/>
　以周公之故屈居於風也篤公劉作於召公無遭變<lb/>
<pb n="2a"/>
　之嫌宜入於雅且以眀厚於民為政之大也召公無<lb/>
　國風何也召公二詩已附見於召南矣召南諸侯之<lb/>
　風故以召公之詩附焉周南王者之風故周公之詩<lb/>
　不得而附也孔子未刪詩之前季札觀樂豳次於齊<lb/>
　居秦之上意國史以豳秦皆戎地故以其類而次之<lb/>
　孔子處豳於變風之末實尊之也尊之者何變而克<lb/>
　正詩近於雅非周公孰能之此聖人之微旨也<lb/>
七月陳王業也周公遭變故陳后稷先公風化之所由<lb/>
<pb n="2b"/>
致王業之艱難也<lb/>
　周公作是詩所陳一嵗之事備矣而以七月為首何<lb/>
　也意者夏正建寅至七月則過於中是詩以農為本<lb/>
　前乎此則田功未畢至七月則凡耕稼耘耔皆已訖<lb/>
　功止俟其成耳國君於是月而訓農則卒嵗與來嵗<lb/>
　之事無不畢舉蓋其意欲使之豫備無後時之悔詳<lb/>
　觀雅頌與周官之書周家以農開國者其大略皆見<lb/>
　於是詩以農事為王業孟子所謂王道是也后稷始<lb/>
<pb n="3a"/>
　農事公劉實繼之故其風化之及於後者皆以稼穡<lb/>
　艱難為急先務因遭變而言此冀成王知立國之本<lb/>
　必能保此已成之王業不及流言而專論王業蓋有<lb/>
　風諫之義此所以謂之風而不入於雅也<lb/>
七月流火九月授衣一之日觱<hi>必</hi>發二之日栗烈無衣<lb/>
無褐<hi>曷</hi>何以卒嵗<lb/>
　是詩錯舉夏周之正故夏正以月言周正以日言夏<lb/>
　正以建寅為嵗首得四時之序蓋從古而然見之堯<lb/>
<pb n="3b"/>
　典者可考也商始變為建丑周遂變為建子以示損<lb/>
　益之意至於便於民事則夏正不可易也孔子曰行<lb/>
　夏之時此之謂也公劉居豳在夏太康時既陳豳事<lb/>
　宜用夏正周公周之大臣改用建子未必非周公之<lb/>
　制作故兼存周正以建子為陽生故曰一之日二之<lb/>
　日周詩以日月分隂陽四月嫌於無隂故特以四月<lb/>
　秀葽言之十月嫌於無陽故特以嵗亦陽止言之或<lb/>
　謂一之日二之日猶言今日明日殆不然也且以鑿<lb/>
<pb n="4a"/>
　氷一事觀之豈應今日鑿之明日納之又明日開之<lb/>
　況月令季冬鑿氷仲春開氷與是詩相應無可疑者<lb/>
　火大火也火星中而寒暑退季冬平旦正中大寒退<lb/>
　季夏黄昏正中大暑退至七月則火流而西矣九月<lb/>
　霜始降故當授衣也授與敬授人時之意同下言一<lb/>
　之日謂夏之仲冬二之日謂夏之季冬觱發者風寒<lb/>
　也栗烈者氣寒也風氣如此苟無絲毛之衣褐終嵗<lb/>
　何以禦寒此章言授衣之時也<lb/>
<pb n="4b"/>
三之日于耜四之日舉趾同我婦子饁<hi>炎輒</hi>彼南畆田畯<lb/>
<hi>俊</hi>至喜<lb/>
　三之日謂夏之孟春四之日謂夏之仲春于耜謂備<lb/>
　稼器也舉趾謂始耕田也農夫既興作而在南畆其<lb/>
　婦子則為黍食以餉之田大夫見其如此所以喜也<lb/>
　此章言治田之時也<lb/>
七月流火九月授衣春日載陽有鳴倉庚女執懿筐遵<lb/>
彼㣲行爰求柔桑<lb/>
<pb n="5a"/>
　月令仲春之月倉庚始鳴至季春則陽盛而鳴日益<lb/>
　衆可以興女功矣於是女子執懿美之筐循牆而㣲<lb/>
　行以求初生之柔桑以始蠶事詩凡言有皆謂衆多<lb/>
　也此章言女功之時也<lb/>
春日遲遲采蘩祁祁<hi>巨之</hi>女心傷悲殆及公子同歸<lb/>
　春日遲遲而舒長采蘩祁祁而衆多蓋蘩乃婦人采<lb/>
　為祭祀之用女子感其所見念當嫁娶之時將逺其<lb/>
　父母所以傷悲謂不得久於家殆與豳公之子同時<lb/>
<pb n="5b"/>
　而且稼矣此章言昬姻之時也<lb/>
七月流火八月萑<hi>户官</hi>葦<hi>韋/鬼</hi>蠶月條<hi>徒/彫</hi>桑取彼斧斨<hi>七羊</hi>以<lb/>
伐逺揚猗<hi>於綺</hi>彼女桑<lb/>
　萑葦即薍葭可為蠶之曲薄八月此物已堅成可用<lb/>
　蠶月謂蠶事既畢之月取斧斨之器凡桑附枝逺而<lb/>
　揚者皆伐而去之謂之條桑女桑亦桑之小者猗倚<lb/>
　也猗重較兮猗于畆邱皆當訓倚蓋逺揚以其髙而<lb/>
　難取故倚彼女桑而取之至今民俗猶然此章言治<lb/>
<pb n="6a"/>
　桑之時也<lb/>
七月鳴鵙<hi>圭覓</hi>八月載績載𤣥載黄我朱孔陽為公子裳<lb/>
　鵙仲夏始鳴至七月則鳴之極而將去矣絲事畢而<lb/>
　麻事起矣故八月則載績其麻絲麻既成則加之以<lb/>
　染其𤣥黄者自服以朱色之鮮明者為公子之裳蓋<lb/>
　裳之色宜於朱也此章言治裳之時也<lb/>
四月秀葽<hi>於遥</hi>五月鳴蜩<hi>徒/彫</hi>八月其穫<hi>户/郭</hi>十月隕<hi>于/敏</hi>蘀<hi>託</hi>
一之日于貉<hi>户各</hi>取彼狐狸<hi>力之</hi>為公子裘<lb/>
<pb n="6b"/>
　月令孟夏苦菜秀仲夏蟬始鳴葽是苦菜之類也蜩<lb/>
　蝉之類也仲秋則早禾可穫孟冬則木葉皆落可以<lb/>
　取狐貉之屬矣狐貉之厚以居則二物皆可為裘以<lb/>
　貉之重者自服狐狸之輕者為公子之裘蓋裘以輕<lb/>
　為貴也此章言治裘之時也<lb/>
二之日其同載纉<hi>子管</hi>武功言私其豵<hi>子/公</hi>獻豜<hi>古牽</hi>于公<lb/>
　二之日夏之季冬也此月最為農隙故國人竭作而<lb/>
　旧獵夫田獵非特去害田之獸蓋欲繼纉武事使不<lb/>
<pb n="7a"/>
　忘戰豕一歳曰豵三嵗曰豜私有其小者獻公以大<lb/>
　者以見其民厚於君而薄於己也此言田獵之時也<lb/>
五月斯螽<hi>終</hi>動股六月莎雞振羽七月在野八月在宇<lb/>
九月在户十月蟋蟀入我牀下穹<hi>起弓</hi>窒<hi>珍/悉</hi>熏<hi>許云</hi>鼠塞向<lb/>
墐<hi>覲</hi>户嗟我婦子曰為改歳入此室處<lb/>
　斯螽如蝗而青仲夏以兩股相切作聲所謂以股鳴<lb/>
　者莎雞如蝗而斑季夏飛而羽索索有聲所謂以翼<lb/>
　鳴者自七月至十月皆記蟋蟀一物此古文之一體<lb/>
<pb n="7b"/>
　也此物孟秋猶在草野仲秋即入人簷宇季秋猶飛走<lb/>
　户庭孟冬即韜伏牀下視㣲物猶爾則居民宜以此<lb/>
　時葺治屋室穹空則窒實之鼠穴則熏出之北向之<lb/>
　牖則閉塞之篳織之户則墐塗之然後可以告其婦<lb/>
　子以嵗事將改當入處密室以禦寒也此章言治屋<lb/>
　之時也<lb/>
六月食鬱及薁<hi>於六</hi>七月亨<hi>普/庚</hi>葵及菽<hi>叔/</hi>八月剥<hi>普卜</hi>棗十<lb/>
月穫稻為此春酒以介眉壽<lb/>
<pb n="8a"/>
　鬱棣屬薁蘡薁也二物性温季夏宜食以助陽葵承<lb/>
　露也菽豆也二物性滑孟秋宜食以助隂剥撃也穫<lb/>
　刈也棗之類皆宜於人仲秋則剥取之稻稌也宜於<lb/>
　造酒孟冬則穫收之凡此皆養老者之所須以介眉<lb/>
　壽幼者祝老者之辭也凍醪冬釀春熟故曰春酒老<lb/>
　人多有眉毫故曰眉壽此章言備物以養老之時也<lb/>
七月食瓜八月斷壺九月叔苴<hi>七餘</hi>采荼<hi>徒/</hi>薪樗<hi>勑/書</hi>食<hi>嗣</hi>
我農夫<lb/>
<pb n="8b"/>
　孟秋則瓜之屬皆可以食仲秋則匏之屬必斷其蔓<lb/>
　季秋則苴麻可拾苦菜可采樗木可薪此皆薪菜之<lb/>
　不美者農夫蓄以自養故曰食我農夫此章言備物<lb/>
　以自養之時也<lb/>
九月築場圃十月納禾稼黍稷重<hi>直容</hi>穋<hi>六</hi>禾麻菽麥嗟<lb/>
我農夫我稼既同上入執宫功<lb/>
　場圃之地春則鋤為圃以毓菜茹秋則築為場以納<lb/>
　禾稼至孟冬則納禾稼皆畢矣黍稷重穋禾麻菽麥<lb/>
<pb n="9a"/>
　各以其類廩而藏之於是自相告語我稼既已俱入<lb/>
　矣當就役於公矣不俟號召相率上入都邑執宫室<lb/>
　之功此章言樂趨力役之時也<lb/>
晝爾于茅宵爾索綯<hi>徒刀</hi>亟<hi>紀力</hi>其乗屋其始播百榖<lb/>
　宫功既成不敢自暇晝則取其茅宵則索其綯亟乗<lb/>
　此時治田間之廬以為來歳播百榖之始此章言豫<lb/>
　治田事之時也<lb/>
二之日鑿冰沖沖三之日納于凌<hi>力證</hi>隂四之日其蚤獻<lb/>
<pb n="9b"/>
羔祭韭<hi>久</hi>
　季冬水澤腹堅則鑿之沖沖而釋孟春東風解凍則<lb/>
　納于凌隂之室仲春蟄蟲咸動則獻羔開冰用其蚤<lb/>
　恐不及事也祭以韭配以時物也此章言藏冰之時<lb/>
　也<lb/>
九月肅霜十月滌場朋酒斯饗曰殺羔羊躋<hi>子奚</hi>彼公堂<lb/>
稱彼兕觥<hi>號彭</hi>萬壽無疆<lb/>
　季秋則霜既肅矣孟冬則場既滌矣可以相樂矣豳<lb/>
<pb n="10a"/>
　民於是以朋酒而饗上殺羔羊以為禮咸躋于公堂<lb/>
　稱揚兕觥祝君萬壽此章言燕樂之時也鄭氏分風<lb/>
　雅頌於一篇穿鑿之甚就如其説不知樂工如何分<lb/>
　龡邪今不取三復是詩豳之風俗可以想見何其君<lb/>
　民之間上下相親不啻如家人父子其君則授民以<lb/>
　時令俾之務農桑治屋室老幼有養昬姻以時飲食<lb/>
　裘褐以備其飢寒纉武藏冰以防其災患其民則厚<lb/>
　於公上染絲麻則以朱為公子裳取狐貉則以狐為<lb/>
<pb n="10b"/>
　公子裘小獸則私於已大獸則獻於公既相率執君<lb/>
　之役又相與祝君之壽嗚呼周之王業由於得民世<lb/>
　三十年八百其基於此歟國人以羔羊朋酒自詣公<lb/>
　堂其禮甚野其意甚真雖在立國之初庶事草草然<lb/>
　非三代之時安得此風俗也篤公劉之詩曰乃造其<lb/>
　曹執豕于牢酌之用匏食之飲之君之宗之此公劉<lb/>
　待臣民之禮也正七月所詠一時之事後世惟漢髙<lb/>
　祖還歸置酒沛宫悉召故人父老子弟樂飲極歡道<lb/>
<pb n="11a"/>
　舊故為笑樂十餘日髙祖欲去父兄固請留沛中空<lb/>
　縣皆之邑西獻牛酒髙祖復留止張飲三日頗有豳<lb/>
　之遺風漢之得民蓋亦於此可卜矣是詩十五章皆<lb/>
　賦也<lb/>
　　右七月舊八章每章二事獨中間言治室屋一章<lb/>
　　一事竊意古人文章辭逹而已非如後人拘於體<lb/>
　　制必取長短整齊今紬繹是詩實十五章每章一<lb/>
　　事語之多寡或十餘句或止四句又記蟋蟀自七<lb/>
<pb n="11b"/>
　　月至十月方指其物此古文之最簡要者故表而<lb/>
　　出之七月周公所自作蓋大誥無逸之手也<lb/>
䲭<hi>尺之下同</hi>鴞<hi>于驕下同</hi>周公救亂也成王未知周公之志公乃<lb/>
為詩以遺王名之曰䲭鴞焉<lb/>
　成王由管叔鮮蔡叔度之流言疑周公故周公居東<lb/>
　以避管蔡雖已伏其辜而成王之疑未釋也君臣相<lb/>
　疑亂之道也周公作是詩以貽王輸露忠欵語意悲<lb/>
　切至今誦之足以見周公惓惓王室之意而成王以<lb/>
<pb n="12a"/>
　幼沖之資尚未開悟但未敢誚公耳亂猶在也故序<lb/>
　詩者以救亂為言<lb/>
䲭鴞䲭鴞既取我子無毁我室恩斯勤斯鬻<hi>由六</hi>子之閔<lb/>
斯<lb/>
　䲭鴞梟之類也攫鳥子而食故鳥之愛其巢者呼䲭<lb/>
　鴞而告之曰既取我子矣毋更毁我巢也我之甚愛<lb/>
　此巢盡力此巢以養鬻其子爾今既取之誠可哀閔<lb/>
　柰何又欲毁我巢乎周公以䲭鴞比武庚及從管蔡<lb/>
<pb n="12b"/>
　作亂者以子比管蔡以巢比王室公為流言中傷謂<lb/>
　公将不利於孺子是欲成王疑周公而不終居攝之<lb/>
　事所謂危王室也<lb/>
迨天之未隂雨徹彼桑土<hi>杜</hi>綢<hi>直/留</hi>繆<hi>莫侯</hi>牖户今女下民<lb/>
或敢侮予<lb/>
　桑土桑根也綢繆纒綿也鳥之營巢必於未隂雨之<lb/>
　時剥取桑根纒綿巢之户牖而後巢可成也周公自<lb/>
　謂我於王室當未亂之初眀政刑以固國本如鳥之<lb/>
<pb n="13a"/>
　營巢今女無知之下民柰何敢肆侵侮欲危我王室<lb/>
　乎<lb/>
予手拮<hi>吉</hi>据<hi>居/</hi>予所捋<hi>力/活</hi>荼<hi>徒/</hi>予所蓄租<hi>子胡</hi>予口卒瘏<lb/>
<hi>徒</hi>曰予未有室家<lb/>
　周公謂我之經營王室如鳥之營巢拮据撠挶也瘏<lb/>
　病也手則挶持其草口則捋采其荼至於蓄積租取<lb/>
　不特手病口亦病矣鳥未成巢猶我之王室未安也<lb/>
　鳥足喻人之手風人之辭也<lb/>
<pb n="13b"/>
予羽譙譙<hi>在消</hi>予尾翛翛<hi>素/彫</hi>予室翹翹<hi>祁/消</hi>風雨所漂<hi>匹遥</hi>摇<lb/>
予維音嘵嘵<hi>呼堯</hi>
　周公謂我經營王室之勞如鳥之狀羽則譙譙而殺<lb/>
　矣尾則翛翛而敝矣及巢既成翹翹而危乃為風雨<lb/>
　所漂摇故嘵嘵然哀鳴告愬今我之為是詩乃嘵嘵<lb/>
　之音也周公之言如此奈王之未悟何自非雷風作<lb/>
　乎上金縢啟乎下周公其危哉周公既危王室從之<lb/>
　矣是詩四章皆比也<lb/>
<pb n="14a"/>
東山周公東征也周公東征三年而歸勞<hi>力報</hi>歸士大夫<lb/>
美之故作是詩也一章言其完也二章言其思也三章<lb/>
言其室家之望女<hi>汝</hi>也四章樂<hi>洛</hi>男女之得及時也君<lb/>
子之於人序其情而閔其勞所以説<hi>恱下同</hi>也說以使民<lb/>
民忘其死其惟東山乎<lb/>
　周公居東至三年之久士卒之相從者亦勞矣宜有<lb/>
　怨歎之辭周公既知其情而閔其勞故士卒亦以見<lb/>
　知為說大夫美其事作為是詩以鋪陳之一章言士<lb/>
<pb n="14b"/>
　卒自幸全其師旅而歸二章言士卒在東室家之思<lb/>
　三章言士卒在東室家之望四章言既歸之後昬姻<lb/>
　得以及時所謂說以使民民忘其死惟周公能之<lb/>
我徂東山慆慆<hi>徒刀下同</hi>不歸我來自東零雨其濛我東曰<lb/>
歸我心西悲制彼裳衣勿士行<hi>户剛</hi>枚<hi>莫/杯</hi>蜎蜎<hi>烏/元</hi>者蠋<hi>蜀</hi>
烝在桑野敦<hi>都迴</hi>彼獨宿亦在車下<lb/>
　東山指其地慆慆言其久自東喜其還零雨記其時<lb/>
　故毎章皆言之此章言士卒自東而西歸見其室家<lb/>
<pb n="15a"/>
　喜極而悲謂室家制裳衣而寄我亦勤矣我幸無行<lb/>
　陣銜枚之事但衆人未免如蜎蜎桑野之蠋敦然獨<lb/>
　宿於車下耳今既全歸所以喜極而悲也<lb/>
我徂東山慆慆不歸我來自東零雨其濛果臝<hi>力果</hi>之實<lb/>
亦施<hi>羊䜴</hi>于宇伊威在室蠨<hi>蕭/</hi>蛸<hi>所/交</hi>在户町<hi>他/頂</hi>畽<hi>他短</hi>鹿場<lb/>
熠<hi>以執</hi>燿<hi>以照</hi>宵行亦可畏也伊可懐也<lb/>
　此章道室家之思謂士卒之去東山其家荒寂果臝<lb/>
　栝樓也則延蔓于簷下伊威委黍也則入藏於室中<lb/>
<pb n="15b"/>
　蠨蛸長踦也則結網於當户畦壠之地則為麋鹿之<lb/>
　場螢火熠燿則宵夜行其間室家見如此景物初若<lb/>
　可畏然婦人獨處豈敢畏此所可念者因征夫之出<lb/>
　故致此耳此所謂言其思也<lb/>
我徂東山慆慆不歸我來自東零雨其濛鸛<hi>古玩</hi>鳴于垤<lb/>
<hi>田節</hi>婦歎于室洒埽穹窒我征聿至有敦<hi>徒端</hi>瓜苦烝在栗<lb/>
薪自我不見于今三年<lb/>
　此章道室家之望謂士卒之在東山見鸛水鳥也而<lb/>
<pb n="16a"/>
　鳴于蟻垤蓋蟻穴居知雨故将雨則壅土成峯鸛見<lb/>
　之則喜而鳴我是時亦念汝必歎于室必洒埽糞土<lb/>
　窒塞穹穴以待我之至今我視敦然成聚之𤓰烝然<lb/>
　延蔓栗薪之上不見此已三年矣知汝望我之歸為<lb/>
　甚久也此所謂言室家之望女也<lb/>
我徂東山慆慆不歸我來自東零雨其濛倉庚于飛熠<lb/>
燿其羽之子于歸皇駁<hi>邦角</hi>其馬親結其縭九十其儀其<lb/>
新孔嘉其舊如之何<lb/>
<pb n="16b"/>
　倉庚鳴於仲春嫁娶之候也士卒既歸當倉庚之飛<lb/>
　其羽熠燿鮮眀之時女則得及時男則乘駁馬而親<lb/>
　迎母為親結其縭其儀之多至於九十則昬姻之禮<lb/>
　無有闕者以未有室家者既歸而成禮若此其甚善<lb/>
　則有室家而來歸者其情不言而可知也此所謂樂<lb/>
　男女之得及時也四章皆序其情而閔其勞此周公<lb/>
　所嘗言而大夫為文其辭於詩也是詩四章皆賦也<lb/>
破斧美周公也周大夫以惡四國焉<lb/>
<pb n="17a"/>
　凡詩言四國皆謂四方之國也說者以四國謂管蔡<lb/>
　商奄而淮夷亦在叛國之數乃不及之則知其非矣<lb/>
　蓋管蔡毁周公而四方之國從而播揚故謂之流言<lb/>
　是詩美周公能誅討叛人而惡四國之人不知周公<lb/>
　之忠若謂指管蔡商奄則狼跋之序不當謂逺則四<lb/>
　國也<lb/>
既破我斧又缺我斨<hi>七羊</hi>周公東征四國是皇哀我人斯<lb/>
亦孔之將既破我斧又缺我錡<hi>巨宜</hi>周公東征四國是吪<lb/>
<pb n="17b"/>
<hi>五戈</hi>哀我人斯亦孔之嘉既破我斧又缺我銶<hi>求</hi>周公東<lb/>
征四國是遒<hi>在羞</hi>哀我人斯亦孔之休<lb/>
　隋銎曰斧方銎曰斨錡鑿屬銶木屬皇正也吪化也<lb/>
　遒斂也周公居東不免用刑言其破缺甚之之辭亦<lb/>
　漂杵之類也彼四國之人固已得其正矣固已化其<lb/>
　愚矣固已斂其惡矣以眀周公之用刑非為一己之<lb/>
　私哀斯人將至於亂故以身任其責然則周公之心<lb/>
　可謂甚大甚善甚美矣是詩三章皆賦也<lb/>
<pb n="18a"/>
伐柯美周公也周大夫刺朝<hi>直遥</hi>廷之不知也<lb/>
　此周公居東未歸之時周大夫美周公之善處而刺<lb/>
　朝廷不知其忠尚遲遲而未迎周公也朝廷者人主<lb/>
　與羣臣論國是之地成王未悟而羣臣不能力爭是<lb/>
　誰之過歟<lb/>
伐柯如何匪斧不克取<hi>娶</hi>妻如何匪媒不得伐柯伐柯<lb/>
其則不逺我覯<hi>古豆</hi>之子籩豆有踐<hi>賤淺</hi>
　伐柯者非斧不能取妻者非媒不成欲歸周公非禮<lb/>
<pb n="18b"/>
　不可也伐柯者執手中之柯而伐之其取則不逺矣<lb/>
　覯見也之子謂周公也周公大臣也以大臣之禮迎<lb/>
　之則周公歸矣所謂執柯以伐柯言其易也籩豆有<lb/>
　踐踐陳也舉待大臣之禮一端為言則其餘可知也<lb/>
　是詩二章皆興也<lb/>
九罭<hi>于逼下同</hi>美周公也周大夫刺朝廷之不知也<lb/>
　是詩之美周公刺朝廷其意與伐柯相類然伐柯則<lb/>
　言朝廷不能以禮迎周公是詩則言周公之尊不當<lb/>
<pb n="19a"/>
　久處外地詩辭可見也<lb/>
九罭之魚鱒<hi>才損</hi>魴<hi>房</hi>我覯之子衮衣繡裳<lb/>
　九罭網之有囊者不足以得大魚而鱒魴之美乃在<lb/>
　其間喻周公不當居東也東人見周公以上公之服<lb/>
　處此地是以刺朝廷不能速還公也<lb/>
鴻飛遵渚公歸無所於女信處鴻飛遵陸公歸不復於<lb/>
女信宿<lb/>
　鴻當髙飛雲漢而乃下遵於渚陸喻周公宜在廟堂<lb/>
<pb n="19b"/>
　今既未得其所未復其舊於女朝廷諸臣信能自安<lb/>
　處乎信能自安息乎<lb/>
是以有衮衣兮無以我公歸兮無使我心悲兮<lb/>
　此章謂我東人以有衮衣在此為重無使公遽歸使<lb/>
　我心思公而悲也前三章引大義而責諸臣後一章<lb/>
　述私情而欲留公此東人之志也是詩前三章皆比<lb/>
　而賦之後一章賦也<lb/>
狼跋<hi>蒲末下同</hi>美周公也周公攝政逺則四國流言近則王<lb/>
<pb n="20a"/>
不知周大夫美其不失其聖也<lb/>
　詩序言周公攝政逺則有流言近則王不知此推本<lb/>
　其初而言觀詩之所詠乃周公東歸及復辟後事故<lb/>
　曰德音不瑕謂其終始無瑕也不失其聖之語亦合<lb/>
　終始而言之<lb/>
狼跋其胡載疐<hi>丁四</hi>其尾公孫<hi>遜下/同</hi>碩膚赤舄<hi>昔</hi>几几狼<lb/>
疐其尾載跋其胡公孫碩膚德音不瑕<lb/>
　狼跋雖為周公而作然變風之體其辭尚譎如鶉之<lb/>
<pb n="20b"/>
　奔奔刺宣姜乃取鶉鵲之不淫以起興此以美而顯<lb/>
　其惡也狼跋美周公乃取狼之貪以起興此以惡而<lb/>
　顯其美也老狼以貪故前則躐其胡後則跲其尾卒<lb/>
　不逃於機穽安能不失其猛周公以無貪欲之私故<lb/>
　王雖不知而終能悔悟四國雖有流言而終能自眀<lb/>
　進退不失其聖此其所以為周公歟碩大也膚美也<lb/>
　赤舄上公之服也詩人謂周公遜大美而不居故在<lb/>
　上公之位則赤舄有几几之安而終身之令名莫得<lb/>
<pb n="21a"/>
　而瑕疵也是詩二章皆興也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷二十五</head>
    <p>
<pb n="1a"/>
欽定四庫全書<lb/>
　詩補傳卷二十五　　　宋　范處義　撰<lb/>
變大雅<lb/>
雲漢仍叔美宣王也宣王承厲王之烈内有撥亂之志<lb/>
遇災而懼側身脩行<hi>下孟</hi>欲銷去<hi>起吕</hi>之天下喜於王化復<lb/>
<hi>扶又</hi>行百姓見憂故作是詩也<lb/>
　仍叔周之世臣也春秋書仍叔之子來聘即其後也<lb/>
　宣王承厲王之暴虐如火之烈有撥亂之志而功未<lb/>
<pb n="1b"/>
　立也遇災而知懼而患未弭也側身脩行而未成欲<lb/>
　銷去之而未能天下何以遽喜其王化復行哉曰為<lb/>
　天下君者以有民也厲王暴虐不恤其民豈能行王<lb/>
　者之化哉宣王興起他雖未及施為首以百姓為憂<lb/>
　可謂知本矣故天下已深喜之謂其能復行王化也<lb/>
　昔春秋之時宋大水魯侯弔焉曰孤實不敬天降之<lb/>
　災又以為君憂拜命之辱既而聞之曰公子御説之<lb/>
　辭也臧孫逹曰是宜為君有恤民之心夫列國之公<lb/>
<pb n="2a"/>
　子出其言善君子謂其可以為君然則宣王因旱而<lb/>
　憂百姓王化復行何疑之有<lb/>
倬彼雲漢昭回于天王曰於乎何辜今之人天降䘮亂<lb/>
饑饉薦<hi>在見</hi>臻靡神不舉靡愛斯牲圭璧既卒寜莫我聽<lb/>
　雲漢天河也倬然昭明回曲見于天則非雨之候也<lb/>
　宣王憂旱仰觀天象不見雨候故歎時人之無辜遇<lb/>
　此喪亂饑饉也薦臻謂重至非一嵗之旱也國有凶<lb/>
　荒則索鬼神而祭之故曰靡神不舉謂有其舉之莫<lb/>
<pb n="2b"/>
　敢廢也三牲無所愛圭璧已畢陳神寜能莫我聽乎<lb/>
旱既大甚藴隆蟲蟲不殄禋祀自郊徂宫上下奠瘞靡<lb/>
神不宗后稷不克上帝不臨耗斁<hi>丁故</hi>下土寜丁我躬<lb/>
　藴隆者暑氣藴蓄隆盛蟲蟲然動而不舒也當此之<lb/>
　時王不敢憚暑而殄絶精意之禋自郊至宫謂由郊<lb/>
　壇至宫廟則天地祖宗皆奠瘞其禮物百神無不宗<lb/>
　而尊之矣周家之祀莫重於郊祀后稷以配天宗祀<lb/>
　文王於明堂以配上帝故舉其神之尊者曰后稷曰<lb/>
<pb n="3a"/>
　上帝而訴之謂后稷既不能救我之旱上帝又不降<lb/>
　監我之誠與其耗敗下土寜使我躬受其患也<lb/>
旱既大甚則不可推兢兢業業如霆如雷周餘黎民靡<lb/>
有孑遺昊天上帝則不我遺胡不相畏先祖于摧<hi>在雷</hi>
　旱既甚而不能推知其故則徒有恐懼而已兢兢業<lb/>
　業則心動意懼如雷霆發於其前而不皇寜處也周<lb/>
　之黎民遭厲王之虐所餘已無幾又繼以旱則無有<lb/>
　孑然獨存者是天不以餘黎與我也天不遺與我以<lb/>
<pb n="3b"/>
　民豈不相畏併與先祖之基業亦將摧敗乎曰靡有<lb/>
　孑遺甚之之辭也<lb/>
旱既大甚則不可沮<hi>在吕</hi>赫赫炎炎云我無所大命近止<lb/>
靡瞻靡顧羣公先正則不我助父母先祖胡寜忍予<lb/>
　旱既甚而不可沮止矣赫赫而暴炎炎而熱措身無<lb/>
　所矣國之大命亦不能逺矣靡有視我如此而顧念<lb/>
　我者矣上章既於羣祀之中訴於神之尊者如后稷<lb/>
　如上帝此章則又於羣祀之中舉其神之親者而告<lb/>
<pb n="4a"/>
　之如雩祀之羣公先正宗廟之父母先祖是也案月<lb/>
　令仲夏之月命百縣雩祀百辟卿士有益於民者羣<lb/>
　公先正即雩祀之百辟卿士也宣王憂旱而祀羣公<lb/>
　先正謂前日既能有益扵民矣今乃不能助我乎父<lb/>
　母先祖既能生我且以大統傳我矣今乃忍予受旱<lb/>
　之禍而不救乎<lb/>
旱既大甚滌滌<hi>徒歴</hi>山川旱魃<hi>蒲/末</hi>為虐如惔<hi>談</hi>如焚我心<lb/>
憚<hi>徒旦</hi>暑憂心如熏羣公先正則不我聞昊天上帝寜俾<lb/>
<pb n="4b"/>
我遯<lb/>
　旱既甚而草木焦枯水泉涸竭山川如洗滌然旱魃<lb/>
　之神肆虐不已如火之惔炙如火之焚燎我心既已<lb/>
　畏暑矣而憂心又如熏灼然羣公先正則不我聞知<lb/>
　矣昊天上帝寜俾我遯去其位也不我聞怨辭也故<lb/>
　不敢及父母先祖俾我遯遜辭也惟昊天上帝可以<lb/>
　言此<lb/>
旱既大甚黽勉畏去胡寜瘨<hi>都田</hi>我以旱憯<hi>七感</hi>不知其故<lb/>
<pb n="5a"/>
祈年孔夙方社不莫<hi>暮</hi>昊天上帝則不我虞敬恭明神<lb/>
宜無悔怒<lb/>
　旱既甚又以遯去其位非人主之道故黽勉在位畏<lb/>
　而不敢去也復自推求其故謂天何為病我以旱使<lb/>
　我憯然憂傷莫知其故祈榖于上帝既為旱甚祭四<lb/>
　方與社稷又不為晚奈何昊天上帝則不我虞度以<lb/>
　我之敬恭以事明神宜無悔吝而遭此譴怒也言宣<lb/>
　王之能自反如此<lb/>
<pb n="5b"/>
旱既大甚散無友紀鞫<hi>居六</hi>哉庶正疚<hi>救/</hi>哉冡宰趣<hi>七口</hi>馬<lb/>
師氏膳夫左右靡人不周無不能止瞻卬昊天云如何<lb/>
里<lb/>
　旱既甚而主憂國危羣臣朋友則分散奔走以救旱<lb/>
　無復有統紀矣鞫窮也庶官之長曰正則既窮而無<lb/>
　所措矣疚病也冡宰之率其屬則既病而不能興矣<lb/>
　下至趣馬之掌馬政者師氏之掌失得者膳夫之供<lb/>
　飲食者左右之與使令者靡人不周徧奔走無不能<lb/>
<pb n="6a"/>
　止其庶事以懼禍謂羣臣如此則我之在尊位如何<lb/>
　安處乎此所以仰天而訴之也里者所以安處也孔<lb/>
　子曰里仁為羙擇不處仁焉得知古人盖以里為處<lb/>
　也説者曰嵗凶而年榖不登則趣馬不秣師氏弛其<lb/>
　兵馳道不除祭事不縣膳夫徹膳左右布而不脩大<lb/>
　夫不食粱士飲酒不樂其説尔本之詩意不能無少<lb/>
　異姑存之<lb/>
瞻卬昊天有嘒<hi>呼惠</hi>其星大夫君子昭假<hi>格/</hi>無贏<hi>盈</hi>大命<lb/>
<pb n="6b"/>
近止無弃爾成何求為我以戾庶正曕卬昊天曷惠其<lb/>
寜<lb/>
　仰天而視之嘒然衆星之明則尔未有雨意也上章<lb/>
　既言在朝之臣無不能止其庶事扵是從而勉之曰<lb/>
　大夫君子凢所以竭其精誠以望天之昭格者已無<lb/>
　餘矣不可以國之大命不能及逺而遂棄其前功也<lb/>
　謂當益勉求其昭假之道耳然我之此言非求為我<lb/>
　一身之私蓋欲以定庶正未有天未悔禍烖未息民<lb/>
<pb n="7a"/>
　未寜而庶官能定者也至是極矣故終始仰天而告<lb/>
　之曰何時惠我以安寜乎仍叔此詩皆歴陳宣王憂<lb/>
　民之意非序不能發明之熟味詩人之言所謂撥亂<lb/>
　之志遇烖而懼側身脩行欲銷去之皆炳然可見惟<lb/>
　王化復行乃言外之意是詩八章皆賦也<lb/>
崧髙尹吉甫羙宣王也天下復<hi>服</hi>平能建國親諸侯襃<lb/>
賞申伯焉<lb/>
　宣王中興之功其大者外則建國親侯内則任賢使<lb/>
<pb n="7b"/>
　能故尹吉甫作崧髙烝民二詩鋪張其事建國多矣<lb/>
　莫重於申伯盖式是南邦方伯之任也任賢多矣莫<lb/>
　重扵山甫盖補衮之闕宰相之任也申伯入謝在先<lb/>
　故崧髙作扵前山甫徂齊在後故烝民實次之然則<lb/>
　是詩生甫及申謂生山甫及申伯也說者泥唐虞之<lb/>
　時姜氏掌四嶽之祀之説以為神祐其子孫在周有<lb/>
　齊許申甫皆其後也遂以甫為穆王之甫侯申為宣<lb/>
　王之申伯夫逺取穆王之臣以配申伯已非人情而<lb/>
<pb n="8a"/>
　謂神專祐掌祀者之子孫抑又近誣其失盖自以崧<lb/>
　髙維嶽為四嶽耳且方羙申伯之賢而併言四嶽誠<lb/>
　為迂闊近世儒者有援周禮職方正西曰雍州其山<lb/>
　鎮曰嶽山說者曰吳嶽也漢地理志右扶風汧吳山<lb/>
　在西古尔名汧山鎬京宗周在雍州之境吉甫占土<lb/>
　風而發詠指吳嶽而為詩謂髙而且大者西周之嶽<lb/>
　山故能降神而生賢其説誠足以破學者之疑而以<lb/>
　甫為甫侯則不能為説尔考之不精耳且詩人吟詠<lb/>
<pb n="8b"/>
　或兼言姓名或止言其字或言國而不及名或言名<lb/>
　而不及姓如黄鳥子車奄息之類子車氏也奄息名<lb/>
　也此兼言姓名也如燕燕仲氏任只之類仲戴媯之<lb/>
　字也此止言其字也如何人斯維暴之云之類暴國<lb/>
　也而不及名如江漢虎拜稽首之類虎名也而不及<lb/>
　姓今吉甫扵申伯言其國扵山甫言其字皆有義例<lb/>
　近舎山甫而逺取甫侯理不可信況二詩作於一時<lb/>
　崧髙以申及甫為嶽之降神烝民以山甫為天之所<lb/>
<pb n="9a"/>
　生其義既一而所謂維申及甫維周之翰其事亦同<lb/>
　安得逺取甫侯哉所謂在周有齊許申甫彼自為四<lb/>
　姓如王風揚之水戍申戍甫戍許是也何與扵宣王<lb/>
　之中興哉意吉甫作崧髙之時烝民之詩已萌其胷<lb/>
　次故扵首章併及中興之大臣後世文人多用此體<lb/>
　如本朝蘓文忠軾作富韓公弼銘詩先言篤生萊公<lb/>
　謂宼準也繼以堂堂韓公與萊相望盖二人之功同<lb/>
　在北方而宼準以景徳元年盟契丹富弼實生是嵗<lb/>
<pb n="9b"/>
　故軾謂天命則然人以為知言此其尤著者<lb/>
崧髙維嶽駿極于天維嶽降神生甫及申維申及甫維<lb/>
周之翰四國于蕃四方于宣<lb/>
　此章言周之嶽山既以為髙而且大曰崧又以為駿<lb/>
　大而上至于天盖詩人美申甫之賢故言其鍾秀之<lb/>
　地亦極其髙大曰降神云者謂神靈秀異之氣降而<lb/>
　生申伯山甫也商頌羙伊尹曰允也天子降于卿士<lb/>
　亦此類也申伯為方伯於外山甫為宰相於内皆為<lb/>
<pb n="10a"/>
　周之幹臣其衛上一也故曰維周之翰周室既有此<lb/>
　幹臣故外侮不至故曰四國于蕃上澤不壅故曰四<lb/>
　方于宣孔子閒居引是詩鄭氏釋之亦以為仲山甫<lb/>
　申伯必有㨿而云<lb/>
亹亹申伯王纉<hi>祖管</hi>之事于邑于謝南國是式王命召伯<lb/>
定申伯之宅登是南邦世執其功<lb/>
　此章以下則專述申伯之事詩人稱羙人臣有卒章<lb/>
　歸功扵賢相如六月羙吉甫而終之以張仲孝友謂<lb/>
<pb n="10b"/>
　吉甫非有張仲在内則不能成功也有首章兼羙於<lb/>
　賢相如是詩羙申伯而始之維申及甫謂申伯非有<lb/>
　山甫在内尔不能成功也詩人之言豈苟然哉亹勉<lb/>
　也纉繼也式法也申伯始以申國之賢諸侯入為卿<lb/>
　士既佐王有功王遂使繼其前日之事改大其邑俾<lb/>
　邑于謝以為南國之式則方伯連帥之任也其營謝<lb/>
　邑也特命召虎以卜築之役召伯既告成則申伯之<lb/>
　宅定矣於是申伯得以成此南邦之功而世守之也<lb/>
<pb n="11a"/>
　此詩命召伯以定其宅徹其田峙其粻命傅御以遷<lb/>
　其人錫鈎膺如同姓錫介圭以為寳皆異禮也<lb/>
王命申伯式是南邦因是謝人以作爾庸王命召伯徹<lb/>
申伯土田王命傅御遷其私人<lb/>
　民功曰庸徹什一之法也傅御猶侍御也私人則家<lb/>
　臣也申伯之徳固足為南國之式故王申命之可謂<lb/>
　不忝矣是以詩人再言之明其稱也謂王命申伯扵<lb/>
　南邦非私恩也盖欲因謝邑之衆大以表申伯有功<lb/>
<pb n="11b"/>
　於民爾於是又命召伯為徹其土田而取其什一之<lb/>
　稅命傅御為遷其私人以就其謝邑之居然則宣王<lb/>
　之扵申伯恩意可謂周洽矣<lb/>
申伯之功召伯是營有俶<hi>尺叔</hi>其城寝廟既成既成藐藐<lb/>
王錫申伯四牡蹻蹻<hi>渠略</hi>鉤膺濯濯<hi>直角</hi>
　申伯之功指城謝之事也城謝之役經始於召伯而<lb/>
　終成扵申伯故曰申伯之功召伯是營黍苗所謂肅<lb/>
　肅謝功召伯營之是也俶始也謂營謝自城郭始而<lb/>
<pb n="12a"/>
　次及寝廟既成則謝之為邑藐藐然廣大矣而王所<lb/>
　錫予者四馬則蹻蹻而髙壮樊纓則濯濯而羙澤曰<lb/>
　鉤膺謂鉤樊纓也周官金路鉤樊纓九就同姓以封<lb/>
　錫申伯以此異禮親之如同姓也<lb/>
王遣申伯路車乗馬我圖爾居莫如南土錫爾介圭以<lb/>
作爾寳往近王舅南土是保<lb/>
　此章詩人道申伯行王臨遣之辭也故曰往近王舅<lb/>
　謂徃之之日已近也路車即上章所謂鉤膺也乗馬<lb/>
<pb n="12b"/>
　即上章所謂四牡也謂圖所居莫如南土者侈其惠<lb/>
　也錫以介圭尔異禮也周官介圭天子所服故雖錫<lb/>
　之特用以作其國之寳耳韓奕言以其介圭入覲于<lb/>
　王正謂獻其方物有介圭焉以脩覲禮尔非韓侯所<lb/>
　自服也徃近王舅以見上顧戀之意既歎其将行又<lb/>
　祝其永保有南土也説者以申伯為宣王舅其後幽<lb/>
　王尔娶申后疑周之世姻也<lb/>
申伯信邁王餞<hi>淺賤</hi>于郿<hi>亡悲</hi>申伯還南謝于誠歸王命召<lb/>
<pb n="13a"/>
伯徹申伯土疆以峙<hi>直紀</hi>其粻<hi>張/</hi>式遄<hi>市專</hi>其行<lb/>
　此章詩人道王臨遣申侯之辭也曰信邁謂今信徃<lb/>
　南國矣曰誠歸謂今誠歸南國矣皆以見欲延留而<lb/>
　不能之意其信往之始王則親與之飲餞于郿之地<lb/>
　其誠歸之後王又命召伯用什一之所取以為儲峙<lb/>
　餱粻之備二者皆異禮而恩意優渥有加無已故申<lb/>
　伯不遑自安用是速往于謝恐有要君之嫌然則申<lb/>
　伯可謂善處矣説者乃謂王之數留疑扵行之不果<lb/>
<pb n="13b"/>
　非也宣王申伯君臣之間豈若是歟<lb/>
申伯畨畨<hi>波</hi>既入于謝徒御嘽嘽<hi>吐丹</hi>周邦咸喜戎有良<lb/>
翰不顯申伯王之元舅文武是憲<lb/>
　畨畨勇武貌嘽嘽聲衆貌申伯入謝氣象如此其武<lb/>
　侍御如此其衆周人皆喜相謂曰汝有良翰矣謂其<lb/>
　足以為周室之幹也申伯至此豈不顯乎尊為王之<lb/>
　元舅而資兼文武皆足為法可謂光顯也<lb/>
申伯之徳柔惠且直揉<hi>汝又</hi>此萬邦聞于四國吉甫作誦<lb/>
<pb n="14a"/>
其詩孔碩其風肆好以贈申伯<lb/>
　柔雖臣道然專於用柔非善也故申伯之徳曰柔惠<lb/>
　且直山甫之徳曰柔嘉維則盖恵者順之至也嘉者<lb/>
　羙之至也柔惠順矣不濟以直是妄從人者也柔嘉<lb/>
　羙矣苟過乎則是失其性者也二者皆不足為善今<lb/>
　申伯之徳以柔惠為本而行之以直則萬邦雖衆無<lb/>
　不揉服而四國雖逺皆有令聞盖以己之徳能柔而<lb/>
　直故人尔順其柔惠而譽其直也吉甫作此詩使工<lb/>
<pb n="14b"/>
　歌誦之其言雖為甚大其風則肆而羙詩孔碩則足<lb/>
　以鋪張其徳風肆好則足以感動其心以是而贈申<lb/>
　伯可以無愧盖吉甫自謂非已不能言申伯之徳非<lb/>
　申伯不足稱其言也以其言可以動人則雅有風之<lb/>
　體故謂之風是詩八章皆賦也<lb/>
烝民尹吉甫羙宣王也任賢使能周室中<hi>張仲</hi>興焉<lb/>
　崧髙烝民二篇其詩曰以贈申伯曰仲山甫永懐乃<lb/>
　是僚友相贈遺之詩序皆曰羙宣王何也盖内外之<lb/>
<pb n="15a"/>
　臣非見知於人主而任用之專則功何由而成名何<lb/>
　由而遂此所以羙宣王歟任賢使能周室中興一山<lb/>
　甫獨專其羙盖中與賢相山甫為冠諸臣皆不及也<lb/>
天生烝民有物有則民之秉彞<hi>夷</hi>好<hi>呼報</hi>是懿徳天監有<lb/>
周昭假于下保兹天子生仲山甫<lb/>
　物者性之善也則者不可過也所謂仁人不過乎物<lb/>
　孝子不過乎物是也仁人過乎物則兼愛矣孝子過<lb/>
　乎物則滅性矣書曰惟皇上帝降衷于下民不曰善<lb/>
<pb n="15b"/>
　而曰衷盖衷中也不使之過所謂受中以生是也民<lb/>
　之秉彝所謂若有常性人能順其常性則自然知好<lb/>
　徳矣孟子引孔子曰為此詩者其知道乎故有物必<lb/>
　有則民之秉彝也故好是懿徳此孟子發明性善之<lb/>
　説本孔子之遺言與詩書相表裏所以度越諸子也<lb/>
　是詩將以羙山甫之賢謂天監視有周之徳其明甚<lb/>
　至故保佑宣王為生賢佐而先言人之性善何也盖<lb/>
　詩人之意謂山甫之好懿徳亦人性之常也他人不<lb/>
<pb n="16a"/>
　能有其常性故不知好徳山甫之知好徳尔秉彝之<lb/>
　民耳遂為周之賢佐尔與孟子論伊尹為天民之先<lb/>
　覺謂伊尹覺民之道亦天民之固有伊尹獨能先覺<lb/>
　故能覺後覺也下章言徳輶如毛民鮮克舉之我儀<lb/>
　圖之維仲山甫舉之尔與此意同<lb/>
仲山甫之徳柔嘉維則令儀令色小心翼翼古訓是式<lb/>
威儀是力天子是若明命使賦<lb/>
　柔嘉維則所謂不過乎物也柔而過乎物則為六極<lb/>
<pb n="16b"/>
　之弱失其性之善不足為羙矣惟其體人臣之柔徳<lb/>
　而不至扵過故外雖令善其儀色而中不忘於恭敬<lb/>
　事雖必法扵古訓而身不敢忘其威儀山甫之徳如<lb/>
　此所以能奉若天子之明命而使之賦政于四方皆<lb/>
　不過乎物之效也<lb/>
王命仲山甫式是百辟<hi>壁</hi>纉戎祖考王躬是保出納王<lb/>
命王之喉舌賦政于外四方爰發<lb/>
　百辟百國之君也纉繼也戎汝也山甫其周之世臣<lb/>
<pb n="17a"/>
　歟其徳足以為百辟之法亦繼汝祖考之舊也用世<lb/>
　臣以當國故能保王之身體傅王之徳義出則承而<lb/>
　布之納則行而復之譬之喉舌言之所由出也山甫<lb/>
　能宣道王命如此故以之賦政于四方莫不發而應<lb/>
　之也<lb/>
肅肅王命仲山甫将之邦國若否<hi>鄙</hi>仲山甫明之既明<lb/>
且哲以保其身夙夜匪解以事一人<lb/>
　上章言山甫能宣道王命故此章言宣道王命之實<lb/>
<pb n="17b"/>
　肅肅嚴也若否猶言順否謂有便有不便之類也王<lb/>
　命之嚴大臣固當將而行之苟明不足以知邦國之<lb/>
　情順之與否則必有拂人情不可行者矣既明足以<lb/>
　察人情之從違則扵奉行之際必有取舎務在曲當<lb/>
　而後已此王命所以必行人情所以惟允也夫明足<lb/>
　以察人情之從違則明可謂哲矣明而至扵哲上而<lb/>
　王命則行而無壅下而人情則允而無怨大臣保身<lb/>
　之道孰大扵是異扵區區全身逺害者而山甫之心<lb/>
<pb n="18a"/>
　不敢恃此以自足猶能蚤夜以思恪勤不怠惟恐扵<lb/>
　事君之道有所未盡此山甫所以為賢歟<lb/>
人亦有言柔則茹<hi>汝</hi>之剛則吐之維仲山甫柔亦不茹<lb/>
剛亦不吐不侮矜寡不畏彊禦　人亦有言徳輶如毛<lb/>
民鮮克舉之我儀圖之維仲山甫舉之愛莫助之衮職<lb/>
有闕維仲山甫補之<lb/>
　此二章皆舉時人之言以發明首章之意上章謂人<lb/>
　之有剛有柔所謂善也柔至扵無不茹而納之剛至<lb/>
<pb n="18b"/>
　於無不吐而拒之是過乎剛柔者也惟山甫知有物<lb/>
　必有則故柔亦不至扵無不茹剛亦不至扵無不吐<lb/>
　所謂不過乎物者如此故其見於接物鰥寡且不侮<lb/>
　之安有用剛之過彊禦且不畏之安有用柔之過此<lb/>
　發明天生烝民有物有則也下章謂徳輕如一羽若<lb/>
　甚易舉也而莫有能舉之者我儀則而圖謀之維山<lb/>
　甫乃秉彞之民故能舉是徳惜乎莫有助之者衮上<lb/>
　公之服也喻宰相之職他人既不能舉徳則於衮職<lb/>
<pb n="19a"/>
　未免有闕失之事維山甫有徳足以當其任故於衮<lb/>
　職能彌縫之以補其闕失此發明民之秉彞好是懿<lb/>
　徳也或以衮為指王者非也上既言王躬是保何為<lb/>
　又言補王之闕失九罭曰是以有衮衣兮指周公也<lb/>
　韓奕曰𤣥衮赤舄指韓侯也詩人嘗以衮指大臣未<lb/>
　甞以衮指王者況言衮而加以職亦非王者之稱謂<lb/>
　也<lb/>
仲山甫出祖四牡業業征夫㨗㨗<hi>在接</hi>毎懐靡及四牡彭<lb/>
<pb n="19b"/>
彭八鸞鏘鏘<hi>七羊</hi>王命仲山甫城彼東方<lb/>
　此章言山甫被命城齊而祖祭之日四馬則業業而<lb/>
　震動征夫則㨗㨗而敏疾恐不及扵事迨其既行則<lb/>
　四馬彭彭而張盛八鸞則鏘鏘而和鳴皆知王所以<lb/>
　命山甫城彼東方之齊者盖将以固吾圉故吉甫因<lb/>
　人情之樂而記之<lb/>
四牡騤騤<hi>求龜</hi>八鸞喈喈<hi>皆</hi>仲山甫徂齊式遄其歸吉甫<lb/>
作誦穆如清風仲山甫永懐以慰其心<lb/>
<pb n="20a"/>
　此章言山甫既城齊而歸而四牡猶騤騤而彊八鸞<lb/>
　猶喈喈而和以明役不久而告成故曰式遄其歸言<lb/>
　其疾也吉甫作此詩使工歌誦之其言之羙足以感<lb/>
　發人心穆然如清微之風化養萬物故山甫聞其言<lb/>
　永懐扵中足以自慰而不能忘也説者謂城齊盖去<lb/>
　薄姑而遷臨菑也或以史記世家考之治臨菑乃獻<lb/>
　公夷王時也竊意夷王時雖遷而城郭未為周備故<lb/>
　宣王城之者歟是詩八章皆賦也<lb/>
<pb n="20b"/>
韓奕<hi>亦</hi>尹吉甫羙宣王也能錫命諸侯<lb/>
　大雅羙宣王詩五篇外而方伯内而宰相如崧髙烝<lb/>
　民則既言之矣韓奕錫命韓侯則為崧髙之類盖亦<lb/>
　建國親侯之事也江漢命召虎平淮夷則為烝民之<lb/>
　類盖亦任賢使能之事也四詩皆出尹吉甫一手故<lb/>
　其序如此常武一詩乃召穆公扵既平淮夷之後慮<lb/>
　宣王狃扵一勝窮兵不已故因以為戒雖均為羙詩<lb/>
　而常武深矣説者謂錫則錫之以物命則命之以政<lb/>
<pb n="21a"/>
　分而為二此鑿説也春秋荘公元年王使榮叔來錫<lb/>
　桓公命文公元年天王使毛伯來錫公命則錫命云<lb/>
　者天子寵諸侯之事也春秋不言其物而詩人言之<lb/>
　盖詩人之言侈上之賜也春秋不言以王命為重也<lb/>
　盖申伯之鉤膺介圭韓侯之鉤膺鏤錫皆異禮也所<lb/>
　以旌有功後世乃竊錫命之美名為九錫之簒且兼<lb/>
　取弓矢圭瓉之屬雜以不臣之禮與誦詩發冢者何<lb/>
　異昔周公有人臣不能為之功故成王賜以人臣不<lb/>
<pb n="21b"/>
　得用之禮樂持正論者猶謂周不當賜魯不當受使<lb/>
　周公無恙必有辭以䖏之盖名分之嚴聖人尤致其<lb/>
　謹人臣不得用之禮樂既非周公之志則謂成王以<lb/>
　是祀周公惟周公之廟可用羣公之廟不得而用亦<lb/>
　非通論也豈有生既非其志殁則享其祀由是言之<lb/>
　所謂周不當賜魯不當受盖知禮矣孔子入大廟毎<lb/>
　事問非不知而問也微意盖在扵人臣不得用之禮<lb/>
　樂也<lb/>
<pb n="22a"/>
奕奕梁山維禹甸之有倬其道韓侯受命王親命之纉<lb/>
戎祖考無廢朕命夙夜匪解䖍共<hi>恭</hi>爾位朕命不易榦<lb/>
　<hi>古旦</hi>不庭方以佐戎辟<hi>壁</hi>
　梁山在古韓國之地禹貢言壺口治梁及岐盖壺口<lb/>
　在冀州言禹之治水自壺口始由梁山以及岐山也<lb/>
　孟子言去邠踰梁山邑于岐山之下盖邠在梁山之<lb/>
　東岐在梁山之西言大王去邠過梁山以及岐山也<lb/>
　韓非六國之韓乃武王之後左氏傳所謂邗晉應韓<lb/>
<pb n="22b"/>
　也後為晉所滅則梁山又在晉矣故爾雅曰梁山晉<lb/>
　望也案九域志同州韓城縣古韓國也梁山在焉左<lb/>
　氏傳言晉梁山崩是也梁山其大奕奕而其下則道<lb/>
　路倬然而顯明盖將言韓土之羙因思禹去水之害<lb/>
　而後梁山始可以為田尤可思也故曰維禹甸之韓<lb/>
　侯之受命于此也王親命之曰其繼汝之祖考無廢<lb/>
　我之命能蚤夜不解怠䖍固恭謹以在位則我之命<lb/>
　汝亦當久任責成不輕變易不特用以捍禦不來庭<lb/>
<pb n="23a"/>
　之方國亦以佐助汝為君之道也韓既為姬姓之國<lb/>
　則為諸侯非一世矣故宣王舉其祖考而命之<lb/>
四牡奕奕孔脩且張韓侯入覲以其介圭入覲于王王<lb/>
錫韓侯淑旂綏章簟茀<hi>弗</hi>錯衡𤣥衮赤舄<hi>昔/</hi>鉤膺鏤<hi>漏</hi>
錫<hi>羊</hi>鞹<hi>苦/郭</hi>鞃<hi>苦/𢎞</hi>淺幭<hi>莫/歴</hi>鞗<hi>條</hi>革金厄<lb/>
　韓侯乘奕奕之四牡甚脩長而張盛盖不言其人而<lb/>
　稱其車馬羙之至也介圭王者服御之重器韓侯以<lb/>
　是脩覲禮亦羙其能尊上也案禹貢雍州厥貢球琳<lb/>
<pb n="23b"/>
　琅玕古韓在雍州之地雖曰韓侯貢其方物然如介<lb/>
　圭至重而可寳亦不易得故詩人羙之韓侯之入覲<lb/>
　既知尊君親上有功而無廢禮故王之錫韓侯其儀<lb/>
　物亦為甚盛淑善也交龍為旂綏大綏也謂注旄於<lb/>
　竿首為貴賤之章表故曰綏章此言旂之羙也簟茀<lb/>
　者漆簟以為車之藩蔽錯衡者錯置文采於車之衡<lb/>
　此言車之羙也𤣥衮者以𤣥帛為衣而畫以衮龍赤<lb/>
　舄者赤色之履舄此言衣用上公之制也鉤膺者馬<lb/>
<pb n="24a"/>
　之膺以金為鉤而加以纓金路之鉤樊纓是也鏤鍚<lb/>
　者馬之額飾以金在眉之上玉路之鍚樊纓是也此<lb/>
　言兼用金玉二路之飾也鞹鞃者鞹革也鞃軾中也<lb/>
　謂以去毛之皮施於軾之中央也淺幭者淺虎皮淺<lb/>
　毛也幭覆軾禮記作幦謂以有毛之皮覆盖扵軾上<lb/>
　也鞗革者以革之鞗為轡首也金厄以金為小環纒<lb/>
　搤之也此言車馬之飾無不備者案巾車五路之制<lb/>
　金路無鍚有鉤今曰鉤膺既用金路之飾又曰鏤鍚<lb/>
<pb n="24b"/>
　是兼玉路之飾也可謂異禮矣然用以賜人臣故不<lb/>
　嫌於厚若王者服御則不可紊其制也<lb/>
韓侯出祖出宿于屠<hi>徒</hi>顯父<hi>甫</hi>餞之清酒百壺其殽維<lb/>
何炰<hi>薄交</hi>鼈鮮魚其蔌<hi>速/</hi>維何維筍<hi>恤尹</hi>及蒲其贈維何乗<lb/>
馬路車籩豆有且<hi>子余</hi>侯氏燕胥<lb/>
　此章言韓侯既朝于京師其反于韓也有祖道犯軷<lb/>
　之祭其出宿于屠之地也王之卿士有顯父者為飲<lb/>
　餞之禮酒則用百壺言其多也殽則有魚鼈言其㫖<lb/>
<pb n="25a"/>
　也蔌則有筍蒲言其時也又贈所乗之馬大路之車<lb/>
　以將其厚意盖上章言王之所錫皆車馬之飾以章<lb/>
　其異禮此章專言車馬乃朋友之贈遺孔子在鄉黨<lb/>
　朋友之贈雖車馬非祭肉不拜則知古之人臣有相<lb/>
　贈以車馬之義籩豆有且者謂既有而又多言飲餞<lb/>
　之籩豆其盛如此而諸侯之在京師而未去者來與<lb/>
　飲餞皆燕樂也覲禮稱來朝之諸侯皆曰侯氏<lb/>
韓侯取妻汾<hi>符云</hi>王之甥蹶<hi>俱衛</hi>父之子韓侯迎止于蹶之<lb/>
<pb n="25b"/>
里百兩彭彭八鸞鏘鏘不顯其光諸娣<hi>大計</hi>從之祁祁<hi>巨移</hi>
如雲韓侯顧之爛其盈門<lb/>
　此章言韓侯既覲而還遂以親迎也汾王厲王也王<lb/>
　流于彘在汾水之上故以為汾王也猶晉侯居翼謂<lb/>
　之翼侯晉人納諸鄂謂之鄂侯鄭叔叚居京謂之京<lb/>
　城大叔及出奔共謂之共叔也又楚人謂王不終者<lb/>
　為敖葬郟者曰郟敖𦵏訾者曰訾敖其汾王之類乎<lb/>
　説者以莒郊公犁比公為比非也案左氏傳莒夷無<lb/>
<pb n="26a"/>
　謚於是有犁比公郊公兹丕公著丘公皆以號為稱<lb/>
　與汾王以地為稱不類矣蹶父卿士姞姓也韓侯親<lb/>
　迎于蹶里百兩彭彭而張盛八鸞鏘鏘而和鳴其光<lb/>
　華豈不顯乎此諸侯親迎之禮也諸侯一娶九女二<lb/>
　國媵之皆有娣姪故言諸娣從之祁祁如雲之貌而<lb/>
　衆也韓侯望而視之爛然盈蹶父之門盖合迎送而<lb/>
　言之也<lb/>
蹶父孔武靡國不到為<hi>于偽</hi>韓姞<hi>其一下同</hi>相攸莫如韓樂孔<lb/>
<pb n="26b"/>
樂韓土川澤訏訏<hi>況甫</hi>魴<hi>房/</hi>鱮<hi>序/</hi>甫甫麀<hi>憂/</hi>鹿噳噳<hi>愚甫</hi>有<lb/>
熊有羆有貓<hi>如字又武交</hi>有虎慶既令居韓姞燕譽<lb/>
　此章言蹶父甚武健嘗将王命而行諸國隂為其女<lb/>
　視其所居以韓國為最樂其所樂者何以言其地則<lb/>
　川澤訏訏而大以言其物則魴鱮甫甫而羙麀鹿噳<lb/>
　噳而衆有熊羆焉有貓虎焉庶類既蕃則居可樂矣<lb/>
　慶喜也令善也喜其居之善也韓姞於是燕安而稱<lb/>
　譽其韓土之樂也或曰熊羆與虎皆摯獸也足為人<lb/>
<pb n="27a"/>
　之患而韓土乃以為樂何哉曰詩人之詠取其物之<lb/>
　蕃以騐其土之羙故雖摯獸必深山大澤而後生焉<lb/>
　天地之間安能決擇必生瑞物故雖治世有麟鳯亦<lb/>
　有梟獍有芝草亦有鉤吻所貴於人者能制其惡使<lb/>
　之不為患耳非能絶其類使之不生育也摯獸雖猛<lb/>
　苟有機穽罔罟之屬以禦之適足為用故熊羆之皮<lb/>
　可衣而其肉可食貓以食田鼠虎以食田豖豈不樂<lb/>
　哉<lb/>
<pb n="27b"/>
溥彼韓城燕師所完以先祖受命因時百蠻王錫韓侯<lb/>
其追其貊<hi>武伯</hi>奄受北國因以其伯實墉實壑實畝實籍<lb/>
獻其貔<hi>毗</hi>皮赤豹黄羆<lb/>
　溥大也燕召公之國也以燕師而城韓雖不可考然<lb/>
　申伯之宅亦召公之所營安知韓初封時非王命燕<lb/>
　師徃城之邪春秋之時城邢城把之類皆霸主合諸<lb/>
　侯之力為之豈非尚存先王之遺制邪所謂以先祖<lb/>
　受命即指韓初封也是時因百蠻肆擾周王扵是錫<lb/>
<pb n="28a"/>
　韓以追貊之地奄者撫而有之也如後世羈縻化外<lb/>
　之郡帥府領之是也韓既奄受北方之國為之方伯<lb/>
　於是實墉則脩其城實壑則濬其池實畝則治其田<lb/>
　實籍則正其稅又貢其北國之所有貔之似虎者豹<lb/>
　之赤者羆之黄者皆竒獸之皮也用以獻于天子此<lb/>
　皆追記韓初封時事以為韓侯之寵也蠻夷可以通<lb/>
　稱北可稱蠻猶西可稱夷也貊為北方之國先聖有<lb/>
　蠻貊之説追為北方之國始見扵此詩六經之所存<lb/>
<pb n="28b"/>
　學者必欲求他證何其惑邪是詩六章皆賦也<lb/>
江漢尹吉甫羙宣王也能興衰撥亂命召公平淮夷<lb/>
　召穆公虎非將也平淮夷亦非專扵用兵也其詩無<lb/>
　執訊獲醜之事曰來求求其巢穴也曰來鋪陳其師<lb/>
　旅也四方遂爾平王國遂爾定一時無有争戰之患<lb/>
　王心享安逸之休嗚呼孰謂宣王命召虎平淮夷乃<lb/>
　與帝舜命禹征有苗之事相類來求來鋪與舞干羽<lb/>
　何異既平既定與有苗格何異序詩者謂能興衰撥<lb/>
<pb n="29a"/>
　亂信可羙也<lb/>
江漢浮浮武夫滔滔<hi>吐刀</hi>匪安匪逰淮夷來求既出我車<lb/>
既設我旟匪安匪舒淮夷來鋪<lb/>
　江漢常武二詩皆言淮夷是詩言江漢之滸淮南之<lb/>
　夷也若淮北則非江漢所由入之路矣常武言省此<lb/>
　徐土淮北之夷也若淮南則徐土非接聮之地矣江<lb/>
　漢雖因所見以起興亦以喻王師如江漢之流不可<lb/>
　犯也浮浮言江漢東流之貌滔滔言武夫衆往之貌<lb/>
<pb n="29b"/>
　武夫指士卒也出我車謂戎車也設我旟謂鳥隼也<lb/>
　車旟指將帥也士卒則曰匪安匪逰謂非敢安然來<lb/>
　逰以淮夷之故來求其巢穴耳将帥則曰匪安匪舒<lb/>
　謂非敢安然舒緩以淮夷之故來陳其師旅耳來求<lb/>
　來鋪而淮夷遂平可謂有征無戰矣<lb/>
江漢湯湯<hi>書羊</hi>武夫洸洸<hi>光</hi>經營四方告成于王四方既<lb/>
平王國庶定時靡有争王心載寜<lb/>
　湯湯流溢貌洸洸武怒貌詩人見江漢之湯湯謂武<lb/>
<pb n="30a"/>
　夫之洸洸實似之王師之出不專誅討一施經營遂<lb/>
　告成功四方既已悉平王國庶幾底定時無争戰之<lb/>
　事王心所以安也<lb/>
江漢之滸<hi>虎</hi>王命召虎式辟四方徹我疆土匪疚<hi>救</hi>匪<lb/>
棘王國來極于疆于理至于南海<lb/>
　江漢之濵乃王命召公陳師之地也召公豈專為征<lb/>
　伐哉式辟四方則為之正其法度也徹我疆土則為<lb/>
　之治其田賦也非以病之亦非以急之使王國咸取<lb/>
<pb n="30b"/>
　中焉疆理之政暨于南海則淮夷固在其内是乃服<lb/>
　淮夷之道與專以兵威服之者有間矣<lb/>
王命召虎來旬來宣文武受命召公維翰無曰予小子<lb/>
召公是似肇敏戎公用錫爾祉<lb/>
　旬徧也周徧以撫其民也宣布也宣布以廣其澤也<lb/>
　王之命召公者其意宏大如此可以無愧扵文武矣<lb/>
　猶稱文武受命召虎之祖康公實為幹臣今爾既為<lb/>
　康公之孫亦當以康公之事文武者事我無以我為<lb/>
<pb n="31a"/>
　小子不若文武而不似續康公之功也肇始也敏疾<lb/>
　也公事也自今以始能敏疾汝之事我用是錫汝以<lb/>
　福為之報也盖言宣王自謙而勉臣下之言如此<lb/>
釐<hi>力之</hi>爾圭瓉<hi>才/旱</hi>秬<hi>巨/</hi>鬯<hi>勑/亮</hi>一卣<hi>酉</hi>告于文人錫山土田<lb/>
于周受命自召祖命虎拜稽首天子萬年<lb/>
　此章言錫福之事也釐分也卣尊也分以圭柄之瓉<lb/>
　副以秬黍之酒使爾得以告于文徳之祖謂康公也<lb/>
　君之祖曰文祖臣之祖曰文人不敢同扵君也錫山<lb/>
<pb n="31b"/>
　土田于周受命自召祖命此言周之錫山川土田扵<lb/>
　召公之國舊矣自周受命之始爾祖康公已被此命<lb/>
　今又得圭瓉秬鬯以告之是重有寵榮也召虎稽首<lb/>
　拜上之錫無以論報惟稱君壽考可以見區區耳<lb/>
虎拜稽首對揚王休作召公考天子萬壽明明天子令<lb/>
聞<hi>問</hi>不已矢其文徳洽此四國<lb/>
　此章言報君之事也對荅也揚稱也休羙也考成也<lb/>
　召虎何以報上惟荅揚王之休命作召公已成之事<lb/>
<pb n="32a"/>
　業是乃報上之實也召公之事業既成惟祝天子壽<lb/>
　考萬年以享其成此忠臣孝子之心也此詩主扵平<lb/>
　淮夷故卒章因以進戒謂武功固成不可恃也所願<lb/>
　明明天子在上令聞垂扵無窮矢陳其文徳以和洽<lb/>
　此四方之國則功徳兼隆矣昔有苗逆命益有惟徳<lb/>
　動天無逺弗届之言舜誕敷文徳而有苗遂格今淮<lb/>
　夷既平吉甫陳矢其文徳洽此四國之戒何也帝者<lb/>
　專尚文徳而後武功王者則陳文徳以濟武功此其<lb/>
<pb n="32b"/>
　所以不同與是詩後三章所陳乃君臣相戒飭之辭<lb/>
　且明施報之義後世為彛器之銘識徃徃多竊取其<lb/>
　辭未必明其義如載敦銘云載拜稽首對揚王休用<lb/>
　作朕文考寳敦盖不知作召公考之説故用為祖考<lb/>
　之考學者不當反執此器以疑經試以是思之是詩<lb/>
　六章皆賦也<lb/>
常武召穆公美宣王也有常徳以立武事因以為戒然<lb/>
　凡詩無其文特立名以命篇其義深矣常武作扵召<lb/>
<pb n="33a"/>
　穆公盖取前篇尹吉甫所詠矢其文徳之意前篇假<lb/>
　虎拜稽首為辭謂武功不可恃必矢文徳而後洽四<lb/>
　國故穆公承其意為是詩而立常武之名謂徳可常<lb/>
　而武不可常有徳矣固可以立武苟狃扵一勝以武<lb/>
　為可玩而怠扵進徳則前功或廢故徳以有常為羙<lb/>
　而武功雖已立不可忘戒也<lb/>
赫赫明明王命卿士南仲大<hi>泰下同</hi>祖大師皇父整我六<lb/>
師以脩我戎既敬既戒惠此南國<lb/>
<pb n="33b"/>
　赫赫明明大宣王命将之光顯也宣王所命之卿士<lb/>
　論其世則以南仲為大祖官則大師字則皇父也皇<lb/>
　父既為文王時名臣南仲之後宣王復命為將可謂<lb/>
　光顯矣至幽王時猶為卿士十月之交所謂皇父卿<lb/>
　士是也皇父在宣王時雖已為三公未有顯過故詩<lb/>
　人美之至幽王不自為政皇父乃專權竊命為一時<lb/>
　羣小之宗詩人刺之不一而足何一人之身先知後<lb/>
　愚由上之人御得其道與失其道之異也豈不為後<lb/>
<pb n="34a"/>
　世之永鑒哉皇父為将既能整治六軍以脩戎政又<lb/>
　能敬其事戒其徒使不為侵暴以惠此南國之人可<lb/>
　謂有将之才不忝乃祖矣豈非宣王善御以致之歟<lb/>
王謂尹氏命程伯休父左右陳行<hi>户剛</hi>戒我師旅率彼淮<lb/>
浦省此徐土不留不處三事就緒<lb/>
　尹氏周世卿也在幽王時小雅或謂之赫赫師尹或<lb/>
　謂之尹氏大師則尹氏後亦為三公矣王者出師元<lb/>
　帥則王親命之司馬以下則使尹氏選舉而後以王<lb/>
<pb n="34b"/>
　命授之宣王既命皇父為元帥故謂尹氏命程伯休<lb/>
　父為大司馬盖使之左右陳其行列掌師旅之戒令<lb/>
　司馬之職也扵是循彼淮涯以視此徐土或曰徐土<lb/>
　或曰徐國或曰徐方皆言淮北之夷也既為視民之<lb/>
　疾苦而來豈宜復自久留䖏其地故速斂兵而退使<lb/>
　三農之事無所妨而就其業也三農或曰原隰及平<lb/>
　地或曰上中下農夫不若以三時務農為三農與不<lb/>
　久留之意合也<lb/>
<pb n="35a"/>
赫赫業業有嚴天子王舒保作匪紹匪逰徐方繹騷震<lb/>
驚徐方如雷如霆徐方震驚<lb/>
　始者大師皇父奉王命出師人見其赫赫然而顯明<lb/>
　業業然而震懼皆曰天子之命其嚴如此乃使之舒<lb/>
　徐或保而守之或作而行之非有所紹而急非有所<lb/>
　逰而緩既入其徐方之地第見彼人絡繹扵道騷動<lb/>
　而不寜夫絡繹而騷動固我師有以震驚之也心既<lb/>
　不寜則視我師之行如雷霆之作於上莫有不震驚<lb/>
<pb n="35b"/>
　者盖以虛聲懼之也<lb/>
王奮厥武如震如怒進厥虎臣闞<hi>呼檻</hi>如虓<hi>火/交</hi>虎鋪敦<hi>如字</hi>
淮濆<hi>符云</hi>仍執醜虜截彼淮浦王師之所<lb/>
　上章言人心之震懼此章言王命揚其威武有所奮<lb/>
　撃則如震雷之怒無不摧仆進虎臣而鏖戰闞然如<lb/>
　虓怒之虎莫之敢當鋪陳敦厚之師扵淮涯之上就<lb/>
　執其衆虜扵是淮浦截然不可犯人以謂真王師之<lb/>
　所處異扵如兒戯者矣<lb/>
<pb n="36a"/>
王旅嘽嘽<hi>吐丹</hi>如飛如翰如江如漢如山之苞如川之流<lb/>
緜緜翼翼不測不克濯征徐國<lb/>
　嘽嘽衆喘息貌以見其盛而不譁也王師能如此故<lb/>
　師之所處如飛翰之不可襲如江漢之不可犯如山<lb/>
　之苞則其本不可搖如川之流則其勢不可禦緜緜<lb/>
　則續而不絶翼翼則整而不亂不測不可知也不克<lb/>
　不可勝也所以能大征徐國以全取勝也詩人極形<lb/>
　容之言不一而足如飛如翰止言羽翰之飛若所謂<lb/>
<pb n="36b"/>
　鴻毛遇順風是也一句雖有兩如字乃古文之一體<lb/>
　若如震如怒亦一謂如震雷之怒撃耳必欲分為二<lb/>
　事非善讀詩者也<lb/>
王猶允塞徐方既來徐方既同天子之功四方既平徐<lb/>
方來庭徐方不回王曰還歸<lb/>
　前數章所稱宣王之用兵盛矣羙矣而非常武之所<lb/>
　尚也召穆公之意謂徳為可常武不可黷故先極言<lb/>
　其盛羙以滿宣王之欲卒章乃陳警戒之言故其言<lb/>
<pb n="37a"/>
　易入也後之為辭賦者或竊取其義而學者以曲終<lb/>
　奏雅勸百諷一譏之是不知其得古詩人之遺意也<lb/>
　猶道也允信也塞充實也王猶允塞所謂常徳也徐<lb/>
　方之來歸豈專畏宣王之兵威哉亦以王猶允塞之<lb/>
　故盖得惟徳動天無逺弗届之意曰既來羙其始來<lb/>
　也曰既同羙其畢來也徐方畢來固可以言天子之<lb/>
　功然豈易致哉以經營四方咸得其道四方既平矣<lb/>
　徐方乃造天子之庭盖淮夷尤為狡詐故來歸獨後<lb/>
<pb n="37b"/>
　於衆國彼狼子野心叛服不常今雖不敢回違固不<lb/>
　可保其徃也王曰還歸言必振旅而歸益常厥徳乃<lb/>
　可杜後患耳警戒之言若緩而甚切非穆公之賢不<lb/>
　及此也是詩六章皆賦也<lb/>
瞻卬<hi>仰下同</hi>凡伯刺幽王大壊也<lb/>
　凡伯為板之詩以刺厲王有曰老夫灌灌又曰匪我<lb/>
　言耄已非少壮矣今歴年既久又刺幽王大壊則非<lb/>
　板之凡伯明矣凡為周同姓之國豈非入為卿士歟<lb/>
<pb n="38a"/>
　瞻卬召旻二詩盖板之子若孫也厲王大壊始病者<lb/>
　也幸遇宣王之良醫幽王大壊再病者也平王乃庸<lb/>
　醫耳周室殆不可為矣<lb/>
瞻卬昊天則不我恵孔填<hi>知隣</hi>不寜降此大厲邦靡有定<lb/>
士民其瘵<hi>側界</hi>蟊<hi>牟</hi>賊蟊疾靡有夷届罪罟不收靡有夷<lb/>
瘳<hi>勅留</hi>
　昊天望其明也瞻卬而呼窮則反本也先陳其意而<lb/>
　後呼天以告亂猶未甚也遽呼昊天始言其情則心<lb/>
<pb n="38b"/>
　愈急矣此亂之極也惠養也填塞也瘵病也厲凶也<lb/>
　夷平也届止也瘳愈也謂天何不惠養我乎使我甚<lb/>
　抑塞不皇寜䖏也今天之降此大凶厲庶邦無有安<lb/>
　定為士者為民者俱病矣而小人為惡以蠧民如食<lb/>
　根之蟊食節之賊以病禾者猶未平猶未止也國之<lb/>
　刑罰以罔罟斯民者猶未收也病安得平而愈乎<lb/>
人有土田女反有之人有民人女覆奪之此宜無罪女<lb/>
反收之彼宜有罪女覆説<hi>他活</hi>之<lb/>
<pb n="39a"/>
　此章言國之罪罟不明如此夫刑罰清則民服今國<lb/>
　之罪罟無故而黜削其地是土田彼所宜有而上自<lb/>
　有之也無故係累其民是民人彼所宜有而上奪取<lb/>
　之也無罪者乃拘囚之有罪者乃脫出之刑罰不中<lb/>
　如此何所措其手足哉<lb/>
哲夫成城哲婦傾城懿厥哲婦為梟<hi>古堯</hi>為鴟<hi>處之</hi>婦有長<lb/>
舌維厲之階亂匪降自天生自婦人匪教匪誨時維婦<lb/>
寺<lb/>
<pb n="39b"/>
　此章言幽王之亂皆生扵襃姒因言男子有智者乃<lb/>
　能成人之國女子有智者適足敗人之國懿羙也以<lb/>
　哲婦為羙而尊寵之必為梟鴟之惡盖二物皆隂類<lb/>
　也長舌猶多言也婦人之多言必為凶亂之階梯與<lb/>
　牝雞之晨惟家之索同意故亂非自天降也由婦人<lb/>
　而生也婦寺類也婦人與宦寺之所為皆不俟教誨<lb/>
　而能謂人人相似也幽王既喜婦人必喜宦寺豈非<lb/>
　以其同類乎<lb/>
<pb n="40a"/>
鞫人忮<hi>之豉</hi>忒譖始竟背<hi>佩/</hi>豈曰不極伊胡為慝如賈<hi>古</hi>
三倍<hi>蒲罪</hi>君子是識婦無公事休其蠶織<lb/>
　此章言婦人之患最為窮極而不知止也鞫窮也心<lb/>
　忮害而多變忒所以能窮人也始則譛毁之終竟棄<lb/>
　背之豈不曰已極哉何為尚作慝惡而未已也盖君<lb/>
　子與婦人固自各有其職售物而謀三倍之利商賈<lb/>
　之事也而君子識之猶婦人不當與公事乃休其蠶<lb/>
　織也盖為君子而貪三倍之利為婦人而與公家之<lb/>
<pb n="40b"/>
　事此心豈有厭足哉<lb/>
天何以刺何神不富舎爾介狄維予胥忌不弔<hi>如字</hi>不祥<lb/>
威儀不類人之云亡邦國殄瘁<hi>似醉</hi>
　刺猶責也富猶福也介狄猶言大戎賊也謂天何以<lb/>
　責王神何以不福王以王惟婦人是信而不用善人<lb/>
　是舎大戎賊而不治維予之善類則皆忌之耳此天<lb/>
　所以不弔我民多降不祥王柰何不恐懼脩省謹其<lb/>
　威儀以弭天變乎所謂謹其威儀如側身脩行無敢<lb/>
<pb n="41a"/>
　戯豫是也今善人皆䘮亡無有為王之輔者邦國殆<lb/>
　盡病矣<lb/>
天之降罔維其優矣人之云亡心之憂矣天之降罔維<lb/>
其幾矣人之云亡心之悲矣<lb/>
　上章既言天降不祥善人亡去故此章申言之謂天<lb/>
　降禍以及人猶罔之取禽獸優猶多也幾猶危也天<lb/>
　禍既多危故善人多罹其禍而䘮亡詩人愛君憂國<lb/>
　豈不憂思至扵悲傷乎意作此詩時見善人䘮亡之<lb/>
<pb n="41b"/>
　多人以為天之降禍而罔取之故有是言也罔與罟<lb/>
　同<lb/>
觱<hi>必</hi>沸<hi>弗</hi>檻泉維其深矣心之憂矣寜自今矣不自我<lb/>
先不自我後藐藐<hi>亡角</hi>昊天無不克鞏無忝皇祖式救爾<lb/>
後<lb/>
　檻泉從下湧出之泉也其源之來為甚深逺喻我心<lb/>
　之憂其所從來亦非止今日故其憂源源未已亦如<lb/>
　泉也所可嘆者適今値禍亂耳若禍亂在我之先或<lb/>
<pb n="42a"/>
　在我之後則憂固可免矣遂嘆昊天雖藐藐髙逺然<lb/>
　未嘗不仁愛人君無有不能鞏固我國之理王誠率<lb/>
　徳改行無沗扵皇祖今雖禍亂已至尚可用以救後<lb/>
　來也傷其大壊尚欲救之此詩人所以為忠厚歟是<lb/>
　詩七章卒章興也餘皆賦也<lb/>
召旻<hi>宻巾下同</hi>凡伯刺幽王大壊也旻閔也閔天下無如召<lb/>
公之臣也<lb/>
　謂天曰旻固取其有閔下之意說者皆疑詩序言閔<lb/>
<pb n="42b"/>
　天下無如召公之臣以為衍辭然是詩卒章實曰昔<lb/>
　先王受命有如召公又曰於乎哀哉維今之人不尚<lb/>
　有舊則閔天下無如召公之臣正詩意也命以召旻<lb/>
　恐亦以此彼小雅有小旻乃為大雅而設耳<lb/>
旻天疾威天篤降喪瘨<hi>都田</hi>我饑饉民卒流亡我居圉<hi>魚吕</hi>
卒荒<lb/>
　謂天曰旻本望其閔下今乃疾用其威虐盖厚降䘮<lb/>
　亂病我以饑饉使人民卒皆流移内而我居之國中<lb/>
<pb n="43a"/>
　外而邊圉之四境卒皆荒蕪空虛豈非疾用其威虐<lb/>
　乎所謂閔下者安在哉<lb/>
天降罪罟蟊賊内訌<hi>户工</hi>昬㭬<hi>丁/角</hi>靡共<hi>恭/</hi>潰潰回遹<hi>聿</hi>實<lb/>
靖夷我邦<lb/>
　前篇言罪罟不收國之罪罟也此詩言天降罪罟天<lb/>
　之罪罟也降與降罔同義小人蠧國如蟊賊者既訌<lb/>
　潰於内以惑人主而被宫刑為閽人謂之昬㭬者亦<lb/>
　不共其事皆潰潰敗亂其職以邪僻相述安然夷滅<lb/>
<pb n="43b"/>
　我邦而後已詩人以小人與宦寺用事為天之降罔<lb/>
　謂天實使之無所歸咎之辭也前篇言婦寺即此篇<lb/>
　所謂昬㭬也昬與閽通椓謂椓其隂書所謂椓黥是<lb/>
　也靖安也菀栁曰俾予靖之亦謂安以待之也<lb/>
臯臯<hi>羔</hi>訿訿<hi>紫/</hi>曽不知其玷<hi>丁/簟</hi>兢兢業業孔填<hi>知隣</hi>不寜<lb/>
我位孔貶<lb/>
　字書曰禮祝曰臯登歌曰奏臯之言告也訿之言毁<lb/>
　也此章君子小人並仕扵亂世小人則臯臯相告訐<lb/>
<pb n="44a"/>
　訿訿相譛毁不自知其玷缺君子則兢兢然戒謹業<lb/>
　業然危懼憂思甚抑塞而不遑寜處也夫世治則君<lb/>
　子以在位為榮世亂則君子以在位為耻與小人並<lb/>
　立於朝則貶辱甚矣盖耻之之辭也說者以臯為緩<lb/>
　文義不通且詩無緩意<lb/>
如彼嵗旱草不潰<hi>戸對</hi>茂如彼棲<hi>西/</hi>苴<hi>七如</hi>我相此邦無不<lb/>
潰止<lb/>
　潰敗亂之貌庶草固茂矣當旱嵗則暵乾無不潰敗<lb/>
<pb n="44b"/>
　其茂者既失其茂則枯槁無潤澤如木上之棲苴無<lb/>
　復生理也詩人言此皆甚之之辭謂視旱嵗之草豈<lb/>
　不潰敗其茂如視此邦之人亦無不潰敗其止者止<lb/>
　謂居止也潰止則不能安居矣<lb/>
維昔之富不如時維今之疚不如兹彼䟽斯粺<hi>皮賣</hi>胡不<lb/>
自替職兄<hi>況下同</hi>斯引<lb/>
　此章歎昔日之富不如今時之病今時之病未有若<lb/>
　此之甚也替廢也職主也彼小人宜食䟽糲者乃食<lb/>
<pb n="45a"/>
　此之精粺謂小人食君子之祿何不自廢退猶主職<lb/>
　其事兹若是其引長也説者曰䟽糲米也米之率糲<lb/>
　十粺九鑿八侍御七又九章粟米之法云粟率五十<lb/>
　糲米三十粺二十七鑿二十四侍御二十一<lb/>
池之竭矣不云自頻泉之竭矣不云自中溥斯害矣職<lb/>
兄斯𢎞不烖我躬<lb/>
　此章池泉之喻盖論國體也頻水涯也中水源也池<lb/>
　之所以竭者由其涯之踈漏也泉之所以竭者由其<lb/>
<pb n="45b"/>
　源之他泄也今池竭而不言自頻泉竭而不言自中<lb/>
　是不知弊端之所由失其救弊之道終於竭而已矣<lb/>
　以喻幽王之為國外則不固其隄防内則不窒其倖<lb/>
　門溥徧也今既徧有此内外之害矣而小人主職其<lb/>
　事者兹若是其廣大我躬指王身也欲烖不及扵王<lb/>
　身得乎<lb/>
昔先王受命有如召公日辟<hi>闢</hi>國百里今也日蹙國百<lb/>
里於乎哀哉維今之人不尚有舊<lb/>
<pb n="46a"/>
　此章傷幽王土地人民日以削小僅守畿内近地耳<lb/>
　故有闢國蹙國之言先王受命謂文武也召公謂康<lb/>
　公也召公能使教明於南國化行扵江漢是日闢國<lb/>
　百里也幽王用非其人四夷交侵中國背叛是蹙國<lb/>
　百里也於乎哀哉悲傷之極也既悲傷之又思有以<lb/>
　救之在用舊徳之人耳維今之人豈不尚有舊徳者<lb/>
　乎何為不用也凡伯愛王之至故責王之深如此是<lb/>
　詩七章其四章比也六章興也餘皆賦也<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷二十五<lb/>
</p>
<p>
</p>
  </div>
</body>
</text>
</TEI>
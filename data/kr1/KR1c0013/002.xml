<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷二</head>
    <p>
<pb n="1a"/>
欽定四庫全書<lb/>
　詩補傳卷二　　　　　　宋　范處義　撰<lb/>
召南<lb/>
鵲巢夫人之德也國君積行累功以致爵位夫人起家<lb/>
而居有之德如鳲鳩乃可以配焉<lb/>
　序詩者所謂國君積行累功在文王則為餘事周之<lb/>
　爵位雖厯世已久然召南旣以國君夫人立義則言<lb/>
　國君積累而成國夫人起家而為配固無害也大抵<lb/>
<pb n="1b"/>
　詩人取物為比必求其類鵲彊而不淫積以成巢冝<lb/>
　以比國君鳩拙而性一居鵲之成巢冝以比夫人曰<lb/>
　乃可以配謂其德相偶也<lb/>
維鵲有巢維鳩居之之子于歸百兩御<hi>五嫁</hi>之維鵲有巢<lb/>
維鳩方之之子于歸百兩將之維鵲有巢維鳩盈之之<lb/>
子于歸百兩成之<lb/>
　此言鳩能安於拙不復有所作為得鵲之成巢遂安<lb/>
　然居之以為已有居處也居之謂入而處此巢也方<lb/>
<pb n="2a"/>
　所也方之謂以此巢為其所也盈滿也盈之謂夫人<lb/>
　歸而與妾媵相處充滿此巢也熟味詩人盈之之言<lb/>
　可見夫人不妬忌故能與妾媵相處如此以是知后<lb/>
　妃夫人雖有他善皆以不妬忌為本故周南桃夭昬<lb/>
　姻以時序詩者明言后妃不妬忌所致召南小星知<lb/>
　命貴賤序詩者明言夫人無妬忌之行皆推本之言<lb/>
　也百兩者百乗之車也御之者迎之也將送也成之<lb/>
　者成禮也諸侯之子嫁與諸侯迎送皆百乗故能成<lb/>
<pb n="2b"/>
　其禮也詩人樂夫人之德可以為國君之配故歌咏<lb/>
　其車服謂其德足以稱之也是詩三章上皆比下皆<lb/>
　賦也<lb/>
采蘩夫人不失職也夫人可以奉祭祀則不失職矣<lb/>
　采蘩之詩美夫人旣歸國君之後無他嗜好首能采<lb/>
　蘩以奉祭祀與后供荇菜之意同可謂不失夫人之<lb/>
　職矣<lb/>
于以采蘩于沼于沚于以用之公侯之事于以采蘩于<lb/>
<pb n="3a"/>
澗之中于以用之公侯之宫<lb/>
　蘩皤蒿也沼池也沚渚也澗山水之間也此言夫人<lb/>
　于是采蘩于沼于沚于澗之中以供公侯之祀事于<lb/>
　公侯之宗廟此所謂夫人之職也<lb/>
被之僮僮夙夜在公被之祁祁薄言還歸<lb/>
　此言夫人所被之服飾其在公宫奉祀事之時則被<lb/>
　祭服僮僮然而竦敬夫人之所獨也其卒事還歸則<lb/>
　左右從之所被燕服則祁祁然而衆多在公曰夙夜<lb/>
<pb n="3b"/>
　嚴其事也還歸曰薄言未遽去也詩人形容夫人之<lb/>
　孝敬動容周旋皆中于禮非大姒孰能之是詩三章<lb/>
　皆賦也毛云被首飾也儀禮少牢主婦被錫鄭氏讀<lb/>
　為髲鬄謂古者或剔賤者刑者之髪被婦人之紒亦<lb/>
　通<lb/>
草蟲大夫妻能以禮自防也<lb/>
　二南自大夫妻以下皆被文王之化者也周南以后<lb/>
　妃為化之本被其化者則有兔罝之武夫漢廣之游<lb/>
<pb n="4a"/>
　女芣苢汝墳之婦人麟趾之公子公姓公族召南以<lb/>
　夫人為化之本被其化者則有草蟲采蘋殷其靁之<lb/>
　大夫妻行露之貞女小星之賤妾江沱之嫡媵何彼<lb/>
　穠矣之王姬騶虞之美人詩之可考如此草蟲與阜<lb/>
　螽以異類而相從故深自防閑惟恐陷於非禮自非<lb/>
　文王之化浹洽乎人心疇克然爾<lb/>
喓<hi>於遥</hi>喓草蟲趯<hi>託厯</hi>趯阜螽未見君子憂心忡忡亦旣見<lb/>
止亦旣覯止我心則降<lb/>
<pb n="4b"/>
　草蟲常羊也阜螽蠜也二物形旣不同一目以草一<lb/>
　目以阜則異類可知矣大夫妻見草蟲喓喓然而鳴<lb/>
　阜螽趯趯然而從懼不能自保或陷於非禮故君子<lb/>
　未歸之時則心忡忡而憂及見其歸相視如初憂始<lb/>
　釋耳或曰阜螽曰蠜草蟲謂之負蠜當以經為正<lb/>
陟彼南山言采其蕨未見君子憂心惙惙<hi>張劣</hi>亦旣見止<lb/>
亦旣覯止我心則說陟彼南山言采其薇未見君子我<lb/>
心傷悲亦旣見止亦旣覯止我心則夷<lb/>
<pb n="5a"/>
　蕨薇皆菜也此二章言大夫妻因升南山而采蕨薇<lb/>
　感時物之一新念其夫征役之未反故于未歸則惙<lb/>
　惙而憂至於傷悲及其旣歸則心喜恱而平夷矣是<lb/>
　詩三章皆興而賦之<lb/>
采蘋犬夫妻能循法度也能循法度則可以承先祖共<lb/>
祭祀矣<lb/>
　禮者法度之所寓而以誠敬為主蓋誠敬者禮之本<lb/>
　法度者禮之文大夫妻特眇然一季女耳而能齋戒<lb/>
<pb n="5b"/>
　以奉祀則其誠敬之本足以稱其文冝其動合乎禮<lb/>
　是以序詩者謂之能循法度可以承先祖共祭祀也<lb/>
于以采蘋南澗之濵于以采藻于彼行潦<lb/>
　蘋大萍也藻聚藻也韓詩云沈者曰蘋浮者曰藻澗<lb/>
　濵水涯也行潦流潦也此言備物之合乎禮也蓋后<lb/>
　妃用荇夫人用蘩大夫妻蘋藻則禮有其等矣<lb/>
于以盛之維筐及筥于以湘之維錡<hi>冝綺</hi>及釡<lb/>
　方曰筐圎曰筥有足曰錡無足曰釡湘烹也此言用<lb/>
<pb n="6a"/>
　器之合乎禮也<lb/>
于以奠之宗室牖下誰其尸之有齊季女<lb/>
　奠置也宗室大宗之廟也大夫士祭於宗廟奠於牖<lb/>
　下此言置奠之合乎禮也季女尚少為大夫妻疑未<lb/>
　足以當祀事今也能齋戒以主祭所備之物所用之<lb/>
　器所置之地一遵於禮且以誠敬為主非能循法度<lb/>
　而何是詩三章皆賦也<lb/>
甘棠美召伯也召伯之教明於南國<lb/>
<pb n="6b"/>
　凡二南之詩非必並作於一時後之録詩者隨所得<lb/>
　而取之聖人於刪詩之際第存其可以為後世法戒<lb/>
　者初不計其作詩之先後也如甘棠之詩思其人而<lb/>
　愛其木逺出召伯之後以其能奉行文王之敎使之<lb/>
　明於南國故詩人不以美文王而以美召伯也<lb/>
蔽芾甘棠勿翦勿伐召伯所茇<hi>蒲曷</hi>蔽芾甘棠勿翦勿敗<lb/>
召伯所憩蔽芾甘棠勿翦勿拜召伯所說<hi>始銳</hi>
　蔽芾盛也甘棠甘梨其子白而美者茇草舍也憩休<lb/>
<pb n="7a"/>
　息也說說駕也棠之下可以作舍則非小木矣南國<lb/>
　之人以召伯常作草舍休息於此說駕於此故欲勿<lb/>
　翦其枝勿伐其榦勿殘敗之勿屈拜之思召伯不可<lb/>
　見見其木如見其人故愛之至也南國之人心如此<lb/>
　其忠厚以秉文王之德故也是詩三章皆賦也<lb/>
行露召伯聽訟也衰亂之俗㣲貞信之敎興彊暴之男<lb/>
不能侵陵貞女也<lb/>
　行露之詩乃作於召伯在南國之日非甘棠之比也<lb/>
<pb n="7b"/>
　何以知之考序詩之言謂衰亂之俗至是始微貞信<lb/>
　之教至是始興彊暴之男至是始不能侵陵貞女則<lb/>
　知詩作於當時也<lb/>
厭<hi>於葉</hi>浥行露豈不夙夜謂行多露<lb/>
　此貞女自警之辭謂行道之閒多露能濡人衣我豈<lb/>
　不欲蚤夜而行慮其濡也彊暴之男欲謀我為室豈<lb/>
　不欲嫁慮其彊暴弗克由禮或為所汙也<lb/>
誰謂雀無角何以穿我屋誰謂女無家何以速我獄雖<lb/>
<pb n="8a"/>
速我獄室家不足誰謂鼠無牙何以穿我墉誰謂女無<lb/>
家何以速我訟雖速我訟亦不女從<lb/>
　此言貞女旣不肯嫁而強暴之男遂妄興獄訟侵陵<lb/>
　貞女如雀之穿屋鼠之穿墉欲據以為巢穴詩人道<lb/>
　貞女之辭曰誰謂雀無角以何物穿我之屋誰謂女<lb/>
　本無室家之道何故召我之獄誰謂鼠無牙以何物<lb/>
　穿我之墉誰謂女本無室家之道何故召我之訟然<lb/>
　雀實無角其穿屋也善投隙而竄身未為甚暴也鼠<lb/>
<pb n="8b"/>
　實無牙其穿墉也直穴坏而肆齧其暴為甚矣賴召<lb/>
　伯聽訟之明投隙而竄身者旣已退聽不足於室家<lb/>
　穴坏而肆齧者亦已沮敗不從其姦計蓋貞女喜能<lb/>
　自明故其言如此詳味其詩乃召伯至南國之初強<lb/>
　暴之男尚有此訟一經聽斷即自馴服不獨貞女得<lb/>
　以自保強暴之男已有悛心矣誰謂文王之化專及<lb/>
　女子不及男子乎是詩三章一章興也二章比而賦<lb/>
　之<lb/>
<pb n="9a"/>
羔羊鵲巢之功致也召南之國化文王之政在位皆節<lb/>
儉正直德如羔羊也<lb/>
　羔羊之詩旣謂鵲巢之功致又謂化文王之政蓋指<lb/>
　在位之臣而言之若餘人之被其化乃感格而自化<lb/>
　耳未足見其功惟在位之臣乃政之所及有是政即<lb/>
　有是功如文王卑服即康功田功此節儉之政也無<lb/>
　然畔援無然歆羡此正直之政也故在位之臣化其<lb/>
　政者皆有節儉正直之行此其所以為功致與德如<lb/>
<pb n="9b"/>
　羔羊者謂在位之臣有是德而稱此服也羔羊之德<lb/>
　亦衆矣說周官者以為羣而不失其類說儀禮者以<lb/>
　為羣而不黨何休說春秋以䞇之不鳴殺之不噑跪<lb/>
　乳而受之死義生禮者董仲舒說春秋以為有角而<lb/>
　不用類仁者䞇之不鳴殺之不噑類死義者飲其母<lb/>
　必跪類知禮者羔羊之德如此則節儉正直在其中<lb/>
　矣<lb/>
羔羊之皮素絲五紽<hi>徒何</hi>退食自公委<hi>於/危</hi>蛇<hi>移</hi>委蛇羔羊<lb/>
<pb n="10a"/>
之革素絲五緎<hi>域</hi>委蛇委蛇自公退食羔羊之縫素絲<lb/>
五緫<hi>子公</hi>委蛇委蛇退食自公<lb/>
　此言以羔羊之皮為裘用素絲以為飾皮革一也古<lb/>
　得通稱縫者合其皮而縫之也素絲必以五言蓋合<lb/>
　五羊之皮為一裘循其合處以素絲為英飾也百里<lb/>
　奚衣五羊之皮為秦養牲蓋倣古制然古之羔裘其<lb/>
　制甚精養牲者被五羊之皮蓋賤者之服而召南在<lb/>
　位之君子亦服之非節儉而何曰紽曰緎曰緫皆素<lb/>
<pb n="10b"/>
　絲小大之異名也裘之必用羔旣取羔羊之德絲必<lb/>
　用素亦取潔白之義也委蛇乃蛇行之狀蛇行能從<lb/>
　不能横正直之象也然必委蛇婉曲而動乃能遂其<lb/>
　直惟不可變而為橫耳故左氏曰委蛇委蛇謂從者<lb/>
　也衡而委蛇必折然則人臣之正直固欲其委蛇不<lb/>
　可直情而徑行亦以朝從暮橫為戒也退食自公自<lb/>
　公退食再三互言之雖以叶音韻亦以見人臣出公<lb/>
　門入私門出私門入公門無私交之行也是詩三章<lb/>
<pb n="11a"/>
　皆賦也一說凡人之情於人之所見則儼然其容人<lb/>
　所不見之地則鄙慢無所不至今羔羊之大夫自公<lb/>
　門入私室所對則妻子僕妾而不改朝廷雍容之氣<lb/>
　象竊謂孔子在鄊黨朝廷恂恂便便自然中節若惟<lb/>
　務不改近乎好偽<lb/>
殷<hi>隱下同</hi>其靁勸以義也召南之大夫逺行從政不遑寧<lb/>
處其室家能閔其勤勞勸以義也<lb/>
　殷其靁之勸以義與汝墳之勉以正一也然勉者謂<lb/>
<pb n="11b"/>
　於旣歸之後勉其勿倦望之將來也勸者謂從征之<lb/>
　時勸其盡力勿遽懐歸也召南之大夫逺從征役不<lb/>
　遑寧處已自知義而其妻又能勸其盡力夫婦俱賢<lb/>
　固為可嘉彼汝墳役夫之妻乃貧賤愚婦人耳亦知<lb/>
　勉以正則其道之妙尤為可美也<lb/>
殷其靁在南山之陽何斯違斯莫敢或遑振振君子歸<lb/>
哉歸哉殷其靁在南山之側何斯違斯莫敢遑息振振<lb/>
君子歸哉歸哉殷其靁在南山之下何斯違斯莫或遑<lb/>
<pb n="12a"/>
處振振君子歸哉歸哉<lb/>
　殷聲盛貎南山指南國之山也大夫妻旣知義故因<lb/>
　靁以起興遂以靁喻君之號令謂南山之陽之側之<lb/>
　下有殷然之靁聲人皆畏之況君之出令俾從征役<lb/>
　何人敢違此冝乎大夫莫敢遑暇莫敢休息莫敢安<lb/>
　處也始言陽中言側卒言下有漸近之意三章申言<lb/>
　振振君子歸哉歸哉謂君子旣能奮然自立勇於從<lb/>
　役當竭力以俟卒事不可徒歸也相勸之辭諄複如<lb/>
<pb n="12b"/>
　此非知義者不能也是詩三章皆興而賦之<lb/>
摽<hi>婢小下同</hi>有梅男女及時也召南之國被文王之化男女<lb/>
得以及時也<lb/>
　男女昬姻失時固有多端或以時之㓙荒無以為禮<lb/>
　或以俗之強暴不容擇配或以役之無節不遑寧處<lb/>
　今召南之國被文王之化旣無三者之患可以及時<lb/>
　而昬姻矣故詩三章皆幸其可以講禮又唯恐其失<lb/>
　時也<lb/>
<pb n="13a"/>
摽有梅其實七兮求我庶士迨其吉兮摽有梅其實三<lb/>
兮求我庶士迨其今兮摽有梅頃筐墍之求我庶士迨<lb/>
其謂之<lb/>
　摽落也梅之落以喻人之年召南之國初被文王之<lb/>
　化前此困於商俗男女至此皆已年及或又過之故<lb/>
　詩人設為女家之辭曰梅旣實而落所存者七耳當<lb/>
　求庶士之可以配者及吉日則可以成禮矣梅旣實<lb/>
　而落所存者三耳當求庶士之可以配者及今亦可<lb/>
<pb n="13b"/>
　以成禮矣梅旣實而落頃筐已盡取之矣當求庶士<lb/>
　之可以配者相及而遂語之也人情喜於及時而唯<lb/>
　恐失之故其辭汲汲如此是詩三章皆比而賦之也<lb/>
　一說昬欲及時者所以全之於節行未破之時竊謂<lb/>
　此說非所以處召南之國被文王之化者詩人但喜<lb/>
　其得以及時耳<lb/>
小星惠及下也夫人無妬忌之行惠及賤妾進御於君<lb/>
知其命有貴賤能盡其心矣<lb/>
<pb n="14a"/>
　小星之詩能使賤妾亦知天命能盡其心自非夫人<lb/>
　無妬忌之行所以感服其心者有素何以得此序詩<lb/>
　者以為惠及下殆與樛木逮下無異然則夫人與賤<lb/>
　妾可謂兩盡其道矣<lb/>
嘒彼小星三五在東肅肅宵征夙夜在公寔命不同嘒<lb/>
彼小星維參與昴肅肅宵征抱衾與裯寔命不猶<lb/>
　說者謂小星衆無名者三心五噣四時更見又謂衆<lb/>
　星隨心噣在天猶諸妾隨夫人進御於君或者又曰<lb/>
<pb n="14b"/>
　諸侯一娶九女姪娣與媵而八詩人以三與五為八<lb/>
　故以況之是又以三五為娣媵也殊不知噣即栁也<lb/>
　元命包以栁為五星天文志星經以栁為八星後之<lb/>
　明厯象者皆以元命包為非以天文志星經為是又<lb/>
　心以三月見於東噣以正月見於東詩人言三五在<lb/>
　東乃一時所見耳噣見於東方旣不同時則五非噣<lb/>
　明矣或者又謂心之東見其次相連者亢氐房也心<lb/>
　三星亢氐房各四星合而言之為十有五故曰三五<lb/>
<pb n="15a"/>
　竊意此詩出於賤妾之口安能窮究象數若此其詳<lb/>
　但據所見或指以問人略說小大之名耳就使果知<lb/>
　象數則心三星噣八星參六星昴七星詩人取象必<lb/>
　縁其類夫人一而已以是為比豈其類邪況衆妾進<lb/>
　御自有次序不隨夫人在禮夫人專夜衆妾不敢當<lb/>
　夕初無相隨之義惟日月者夫婦之象是詩雖不及<lb/>
　月要之月可以比夫人大辰可以比娣媵嘒然微明之<lb/>
　小星乃衆妾也一章賤妾自謂視嘒然無名之小星或<lb/>
<pb n="15b"/>
　三或五見於東方如我衆妾肅肅然嚴整宵夜征行蚤<lb/>
　暮在公家實由命之貴賤與夫人不同也二章亦賤妾<lb/>
　自謂視嘒然小星之中維參與昴雖同見於西方而<lb/>
　小大有異蓋參與昴連體謂之大辰昴即留也謂物<lb/>
　成而繫留二者比小星為大蓋以喻娣媵也衆妾非<lb/>
　敢望如娣媵是以肅肅然宵夜征行抱衾裯而往來<lb/>
　實由命之貴賤與娣媵不相若也不敢斥夫人而指<lb/>
　娣媵則其知貴賤也審矣毛氏云衾被也裯禪被也<lb/>
<pb n="16a"/>
　鄭云裯帳也或云漢世名帳為裯齊詩作□注云帳<lb/>
　也是詩二章皆比而賦之<lb/>
江有汜<hi>祀</hi>美媵也勤而無怨嫡能悔過也文王之時江<lb/>
沱之間有嫡不以其媵備數媵遇勞而無怨嫡亦自悔<lb/>
也<lb/>
　江有汜之詩亦作於當時與行露之意同蓋江沱之<lb/>
　間其初尚未被不妬忌之化故嫡專恣廢禮旣不以<lb/>
　媵備進御之數又役之以勞苦之事至是風化始行<lb/>
<pb n="16b"/>
　為媵者雖勤苦而無怨嫡亦悔悟改其初心待媵有<lb/>
　禮矣序詩者專以美媵為言蓋謂媵能無怨於先嫡<lb/>
　能悔過於後由無怨而致悔過此其所以美媵與<lb/>
江有汜之子歸不我以不我以其後也悔江有渚之子<lb/>
歸不我與不我與其後也處江有沱之子歸不我過不<lb/>
我過其嘯也歌<lb/>
　水決復入曰汜水岐曰渚沱江之别者江沱猶江漢<lb/>
　序言江沱之間猶言江漢之域也詩人因江沱以起<lb/>
<pb n="17a"/>
　興謂嫡之必有媵猶江之必有汜必有渚必有沱水<lb/>
　雖有大小其流必相通也以用也與相與也過過從<lb/>
　也嫡之始嫁也不以禮遇媵旣不知所以用之又不<lb/>
　能相與不復過從已而被文王之化媵雖當勞苦之<lb/>
　事而能勤而無怨嫡遂悔悟相遇以禮變悲嘯為咏<lb/>
　歌雖曰由無怨致然非貴賤皆被其化何能兩盡其<lb/>
　道如此是詩三章皆興而賦之<lb/>
野有死麕惡無禮也天下大亂彊暴相陵遂成滛風被<lb/>
<pb n="17b"/>
文王之化雖當亂世猶惡無禮也<lb/>
　野有死麕之惡無禮亦與行露江有汜之意同蓋始<lb/>
　猶習亂强暴相陵遂成淫風旣被文王之化則雖在<lb/>
　商之末世強暴之人已知無禮之可惡以見難化者<lb/>
　有悛心矣則此詩作於當時可知也<lb/>
野有死麕<hi>俱倫</hi>白茅包之有女懷春吉士誘之林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
野有死鹿白茅純<hi>徒尊</hi>束有女如玉<lb/>
　此言強暴之人被化感悟謂於林野得自死之麕鹿<lb/>
<pb n="18a"/>
　及以樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>之小木為薪芻其物可謂微矣取潔白之<lb/>
　茅以包束之猶可以為禮向也未悟陵暴成俗雖微<lb/>
　禮亦不能講今日自知羞惡取微物以為用則可以<lb/>
　成禮矣有女懷春者謂女子年及而當嫁因春則興<lb/>
　懷凡我吉士苟能以禮誘道之則可以成室家之道<lb/>
　矣有女如玉者謂子之德如玉之潔白不可犯以非<lb/>
　禮再言白茅純束亦以比德與生芻一束其人如玉<lb/>
　之意同也儀禮射禮有誘射謂以禮道之正與此誘<lb/>
<pb n="18b"/>
　同<lb/>
舒而脫<hi>
                        <graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>外</hi>脫兮無感我帨兮無使尨<hi>美邦</hi>也吠<lb/>
　此章設女家謂男子之辭舒徐也脫脫舒遲也帨佩<lb/>
　巾也謂旣有微物可以行禮室家之好指日而成尚<lb/>
　慮強暴之習未除遂戒其徐徐舒遲以圖之無或違<lb/>
　禮感動女子之巾帨無或使女家之狗驚而相吠蓋<lb/>
　以禮自防惟恐以無禮而害其成也當此亂世被文<lb/>
　王之化男子旣知惡無禮女子亦幸其有禮固不當<lb/>
<pb n="19a"/>
　責其備物蓋物雖微薄猶賢乎己但不可不約以禮<lb/>
　故雖許之亦不欲其遽迫也如此則男女兩善矣是<lb/>
　詩三章皆賦也<lb/>
何彼襛矣美王姬也雖則王姬亦下嫁於諸侯車服不<lb/>
繫其夫下王后一等猶執婦道以成肅雝之德也<lb/>
　何彼襛矣之詩正如甘棠皆作於召公旣去之後録<lb/>
　詩者得其詩於召南之地雖己厯數世之逺以其肅<lb/>
　雝之德實本於文王之遺澤故編次於召南其詩指<lb/>
<pb n="19b"/>
　言平王之孫齊侯之子於經旣有可據何用曲說終<lb/>
　自室礙不能使人不疑且周南之公子詩序明言衰<lb/>
　世故可以為商之公子此序止言王姬則周之王姬<lb/>
　也若舉書寧王易康侯為例以文王為平正之王大<lb/>
　公望為齊一之侯則文王未嘗稱王後世追稱之耳<lb/>
　大公望旣封於齊矣又可以齊一命之與就使果武<lb/>
　王之女則武王已王天下王女尤為貴重不必言王<lb/>
　孫也說者案武王二女大姬下嫁胡公次為媵況武<lb/>
<pb n="20a"/>
　王旣娶大公望之女謂之邑姜則大公之子武王之<lb/>
　女乃甥舅也可以為昬姻乎若以為商王之孫則商<lb/>
　之末世不聞賢君安得目為平王也案春秋魯莊公<lb/>
　元年書冬王姬歸于齊嫁齊襄公也又莊公十有一<lb/>
　年書冬王姬歸于齊嫁齊威公也東周二王姬皆平<lb/>
　王之孫嫁于齊而嫁威公者謂之恭姬近於肅雝之<lb/>
　德矣或疑詩亾然後春秋作不應平王之孫有詩在<lb/>
　正風且去文王世數旣逺不當繫之文王先儒固已<lb/>
<pb n="20b"/>
　辨之所謂詩亾乃王者之雅亡耳今案詩譜諸國風<lb/>
　下至定王猶有詩如陳風株林等篇是也若謂東周<lb/>
　不當有美詩則定之方中美衛文公在惠王之世蓋<lb/>
　變風雖有美詩皆繫之列國自周南召南而下況王<lb/>
　姬能成肅雝之德有文王雝雝在宫肅肅在廟之遺<lb/>
　風世數雖逺實文王之子孫也在成王時多士助祭<lb/>
　者肅雝顯相詩人亦以為秉文之德其詩繫之文王<lb/>
　則文王之子孫有祖之德繫之文王何疑之有序言<lb/>
<pb n="21a"/>
　下王后一等謂王后五路重翟為上厭翟次之王后<lb/>
　六服褘衣為上褕狄次之成周之制也<lb/>
何彼穠矣唐棣之華曷不肅雝王姬之車何彼穠矣華<lb/>
如桃李平王之孫齊侯之子其釣維何維絲伊緡齊侯<lb/>
之子平王之孫<lb/>
　穠者華也厚也唐棣其華特盛桃李同時而華皆取<lb/>
　相輝映之義緡綸也取以絲為綸之義詩人謂彼車<lb/>
　服之盛如唐棣如桃李不可謂薄陋矣然一遵於禮<lb/>
<pb n="21b"/>
　初無浮靡僭侈之意人之見之皆以為能敬而和則<lb/>
　王姬之德可想而知以絲為綸有合姓綢繆之意釣<lb/>
　用絲綸可以得魚猶合二姓之好可以成家二章先<lb/>
　言平王之孫昬姻之道男下女之義也三章先言齊<lb/>
　侯之子夫夫婦婦正家之義也是詩三章皆比而賦<lb/>
　之<lb/>
騶虞鵲巢之應也鵲巢之化行人倫旣正朝廷旣治天<lb/>
下純被文王之化則庶類蕃殖蒐田以時仁如騶虞則<lb/>
<pb n="22a"/>
王道成也<lb/>
　符瑞之說學者不必深泥孔子固嘗曰鳳鳥不至河<lb/>
　不出圖蓋謂古之盛世則有是物自嘆生非其時無<lb/>
　復覩此故曰吾已矣夫意謂吾道可以措世如古之<lb/>
　盛而不見用耳非直謂己之道可以必致是物也且<lb/>
　鳳猶有再至之理河圖洛書之文為萬世不易之法<lb/>
　一出足矣安用復出邪魯狩獲麟孔子傷之謂盛世<lb/>
　所有之物乃因獵而得天理人事舛錯至此則吾道<lb/>
<pb n="22b"/>
　何由可行故感麟而作經亦感麟而絶筆學者遂有<lb/>
　孔子作春秋文成致麟之說智者所不道也周南終<lb/>
　於麟趾或者疑文王之化足以致麟而騶虞之詩其<lb/>
　說尤異且麟趾騶虞之詩所以為闗雎鵲巢之應者<lb/>
　謂文王之化託之后妃者至麟趾能化及衰世之公<lb/>
　子託之夫人者至騶虞能化及於司獸之虞人蓋公<lb/>
　子冝偷薄而信厚虞人冝多殺而好仁皆世之所謂<lb/>
　至難者故以二詩為二南之終以明王化之極致所<lb/>
<pb n="23a"/>
　謂應者猶言效驗云爾而說騶虞者以為義獸且方<lb/>
　嘆其仁而有取於義獸可謂不類矣參考衆說惟賈<lb/>
　誼新書謂騶者文王之囿虞者囿之司獸戴記射義<lb/>
　謂天子以騶虞為節樂官備也以詩之文義求之灼<lb/>
　然可信況麟趾騶虞之序視餘篇為特詳初無符瑞<lb/>
　之說學者惡可舍此而取彼哉序詩者謂鵲巢之化<lb/>
　行人倫旣正朝廷旣治天下純被文王之化求之於<lb/>
　詩如行露之貞女能以自明不為非禮之汙則人倫<lb/>
<pb n="23b"/>
　正之實也如羔羊之在位皆節儉正直無私交之行<lb/>
　則朝廷治之實也如江沱之嫡媵能無怨而悔過野<lb/>
　有死麕之男女當亂世而惡無禮則天下純被其化<lb/>
　之實也至庶類蕃殖蒐田以時則物被其澤皆蕃育<lb/>
　以遂性國重農事命蒐田以去害彼騶囿之虞人冝<lb/>
　以殺獸多為有功今乃驅五獸以待君之一發好生<lb/>
　之仁如此虞人可謂王化之極致故以王道成為言<lb/>
　然則文王之王道至此可謂無一毫之可議矣<lb/>
<pb n="24a"/>
彼茁<hi>側劣</hi>者葭壹發五豝<hi>百加</hi>于嗟乎騶虞彼茁者蓬壹發<lb/>
五豵<hi>子公</hi>于嗟乎騶虞<lb/>
　葭蘆也蓬草名也茁出也豕牝曰豝豕生一歳曰豵<lb/>
　葭蓬始萌而命蒐田可謂得其時矣騶囿之虞人前<lb/>
　驅五豝後驅五豵皆以待上之一發以見庶類之蕃<lb/>
　多故易驅如此而國君前後所取各止一獸之縱逸<lb/>
　者不知其幾于嗟乎騶虞嘆此虞人好生之仁也二<lb/>
　南詩人未嘗指言文王特序詩者推言之耳今此詩<lb/>
<pb n="24b"/>
　嘆虞人之仁說者乃獨以嘆文王之仁有如騶虞就<lb/>
　如其說亦不應以獸而比文王也或謂文王之囿何<lb/>
　以名騶竊謂以騶為獸漢人亦嘗言之如武帝時建<lb/>
　章宫後有物出焉其狀如麋東方朔曰此騶牙也逺<lb/>
　方歸義則騶牙見其齒前後若一故名騶牙或疑牙<lb/>
　虞聲近亦牽合之說彼見詩有騶虞之篇而毛氏以<lb/>
　騶虞為義獸白虎黒文不食生物故易牙為虞爾司<lb/>
　馬相如封禪文有曰囿騶虞之珍羣且謂般般之獸<lb/>
<pb n="25a"/>
　白質黒章旼旼穆穆君子之態封禪之文作於相如<lb/>
　臨終之日武帝在位久矣毛公為景帝之子河間獻<lb/>
　王博士則詩義已行意相如亦祖毛氏以求合詩書<lb/>
　欲人主之必聴也至晉張華號為博物謂珍獸若虎<lb/>
　具五采尾長於身名曰騶虞乗之日行千里華之意<lb/>
　本欲遷就以牙為虞然色具五采與毛氏白虎黒文<lb/>
　之說旣已不同尾長於身日行千里乃獸之有軼材<lb/>
　者殊無仁之氣象惟許氏說文謂不食自死之物以<lb/>
<pb n="25b"/>
　求合毛氏義獸之說陸氏䟽義謂不食生物不踐生<lb/>
　草以求合毛氏不食生物之說殊不知一以為不食<lb/>
　自死之物一以為不食生物二說正相反不足證也<lb/>
　竊意文王之囿亦必取物以名之名囿為騶豈以騶<lb/>
　牙為逺方難致之物亦猶後世閣以鳳名臺以麟名<lb/>
　皆取其可貴者然則雖以騶名囿而虞自為司獸旣<lb/>
　不可以騶之一字倂以虞人為獸亦不可以虞之一<lb/>
　字而廢騶牙之說庶乎通論也案左氏傳成公十八<lb/>
<pb n="26a"/>
　年晉程鄭為乗馬御六騶屬焉使訓羣騶知禮杜氏<lb/>
　謂周禮諸侯有六閑馬乗車尚禮容故訓羣騶使知<lb/>
　禮然則晉以馬為騶猶後世以馬為龍皆取諸異物<lb/>
　以名其馬也又案左思魏都賦曰邁梁騶之所著張<lb/>
　銑釋之曰梁騶古天子田獵地名戴記月令天子教<lb/>
　以田獵命僕及七騶咸駕鄭氏釋之曰七騶為趣馬<lb/>
　主駕說者夫所獵之地謂之梁騶則與以司獸為騶<lb/>
　虞之意同矣鄭氏箋詩固不敢狥毛之說以騶虞為<lb/>
<pb n="26b"/>
　獸至釋射義則曰吁嗟乎騶虞嘆仁人也然則以騶<lb/>
　虞為虞人不為無據矣齊詩章句騶虞為天子掌鳥<lb/>
　獸之官爾雅釋獸獨無騶虞鄭氏豈有見於此邪是<lb/>
　詩二章皆賦也<lb/>
　<lb/>
　<lb/>
　<lb/>
　詩補傳卷二<lb/>
</p>
<p>
</p>
  </div>
</body>
</text>
</TEI>
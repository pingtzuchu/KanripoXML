<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷十</head>
    <p>
<pb n="1a"/>
欽定四庫全書<lb/>
　詩補傳卷十　　　　　宋　范處義　撰<lb/>
國風<lb/>
唐<lb/>
　周成王封母弟叔虞於堯之故墟曰唐侯南有晉水<lb/>
　至子燮改為晉侯曽孫成侯又南徙曲沃穆侯以後<lb/>
　又徙於絳昭侯以下又徙於翼在平陽東及武公復<lb/>
　都絳堯當九年洪水之災下民其咨萬國不粒故身<lb/>
<pb n="1b"/>
　居茅茨土階之宫飯土簋歠土鉶聖人之儉蓋以濟<lb/>
　時之不及非苟然也至其所以治天下者典謨所載<lb/>
　備矣曷嘗不中禮哉晉在堯所居遺風猶存其君子<lb/>
　則深思其小人則儉嗇猶為善俗也而為之君者亦<lb/>
　復鄙吝拘迫不及逺慮故詩人閔之而變風作焉謂<lb/>
　當周共和之時其君則僖侯也<lb/>
蟋<hi>悉下同</hi>蟀<hi>所律/下同</hi>刺晉僖公也儉不中<hi>丁仲</hi>禮故作是詩以<lb/>
閔之欲其及時以禮自虞樂<hi>洛下同</hi>也此晉也而謂之唐<lb/>
<pb n="2a"/>
　本其風俗憂深思逺儉而用禮乃有堯之遺風焉<lb/>
　　晉之為晉久矣而詩猶謂之唐蓋具二美焉一則以<lb/>
　　堯之遺澤在人心者萬世如一日故存唐之名示不<lb/>
　　忘堯也二則以見聖人之思古故凡有古之名號存<lb/>
　　於世者不輕變易也蟋蟀之詩蓋閔僖公居國君之<lb/>
　　位廢國君之禮既過乎儉不適於中徒為自苦不能<lb/>
　　有益苟能深長思之亦當為國以禮而堯之遺風不<lb/>
　　墜矣<lb/>
<pb n="2b"/>
　蟋蟀在堂歳聿<hi>允橘</hi>其莫<hi>暮/</hi>今我不樂日月其除<hi>直慮</hi>無已<lb/>
　大康職思其居<hi>據</hi>好<hi>呼報/下同</hi>樂無荒良士瞿瞿<hi>俱具</hi>蟋蟀在<lb/>
　堂歳聿其逝今我不樂日月其邁無已大康職思其外<lb/>
　好樂無荒良士蹶蹶<hi>俱衞</hi>蟋蟀在堂役車其休今我不樂<lb/>
　日月其慆<hi>吐刀</hi>無已大康職思其憂好樂無荒良士休休<lb/>
　　蟋蟀蛬也十月蟋蟀始入床下在堂則十月以後也<lb/>
　　十月以後則歳遂莫而且逝役車且休矣除去也邁<lb/>
　　逺也慆過也為國君者當此之時尚不能自虞樂則<lb/>
<pb n="3a"/>
　日月之去且逺且過矣言不可緩也詩人既欲其君<lb/>
　之自虞樂又慮其樂而忘反則過猶不及故又戒以<lb/>
　康樂不可大甚職思謂思其職也其居謂思其所居<lb/>
　之位也其外謂思其患生於意外也其憂謂思其憂<lb/>
　生於所樂也好樂無荒深戒其樂不可極也良士謂<lb/>
　善士似指在朝之臣而言謂當人君虞樂之時在位<lb/>
　之善十苟能瞿瞿然却顧蹶蹶然動而敏於事則可<lb/>
　以休休然安逸而無患矣玩味一篇之㫖真所謂憂<lb/>
<pb n="3b"/>
　深而思逺也是詩三章皆賦也<lb/>
山有樞<hi>烏侯下同</hi>刺晉昭公也不能脩道以正其國有財不<lb/>
能用有鐘鼓不能以自樂有朝廷不能洒<hi>所懈</hi>埽<hi>蘇報</hi>政荒<lb/>
民散將以危亡四鄰謀取其國家而不知國人作詩以<lb/>
刺之也<lb/>
　晉儉陋之弊至昭公極矣在僖公之時詩人固已憂<lb/>
　之然未若此詩尤為廹切也序詩者推言其弊之由<lb/>
　起謂不能脩道以正其國也政者正也道者政之本<lb/>
<pb n="4a"/>
　也本之不脩則無其政何以正其國故有財則不能<lb/>
　用有鐘鼓則不能自樂有朝廷則不能洒埽此之謂<lb/>
　政荒國政既荒則民散而之四方危亡將至故為四<lb/>
　鄰所窺而昭公猶不悟是誠可刺也<lb/>
山有樞隰有榆子有衣裳弗曵弗婁<hi>力俱</hi>子有車馬弗馳<lb/>
弗驅宛其死矣他人是愉<hi>以朱</hi>
　樞刺榆也榆之白者為枌皆榆類也特生有山隰之<lb/>
　異爾曵者曵而行也婁者弊壞也謂曵而至於壞也<lb/>
<pb n="4b"/>
　南楚凡人貧衣破謂之褸裂古人用字多從省故省<lb/>
　衣作婁如要之襋之當作衣旁要之類是也走馬謂<lb/>
　之馳策馬謂之驅詩人謂山則有樞隰則有榆皆可<lb/>
　用也而昭公有衣裳不能曵婁有車馬不能馳驅一<lb/>
　旦宛然而死他人當取之為愉樂也<lb/>
山有栲<hi>考</hi>隰有杻<hi>女九</hi>子有廷内弗洒弗埽子有鐘鼓弗<lb/>
鼓弗考宛其死矣他人是保<lb/>
　栲山樗也杻檍也可為弓材以水曰洒以帚曰埽動<lb/>
<pb n="5a"/>
　之曰鼓擊之曰考他人是保謂保而有之也<lb/>
山有漆<hi>七</hi>隰有栗子有酒食何不日鼓瑟且以喜樂且<lb/>
以永日宛其死矣他人入室<lb/>
　漆可以造器用栗可以為籩實君子無故不去琴瑟<lb/>
　憂勤則閱日似短逸樂則引日似長他人入室謂入<lb/>
　而居之也三章之意皆同惟他人是保切於他人是<lb/>
　愉他人入室切於他人是保詩人之言申復如此愛<lb/>
　君之意有加也是詩三章皆比而賦之也<lb/>
<pb n="5b"/>
揚之水刺晉昭公也昭公分國以封沃<hi>烏毒下同</hi>沃盛彊昭<lb/>
公微弱國人將叛而歸沃焉<lb/>
　穆公之子成師昭公之叔父也昭公以沃之大邑封<lb/>
　成師已無逺慮且不知人矣而詩人刺之欲其早為<lb/>
　之所與祭仲諌鄭莊公封叔叚於京之事類也莊公<lb/>
　之失在小不忍昭公之失在弱而寡謀外則鄰國窺<lb/>
　之而不能悟内則國人將叛而不之察序詩者謂之<lb/>
　微弱信乎其為微弱也<lb/>
<pb n="6a"/>
揚之水白石鑿鑿<hi>子洛</hi>素衣朱襮<hi>博</hi>從子于沃既見君子<lb/>
云何不樂<hi>洛</hi>揚之水白石皓皓<hi>古老</hi>素衣朱繡從子于鵠<lb/>
既見君子云何其憂揚之水白石粼粼我聞有命不敢<lb/>
以告人<lb/>
　浮揚之水淺緩無力以喻昭公之微弱白石堅頑之<lb/>
　物以喻沃之盛彊水既淺緩則堅頑之石鑿鑿然鮮<lb/>
　明皓皓然潔白而水粼粼流於石間以喻沃盛彊之<lb/>
　迹已著見如石而昭公之微弱如水流石間也黼領<lb/>
<pb n="6b"/>
　謂之襮繡謂繡刺以為黼郊特牲云繡黼丹朱中衣<lb/>
　大夫之僭禮也桓叔在沃服素衣繡黼之襮是僭諸<lb/>
　侯之服也鵠亦曲沃邑名在邑而服侯服國人冝惡<lb/>
　之乃反以為美皆欲從之以為可以樂而無憂則桓<lb/>
　叔之所為必有以要民譽而收衆情故國人聞桓叔<lb/>
　叛逆之命不敢以語人恐其或致人言以害其成也<lb/>
　此皆將叛之辭是詩三章皆比而賦之也<lb/>
椒聊刺晉昭公也君子見沃之盛彊能脩其政知其蕃<lb/>
<pb n="7a"/>
<hi>煩下同</hi>衍盛大子孫將有晉國焉<lb/>
　以春秋左氏傳考之昭公封成師於曲沃乃魯惠公<lb/>
　之二十四年至魯莊公十六年曲沃伯為晉侯蓋幾<lb/>
　七十年詩人於昭公之世已知沃之子孫將有晉國<lb/>
　非君子知微知彰不能為此言也沃之脩其政多歴<lb/>
　年所中間屢有簒奪之禍而昭公以來略不知所為<lb/>
　備至於失國而後已此可以為永鑒也<lb/>
椒聊之實蕃衍盈升彼其<hi>記下同</hi>之子碩大無朋椒聊且<lb/>
<pb n="7b"/>
<hi>子餘下同</hi>逺條且椒聊之實蕃衍盈匊<hi>九六</hi>彼其之子碩大且<lb/>
篤椒聊且逺條且<lb/>
　椒之為物其實易蕃聊之為言略也謂略言之可以<lb/>
　盈升盈匊也古者升上徑一寸下徑六分其深八分<lb/>
　兩手曰匊則匊大於升矣之子謂桓叔也碩大無朋<lb/>
　謂無與比也碩大且篤謂篤於政也椒聊且且語助<lb/>
　也謂此特略言椒耳若論其條之逺則蕃衍不啻升<lb/>
　匊也詩人申複歎其盛大昭公獨不知慮之何邪是<lb/>
<pb n="8a"/>
　詩二章皆比而賦之也<lb/>
綢<hi>直留下同</hi>繆<hi>亡侯下同</hi>刺晉亂也國亂則昬姻不得其時焉<lb/>
　國亂則征役無時賦斂無節民既不得安居且乏貨<lb/>
　財不能備禮此昬姻所以失時也綢繆之詩蓋述當<lb/>
　時怨曠之人思不期而㑹與野有蔓草之詩意同<lb/>
綢繆束薪三星在天今夕何夕見此良人子兮子兮如<lb/>
此良人何綢繆束芻三星在隅今夕何夕見此邂<hi>户懈</hi>逅<lb/>
<hi>胡豆</hi>子兮子兮如此邂逅何綢繆束楚三星在戸今夕何<lb/>
<pb n="8b"/>
夕見此粲者子兮子兮如此粲者何<lb/>
　采薪者必綢繆整束乃能不散芻楚亦然猶昬姻合<lb/>
　二姓必有禮以綢繆之三星參也在天謂始見十月<lb/>
　也在隅謂在東南隅十一月十二月也在戸謂直戸<lb/>
　正月也束薪既喻昬姻三星則記昬姻之時自十月<lb/>
　至正月皆可以行禮過此則失時矣詩人原其失時<lb/>
　之由謂因無禮以綢繆故先取束薪而次言三星也<lb/>
　今夕何夕見此良人見此邂逅見此粲者女語其夫<lb/>
<pb n="9a"/>
　以為良人男語其妻以為粲者邂逅則不期而㑹詩<lb/>
　人互言之以見一時怨曠之男女多不以禮而苟合<lb/>
　故歎之曰子兮子兮如此良人何如此邂逅何如此<lb/>
　粲者何傷無以救其亂也秦風曰厭厭良人國語曰<lb/>
　女三為粲是詩三章皆比而賦之也<lb/>
杕<hi>徒細下同</hi>杜刺時也君不能親其宗族骨肉離散獨居而<lb/>
無兄弟將為沃所并<hi>必政</hi>爾<lb/>
　曲沃之為晉禍六七十年間簒逆者四五則其寡助<lb/>
<pb n="9b"/>
　也至矣孟子曰寡助之至親戚畔之晉為曲沃所并<lb/>
　寡助之驗也故詩人原其故謂由人君不親宗族骨<lb/>
　肉離散全無兄弟手足之助此其所以亡也<lb/>
有杕之杜其葉湑湑<hi>私叙</hi>獨行踽踽<hi>俱禹</hi>豈無他人不如我<lb/>
同父嗟行之人胡不比<hi>毗志下同</hi>焉人無兄弟胡不佽<hi>七利下同</hi>
焉有杕之杜其葉菁菁<hi>子零</hi>獨行睘睘<hi>求營</hi>豈無他人不如<lb/>
我同姓嗟行之人胡不比焉人無兄弟胡不佽焉<lb/>
　杕特生貌杜赤棠也杜雖特生猶有葉湑湑然潤澤<lb/>
<pb n="10a"/>
　菁菁然茂盛以自蔽公族公室之枝葉也君乃不能<lb/>
　親之至獨行踽踽無所親睘睘無所依可謂孤立矣<lb/>
　故詩人曉之曰豈無他人可用莫若同父同姓者譬<lb/>
　之身之骨肉相資以生本之天性非他人可比因歎<lb/>
　彼行路之人何為不相親比謂非骨肉人各有心故<lb/>
　也人之無兄弟者何為他無佽助謂非骨肉各親其<lb/>
　親故也詩人申言之責之深愛之至也序曰刺時則<lb/>
　非昭公一君為然是詩二章皆比而賦之也<lb/>
<pb n="10b"/>
羔裘刺時也晉人刺其在位不恤其民也<lb/>
　晉之諸臣尸位素餐不聞以民事言於上者故羔裘<lb/>
　刺之終篇皆責以不恤民之言作是詩者蓋與在位<lb/>
　之人有舊好是以原其為民設官之意告之冀其必<lb/>
　聽也<lb/>
羔裘豹袪<hi>起居</hi>自我人居居豈無他人維子之故羔裘豹<lb/>
褎<hi>徐救</hi>自我人究究豈無他人維子之好<hi>乎報</hi>
　羔裘君臣所同服也袪袂也褎飾也玉藻曰君衣狐<lb/>
<pb n="11a"/>
　白裘謂人君純用狐而不加飾也又曰君子狐青裘<lb/>
　豹褎謂大夫士以豹飾其袂也羔裘以視朝狐裘以<lb/>
　燕居狐裘猶飾以豹則羔裘可知也詩人指在位之<lb/>
　臣謂國家設卿士大夫之位豈徒然哉蓋以為民也<lb/>
　在是位而服是服當自我人而安之自我人而察之<lb/>
　則足以稱其服矣居之為言安也謂安其生業也究<lb/>
　之為言察也謂察其疾苦也安其生業察其疾苦皆<lb/>
　恤民之事也居居則安之又安也究究則察之又察<lb/>
<pb n="11b"/>
　也凡詩人重言皆不已之意也作詩者既與在位之<lb/>
　人有舊好故申複告之曰我不以恤民之事語他人<lb/>
　獨以語子者謂與子故舊且相好是以不嫌於彊聒<lb/>
　也子其可忽吾言而不聽哉是詩二章皆賦也<lb/>
鴇<hi>保下同</hi>羽刺時也昭公之後大亂五世君子下從征役<lb/>
不得養<hi>羊亮</hi>其父母而作是詩也<lb/>
　晉五世之亂自昭公至武公數十年始定謂潘父弑<lb/>
　昭公晉人立其子孝侯一世也莊伯伐翼殺孝侯晉<lb/>
<pb n="12a"/>
　人立其弟鄂侯二世也莊伯伐翼鄂侯奔隨王命虢<lb/>
　公立其子哀侯三世也武公伐翼逐哀侯晉人立其<lb/>
　子小子侯四世也武公殺小子侯王命虢仲立哀侯<lb/>
　之弟緡武公又殺之五世也亂之久也如是則君子<lb/>
　亦不免下從征役不得孝養厥父母此鴇羽所以刺<lb/>
　時也<lb/>
肅肅鴇羽集于苞栩<hi>況禹</hi>王事靡盬<hi>古下/同</hi>不能藝<hi>魚世下同</hi>稷<lb/>
黍父母何怙<hi>戸</hi>悠悠蒼天曷其有所肅肅鴇翼集于苞<lb/>
<pb n="12b"/>
棘王事靡盬不能藝黍稷父母何食悠悠蒼天曷其有<lb/>
極肅肅鴇行<hi>戸郎</hi>集于苞桑王事靡盬不能藝稻梁父母<lb/>
何嘗悠悠蒼天曷其有常<lb/>
　鴇連蹄性不木止今集于木不得其所矣羽也翼也<lb/>
　行也舉鴇之同類以喻衆君子也栩杼也棘也桑也<lb/>
　皆以苞言謂雖叢生非鴇之所冝處喻君子不當從<lb/>
　征役也說者謂煑海為鹽煑池為盬盬苦而易敗故<lb/>
　取以為言孔氏謂盬與蠱字異義同蠱害器敗榖皆<lb/>
<pb n="13a"/>
　曰蠱二義皆謂廢敗也王事靡盬謂王事不可廢敗<lb/>
　故君子不得藝黍稷稻粱父母何恃而得食人窮則<lb/>
　反本於是呼天而告之曰何時得其所乎何時止此<lb/>
　役乎何時反其常乎語意雖切不敢怨其上詩人之<lb/>
　忠厚也是詩三章皆比而賦之也<lb/>
無衣美晉武公也武公始并<hi>卑政</hi>晉國其大夫為<hi>于偽</hi>之請<lb/>
命乎天子之使<hi>所吏</hi>而作是詩也<lb/>
　晉武公以兵力并宗國其罪著矣又因天子之使而<lb/>
<pb n="13b"/>
　請命此何禮哉詩人美之聖人存之蓋猶賢乎已耳<lb/>
　昔者陳司敗問昭公孔子對之曰知禮人皆謂昭公<lb/>
　實不知禮孔子不欲言君父之失而歸過於己以為<lb/>
　聖人之謙厚竊謂未盡聖人之意蓋取同姓為非禮<lb/>
　固也諱之謂之呉孟子猶有畏禮之心焉能充是心<lb/>
　將至於不犯非禮雖謂之知禮可也然孔子於此儻<lb/>
　不受其過則後世不復以取同姓為非矣故聖人引<lb/>
　咎之一言在當時不失為謙厚而愛禮之意使萬世<lb/>
<pb n="14a"/>
　之下知禮之不可廢聖人豈苟言哉刪詩存無衣之<lb/>
　篇亦此意也<lb/>
豈曰無衣七兮不如子之衣安且吉兮豈曰無衣六兮<lb/>
不如子之衣安且燠兮<lb/>
　侯伯七命衣服以七為節降殺以兩諸侯之服無所<lb/>
　為六者說者謂變七言六謙也謂不敢必求侯伯七<lb/>
　命之服得受六命之服列乎天子之卿猶愈乎否然<lb/>
　天子之卿六命出封則加一等衣服亦如之此諸侯<lb/>
<pb n="14b"/>
　衣服無以六為節之證也意者詩人一時吟詠必協<lb/>
　音韻不暇深考禮制既喜其能請命乎天子謂他人<lb/>
　雖有衣服不如武公之衣服以七為節者既安而且<lb/>
　吉固足為美就使降一等以六為節亦安而且燠不<lb/>
　以為歉也尊王之意出於人心者如此聖人安得不<lb/>
　存之是詩二章皆賦也<lb/>
有杕之杜刺晉武公也武公寡特兼其宗族而不求賢<lb/>
以自輔焉<lb/>
<pb n="15a"/>
　武公兼并宗國屢相殘賊宗族誰敢相親者可謂寡<lb/>
　特矣偃然自以為能不知求賢者為輔翼是誠可刺<lb/>
　謂其不能親親故不能用賢也<lb/>
有杕之杜生于道左彼君子兮噬肯適我中心好<hi>呼報下同</hi>
之曷飲<hi>於鴆下同</hi>食<hi>嗣下同</hi>之有杕之杜生于道周彼君子兮<lb/>
噬肯來遊中心好之曷飲食之<lb/>
　杕特生貌杜赤棠也子澁而酢道左謂道之側也道<lb/>
　周謂道之曲也杜雖味不美以其近乎人往來之地<lb/>
<pb n="15b"/>
　故猶有君子取而食之噬食也因欲食杜遂肯適我<lb/>
　而來遊以喻武公既寡特如杜不能如杜生於近人<lb/>
　之地謂不親賢也不能如杜有實之粗可食謂無其<lb/>
　禮也果能親賢以自近有待賢之微禮亦必有賢者<lb/>
　肯來食其禄而為之助矣今不能然是心不好賢也<lb/>
　苟中心好之何不為飲食之禮以待賢者乎詩人刺<lb/>
　武公曽杜之不若也是詩二章皆比而賦之也<lb/>
葛生刺晉獻公也好攻戰則國人多喪<hi>息浪</hi>矣<lb/>
<pb n="16a"/>
　以春秋左氏傳考之魯莊公二十八年晉伐驪戎閔<lb/>
　公元年晉侯滅耿滅魏二年晉伐東山臯落氏僖公<lb/>
　二年晉師滅下陽五年晉侯圍上陽滅虢執虞公八<lb/>
　年晉里克敗狄于采桑此好攻戰之實也國人多喪<lb/>
　非死亡也謂遭亂離夫婦相失詩人之辭可見也<lb/>
葛生蒙楚蘞<hi>廉下同</hi>蔓于野予美亡此誰與獨處葛生蒙<lb/>
棘蘞蔓于域予美亡此誰與獨息<lb/>
　葛之生蒙於木蘞之生蔓于地以喻夫婦相依以生<lb/>
<pb n="16b"/>
　今予之所美者既亡失矣誰與我同處獨處而已誰<lb/>
　與我同息獨息而已<lb/>
角枕粲兮錦衾爛兮予美亡此誰與獨旦夏之日冬之<lb/>
夜百歳之後歸于其居冬之夜夏之日百歳之後歸于<lb/>
其室<lb/>
　角枕之粲然錦衾之爛然追思前日夫婦相得之樂<lb/>
　今既亡矣誰與我同此衾枕獨不寐以達旦耳日之<lb/>
　長莫若夏夜之長莫若冬憂思之人於晝夜之長時<lb/>
<pb n="17a"/>
　尤不能堪故反覆言之於是誓之曰生不可復合猶<lb/>
　冀於死後來歸于我之居室庶幾不負同穴之志也<lb/>
　是詩五章前二章比而賦之後三章賦也<lb/>
采苓<hi>力丁下同</hi>刺晉獻公也獻公好聽讒焉<lb/>
　晉獻公好聽讒惟驪姬之事為最著由詩人之言考<lb/>
　之正指其事也<lb/>
采苓采苓首陽之巔人之為言苟亦無信舎旃舎旃<hi>之然下同</hi>苟亦無然人之為言胡得焉采苦采苦首陽之下人<lb/>
<pb n="17b"/>
之為言苟亦無與舎旃舎旃苟亦無然人之為言胡得<lb/>
焉采葑采葑首陽之東人之為言苟亦無從舎旃舎旃<lb/>
苟亦無然人之為言胡得焉<lb/>
　苓大苦即甘草也苦苦菜也葑須菜也以喻讒人之<lb/>
　言首陽山名之巔山上也之下山下也之東山陽也<lb/>
　皆顯明之地凡譖人者懼君之不見聽反受其禍必<lb/>
　於幽闇之地徐進其說今獻公既好聽矣故讒人不<lb/>
　復懼乃於顯明之地公然言之苓之味美苦之味惡<lb/>
<pb n="18a"/>
　葑之味上美而下惡蓋善為讒者始以甘言投之以<lb/>
　譬則苓也繼以苦言動之以譬則苦也終則甘苦之<lb/>
　言並進以譬則葑也讒言如此則不聽者鮮矣況好<lb/>
　聽者乎采苓采苦采葑皆重言之亦以見讒人之言<lb/>
　不一而足也案國語驪姬始請申生處曲沃重耳處<lb/>
　蒲城夷吾處屈奚齊處絳以儆無辱此以甘言投之<lb/>
　也繼以夜半而泣曰申生甚好仁而彊甚寛恵而慈<lb/>
　謂君惑於我必亂國無乃行彊於君盍殺我無以一<lb/>
<pb n="18b"/>
　妾亂百姓此以苦言動之也終則曰若紂有良子而<lb/>
　先喪紂無章其惡而厚其敗鈞之死也無必假手於<lb/>
　武王君盍老而授之政而行其欲乃其釋君此甘苦<lb/>
　之言並進也申生亦謂狐突曰言之大甘其中必苦<lb/>
　譖在中矣君故生心獻公果殺申生逐羣公子詩人<lb/>
　之言信如蓍龜不可忽也三章申言人之言不可苟<lb/>
　信不可苟與不可苟從固當舎之然亦不可苟不然<lb/>
　其言而但已當察其言胡為而得則讒者當知懼矣<lb/>
<pb n="19a"/>
　詩人刺其好而戒其審庶幾其悟也是詩三章皆比<lb/>
　而賦之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷十<lb/>
</p>
<p>
</p>
  </div>
</body>
</text>
</TEI>
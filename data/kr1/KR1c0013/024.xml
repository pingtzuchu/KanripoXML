<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷二十四</head>
    <p>
<pb n="1a"/>
欽定四庫全書<lb/>
　詩補傳卷二十四　　　宋　范處義　撰<lb/>
變大雅<lb/>
　厲王之亂有變大雅無變小雅意者大政已失故小<lb/>
　者不足論歟而幽王之亂二雅俱變何也竊意聖人<lb/>
　刪詩以厲王之時小雅盡廢已見於六月之序故不<lb/>
　復存變小雅之詩而幽王之變小雅所取為多以眀<lb/>
　幽厲之政皆大小並失故也然厲王之亂宣王能興<lb/>
<pb n="1b"/>
　之幽王之亂平王不復振雖係於宣王平王之優劣<lb/>
　亦以厲王去成王為未逺由成康以下未有失徳如<lb/>
　厲王者厲王始壊周家之政而宣王之賢足以逺紹<lb/>
　文武之丕緒是以興衰撥亂為中興之冠不幸幽王<lb/>
　繼之其亂又甚於厲王則周家大政不堪再壊固已<lb/>
　難於整頓况平王天資仰望宣王相去逺甚冝乎東<lb/>
　遷之後無復王化之行此幽厲之亂雖略相似而宣<lb/>
　平二君中興之功所以不同者蓋如此厲王去成王<lb/>
<pb n="2a"/>
　實九世鄭氏以為成王七世孫蓋成王生康王康王<lb/>
　生昭王昭王生穆王穆王生恭王恭王生懿王及孝<lb/>
　王孝王生夷王夷王生厲王上不數成王中不數孝<lb/>
　王故曰七世也<lb/>
民勞召穆公刺厲王也<lb/>
　召穆公即召虎也康公十六世孫康公當成王時陳<lb/>
　三詩以自獻其言類臯陶賡歌不忘警戒宜裔孫穆<lb/>
　公有乃祖風烈厲王之世雖不見信用屢陳規諫傳<lb/>
<pb n="2b"/>
　記所載謂厲王暴虐侈傲國人謗王穆公曰民不堪<lb/>
　命王怒使人監謗穆公曰防民之口甚於防川王既<lb/>
　不能聽其後奔彘太子靖匿穆公之家國人圍之穆<lb/>
　公曰吾驟諫王不從以及此難今殺太子王其以我<lb/>
　為怨懟乎乃以其子代之既脫太子遂與周公行政<lb/>
　謂之共和晚事宣王立江漢之功穆公之賢其始終<lb/>
　大略如此觀是詩所陳如綏四方先於惠中國如無<lb/>
　縱詭隨所以遏宼虐卒欲王之徳如玉之無瑕玷自<lb/>
<pb n="3a"/>
　以為諫爭莫大於此愛君憂國之言不以厲王之不<lb/>
　能用而少解非賢者能之乎民勞之說後世有祖其<lb/>
　意為五噫之歌者君子有取焉<lb/>
民亦勞止汔<hi>許一下同</hi>可小康惠此中國以綏四方無縱詭<lb/>
隨以謹無良式遏宼虐憯<hi>七感</hi>不畏明柔逺能邇以定我<lb/>
王<lb/>
　君師之任在寵綏四方而已穆公首以民勞為言可<lb/>
　謂知言之要也曰民亦勞止則民之勞苦亦極矣汔<lb/>
<pb n="3b"/>
　終也既至此極王豈可不終少安之乎望王之意為<lb/>
　甚切也中國京師四方諸夏也中國雖不可専謂之<lb/>
　京師四方雖可以兼言夷狄然是詩之意則指京師<lb/>
　為中國指諸夏為四方中間既明言京師四國矣說<lb/>
　者不可以辭害意也有惠愛及此京師則四方之人<lb/>
　亦可以少安蓋京師根本之地天下治亂之機也王<lb/>
　者之惠孰為大無縱詭隨惠之大者也詭隨指不正<lb/>
　之人妄從上所欲者其用心必無良善不過欲恱其<lb/>
<pb n="4a"/>
　君而竊其權以為㓂虐耳惟於始詭隨之時即不縱<lb/>
　之以肅其無良之意是乃用此以遏止其㓂虐之患<lb/>
　也憯者憂傷之辭也召公謂我所以勸王不縱於其<lb/>
　始者蓋始之不從則易為力及其至於㓂虐則甚可<lb/>
　憂傷矣憂傷者何以其不畏明明上天勇於為惡故<lb/>
　也然則欲逺人之柔順亦在能治其邇臣之詭隨耳<lb/>
　欲定我王室其可不自無縱詭隨始乎<lb/>
民亦勞止汔可小休惠此中國以為民逑無縱詭隨以<lb/>
<pb n="4b"/>
謹惽怓<hi>女交</hi>式遏宼虐無俾民憂無棄爾勞以為王休<lb/>
　小康小休小息小愒小安皆言當少安之每章恊韻<lb/>
　初無異訓也逑匹耦相聚之貌既少安之則四方之<lb/>
　人得以耦聚無離散之患也惽怓惑亂人主也既能<lb/>
　知其詭隨而不用則足以肅其惑亂之意不至於為<lb/>
　宼虐使民憂戚也上章既言當察邇臣之詭隨此章<lb/>
　則又戒王當察其有勲勞者不棄然後足為王之休<lb/>
　美也<lb/>
<pb n="5a"/>
民亦勞止汔可小息惠此京師以綏四國無縱詭隨以<lb/>
謹罔極式遏㓂虐無俾作慝<hi>吐得</hi>敬愼威儀以近有徳<lb/>
　四國猶四方罔極謂其用意不善無有限極也慝惡<lb/>
　也既不縱於始是不使之可以作惡也上章既言當<lb/>
　察有勞者勿棄之此章又戒王當自謹其威儀以親<lb/>
　近有徳之君子蓋有徳之人王苟不加之禮貌則將<lb/>
　去之矣<lb/>
民亦勞止汔可小愒<hi>起例</hi>惠此中國俾民憂泄<hi>以世</hi>無縱詭<lb/>
<pb n="5b"/>
隨以謹醜厲式遏宼虐無俾正敗戎雖小子而式𢎞大<lb/>
　泄猶沓也紛亂貌能惠中國是不使四方之民憂至<lb/>
　於亂也醜厲猶言醜惡也既能不縱之以肅其醜惡<lb/>
　之意則正道不至於敗壊也戎猶汝也說者謂戎之<lb/>
　與汝詩人通訓古者君臣相爾汝本示親愛小子則<lb/>
　年少之通稱故周之頌詩誥命皆屢稱小子不以為<lb/>
　嫌是詩及板抑以厲王為小子意其即位未久年尚<lb/>
　少已昬亂如此故抑又謂未知臧否則年少可知矣<lb/>
<pb n="6a"/>
　穆公謂王雖小子而用事甚廣大不可忽也<lb/>
民亦勞止汔可小安惠此中國國無有殘無縱詭隨以<lb/>
謹繾<hi>遣</hi>綣<hi>起阮</hi>式遏㓂虐無俾正反王欲玉女是用大諫<lb/>
　能恵中國則四方之國無有被其殘虐者繾綣欲固<lb/>
　結人主也既不能縱之以肅其欲固結之意則正道<lb/>
　不至於反覆也上章言正敗謂正道不可敗耳此章<lb/>
　言正反則以正為邪以邪為正不止於敗也以厲王<lb/>
　之資穆公欲使之如玉之粹可謂責難於君矣此之<lb/>
<pb n="6b"/>
　謂大諫歟是詩五章皆賦也<lb/>
板<hi>版</hi>凡伯刺厲王也<lb/>
　春秋書天王使凡伯來聘左氏傳曰凡蔣邢茅胙祭<lb/>
　周公之𦙍也然則凡伯乃周同姓之世卿故至厲王<lb/>
　時猶膺伯爵君有過則諫乃其分義所當然故其辭<lb/>
　規切人主詆誚同列不為過也<lb/>
上帝板板下民卒癉<hi>當但</hi>出話不然為猶不逺靡聖管管<lb/>
不實于亶猶之未逺是用大諫<lb/>
<pb n="7a"/>
　詩人之辭多取重言其義亦非一端其間有取諸物<lb/>
　如曰繩繩蓋取子孫如繩之聯也如曰耳耳蓋取六<lb/>
　轡如耳之附也是詩上言板板下言管管意亦取諸<lb/>
　物云爾板以言其判管以言其虛天命不固而離判<lb/>
　故曰板板君臣無聖人之誠實故曰管管癉病也出<lb/>
　話謂出令也不然謂無信也詩人多以謀為猶以無<lb/>
　為靡以誠為亶謂天命離判則下民受其病朝廷號<lb/>
　令無信則為謀不及逺原其所以號令不信正以無<lb/>
<pb n="7b"/>
　聖人之誠實耳既無聖人之誠實此謀之所以未逺<lb/>
　也以是而進戒於君可謂大諫矣然則號令不信無<lb/>
　聖人之誠實豈小過哉<lb/>
天之方難無然憲憲天之方蹶<hi>俱衛</hi>無然泄泄<hi>以世</hi>辭之輯<lb/>
<hi>集</hi>矣民之洽矣辭之懌<hi>亦</hi>矣民之莫矣<lb/>
　上章既刺號令不信此章遂戒以上畏天命脩辭令<lb/>
　以安民蓋辭令之不脩不特王之過必有代言之人<lb/>
　均任其責故詩人併譏其君臣焉方難謂艱難也方<lb/>
<pb n="8a"/>
　蹶謂震動也子思中庸以顯顯令徳為憲憲繼之以<lb/>
　有大徳者必受命由子思之意則以憲憲為徳之大<lb/>
　也孟子七篇以無然泄泄為沓沓繼之以言非先王<lb/>
　之道由孟子之意則以泄泄為言之非道也今天命<lb/>
　方艱難震動而王之君臣無徳而憲憲自大出言則<lb/>
　泄泄非道民何由而安乎於是誨之曰辭令苟善則<lb/>
　王言之出民必和故曰輯民必恱故曰懌洽合也莫<lb/>
　定也民和則合而不散民悅則定而無擾所謂發號<lb/>
<pb n="8b"/>
　施令民說謂之和者如此<lb/>
我雖異事及爾同僚我即爾謀聽我囂囂<hi>五刀</hi>我言維服<lb/>
勿以為笑先民有言詢于芻<hi>初俱</hi>蕘<hi>如謡</hi>
　是詩大抵併譏君臣獨此章専詆同僚蓋人主上不<lb/>
　知畏天命下不知安民皆由輔佐之不賢上焉無格<lb/>
　心之道次焉無救正之言聞賢者之謀乃以為笑如<lb/>
　此則王孰與為善哉僚官也即就也囂囂猶謷謷也<lb/>
　服猶事也凡伯自謂我所掌者雖異職事然與爾比<lb/>
<pb n="9a"/>
　肩事主我就爾謀此國事乃聽我之言囂囂然彊辯<lb/>
　不以我言從事反相非笑古之賢者尚詢訪及於負<lb/>
　薪者況於同寮乎蓋所以責望於同列者如此<lb/>
天之方虐無然謔謔<hi>虚虐</hi>老夫灌灌<hi>古/亂</hi>小子蹻蹻<hi>其畧</hi>匪我<lb/>
言耄<hi>莫報</hi>爾用憂謔多將熇熇<hi>許酷</hi>不可救藥<lb/>
　謔戱侮也灌灌啓沃也蹻蹻舉趾高也熇熇勢熾盛<lb/>
　也天方將降禍虐而王之君臣乃相戲侮而不知懼<lb/>
　老夫凡伯自謂也小子指厲王也老者之言雖啓沃<lb/>
<pb n="9b"/>
　不敢已而厲王蹻蹻然舉趾高而傲我非我之言以<lb/>
　耄而妄發所可憂者君臣相戲侮而不知戒懼則禍<lb/>
　將至於是又以火喻之始而𦦨𦦨猶可救也多至於<lb/>
　炎炎熾盛則不可撲滅矣救火如救病然未甚者藥<lb/>
　力可攻甚則不可為列子曰曾不發藥乎左氏曰不<lb/>
　如聞而藥之也皆謂當早治之耳<lb/>
天之方懠<hi>才細</hi>無為夸<hi>苦花</hi>毗威儀卒迷善人載尸民之方<lb/>
殿<hi>玷</hi>屎<hi>許伊</hi>則莫我敢葵喪亂蔑資曽莫恵我師<lb/>
<pb n="10a"/>
　懠怒也夸毗體柔也殿屎呻吟也天方怒王君臣何<lb/>
　為體柔相順從而為非君有君之威儀臣有臣之威<lb/>
　儀今乃盡迷亂而無度時之所謂善人者亦尸位而<lb/>
　無所為聞民之呻吟莫敢庇之葵能衞其足有庇下<lb/>
　之義莫敢葵者慮終不能庇之故不敢也時既喪亂<lb/>
　民蔑有資生之具亦莫有賑恵之者刺王之君臣不<lb/>
　恤民如此<lb/>
天之牖民如壎<hi>許元</hi>如篪<hi>池</hi>如璋如圭如取如攜攜無曰<lb/>
<pb n="10b"/>
益牖民孔易民之多辟<hi>匹亦</hi>無自立辟<hi>婢亦</hi>
　此章誨王治民之道在順天之理以開其明耳故曰<lb/>
　牖民王勿謂民之愚而可欺也王之所為循於天理<lb/>
　則民之從之也如壎篪之應如璋圭之合如取攜之<lb/>
　易壎篪言其聲之能相應者璋圭言其形之能相合<lb/>
　者若夫取之於彼攜之於此則凡物皆然詩人既以<lb/>
　取攜為喻又慮王以為易欲作聦明以益之惟一順<lb/>
　天理自然之益則牖民尤為甚易耳辟字上音僻言<lb/>
<pb n="11a"/>
　民之邪辟也下音璧言君之立法也民心無常固多<lb/>
　邪辟君無自立法以防民蓋慮法出則姦生令下則<lb/>
　詐起孰若順天之理以開其明為易邪<lb/>
价人維藩大<hi>泰</hi>師維垣大邦維屏大宗維翰懐徳維寧<lb/>
宗子維城無俾城壊無獨斯畏<lb/>
　此章誨王用人以固其國當以徳為本以冡子為助<lb/>
　也价之訓善起於毛氏而諸家從之觀詩人藩垣屏<lb/>
　翰及維城之喻則是五者皆所以固其國若以价為<lb/>
<pb n="11b"/>
　善則五者皆當用善人豈特維藩者乎价與介通用<lb/>
　古者行禮有賔則有介蓋介有佐輔之義以詩人之<lb/>
　取喻言之藩籬外也垣墻内也屏以蔽其外翰以扞<lb/>
　其内城則包是四者而域之者也价人意其大臣之<lb/>
　在外為方伯連帥者故曰維藩大師則大臣之在内<lb/>
　所謂赫赫師尹者故曰維垣大邦大國之諸侯故曰<lb/>
　屏以蔽其外大宗則同姓之九族故曰翰以扞其内<lb/>
　四者固所以為國之衛必人主懐之以徳乃能使之<lb/>
<pb n="12a"/>
　安於内外四者既安若可以無憂矣宗子猶言冢子<lb/>
　謂大子也大子天下之本也必立冢子以為君之貳<lb/>
　而後國本益固如城然是知宗子為國之助又非四<lb/>
　者之比故城壊則四者雖備無益也天下大計所可<lb/>
　畏者獨在於城壊耳<lb/>
敬天之怒無敢戲豫敬天之渝<hi>用朱</hi>無敢馳驅昊天曰明<lb/>
及爾出王昊天曰旦及爾游衍<lb/>
　此章戒王當知敬天以天監昭然不逺人故也天之<lb/>
<pb n="12b"/>
　震怒誠當敬也誰敢戲豫言必憂戚也天之渝變亦<lb/>
　當敬也誰敢馳驅言必惕息也天怒如迅雷風烈之<lb/>
　類天變如日蝕星孛之類昊天曰明謂天之始明也<lb/>
　昊天曰旦謂明之既盛也出王謂出而治王事也游<lb/>
　衍謂退而游宴也衍溢也有流連之意始明而治事<lb/>
　既旦而游宴王之所在天必降監無所不及也可不<lb/>
　知敬乎文王陟降在帝左右蓋如此也是詩八章其<lb/>
　六章七章比而賦之餘皆賦也<lb/>
<pb n="13a"/>
蕩召穆公傷周室大壊也厲王無道天下蕩蕩無綱紀<lb/>
文章故作是詩也<lb/>
　箕子陳洪範以王道無偏黨為蕩蕩孔子稱堯以大<lb/>
　而無能名為蕩蕩則蕩本非不善之訓學者當知古<lb/>
　人有善惡通用如極之字可以為皇極可以為六極<lb/>
　之類然後可與語是詩之義夫道也天也不可以限<lb/>
　極而論故皇極之王道帝堯之則天可以為蕩蕩至<lb/>
　於人主之治國家當有綱紀文章若以蕩蕩言之則<lb/>
<pb n="13b"/>
　無道之極也是詩意其作於厲王監謗益嚴之時故<lb/>
　所陳八章皆不敢斥厲王首章則假上帝之蕩蕩以<lb/>
　為言後七章則皆假文王之嘆商以寓意明乎此則<lb/>
　所謂天下蕩蕩無綱紀文章乃序詩者發明言外之<lb/>
　意使序無是言則後之人讀蕩之詩以爲何等詩也<lb/>
　柰何反疑序之誤乎就使序之言為非則首章蕩蕩<lb/>
　上帝以下曰疾威曰多辟可以蕩蕩為美乎學者宜<lb/>
　審思之說者曰刺者欲其君聞而知過傷者顧其君<lb/>
<pb n="14a"/>
　不可與言矣直傷其國之將亡此說得之<lb/>
蕩蕩上帝下民之辟<hi>必亦</hi>疾威上帝其命多僻<hi>匹亦</hi>天生烝<lb/>
民其命匪諶<hi>亦林</hi>靡不有初鮮克有終<lb/>
　蕩與國風魯道有蕩同魯惟蕩然無法度是以文姜<lb/>
　肆為醜行無復忌憚厲王之世無綱紀文章可謂法<lb/>
　度廢矣故召穆公以下民之辟為言蓋詩人以君為<lb/>
　辟者謂其能行法以治人也今厲王蕩蕩然無法度<lb/>
　何以為民之辟哉既不足以為民之辟則是暴虐之<lb/>
<pb n="14b"/>
　君耳疾威謂暴虐也敢行暴虐故其出令多僻違不<lb/>
　順於人情也上言帝不敢斥王也下言天謂上天也<lb/>
　上言命謂命令也下言命謂民命也烝衆也諶信也<lb/>
　召公歎斯民受命於天有不可信其初靡不有善終<lb/>
　則鮮不為惡蓋以厲王無法度不足為民之辟而又<lb/>
　暴虐僻違故民胥化之失其信也此亦足以明人之<lb/>
　性本善為政化所移如此一說匪諶謂天命也言天<lb/>
　生民而立之君如夏商周之初靡不生賢君終則生<lb/>
<pb n="15a"/>
　暴君以禍民指言周初有文王終乃有厲王故下言<lb/>
　夏后殷商亦通然既言烝民則前說為長<lb/>
文王曰咨咨女殷商曾是彊禦曾是掊<hi>蒲侯</hi>克曾是在位<lb/>
曾是在服天降滔<hi>他刀</hi>徳女興是力<lb/>
　以商比厲王可矣召公之言乃假文王可乎曰召公<lb/>
　為此詩蓋當厲王監謗益嚴之時賢者愛君不能自<lb/>
　己以文王為周之始王聖徳尤盛故假其辭猶冀厲<lb/>
　王聞之飜然悔過蓋不徒為此詩也然則假文王之<lb/>
<pb n="15b"/>
　辭以語他人固所不可假祖宗之辭為子孫之戒召<lb/>
　公之用意深矣可以為萬世諫暴君者之法庸可非<lb/>
　議哉彊禦者以彊愎禦善之人也掊克者以掊歛為<lb/>
　能之人也是人也而在朝廷之位服朝廷之事滔淫<lb/>
　也言彊禦掊克之人是天降滔淫之徳爲國之患王<lb/>
　柰何起而力任之乎滔淫之徳所謂凶徳也自二章<lb/>
　以下皆設言商之過猶後世借秦為喻也<lb/>
文王曰咨咨女殷商而秉義類彊禦多懟<hi>直類</hi>流言以對<lb/>
<pb n="16a"/>
宼攘式内侯作<hi>側慮</hi>侯祝<hi>周救</hi>靡届靡究<lb/>
　類善也懟怨也㓂攘謂盗權為姦者届至也究極也<lb/>
　此章言當時朝廷豈無善人而善惡不能兩立故執<lb/>
　義之善人彊禦之徒多怨之乃采流言不根之事對<lb/>
　上言之式用也善人既受誣而去則彊禦之徒専為<lb/>
　㓂攘以用事於内侯維也維相詛祝無有至極無能<lb/>
　窮究蓋小人常態所言之事慮人之不信必為詛祝<lb/>
　以堅人之聽則能不信者鮮矣<lb/>
<pb n="16b"/>
文王曰咨咨女殷商女炰<hi>白交</hi>烋<hi>火交</hi>于中國歛怨以為徳<lb/>
不明爾徳時無背<hi>布内</hi>無側爾徳不明以無陪<hi>蒲回</hi>無卿<lb/>
　炰烋虛驕作氣之貌斂怨以為徳亦凶徳也無背後<lb/>
　無臣也無側左右無臣也無陪無陪貳也無卿無卿<lb/>
　士也此章言王所以虛驕作氣于中國専為歛怨于<lb/>
　民之事而不知止者則左右前後之臣皆非賢者故<lb/>
　也以怨為徳是怨徳猶不分可謂不明矣曰背曰側<lb/>
　小臣也曰陪曰卿大臣也召穆公雖賢所謂一薛居<lb/>
<pb n="17a"/>
　州獨如宋王何<lb/>
文王曰咨咨女殷商天不湎<hi>面善</hi>爾以酒不義從式既愆<lb/>
爾止靡明靡晦式號式呼俾晝作夜<lb/>
　飲酒齊色曰湎言當時君臣上下荒湛于酒湎然齊<lb/>
　一也詩人既以滔徳為天降此章言天豈湎爾以酒<lb/>
　哉謂徳之滔淫固天資之不美而以酒自敗則人之<lb/>
　為也既敗於酒則惟不義之事是從是用其過愆見<lb/>
　於容止之間明即晝也晦即夜也既湎於酒則日用<lb/>
<pb n="17b"/>
　呌號讙呼不知其他曰不義從式所謂縱淫佚於非<lb/>
　彛也曰既愆爾止所謂用燕喪威儀也曰靡明靡晦<lb/>
　則無時不醉矣曰俾晝作夜則不知蚤莫矣所謂君<lb/>
　子有四時朝以聽政晝以訪問夕以脩令夜以安身<lb/>
　者胥失矣欲無亂得乎<lb/>
文王曰咨咨女殷商如蜩如螗<hi>唐</hi>如沸如羹小大近喪<lb/>
人尚乎由行内奰<hi>皮器</hi>于中國覃及鬼方<lb/>
　蜩螗蟬屬沸羹烹飪也二者皆聲之雜沓足以亂人<lb/>
<pb n="18a"/>
　之聽言當時國是不定發言盈庭雜沓無紀莫知適<lb/>
　從君臣上下無小無大皆近於喪亡矣而一時之人<lb/>
　尚由而行之不知其非奰怒也覃延也近而中國逺<lb/>
　而鬼方皆怒於下而上不知國其危哉<lb/>
文王曰咨咨女殷商匪上帝不時殷不用舊雖無老成<lb/>
人尚有典刑曾是莫聽大命以傾<lb/>
　時是也言商之亂亡不可以為天之非是商自作孽<lb/>
　耳舊徳老成之人先王所圖任者也商乃播棄黎老<lb/>
<pb n="18b"/>
　所以致禍縱當時無老成人先王之典刑舊法尚在<lb/>
　也王如不此之聽則國之大命傾喪無日矣言雖無<lb/>
　舊人能守舊法亦足以壽國之脉也<lb/>
文王曰咨咨女殷商人亦有言顚沛之揭<hi>紀竭</hi>枝葉未有<lb/>
害本實先撥<hi>蒲末</hi>殷鑒不逺在夏后之世<lb/>
　人亦有言謂時人之言猶所謂諺曰是也顚沛偃仆<lb/>
　也揭拔也撥絶也言欲偃仆大木者未去其枝葉先<lb/>
　絶其根也人主者固天下之本根今所為如上章所<lb/>
<pb n="19a"/>
　陳是先絶其根也天下雖未亡而國本先亡無可為<lb/>
　者矣召公愛君之心猶惓惓未已故於卒章謂不獨<lb/>
　商如此夏之亡亦如此也使商能以夏為鑒則商不<lb/>
　亡矣既言商又言夏冀厲王之必信也是詩八章皆<lb/>
　賦也<lb/>
抑衛武公刺厲王亦以自警也<lb/>
　衛武公之事當以經為信史傳異同不足證也如鄘<lb/>
　柏舟之詩謂衛世子共伯蚤死其妻守義而史記乃<lb/>
<pb n="19b"/>
　謂為弟武公襲攻自殺且其父釐侯既卒因葬父見<lb/>
　攻則不可謂之蚤死矣就使共伯果以襲攻自殺妻<lb/>
　既不能報仇又不歸之父母則不可謂之知義矣今<lb/>
　共伯死而妻不忍去人以為義則必無襲攻之事也<lb/>
　是詩刺厲王亦以自警國語乃謂武公年九十五作<lb/>
　懿以自警說者謂懿即抑也且武公以宣王三十六<lb/>
　年始即位至幽王時始入為卿賔之初筵所謂武公<lb/>
　既入是也然則厲王之世武公特衛之公子耳學者<lb/>
<pb n="20a"/>
　求其說而不得遂疑是詩為刺幽王舎經而信傳理<lb/>
　所不可究而言之武公為公子則作是詩以刺厲王<lb/>
　至老猶誦之以自警何為不可哉故去其襲攻之說<lb/>
　則經淇奥美武公之徳為可信去其作懿之說則經<lb/>
　抑亦以自警為可信經聖人所刪史記國語其事雜<lb/>
　出諸家學者可不知所去取哉況抑之名篇以抑抑<lb/>
　威儀為主不當為懿也<lb/>
抑抑威儀維徳之隅人亦有言靡哲不愚庶人之愚亦<lb/>
<pb n="20b"/>
職維疾哲人之愚亦維斯戾<lb/>
　抑抑謙下也隅廉也宫城必有隅廉視其隅廉則宫<lb/>
　城可知視其威儀則徳可知故君子之威儀能謙下<lb/>
　者必徳之盛者也人亦有言時人之言也謂人雖或<lb/>
　哲或愚然不知脩徳則形於威儀者必不能善所謂<lb/>
　靡哲不愚也庶人之愚職由其疾之使然也如所謂<lb/>
　民有三疾是也哲人之愚則以不知脩徳亦自戾其<lb/>
　性如所謂罔念作狂是也何以知其能脩徳哉見於<lb/>
<pb n="21a"/>
　威儀者抑抑而謙下是脩徳之符也<lb/>
無競維人四方其訓之有覺徳行四國順之訏<hi>況于</hi>謨定<lb/>
命逺猶辰告敬慎威儀維民之則<lb/>
　此章言君之所為必有其效競彊也訓畏服也覺明<lb/>
　也順聽從也訏大也辰時也君以得人為彊則四方<lb/>
　無不畏服君有覺明之徳行則四國無不聽從君以<lb/>
　大謨而出命則臣必以逺猶時而入告君能謹其威<lb/>
　儀則民必視以為法則此四者人主所當先蓋人才<lb/>
<pb n="21b"/>
　既衆徳行既脩以規模則宏大以威儀則謹飭為國<lb/>
　之道孰大於是<lb/>
其在于今興迷亂于政顚覆厥徳荒湛<hi>都南下同</hi>于酒女雖<lb/>
湛樂從弗念厥紹罔敷求先王克共明刑<lb/>
　前二章大槩謂人主所當為自其在于今以下則皆<lb/>
　指厲王之事此章刺荒湛于酒亂政喪徳不能用先<lb/>
　王之典刑也興猶起也興迷亂于政則自厲王興起<lb/>
　之初其政則迷亂而無紀其徳則顚覆而無立荒湛<lb/>
<pb n="22a"/>
　于酒故也王惟湛樂是從曾不念紹述大業之難既<lb/>
　不能念其難則不能廣求先王之意恭行明明之典<lb/>
　刑矣<lb/>
肆皇天弗尚如彼泉流無淪<hi>倫</hi>胥以亡夙興夜寐洒掃<lb/>
廷内維民之章脩爾車馬弓矢戎兵用戒戎作用逷<hi>他歴</hi>
蠻方<lb/>
　此章言刺王既不知念爾祖遂不知敬天也肆猶遂<lb/>
　也尚猶崇也皇天在上弗知崇敬之其為惡如泉水<lb/>
<pb n="22b"/>
　之就下流而亡反必至陷溺偕亡而後已於是誨王<lb/>
　誠能蚤夜恐懼洒埽蠧弊使朝廷清明足以為民之<lb/>
　表章猶表也次則脩車馬備器械常若兵戎之將起<lb/>
　思患豫防則雖蠻夷亦將逺去而不為患逷猶逺也<lb/>
　如此則未至於必亡也<lb/>
質爾人民謹爾侯度用戒不虞愼爾出話敬爾威儀無<lb/>
不柔嘉白圭之玷<hi>丁簟</hi>尚可磨也斯言之玷不可為也<lb/>
　質謂人民之朴質也謹謂諸侯之謹度也王無恃人<lb/>
<pb n="23a"/>
　民之質諸侯之謹以為内外無患當戒其不虞於出<lb/>
　令不可不謹於威儀不可不敬必能柔順盡美然後<lb/>
　可以安人民懐諸侯故曰柔嘉一或不然則人心將<lb/>
　㩗貳諸侯將叛離於是申言人主之出令尤不可忽<lb/>
　譬之白玉有瑕玷尚可琢磨而去之王言之玷缺不<lb/>
　可復救矣<lb/>
無易由言無曰苟矣莫捫<hi>門</hi>朕舌言不可逝矣無言不<lb/>
讎無徳不報惠于朋友庶民小子子孫繩繩萬民靡不<lb/>
<pb n="23b"/>
承<lb/>
　揚雄以徳行忠信為聖人之裏以威儀文辭為聖人<lb/>
　之表然則人主於威儀文辭皆不可忽也厲王不知<lb/>
　脩徳則於威儀文辭所失必多故詩人於是二者再<lb/>
　三言之上章既戒其謹爾出話此章又戒其無易由<lb/>
　言蓋出話則王言之出為號令者由言則凡言所由<lb/>
　發在人主亦不可苟也捫持也朕我也自周以前朕<lb/>
　為通言謂言一出口莫能持我之舌者逝往也謂言<lb/>
<pb n="24a"/>
　不可輕往也讎答也報效也謂言之善否則下必響<lb/>
　答所謂出其言善則千里之外應之出其言不善則<lb/>
　千里之外違之是也徳之吉凶後必效驗所謂積善<lb/>
　之家必有餘慶積不善之家必有餘殃是也惠順也<lb/>
　使人主其言善其徳吉近則朋友順之謂羣臣也逺<lb/>
　則庶民小子順之謂羣黎也不止是耳其仁言善政<lb/>
　垂於後世子孫似續如繩之聯與天下之萬民亦莫<lb/>
　不承順之矣<lb/>
<pb n="24b"/>
視爾友君子輯<hi>集</hi>柔爾顔不遐有愆相在爾室尚不愧<lb/>
于屋漏無曰不顯莫予云覯神之格思不可度思矧可<lb/>
射<hi>亦</hi>思<lb/>
　此章誨王之謹獨也輯和也相視也西北隅謂之屋<lb/>
　漏覯見也格至也度測也射厭也視王能與左右之<lb/>
　君子為友和柔其顔色以與之相接亦必有益豈不<lb/>
　能逺其過愆然此乃顯眀之地皆知脩飭不為難也<lb/>
　必視王在室之時尚不愧於幽隱之地然後為善王<lb/>
<pb n="25a"/>
　勿謂幽隱之地人所不見也鬼神實臨之夫神之至<lb/>
　也且不可得而測度況可厭射而不敬乎思語辭也<lb/>
辟爾為徳俾臧俾嘉淑慎爾止不愆于儀不僭不賊鮮<lb/>
<hi>息淺</hi>不為則投我以桃報之以李彼童而角實虹<hi>户公</hi>小子<lb/>
　此章誨王欲行法以治人尤不可不以身為之法也<lb/>
　辟君也臧善也嘉美也君謂之辟者將以行法治人<lb/>
　也則君之徳豈可不使之盡善盡美乎徳既脩矣則<lb/>
　必能淑善其容止不愆其威儀於禮無僭差於心無<lb/>
<pb n="25b"/>
　賊害如此則足為天下法矣以已之徳為天下法如<lb/>
　投以桃報以李必然之理也已之徳有所未至欲天<lb/>
　下化之為善是猶求角於童牛童羊不可得矣徒為<lb/>
　是虛語以惑亂王聽耳小子指王也虹者隨日光而<lb/>
　成無其實也故詩人取之<lb/>
荏<hi>而甚</hi>染<hi>而漸</hi>柔木言緡之絲温温恭人維徳之基其維哲<lb/>
人告之話言順徳之行其維愚人覆謂我僭民各有心<lb/>
　厲王監謗則其剛愎拒諫為可知故此章誨王温恭<lb/>
<pb n="26a"/>
　以受諫也荏染木柔之貌木性之柔人則緡之絲以<lb/>
　為弓人主有温柔之質為徳之基本然後人告之以<lb/>
　善言於是復借人之或哲或愚為喻謂哲人則能聽<lb/>
　善言順徳以行之愚人則反以善言為僭差彼庶民<lb/>
　之有哲有愚故其心各不同如此人主則不可效愚<lb/>
　民不能聽善言也<lb/>
於<hi>烏</hi>乎<hi>呼/</hi>小子未知臧否<hi>鄙</hi>匪手㩗之言示之事匪面<lb/>
命之言提<hi>啼</hi>其耳借曰未知亦既抱子民之靡盈誰夙<lb/>
<pb n="26b"/>
知而莫<hi>暮</hi>成<lb/>
　此章言我告王既切王宜悔悟也詩人不以王為不<lb/>
　可告語謂王未知善否耳及其手㩗而示之事面命<lb/>
　而提其耳則告戒可謂親切矣而王猶未悟以王為<lb/>
　㓜少邪則亦既有子不得為㓜少也於是又借凡民<lb/>
　為喻謂凡民無自滿之心乃能受教雖年㓜亦必速<lb/>
　成誰謂蚤能有知至晚暮始成徳者乎冀王之蚤悟<lb/>
　也<lb/>
<pb n="27a"/>
昊天孔昭我生靡樂視爾夢夢<hi>莫空</hi>我心慘慘<hi>七感</hi>誨爾諄<lb/>
諄<hi>之純</hi>聽我藐藐<hi>美角</hi>匪用為教覆用為虐借曰未知亦聿<lb/>
既耄<hi>莫報</hi>
　此章言王未能悟而悔過故憂而且怨也孔昭言甚<lb/>
　明也夢夢言亂也慘慘言憂也謂昊天為甚明乎何<lb/>
　為不知我生之非樂也視王之夢夢然昬亂我心所<lb/>
　以慘慘而憂傷也柰何誨王之言雖諄諄之多而王<lb/>
　之聽言愈藐藐而逺不以我之言為教誨之道反謂<lb/>
<pb n="27b"/>
　我之言為相虐以王為㓜少未知邪亦聿至於耄矣<lb/>
　聿述也有繼之意謂及今不能改過且將因循繼之<lb/>
　以老也<lb/>
於乎小子告爾舊止聽用我謀庶無大悔天方艱難曰<lb/>
喪厥國取譬不逺昊天不忒<hi>他得</hi>囘遹<hi>于橘</hi>其徳俾民大棘<lb/>
　此章言尤悲切冀王之終悟也止辭也不忒不差忒<lb/>
　也大棘大困急也謂我之告王者亦舊矣非特今日<lb/>
　也王及今能聽用我之言庶㡬可無大悔吝況天命<lb/>
<pb n="28a"/>
　方艱難國家將喪亡取譬不逺如夏商之世皆近事<lb/>
　也昊天栽者培之傾者覆之豈復有差忒柰何囘邪<lb/>
　遹迷其凶徳不知改過從善使民大困急乎詳味此<lb/>
　詩愛君如愛身所謂刺王亦以自警者信矣是詩十<lb/>
　二章八章九章興而賦之餘皆賦也<lb/>
桑柔芮伯刺厲王也<lb/>
　芮伯其周之世卿歟左氏傳文公元年引是詩以為<lb/>
　芮良夫非名即字也前乎厲王芮伯作旅巢命武王<lb/>
<pb n="28b"/>
　時也顧命召六卿芮伯在焉成王時也後乎厲王魯<lb/>
　桓公九年王使虢仲芮伯伐曲沃平王時也說者謂<lb/>
　芮國在馮翊臨晉縣亦西都畿内之諸侯也是詩首<lb/>
　言世亂民無所庇至不能安處國將從之中言厲王<lb/>
　不能考擇賢相以致貪人敗類在位之人與天下之<lb/>
　民皆化之故其終責望在位者為尤詳<lb/>
菀<hi>鬰</hi>彼桑柔其下侯旬捋<hi>力/活</hi>采其劉瘼<hi>莫</hi>此下民不殄<lb/>
心憂倉<hi>初亮</hi>兄<hi>怳/</hi>塡<hi>知鄰</hi>兮倬彼昊天寧不我矜<lb/>
<pb n="29a"/>
　此章詩人見桑之柔者菀然茂盛其庇下維均一旦<lb/>
　捋采既盡則下之託其庇者病矣劉盡也瘼病也以<lb/>
　喻周徳之衰厲王無以庇其民我所以不絶心之憂<lb/>
　愴怳塡兮謂憂心惑亂抑塞於是呼天而訴之謂昊<lb/>
　天非不倬然而明寧能不憐我乎<lb/>
四牡騤騤旟旐有翩亂生不夷靡國不泯<hi>面忍</hi>民靡有黎<lb/>
具禍以燼於乎有哀國歩斯頻<lb/>
　此章刺厲王征役之多見其車馬羽旄而深悲之謂<lb/>
<pb n="29b"/>
　亂何時而可平殆無國不泯滅矣周之遺黎將靡有<lb/>
　孑遺皆罹其禍如火之餘燼也於是又哀周之天運<lb/>
　何如是之頻促也國歩猶言天運也<lb/>
國歩蔑資天不我將靡所止疑云徂何往君子實維秉<lb/>
心無競誰生厲階至今為梗<hi>古杏</hi>
　此章歎天運之窮無生生之資由天不我扶持使我<lb/>
　欲止則有所疑欲徂則無所往倘在位之君子實能<lb/>
　持心以靜無所事於爭則何人敢生此亂階使至今<lb/>
<pb n="30a"/>
　為梗而不已邪梗有不靜之意<lb/>
憂心慇慇念我土宇我生不辰逢天僤<hi>都但</hi>怒自西徂東<lb/>
靡所定處多我覯痻□孔棘我圉<lb/>
　此章言詩人之憂非私憂也亦念我土宇本自安靜<lb/>
　何我生不逢時正值天之厚怒所以東西往來無有<lb/>
　定處我之遇病如此之多則疆圉之危亦甚急矣僤<lb/>
　厚也棘急也<lb/>
為謀為毖亂况斯削告爾憂恤誨爾序爵誰能執熱逝<lb/>
<pb n="30b"/>
不以濯其何能淑載胥及溺<lb/>
　此章謂王宜圖謀王宜謹毖亂既若兹而土宇日削<lb/>
　矣然為謀為毖果何事邪我今告王以憂恤誨王以<lb/>
　序爵是其事也蓋前日之憂恤以不能序爵故也今<lb/>
　而能序爵使賢者能者各當其位則亂可息而憂可<lb/>
　去矣如人之手持熱物誰能不洗濯以殺其熱今慮<lb/>
　憂恤而不知序爵是執熱物不知往而洗濯也如此<lb/>
　則何以能至於善亦相與及於陷溺耳<lb/>
<pb n="31a"/>
如彼遡風亦孔之僾<hi>愛</hi>民有肅心荓<hi>普耕</hi>云不逮好是稼<lb/>
穡力民代食稼穡維寳代食維好<lb/>
　此章言君子之仕亂世如鄉疾風而行氣息尚僾浥<lb/>
　而不得舒雖有肅謹之心恐緩於事欲速於所往亦<lb/>
　使其力有所不逮及蓋力不能與風敵故也言亂政<lb/>
　之拂人情所向不遂如此維不得已而歸耕治稼穡<lb/>
　為善庶可用力於民事以代禄食耳申言稼穡可寳<lb/>
　代食為善者蓋下章云稼穡卒痒則代食又不可望<lb/>
<pb n="31b"/>
　矣<lb/>
天降䘮亂滅我立王降此蟊賊稼穡卒痒<hi>羊</hi>哀恫<hi>通</hi>中<lb/>
國具贅<hi>之芮</hi>卒荒靡有旅力以念穹蒼<lb/>
　此章謂居於亂世他皆不可為惟盡力於民事可以<lb/>
　代禄食今天降䘮亂之甚殆欲亡我王室又生蟊賊<lb/>
　以病稼穡痛此中國之人命如贅疣然卒於空虚而<lb/>
　　後已困苦之極至無力以籲天也<lb/>
維此惠君民人所瞻秉心宣猶考愼其相維彼不順自<lb/>
<pb n="32a"/>
獨俾臧自有肺腸俾民卒狂<lb/>
　此章謂昔之順道之君為百姓所瞻仰内則秉持其<lb/>
　心外則宣昭其謀以考擇其輔相故其所用者皆天<lb/>
　下之所謂善今之所用者皆不順之人衆所不與獨<lb/>
　自以為善欲使人以善人之名歸之蓋其肺腸不與<lb/>
　人同是以使民化之皆為狂悖也<lb/>
瞻彼中林甡甡<hi>所巾</hi>其鹿朋友已譖不胥以榖人亦有言<lb/>
進退維谷<lb/>
<pb n="32b"/>
　此章謂視中林之鹿猶能甡甡相與為羣今我之朋<lb/>
　友偕仕於王朝曾鹿之不如乃相為毁譖不能相與<lb/>
　以善是以使我進退惟恐其陷於深谷蓋責同列之<lb/>
　不能相處也<lb/>
維此聖人瞻言百里維彼愚人覆狂以喜匪言不能胡<lb/>
斯畏忌<lb/>
　此章謂聖人能逺慮舉目見百里蓋憂國之言也而<lb/>
　愚人初無逺慮見國事如此反狂以喜是以危為安<lb/>
<pb n="33a"/>
　也國之安危誰不能言何為畏忌而不言蓋責同列<lb/>
　之不能盡言也<lb/>
維此良人弗求弗廸維彼忍心是顧是復民之貪亂寧<lb/>
為荼毒<lb/>
　此章謂厲王良善之人乃弗求之弗進之殘忍之人<lb/>
　乃顧念之重復之蓼莪曰顧我復我言父母之愛子<lb/>
　也今王於殘忍之人反愛之如子是使民化之皆貪<lb/>
　居亂世肆意為荼毒以相侵暴也<lb/>
<pb n="33b"/>
大風有隧<hi>遂</hi>有空大谷維此良人作為式穀維彼不順<lb/>
征以中垢咕<lb/>
　此章謂大風之陘隧由空谷而起喻民之善惡皆有<lb/>
　所從來王能用善良之人則民作而應之皆為善行<lb/>
　或用不順之人則民之所行皆垢穢之事曰中垢者<lb/>
　由中而發於外也<lb/>
大風有隧貪人敗類聽言則對誦言如醉匪用其良覆<lb/>
俾我悖<hi>蒲對</hi>
<pb n="34a"/>
　此章謂王既不能用善良所用皆貪人以致敗其善<lb/>
　類如大風之陘隧無物不從而靡惡之敗善其烈如<lb/>
　此類既敗矣則胥傚胥然我之朋友同仕於王朝者<lb/>
　皆不可告語聽我之言則姑應之而已誦我之言則<lb/>
　如醉者之笑侮皆由王所用非善良反使我遭此悖<lb/>
　戾也<lb/>
嗟爾朋友予豈不知而作如彼飛蟲時亦弋獲既之隂<lb/>
<hi>于鴆</hi>女反予來赫<lb/>
<pb n="34b"/>
　此章謂嗟朋友而告之曰我豈無知而妄作者如蟲<lb/>
　之能飛時亦為弋者所得謂已雖不妄作亦時未免<lb/>
　於戾皆由無朋友之助故也我於汝既隂覆之汝於<lb/>
　我反來相暴赫豈朋友施報之義哉<lb/>
民之罔極職涼善背為民不利如云不克民之囘遹職<lb/>
競用力<lb/>
　此章謂民之所以罔中者由在位之人有薄徳而善<lb/>
　為反覆又於害民之事如恐不克而勇為之然則民<lb/>
<pb n="35a"/>
　之所以囘邪相述為惡者豈非在位之人好力争有<lb/>
　以致之歟<lb/>
民之未戾職盜為宼涼曰不可覆背善詈<hi>力智</hi>雖曰匪予<lb/>
既作爾歌<lb/>
　此章謂民之所以未定者由上有盜臣為之宼虐我<lb/>
　薄言其不可已反背而見詈矣民何時而可定邪今<lb/>
　我已無所逃汝之非雖言非我擿爾之過亦既作此<lb/>
　歌矣豈得而諱哉詩人既不忍緘黙又懼禍如此是<lb/>
<pb n="35b"/>
　詩十六章其一章五章六章九章十二章十三章十<lb/>
　四章或比或興餘皆賦也<lb/>
　<lb/>
　<lb/>
　<lb/>
　<lb/>
　<lb/>
　詩補傳卷二十四<lb/>
</p>
<p>
</p>
  </div>
</body>
</text>
</TEI>
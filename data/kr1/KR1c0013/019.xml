<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷十九</head>
    <p>
<pb n="1a"/>
欽定四庫全書<lb/>
　詩補傳卷十九　　　　宋　范處義　撰<lb/>
變小雅<lb/>
小宛大夫所以刺幽王也<lb/>
　是詩之序雖不明言所刺之事然首章有念昔先人<lb/>
　之語四章有無忝爾所生之語此幽王不能親睦父<lb/>
　子兄弟之間有無罪而見誣者故大夫作詩以刺之<lb/>
　下篇小弁乃太子之傅所作故專言太子冝臼被逐<lb/>
<pb n="1b"/>
　之事此篇大夫所作是時冝臼必已被誣棄逐有萌<lb/>
　故首言鳴鳩猶有羽翰能奮飛刺王不能親睦以自<lb/>
　衛也次言蜾蠃猶能以他物養已子刺王不能養其<lb/>
　子也次言脊令取其首尾相應詩人嘗以在原喻兄<lb/>
　弟急難意是時王之兄弟亦有見誣被罪者次言桑<lb/>
　扈取其不食榖今言啄粟意父子兄弟之間有見誣<lb/>
　而易明者古事世遠而失其傳者多矣聖人存之於<lb/>
　經有史不及知者皆此類也<lb/>
<pb n="2a"/>
宛<hi>於阮</hi>彼鳴鳩翰<hi>胡旦</hi>飛戾天我心憂傷念昔先人明發不<lb/>
寐有懷二人<lb/>
　宛小弱貎小弱鳴鳩猶有羽翰可以高飛至于天王<lb/>
　乃不親宗族將不能以自立我心所以憂傷也先人<lb/>
　謂宣王也二人謂文武也念宣王所以能中興者以<lb/>
　能夙興夜寐思文武之事而施行之今王殊不能念<lb/>
　先人所為則文武之基業又將墜矣蓋親親以睦文<lb/>
　武之所先也頌以文武為二后猶言二人也<lb/>
<pb n="2b"/>
人之齊聖飲酒温克彼昬不知壹醉日富各敬爾儀天<lb/>
命不又<lb/>
　書稱文武聰明齊聖此詩所謂人之齊聖亦非文武<lb/>
　不足以當之謂文武非不燕樂也然能温恭自克不<lb/>
　為酒困今王乃湛樂無厭昬而不知一意於酒日増<lb/>
　月益於是戒當時之君臣各宜自敬威儀天命靡常<lb/>
　大福不再可不懼乎魚藻謂武王在鎬飲酒則為可<lb/>
　樂幽王在鎬飲酒則將不能以自樂亦此意也<lb/>
<pb n="3a"/>
中原有菽<hi>叔</hi>庻民采之螟<hi>亡/丁</hi>蛉<hi>零/</hi>有子蜾<hi>果/</hi>蠃<hi>力果</hi>負之<lb/>
敎誨爾子式榖似之<lb/>
　野間謂之中原菽葉謂之藿螟蛉桑蟲也蜾蠃蒲盧<lb/>
　也中原有藿庻民尚能采之以養其子桑問有蟲蒲<lb/>
　盧亦能負之以養其子夫養其子者蓋為似續之計<lb/>
　也彼小民微物尚爾今王有子不敎誨之使之用善<lb/>
　以為似續之計乃欲信讒言而棄逐之何哉説者考<lb/>
　之不精乃謂蜾蠃取桑蟲負之七日化為其子雖揚<lb/>
<pb n="3b"/>
　雄亦有類我類我久則肖之之説近世詩人取蜾蠃<lb/>
　之巢毁而視之乃自有卵細如粟寄螟蛉之身以養<lb/>
　之其螟蛉不生不死蠢然在穴中久則螟蛉盡枯其<lb/>
　卵日益長乃為蜾蠃之形穴竅而出蓋此物不獨取<lb/>
　螟蛉亦取小蜘蛛置穴中寄卵於蜘蛛腹脅之間其<lb/>
　蜘蛛亦不生不死久之蜘蛛盡枯其子乃成今人養<lb/>
　晚蠶者蒼蠅亦寄卵於蠶之身久之其卵為蠅穴繭<lb/>
　而去殆物類之相似者又露蜂懸其巢每穴各綴一<lb/>
<pb n="4a"/>
　卵如粟不知用何物滋養之久乃漸大成蜂此皆一<lb/>
　種細腰之物所謂祝之曰類我類我乃聼其聲意其<lb/>
　如此或謂細腰有術能禁物其祝聲可聼乃其禁術<lb/>
　也列子曰純雌其名大腰純雄其名穉蜂莊子曰細<lb/>
　腰者化説文曰天地之性細腰純雄無子此皆信説<lb/>
　詩者之言也然彼之所不可知者正謂其能禁螟蛉<lb/>
　蜘蛛不生不死以他物之身膏潤滋養其卵而成其<lb/>
　形莊子所謂化者理固近之列子以為純雄説文以<lb/>
<pb n="4b"/>
　為無子殆未可信況詩人之意夲不謂然訓之者不<lb/>
　審爾古人名物多取其形色之似瓠之細腰者曰蒲<lb/>
　盧故蜂之細腰者亦名蒲盧正如綬草綬鳥皆名以<lb/>
　鷊青黒之菼青黒之鳩皆名以鵻也中庸曰夫政也<lb/>
　者蒲盧也即蜾蠃也謂當以善養人而成之如蒲盧<lb/>
　然乃與詩之意合矣<lb/>
題<hi>大計</hi>彼脊令<hi>零</hi>載飛載鳴我日斯邁而月斯征夙興夜<lb/>
寐無忝爾所生<lb/>
<pb n="5a"/>
　題視也視脊令飛鳴首尾相應謂王有兄弟冝知友<lb/>
　愛今乃被誣見疎我則日斯邁而月斯征矣王既孤<lb/>
　立冝蚤夜勤政無辱於父母也<lb/>
交交桑扈<hi>户</hi>率場<hi>大/良</hi>啄<hi>陟/角</hi>粟哀我填<hi>知隣</hi>寡冝岸冝獄握<lb/>
<hi>於角</hi>粟出卜自何能榖<lb/>
　桑扈竊脂也傳曰馬不食脂桑扈不食粟今見誣者<lb/>
　謂桑扈交交往來循場而啄粟其誣亦易見矣填塞<lb/>
　也岸水際也借為犴獄之犴亦取岸為濟難有出獄<lb/>
<pb n="5b"/>
　之象故大雅曰誕先登于岸哀我抑塞孤寡之人冝<lb/>
　出之於岸乎冝置之於獄乎謂王當察其誣也王欲<lb/>
　察其誣試握粟出以卜之則桑扈何自能食榖粟乎<lb/>
　言其易見也填冝訓塞猶言命有通塞塞則不通也<lb/>
　桑扈詩或指其性此章是也或指其色有鶯其羽是<lb/>
　也説者遂謂有二種其説夲之爾雅曰桑扈竊脂鳭<lb/>
　鷯剖葦謂竊其肉也桑扈竊脂棘扈竊丹謂竊其色<lb/>
　也要之不必言有二種爾雅以竊毛為淺色則竊脂<lb/>
<pb n="6a"/>
　淺白色也而性不食粟好竊人之脂肉然則或指其<lb/>
　色或指其性實一物耳謂一名有二義則可謂一物<lb/>
　有二種則不可<lb/>
温温恭人如集于木惴惴<hi>之瑞</hi>小心如臨于谷戰戰兢兢<lb/>
如履薄冰<lb/>
　王既不能察矣則凡温恭小心之人皆惴惴然如集<lb/>
　于木上如臨于深谷慮其顛墜恐懼戒謹又如履薄<lb/>
　冰而行也是詩六章一章三章四章五章皆比而賦<lb/>
<pb n="6b"/>
　之餘皆賦也<lb/>
小弁<hi>歩干下同</hi>刺幽王也大<hi>泰/</hi>子之傅<hi>付</hi>作焉<lb/>
　自王者家天下嫡庻之分不可亂也故廢嫡立庻未<lb/>
　有國不受其患者秦廢太子扶蘇立胡亥晉廢愍懷<lb/>
　太子而立惠帝隋廢太子勇而立煬帝皆不旋踵而<lb/>
　禍及之故漢高祖欲廢惠帝張良之徒為之謀漢元<lb/>
　帝欲廢成帝史丹為之正諫蓋嫡庻之分不正則夲<lb/>
　一摇而天下震動幽王惑襃姒之譛黜申后而逐太<lb/>
<pb n="7a"/>
　子宜臼太子之傅作是詩可謂深切矣孟子所謂親<lb/>
　之過大者也幽王不能聼卒致驪山之禍豈不為萬<lb/>
　世之永鑒哉<lb/>
弁彼鸒<hi>豫</hi>斯歸飛提提<hi>是移</hi>民莫不榖我獨于罹何辜于<lb/>
天我罪伊何心之憂矣云如之何<lb/>
　鸒雅鳥弁樂也斯語辭也提提羣飛也太子被逐自<lb/>
　以為不如此鳥遂歎樂彼鸒斯成羣歸飛無矰繳之<lb/>
　患凡民亦莫不善我獨罹于禍於是號于天曰我有<lb/>
<pb n="7b"/>
　何辜而獲罪如此心之所憂言之何益哉<lb/>
踧踧<hi>徒歴</hi>周道鞠<hi>九/六</hi>為茂草我心憂傷惄<hi>乃/歴</hi>焉如擣<hi>丁老</hi>假<lb/>
寐永歎維憂用老心之憂矣疢<hi>敕覲</hi>如疾首<lb/>
　踧踧不舒貎周道周之通道也惄思而心動貎疢猶<lb/>
　病也周之通道非不平易也而我行之踧踧然不敢<lb/>
　舒者慮其盡鞠為茂草謂國之將亡也憂而至於傷<lb/>
　思之而心動如擣之不寧也假寐謂不脱衣冠而寐<lb/>
　永歎謂長太息也凡憂之狀外則年未至而先老内<lb/>
<pb n="8a"/>
　則如有病在頭目言其痛切也疾首猶首疾也<lb/>
維桑與梓必恭敬止靡瞻匪父靡依匪母不屬<hi>燭</hi>于毛<lb/>
不離于裏天之生我我辰安在<lb/>
　桑梓者父母手所植以給蠶食以供器用之物為子<lb/>
　孫者見桑梓如見父母心恭敬之而不敢慢然則人<lb/>
　之所常瞻依者惟父母而已毛者指體膚之外裏者<lb/>
　指心腹之内今我之生豈不連屬父母之體膚豈不<lb/>
　離麗父母之心腹何為父母不我愛必我生之辰所<lb/>
<pb n="8b"/>
　值不善至此也説者曰辰謂六物之吉凶左氏傳晉<lb/>
　侯謂伯瑕曰何謂六物對曰嵗時日月星辰服䖍以<lb/>
　為嵗嵗星也十二嵗一周時四時也日十日也月十<lb/>
　二月也星二十八宿也辰十二辰也詩人之意未必<lb/>
　指此然韓愈亦曰我生之辰月極南斗則古有是言<lb/>
　矣<lb/>
菀<hi>鬱</hi>彼柳斯鳴蜩嘒嘒<hi>呼/惠</hi>有漼<hi>于/罪</hi>者淵萑<hi>九/</hi>葦淠淠<hi>孚計</hi>
譬彼舟流不知所届<hi>戒</hi>心之憂矣不遑假寐<lb/>
<pb n="9a"/>
　菀茂貎蜩蟬也嘒嘒聲也漼深貎淠淠盛也柳茂則<lb/>
　隂宻而蟬鳴淵深則潤澤而葦盛今我乃不容於父<lb/>
　母曽㣲蟲野草之不如既見棄逐如不繫之舟汎汎<lb/>
　於中流莫知所届心之憂禍雖假寐有不暇蓋言危<lb/>
　廹之甚也<lb/>
鹿斯之奔維足伎伎<hi>其宜</hi>雉之朝雊<hi>古豆</hi>尚求其雌譬彼壞<lb/>
<hi>胡罪</hi>木疾用無枝心之憂矣寧莫之知<lb/>
　鹿之奔於山也猶伎伎然舒留以顧其羣雉之鳴於<lb/>
<pb n="9b"/>
　朝也猶知求其偶今王黜妻屏子兀然如病木之無<lb/>
　枝何以能自立我為王憂之而王晏然莫知也<lb/>
相<hi>息亮</hi>彼投兔尚或先<hi>蘇/薦</hi>之行有死人尚或墐<hi>覲</hi>之君子<lb/>
秉心維其忍之心之憂矣涕既隕<hi>蘊</hi>之<lb/>
　相視也行道也視彼兔見廹逐而投人尚或先之使<lb/>
　得避逃行道之間有死人尚或墐之使不暴露君子<lb/>
　指王謂王乃操心殘忍如此逐其子而不加䘏我心<lb/>
　之憂無所告訴惟隕涕而已<lb/>
<pb n="10a"/>
君子信讒如或醻之君子不惠不舒究之伐木掎<hi>寄彼</hi>矣<lb/>
析薪扡<hi>敕氏</hi>矣舍<hi>捨</hi>彼有罪予之佗矣<lb/>
　醻旅醻也惠愛也舒緩也究察也掎倚也扡施也予<lb/>
　猶與也佗猶言他人也謂王喜信讒言如飲者之旅<lb/>
　醻不厭蓋由心無仁愛故不能舒緩以察之苟能舒<lb/>
　緩而察之則當如伐木者以物倚其巔不使之妄踣<lb/>
　當如析薪者視理施其斧不使之妄破今既不察矣<lb/>
　所以置有罪者之罪而以其罪與之他人謂讒者冝<lb/>
<pb n="10b"/>
　有罪乃置之不論我冝無罪乃見棄逐是以彼之罪<lb/>
　與之他人也<lb/>
莫高匪山莫浚匪泉君子無易<hi>夷跂</hi>由言耳屬<hi>燭/</hi>于垣<hi>袁</hi>
無逝我梁無發我笱我躬不閲遑恤我後<lb/>
　莫高於山而人能登之莫深於泉而人能游之戒王<lb/>
　無輕於發言勿謂處高深之地人所不聞而耳屬于<lb/>
　垣牆者已得聞之將投隙而進讒言也然我已被讒<lb/>
　見逐猶以此戒王慮其敗我家事故以逝梁發笱為<lb/>
<pb n="11a"/>
　喻是我身自不能省閲何暇為後人計也所謂可以<lb/>
　怨者如此是詩八章二章三章賦也餘皆比而賦之<lb/>
　也<lb/>
巧言刺幽王也大夫傷於讒故作是詩也<lb/>
　言之巧者善讒人者也聖人以為鮮仁蓋不仁者乃<lb/>
　能巧言故木訥者所以近仁也幽王之朝不能言者<lb/>
　則身是瘁巧言者則身處休所謂讒夫昌者歟<lb/>
悠悠昊天曰父母且<hi>七餘</hi>無罪無辜亂如此憮<hi>火吳下同</hi>昊天<lb/>
<pb n="11b"/>
已威予慎無罪昊天泰憮予慎無辜<lb/>
　悠悠遠大之貎且語助也憮張大貎已大皆言甚也<lb/>
　大夫傷於讒無所告訴窮而呼天謂我視天為父母<lb/>
　而天悠遠不可恃故非有罪辜而遭讒口之亂如此<lb/>
　張大蓋以天之威怒䘮亂既甚我雖畏謹亦不能逃<lb/>
　罪辜也<lb/>
亂之初生僭<hi>子念</hi>始既涵<hi>含</hi>亂之又生君子信讒君子如<lb/>
怒亂庻遄<hi>市專</hi>沮<hi>辭吕</hi>君子如祉亂庻遄已<lb/>
<pb n="12a"/>
　僭進越也涵容受也君子謂王也讒者始進越有言<lb/>
　既容受之及其再有言則信之矣王如能不受於其<lb/>
　初則亂安得生而又生耶夫讒人者必不仁者也被<lb/>
　讒者必仁人也王能知讒者之為不仁加之以威怒<lb/>
　則亂自速沮矣能知被讒者之為仁人加之以祉福<lb/>
　則亂自速已矣<lb/>
君子屢<hi>力住</hi>盟亂是用長<hi>丁丈</hi>君子信盜亂是用暴盜言孔<lb/>
甘亂是用餤<hi>談</hi>匪其止共<hi>恭/</hi>維王之卭<hi>其恭</hi>
<pb n="12b"/>
　此言王不能推誠以待臣下乃君臣相疑至於屢盟<lb/>
　此所以亂日益長也如春秋伯有之亂鄭伯與其臣<lb/>
　下盟是也取非其有其名曰盜讒人言人之過亦非<lb/>
　其實有過故謂之盜言王既好信盜言此亂之日益<lb/>
　暴也盜言可口如甘㫖之物故王嗜之而受其亂亦<lb/>
　如啖物而不知厭也説文曰餤食也啖或作餤卭病<lb/>
　也彼為甘言者非止供王之嗜好實能為王之病奈<lb/>
　何輕信之哉<lb/>
<pb n="13a"/>
奕奕<hi>亦</hi>寢廟君子作之秩秩大猷聖人莫之他人有心<lb/>
予忖<hi>七損</hi>度<hi>待/洛</hi>之躍躍<hi>他/歴</hi>毚<hi>土咸</hi>兔遇犬獲之荏染柔木君<lb/>
子樹之往來行言心焉數<hi>所主</hi>之<lb/>
　此二章誨王能定則能應吾心既定則因人之言可<lb/>
　以知其心而善否立見矣於是廣喻近譬以曉之四<lb/>
　章謂寝廟固為大矣君子所以能成之者以有定制<lb/>
　故也故不有定制則築室於道謀豈不潰敗其成哉<lb/>
　大道固有序矣聖人所以能定之者以有常理故也<lb/>
<pb n="13b"/>
　苟不遵常理則汨陳五行豈能知彛倫之攸敘哉惟<lb/>
　心亦然吾心既定則他人之心吾皆能忖度之讒言<lb/>
　豈足惑哉五章謂人有善否躍躍如毚兔之狡者小<lb/>
　人也有犬以禽制之則不能施其狡必為犬所獲矣<lb/>
　荏染如柔木之弱者善類也君子當培植之則不至<lb/>
　於終弱必能有所立矣然則善否亦何從而知之哉<lb/>
　聼其言則知之矣彼往來行道之言若不足以知其<lb/>
　人也吾能於心焉而求之則善否可數矣善否既明<lb/>
<pb n="14a"/>
　則巧言者豈能施其辨哉<lb/>
蛇蛇<hi>以支</hi>碩言出自口矣巧言如簧顔之厚矣<lb/>
　此章申論人言之善否不難辨也蛇蛇安舒也碩大<lb/>
　也謂善人之言其大如此出自口則可見矣彼巧言<lb/>
　者雖如簧之可聼視其色亦自不能不愧故曰顔之<lb/>
　厚矣傳曰聼其言也觀其眸子人焉廋哉此之謂也<lb/>
彼何人斯居河之麋<hi>眉</hi>無拳無勇職為亂階既微且尰<lb/>
<hi>市勇</hi>爾勇伊何為猶將多爾居徒幾何<lb/>
<pb n="14b"/>
　此章深惡讒人以為直可賤耳無能為也彼何人斯<lb/>
　者鄙薄之也水草之交曰麇下濕之地也無拳無勇<lb/>
　者不才無所用也其居如此其人如此乃能主為亂<lb/>
　之階梯誰實使之然哉況有惡疾骭瘍為微腫足為<lb/>
　尰則其所謂勇者亦何所至哉彼為讒之謀雖有與<lb/>
　之黨者自謂大而多然所居乃爾其徒亦安能衆也<lb/>
　言夲無能為特王未悟故縱其惡耳詳味詩人之言<lb/>
　形容讒人之居處人物與其徒黨真丐乞之類也蓋<lb/>
<pb n="15a"/>
　鄙賤之人至今多以丐乞呼之疑夲諸此是詩夲六<lb/>
　章章八句以文義求之當作七章古詩不當專以句<lb/>
　之多寡為限其四章五章皆比而賦之餘皆賦也<lb/>
何人斯蘇公刺暴公也暴公為卿士而譖蘇公焉故蘇<lb/>
公作是詩而絶之<lb/>
　小弁巧言何人斯巷伯四詩皆被讒而作小弁曰君<lb/>
　子信讒如或醻之巧言曰亂之又生君子信讒巷伯<lb/>
　曰彼譖人者亦已大甚獨何人斯終篇不及讒譖一<lb/>
<pb n="15b"/>
　字而其意則多疑畏如曰不入我門不入唁我不見<lb/>
　其身還而不入或取飄風以喻其暴迅或取鬼蜮以<lb/>
　喻其隂賊至欲出三物以詛爾斯作好歌以極反側<lb/>
　可謂廹切矣蓋小弁三詩皆顯被讒譖故詩人亦顯<lb/>
　斥之何人斯之譖乃出於同列之暴公故蘇公隂被<lb/>
　中傷初不見其形迹久乃知之正如飄風雖摧敗萬<lb/>
　物而風之形終不可見又如鬼蜮之傷人鬼固無形<lb/>
　可見而蜮潜伏沙中射人之影人亦不得而見也讒<lb/>
<pb n="16a"/>
　言隂中其實如此説者謂暴公為卿士而譛蘇公不<lb/>
　忠於其君不義於其友所謂大故也故蘇公作詩以<lb/>
　絶之不斥暴公也言其從行而已不著其譛也示以<lb/>
　所疑而已蓋交際之道其絶之當如此也既絶矣作<lb/>
　為好歌不殆於弃言乎蓋君子之遇人也仁而不忮<lb/>
　暴公之譛我則喪其夲心諒不我知故也使其由此<lb/>
　悔悟更以善意從我固所願也雖不能然我豈若小<lb/>
　丈夫哉一與人絶則醜詆固拒惟恐其復合也世夲<lb/>
<pb n="16b"/>
　曰蘇成公暴辛公也鄭氏謂蘇暴為畿内國名案左<lb/>
　氏傳曰昔先王克商使諸侯撫封蘇忿生以温為司<lb/>
　宼今河内有温縣則蘇在東都之畿内蘇公疑忿生<lb/>
　之後也若暴公未聞有暴國鄭氏以其為卿士故曰<lb/>
　皆畿内國名亦未足信皇父亦為卿士不聞為何國<lb/>
　也蘇在春秋稱子蓋卿士兼公官也<lb/>
彼何人斯其心孔艱胡逝我梁不入我門伊誰云從維<lb/>
暴之云<lb/>
<pb n="17a"/>
　彼何人斯雖為鄙薄之語然不斥暴公指其從暴公<lb/>
　者耳亦譎諫之義人心固險如山川難於知矣況於<lb/>
　小人尤為艱險不可測也梁不必魚梁凡近川而居<lb/>
　者必設橋梁以便出入下言不入我門則門外之橋<lb/>
　梁也過我門而不入必其中自有可愧者使暴公不<lb/>
　譛我爾必入而見我今爾從暴公而不我見則蹤迹<lb/>
　可疑也意蘇公以被讒而獲罪故為是言耳<lb/>
二人從行誰為此禍胡逝我梁不入唁<hi>彦</hi>我始者不如<lb/>
<pb n="17b"/>
今云不我可<lb/>
　指言二人從行則當時從暴公者二人也必有主名<lb/>
　不欲明言耳未知二人者誰為我禍亦疑辭也我既<lb/>
　獲罪爾逝我梁而不入唁我則爾之心異於初矣謂<lb/>
　其始初與我親厚未嘗如今日不以我為可也<lb/>
彼何人斯胡逝我陳我聞其聲不見其身不愧于人不<lb/>
畏于天<lb/>
　陳堂塗也逝我陳則不止逝我梁我已聞其聲則又<lb/>
<pb n="18a"/>
　近矣而不使我見其身意其隂有窺伺蹤迹詭秘也<lb/>
　於是歎曰爾為此舉固以人為可欺而不愧也獨不<lb/>
　畏于天乎<lb/>
彼何人斯其為飄風胡不自北胡不自南胡逝我梁祇<lb/>
<hi>支</hi>攪<hi>交卯</hi>我心<lb/>
　飄風暴疾之風也值之者必顛仆摧折然風之形實<lb/>
　不可見今飄風之行何不自北自南而逝我梁是我<lb/>
　適與相值故我心之憂所以攪亂不寧也<lb/>
<pb n="18b"/>
爾之安行亦不遑舎爾之亟<hi>紀力</hi>行遑脂<hi>支</hi>爾車壹者之<lb/>
來云何其盱<hi>況于</hi>
　舎舎車而休也盱張目而望也謂爾行之緩乎乃不<lb/>
　暇少舎車而見我謂爾行之急乎復有暇而脂其車<lb/>
　何也我冀爾之一來何其望之勤也<lb/>
爾還而入我心易<hi>夷跂</hi>也還而不入否<hi>方九</hi>難知也壹者之<lb/>
來俾我祇也<lb/>
　謂爾之往既不入我門矣儻爾之還入而見我則我<lb/>
<pb n="19a"/>
　心平易而無疑矣爾還而復不入則爾之心不得而<lb/>
　知果能一來則我心安矣祇安也<lb/>
伯氏吹壎<hi>況袁</hi>仲氏吹篪<hi>池/</hi>及爾如貫<hi>古亂</hi>諒不我知出此<lb/>
三物以詛<hi>側助</hi>爾斯<lb/>
　伯仲言兄弟也土曰壎竹曰篪謂二器聲之相和也<lb/>
　如貫者如繩之貫物相聫屬也蘇公謂我與暴公比<lb/>
　肩事主義同兄弟當如壎篪之相和如貫物之聫屬<lb/>
　今乃譛我信不我知耳我心實無他當出壎篪及貫<lb/>
<pb n="19b"/>
　三物以與爾詛盟也説者謂三物犬豕雞也古人詛<lb/>
　盟固嘗用此今是詩方取壎篪及貫為喻遂以為詛<lb/>
　如指日指河之類豈必用犬豕雞耶詩所不及何必<lb/>
　贅也<lb/>
為鬼為蜮<hi>域</hi>則不可得有靦<hi>土典</hi>面目視人罔極作此好<lb/>
歌以極反側<lb/>
　蜮短狐也人在岸上影見水中此蟲能含沙射之則<lb/>
　皮肌病瘡其隂毒中人與鬼相類二者為人之患人<lb/>
<pb n="20a"/>
　皆不可得而知猶讒言隂中我皆不得而知矣靦姡<lb/>
　也姡詐也爾靦然詐為面目與人相視亦自謂人不<lb/>
　能窮極其情我所以作此好歌以窮極爾之反側也<lb/>
　曰好歌云者蓋未忍遂絶猶冀其悔而從善不失舊<lb/>
　好與歌以訊之既作爾歌同意此詩人所以為忠厚<lb/>
　歟是詩八章後二章比而賦之餘皆賦也<lb/>
巷伯刺幽王也寺人傷於讒故作是詩也<lb/>
　寺人古以刑人為之巷宫内道伯長也疑當時呼寺<lb/>
<pb n="20b"/>
　人之長為巷伯故以名篇作是詩者必因讒而被宮<lb/>
　刑後為巷伯故其辭諄復深惡讒人也孔子曰惡惡<lb/>
　如巷伯亦言其所惡之甚人所同惡故也<lb/>
萋<hi>七西</hi>兮斐<hi>孚/匪</hi>兮成是貝錦彼譖人者亦已大<hi>泰/</hi>甚哆<hi>昌者</hi>
兮侈兮成是南箕彼譖人者誰適與謀<lb/>
　萋斐文相錯貎貝介蟲也其文如錦哆侈形張大貎<lb/>
　箕箕星也其位在南貝錦非錦也以其文成錦也南<lb/>
　箕非箕也以其形成箕也喻讒人之誣君子因其近<lb/>
<pb n="21a"/>
　似而遂名之故詩人深惡其然謂以貝為錦以其文<lb/>
　之近似也而譖人之言亦已大甚言其過於實也以<lb/>
　星為箕以其形之近似也而譖人之言誰與之謀言<lb/>
　其巧於誣也<lb/>
緝緝<hi>七立</hi>翩翩謀欲譖人慎爾言也謂爾不信㨗㨗幡幡<lb/>
<hi>芳煩</hi>謀欲譖言豈不爾受既其女遷<lb/>
　緝緝相續貎翩翩往來貎㨗㨗便利貎幡幡反復貎<lb/>
　言謀欲譖人以言者其情状如此故詩人深惡其然<lb/>
<pb n="21b"/>
　謂爾之譖人相續往來可謂衆多矣豈可不知戒謹<lb/>
　王將悔悟則以爾為不可信而弗聼矣爾之譖言便<lb/>
　利反復可謂機變矣其始豈不聼受王將悔悟則必<lb/>
　遷其罪以及汝矣<lb/>
驕人好好勞人草草蒼天蒼天視彼驕人矜此勞人彼<lb/>
譖人者誰適與謀<lb/>
　譖人者以計行而得意故曰驕人好好言其喜也被<lb/>
　譖者以受誣而失措故曰勞人草草言其憂也王既<lb/>
<pb n="22a"/>
　不能察於是呼蒼天而告之曰視彼驕人實可罪憫<lb/>
　此勞人實無辜奈其彼之譖人者誰與之謀巧於誣<lb/>
　罔所以其計得行也<lb/>
取彼譖人投畀<hi>必二</hi>豺虎豺虎不食投畀有北有北不受<lb/>
投畀有昊楊園之道猗<hi>於綺</hi>于畝丘<lb/>
　彼譖人者既得意是王終不能察矣無所告訴矣第<lb/>
　惡之欲其死耳欲其死者有三豺虎者食人之獸也<lb/>
　今獸亦惡而不食有北者司殺之神也今神亦惡而<lb/>
<pb n="22b"/>
　不受昊天者制人之命者也猗倚也天雖甚高由楊<lb/>
　園之道倚至于畝丘則可以投有昊矣夏曰昊天望<lb/>
　其明也昊天既明必誅之矣辭雖過切乃人之真情<lb/>
　詩人惡之甚故無隱辭也楊園畝丘疑周之山名據<lb/>
　所見而言或謂如陵則曰陵丘如畝則曰畝丘皆取<lb/>
　其高於天為近古人祀天於圜丘亦謂其高則可以<lb/>
　致天神之降格封太山禪梁父皆此意也<lb/>
寺人孟子作為此詩凡百君子敬而聽之<lb/>
<pb n="23a"/>
　孟姓也寺人自謂孟子亦後人以子自稱之謂也惡<lb/>
　之既甚故身任其怨作此詩以告凡百在位之君子<lb/>
　欲其敬聼不忽為周身之防也善讀古人之詩者當<lb/>
　以文義求不當拘於章句是詩舊七章今以文義分<lb/>
　為五章三章章八句一章七句一章四句首章比而<lb/>
　賦之餘皆賦也<lb/>
谷風刺幽王也天下俗薄朋友道絶焉<lb/>
　文武親親以睦友賢不棄不遺故舊是以天下化之<lb/>
<pb n="23b"/>
　民徳歸厚此天下俗薄朋友道絶所以刺幽王也<lb/>
習習谷風維風及雨將恐<hi>丘勇</hi>將懼維予與女<hi>汝</hi>將安將<lb/>
樂女轉棄予<lb/>
　谷風之義已於國風詳言之習習飛舞不止之貎谷<lb/>
　風大谷所來之風也大谷之風迅暴為甚況繼之以<lb/>
　雨則物之摧敗顛仆者多矣以喻人之處亂世震蕩<lb/>
　不寧所謂將恐將懼之時也俗既偷薄當恐懼之時<lb/>
　則朋友相求謂予與汝刎頸相誓及安樂之時則轉<lb/>
<pb n="24a"/>
　眼棄我矣<lb/>
習習谷風維風及頽<hi>徒雷</hi>將恐將懼寘予于懷將安將樂<lb/>
棄予如遺<lb/>
　爾雅曰焚輪謂之頽扶摇謂之猋説文曰廻風從上<lb/>
　而下曰頽廻風從下而上曰猋大谷之風既已迅暴<lb/>
　又其勢廻薄從上而下其震蕩又甚矣而薄俗之人<lb/>
　恐懼則寘朋友於念安樂則棄我如遺忘而不存省<lb/>
　也<lb/>
<pb n="24b"/>
習習谷風維山崔<hi>徂回</hi>嵬<hi>五/回</hi>無草不死無木不萎<hi>於委</hi>忘我<lb/>
大徳思我小怨<lb/>
　谷風迅暴甚矣惟山崔嵬獨存耳無草不死矣無木<lb/>
　不萎矣以喻亂之極無有能自存立者非朋友相助<lb/>
　安能至今日今乃忘我前日同患難之大徳而思我<lb/>
　前日偶相失之小怨遂至相絶何如其薄也故舊無<lb/>
　大故不可棄也以小怨而相絶豈非風俗之薄歟語<lb/>
　曰故舊不遺則民不偷亦在上之人化之何如耳此<lb/>
<pb n="25a"/>
　詩人所以刺幽王也是詩三章皆比而賦之也<lb/>
蓼<hi>六下同</hi>莪刺幽王也民人勞苦孝子不得終養爾<lb/>
　文武之役夫亦甞以王事靡盬憂我父母矣詩在正<lb/>
　雅勞而無怨蓋文武以逸道使民又能知其勞有以<lb/>
　勞之所謂説以使民者也非惟文武為然越王勾踐<lb/>
　伐呉徇於軍曰有父母耆老而無昆弟者以告又親<lb/>
　命之曰我有大事子有父母耆老而子為我死子之<lb/>
　父母將轉於溝壑子為禮已重矣子歸没而父母之<lb/>
<pb n="25b"/>
　世後若有事吾與子圖之幽王縱不能為文武能為<lb/>
　越王安有蓼莪之詩讀之使人三復流涕受業者為<lb/>
　廢此篇者乎<lb/>
蓼蓼者莪匪莪伊蒿<hi>呼毛</hi>哀哀父母生我劬勞蓼蓼者莪<lb/>
匪莪伊蔚<hi>尉</hi>哀哀父母生我勞瘁<hi>似醉</hi>
　莪也蒿也蔚也皆微草也莪名蘿蒿蔚名牡蒿三物<lb/>
　華葉稍異耳孝子憂父母不得終養取微草以自喻<lb/>
　謂父母生我劬勞至於病瘁而我征役在外如微草<lb/>
<pb n="26a"/>
　然不能報天地之生育詩人以父母比天地所以申<lb/>
　言哀哀父母蓋痛之極也曰匪莪伊蒿匪莪伊蔚蓋<lb/>
　憂思亂於中觀瞻眩於外視彼蓼蓼然而生者豈莪<lb/>
　乎抑蒿與蔚乎其不能報天地生育之恩則與我同<lb/>
　也<lb/>
缾之罄矣維罍之耻鮮<hi>息淺</hi>民之生不如死之久矣無父<lb/>
何怙<hi>户</hi>無母何恃出則銜恤入則靡至<lb/>
　缾以行酒罍以盛酒缾資於罍猶子之資於父母也<lb/>
<pb n="26b"/>
　缾之罄竭實為罍之耻猶子之失所實為父母之耻<lb/>
　也故孝子自歎命之鮮薄既不得養父母則生不如<lb/>
　死也於是推言無父則何所依怙無母則何所倚恃<lb/>
　出則銜其憂恤入則無所至止皆以不見父母故不<lb/>
　以生為樂也<lb/>
父兮生我母兮鞠我拊<hi>撫</hi>我畜<hi>喜郁</hi>我長我育我顧我復<lb/>
我出入腹我欲報之徳昊天罔極<lb/>
　父兮生我言其夲也母兮鞠我言其成也拊我畜我<lb/>
<pb n="27a"/>
　拊摩而蓄斂之也長我育我長養而復育之也顧我<lb/>
　復我顧視而反復之也出入腹我子出則父母懷於<lb/>
　室父母出則懷子於塗也父母之徳如天無窮我欲<lb/>
　報之豈有窮哉鞠者合其皮而成毬母之糾合其子<lb/>
　使有成亦若鞠然<lb/>
南山烈烈飄風發發民莫不穀我獨何害南山律律飄<lb/>
風弗弗民莫不穀我獨不卒<lb/>
　南山喻君飄風喻政烈烈律律猶言栗烈謂其氣之<lb/>
<pb n="27b"/>
　凜以喻君之暴也發發弗弗猶言觱發謂其風之疾<lb/>
　以喻政之虐也處暴君虐政之時言凡民莫不善而<lb/>
　我獨罹其害不得卒養父母所以為哀痛之極也意<lb/>
　作此詩之孝子獨因行役之後父母不存故自言不<lb/>
　若凡民也序言不得終養則不存可知矣是詩六章<lb/>
　其四章賦也餘俱比而賦之也<lb/>
大東刺亂也東國困於役而傷於財譚<hi>徒南</hi>大夫作是詩<lb/>
以告病焉<lb/>
<pb n="28a"/>
　譚在周之東幽王時譚國困於賦役公私殚竭故譚<lb/>
　大夫作是詩以告病其詩自維天有漢以下皆指周<lb/>
　室而言蓋小國之視京師猶下土之視霄漢故也<lb/>
有饛<hi>䝉</hi>簋飱有捄<hi>蚪/</hi>棘七<hi>必/履</hi>周道如砥<hi>之履</hi>其直如矢君<lb/>
子所履小人所視睠言顧之澘<hi>所姦</hi>焉出涕<lb/>
　此章言周之盛時上下富足不獨京師譚雖小國而<lb/>
　賔客饔飱列之簋者亦復饛然而盛其鼎之匕以棘<lb/>
　為之者皆捄然而長蓋由周室之道如砥之平如矢<lb/>
<pb n="28b"/>
　之直無賦役偏重之患此在位君子之所行在下小<lb/>
　人之所見也今乃賦役無藝偏困東國所以顧視我<lb/>
　父母之邦見其蕭然儉陋為之出涕澘然不止也小<lb/>
　人或是詩人自謙之辭言已所見如此<lb/>
小東大東杼<hi>直吕</hi>柚<hi>逐/</hi>其空糾糾<hi>居/黝</hi>葛屨<hi>九具</hi>可以履霜佻<lb/>
佻<hi>徒彫</hi>公子行彼周行<hi>户/郎</hi>既往既來使我心疚<hi>救</hi>
　此章言周室賦斂於東者偏重凡東方諸侯無小無<lb/>
　大杼而持緯者柚而卷織者皆為之一空夏葛屨冬<lb/>
<pb n="29a"/>
　皮屨今以糾糾繩繚之葛屨謂可以履霜則儉陋之<lb/>
　甚矣而佻佻輕薄之公子蓋指周之貴公子來督賦<lb/>
　於譚者方且行彼周之列位而既去復來無有已時<lb/>
　此所以使我見之而心病也<lb/>
有冽<hi>列</hi>氿<hi>軌/</hi>泉無浸<hi>子/鴆</hi>穫<hi>戶/郭</hi>薪契契<hi>苦計</hi>寤歎哀我憚人<lb/>
薪是穫薪尚可載也哀我憚人亦可息也<lb/>
　冽寒也氿泉側出者也穫刈也薪芻也以其可刈則<lb/>
　非大者特薪芻耳謂譚國已困非有大者可取特微<lb/>
<pb n="29b"/>
　如薪芻者且為寒泉之所浸將至腐敗而為西人所<lb/>
　刈穫猶不知止故譚國之人契契然相合而憂不寐<lb/>
　而歎皆哀我國之人憚於賦役之多也於是以情告<lb/>
　於西人曰爾已刈之薪芻尚可載之而徃爾亦當哀<lb/>
　我國憚賦役之人而使之息止也意欲絶之使勿復<lb/>
　來耳<lb/>
東人之子職勞不來<hi>賚</hi>西人之子粲粲衣服舟人之子<lb/>
熊羆是裘私人之子百僚是試或以其酒不以其漿鞙<lb/>
<pb n="30a"/>
鞙<hi>胡犬</hi>珮璲<hi>遂</hi>不以其長<lb/>
　竊意譚大夫因輸送所賦之物於京師而作是詩故<lb/>
　此章明言東人之子以輸送為職可謂勞矣殊無勞<lb/>
　來之禮而西人之子以無其功而享其賦衣服粲粲<lb/>
　然鮮明不自知其不稱而無愧赧也於是歴言所見<lb/>
　西人往往皆服非所服事非所事心亦無所愛惜且<lb/>
　不知厭足也以熊羆之皮為裘居山者之所有也而<lb/>
　舟人之子生長於水乃取以為裘所謂服非其服也<lb/>
<pb n="30b"/>
　治百僚之事在位者所任也而私人之子夲非在官<lb/>
　乃嘗試為之所謂事非其事也釀秫以為酒味亦非<lb/>
　薄也西人視之不以為漿而無故輕用之所謂無所<lb/>
　愛惜也珮璲以貫玉飾非不美也西人視之不以為<lb/>
　長而猶欲更加之所謂不知厭足也鞙鞙長貎璲貫<lb/>
　玉故作璲或以韋故作□或以絲故作繸亦通作遂<lb/>
　容兮遂兮是也<lb/>
維天有漢監<hi>古蹔</hi>亦有光跂<hi>丘岐</hi>彼織女終日七襄雖則七<lb/>
<pb n="31a"/>
襄不成報章睆<hi>浣</hi>彼牽牛不以服箱東有啟明西有長<lb/>
庚有捄天畢載施之行維南有箕不可以簸<hi>波我</hi>揚維北<lb/>
有斗不可以挹<hi>揖</hi>酒漿維南有箕載翕<hi>許急</hi>其舌維北有<lb/>
斗西柄之掲<hi>居竭</hi>
　譚大夫既以天而視周室故歴取雲漢織女牽牛啟<lb/>
　明長庚天畢南箕北斗以比朝廷在位之人盧仝月<lb/>
　蝕詩歴罪星辰蓋夲諸此然獨雲漢謂之天漢畢星<lb/>
　謂之天畢者蓋天者所以照臨善惡施行賞罰也雲<lb/>
<pb n="31b"/>
　漢雖曰昭回于天然其光不能助天之照臨也畢星<lb/>
　雖形如掩兔之畢然其器不能助天之施行也故維<lb/>
　天有漢以下十句當為一章有捄天畢以下十句當<lb/>
　為一章其五章謂雲漢既不能助天之照臨故織女<lb/>
　雖跂然而立終日七反駕而無成文章之實啟明雖<lb/>
　蚤升於東長庚雖暮出於西亦何補於照臨哉其六<lb/>
　章謂畢星既不能助天之施行故箕則見於南而無<lb/>
　簸揚糠粃之實斗則見於北而無挹酌酒漿之實箕<lb/>
<pb n="32a"/>
　載翕其舌反若有噬於人斗西掲其柄反若有取於<lb/>
　東亦何益於施行哉凡二章所陳皆謂在位之人無<lb/>
　有能助王之照臨善惡施行賞罰者故朝無綜核之<lb/>
　政而實惠不及於下以致賦役偏重東人困竭西人<lb/>
　驕侈不均不平無所赴愬也是詩夲七章以文義求<lb/>
　之當作六章其一章二章四章賦也三章五章六章<lb/>
　比也<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷八</head>
    <p>
<pb n="1a"/>
欽定四庫全書<lb/>
　詩補傳卷八　　　　　宋　范處義　撰<lb/>
國風<lb/>
齊<lb/>
　周武王封尚父吕望於營丘即臨淄縣是也其封域<lb/>
　東至于海西至于河南至于穆陵北至于無棣故齊<lb/>
　為大國後五世哀公政衰紀侯譛之於懿王使烹焉<lb/>
　故變風始作齊之次鄭以鄭既不能輔周室復先王<lb/>
<pb n="1b"/>
　之舊所望者齊晉之覇主耳<lb/>
雞鳴思賢妃也哀公荒淫怠慢故陳賢妃貞女夙夜警<lb/>
戒相成之道焉<lb/>
　哀公荒淫怠慢蓋由内無賢妃貞女之助使哀公有<lb/>
　内助夙夜警戒亦有相成之理序詩者之言以恕待<lb/>
　之謂其中人之資可上可下也昔周宣王亦中才之<lb/>
　主也嘗夜卧晏起姜后脫簪珥待罪曰妾不才淫心<lb/>
　見矣致君子于失禮宣王曰寡人之罪遂勤於政事<lb/>
<pb n="2a"/>
　以成中興之功然則后妃輔佐君子豈曰小補之哉<lb/>
　若夫齊威公好淫樂衞姬不聽鄭衞之聲楚莊王好<lb/>
　田獵樊姬不食鳥獸之肉則賢内助之相成有不待<lb/>
　言語警戒之末者尤可尚也<lb/>
雞既鳴矣朝<hi>直遥下同</hi>既盈矣匪雞則鳴蒼蠅之聲東方明<lb/>
矣朝既昌矣匪東方則明月出之光蟲飛薨薨<hi>呼𢎞</hi>甘與<lb/>
子同夢㑹且歸矣無庶予子憎<lb/>
　惑於聽者以聲之至細為鉅若聞蟻戰以為牛鬭是<lb/>
<pb n="2b"/>
　也眩於視者以形之至微為大若視貫虱如車輪是<lb/>
　也古之賢妃志在輔佐君子寤寐不忘眩惑於視聽<lb/>
　故以蒼蠅之聲為雞之鳴正以蟻為牛之類也以月<lb/>
　出之光為東方之明正以虱為輪之類也盈滿也昌<lb/>
　盛也始謂來㑹朝者已充滿而昌盛今雖尚蚤然亦<lb/>
　將及旦蟲已飛而薨薨有聲矣豈不欲與子甘寢同<lb/>
　夢慮來㑹朝者亦欲蚤歸無使予與子俱受憎於人<lb/>
　也是詩三章皆賦也<lb/>
<pb n="3a"/>
還<hi>旋下同</hi>刺荒也哀公好田獵從禽獸而無厭國人化之<lb/>
遂成風俗習於田獵謂之賢閑於馳逐謂之好焉<lb/>
　化於上者謂之風習於下者謂之俗然上有好者下<lb/>
　必甚焉齊俗喜畋驅馳之間邂逅相遇互相夸詡以<lb/>
　習於田獵為賢以閑於馳逐為好形於辭氣之間可<lb/>
　以想見由哀公好田獵故也記曰上之好惡不可不<lb/>
　謹也是民之表也孟子曰從獸無厭謂之荒故曰刺<lb/>
　荒也<lb/>
<pb n="3b"/>
子之還兮遭我乎峱<hi>乃刀下同</hi>之間兮並驅從兩肩兮揖我<lb/>
謂我儇<hi>許全</hi>兮子之茂兮遭我乎峱之道兮並驅從兩牡<lb/>
兮揖我謂我好兮子之昌兮遭我乎峱之陽兮並驅從<lb/>
兩狼兮揖我謂我臧兮<lb/>
　還便㨗之貌峱山名獸三歳曰肩儇利也茂美也昌<lb/>
　盛也臧善也謂便㨗之子茂美而昌盛相值於山之<lb/>
　間山之道山之陽並馬驅獸有肩有牡有狼從之曰<lb/>
　兩言非一也揖我謂我馳驟之輕利便好而盡善曰<lb/>
<pb n="4a"/>
　遭曰並曰揖以見從禽者衆更相稱譽也是詩三章<lb/>
　皆賦也<lb/>
著刺時也時不親迎<hi>魚敬</hi>也<lb/>
　著之詩刺時不親迎說者謂陳親迎之禮以刺之非<lb/>
　也三章所陳皆不親迎之事耳後之論齊之風俗者<lb/>
　曰俟我於著乎而此亦其舒緩之體也謂廣谷大川<lb/>
　異制民生其間異俗剛柔輕重遲速異齊五味異和<lb/>
　器械異制衣服異冝夫民俗固然所貴乎禮者謂其<lb/>
<pb n="4b"/>
　矯揉其俗使合於先王之道也若徇其俗之所尚則<lb/>
　不親迎者不足刺矣豈聖人存詩愛禮之意哉<lb/>
俟我於著乎而充耳以素乎而尚之以瓊華乎而俟我<lb/>
於庭乎而充耳以青乎而尚之以瓊瑩<hi>榮</hi>乎而俟我於<lb/>
堂乎而充耳以黄乎而尚之以瓊英乎而<lb/>
　是詩三章皆刺齊人廢親迎之禮安然舒緩俟於其<lb/>
　家門屏之間曰著自著而入其庭升其堂其次序如<lb/>
　此瓊赤玉也曰華曰瑩曰英皆瓊之色光華瑩澈用<lb/>
<pb n="5a"/>
　以為充耳之瑱素也青也黄也皆紞之色以垂瑱者<lb/>
　此男子不親迎者之服雖盛美而不能行禮也齊人<lb/>
　非特不親迎於婦至之禮亦漸至盡廢矣案昬禮壻<lb/>
　往婦家親迎既奠鴈御輪乃先往俟於門外婦至壻<lb/>
　揖婦以入及寢門揖入升自西階今也始猶俟乎著<lb/>
　婦至則揖婦而入而壻往婦家之禮不復行矣既而<lb/>
　止俟乎庭而揖婦以入之禮不復行矣卒而俟乎堂<lb/>
　而揖入升自西階之禮不復行矣是誠可刺也謂之<lb/>
<pb n="5b"/>
　刺時以上之人不能明禮教以道之也是詩三章皆<lb/>
　賦也<lb/>
東方之日刺衰也君臣失道男女淫奔不能以禮化也<lb/>
　序詩者明言君臣失道則日月喻君臣無可疑者說<lb/>
　者不勝其異以不知詩序經聖人之手故也是詩之<lb/>
　意謂君臣有道禮教興行上焉如文王之化則無思<lb/>
　犯禮次焉如衞文之化則國人不齒安得有淫奔之<lb/>
　俗今齊之君臣不能明禮教以化之是無政也故謂<lb/>
<pb n="6a"/>
　之刺衰<lb/>
東方之日兮彼姝<hi>音朱下同</hi>者子在我室兮在我室兮履我<lb/>
即兮東方之月兮彼姝者子在我闥兮在我闥兮履我<lb/>
發兮<lb/>
　日月喻君臣必以東方為言蓋謂日月始出明照四<lb/>
　方無幽之不燭誰敢為欺者齊之君臣不能如日月<lb/>
　故男女肆為淫奔彼美色之子公然來人室家登人<lb/>
　門闥出入相馳逐無復忌憚故詩人歎之謂君臣不<lb/>
<pb n="6b"/>
　能以道化民如日月在上人不畏其照燭也曰履我<lb/>
　即兮者謂我入室而處則迹我所居而就也曰履我<lb/>
　發兮者謂我由闥而出則迹我所出而行也國俗如<lb/>
　此則齊之君臣所躬行者可知矣或曰東方之日東<lb/>
　方之月乃日月之未明也男女多於此時往來似非<lb/>
　詩之本意是詩二章皆比而賦之也<lb/>
東方未明刺無節也朝廷興居無節號令不時挈<hi>苦結</hi>壺<lb/>
氏不能掌其職焉<lb/>
<pb n="7a"/>
　挈壺氏之職既廢故朝廷起居之際皆無其節既無<lb/>
　其節則上下不知蚤暮號令安得不失時哉是詩所<lb/>
　謂號令謂號召臣下非出令也<lb/>
東方未明顛倒<hi>刀號下同</hi>衣裳顛之倒之自公召之東方未<lb/>
晞顛倒裳衣倒之顛之自公令<hi>力證</hi>之折柳樊圃狂夫瞿<lb/>
瞿<hi>俱具</hi>不能辰夜不夙則莫<hi>暮</hi>
　未明謂日未出也未晞謂露未晞也以辨色而朝言<lb/>
　之則未明未晞不為蚤矣由司漏者廢職羣臣不知<lb/>
<pb n="7b"/>
　蚤莫所以顛倒衣裳於號召之時朝廷亦豫無警戒<lb/>
　故臨事召之所謂上下俱失時也今人為圃尚知折<lb/>
　柳為樊為其有限雖狂夫亦瞿瞿却顧不敢遽越可<lb/>
　以朝廷乃無司漏之節度使從事者不能知朝夕不<lb/>
　失之早則失之莫是為國者之智不及農圃也是詩<lb/>
　三章二章皆賦也卒章比而賦之也<lb/>
南山刺襄公也鳥獸之行淫乎其妹大夫遇是惡作詩<lb/>
而去之<lb/>
<pb n="8a"/>
　詩人嘗以魚鳥喻衞宣公則以雄狐喻襄公不為過<lb/>
　也襄公鳥獸之行是以鳥獸自為也君不可惡也而<lb/>
　新臺敝笱皆言惡國不可去也而北風南山皆言去<lb/>
　此變風之直指其事不暇詭辭以明其過之大也<lb/>
南山崔崔<hi>子雖</hi>雄狐綏綏魯道有蕩齊子由歸既曰歸止<lb/>
曷又懐止<lb/>
　南山以喻齊雄狐以喻襄公詩人謂南山本崔崔然<lb/>
　髙大人所瞻仰以雄狐綏綏然行其間反為人之所<lb/>
<pb n="8b"/>
　惡不足仰矣魯道指魯國齊子指文姜有蕩謂蕩然<lb/>
　無法制也惟其蕩然無法制是以文姜既歸為魯之<lb/>
　夫人又得以懐二心於齊也綏綏獨行求匹之貌說<lb/>
　見有狐是詩止言雄狐則非匹行明矣<lb/>
葛屨五兩<hi>亮</hi>冠緌<hi>如誰</hi>雙止魯道有蕩齊子庸止既曰庸<lb/>
止曷又從止<lb/>
　葛屨以喻文姜冠緌以喻襄公冠屨有尊卑之象襄<lb/>
　公兄也文姜為公之妹襄公君也文姜為魯夫人皆<lb/>
<pb n="9a"/>
　有尊卑之可言然葛屨必以兩冠緌必以雙各有其<lb/>
　配惟其稱也今襄公與文姜是冠屨莫辨是以文姜<lb/>
　既用以嫁魯又得以從襄公於齊也<lb/>
藝麻如之何衡<hi>横</hi>從<hi>足/容</hi>其畝取<hi>七喻</hi>妻如之何必告父母<lb/>
既曰告止曷又鞠<hi>居六</hi>止析薪如之何匪斧不克取妻如<lb/>
之何匪媒不得既曰得止曷又極止<lb/>
　藝麻以喻取妻畝以喻父母析薪以喻取妻斧以喻<lb/>
　媒氏藝麻者必横從治其畝猶取妻者必告於父母<lb/>
<pb n="9b"/>
　也既已告父母而成禮矣又何為合其醜於齊也析<lb/>
　薪者非賴斧而不能猶取妻者必賴於媒氏也既已<lb/>
　賴媒氏而得妻矣又何為極其惡於齊也後二章併<lb/>
　譏魯而深咎文姜與襄公以藝麻析薪為言魯安所<lb/>
　逃其責而窮醜極惡則文姜與襄公任其咎也鞠者<lb/>
　合其皮而成毬傳曰捖革為鞠言其合也是詩四章<lb/>
　皆比而賦之也<lb/>
甫田大夫刺襄公也無禮義而求大功不脩德而求諸<lb/>
<pb n="10a"/>
侯志大心勞所以求者非其道也<lb/>
　禮義非以求大功也而有禮義者大功可馴致脩德<lb/>
　非以求諸侯也而有德者諸侯將自歸安有志大心<lb/>
　勞之患今襄公無禮義而不脩德是無其本矣無其<lb/>
　本而切切然望大功之立諸侯之從無是道也<lb/>
無田<hi>佃</hi>甫田維莠<hi>羊九</hi>驕驕無思逺人勞心忉忉無田甫<lb/>
田維莠桀桀無思逺人勞心怛怛<lb/>
　田甫田者莠驕驕思逺人者心忉忉揚雄引是詩去<lb/>
<pb n="10b"/>
　四字加二字而詩意自明猶孟子引孔子說烝民加<lb/>
　二故字加一必字一也字詩人之㫖洞然明白聖賢<lb/>
　說詩不辭費如此甫田大田也逺人諸侯也莠稂莠<lb/>
　也驕驕盛貌桀桀出貌忉忉憂而勞也怛怛憂而傷<lb/>
　也詩人謂治大田者莠不可除徒勞其力求諸侯者<lb/>
　逺莫能得徒勞其心使襄公能以禮義治其國有德<lb/>
　裕乃身則大功可立逺人可致矣<lb/>
婉<hi>於阮</hi>兮孌<hi>力/轉</hi>兮緫角丱<hi>古/患</hi>兮未幾<hi>居豈</hi>見兮突而弁兮<lb/>
<pb n="11a"/>
　婉孌少貌緫角聚兩髦也丱緫角之貌弁成人之冠<lb/>
　也突卒相見之貌緫角未幾而突見其弁童子之求<lb/>
　速成者襄公之求大功求諸侯猶童子効成人之冠<lb/>
　服殆可笑矣是詩三章皆比而賦之也<lb/>
盧令<hi>零下同</hi>刺荒也襄公好<hi>呼報</hi>田獵畢弋而不脩民事百<lb/>
姓苦之故陳古以風<hi>諷</hi>焉<lb/>
　是詩本刺襄公從獸無厭不欲直指其過故陳古之<lb/>
　田獵與民同樂百姓聞而說之冀襄公愧而改耳畢<lb/>
<pb n="11b"/>
　掩兔之物如畢星之形弋繳射也<lb/>
盧令令其人美且仁盧重<hi>直龍下同</hi>環其人美且鬈<hi>權</hi>盧重<lb/>
鋂<hi>梅</hi>其人美且偲<lb/>
　盧天下之駿犬也令令纓環之聲重環子母環也重<lb/>
　鋂一環貫二也仁仁愛也鬈鬈髪也偲彊力也古之<lb/>
　田獵者百姓見其田犬之飾而歎其人美而有仁愛<lb/>
　美而有鬈髪美而有彊力仁愛者德之美也鬈髪者<lb/>
　貌之美也彊力者才之美也皆樂之之意是詩三章<lb/>
<pb n="12a"/>
　皆賦也<lb/>
敝笱<hi>古口下同</hi>刺文姜也齊人惡<hi>烏路</hi>魯桓公微弱不能防閑<lb/>
文姜使至淫亂為二國患焉<lb/>
　文姜淫亂之事齊魯之醜均也故序詩者以為二國<lb/>
　之患詩人原其過由於魯桓公微弱不能制文姜以<lb/>
　至於此故作敝笱載驅猗嗟三詩分刺齊魯二公與<lb/>
　文姜如法家分别衆罪敝笱一詩乃文姜之罪狀也<lb/>
　使魯公能防閑而文姜可制則二國之患息矣<lb/>
<pb n="12b"/>
敝笱在梁其魚魴<hi>房</hi>鰥<hi>古/顔</hi>齊子歸止其從<hi>才用下同</hi>如雲敝<lb/>
笱在梁其魚魴鱮<hi>才吕</hi>齊子歸止其從如雨敝笱在梁其<lb/>
魚唯唯<hi>維癸</hi>齊子歸止其從如水<lb/>
　周禮䱷人掌以時䱷為梁釋之者曰梁水偃也以笱<lb/>
　承其空然則施笱於梁所以捕魚也以譬魯公也孔<lb/>
　叢子曰衞人釣于河得鰥魚焉其大盈車陸氏曰鱮<lb/>
　似魴而頭尤大魚之不美者故里語曰網魚得鱮不<lb/>
　如㗖茹且魴本魚之美者今鰥與鱮皆似魴而非魴<lb/>
<pb n="13a"/>
　雖大而非美且唯唯出入不制以譬文姜若大而難<lb/>
　制而其行之不美為人所賤笱固不可以得大魚而<lb/>
　況於既敝乎此魯公所以不能制文姜公然反歸于<lb/>
　齊恣為醜行其從之者如雲之紛亂如雨之衆多如<lb/>
　水之就下皆略無忌憚卒之魯公則見殺於齊齊公<lb/>
　則播惡於民皆由文姜之故此詩之所以分刺也是<lb/>
　詩三章皆比而賦之也<lb/>
載驅齊人刺襄公也無禮義故盛其車服疾驅於通道<lb/>
<pb n="13b"/>
大都與文姜淫播其惡於萬民焉<lb/>
　春秋魯莊公二年冬夫人姜氏㑹齊侯于禚四年春<lb/>
　夫人姜氏享齊侯于祝邱五年夫人姜氏如齊師七<lb/>
　年春夫人姜氏㑹齊侯于防冬夫人姜氏㑹齊侯于<lb/>
　榖此皆莊公之時齊襄公恃莊公為己之甥往來略<lb/>
　無顧忌春秋既書而深貶之詩人作載驅以分别謂<lb/>
　襄公無禮無義盛其車服疾驅於通道大都播其惡<lb/>
　於衆而不知恥此為襄公之罪狀明矣<lb/>
<pb n="14a"/>
載驅薄薄<hi>普各</hi>簟茀<hi>弗/</hi>朱鞹<hi>苦郭</hi>魯道有蕩齊子發夕四驪<lb/>
<hi>力馳</hi>濟濟<hi>子/禮</hi>垂轡濔濔<hi>乃/禮</hi>魯道有蕩齊子豈<hi>開改</hi>弟<lb/>
　薄薄疾驅之聲也簟茀者以簟為蔽車之茀朱鞹者<lb/>
　以朱飾皮為茀之副四驪謂四馬皆驪色濟濟而齊<lb/>
　也垂轡為轡之垂者濔濔而衆也此言襄公盛其車<lb/>
　服疾驅而來魯既蕩然無法制故齊子發夕謂文姜<lb/>
　宵逝而徃㑹齊子豈弟謂文姜安然樂易而無慙也<lb/>
汶<hi>問</hi>水湯湯<hi>失/章</hi>行人彭彭<hi>必亡</hi>魯道有蕩齊子翶翔汶水<lb/>
<pb n="14b"/>
滔滔行人儦儦<hi>表驕</hi>魯道有蕩齊子遊敖<lb/>
　汶水出泰山萊蕪縣委蛇曲折行齊魯二境之間多<lb/>
　在齊之南魯之北行人自齊而來者指所從之人也<lb/>
　湯湯溢也滔滔漫也彭彭張也儦儦衆也皆狀其在<lb/>
　於通道大都之間所見如此魯既蕩然無法制故齊<lb/>
　子翺翔于彼遊敖于彼不知其可醜也一章曰發夕<lb/>
　則以宵而逝猶有自赧之意二章曰豈弟則安然樂<lb/>
　易已無自歉之色三章曰翺翔則徊翔從容而後去<lb/>
<pb n="15a"/>
　四章曰遊敖則遊觀惬適而忘反雖指齊子而言襄<lb/>
　公無禮無義之迹不可掩矣是詩四章皆賦也<lb/>
猗<hi>於冝下同</hi>嗟刺魯莊公也齊人傷魯莊公有威儀技藝然<lb/>
而不能以禮防閑其母失子之道人以為齊侯之子焉<lb/>
　春秋魯桓公三年九月夫人姜氏至自齊謂文姜來<lb/>
　嫁也六年九月丁夘子同生謂莊公始生也至十八<lb/>
　年公與夫人姜氏如齊而齊侯通焉則莊公非齊侯<lb/>
　之子年月可考矣聖人既書於春秋而猗嗟之序謂<lb/>
<pb n="15b"/>
　人以為齊侯之子不刪去何也蓋深責莊公無防閑<lb/>
　之道人目以為他人之子是誠可愧恥此莊公之罪<lb/>
　狀也<lb/>
猗嗟昌兮頎<hi>祈</hi>而長兮抑若揚兮美目揚兮巧趨蹌兮<lb/>
射則臧兮<lb/>
　猗嗟歎美之辭也昌盛也謂其年之盛也頎長也謂<lb/>
　其身之長也抑若揚兮謂抑揚之中節也抑若揚猶<lb/>
　言子若孫古語多然美目揚兮謂其瞻視之明也禮<lb/>
<pb n="16a"/>
　記云揚其目而視之巧趨蹌兮謂其歩趨之巧也射<lb/>
　則臧兮謂其射之善也<lb/>
猗嗟名兮美目清兮儀既成兮終日射侯不出正<hi>征</hi>兮<lb/>
展我甥兮<lb/>
　名稱也取其才藝之可稱也美目清兮謂其目之清<lb/>
　明也儀既成兮謂其儀之備也終日射侯不出正兮<lb/>
　謂其射之有準的也以皮為侯畫以為正三分侯廣<lb/>
　正居其一其内皆方二尺射不出正則有準的矣展<lb/>
<pb n="16b"/>
　誠也謂其誠冝為我甥也說者謂鵠與正皆禽名鵠<lb/>
　即鴻鵠也一舉千里正鴊之省文也方言齊魯以題<lb/>
　肩為鴊月令征鳥厲疾釋者謂征鳥題肩也齊人謂<lb/>
　之擊征或名曰鷹鵠髙逺而難中鴊健黠而難中故<lb/>
　射者取以名其的焉天子五正中朱次白次蒼次黄<lb/>
　𤣥居外諸侯損𤣥黄大夫士又去白以朱緑為飾侯<lb/>
　之為義其說不一射義云天子大射謂之射侯者射<lb/>
　為諸侯也射中得為諸侯射不中不得為諸侯此一<lb/>
<pb n="17a"/>
　說也考工記祭侯之辭曰惟若寧侯母或若女不寧<lb/>
　侯不屬于王所故抗而射女謂命之為侯而射之者<lb/>
　示其諸侯有不服亦似此誅伐之也此亦一說也又<lb/>
　取熊虎豹麋鹿豕豻為飾者亦以其類視之也其說<lb/>
　頗合於弧矢威天下之意姑存之<lb/>
猗嗟孌兮清揚婉兮舞則選<hi>雪戀</hi>兮射則貫兮四矢反兮<lb/>
以禦亂兮<lb/>
　孌兮婉兮皆壯好之貌歎其貌之好眉目清揚也舞<lb/>
<pb n="17b"/>
　則選兮謂其舞之齊於樂節也射則貫兮謂其射之<lb/>
　貫習而必中也四矢反兮以禦亂兮反復也謂其乘<lb/>
　矢之發皆復得其故處可用以禦亂惜其不用也此<lb/>
　章歎美之辭重複不厭而寓意於禦亂之二字語若<lb/>
　緩而不切亦理之所難行也蓋二國之亂以莊公言<lb/>
　之内則母也外則舅也詩人安得直以禦亂之事責<lb/>
　之故微寓其意焉序詩者發之曰不能防閑其母失<lb/>
　子之道則莊公之罪著矣是詩三章皆賦也<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷八<lb/>
</p>
<p>
</p>
  </div>
</body>
</text>
</TEI>
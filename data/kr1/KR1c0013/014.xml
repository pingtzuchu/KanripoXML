<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷十四</head>
    <p>
<pb n="1a"/>
欽定四庫全書<lb/>
　詩補傳卷十四　　　　宋　范處義　撰<lb/>
國風<lb/>
曹<lb/>
　周武王封弟叔振鐸於曹之地在禹貢兖州陶邱之<lb/>
　北雷夏菏澤之野今為濟隂定陶堯嘗遊成陽因葬<lb/>
　焉舜嘗漁於雷澤其遺風重厚多君子務稼穡薄衣<lb/>
　食以致積蓄其後富而無教乃更驕侈十一世至周<lb/>
<pb n="1b"/>
　惠王時政衰昭公好奢而任小人變風始作曹既弱<lb/>
　小又不能用賢今所存四詩其一萹二萹序皆言任<lb/>
　小人其三萹又言在位無君子則國非其國矣故以<lb/>
　下泉思治終焉此所以次於檜也<lb/>
蜉<hi>浮下同</hi>蝣刺奢也昭公國小而廹無法以自守好奢而<lb/>
任小人將無所依焉<lb/>
　檜曹皆小國詩亦相似檜之變風始於羔裘曹之變<lb/>
　風始於蜉蝣羔裘言國小而廹君不用道蜉蝣言國<lb/>
<pb n="2a"/>
　　小而廹無法以自守道者法之所由出法既亡矣道<lb/>
　　安在哉羔裘刺絜其衣服蜉蝣刺好奢亦類也羔裘<lb/>
　　之詩不及治政序詩者以其逍遥遊燕而知其必不<lb/>
　　能自彊於政治蜉蝣之詩不及小人序詩者以其将<lb/>
　　無所依而知其所用皆小人故不足恃然不能自彊<lb/>
　　猶愈於將無所依此曹所以又出檜下也<lb/>
　蜉蝣之羽衣裳楚楚心之憂矣於我歸處蜉蝣之翼采<lb/>
　采衣服心之憂矣於我歸息蜉蝣掘<hi>求物</hi>閲麻衣如雪心<lb/>
<pb n="2b"/>
　之憂矣於我歸説<hi>税</hi>
　　蜉蝣渠略也此物生於土既成則掘土解閲而出不<lb/>
　　自知其朝生夕死方且矜其羽翼掘閲以飛揚故詩<lb/>
　　人取以喻昭公不自知其将無所依方且好為奢靡<lb/>
　　其燕衣則楚楚而整飾其禮服則采采而華麗其深<lb/>
　　衣則如雪之潔白詩人憂其危亡将至謂儻無所依<lb/>
　　當於我乎居處於我乎休息於我乎説駕以詩人獨<lb/>
　　有愛君之忠如此亦足以見當時在位無一可倚仗<lb/>
<pb n="3a"/>
　者不必言小人意自見於言外也是詩三章皆比而<lb/>
　賦之也<lb/>
候人刺近小人也共<hi>恭</hi>公逺<hi>于萬</hi>君子而好近小人焉<lb/>
　此詩為共公好近小人而作近小人則逺君子勢不<lb/>
　兩立必然之理也<lb/>
彼候人兮何<hi>何可</hi>戈與祋<hi>都/外</hi>彼其之子三百赤芾<hi>弗</hi>
　内君子而外小人泰之象也内小人而外君子否之<lb/>
　象也候人之官逺在邊境所掌者荷戈與祋之役而<lb/>
<pb n="3b"/>
　使君子居之赤芾者卿士之服常在君側而使小人<lb/>
　居之是内小人而外君子也故序詩者以逺近言之<lb/>
　曹之為國視此可知矣戈㦸也祋殳也芾韠也大夫<lb/>
　以上赤芾乗軒三百言其多也<lb/>
維鵜<hi>徒低</hi>在梁不濡其翼彼其之子不稱<hi>尺證</hi>其服維鵜在<lb/>
梁不濡其咮<hi>陟救</hi>彼其之子不遂其媾<hi>古豆</hi>
　鵜洿澤也當在泥水中自求魚而食今乃髙處魚梁<lb/>
　之上翼咮不濡而竊食人之魚譬小人宜在逺方今<lb/>
<pb n="4a"/>
　　乃衣赤芾而竊禄於髙位可謂不稱其服矣婚媾猶<lb/>
　　言好合也彼小人在朝雖暫相黨引僞為好合及其<lb/>
　　見利而爭先利盡而交踈則反相賊害安能終相好<lb/>
　　合哉所謂不遂其媾也<lb/>
　薈<hi>烏㑹</hi>兮蔚兮南山朝隮<hi>子/兮</hi>婉<hi>於/阮</hi>兮孌<hi>力轉</hi>兮季女斯飢<lb/>
　　薈蔚雲升之貌婉孌柔弱之貌此章申言小人肆志<lb/>
　　於上如薈蔚之雲升於南山君子困窮於下如婉孌<lb/>
　　之季女飢於牖下亦由其君遠君子而近小人故也<lb/>
<pb n="4b"/>
　　是詩四章首章賦也後三章比也<lb/>
　鳲<hi>尸</hi>鳩刺不壹也在位無君子用心之不壹也<lb/>
　　書言惟尹躬暨湯咸有一德然則德惟一動罔不吉<lb/>
　　德二三動罔不凶亦君臣之所同也今曹在位無君<lb/>
　　子用心之不壹似亦指其君臣然臣之不一君實為<lb/>
　　之蓋上者下之儀無以率於上何以從於下是篇皆<lb/>
　　陳古之人君一德之美以刺時之不然如曰正是四<lb/>
　　國豈人臣之能為曰胡不萬年亦不可以是為人臣<lb/>
<pb n="5a"/>
　之祝書曰常厥德保厥位則商之君臣雖曰咸有一<lb/>
　德而保厥位則專指其君正與是詩之意同也<lb/>
鳲鳩在桑其子七兮淑人君子其儀一兮其儀一兮心<lb/>
如結兮鳲鳩在桑其子在梅淑人君子其帶伊絲其帶<lb/>
伊絲其弁伊騏鳲鳩在桑其子在棘淑人君子其儀不<lb/>
忒<hi>他得</hi>其儀不忒正是四國鳲鳩在桑其子在榛淑人君<lb/>
子正是國人正是國人胡不萬年<lb/>
　鳲鳩以均一為德其子雖或在梅或在棘或在榛而<lb/>
<pb n="5b"/>
　鳩之飛止不越於桑以見其性之有常如此不然則<lb/>
　其子有七出入不齊安能均哺惟其有常處則子皆<lb/>
　知母所在然後均一之德可得而施也淑人君子言<lb/>
　有淑善之德在君子之位如鳩之均一也一章言在<lb/>
　位之君子威儀一於外而心亦結於一所謂表裏如<lb/>
　一有諸中則形諸外也二章言在位之君子冠服之<lb/>
　有常其帶伊絲謂大帶用素絲也其弁伊騏皮弁之<lb/>
　文如騏說文曰馬青驪文如愽碁曰騏皮弁之㑹縫<lb/>
<pb n="6a"/>
　貫玉為飾文亦如騏故謂之伊騏也三章言在位之<lb/>
　君子威儀無差忒故逺而可以正四國謂列國皆來<lb/>
　取法也記言治國在齊其家舉是詩其儀不忒正是<lb/>
　四國為證則治國為人君眀矣四章言在位之君子<lb/>
　既能治其國則君正莫不正故國人稱願欲其壽考<lb/>
　萬年長享其國也詩言萬壽皆美人君則此詩萬年<lb/>
　之祝不可施之人臣也是詩四章皆比而賦之也<lb/>
下泉思治也曹人疾共公侵刻下民不得其所憂而思<lb/>
<pb n="6b"/>
眀王賢伯也<lb/>
　震風凌雨然後知厦屋之帡幪亂極思治人之常情<lb/>
　也共公專務侵刻民不得其所若當盛世眀天子在<lb/>
　上必能命賢方伯以行黜陟之政共公在東周時上<lb/>
　下廢弛得以自恣故詩人疾之而思治也<lb/>
冽<hi>列下同</hi>彼下泉浸彼苞稂<hi>郎/</hi>愾<hi>苦愛下同</hi>我寤嘆念彼周京<lb/>
冽彼下泉浸彼苞蕭愾我寤嘆念彼京周冽彼下泉浸<lb/>
彼苞蓍<hi>尸</hi>愾我寤嘆念彼京師芃芃<hi>薄/紅</hi>黍苗隂雨膏<hi>古報</hi>
<pb n="7a"/>
之四國有王郇<hi>荀</hi>伯勞<hi>力報</hi>之<lb/>
　寒泉與隂雨均可以養物然稂童粱也乃禾之不實<lb/>
　者而蕭也蓍也皆野物無滋於灌溉者而流泉皆浸<lb/>
　漬潤澤之使之叢生而茂以喻共公侵刻下民所資<lb/>
　為養之物以養無益之人反使下民有益於國如黍<lb/>
　苖者失其所養此所以愾然不寐而嘆思周室王者<lb/>
　命方伯舉行其職以慰下民之望也卒章謂芃芃方<lb/>
　秀之黍苖得隂雨則膏潤矣四國之民有明王在上<lb/>
<pb n="7b"/>
　則賢如郇伯者必有以勞我矣不至如今之失所也<lb/>
　詩人以寒泉喻曹之澤謂其流出於山麓之下及物<lb/>
　者不廣況止及於無益乎以隂雨喻周之澤謂其溥<lb/>
　博霑足無此疆爾界均及於四國也言四國則不獨<lb/>
　曹之民思周室四國胥望之矣左氏傳曰畢原酆郇<lb/>
　文之昭也必周之方伯善於其職者故曹人思之是<lb/>
　詩四章皆比而賦之也<lb/>
　詩補傳卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷二十八</head>
    <p>
<pb n="1a"/>
欽定四庫全書<lb/>
　詩補傳卷二十八　　　宋　范處義　撰<lb/>
商頌<lb/>
　周用六代之樂故周大師有商頌而太史公謂宋襄<lb/>
　公行仁義欲為盟主其大夫正考甫美之故追道契<lb/>
　湯高宗之所以興作商頌其說本之韓氏今所存五<lb/>
　篇皆言湯孫及武丁孫子無一辭及宋則知太史公<lb/>
　信韓氏之為妄矣魯頌為僖公而作所言皆美僖公<lb/>
<pb n="1b"/>
　獨閟宫略推美姜嫄后稷與太王文武遂及周公魯<lb/>
　公豈有為襄公作頌而不及宋可乎說者謂其辭古<lb/>
　奥不類周世之文而國語閔馬父之言亦與今序合<lb/>
　誠至論也或者乃謂周成王始封熊繹於荆至周惠<lb/>
　王時魯僖公之元年始有楚號遂疑商時未有荆楚<lb/>
　乃欲假此以實韓氏宋襄公之說殊不知荆自帝嚳<lb/>
　九州已有荆州之名至禹貢分别山川則荆及衡陽<lb/>
　為荆州乃在南即荆楚也荆岐既旅至于荆山乃在<lb/>
<pb n="2a"/>
　西蓋雍州之荆非荆州之荆也詩人以有二荆故以<lb/>
　荆楚别荆岐耳既自古有荆孰謂周封熊繹始有荆<lb/>
　哉然則以荆為荆楚自商頌始孰謂周惠王時始有<lb/>
　楚哉商頌聖人存之為一經之終與書秦誓同信傳<lb/>
　而不信經非所敢聞也<lb/>
那祀成湯也微子至于戴公其問禮樂廢壞有正考甫<lb/>
者得商頌十二篇於周之大師以那為首<lb/>
　成王既殺武庚封微子啓代武庚為商後十傳至戴<lb/>
<pb n="2b"/>
　公當宣王時其大夫正考甫乃孔子七世祖得商頌<lb/>
　十二篇於周之大師歸以祀其先王孔子時又亡其<lb/>
　七篇以那為首幸那詩不亡後世猶得見祀成湯之<lb/>
　詩也<lb/>
猗<hi>於宜</hi>與<hi>余下/同</hi>那與寘我鞉<hi>桃</hi>鼓奏鼓簡簡衎我烈祖湯<lb/>
孫奏假<hi>格</hi>綏我思成鞉鼓淵淵嘒嘒管聲既和且平依<lb/>
我磬聲於赫湯孫穆穆厥聲庸鼓有斁<hi>亦</hi>萬舞有奕我<lb/>
有嘉客亦不夷懌自古在昔先民冇作温恭朝夕執事<lb/>
<pb n="3a"/>
有恪顧予烝嘗湯孫之將<lb/>
　竊讀商頌知古人之簡朴見之文辭者未易以章句<lb/>
　文義求也如那之詩方歎其樂之盛多而止及於鞉<lb/>
　鼓遂言感格中間方論鞉鼓管磬之音遽歎湯孫之<lb/>
　美於後復論鼓舞嘉賔而以烝嘗終焉學者要當如<lb/>
　讀盤誥不必以文義相屬識其大㫖可也那之大㫖<lb/>
　在祭祀作樂能感格神人耳猗歎辭那多也首歎商<lb/>
　之樂何其盛多邪然置我之鞉與鼓奏鼓之聲簡簡<lb/>
<pb n="3b"/>
　然大而不繁已足以衎樂我烈祖成湯則樂何以盛<lb/>
　多為哉湯孫謂主祀之時王可以奏感格之效謂祖<lb/>
　考所以安我者使我遂其孝思而成其祀事此與虁<lb/>
　之論樂以戛擊鳴球搏拊琴瑟為祖考來格之意同<lb/>
　謂聲音之感格不以盛多為貴也次言鼓聲淵淵而<lb/>
　深管聲嘒嘒而細與堂上之玉磬相依而皆和平足<lb/>
　以顯湯孫之美名此與舜之命夔八音克諧無相奪<lb/>
　倫之意同謂非其人不能致樂之和也次言大鐘大<lb/>
<pb n="4a"/>
　鼓斁然而盛干羽之舞奕然而大而先代之後來助<lb/>
　祭者亦豈不悅懌此與夔之論樂虞賔在位羣后徳<lb/>
　讓之意同也謂樂之感格先祖考而次及在位之人<lb/>
　也卒言祀事非今日創之為也自古先民莫不溫恭<lb/>
　於朝夕而執事則恪敬也謂平居則朝夕溫然可即<lb/>
　而不忘於恭故於執祀事之時則愈恪而敬也祖考<lb/>
　其尚顧予之烝嘗哉乃湯孫之所將奉庶幾其必饗<lb/>
　也閔馬父曰先聖王之傳恭猶不敢專稱曰自古曰<lb/>
<pb n="4b"/>
　在昔曰先民蓋謂以敬奉祀徳之美也猶謙曰非我<lb/>
　能然乃效先民之所為耳猶堯舜禹臯陶君臣盡道<lb/>
　不敢謂已之能而曰稽古也然則朝夕則溫恭執事<lb/>
　則有恪乃從古聖賢之常行湯孫能師古者也或曰<lb/>
　商人尚聲臭味未成滌蕩其聲樂三闋然後出迎牲<lb/>
　所以首言奏鼓亦通是詩與周頌同<lb/>
烈祖祀中宗也<lb/>
　中宗太戊湯之四世孫有桑穀之異懼而脩徳商道<lb/>
<pb n="5a"/>
　復興先儒謂烈祖中宗也如丙以甲為祖戊以丙為<lb/>
　祖也此篇大㫖在奉祀之得禮比上篇差有次序其<lb/>
　簡朴亦似之湯與中宗同稱烈祖不為異也<lb/>
嗟嗟烈祖有秩斯祜申錫無疆及爾斯所既載清酤<hi>户</hi>
賚我思成亦有和羮既戒既平鬷假<hi>格下同</hi>無言時靡有<lb/>
爭綏我眉壽黃耉無疆約軧錯衡八鸞鶬鶬<hi>七羊</hi>以假以<lb/>
享我受命溥將自天降康豐年穰穰來假來饗降福無<lb/>
疆顧予烝嘗湯孫之將<lb/>
<pb n="5b"/>
　嗟嗟有歎息勞苦之意言烈祖而云嗟嗟以簡朴故<lb/>
　也若周頌則言於穆於皇乃近於文矣謂中宗為烈<lb/>
　祖以有復興之功也祜福也秩秩有序也申重也惟<lb/>
　其有序所以重錫後人也爾指主祀之君也言今及<lb/>
　於爾之所其後未艾也清酤和羮皆祭祀之物凡祭<lb/>
　酒在先羮在後所謂差有次第也始用清酤已謂祖<lb/>
　考所以賚我者使我遂其孝思而成其祀事猶上篇<lb/>
　言奏鼓即言綏我思成也儀禮祭祀燕享每言羮定<lb/>
<pb n="6a"/>
　而後行禮蓋戒則夙戒其事平則腥熟得節矣此之<lb/>
　謂羮定亦曰和也羮既和則執事者鬷至寂然無人<lb/>
　聲故曰無言謂其講習既熟臨時無有交侵其職事<lb/>
　所以靡有爭也祖考於是安我眉壽使我享黃耉之<lb/>
　年無疆也約軧謂轂之飾纒約以皮而朱漆之也錯<lb/>
　衡謂錯置文采於車之衡也鸞在鑣四馬則八鸞鶬<lb/>
　鶬金飾之盛也此言助祭之諸侯也其奉祀之物主<lb/>
　祀之君執事之人助祭之諸侯皆得禮如此固足以<lb/>
<pb n="6b"/>
　格祖考而來享矣況我主祀之君方受天命溥而且<lb/>
　將謂甚大也天方降之以康年使黍稷穰穰之多則<lb/>
　祖考來格來饗降我以無疆之福必矣祖考尚顧我<lb/>
　之烝嘗哉乃湯孫之奉祀也上言以假以享謂有以<lb/>
　致之也下言來格來享謂可以必致也先言主祀次<lb/>
　及執事次及助祭亦有次第至以天命自許而以豐<lb/>
　年自喜恃其君為湯之子孫謂祖考之必顧亦簡朴<lb/>
　之辭也是詩與周頌同<lb/>
<pb n="7a"/>
𤣥鳥祀髙宗也<lb/>
　髙宗武丁中宗之五世孫有飛雉之異懼而脩徳商<lb/>
　道復興是詩止言商之所以興下及於孫子辭簡而<lb/>
　㫖多信其為商之文也<lb/>
天命𤣥鳥降而生商宅殷土芒芒古帝命武湯正域彼<lb/>
四方方命厥后奄有九有商之先后受命不殆在武丁<lb/>
孫子武丁孫子武王靡不勝龍旂十乗大糦<hi>尺志</hi>是承邦<lb/>
畿千里維民所止肇域彼四海四海來假來假祁祁景<lb/>
<pb n="7b"/>
員維河殷受命咸宜百祿是何<hi>河可</hi>
　是詩明言天命𤣥鳥降而生商且為告神明之詩理<lb/>
　無虛誕諸儒以其近怪多疑其非嘗於生民之篇論<lb/>
　之詳矣後世以春分𤣥鳥至祈于郊禖正以簡狄有<lb/>
　鳦卵之異故歆慕之若當時止用𤣥鳥至之日祀郊<lb/>
　禖安得謂帝立子生商而契何以謂之𤣥王也且髙<lb/>
　辛氏之世庶事朴略安有時節祀享如後世之詳苟<lb/>
　無鳦卵之異亦何必用𤣥鳥至之日祀郊禖邪竊意<lb/>
<pb n="8a"/>
　簡狄之祈子亦若姜嫄之克禋克祀以弗無子耳諸<lb/>
　儒於姜嫄簡狄之事皆曰𤣥鳥至之日以太牢祀於郊<lb/>
　禖是不知後世取𤣥鳥之祥為故事而謂髙辛氏亦<lb/>
　然未之敢信也契之生也若是其神異故詩人以為<lb/>
　天降也宅居也自契至于湯八遷始居亳是未居亳<lb/>
　之前芒芒無定也古猶昔也帝上帝也自昔上帝命<lb/>
　有武徳之成湯正治其封域于四方之諸侯隨其方<lb/>
　而命之君覆有九州而為之王也然則商之先后其<lb/>
<pb n="8b"/>
　受天命可謂不危殆矣是以至于武丁之孫子猶能<lb/>
　以武王於天下所向無敵故曰靡不勝申言武丁孫<lb/>
　子蓋指主祭之君甚言其有武也龍旂指諸侯大國<lb/>
　之助祭者十乘言大國之多也糦黍稷粢盛也謂之<lb/>
　大糦言大祭有大國之君奉承之詩人侈其事也邦<lb/>
　畿千里指商之都也畿門内也謂城門内之地東西<lb/>
　南北共方一千里其中徑三十一里有餘也畿内不<lb/>
　特維民之所止肇始也彼封域極于四海之廣皆視<lb/>
<pb n="9a"/>
　京師為始所以四海來至者祁祁之衆也景山商都<lb/>
　之望也春秋傳曰商有景亳之命殷武言陟彼景山<lb/>
　衞風言景山與京蓋衞乃商之舊都也員謂周也商<lb/>
　都帶河盤庚所謂惟涉河以民遷是也詩人言四海<lb/>
　之諸侯來至於京師如河水之周景山亦因山河以<lb/>
　起興也今亳有景山故曰景亳詩人申言商之受命<lb/>
　咸得其宜百祿之多皆能負荷蓋侈其事也以山河<lb/>
　比天子諸侯又謂其君能負荷亦簡朴之意是詩與<lb/>
<pb n="9b"/>
　周頌同<lb/>
長發大禘也<lb/>
　禘之名義取其禘其祖之所自出也又為四時之祭<lb/>
　名祖之所自出為大則四時之祭為小也商以契為<lb/>
　太祖之所自出乃髙辛也<lb/>
濬哲維商長發其祥洪水芒芒禹敷下土方外大國是<lb/>
疆幅隕<hi>圓</hi>既長有娀方將帝立子生商<lb/>
　濬哲維商稱商之先祖多濬哲之徳也濬深也哲智<lb/>
<pb n="10a"/>
　也有是徳故發見於禎祥者亦為甚長也方洪水之<lb/>
　未平也芒芒然無有疆域禹敷治下土而四方之外<lb/>
　諸大國始有疆域由京師言之故以四方為外也幅<lb/>
　邊也猶布帛之有幅也隕周也謂諸大國周於天下<lb/>
　各冇邊幅亦既長逺矣是時契之母有娀氏方大謂<lb/>
　有子契乃天之所立以生商之王業也<lb/>
𤣥王桓撥<hi>本末</hi>受小國是達受大國是達率履不越遂視<lb/>
既發相<hi>息亮</hi>土烈烈海外有截<hi>才結</hi>
<pb n="10b"/>
　以契為𤣥王以志𤣥鳥之祥猶后稷之名以棄也古<lb/>
　人質朴故有此稱謂桓撥謂有武斷可以撥亂也惟<lb/>
　其有撥亂之才是以受小國大國無所不通達雖無<lb/>
　所不通達而能率循所行不越於禮也遂以是而視<lb/>
　民民無不發而應之此其所以能敷教也歟相土契<lb/>
　之孫也烈烈威武之盛也至此海外之國又截然聽<lb/>
　其命矣相土之事雖史失其傳詩人之言聖人録之<lb/>
　可以為據矣<lb/>
<pb n="11a"/>
帝命不違至于湯齊湯降不遲聖敬日躋<hi>子兮</hi>昭假<hi>古雅</hi>遲<lb/>
遲上帝是祗<hi>諸時</hi>帝命式于九圍<lb/>
　天之眷命固未嘗違於商而由湯之前未有其徳可<lb/>
　以配天者至于湯則徳與命㑹故曰至于湯齊湯之<lb/>
　徳何如哉以降已則不遲謂其遜志于學而能務時<lb/>
　敏也聖敬日躋謂其徳日進而脩罔覺也湯之徳乃<lb/>
　與傅說之告髙宗者若相似然豈說亦有見於此歟<lb/>
　徳既如是故昭假于天遲乆而不息惟上帝之是敬<lb/>
<pb n="11b"/>
　帝所以命之以天下使以身之徳為九圍之法也九<lb/>
　圍九州也圍言其疆域也九有言有九州也猶言皆<lb/>
　為己有也<lb/>
受小球大球為下國綴<hi>張衛</hi>旒何<hi>河可下同</hi>天之休不競不絿<lb/>
不剛不柔敷政優優百祿是遒<hi>子由</hi>受小共<hi>恭下同</hi>大共為<lb/>
下國駿厖<hi>莫邦</hi>何天之龍<hi>寵/</hi>敷奏其勇不震不動不戁<hi>奴版</hi>
不竦<hi>小勇</hi>百禄是緫<hi>子孔</hi>
　既言下國則小球大球為諸侯所䞇之瑞小共大共<lb/>
<pb n="12a"/>
　為諸侯所共之貢何疑之有旒謂綴於冕者厖謂犬<lb/>
　之駿者古詩字多通用商人語質故取微賤之物以<lb/>
　喻下國亦以尊王者故也說者以綴旒為旗之垂者<lb/>
　則以為斿也既取附上為義不若謂如五旒之垂前<lb/>
　后皆綴於冕不必以旒為斿也齊詩以駿厖為駿駹<lb/>
　則以為馬也既取享上為義不若謂如駿犬之獵得<lb/>
　獸則歸其主不必以厖為駹也詩人頌成湯受小大<lb/>
　國之䞇有如五冕之垂旒是荷天之休福也受小大<lb/>
<pb n="12b"/>
　國之貢有如獵師之得獸是荷天之榮寵也湯既荷<lb/>
　天之福又能保其福不競則無好勝之心不絿則無<lb/>
　欲速之心不剛不柔則無寛猛之偏所以布政優優<lb/>
　而和而天之所與之百禄亦聚而不散也湯既荷天<lb/>
　之寵又能保其寵敷陳其大勇不可震動以有守也<lb/>
　不可恐懼以有養也毅然以天下自任而天所與之<lb/>
　百祿亦持守而不失也<lb/>
武王載斾<hi>滿具</hi>有䖍秉鉞<hi>越</hi>如火烈烈則莫我敢曷苞有<lb/>
<pb n="13a"/>
三蘖<hi>五葛</hi>莫遂莫達九有有截韋顧既伐昆吾夏桀<lb/>
　謂湯以武王天下載斾秉鉞以行天討斾言載載始<lb/>
　也若所謂自葛載是也鉞言䖍䖍敬也若所謂恭行<lb/>
　天罰是也如火烈烈言威武之盛如猛火也曷誰何<lb/>
　也謂莫敢誰何也漢書作遏義亦通苞本也謂夏桀<lb/>
　也三蘖旁生萌蘖也謂韋顧昆吾也湯有威武故桀<lb/>
　與其黨昆吾韋顧三蘖皆不能遂其惡也九有之諸<lb/>
　侯既截然歸湯於是先伐韋次伐顧次伐昆吾與夏<lb/>
<pb n="13b"/>
　桀也檀弓言子夘不樂説者謂桀以乙夘亡左氏傳<lb/>
　魯昭公十八年二月乙夘周毛得殺毛伯過萇𢎞曰<lb/>
　是昆吾稔之日也以此知湯同日殺昆吾與夏桀也<lb/>
　鄭語曰祝融之後八姓已姓昆吾顧溫彭姓豕韋然<lb/>
　則昆吾韋顧與桀同惡者也<lb/>
昔在中葉有震且業允也天子降于卿士實維阿衡實<lb/>
左<hi>佐</hi>右<hi>又</hi>商王<lb/>
　此時據商祖之所自出而言則湯以前為商之中葉<lb/>
<pb n="14a"/>
　也葉言其世也震動也業危也湯未興之前國弱故<lb/>
　震動而危懼也允信也至湯信為天所子故降生伊<lb/>
　尹以為卿士阿倚也衡平也伊尹湯所倚而取平故<lb/>
　以為官名實佐佑成湯以商而王天下也此詩為禘<lb/>
　而作伊尹以功臣而與祭故卒章及之盤庚之書曰<lb/>
　兹予大享于先王爾祖其從與享之然則功臣與祭<lb/>
　其來舊矣是詩七章或賦或比而頌之<lb/>
殷武祀髙宗也<lb/>
<pb n="14b"/>
　𤣥鳥既祀髙宗矣而此詩又祀髙宗何也意商頌作<lb/>
　於髙宗之子若孫故祀髙宗為不一𤣥鳥則美髙宗<lb/>
　之中興以有祖徳故也此詩則直述髙宗中興之盛<lb/>
　也<lb/>
撻彼殷武奮伐荆楚罙<hi>而規</hi>入其阻<hi>莊/呂</hi>裒<hi>蒲侯</hi>荆之旅有截<lb/>
其所湯孫之緒<lb/>
　撻雖訓疾亦冇鞭笞天下所向無敵之意以殷武為<lb/>
　言謂商王之有武者莫若髙宗也武丁孫子猶曰武<lb/>
<pb n="15a"/>
　王靡不勝況武丁乎宜其奮然伐荆楚之國深入其<lb/>
　巢穴乃裒取荆旅之所截然盡平其地謂髙宗之功<lb/>
　誠無愧於為湯之孫也蓋湯既以武而王而髙宗亦<lb/>
　能之故也易曰髙宗伐鬼方三年克之然則髙宗之<lb/>
　伐荆楚可謂不苟用兵矣<lb/>
維女荆楚居國南鄉昔有成湯自彼氐<hi>都啼</hi>羗莫敢不來<lb/>
享莫敢不來王曰商是常<lb/>
　此章美髙宗既平荆楚因思湯之盛也謂女荆楚亦<lb/>
<pb n="15b"/>
　近居國之南鄉耳昔者我祖成湯雖氐羗逺在西域<lb/>
　猶莫敢不來享謂貢獻也莫敢不來王謂世見也此<lb/>
　乃商之常禮荆楚何敢不至哉<lb/>
天命多辟<hi>璧下同</hi>設都于禹之績歲事來辟勿予禍適<hi>直革</hi>
稼穡匪解<hi>懈</hi>
　此章美髙宗荆楚既平諸侯畏服之多也來辟猶來<lb/>
　王也謂天之所命列辟之諸侯可謂多矣凡禹所治<lb/>
　之地無非諸侯之國都也今皆以歲事來王於商勿<lb/>
<pb n="16a"/>
　謂我有禍患適罰及於女也女能以民事為重治其<lb/>
　田野之稼穡則可以免咎也其後周成王諸侯來助<lb/>
　祭遣之之辭曰如何新畬孟子言天子之廵守亦以<lb/>
　土地闢田野治與土地荒蕪為賞罰之首皆此意也<lb/>
天命降監下民有嚴不僭不濫不敢怠遑命于下國封<lb/>
建厥福<lb/>
　此章美髙宗能體天人之心以賞罰諸侯監臨也嚴<lb/>
　畏也謂天命之臨固己可畏矣而民有尤可畏者以<lb/>
<pb n="16b"/>
　天之視聽在於民故也髙宗能畏敬天人賞必當功<lb/>
　不敢僭也罰必當罪不敢濫也怠解也遑暇也髙宗<lb/>
　用此賞罰兢兢然不敢解緩所以能命下國之諸侯<lb/>
　而大建我商家之福也古之明王爵命諸侯賞善罰<lb/>
　惡亦此意也<lb/>
商邑翼翼四方之極赫赫厥聲濯濯厥靈壽考且寧以<lb/>
保我後生<lb/>
　此章美髙宗能正都邑為天下之本福及子孫也商<lb/>
<pb n="17a"/>
　邑商之都也髙宗能治都邑使風俗翼翼然禮遜恭<lb/>
　敬故四方皆取中焉謂天下視都邑為風俗也其聲<lb/>
　聞則赫赫而盛其威靈則濯濯而大故身享壽考康<lb/>
　寧之福使後嗣得以保其基業髙宗享國五十九年<lb/>
　而其後歴世尚逺詩人之言亦驗矣<lb/>
陟彼景山松栢丸丸是斷<hi>短</hi>是遷方斵<hi>陟/角</hi>是䖍松桷<hi>角</hi>
有梴<hi>五連</hi>旅楹有閑寢成孔安<lb/>
　此章美髙宗内外無事脩宮室而享其逸樂也景山<lb/>
<pb n="17b"/>
　商都之山其地宜松栢丸丸圓而直也自伐斷與遷<lb/>
　徙及方正而斵削之不敢不䖍敬其事也松良材也<lb/>
　故以為榱桷則梴而長以為衆楹則閑而整王寢既<lb/>
　成居之甚安以見終於逸樂也周宣王中興先南征<lb/>
　北伐然後考室詩人亦以乃安斯寢美之然宣王之<lb/>
　詩列於變小雅而髙宗之詩乃列之於頌豈以宣王<lb/>
　中興有不克終之愧故不得為正雅而髙宗中興之<lb/>
　功有始有卒故與周頌並隆聖人刪詩寓褒貶於雅<lb/>
<pb n="18a"/>
　頌且以是為一經之終其㫖深矣是詩六章皆賦而<lb/>
　頌之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷二十八<lb/>
</p>
<p>
</p>
  </div>
</body>
</text>
</TEI>
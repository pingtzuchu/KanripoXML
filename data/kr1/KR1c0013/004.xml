<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷四</head>
    <p>
<pb n="1a"/>
欽定四庫全書<lb/>
　詩補傳卷四　　　　　　宋　范處義　撰<lb/>
鄘<lb/>
柏舟共姜自誓也衞世子共伯蚤死其妻守義父母欲<lb/>
奪而嫁之誓而弗許故作是詩以絶之<lb/>
　衞世子共伯之死史記以爲其弟和以賂襲攻共伯<lb/>
　自殺今詩序苐云蚤死不言被簒之事和即武公倘<lb/>
　有攻兄之惡衞人豈得以爲賢謂之睿聖武公當以<lb/>
<pb n="1b"/>
　經證史之誤序言父母欲奪而嫁之詩只言母也天<lb/>
　只蓋欲奪其志者母也亦猶鄭莊公不勝其母將仲<lb/>
　子之詩以爲父母之言古人發言多如此曰奪曰誓<lb/>
　曰絶皆見其守義甚確之意<lb/>
汎彼柏舟在彼中河髧<hi>蓞</hi>彼兩髦實維我儀之死矢靡<lb/>
他母也天只<hi>紙下同</hi>不諒人只汎彼柏舟在彼河側髧彼兩<lb/>
髦實維我特之死矢靡慝母也天只不諒人只<lb/>
　柏不宜爲舟以其質易敗也兩髦者髪至眉幼時之<lb/>
<pb n="2a"/>
　飾髧者髪垂之貌詩曰無非無儀則儀者婦人之善<lb/>
　也又曰求爾新特則特者婦人之異也矢誓也慝邪<lb/>
　也共姜欲拒父母故自謙下以爲質之不羙而嫁爲<lb/>
　世子之妻誓之以柏爲舟在彼河之中河之側尚懼<lb/>
　其易敗豈宜他適喻已以易敗之舟當置之不用之<lb/>
　地不可復嫁也守義既堅必毁其客飾不事膏沐徃<lb/>
　往去髪至眉爲㓜時之狀以明其誓今人亦多倣傚<lb/>
　爲此共姜自謂爲此兩髦之飾在他人有夫者固不<lb/>
<pb n="2b"/>
　當然實爲我之儀善實爲我之特異故以死誓其靡<lb/>
　他靡慝也父母欲嫁我㤙則如天但不能諒我之心<lb/>
　耳皆絶其父母之辭或以兩髦爲指共伯儀特皆訓<lb/>
　爲匹竊謂不然共伯旣爲世子且死矣其妻豈宜復<lb/>
　以童㓜命之惸然未亡人亦豈宜言及匹偶之事皆<lb/>
　非詩人之本意也是詩二章皆比而賦之也<lb/>
牆有茨衞人刺其上也公子頑通乎君母國人疾之而<lb/>
不可道也<lb/>
<pb n="3a"/>
　宣姜不能正其始故爲人所窺侮亦不能正其終左<lb/>
　傳謂齊人使昭伯烝於宣姜不可强之昭伯即公子<lb/>
　頑昭伯之惡似其先君必曰齊人使之以見宣姜爲<lb/>
　人所窺侮謂宜其爲此也曰不可强之以見不能正<lb/>
　其始故終不得而卻也昭伯雖非君而宣姜君之母<lb/>
　也上行之下效之昭伯既非君故不曰刺其君而曰<lb/>
　刺其上也國人疾之又甚於惡之蓋惡之者不樂其<lb/>
　事疾之者直欲除去之也此爲惡輕重之辨也<lb/>
<pb n="3b"/>
牆有茨不可埽也中冓之言不可道也所可道也言之<lb/>
醜也牆有茨不可襄也中冓之言不可詳也所可詳也<lb/>
言之長也牆有茨不可束也中冓之言不可讀也所可<lb/>
讀也言之辱也<lb/>
　茨以喻公子頑牆以喻君之母茨生於牆宜可埽除<lb/>
　而不可者慮傷於牆耳謂公子頑之惡可去而慮傷<lb/>
　君之母也木交積曰冓又十秭曰冓亦積數之多也<lb/>
　謂宮中積有多言不可道之於口道之則可醜也二<lb/>
<pb n="4a"/>
　章三章皆同襄謂反覆除之束謂束縛去之詳謂詳<lb/>
　言之讀謂讀誦之長猶言其說甚長辱猶言適足爲<lb/>
　辱國人疾之之意每每有加詩人之言多然是詩三<lb/>
　章皆比而賦之也<lb/>
君子偕老刺衞夫人也夫人滛亂失事君子之道故陳<lb/>
人君之德服餙之盛宜與君子偕老也<lb/>
　衛夷姜宣姜皆謂之夫人皆有内亂之醜其失事君<lb/>
　子之道一也是詩偶繼牆有茨之後故說者以爲宣<lb/>
<pb n="4b"/>
　姜以小君爲人君雖無它證理亦可通自宮中稱之<lb/>
　亦可謂之人君矣宣姜無夫人之德以稱夫人之服<lb/>
　其不得與君子偕老宜哉故詩陳古義以刺之<lb/>
君子偕老副笄六珈<hi>加</hi>委委佗佗如山如河象服是宜<lb/>
子之不淑云如之何<lb/>
　副者夫人祭服之首飾笄者衡笄垂於副之兩旁其<lb/>
　下以紞垂瑱者是也珈以玉爲之又以飾笄其數以<lb/>
　六意其下王后一等此所謂服飾之盛也詩人謂昔<lb/>
<pb n="5a"/>
　之夫人所以能與君子偕老被服副笄六珈之貴以<lb/>
　奉祭祀者以其德見於容委委然婉順佗佗然和易<lb/>
　其立如山其潤如河象所被之服得其宜稱今宣姜<lb/>
　無淑善之德何以稱其服也副之言覆所以覆首編<lb/>
　列他髪爲之亦有副貳之意<lb/>
玼兮玼兮其之翟也鬒<hi>真忍</hi>髪如雲不屑<hi>蘓/却</hi>髢<hi>第</hi>也玉之<lb/>
瑱<hi>吐殿</hi>也象之揥<hi>勅/帝</hi>也揚且<hi>疽</hi>之晳也胡然而天也胡然<lb/>
而帝也<lb/>
<pb n="5b"/>
　玼鮮盛也翟褕翟闕翟也畫雉之形以爲飾或謂之<lb/>
　翟瑱以塞耳以玉爲之揥以摘髪以象爲之詩人謂<lb/>
　昔之夫人被以翟衣副以瑱揥其髪之鬒而黑如雲<lb/>
　之狀不用髢而自羙其眉目之間廣揚晳白人之望<lb/>
　之如天帝之可敬亦以德之稱其服耳且語助也<lb/>
瑳兮瑳兮其之展也蒙彼縐絺是紲袢也子之清揚揚<lb/>
且之顔也展如之人兮邦之媛<hi>院</hi>也<lb/>
　瑳亦鮮盛也展即展衣也詩人謂昔之夫人被丹縠<lb/>
<pb n="6a"/>
　之展衣䝉縐絺於外紲繫也袢衣無色也謂以是而<lb/>
　自斂飭也清謂目視清明揚謂眉目之間廣揚額角<lb/>
　豐滿也展誠也羙女爲媛誠得此有德之人然後可<lb/>
　爲邦之羙也始終言德容之盛蓋有諸中形諸外也<lb/>
　一章㣲言子之不淑後二章不復言鄙之之意見於<lb/>
　言外也所謂詩不可以言語求必將深觀其意譏刺<lb/>
　是人也不言其所爲之惡而言其爵位之尊車服之<lb/>
　羙而民疾之以見其不堪信乎善言詩者也是詩三<lb/>
<pb n="6b"/>
　章皆賦也<lb/>
桑中刺奔也衛之公室滛亂男女相奔至於世族在位<lb/>
相竊妻妾期於幽逺政散民流而不可止<lb/>
　衛宣公父子所爲如此可謂公室滛亂也公室至男<lb/>
　女相奔一時風俗可想而見桑中所刺乃專指世族<lb/>
　在位者相竊妻妾期於幽逺之地共爲淫僻之行在<lb/>
　位者如此安得有政以率民宜乎政散民流無以禦<lb/>
　之序詩者首言公室蓋推本而言之也<lb/>
<pb n="7a"/>
爰采唐矣沬<hi>妹</hi>之鄉矣云誰之思羙孟姜矣期我乎桑<lb/>
中要<hi>腰</hi>我乎上宮送我乎淇之上矣爰采麥矣沫之北<lb/>
矣云誰之思羙孟弋矣期我乎桑中要我乎上宮送我<lb/>
乎淇之上矣爰采葑矣沫之東矣云誰之思羙孟庸矣<lb/>
期我乎桑中要我乎上宮送我乎淇之上矣<lb/>
　唐女蘿也麥榖名葑菜名沫衛邑即紂所都之沫邦<lb/>
　也姜氏弋氏庸氏皆世族也桑中桑田之間也上宮<lb/>
　城中之宅也淇衛之水名也采唐采麥采葑蓋男女<lb/>
<pb n="7b"/>
　托此以相求始期約於桑田之外終要入於城中之<lb/>
　居可謂期於幽逺矣然三章皆言送乎淇上則異於<lb/>
　流蕩而忘返者上雖無政以正民而民知自返此聖<lb/>
　人之所取也是詩三章皆賦也<lb/>
鶉之奔奔刺衛宣姜也衛人以爲宣姜鶉鵲之不若也<lb/>
　牆有茨之醜公子之罪爲大君母次之此詩以鶉鵲<lb/>
　爲喻亦兼指二人序止刺宣姜不及公子頑蓋所謂<lb/>
　不可道也然鶉鵲之不若則頑固在其中矣<lb/>
<pb n="8a"/>
鶉之奔奔鵲之彊彊<hi>姜</hi>人之無良我以爲兄鵲之彊彊<lb/>
鶉之奔奔人之無良我以爲君<lb/>
　鶉不亂其匹所以奔奔然喜鬭者惡其亂匹而鬭也<lb/>
　鵲不滛其匹所以彊彊然難偶者傳枝受卵故能不<lb/>
　滛也今人之不善信鶉鵲之不如矣我以爲兄指公<lb/>
　子頑蓋實惠公之兄也我以爲君指宣姜蓋姜實衛<lb/>
　之小君是詩二章皆興而賦之<lb/>
定之方中羙衛文公也衛爲狄所滅東徙渡河野處漕<lb/>
<pb n="8b"/>
<hi>曹</hi>邑齊桓公攘戎狄而封之文公徙居楚丘始建城市<lb/>
而營宮室得其時制百姓說之國家殷富焉<lb/>
　衛懿公爲狄所敗宋桓公以衛之遺民立戴公廬於<lb/>
　漕戴公卒立其弟燬是爲文公齊桓公於是率諸侯<lb/>
　攘夷狄而城楚丘文公始能建城市而營宮室得其<lb/>
　時而不妨農得其制而不越禮故百姓說之作是詩<lb/>
　道其興廢植仆致國家富盛之實衛之民至是其有<lb/>
　瘳乎封滅二字義見木𤓰<lb/>
<pb n="9a"/>
定之方中作于楚宮揆之以日作于楚室樹之榛栗椅<lb/>
桐梓漆爰伐琴瑟<lb/>
　定之方中謂夜視營室之中以爲興作之始揆之以<lb/>
　日謂晝度日景之正以知向背之宜宮室雖互言以<lb/>
　協音韻先宮而後室亦有將營宮室宗廟爲先之意<lb/>
　榛栗果之嘉者可以備籩實可以爲女贄椅桐梓漆<lb/>
　皆木之材者可以爲器用止言爰伐琴瑟蓋舉其用<lb/>
　之重可以備禮樂者以言之耳<lb/>
<pb n="9b"/>
升彼虚矣以望楚矣望楚與堂景山與京降觀于桑卜<lb/>
云其吉終焉允臧<lb/>
　虚故墟也堂衛邑也楚即楚丘也景山以大而得名<lb/>
　商之故都也京高丘也衛在商畿内謂升故墟以望<lb/>
　喜楚之旁邑及景與京之高大則知地勢之勝也降<lb/>
　觀於桑田之間見其地之羙沃謀之龜則言其吉終<lb/>
　焉信其爲善也<lb/>
靈雨旣零命彼倌人星言夙駕說于桑田匪直也人秉<lb/>
<pb n="10a"/>
心塞淵騋牝三千<lb/>
　靈雨時雨也時雨發生若神靈然倌人主駕者也馬<lb/>
　七尺曰騋謂時雨旣降帶星命駕說於桑田之間所<lb/>
　以訓農也於是百姓恱之歎羙其君之德謂非可以<lb/>
　常人而論吾君其操心之塞實淵深無他嗜好一意<lb/>
　於富國舉馬而言其高大而牝者至三千之多則所<lb/>
　以致此者乃塞淵之效也左氏傳言衛文公元年革<lb/>
　車三十乘季年乃三百乘特舉其成數詩人言騋牝<lb/>
<pb n="10b"/>
　三千羙之之言必夸不必求其實也是詩三章皆賦<lb/>
　也<lb/>
蝃<hi>丁計</hi>蝀<hi>都動</hi>止奔也衛文公能以道化其民滛奔之恥國<lb/>
人不齒也<lb/>
　蝃蝀之詩謂之止奔則衛人有厭亂者矣序詩者遽<lb/>
　以道化許之蓋飢者易爲食渴者易爲飲衛文公以<lb/>
　道化其民雖與文王道化行相逺然敬敎勸學春秋<lb/>
　賢君有所不能宜乎化民有恥亦幾於惡無禮之氣<lb/>
<pb n="11a"/>
　象曰國人不齒則滛奔者少而厭亂者多亦可尚也<lb/>
蝃蝀在東莫之敢指女子有行逺父母兄弟<lb/>
　爾雅曰蝃蝀虹也釋者曰虹䨇出色鮮盛者爲雄雄<lb/>
　曰虹闇者爲雌雌曰蜺隂陽交㑹之氣也淮南子曰<lb/>
　天二氣則成虹虹滛氣也文中子曰至治之世則虹<lb/>
　不見蓋地氣還矣天氣不復於是成虹虹天之滛氣<lb/>
　也詩人以其雌雄䨇出故以喻滛奔然其出非早則<lb/>
　暮早則朝陽射之故在西暮則夕陽射之故在東其<lb/>
<pb n="11b"/>
　實皆滛氣暈日而成也詩人專取在東者爲喻蓋東<lb/>
　又爲陽方而滛氣䨇見尤爲可恥至不以手指之疾<lb/>
　之之甚也遂以禮曉之曰女子自有適人之道豈終<lb/>
　在父母兄弟之家何爲滛奔而犯禮也<lb/>
朝隮于西崇朝其雨女子有行逺兄弟父母<lb/>
　毛氏曰隮升也從旦至食時爲崇朝鄭氏曰朝有升<lb/>
　氣於西方終其朝則雨自然應曹風候人曰薈兮蔚<lb/>
　兮南山朝隮毛氏曰薈蔚雲興貌隮升雲也鄭氏曰<lb/>
<pb n="12a"/>
　薈蔚之小雲朝升於南山不能爲大雨然則隮爲升<lb/>
　雲明矣獨鄭司農釋周官十煇誤以隮爲虹故後之<lb/>
　說詩者亦以朝隮於西爲虹夫虹固能見於西方而<lb/>
　詩人止言隮不及虹者蓋此詩一章旣戒其滛奔二<lb/>
　章則告以正禮謂隂陽之氣和則雲升而成雨乃雨<lb/>
　之正也蝃蝀乃滛氣相干而暴雨故易觧散是以虹<lb/>
　見則雨止世以虹爲截雨虹非截雨也滛氣相干勢<lb/>
　不能久故虹見則雨止有違禮苟合則離必速之象<lb/>
<pb n="12b"/>
　若雲氣朝升於西則崇朝雨必至矣此隂陽和之雨<lb/>
　也喻以禮約昬則可成矣何至滛奔如虹氣相干而<lb/>
　雨也故又以禮曉之曰女子自有適人之道豈終在<lb/>
　父母兄弟之家邪父母兄弟先後互言以協音韻非<lb/>
　有他義<lb/>
乃如之人也懷昏姻也大無信也不知命也<lb/>
　國人謂信者人之所以立不可棄也命者天之所賦<lb/>
　予不可違也乃如滛奔之人苐以昏姻爲懷詭譎相<lb/>
<pb n="13a"/>
　誘豈有信誓可守悖理而行豈知命分之正國人之<lb/>
　言能知信與命則被上之化亦至矣是詩三章上二<lb/>
　章比而賦之也卒章賦也<lb/>
相䑕刺無禮也衛文公能正其羣臣而刺在位承先君<lb/>
之化無禮儀也<lb/>
　商之餘俗更文武至成王猶在則宣公之化豈文公<lb/>
　所能遽革然文公一能正其臣則在位無禮儀者已<lb/>
　爲詩人所譏刺信乎惡之漸者雖深而善之所感者<lb/>
<pb n="13b"/>
　亦速此相鼠之義也<lb/>
相鼠有皮人而無儀人而無儀不死何爲相鼠有齒人<lb/>
而無止人而無止不死何俟相鼠有體人而無禮人而<lb/>
無禮胡不遄死<lb/>
　相視也鼠雖㣲物猶有皮以被其外猶有齒以飬其<lb/>
　内猶具四體以全其形今在位之人無威儀容止不<lb/>
　知有禮則生無禮則死是人不如鼠也人而不如鼠<lb/>
　縱未即死亦何所爲亦何所俟不若速死之爲愈也<lb/>
<pb n="14a"/>
　疾惡之甚如此以見清議之不可犯遷善改過不可<lb/>
　不力也是詩三章皆比而賦之也<lb/>
干旄羙好善也衛文公臣子多好善賢者樂告以善道<lb/>
也<lb/>
　樂取諸人爲善虞之所以爲盛帝善人是富周之所<lb/>
　以爲顯王爲人君而好善固爲可羙未若爲臣下而<lb/>
　好善尤爲可羙也故鄭武公善善之功詠之於詩一<lb/>
　介臣之休休有容載之於書子游爲武城宰孔子問<lb/>
<pb n="14b"/>
　之曰女得人焉爾乎樂正子爲政孟子以為好善優<lb/>
　於天下蓋為臣子而不好善則嫉賢忌能俾之不達<lb/>
　人君雖有好善之心亦沮格而不行此干旄之樂告<lb/>
　所以羙衛之臣而不言文公也<lb/>
孑孑干旄在浚之郊素絲紕之良馬四之彼姝者子何<lb/>
以畀之孑孑干旟在浚之都素絲組之良馬五之彼姝<lb/>
者子何以予之孑孑干旌在浚之城素絲祝之良馬六<lb/>
之彼姝者子何以告之<lb/>
<pb n="15a"/>
　干旄干旌蓋分而言之以協音韻其實皆旟也注旄<lb/>
　於竿首謂之干旄鳥隼為旟謂畫鳥隼以為飾析羽<lb/>
　爲旌謂析夏翟之羽以為緌周官司常曰州里建旟<lb/>
　釋之曰縣鄙鄉遂之官大司馬曰百官載旟釋之曰<lb/>
　卿大夫也是詩明言干旟以見衛之内外臣子皆好<lb/>
　善載孑孑然特出之旟皆有注旄析羽之干或就浚<lb/>
　郊或就浚都或就浚城言訪善人之廣無内外逺近<lb/>
　之弗及也素絲良馬聘善人之禮也紕之者織之始<lb/>
<pb n="15b"/>
　也組之者織之成也祝之者旣成而斷之也好善之<lb/>
　意旣勤故素絲織組始成即斷取以行禮也始者良<lb/>
　馬四之旣而五之旣而六之禮加厚而意無已也孔<lb/>
　子遇程子命取束帛以贈先生朋友之饋雖車馬非<lb/>
　祭肉不拜此古之臣子得用束帛車馬為禮之證也<lb/>
　彼賢者見其好善之勤自相謂曰衛之有羙德之臣<lb/>
　子旣建旄以訪我又有禮以將之所以待我者厚矣<lb/>
　我將何以畀之乎何以予之乎何以告之乎謂不足<lb/>
<pb n="16a"/>
　以副其求賢之意如此則所聞之善言善行必罄竭<lb/>
　以語之矣此所謂樂告以善道也是詩三章皆賦也<lb/>
載馳許穆夫人作也閔其宗國顚覆自傷不能救也衛<lb/>
懿公為狄人所滅國人分散露於漕邑許穆夫人閔衛<lb/>
之亡傷許之小力不能救思歸唁<hi>彦下同</hi>其兄又義不得<lb/>
故賦是詩也<lb/>
　載馳泉水皆旣嫁之女思歸宗國能顧義遵禮止其<lb/>
　私心其孝愛不忘夲有葛覃之風故聖人有取焉此<lb/>
<pb n="16b"/>
　詩言許穆夫人閔衛之亡傷許不能救婦人念慮及<lb/>
　此有烈丈夫之志尤可尚也其詩編之衛風蓋夫人<lb/>
　作此以寄其兄戴公采詩者得之衛地宜為衛詩也<lb/>
載馳載驅歸唁衛侯驅馬悠悠言至于漕大夫䟦渉我<lb/>
心則憂<lb/>
　弔失國曰唁漕衛東邑也草行曰跋水行曰渉夫人<lb/>
　自有志於馳驅歸衛故其言謂雖在禮得以遣大夫<lb/>
　跋渉而歸寜終不足解我心之憂也<lb/>
<pb n="17a"/>
旣不我嘉不能旋反視爾不臧我思不逺旣不我嘉不<lb/>
能旋濟視爾不臧我思不閟<lb/>
　夫人謂許人爾旣不以我欲歸衛為善使我不能反<lb/>
　其國濟其難盍亦反而思之視爾之家或有急難不<lb/>
　臧之事其心如何則知我心之欲歸果不為逺於人<lb/>
　情果不能閟而不發也<lb/>
陟彼阿丘言采其蝱女子善懷亦各有行許人尤之衆<lb/>
穉且狂<lb/>
<pb n="17b"/>
　偏髙曰阿丘蝱貝母也可以療鬱結之疾夫人思歸<lb/>
　不得自如中懐鬱結故欲采蝱以療之旣而自謂我<lb/>
　女子所懐之事尤難祛除非藥所能療亦欲各行其<lb/>
　志耳許人何為以我為過豈皆穉幼狂惑不能知我<lb/>
　之志乎<lb/>
我行其野芃芃其麥控于大邦誰因誰極大夫君子無<lb/>
我有尤百爾所思不如我所之<lb/>
　芃芃方盛貌控持也極至也夫人思歸之時適當麥<lb/>
<pb n="18a"/>
　之方盛故思歸行其宗國之野見芃芃之麥又欲持<lb/>
　宗國顚覆之事告於大邦但未知何國有因何國可<lb/>
　至耳于是又語大夫君子曰無以我為有過雖百方<lb/>
　為我致思終不如我心之所之在於宗國也誦其詩<lb/>
　者非特見其孝愛之深亦可知其止乎禮義徒有其<lb/>
　言不敢自恣也是詩四章皆賦也<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷四<lb/>
</p>
<p>
</p>
  </div>
</body>
</text>
</TEI>
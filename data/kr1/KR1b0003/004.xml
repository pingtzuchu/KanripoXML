<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
尚書正義卷第四<lb/>
　　　　國子祭酒上護軍曲阜縣開國子<hi>臣</hi>孔穎達奉<lb/>
　　　　勑撰<lb/>
　　虞書<lb/>
　　　大禹謨第三<lb/>
　　　皐陶謨第四<lb/>
大禹謨第三<lb/>
皐陶至益稷<lb/>
正義曰皐陶爲帝舜陳其謀禹爲帝舜陳已成所治水之功帝<lb/>
舜因其所陳從而重美之史録其辭作大禹皐陶二篇之謨又<lb/>
作益稷之篇凡三篇也篇先大禹序先言皐陶者皐陶之篇皐<lb/>
陶自先發端禹乃然而問之皐陶言在禹先故序先言皐陶其<lb/>
此篇以功大爲先故先禹也益稷之篇亦是禹之所陳因皐陶<lb/>
之言而禹論益稷在皐陶謨後故後其篇<lb/>
傳矢陳也<lb/>
<pb n="1b"/>
正義曰矢陳釋詁文<lb/>
傳陳其成功<lb/>
正義曰此是謨篇禹成其功陳其言耳蒙上矢文故傳明之言<lb/>
陳其成功也序成在厥上傳成在下者序順上句傳從便文故<lb/>
倒也<lb/>
傳申重至之言<lb/>
正義曰申重釋詁文大禹謨云帝曰俞地平天成時乃功又帝<lb/>
曰皐陶惟玆臣庶罔或干予政時乃功懋哉益稷云迪朕德時<lb/>
乃功皆是重美二子之言也<lb/>
傳大禹至九德<lb/>
正義曰二篇皆是謨也序以一謨揔二篇故傳明之大禹治水<lb/>
能致九功而言謨以其序有謨文故云謨也<lb/>
傳凡三篇<lb/>
正義曰益稷亦大禹所謀不言謨者禹謀言及益稷非是益稷<lb/>
爲謀不得言益稷謨也其篇雖有夔曰夔言樂和本非謀慮不<lb/>
<pb n="2a"/>
得謂之夔謨<lb/>
傳禹稱至謀也<lb/>
正義曰餘文單稱禹　而此獨加大者故解之禹與皐陶同爲<lb/>
舜謀而禹功實大禹與皐陶不等史加大其功使異於皐陶於<lb/>
此獨加大字與皐陶並言故也謨謀釋詁文此三篇皆是舜史<lb/>
所録上取堯事下録禹功善於堯之知已又美所禪得人故包<lb/>
括上下以爲虞書其事以類相從非由事之先後若其不然上<lb/>
篇已言舜死於此豈死後言乎此篇巳言禪禹下篇豈受禪後<lb/>
乎明史以類聚爲文計此三篇禹謨最在後以禹功大故進之<lb/>
於先孟子稱舜薦禹於天十有七年則禹攝一十七年舜陟方<lb/>
乃死不知禹征有苗在攝幾年史述禹之行事不必以攝位之<lb/>
年即征苗民也<lb/>
曰若至于帝<lb/>
正義曰史將録禹之事故爲題目之辭曰能順而考案古道而<lb/>
言之者是大功之禹也此禹能以文德敎命布陳於四海又能<lb/>
<pb n="2b"/>
敬承堯舜外布四海内承二帝言其道周備<lb/>
傳順考至言之<lb/>
正義曰典是常行謨是言語故傳於典云行之於謨云言之皆<lb/>
是順考古道也<lb/>
傳言其至堯舜<lb/>
正義曰敷於四海即敷此文命故言外布文德敎命也四海舉<lb/>
其逺地故傳以外内言之祗訓敬也禹承堯舜二帝故云敬承<lb/>
堯舜傳不訓祗而直言敬以易知而略之<lb/>
曰后至時克<lb/>
正義曰禹爲帝舜謀曰君能重難其爲君之事臣能重難其爲<lb/>
臣之職則上之政敎乃治則下之衆民皆化而疾修其德而帝<lb/>
曰然信能如此君臣皆能自難並願善以輔己則下之善言無<lb/>
所隱伏在野無遺逸之賢賢人盡用則萬國皆安寧也爲人上<lb/>
者考於衆言觀其是非舎已之非從人之是不苛虐鰥寡孤獨<lb/>
無所告者必哀矜之不廢棄困苦貧窮無所依者必愍念之惟<lb/>
<pb n="3a"/>
<pb n="4a"/>
無父謂之孤老而無子謂之獨老而無妻謂之鰥老而無夫謂<lb/>
之寡此四者天民之窮而無告者故此無告是彼四者彼四者<lb/>
而此惟言孤者四者皆孤也言孤足以揔之言困窮謂貧無資<lb/>
財也<lb/>
益曰至下君<lb/>
正義曰益承帝言歎美堯德曰嗚呼帝堯之德廣大運行乃聖<lb/>
而無所不通乃神而微妙無方乃武能克定禍亂乃文能經緯<lb/>
天地以此爲大天顧視而命之使同有四海之内爲天下之君<lb/>
傳益因至禍亂<lb/>
正義曰廣者闊之義故爲所覆者大運者動之言故爲所及者<lb/>
逺洪範云睿作聖言通知衆事故爲無所不通案易曰神者妙<lb/>
萬物而爲言也又曰神妙無方此言神道微妙無可比方不知<lb/>
其所以然易又云隂陽不測之謂神謚法云經緯天地曰文克<lb/>
定禍亂曰武經傳文武倒者經取韻句傳以文重故也<lb/>
傳眷視而勉舜<lb/>
<pb n="4b"/>
正義曰詩云乃眷西顧謂視而迴首說文亦以眷爲視奄同釋<lb/>
言文益因帝言盛稱堯善者亦勸勉舜兾之必及堯也<lb/>
禹曰至來王<lb/>
正義曰禹因益言謀及丗事言人順道則吉從逆則凶吉凶之<lb/>
報惟若影之隨形響之應聲言其無不報也益聞禹語驚懼而<lb/>
言曰吁誠如此言冝誡愼之哉所誡者當儆誡其心無億度之<lb/>
事謂忽然而有當誡愼之無失其守法度使行必有恒無違常<lb/>
也無遊縱於逸豫無過耽於戯樂當誡愼之以保己也任用賢<lb/>
人勿有二心逐去回邪勿有疑惑所疑之謀勿成用之如是則<lb/>
百種志意惟益廣也無違越正道以求百姓之譽無反戾百姓<lb/>
以從巳心之欲常行此事無怠惰荒廢則四夷之國皆來歸往<lb/>
之此亦所以勸勉舜也<lb/>
傳迪道也<lb/>
正義曰釋詁文<lb/>
傳先吁至有恒<lb/>
<pb n="5a"/>
正義曰堯典傳云吁疑怪之辭此無可怪聞善驚而爲聲耳先<lb/>
吁後戒者驚其言之美然後設戒辭欲使聽者精審其言虞度<lb/>
釋詁文無億度者謂不有此事無心億度之曲禮云凡爲人子<lb/>
者聽于無聲視于無形戒于無形見之事言備愼深也安不忘<lb/>
危治不忘亂是其愼無形也法度當執守之故以秉法守度解<lb/>
不失言有恒也<lb/>
傳淫過至爲戒<lb/>
正義曰淫者過度之意故爲過也逸謂縱體樂謂適心縱體在<lb/>
於逸遊適心在於淫恣故以遊逸過樂爲文二者敗德之源富<lb/>
貴所忽故特以爲戒<lb/>
傳干求至賤之<lb/>
正義曰干求釋言文失道求名謂曲取人情苟恱衆意古人賤之<lb/>
傳咈戾至戒之<lb/>
正義曰堯曲巳訓咈爲戾彼謂戾朋儕此謂戾在下故詳其文<lb/>
耳專欲難成犯衆興禍襄十年左傳文<lb/>
<pb n="5b"/>
禹曰至乃功<lb/>
正義曰禹因益言又獻謀於帝曰嗚呼帝當念之哉言所謂德<lb/>
者惟是善於政也政之所爲在於養民養民者使水火金木土<lb/>
穀此六事惟當修治之正身之德利民之用厚民之生此三事<lb/>
惟當諧和之修和六府三事九者皆就有功九功惟使皆有次<lb/>
敘九事次敘惟使皆可歌樂此乃德之所致是德能爲善政之<lb/>
道終當不得怠惰但人雖爲善或　寡令終故當戒勑之念用<lb/>
美道使民慕美道行善又督察之用威罰言其不善當獲罪勸<lb/>
勉之以九歌之辭但人君善政先致九歌成辭自勸勉也用此<lb/>
事使此善政勿有敗壞之時勸帝使長爲善也帝荅禹曰汝之<lb/>
所言爲然汝治水土使地平天成六府三事信皆治理萬代長<lb/>
所恃賴是汝之功也歸功于禹明衆臣不及<lb/>
傳歎而至懷之<lb/>
正義曰於歎辭歎而言念自重其言欲使帝念之此史以類相<lb/>
從共爲篇耳非是一時之事不使念益言也禹謀以九功爲重<lb/>
<pb n="6a"/>
知重其言者九功之言也<lb/>
傳言養至六府<lb/>
正義曰下文帝言六府即此經六物也六者民之所資民非此<lb/>
不生故言養民之本在先修六府也府者藏財之處六者貨財<lb/>
所聚故稱六府襄二十七年左傳云天生五材民並用之即是<lb/>
水火金木土民用此自資也彼惟五材此兼以穀爲六府者穀<lb/>
之於民尤急穀是土之所生故於土下言之也此言五行與洪<lb/>
範之次不同者洪範以生數爲次此以相刻爲次便文耳六府<lb/>
是民之急先有六府乃可施敎故先言六府後言三事也<lb/>
傳正德至善政<lb/>
正義曰正德者自正其德居上位者正已以治民故所以率下<lb/>
人利用者謂在上節儉不爲縻費以利而用使財物殷阜利民<lb/>
之用爲民興利除害使不匱乏故所以阜財阜財謂財豐大也<lb/>
厚生謂薄征傜輕賦稅不奪農時令民生計温厚衣食豐足故<lb/>
所以養民也三者和謂德行正財用利生資厚立君所以養民<lb/>
<pb n="6b"/>
人君若能如此則爲君之道備矣故謂善政結上德惟善政之<lb/>
言此三者之次人君自正乃能正下故以正德爲先利用然後<lb/>
厚生故後言厚生厚生謂財用足禮讓行也<lb/>
傳言六至之致<lb/>
正義曰上六下三即是六府三事此揔云九功知六府三事之<lb/>
功爲九功惟敘者即上惟修惟和爲次敘事皆有敘民必歌樂<lb/>
君德故九敘皆可歌樂乃人君德政之致也言下民必有歌樂<lb/>
乃爲善政之驗所謂和樂興而頌聲作也<lb/>
傳休美至而巳<lb/>
正義曰休美釋詁文又云董督正也是董爲督也此戒之董之<lb/>
勸之皆謂人君自戒勸欲使善政勿壞在此三事而已文七年<lb/>
左傳云晉郤缺言於趙宣子引此一經乃言九功之德皆可歌<lb/>
也謂之九歌若吾子之德莫可歌也其誰來之盍使睦者歌吾<lb/>
子乎言九功之德皆可歌者若水能灌漑火能烹餁金能斷割<lb/>
木能興作土能生殖糓能養育古之歌詠各述其功猶如漢魏<lb/>
<pb n="7a"/>
巳來樂府之歌事歌其功用是舊有成辭人君修治六府以自<lb/>
勸勉使民歌詠之三事亦然<lb/>
傳水土至不及<lb/>
正義曰釋詁云平成也是平成義同天地文異而分之耳天之<lb/>
不成由地之不平故先言地平本之於地以及天也禹平水土<lb/>
故水土治曰平五行之神佐天治物繫之於天故五行敘曰成<lb/>
洪範云鯀陻洪水汨陳其五行彞倫攸斁禹治洪水彞倫攸敘<lb/>
是禹命五行敘也帝因禹陳九功而歎美之指言是汝之功明<lb/>
衆臣不及<lb/>
帝曰格至念功<lb/>
正義曰此舜言將禪禹帝呼禹曰來汝禹我居帝位巳三十有<lb/>
三載在耄期之閒猒倦於勤勞汝惟在官不懈怠可代我居帝<lb/>
位揔領我衆禹讓之曰我德實無所能民必不依就我也言己<lb/>
不堪揔衆也皐陶行布於德德乃下洽於民衆皆歸服之可令<lb/>
皐陶攝也我所言者帝當念之哉凡念愛此人在此功勞知有<lb/>
<pb n="7b"/>
功乃用之釋廢此人在此罪釁知有罪乃廢之言進人退人不<lb/>
可誣也名目言談此事必在此事之義而名言之若信實出見<lb/>
此心必在此心之義而出見之言巳名言其口出見其心以舉<lb/>
皐陶皆在此義不有虚妄帝當念録其功以禪之言皐陶堪攝<lb/>
位也<lb/>
傳八十至使攝<lb/>
正義曰八十九十曰耄百年曰期頤曲禮文也如舜典之傳計<lb/>
舜年六十三即政至今九十五矣年在耄期之閒故並言之鄭<lb/>
云期要也頤養也不知衣服食味孝子要盡養之道而巳孔意<lb/>
當然<lb/>
傳邁行至服之<lb/>
正義曰邁行降下釋言文又云懷來也來亦歸也種物必布於<lb/>
地故爲布也<lb/>
傳玆此至可誣<lb/>
正義曰玆此釋詁文釋爲舍義故爲廢也禹之此意欲令帝念<lb/>
<pb n="8a"/>
皐陶下云惟帝念功念是念功知廢是廢罪言念廢必依其實<lb/>
不可誣罔也<lb/>
傳名言至念之<lb/>
正義曰名言謂巳發於口信出謂始發於心皆據欲舉皐陶必<lb/>
先念慮於心而後宣之於口先言名言者已對帝讓皐陶即是<lb/>
名言之事故先言其意然後本其心故後言信出以義爲主者<lb/>
言已讓皐陶事非虚妄以義爲主<lb/>
帝曰皐陶至之休<lb/>
正義曰帝以禹讓皐陶故述而美之帝呼之曰皐陶惟此羣臣<lb/>
衆庶皆無敢有干犯我正道者由汝作士官明曉於五刑以輔<lb/>
成五敎當於我之治體用刑期於無刑以殺止殺使民合於中<lb/>
正之道令人每事得中是汝之功當勉之哉皐陶以帝美已歸<lb/>
美於君曰民合於中者由帝德純善無有過失臨臣下以簡易<lb/>
御衆庶以優寛罰人不及後嗣賞人延於來丗宥過失者無大<lb/>
雖大亦宥之刑其故犯者無小雖小必刑之罪有疑者雖重從<lb/>
<pb n="8b"/>
輕罪之功有疑者雖輕從重賞之與其殺不辜非罪之人寧失<lb/>
不經不常之罪以等枉殺無罪寧妄免有罪也由是故帝之好<lb/>
生之德下洽於民心民服帝德如此故用是不犯於有司言民<lb/>
之無刑非已力也帝又述之曰使我從心所欲而爲政以大治<lb/>
四方之民從我化如風之動草惟汝用刑之美言已知其有功也<lb/>
傳弼輔至治體<lb/>
正義曰書傳稱左輔右弼是弼亦輔也期要是相當之言故爲<lb/>
當也傳言當於治體言皐陶用刑輕重得中於治體與正相當也<lb/>
傳雖或至勉之<lb/>
正義曰言皐陶或行刑乃是以殺止殺爲罪必將被刑民終無<lb/>
犯者要使人無犯法是期於無所用刑刑無所用此期爲限與<lb/>
前經期義別而論語所謂勝殘去殺矣民皆合於大中言舉動<lb/>
每事得中不犯法憲是合大中即洪範所謂皇極是也<lb/>
傳愆過至之義<lb/>
正義曰愆過釋言文坊記云善則稱君過則稱已則民作忠是<lb/>
<pb n="9a"/>
善則稱君人臣之義也臨下據其在上御衆厈其治民簡易寛<lb/>
大亦不異也論語云居敬而行簡以臨其民不亦可乎是臨下<lb/>
冝以簡也又曰寛則得衆居上不寛吾何以觀之哉是御衆冝<lb/>
以寛也<lb/>
傳嗣亦至及也<lb/>
正義曰嗣謂繼父丗謂後胤故俱謂子也延訓長以長及物故<lb/>
延爲及也<lb/>
傳辜罪至之道<lb/>
正義曰辜罪釋詁文經常司主常訓也皐陶因帝勉已遂稱帝<lb/>
之德所以明民不犯上者自由帝化使然非已力也不常之罪<lb/>
者謂罪大非尋常小罪也枉殺無罪妄免有罪二者皆失必不<lb/>
得民心寧妄免大罪不枉殺無罪以好生之心故也大罪尚赦<lb/>
小罪可知欲極言不可枉殺不辜寧放有罪故也故言非常大<lb/>
罪以對之耳寧失不經與殺不辜相對故爲放赦罪人原帝之<lb/>
意等殺無罪寧放有罪傳言帝德之善寧失有罪不枉殺無罪<lb/>
<pb n="9b"/>
是仁愛之道各爲文勢故經傳倒也洽謂沾漬優渥洽於民心<lb/>
言潤澤多也<lb/>
帝曰來至不再<lb/>
正義曰帝不許禹讓呼之曰來禹下流之水儆戒於我我恐不<lb/>
能治之汝成聲敎之信能成治水之功惟汝之賢汝能勤勞於<lb/>
國謂盡力於溝洫能節儉於家謂薄飲食卑宫室常執謙沖不<lb/>
自滿溢誇大惟汝之賢也又申美之汝惟不自矜誇故天下莫<lb/>
敢與汝爭能汝惟不自稱伐故天下莫敢與汝爭功美功之大<lb/>
也我今勉汝之德善汝大功天之曆運之數帝位當在汝身汝<lb/>
終當升此大君之位冝代我爲天子因戒以爲君之法民心惟<lb/>
甚危險道心惟甚幽微危則難安微則難明汝當精心惟當一<lb/>
意信執其中正之道乃得人安而道明耳又爲人君不當妾受<lb/>
用人語無可考驗之言勿聽受之不是詢衆之謀勿信用之言<lb/>
民所愛者豈非人君乎民以君爲命故愛君也言君可畏者豈<lb/>
非民乎君失道則民叛之故畏民也衆非大君而何所奉戴無<lb/>
<pb n="10a"/>
君則民亂故愛君也君非衆人無以守國無人則國亡故畏民<lb/>
也君民相須如此當冝敬之哉謹愼汝所有之位守天子之位<lb/>
勿使失也敬修其可願之事謂道德之美人所願也養彼四海<lb/>
困窮之民使皆得存立則天之禄籍長終汝身矣又告禹惟口<lb/>
之所言出好事興戎兵非善思慮無以出口我言不可再發令<lb/>
禹受其言也<lb/>
傳水性至美之<lb/>
正義曰降水洪水也水性下流故曰下水禹以治水之事儆戒<lb/>
於予益稷云予創若時娶于塗山辛壬癸甲啓<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣予弗<lb/>
子惟荒度土功之事雖文在下篇實是欲禪前事故帝述而言<lb/>
之禹貢言治水功成云朔南暨聲敎故知成允是成聲敎之信<lb/>
成功是成治水之功也前巳言地平天成是汝功今復說治水<lb/>
之事言禹最賢重美之也禹實聖人美其賢者其性爲聖其功<lb/>
爲賢猶易繫辭云可乆則賢人之德可大則賢人之業亦是聖<lb/>
<pb n="10b"/>
傳滿謂至盈大<lb/>
正義曰滿以器喻故爲盈實也假大釋詁文言已無所不知是<lb/>
爲自滿言已無所不能是爲自大禹實不自滿大故爲賢也論<lb/>
語美禹之功德云惡衣服菲飲食卑宫室而盡力乎溝洫故傳<lb/>
引彼惡衣薄食卑其宫室是儉於家盡力爲民是勤於邦上言<lb/>
其功此言其德故再云惟汝賢<lb/>
傳自賢至衆人<lb/>
正義曰自言巳賢曰矜自言已功曰伐論語云願無伐善詩云<lb/>
矜其車甲矜與伐俱是誇義以經有爭能爭功故別解之耳弗<lb/>
矜莫與汝爭能即矜者矜其能也賢能大同小異故自賢解矜<lb/>
老子云夫惟不爭故天下莫能與之爭是故不矜伐而不失其<lb/>
功能此所以能絕異於衆人也<lb/>
傳丕大至天子<lb/>
正義曰丕大釋詀文曆數謂天曆運之數帝王易姓而興故言<lb/>
曆數謂天道鄭玄以曆數在汝身謂有圖籙之名孔無䜟緯之<lb/>
<pb n="11a"/>
說義必不然當以大功旣　衆望歸之即是天道在身釋詁元<lb/>
訓爲首首是體之大也易曰大君有命是大君謂天子也<lb/>
傳危則至其中<lb/>
正義曰居位則治民治民必須明道故戒之以人心惟危道心<lb/>
惟微道者徑也物所從之路也因言人心遂云道心人心爲萬<lb/>
慮之主道心爲衆道之本立君所以安人人心危則難安安民<lb/>
必須明道道心微則難明將欲明道必須精心將欲安民必須<lb/>
一意故以戒精心一意又當信執其中然後可得明道以安民耳<lb/>
傳無考至聽用<lb/>
正義曰爲人之君不當妄用人言故又戒之無可考校之言謂<lb/>
無信驗不詢於衆人之謀謂專獨用意言無信驗是虚妄之言<lb/>
獨爲謀慮是偏見之說二者終必無成故戒令勿聽用也言謂<lb/>
率意爲語謀謂豫計前事故互文也<lb/>
傳民以至而立<lb/>
正義曰百人無主不散則亂故民以君爲命君尊民畏之嫌其<lb/>
<pb n="11b"/>
不愛故言愛也民賤君忽之嫌其不畏故言畏也<lb/>
傳有位至汝身<lb/>
正義曰上云汝終陟元后命升天位知其愼汝有位愼天子位<lb/>
也道德人之可願知可願者是道德之美也惟言四海困窮不<lb/>
結言民之意必謂四海之内困窮之民令天子撫育之故知如<lb/>
王制所云孤獨鰥寡此四者天民之窮而無告者此是困窮者<lb/>
也言爲天子當愼天位修道德養窮民勤此三者則天之禄籍<lb/>
長終汝身禄謂福禄籍謂名籍言享大福保大名也<lb/>
傳好謂至於一<lb/>
正義曰昭二十八年左傳云慶賞刑威曰君君出言有賞有刑<lb/>
出好謂愛人而出好言故爲賞善興戎謂疾人而動甲兵故爲<lb/>
伐惡易繫辭曰言語者君子之樞機樞機之發榮辱之主必當<lb/>
慮之於心然後宣之於口故成之於一而不可再帝言我命汝<lb/>
升天位者是慮而宣之此言故不可再<lb/>
禹曰至汝諧<lb/>
<pb n="12a"/>
正義曰禹以讓而不許更請帝曰每以一枚歷卜功臣惟吉之<lb/>
人從而受之帝曰禹卜官之占惟能先斷人志後乃命其大龜<lb/>
我授汝之志先以定矣又詢於衆人其謀又皆同美矣我後謀<lb/>
及鬼神加之卜筮鬼神其依我矣龜筮復合從矣卜法不得因<lb/>
前之吉更復卜之不須復卜也禹猶拜而後稽首固辭帝曰母<lb/>
母者禁止其辭也惟汝能諧和此元后之任汝冝受之<lb/>
傳枚謂至之志<lb/>
正義曰周禮有銜枚氏所銜之物狀如箸今人數物云一枚兩<lb/>
枚則枚是籌之名也枚卜謂人人以次歷申卜之似若枚數然<lb/>
然　請卜不請筮者舉重也<lb/>
傳帝王至後卜<lb/>
正義曰占是卜人之占而云官占者帝王立卜筮之官故曰官<lb/>
占洪範稽疑云擇建立卜筮人是帝王立卜筮之官周禮司寇<lb/>
斷獄爲蔽獄是蔽爲斷也昆後釋言文官占之法先斷人志後<lb/>
命元龜言志定然後卜也洪範云汝則有大疑謀及乃心謀及<lb/>
<pb n="12b"/>
卿士謀及庶人是先斷人志乃云謀及卜筮是後命元龜元龜<lb/>
謂大龜也<lb/>
傳習因至枚卜<lb/>
正義曰表記云卜筮不相襲鄭云襲因也然則習與襲同重衣<lb/>
謂之襲習是後因前故爲因也朕志先定言已謀之於心龜筮<lb/>
協從是謀及卜筮經言詢謀僉同謀及卿士庶人謀皆同心鬼<lb/>
神其依即是龜筮之事卜筮通鬼神之意故言鬼神其依龜筮<lb/>
協從謂卜得吉是依從也志先定也謀僉同也鬼神依也龜筮<lb/>
從也四者合從然後命汝卜法不得因吉無所復枚卜也如帝<lb/>
此言旣謀旣卜方始命禹仍請枚卜者帝與朝臣私謀私卜將<lb/>
欲命禹禹不預謀故不在更請卜也<lb/>
傳言母至之任<lb/>
正義曰說文云母止之也其字從女内有一畫象有姦之者禁<lb/>
止令勿姦也古人言母猶今人言莫是言母者所以禁其辭令<lb/>
勿辭<lb/>
<pb n="13a"/>
正月至之初<lb/>
正義曰舜即政三十三年命禹代已禹辭不獲免乃以明年正<lb/>
月朔旦受終事之命於舜神靈之宗廟揔率百官順帝之初攝<lb/>
故事言與舜受禪之初其事悉皆同也此年舜即政三十四年<lb/>
九十六也<lb/>
傳受舜至尊之<lb/>
正義曰舜典說舜之初受終于文祖此言若帝之初知受命即<lb/>
是舜終事之命也神宗猶彼文祖故云文祖之宗廟文祖言祖<lb/>
有文德神宗言神而尊之名異而實同神宗當舜之始祖案帝<lb/>
繫云黃帝生昌意昌意生顓頊顓頊生窮蟬窮蟬生敬康敬康<lb/>
生句芒句芒生蟜牛蟜牛生瞽瞍瞽瞍生舜即是舜有七廟黃<lb/>
帝爲始祖其顓頊與窮蟬爲二祧敬康句芒蟜牛瞽瞍爲親廟<lb/>
則文祖爲黃帝顓頊之等也<lb/>
傳順舜至行之<lb/>
正義曰若不得爲如也舜典巡守之事言如初者皆言如不言<lb/>
<pb n="13b"/>
若知此若爲順也順舜初攝帝位故事而奉行之其奉行者當<lb/>
如舜典在璿璣以下班瑞羣后以上也其巡守非率百官之事<lb/>
舜尚自爲陟方禹攝帝位未得巡守此是舜史所録以爲虞書<lb/>
故言順帝之初奉行帝之事故自美禪之得人也<lb/>
帝曰咨至有勲<lb/>
正義曰史言禹雖攝位帝尊如故時有苗國不順帝曰咨嗟汝<lb/>
禹惟時有苗之國不循帝道汝往征之禹得帝命乃㑹羣臣諸<lb/>
侯告誓於衆曰濟濟美盛之有衆皆聽從我命今蠢蠢然動而<lb/>
不遜者是此有苗之君昬闇迷惑不恭敬王命侮慢典常自以<lb/>
爲賢反戾正道敗壞德義君子在野小人在位由此民弃叛之<lb/>
不保其有衆上天降之殃咎故我以爾衆士奉此譴責之辭伐<lb/>
彼有罪之國汝等庶幾同心盡力以從我命其必能有大功勲<lb/>
不可懈惰<lb/>
傳三苗至討之<lb/>
正義曰吕刑稱苗民作五虐之刑皇帝遏絕苗民無丗在下謂<lb/>
<pb n="14a"/>
堯初誅三苗舜典云竄三苗于三危謂舜居攝之時投竄之也<lb/>
舜典又云庶績咸熙分北三苗謂舜即位之後往徙三苗也今<lb/>
復不率命命禹徂征是三苗之民數干王誅之事禹率衆征之<lb/>
猶尚逆命即三苗是諸侯之君而謂之民者以其頑愚號之爲<lb/>
民吕刑云苗民弗用靈是謂爲民也吕刑稱堯誅三苗云無丗<lb/>
在下而得有苗國歷代常存者無丗在下謂誅叛者絕後丗耳<lb/>
蓋不滅其國又立其近親紹其先祖鯀旣殛死於羽山禹乃代<lb/>
爲崇伯三苗亦竄其身而存其國故舜時有被宥者復不從化<lb/>
更分北流之下傳云三苗之國左洞庭右彭蠡其國在南方蓋<lb/>
分北之時使爲南國君今復不率帝道率循徂往皆釋詁文不<lb/>
循帝道言其亂逆以其亂逆故命禹討之案舜典皆言舜受終<lb/>
之後萬事皆舜主之舜自巡守不稟堯命此言若帝之初其事<lb/>
亦應同矣而此言命禹征苗舜復陟方乃死與舜受堯禪事不<lb/>
同者以題曰虞書即舜史所録明其詳於舜事略於堯禹也<lb/>
傳㑹諸至之貌<lb/>
<pb n="14b"/>
正義曰軍旅曰誓曲禮丈也隱八年糓梁傳曰誥誓不及五帝<lb/>
盟詛不及三王交質不及二伯二伯謂齊桓公晉文公也不及<lb/>
者言於時未有也據此文五帝之丗有誓周禮立司盟之官三<lb/>
王之丗有盟也左傳云平王與鄭交質二伯之前有質也糓梁<lb/>
傳漢初始作不見經文妄言之耳美軍衆而言濟濟知是衆盛<lb/>
之貌<lb/>
傳蠢動至討之<lb/>
正義曰蠢動釋詁文釋訓云蠢不遜也郭璞云蠢動爲惡不謙<lb/>
遜也日入爲昏是爲闇也動爲惡而闇於事言其所以冝討之<lb/>
傳狎侮至德義<lb/>
正義曰侮謂輕人身慢謂忽言語故爲狎侮先王輕慢典敎侮<lb/>
慢義同因有二字而分釋之論語云狎大人侮聖人之言則狎<lb/>
侮爲異旅獒云狎侮君子則狎侮意亦同鄭玄云狎慣忽也慣<lb/>
見而忽之是侮之義傳取狎侮連言之慢先王典敎自謂已賢<lb/>
不知先王訓敎道者物所由之路德謂自得於心反正道從邪<lb/>
<pb n="15a"/>
徑敗德義毀正行也<lb/>
傳廢仁賢任姦佞<lb/>
正義曰雖則下愚之君皆云好賢疾佞非知賢而廢之知佞而<lb/>
任之但愚人所好必同於民賢求其心佞從其欲以賢爲惡謂<lb/>
佞爲善故仁賢見廢姦佞被任此則昏迷之狀也<lb/>
傳肆故至下事<lb/>
正義曰肆故釋詁文所奉之辭即所伐之罪但天子責其不恭<lb/>
數其身罪因其文異而分之<lb/>
傳尚庶至我命<lb/>
正義曰釋言云庶幾尚也反以相解故尚爲庶幾<lb/>
三旬至苗格<lb/>
正義曰禹旣誓於衆而以師臨苗經三旬苗民逆帝命不肯服<lb/>
罪益乃進謀以佐於禹曰惟是有德能動上天茍能修德無有<lb/>
逺而不至因言行德之事自滿者招其損謙虚者受其益是乃<lb/>
天之常道欲禹修德謙虚以來苗旣說其理又言其驗帝乃初<lb/>
<pb n="15b"/>
耕於歷山之時爲父母所疾往至于田日號泣于旻天於父母<lb/>
乃自負其罪自引其惡恭敬以事　見父瞽瞍夔夔然悚懼<lb/>
齋莊戰慄不敢言己無罪舜謙如此雖瞽瞍之頑愚亦能信順<lb/>
帝至和之德尚能感于冥神況此有苗乎言其苗易感於瞽瞍<lb/>
禹拜受益之當言曰然然益語也遂還師整衆而歸帝舜乃大<lb/>
布文德舞干羽于兩階之閒七旬而有苗自䏜來至言主聖臣<lb/>
賢御之有道也<lb/>
傳旬十至生辭<lb/>
正義曰堯典云三百有六旬是知旬十日也以師臨之一月不<lb/>
服者責舜不先有文告之命威讓之辭而便憚之以威脅之以<lb/>
兵所以有苗得生辭也傳知然者昭十三年左傳論征伐之事<lb/>
云告之以文辭董之以武師是用兵者先告不服然後伐之今<lb/>
經無先告之文而有逆命之事故知責舜不先有文告之命而<lb/>
即脅之以兵其文告之命威讓之辭國語亦有其事夫以大舜<lb/>
足達用兵之道而不爲文告之命使之得生辭者有苗數干王<lb/>
<pb n="16a"/>
誅逆者難以言服故憚之以威武任其生辭待其有辭爲之振<lb/>
旅彼若師退而服我復更有何求爲退而又不降復往必無辭<lb/>
說不恭而征之有辭而捨之正是柔服之道也若先告以辭未<lb/>
必即得從命不從而後行師必將大加殺戮不以文誥感德自<lb/>
來固是大聖之逺謀也<lb/>
傳賛佐至致逺<lb/>
正義曰禮有賛佐是助祭之人故賛爲佐也届至也釋詁文經<lb/>
天惟德動天天逺而難動德能動逺又言無逺不届乃據人言<lb/>
德動逺人無不至也益以此義佐禹欲脩德致逺使有苗自來<lb/>
也德之動天經傳多矣禮運云聖人順民天不愛其道地不愛<lb/>
其寶故天降膏露地出醴泉如此之類皆德動之也<lb/>
傳自滿至常道<lb/>
正義曰自以爲滿人必損之自謙受物人必益之易謙卦彖曰<lb/>
天道虧盈而益謙地道變盈而流謙鬼神害盈而福謙人道惡<lb/>
盈而好謙是滿招損謙受益爲天道之常也益言此者欲令禹<lb/>
<pb n="16b"/>
修德息師持謙以待有苗<lb/>
傳仁覆至責於人<lb/>
正義曰仁覆愍下謂之旻天詩毛傳文也旻愍也求天愍己故<lb/>
呼曰旻天書傳言舜耕於歷山鄭玄云歷山在河東是耕於歷<lb/>
山之時爲父母所疾故往於田日號泣于旻天何爲然也孟子<lb/>
曰怨慕也長息問於公明髙曰舜往于田則予旣聞命矣號泣<lb/>
于旻天及父母即吾不知矣公明髙曰非爾所知也我竭力耕<lb/>
田供爲子職而巳父母不愛我何哉大孝終身慕父母五十而<lb/>
慕者予於大舜見之矣言舜之號泣怨慕者克已自責不責於<lb/>
人也<lb/>
傳慝惡至頑父<lb/>
正義曰慝之爲惡常訓耳舜典巳訓載爲事以非常訓故詳其<lb/>
文夔夔與齋慄共文故爲悚懼之貌自負其罪引惡歸己事勢<lb/>
同耳丁寧深言之敬以事見于父者謂恭敬自因事務須見父<lb/>
恭敬以見夔䕫然悚懼齋慄是見時之貌父亦信順之者謂當<lb/>
<pb n="17a"/>
以事見之時順帝意不悖怒也言能以至誠感頑父者言感使<lb/>
當時暫以順耳不能使每事信順變爲善人故孟子說舜旣被<lb/>
堯徴用堯妻之二女瞽瞍猶與象欲謀殺舜而分其財物是下<lb/>
愚之性終不可改但舜善養之使不至于姦惡而巳<lb/>
傳諴和至易感<lb/>
正義曰諴亦咸也咸訓爲皆皆能相從亦和之義也矧況釋言<lb/>
文上言德能動天次言帝能感瞽天以玄逺難感瞽以頑愚難<lb/>
感言苗民近於天而智於瞽故言感天感瞽以況之天是神也<lb/>
覆動上天言至和尚能感天神而況於有苗乎言有苗易感神<lb/>
覆動天而不覆言瞽者以瞽雖愚猶是人類天神事與人隔感<lb/>
天難於感瞽故舉難者以況之其實天與瞽俱言難感以況有<lb/>
苗易於彼二者<lb/>
傳昌當至整衆<lb/>
正義曰昌當也釋詁文禹以益言爲當拜受而巳即還還不請<lb/>
者春秋襄十九年晉士匄帥師侵齊聞齊侯卒乃還公羊傳曰<lb/>
<pb n="17b"/>
大夫以君命出進退在大夫是言進退由將不須請也或可當<lb/>
時請帝乃還文不具耳兵入曰振旅釋天文與春秋二傳皆有<lb/>
此文振整也言整衆而還<lb/>
傳逺人至來之<lb/>
正義曰逺人不服文德以來之論語文也益賛於禹使修德而<lb/>
帝自誕敷者言君臣同心大布者多設文德之敎君臣共行之也<lb/>
傳干楯至武事<lb/>
正義曰釋言云干扞也孫炎曰干楯自蔽扞也以楯爲人扞通<lb/>
以干爲楯名故干爲楯釋言又云纛翳也郭璞云舞者持以自<lb/>
蔽翳也故明堂位云朱干玉戚以舞大武戚斧也是武舞執斧<lb/>
執楯詩云左手執籥右手秉翟是文舞執籥故干羽皆舞者所<lb/>
執修闡文敎不復征伐故舞文德之舞於賔主階閒言帝抑武<lb/>
事也經云舞干羽即亦舞武也傳惟言舞文者以據器言之則<lb/>
有武有文俱用以爲舞而不用於敵故敎爲文也<lb/>
傳討而至百里<lb/>
<pb n="18a"/>
正義曰御之必有道者不恭而往征得辭而振旅而御之以道<lb/>
史記吳起對魏武侯云昔三苗氏左洞庭右彭蠡德義不修而<lb/>
禹滅之此言來服則是不滅吴起言滅者以武侯恃險言滅以<lb/>
懼之辯士之說不必皆依實也知在荒服之例者以其地驗之<lb/>
爲然禹貢五服甸侯綏要荒荒最在外王畿面五百里其外四<lb/>
服又每服五百里是去京師爲二千五百里<lb/>
皐陶謨第四<lb/>
傳謨謀至舜謀<lb/>
正義曰孔以此篇惟與禹言嫌其不對帝舜故言爲帝舜謀將<lb/>
言爲帝舜謀故又訓謨爲謀以詳其文<lb/>
曰若至曰俞<lb/>
正義曰史將言皐陶之能謀故爲題目之辭曰能順而考案古<lb/>
道而言之者是皐陶也其爲帝謀曰爲人君者當信實蹈行古<lb/>
人之德而謀廣其聦明之性以輔諧已之政事則善矣禹曰然<lb/>
然其謀是也此當如何行之皐陶曰嗚呼重其事而歎美之行<lb/>
<pb n="18b"/>
上謀者當謹愼其巳身而修治人之事思爲乆長之道又厚次<lb/>
敘九族之親而不遺弃則衆人皆明曉上意而各自勉勵翼戴<lb/>
上命行之於近而可推而至逺者在此道也禹乃拜受其當理<lb/>
之言曰然美其言而拜受之<lb/>
傳亦順之至則<lb/>
正義曰二謨其目正同故云亦順考古道以言也堯舜考古以<lb/>
行謂之爲典大禹皐陶考古以言謂之爲謨典謨之文不同其<lb/>
目皆云考古故傳明言其意夫典謨聖帝所以立治之本雖言<lb/>
行有異皆是考法古道以成不易之則故史皆以稽古爲端目<lb/>
但君則行之臣則言之以尊卑不同故典謨名異禹亦爲君而<lb/>
云謨者禹在舜時未爲君也顧氏亦同此解皐陶德劣於禹皆<lb/>
是考古以言故得同其題目但禹能敷于四海祗承于帝皐陶<lb/>
不能然故此下更無別辭耳<lb/>
傳迪蹈至其政<lb/>
正義曰釋詁云迪道也聲借爲導導音與蹈同故迪又爲蹈也<lb/>
<pb n="19a"/>
其德即其上稽古故曰其古人也而臣爲君謀故云言人君當<lb/>
信蹈行古人之德謂蹈履依行之也謀廣聦明聦明者自是已<lb/>
性又當受納人言使多所聞見以博大此聦明以輔弼和諧其<lb/>
政經惟言明傳亦有聦者以耳目同是所用故以聦明言之此<lb/>
曰上不言皐陶猶大禹爲謀曰上不言禹鄭玄云以皐陶下屬<lb/>
爲句則稽古之下無人名與上三篇不類甚矣<lb/>
傳歎美至之道<lb/>
正義曰案傳之言以修爲上讀顧氏亦同也<lb/>
傳言愼至此道<lb/>
正義曰自身以外九族爲近故愼修其身又厚次敘九族猶堯<lb/>
之爲政先以親九族也人君旣能如此則衆庶皆明其敎而各<lb/>
自勉勵翼戴上命昭九年左傳說晉叔向言翼戴天子故以爲<lb/>
翼戴上命言如鳥之羽翼而奉戴之王者率己以化物親親以<lb/>
及逺故從近可推而至于逺者在修已身親九族之道王肅云<lb/>
以衆賢明爲砥礪爲羽翼鄭云厲作也以衆賢明作輔翼之臣<lb/>
<pb n="19b"/>
與孔不同<lb/>
皐陶曰都在至孔壬<lb/>
正義曰皐陶以禹然其言更述修身親親之道歎而言曰人君<lb/>
行此道者在於知人善惡擇善而信任之在於能安下民爲政<lb/>
以安定之也禹聞此言乃驚而言曰吁人君皆如是能知人能<lb/>
安民惟帝堯猶其難之況餘人乎知人善惡則爲大智能用官<lb/>
得其人矣能安下民則爲惠政衆民皆歸之矣此甚不易也若<lb/>
帝堯能智而惠則當朝無姦佞何憂懼於驩兜之佞而流放之<lb/>
何須遷徙於有苗之君何所畏懼於彼巧言令色爲甚佞之人<lb/>
三凶見惡帝堯方始去之是知人之難<lb/>
傳哲智至歸之<lb/>
正義曰哲智釋詁文舎人曰哲大智也無所不知知人之善惡<lb/>
是能官人惠愛釋詁文君愛民則民歸之<lb/>
傳孔甚至放之<lb/>
正義曰孔甚釋詁文上句旣言驩兜有苗則此巧言令色共工<lb/>
<pb n="20a"/>
之行也故以堯典共工之事解之巧言靜言庸違也令色象恭<lb/>
滔天也孔壬之文在三人之下揔上三人皆甚佞也苗言其名<lb/>
巧言令色言其行令其文首尾互相見故傳通言之禹言有苗<lb/>
驩兜之徒甚佞如此堯畏其亂政故遷放之傳不言共工故云<lb/>
之徒以包之遷與憂畏亦互相承言畏之而憂乃遷之也四凶<lb/>
惟言三者馬融云禹爲父隱故不言鯀也<lb/>
皐陶至采采<lb/>
正義曰禹旣言知人爲難皐陶又言行之有術故言曰嗚呼人<lb/>
性雖則難知亦當考察其所行有九種之德人欲稱薦人者不<lb/>
直言可用而巳亦當言其人有德問其德之狀乃言曰其德之<lb/>
所行某事某事以所行之事爲九德之驗如此則可知也<lb/>
傳言人至可知<lb/>
正義曰言人性行有九德下文所云是也如此九者考察其眞<lb/>
僞則人之善惡皆可知矣然則皐陶之賢不及帝堯逺矣皐陶<lb/>
知有此術帝堯無容不知而有四凶在朝禹言帝難之者堯朝<lb/>
<pb n="20b"/>
之有四凶晦迹以顯舜爾禹言惟帝難之說彼甚佞因其成敗<lb/>
以示敎法欲開皐陶之志故舉大事以爲戒非是此實甚佞堯<lb/>
不能知也顧氏亦云堯實不以此爲難今云難者俯同流俗之<lb/>
稱也<lb/>
傳載行至爲驗<lb/>
正義曰載者運行之義故爲行也此謂薦舉人者稱其人有德<lb/>
欲使在上用之必須言其所行之事云見此人常行其某事某<lb/>
事由此所行之事以爲有德之驗論語云如有所譽者其有所<lb/>
試矣是言試之於事乃可知其德<lb/>
禹曰至吉哉<lb/>
正義曰皐陶旣言其九德禹乃問其品例曰何謂也皐陶曰人<lb/>
性有寛弘而能莊栗也和柔而能立事也慤愿而能恭恪也治<lb/>
理而能謹敬也和順而能果毅也正直而能温和也簡大而有<lb/>
廉隅也剛斷而能實塞也強勁而合道義也人性不同有此九<lb/>
德人君明其九德所有之常以此擇人而官之則爲政之善哉<lb/>
<pb n="21a"/>
傳性寛至莊栗<lb/>
正義曰此九德之文舜典云寛而栗直而温與此正同彼云剛<lb/>
而無虐簡而無傲與此小異彼言剛失入虐此言剛斷而能實<lb/>
塞實塞亦是不爲虐彼言簡失入傲此言簡大而有廉隅廉隅<lb/>
亦是不爲傲也九德皆人性也鄭玄云凡人之性有異有其上<lb/>
者不必有下有其下者不必有上上下相恊乃成其德是言上<lb/>
下以相對各令以相對兼而有之乃爲一德此二者雖是本性<lb/>
亦可以長短自矯寛弘者失於緩慢故性寛弘而能矜莊嚴栗<lb/>
乃成一德力者皆然也<lb/>
傳慤愿而恭恪<lb/>
正義曰愿者慤謹良善之名謹愿者失於遲鈍貌或不恭故慤<lb/>
愿而能恭恪乃爲德<lb/>
傳亂治至謹敬<lb/>
正義曰亂治釋詁文有能治者謂才髙於人也堪撥煩理劇者<lb/>
也負才輕物人之常性故有治而能謹敬乃爲德也愿言恭治<lb/>
<pb n="21b"/>
云敬者恭在貌敬在心愿者遲鈍失於外儀故言恭以表貌治<lb/>
者輕物内失於心故稱敬以顯情恭與敬其事亦通愿其貌恭<lb/>
而心敬也<lb/>
傳擾順至爲毅<lb/>
正義曰周禮太宰云以擾萬民鄭玄云擾猶馴也司徒云安擾<lb/>
邦國鄭云擾亦安也擾是安馴之義故爲順也致果爲毅宣二<lb/>
年左傳文彼文以殺敵爲果致果爲毅謂能致果敢殺敵之心<lb/>
是爲強貌也和順者失於不斷故順而能決乃爲德也<lb/>
傳性簡至廉隅<lb/>
正義曰簡者寛大率略之名志逺者遺近務大者輕細弘大者<lb/>
失于不謹細行者不修廉隅故簡大而有廉隅乃爲德也<lb/>
傳剛斷而實塞<lb/>
正義曰塞訓實也剛而能斷失於空踈必性剛正而内充實乃<lb/>
爲德也<lb/>
傳無所至合義<lb/>
<pb n="22a"/>
正義曰強直自立無所屈撓或任情違理失於事冝動合道義<lb/>
乃爲德也鄭注論語云剛謂強志不屈撓即剛強義同此剛強<lb/>
異者剛是性也強是志也當官而行無所避忌剛也執已所是<lb/>
不爲衆撓強也剛強相近鄭連言之寛謂度量寛弘柔謂性行<lb/>
和柔擾謂事理擾順三者相類即洪範云柔克也愿謂容貌恭<lb/>
正亂謂剛柔治理直謂身行正直三者相類即洪範云正直也<lb/>
簡謂器量凝簡剛謂事理剛斷強謂性行堅強三者相類即洪<lb/>
範云剛克也而九德之次從柔而至剛也惟擾而毅在愿亂之<lb/>
下耳其洪範三德先人事而後天地與此不同<lb/>
傳彰明至之善<lb/>
正義曰彰明吉善常訓也此句言用人之義所言九德謂彼人<lb/>
常能然者若暫能爲之未成爲德故人君取士必明其九德之<lb/>
常知其人常能行之然後以此九者之法擇人而官之則爲政<lb/>
之善也明謂人君明知之王肅云明其有常則善也言有德當<lb/>
有恒也其意亦言彼能有常人君能明之也鄭云人能明其德<lb/>
<pb n="22b"/>
所行使有常則成善人矣其意謂彼人自明之與孔異也<lb/>
日宣至其凝<lb/>
正義曰皐陶旣陳人有九德冝擇而官之此又言官之所冝若<lb/>
人能日日宣布三德早夜思念而須明行之此人可以爲卿大<lb/>
夫使有家也若日日嚴敬其身又能敬行六德信能治理其事<lb/>
此人可以爲諸侯使有國也然後揔以天子之任合受有家有<lb/>
國三六之德而用之布施政敎使九德之人皆得用事事各盡<lb/>
其能無所遺棄則天下俊德治能之士並在官矣皆隨賢才任<lb/>
職百官各師其師轉相敎誨則百官惟皆是矣無有非者以此<lb/>
撫順五行之時以化天下之民則衆功其皆成矣結上知人安<lb/>
民之意<lb/>
傳三德至大夫<lb/>
正義曰此文承九德之下故知三德是九德之内課有其三也<lb/>
周語云宣布哲人之令德宣亦布義故爲布也夙早釋詁文又<lb/>
云須待也此經之意謂夜思之明旦行之須爲待之意故浚爲<lb/>
<pb n="23a"/>
須也大夫受采邑賜氏族立宗廟丗不絶祀故稱家位不虚受<lb/>
非賢臣不可言能日日布行三德早夜思之待明行之如此念<lb/>
德不懈怠者乃可以爲大夫也以士卑故言不及也計有一德<lb/>
二德即可以爲士也鄭以三德六德皆亂而敬以下之文經無<lb/>
此意也<lb/>
傳有國至諸侯<lb/>
正義曰天子分地建國諸侯專爲已有故有國謂諸侯也祗亦<lb/>
爲敬敬有二文上謂敬身下謂敬德嚴則敬之狀也故言日日<lb/>
嚴敬其身敬行六德以信治政事則可以爲諸侯也諸侯大夫<lb/>
皆言日日者言人之行德不可暫時捨也臣當行君之今故早<lb/>
夜思之君是出令者故言敬身行德此文以小至大揔以天子<lb/>
之事故先大夫而後諸侯<lb/>
傳翕合至在官<lb/>
正義曰翕合釋詁文以文承三德六德之下故言合受三六之<lb/>
德而用之以此人爲官令其布施政敎使此九德之人皆居官<lb/>
<pb n="23b"/>
用事謂天子也任之所能大夫所行三德或在諸侯六德之内<lb/>
但并此三六之德即充九數故言九德皆用事謂用爲大夫用<lb/>
爲諸侯使之治民事也大夫諸侯當身自行之故言日宣日嚴<lb/>
天子當任人使行之故言合受而用之其實天子亦備九德故<lb/>
能任用三德六德也則俊德治能之士並在官矣乂訓爲治故<lb/>
云治能馬王鄭皆云才德過千人爲俊百人爲乂<lb/>
傳僚工至無非<lb/>
正義曰僚官釋詁文工官常訓也師師謂相師法也<lb/>
傳凝成至皆成<lb/>
正義曰鄭玄亦云凝成也王肅云凝猶定也皆以意訓耳文承<lb/>
百工之下撫于五辰還是百工撫之故云百官皆撫順五行之<lb/>
時則衆功皆成也五行之時即四時也禮運曰播五行於四時<lb/>
土寄王四季故爲五行之時也所撫順者即堯典敬授民時平<lb/>
秩東作之類是也<lb/>
無敎至懋哉<lb/>
<pb n="24a"/>
正義曰皐陶旣言用人之法又戒以居官之事　之所爲下必<lb/>
效之無敎在下爲逸豫貪欲之事是有國之常道也爲人君當<lb/>
兢兢然戒愼業業然危懼言當戒愼一日二日之閒而有萬種<lb/>
幾微之事皆須親自知之不得自爲逸豫也萬幾事多不可獨<lb/>
治當立官以佐已無得空廢衆官使才非其任此官乃是天官<lb/>
人其代天治之不可以天之官而用非其人乂言典禮德刑皆<lb/>
從天出天次敘人倫使有常性故人君爲政當勑正我父母兄<lb/>
弟子五常之敎敎之使五者皆惇厚哉天又次敘爵命使有禮<lb/>
法故人君爲政當奉用我公侯伯子男五等之禮接之使五者<lb/>
皆有常哉接以常禮當使同敬合恭而和善哉天又命用有九<lb/>
德使之居官當承天意爲五等之服使五者尊卑彰明哉天又<lb/>
討治有罪使之絕惡當承天意爲五等之刑使五者輕重用法<lb/>
哉典禮德刑無非天意人君居天官聽治政事當須勉之哉<lb/>
傳不爲至之常<lb/>
正義曰母者禁戒之辭人君身爲逸欲下則效之是以禁人君<lb/>
<pb n="24b"/>
使不自爲耳不爲逸豫貪欲之敎是有國者之常也此文主於<lb/>
天子天子謂天下爲國詩云生此王國之類是也<lb/>
傳兢兢至之微<lb/>
正義曰釋訓云兢兢戒也業業危也戒必愼危必懼傳言愼懼<lb/>
以足之易繫辭云幾者動之微故幾爲微也一日二日之閒微<lb/>
者乃有萬事言當戒愼萬事之微微者尚有萬則大事必多矣<lb/>
且微者難察察則勞神以言不可逸耳馬王皆云一日二日猶<lb/>
日日也<lb/>
傳曠空至其才<lb/>
正義曰曠之爲空常訓也位非其人所職不治是爲空官天不<lb/>
自治立君乃治之君不獨治爲臣以佐之下典禮德刑無非天<lb/>
意者天意旣然人君當順天是言人當代天治官官則天之官<lb/>
居天之官代天爲治苟非其人不堪此任人不可以天之官而<lb/>
私非其才王肅云天不自下治之故人代天居之不可不得其<lb/>
人也<lb/>
<pb n="25a"/>
傳天次至天下<lb/>
正義曰天敘有典有此五典即父義母慈兄友弟恭子孝是也<lb/>
五者人之常性自然而有但人性有多少耳天次敘人之常性<lb/>
使之各有分義義冝也今此義慈友恭孝各有定分合於事冝<lb/>
此皆出天然是爲天次敘之天意旣然人君當順天之意勑正<lb/>
我五常之敎使合於五者皆厚以敎天下之民也五常之敎人<lb/>
君爲之故言我也五敎徧於海内故以天下言之<lb/>
傳庸常至有常<lb/>
正義曰庸常釋詁丈又云由自也由是用故自爲用也天次敘<lb/>
有禮謂使賤事貴卑承尊是天道使之然也天意旣然人君當<lb/>
順天意用我公侯伯子男五等之禮以接之使之貴賤有常也<lb/>
此文主於天子天子至於諸侯車旗衣服國家禮儀饗食燕好<lb/>
饔餼飱牢禮各有次秩以接之上言天敘此云天秩者敘謂定<lb/>
其倫次秩謂制其差等義亦相通上云勑我此言自我者五典<lb/>
以敎下民須勑戒　五禮以接諸侯當用我意故文不同也上<lb/>
<pb n="25b"/>
言五惇此言五庸者五典施於近親欲其恩厚五禮施于臣下<lb/>
欲其有常故文異也王肅云五禮謂王公卿大夫士鄭玄云五<lb/>
禮天子也諸侯也卿大夫也士也庶民也此無文可據各以意<lb/>
說耳<lb/>
傳衷善至和善<lb/>
正義曰衷之爲善常訓也故左傳云天誘其束說者皆以衷爲<lb/>
善此文承五禮之下禮尚恭敬故以五禮正諸侯使同敬合恭<lb/>
而和善也鄭玄以爲并上之禮共有此事五典室家之内務在<lb/>
相親非復言以恭敬恭敬惟爲五禮而巳孔言是也<lb/>
傳五服至有德<lb/>
正義曰益稷云以五采彰施於五色作服汝明是天子諸侯卿<lb/>
大夫士之服也其尊卑彩章各異於彼傳具之天命有德使之<lb/>
居位命有貴賤之倫位有上下之異不得不立名以此等之象<lb/>
物以彰之先王制爲五服所以表貴賤也服有等差所以別尊<lb/>
卑也<lb/>
<pb n="26a"/>
天聦至襄哉<lb/>
正義曰此承上懋哉之下言所勉之者以天之聦明視聽觀人<lb/>
有德用我民以爲耳目之聦明察人言善者天意歸賞之又天<lb/>
之明德可畏天威者用我民言惡而叛之因討而伐之成其明<lb/>
威天所賞罰達於上下不避貴賤故須敬哉有土之君皐陶旣<lb/>
陳此戒欲其言入之故曰我之此言順於古道可致行不可忽<lb/>
也禹即受之曰然汝言用而致可以立功重其言以深戒帝皐<lb/>
陶乃承之以謙曰我未有所知未能思致於善我所言曰徒賛<lb/>
奏上古所行而言之哉非已知思而所自能是其謙也<lb/>
傳言天至聦明<lb/>
正義曰皇天無心以百姓之心爲心此經大意言民之所欲天<lb/>
必從之聦明謂聞見也天之所聞見用民之所聞見也然則聦<lb/>
明直是聞見之義其言未有善惡以下言明威是天降之禍知<lb/>
此聦明是天降之福此即泰誓所云天聽自我民聽天視自我<lb/>
民視故民所歸者天命之大而言之民所歸就天命之爲天子<lb/>
<pb n="26b"/>
也小而言之雖公卿大夫之任亦爲民所歸向乃得居之此文<lb/>
王於天子故言天視聽人君之行用民爲聦明戒天子使順民<lb/>
心受天之福也<lb/>
傳言天至敬懼<lb/>
正義曰上句有賞罰故言天所賞罰不避貴賤此之達於上下<lb/>
言天子亦不免也喪服鄭玄注云天子諸侯及卿大夫有地者<lb/>
皆曰君即此有土可兼大夫以上但此文本意實主於天子戒<lb/>
天子不可不敬懼也<lb/>
傳言我至之序<lb/>
正義曰皐陶自言可致行禹言致可績此承而爲謙知其自言<lb/>
未有所知未能思致於善也思字屬上句王肅云賛賛猶賛奏<lb/>
也顧氏云襄上也謂賛奏上古行事而言之也經云曰者謂我<lb/>
上之所言也傳不訓襄爲上巳從襄陵而釋之故二劉並以襄<lb/>
爲因若必爲因孔傳無容不訓其意言進習上古行事因賛成<lb/>
其辭而言之也傳雖不訓襄字其義當如王說皐陶慮怱之自<lb/>
<pb n="27a"/>
<pb n="28a"/>
</p>
<p>
</p>
  </div>
</body>
</text>
</TEI>
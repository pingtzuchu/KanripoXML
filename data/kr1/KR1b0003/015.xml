<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
尚書正義卷第十五<lb/>
　　　　國子祭酒上護軍曲阜縣開國子臣孔穎達奉<lb/>
　　　　勑撰<lb/>
　　周書<lb/>
　　　　多士第十六<lb/>
　　　　無逸第十七<lb/>
多士第十六<lb/>
成周至多士<lb/>
正義曰成周之邑旣成乃遷殷之頑民令居此邑頑民謂殷之<lb/>
大夫士從武庚叛者以其無知謂之頑民民性安土重遷或有<lb/>
怨恨周公以成王之命誥此衆士言其須遷之意史敘其事作<lb/>
多士<lb/>
傳洛陽下都<lb/>
正義曰周之成周於漢爲洛陽也洛邑爲王都故謂此爲下都<lb/>
遷殷頑民以成周道故名此邑爲成周<lb/>
<pb n="1b"/>
傳殷大至誨之<lb/>
正義曰經云商王士殷遺多士皆非民事謂之頑民知是殷之<lb/>
大夫士也經止云士而知有大夫者以經云迪簡在王庭有服<lb/>
在百僚其意言將任爲王官以爲大臣不惟告士而巳故知有<lb/>
大夫也士者在官之揔號故言士也心不則德義之經僖二十<lb/>
四年左傳文引之以解稱頑民之意經云移爾遐逖比事臣我<lb/>
宗多遜是言徙近王都敎誨之也漢書地理志及賈逵注左傳<lb/>
皆以爲遷邶鄘之民於成周分衞民爲三國計三國俱是從叛<lb/>
何以獨遷邶鄘邶鄘在殷畿三分有二其民衆矣非一邑能容<lb/>
民謂之爲士其名不類故孔意不然<lb/>
惟三至王士<lb/>
正義曰惟成王即政之明年三月周公初始於所造新邑之洛<lb/>
用成王之命告商王之衆士言周公親至成周告新來者<lb/>
傳周公至衆士<lb/>
正義曰以洛誥之文成周與洛邑同時成也王以周公攝政七<lb/>
<pb n="2a"/>
年十二月來至新邑明年即政此篇繼王居洛之後故知是致<lb/>
政明年之三月也成周南臨洛水故云新邑洛周公旣以致政<lb/>
在王都故新邑成周以成王之命告商王之衆士鄭云成王元<lb/>
年三月周公自王城初往成周之邑用成王命告殷之衆士以<lb/>
撫安之是也<lb/>
王若至明畏<lb/>
正義曰周公以王命順其事而呼之曰汝殷家遺餘之衆士汝<lb/>
殷家道敎不至旻天以殷道不至之故天下喪亡於殷將欲滅<lb/>
殷我有周受天佑助之命奉天明白之威致王者之誅罰正黜<lb/>
殷命終我周家於帝王之事謂使我周家代殷爲天子也天旣<lb/>
助我周王故汝衆士來爲我臣由天助我我得爲之非我小國<lb/>
敢取殷之王命以爲已有此乃天與我惟天不與信無堅固於<lb/>
治者以是故輔弼我若其不然我其敢妄求天子之位乎言此<lb/>
位天自與我非我求而得之惟天不與紂故惟我周家下民秉<lb/>
心爲我故我得之惟天明德可畏之効也亦旣得喪由天汝等<lb/>
<pb n="2b"/>
不得不服以殷士未服故以天命喻之<lb/>
傳順其至在下<lb/>
正義曰順其殷亡之事稱王命以告之從紂之臣或有身已死<lb/>
者遺餘在者遷於成周故告殷遺餘衆士所順在下下文皆是<lb/>
順之辭<lb/>
傳稱天至於殷<lb/>
正義曰此經先言弗弔謂殷道不至也不至者上不至天事天<lb/>
不以道下不至民撫民不以理也天有多名獨言旻天者旻愍<lb/>
也稱天以愍下言天之所愍愍道至者也殷道不至故旻天下<lb/>
喪亡於殷言將覆滅之<lb/>
傳天命至帝王<lb/>
正義曰天命周致王者之誅罰謂奉上天之命殺無道之主此<lb/>
乃王者之事故爲王者之誅罰勑訓正也正黜殷命謂殺去虐<lb/>
紂使周受其終事是終周於帝王終猶舜受堯終言殷祚終而<lb/>
歸於周<lb/>
<pb n="3a"/>
傳天佑至天命<lb/>
正義曰肆訓故也直云故爾多士辭無所結此經大意敘其去<lb/>
殷事周知其故爾衆士言其臣服我弋射也射而取之故弋爲<lb/>
取也鄭玄王肅本弋作翼王亦云翼取也鄭云翼猶驅也非我<lb/>
周敢驅取汝殷之王命雖訓爲驅亦爲取義周本殷之諸侯故<lb/>
周公自稱小國<lb/>
我聞至四方<lb/>
正義曰旣言天之効驗去惡與善更追說往事比而喻之我聞<lb/>
人有言曰上天之情欲民長得逸樂而有夏王桀逆天害民不<lb/>
得使民之適逸樂以此則惟上天下災異至戒以譴告之欲使夏<lb/>
王桀覺悟改惡爲善是天歸嚮於是夏家不背棄之而夏桀不<lb/>
能用天之明戒改悔已惡而反大爲過逸之行致有惡辭以聞<lb/>
於丗惟是桀有惡辭故天無復愛念無復聽聞言天不復助桀<lb/>
其惟廢其大命欲絶夏祚也下致天罰欲誅桀身也乃命汝先<lb/>
祖成湯使之改革夏命用其賢俊之人以治四方之國舉桀滅<lb/>
<pb n="3b"/>
湯興以譬之<lb/>
傳言上至告之<lb/>
正義曰襄十四年左傳稱天之愛民甚矣又曰天生民而立之<lb/>
君使司牧之是言上天欲民長得逸樂故立君養之使之長逸<lb/>
樂也夏桀爲政割剥夏邑使民不得之適逸樂故上天下此至<lb/>
戒以譴告之降下格至也直言下至明是天下至戒天所下戒<lb/>
惟下災異以譴告人主使之見災而懼改修德政耳古書亡失<lb/>
桀之災異未得盡聞<lb/>
傳惟是至天罰<lb/>
正義曰桀惡流毒於民乃有惡辭聞於丗惡旣有辭是惡巳成<lb/>
矣惟是桀惡有辭故天無所念聞言天不愛念不聽聞是其全<lb/>
棄之不佑助也棄而不佑則當更求賢主其惟廢大命欲奪其<lb/>
王位也下致天罰欲殺其凶身也廢大命知降致是下罰也<lb/>
自成至于罰<lb/>
正義曰旣言命湯革夏又說後丗皆賢至紂始惡天乃滅之自<lb/>
<pb n="4a"/>
成湯至於帝乙無不顯用有德憂念祭祀後丗亦賢非獨成湯<lb/>
以用其行合天意亦惟天大立安治有殷殷家諸王皆能明德<lb/>
憂祀亦無敢失天道者無不皆配天而布其德澤以此得天下<lb/>
久爲民主在今後嗣㠪紂大無明於天道敢行昏虐之政於天<lb/>
天猶且忽之況曰其有聽念先王父祖勤勞國家之事乎乃復<lb/>
大淫過其泆無所顧於上天無能明民爲敬以此反於先王違<lb/>
逆天道惟是上天不安紂之所爲下若此大喪亡之誅惟天不<lb/>
與不明其德之人故也天不與惡豈獨紂乎凡四方諸侯小大<lb/>
邦國其喪滅者無非皆有惡辭是以致至於天罰汝紂以惡而<lb/>
見滅汝何以不服我也<lb/>
傳自帝至社稷<lb/>
正義曰下篇說中宗髙宗祖甲三王以外其後立王生則逸豫<lb/>
亦罔或能壽如彼文則帝乙以上非無僻王而此言無不顯用<lb/>
有德憂念祭祀者立文之法辭有抑揚方說紂之不善盛言前<lb/>
丗皆賢正以守位不失故得美而言之憂念祭祀者惟有齊肅<lb/>
<pb n="4b"/>
恭敬故言憂念齊敬奉其祭祀言能保宗廟社稷爲天下之主<lb/>
以見紂不恭敬故喪亡之<lb/>
傳湯旣至德澤<lb/>
正義曰帝乙巳上諸王所以長處天位者皆由湯之聖德延及<lb/>
後人湯旣革夏亦惟天大立安治於殷者謂天安治之故殷家<lb/>
得治理也殷家諸王自成湯之後皆能憂念祭祀無敢失天道<lb/>
者故得常處王位無不配天布其德澤於民爲天之子是配天<lb/>
也號令於民是布德也<lb/>
傳言紂至亂甚<lb/>
正義曰淫泆俱訓爲過言紂大過其愆過無顧於天言其縱心<lb/>
爲惡不畏天也無能明民爲敬言其多行虐政不憂民也不畏<lb/>
於天不愛於民言其暴亂甚也此經顧於天與顯民祗共蒙上<lb/>
罔文故傳再言無也<lb/>
傳惟天至之辭<lb/>
正義曰能明其德天乃與之惟天不與不明其德者紂不明其<lb/>
<pb n="5a"/>
德故天喪之因即廣言天意凡四方小大邦國謂諸侯有止之<lb/>
君其爲天所喪滅者無非皆有惡辭聞於天乃爲上天所罰言<lb/>
被天罰者皆有闇亂之辭上天不罰無辜紂有闇亂之辭故天<lb/>
滅之耳天旣滅不明其德我有明德爲天所立汝等殷士安得<lb/>
不服我乎以其心仍不服故以天道責之<lb/>
王若至不正<lb/>
正義曰周公又稱王順而言曰汝殷衆士今惟我周家文武二<lb/>
王大神能奉天事故天有命命我周王曰當割絶殷命告正於<lb/>
天我受天命巳㓕殷告天惟我天下之事不有二處之適言已<lb/>
之適周不更適他也惟汝殷王家事亦於我之適不復變改又<lb/>
追說初伐紂之事我其爲汝言曰惟汝殷紂大無法度故當冝<lb/>
誅絶之伐紂之時我不先於汝動自往誅汝其亂從汝邑先起<lb/>
汝紂自召禍耳我亦念天所以就於殷致大罪者故以紂不能<lb/>
正身念法故也<lb/>
傳周王至恤祀<lb/>
<pb n="5b"/>
正義曰文王受命武王伐紂故知周王兼文武也大神奉天事<lb/>
謂以天爲神而勤奉事之勞身敬神言亦如湯明德恤祀也<lb/>
傳天有至傷士<lb/>
正義曰以周王奉天之故故天有命命我周使割絶殷命告正<lb/>
於天謂武成之篇所云旣克紂柴於牧野告天不頓兵傷士是<lb/>
也前敵即服故無頓兵傷士師以正行故爲告正武成正告功<lb/>
成功成無害即是不頓傷也頓兵者昭十五年左傳文頓折也<lb/>
傳我亦至念法<lb/>
正義曰言我亦念天者以紂雖無法度若使天不命我我亦不<lb/>
往誅紂以紂旣爲大惡上天命我我亦念天所遣我就殷加大<lb/>
罪者何故以紂不能正身念法也<lb/>
王曰猷至天命<lb/>
正義曰又言曰我以道告汝衆士我惟是以汝未達德義之故<lb/>
其今徙居西汝置於洛邑以敎誨汝我之徙汝非我一人奉行<lb/>
德義不能使民安而安之是惟天命冝然汝無違我我亦不敢<lb/>
<pb n="6a"/>
更有後誅罰汝等無於我見怨汝旣來遷當爲善事惟汝所親<lb/>
知惟汝殷先人往丗有䇿書有典籍說殷改夏王命之意汝當<lb/>
案省知之汝知先人之故事今汝又有言曰夏之諸臣蹈道者<lb/>
大在殷王之庭有服行職事在於百官言其見任用恐我不任<lb/>
汝我一人惟聽用有德之者故我敢求汝有德之人於彼天邑<lb/>
商都欲取賢而任用之我惟循殷故事憐愍汝故徙敎汝此徙<lb/>
非我有罪是惟天命當然聖人動合天心故每事惟託天命也<lb/>
傳以道至誨汝<lb/>
正義曰猷訓道也故云以道告汝衆士上言惟是不言其故故<lb/>
傳辨之惟是者未達德義也遷使居西正欲敎以德義是以徙<lb/>
居西汝置於洛邑近於京師敎誨汝也從殷適洛南行而西迴<lb/>
故爲居西也<lb/>
傳汝無至怨我<lb/>
正義曰周旣伐紂又誅武庚殷士懼更有誅疑其欲違上命故<lb/>
設此言以戒之知無違朕者謂戒之使汝無違命也汝能用命<lb/>
<pb n="6b"/>
我亦不敢有後誅必無後誅汝無怨我也<lb/>
傳言我至用之<lb/>
正義曰夏人簡在王庭爲其有德見用言我亦法殷家惟聽用<lb/>
有德汝但有德我必任用故我往前敢求汝有德之人於天邑<lb/>
商都將任用之也鄭玄云言天邑商者亦本天之所建王肅云<lb/>
言商今爲我之天邑二者其言雖異皆以天邑商爲殷之舊都<lb/>
言未遷之時當求往遷後有德任用之必矣<lb/>
傳惟我至天命<lb/>
正義曰循殷故事此故解經中肆字謂殷用夏人我亦用殷人<lb/>
憐愍汝故徙之敎汝此故解義之言非經中肆遷汝來西者非<lb/>
我罪咎是惟天命也<lb/>
王曰多士至多遜<lb/>
正義曰王復言曰衆士昔我來從奄國大黜下汝管蔡商奄四<lb/>
國民命民之性命死生在君誅殺其君是下民命由四國叛逆<lb/>
我乃明白致行天罰汝等遺餘當敎之爲善故移徙汝居於逺<lb/>
<pb n="7a"/>
令汝逺於惡俗比近服事臣我宗周多爲順道兾汝相敎爲善<lb/>
永不爲惡也<lb/>
傳昔我至國君<lb/>
正義曰金縢之篇說周公東征言居東二年罪人斯得則昔我<lb/>
來從奄者謂攝政三年時也於時王不親行而王言我來自奄<lb/>
者周公以王命誅四國周公師還亦是王來還也一舉而誅四<lb/>
國獨言來自奄者謂先誅三監後伐奄與淮夷奄誅在後誅奄<lb/>
即來故言來自奄也民以君爲命故民命謂君也大下汝民命<lb/>
謂誅四國君王肅云君爲民命爲君不能順民意故誅之也<lb/>
傳四國至順道<lb/>
正義曰天之所罰罰有罪也四國之君有叛逆之罪我下其命<lb/>
乃所以明致天罰言非苟爲之也遐逖俱訓爲逺今移徙汝於<lb/>
洛邑令去本郷逺也使汝逺於惡俗令去惡俗逺也比近京師<lb/>
臣我周家使汝從我善化多爲順道所以救汝之性命也<lb/>
王曰告至爾遷<lb/>
<pb n="7b"/>
正義曰王又言曰告汝殷之多士所以逺徙汝者今我惟不欲<lb/>
於汝刑殺我惟是敎命有所申戒由此也今我作大邑於此洛<lb/>
非但爲我惟以待四方無所賔外亦惟爲汝衆士所當服行臣<lb/>
事我宗周多爲順事故也汝若多爲順事汝乃庶幾還有汝本<lb/>
土乃庶幾安汝故事止居可不勉之也汝能敬行順事天惟與<lb/>
汝憐汝況於人乎汝若不能敬行順事則汝不啻不得還汝本<lb/>
土我亦致天之罰於汝身今汝惟是敬順居汝所受新邑繼汝<lb/>
舊日所居爲我當聽汝還歸本郷有幹事有豐年乃由於此洛<lb/>
邑行善也汝能敬順則汝之小子與孫等乃起從汝化而遷善矣<lb/>
傳今汝至有年<lb/>
正義曰殷士逺離本郷新來此邑或當居不安爲棄舊業故戒<lb/>
之今汝惟是敬順居汝新所受邑繼汝舊日所當居爲謂繼其<lb/>
本土之事業也但能如此得還本土其有安事有豐年也有幹<lb/>
有年謂歸本土有幹年而言於洛者言由在洛修善得還本土<lb/>
有幹有年也王肅云汝其有安事有長久年於此洛邑王解於<lb/>
<pb n="8a"/>
文甚便但孔上句爲云爾乃尚有爾本土是誘引之辭故止爲<lb/>
得還本土有幹有年也<lb/>
王曰又至攸居<lb/>
正義曰王之所云又復稱曰汝當是我勿非我也我乃有敎誨<lb/>
之言則汝所當居行之<lb/>
傳言汝至居行<lb/>
正義曰王以誨之巳終故戒之云汝當是我勿非我旣不非我<lb/>
我乃有敎誨汝之言則汝所當居行令其居於心而行用之鄭<lb/>
玄論語注云或之言有此亦或爲有也凡言王曰皆是史官録<lb/>
辭非王語也今史録稱王之言曰以前事未終故言又曰也<lb/>
無逸第十七<lb/>
傳中人至無逸<lb/>
正義曰上智不肯爲非下愚戒之無益故中人之性可上可下<lb/>
不能勉強多好逸豫故周公作書以戒之使無逸此雖指戒成<lb/>
王以爲人之大法成王以聖賢輔之當在中人以上其實本性<lb/>
<pb n="8b"/>
亦中人耳<lb/>
傳成王至名篇<lb/>
正義曰篇之次第以先後爲序多士君奭皆是成王即位之初<lb/>
知此篇是成王始初即政周公恐其逸豫故戒之使無逸即以<lb/>
所戒名篇也<lb/>
周公至聞知<lb/>
正義曰周公歎美君子之道以戒王曰嗚呼君子之人所在其<lb/>
無逸豫君子必先知農人稼穡之艱難然後乃謀爲逸豫如是<lb/>
則知小人之所依怙也視彼小人不孝者其父母勤勞稼穡其<lb/>
子乃不知稼穡之艱難乃爲逸豫遊戲乃叛諺不恭旣爲欺誕<lb/>
父母矣不欺則又侮慢其父母曰昔之人無所聞知小人與君<lb/>
子如此相反王冝知其事也<lb/>
傳歎美至者乎<lb/>
正義曰周公意重其事故歎而爲言鄭云嗚呼者將戒成王欲<lb/>
求以深感動之是欲深感成王故歎美君子之道君子者言其<lb/>
<pb n="9a"/>
可以君正上位子愛下民有德則稱之不限貴賤君子之人念<lb/>
德不怠故所在念德其無逸豫也君子且猶然而況王者乎言<lb/>
王者曰有萬幾彌復不可逸豫鄭云君子止謂在官長者所猶<lb/>
處也君子處位爲政其無自逸豫也<lb/>
傳稼穡至依怙<lb/>
正義曰民之性命在於穀食田作雖苦不得不爲寒耕熱耘沾<lb/>
體塗足是稼穡爲農夫艱難之事在上位者先知稼穡之艱難<lb/>
乃可謀其逸豫使家給人足乃得思慮不勞是爲謀逸豫也能<lb/>
知稼穡之艱難則知小人之所依怙言小人依怙此稼穡之事不<lb/>
可不勤勞也上句言君子當無逸此言乃謀逸豫者君子之事<lb/>
勞心與形盤于遊畋形之逸也無爲而治心之逸也君子無形<lb/>
逸而有心逸旣知稼穡之艱難可以謀心逸也<lb/>
傳視小人至其勞<lb/>
正義曰視小人不孝者其父母勤苦艱難勞於稼穡成於生業<lb/>
致冨以遺之而其子謂已自然得之乃不知其父母勤勞<lb/>
<pb n="9b"/>
傳小人至聞知<lb/>
正義曰上言視小人之身此言小人之子者小人謂無知之人<lb/>
亦是賤者之稱躬爲稼穡是賤者之事故言小人之子謂賤者<lb/>
之子即上所視之小人也此子旣不知父母之勞謂已自然得<lb/>
冨恃其家冨乃爲逸豫遊戲乃爲叛諺不恭巳是欺誕父母矣<lb/>
若不欺誕則輕侮其父母曰古老之人無所聞知言其罪之深<lb/>
也論語曰由也諺諺則叛諺欺誕不恭之貌昔訓乆也自今而<lb/>
道逺乆故爲古老之人詩云召彼故老<lb/>
周公至五年<lb/>
正義曰旣言君子不逸小人反之更舉前代之王以天夀爲戒<lb/>
周公曰嗚呼我所聞曰昔在殷王中宗威儀嚴恪貌恭心敬畏<lb/>
天命用法度治民敬身畏懼不敢荒怠自安故中宗之享有殷<lb/>
國七十有五年言不逸之故而得歷年長也<lb/>
傳太戊至稱宗<lb/>
正義曰中宗廟號太戊王名商自成湯巳後政敎漸衰至此王<lb/>
<pb n="10a"/>
而中興之王者祖有功宗有德殷家中丗尊其德其廟不毀故<lb/>
稱中宗<lb/>
傳言太至法度<lb/>
正義曰祭義云嚴威儼恪故引恪配嚴鄭玄云恭在貌敬在心<lb/>
然則嚴是威恭是貌敬是心三者各異故累言之<lb/>
其在至九年<lb/>
正義曰其殷王髙宗父在之時乆勞於外於時與小人同其事<lb/>
後爲太子起其即王之位乃有信黙三年不言在喪其惟不言<lb/>
喪畢發言言得其道乃天下大和不敢荒怠自安善謀殷國至<lb/>
於小大之政莫不得所其時之人無是有怨恨之者故髙宗之<lb/>
享殷國五十有九年亦言不逸得長壽也<lb/>
傳武丁其至同事<lb/>
正義曰舊乆也在即位之前而言乆勞於外知是其父小乙使<lb/>
之乆居民閒勞是稼穡與小人出入同爲農役小人之艱難事<lb/>
也太子使與小人同勞此乃非常之事不可以非常怪之於時<lb/>
<pb n="10b"/>
蓋未爲太子也殷道雖質不可旣爲太子更得與小人雜居也<lb/>
傳武丁起至行著<lb/>
正義曰以上言乆勞於外爲父在時事故言起其即王位則小<lb/>
乙死也亮信也隂黙也三年不言以舊無功而今有故言乃有<lb/>
說此事者言其孝行著也禮記喪服四制引書云髙宗諒闇三<lb/>
年不言善之也王者莫不行此禮何以獨善之也曰髙宗者武<lb/>
丁武丁者殷之賢王也繼丗即位而慈良於喪當此之時殷衰<lb/>
而復興禮廢而復起故載之於書中而髙之故謂之髙宗三年<lb/>
之喪君不言也是說此經不言之意也<lb/>
傳在喪至自安<lb/>
正義曰鄭玄云其不言之時時有所言則羣臣皆和諧鄭玄意<lb/>
謂此言乃雍者在三年之内時有所言也孔意則爲出言在三<lb/>
年之外故云在喪則其惟不言喪畢發言則天下大和知者說<lb/>
命云王宅憂亮隂三祀旣免喪其惟不言除喪猶尚不言在喪<lb/>
必無言矣故知喪畢乃發言也髙宗不敢荒寧與中宗正同故<lb/>
<pb n="11a"/>
云亦法中宗不敢荒怠自安殷家之王皆是明主所爲善事計<lb/>
應略同但古文辭有差異傳因其文同故言法中宗也<lb/>
傳善謀至無非<lb/>
㠪義曰釋詁云嘉善也靖謀也善謀殷國謀爲政敎故至於小<lb/>
大之政皆允人意人無是有怨髙宗者言其政無非也鄭云小<lb/>
大謂萬人上及羣臣言人臣小大皆無怨王也<lb/>
其在至三年<lb/>
正義曰其在殷王祖甲初遭祖喪所言行不義惟亦爲王乆爲<lb/>
小人之行伊尹廢諸桐起其即王之位於是知小人之所依依<lb/>
於仁政乃能安順於衆民不敢侮鰥寡惸獨故祖甲之享有殷<lb/>
國三十有三年亦言不逸得長壽也<lb/>
傳湯孫至之桐<lb/>
正義曰以文在髙宗之下丗次顚倒故特辨之此祖甲是湯孫<lb/>
太甲也爲王不義謂湯初崩乆爲小人之行故伊尹放之於桐<lb/>
言其廢而復興爲下作其即位起本也王肅亦以祖甲爲太甲<lb/>
<pb n="11b"/>
鄭玄云祖甲武丁子帝甲也有兄祖庚賢武丁欲廢兄立弟祖<lb/>
甲以此爲不義逃於人閒故云乆爲小人案殷本紀云武丁崩<lb/>
子祖庚立祖庚崩弟祖甲立是爲帝甲淫亂殷道復衰國語說<lb/>
殷事云帝甲亂之七代而殞則帝甲是淫亂之主起亡殷之源<lb/>
寧當與二宗齊名舉之以戒無逸武丁賢王祖庚復賢以武丁<lb/>
之明無容廢長立少祖庚之賢誰所傳說武丁廢子事出何書<lb/>
妄造此語是負武丁而誣祖甲也<lb/>
傳在桐至惸獨<lb/>
正義曰在桐三年太甲序文思集用光詩大雅文彼集作輯輯<lb/>
和也彼鄭言公劉之遷豳思在和其民人用光大其道此傳之<lb/>
意蓋言太甲之在桐也思得安集其身用光顯王政故起即王<lb/>
位於是知小人之依依於仁政故能施行政敎安順於衆民不<lb/>
敢侮慢惸獨鰥寡之類尤可憐愍故特言之<lb/>
傳太甲至稱祖<lb/>
正義曰傳於甲宗云以敬畏之故得夀考之福髙宗之爲政小<lb/>
<pb n="12a"/>
大無怨故亦享國永年於此云太甲亦以知小人之依故得乆<lb/>
年各順其文而爲之說其言行善而得長壽經意三王同也以<lb/>
其丗次顚倒故解之云此以德優劣立年多少爲先後故祖甲<lb/>
在大戊武丁之下諸書皆言太甲此言祖甲者殷家亦祖其功<lb/>
故稱之祖甲與二宗爲類惟見此篇必言祖其功亦未知其然<lb/>
殷之先君有祖乙祖辛祖丁稱祖多矣或可號之爲祖未必祖<lb/>
其功而存其廟也<lb/>
自時至三年<lb/>
正義曰從是三王其後所立之王生則逸豫不知稼穡之艱難<lb/>
不聞小人之勞苦惟耽樂之事則從而爲之故從是其後諸王<lb/>
無有能壽考者或十年或七八年或五六年或四三年言逸樂<lb/>
之損壽故舉以戒成王也<lb/>
周公至十年<lb/>
正義曰殷之三王旣如此矣周公又言曰嗚呼其惟我周家大<lb/>
王王季能以義自枊而畏敬天命故王迹從此起也文王又卑<lb/>
<pb n="12b"/>
薄衣服以就其安人之功與治田之功以美道柔和其民以美<lb/>
政恭待其民以此民歸之以美政恭民之故故小民安之又加<lb/>
恩惠於鮮乏鰥寡之人其行之也自朝旦至於日中及昊尚不<lb/>
遑暇食用善政以諧和萬民故也文王專心於政不敢逸樂於<lb/>
遊戲畋獵以已為衆國所取法惟當正身行已以供待之由是<lb/>
文王受命嗣位爲君惟於中身受之其享國五十年亦以不逸<lb/>
得長壽也<lb/>
傳大王至父祖<lb/>
正義曰大王周公曽祖王季即祖也此乃經傳明文而須詳言<lb/>
之者此二王之下辭無所結陳此不爲無逸周公將說文王故<lb/>
本其父祖是以傳詳言也解其言此之意以義自抑者言其非<lb/>
無此心以義自　而不爲耳<lb/>
傳文王至艱難<lb/>
正義曰文王卑其衣服以就安人之功言儉於身而厚於人也<lb/>
立君所以牧人安人之功諸有美政皆是也就安人之内田功<lb/>
<pb n="13a"/>
最急故特云田功以示知稼穡之艱難也<lb/>
傳以美至之人<lb/>
正義曰徽懿皆訓爲美徽柔懿恭此是施人之事以此柔恭懐<lb/>
安小民故傳分而配之徽柔配懹以美道和民故民懷之懿恭<lb/>
配保以美政恭民故民安之徽懿言其美而巳不知何所美也<lb/>
人君施於民惟有道與政耳故傳以美道美政言之政與道亦<lb/>
互相通也少乏鰥寡尤是可憐故別言加惠於鮮乏鰥寡之人也<lb/>
傳從朝至萬民<lb/>
正義曰昭五年左傳云日上其中食日爲二旦日爲三則人之<lb/>
常食在日中之前謂辰時也易豐卦彖曰日中則昊謂過中而<lb/>
斜昊也昊亦名昳言日蹉跌而下謂未時也故日之十位食時<lb/>
爲辰日昳爲未言文王勤於政事從朝不食或至於日中或至<lb/>
於日昊猶不暇食故經中昊並言之傳舉晚時故惟言昳遑亦<lb/>
暇也重言之者古人自有復語猶云艱難也所以不暇食者爲<lb/>
思慮政事用皆和萬民政事雖多皆是爲民故言咸咸訓皆也<lb/>
<pb n="13b"/>
傳文王至之故<lb/>
正義曰釋詁云盤樂也遊謂遊逸田謂畋獵二者不同故並云<lb/>
遊逸田獵以衆國皆於文王所取其法則文王當以正義供待<lb/>
之故也言文王思爲政道以待衆國故不敢樂於遊田文王丗<lb/>
爲西伯故當爲衆國所取法則禮有田獵而不敢者順時蒐狩<lb/>
不爲取樂故不敢非時畋獵以爲樂耳<lb/>
傳文王至全數<lb/>
正義曰文王年九十七而終禮記文子丗子文也於九十七内<lb/>
減享國五十年是未立之前有四十七在禮諸侯踰年即位此<lb/>
據代父之年故爲即位時年四十七也計九十七年半折以爲<lb/>
中身則四十七時於身非中言中身者舉全數而稱之也經言<lb/>
受命者鄭玄云受殷王嗣位之命然殷之末丗政敎巳衰諸侯<lb/>
嗣位何必皆待王命受先君之命亦可也王肅云文王受命嗣<lb/>
位爲君不言受王命也<lb/>
周公至德哉<lb/>
<pb n="14a"/>
正義曰周公又言而歎曰嗚呼繼此後丗自今以後嗣位之王<lb/>
則其無得過於觀望過於逸豫過於遊戲過於田獵所以不得<lb/>
然者以萬民聽王者之殺命王當正已身以供待之也以身供<lb/>
待萬民必當早夜恪勤無敢自閑暇曰今日且樂後日乃止此<lb/>
爲耽樂者非民之所以敎訓也非天之所以敬順也若是之人<lb/>
則有大愆過矣王當自勤政事莫如殷王受之迷亂國政酗醟<lb/>
於酒德哉殷紂藉酒爲凶以酒爲徳由是喪亡殷國王當以紂<lb/>
爲戒無得如之<lb/>
傳繼從至戒之<lb/>
正義曰先言繼者謂繼此後人即從今以後嗣丗之王也周公<lb/>
思及長逺後王盡皆戒之非獨成王也<lb/>
傳所以至之故<lb/>
正義曰傳意訓淫爲過鄭玄云淫放恣也淫者侵淫不止其言<lb/>
雖殊皆是過之義也言觀爲非時而行違禮觀物如春秋隱公<lb/>
如棠觀魚莊公如齊觀社穀梁傳曰常事曰視非常曰觀此言<lb/>
<pb n="14b"/>
無淫于觀禁其非常觀也逸謂逸豫遊謂遊蕩田謂畋獵四者<lb/>
皆異故每事言於以訓用也用萬民皆聽王命王者惟當正身<lb/>
待之故不得淫於觀逸遊田也<lb/>
傳無敢至過矣<lb/>
正義曰無敢自暇謂事不寛不暇而以爲原王之意而爲辭故<lb/>
言曰耽以爲樂惟今日樂而後日止惟言今日樂明知後日止<lb/>
也夫耽樂者乃非所以敎民敎民當恪勤也非所以順天順天<lb/>
當肅恭也是此耽樂之人則大有愆過矣戒王不得如此也<lb/>
傳以酒至如之<lb/>
正義曰酗從酉以凶爲聲是酗爲凶酒之名故以酒爲凶謂之<lb/>
酗酗是飲酒而益凶也言紂心迷亂以酗酒爲德飲酒爲政心<lb/>
以凶酒爲已德紂以此亡殷戒嗣王無如之<lb/>
周公至詛祝<lb/>
正義曰周公言而歎曰我聞人之言曰古之人雖君明臣良猶<lb/>
尚相訓告以善道相安順以美政相敎誨以義方君臣相正如<lb/>
<pb n="15a"/>
此故於時之民順從上敎無有相誑欺爲幻惑者此其不聽中<lb/>
正之君人乃敎訓之以非法之事乃從其言變亂先王之正法<lb/>
至於小大之事無不皆變亂之君旣變亂如此其時之民疾苦<lb/>
否則其心違上怨上否則其口詛祝上言人患之無巳舉此以<lb/>
戒成王使之君臣相與養下民也<lb/>
傳歎古至義方<lb/>
正義曰此章二事善惡相反下句不聽人者是愚闇之君知此<lb/>
言古之人者是賢明之君相是兩人相與故知兼有臣良更相<lb/>
敎告隱三年左傳石碏曰臣聞愛子敎之以義方故知相敎誨<lb/>
者使相敎誨以義方也則知相訓告者告之以善道也相保惠<lb/>
者相安順以美政也<lb/>
傳譸張至惑也<lb/>
正義曰譸張誑也釋訓文孫炎曰眩惑誑欺人也民之從上若<lb/>
影之隨形君臣以道相正故下民無有相欺誑幻惑者幻即眩<lb/>
也惑亂之名漢書稱西域有幻人是也<lb/>
<pb n="15b"/>
傳此其至致之<lb/>
正義曰上言善事此說惡事如此其不聽者是不聽中正之君<lb/>
也旣不聽中正則好聽邪佞知此乃訓之者是邪佞之人訓之<lb/>
也邪佞之人必反正道故言人乃敎之以非法闇君即受用之<lb/>
變亂先王之正法至於小大無不變亂言皆變亂正法盡也闇<lb/>
君所任同已由已之闇致此佞人言此闇君已身有以致之也<lb/>
上君明臣良由君明而有良臣亦是已有致之上言胥此不言<lb/>
者君任佞臣國亡滅矣不待相敎爲惡故不言胥也<lb/>
傳以君至其上<lb/>
正義曰君旣變亂正法必將困苦下民民不堪命忿恨必起故<lb/>
民忿君乃有二事否則心違怨否則口詛祝言皆患上而爲此<lb/>
也違怨謂違其命而怨其身詛祝謂告神明令加殃咎也以言<lb/>
告神謂之祝請神加殃謂之詛襄十七年左傳曰宋國區區而<lb/>
有詛有祝詩曰侯詛侯祝是詛祝意小異耳<lb/>
周公至含怒<lb/>
<pb n="16a"/>
正義曰旣言明君闇君善惡相反更述二者之行周公言而歎<lb/>
曰嗚呼自殷王中宗及髙宗及祖甲及我周文王此四人者皆<lb/>
蹈明智之道以臨下民其有告之曰小人怨恨汝罵詈汝旣聞<lb/>
此言則大自敬德更増修善政其民有過則曰是我之過民信<lb/>
有如是怨詈則不啻不敢含怒以罪彼人乃欲得數聞此言以<lb/>
自改悔言寛弘之若是<lb/>
傳其有至善政<lb/>
正義曰釋詁云皇大也故傳言大自敬德者謂増修善政也鄭<lb/>
玄以皇爲暇言寛暇自敬王肅本皇作況況滋益用敬德也<lb/>
傳其人至和恱<lb/>
正義曰或告之曰小人怨汝詈汝其言有虚有實其言若虚則<lb/>
民之愆也民有愆過則曰我過不責彼爲虚言而引過歸巳者<lb/>
湯所云百姓有過在予一人故若信有如是怨詈小人聞之則<lb/>
含怒以罪彼人此四王即不啻不敢含怒以罪彼人乃自願聞<lb/>
其愆言其顔色常和恱也鄭玄云不但不敢含怒乃欲屢聞之<lb/>
<pb n="16b"/>
以知巳政得失之源也<lb/>
此厥至厥身<lb/>
正義曰此其不聽中正之人乃有欺誑爲幻惑以告之曰小人<lb/>
怨汝詈汝不原其本情則信受之則如是信䜛者不長念其爲<lb/>
君之道不審虚實不能寛緩其心而徑即含怒於人是亂其正<lb/>
法罰無罪殺無辜罰殺欲以止怨乃令人怨益甚天下之民有<lb/>
同怨君令怨惡聚於其身言𥚹急使民之怨若是敎成王勿學<lb/>
此也<lb/>
傳則如至含怒<lb/>
正義曰君人者察獄必審其虚實然後加罪不長念其爲君之<lb/>
道謂不審察虚實也不寛緩其心言徑即含怒也王肅讀辟爲<lb/>
辟<hi>扶亦反</hi>下長念其刑辟不當加無罪也<lb/>
尚書正義卷第十五<lb/>
　　　　　　　　　　　　　　　計九千一百三十二字<lb/>
</p>
<p>
</p>
  </div>
</body>
</text>
</TEI>
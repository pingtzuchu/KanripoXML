<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易象正卷三</head> <lb/>
    <p>
<pb n="1a"/>
欽定四庫全書<lb/>
　易象正卷三<lb/>
　　　　　　　　　　　　明　黄道周　撰<lb/>
䷊<lb/>
泰小往大來吉亨<lb/>
　彖曰泰小往大來吉亨則是天地交而萬物通也上<lb/>
　下交而其志同也内陽而外隂内健而外順内君子<lb/>
　而外小人君子道長小人道消也<lb/>
<pb n="1b"/>
　象曰天地交泰后以財成天地之道輔相天地之宜<lb/>
　以左右民<lb/>
　　<hi>正曰自屯師而泰雨水之候得正令也易不以一嵗之令正百世之令而曰正令何也曰適其正也</hi>
　　<hi>正而泰外小而内大太蔟當務萬物族聚陽明積中和順外敷君不以貴驕其臣中國不以勢陵夷</hi>
　　<hi>狄君子不以道搆小人一長一消曰幾而已詩曰雨雪瀌瀌見晛曰消豳頌曰荼蓼朽止黍稷茂止言</hi>
　　<hi>夫道之不兼進也生民之詩曰誕后稷之穡有相之道茀厥豐草種之黄茂如后稷可以言財成者</hi>
　　<hi>矣故泰者輔相之象也輔相天地必以正誼不彚衆正其正易替故其究也儉徳辟難不可榮以禄</hi>
初九<hi>泰之升</hi>
<pb n="2a"/>
泰小往大來吉亨<lb/>
升元亨用見大人勿恤南征吉<lb/>
㧞茅茹以其彚征吉<lb/>
　象曰㧞茅征吉志在外也<lb/>
　　<hi>正曰泰有明主以登良臣何恤乎茅藉自上者也茹藴自下者也以薦鬱鬯亦各其彚也南征征吉</hi>
　　<hi>其義不退也是猶未得位也而上位之選歸焉冏命曰僕臣正厥后克正僕臣諛厥后自聖古之升</hi>
　　<hi>士者其慎始若此也雖用齊戒升中以告上帝亦不過如此也詩曰其香始升上帝居歆是道之初</hi>
　　<hi>泰者也</hi>
<pb n="2b"/>
九二<hi>泰之明夷</hi>
泰小往大來吉亨<lb/>
明夷利艱貞<lb/>
包荒用馮河不遐遺朋亡得尚于中行<lb/>
　象曰包荒得尚于中行以光大也<lb/>
　　<hi>正曰泰也而有明夷之心何也夫其當作洛之㑹乎艱貞之利何往蔑有用晦而明聖人之所屢試</hi>
　　<hi>也多士曰爾乃尚寧幹止爾克敬天惟畀矜爾爾不克敬不啻不有爾土多方曰自作不和爾惟和</hi>
　　<hi>哉爾室不睦爾惟和哉爾邑克明爾惟克勤乃事爾尚不忌于凶徳故觀于多士多方而知周公之懃</hi>
<pb n="3a"/>
　　<hi>也中行四徳惟周公有之故曰包荒仁也馮河勇也不遐遺知也朋亡義也㤗而明夷聖人之所有</hi>
　　<hi>事也世亦知所為中行若此者乎則雖晦而可以光大矣</hi>
九三<hi>㤗之臨</hi>
㤗小徃大來吉亨<lb/>
臨元亨利貞至于八月有凶<lb/>
无平不陂无徃不復艱貞无咎勿恤其孚于食有福<lb/>
　象曰无徃不復天地際也<lb/>
　　<hi>正曰自㤗至于臨則亦八月矣消息時也平陂遇也吉亨命也艱貞性也㤗而多恤小人以為嗜凶</hi>
<pb n="3b"/>
　　<hi>君子以為食福食福者猶之農社也胼胝而春刈穫而秋風雨晴潦無不恤也召誥曰惟王受命無</hi>
　　<hi>疆惟休亦無疆惟恤又曰我受命無疆惟休亦大惟艱古之用恤者如此是以上格于廟社下孚于</hi>
　　<hi>百姓詩曰風雨攸除鳥䑕攸去君子攸芋教思容保則率繇此也</hi>
六四<hi>㤗之大壯</hi>
㤗小徃大來吉亨<lb/>
大壯利貞<lb/>
翩翩不富以其隣不戒以孚<lb/>
　象曰翩翩不富皆失實也不戒以孚中心願也<lb/>
<pb n="4a"/>
　　<hi>正曰泰之翩翩何也言多助也天子享祀元侯述職九夏肆奏萬舞合作大夫卿士各以其次周爰</hi>
　　<hi>執事頌曰無封靡于爾邦維王其崇之言不富也念慈戎功繼序其皇之言不戒也在彼無惡在此</hi>
　　<hi>無斁葢言隣也庻幾夙夜以永終譽葢言孚也故泰之大壯元侯之禮也觀於元侯肆覲而天地之</hi>
　　<hi>情可見矣</hi>
六五<hi>泰之需</hi>
泰小徃大來吉亨<lb/>
需有孚光亨貞吉利涉大川<lb/>
帝乙歸妹以祉元吉<lb/>
<pb n="4b"/>
　象曰以祉元吉中以行願也<lb/>
　　<hi>正曰是需也而稱歸妹何也天地交泰需時而動動而樂君忘其貴士忘其賢國不驕其家婦不驕</hi>
　　<hi>其夫天下化之以燕以譽詩曰桃之夭夭有蕡其實葢言時也何彼穠矣唐棣之華葢言位也夫有</hi>
　　<hi>時與位而和樂以將之非其中願而能如此乎</hi>
上六<hi>泰之正變象大畜</hi>
泰小徃大來吉亨<lb/>
大畜利貞不家食吉利涉大川<lb/>
城復于隍勿用師自邑告命貞吝<lb/>
<pb n="5a"/>
　象曰城復于隍其命亂也<lb/>
　　<hi>正曰泰之大畜何吝之有乎謂其窮大也物大聚則必大散城内也隍外也邑固也師博也務外博</hi>
　　<hi>者其内必涸楚子將城陳蔡不羮范無宇曰國為大城未有利者昔鄭有京櫟衞有蒲戚宋有蕭蒙</hi>
　　<hi>魯有卞費齊有渠丘晉有曲沃秦有徴衙皆志於諸侯此其不利者也且夫制城邑若體性焉有首</hi>
　　<hi>領股肱至夫手拇毛脉邉境者國之尾也譬如牛馬處暑之既至䖟䗽之既多不能掉尾臣亦懼之</hi>
　　<hi>用師復隍乃不掉矣然則告邑貞命可以免矣而曰吝何也時則已過功則已博固之而有不固也</hi>
　　<hi>詩曰皇父孔聖作都于向擇三有事亶侯多藏不憖遺一老俾守我王擇有車馬以居徂向是泰之</hi>
　　<hi>大畜之謂也</hi>
<pb n="5b"/>
䷋<lb/>
否之匪人不利君子貞大徃小來<lb/>
　彖曰否之匪人不利君子貞大徃小來則是天地不<lb/>
　交而萬物不通也上下不交而天下无邦也内陰而<lb/>
　外陽内柔而外剛内小人而外君子小人道長君子<lb/>
　道消也<lb/>
　象曰天地不交否君子以儉徳避難不可榮以禄<lb/>
　　<hi>正曰禮樂之不作其始於法制乎法制貴辨禮樂貴和辨以救和而和不勝辨驕君諂子則必繇此</hi>
<pb n="6a"/>
　　<hi>矣君子之仕也非為禄也君以禄制士士以禄自制陽亢於上陰湧於下雞鶩虎兕羣擇之矣故否</hi>
　　<hi>之匪人有不近於人者也詩曰匪兕匪虎率彼曠野吾道非歟大東之詩曰既徃既來使我心疚是</hi>
　　<hi>之謂也故否者儉徳避難之象也君子儉徳小人縮色驕禄不餌隠身自貴靜觀天爵則亦不辱及</hi>
　　<hi>其究也以裁成輔相天地</hi>
初六<hi>否之无妄</hi>
否之匪人不利君子貞大徃小來<lb/>
无妄元亨利貞其匪正有𤯝不利有攸徃<lb/>
㧞茅茹以其彚貞吉亨<lb/>
<pb n="6b"/>
　𧰼曰㧞茅貞吉志在君也<lb/>
　　<hi>正曰消長以道亦各其彚也周政曰王左右常伯常任凖人綴衣虎賁嗚呼休兹知恤鮮㦲棘始生</hi>
　　<hi>而為荔桃三嵗而為茢匪人之始進无以别於君子也與氣相漸而鴽䑕易貌矣趙無恤曰雀蛤雉</hi>
　　<hi>蜃莫不能化惟人不能哀哉竇犨曰君子哀無人不哀無賄哀無徳不哀無寵中行范氏不恤庶難</hi>
　　<hi>而擅國政宗廟之犧化為畎畝之勤人之化也何日之有故政而无𤯝君子之所貴也詩曰大風有</hi>
　　<hi>隧貪人敗類貪人之志雖在於君何足貴乎</hi>
六二<hi>否之訟</hi>
否之匪人不利君子貞大徃小來<lb/>
<pb n="7a"/>
訟有孚窒惕中吉終凶利見大人不利涉大川<lb/>
包承小人吉大人否亨<lb/>
　象曰大人否亨不亂羣也<lb/>
　　<hi>正曰否之大人可以退矣訟之大人可以窒矣大亦小人之時也小人獲其吉薰利之與榮大人獲</hi>
　　<hi>其吉禍難之與辟惕中逺凶是包承之事也夫禄仕者亦猶之訟乎口實而已包承則无所事訟也</hi>
　　<hi>詩曰雖速我訟亦不汝從是則未為包承也聴言則對訟言如醉匪用其良覆俾我悖夫去其所謂</hi>
　　<hi>良悖而可矣</hi>
六三<hi>否之遯</hi>
<pb n="7b"/>
否之匪人不利君子貞大徃小來<lb/>
遯亨小利貞<lb/>
包羞<lb/>
　象曰包羞位不當也<lb/>
　　<hi>正曰易謀君子不謀小人小人包羞何稱乎謂夫儉徳而引遯者也詩曰民有肅心荓云不逮㣲子</hi>
　　<hi>曰自靖人自獻于先王我不顧行遯故君子之禍敗至於包羞而止矣危邦而在高位身必辱亂邦</hi>
　　<hi>而在高位身必戮彊力忍詬伊尹氏之行也湛毅長慮伍胥氏之行也然不當其位則可以辟難不</hi>
　　<hi>可以濟否</hi>
<pb n="8a"/>
九四<hi>否之觀</hi>
否之匪人不利君子貞大徃小來<lb/>
觀盥而不薦有孚顒若<lb/>
有命无咎疇離祉<lb/>
　象曰有命无咎志行也<lb/>
　　<hi>正曰否而可以濟者其惟觀乎葉子高之入也楚人徳之曰民之仰公若農之望雨也管夷吾之去</hi>
　　<hi>魯也齊人請之曰寡君願得而甘心焉汝墳之詩曰既見君子不我遐棄蓼蕭之詩曰既見君子我</hi>
　　<hi>心寫兮君子不試以才著者近名而有災以徳著者集福於无為詩曰其徳不爽壽考不忘有命之</hi>
<pb n="8b"/>
　　<hi>謂也</hi>
九五<hi>否之晉</hi>
否之匪人不利君子貞大徃小來<lb/>
晉康侯用錫馬蕃庶晝日三接<lb/>
休否大人吉其亡其亡繫于苞桑<lb/>
　象曰大人之吉位正當也<lb/>
　　<hi>正曰休否之大人夫非明徳而能之乎周公聖人以昭考之子穆考之弟成王之叔父執贄而見士</hi>
　　<hi>吐握而迎之朝見七十二人暮見七十二人豈謂人之明徳盡不如我者乎人壽之衰絀則必於其</hi>
<pb n="9a"/>
　　<hi>彊陽也而陰慝中之鴟鴞之詩曰迨天之未陰雨徹彼桑土綢繆牖戸又曰予羽譙譙予尾翛翛予</hi>
　　<hi>室翹翹風雨所漂摇予維音嘵嘵夫非休否之大人而能之乎子曰危者安其位者也亡者保其存</hi>
　　<hi>者也亂者有其治者也是故君子安而不忘危存而不忘亡治而不忘亂是以身安而國家可保也</hi>
　　<hi>然則君子在上位持危扶傾晉其明徳以仁天下而謂之曰否何也曰消長者天地之運也盈虧寒</hi>
　　<hi>暑嵗朔之數也天地雖閉賢人未絶草木沍寒根芽乃滋當位之人怵於垂亡綢繆以通之寤寐以</hi>
　　<hi>求之則必有君子來而共圗者矣周之始衰也諸侯不貢士於天子其卿士大夫各保其土子弟姻</hi>
　　<hi>婭膴仕相禪士生而不識王國冺冺棼棼以至於亡召奭曰無能徃來迪兹彞教文王蔑徳降於國</hi>
　　<hi>人夫以文王之徳无五臣徃來則彞教不降而况當否運之任者乎然則否泰固亦任運者歟曰天</hi>
<pb n="9b"/>
　　<hi>道之滿也不過期日周自克商至於東遷三百八十年參而兩之以為春秋環而數之坤之下際蒙</hi>
　　<hi>訟比履四卦所值二百七十二年而否實受之周室諸侯更命盡矣夫有大人休否其間修明徳義</hi>
　　<hi>平章敦睦以協於諸侯苞桑之繫猶或可存也然則衞彪傒與晉女叔寛其謬乎劉萇之城成周魏</hi>
　　<hi>獻子與齊高張為政衛彪傒謂單穆公曰萇劉其不免乎周詩有之曰天之所支不可壞也其所壞</hi>
　　<hi>亦不可支也昔武王克殷而作此詩以為飫歌名之曰支以遺後之人使永監焉今萇劉欲支天之</hi>
　　<hi>所壞不亦難乎雖魏獻子亦將及焉女叔寛曰周萇𢎞齊高張皆將不免萇叔違天高子違人天之</hi>
　　<hi>所壞不可支也衆之所為不可奸也否之不可休也若是然則休否何道歟曰日徃則月來月徃則</hi>
　　<hi>日來日月相推而明生焉寒徃則暑來暑徃則寒來寒暑相推而嵗成焉嵗朔相推人事不停裘葛</hi>
<pb n="10a"/>
　　<hi>相資膏火相周六府孔脩五徳是求用君子以包小人以大得棄其小喪非是則聖人不能為謀也</hi>
上九<hi>否之萃</hi>
否之匪人不利君子貞大徃小來<lb/>
萃亨王假有廟利見大人亨利貞用大牲吉利有攸徃<lb/>
傾否先否後喜<lb/>
　象曰否終則傾何可長也<lb/>
　　<hi>正曰傾否何喜之乎消長相乘贏縮平行則是憂懼為虐也君子力行以候君子積誠以待小人猶</hi>
　　<hi>行曠野之禮於廢社也致恪而已觀射父曰天子禘郊必自射其牲王后自舂其粢諸侯宗廟之事</hi>
<pb n="10b"/>
　　<hi>必自射其牛刲羊擊豕夫人必自舂其盛又曰天子親舂郊禘之盛王后親繰其服詩曰于以采繁</hi>
　　<hi>于沼于沚又曰為絺為綌服之無斁謂是事也君子之仁足以行禮智足以飭樂觀其所萃以維其</hi>
　　<hi>敗雖端居搢笏而去小人未為不可也猶且戒其不虞无忘戎器曰是倚伏者終不可恃則是管仲</hi>
　　<hi>之志堂阜桓公之志射鉤也</hi>
　　<hi>泰否則是交卦也交卦者何反復對化則猶之此卦也泰之反復曰否對化亦曰否則猶之一卦不</hi>
　　<hi>得曰乾之反復曰乾對化曰坤也否之反復曰泰對化亦曰泰則猶之一卦不得曰坤之反復為坤</hi>
　　<hi>對化為乾也既猶之一卦則亦不得比於屯蒙需訟曰吾反復而為屯蒙需訟對化而為鼎革晉明</hi>
　　<hi>夷也然則乾坤動静反對而成兩屯蒙需訟反對而成四泰否相交則一而已乾坤之距泰否泰否</hi>
<pb n="11a"/>
　　<hi>之距隨蠱隨蠱之距漸歸漸歸之距兩濟闊狹不同差分各異何以裁之曰天道之渺化不可以尺</hi>
　　<hi>量也使其上下逺近各等則有執顓頊以摹羲軒指武湯以儀舜禹者矣然則卦積嵗月之必有畫</hi>
　　<hi>限何也曰是爻象之為也天道遞變爻象不變必從倚圗觀之則積差前後交泛初終可得而求也</hi>
　　<hi>序卦傳曰履而泰然後安故受之以泰泰者通也物不可以終通故受之以否然則泰否兩候固相</hi>
　　<hi>等與曰是交卦也物之交者必雜雜則殽人於天殽人於天則其道難齊然固已齊之貞定王丁亥</hi>
　　<hi>三家分晉安王乙未命田和為諸侯此其定候也貞定王戊子之嵗四分百有五日以起泰限趙无</hi>
　　<hi>恤魏駒韓虎始滅荀瑶又二十八年而周分東西又二十三年而魏斯趙籍韓䖍命為諸侯又十八</hi>
　　<hi>年乙未而命田和為諸侯於時天下厭亂諸侯即新星辰日月不復告災犀象蛇龍以為常畜逺視</hi>
<pb n="11b"/>
　　<hi>春秋又一世界各主各臣家自為治而周室尚以一綴旒懸寄其上故以為泰則良泰以為否則良</hi>
　　<hi>否也泰否混淆陰陽雜交然以視于八體之限父子兄弟𤣥黄競戰猶庶乎可也</hi>
䷌<lb/>
同人于野亨利涉大川利君子貞<lb/>
　彖曰同人柔得位得中而應乎乾曰同人同人于野<lb/>
　亨利涉大川乾行也文明以健中正而應君子正也<lb/>
　惟君子為能通天下之志<lb/>
　象曰天與火同人君子以類族辨物<lb/>
<pb n="12a"/>
　　<hi>正曰天與水違違則疑疑則訟天與火從從則辨辨則同方諸取水不如陽燧之敏也涉逺无涯不</hi>
　　<hi>如規星之晰也寒沍為政不如火熟之利也漸臺而望不如高丘之無蔽也詩曰鶴鳴于九臯聲聞</hi>
　　<hi>于野魚潛在淵或在于渚言類族也中原有菽庶民采之螟蛉有子蜾蠃負之言辨物也伊尹曰視</hi>
　　<hi>逺惟明聴徳惟聰又曰君罔以辨言亂舊政臣罔以寵利居成功是深於同人之義矣故同人者類</hi>
　　<hi>族辨物之象也天下有火宵定乃見日中之明不見燎爟世族何常譽髦是尚其究也以容民畜衆</hi>
　　<hi>然則否之匪人不利君子貞至於同人乃則用也君子貞何也曰夫亦其時也貞者君子所慎</hi>
　　<hi>蘧伯玉晏平仲二子所謂君子也孫蒯逐君告伯玉焉伯玉出於近闗甯喜納君告伯玉焉伯玉亦</hi>
　　<hi>出於近闗伯玉似以貞為不利也而利其近於幽人者崔杼之難君弑臣逆平仲端委而立於門外</hi>
<pb n="12b"/>
　　<hi>欒高之難國鬬邑分仲亦端委而立於門外平仲似以貞為利也而利其近於女子者然則孰為君</hi>
　　<hi>子者乎曰子産之同人則亦君子也子孔當國為載書以序位聴辟諸子弗順將討焉子産請為之</hi>
　　<hi>焚書曰專欲无成犯衆興旤乃焚書于倉門之外許靈公以死請鄭於楚楚為之伐鄭鄭人將禦之</hi>
　　<hi>子産曰晉楚將平諸侯將和楚故昧於一來不逞而歸何可禦也遂不禦寇楚師入墮南里之城是</hi>
　　<hi>子産之貞也然則子産不亦近於女子者乎曰子産之同人有不同人者也子孔為載書國人弗順</hi>
　　<hi>子産聴而焚之及子産作丘賦國人弗順子寛以告子産則不改也曰苟利社稷死生以之禮義不</hi>
　　<hi>愆何恤於人言范宣子為政黷賄於諸侯子産為書以砭之及子産鑄刑書叔向亦砭子産不毁曰</hi>
　　<hi>僑不才不能及子孫吾以救世也既不承命敢忘大惠故子産之同人而貞不可能也其不同人而</hi>
<pb n="13a"/>
　　<hi>貞亦不可能也晏子曰君所謂可而有否焉臣獻其否以成其可君所謂否而有可焉臣獻其可以</hi>
　　<hi>去其否若以水濟水其誰能食琴瑟之專一誰能聴之故同不同之辨子産與平仲同㫖也然則使</hi>
　　<hi>子産為伯玉其能之乎何為其不能也子張之將祭請田弗許退而徴役子産遂奔晉也既安於鄭</hi>
　　<hi>又為子張請其田里入陳之役賞子産下於子展一等子産固辭故三君子之貞皆一也而子産類</hi>
　　<hi>辨矣詩曰其徳克明克明克類是子産之同人者矣</hi>
初九<hi>同人之遯</hi>
同人于野亨利涉大川利君子貞<lb/>
遯亨小利貞<lb/>
<pb n="13b"/>
同人于門无咎<lb/>
　象曰出門同人又誰咎也<lb/>
　　<hi>正曰于野出門其志逺矣有逺志必有高識房闥之談君子之所不貴也君子與人同功不慕功與</hi>
　　<hi>人同過不諱過然且入於功過則不如无功過之利也荆壓晉軍晉人患之范宣子曰夷竈堙井非</hi>
　　<hi>退而何文子執戈而逐之下邑之役董安于多簡子固賞之安于曰臣之少也贊筆為命而義不稱</hi>
　　<hi>及其壯也耆其股肱以從司馬及其長也端委韠帶以隨宰人而且無名今一旦為狂疾而必曰賞</hi>
　　<hi>則是以狂疾賞也不如亡乃釋之夫二子者其庶乎无咎乎</hi>
六二<hi>同人之乾</hi>
<pb n="14a"/>
同人于野亨利涉大川利君子貞<lb/>
乾元亨利貞<lb/>
同人于宗吝<lb/>
　象曰同人于宗吝道也<lb/>
　　<hi>正曰同人而乾何吝乎仁不與衆覆義不與衆㫁乘權而游秉知而謀以為杓人而不出其宗聞道</hi>
　　<hi>雖博亦君子之所惡也范宣子為政每事必與其老訾祐謀之郤氏為政每事則與其宗謀之郤錡</hi>
　　<hi>謂郤至曰君不道於我我以其宗黨伐之雖敗不亂其可乎郤至不可然而積彊不可復柔矣雖得</hi>
　　<hi>倖焉猶之吝也詩曰問我諸姑遂及伯姊古人之問不失次也如此</hi>
<pb n="14b"/>
九三<hi>同人无妄</hi>
同人于野亨利涉大川利君子貞<lb/>
无妄元亨利貞其匪正有𤯝不利有攸徃<lb/>
伏戎于莽升其高陵三嵗不興<lb/>
　象曰伏戎于莽敵剛也三嵗不興安行也<lb/>
　　<hi>正曰同人而无妄是豈為𤯝動乎君子立誠以動衆動衆以靖民正而行之鬼神退聴故伏莽者小</hi>
　　<hi>人之𤯝也升陵者君子之正也詩曰君子實維秉心無競方帝舜時苖民逆命大禹徂征三旬弗格</hi>
　　<hi>退而脩徳班師振旅舞干羽于兩階七旬有苖格文始為西伯宻須不㳟王在周京不樂與戰以一</hi>
<pb n="15a"/>
　　<hi>旅覘之宻須來歸詩曰陟我高岡無矢我陵我陵我阿無飲我泉我泉我池大禹與文王夫豈有妄</hi>
　　<hi>心乎其辨之者蚤應之者静故伏莽不興羣小聴命災禍不作而天祐衆正也</hi>
九四<hi>同人之家人</hi>
同人于野亨利涉大川利君子貞<lb/>
家人利女貞<lb/>
乘其墉弗克攻吉<lb/>
　象曰乘其墉義弗克也其吉則困而反則也<lb/>
　　<hi>正曰是猶之家人也弓矢干戚无所試之君子之於兆庶辨其族類正其民物同姓同徳不相干也</hi>
<pb n="15b"/>
　　<hi>周用犬戎祭公作色晉先鄆莒惠伯厲聲夫豈无則而為之乎齊桓既過孤竹涉卑耳之谿將遂闞</hi>
　　<hi>於王室管子歸築三歸之臺以自貳於諸侯晉文公將攻陽樊倉葛呼正以王徳道以文武麗以父</hi>
　　<hi>兄甥舅而陽民得還此亦近於為義者矣義者同人之所共利也桓文之事則猶未逺於義則也</hi>
九五<hi>同人之離</hi>
同人于野亨利涉大川利君子貞<lb/>
離利貞亨畜牝牛吉<lb/>
同人先號咷而後笑大師克相遇<lb/>
　象曰同人之先以中直也大師相遇言相克也<lb/>
<pb n="16a"/>
　　<hi>正曰同而離號咷之先則猶未同也離而同中外休明則道已同也古之行師者皆取於離離火也</hi>
　　<hi>乾金也金火相鑠厯乆乃化先號後笑是猶倉葛呼之義也晉文公立二年將用其民子犯曰民未</hi>
　　<hi>知義乃納襄王以示之義既又用之曰民未知信乃伐原以示之信既又用之曰民未知禮乃大蒐</hi>
　　<hi>以示之禮因禮立政乃伐曹衞出穀戍釋宋圍敗楚師於城濮甚矣用民之難也夫非牝牛之貞其</hi>
　　<hi>能數勤乎故大師者君子之所慎用也然則夫子之言㫁金何義也曰五正也二應也二五當中其</hi>
　　<hi>應同心子曰君子之道或出或處或黙或語二人同心其利㫁金同心之言其臭如蘭楚之圍宋也</hi>
　　<hi>九月不服晉人不救楚將去諸申叔時曰築室反耕則宋必聴命矣宋人懼使華元夜入楚師登子</hi>
　　<hi>反之床起之曰寡君使元以病告曰敝邑易子而食析骸以㸑雖然城下之盟有以國斃不能從也</hi>
<pb n="16b"/>
　　<hi>去我三十里惟命是聴子反許之退三十里乃及楚平華元為質盟曰我無爾詐爾無我虞是為號</hi>
　　<hi>咷而笑矣然而大師未遇也邲之戰晉有違言以迄於敗及桑隧之戰趙同趙括又欲與楚戰請於</hi>
　　<hi>欒武子武子將許之范爕韓厥以為不可武子乃還是所謂善均從衆者也可謂相遇乎曰武子則</hi>
　　<hi>可謂明矣邲之號咷不及桑隧之後笑也然而未有以愚楚者其惟召陵乎召陵之先齊侯以諸侯</hi>
　　<hi>之師侵蔡蔡潰遂伐楚楚子使謂齊師詰相及也管仲對曰昔召康公命我先君太公曰五侯九伯</hi>
　　<hi>汝實征之以夾輔周室爾貢包茅不入王祭不共无以縮酒寡人是徵昭王南征不復寡人是問楚</hi>
　　<hi>人對曰貢之不入寡君之罪也敢不供給昭王之不復君其問諸水濵於是師進次于陘屈完來盟</hi>
　　<hi>退次于召陵齊侯陳諸侯之師與屈完乘而觀之齊侯曰豈不穀是為亦先君之好是繼屈完敬諾</hi>
<pb n="17a"/>
　　<hi>齊侯曰以此衆戰誰能禦之以此攻城何城不克對曰君若以徳綏諸侯誰敢不服若以力楚國方</hi>
　　<hi>城以為城漢水以為池雖衆无所用之或曰齊之君臣於是失辭昭王之不復二百餘年矣仗義而</hi>
　　<hi>臨諸侯何力之視然使管仲無是言則竟周之世无復為是言者且以楚獷非徳之服也而姑示以</hi>
　　<hi>諸夏之難翫故城濮召陵則庶乎克遇者矣文公之於子犯桓公之於管仲則庻乎同心者也㫁金</hi>
　　<hi>如蘭則二覇之君臣庻亦有焉</hi>
上九<hi>同人之革</hi>
同人于野亨利涉大川利君子貞<lb/>
革已曰乃孚元亨利貞悔亡<lb/>
<pb n="17b"/>
同人于郊无悔<lb/>
　象曰同人于郊志未得也<lb/>
　　<hi>正曰革之悔亡則猶之无悔也道至无悔而已矣已者離之屬也以離革乾乾交於兑丁巳之合古</hi>
　　<hi>人有用之者矣詩曰我出我車于彼郊矣設此旐矣建彼旄矣古之用師不出四郊鄉遂之民蒐苖</hi>
　　<hi>以從故賞則同休討則同憂孤終同協粟藁同入詩曰渒彼涇舟烝徒檝之周王于邁六師及之猶</hi>
　　<hi>是郊遂之衆也泰誓曰同力度徳同徳度義受有臣億萬惟億萬心予有臣三千惟一心同人之革</hi>
　　<hi>則先取於此矣</hi>
䷍<lb/>
<pb n="18a"/>
大有元亨<lb/>
　彖曰大有柔得尊位大中而上下應之曰大有其徳<lb/>
　剛健而文明應乎天而時行是以元亨<lb/>
　象曰火在天上大有君子以遏惡揚善順天休命<lb/>
　　<hi>正曰同人之類辯譬之疆理是人道也大有之遏揚譬之臨炤是天道也得尊位而能柔柔而明詩</hi>
　　<hi>曰貊其徳音其徳克明克明克類克長克君是王季也無然畔援無然歆羨誕先登於岸是文王也</hi>
　　<hi>是猶未識夫大有之義也大有者以刑賞公之天下以慶威共之百世以征討寄之禮樂詩曰鎬京</hi>
　　<hi>辟雍自西自東自南自北無思不服桓之頌曰綏萬邦屢豐年其是之謂乎故大有者遏惡揚善之</hi>
<pb n="18b"/>
　　<hi>象也大明方中邪慝不作雖有牲帛不救日月及其究也以親建萬國</hi>
初九<hi>大有之鼎</hi>
大有元亨<lb/>
鼎元吉亨<lb/>
无交害匪咎艱則无咎<lb/>
　象曰大有初九无交害也<lb/>
　　<hi>正曰道未有純乎亨者也人未有生而貴者也大有之鼎於人事則未有交處也不擇利而蹈不持</hi>
　　<hi>幹而固其道已榮則風雨及之矣故内懼不生外患不作雖聖人猶有憂色无害而艱其惟成王乎</hi>
<pb n="19a"/>
　　<hi>詩曰成王不敢康夙夜基命宥宻又曰未堪家多難予又集于蓼故匪咎而引咎明王之務也无害</hi>
　　<hi>而克艱哲后之智也伊尹曰無輕民事惟難無安厥位惟危是初有之義也</hi>
九二<hi>大有之離</hi>
大有元亨<lb/>
離利貞亨畜牝牛吉<lb/>
大車以載有攸徃无咎<lb/>
　象曰大車以載積中不敗也<lb/>
　　<hi>正曰健而動動而明上下交應大人繼炤牝牛之載大車上不棘御下不僨事安致之矣卷阿之詩</hi>
<pb n="19b"/>
　　<hi>曰爾土宇昄章亦孔之厚矣豈弟君子俾爾彌爾性百神爾主矣又曰君子之車既庻且多君子之</hi>
　　<hi>馬既閑且馳夫以四海之大共球積載不託於賢者而託於奔逸便辟之才猶䇿狗馬以御玉輅也</hi>
　　<hi>一旦敗覆則羣跳而去正月之詩曰無棄爾輔員于爾輻屢顧爾僕不輸爾載終踰絶險曾是不意</hi>
　　<hi>是可以言攸徃者矣</hi>
九三<hi>大有之睽</hi>
大有元亨<lb/>
睽小事吉<lb/>
公用亨于天子小人弗克<lb/>
<pb n="20a"/>
　象曰公用亨于天子小人害也<lb/>
　　<hi>正曰事之不可大亨正也叔孫豹聘於晉享以大樂不拜及鹿鳴之三而後拜三晉侯使行人問焉</hi>
　　<hi>叔孫穆子曰夫樂金奏肆夏天子所以饗元侯也歌文王大明綿則兩君相見之樂也昭令徳以合</hi>
　　<hi>大好皆非使臣所敢聞也伶簫咏歌及於鹿鳴則先好是嘉四牡所以章使臣之勤也皇皇者華君</hi>
　　<hi>教使臣曰每懷靡及諏謀度詢敢不重拜夫穆子則可謂知禮矣桓公受胙隕越下拜文侯受享進</hi>
　　<hi>而請隧夫文侯則自為公也而同異不晰絀於王章雖未有害則猶之弗克也</hi>
九四<hi>大有之大畜</hi>
大有元亨<lb/>
<pb n="20b"/>
大畜利貞不家食吉利涉大川<lb/>
匪其彭无咎<lb/>
　象曰匪其彭无咎明辨晳也<lb/>
　　<hi>正曰彭盛也滿也大有已盛矣而又畜之肥於國不食於家夫非明徳而能之乎禹之昌言曰洪水</hi>
　　<hi>淊天予乘四載予决九川暨益暨稷懋遷有無化居烝民乃粒萬邦作乂夫以作乂之功葢於益稷</hi>
　　<hi>一則曰予冄則曰予其盛於自舉也舜乃稱之曰成允成功惟汝賢克勤于邦克儉于家不自滿假</hi>
　　<hi>惟汝賢汝惟不矜天下莫與汝争能汝惟不伐天下莫與汝争功夫帝舜則可謂明晰者矣不然則</hi>
　　<hi>是以禹為廹已也采菽之詩曰彼交匪紓天子所予桑扈之詩曰彼交匪敖萬福來求九四匪彭殆</hi>
<pb n="21a"/>
　　<hi>謂是歟</hi>
六五<hi>大有之乾</hi>
大有元亨<lb/>
乾元亨利貞<lb/>
厥孚交如威如吉<lb/>
　象曰厥孚交如信以𤼵志也威如之吉易而无備也<lb/>
　　<hi>正曰大有之動動而應乎乾是不為已剛者歟曰非然也中和之極天子所建是明作之㑹也洪範</hi>
　　<hi>曰平康正直彊弗友剛克爕友柔克沉潛剛克高明柔克夫是四克者則大有與乾之所共取也乾</hi>
<pb n="21b"/>
　　<hi>以剛而取柔大有以柔而取剛厥孚乃交故威福者天子所不敢作也惟辟作威惟辟作福惟辟玉</hi>
　　<hi>食言夫極建而多備者也極不建而福多備雖聖人猶畏之詩曰蕩蕩上帝下民之辟疾威上帝其</hi>
　　<hi>命多辟可不戒哉</hi>
上九<hi>大有之大壯</hi>
大有元亨<lb/>
大壯利貞<lb/>
自天祐之吉无不利<lb/>
　象曰大有上吉自天祐也<lb/>
<pb n="22a"/>
　　<hi>正曰道未有壯而吉者也大有之元亨大壯之利貞與乾同稱則易甞貴之矣子曰天之所助者順</hi>
　　<hi>也人之所助者信也履信思順又以尚賢是以自天祐之吉无不利是何謂也謂非禮弗履者也禮</hi>
　　<hi>以致順禮以成信禮以下賢三者天地之情也洪範曰人之有能有為使羞其行而邦其昌凡厥正</hi>
　　<hi>人既富方穀汝弗能使有好于而家時人斯其辜于其無好徳汝雖錫之福其作汝用咎故如洪範</hi>
　　<hi>可謂知天地之情矣然則大有大壯兩者乾徳之合也乃大有之得大壯吉無不利大壯之得大有</hi>
　　<hi>則无攸利何也曰大有陽也大壯陰也徳位相持高危難支壯而不艱乃喪其資夫非合乾之徳而</hi>
　　<hi>能保有終吉乎故艱危者上帝之所祐助也大有而不有大壯而不壯雖以各正保合則必繇是矣</hi>
　　<hi>然則易之稱四大卦者何也曰是皆從乾者也從乾者何也乾南而坤北屯蒙從坤則需訟從乾師</hi>
<pb n="22b"/>
　　<hi>比從坤則小畜履從乾泰否從坤則同人大有從乾大有者五陽之卦乾之三駕也謙豫從坤則隨</hi>
　　<hi>蠱從乾臨觀從坤則噬嗑賁從乾剝復從坤則无妄大畜從乾大畜者四陽之卦乾之又三駕也重</hi>
　　<hi>頥從坤重大過從乾於是大過而天地且中矣故坎離天地之中㑹也當過而過已過而反天地亦</hi>
　　<hi>不得已也咸恒從坤遯大壯從乾於是而乾又三駕矣天地九駕而得四大故大有大畜大過暑中</hi>
　　<hi>之漸分也大壯暑至之將進也四大皆右天地之尚位也兩陰兩陽各處其極從於陽節右行而贏</hi>
　　<hi>故觀於四大卦而大象之位可見矣然則小畜小過之左行何也曰小畜自乾而來止而不過小過</hi>
　　<hi>自兩濟而來則過矣重乾以至小畜三際小畜以至小過十六際凡一千五百一十二年而天地四</hi>
　　<hi>分益以八十五而四分小過故小過者天地之大慎也然則聖人之言書不盡言言不盡意何也曰</hi>
<pb n="23a"/>
　　<hi>聖人之觀象也取於乾坤乾坤成列而易立其中故自乾乾而上成列十八坤坤而下成列十八三</hi>
　　<hi>十六卦成位於中而道器事業森然備矣然則聖人之意亦為是四大象而𤼵乎曰緼不可闡則意</hi>
　　<hi>不可見意不可見則言不可盡也然則夫子於此又重言之何也曰大有之大壯乾徳之合體也履</hi>
　　<hi>信思順尚賢聖人之所治也亢龍有悔聖人亦重言之故聖人之意可見也</hi>
　　<hi>同人大有一隂之卦也從於北政日道驟永晝二百有四則夜百五十六與小畜履同次而分燠是唐虞之所敬致也古</hi>
　　<hi>今之治一民五君葢未有不亂者也小畜履嘗終之矣而同人大有尚有其令名同人之遯宜吝而</hi>
　　<hi>無咎大有之壯宜咎而无不利夫謂其柔危而剛勝耶人道之貴孫天道之貴正亦各有取之也故</hi>
　　<hi>兩卦之上下同情而異辭然則屯蒙從坤需訟從乾泰否從坤同人大有從乾者也而序位每曰陰</hi>
<pb n="23b"/>
　　<hi>少從陰陽少從陽屯蒙從於南政同人大有從於北政何也曰是亦有位與徳焉陽多之從陽陰多</hi>
　　<hi>之從隂盖各以其類位也陽卦之起於隂隂卦之起於陽則亦各從其佐徳也卦序之論從政位也</hi>
　　<hi>而序徳夫亦猶之乎從日也以晷影測其精物也序卦傳曰物不可以終否故受之以同人與人同</hi>
　　<hi>者物必歸焉故受以大有是何義也曰是一正而一應也同人正也大有應也正人也應天也類族</hi>
　　<hi>辨物所以從人揚善遏惡所以從天也田和為侯之嵗又十年而安王崩烈王立三晉俱廢其君為</hi>
　　<hi>家人於是齊稱王矣而且朝周顯王五年秦敗三晉之師而且賜以黼黻夫以衰周綱紀齊晉使當</hi>
　　<hi>其時有明主哲相因四新國之力修舉政刑布仁義震厲於天下類辨遏揚猶可以帝而惜乎其憊</hi>
　　<hi>也又十年而齊趙韓魏始自交兵秦用刑名以强其國譬之圈虎聚乆自鬭使熊坐大顯王之丙申</hi>
<pb n="24a"/>
　　<hi>秦始稱王諸國唁之互相王也秦之稱王後於楚宋吳越及其末造猶且後於四國也秦於四國未</hi>
　　<hi>減焉耳然而天道已極不得不變列國无王相持二三百年而相與為雌古今无有也秦守其陰節</hi>
　　<hi>後起乃勝葢自作鄜畤而後四百四十年乃自王其國非有禮教尚敦樸而能之乎故自顯王辛未</hi>
　　<hi>徙都咸陽以前諸國未鬭鬭未爛伏戎于莾升其高陵四國有焉自顯王辛巳魏人徙都大梁而後</hi>
　　<hi>諸國始憤憤始潰公用享於天子小人不克秦與諸國分有焉然則秦可謂受命者歟曰是非受命</hi>
　　<hi>之際也一民五君亦猶之小畜履也然則西周以前不有當之者歟曰或得其徳或得其位或其對</hi>
　　<hi>化也小畜履之對曰豫謙同人有之對曰師比</hi>
䷎<lb/>
<pb n="24b"/>
謙亨君子有終<lb/>
　彖曰謙亨天道下濟而光明地道卑而上行天道虧<lb/>
　盈而益謙地道變盈而流謙鬼神害盈而福謙人道<lb/>
　惡盈而好謙謙尊而光卑而不可踰君子之終也<lb/>
　象曰地中有山謙君子以裒多益寡稱物平施<lb/>
　　<hi>正曰作易者其精於地道乎地中有山虧益變流生於其間故博而不散夷而不衍隆而不險窪而</hi>
　　<hi>不陷愿而恭柔而立寛而栗生則游焉死則入焉進退高下權量其間是君子之所飭終也詩曰陟</hi>
　　<hi>則在巘復降在原相其陰陽觀其流泉是公劉之行也君子觀於天地鬼神陰陽之故而後知人之</hi>
<pb n="25a"/>
　　<hi>貴謙也炎炎者滅隆隆者絶畢命曰不剛不柔厥徳允脩多方曰惟逸惟頗大逺王命故觀於人道</hi>
　　<hi>之所終則知神道之所始者矣君子為地不敢為山為澤不敢為天虧益變流安知何求及其究也</hi>
　　<hi>以辨上下定民志</hi>
初六<hi>謙之明夷</hi>
謙亨君子有終<lb/>
明夷利艱貞<lb/>
謙謙君子用涉大川吉<lb/>
　象曰謙謙君子卑以自牧也<lb/>
<pb n="25b"/>
　　<hi>正曰謙之明夷何傷乎君子不失足於人不失色於人然而磬折集木則不可謂已學之也君子之</hi>
　　<hi>處治世如服耒耜任重負焉處衰世如畫貍首以游於决拾之内齊閭丘來盟子服景伯戒宰人曰</hi>
　　<hi>陷而入於恭閔馬父笑曰甚矣子之滿也昔正考父較商頌之名篇以那為首其輯之亂曰自古在</hi>
　　<hi>昔先民有作温恭朝夕執事有恪先聖之傳恭猶不敢専而稱曰自古古曰在昔昔曰先民今吾子</hi>
　　<hi>之戒吏人曰陷而入於恭甚矣子之滿也故謙而明明而若傷詩曰視爾友君子輯柔爾顔不遐有</hi>
　　<hi>愆是衛武公之行也</hi>
六二<hi>謙之升</hi>
謙亨君子有終<lb/>
<pb n="26a"/>
升元亨用見大人勿恤南征吉<lb/>
鳴謙貞吉<lb/>
　象曰鳴謙貞吉中心得也<lb/>
　　<hi>正曰謙者幽獨之行也升者明庭之道也謙而升夫豈脩名而為之乎夫亦其素也晉文公問元帥</hi>
　　<hi>於趙衰對曰郤縠可行年五十矣守學彌惇公從之既又使為卿辭曰欒枝貞慎先軫有謀胥臣多</hi>
　　<hi>聞臣皆不如也公從之既又使為卿辭曰三徳者偃之出也以徳紀民不可廢也狐偃譲於狐毛及</hi>
　　<hi>狐毛卒又命趙衰辭曰城濮之役先且居善佐軍先且居先軫之子也於衰非倫矣衰之倫有箕鄭</hi>
　　<hi>胥嬰先都在衰又讓之故如趙衰可謂鳴謙者矣</hi>
<pb n="26b"/>
九三<hi>謙之坤</hi>
謙亨君子有終<lb/>
坤元亨利牝馬之貞君子有攸徃先迷後得主利西南<lb/>
得朋東北喪朋安貞吉<lb/>
勞謙君子有終吉<lb/>
　象曰勞謙君子萬民服也<lb/>
　　<hi>正曰先述不已勞乎後得不有終乎仲尼觀於五徳曰吾其為土乎土四徳之所出入也亭毒萬物</hi>
　　<hi>而不言功取之不勤給之不窮因陳為新納汚為清有則養之殁則藏之故徳之可居者惟土也君</hi>
<pb n="27a"/>
　　<hi>子夏行就陽冬行就陰急病而讓夷食疏而任劬入澤為人驅魚入林為人表虎若是而猶恐嬰於</hi>
　　<hi>旤患周書曰君子所其無逸先知稼穡之艱難乃逸則知小人之依又曰厥後立王生則逸生則逸</hi>
　　<hi>不知稼穯之艱難不聞小人之勞惟躭樂之從自時厥後亦罔或克壽或十年或七八年或五六年</hi>
　　<hi>或四三年故勞謙有終亦聖賢之所自與也萬民率服何知之乎又况於致恭存位者乎然則夫子</hi>
　　<hi>之言致恭存位何也曰坤地也艮山也山伏於地以卑而高以高而卑上下求之不自為勞子曰勞</hi>
　　<hi>而不伐有功而不徳厚之至也語以其功下人者也徳言盛禮言恭謙也者致恭以存其位者也鄭</hi>
　　<hi>伯如晉公孫叚相甚敬而卑禮無違者晉侯嘉焉授之以䇿曰子豐有勞於國予聞而弗忘賜女州</hi>
　　<hi>田以胙乃舊勲伯石再拜稽首受策以出以伯石之汰也勞謙而得州田季孫宿之拜莒田也晉侯</hi>
<pb n="27b"/>
　　<hi>享之加籩武子退使行人告曰小國之事大國也苟免於討不敢求貺貺不過三獻今豆有嘉下臣</hi>
　　<hi>弗堪韓宣子曰寡君以為驩也對曰寡君未堪而况下𨽻請撤加而後拜晉人以為知禮重其好貨</hi>
　　<hi>以武子之専也勞謙而得好貺故致謙存位非徳之至也然而聖人有取焉然則勞而不伐有功不</hi>
　　<hi>徳自大禹周公而下无屬矣且是九三也卿大夫之象也曰其管子乎管子既平戎於王王以上卿</hi>
　　<hi>之禮饗之管子辭曰臣賤有司也有天子之二守國高在若節春秋來承王命何以禮焉陪臣敢辭</hi>
　　<hi>王曰舅氏余嘉乃勲應乃懿徳謂篤不忘徃踐乃軄無逆朕命管仲乃受下卿之禮而還鄭伯賞入</hi>
　　<hi>陳之功乃享子展賜之先輅三命之服先八邑賜子産再命之服先六邑次輅子産辭邑曰自上以</hi>
　　<hi>下降殺以兩禮也臣位在四且子展之功也臣不敢及請辭邑公固與之乃受三邑子産之與管仲</hi>
<pb n="28a"/>
　　<hi>同志也世而无厚至者則管仲子産其盛矣然則六爻皆謙也夫子之獨贊九三何也曰九三者謙</hi>
　　<hi>之主也六五非謙之主也九三為謙之主則謙臣道也夫子不直謂謙之坤何也曰猶是辭也得道</hi>
　　<hi>者忘器得意者忘象知其坤而必以坤與之則是觀象者辭費也故君子所治聖人有所不治也</hi>
六四<hi>謙之小過</hi>
謙亨君子有終<lb/>
小過亨利貞可小事不可大事飛鳥遺之音不宜上宜<lb/>
下大吉<lb/>
无不利撝謙<lb/>
<pb n="28b"/>
　象曰无不利撝謙不違則也<lb/>
　　<hi>正曰伯禽之見周公三見而三笞之問於商子商子命遊於南山其陽有喬總然而仰其陰有梓抑</hi>
　　<hi>然而俯明日又見周公入門而趨上堂而跪公撫其首曰是何君子之教乎晏子來聘執玉已卑上</hi>
　　<hi>堂數疾仲尼使人問之晏子曰堂上之禮君行一則臣行二君之授玉俯得無卑乎舉步數得無趨</hi>
　　<hi>乎衛武公之謙也以抑自命曰於乎小子未知臧否非手擕之言示之事非面命之言提其耳以是</hi>
　　<hi>撝謙則其謙也无不至矣</hi>
六五<hi>謙之蹇</hi>
謙亨君子有終<lb/>
<pb n="29a"/>
蹇利西南不利東北利見大人貞吉<lb/>
不富以其隣利用侵伐无不利<lb/>
　象曰利用侵伐征不服也<lb/>
　　<hi>正曰征伐東北之事也蹇則違之而利侵伐何也謙以服衆服衆而禦難兩師相當哀者必勝驕者</hi>
　　<hi>必敗矣長勺之役曹劌問所以戰於莊公公曰余不愛衣食於民不愛牲玉於神劌曰小賜不咸獨</hi>
　　<hi>恭不優未可以戰公曰余聴獄雖不能察必以情㫁之劌曰是則可矣夫苟中心圗民知雖不及必</hi>
　　<hi>將至焉謙而蹇則為中心圗民者也泰誓曰予克受非予武惟朕文考無罪受克予非朕文考有罪</hi>
　　<hi>惟予小子無良是則所謂大人也中心圗民以誠將之四鄰來從何難之有然則不富以其隣何謂</hi>
<pb n="29b"/>
　　<hi>也曰以謙而動衆也泰之大壯不以謙動衆而亦曰不富以其鄰何也曰是皆柔詞也致柔而後物</hi>
　　<hi>歸焉泰四謙五皆六也小畜之大畜則九也九富而六不富故泰謙之不富與小畜之富隣陰陽之</hi>
　　<hi>等也然則泰小畜猶之隆徳也以隣而不侵伐謙獨以之侵伐何也天地之虧變君子亦虧變之人</hi>
　　<hi>神之惡害君子亦惡害之兼弱攻昧取亂侮亡則於是出也然則是君子獨用之而曰以隣何也曰</hi>
　　<hi>是方伯連帥之事也湯之於韋顧文王之於崇宻以天子之徳而行諸侯之事何謙如之然則春秋</hi>
　　<hi>書㑹百四十有五書盟九十有九皆以其隣或富或不富皆无當於謙歟曰春秋之有盟㑹皆富之</hi>
　　<hi>也稷之㑹取郜大鼎而諸侯皆利其與國溴梁之㑹執邾子莒子而大夫皆利其諸侯不富以隣者</hi>
　　<hi>獨幽城濮陽穀首止寗母鹹及葵丘耳牡丘之㑹救徐不克而齊業遂衰故王道既熄而覇業之難</hi>
<pb n="30a"/>
　　<hi>繼也富而以隣失其義不富而以隣失其力以隣而侵伐失其仁不以隣而侵伐失其武故驕溢滿</hi>
　　<hi>盈者相望於世而裒多益寡獨使鬼神隂隲其事也</hi>
上六<hi>謙之艮</hi>
謙亨君子有終<lb/>
艮其背不獲其身行其庭不見其人无咎<lb/>
鳴謙利用行師征邑國<lb/>
　象曰鳴謙志未得也可用行師征邑國也<lb/>
　　<hi>正曰謙而艮不獲其身不見其人而行師利征何也曰謂是鳴謙者自討之謂也君子謹身而外人</hi>
<pb n="30b"/>
　　<hi>後逺而治近克已以致其誠率屬以致其慎大勞不騖而獨以謙鳴仲康之征羲和也逭其悖徳而</hi>
　　<hi>討其失業且命於衆曰威克厥愛允濟愛克厥威允罔功夫仲康亦度時而止者乎啓之討有扈不</hi>
　　<hi>為不武也再世而幾失故仲康獨以謙鳴伯翳之告禹曰滿招損謙受益夫仲康則猶守禹之訓也</hi>
　　<hi>然則魯於邾莒鄆向郚諸郕繹須句根牟之間數十用師皆不得謂之行師征邑國者歟曰是皆鳴</hi>
　　<hi>豫者也何謙之有天子之子男麗於諸侯㑹遇齊盟不得謂之邑國猶是背庭也而自以為身自以</hi>
　　<hi>為人恣雎其間不平其施則殆矣然則叔弓之圍費州仇何忌之圍郈季孫斯及何忌之墮費固皆</hi>
　　<hi>其私邑也墮其私邑以𢎞其君不得謂之鳴謙者歟曰是猶之㝠豫也何謙之有然則謙用侵伐固</hi>
　　<hi>難為象歟曰天下未有謙而侵伐者也謙而侵伐大徳而小試大義而小據忘勢與位不求勝人自</hi>
<pb n="31a"/>
　　<hi>勝而已夫非文王而誰乎</hi>
䷏<lb/>
豫利建侯行師<lb/>
　彖曰豫剛應而志行順以動豫豫順以動故天地如<lb/>
　之而况建侯行師乎天地以順動故日月不過而四<lb/>
　時不忒聖人以順動則刑罰清而民服豫之時義大<lb/>
　矣哉<lb/>
　象曰雷出地奮豫先王以作樂崇徳殷薦之上帝以<lb/>
<pb n="31b"/>
　配祖考<lb/>
　　<hi>正曰謙禮也豫樂也禮以地制樂繇天作地制以艮天作以震艮止也震起也禮樂者刑罰之氐也</hi>
　　<hi>禮樂不作則刑罰不清刑罰不清而斧鉞鐘皷皆敝矣止而順順而動夫各有自始也虞書曰戒之</hi>
　　<hi>用休董之用威勸之以九歌俾弗壞故禮樂者聖人之所以勸也周書曰明徳慎罰亦克用勸要囚</hi>
　　<hi>殄戮多罪亦克用勸開釋無辜亦克用勸禮樂不作則百姓不勸上不可以薦上帝配祖考下不足</hi>
　　<hi>以懷諸侯柔師衆故雷霆不威而霜霰總至也君子出言以時出行以時苟非其時雖有禮樂若黙</hi>
　　<hi>若雌及其究也以懿文徳</hi>
初六<hi>豫之震</hi>
<pb n="32a"/>
豫利建侯行師<lb/>
震亨震來虩虩笑言啞啞震驚百里不喪匕鬯<lb/>
鳴豫凶<lb/>
　象曰初六鳴豫志窮凶也<lb/>
　　<hi>正曰謙之上六鳴謙挹也豫之初六鳴豫溢也夫託初位而有震人之聲非窮凶而為之乎郤至入</hi>
　　<hi>周侈鄢陵之戰單襄公曰兵在其頸其郤至之謂乎君子不自稱也非以讓也惡其葢人也人性陵</hi>
　　<hi>上不可葢也求葢人其抑下滋甚鳴豫之凶謂有葢人之心焉退而脩省以和以平則庶可不喪矣</hi>
六二<hi>豫之觧</hi>
<pb n="32b"/>
豫利建侯行師<lb/>
解利西南无所徃其來復吉有攸徃夙吉<lb/>
介于石不終曰貞吉<lb/>
　象曰不終曰貞吉以中正也<lb/>
　　<hi>正曰雷雨作觧觧而夙萬物甲拆建侯行師此兩者不可不夙也故介于石未觧之物也不終日已</hi>
　　<hi>觧之物也雷霆破山不避金石堅氷不鑿一宿䪺釋君子立子不謀於左右不謀於婦人君子出師</hi>
　　<hi>不宿命於家不漏言於親詩曰不留不處三事就緒伊尹曰先王昧爽丕顯坐以待旦夫非知幾豫</hi>
　　<hi>觧之能如此乎子曰知幾其神乎君子上交不諂也下交不凟其知㡬乎幾者動之微吉凶之先見者</hi>
<pb n="33a"/>
　　<hi>君子見幾而作不俟終日易曰介于石不終日貞吉介如石焉寜用終日㫁可識矣又曰君子知㣲</hi>
　　<hi>知彰知柔知剛萬夫之望然則夫子之言上交下交何也曰六二者上下之所交取也豫以成信觧</hi>
　　<hi>以成智葢自蘧瑗季札之外未之有望也然則平仲叔向不可謂智乎曰㣲彰剛柔則夫人而知之</hi>
　　<hi>也知而无濟雖為衆望自免而已晏子之晉與叔向宴語驩叔向曰齊其何如晏子曰此季世也吾</hi>
　　<hi>弗知齊其為陳氏矣齊舊四量豆區釡鍾四升為豆各自其四以登於釡釡十則鍾陳氏三量皆登</hi>
　　<hi>一焉以家量貸而以公量收之公聚朽蠧而三老凍餒國之諸市履賤踊貴民人痛疾而或噢咻之</hi>
　　<hi>欲無獲民將安避之叔向曰然雖吾公室亦季世也戎馬不駕卿無軍行庻民罷敝而宫室滋侈道</hi>
　　<hi>殣相望而女富溢尤欒郤胥原狐續慶伯降在皂𨽻民無所依君日不悛以樂惂憂饞鼎之銘曰昧</hi>
<pb n="33b"/>
　　<hi>旦丕顯後世猶怠況曰不悛其能乆乎二子之道國惡不相諱也然是夫人而知之二子惟望自免</hi>
　　<hi>而已其或者穆叔乎穆叔自澶淵還見孟孝伯語之曰趙孟將死矣其語偷不似民主且年未盈五</hi>
　　<hi>十而諄諄焉如八九十者弗能乆矣若趙孟死政必在韓子盍與季孫言之可以樹善使早備魯乆</hi>
　　<hi>將失政魯其懼哉孝伯曰人生幾何誰能無偷朝不及夕將安用樹穆叔出而告人曰孟孫亦將歾</hi>
　　<hi>矣吾語諸趙孟之偷也而又甚焉乃與季孫語晉故不聴既而趙文子卒孟孝伯亦卒晉公室卑政</hi>
　　<hi>在侈家韓宣子為政不能圗諸侯魯不堪求讒慝宏多是以有平丘之㑹晉人執季孫甚矣穆子之</hi>
　　<hi>正也正是生明明是生識詩曰昔我有先正其言明且清介石貞吉穆子亦有焉</hi>
六三<hi>豫之小過</hi>
<pb n="34a"/>
豫利建侯行師<lb/>
小過亨利貞可小事不可大事飛鳥遺之音不宜上宜<lb/>
下大吉<lb/>
盱豫悔遲有悔<lb/>
　象曰盱豫有悔位不當也<lb/>
　　<hi>正曰盱豫而遲豫而小過者也豫而小過則怠矣詩曰湯降不遲聖敬日躋為天子之道也不僭不</hi>
　　<hi>濫不敢怠遑為諸侯之道也臧文仲獲地於重館夙也子太叔弛幕於晉庭遲也夫天下之不以速</hi>
　　<hi>敗者能幾乎然既已豫矣而又遲之則是重悔也重悔而過則是多咎矣詩曰折栁樊圃狂夫瞿瞿</hi>
<pb n="34b"/>
　　<hi>不能晨夜不夙則莫周官曰蓄疑敗謀怠忽荒政言夫盱豫而多悔豫而小過者也</hi>
九四<hi>豫之坤</hi>
豫利建侯行師<lb/>
坤元亨利牝馬之貞君子有攸徃先迷後得主利西南<lb/>
得朋東北喪朋安貞吉<lb/>
由豫大有得勿疑朋盍簪<lb/>
　象曰由豫大有得志大行也<lb/>
　　<hi>正曰順而動動而得大順天下從之何獨西南乎西南之得朋非獨吾隣也文徳協和百靈以懷震</hi>
<pb n="35a"/>
　　<hi>者帝之始出也艮者物之終成也坤迷其始艮成其終則皆可以勿疑也商頌曰受小球大球為下</hi>
　　<hi>國綴旒何天之休不競不絿不剛不柔敷政優優百禄是遒夫非順動而能如此乎仲虺曰徳日新</hi>
　　<hi>萬邦惟懷志自滿九族乃離仲虺之勿疑周召之無貳葢有得於繇豫成信而已非其志也</hi>
六五<hi>豫之萃</hi>
豫利建侯行師<lb/>
萃亨王假有廟利見大人亨利貞用大牲吉利有攸徃<lb/>
貞疾恒不死<lb/>
　象曰六五貞疾乘剛也恒不死中未亡也<lb/>
<pb n="35b"/>
　　<hi>正曰危矣哉古人之觀豫也禮樂干戈之中亦皆有竒疾焉謂大衆所聚則情偽雜取然卒未有豫</hi>
　　<hi>備之多旤者也竒疾之殺人則皆於其不戒也聚而戒戒而悦邪慝不生榮衛周作雖有不豫勿藥</hi>
　　<hi>之矣抑之詩曰夙興夜寐灑掃庭内維民之章修爾車馬弓矢戎兵用戒戎作用逷蠻方是可謂知</hi>
　　<hi>豫之萃者矣為國而不知豫之萃不有夷難必有子旤申生召戎伯服召翟是國醫所歛手於不試</hi>
　　<hi>者也</hi>
上六<hi>豫之晉</hi>
豫利建侯行師<lb/>
晉康侯用錫馬蕃庶晝日三接<lb/>
<pb n="36a"/>
冥豫成有渝无咎<lb/>
　象曰冥豫在上何可長也<lb/>
　　<hi>正曰冥晦也晉昭也冥而待明怠而用懃是何可終日乎小過之遲悔介石之作解是齊姜所載謀</hi>
　　<hi>於子犯也故冥豫有渝康侯之所貴也楚子涖國三年而不聽政樊姬諷之一日而舉孫叔敖覇於</hi>
　　<hi>諸侯齊侯委國於左右三年不治卽墨尹微言一日而烹阿大夫實强其國魏文侯逺太子擊於中</hi>
　　<hi>山趙倉唐牽狗載鴈以獻誦晨風之詩於是歸之發其衣裳盡皆顚倒秦誓曰民訖自若是多盤責</hi>
　　<hi>人斯無難惟受責俾如流是惟艱哉秦穆公以冥豫有渝遂獲令名覇於天下雖覲於天子晝日三</hi>
　　<hi>接與文侯並命又何過乎</hi>
<pb n="36b"/>
　　<hi>謙豫一陽之卦也從於南政日道驟庳促於泰否者又三十有六天道之不齊也璣衡之所在也謙</hi>
　　<hi>之蹇利用侵伐其艮利用行師何謙乎夫亦其志也黜功利以載名徳天下信之豫則無所復疑惑</hi>
　　<hi>也觀於解之不日小過之遲悔兩彖之情可見矣夫序卦傳曰有大者不可以盈故受之以謙有大而</hi>
　　<hi>能謙必豫故受之以豫是何義也曰猶之一義也有大而能謙謙而豫者鮮矣是五民一君之卦也</hi>
　　<hi>慎靚王之元年辛丑其明年諸國合從始入謙際是非謙也而謙之何也行且有君矣慎靚王之三</hi>
　　<hi>年癸卯楚趙韓魏燕五國共伐秦窺函谷秦兵逆之五國率而郤走秦猶未能東有諸侯赧王四年</hi>
　　<hi>庚戌楚韓齊趙燕相率事秦已而背之赧王十七年癸亥齊韓魏敗秦於函谷關取河東三城五國</hi>
　　<hi>亦未能西迸强寇夫是五民猶未一君也而天下諸侯又无可膺天睠者赧王二十七年癸酉距壬</hi>
<pb n="37a"/>
　　<hi>寅之交三十一年矣秦致東帝於齊齊不敢受秦亦輟帝是不可以為謙也而徒長其侵伐燕齊之</hi>
　　<hi>亂幾七八年諸國服秦无歲不兵隕将殺師動數十萬邯鄲之倖不賀戰勝徒以趣亡葢又三十五</hi>
　　<hi>年赧王乙巳而秦遂入周盡取其地俘其寳器遷西周公於<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐之聚戊申而秦始郊見上帝於雍</hi>
　　<hi>自是而天下始一也故謙之裒益稱平豫之崇徳殷薦非季世之治也是猶之履小畜祈免焉耳然</hi>
　　<hi>則趙奢魏无忌樂毅田單不謂之利侵伐者乎曰是非當卦者也白起王翦則又已亂也亂卦无徳</hi>
　　<hi>亂造无位以謂是将入於混一焉耳王迹覇業則是春秋而已絶也然則秦政得為受命者乎自秦</hi>
　　<hi>作鄜畤郊見上帝至莊襄公四年乙卯五百一十一年矣而秦政乃王曰四國者皆非周之舊也孝</hi>
　　<hi>公與鄭武公佐周東遷是有大勲繻葛之戰鄭絶於天秦修其舊五百餘年猶且逡巡不問隧鼎至</hi>
<pb n="37b"/>
　　<hi>熟自落安在秦政之非受命者也可以受命則可以殷薦然則是齊之故呂歟曰伯翳之後也乾坤</hi>
　　<hi>上際業不驟起其顯者皆四岳之裔至於交卦而後天人雜治</hi>
䷐<lb/>
隨元亨利貞<lb/>
　彖曰隨剛來而下柔動而説隨大亨貞无咎而天下随時隨時之義大矣哉<lb/>
　象曰澤中有雷隨君子以嚮晦入宴息<lb/>
　　<hi>正曰隨无故也无故而隨以時自寧大澤在上龍蛇歸之隨猶歸也乾乾終日則法天之道也嚮晦</hi>
　　<hi>宴息則隨日之義也夫嚮晦宴息之得與於六十四事者何也曰冰堅於上役車其休雷復於地先</hi>
<pb n="38a"/>
　　<hi>王閉關閉關之得著於先王則嚮晦之得著於君子又何疑焉故隨者嚮晦宴息之象也藏龍於淵</hi>
　　<hi>藏雷於山示以无為得其所歡及其究也以振民育徳</hi>
　　<hi>然則宴息之與乾乾同道歟曰是亦同道也元亨利貞則晝夜而有之也乾有四徳同彖者五焉屯</hi>
　　<hi>隨臨无妄革也屯初交而難生臨浸長而消息天道之長慮也无妄以𤯝而得災革以變而去悔人</hi>
　　<hi>事之大戒也隨於是得三焉當革而未可革六三以之居貞當獲而有所不獲九四以之明道遇𤯝</hi>
　　<hi>而不入於𤯝上六以之用亨夫是三者聖人皆非有意而為之也曰隨其宜焉爾隨其宜而不失四</hi>
　　<hi>徳則雖乾乾終日又何過焉然則隨非立春之卦歟曰是亦立春之卦也古者君子夙興夜寐東作</hi>
　　<hi>方始天子載耒公卿率從士庻雞鳴服於農畝婦人治蠶具星定不休而比於蟋蟀之詩何也曰是</hi>
<pb n="38b"/>
　　<hi>亦其象也君子至靜以立身安安以為思同人而不流正人而不違退處而不疑獨居而不憂以從</hi>
　　<hi>於天下猶之宴息也曰是則眀夷之人也何動悦之有乎曰是處於无故者也无故不飭无故則有</hi>
　　<hi>渝交功何也曰衆萃之衆隨之君子之所以異於衆者不謂其思異於衆者也然則隨之有丈夫小子</hi>
　　<hi>何也曰丈夫小子皆未當於道也君子思道而行見義而從獨往之不為壯羣往之不為懦震而起</hi>
　　<hi>不為勇艮而止不為怯明動而晦息則固其所也然則隨亦勞卦也豫之終曰冥豫冥豫亦嚮晦也</hi>
　　<hi>嚮晦而不息故有渝隨之初曰出門出門則方旦也方旦而勤動故有功故渝者隂陽之交變也然</hi>
　　<hi>則隨其无位者歟曰何為其无位也剛内而柔外五陽而二隂丈夫小子各自為政而上下之柄則</hi>
　　<hi>猶未撓也然則剛來而下柔與夫柔來而文剛亦皆自外來者歟曰易无自外來者也往則正也來</hi>
<pb n="39a"/>
　　<hi>則反也舉正不反繇外視之則皆往也繇内視之則皆來也然則隨從泰往者歟抑隨否來者耶曰</hi>
　　<hi>隨者泰之交於否者也乾坤相取而文生其間二隂相隨而來於内二陽相隨而往於外否交於泰</hi>
　　<hi>則隂隨往而陽隨來也故隨隨時也否泰隨蠱其義一也蔡仲之命曰皇天無親惟徳是輔民心無</hi>
　　<hi>常惟惠之懷為善不同同歸于治為惡不同同歸于亂是之謂也</hi>
初九<hi>隨之萃</hi>
隨元亨利貞无咎<lb/>
萃亨王假有廟利見大人亨利貞用大牲吉利有攸徃<lb/>
官有渝貞吉出門交有功<lb/>
<pb n="39b"/>
　象曰官有渝從正吉也出門交有功不失也<lb/>
　　<hi>正曰日之无寧晷也雖宴息而猶有大戒焉萃之除戎器戒不虞有渝之官也假廟用牲出門之交</hi>
　　<hi>也周政曰文王罔攸兼于庻言庻獄庻慎惟有司之牧夫是訓用違庻獄庻慎文王罔敢知于兹又</hi>
　　<hi>曰其勿誤于庻獄庻慎惟有司之牧夫其克詰爾戎兵以陟禹之迹方行天下故庻言庻獄庻慎有</hi>
　　<hi>司之事也克詰張皇大師之道也大人守道不以出門典一官居常慮變不以无功墜厥事精誠所</hi>
　　<hi>交衆志隨之故隨而萃君子之所貴也</hi>
六二<hi>隨之兑</hi>
隨元亨利貞无咎<lb/>
<pb n="40a"/>
兑亨利貞<lb/>
係小子失丈夫<lb/>
　象曰係小子弗兼與也<lb/>
　　<hi>正曰隨而兌則失所為震者矣震丈夫也兌小子係於四而為艮則亦小子也丈夫制義不得其㫁</hi>
　　<hi>動而隨人則亦猶之婦人也冏命曰慎簡乃僚無以巧言令色便辟側媚葉公之顧命曰母以嬖御</hi>
　　<hi>人疾莊士故兌之小子悅人者也小忠小信小道小慧先王之所不貴也周政曰自一話一言我則</hi>
　　<hi>末惟成徳之彥以乂我受民是則庻乎無失者矣震艮上下吾亦何私焉</hi>
六三<hi>隨之革</hi>
<pb n="40b"/>
隨元亨利貞无咎<lb/>
革已日乃孚元亨利貞悔亡<lb/>
係丈夫失小子隨有求得利居貞<lb/>
　象曰係丈夫志舍下也<lb/>
　　<hi>正曰隨猶水也水則㓕下革猶火也火則㓕上隨求而革非貞不得之也陽處殳如衛反過寗舍於</hi>
　　<hi>逆旅寗嬴氏嬴謂其妻曰吾求君子久矣乃今得之舉而從之道與陽子語及山而還妻曰何其懷</hi>
　　<hi>也曰吾見其貌而欲之聞其言而惡之懼未獲其利而及其難乃去之孫伯宗朝而歸其妻曰子貎</hi>
　　<hi>有喜何也曰我言於朝諸大夫皆謂我智似陽子其妻曰陽子華而不實主言而無謀子何慕焉試</hi>
<pb n="41a"/>
　　<hi>飲諸大夫酒語而聴之曰諸大夫莫子若也然而民不戴上久矣盍亟索士庇州犂焉於是得畢陽</hi>
　　<hi>而庇其子寗嬴之歸可謂得所係也畢陽之索可謂得所求也得係者无失有孚悔亡亦謂此矣夫</hi>
　　<hi>天下之智亦有不若婦人者乎係兌則失震係震則失離皆係也不係而隨詩曰将予就之繼猶泮</hi>
　　<hi>渙則可謂无係者也</hi>
九四<hi>隨之屯</hi>
隨元亨利貞无咎<lb/>
屯元亨利貞勿用有攸徃利建侯<lb/>
隨有獲貞凶有孚在道以明何咎<lb/>
<pb n="41b"/>
　象曰隨有獲其義凶也有孚在道明功也<lb/>
　　<hi>正曰隨而得屯屯交而難生與人同功則必與人同過與人分福則必與人分禍矣晉文公反國賞</hi>
　　<hi>欲先諸皸瘃而後好惠者及河子犯還璧曰臣負羇紲以廵天下其辜多矣請從此亡公沈璧而矢</hi>
　　<hi>之乃入異日叔向舉侣范文子文子愸其未仁夫子犯之明豈不及扵䜿頭須寺人勃鞮乎夫各其</hi>
　　<hi>道也天下之隨人而不免於患者多矣惠公之入里丕之黨有存者乎詩曰大夫君子無我有尤百</hi>
　　<hi>爾所思不如我所之舅犯之謂也是猶備四徳之義者也</hi>
九五<hi>隨之震</hi>
隨元亨利貞无咎<lb/>
<pb n="42a"/>
震亨震來虩虩笑言啞啞震驚百里不喪匕鬯<lb/>
孚于嘉吉<lb/>
　象曰孚于嘉吉位正中也<lb/>
　　<hi>正曰兌動而隨於内隨得其震長子也狐偃趙衰賈它是也公孫固言於宋公曰晉公子之亡㓜長</hi>
　　<hi>矣而好善不厭父事狐偃師事趙衰長事賈它公子居則下之動則咨焉成㓜而不倦殆有禮矣樹</hi>
　　<hi>禮必艾僖負羈之妻言於負羈曰吾觀晉公子賢入也其從者皆國相也以相一人必得晉國夫國</hi>
　　<hi>相亦孚於婦人乎管夷吾之隨也失於子糾鮑叔牙之隨也得於小白叔牙卒自以五不如者讓於</hi>
　　<hi>夷吾夷吾之才震於天下則叔牙之力也</hi>
<pb n="42b"/>
上六<hi>隨之无妄</hi>
隨元亨利貞无咎<lb/>
无妄元亨利貞其匪正有𤯝不利有攸徃<lb/>
拘係之乃從維之王用亨于西山<lb/>
　象曰拘係之上窮也<lb/>
　　<hi>正曰隨而窮无妄之拘係文王甞受之矣太王之厯室王季之羇庫亦各有𤯝也詩曰肆不殄厥愠</hi>
　　<hi>亦不隕厥問太王是也帝省其山柞棫斯㧞松栢斯兌王季是也夫隨之无妄亦有窮於西山者乎茀</hi>
　　<hi>祿之及人也而猶縶之維之先之拘係若恐厥逸夫非至正而能享此乎詩曰天之杌我如不我克</hi>
<pb n="43a"/>
　　<hi>彼求我則如不我得執我仇仇亦不我力是則有𤯝之道雖君子亦未之有避也西山之終王何疑</hi>
　　<hi>乎</hi>
䷑<lb/>
蠱元亨利涉大川先甲三日後甲三日<lb/>
　象曰蠱剛上而柔下巽而止蠱蠱元亨而天下治也<lb/>
　利涉大川徃有事也先甲三日後甲三日終則有始<lb/>
　天行也<lb/>
　象曰山下有風蠱君子以振民育徳<lb/>
<pb n="43b"/>
　　<hi>正曰蠱否之交於泰者也乾下而飾坤坤上而飾乾泰否相推而隂慝生焉故蠱之為道知其蠱則</hi>
　　<hi>不害也先甲三日後甲三日則是周甲矣道未有周甲而不變者也巽之治辛艮之治丙皆於六甲</hi>
　　<hi>焉取之也君子以仁治已以仁恕人先患而維之後患而持之無不及事洪範曰斂時五福用敷錫</hi>
　　<hi>厥庻民惟時厥庻民于汝極錫汝保極凡厥庻民無有淫朋人無有比徳惟皇作極故淫比之生於</hi>
　　<hi>其上不於其下也記日山有木工則度之其治蠱者之謂乎然則易之言先甲後甲何也曰是帝出</hi>
　　<hi>之終始也震取於甲兌取於庚各四十五日先後兩際各七日有半以震命之甲子至庚午餘日之</hi>
　　<hi>半皆係於艮丙辰至癸亥餘日之半皆係於巽艮巽為蠱故合蠱而命之曰先甲後甲是皆青帝之</hi>
　　<hi>令也然則不曰七日而曰三日不係之震而係之蠱何也曰易不為一歲之令為百歲之憲自甲子</hi>
<pb n="44a"/>
　　<hi>而甲戌甲申皆先也自甲午而甲辰甲寅皆後也舉艮與巽則可以知震故震兌相取艮巽互命巽</hi>
　　<hi>之六五先庚後庚則亦猶此也然則庚辛丙丁皆在七日之内而庚取丁癸甲取辛丁古人獨取之</hi>
　　<hi>者何也曰是與六甲六庚之義亦皆互起也古之為日者左而尚柔右而尚强詩曰吉日庚午吉日</hi>
　　<hi>維戊是皆右事也上辛祀帝祭用丁亥是皆左事也然則易主日月庚甲治蠱亦皆聖人之所貴歟</hi>
　　<hi>曰聖人者和於隂陽而體於仁義時至事起何擇之有然則武王克商以甲子昧爽先三日而誓師</hi>
　　<hi>後三日而畢事既來自商大告武成以庚戌柴望先三日而祀廟後三日而分封故蠱用振民巽用</hi>
　　<hi>申命庚申之義其始於此歟曰詩書易象相為表裏也武王戊午師逾孟津己未誓師辛酉再誓甲</hi>
　　<hi>子又誓癸亥夜陳㑹朝清明故戊癸甲巳周師之所取合也革之兩已則亦于是始也然則周以火</hi>
<pb n="44b"/>
　　<hi>徳戊癸之合朝歩自周與逾河陳郊太保卜洛新邑烝祭皆戊也未有用已者而曰巳日何也曰自</hi>
　　<hi>戌而巳乃畢厥事矣克商之歲日至巳未日月星辰㑹於北維越六日而受商命卜洛之歲甲寅而</hi>
　　<hi>成位甲子而用書夫是六日則必有合之者矣然則易之所貴獨甲巳歟曰乾甲而震庚震甲而兌</hi>
　　<hi>庚或論其徳或論其位甲巳從化乙庚同氣易間取之聖人未之求也然則蠱之振民育徳何謂也</hi>
　　<hi>曰民之不信令而信徳也山栖之民不知歲時仰視木風以知盛衰與其多飭不如无為及其究也</hi>
　　<hi>為嚮晦宴息</hi>
初六<hi>蠱之大畜</hi>
蠱元亨利涉大川先甲三日後甲三曰<lb/>
<pb n="45a"/>
大畜利貞不家食吉利涉大川<lb/>
幹父之蠱有子考无咎厲終吉<lb/>
　象曰幹父之蠱意承考也<lb/>
　　<hi>正曰蠱而大畜其所畜者大也巽動而交於乾乾幹於内蠱止於外召誥曰今冲子嗣則無遺壽耉</hi>
　　<hi>日稽我古人之徳矧曰其有能稽謀自天夫昔之幹蠱者如此也為冲子以幹其父恐有不給也而</hi>
　　<hi>稽之壽耉又恐不給也而稽之古人又進而稽之天詩曰訏謨定命逺猶辰告古之多識畜徳者則</hi>
　　<hi>必有所用之矣而必曰厲則是為子而行臣妻之道也故巽者臣妻之道而人子之所不貴者也</hi>
九二<hi>蠱之艮</hi>
<pb n="45b"/>
蠱元亨利涉大川先甲三曰後甲三曰<lb/>
艮其背不獲其身行其庭不見其人无咎<lb/>
幹母之蠱不可貞<lb/>
　象曰幹母之蠱得中道也<lb/>
　　<hi>正曰外事尚剛内事尚柔象魏外也背庭内也内已而外甲致其文事而後其武徳故艮者天下之</hi>
　　<hi>至静也庻言庻獄庻慎則猶之母蠱也君子居處斂身平氣寛綽乃心以治其擕僕<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御小明小察</hi>
　　<hi>不見形色約不出位以要於無事梓材曰無胥戕無胥虐至于敬寡至于屬婦合繇以容詩曰鳲鳩</hi>
　　<hi>在桑其子在棘淑人君子其儀不忒蠱而艮之謂也</hi>
<pb n="46a"/>
九三<hi>蠱之蒙</hi>
蠱元亨利渉大川先甲三曰後甲三曰<lb/>
蒙亨匪我求童蒙童蒙求我初筮告再三瀆瀆則不告<lb/>
利貞<lb/>
幹父之蠱小有悔无大咎<lb/>
　象曰幹父之蠱終无咎也<lb/>
　　<hi>正曰木落於山而風從之去其隕穫得其成實六旬之日皆可用也泉出於山而險從之因其自道</hi>
　　<hi>則道不因其自道則不道矣故幹蠱而悔養蒙而瀆敎告雖煩亦要之无大咎何也令甲之義不一</hi>
<pb n="46b"/>
　　<hi>足也無逸曰我聞曰古之人猶胥訓告胥保惠胥敎誨民無或胥譸張為幻此厥不聽人乃訓之乃</hi>
　　<hi>變亂先王之正刑至于小大故幹蠱而瀆蒙未為大過也曰是民事也惟正之供以正令之其有不</hi>
　　<hi>從則亦鮮矣</hi>
六四<hi>蠱之鼎</hi>
蠱元亨利渉大川先甲三日後甲三日<lb/>
鼎元吉亨<lb/>
裕父之蠱往見吝<lb/>
　象曰裕父之蠱往未得也<lb/>
<pb n="47a"/>
　　<hi>正曰蠱壞也鼎新也已新之則可以裕矣裕而往則是不裕也國危不事柄臣君老不事太子取新</hi>
　　<hi>之際必有裕心遲任有言曰人惟求舊器非求舊惟新有新器必有舊人夫亦各於其義也盤庚曰</hi>
　　<hi>乃有不吉不廸顛越不共無俾易種于兹新邑夫盤庚則未為不裕也三誥之而後致愸焉譬之餁</hi>
　　<hi>食登載升聞則齒矣而又加火焉與陳食一也故蠱而鼎取新之而已矣</hi>
六五<hi>蠱之巽</hi>
蠱元亨利涉大川先甲三日後甲三日<lb/>
巽小亨利有攸徃利見大人<lb/>
幹父之蠱用譽<lb/>
<pb n="47b"/>
　象曰幹父用譽承以徳也<lb/>
　　<hi>正曰蠱而巽申命行事庚甲互治亦可以稱順矣君奭曰惟兹惟德稱用乂厥辟故一人有事於四</hi>
　　<hi>方若卜筮罔不是孚詩曰成王之孚下土之式永言孝思孝思惟則夫非稱順者素而能如此乎君</hi>
　　<hi>子幹事為徳不為譽也而衆志咸治則孝譽歸之虞書曰至諴感神矧兹有苖詩曰媚兹一人應侯</hi>
　　<hi>順徳是之謂也</hi>
上九<hi>蠱之升</hi>
蠱元亨利涉大川先甲三日後甲三日<lb/>
升元亨用見大人勿恤南征吉<lb/>
<pb n="48a"/>
不事王侯高尚其事<lb/>
　象曰不事王侯志可則也<lb/>
　　<hi>正曰蠱之元亨則有事也升之元亨則无事也夫有事而行无事非大人而能之乎古之修意者不</hi>
　　<hi>及言修言者不及文修文者不及名木出於地不鄣以山百蠱不興大人為治不及功名涓志質則</hi>
　　<hi>與百姓萬物共相見也先甲以始後甲以終之若是而已矣詩曰出自北門憂心殷殷自無事而有</hi>
　　<hi>事者也退食自公委它委它自有事而無事者也夫以王侯之事而有白駒之心非盛徳大人而能</hi>
　　<hi>之乎</hi>
　　<hi>隨蠱三陽之卦也從於北政隂陽分中晝夜各百八十夘酉之治也隨蠱否泰相交為治動者以之</hi>
<pb n="48b"/>
　　<hi>變反者以之復天地於時萬物交沓葢亦三百七十三年或三百四十年而自為一際故自泰否而</hi>
　　<hi>隨蠱蕃閉之大限也隨之元亨利貞與革屯无妄兩彖相取猶是乾之佐使也臨之元亨利貞則與</hi>
　　<hi>泰分治矣蠱之巽不與巽之蠱共其庚甲易之㣲㫖也觀於易泰否隨蠱之際鬼神情狀備矣</hi>
　　<hi>是又交卦也易之交卦四上下經各二泰否隨蠱相距四卦二百七十三年餘二十四日以嵗實積</hi>
　　<hi>之二百六十九年餘五十五日以用卦通朞積之三百四十五年餘二百十六日共為一際泰否之</hi>
　　<hi>際四卿分晉為始周分東西為中四國命侯為終雖未易姓已改物矣隨蠱六子交治改秦為漢交</hi>
　　<hi>於呂牝故上經之有兩交君子之所為諦審也必序卦傳曰豫必有隨故受之以隨以喜隨人者</hi>
　　<hi>有事故受之以蠱是何義也曰是皆從豫來者也豫而喜喜以无故喜以飭隨人之喜則必有所指</hi>
<pb n="49a"/>
　　<hi>也己酉秦昭襄王既歾孝文王立壬子莊襄王立又三年而秦王政立又二十六年而并天下銷鋒</hi>
　　<hi>鑄鐻自兼三五以識億世癸未東遊還自陽武駭於傅浪又九載而鮑臭登於沙丘以興之滯而亡</hi>
　　<hi>之速也隨蠱之中交則㫁於陽武矣扶蘇隨也胡亥蠱也隨自謂无故蠱自謂不壞然而已故矣已</hi>
　　<hi>壞矣乙未沛師入闗漢遂稱帝五載之業邁於湯武何封建之持乆而郡縣之易敗何累功者之遲</hi>
　　<hi>而因時者之驟也曰其數然矣隨蠱之於泰否一也泰否命侯而隨蠱命帝六子之治治於父母又</hi>
　　<hi>九年而高祖崩又七年而吕后稱制以秦皇之才而不能制其母以漢高之才而不能柔其妻故以</hi>
　　<hi>隨為无故以蠱為易飭者過也君子向晦必治其内事視曰而起周甲而復以為天下治之干楯恐</hi>
　　<hi>敗之袵席嚮使高祖不溺戚姬不欲立趙王如意禄産之難亦豈遽作乎故趙髙閻樂呂后禄産之</hi>
<pb n="49b"/>
　　<hi>事天下之烱戒也畫選男徳宵靖女徳治天下者所有事則必自此始矣</hi>
　<lb/>
　<lb/>
　<lb/>
　<lb/>
　<lb/>
　<lb/>
　易象正卷三<lb/>
</p>
<p>
</p>
  </div>
</body>
</text>
</TEI>
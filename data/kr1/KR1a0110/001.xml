<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易象正卷初上</head> <lb/>
    <p>
<pb n="1a"/>
欽定四庫全書<lb/>
　易象正卷初上<lb/>
　　　　　　　　　　　　明　黄道周　撰<lb/>
　大象十二圖序<lb/>
　　<hi>大象十二圖何謂也言夫懸象之大者也天地懸象莫大於日月有日月而後有水火有水火而後</hi>
　　<hi>有山澤有山澤而後有風雷水火生於日月風雷發於山澤日月不明山澤不靈故象者日月之謂</hi>
　　<hi>也天地之道一治一亂日月之行一南一北北至而嬴贏極則必渭南至而縮縮極則必復天地之</hi>
　　<hi>仁寶其陽光日月之智尊其往復有往復而後有交㑹有交㑹而後有薄食有薄食而後治亂見焉</hi>
<pb n="1b"/>
　　<hi>乾治於南以日行髙而謂之北坤治於北以日行下而謂之南日行之有髙下乾坤之始交也屯䝉</hi>
　　<hi>從坤而在於南則需訟從乾而在於北南者陽乏故經綸以造其端果育以正其則北者陽饒故燕</hi>
　　<hi>享以通其志作謀以集其事兩者聖人之慎始也師比在於南則小畜履在於北南有正主故容畜</hi>
　　<hi>親建奠其功北有疑客故懿柔辨定貞其志兩者聖人之辨位也泰否在於南則同人大有在於北</hi>
　　<hi>謙豫在於南則隨蠱在於北隨蠱泰否日月之正交也泰否正交反𩔖而必復隨蠱正交有事而无</hi>
　　<hi>故以為是日月之常行然而聖人始憂之矣聖人之治日月於其北而南不於其南而北否自北而</hi>
　　<hi>南泰自南而北蠱自北而南隨自南而北兩者中國夷狄之大界也臨觀在於南則噬嗑賁在於北</hi>
　　<hi>剝復在於南則无妄大畜在於北臨觀剝復則非正交也以自泰否而來入於半交聖人猶且憂之</hi>
<pb n="2a"/>
　　<hi>故裁成歛徳宴息振育容保設教安宅閉關聖人非敢託之无事也以謂是隂陽疑戰邪慝攸伏不</hi>
　　<hi>可不戒也南有重頥北有重大過南有重坎北有重離如是不交聖人不敢以為无事頥大過交於</hi>
　　<hi>南坎離交於北于是則日月正交日月正交雖有禍慝无所避之聖人亦曰吾謹細行以受大降立</hi>
　　<hi>師道以正君徳如是而已矣故講學修徳聖人所救日月也日月治則水火治水火治則天地治然</hi>
　　<hi>且聖人治水火不敢曰治日月明兩之道不屬水火以尊日月是聖人之慎也盛徳之至也風雷山</hi>
　　<hi>澤日月之氣質也天地水火治於上山澤風雷治於下日月北行山澤𤼵榮日月南征風雷變聲故</hi>
　　<hi>咸恒在於南則遯大壯在於北咸自北而南恒自南而北遯自北而南大壯自南而北故虚受特立</hi>
　　<hi>逺惡克復所以靖二分之路謹春秋之治也聖人不靖二分之路謹春秋之治則上无以為君下无</hi>
<pb n="2b"/>
　　<hi>以為師故晉之用明明夷之用晦家人之正内睽之正外聖人之學於水火則必有取之也晉明夷</hi>
　　<hi>在于南則暌家人在於北蹇觧在于南則損益在於北聖人之憂患盖自是而至也上世之聖人雍</hi>
　　<hi>容以治禮樂不世之聖人黽勉以治過慝表短而景長魄望而晷中則聖知衰矣故夬姤萃升天地</hi>
　　<hi>之變位也夬姤在于南則萃升在于北剝復无妄大畜之次于是始交亦于是始亂也頒禄施命以</hi>
　　<hi>收人心耀武井中以固衆志是非聖人之得已也有徳而无其位有位而无其時雖天地无以得於</hi>
　　<hi>六子而况於聖人乎聖人之有困井帝王之有鼎革猶日月之有交食敬其時位而无敢改於其徳</hi>
　　<hi>困井在於南則革鼎在於北師之於君敵也震艮在于南則漸歸妹在於北婦之於男非敵也隨蠱</hi>
　　<hi>漸歸妹之交不有女禍則必有戎禍乎是隂陽男女之襍也天地禍謫著於日月外蕃女謁閹寺強</hi>
<pb n="3a"/>
　　<hi>臣奸宄盜賊六者相為起也聖人不治之以干戈而治之以禮樂曰永終知敝居賢徳善俗若是而</hi>
　　<hi>已矣豐旅在於南則巽兑在於北巽兑之在於北猶震艮之在於南也震艮不在於南巽兑不在于</hi>
　　<hi>北則是風雷山澤不讓日月之路也風雷山澤爭日月之路則聖人之治亦窮於无所措故震艮強</hi>
　　<hi>也強而治之曰反躬止思巽兑柔也柔而治之曰申命講習離之繼明坎之常習則猶致此意也兩</hi>
　　<hi>女必嫉兩男必争何以止之曰教與斆故易有十一教者䝉小畜蠱臨觀大畜坎損益漸兑是皆明</hi>
　　<hi>王所救天地日月之具也噬嗑賁豐旅之治刑獄則非聖人之得已也渙之享帝立廟節之議禮講</hi>
　　<hi>徳則猶是君師之事也渙節在於南則中孚小過在於北中孚小過交于北則既濟未濟交於南兩</hi>
　　<hi>交者天地日月所為終事也日月不交則禍謫不見禍謫不見則天地无所示救于聖人聖人无所</hi>
<pb n="3b"/>
　　<hi>施救於天地泰否兩濟之交於南治亂以之終始隨蠱漸歸之交於比内外以之中沸頥過之交於</hi>
　　<hi>南王者以乆而絶坎離之交於北霸者以驟而滅孚過之交於北外國競于中華乾坤之交於南中</hi>
　　<hi>華以蕩外國此八者聖人所為慎豫以救隂陽之敗也赦罪緩刑輟樂遷次修恭儉之節以致觳哀</hi>
　　<hi>敬非所謂救敗於大也故易者為救天地而作也救天地則必明於天地之道明天地之道則必清</hi>
　　<hi>日月之路乾坤泰否隨蠱頥大過坎離漸歸妹既未濟中孚小過剥復夬姤萃升晉明夷二十四者</hi>
　　<hi>日月之路也以是二十四者加於定衡環倚體用六圗者研幾辨物其道无方舉其梗槩為十二圗</hi>
　　<hi>而日月之治南北贏縮朔望盈虚交㑹閏餘亦略著于象是古作易者之意也</hi>
<pb n="4a"/>
六十四體卦初終定序圗第一<lb/>
　<hi>天地定位日月終始平於坎離究於兩濟上下顯藏對化反復八體交勤各三十六分于兩際為七十二</hi>
　<hi>舉其原始八八相錯但六十四體顯用藏各依其方凖彼日辰以得其常是定序圗左右分行</hi>
　<lb/>
　<lb/>
　<lb/>
　<lb/>
　<lb/>
<pb n="4b"/>
　<lb/>
　<lb/>
　<lb/>
　<lb/>
　<lb/>
　<hi>上經兼六下經兼二上下分用為七十二左屯右䝉</hi>
　<hi>左需右訟上下兩間各左右起天地河漢脉絡經理各繇是布陽年從左隂年從右始六十年五子六甲</hi>
　<hi>以是相次象象生而有數象數滅則理義性命不可凡易生於</hi>
<pb n="5a"/>
　<hi>得而見也天地日月星漢山河人物之數皆繫於象其最易簡明著者皆在於易易自一而二始加一倍</hi>
　<hi>以十八積之為二十六萬二千一百四十四此即一卦十八變六十四卦三乘之數也凡易以六十四為</hi>
　<hi>一乘再乘得四千九十六三乘得二十六萬二千一百四十四分為六十年每年得四千三百六十九辰</hi>
　<hi>六釐六毫六絲與天平行四千三百八十三較之不及十三辰九分三釐三三為一嵗日月交食退差之</hi>
　<hi>凖所謂半差一日十五刻強者也有此退差是生交食凡嵗月交二十七日二十一刻二十二分強約其</hi>
　<hi>行贏得二十七日三分六釐六毫六絲以十因之為二百七十三六釐六絲凡卦自四千九十六而外加</hi>
　<hi>二百七十三六釐六絲六忽而得一嵗之交象故一嵗十三交入于十六限以嵗稽月以日稽辰一嵗之</hi>
　<hi>辰即十二嵗之日一月之辰即一嵗之度也故十二嵗得百六十交六十嵗得八百交七百二十嵗得九</hi>
<pb n="5b"/>
　<hi>千六百交交㑹閏積小而四千三百六十九辰大而四千三百六十九嵗以日月為候與天地終始也</hi>
　<hi>定序圗皆依上下經為次上經三十卦每卦乘六十四再乘四千九十六以爻計之二萬四千五百七十</hi>
　<hi>六當嵗實六十七年零百有六日以三十積之得二千一十八年再加一卦為二千八十六年正當咸恒</hi>
　<hi>之中交而上下分際故自春秋已未至元末癸夘繫於上經上經二千八十六則上經二千二百八十八</hi>
　<hi>也去大小餘但以三百六十紀之為二千四十八入於咸恒中交上經二千四十八則下經二千三百二</hi>
　<hi>十一也所以必加一交半交者天地絶續之故非其中爻不備觀下圗兩濟之間而絶續入交之義亦可</hi>
　<hi>見矣圗序専指衡圗而厯年參於環交與定序定位夐别故先著兩經年次於此</hi>
<pb n="6a"/>
六十四體卦上下定位圖第二<lb/>
　<hi>咸恒司臬乾坤司天兩濟之平交道出焉八體既成四交反復以視交限為十有六兩濟而上為交者十</hi>
　<hi>兩濟而下為交者四凡十六交否泰隨蠱歸漸兩漸佐八體卦以導日月以贊天地</hi>
　<lb/>
　<lb/>
　<lb/>
　<lb/>
　<lb/>
<pb n="6b"/>
　<lb/>
　<lb/>
　<lb/>
　<lb/>
　<lb/>
　<hi>乾坤坎離頥孚兩過反復十六得交者八而已否泰隨蠱歸漸兩濟交變反復其象一也歸漸而下二十</hi>
　<hi>四卦至於咸恒百四十四以視南極不見交食凡十六限每限二百七十有三積十二年得百六十交嵗</hi>
　<hi>交十三其通義也</hi>
<pb n="7a"/>
　<hi>凡易與天地相似以日月為準日平行一度月平行十三度三分六厘八忽强至二十七日三分六毫強</hi>
　<hi>而行周天度尚差一度三十餘分為正交又二日三十餘分追及於日謂之交差此交差二日三十一分</hi>
　<hi>者即二十七辰三分六毫微強之數一十三辰六分五厘三毫之端交差半拆之由始也凡交㑹食分皆</hi>
　<hi>有贏縮舉其平行各有微差十二年中百六十交每交二百七十三六厘六六為二十七日三分六毫六</hi>
　<hi>絲酌其平差以為交食每半交差一日十五刻九十分以下月食又半差五十七刻九十五分以下日月</hi>
　<hi>皆食矣以平差繩之一日二十刻及六十刻上下皆當食限故交食之義易之微至者也凡嵗正交度三</hi>
　<hi>百五十七以二十七日之日度㑹之適得三百八十四故易三百八十四爻非單舉有閏之年亦非泛該</hi>
　<hi>積閏之數也大約盈虚積餘内餘五日六十三刻二十八分八十四秒外餘五日二十一刻三十三分通</hi>
<pb n="7b"/>
　<hi>得嵗餘十日八十四刻六十一分八十四秒以十九年積之為二百六日八刻七十四分強為章閏者七</hi>
　<hi>合得十九年二百五十四交餘交差者七為十六日二十二刻八十五分七十四秒凡積三百八十四年</hi>
　<hi>而餘十二月又半交十三日五十八刻九十一分而閏積交㑹正半之數舉可推也</hi>
　<hi>右二圖皆依上下經原次但咸恒兩濟一為更端耳兩濟之終乾坤者本於星漢山河之界萬物賦形皆</hi>
　<hi>象此出兩濟之接坎離者本於水火日月之度人生經絡皆象此出而交㑹之義為其大端故一圗言乾</hi>
　<hi>坤坎離頥孚兩過為八體卦藏十六交二圖言隨蠱否泰漸歸兩濟為八用卦以佐八體在嵗為十三交</hi>
　<hi>在十二嵗為十六限百六十交交餘朔分之積皆并于是起也</hi>
<pb n="8a"/>
六十四體卦上下分次圗第三<lb/>
　<hi>冬夏兩至一南一北陽多從南隂多從北屯䝉始交起於坤中水徳所届肇贊盛夏否泰之間南極已入</hi>
　<hi>夬姤而上九道乃出兩濟地平為春秋分南北晷道各二十四厯者以為厯筮者以為筮</hi>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<hi>乾羸坤乏晝夜分致乾二百一十六坤百四十四屯䝉從坤長至前後百六十八需訟從乾北至前後百</hi>
　<hi>九十二師比謙豫剥復又得百五十六小畜履同人大有又得二百有四盈縮反復在三十六度上下察</hi>
　<hi>其晷影居可知矣</hi>
<pb n="9a"/>
　<hi>右圗即為衡交圗也衡圗者乾坤平衡為南北陸夘酉之中日道四十八以蓍法揲之或贏或乏乾陽得</hi>
　<hi>九四九三十六以六乘之乾六爻得二百一十六坤隂得六四六二十四以六乘之坤六爻得一百四十</hi>
　<hi>四天日平行十二次每次平行三十度夏至之日出寅入戌首尾贏各三度中更七次二百一十六度冬</hi>
　<hi>至之日出辰入申首尾縮各三度近五次為百四十四此冬夏畫入長短之大率也易序皆无次第今以</hi>
　<hi>乾坤中分二三屯䝉需訟下上分𨽻陽多從陽隂多從隂故屯䝉師比泰否皆從坤于南陸七卦僅十二</hi>
　<hi>陽爻晝長自百四十四而上謙豫臨觀剥復頥大過咸恒十卦僅二十陽爻晝長自百五十六而上晉夷</hi>
　<hi>蹇觧夬姤困井震艮十卦僅二十八陽爻晝長自百六十八而上豐旅渙節兩過巽兑從兩濟於東西陸</hi>
　<hi>升卦得三十二陽爻晝長自百八十而上歸妹漸鼎革升萃益損暌家人十卦亦三十二陽爻畫長如之</hi>
<pb n="9b"/>
　<hi>大壯遯離坎大畜无妄賁噬嗑蠱隨十卦三十四陽爻晝長百九十三而上大有同人履小畜訟需皆從</hi>
　<hi>乾于北陸七卦三十四陽爻晝長二百四而上凡卦六隂百四十四乾六陽二百一十六二陽之卦百六</hi>
　<hi>十八三陽之卦百八十四陽之卦百九十二五陽之卦二百有四以其隂陽别晝夜之度而寒寐節序舉</hi>
　<hi>可推也十二次中陽多從乾隂多從坤三陽三隂者間位相次惟夬姤升萃四卦乾坤互命欲離其𩔖故</hi>
　<hi>復以夬姤升萃分際之義圖  下篇</hi>
<pb n="10a"/>
六十四體卦上下衡交圗第四<lb/>
　<hi>隂陽上下各從其𩔖乾南坤北諸卦從之以次分配姤夬升萃别自上下為六十界姤夬從乾升萃從坤</hi>
　<hi>乾坤更際未離其𩔖凡十二舍視此更際為辰申寅成以界諸卦不失其直九道出入</hi>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<hi>丑始於隨亥終於蠱戌始歸妹寅終於漸夘始於巽</hi>
　<hi>酉終于兑辰始于艮申終于震已始于恒未終于咸否泰同有為子午四域</hi>
　<hi>是即前圖也而又重圗之何也乾坤交位則萬象反易論羸乏之數存乎䇿論隂陽之徳存乎卦屯師泰</hi>
<pb n="11a"/>
　<hi>謙臨剥頥皆陽也故從乾而南需小畜同人隨噬嗑皆隂也故從坤而北夬姤從乾而南萃升從坤而北</hi>
　<hi>則夬姤萃升亦未離其𩔖也凡卦六爻以陽少者為陽隂少者為隂夬姤宜為隂萃升宜為陽然非實隂</hi>
　<hi>陽也故夬姤萃升更次南北中分九卦為日月出入天地革命革政之㑹凡易一卦四千九十六以爻因</hi>
　<hi>之二萬四千五百七十六為六十七年一百有六日以三十一卦積之二千八十六年即春秋已未距洪</hi>
　<hi>武甲辰之嵗也乾坤中分兩濟三十一以三分之中間七百三十嵗在夬姤升萃之内不獨歸漸孚過兩</hi>
　<hi>濟為交食之端而已春秋𤼵義始于屯䝉兩分二千八十六又加乾坤二卦一百三十四為四千三百六</hi>
　<hi>餘二百十二日又再加六十七年一百六日合為四千三百七十四與大數相值則重週乾首𤼵于屯初</hi>
　<hi>矣故易與春秋皆有六十五卦凡六十四卦而贏一閏以三百六十去大小餘乘之則每卦六十八年零</hi>
<pb n="11b"/>
　<hi>九十六日凡兩分三十為四千九十六又加四週二百七十三年大餘二十四日是天地一終之候也</hi>
　<hi>定位二圖皆上經三十得嵗二千四十八以至二千八十六或加一交半交此又從左右分行之者從春</hi>
　<hi>秋之義也春屯而秋䝉從乾坤間起則左右各三十一卦為四千一百七十二尚餘一百九十七皆歸之</hi>
　<hi>乾坤故乾坤多得半交之卦如周桓元年上有平四十九年幽十一年共為六十年洪武元年前有甲辰</hi>
　<hi>四年合前後六十四年合置於春秋之端為乾坤之贏厯故易體合積四千三百六年又贏六十四閏即</hi>
　<hi>去大小餘以三百六十紀嵗之數也魯厯自紀𨼆公周厯自紀桓王上下升降各四年之内因而交半得</hi>
　<hi>三十四有強全交或六十八不足乾坤之際革政革命聖人所致思畢於此矣</hi>
<pb n="12a"/>
六十四體卦左右倚交圗第五<lb/>
　<hi>天行而左日退而右日行而左月退而右遲速相差以命先後故屯䝉交于左需訟交于右乾坤兩濟為</hi>
　<hi>正交中又十二交以别交際逺近合離不立一例盖積百十年而每卦入交燦然備也</hi>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<hi>凡為衡圗交道已備倚而望之乃見經緯乾坤之門需訟師比小畜履謙豫同人大有貞悔上下不當正</hi>
　<hi>限故交道相近而頻食不至也夫知交之義者其知天地萬物所以共濟者乎</hi>
　<hi>日月交道已著于定位二篇然非倚圗則九道出入有所未譬故復為倚圗以明之如乾坤兩交赤道平</hi>
<pb n="13a"/>
　<hi>於南北中孚小過赤道正於東西隨蠱出朱道南則蠱隨出元道北否泰出元道東則泰否出朱道西漸</hi>
　<hi>歸兩濟夾于黄道經緯之所出入漸歸出青道東則未既出青道西漸歸出白道西則既未出白道東頥</hi>
　<hi>交大過出朱道之西白道之南則大過交頥出元道之南青道之東坎離出入亦猶是也九道相離四十</hi>
　<hi>一度得正交二十七半交十三五強以九乘之為周天度三九出入而㑹于度端以十三歸之與日相比</hi>
　<hi>差六十刻而星度與日月俱起矣交卦疎數不等唯寅申之間咸渙至恒節八卦四十八爻不㕘食道以</hi>
　<hi>交朔求之則逐卦入交以交差立百六十限求之則逐爻入交故易以積成天以積著自无頻食以至於</hi>
　<hi>有頻食皆可以象數推求亦天道之微至也</hi>
<pb n="14a"/>
六十四體卦上下圜圗第六<lb/>
　<hi>此即序卦也序卦乾坤不自為始屯以始春䝉以始秋春秋立而乾坤之義定矣故為晉以立夏為明夷</hi>
　<hi>以立冬為臨以分春為觀以分秋為震以察夏至為艮以察冬至乾為暑極坤為寒極</hi>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<hi>觀于否泰在二八之分而序意略可見矣故易亦猶行夏道也遯之不為八月大壯之不為二月晝夜之</hi>
　<hi>互易也剝復夬姤不應月令是非易所為紀也易紀春秋正冬夏明交食置閏差以辨帝王之序盛衰之</hi>
　<hi>紀也</hi>
<pb n="15a"/>
　<hi>凡論易序整齊明著莫備乎先天圗然亦聖人所為序也聖人所為序以上正千古下俟百世非若日月</hi>
　<hi>之自為朝夕也先天圗以姤復為二至離坎臨遯為二分夷升泰否為四立著于經者獨復耳序卦與卦</hi>
　<hi>象意義各别不相襲也序卦以六乘四千九十六為二萬四千五百七十六以爻當時則一卦當五年七</hi>
　<hi>月零九日弱以爻當日則一卦得六十七年零百六日弱也以卦當日則一卦得十一年零七十八日六</hi>
　<hi>分五釐強以卦當時則一卦得十一月零七十八時六分五釐強也以一朞之日辰實之各有差分不及</hi>
　<hi>日行之度以三百六十及四千三百二十約之則六十四卦之嵗週與四千三百六十九之卦辰反復相</hi>
　<hi>值故邵堯夫只以十二經三十統計成數不及餘分後人因之以推先天圗立一朞之局以冒三年之閏</hi>
　<hi>遂使嵗月日時元㑹運世通成泛譜故復舉有閏之朞以起週卦之閏使後之積日推步者得因而稽焉<pb n="15b"/>嵗體象定例百八十三  法四千三象實法四千三百八十二五分六釐八絲絲  法四千三百六十九○○六厘六毫六象差十三三九分六釐六毫六絲四忽  實差十  四分九釐四毫一絲朔法二十九日五分三釐五毫二絲四忽三微交法二十七日二分一釐七毫二絲二忽一微交差二日三分一厘八毫三忽六微嵗交十三嵗閏十日八分四厘六毫一忽八微  交餘六分八厘二絲一忽四微章嵗十九章閏七章月二百三十五章交二百五十四<pb n="16a"/>爻章餘二十日九分九厘  限百六十中限十五限法二百七十三○○六厘六毫六絲忽  小限二十七三分○○六毫六絲六象限四千九十六百七十六爻限二萬四千五象嵗十一十八六分五厘三毫三絲  餘日七象月十一十八六分五厘三毫三絲  餘辰七爻嵗六十七小餘七分八厘二毫  餘日百六爻月六十七小餘七厘八毫二絲二忽  餘辰百六通限三百六十日一百三十六  象嵗十一餘<pb n="16b"/>通限四千三百二十九十六  爻嵗六十八餘日通積四千三百六十九嵗餘日二十四分象三十二</hi>
　<hi>象嵗三百五十二象餘四千三百五十二積嵗三百六十四合象嵗七百二十八</hi>
<pb n="17a"/>
體卦外贏日閏追象圗第七<lb/>
　<hi>體卦六十四限每限六十七年一百五日積限滿數四千三百六年餘一百四十五日五分凡乏六十二</hi>
　<hi>年二百四十四日而與𧰼㑹今立外贏五萬二千四百二十八以實厯積嵗以六十四限除之合餘所乏</hi>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<hi>凡通朞六十八嵗九十六日每嵗餘五萬二千四百二十八以六十八嵗四分之一積之凡一限所贏三</hi>
　<hi>百五十七日八分二厘一毫内不及一分八厘強合加七日六分故以每限長一嵗不及七日六分為法</hi>
　<hi>以六十四限除之合退一年餘一百二十一日一分半實存六十二年二百四十四日以加於體卦嵗實</hi>
<pb n="18a"/>
　<hi>四千三百六年餘一百四十五日五分之内則整與大象相追為四千三百六十九年二十四日无餘矣</hi>
　<hi>故嵗實通朞兩者相裨合也嵗實以實積盈於内則絀於外通朞以虚積絀于内而外反贏故七日六分</hi>
　<hi>古人所以追始也二百四十三日二分春秋所以紀部也一百二十一日六分與三百六十四日八分同</hi>
　<hi>在咸恒兩濟之㑹則四百八十六日與二百四十三日同在兩濟乾坤之端故六十四限者十二圗之所</hi>
　<hi>通用一嵗之辰即為一交之分以十二交而乘嵗辰為五萬二千四百二十八即為氣盈之閏分以十乘</hi>
　<hi>之五十二萬四千二百八十八是即大象之倍數也凡日月交數皆為十九分取七之法置五十二萬四</hi>
　<hi>千二百八十八以十九分總之為九百九十六萬一千四百七十二凡於千萬内絀三萬八千五百二十</hi>
　<hi>八以七取之得三百六十七萬一十六於大象月行外贏一萬九千二百六十四日月相交於千萬十九</hi>
<pb n="18b"/>
　<hi>分七之内是白道之常舎也天地之行莫奥於交閏其精者莫微於盈虚以一嵗之辰法為一月之交分</hi>
　<hi>以大周之象法為小周之中閏以通閏之外贏為象周之絀末以氣虚之餘數補嵗實之空分道若不相</hi>
　<hi>關而嵗朔象數因之取齊是易道之要妙也</hi>
<pb n="19a"/>
體卦内贏月閏追數圗第八<lb/>
　<hi>四千三百六年餘一百四十五以六十二年二百四十四日追之雖與大象㑹合而數限四千三百七十</hi>
　<hi>四尚差四年今立内贏五萬六千七百九十七以實厯積嵗以六十四限除之合餘所贏之嵗是為月閏</hi>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<hi>此積朔虚之數也凡氣盈之數以辰法乘十二得五萬二千四百二十八朔虚之數以辰法乘十三得五</hi>
　<hi>萬六千七百九十七以六十八年四分一實之每限朔虚内贏三百八十七日六分三厘八毫九絲除一</hi>
　<hi>嵗實外餘二十二日四分積六十四限得一千四百三十三日六分為四嵗實不足以四千三百六十九</hi>
<pb n="20a"/>
　<hi>日外二十四日裨之尚乏三日六分于嵗實積強之中可末減也繇是則以六十八年之月閏加於四千</hi>
　<hi>三百六年餘一百五十四日之嵗實而象與數齊得四千三百七十四年一百十八日為象數之交終故</hi>
　<hi>易之與天不可以影似測之也使積虚之通朞吐五萬六千七百九十七之月閏而餘六十八嵗使積實</hi>
　<hi>之嵗限併一百四十五日之象餘而贏四十九日使七日六分之滿限合于大象而无絀嵗使二十二日</hi>
　<hi>四分之滿限合于大數而无遺象故疑積實之少一限與通朞之多六十四嵗者水泮凍釋矣然則合内</hi>
　<hi>外贏分十萬九千二百二十五積十九嵗得二百七日五分三厘四毫九絲分為七閏每月朔實二十九</hi>
　<hi>日五分二厘七毫一絲尚餘八分三厘四毫何以裁之曰月交尚有泛差不及四千三百六十九每閏有</hi>
　<hi>四大三小其十九年内天差二千九百六十八分七厘五毫即於閏内退其贏數二分九厘六毫八忽故</hi>
<pb n="20b"/>
　<hi>章限常有餘分朔實因之饒乏也然則朔實閏分亦有盈縮乎曰隂陽之動日月逓竭消息盈虚何在无</hi>
　<hi>之氣差之消長于四分日一之内猶朔差之消長於十九分日七之内也凡天差於四分日一外退一百</hi>
　<hi>五十六月差於五萬六千七百九十七内退七十八日差於五萬二千四百二十八内退七十七凡日月</hi>
　<hi>退差一百五十五天退差一百五十六合三百十一以十九年積之為五千九百有九故章限餘差不過</hi>
　<hi>二分四厘散於各積之内日月不得因之贏乏也仲尼以二百四十三分治日餘之氣閏以三百一十一</hi>
　<hi>分治月餘之朔差而天地日月之行纎毫不爽非聖人而能之乎因為象數追差之圗其章閏積數别圗</hi>
　<hi>於後象象數氣朔三差圗例  積四千三百六年<pb n="21a"/>象餘一百四十五日九年  通四千三百六十</hi>
　<hi>餘二十四日年二百四十四日通差六十二數通四千三百七十四  通積六十八限嵗六十八六  餘日九十象限六十四千四百二十八日閏五萬二月閏百萬六千七百九十七五分一厘四絲  日積限餘三百五十六日</hi>
　<hi>退差七日六分二百四十四滿限六十二年</hi>
　<hi>日積限餘三百八十七日六分三厘八毫進差二十二日四分<pb n="21b"/>通滿限一千四百三十三日六分  閏十萬九千二百二十五章閏十九百七日五分  閏積二天餘閏八分三厘四毫五毫  差一百五十六二厘日積差二千九百六十八分七厘五毫  差七十七月積差一千四百六十三  差七十七</hi>
　<hi>積差一千四百八十二通差五千一百九十三</hi>
　<hi>餘差二分四厘五毫後編日月交差餘閏别具</hi>
<pb n="22a"/>
七十二用卦上下定序圗第九<lb/>
　<hi>是猶體也有是體乃適于用乾用以九九猶之乾也坤用以六六猶之坤也用體以交交不變體九六皆</hi>
　<hi>交而不皆變故坎離頥大過中孚小過皆以體為用否泰隨蠱漸歸兩濟皆以用為體也</hi>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<hi>十二卦以為體十二候十二卦以為用以卦命之為以爻因之為七</hi>
　<hi>二十四氣四百三十二以為爻以十周之為四千三百二十然且不用之何也天地之用深鈎而逺致盖</hi>
　<hi>五百一十一年而日分始正千二十二年而氣朔始定二千四十四年而交運始中四千八十八年而交</hi>
<pb n="23a"/>
　<hi>運始終六千一百三十二年而乾坤復始以辰視月以日視嵗為爻當日以御繁為卦當辰以御簡嵗月</hi>
　<hi>日辰其象一也象限五千一百八十四  七十二乘七十二爻限三萬一千一百四四  六乘五千一百八十象嵗十四十一一厘二毫四絲  餘日七象月十四十一一厘二毫四絲  餘辰七積嵗一千八一百一十二五分六厘四毫八絲  餘象五千積餘十四二十二嵗象實一千<pb n="23b"/>爻无大小餘  嵗八十四爻餘月四百二十六七厘六毫  月八十四積餘辰四百二十六七厘六毫  嵗六千四十八積餘爻三萬六百七十七四分七厘四絲  餘八十四象實六千一百三十二嵗  无大小餘日法萬天差一百五十六半差七十八嵗餘二千一百三十四</hi>
　<hi>除空三百六十六退實二百八十八而後晦朔贏縮凡治厯律天道先明日差日差既定</hi>
　<hi>交食中閏可得而求也漢儒以四分疎逺逮於四季俱有加差而日法不定衆説競煩今以易積六千一</hi>
<pb n="24a"/>
　<hi>百三十二嵗无大小餘定為日始厯餘分二千一百三十四于四分中餘三百六十六為法一本天地自</hi>
　<hi>然非有意為加損是古作易之本義也</hi>
<pb n="25a"/>
七十二用卦上下衡交圗第十<lb/>
　<hi>是即衡交圗也然且不交不交而後體備體備而後天地之用見矣天地分次始於南至南至六卦僅六</hi>
　<hi>陽爻隂爻三十北至六卦僅六隂爻陽爻三十上下升降逓為贏乏故以不交著為交法</hi>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<hi>凡體卦分次不及七十二者每次五卦維子午得七而已衡圗七十二每次各六初縮則末贏初贏則末</hi>
　<hi>縮丑亥十一寅戊十七夘酉十九辰申二十巳未二十三至於乾午極陽三十繇是以推得其序矣</hi>
　<hi>隂陽消長不可目測所可測者晨夕星晷而已冬至日南初還其所至之晷與所還之晷分度非殊故不</hi>
<pb n="26a"/>
　<hi>得越抑而復度其短晷尚在坤中故冬至前後之有坤坤夏至前後之有乾乾其晷一也凡日晷往復七</hi>
　<hi>日上下皆有遲疾不等大雪冬至隂爻三十稍進而為十一陽差數五又進而為十七陽差數六故丑亥</hi>
　<hi>寅戌日道相離最寛晷影驟絀又進而十九陽又進而二十陽夘酉前後日道稍宻又進而二十三又進</hi>
　<hi>而三十故已未之間日道又寛晷影短極日月之行或疎或宻晷影因之進退㕘差要於大寒立春小滿</hi>
　<hi>芒種之㑹升降扶疎其餘可按晷而數也凡易不立嵗序惟先天圗立候差明漢儒去坎離震兑以為監</hi>
　<hi>司及依復臨泰壯以為月限逺近各殊其非姬文之意也智者但觀此圗隂陽消長灼然可見雖有升萃</hi>
　<hi>夬姤各離其位而日道疎宻因之適均非復尋常意思所能窺測故眎體卦交圖又為明著矣</hi>
　<hi>凡用皆指之而言如用九用六是也今用卦七十二有乾而坤坤而乾頥而大過大過而頥坎離離坎中</hi>
<pb n="26b"/>
　<hi>孚小過小過中孚可自為序若但反復本卦則皆體也何以稱用曰用者别於體而言之非别自有用也</hi>
　<hi>乾之坤坤之乾中孚之小過小過之中孚此自在四千九十六子卦之中必以綱領諸卦則必舉其反復</hi>
　<hi>者以先屯䝉藏其對化者以引否泰若八體不言反復單舉對化則八交亦可再舉對化以申反復矣故</hi>
　<hi>八體雖不對化亦得稱用言將取其用以通天道之變也四用圖不列定位要可以體卦通之其南北分</hi>
　<hi>次即為衡交圗以屯䝉隂多準日晷而從坤需訟隂少準日晷而從乾在列象中别論屯䝉陽卦宜從乾</hi>
　<hi>而南需訟隂卦宜從坤而北故列為兩圗今不復移乾坤則専以日晷為義故衡圗分次圖併歸一路也</hi>
<pb n="27a"/>
七十二用卦左右倚交圗第十一<lb/>
　<hi>凡為倚圖中分乾坤以立四象十有二卦各自對交坤屯始春乾䝉始秋兩濟上下為夏冬㑹每一象限</hi>
　<hi>一百二十八嵗因復倍之為二百五十六又再倍之為五百一十二積實歸除而絀一嵗</hi>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<hi>凡嵗十三交交餘六十刻強凡四十九年而退一交月四百九十年而退十月又二十一年而半交凡千</hi>
　<hi>二十二年而退廿三交章嵗閏餘不及六十二刻強凡四十七章而少一閏月故四十七章有三百二十</hi>
　<hi>八閏萬有一千四十四日又加二章四百七十月是章月退交萬有一千五百二十之數也故四十九年</hi>
<pb n="28a"/>
　<hi>而退一月四十九章而退一閏二曜逆行與蓍相比嵗得之以為月易得之以為䇿故易逆數也</hi>
　<hi>凡嵗積餘分不及朔者六十刻八十二分十四秒厯四十八年得二十九日十九刻三分七十秒又厯一</hi>
　<hi>年得二十九日七十九刻八十四分八十六秒酌于間得四十八年半而退與月㑹章閏餘分不及朔者</hi>
　<hi>六十二刻六十五分五十五秒厯四十七章得二十九日四十四刻九十八分三十五秒又厯二章得一</hi>
　<hi>日二十五刻三十一分十秒為三十日七十刻二十九分四十五秒酌于間得四十八章半退與閏㑹雖</hi>
　<hi>置法不齊而差數未逺為嵗為章通在四十九年之内以四十九與十九相因而交終閏餘通得相㑹在</hi>
　<hi>九百三十年内外約而求之交終六百嵗而退盡一嵗之月數章終六百嵗而退盡一嵗之月閏置法宻</hi>
　<hi>數贏縮之間而天道洪纎萃于斯矣</hi>
<pb n="29a"/>
七十二用卦左右圜交圗第十二<lb/>
　<hi>是猶之圜體也而序候既交七十二象又為明著矣春分之剥陽在上也秋分之復陽在下也小雪之姤</hi>
　<hi>隂在政也小滿之夬隂不在政也四者皆非易之序也以當四象之交而别日月之路也</hi>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<hi>夫子曰吾觀殷道而得坤乾焉吾觀夏道而得夏時焉坤乾既交屯䝉始立殷人之用丑正亦猶大易之</hi>
　<hi>義也屯䝉之為春秋晉與明夷之為夏冬是猶之序也乾乾坤坤亦南北交相取也既濟未濟天地之所</hi>
　<hi>分寒暑也是易之序也故定序定交則究歸于此也</hi>
<pb n="30a"/>
　<hi>昔韓獻子觀禮於魯而得易象春秋夫子觀禮于夏殷而得坤乾夏時故知古人學問盡在爻象易與春</hi>
　<hi>秋其義一也春秋紀年甚逺其大者或五百一十一嵗以為春秋或千九十二嵗以為春秋易則視其所</hi>
　<hi>交或在旬朔之内或在章蔀之外從洪察纎執近御逺可以嵗月得其概矣凡易之難明者位序之外莫</hi>
　<hi>如交食交食之始生於象數之差分象以八乘數以九積天行其間以為交道八乘之象極於二十六萬</hi>
　<hi>二千一百四十四以六十開之每開嵗分四千三百六十九不及天者一十三辰九分三三為每嵗退天</hi>
　<hi>之象九積之數極於五十三萬一千四百四十一以百二十開之每開嵗分四千四百二十八過于天者</hi>
　<hi>四十五辰六分七五為每嵗進天之數合象數兩差為五十九辰六分八毫三絲四忽以辰當日即為日</hi>
　<hi>法以朔半之得二十九日五十刻三分四毫一絲為合朔之道合象數兩差積之得三千五百七十六半</hi>
<pb n="30b"/>
　<hi>以辰當日為三百五十七度六四微強為交食之端故朔法二十九日五十三刻而強交法二十七日二</hi>
　<hi>十一刻而強交差二日三十一刻八十三分而強此半交差即每嵗象虚退天十三辰九分三三之實也</hi>
　<hi>月行二十七日已得三百六十三度又厯二日五十三刻得三十四度為三百九十七度減其半交十三</hi>
　<hi>度強得三百八十四度弱此減半交者即易嵗帶閏全爻之實也以五十三萬一千四百四十一減半為</hi>
　<hi>月行之度實得二十六日五千七百二十半又半減之為十三度二千八百六十半差二刻六分四秒此</hi>
　<hi>即每日太隂平行十三度三十六刻八十五秒入於遲限之實也凡周食二十六日五刻三十分四十秒</hi>
　<hi>加半交一日十五刻九十一分八十四秒為二十七日二十一刻二十二分二十四秒為交食定法以象</hi>
　<hi>法二十六萬二千一百四十四較之尚贏十六刻十四分則是猶未入于遲末之限故象數兩差以日法</hi>
<pb n="31a"/>
　<hi>除之皆當二日月行之平度遲疾盈縮由此而始故象數二法大者以經嵗月細者以為日分要于月行</hi>
　<hi>尤為親宻治易之本務也象法二十六萬二千一百四十四數法五十三萬一千四百四十一周半差三千五百七十六半四十秒  食二十六萬五刻三十分月平行法十三度三十六刻八十二秒廿四秒月交法二十七萬二十一刻二十二分交差法二萬三十一刻八十三分六十二秒半交差一萬一千五百九十一分八十四秒交終度三百五十七度六十四刻七十五分步諸法而  右立為體用環象十有二圖又為爻象推</hi>
　<hi>相似立准之義大略備矣至其贏縮損益神明存人變通因時未可執也學者務為簡易膠於故説執當</hi>
<pb n="31b"/>
　<hi>閏之年以昌積年之厯又裁四直之卦以就无餘之年求之一嵗不復可通問其盈虚茫无所據但以為</hi>
　<hi>詳於理道略于象數顯仁藏用黙存成性而已不知聖人精微廣大温知敦崇之故盡在於斯仲尼所不</hi>
　<hi>食不寢周公所仰思待旦皆求與天地相似彌綸天地非徒為觀象玩辭觀變玩占鈎深致逺推測萬物</hi>
　<hi>而已凡天地之道始于易簡究於變賾易簡之道自一晝十八變為二十六萬二千一百四十四㕘伍錯</hi>
　<hi>綜成文定象是聖人所謂一貫者也變賾之道自一日一辰推于千百世之厯自尋文咫尺御于數萬里</hi>
　<hi>之外開物成務是聖人所謂大業者也凡聖人所言象數者五一曰見天下之賾擬容形容又曰至賾而</hi>
　<hi>不可惡至動而不可亂又曰通其變遂成天地之文極其數遂定天下之象又曰見天下之賾擬諸形容</hi>
　<hi>極天下之賾存乎卦皆為探賾而𤼵必非屈指而談干支折草以量朝夕自謂无逺近髙深遂知來物者</hi>
<pb n="32a"/>
　<hi>也諸圖之義自洙泗以還世所未探大要本於河圖裁以洛書以九御十以數變象規矩日月凖繩星宿</hi>
　<hi>以爻當日以日當辰察其交㑹辨其序次不敢有亂於羲文孔子之故而已至於率辭揆方當名辨物之</hi>
　<hi>義則猶未之詳焉</hi>
　<hi>漢宋以來圗象漸多大要以先天圗為極自有先天圗而卦氣諸圗皆廢然至周易卦序襍卦序中天後</hi>
　<hi>天卦序四圗錯綜匪夷所思誰敢廢之大抵周易卦序源本天地槖籥萬物自羲農以前魚龍涵負已有</hi>
　<hi>是篇特至周而始備中天圗部分男女義例易見後天圗辨物居方意遂幽元與襍卦圗并為難悟不必</hi>
　<hi>更尋歸藏之編别討連山之簡矣歸藏連山首坤首艮不必别有異書中天後天分地分人亦已備載説</hi>
　<hi>卦惟襍卦圗與體用正卦圗彌綸百世經緯天地故有知體用正卦圗之説者即襍卦可以義起不知其</hi>
<pb n="32b"/>
　<hi>説雖三天卦氣諸圗置之勿論可也</hi>
　<hi>右十圗皆明閏朔交食之義為爻象大端然如星纒次舎氣分日縮皆不過一年之厯執而求之雖以辰</hi>
　<hi>御月以日御嵗有極於數千年之逺者而魚龍涵負帝王升降一本自然雖聖賢有不能自窮其故儒者</hi>
　<hi>讀書不過曰是章句而已即求其要領亦不過曰微彰剛柔守中而已終不可語於範圍曲成之故故復</hi>
　<hi>章往察来為厯年十二圖并繫於後</hi>
　<lb/>
　<lb/>
　易象正卷初上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易象正卷終上</head> <lb/>
    <p>
<pb n="1a"/>
欽定四庫全書<lb/>
　易象正卷終上<lb/>
　　　　　　　　　　　　明　黄道周　撰<lb/>
<pb n="2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="2b"/>
　　<hi>先天圖原本自然以隂陽分極六倍成卦以定六爻天不能違也以十八變起之成初二兩爻為變</hi>
　　<hi>卦始是雖六變為初二兩爻然究極十八變亦只成此六爻故此六十四卦為爻象之統體託始要</hi>
　　<hi>歸皆盡於是學者談之已熟而十八變次第終始纖悉皆於此出學者未能明也今分卦為三乗以</hi>
　　<hi>六十四相起其初體皆不離是與周易異位而同功也</hi>
<pb n="3a"/>
</p>
<p>
<pb n="4a"/>
　　<hi>再成之法於先天前圖復上起坤姤上起乾再加六爻為十二變毎卦各得六十四即四千九十六</hi>
　　<hi>卦也復上起坤三十二周姤上起乾亦三十二周終而復始是為中乗六爻之三四左行自復至乾</hi>
　　<hi>皆坤首而乾尾所以必坤首乾尾者坤加於復乾加於乾而後左旋之端有一畫之陽至於乾中而</hi>
　　<hi>陽爻不亂右行自姤至坤皆乾首而坤尾所以必乾首坤尾者乾加於姤坤加於坤而後右旋之端</hi>
　　<hi>有一畫之陰至於坤末陰爻不亂也</hi>
<pb n="5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="5b"/>
　　<hi>三成之法於再乘每卦六十四之上又各加六十四則四千九十六之上通加六十四綂得二十六</hi>
　　<hi>萬二千一百四十四所謂六十歳厯也以十二開之為七百二十歳厯有此三成成十八變而得二</hi>
　　<hi>十六萬二千一百四十四其三六爻數陰陽老少各有次第纎忽不亂約而歸之只得六爻三男為</hi>
　　<hi>七三女為八父為老陽母為老隂父母交動男女不變推之初乘六十四卦此六畫者僅成初二兩</hi>
　　<hi>爻以為地道次乘六十四卦此六畫者僅成三四兩爻以為人道又三乗六十四卦此六畫者始成</hi>
　　<hi>五上兩爻以為天道參三才而兩之故六故曰六爻之動三極之道也聖人作易將以順性命之理</hi>
　　<hi>立隂與陽立剛與柔立仁與義三極旣立而後道德和順道德和順而後理窮性盡理窮性盡而後</hi>
　　<hi>其命可至也命出於天為隂陽仁義剛柔之本已八於卦則氣質雜焉不謂之命然而情見於爻才</hi>
<pb n="6a"/>
　　<hi>見於象才情氣質存於爻象則天命之理亦因之以見故干支積數盡一百二十年取其大約為六</hi>
　　<hi>十歳每歳四千三百二十六十歳通得二十五萬九千二百无餘與天相追約縮三千七百八十每</hi>
　　<hi>嵗所縮六十有三凡一月所行縮五辰二分五釐與日分相準以為贏縮又以四十有九歸之爻象</hi>
　　<hi>故每歳天行不得爻象者十三而强每歳爻象不得干支者四十九而弱合之為空六十有三卦氣</hi>
　　<hi>納虚之所從始也今以歳辰分為十三際九分强每三百一十二辰而納虚一度每年氣象空納天</hi>
　　<hi>行者十三辰九分而强以歳辰分為四十九際每八十九辰而納虚一度每歳干支空納氣象者四</hi>
　　<hi>十九辰而强人生其間自甲子冬至以甲子起辰視其日辰所在去甲子㡬日因而差之自甲午以</hi>
　　<hi>前謂先甲甲午以後謂後甲庚子以前謂先庚庚子以後為後庚先後納虚各四十有九辰與氣象</hi>
<pb n="6b"/>
　　<hi>納虚合為六十有三而四千三百二十干支勻於一朞之内凡行十五歳而厯十六卦三十歳而厯</hi>
　　<hi>三十二卦四十五歳而厯四十八卦六十歳而週六十四卦以朔御氣以氣御甲干支之與爻象虚</hi>
　　<hi>實動静舉可知也虚實旣分動静相雜文而不當則吉凶生焉才情氣質值有吉凶而道德義理不</hi>
　　<hi>與其内故不謂之性命但曰象數而已象數所值極於六十年每一爻象自為往復下二爻為歳中</hi>
　　<hi>二爻為月上二爻為日辰凡十八畫而成章學者樂其易簡近於人情則先明是圖以參於中後二</hi>
　　<hi>天至於古今之汚隆帝王之升降則非文孔貞雜二圖不備云</hi>
　六爻十八變倍數圖<lb/>
一變二<hi>一當太極不用為數二當兩儀數象始此</hi>
<pb n="7a"/>
二變四<hi>易所謂四象</hi>
三變八<hi>易所謂八卦小成</hi>
四變十六<lb/>
五變三十二<lb/>
六變六十四<hi>以上為初二兩爻</hi>
七變百二十八<lb/>
八變二百五十六<lb/>
九變五百十二<lb/>
<pb n="7b"/>
十變千二十四<lb/>
十一變二千四十八<lb/>
十二變四千九十六<hi>以上為三四兩爻數即六十四相乗之</hi>
十三變八千一百九十二<lb/>
十四變一萬六千三百八十四<lb/>
十五變三萬二千七百六十八<lb/>
十六變六萬五千五百三十六<lb/>
十七變十三萬一千七十二<lb/>
<pb n="8a"/>
十八變二十六萬二千一百四十四<hi>以上為五上二爻</hi>
　　<hi>凡此十八變所得之爻即六十年經辰之厯雖每歳不及天行十三辰九分六六而日月交餘納虚</hi>
　　<hi>之數實從此出蓋自先天之圖再加兩倍而積漸自合非有損益其間也即此數而兩之為五十二</hi>
　　<hi>萬四千二百八十八卽百二十年之厯加七千一百五十三而與數㑹加一千六百七十二而與天</hi>
　　<hi>㑹參之為律為四百八十五年之日分伍之為厯為二百九十一年之日分差積相追其究一也初</hi>
　　<hi>二兩爻陽一爻動與隂一爻動皆十二卦隂陽兩爻動者凡四卦因而乗之三四兩爻一陽與一隂</hi>
　　<hi>動者各七百六十八卦兩爻動者各二百五十六卦又再乗之五上兩爻一陽與一隂動者四萬九</hi>
　　<hi>千一百五十二兩爻動者一萬六千三百八十四統而計之以一當六十四故六爻皆動者各六十</hi>
<pb n="8b"/>
　　<hi>四卦五爻動者各三百八十四卦二爻四爻動者各九百六十卦三爻動者各六百四十卦又以六</hi>
　　<hi>十四乗之則一爻之動各當四千九十六舉六十四卦之動爻可得二十六萬二千一百四十四之</hi>
　　<hi>總數也故聖人之舉九六特舉其六爻皆動者而言之以六十四卦為諸萬卦之綱領非謂凡卦六</hi>
　　<hi>爻皆得九六也約其大數四分之一以為動卦四分之三以為静卦凡動卦六萬五千五百三十六</hi>
　　<hi>凡静卦十九萬六千六百六十八其六爻皆動者四千九十六卦則每卦用九用六只有六十四卦</hi>
　　<hi>而已日分不滿之數以為納虚消甲其天行有旁覆干支有流寄而爻象不可増損槩以爻象直之</hi>
　　<hi>原始反終精游物變蓋寓於此也</hi>
　一歳十四限納虚圖<lb/>
<pb n="9a"/>
一限三百一十二辰　　七釐四毫<hi>納一</hi>
二限六百二十四辰一分四釐八毫<hi>納一</hi>
三限九百三十六辰二分二釐二毫<hi>納一</hi>
四限一千二百四十八辰二分九釐六毫<hi>納一</hi>
五限一千五百六十辰三分七釐<hi>納一</hi>
六限一千八百七十二辰四分四釐四毫<hi>納一</hi>
七限二千一百八十四辰五分一釐八毫<hi>納一</hi>
八限二千四百九十六辰五分九釐二毫<hi>納一</hi>
<pb n="9b"/>
九限二千八百八辰六分六釐六毫<hi>納一</hi>
十限三千一百二十辰七分四釐<hi>納一</hi>
十一限三千四百三十二辰八分一釐四毫<hi>納一</hi>
十二限三千七百四十四辰八分八釐八毫<hi>納一</hi>
十三限四千五十六辰九分六釐二毫<hi>納一</hi>
十四限四千三百六十九辰　　三釐六毫<hi>納九分三原合十三</hi>
　　<hi>限九分三釐三毫以十四限分之内贏三毫每限合再減二絲算</hi>
　一歳四十九限納甲圖<lb/>
<pb n="10a"/>
一限八十九辰二分<hi>消巳癸</hi>二限百七十八辰四分<hi>消戌壬</hi>
三限二百六十七辰六分<hi>消卯辛</hi>四限三百五十六辰八分<hi>消申庚</hi>
五限四百四十六辰<hi>消寅庚</hi>六限五百三十五辰二分<hi>消未已</hi>
七限六百二十四辰四分<hi>消子戊</hi>八限七百一十三辰六分<hi>消巳丁</hi>
九限八百二辰八分<hi>消戌丙</hi>十限八百九十二辰<hi>消辰丙</hi>
十一限九百八十一辰二分<hi>消酉乙</hi>十二限二千七十辰四分<hi>消寅甲</hi>
十三限千一百五十九辰六分<hi>消未癸</hi>十四限千二百四十八辰八分<hi>消子壬</hi>
十五限千三百三十八辰<hi>消午壬</hi>十六限千四百二十七辰二分<hi>消亥辛</hi>
<pb n="10b"/>
十七限千五百十六辰四分<hi>消辰庚</hi>十八限千六百五辰八分<hi>消酉已</hi>
十九限千六百九十四辰八分<hi>消寅戊</hi>二十限千七百八十四辰<hi>消申戊</hi>
廿一限千八百七十三辰二分<hi>消丑丁</hi>廿二限千九百六十二辰四分<hi>消午丙</hi>
廿三限二千五十一辰六分<hi>消亥乙</hi>廿四限二千一百四十辰八分<hi>消辰甲</hi>
廿五限二千二百三十辰<hi>消戌甲</hi>廿六限二千三百十九辰二分<hi>消卯癸</hi>
廿七限二千四百八辰四分<hi>消申壬</hi>廿八限二千四百九十七辰四分<hi>消丑辛</hi>
廿九限二千五百八十六辰八分<hi>消午庚</hi>三十限二千六百七十六辰<hi>消子庚</hi>
三十一限二千七百六十五辰二分<hi>消巳己</hi>三十二限二千八百五十四辰四分<hi>消戌戊</hi>
<pb n="11a"/>
三十三限二千九百四十三辰六分<hi>消卯丁</hi>三十四限三千三十二辰八分<hi>消申丙</hi>
三十五限三千一百四十二辰<hi>消寅丙</hi>三十六限三千二百一十一辰二分<hi>消未乙</hi>
三十七限三千三百辰四分<hi>消子甲</hi>三十八限三千三百八十九辰六分<hi>消巳癸</hi>
三十九限三千四百七十八辰八分<hi>消亥癸</hi>四十限三千五百六十八辰<hi>消辰壬</hi>
四十一限三十六百五十七辰二分<hi>消酉辛</hi>四十二限三千七百四十六辰四分<hi>消卯辛</hi>
四十三限三千八百三十五辰六分<hi>消未已</hi>四十四限三千九百二十四辰八分<hi>消子戊</hi>
四十五限四千十四辰<hi>消午戊</hi>四十六限四千一百三辰二分<hi>消亥丁</hi>
四十七限四千一百九十二辰四分<hi>消辰丙</hi>四十八限四千二百八十一辰六分<hi>消戌丙</hi>
<pb n="11b"/>
四十九限四千三百六十九辰六釐六毫六絲六忽<lb/>
　<hi>四十九限内合少一辰七分三釐每限合減三釐六毫算</hi>
　十五歳進十六卦圖<lb/>
一限進二百七十三<hi>六釐六毫六絲六忽</hi>
二限進五百四十六<hi>一分三釐三毫三絲三忽</hi>
三限進八百一十九<hi>二分</hi>
四限進一千九十二<hi>二分六釐六毫六絲六忽</hi>
五限進一千三百六十五<hi>三分三釐三毫三絲三忽</hi>
<pb n="12a"/>
六限進一千六百三十八<lb/>
七限進一千九百一十一<hi>四分六釐六毫六絲六忽</hi>
八限進二千一百八十四<hi>五分三釐三毫三絲三忽</hi>
九限進二千四百五十七<hi>六分</hi>
十限進二千七百三十<hi>六分六釐六毫六絲六忽</hi>
十一限進三千有三<hi>七分三釐三毫三絲三忽</hi>
十二限進三千二百七十六<hi>八分</hi>
十三限進三千五百四十九<hi>八分六釐六毫六絲六忽</hi>
<pb n="12b"/>
十四限進三千八百二十二<hi>九分三釐三毫三絲三忽</hi>
十五限進四千九十六<hi>无餘分過一卦</hi>
　　<hi>凡進二限三十年過三十二宫四限而過六十四卦每卦四千九十六加二百七十三即每歳爻象</hi>
　　<hi>實厯之辰也故四千九十六為卦氣之大限二百七十三六釐六六為月交之實分皆以二八十六</hi>
　　<hi>卦為甲巳之合故自甲子至已卯已卯至甲午甲午至已酉已酉至甲子六十歳為度也然則四千</hi>
　　<hi>三百六十九辰此四十九辰者得在納虚之中如以毎卦六十八歳大餘九十六日為度積得四千</hi>
　　<hi>三百六十九年餘分二十四日此四十九年二十四日者亦得在納虚之中歟曰此積嵗也已統用</hi>
　　<hi>三百六旬則不用納甲不用納甲則亦不用納虚也然則以每卦六十七嵗零百六日為度積得四千三百單</hi>
<pb n="13a"/>
　　<hi>六年餘分二百十日此六十三年者亦將在納虚之中歟曰日有虚辰而厯无虚嵗此積辰成嵗者皆</hi>
　　<hi>積盈而虚積虚而盈與千萬歳之厯相為更始也然則五十三萬一千四百四十一為一千四百五</hi>
　　<hi>十五年之實此何始歟曰自七百二十有九相乗而始也此七百二十有九相乘者從何始也曰自</hi>
　　<hi>河圖雒書而始也曰河雒圖書遂頤若此歟曰去十而用之三三而九三九而二十七三二十七而</hi>
　　<hi>八十一三八十一而二百四十三三二百四十三而七百二十九是為六變又復六變而五十三萬</hi>
　　<hi>一千四百四十一故體八變象其變十八用九變數其變十二參兩之道隂陽之義也六爻七蓍其</hi>
　　<hi>道不變然在圖書无有不變其以蓍輟變者獨稽疑耳凡參兩之道隂陽合用各以三置象因而兩</hi>
　　<hi>之猶三變而成爻兩爻而成象㸃畫方圓其義一也自一至十皆鬼神所行以立體魄至其用之則</hi>
<pb n="13b"/>
　　<hi>必去十故以圖為體以書為用今再以三為極參兩六九而定象成文依稀見矣三之所為極者三</hi>
　　<hi>為一之致用象數所從始无二則象无所出无三則數无所始故以二起象十八變而極以三起數</hi>
　　<hi>十二變而極再合三極以參以兩分隂分陽逓用剛柔而日月之行不差絫黍故參兩倚數易之所</hi>
　　<hi>貴也</hi>
　三極逓用以參用六圖<lb/>
三<hi>置三為極即為一變</hi>
六<hi>兩三為六六而後參之即為二變</hi>
十八<hi>三變</hi>
<pb n="14a"/>
五十四<hi>四變</hi>
一百六十二<hi>五變</hi>
四百八十六<hi>六變</hi>
三千四百五十八<hi>七變</hi>
　　<hi>七變三之即為歳辰虚九之法</hi>
四千三百七十四<hi>八變歳辰即為</hi>
一萬三千一百二十二<hi>九變</hi>
三萬九千三百六十六<hi>十變</hi>
<pb n="14b"/>
十一萬八千九十八<hi>十一變</hi>
三十五萬四千二百九十四<hi>十二變</hi>
　　<hi>置三而六則猶之兩也兩而後三之雖十變猶十二變也十二變三十五萬四千二百九十四以嵗</hi>
　　<hi>法四千三百七十四分之為八十一歳之辰分以月法三百五十四二分一釐五毫分之為九百七</hi>
　　<hi>十二月之辰分是以參用六之法也</hi>
　三極逓用以兩用九圖<lb/>
三<hi>置三為極即為一變</hi>
九<hi>參三為九九而後兩之即為二變</hi>
<pb n="15a"/>
十八<hi>三變</hi>
三十六<hi>四變</hi>
七十二<hi>五變</hi>
一百四十四<hi>六變</hi>
二百八十八<hi>七變</hi>
五百七十六<hi>八變</hi>
一千一百五十二<hi>九變</hi>
二千三百四<hi>十變</hi>
<pb n="15b"/>
四千六百八<hi>十一變</hi>
九千二百十六<hi>十二變</hi>
一萬八千四百三十二<hi>十二變</hi>
三萬六千八百六十四<hi>十四變</hi>
七萬三千七百二十八<hi>十五變</hi>
十四萬七千四百五十六<hi>十六變</hi>
二十九萬四千九百十二<hi>十七變</hi>
五十八萬九千八百二十四<hi>十八變</hi>
<pb n="16a"/>
　　<hi>置三而九則猶之參也參而後兩之雖十六變猶十八變也十八變五十八萬九千八百二十四以</hi>
　　<hi>歳法四千三百六十九分之為一百三十五歳之辰分以月法三百六十四九釐分之為一千六百</hi>
　　<hi>二十月之辰分是以兩用九之法也以是兩法合於八卦用兩九疇用參兩而至於二十六萬二千</hi>
　　<hi>一百四十四參而至於五十三萬一千四百四十一則可謂廣大悉備矣圖書之用以縱横九數據</hi>
　　<hi>三乘兩始於九中於八十一終於七百二十九以㸃當畫一月之日三九二十七始於三究於二十</hi>
　　<hi>七合為三十故二十七日而交三十日而合一嵗之辰六其七百二十九為四千三百七十四内縮</hi>
　　<hi>九辰故四百八十六年而合八十一年而小合二百四十三年而半合春秋所以立元也元法俱見</hi>
　　<hi>春秋表正中今再以圖書十二變源流具後</hi>
<pb n="16b"/>
　九疇十二變成數圖<lb/>
一<hi>置一為極</hi>
三<hi>一變</hi>
九<hi>二變</hi>
二十七<hi>三變</hi>
八十一<hi>四變</hi>
二百四十三<hi>五變</hi>
七百二十九<hi>六變即為歳辰距九之數六乗</hi>
<pb n="17a"/>
二千一百八十七<hi>七變亦為歳辰倍數</hi>
六千五百六十一<hi>八變</hi>
一萬九千六百八十三<hi>九變</hi>
五萬九千四十九<hi>十變</hi>
十七萬七千一百四十七<hi>十一變去初二為九變即十二律全分</hi>
五十三萬一千四百四十一<hi>十二變十一年半一百二</hi>
　　<hi>此十二變者即一百二十一年又六月之厯几歳厯絀九以二百四十三年為半合折之為一百二</hi>
　　<hi>十年半參之為三百六十四年半兩之為四百八十六年春秋以參而用兩所以範圍天地曲成萬</hi>
<pb n="17b"/>
　　<hi>物通知晝夜周濟天下神明黙成者也天下象數不三不成圖書據三成兩方圓曲折横縱相加各</hi>
　　<hi>以三成因而倍之不出五十有五四卦之圖終焉</hi>
<pb n="18a"/>
</p>
<p>
<pb n="19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　　<hi>資始稱天資生稱地坤三索成男左數而之天乾三索得女右數而之地彝倫既陳五行式序自先</hi>
　　<hi>天圖而後此其最著矣中天之道以人次天乾之始姤坤之始復秋分明夷春分於訟師同泰否以</hi>
　　<hi>辦四立以親先天其義一也隂陽之畫彼此對變一陽在左一隂在右八六相離虎豹之文於是以</hi>
　　<hi>出單複環旋日月之緯道也日月緯道與時變遷二而其元始以雲漢為首尾箕參之端出入雲漢為</hi>
　　<hi>至之中璧翼二宿北近中垣為二分之路今以赤道為準日纒箕三度起復初九上下尾五至斗七</hi>
　　<hi>皆為子宫元枵之次日纒牛二度起噬嗑九三上下斗九至女十皆為亥宫娵訾之次日纒危六度</hi>
　　<hi>起坎九五上下虚一至室六皆為戌宫降婁之次日纒璧二度起謙初六上下室六至奎七皆為酉</hi>
　　<hi>宫大梁之次日纒婁六度起旅九三上下奎八至胃七皆為申宫實沈之次日纒昴七度上下胃七</hi>
<pb n="20a"/>
　　<hi>至畢九為鶉首之次又參八起始以命夏至而鶉火始交於虎首井廿七起井二以命大暑而鳥帑</hi>
　　<hi>與鶉首易位至張四度當離六五以為處暑而次於夀星翼十七當履初九以為秋分而次於大火</hi>
　　<hi>角八度當節六三以為霜降而次於析木房一度當晉六五以為小雪而次於星紀覺次舍分殊而</hi>
　　<hi>命名互異雖大撓重黎生於今斯不能膠柱而調之也中天圖以河漢為首尾箕參璧翼為四方正</hi>
　　<hi>次使星宿日纒各以所次命宫不復以舊名旌夏故舉北方之宿則曰房心尾箕斗牛女東方之宿</hi>
　　<hi>則曰星張翼軫角亢氐南方之宿則曰昴畢觜參井鬼柳西方之宿則曰虚危室璧奎婁胃雖龍虎</hi>
　　<hi>龜隼各移其方而舍次星辰不乖其質固不得以次舍之實位冒象物之虚名也今但去古人之命</hi>
　　<hi>號及西域之殊名以丑交亥以寅交戌以卯易酉以辰交申以已交未日纒所在即為本宫天星所</hi>
<pb n="20b"/>
　　<hi>中即為繫命寧守爻象之定分不襲黄赤之虚次而仰觀俯察之故亦可得而言矣然則以卦命疇</hi>
　　<hi>皆左陽而右隂故乾兌離震㢲坎艮坤得依為序今以乾㢲離兌艮坎震坤為次則㢲隂間於乾畫</hi>
　　<hi>震陽隔於坤宫諸疇所係何以為序曰象自成爻疇自為數各受其所得不相易也必如其象則一</hi>
　　<hi>一一為乾二一一為㢲一二一為離一一二為兌因而推之一疇之數可備八卦之序不待如先天</hi>
　　<hi>之數間疇而分象則亦簡易明著在文字之先者也</hi>
<pb n="21a"/>
</p>
<p>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　　<hi>此後天圖文王之意仲尼所定即說卦所謂帝出乎震齊乎㢲相見乎離致役乎坤說言乎兌戰乎</hi>
　　<hi>乾勞乎坎成言乎艮者也是圖本地而作與先天中天相賛以成萬物其理道之精微規模之奥渺</hi>
　　<hi>又非世儒之所易窺故聖作雖懸明述少逮今舉其淺著者河漢首尾垂於斗井為兩濟之端七緯</hi>
　　<hi>之所出入坤艮兩土終始其際為地道之綱紀凡易所稱西南東北皆以坤艮為義先甲先庚皆以</hi>
　　<hi>震兌為義故以震始者歸之於坤以兌始者歸之於艮木生火而還生土坤土遂生兌金金生水而</hi>
　　<hi>水又合土水土合而生木震為青帝之府萬物嘉生兌為文武世室萬物嘉成故震雖稱木而雷火</hi>
　　<hi>出焉兌雖稱金而水澤鍾焉體木以用火故震能兼離而離不為獨火體金以用水故兌能兼坎而</hi>
　　<hi>坎不為獨水五行兼備八卦乃行故貎出於水而說於兌言出於火而聲於震眎出於㢲而明於火</hi>
<pb n="23a"/>
　　<hi>聽出於乾而辨於水思則无所不之也土行於水火之間折衷於金木故以㳟從明聰合發其睿河</hi>
　　<hi>漢所直日月五星所為向背也天下兩界發於西兌長河界北江漢界南合而出於震澤之外覆而</hi>
　　<hi>觀之剛右而柔左逆而向之柔左而剛右是地道所以即序也文武都於豐鎬居乾而莅㢲以乾為</hi>
　　<hi>首以㢲為足坎兌二水以為左右坤艮二土以為肘腹震離二火以為股脚故周人之樂去商而尚</hi>
　　<hi>角用乾之全數至已而律極故黄鍾八十有一小吕止於六十戌亥之間日月退舍天道之所從始</hi>
　　<hi>也故後天圖者道之至精者也窮理格物則必自此始也然則周宅乾㢲而曰南面而聽天下嚮明</hi>
　　<hi>而治何也曰嚮明者八方之所共治也首乾者山川之義也坎勞乾戰天地亦有不獲已也然則艮</hi>
　　<hi>成終始而坤蹇兩彖皆不利東北解雖不言東北而猶有不利之意焉何也曰各自其本卦而言之</hi>
<pb n="23b"/>
　　<hi>坤艮相射以為喪朋蹇解皆在東北而蹇有艮解无艮也无艮故不言東北然則道不兩行日不重</hi>
　　<hi>次自帝出而始者則震㢲離坤兌乾坎艮為序自說言而始者則兌乾坎艮震㢲離坤為序今為圖</hi>
　　<hi>内自帝出終於成言外自說言終於致役彼此分馳令加三乗則以何為本歟曰圖皆三成是兩圖</hi>
　　<hi>也圖无異次自帝出而始者三成皆始於帝出自說言而始者三成皆始於說言猶貞雜諸圖之各</hi>
　　<hi>自為行也然則易固如是雜歟曰易三代羣聖各異用也要其本於不貳不越不厭則連山歸藏固</hi>
　　<hi>有首於坤艮者矣連山歸藏之首坤艮何也曰是地道也有軒轅氏之遺說焉辨物居方制器尚象</hi>
　　<hi>剛鹵均布以辨其質大赤黒白以察其色大輿小石以胗其脈徑路門闕以制其節或當不當以定</hi>
　　<hi>其位或出或入以審其穴近不相得以察其本柔不利遠以詳其末始之於六龍御其體終之於尺</hi>
<pb n="24a"/>
　　<hi>蠖守其訣連山首艮歸藏首坤後天首震與兌又何疑焉然則易言首震不言首兌何也曰易之數</hi>
　　<hi>逆也兌者江淮河漢所從出震者江淮河漢所從歸也大澤所歸神明出焉然且聖人不貴之聖人</hi>
　　<hi>所貴者恐懼修省講德修業以為六十四事之本而已然則艮坤之受四瀆異於兌震連山歸藏不</hi>
　　<hi>治六十四事而古聖人亦貴之何也曰書不盡言古聖人所不盡言者多矣以周人之貴卜筮也而</hi>
　　<hi>六十四事不言卜筮一曰治厯明時愼辨物居方而已殷人尚鬼周貴盟誓而亨祀上帝建萬國親</hi>
　　<hi>諸侯之外无聞焉故出齊見役說戰勞成孔聖以是治後天之體敬農恊建乂明念嚮威箕子以是</hi>
　　<hi>正洪範之用立義不同其本於齋戒誠敬以開物成務則一也水土平而相恊出得坤者以為坤得</hi>
　　<hi>艮者以為艮兌者以兌震者以震乾㢲坎離則函夏宅土之所同用也文武周公三聖人者不能保</hi>
<pb n="24b"/>
　　<hi>豐鎬之都祖甲太戊盤庚三賢君者不能安五遷之宅則相恊卜兆之義聖人不盡言之明矣然則</hi>
　　<hi>後天之圖何為而作乎曰亦以明於五德之義間於坤艮帝王所以終始也</hi>
<pb n="25a"/>
</p>
<p>
<pb n="26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="26b"/>
　<lb/>
　　<hi>雜卦次序參差維咸恒上下與貞圖同際亦聖人所作雜卦圖不用三乘即取先天已成之卦因而</hi>
　　<hi>次之為序不同其有六爻十八變則一也故亦為三成之圖自周孔以前皆用貞雜二圖不用先天</hi>
　　<hi>非无先天也先天八體八交四立之卦皆有常序可以規摹故古聖為貞雜之文以參三圖之秘所</hi>
　　<hi>謂雜者雜三才而治之貞者幹三才之正也先天主天中天主人後天主地貞圖彰往雜圖察來其</hi>
　　<hi>以左右而分類則一也凡雜卦有二十四圖皆貞卦同象以其文繁可例起也復舉其定序定位厯</hi>
　　<hi>年之運著於篇焉</hi>
<pb n="27a"/>
</p>
<p>
<pb n="28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　　<hi>雜卦厯年用歳實每限六十七年百五日凡每限之下皆空一年積六十四限空六十三年即通朞</hi>
　　<hi>相差去閏之日也積除六十三年當退不及一限復餘四嵗故自幽王初年已未至桓王元年壬戌</hi>
　　<hi>又三年甲子率差隱元四三年前圖論之詳矣厯前圖起厯皆於兩際以中交測其禍敗雜圖起</hi>
　　<hi>皆於卦中以兩際裁其餘差雜圖之與貞圖相為救也春秋之元起於坤中其前一限在於姤中檿</hi>
　　<hi>弧箕服藴其包魚呉興之元起於夬中其前一限在未際中燕特穆尔濡其狐尾故作易者之憂患</hi>
　　<hi>遠在百世其知敝豫防不為一姓之事自建中靖國以來所謂積除六十三年當退一限復餘四嵗</hi>
　　<hi>者又積如干數亦須照前雜圖推之為之辭曰大過顚也姤遇也柔遇剛也漸女歸待男行也頤養</hi>
　　<hi>正也旣濟定也歸妹女之終也未濟男之窮也夬決也剛決柔也君子道長小人道憂也夫使爻序</hi>
<pb n="29a"/>
　　<hi>不亂經常如故中人起而正其辭則必曰大過顚也頤養正也漸女歸待男行也歸妹女之終也既</hi>
　　<hi>濟定也未濟男之窮也姤遇也柔遇剛也夬決也剛决柔也君子道長小人道憂也中國之與四夷</hi>
　　<hi>男子之與婦人剛柔貞勝壹至於此乎而聖人直決之曰君子小人故君子小人其辨之不可不審</hi>
　　<hi>也雜卦之寛於呂武嚴於戎人則猶是春秋之意也春秋嚴楚子而寛姜氏以為婦人也亂於一姓</hi>
　　<hi>不及於天下新室之交於蠱中元和之交於復中蠱復之間建武興邦永平上下適三十年是雜卦</hi>
　　<hi>之特義也夬治天下三十四年而以剛決柔剛者自長而不以為罔柔者自逺而不以為憂蓋自春</hi>
　　<hi>秋而後二千一百二十三年斧鉞之威未有大闡於此者也過此以往二千一百五十三年豔處之</hi>
　　<hi>倫又將以柔遇天下故剛柔之遒相為消長也肱臂左右以數交讓九六處左七八處右因而乗之</hi>
<pb n="29b"/>
　　<hi>左絀右强逓差六十故憂樂與求起止盛衰一彼一此各以反照得其類也二千一百五十三年之</hi>
　　<hi>上與二千一百八十四年之後災時見伏久速進退各以隂陽相往反也中虚六十三年以五日二</hi>
　　<hi>十五分去之而消長盈虚與易厯交遇得其道者坐照百世取其憂患而與以安樂不得其道雖當</hi>
　　<hi>名正辭耳提而面命之猶以為謾也是雜卦之渺義也</hi>
<pb n="30a"/>
</p>
<p>
<pb n="31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="31b"/>
　　<hi>雜卦之分上下經猶之貞卦也貞卦上經之師天地終於水火下經之師山澤終於兩濟雜卦山雷</hi>
　　<hi>風澤皆在上經而下經以水火為治其有咸恒分界一也而八體八交在所不用矣凡卦无八體反</hi>
　　<hi>復則下經不得獨贏上經不得獨縮其无體交而有贏縮者猶二分前後之有進退異度也過頤漸</hi>
　　<hi>歸兩濟夬姤此四者聖人所以誌天地之罅也以過頤兩體通於乾坤坎離中孚小過而八體之罅</hi>
　　<hi>見以漸歸兩濟通於否泰隨蠱而八交之罅見以夬姤兩限通於萃升剝復咸恒而八㑹之罅見故</hi>
　　<hi>雜卦以此四亂者别貞體之序使智者見之知所備豫也頤訟之交在靖康之初年逆而泝之在天</hi>
　　<hi>監之中年爾朱與胡后比而亂北魏歸妹頤之交在寧宗慶元之元年逆而泝之在宋武帝孝建之</hi>
　　<hi>元年南北弑君克復同嵗是兩濟者中原之與正朔同治也天地不以戎索而棄中原之治故亦以</hi>
<pb n="32a"/>
　　<hi>正朔之治治之歸妹未濟之交在度宗咸淳之元年逆而泝之在晉寜康之丁亥秦主奔亡於五將</hi>
　　<hi>慕容創業於幽燕未濟夬之交在元文宗至順元年逆而泝之在晉元帝建武之元年劉聰取日於</hi>
　　<hi>長安而典午嗣徽於建業猶是南北也天地不以中原為雜亦不得不以南服為正故以正治雜使</hi>
　　<hi>遐荒變其固陋以雜治正使冠裳變其滛奢天地於此亦不得已也夬乾之交在靖難之初年去柔</hi>
　　<hi>就强移仁而義逆而泝之姤困夬井在當塗之甲戌曹芳已廢馬昭乃擅隂陽之義一正一邪天地</hi>
　　<hi>之道一南一北觀是五際者而鬼神之治周孔之智百世如覯也定序以順而治之六十四限獨反</hi>
　　<hi>姤夬萃升之限以變南北定位以逆而置之六十四位獨尊姤夬萃升之位以别治亂升豫萃謙之</hi>
　　<hi>際秦漢始分副車之椎發於陽武姤困夬井之際魏晉始分立高貴鄉倣於孺子此兩者王霸之大</hi>
<pb n="32b"/>
　　<hi>别也以是兩者參於後限井困之於咸恒夬姤之於乾坤帝皇王霸征誅禪受之義槩可知矣故有</hi>
　　<hi>帝而雜王則有王而雜霸有征誅而雜禪受則有禪受而雜征誅隂陽剛柔之事天地不能自正也</hi>
　　<hi>必使人正天地則必仁義為事世未有雜仁義而能正天地者也天地之仁義盡於貞雜諸圖而是</hi>
　　<hi>卷以先天圖為主故復為先天厯年圖繫焉</hi>
<pb n="33a"/>
</p>
<p>
<pb n="34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　　<hi>以貞卦歳實測先天之序為先天厯年圖先天主六卦之歳不為厯年而又以厯年測之何也曰易</hi>
　　<hi>象旣立歳行其間大而千萬小而一歳逺而七十二部近而六十歳率繇是也貞雜卦行序各有通</hi>
　　<hi>朞歳實之别先天宜用通朞而亦以實測行之取於夬之中限華彝始革夬之終限天地廓清蓋天</hi>
　　<hi>地所命不可違也然則春秋之元猶在中交歟曰雜卦在於中交謂其雜也舉中以正之先天之圖</hi>
　　<hi>則於履端也毎卦六十七年百有五日凡三十一限二千八十六年而終於夬之上六江楚所以破</hi>
　　<hi>誅至正所以謝命也然則是諸圖所同也而雜圖舉中終於建永之革命何也日居乾者正也居夬</hi>
　　<hi>者雜也夬非聖人之徳也而有聖人之時聖人之正乾徳則是天地之所不違也然則以嵗實積之</hi>
　　<hi>盡於乾九僅得二千一百五十有三何也盈虚之厯通朞退朔嵗實進氣舉朔予氣則皆益六十有</hi>
<pb n="35a"/>
　　<hi>四因而分之各得三十有二是大象之所統歸也然則是通朞也又不舉通朞而舉嵗實何也曰嵗</hi>
　　<hi>實之與通朞同用也三十一卦而終於夬得二千八十有六則聖人踐乾元之端三十一卦而終於</hi>
　　<hi>夬得二千一百一十有六則弱主兆无號之候君子於此則必有取之矣氣閏之積中分三十二年</hi>
　　<hi>或見於卜洛之前或見於奠燕之後八際四分各藏其用也幽平之交正六十年從坤初際交於乾</hi>
　　<hi>端二千一百五十三載諸圖論之詳矣以復當屯以夬當未濟乾坤以為貞象復夬以為雜卦則先</hi>
　　<hi>天圖兼舉之先天圖八際蠱升之間周與秦交升間訟之間秦與漢交濟解之間漢與新交小過漸之</hi>
　　<hi>唐與隋交漸蹇之間李與武交否萃之間唐與宋交坎蒙之間漢與魏交剝坤之間次於夬乾天地</hi>
　　<hi>大變以三十二卦之間而有此八交者治亂相乗亦已簌矣萃大畜升无妄對化相應徳與位匹</hi>
<pb n="35b"/>
　　<hi>以為天地之勝氣存焉而猶有改命之事故自蒼姬以前受命隆長率五六百載明主哲相其所維</hi>
　　<hi>輓必不在旦夕之内也然則乾坤改命左右二間四限之卦二百六十九年皆有三四大創何也曰</hi>
　　<hi>是夬姤剝復頤大過之事也然則出彘敗驪皆在剝坤兩限之内而復頤无有焉何也曰復非災限</hi>
　　<hi>也入頤七年而王子帶以戎攻周天王出居栖遲十五六年其在後世則亦有喪亡之禍矣復之上</hi>
　　<hi>六反而行之以為初交幽平之間是也剝坤復頤一逐一弑一遷一出雖聖人知其後世必有此禍</hi>
　　<hi>不能使其後世不逢不若而能使其後世守之如故是則聖人之智也然則剝坤復頤不至改命而</hi>
　　<hi>夬乾姤大過革命又且大創者何也曰坤不革命而乾革命剛柔之序隂陽之等也姤過之大創則</hi>
　　<hi>猶未至於易姓也剝坤之禍重於復頤夬乾之威烈於姤過值復而不反者以遷而衰値柔之遇剛</hi>
<pb n="36a"/>
　　<hi>者以遷而强在頤而出居禍輕而緩可十四五載在大過而蒙難禍重而速亦六七八年故隂陽之</hi>
　　<hi>與剛柔剛柔之與仁義不可不備之蚤也備於外者周於内備於婦女子者周於戎狄一備不周則</hi>
　　<hi>災沴之禍中之矣故先天圖者天下之大備也以天下之大備聖人猶恐其不周而為之貞序雜序</hi>
　　<hi>以别其禍亂視其災沴汲汲然進百世而治之若恐不及者是聖人之憂患天下後世憂患之所不</hi>
　　<hi>至也然則憂之如何曰為六十四事以治之而已修德修刑善教善養則皆所以治之也然則乾乾</hi>
　　<hi>厚載可以救乾坤之亂乎曰何為其不可也幽為煽處竉任姻婭棄嫡立少順為淫樂男女无别䟦</hi>
　　<hi>河水嬉以是而亡天下乾乾厚載何為不可救乾坤之亂也然則習教繼明可以救坎離之亂節愼</hi>
　　<hi>頤養亦可以救頤不懼无闕亦可以救大過議獄亦可以救中孚恭儉亦可以救小過乎曰百年之</hi>
<pb n="36b"/>
　　<hi>治一日之敗六十事之所圖維非一事之積也且如八交之事彼此相為治也斂徳辟難不可以救</hi>
　　<hi>否而輔相裁成可以保泰嚮晦宴息不可以救隨而振民育德可以治蠱居賢善俗永終知敝思亂</hi>
　　<hi>豫防辨物居方此四者則百世之所共救也救世而不反身救身而不反徳則聖人亦无如何也為</hi>
　　<hi>歳實不追全象復為通朞以明之</hi>
<pb n="37a"/>
</p>
<p>
<pb n="38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="38b"/>
　　<hi>是為通朞中分二千一百八十五嵗其以兩元分行者隱公己未之元縮行四嵗桓王壬戌之元贏</hi>
　　<hi>行四嵗縮行四嵗者取於歳實三十一限而至於甲辰之始距戊申清明凡四嵗實贏行四嵗者取</hi>
　　<hi>於通朞三十一限而至於丁丑之終距壬午靖難凡四通朞故己未壬戌此兩元者聖賢與神明所</hi>
　　<hi>共理天地也己未之元以紀天下之治亂壬戌之元以紀王者之終始天下治亂與王者終始亦離</hi>
　　<hi>若璧邸也頤之有王子頽隨之有周赧既濟之有孺子嬰離之有漢獻中孚之有陳後主歸妹之有</hi>
　　<hi>武曌泰否之有小五代夬之有妥懽特穆尔此八者天地治亂所為虞主也因而衷之无妄之中交</hi>
　　<hi>在於庚寅明年辛卯祖龍崩自沙丘旣濟之中交在於癸丑是綏和元年王莽為大司馬明年成帝</hi>
　　<hi>乃崩立太子欣離之中交在建安丁丑獻帝還自洛陽袁術僭號於夀春雖乗輿无故而衰亂極矣</hi>
<pb n="39a"/>
　　<hi>中孚之中交在於丁卯其先甲子隋太子廣弑其君堅於大寳殿雖先四嵗則猶之中交也歸妹終</hi>
　　<hi>交在於丙子其先乙亥武曌殺太子宏又八年高宗乃崩泰否中交在於己酉其先一年劉知遠稱</hi>
　　<hi>帝遂歾於晉陽後一年郭威弑其主承祐自古帝王蘧廬天下未有如晉陽之速者也夬之中交在</hi>
　　<hi>於戊戌其先四年帝王之師起潛竊之運衰天奪其運者不奪其主而亦有主運俱奪之晉陽主運</hi>
　　<hi>俱延之永徽夫其先世之馮藉亦固有遠近也壬戌之元併治主運與甲子相提攝桓襄兩元各引</hi>
　　<hi>其始再差三嵗以為壬戌甲子之治引而中之三十八年姤之中交在莊王己亥明年為釐王元年</hi>
　　<hi>大過中交在襄王丁未又明年己酉為頃王元年升之中交在漢初丙申其先年乙未孺子銜璧訟</hi>
　　<hi>之正交在孝武元年辛丑其先二年己亥孝景乃陟困之中交在本始己酉其先二年丁未是有負</hi>
<pb n="39b"/>
　　<hi>扆之事昌邑乃廢未濟之中交先在甲寅孝成乃崩後正交在於庚申哀帝乃崩王莽秉政和帝乙</hi>
　　<hi>巳在於下元四差之嵗明年丙午為殤帝元年一嵗兩主蒙之丁巳差於己未而應在魏主叡師之</hi>
　　<hi>中交下元壬寅明年癸卯為康帝建元元年又兩年而再易主咸之中交在於丙辰下元戊午丙辰</hi>
　　<hi>魏太后弑其主宏丁巳蕭道成弑其主昱自是則天地以華彞共正也小過之初差三年壬寅陳主</hi>
　　<hi>頊殂明年陳後主立其中交在於丙子明年為隋恭帝義寧元年自是而南北乃定矣漸之中交在</hi>
　　<hi>於癸未明年為嗣聖元年其先三十四年上元己酉而太宗乃陟明年為永徽元年艮之中交下元</hi>
　　<hi>己亥明年庚子憲宗暴崩明年為長慶元年謙之中交在於戊申文徳元年僖宗還自長安明年己</hi>
　　<hi>酉為昭宗龍紀元年否正中交在於癸丑明年甲寅周主威殂晉王榮立自是而南北夷夏又共為</hi>
<pb n="40a"/>
　　<hi>敵主萃之中交在於壬戌乾興元年明年太子正立是為仁宗晉之中交在元祐癸酉高后當之以</hi>
　　<hi>其坤徳亦配厥命明年甲戌為紹聖元年天地之意未嘗不在祐順也道在夷則主夷道在后則主</hi>
　　<hi>后夫謂其道存焉耳甲辰初差入豫三年而徽欽北狩其中交下元在於辛巳而金主亮受之金主</hi>
　　<hi>亮之得應於交限為南國之受其册命南國不受其册命則金主亮不得為正金主亮不自為正則</hi>
　　<hi>天地亦不以正限命之矣觀之癸丑三年乙卯寧宗乃禪比之辛酉三年甲子理宗乃殂是桓王之</hi>
　　<hi>甲子治其絡始也仲尼以隱公之己未正天下之治亂天地以桓王之甲子正帝王之終始壬戌之</hi>
　　<hi>元參立其間故上壬戌之三年下壬戌之三年升降參除於六十七八年之中而薄蝕見焉故寢殿</hi>
　　<hi>之有治事天地之大薄蝕也春秋所書日食三十六弑君亡國亦三十六震之恐懼修省蹇之反身</hi>
<pb n="40b"/>
　　<hi>修徳歸妹之永終知敝大過之不懼无悶則亦謂此也然則是二十中交者皆无有篡弑之禍何也</hi>
　　<hi>曰是天地之正命也其有篡弑則非天地之正命也然則是範於先天參以三元而天地變化鬼神</hi>
　　<hi>情狀亦以備矣而古之聖人又為貞雜諸圖何也曰是固屢言之矣參伍錯綜擬議變化聖人之所</hi>
　　<hi>為愼也然則先天之作於何昉乎蓋自圖書而昉也先天圖與洪範同出於圖書而先天圖主象洪</hi>
　　<hi>範主數學者動卑象數故象數不明天道不著今曰圖書即先天圖世猶疑之又曰先天圖即洪範</hi>
　　<hi>則茫然莫據矣凡人事天道皆可摩揣摸稜相近惟象數所繫秒忽難移故衆圖之象歸於先天衆</hi>
　　<hi>數之圖歸於洪範其以彰往察來匡持天下則一也</hi>
　　<hi>然則先天圖之即洪範何也曰以理言之則本於太極以為皇極以象言之則一五行二五事三八</hi>
<pb n="41a"/>
　　<hi>政四五紀五皇極六三徳七稽疑八庶徵九五福六極以數言之則是乾一兌二離三震四㢲五坎</hi>
　　<hi>六艮七坤八也洪範之數為先天圖之數何也曰易皆用八疇皆用九易之有隂陽猶疇之有竒偶</hi>
　　<hi>也陽竒而有一三五七九陰偶而有二四六八參兩倚數故疇象通用乾有三竒兌二竒而一偶離</hi>
　　<hi>中偶而外竒震一竒而二偶以是為序則疇象之數皆可縷數也凡象始於八疇始於九為象者八</hi>
　　<hi>八六十有四以八乗之為五百一十二又再乘之為四千九十六又以八八乘之為二十六萬二千</hi>
　　<hi>一百四十四凡象之賾極止於是自是而外无象也為疇者九九八十有一以九乘之為七百二十</hi>
　　<hi>九又再乘之為六千五百六十一又以九九乘之為五十三萬一千四百四十一凡數之賾極止於</hi>
　　<hi>是自是而外无數也以五百一十二自相乘而得象極之象以七百二十九自相乘而得數極之數</hi>
<pb n="41b"/>
　　<hi>兩者易疇所相為用也倍易之象以追疇之數積差七千一百五十三半差三千五百七十六半日</hi>
　　<hi>月積差之所從始也然則九疇之數五十三萬一千四百四十一八象倍數五十二萬四千二百八</hi>
　　<hi>十八以七乘之易得三百六十七萬一十六範得三百七十一萬九千六百四十七日月積差共八</hi>
　　<hi>日五分六釐六毫三絲何也曰七八九六以之乘限統數也非宻法也以六十八九乘之則天地之</hi>
　　<hi>密行可見矣然則五行之有餘沴何也曰五行出於圖書皆有中數極備於此則極不備於彼土徳</hi>
　　<hi>之始二十有五九六七八左右分乘左柔而右强柔强之差二千七百而右贏其百此又贏一百土</hi>
　　<hi>不稼穡水德之始三十有六左右分乘左柔而右强柔强之差右贏一百四十四此百四十四者水</hi>
　　<hi>不潤下火德之始四十有九左右分乘左柔而右强柔强之差右贏一百九十六此百九十六者火</hi>
<pb n="42a"/>
　　<hi>不炎上木德之始六十有四左右分乘左柔而右强柔强之差二百五十六此二百五十六者木不</hi>
　　<hi>曲直金德之始八十有一左右分乘左柔而右强柔强之差三百二十四此三百二十四者金不從</hi>
　　<hi>革五德之所不從謂其近於所尅者也聖人謂道不皆惠必有逆數故為敬農恊又明念嚮威以致</hi>
　　<hi>其平康正直之用其不惠於九用自罹凶咎以逺於五福近於六極則非天地之正命聖人亦无如</hi>
　　<hi>之何也然則五行操柄五紀庶徴五福六極皆仰受之而五事之敬八政之農三徳之乂兢兢人事</hi>
　　<hi>若不克修者何也曰五行之秀叶以為人人於五行非兩物也天地之有人物猶隂陽之有爻象錯</hi>
　　<hi>綜為文文有當否而吉凶生焉故智者觀於圖書以得五十三萬一千四百四十有一之文觀於易</hi>
　　<hi>象以得二十六萬二千一百四十有四之實而後五事八政三德庶徴與六十四事者可得而叶也</hi>
<pb n="42b"/>
　　<hi>然則用九而去十者何也曰十之與五通為皇極五行五事五紀皆五也而十備焉凡五行之數去</hi>
　　<hi>十則用九存十則用十一存十而用十一何也土德之終十十為百復加一十得兩河圖為萬物終</hi>
　　<hi>九十之御二十八十之御三十七十之御四十六十之御五十皆得兩河圖為五百五十各以五十</hi>
　　<hi>五退之為五德之序金德之終九十復加一九為九十九以五經之為四百九十五木德之終八十</hi>
　　<hi>復加一八為八十八以五經之為四百四十火德之終七十復加一七為七十七以五經之為三百</hi>
　　<hi>八十五水德之終六十復加一六為六十六以五經之為三百三十凡五行之成數二千二百其生</hi>
　　<hi>數八百二十五凡三千三十五為五十五自相乘之數也五乘五十五為二百七十五十乘五十五</hi>
　　<hi>為五百五十各去其十以分八際為四千三百二十故嚮威之用在於十一存五而去六存十與一</hi>
<pb n="43a"/>
　　<hi>則為十一君子之所愼其趨舍也然則八際之象五百一十二以八乘之為四千九十六九疇之數</hi>
　　<hi>七百二十九以六乘之為四千三百七十四象以十五分而益一數以三分而損一損益不齊而曰</hi>
　　<hi>同用何也曰其去十而用九一也五百五十去十而乘八以為天地之通朞七百二十九虚一而乘</hi>
　　<hi>六為日辰之交㑹大象之辰四千三百六十九大數之辰四千三百七十四積虚之數十十上下於</hi>
　　<hi>嚮威之用則必有所愼取之矣然則君子康色好德敬用五事内決之稽疑外察之庶徴而猶懼有</hi>
　　<hi>六極之禍何也曰五德之終各有所極得一而處則一斂極之福失一而流則一墜極之凶五十有</hi>
　　<hi>五之中五行所經兩分二十有七欲擇其中孰舍孰取乎故精者一之所生也微者中之所生也六</hi>
　　<hi>十四象之候則必於其中交八十一數之候則或於其端末也履端舉中居終三者二十七候之所</hi>
<pb n="43b"/>
　　<hi>極研也然則是雒書也而皆舉河圖言之何也曰圖書一也圖書之象積三而成三六二九究於十</hi>
　　<hi>八去十虚一以行於六十四象之中數而不繫於象猶星辰不繫於天井邑不繫於地雖聖人无所</hi>
　　<hi>得其趨舍也然則六極五行所生五事所成不繫於數數則通有福極之用而獨去十何也曰陽爻</hi>
　　<hi>之畫各得一三五七九隂爻之畫各得二四六八十凡隂陽六爻三五相御各一百二十五以一百</hi>
　　<hi>二十五乘之為一萬五千六百二十五以六十四積之為整整百萬之數六十四卦无復贏縮聖人</hi>
　　<hi>以河圖為體雒書為用去十而行之則四十六萬八千六百五十九萬之卦即藏於五十三萬一千</hi>
　　<hi>四百四十一卦之中其得一萬五千六百二十五者首乾一卦耳餘以隂陽自為贏乏故天地之大</hi>
　　<hi>用非聖人莫取也聖人教人使人知象又知其數既知其數又知其條派所在如司徒蒐狩致衆旝</hi>
<pb n="44a"/>
　　<hi>下畫而望之知其物色夜而呼之名號不失也故古之聖人行師動衆治賦計畝施禄建官皆取諸</hi>
　　<hi>易故以遷國出征不損車徒裒多益寡不爽升合建表於八尺之中而收積於萬里之外則皆方圓</hi>
　　<hi>倚數之為也或曰六十四卦八八相乘不過尋丈之内中人為之猶且迷其端竟失其前後今曰二</hi>
　　<hi>十六萬二千一百四十四卦卒然值之皆知其條派時日分刻所在不巳難乎曰乾兌離震㢲坎艮</hi>
　　<hi>坤則有其次矣以坤加復以乾加姤使坤就坤使數乾就乾則有其方矣九數之間又分隂陽雖有九</hi>
　　<hi>不離二類學者但明九疇之象居九卦之實粗舉象數因而求之如望瞳睛而知黒白也</hi>
　　<hi>凡先天方圓圖皆在人耳目之前不須圖畫可知其象所難知者獨方圓相削凡十八變而歸於極</hi>
　　<hi>耳極以八尺之表立於兩濟之中八尺而準一方凡方九圓而冒於周天之外凡四周一百二十八</hi>
<pb n="44b"/>
　　<hi>以五百一十二為方分九方九圓而極於八尺之中先天圓方獨為爻畫次第未及於通變參兩之</hi>
　　<hi>說也然七百二十九卦一一依此為序不依此為序則圓書兩道九方錯雜炎上潤下之文曲直從</hi>
　　<hi>革之勢五土稼穡之方原始要終何以裁之故如一一一為乾則一一二為兌乾兌自領九類一二</hi>
　　<hi>一為離則一二二為震離震自領九類從此九九八十一疇皆乾兌離震為政以至次疇二一一為</hi>
　　<hi>㢲則二一二為坎㢲坎自領九類二二一為艮則二二二為坤艮坤自領九類從此九九八十一疇</hi>
　　<hi>皆㢲坎艮坤為政以至次疇乾兌復始而後九疇八卦可以類從也今為九疇八卦相次之圖如左</hi>
　<lb/>
　第一疇八十一象圖<lb/>
<pb n="45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="45b"/>
　<lb/>
　　<hi>右為第一疇八十一象初行一一一至一一八皆乾兌為政終之以一一九之乾次行一二一至一</hi>
　　<hi>二八皆離震為政終之以一二九之離又次行一三一至一三八又乾兌為政終之以一三九之乾</hi>
　　<hi>又次行一四一至一四八皆離震為政終之以一四九之離繇是推之竒陽耦隂九九成疇自初九</hi>
　　<hi>疇者猶先天之左次皆乾一兌二離三震四自為行律但去十而存九耳下圖以二為始乃依㢲坎</hi>
　　<hi>艮坤次焉</hi>
　第二疇八十一象圖<lb/>
<pb n="46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>
　　<hi>右為第二疇八十一象初行二一一至二一八皆㢲坎為政終之以二一九之㢲次行二二一至二</hi>
　　<hi>二八皆艮坤為政終之以二二九之艮又次行二三一至二三八皆㢲坎為政終之以二三九之㢲</hi>
　　<hi>又次行二四一至二四八皆艮坤為政終之以二四九之艮竒陽耦隂九九成疇猶先天圖之右次</hi>
　　<hi>其下一畫隂者也先天左右視下一畫陽者從復隂者從姤從復者為震離兌乾從姤者為㢲坎艮</hi>
　　<hi>坤觀二圖而其下可推也</hi>
　第三疇八十一象圖<lb/>
<pb n="47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　<hi>右為第三圖八十一象從三起乾以乾兌離震為次亦猶之第一疇也</hi>
<pb n="47b"/>
　第四疇八十一象圖<lb/>
<pb n="48a"/>
　<lb/>
　<lb/>
　　<hi>右為第四圖八十一象從四起㢲以㢲坎艮坤為次亦猶之第二疇也</hi>
　第五疇八十一象圖<lb/>
　<lb/>
　<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　　<hi>右第五圖五為綱紀五通戊己剛柔合用則一二兩行為乾兌離震三四兩行得為㢲坎兌坤也自</hi>
　　<hi>五五五以上四十象得八卦者五以下四十象得八卦者五而五為五中卦八象自為通變故七百</hi>
　　<hi>二十九卦中卦實兼乾坤施於六乗之中仍得九卦不退九辰也然陽贏隂乏理之常然陽爻自得</hi>
<pb n="49a"/>
　　<hi>一三五七九隂爻自得二四六八不足為異從於干支與氣俱化則陽日從戊隂日從己剛柔制合</hi>
　　<hi>適得其平无贏乏也</hi>
　第六疇八十一象圖<lb/>
　<lb/>
　<lb/>
　<lb/>
　<lb/>
　<lb/>
<pb n="49b"/>
　<lb/>
　<lb/>
　<lb/>
　<lb/>
　　<hi>右為第六圖八十一象從六起㢲以㢲故艮坤為次亦猶之第四圖也</hi>
　第七疇八十一象圖<lb/>
<pb n="50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　<hi>右第七圖八十一象從七起乾猶第三圖之乾兌離震也</hi>
<pb n="50b"/>
　第八疇八十一象圖<lb/>
<pb n="51a"/>
　<lb/>
　<lb/>
　　<hi>右第八圖八十一象從八起㢲猶第四圖之㢲坎艮坤也</hi>
　第九疇八十一象圖<lb/>
　<lb/>
　<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　　<hi>右第九圖八十一象從九起乾復以乾兌離㢲為次猶之初疇也九疇之中竒數常贏多一八十一</hi>
　　<hi>故諸卦之中乾至一萬五千六百二十五坤獨四千九十六耳乾坤合數一萬七百二十一凡卦所</hi>
　　<hi>直一陽之卦六爻相乘五千一百二十二陽之卦六爻相乘六千四百三陽三隂所直八千四陽之</hi>
<pb n="52a"/>
　　<hi>卦所直一萬五陽之卦一萬二千五百通計六陽之卦一得一萬五千六百二十五五陽之卦六得</hi>
　　<hi>七萬五千一陽之卦六得三萬七百二十又四陽之卦十五得十五萬又二陽之卦十五得九萬六</hi>
　　<hi>千又六隂之卦一得四千九十六通為五十三萬一千四百四十一即此七百二十九疇相乘之數</hi>
　　<hi>也九疇所納在於爻中以為卦數在於圖書以為卦象象數相錯而剛柔變化生焉洪範曰平康正</hi>
　　<hi>直彊弗友剛克燮友柔克沉潛剛克髙明柔克此四克者五行之所為用也七之克九為彊弗友四</hi>
　　<hi>之克八為燮友柔克五之克六為沉潛剛克六之克七為高明柔克五行約調平康正直則四克不</hi>
　　<hi>用四克之用為偏黨而設也无黨无偏而四克雜施則水不潤下火不炎上木不曲直金不從革土</hi>
　　<hi>不稼穡君子歛福錫極亦曰敘厥彞倫无所汩亂而已恭從明聰睿肅乂哲謀聖君子謹持之勉於</hi>
<pb n="52b"/>
　　<hi>无過至於修福得極修極得福君子亦未之敢知也凡乾卦三爻所値有丁卯丁亥不得謂之從革</hi>
　　<hi>而坤卦三爻所値有乙卯乙亥皆得謂稼穡者彊燮之義也震兼甲乙皆謂曲直乾兼丙申丁酉皆</hi>
　　<hi>謂從革蠱之貴甲㢲之貴庚澤火之貴巳夫各有所取之也君子之於易非徒曰占其吉凶而已所</hi>
　　<hi>為道徳歸於和順性命要於窮理反身克治以禮制事者也然則夫子之論鳴鶴斷金藉茅勞謙亢</hi>
　　<hi>龍户庭負乘估助朋從困據射千屨校何校苞桑鼎足介石初復致一三修十九事无一事及於九</hi>
　　<hi>疇者何也曰是所謂敬用之務皇建之道也若夫五行八象配於六十四事則夫子言之詳矣曰八</hi>
　　<hi>象五行則猶未譬也而曰詳言之何也曰上際六坎言水之潤下者也三一初交以為經綸五行之</hi>
　　<hi>始聖人所貴先雨而後泉卑山而崇天導潤以果行輔潤以育德故木得遂其生土不致其尅是屯</hi>
<pb n="53a"/>
　　<hi>蒙之義也雲上於天子娯其親屋漏在下子屈於父是需訟之義也繇是而推蹇不濶下而解潤下</hi>
　　<hi>困潤而枯井潤而疲渙下而邇於神明節上而窮於制度渙欲以潤七世節恐不足以潤一己旣濟</hi>
　　<hi>上而思防未濟下而居方故是十六水者聖人所以舉潤也曰十二卦而後舉火何也曰水平而後</hi>
　　<hi>火麗也至於十二而天道可敘矣類族辨物火之在下者也遏惡揚善火之在上者也火上於雷而</hi>
　　<hi>刑以興火下於山而獄以止火順其性而德以昭火失其勢而明以晦火從於木而為家人火臨於</hi>
　　<hi>澤而有同異故澤者水之别也雷者火之别也從金而下革用以治厯從風而上炎用以疑命豐之</hi>
　　<hi>從噬嗑旅之從賁聖人以仁制德以禮制刑之義也然則漸歸妹何義也曰木託於土而還以制土</hi>
　　<hi>培塿不生松栢庥隂之原必有比屋是賢德善俗之義也木近於金不利於金少女長子金水雜處</hi>
<pb n="53b"/>
　　<hi>是永終知敝之義也然則恆益皆木也恒不易方而益利改遷何也曰益曲而恒直恒體乾而益體</hi>
　　<hi>坤恒先寅卯而後㢲巳益上㢲已而下寅卯方位旣殊則居遷異用矣然則隨以木從金而曰嚮晦</hi>
　　<hi>宴息蠱以木落山而曰振民育德何也曰澤金也則猶之水也木託於下非寇非媾静以俟之則亦</hi>
　　<hi>庶乎不敗也是宴息之義也㢲木也則猶之風也風落於山草木黄熟才德出焉是振育之義也然</hi>
　　<hi>則天下雷行而茂對時育萬物澤上於地而除戎器戒不虞何也无妄者雷之將奮者也勾萌而值</hi>
　　<hi>元金災眚之所生也布德施令非王者不足以立憲地上有澤昆蠱之所聚也風舌毁折之所從始</hi>
　　<hi>也故除戒生焉然則風行天上而懿文德風行水上而享帝立廟何也曰天運之氣為風三光著而</hi>
　　<hi>雲霾息風行水上為渙源流廣而波瀾遠然則升之不稱享帝而豫之稱配天何也曰升者齊潔之</hi>
<pb n="54a"/>
　　<hi>事隂木也豫者帝出之事陽木也然則觀之稱先王臨之不稱先王何也曰兌兼金水而皆託於地</hi>
　　<hi>本地親下自南面而下皆君子也㢲為風木而已出於地出地親上自設教而上皆聖人也然則易</hi>
　　<hi>稱先王四地而一天何也曰健者之貴順也是聖人之德也詩曰應侯順德是禮樂之所繇作也然</hi>
　　<hi>則上經多言王后大人下經一稱先王何也曰上主乾坤而六子為客下主六子而乾坤為賓天人</hi>
　　<hi>之道君相之義也然則易尚時位而惡窮賤書尚五福而惡六極是上天之事抑君相之事抑五行</hi>
　　<hi>自値之歟曰天人共治之也天人共治之則五行不專為政且是五行者一爻五象一象五數相乘</hi>
　　<hi>之義動溢千萬孰擇之歟曰聖人有以見天下之賾而擬諸形容象其物宜有以見天下之賾而觀</hi>
　　<hi>其㑹通行其典禮六爻之賾二十六萬二千一百四十四數復倍之為五十三萬一千四百四十一</hi>
<pb n="54b"/>
　　<hi>以倍相較差七千一百五十三往復相配每象兩數五五餘差足相納也故毎象之頣不過四千九</hi>
　　<hi>十六坤卦之數亦不過是前後乘除不是加減如乾卦之賾四千九十六而其數至於一萬五千六</hi>
　　<hi>百二十五以三除四千九十六為一萬二千八十八餘三千三百三十七以六十四除之五十二除</hi>
　　<hi>而餘九九為五之納十為五之所兼凡二百四十十四除而盡乾之數以是而推則六十四卦所値</hi>
　　<hi>之數一一可定也至如三陽三隂之卦為數八千以四千九十六倍之餘一百九十二不過本卦三</hi>
　　<hi>乘之數去其三乗而得本卦雖窮煩極賾不可厭亂矣凡繫辭所稱極賾者五要以數乘象所多不</hi>
　　<hi>過一倍象兼兩數干支再納一往一反而諸數皆備至於贏納多寡可以五數劑舉也然則太𤣥潛</hi>
　　<hi>虚張蔡之學與是相近亦為有合歟曰是不知而作也易之外不復作易通變成文極數定象聖人</hi>
<pb n="55a"/>
　　<hi>猶恐其未能也太𤣥見其一端潛虚失其過半皇極演疇襲前而陋以為易可再作則七聖相視猶</hi>
　　<hi>有未盡之業矣數極而後象明象明而後理順理順而後性命之義可得也象義已明而後舉三天</hi>
　　<hi>雜卦求其厯年次第以觀帝王升降天地治亂之㑹雖戊巳庚甲福禍盈虚置不問可也綜其大要</hi>
　　<hi>則易象之言二氣藏數於象洪範之言五行藏象於數皆原本圖書與易合體而雒書以配易序尤</hi>
　　<hi>為親切焉</hi>
<pb n="56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="56b"/>
　　<hi>雒畫去十而用九方圓縱横中於十五五通戊巳以五兼十故四正為乾四隅為坤坤之通戊者為</hi>
　　<hi>坎乾之通已者為離乾坤坎離以正天地是聖人所取以為易之綱紀也據一御兩以為三爻因而</hi>
　　<hi>重之以為重卦剛柔類辨以配隂陽或合或分錯綜无方因而尋之衷五之文八十有一游五之文</hi>
　　<hi>七十有二環五自為文者五百七十六以五衷之正距為艮反距為震隅夾為㢲反挾為兌正股為</hi>
　　<hi>㢲反股為兌間勾為震反勾為艮從戊而圭黍者或㢲或離反戊而圭黍者或離或兌從已而圭黍</hi>
　　<hi>者或坎或艮反已而圭黍者或震或坎以九方測之各從其類也周禮卜有三兆玉兆原兆瓦兆玉</hi>
　　<hi>兆如四正十五或周環十五方圭圜璧之文原兆如方田歩弓通五曲直逺近周髀之法瓦兆如一</hi>
　　<hi>五六六五一一六五五六一之類曲折根連戊巳従變以此三兆密御九疇不用灼龜而龜文燦然</hi>
<pb n="57a"/>
　　<hi>故以五行而辨福極以庶徴而證五事以五紀而省三德以稽疑而定八政亦此意也俗法皆云一</hi>
　　<hi>坎二坤三震四㢲六乾七兌八艮九離中通戊巳其實雒書無有定位九疇不配後天一九二八三</hi>
　　<hi>七四六不過為中函十五之文一乘再乘三乗尚有許多未定之次惟以八政為體以先天次之食</hi>
　　<hi>貨祀司空司徒司宼賓師各分部部各八政亦以乾兌艮震㢲坎離坤為序但易於復履端範於姤</hi>
　　<hi>資始易從中起左右分行範從中起周環左轉耳然則姤之為食復之為司徒何義也曰姤感隂而</hi>
　　<hi>物成食者物之成者也司徒春官也坤為司空乾為大衆兩者天地之所慎也然則頤噬嗑之不為</hi>
　　<hi>食坤比豫之不為師何也曰頤噬嗑為食則鼎井為司徒鼎井為司徒則大畜大壯大有必為司空</hi>
　　<hi>嫌於大畜大有之不為司空則不嫌於大壯之必為師也然則賁豐之為司宼賢於訟解之為司寇</hi>
<pb n="57b"/>
　　<hi>歸妹履之為賓賢於漸謙之為賓者歟曰象无典要不膠一說二八四六一九三七其通象互取猶</hi>
　　<hi>屯蒙師比鼎革同人大有之共為用也然則坤一乾九震八㢲二離三坎七兌四艮六之賢於坎乾</hi>
　　<hi>兌坤離㢲震艮者歟曰是二天之序也而皆有取焉以分行者主於震㢲以定位者主於坎離約其</hi>
　　<hi>參差以歸於疇序則乾兌離震㢲坎艮坤之次可屈指而數也然則是九用者之與象數无所專屬</hi>
　　<hi>歟曰是何所專屬有之言夫天人成象之有三等也休咎之初生本於五行徴於五事發於八政天</hi>
　　<hi>人初交以其性命殽為事業神鬼不能知龜蓍不能謀此一就也休咎之將成厯於五紀揆於皇極</hi>
　　<hi>劑於三徳以其事業原本德行與之為蓍龜與之為鬼神此一就也休咎之巳成蓍龜知之不能謀</hi>
　　<hi>鬼神聽之不能改福者終福禍者終禍性命學問不能増益此一就也故九用之分以三為等至於</hi>
<pb n="58a"/>
　　<hi>六而極矣七百二十有九以九乗之為六千五百六十一以六裁之為四千三百七十四去九而用</hi>
　　<hi>六故德性問學自三德而後聖賢讓權天地操持之矣智者合而為之謀毎一事而皆有是三就有</hi>
　　<hi>是三就則皆有是九德九就者是聖賢之智也然則是不以八政為序矣曰八政者五行五事三德</hi>
　　<hi>之疇象也以八政而察五事以五事而稽皇極猶以八象而觀隂陽以隂陽而觀太極也故以五事</hi>
　　<hi>逹於五行以恭從明聰睿肅乂哲謀聖狂僭豫急蒙共治五事以雨霽蒙驛克稽之鬼神以雨賜煥</hi>
　　<hi>寒風徴之天地天地鬼神聖賢共此五事也五事共此三德而後以求於八政施於彝倫可得而叙</hi>
　　<hi>也是箕子之與周公同㫖也</hi>
　<lb/>
<pb n="58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易象正卷終上<lb/>
</p>
<p>
</p>
  </div>
</body>
</text>
</TEI>
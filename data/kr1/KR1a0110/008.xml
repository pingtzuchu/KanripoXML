<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易象正卷六</head> <lb/>
    <p>
<pb n="1a"/>
欽定四庫全書<lb/>
　易象正卷六<lb/>
　　　　　　　　　　　　明　黄道周　撰<lb/>
䷞<lb/>
咸亨利貞取女吉<lb/>
　彖曰咸感也柔上而剛下二氣感應以相與止而説<lb/>
　男下女是以亨利貞取女吉也天地感而萬物化生<lb/>
　聖人感人心而天下和平觀其所感而天地萬物之<lb/>
<pb n="1b"/>
　情可見矣<lb/>
　象曰山上有澤咸君子以虚受人<lb/>
　　<hi>正曰易不為取女訓也而曰取女吉何也曰男女所嗣天地也然則蒙之蠱及姤皆勿用取女何也</hi>
　　<hi>曰蒙男之稺者姤女之壯者也稺男壯女過以相與臣强而君柔易之所惡也然則益損之不為下</hi>
　　<hi>始何也益本於天者也損則男亢也本於天而不繫於上何也曰乾坤為政長男長女未當事也然</hi>
　　<hi>則兑艮當事何也曰兑艮本地山上冇澤地以承天羣龍所都萬物以興故謂之咸咸者天地之所</hi>
　　<hi>同也然且曰利貞何也曰天地之道𤼵於風雷鍾於山澤風雷動而山澤靜也澤託於山山博以深</hi>
　　<hi>徳利於内親固於外富辰曰昔摰疇之國也繇太任杞鄫繇太姒齊許申吕繇太姜陳繇太姬皆能</hi>
<pb n="2a"/>
　　<hi>内利親親者也澤在於外山在於内内利而外貞時雨所歸雲氣蔚蒸賢人四至而載於髙位夫非</hi>
　　<hi>有道而能如此乎詩曰窈窕淑女鐘皷樂之又曰之子于歸言秣其駒言夫君子之虚受有如此也</hi>
　　<hi>故虚受者山上有澤之象也山上不虚水澤不㞐渟畜之源隂陽乃腴忿慾收聲精神乃清及其究</hi>
　　<hi>也為懲忿窒慾</hi>
初六<hi>咸之革</hi>
咸亨利貞取女吉<lb/>
革已日乃孚元亨利貞悔亡<lb/>
咸其拇<lb/>
<pb n="2b"/>
　象曰咸其拇志在外也<lb/>
　　<hi>正曰咸之革舍其娣而從其妾是未可以孚也守其四徳則可以無悔矣君子取士於鄉造士於國</hi>
　　<hi>賓祭而觀之明試以庸之曰是給於用矣而猶營營焉取於胥𨽻求於藪澤曰是无人者猶舍蘋藻</hi>
　　<hi>而事芣苢也君子以義制事以禮制心非禮不以感心非義不以感事手足之有拇指无故而動不</hi>
　　<hi>有内感必有外事猶雲氣之感於林薄也无所致其風雨致柔焉而已矣</hi>
六二<hi>咸之大過</hi>
咸亨利貞取女吉<lb/>
大過棟橈利有攸往亨<lb/>
<pb n="3a"/>
咸其腓凶居吉<lb/>
　象曰雖凶居吉順不害也<lb/>
　　<hi>正曰咸其腓咸之過大者也旤患之生生於不居以腓命拇其道數驟感而得巽進退不果故為艮</hi>
　　<hi>以止之艮之不感於震猶腓之退聽於胟也故足者注也注於地而順居焉不為旤先不為福始烏</hi>
　　<hi>爵之集不遷其所詩曰招招舟子人涉卭否言夫動凶而居吉者也然則棟橈利往何也曰无所取</hi>
　　<hi>之取夫不懼旡悶者也</hi>
九三<hi>咸之萃</hi>
咸亨利貞取女吉<lb/>
<pb n="3b"/>
萃亨王假有廟利見大人亨利貞用大牲吉利有攸往<lb/>
咸其股執其隨往吝<lb/>
　象曰咸其股亦不處也志在隨人所執下也<lb/>
　　<hi>正曰无所取之取夫除戒者也史蘇曰夫有男戎必有女戎晉以男戎勝戎則戎必以女戎勝晉狐</hi>
　　<hi>突曰國君好艾大夫殆好内適子殆社稷危不除不戒則危殆隨之故假廟用牲精誠之至也利見</hi>
　　<hi>大人莊敬之庀也詩曰惠于宗公神罔時怨神罔時恫刑于寡妻至于兄弟以御于家邦咸萃之義</hi>
　　<hi>也</hi>
九四<hi>咸之蹇</hi>
<pb n="4a"/>
咸亨利貞取女吉<lb/>
蹇利西南不利東北利見大人貞吉<lb/>
貞吉悔亡憧憧往來朋從爾思<lb/>
　象曰貞吉悔亡未感害也憧憧往來未光大也<lb/>
　　<hi>正曰作易者其多難乎難平於西南而興於東北糾結於思慮而散於不思慮者子曰天下何思何</hi>
　　<hi>慮天下同歸而殊塗一致而百慮天下何思何慮夏臺之聖无所致其勇羑里之仁无所騁其智曰</hi>
　　<hi>屈曰蟄而已屈蟄者西南之務也子曰往者屈也來者信也屈信相感而利生焉尺蠖之屈以求信</hi>
　　<hi>也龍蛇之蟄以存身也精義入神以致用也利用安身以崇徳也過此以往未之或知也窮神知化</hi>
<pb n="4b"/>
　　<hi>徳之盛也咸之蹇則猶未至於盛徳乎未至於盛徳而且无悔則猶庶㡬於大人之事也然則蹇之</hi>
　　<hi>屈蟄夫子有取之精義入神則未有所取之也曰取之反身修徳者也君子至虚以宅心至靜以體</hi>
　　<hi>物體靜宅虚神明與居宅虚體靜神明來鏡日月之生明寒暑之成嵗知性者以謂之性知命者以</hi>
　　<hi>謂之命一屈一伸孰疎孰親故咸知性者也蹇知命者也呼谷而應以謂之性建溜歸平以謂之命</hi>
　　<hi>是猶未知性命者也然則性命之道何如曰貞吉而已矣子曰天地之道貞觀者也日月之道貞明</hi>
　　<hi>者也天下之動貞夫一者也貞則吉不貞則不吉咸之蹇貞吉之所萃也然則性有氣質命有運數无</hi>
　　<hi>取之乎曰謂氣質則不謂之性謂運數則不謂之命也然則洪範之言五行大易之言爻象无取之</hi>
　　<hi>歟曰五行之生生於皇極猶爻象之興本於太極也兩極之道貞一而已惠迪而吉從逆而凶靜虚</hi>
<pb n="5a"/>
　　<hi>而吉躁妄而凶自天子至於黎庶未有易也彊弗燮友沈潛髙明則一乳而殊禀也然則人生六甲</hi>
　　<hi>所禀之數二十六萬二千一百四十四分以五行各得一萬二千四百二十九裁以十四限以四十</hi>
　　<hi>九分以六十三而原始要終舉可知也神化之道極於生死徳義之用存於屈伸生死屈伸鬼神所</hi>
　　<hi>生有明其故而猶不謂之盛徳者歟曰氣禀有限億兆無數人事不齊何可同也詩曰或燕燕居息</hi>
　　<hi>或盡瘁事國或息偃在牀或不已于行或不知呌號或慘慘劬勞或棲遲偃仰或王事鞅掌或湛樂</hi>
　　<hi>飲酒或慘慘畏咎或出入風議或靡事不為人事之不齊如此雖鬼神亦莫能齊之矣然則貞一之</hi>
　　<hi>道如何曰居敬而已矣日月之行則有冬夏星辰所好則有風雨北極所居致一而已書曰王敬作</hi>
　　<hi>所又曰不可不敬徳蹇之反身則亦用此道也反身不敬憧憧往來雖有屈蟄亦與蛇蠖同體而已</hi>
<pb n="5b"/>
九五<hi>咸之小過</hi>
咸亨利貞取女吉<lb/>
小過亨利貞可小事不可大事飛鳥遺之音不宜上宜<lb/>
下大吉<lb/>
咸其脢无悔<lb/>
　象曰咸其脢志末也<lb/>
　　<hi>正曰咸其脢咸之過小者也君子感於宗廟而過於恭感於丘墓而過於哀感於閭巷而過於儉雖</hi>
　　<hi>感而過未為失也脢生於喉頷之間上下接物感而小過足為大矣然猶未至於輔頰也流言止之</hi>
<pb n="6a"/>
　　<hi>惡言弭之精氣咽之遰氣節之終日數動而未有大過詩曰彼君子兮噬肯適我中心好之曷飲食</hi>
　　<hi>之世之感於求賢亦有至於此者乎</hi>
上六<hi>咸之遯</hi>
咸亨利貞取女吉<lb/>
遯亨小利貞<lb/>
咸其輔頰舌<lb/>
　象曰咸其輔頰舌滕口説也<lb/>
　　<hi>正曰咸艮皆體也艮之輔頰在五而咸當上何也曰是兑之口舌也口舌而之遯何也曰惡夫滕説</hi>
<pb n="6b"/>
　　<hi>而將遯者矣君子感人以行不以言感人以言則巫覡之道也詩曰莫捫朕舌言不可逝矣逝人不</hi>
　　<hi>旋逝言不還立政曰自一話一言我則未惟成徳之彦以乂我受民詩曰其維哲人告之話言順徳</hi>
　　<hi>之行以感人心而天下和平則必繇此也</hi>
䷟<lb/>
恒亨无咎利貞利有攸往<lb/>
　彖曰恒久也剛上而柔下雷風相與巽而動剛柔皆<lb/>
　應恒恒亨无咎利貞久於其道也天地之道恒久而<lb/>
　不已也利有攸往終則有始也日月得天而能久照<lb/>
<pb n="7a"/>
　四時變化而能久成聖人久於其道而天下化成觀<lb/>
　其所恒而天地萬物之情可見矣<lb/>
　象曰雷風恒君子以立不易方<lb/>
　　<hi>正曰變化无方者其惟風雷乎風雷之動不終日而曰久於其道何也曰謂夫長婦職内長子職外男女分治</hi>
　　<hi>不改其度天地之序也天地之序不先於咸恒何也曰已言之謂其本地者也先天地而後男女先男女而後</hi>
　　<hi>夫婦然則象言雷風而義言夫婦何取之乎曰皆取之矣雷動而風發雷振而風止唱隨之義也雷警而風温</hi>
　　<hi>雷伏而風烈代終之序也夫其恒理則既如此矣君子立方以其不變化貞其變化者動散合功南東定位隂</hi>
　　<hi>陽相薄寒暑不易傳曰烈風雷雨弗迷其象則取於此也故立不易方取之雷風及其究也為遷善改過</hi>
<pb n="7b"/>
初六<hi>恒之大壯正變象</hi>
恒亨无咎利貞利有攸往<lb/>
大壯利貞<lb/>
浚恒貞凶无攸利<lb/>
　象曰浚恒之凶始求深也<lb/>
　　<hi>正曰彖兩利貞則不可動矣恒而大壯浚於恒者求恒愈深其道已貞鑱員求方道乃不臧故夫未</hi>
　　<hi>雷而風與夫已雷而猶風之皆非物之所利也道太清則无徒水太深則寡游詩曰匪風𤼵兮匪車</hi>
　　<hi>揭兮顧瞻周道中心怛兮有㫪容之徳者旡疾遽之行故峻行厲聲亦君子之所畏也</hi>
<pb n="8a"/>
九二<hi>恒之小過</hi>
恒亨无咎利貞利有攸往<lb/>
小過亨利貞可小事不可大事飛鳥遺之音不宜上宜<lb/>
下大吉<lb/>
悔亡<lb/>
　象曰九二悔亡能久中也<lb/>
　　<hi>正曰行不易恭䘮不易哀用不易儉可謂之久中乎曰是亦非畸行也非畸行則亦可以无悔矣中</hi>
　　<hi>行伯克鼔鼔子之臣曰夙沙釐不從晉而從鼓也軍吏執之辭曰吾事君非事土也今君實遷臣何</hi>
<pb n="8b"/>
　　<hi>賴於鼓穆子召之曰鼓有君矣吾定而禄對曰吾委質於翟之鼓未委質於晉之鼓也臣聞之委質</hi>
　　<hi>而策死古之法也敢即私吏以煩司冦而亂舊章故如夙沙釐則可謂久中也行有小過而至于中</hi>
　　<hi>道故共姜尗姫春秋之所貴也</hi>
　　<hi>然則恒之小過无辭焉而獨言悔亡何也曰是下經之内主也下經之内主何也曰乾坤治上六子</hi>
　　<hi>治下陽外而隂内陽上而隂下各其宜也謂之悔亡故悔亡之義則自此備也下經之稱悔亡一十</hi>
　　<hi>有三而恒為之主恒治内者也悔生於内咎生於外上經之言无咎下經之言悔亡聖人所教外内</hi>
　　<hi>之治也人體八尺以八準之六尺有四腓脢上下腰膂受之上動而多咎下動而多悔要其所宜則</hi>
　　<hi>上為無咎下為悔亡无咎者謂其有思慮者也悔亡者謂其无思慮者也故思慮者聖人之所欲簡</hi>
<pb n="9a"/>
　　<hi>也敦復之無悔咸脢之無悔兩者形性之闗尺也咸復不妄則悔從此亡故咸之九四輟其憧思則</hi>
　　<hi>幽獨之問心亦可以少憩矣晉以衆允處於凶地而不疑家人閑家處於有初而不變睽以噬膚有</hi>
　　<hi>慶於厥宗夬以次且定志於牽羊夬之悔亡不如晉家人睽之正也然且不以流言感其思慮故念</hi>
　　<hi>朋從而信流言君子之大戒也萃之有位保其終革之改命信其志艮之序言寡其尤巽之有獲成</hi>
　　<hi>其功兑之孚兑成其信渙之奔机得其願六者皆徳位之所駢集也思慮不紛而神明從之巽兑震</hi>
　　<hi>艮之交皆聴命於心而震獨以匕鬯之故虩虩而蘇蘇矍矍而索索故名位相求朋從相期親隣相</hi>
　　<hi>戒得喪相仍无以謝之則牽羊其選矣必以為皆不可而逃名位郤朋從逺親隣絶得喪以是為可</hi>
　　<hi>悔亡者是苦節貞凶之所繇集也然則未濟之震伐有賞而亦曰悔亡者何也曰是則惟髙宗為能</hi>
<pb n="9b"/>
　　<hi>之髙宗少而荒遯長而恭黙從繩從諫旁招俊彦故有匪夷之思不慮之慮以證於古聞格於上帝</hi>
　　<hi>故恒之小過處下者也慮大而能小智髙而能下退處於恒人之下而久自謂不足者是怨尤之所</hi>
　　<hi>不至也</hi>
九三<hi>恒之變象解正</hi>
恒亨无咎利貞利有攸往<lb/>
解利西南无所往其來復吉有攸往夙吉<lb/>
不恒其徳或承之羞貞吝<lb/>
　象曰不恒其徳无所容也<lb/>
<pb n="10a"/>
　　<hi>正曰恒而解則緩矣詩曰不解于位民之攸墍又曰莫予旤適稼穡匪解言獨立固徳者之恒自厲</hi>
　　<hi>也巽動而險以變其志雖未失守難以立矣驪姬之難里克先告於優施優施從里克飲酒中起舞</hi>
　　<hi>謂里克妻曰主孟啗我我報兹暇豫事君乃歌曰暇豫之吾吾不如烏烏人皆集於菀已獨集於枯</hi>
　　<hi>里克聞菀枯也不飱而寢夜半召優施問之故知君之將殺共子也里克曰秉君成殺吾不忍通復</hi>
　　<hi>故交吾不敢中立其免乎優施曰免矣明日稱疾不朝三旬難乃成里克則未變志也然而已解矣</hi>
　　<hi>解為暇豫者也為人臣而以暇豫事君不夙不夜不往不復其去无恒者㡬何詩曰被之僮僮夙夜</hi>
　　<hi>在公被之祁祁薄言旋歸言夫有恒而匪解者也无恒而解不占之矣</hi>
九四<hi>恒之變象升正</hi>
<pb n="10b"/>
恒亨无咎利貞利有攸往<lb/>
升元亨用見大人勿恤南征吉<lb/>
田无禽<lb/>
　象曰久非其位安得禽也<lb/>
　　<hi>正曰升而无禽何也惡夫恒之數化者也恒守其下徳不冀髙位可以窘素可以廬旅可以獨立可</hi>
　　<hi>以晤語陽節不變則恒體自得升之與恒不相得也動而數化有南征之心焉子産曰服政者蚤夜</hi>
　　<hi>思之若農之有畔田之貴恒亦各有其畔表也下處而髙冀數動而踵事詩曰牂羊羵首三星在霤</hi>
　　<hi>无恒徳而載髙位雖欲有禽何可得乎詩曰采苓采苓首陽之巔言夫髙冀而無禽者也其晉郤克</hi>
<pb n="11a"/>
　　<hi>鄭伯石之謂乎</hi>
六五<hi>恒之大過</hi>
恒亨无咎利貞利有攸往<lb/>
大過棟橈利有攸往亨<lb/>
恒其徳貞婦人吉夫子凶<lb/>
　象曰婦人貞吉從一而終也夫子制義從婦凶也<lb/>
　　<hi>正曰夫子從婦亦已過矣君子言不過物行不過物本其恒性惟義所適棟而隆則可以從也棟而</hi>
　　<hi>橈則可以不守也故齊桓公之智不如晉文公之智也桓公得一管仲管仲殁隰朋死而齊國以衰文</hi>
<pb n="11b"/>
　　<hi>公得趙衰先軫狐突狐偃而又有郤縠欒枝箕鄭胥都狐毛先都先且居諸臣故文公歾而晉以再</hi>
　　<hi>霸是則管仲之智亦不逮於趙衰也君子之為徳也不貳不爽以致其慎能遷能改以宏其業恒之</hi>
　　<hi>小過雖過而亡悔恒之大過雖貞而得凶臯陶曰翕受敷施九徳咸事伊尹曰惟尹躬暨湯咸有一</hi>
　　<hi>徳夫非湯尹之一徳而圖王霸之業難矣哉</hi>
上六<hi>恒之變象鼎正</hi>
恒亨无咎利貞利有攸往<lb/>
鼎元吉亨<lb/>
振恒凶<lb/>
<pb n="12a"/>
　象曰振恒在上大无功也<lb/>
　　<hi>正曰升之與鼎皆吉象也獨至於恒而窮何也恒之不利於鼎猶其不冀於升也振恒而旡功原田</hi>
　　<hi>而无禽故君子居則安焉行則遷焉求之不深望之不奢持之以平守之以和詩曰神之聴之中和</hi>
　　<hi>且平洛誥曰公稱丕顯徳以予小子揚文武烈奉答天命和恒四方民居師故和恒者古人之所貴</hi>
　　<hi>也以豐鎬之業興王十八而周公欲去之澗瀍之中亦可謂振恒者矣而且曰卜休恒吉我二人共</hi>
　　<hi>貞又曰記功宗以功作元祀則恒之鼎周公嘗用之矣而曰大无功何也曰豐鎬恒者也洛邑鼎者</hi>
　　<hi>也周之東遷則洛邑恒者王城鼎也諸侯之議戍周猶有和恒之心魏獻子曰與其戍之不如城之</hi>
　　<hi>魏獻子則可謂振恒者矣</hi>
<pb n="12b"/>
　　<hi>咸恒三陽之卦也三陽三隂南北中矣咸艮在内内陽也以從南政天地之序也咸恒損益否泰兩</hi>
　　<hi>濟是皆有正應也而易不尚之易之所尚者以其九六觀其所之咸恒之有大小過聖人之所慎也</hi>
　　<hi>因之以為鼎革升萃遯大壯蹇解下經之統領則於是焉舉之矣</hi>
　　<hi>序卦傳曰有天地然後有萬物有萬物然後有男女有男女然後有夫婦有夫婦然後冇父子有父</hi>
　　<hi>子然後有君臣有君臣然後有上下有上下然後禮義有所錯夫婦之道不可以不久也故受之以</hi>
　　<hi>恒恒者久也是傳以咸恒遂名夫婦也而言之委曲深至者何也猶上經之首屯蒙也天地分列各</hi>
　　<hi>居南北而屯蒙咸恒兩正其端以教萬世之治首正其長子次正其嫡婦長子嫡婦正而後禮樂可</hi>
　　<hi>以逓起矣然則是何嵗也曰是章武元年漢昭烈即位之嵗也是嵗在辛丑先一年庚子曹操薨曹</hi>
<pb n="13a"/>
　　<hi>丕稱禪廢獻帝為山陽公昭烈在蜀中聞帝遇害乃𤼵喪制服於是即位昭烈之不即位於庚子而</hi>
　　<hi>即位於辛丑何也曰聞之有蚤暮制之有先後是人事也而天道貫之先一年則得其隂節後一年</hi>
　　<hi>則得其陽節隂者將謝陽者微達是天道也自春秋己未至昭烈十四限九百四十二年餘九日二</hi>
　　<hi>分五釐曹操之歾先一年庚子正月薨於洛陽曹丕冬十月稱帝以春秋揆之則猶未至於辛丑也</hi>
　　<hi>春秋以冬至命元庚子十一月至辛丑四月則人也事治天道浹可以元合春秋矣故昭烈之受命正</hi>
　　<hi>曹丕之受命非正也糓梁子曰人之言者示以事天之言者示以道曹操之不至於辛丑而山陽早</hi>
　　<hi>廢雖不半載而天示見焉然則作者擇焉而為之歟曰天道之精閟人受其節山髙澤深何擇之有</hi>
　　<hi>然則昭烈之立吳氏為后正歟曰是皆正也江東方强諸夫人無有貴於吳者曹丕之立甄則非正也</hi>
<pb n="13b"/>
　　<hi>故冡嫡之事易春秋之所命始也然則易以屯蒙正子帶咸恒正子建魏亦有與於天命也而易正</hi>
　　<hi>靳與之何也曰是猶之當璧其肘胯及焉耳然則己酉黄龍改元孫權稱帝旡當於運厯歟曰是咸</hi>
　　<hi>之拇與坎之窞也以三世之雄畧而稱臣於曹丕漢室之壊荆州永安權實為之權之罪不減於操</hi>
　　<hi>以為正閏勿數焉耳庚申魏主芳元年曹明已故司馬方張不十載遂誅曹爽滅何桓之族是在咸</hi>
　　<hi>之㞐腓坎之有險壬申咸坎各在四爻夏吳主權卒又三年司馬師廢其主芳庚辰司馬昭弑其主</hi>
　　<hi>髦於是恒之四與離之四當事矣不四年鄧鍾破成都安樂啣璧北地王與瞻尚併命而鄧鍾破蜀</hi>
　　<hi>亦死於蜀在突如之爻始盡明年乙酉司馬炎立為泰始元年於是四方稍平江南垂熸庚子孫皓</hi>
　　<hi>出降三國鼎分未十六載司馬氏拱手受之禪代之局變為誅夷一百三十餘年體卦兩交之㑹閹</hi>
<pb n="14a"/>
　　<hi>宦縱横則頤過亂於離坎賢人君子矢心激烈咸燼於閹宦之手閹宦盡而權臣縱横咸恒亂於離</hi>
　　<hi>坎賢人君子矯情頽放半燼於權臣故道之與運相為張弛一正一反自章帝己丑而後頤坎咸共</hi>
　　<hi>運而勲戚閹寺權臣相纓絡也三者相因亂亡繼之矣然則咸遯非體交之卦也而皆以體交治之</hi>
　　<hi>何也曰是猶之體卦也以用加之則自頤而下大過坎離未濟四限相併起也故自勲戚而閹寺閹</hi>
　　<hi>寺而權臣權臣而戎狄若王瓜之於靡草也然則和帝永元之前无是四亂者歟曰剝之終有新莽</hi>
　　<hi>臨之初有禄産自未濟中分而上之交於隨蠱泰否皆强諸侯也王者之有霸主霸主之有强大夫</hi>
　　<hi>天子之有悍后悍后之有宦寺相因為起至於宵小權奸則无所不因无所不起也李杜之觚稜足</hi>
　　<hi>以令曹瞞終身不帝稽阮之荒頓足以使司馬三弑其主前限之異者閹寺養子各襲其侯封其甚</hi>
<pb n="14b"/>
　　<hi>者坎過中交三十三年靈帝乙丑之際張讓等十三人皆世為列侯後限之異者匈奴復嗣各命為</hi>
　　<hi>帝王其甚者離遯中交二十八年劉漢建元而後石趙諸國皆相繼稱制天實為之非人力所能預</hi>
　　<hi>也</hi>
䷠<lb/>
遯亨小利貞<lb/>
　彖曰遯亨遯而亨也剛當位而應與時行也小利貞<lb/>
　浸而長也遯之時義大矣哉<lb/>
　象曰天下有山遯君子以逺小人不惡而嚴<lb/>
<pb n="15a"/>
　　<hi>正曰遯猶來否也先否而去之君子浸逺小人浸長則君子何持危之有曰否可持也遯不可持也</hi>
　　<hi>否之小人隂節已盈盈且敗敗而後持之邪正已别易為功遯之小人隂節方厲厲而進進而欲持</hi>
　　<hi>之邪正不别易為害故處遯之君子則舍遯無術也詩曰薈兮蔚兮南山朝隮婉兮孌兮季女斯飢</hi>
　　<hi>朝隮者小人之道也斯飢者隠遯之義也君子嚴其身不嚴於人嚴其道不嚴其辨善且不為何惡</hi>
　　<hi>之有乎故遯者逺小人之象也逺小人而又保其身保其身乃以保黎民及其究也為容保民無疆</hi>
初六<hi>遯之同人</hi>
遯亨小利貞<lb/>
同人于野亨利涉大川利君子貞<lb/>
<pb n="15b"/>
遯尾厲勿用有攸往<lb/>
　象曰遯尾之厲不往何災也<lb/>
　　<hi>正曰是初遯也而曰遯尾何也君子嘉肥去之已逺是猶有同人之心焉委蛇和光亦曰救也救之</hi>
　　<hi>不可終亦必遯則是遯尾矣冦賊猛鷙之所搏噬則必於其遯尾也君子淑慎以持其身温惠以持</hi>
　　<hi>其人在醜不爭失的旡怨謀之而獲曰非予智圖之而勝曰非予武詩曰縞衣茹藘聊可與娛若是</hi>
　　<hi>亦庶乎免矣是利涉而勿往之謂也</hi>
六二<hi>遯之姤</hi>
遯亨小利貞<lb/>
<pb n="16a"/>
姤女壯勿用取女<lb/>
執之用黄牛之革莫之勝説<lb/>
　象曰執用黄牛固志也<lb/>
　　<hi>正曰夫當逺遯之時而有壯女之誡雖冇善説者莫挽之矣天道之支壊亦各有其序也若人焉莫</hi>
　　<hi>逃之遯而得姤庸愈乎猶八月而之十月也君子觀草以知春觀霜以知氷是未為明逺也然而已</hi>
　　<hi>譬故委蛇調停君子之所敬謝也詩曰豈其食魚必河之魴豈其取妻必齊之姜大雅曰稼穡維寶</hi>
　　<hi>代食維好是則固志之謂也</hi>
九三<hi>遯之否</hi>
<pb n="16b"/>
遯亨小利貞<lb/>
否之匪人不利君子貞大往小來<lb/>
係遯有疾厲畜臣妾吉<lb/>
　象曰係遯之厲有疾憊也畜臣妾吉不可大事也<lb/>
　　<hi>正曰遯之否儉徳辟難恐不及也何係之有乎係遯者臣妾之事也夫有所謀而告之臣妾則必不</hi>
　　<hi>逮矣故臣妾者天下所為係畜也夷齊之逃也手不齎糧公子鍼之亡也而有百乗畜係臣妾亦何</hi>
　　<hi>吉之有乎謂我之能用小人也近情以柔之輯辭以收之情見勢絀而靷鞔俱絶故係畜之義近於</hi>
　　<hi>匪人君子有所不取也冏命曰慎簡乃僚無以巧言令色便辟側媚夫當否之時誰復舉此者乎舉</hi>
<pb n="17a"/>
　　<hi>其係畜者以庶㡬一吉猶以身嘗<graphic n="KR1282" url="https://raw.githubusercontent.com/kanripo/KR-Gaiji/master/images/KR1282.png" mimeType="image/png"/>而得厲藥也</hi>
九四<hi>遯之漸</hi>
遯亨小利貞<lb/>
漸女歸吉利貞<lb/>
好遯君子吉小人否<lb/>
　象曰君子好遯小人否也<lb/>
　　<hi>正曰遯退也漸進也君子以退為家小人以進為家各得其家而禍敗分焉隂陽之所趨也古之君</hi>
　　<hi>子三讓而進一揖而退小人惡退則以遯為棄婦也然則雨无正之詩非歟曰雨無正為救遯者也</hi>
<pb n="17b"/>
　　<hi>或為親臣則義無所之也然則召公非歟曰召公則未為好遯也鳴鳥方聞天休滋至微周公則召</hi>
　　<hi>公亦未有遯心然則周公非歟曰周公何過之有三年徂東亦未為退也七年制作亦未為進也書</hi>
　　<hi>曰明我俊民在讓後人于丕時是則二公之志也</hi>
九五<hi>遯之旅</hi>
遯亨小利貞<lb/>
旅小亨旅貞吉<lb/>
嘉遯貞吉<lb/>
　象曰嘉遯貞吉以正志也<lb/>
<pb n="18a"/>
　　<hi>正曰是貞志者皆得於小亨未嘉㑹也而謂之吉何也曰君子者天地之所養也君子得其志天地</hi>
　　<hi>得其養雖在巖壑亦各有禮樂焉詩曰皎皎白駒食我塲藿縶之維之以永今夕所謂伊人於焉嘉</hi>
　　<hi>客夫世之所公侯者多有矣咎譽相繩而惡斁逓加卒不見所為優游者君子視之則猶之旅人也</hi>
　　<hi>詩曰有萋有苴追琢其旅故萋苴之追琢亦古人之所貴也</hi>
上九<hi>遯之咸</hi>
遯亨小利貞<lb/>
咸亨利貞取女吉<lb/>
肥遯无不利<lb/>
<pb n="18b"/>
　象曰肥遯无不利无所疑也<lb/>
　　<hi>正曰是澤山之癯也而以為碩人何也曰是天地之所尚也澤山之在天地猶爼豆之在堂奥是皆</hi>
　　<hi>有君子焉非是不尊詩曰考槃在澗碩人之寛獨寐晤言永矢弗諼夫非肥遯而能如此乎故寂感</hi>
　　<hi>者天地之所貴也市廛薦茅其神不靈致虚以貞故遯世而無尤人之心繇是而當位則帝王之輔</hi>
　　<hi>也夫是其當𫝊巖莘野之初事乎而君子以為卒業天地反復飛潛載升則於是通利焉是神明所</hi>
　　<hi>為終始也</hi>
　　<hi>然則遯與臨不相為表裏歟曰固為表裏也固為表裏而舍八月之義何也曰君子之於易也以之</hi>
　　<hi>誡不以之勸遯之八月則臨也其七月則復也其九月則泰也浸長之道也然則易為對化不為反</hi>
<pb n="19a"/>
　　<hi>復者歟何云不為反復也曰以言反復則臨之宜為觀也遯之宜為大壯也而互易之何也曰臨自</hi>
　　<hi>坤上者也六月而乾又兩月反而視之則遯矣遯自乾上者也六月而坤又兩月反而視之則臨矣</hi>
　　<hi>然則林鍾八月是生大吕歟曰是太蔟也太蔟而謂之臨何也曰子午同位而起蕤賓則是太吕也</hi>
　　<hi>丑未同位而起林鍾則是太蔟也遯為林鍾其律五十有四泰為太蔟其律七十有二然則臨為太</hi>
　　<hi>吕二陽之月從丑至申八月而生夷則夷則否也否而後傷傷而後凶然則臨之八月有凶宜曰自</hi>
　　<hi>臨而否八月矣猶且曰臨而遯何也曰亦仍其貫也自其初位而數之也然則律稱六正六間黄鍾</hi>
　　<hi>為子子為乾之初九林鍾為未未為坤之初六何也曰易道也道本積漸與氣升降故陽子而極於</hi>
　　<hi>已隂午而極於亥律器也器本方圓與時損益故子領六正而究於戌未領六間而究於已然則律</hi>
<pb n="19b"/>
　　<hi>之不從未而逆數之何也曰亦各其義也積漸之與升降道各馴致也然則君子之與小人分治天</hi>
　　<hi>地也猶隂陽之互起也而臨曰容保遯曰惡小人何也曰遯之為道天地之貞氣也天地之氣暑不</hi>
　　<hi>勝寒君子能容小人小人不能容君子遯之同人利君子貞遯之匪人不利君子貞兩者天地之大</hi>
　　<hi>厲也夫以天地閉塞朝野易治君子逺引貞固其志是而猶有不利則何以處君子者乎遯之六爻</hi>
　　<hi>皆貴其貞而初之與三别利不利夫亦有容保之意乎曰苟逺而已分疾有喜君子所不敢試也</hi>
䷡<lb/>
大壯利貞<lb/>
　彖曰大壯大者壯也剛以動故壯大壯利貞大者正<lb/>
<pb n="20a"/>
　也正大而天地之情可見矣<lb/>
　象曰雷在天上大壯君子以非禮弗履<lb/>
　　<hi>正曰可以制情者其惟禮乎禮者天地所為節文也情盛而禮盈禮盈而情竭情竭而質起質起而</hi>
　　<hi>文衰故曰大壯則衰者將至矣君子知其已壯而守之以正故𤣥黄玉帛可以不敝也故夾鍾者日</hi>
　　<hi>月之所繇中也陽進而已過日行而始中陽壯而稺守之若大武之總干山立而遲久也故貞者應</hi>
　　<hi>鍾之義也夾與應應應與林應故林遯而夾壯三鍾者隂陽所為條逹反根而致末也用之大壯則</hi>
　　<hi>其氣散越多華而少實故夾鐘出四隙之細條繇間出以為枝葉聖人因之以制禮樂柔神人和百</hi>
　　<hi>度雖不言元亨得其利貞者而元亨之義備矣故非禮弗履大壯之象也大壯獨行象疑其彊用以</hi>
<pb n="20b"/>
　　<hi>教民噢媮无方及其究也以省方觀民設教</hi>
初九<hi>大壯之恒</hi>
大壯利貞<lb/>
恒亨无咎利貞利有攸往<lb/>
壯于趾征凶有孚<lb/>
　象曰壯于趾其孚窮也<lb/>
　　<hi>正曰物不可以恒壯也壯不可以恒始壯而始動動而謂之恒趾髙心亢其末必繇之矣君子之始</hi>
　　<hi>進也甚正而巽也巽而猶有凶焉謂其數動也動而不失其恒則猶未至於征凶也多方曰爾維克</hi>
<pb n="21a"/>
　　<hi>勤乃事爾尚不忌于凶徳詩曰淑慎爾止不愆于儀不僭不賊鮮不為則若是則庶乎有孚矣</hi>
九二<hi>大壯之豐</hi>
大壯利貞<lb/>
豐亨王假之勿憂宜日中<lb/>
貞吉<lb/>
　象曰九二貞吉以中也<lb/>
　　<hi>正曰大壯而豐勿憂之矣雷電者盛陽之時也盛陽當時雷電不疑以刑飭刑則是秋令也以禮飭</hi>
　　<hi>刑則是夏正也以大壯而秉夏正則未為失也古者夾鍾之月以釋繫囚解桎梏所以繼長増髙順</hi>
<pb n="21b"/>
　　<hi>天地之生事也於時則日猶未昃也天子當陽炎臣无權欲以刑威賈壯竊天子之令以快其欲惡</hi>
　　<hi>者希有矣康誥曰庸庸祗祗威威顯民夫亦繇禮之用也不用禮而致刑以自為威用者有苗氏之</hi>
　　<hi>行也吕刑曰今往何監非徳于民之中又曰屬于五極咸中有慶受王嘉師監于兹祥刑王假之勿</hi>
　　<hi>憂其蓋謂此乎</hi>
　　<hi>然則大壯之豐無辭焉而獨言貞吉何也曰是天地之情也情得其正明得其中上下之貞吉皆於</hi>
　　<hi>此㑹也故上經之貞吉一十有三下經之貞吉一十有二而大壯之豐為之中主中主者上下貞吉</hi>
　　<hi>之所取中也需兩貞吉彖之涉川五之酒食緩而得其正比兩貞吉自内不失自外從上順而去其</hi>
　　<hi>私履以幽人得其道否以拔茅從其類謙豫兩二以載盛徳隨臨兩初以興大業此十者天地之正</hi>
<pb n="22a"/>
　　<hi>令也而澤雷得一焉咸之悔亡遯之正志此猶在壯豐之前者也壯之九二而得貞吉猶恒之九二</hi>
　　<hi>而得悔亡二者天地之中憲也壯之貞吉悔亡與咸之貞吉悔亡二者南北兩正之所分治也故貞</hi>
　　<hi>吉者天地之所貴也天地之託於下經不過八卦而遯大壯晉姤升得八貞吉焉澤雷之取於上經</hi>
　　<hi>得一而已家人之中饋解之獲狐損之无家巽之有終未濟之曳輪孚光六者六子之所媚於天地</hi>
　　<hi>也故道至於貞吉而練要矣坤與訟之安貞吉則必有所未安者也頤與革之居貞吉則必有所未</hi>
　　<hi>居者也賁與益之永貞吉則必有所未永者也居之而安安之而永聖賢以厲其志鬼神以輔其命</hi>
　　<hi>盈昃寒暑之所不能奪也詩曰彼其之子舍命不渝書曰底至齊信用昭明于天下貞吉之謂也然</hi>
　　<hi>則師之執言隨之明道未為失也而與苦節翰音並稱貞凶者何也曰師之五非長子也嗜功而前</hi>
<pb n="22b"/>
　　<hi>進隨之四非明時也有獲而慕功亦與苦節翰登同敝而已矣然則所謂貞吝者何也曰是泰之大</hi>
　　<hi>畜與晉之豫也時極而且過位過而且下治其私邑不及其它而猶有豐亨豫大之心則下人必有</hi>
　　<hi>私議其上者然則屯之小貞吉大貞凶何也曰是屯之復也為徳而不宏有施而未光惠不惠懋不</hi>
　　<hi>懋又何恠焉</hi>
九三<hi>大壯之歸妹</hi>
大壯利貞<lb/>
歸妹征凶无攸利<lb/>
小人用壯君子用罔貞厲羝羊觸藩羸其角<lb/>
<pb n="23a"/>
　象曰小人用壯君子罔也<lb/>
　　<hi>正曰壯而歸妹以男悦女非禮也夫有全盛之國底於羸敗則鮮不自女旤矣君子當陽小星无光</hi>
　　<hi>亦謂是媵妾者易與也而卒以不制詩曰燎之方揚寧或滅之赫赫宗周褒姒滅之故當壯歸之時</hi>
　　<hi>雖自謂貞勝而猶有厲存焉君子致貞以一其守致厲以戒其事詩曰其儀不忒正是四國是之謂</hi>
　　<hi>也</hi>
九四<hi>大壯之泰</hi>
大壯利貞<lb/>
泰小往大來吉亨<lb/>
<pb n="23b"/>
貞吉悔亡藩决不羸壯于大輿之輹<lb/>
　象曰藩决不羸尚往也<lb/>
　　<hi>正曰大壯之泰動而順順以下賢賢人景從故震者藩也輿者坤也决藩而負輿賢人之務也泰之</hi>
　　<hi>尚於大壯者藩决而已藩限上下賢人不親動而决大輿壯輹周公曰在昔成湯既受命時則冇若</hi>
　　<hi>伊尹格于皇天在太甲時則有若保衡在太戊時則有若伊陟臣扈格上帝巫咸乂王家在祖乙時</hi>
　　<hi>則有若巫賢在武丁時則有若甘盤又曰惟文王尚克修和我有夏亦惟有若虢叔有若閎夭有若</hi>
　　<hi>散宜生有若太顚有若南宫括是皆大壯之時也大壯而藩之上聴不明下徳不行雖有湯文之輿</hi>
　　<hi>虚車而已故壯而能泰純佑秉徳即禮陟配天亦率繇此也</hi>
<pb n="24a"/>
六五<hi>大壯之夬</hi>
大壯利貞<lb/>
夬揚于王庭孚號有厲告自邑不利即戎利有攸往<lb/>
喪羊于易无悔<lb/>
　象曰喪羊于易位不當也<lb/>
　　<hi>正曰壯而揚號不已厲乎君子之去小人不厲聲色自治而已羊喪于險不可求也喪于易則可求</hi>
　　<hi>也以大壯之時决將消之隂鐘鼓不鳴干戚自陳雖有逸罰亦可以已矣君陳曰寛而有制從容以</hi>
　　<hi>和梓材曰肆王惟徳用和懌先後迷民故從容和懌盛時之所貴也揚厲即戎大人之所辟也喪羊</hi>
<pb n="24b"/>
　　<hi>于易何悔之有乎</hi>
上六<hi>大壯之大有</hi>
大壯利貞<lb/>
大有元亨<lb/>
羝羊觸藩不能退不能遂无攸利艱則吉<lb/>
　象曰不能退不能遂不詳也艱則吉咎不長也<lb/>
　　<hi>正曰利貞在前乃動而有誡元亨在後乃吉而无悔夫以大壯之時而享大有之奉不已難乎福禄</hi>
　　<hi>者豈弟之報也艱虞者躁動之旤也兑命曰有其善喪厥善矜其能喪厥功夫當大壯之時用其小</hi>
<pb n="25a"/>
　　<hi>心以履大位而𢎞大業非聖人而能之乎故進退用舍聖人之所大慎也進一人而使之不可退退</hi>
　　<hi>一人而使之不可進壯志動於中藩薄縈於外自以為不疑而蹈於不詳者比比也君子見善則揚</hi>
　　<hi>之見惡則遏之見疑則察之詳審乃達之伊訓曰弗慮胡獲弗為胡成慮而詳之詳而為之則庶乎</hi>
　　<hi>免於壯罔者矣利貞而元亨其道固如此也</hi>
　　<hi>遯大壯二隂之卦也二隂之卦從此北政先隂而後陽剥復南政亦先隂而後陽何也亦各其序也</hi>
　　<hi>大壯而止遯而退天地所善持滿也否泰咸恒夬姤皆在於是是亦下經之次義也</hi>
　　<hi>序卦傳曰物不可以久居其所故受之以遯遯者之退也物不可以終遯故受之以大壯是何取之取</hi>
　　<hi>遯大壯也消長之義冇近之者古人以綿其辭曰是可以屢為進退乎曰是亦天道也晉太康之十</hi>
<pb n="25b"/>
　　<hi>年己酉入於遯限明年為惠帝永熈元年長沙成都豫章吳代廣陵始命為王明年賈氏殺楊駿弑</hi>
　　<hi>太后於金墉是王通所作元經也元經之始於遯猶上經之終於離也又十年庚申殺太子遹於是</hi>
　　<hi>趙王倫兵起廢后遷帝以大位自竪諸王聞之相噪興師齊王冏成都王頴河間王顒等投刃向闕</hi>
　　<hi>五緯亂行既而諸王分崩長沙成都雌雄未决東海王越既殺長沙又圖成都張方乗之再掠京師</hi>
　　<hi>幽并兵起劉淵還部聰曜繼之李雄石勒之流分煽邊腹凡二十五載生民託於芻藁天子寄於鋒</hi>
　　<hi>鏑不五六年間京師再陷二帝出降江左一旅帝即席未安而王敦復起自己酉金墉之嵗至元</hi>
　　<hi>崩年凡三十四載明帝乃立為大壯交遯之中王敦既除江左粗安而蘇峻祖約又逆朝命石頭播</hi>
　　<hi>遷朝紳隕越賴陶温之力克復王室亦以五胡競帝不煽南風瘡痍初蘇而諸君乗隙經畧中原屢</hi>
<pb n="26a"/>
　　<hi>出屢反徒以長桓温之雄心遺劉翔之訶責耳自明帝太寧元年以後又三十三年南北分際疆域</hi>
　　<hi>始清然則前際分遯後際分壯乎曰猶交卦在兩濟之限耳咸恒定位自南來者交於兩濟與咸同</hi>
　　<hi>限也然則雜卦之稱壯進而遯退何也遯壯合際明帝以前三十四年有志之士常恐不退是以陸</hi>
　　<hi>機兄弟郤顧榮之言以卒死於成都明帝以後三十三年有志之士常恐不進是以王猛從氐薄桓</hi>
　　<hi>温之請猶見存於彤册是亦一義也然則咸速而恒久何也曰是猶之剝復也魏短而晉長魏之視</hi>
　　<hi>晉四分之一</hi>
䷢<lb/>
晉康侯用錫馬蕃庶晝日三接<lb/>
<pb n="26b"/>
　彖曰晉進也明出地上順而麗乎大明柔進而上行<lb/>
　是以康侯用錫馬蕃庶晝日三接也<lb/>
　象曰明出地上晉君子以自昭明徳<lb/>
　　<hi>正曰詩書所論明徳備矣以帝堯之明徳而猶難於知人三接康侯何鑑而憑之曰我自昭明也天</hi>
　　<hi>下之難明者我徳而已蕩之詩曰不明爾徳時無背無側爾徳不明以無陪無卿故已徳不明則視</hi>
　　<hi>天下皆無賢人矣日出而百物昭焉山川炳焉雖有翳隂白日無咎人之所諒白日者信於白日之</hi>
　　<hi>所諒人者也虞書曰能哲而惠何憂乎驩兠何遷乎有苖何畏乎巧言令色孔壬不哲不惠雖四目</hi>
　　<hi>四聰滋其旁落也何以療之曰惟學古乎學古者聰明之所以成憲也故明出地上自昭明徳之象</hi>
<pb n="27a"/>
　　<hi>也明徳自昭不以傲物髙閌之家神去其室及其究也以飲食宴樂</hi>
初六<hi>晉之噬嗑</hi>
晉康侯用錫馬蕃庶晝日三接<lb/>
噬嗑亨利用獄<lb/>
晉如摧如貞吉罔孚裕无咎<lb/>
　象曰晉如摧如獨行正也裕无咎未受命也<lb/>
　　<hi>正曰是其當文王之事乎以三世之侯伯弓矢未受而憂患總至若晉之若摧之君臣罔孚亦厯年</hi>
　　<hi>所矣而卒以无咎者非文王之敬忌而能之乎故貞而獲吉裕而旡咎二者莅事之總也晉而噬嗑</hi>
<pb n="27b"/>
　　<hi>君子自得其貞裕而已詩曰肆戎疾不殄烈假不瑕不聞亦式不諫亦入文王之謂也</hi>
六二<hi>晉之未濟</hi>
晉康侯用錫馬蕃庶晝日三接<lb/>
未濟亨小狐汔濟濡其尾无攸利<lb/>
晉如愁如貞吉受兹介福于其王母<lb/>
　象曰受兹介福以中正也<lb/>
　　<hi>正曰晉而未濟所以亨也君子之受寵命如將避之而不獲也胥溺之波則利禄為甚吾見夫隆貴</hi>
　　<hi>之家求為庶姓不可得者矣晉如愁如未濟之日也將旦而大昧𤾉嵎之隂也君子之防患不於其</hi>
<pb n="28a"/>
　　<hi>已濟於其未濟小人之旤敗不於其未濟於其將濟也故汔濟而濡尾小狐之事君子之所戒也伊</hi>
　　<hi>訓曰終始慎厥與惟明明后康誥曰爾克永觀省作稽中徳則庶乎愁如之福受於王母者矣</hi>
六三<hi>晉之旅</hi>
晉康侯用錫馬蕃庶晝日三接<lb/>
旅小亨旅貞吉<lb/>
衆允悔亡<lb/>
　象曰衆允之志上行也<lb/>
　　<hi>正曰晉而得旅亦衆所共與也寵錫之來猶之樂餌過客所為行止也然而天子以行其禮樂鬼神</hi>
<pb n="28b"/>
　　<hi>以致其福佑百姓以載其聲徳詩曰在彼無惡在此無斁庶㡬夙夜以永終譽夫非盛徳而能之乎</hi>
　　<hi>故違道以干衆譽與違道以干上澤其得失必有軒輊也于上多謟于下多瀆瀆者取咎於上謟者</hi>
　　<hi>興謗於下惟聖人大寵而小居之詩曰小心翼翼昭事上帝聿懐多福是小亨而衆允之謂也失位</hi>
　　<hi>而无悔未有如此者也</hi>
九四<hi>晉之剝</hi>
晉康侯用錫馬蕃庶晝日三接<lb/>
剝不利有攸往<lb/>
晉如鼫䑕貞厲<lb/>
<pb n="29a"/>
　象曰鼫䑕貞厲位不當也<lb/>
　　<hi>正曰晉而剝又何足貴乎莒僕之弑紀公以其寶來奔宣公以書命季文子曰莒太子不憚以吾故</hi>
　　<hi>殺其君而以寶來其愛我甚矣為我予之邑今日必授無逆命矣里革遇之而更其書曰夫莒太子</hi>
　　<hi>殺其君而竊其寶來不識窮固又求自邇為我流之於夷今日必達無逆命嗟夫莒太子則所謂鼫</hi>
　　<hi>䑕也宣公之三接則所謂洊剝也詩曰三嵗貫女莫我肯顧逝將去女適彼樂土其晉而剝之謂乎</hi>
六五<hi>晉之否</hi>
晉康侯用錫馬蕃庶晝日三接<lb/>
否之匪人不利君子貞大往小來<lb/>
<pb n="29b"/>
悔亡失得勿恤往吉无不利<lb/>
　象曰失得勿恤往有慶也<lb/>
　　<hi>正曰否之晉與晉之否皆可以吉何也曰明徳之庇也明徳而當位雖晝接小人不以為恤共工驩</hi>
　　<hi>兠之載於岳牧是也然則恕於匪人而嚴於鼫䑕歟曰明徳當位雖失於匪人而無恤明徳不當位</hi>
　　<hi>雖有明賞猶之誨貪也然則明主之遇匪人固可以勿恤歟曰蜉蝣鼓隂鳶鴟鳴風白日既出青燐</hi>
　　<hi>且息知其匪人而匪人之小猶未來大猶未往也然則賞固可僣歟曰僣賞小失明人大得周書曰</hi>
　　<hi>繼自今後王立政其惟克用常人</hi>
上九<hi>晉之豫</hi>
<pb n="30a"/>
晉康侯用錫馬蕃庶晝日三接<lb/>
豫利建侯行師<lb/>
晉其角維用伐邑厲吉无咎貞吝<lb/>
　象曰維用伐邑道未光也<lb/>
　　<hi>正曰豫利行師而維伐邑何也古者哲后蓋有師行而不試者矣試之伐邑其順則吾徳也其不順</hi>
　　<hi>則吾賊也晉文公將取陽田陽人不服晉人圍之將殘其民辭以樊仲之官守與王之父兄甥舅也</hi>
　　<hi>乃捨之既而伐原令以三日之糧逾期疏軍而去之故如文公則免於貞吝矣夫以厲吉為无咎固</hi>
　　<hi>成其伐則羞吝逮之矣君子之利建亦為明徳也厥徳不明以賞則无光以伐則無威雖其僕𨽻猶</hi>
<pb n="30b"/>
　　<hi>大玩之而况其私邑乎又况於不庭不服者乎</hi>
䷣<lb/>
明夷利艱貞<lb/>
　彖曰明入地中明夷内文明而外柔順以蒙大難文<lb/>
　王以之利艱貞晦其明也内難而能正其志箕子以<lb/>
　之<lb/>
　象曰明入地中明夷君子以蒞衆用晦而明<lb/>
　　<hi>正曰用晦而明是蒙難之道非所以蒞衆也而蒞衆以之何也内明而外順天地之大則也夫日行</hi>
<pb n="31a"/>
　　<hi>艱貞在於宵夜嵗行艱貞在於秋冬亨嘉之徳无所復著則敬靜其本矣敬靜者星辰所以凝光草</hi>
　　<hi>木所以著根也君子謹於宵夜以正日行立於秋冬以起嵗序禍難不改素阨窮不變志衆或傷之</hi>
　　<hi>君子不自傷曰是出入昧𤾉者日月之序云耳詩曰帝度其心貊其徳音明夷之艱貞是也雖不蒞</hi>
　　<hi>衆以之蒞衆而可矣故明入地中用晦之象也日夕考徳火滅乃敬雖有宵夜不廢學問及其究也</hi>
　　<hi>以作事謀始</hi>
初九<hi>明夷之謙</hi>
明夷利艱貞<lb/>
謙亨君子有終<lb/>
<pb n="31b"/>
明夷于飛垂其翼君子于行三日不食有攸往主人有<lb/>
言<lb/>
　象曰君子于行義不食也<lb/>
　　<hi>正曰義與命異乎守吾義則亦吾命也或曰致謙以明素猶之乎舍車也主人有言何也曰猶之乎</hi>
　　<hi>夷主也曰君子之于行何也曰無所逃之也然則垂翼而有終君子知之乎曰履謙不亢蹈仁不死</hi>
　　<hi>何為其不知之也然則艱貞九徳而獨取謙者何也曰謙有履之基焉有復之本焉有恒之固焉有</hi>
　　<hi>損之修焉有益之裕焉有困之辨焉有井之地焉有巽之制焉兼是九者而舉之故曰仁也義也然</hi>
　　<hi>則君子之不貴行權何也曰謙則巽巽則權權非聖人不能用也然且君子之義在於正志</hi>
<pb n="32a"/>
六二<hi>明夷之泰</hi>
明夷利艱貞<lb/>
泰小往大來吉亨<lb/>
明夷夷于左股用拯馬壯吉<lb/>
　象曰六二之吉順以則也<lb/>
　　<hi>正曰傷而大來何傷乎君子在内用其柔明以得馬壯故疏附先後奔走禦侮君子皆用之矣然且</hi>
　　<hi>君子不籍之者君子夷易以平其心和謹以治其氣哀敬以致其思故夷而能拯柔而能健雖危而</hi>
　　<hi>不傷夫當日出之時惰行墜志喪馬夷傷是則君子之罪也日入矣健勒箝輈鞭策是求馬力已竭</hi>
<pb n="32b"/>
　　<hi>而總轡者不休是則非君子之罪也君子蒙難上下泰然古人之與居詩書之與稽後世有王者出</hi>
　　<hi>必來取法故其馬壯用拯夷股无害也</hi>
九三<hi>明夷之復</hi>
明夷利艱貞<lb/>
復亨出入无疾朋來无咎反復其道七日來復利有攸<lb/>
往<lb/>
明夷于南狩得其大首不可疾貞<lb/>
　象曰南狩之志乃大得也<lb/>
<pb n="33a"/>
　　<hi>正曰夷而復天道用明我仇好還南狩大得非為報之也謂是七日反復則亦天道也君子之於明</hi>
　　<hi>夷有進而用地者焉桑榆垂翼于飛无光君子之用地也有進而用人者焉踰險顧僕馬壯是來君</hi>
　　<hi>子之用人也有進而用天者焉遲久反復罪人斯得君子之用天也君子用晦旡復可用者然且得</hi>
　　<hi>是三極而用之以為君子之道則可以為君子之志則不可詩曰柞棫拔矣行道兑矣昆夷駾矣維</hi>
　　<hi>其喙矣是之謂也</hi>
六四<hi>明夷之豐</hi>
明夷利艱貞<lb/>
豐亨王假之勿憂宜日中<lb/>
<pb n="33b"/>
入于左腹獲明夷之心于出門庭<lb/>
　象曰入于左腹獲心意也<lb/>
　　<hi>正曰豐之於明夷均也明夷明而入於地豐明而蔀於天故明夷昧谷也豐蔀食隂也日月之光未有食者或</hi>
　　<hi>蔀之而憂生焉日之不食於月猶明之不傷於地也月退而入日之左腹則日出而明於月之右庭日進而入</hi>
　　<hi>地之左腹則地退而日出於東方矣故明而不傷明夷之心也用晦而明明夷之意也豐蔀之宜中明夷之宜</hi>
　　<hi>出君子所以敬静而不懼也明夷之豐何憂乎多患者君子之命多戒者君子之福也詩曰昊天曰明及爾出</hi>
　　<hi>王昊天曰旦及爾游衍言敬之不可以已也君子不患多故患不得其心志焉耳心志者所謂夷主也</hi>
六五<hi>明夷之既濟</hi>
<pb n="34a"/>
明夷利艱貞<lb/>
既濟亨小利貞初吉終亂<lb/>
箕子之明夷利貞<lb/>
　象曰箕子之貞明不可息也<lb/>
　　<hi>正曰箕子得為正乎曰箕子何不得為正也陳範之與抱器一也而箕子之思防逺矣然則微子不</hi>
　　<hi>得為正也曰君子亦仁而已舊徳已謝新主已出頑徒之不可與妹土之不可居蚤夜致思以永終</hi>
　　<hi>譽夫豈與箕子殊志乎故吉之恐亂明之恐息仁人所同慮也然則易有箕子何始也曰自周公始</hi>
　　<hi>也周公之學蓋多得之箕子也營洛之與遷鮮必有取爾矣然則利貞何也曰已濟矣守艱則不利</hi>
<pb n="34b"/>
　　<hi>去其艱則不貞故曰利貞</hi>
上六<hi>明夷之賁</hi>
明夷利艱貞<lb/>
賁亨小利有攸往<lb/>
不明晦初登于天後入于地<lb/>
　象曰初登于天照四國也後入于地失則也<lb/>
　　<hi>正曰山下有火晦而始見故老而好學者猶之炳火也明傷而飭刑以為折獄明庶可以救敗者真</hi>
　　<hi>晦昧之事也君子之當明夷傷其身故不忍有傷人之心傷其事故无傷人之事日月相推出入地</hi>
<pb n="35a"/>
　　<hi>天則亦序也嵗明屈伸各以其序聖人无如之何亦曰吾學不厭誨不倦而已矣去晦而明雖入地</hi>
　　<hi>後登何傷乎瞻卬之詩曰藐藐昊天無不克鞏無忝皇祖式救爾後明夷之上六不言得失則亦云</hi>
　　<hi>救也</hi>
　　<hi>晉與明夷二陽之卦也從於南政下經之有晉夷猶上經之有需訟也明夷從南需訟從北乾坤分</hi>
　　<hi>繫而日月㪅次兩者相直則交食明著矣聖人以為是經緯存焉耳約其夷蔀則不如頥大過坎離</hi>
　　<hi>之著也故上經交次終於頥大過坎離而下經經緯至晉明夷又自為一際</hi>
　　<hi>咸恒遯大壯晉明夷自為一際是甫三卦也不及四象何也曰是積差之所從生也積差亦非聖人</hi>
　　<hi>所貴然必如是而紀部乃别體用相乗所入於紀限也蔀法七十六以三積體用相乗之厯二百二</hi>
<pb n="35b"/>
　　<hi>十八為十二章餘贏之積二十九月凡二千八百四十九月而為體用兼乗之限上下之所取衷也</hi>
　　<hi>然則上經之不用三限何也曰古者以四章為蔀四蔀為紀則亦兼取之矣三章四積以當三部義</hi>
　　<hi>見圖中是自為義不與追象同㫖也</hi>
　　<hi>序卦傳曰遯者退也物不可以終遯故受之以大壯物不可以終壯故受之以晉晉者進也進必有</hi>
　　<hi>所傷故受之以明夷序卦之言亦有近於道者如致飭亨則盡矣進必有所傷是近於道者也然則</hi>
　　<hi>是何限也南來用卦則猶在小過之限也晉穆帝十二年丙辰入晉於是稱晉者尚六十四年明年</hi>
　　<hi>丁巳秦主堅始自立為永興元年晉亦改元升平桓温始為大都督出討姚襄修謁陵寢既請遷都</hi>
　　<hi>請移鐘簴已挾問鼎受禪之心及灞上枋頭相繼敗衂怒室色市遂廢帝弈立簡文甫圖即真而天</hi>
<pb n="36a"/>
　　<hi>褫其魄安石以廟廊之量明於用舍坐破氐秦不動聲色甫十餘年而柄樞諸臣驕奢相繼守藩之</hi>
　　<hi>將動興晉陽道子國寶煽於内王恭桓𤣥競於外南郡欲收姑熟之餘以建黄初之業而劉下邳起</hi>
　　<hi>於績屨一戰破敵遂復尋陽猶且北伐臨朐西折姚秦退取盧循收徐道覆劉毅以英雅之㮣欲與</hi>
　　<hi>抗衡如虎搏熊自取夷滅乃復西取長安中修洛陽兩執燕秦之帝付於藁街雖不足為懷愍雪恥</hi>
　　<hi>猶為中原吐氣蓋自南渡沈溺用兵之盛未有若此者也桓温區區以灞上之勲欲躡踵孟徳燕翼</hi>
　　<hi>五官宜其及矣崔浩有言裕奮寒微不階尺土討滅羣冦其才過於慕容垂然既克秦而歸必簒其</hi>
　　<hi>主闗中華戎錯雜風俗悍勁裕欲以荆揚之化施之函秦无異解衣包火捕虎張羅雖留兵守之適</hi>
　　<hi>足資敵耳既而義真逃歸赫連據長安終五代之世函秦不復雖云天道亦人事矣劉裕歸弑立之</hi>
<pb n="36b"/>
　　<hi>後三年亦殂似為晉厯未竟以永初足之然司馬簒晉非有崇功偉業不過揚罏皷鞴燎人毛髪耳</hi>
　　<hi>劉裕舉匪夷之勲行沿常之事豈必以伊吕責於傭雄哉蓋自晉惠己酉而来一限之中八易其主</hi>
　　<hi>自穆帝丙辰而後六更其君酉虜再廢三遷惟安石為政十二三年差稱无事誰謂仁賢无益於國</hi>
　　<hi>者然則是遯大壯晉明夷之厯也上際從左下際從右是其遯明夷為政歟何其傷之創也曰自下</hi>
　　<hi>逆數猶是小過既濟之政也然則用卦反復自上來者苻堅永興已入咸際永興以後六十四年義</hi>
　　<hi>熈之後三年孰為久速者歟是則恒咸逓用也恭帝己未晉室始廢蒼梧己未宋社亦遷以宋視晉</hi>
　　<hi>夫孰為久速者乎</hi>
　易象正卷六<lb/>
</p>
<p>
</p>
  </div>
</body>
</text>
</TEI>
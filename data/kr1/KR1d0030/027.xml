<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷二十七</head>
    <p>
<pb n="1a"/>
欽定四庫全書<lb/>
　儀禮集釋卷二十七　　　宋　李如圭　撰<lb/>
特牲饋食禮<lb/>
席于户内<lb/>
　鄭注為主人鋪之西面席自房來<lb/>
主婦洗爵酌致爵于主人主人拜受爵主婦拜送爵<lb/>
　鄭注主婦拜拜于北面也今文曰主婦洗酌爵<lb/>
宗婦贊豆如初主婦受設兩豆兩籩<lb/>
<pb n="1b"/>
　鄭注初贊亞獻也主婦薦兩籩東面也<lb/>
俎入設<lb/>
　鄭注佐食設之<lb/>
主人左執爵祭薦宗人贊祭奠爵興取肺坐絶祭嚌之<lb/>
興加于俎坐挩手祭酒啐酒<lb/>
　鄭注絶肺祭之者以離肺長也少儀曰牛羊之肺離<lb/>
　而不提心豕亦然挩拭也挩手者為絶肺染汙也忖<lb/>
　肺不挩手古文挩皆作說<lb/>
<pb n="2a"/>
　釋曰忖肺忖切之直取以祭離肺四面離割之不絶<lb/>
　其中央少許時絶之以祭下記主人以下俎皆離肺<lb/>
　無刌肺<lb/>
肝從左執爵取肝㨎于鹽坐振祭嚌之宗人受加于俎<lb/>
燔亦如之興席末坐卒爵拜<lb/>
　鄭注于席末坐卒爵敬也一酌而備再從而次之示<lb/>
　均<lb/>
　釋曰尸再獻而具肝從主人一酌而肝燔從與尸均<lb/>
<pb n="2b"/>
　坐振祭重出坐字疑<lb/>
主婦荅拜受爵酌醋左執爵拜主人荅拜坐祭立飲卒<lb/>
爵拜主人荅拜主婦出反于房<lb/>
　釋曰主婦醋不更爵殺也<lb/>
主人降洗酌致爵于主婦席于房中南面主婦拜受爵<lb/>
主人西面荅拜宗婦薦豆俎從獻皆如主人主人更爵<lb/>
酌醋卒爵降實爵于篚入復位<lb/>
　鄭注主人更爵自酢男子不承婦爵也祭統曰夫婦<lb/>
<pb n="3a"/>
　相授受不相襲處酢必易爵明夫婦之别古文更為<lb/>
　受<hi>案今注疏本訛作今文授為受</hi>
　釋曰更爵更房内之爵也庭篚惟有二爵其一獻尸<lb/>
　爵止其一主人致爵于主婦少牢下篇賓致爵于主<lb/>
　婦之俎亦佐食設之<lb/>
三獻作止爵<lb/>
　鄭注賓也謂三獻者以事命之作起也舊説云賓入<lb/>
　户北面曰皇尸請舉爵<lb/>
<pb n="3b"/>
尸卒爵酢酌獻祝及佐食洗爵酌致于主人主婦燔從<lb/>
皆如初更爵酢于主人卒復位<lb/>
　鄭注洗乃致爵為異事新之燔從皆如初者如亞獻<lb/>
　及主人主婦致爵也凡獻佐食皆無從其薦俎獻兄<lb/>
　弟以齒設之賓更爵自酢亦不承婦人爵今文曰洗<lb/>
　致古文更為受<hi>案今注疏本脱此十字</hi>
　釋曰下記佐食旅旅齒于兄弟故其薦俎亦然賓三<lb/>
　獻節中有十一爵獻尸一主婦致爵于主人二主婦<lb/>
<pb n="4a"/>
　自酢三主人致爵于主婦四主人自酢五尸卒爵酢<lb/>
　賓六賓獻祝七獻佐食八賓致爵于主人九致爵于<lb/>
　主婦十賓酢于主人十一<lb/>
主人降阼階西面拜賓如初洗<lb/>
　鄭注拜賓而洗爵為將獻之如初如視濯時主人再<lb/>
　拜賓荅拜三拜衆賓衆賓荅再拜者<lb/>
賓辭洗卒洗揖讓升酌西階上獻賓賓北面拜受爵主<lb/>
人在右荅拜<lb/>
<pb n="4b"/>
　鄭注就賓拜者此禮不主于尊也賓卑則不專階主<lb/>
　人在右統于其位今文無洗<hi>案今注疏本脱此四字</hi>
　釋曰賓有司耳不得專階故主人就而獻之主人之<lb/>
　位在東<lb/>
薦脯醢設折俎<lb/>
　鄭注凡節解者皆曰折俎不言其體略云折俎非貴<lb/>
　體也上賓骼衆賓儀公有司設之<lb/>
　釋曰少牢下篇曰司士設賓俎羊骼衆賓其脀體儀<lb/>
<pb n="5a"/>
　也儀者儀度可用者用之<lb/>
賓左執爵祭豆奠爵興取肺坐絶祭嚌之興加于俎坐<lb/>
挩手祭酒卒爵拜主人荅拜受爵酌酢奠爵拜賓荅拜<lb/>
　鄭注主人酌自酢者賓不敢敵主人主人達其意<lb/>
主人坐祭卒爵拜賓荅拜揖執祭以降西面奠于其位<lb/>
位如初薦俎從設<lb/>
　鄭注位如初復其位東面少牢饋食禮宰夫執薦以<lb/>
　從設于祭東司士執俎以從設于薦東是則皆公有<lb/>
<pb n="5b"/>
　司為之與<lb/>
　釋曰祭脯肺<lb/>
衆賓升拜受爵坐祭立飲薦俎設于其位辯主人備荅<lb/>
拜焉降實爵于篚<lb/>
　鄭注衆賓立飲賤不備禮鄉飲酒記曰立卒爵者不<lb/>
　拜既爵備盡盡人之荅拜<lb/>
　釋曰坊記曰尸飲三衆賓飲一示民有上下也因其<lb/>
　酒肉聚其宗族以教民睦也<lb/>
<pb n="6a"/>
尊兩壺于阼階東加勺南枋西方亦如之<lb/>
　鄭注為酬賓及兄弟行神惠不酌上尊卑異之就其<lb/>
　位尊之兩壺皆酒優之先尊東方示惠由近禮運曰<lb/>
　澄酒在下<lb/>
　釋曰旅酬禮䙝不敢與神靈共尊故就賓及兄弟之<lb/>
　位尊之不用𤣥酒澄酒在下人君禮也案司尊彞四<lb/>
　時之祭皆有罍諸臣之所酢少牢饋食禮上下大夫<lb/>
　堂下皆無尊者辟人君士卑不嫌與人君同<lb/>
<pb n="6b"/>
主人洗觶酌于西方之尊西階前北面酬賓賓在左<lb/>
　鄭注先酌西方者尊賓之義<lb/>
主人奠觶拜賓荅拜主人坐祭卒觶拜賓荅拜主人洗<lb/>
觶賓辭主人對卒洗酌西面賓北面拜<lb/>
　鄭注西面者鄉賓位立于西階之前賓所荅拜之東<lb/>
　北<lb/>
主人奠觶于薦北<lb/>
　鄭注奠酬于薦左非為其不舉行神惠不可同于飲<lb/>
<pb n="7a"/>
　酒<lb/>
　釋曰鄉飲酒記云凡奠者于左將舉于右<lb/>
賓坐取觶還東面<hi>案此下各本衍拜字考上經賓北面拜主人奠觶于薦北下云主人荅拜荅賓北面之拜也賓坐取觶還東面下乃云賓奠觶于薦南賓方執觶在手不得拜明矣</hi>主人荅拜<lb/>
賓奠觶于薦南揖復位<lb/>
　鄭注還東面就其位薦西奠觶薦南明將舉<lb/>
　釋曰揖復位則奠觶時少南于位<lb/>
主人洗爵獻長兄弟于阼階上如賓儀<lb/>
<pb n="7b"/>
　鄭注酬賓乃獻長兄弟者獻之禮成于酬先成賓禮<lb/>
　此主人之義亦有薦脀設于位私人為之與<lb/>
　釋曰下記公有司獻次衆賓私臣獻次衆兄弟賓薦<lb/>
　俎葢公有司設之兄弟薦俎葢私臣設之<lb/>
洗獻衆兄弟如衆賓儀<lb/>
　鄭注獻卑而必為之洗者顯神惠此言如衆賓儀則<lb/>
　如獻衆賓洗明矣<lb/>
洗獻内兄弟于房中如獻衆兄弟之儀<lb/>
<pb n="8a"/>
　鄭注内兄弟内賓宗婦也如衆兄弟如其拜受坐祭<lb/>
　立飲設薦俎于其位而立内賓其位在房中之尊北<lb/>
　<hi>案今注疏本脱其字</hi>不殊其長略婦人也有司徹曰主人洗獻<lb/>
　内賓于房中南面拜受爵<lb/>
　釋曰下記尊兩壺于房中西墉下内賓立于其北東<lb/>
　面南上宗婦北堂東面<lb/>
主人西面荅拜更爵酢卒爵降實爵于篚入復位<lb/>
　鄭注爵辯乃自酢以初不殊其長也内賓之長亦南<lb/>
<pb n="8b"/>
　面荅拜<lb/>
長兄弟洗觚為加爵如初儀不及佐食洗致如初無從<lb/>
　鄭注大夫士三獻而禮成多之為加也不及佐食無<lb/>
　從殺也致致于主人主婦<lb/>
衆賓長為加爵如初爵止<lb/>
　鄭注尸爵止者欲神惠之均于在庭<lb/>
嗣舉奠盥入北面再拜稽首<lb/>
　鄭注嗣主人將為後者舉猶飲也使嗣子飲奠者將<lb/>
<pb n="9a"/>
　傳重累之者大夫之嗣子不舉奠辟諸侯<lb/>
　釋曰奠鉶南所奠觶也文王世子曰宗廟之中登餕<lb/>
　獻受爵則以上嗣上嗣君子適長子也以此禮言之<lb/>
　受爵謂嗣舉奠獻謂舉奠洗酌入餕謂宗人遺舉奠<lb/>
　盥祝命之餕也大夫之嗣無此禮辟君<lb/>
尸執奠進受復位祭酒啐酒尸舉肝舉奠左執觶再拜<lb/>
稽首進受肝復位坐食肝卒觶拜尸備荅拜焉<lb/>
　鄭注食肝受尊者賜不敢餘也備猶盡也每拜荅之<lb/>
<pb n="9b"/>
　以尊者與卑者為禮略其文耳古文備為復<lb/>
　釋曰肝酳尸所從獻者舉奠者嗣也以事名之<lb/>
舉奠洗酌入尸拜受舉奠荅拜尸祭酒啐酒奠之舉奠<lb/>
出復位<lb/>
　鄭注啐之者荅其欲酢己也奠之者復神之奠觶嗣<lb/>
　齒于子姓凡非主人升降自西階<lb/>
　釋曰尸復神之奠觶故惟啐之與挼祭同時<lb/>
兄弟弟子洗酌于東方之尊阼階前北面舉觶于長兄<lb/>
<pb n="10a"/>
弟如主人酬賓儀<lb/>
　鄭注弟子後生也<lb/>
宗人告祭脀<lb/>
　鄭注脀俎也所告者衆賓衆兄弟内賓也<hi>案今注疏本兄弟上</hi>
　<hi>脱一衆字</hi>獻時設薦俎于其位至此禮又殺告之祭使成<lb/>
　禮也其祭皆離肺不言登豆可知<lb/>
乃羞<lb/>
　鄭注羞庶羞也下尸胾醢豆而已此所羞者自祝主<lb/>
<pb n="10b"/>
　人至于内賓無内羞<lb/>
　釋曰少牢下篇乃有内羞此庶羞降于尸無膮炙少<lb/>
　牢下篇曰羞及私人辯<lb/>
賓坐取觶阼階前北面酬長兄弟長兄弟在右<lb/>
　鄭注薦南奠觶<lb/>
　釋曰主人酬賓之觶<lb/>
賓奠觶拜長兄弟荅拜賓立卒觶酌于其尊東面立長<lb/>
兄弟拜受觶賓北面荅拜揖復位<lb/>
<pb n="11a"/>
　鄭注其尊長兄弟尊也此受酬者拜亦北面<lb/>
長兄弟西階前北面衆賓長自左受旅如初<lb/>
　鄭注旅行也受行酬也初賓酬長兄弟<lb/>
長兄弟卒觶酌于其尊西面立受旅者拜受長兄弟北<lb/>
面荅拜揖復位<lb/>
　釋曰其尊西面之尊<lb/>
衆賓及衆兄弟交錯以辯皆如初儀<lb/>
　鄭注交錯猶言東西<lb/>
<pb n="11b"/>
　釋曰楚茨曰獻酬交錯禮儀卒度笑語卒獲古者于<lb/>
　旅也語謂此時<lb/>
為加爵者作止爵如長兄弟之儀<lb/>
　鄭注于旅酬之間言作止爵明禮殺竝作<lb/>
　釋曰賓酬長兄弟長兄弟酬賓二觶繼舉至此禮殺<lb/>
　故不俟其畢而作止爵<lb/>
長兄弟酬賓如賓酬兄弟之儀以辯卒受者實觶于篚<lb/>
　鄭注長兄弟酬賓亦坐取其奠觶此不言交錯以辯<lb/>
<pb n="12a"/>
　賓之酬不言卒受者實觶于篚明其相報禮終于此<lb/>
　其文省<lb/>
　釋曰長兄弟亦取兄弟弟子所舉之觶酬賓以相報<lb/>
　故互文以見之<lb/>
賓弟子及兄弟弟子洗各酌于其尊中庭北面西上舉<lb/>
觶于其長奠觶拜長皆荅拜舉觶者祭卒觶拜長皆荅<lb/>
拜舉觶者洗各酌于其尊復初位長皆拜舉觶者皆奠<lb/>
觶于薦右<lb/>
<pb n="12b"/>
　鄭注奠觶進奠之于薦右非神惠也今文曰奠于薦<lb/>
　右<lb/>
長皆執以興舉觶者皆復位荅拜長皆奠觶于其所皆<lb/>
揖其弟子弟子皆復其位<lb/>
　鄭注復其位者東西面位弟子舉觶于其長所以序<lb/>
　長幼教孝弟凡堂下拜亦皆北面<lb/>
爵皆無算<lb/>
　鄭注算數也賓取觶酬兄弟之黨長兄弟取觶酬賓<lb/>
<pb n="13a"/>
　之黨惟己所欲亦交錯以辨無次第之數因今接㑹<lb/>
　使之交恩定好優勸之<lb/>
利洗散獻于尸酢及祝如初儀降實散于篚<lb/>
　鄭注利佐食也言利以今進酒也更言獻者以利待<lb/>
　尸禮將終宜一進酒嫌于加酒亦當三也不致爵禮<lb/>
　又殺也<lb/>
主人出立于户外西面<lb/>
　鄭注事尸禮畢<lb/>
<pb n="13b"/>
祝東面告利成<lb/>
　鄭注利猶養也供養之禮成不言禮畢于尸閒之嫌<lb/>
尸謖祝前主人降<lb/>
　鄭注謖起也前猶導也少牢饋食禮曰祝入尸謖主<lb/>
　人降立于阼階東西面祝先尸從遂出于庿門前尸<lb/>
　之儀士虞之禮備矣<lb/>
　釋曰楚茨曰孝孫徂位工祝致告神具醉止皇尸載<lb/>
　起致告告利成也<lb/>
<pb n="14a"/>
祝反及主人入復位命佐食徹尸俎俎出于庿門<lb/>
　鄭注俎所載于肵俎少牢饋食禮曰有司受歸之<lb/>
徹庶羞設于西序下<lb/>
　鄭注為將餕去之庶羞主為尸非神饌也尚書傳曰<lb/>
　宗室有事族人皆侍終日大宗已侍于賓奠然後燕<lb/>
　私燕私者何也祭已而與族人飲也<hi>案今注疏本脱祭字</hi>此徹<lb/>
　庶羞置西序下者為將以燕飲與然則自尸祝至于<lb/>
　兄弟之庶羞宗子以與族人燕飲于堂内賓宗婦之<lb/>
<pb n="14b"/>
　庶羞主婦以燕飲于房<lb/>
　釋曰楚茨曰諸宰君婦廢徹不遲諸父兄弟備言燕<lb/>
　私<lb/>
筵對席佐食分簋鉶<lb/>
　鄭注為將餕分之也分簋者分敦黍于㑹為有對也<lb/>
　敦有虞氏之器也周制士用之變敦言簋容同姓之<lb/>
　士得從周制耳祭統曰餕者祭之末也不可不知也<lb/>
　是故古之人有言曰善終者如始餕其是巳是故古<lb/>
<pb n="15a"/>
　之君子曰尸亦餕鬼神之餘<hi>案此下今注疏本有也字</hi>惠術也可<lb/>
　以觀政矣<lb/>
宗人遣舉奠及長兄弟盥立于西階下東面北上祝命<lb/>
嘗食𧃊者舉奠許諾升入東面長兄弟對之皆坐佐食<lb/>
授舉各一膚<lb/>
　鄭注命告也士使嗣子及兄弟𧃊其惠不過族親也<lb/>
　<hi>案今注疏本脱也字</hi>古文𧃊皆作餕<lb/>
　釋曰𧃊者舉膚降于尸也祭統曰尸謖君與卿四人餕<lb/>
<pb n="15b"/>
　君起大夫六人餕大夫起士八人餕少牢饋食禮二<lb/>
　佐食及二賓長餕<lb/>
主人西面再拜祝曰𧃊有以也兩𧃊奠舉于俎許諾皆<lb/>
荅拜<lb/>
　鄭注以讀如何其乆也必有以也之以祝曰𧃊<hi>案曰今注</hi>
　<hi>疏本訛作告</hi>釋辭以戒之言女𧃊乎此<hi>案今注疏本脱乎字</hi>當有所<lb/>
　以也以先祖有徳而享于此祭其坐𧃊其餘亦當以<lb/>
　之也少牢饋食禮不戒者非親昵也舊説曰主人拜<lb/>
<pb n="16a"/>
　下𧃊席南<lb/>
若是者三<lb/>
　鄭注丁寧戒之<lb/>
皆取舉祭食祭舉乃食祭鉶食舉<lb/>
　鄭注食乃祭鉶禮殺<lb/>
　釋曰食簋實也尸祭鉶嘗之乃爾黍<lb/>
卒食主人降洗爵宰贊一爵主人升酌酳上𧃊上𧃊拜<lb/>
受爵主人荅拜酳下𧃊亦如之<lb/>
<pb n="16b"/>
　鄭注少牢饋食禮曰贊者洗三爵酌<hi>案今注疏本脱酌字</hi>主人<lb/>
　受于户内以授次𧃊舊説云主人北面授下𧃊爵<lb/>
主人拜祝曰酳有與也如初儀<lb/>
　鄭注主人復拜為戒也與讀如諸侯以禮相與之與<lb/>
　言女酳此當有所與也與者與兄弟也既知似先祖<lb/>
　之徳亦當與女兄弟謂教化之<lb/>
兩𧃊執爵拜<lb/>
　鄭注荅主人也<lb/>
<pb n="17a"/>
祭酒卒爵拜主人荅拜兩𧃊皆降實爵于篚上𧃊洗爵<lb/>
升酌酢主人主人拜受爵<lb/>
　鄭注下𧃊復兄弟位不復升也<lb/>
上𧃊即位坐荅拜<lb/>
　鄭注既授爵户内乃就坐<lb/>
主人坐祭卒爵拜上𧃊荅拜受爵降實于篚主人出立<lb/>
于户外西面<lb/>
　鄭注事餕者禮畢<lb/>
<pb n="17b"/>
祝命徹阼俎豆籩設于東序下<lb/>
　鄭注命命佐食阼俎主人之俎宗婦不徹豆籩徹禮<lb/>
　略各有為而已設于東序下亦將燕也<lb/>
祝執其俎以出東面于户西<lb/>
　鄭注俟告利成少牢下篇曰祝告利成乃執俎以出<lb/>
宗婦徹祝豆籩入于房徹主婦薦俎<lb/>
　鄭注宗婦既竝徹徹其卑者士虞禮曰祝薦席徹入<lb/>
　于房<lb/>
<pb n="18a"/>
佐食徹尸薦俎敦設于西北隅几在南厞用筵納一尊<lb/>
佐食闔牗户降<lb/>
　鄭注厞隱也不知神之所在或諸逺人乎尸謖而改<lb/>
　饌為幽闇庶其饗之所以為厭飫少牢饋食禮曰南<lb/>
　面如饋之設此所謂當室之白陽厭也則尸未入之<lb/>
　前為陰厭矣曽子問曰殤不備祭何謂陰厭陽厭也<lb/>
　<hi>案今注疏本謂訛作為</hi>
　釋曰釋宫曰西南隅謂之奥西北隅謂之屋漏郭璞<lb/>
<pb n="18b"/>
　曰奥者室中隱奥之處孫炎曰屋漏者當室之白日<lb/>
　光所漏入也厭者無尸直厭飫神尸未入饌于奥故<lb/>
　曰陰厭厞謂以席為障隱也祭時厞西北隅因謂西<lb/>
　北隅為厞喪大記曰取西北厞薪<lb/>
祝告利成降出主人降即位宗人告事畢賓出主人送<lb/>
于門外再拜<lb/>
　鄭注拜送賓也凡去者不荅拜<lb/>
佐食徹阼俎堂下俎畢出<lb/>
<pb n="19a"/>
　鄭注記俎出節兄弟及衆賓自徹而出惟賓俎有司<lb/>
　徹歸之尊賓也<hi>案也今注疏本訛作者</hi>
　釋曰賓出主人拜送明賓不自徹也曲禮曰凡祭于<lb/>
　公者必自徹其俎<lb/>
記特牲饋食其服皆朝服𤣥冠緇帶緇韠<lb/>
　鄭注于祭服此也皆者謂賓及兄弟筮日筮尸親濯<lb/>
　亦𤣥端至祭而朝服朝服者諸侯之臣與其君日視<lb/>
　朝之服大夫以祭今賓兄弟緣孝子欲得嘉賓尊客<lb/>
<pb n="19b"/>
　以事其祖禰故服之緇韠者下大夫之臣夙興主人<lb/>
　服如初則固𤣥端<lb/>
　釋曰凡朝服素韠<lb/>
惟尸祝佐食𤣥端𤣥裳黄裳雜裳可也皆爵韠<lb/>
　鄭注與主人同服周禮士之齊服有𤣥端素端然則<lb/>
　𤣥裳上士也黄裳中士雜裳下士<lb/>
　釋曰可者惟其所當服服之<lb/>
設洗南北以堂深東西當東榮<lb/>
<pb n="20a"/>
　鄭注榮屋翼也<lb/>
水在洗東<lb/>
　鄭注祖天地之左海<hi>案左今注疏本訛作右</hi>
篚在洗西南順實二爵二觚四觶一角一散<lb/>
　鄭注順從也言南從統于堂也二爵者為賓獻爵止<lb/>
　主婦當致也二觚長兄弟及衆賓長為加爵二人班<lb/>
　同宜接竝也四觶一酌奠其三長兄弟酬賓卒受者<lb/>
　與賓弟子兄弟弟子舉觶于其長禮殺事相接禮器<lb/>
<pb n="20b"/>
　曰貴者獻以爵賤者獻以散尊者舉觶卑者舉角舊<lb/>
　説云爵一升觚二升觶三升角四升散五升<lb/>
　釋曰賓獻尸之爵止主人當致爵于主婦故爵二長<lb/>
　兄弟與衆賓長班同接竝為加爵宜各用一觚故觚<lb/>
　二長兄弟酬賓之觶未奠于篚賓弟子及兄弟弟子<lb/>
　已各舉觶于其長其一觶酌奠于鉶南故觶四<lb/>
壺棜禁饌于東序南順覆兩壺焉葢在南明日卒奠幂<lb/>
用綌即位而徹之加勺<lb/>
<pb n="21a"/>
　鄭注覆壺者盝瀝水且為其不宜塵幂用綌以其堅<lb/>
　絜禁言棜者祭尚厭飫得與大夫同器不為神戒也<lb/>
　釋曰卒奠酌奠奠于鉶南時即位尸即席坐時鄉飲<lb/>
　酒賓至徹幂禮器曰禮有以下為貴者天子諸侯之<lb/>
　尊廢禁大夫士棜禁玉藻曰大夫側尊用棜士側尊<lb/>
　用禁棜無足禁有足士卑故以禁戒為稱棜又曰斯<lb/>
　禁鄉飲酒鄉射雖大夫以非祭禮猶曰斯禁至祭乃<lb/>
　名曰棜士祭禮言棜禁得與大夫同名<lb/>
<pb n="21b"/>
籩巾以綌也纁裏棗烝栗擇<lb/>
　鄭注籩有巾者果實之物多皮核優尊者可烝裹之<lb/>
　也烝擇互文舊説云纁裏者皆𤣥被<lb/>
　釋曰聘禮竹簋<hi>案此下原本缺</hi>
鉶芼用苦若薇皆有滑夏葵冬荁<lb/>
　鄭注苦苦荼也荁堇屬乾之冬滑于葵詩云周原膴<lb/>
　膴堇荼如飴今文苦為芐芐乃地黄非也<lb/>
　釋曰内則曰堇荁以滑之<lb/>
<pb n="22a"/>
棘心匕刻<lb/>
　鄭注刻若今龍頭<lb/>
　釋曰詩大東曰有捄棘匕<lb/>
牲爨在庿門外東南魚腊爨在其南皆西面饎爨在西<lb/>
壁<lb/>
　鄭注饎炊也西壁堂之西牆下舊説云南北直屋梠<lb/>
　稷在南<lb/>
肵俎心舌皆去本末午割之實于牲鼎載心立舌縮俎<lb/>
<pb n="22b"/>
　鄭注午割從横割之亦勿沒立縮順其性心舌知食<lb/>
　味者欲尸之饗此祭是以進之<lb/>
　釋曰一從一横曰午四面皆鄉中割之<lb/>
賓與長兄弟之薦自東房其餘在東堂<lb/>
　鄭注東堂東夾之前近南<lb/>
沃尸盥者一人奉槃者東面執匜者西面淳沃執巾者<lb/>
在匜北<lb/>
　鄭注匜北執匜之北亦西面每事各一人淳沃稍注<lb/>
<pb n="23a"/>
　之今文淳作激<lb/>
宗人東面取巾振之三南面授尸卒執巾者受<lb/>
　鄭注宗人代授巾庭長尊<lb/>
尸入主人及賓皆辟位出亦如之<lb/>
　鄭注辟位逡遁<lb/>
嗣舉奠佐食設豆鹽<lb/>
　鄭注肝宜鹽也<lb/>
佐食當事則户外南面無事則中庭北面<lb/>
<pb n="23b"/>
　鄭注當事將有事而未至<lb/>
凡祝呼佐食許諾<lb/>
　鄭注呼猶命也<lb/>
宗人獻與旅齒于衆賓<lb/>
　鄭注尊庭長齒從其長幼之次<lb/>
佐食于旅齒于兄弟<lb/>
　釋曰祭統曰凡賜爵昭為一穆為一昭與昭齒穆與<lb/>
　穆齒及羣兄弟<lb/>
<pb n="24a"/>
尊兩壺于房中西牗下南上<lb/>
　鄭注為婦人旅也其尊之節亞西方<lb/>
　釋曰尊壺于西方已乃尊于房<lb/>
内賓立于其北東面南上宗婦北堂東面北上<lb/>
　鄭注二者所謂内兄弟内賓姑姊妹也宗婦族人之<lb/>
　婦其夫屬于所祭為子孫或南上或北上宗婦宜統<lb/>
　于主婦主婦南面北堂中房而北<lb/>
主婦及内賓宗婦亦旅西面<lb/>
<pb n="24b"/>
　鄭注西面者異于獻也男子獻于堂上旅于堂下婦<lb/>
　人獻于南面旅于西面内賓象衆賓宗婦象兄弟其<lb/>
　節與其儀依男子也主婦酬内賓之長酌奠于薦左<lb/>
　内賓之長坐取奠于右宗婦之娣婦舉觶于其姒婦<lb/>
　亦如之内賓之長坐取奠觶酬宗婦之姒交錯以辯<lb/>
　宗婦之姒亦取奠觶酬内賓之長交錯以辯内賓之<lb/>
　少者宗婦之娣婦各舉奠于其長竝行交錯無算其<lb/>
　拜及飲者皆西面于主婦之東南<hi>案今注疏本脱于字</hi>
<pb n="25a"/>
宗婦贊薦者執以坐于户外授主婦尸卒食而祭饎爨<lb/>
雍爨<lb/>
　鄭注雍孰肉以尸享祭竈有功也舊説云宗婦祭饎<lb/>
　爨享者祭雍爨用黍肉而已無籩豆俎禮器曰燔燎<lb/>
　于爨夫爨者老婦之祭盛于盆尊于瓶<lb/>
賓從尸俎出庿門乃反位<lb/>
　鄭注賓從尸送尸也士之助祭終其事也俎尸俎也<lb/>
　賓既送尸復入反位者宜與主人為禮乃去之<lb/>
<pb n="25b"/>
尸俎右肩臂臑肫胳正脊二骨横脊長脅二骨短脅<lb/>
　鄭注尸俎神俎也士之正祭禮九體貶于大夫有併<lb/>
　骨二亦得十一之名合少牢之體數此所謂放而不<lb/>
　致者凡俎實之數竒脊無中脅無前貶于尊者不貶<lb/>
　正脊不奪正也正脊二骨長脅二骨者將舉于尸尸<lb/>
　食未飽不欲空神俎<lb/>
　釋曰尸餕鬼神之餘故謂神俎為尸俎也尸先舉正<lb/>
　脊次舉長脅故皆二骨少牢饋食禮又有脡脊代脅<lb/>
<pb n="26a"/>
　為十一體<lb/>
膚三<lb/>
　鄭注為𧃊用二厭飫一也<lb/>
離肺一<lb/>
　鄭注離猶㨒也小而長午割之亦不提心謂之舉肺<lb/>
刌肺三<lb/>
　鄭注為尸主人主婦祭今文刌為切<lb/>
　釋曰尸酢主人主人不絶祭知用尸俎之刌肺<lb/>
<pb n="26b"/>
魚十有五<lb/>
　鄭注魚水物以頭枚數陰中之物取數于月十有五<lb/>
　日而盈少牢饋食禮亦云十有五而俎尊卑同此所<lb/>
　謂經而等也<lb/>
腊如牲骨<lb/>
　鄭注不但言體以有一骨二骨者<lb/>
祝俎髀脡脊二骨脅二骨<lb/>
　鄭注凡接于神及尸者俎不過牲三體以特牲約加<lb/>
<pb n="27a"/>
　其可併者二亦得竒名少牢饋食禮羊豕各三體<lb/>
　釋曰脅葢代脅也與脡脊皆尸俎所不備者<lb/>
膚一離肺一阼俎臂正脊二骨横脊長脅二骨短脅<lb/>
　鄭注主人尊欲其體得祝之加數五體又加其可併<lb/>
　者二亦者竒名臂左體臂<lb/>
膚一離肺一主婦俎觳折<lb/>
　鄭注觳後足折分後右足以為佐食俎不分左臑折<lb/>
　辟大夫妻古文觳皆作穀<hi>案今注疏本脱此六字</hi>
<pb n="27b"/>
其餘如阼俎<lb/>
　鄭注餘謂脊脅膚肺<lb/>
佐食俎觳折脊脅<lb/>
　鄭注三體卑者從正<lb/>
　釋曰無加骨也脊脅不名無定體<lb/>
膚一離肺一賓骼長兄弟及宗人折其餘如佐食俎<lb/>
　鄭注體左骼也賓俎全體尊賓不用尊體為其已甚<lb/>
　卑而全之其宜可也長兄弟及宗人折不言所分略<lb/>
<pb n="28a"/>
　之<lb/>
　釋曰祝佐食接神賓三獻長兄弟為加爵宗人庭長<lb/>
　授巾皆接尸而祝為尊故祝五體而餘皆三體衆賓<lb/>
　長亦為加爵接于尸葢亦三體下文惟衆賓殽脀耳<lb/>
衆賓及衆兄弟内賓宗婦若有公有司私臣皆殽脀<lb/>
　鄭注又略此所折骨直破折餘體可殽者升之俎一<lb/>
　而已不備三者賤祭禮接神者貴凡骨有肉曰殽祭<lb/>
　統曰凡為俎以骨為主貴者取貴骨賤者取賤骨貴<lb/>
<pb n="28b"/>
　者不重賤者不虚示均也俎者所以明惠之必均也<lb/>
　<hi>案今注疏本脱明字</hi>善為政者如此故曰見政事之均焉公有<lb/>
　司亦士之屬命于君者也私臣自己所辟除者<lb/>
　釋曰禮器曰羔豚而祭百官皆足大牢而祭不必有<lb/>
　餘此之謂稱百官謂衆助祭者<lb/>
膚一離肺一公有司門西北面東上獻次衆賓私臣門<lb/>
東北面西上獻次兄弟升受降飲<lb/>
　鄭注獻在後者賤也祭祀有上事者貴之非執事者<lb/>
<pb n="29a"/>
　亦皆與旅<lb/>
　釋曰擇公有司以為賓為衆賓位西階下執祭事其<lb/>
　不執事者則在門西兄弟雖無上事亦在堂下西面<lb/>
　族親故也宗人獻與旅齒于衆賓則公有司為之佐<lb/>
　食齒于兄弟其選于私臣與公有司私臣薦俎葢徒<lb/>
　隸為之<lb/>
</p>
<p>
</p>
  </div>
</body>
</text>
</TEI>
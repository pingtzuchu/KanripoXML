<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷十六</head>
    <p>
<pb n="1a"/>
欽定四庫全書<lb/>
　儀禮集釋卷十六　　　　宋　李如圭　撰<lb/>
覲禮第十<lb/>
　鄭目錄云覲見也諸侯秋見天子之禮春見曰朝夏<lb/>
　見曰宗秋見曰覲冬見曰遇朝宗禮備覲遇禮省是<lb/>
　以享獻不見焉三時禮亡惟此存爾覲禮于五禮屬<lb/>
　賔禮<hi>案今注疏本脱禮字</hi>大戴第十六小戴第十七别錄第十<lb/>
覲禮至于郊王使人皮弁用璧勞侯氏亦皮弁迎于帷<lb/>
<pb n="1b"/>
門之外再拜<lb/>
　鄭注郊謂近郊去王城五十里小行人職曰凡諸侯<lb/>
　入王則逆勞于畿則郊勞者大行人也皮弁者天子<lb/>
　之朝朝服也璧無束帛者天子之玉尊也不言諸侯<lb/>
　言侯氏者明國殊舍異禮不凡之也郊舍狹寡為帷<lb/>
　宫以受勞掌舍職曰為帷宫設旌門<lb/>
使者不荅拜遂執玉三揖至于階使者不讓先升侯氏<lb/>
升聽命降再拜稽首遂升受玉<lb/>
<pb n="2a"/>
　鄭注不荅拜者為人使不當其禮也不讓先升奉王<lb/>
　命尊也升者升壇使者東面致命侯氏東階上西面<lb/>
　聽之<lb/>
　釋曰<hi>案此下原本缺</hi>
使者左還而立侯氏還璧使者受侯氏降再拜稽首使<lb/>
者乃出<lb/>
　鄭注左還還南面示將去也立者見侯氏將有事于<lb/>
　已俟之也還玉重禮<lb/>
<pb n="2b"/>
侯氏乃止使者使者乃入侯氏與之讓升侯氏先升授<lb/>
几侯氏拜送几使者設几荅拜<lb/>
　鄭注侯氏先升賓禮統焉几者安賓所以崇優厚也<lb/>
　上介出止使者則已布席也<lb/>
　釋曰統者統于主人也使者不坐而設几優賓也諸<lb/>
　侯之卿卑聘禮卿勞儐之不設几<lb/>
侯氏用束帛乘馬儐使者使者再拜受侯氏再拜送幣<lb/>
　鄭注儐使者所以致尊敬也拜者各于其階<lb/>
<pb n="3a"/>
使者降以左驂出侯氏送于門外再拜侯氏遂從之<lb/>
　鄭注騑馬曰驂左驂設在西者其餘三馬侯氏之士<lb/>
　遂以出授使者之從者于外從之者遂隨使者以至<lb/>
　朝<lb/>
　釋曰馬在庭北面西上聘禮賓亦執左馬以出馬在<lb/>
　旁者曰驂天子使尊雖從之亦拜送<lb/>
天子賜舍<lb/>
　鄭注以其新至道路勞苦未受其禮且使即安也賜<lb/>
<pb n="3b"/>
　舍猶致館也所使者司空與小行人為承儐今文賜<lb/>
　皆作錫<hi>案今注疏本脫皆字</hi>
　釋曰聘禮賓至即欲受之者主人之禮覲禮且使即<lb/>
　安者君上之惠勞如字<lb/>
曰<hi>案唐石經無曰字</hi>伯父女順命于王所賜伯父舍<lb/>
　鄭注此使者致館辭<lb/>
侯氏再拜稽首<lb/>
　鄭注受館<lb/>
<pb n="4a"/>
儐之束帛乘馬<lb/>
　鄭注王使人以命致館無禮猶儐之者尊王使也侯<lb/>
　氏受館于外既則儐使者于内<lb/>
天子使大夫戒曰某日伯父帥乃初事<lb/>
　鄭注大夫者卿為訝者也掌訝職曰凡訝者賓客至<lb/>
　而徃詔相其事戒猶告也其為告使順循其事也初<lb/>
　猶故也古文帥作率<lb/>
侯氏再拜稽首<lb/>
<pb n="4b"/>
　鄭注受覲日也<lb/>
諸侯前朝皆受舍于朝同姓西面北上異姓東面北上<lb/>
　鄭注言諸侯者明來朝者衆矣顧其入覲不得竝耳<lb/>
　受舍于朝受次于文王庿門之外聘禮曰宗人授次<lb/>
　次以帷少退于君之次則是次也言舍者尊舍也天<lb/>
　子使掌次為之諸侯上介先朝受焉此覲也言朝者<lb/>
　覲遇之禮雖簡其來之心猶若朝也分别同姓異姓<lb/>
　受之將有先後也春秋傳曰寡人若朝于薛不敢與<lb/>
<pb n="5a"/>
　諸任齒則周禮先同姓<lb/>
　釋曰諸侯受聘于祧知天子受覲亦于祧鄭以文武<lb/>
　庿為二祧故謂受舍于文王庿門外也下記上介皆<lb/>
　奉其君之旂置于宫知受舍者亦上介<lb/>
侯氏裨冕釋幣于禰<lb/>
　鄭注將覲質明時也裨冕者衣裨衣而冠冕也裨之<lb/>
　為言埤也天子六服大裘為上其餘為裨以事尊卑<lb/>
　服之而諸侯亦服焉上公衮無升龍侯伯鷩子男毳<lb/>
<pb n="5b"/>
　孤絺卿大夫𤣥此差司服所掌也禰謂行主遷主矣<lb/>
　而云禰親之也釋幣者告將覲也其釋幣如聘大夫<lb/>
　將受命釋幣于禰之禮既則祝藏其幣歸乃埋之于<lb/>
　祧西階之東今文冕皆作絻<hi>案今注疏本脫此六字</hi>
　釋曰諸侯𤣥冕以祭今入天子庿得伸其上服故服<lb/>
　裨冕因告禰也曽子問曰天子巡守以遷庿主行諸<lb/>
　侯去其國亦然冕服九章龍山華蟲火宗彞五者畫<lb/>
　以為繢藻粉米黼黻四者絺以為繡衮之衣五章裳<lb/>
<pb n="6a"/>
　四章鷩之衣三章裳四章毳之衣三章裳二章絺刺<lb/>
　粉米衣一章裳二章𤣥者衣無文裳刺黻而已皆𤣥<lb/>
　衣纁裳<lb/>
乘墨車載龍旂弧韣乃朝以瑞玉有繅<lb/>
　鄭注墨車大夫制也乘之者入天子之國車服不可<lb/>
　盡同也交龍為旂諸侯之所建弧所以張縿之弓也<lb/>
　弓衣曰韣瑞玉謂公桓圭侯信圭伯躬圭子穀璧男<lb/>
　蒲璧繅所以藉玉以韋衣木廣袤各如其玉之大小<lb/>
<pb n="6b"/>
　以朱白蒼為六色今文玉為璧繅或為璪<lb/>
　釋曰大宗伯之職以玉作瑞桓圭以下是也各以其<lb/>
　所琢飾名之<lb/>
天子設斧依于户牖之間左右几<lb/>
　鄭注依如今綈素屏風也有繡斧文所以示威也斧<lb/>
　謂之黼几玉几也左右者優至尊也其席莞席紛純<lb/>
　加繅席畫純加次席黼純<lb/>
　釋曰釋宫曰户牖之間謂之扆謂窗東户西也扆與<lb/>
<pb n="7a"/>
　依同斧依亦以設于此處得名考工記曰白與黑謂<lb/>
　之黼斧刃白而銎黒据形言之則謂之斧也書顧命<lb/>
　曰設黼扆牖間南嚮敷重篾席黼純華玉仍几篾席<lb/>
　則次席也<lb/>
天子衮冕負斧依<lb/>
　鄭注衮衣者裨之上也繢之繡之為九章其龍天子<lb/>
　有升龍有降龍衣此衣而冠冕南嚮而立以俟諸侯<lb/>
　見<lb/>
<pb n="7b"/>
　釋曰衮者卷龍衣也上公亦服之以無升龍為異負<lb/>
　依謂背之也曲禮曰天子當依而立諸侯北面而見<lb/>
　天子曰覲天子當宁而立諸公東面諸侯西面曰朝<lb/>
　見賢遍反下見尊同<lb/>
嗇夫承命告于天子<lb/>
　鄭注嗇夫葢司空之屬也為末擯承命于侯氏下介<lb/>
　𫝊而上上擯以告于天子<hi>案今注疏本脫于字</hi>天子見公擯者<lb/>
　五人見侯伯擯者四人見子男擯者三人皆宗伯為<lb/>
<pb n="8a"/>
　上擯春秋𫝊曰嗇夫馳<lb/>
　釋曰此交擯也案司儀諸侯相為賓皆交擯則見天<lb/>
　子可知<lb/>
天子曰非他伯父實來予一人嘉之伯父其入予一人<lb/>
將受之<lb/>
　鄭注言非他者親之辭嘉之者美之辭也上擯又𫝊<lb/>
　此而下至嗇夫侯氏之下介受之𫝊而上上介以告<lb/>
　其君君乃許入今文實作寔嘉作賀<lb/>
<pb n="8b"/>
　釋曰其入者覲禮不出迎<lb/>
侯氏入門右坐奠圭再拜稽首<lb/>
　鄭注入門而右<hi>案今注疏本脫而字</hi>執臣道不敢由賓之位也<lb/>
　<hi>案之各本訛作客張淳儀禮識誤言據周顯徳監本改正今從之</hi>卑見尊奠贄而不<lb/>
　授<hi>案卑下各本衍者字張淳儀禮識誤云釋文見侯注云卑見同卑見謂此也中無者字從釋文</hi>
擯者謁<lb/>
　鄭注謁猶告也上擯告以天子前辭欲親受之如賓<lb/>
　客也其辭所易者曰伯父其升<lb/>
<pb n="9a"/>
侯氏坐取圭升致命王受之玉侯氏降階東北面再拜<lb/>
稽首擯者延之曰升升成拜乃出<lb/>
　鄭注擯者請之侯氏坐取圭則遂左降拜稽首送玉<lb/>
　也從後詔禮曰延延進也<lb/>
　釋曰階東西階之東也侯氏取圭由門左升自西階<lb/>
　致命郊特牲曰覲禮不下堂而見諸侯下堂而見諸<lb/>
　侯天子之失禮也由夷王以下<lb/>
四享皆束帛加璧庭實惟國所有<lb/>
<pb n="9b"/>
　鄭注四當為三古書作三四或皆積畫此篇又多四<lb/>
　字字相似由此誤也大行人職曰諸侯庿中將幣皆<lb/>
　三享其禮差又無取于四也初享或用馬或用虎豹<lb/>
　之皮其次享三牲魚腊籩豆之實龜也金也丹漆絲<lb/>
　纊竹箭也其餘無常貨此物非一國所能有<hi>案物上今注疏</hi>
　<hi>本衍地字</hi>惟國所有<hi>案今注疏本脫圉字</hi>分為三享皆以璧帛致之<lb/>
奉束帛匹馬卓上九馬随之中庭西上奠幣再拜稽首<lb/>
　鄭注卓讀如卓王孫之卓卓猶的也以素的一馬以<lb/>
<pb n="10a"/>
　為上書其國名後當識其何產也馬必十匹者不敢<lb/>
　斥王之乘用成數敬也<lb/>
　釋曰中庭庭南北之中也凡庭實三分庭一在南此<lb/>
　以三享同陳故入庭深設之書康王既尸天子王出<lb/>
　在應門之内大保率西方諸侯入應門左畢公率東<lb/>
　方諸侯入應門右皆布乘黄朱賓稱奉圭兼幣曰一二<lb/>
　臣衛敢執壤奠皆再拜稽首彼因喪而見與此禮異<lb/>
　乘黄朱四黄馬朱鬛也出應門其當宁而立與<lb/>
<pb n="10b"/>
擯者曰予一人將受之<lb/>
　鄭注亦言王欲親受之<lb/>
侯氏升致命王撫玉侯氏降自西階東面授宰幣西階<lb/>
前再拜稽首以馬出授人九馬隨之<lb/>
　鄭注王不受玉撫之而已輕財也以馬出隨侯氏出<lb/>
　授王人于外也王不使人受馬者至于享<hi>案至原本訛作主據</hi>
　<hi>今注疏本改正</hi>王之尊益君侯氏之卑益臣<lb/>
　釋曰幣謂束帛加璧也宰大宰也大宰之職大朝覲<lb/>
<pb n="11a"/>
　㑹同贊玉幣享者貢其國所有臣禮也聘禮使人受<lb/>
　賓覿之馬者不臣人之臣<lb/>
事畢<lb/>
　鄭注三享訖<lb/>
乃右肉袒于庿門之東乃入門右北面立告聽事<lb/>
　鄭注右肉袒者刑宜施于右也凡以禮事者左袒入<lb/>
　更從右者臣益純也告聽事者告王以國所用為罪<lb/>
　之事也易曰折其右肱無咎<lb/>
<pb n="11b"/>
　釋曰士喪禮主人左袒則雖凶禮亦袒左<lb/>
擯者謁諸天子天子辭于侯氏曰伯父無事歸寧乃邦<lb/>
　鄭注謁告寧安也乃猶女也<lb/>
　釋曰書文侯之命曰王曰父義和其歸視爾師寧爾<lb/>
　邦<lb/>
侯氏再拜稽首出自屛南適門西<hi>案敖繼公云西下脫襲字</hi>遂入門<lb/>
左北面立王勞之再拜稽首擯者延之曰升升成拜降<lb/>
出<lb/>
<pb n="12a"/>
　鄭注王辭之不即左者當出隱于屛而襲之也天子<lb/>
　外屛勞之勞其道勞也<lb/>
　釋曰釋宫曰屛謂之𣗳論語曰邦君樹塞門謂立小<lb/>
　牆當門中以自蔽也禮緯曰天子外屛諸侯内屛内<lb/>
　屛在路門之内外屛在路門之外臣朝君至而加肅<lb/>
　敬故屛有逺近也此出門乃自屛南知天子外屛道<lb/>
　勞如字<lb/>
天子賜侯氏以車服迎于外門外再拜<lb/>
<pb n="12b"/>
　鄭注賜車者同姓以金路異姓以象路服則衮也鷩<lb/>
　也毳也古文曰迎于門外也<lb/>
　釋曰巾車掌五路玉路以祀金路同姓以封象路異<lb/>
　姓以封革路以封四衛木路以封蕃國司服公之服<lb/>
　自衮冕而下侯伯鷩冕子男毳冕<lb/>
路先設西上路下四亞之重賜無數在車南<lb/>
　鄭注路謂車也凡君所乘車曰路路下四謂乘馬也<lb/>
　亞之次車而東也詩云君子來朝何錫予之雖無予<lb/>
<pb n="13a"/>
　之路車乘馬又何予之𤣥衮及黼重猶善也所加賜<lb/>
　善物多少由恩也春秋𫝊曰重錦三十兩<lb/>
諸公奉篋服加命書于其上升自西階東面大史是右<lb/>
　鄭注言諸公者王同時分命之而使賜侯氏也右讀<lb/>
　如周公右王之右是右者始隨入于升東面乃居其<lb/>
　右古文是為氏也<lb/>
侯氏升西面立大史述命<lb/>
　鄭注讀王命書也<lb/>
<pb n="13b"/>
侯氏降兩階之間北面再拜稽首<lb/>
　鄭注受命<lb/>
升成拜<lb/>
　鄭注大史辭之降也春秋傳曰且有後命以伯舅耋<lb/>
　老毋下拜此辭之𩔖<lb/>
大史加書于服上侯氏受<lb/>
　鄭注受篋服<lb/>
使者出侯氏送再拜儐使者諸公賜服者束帛四馬儐<lb/>
<pb n="14a"/>
大史亦如之<lb/>
　鄭注既云拜送乃言儐使者以勞有成禮略而遂言<lb/>
　釋曰亦儐乃拜送如儐勞者之禮<lb/>
同姓大國則曰伯父其異姓則曰伯舅同姓小邦則曰<lb/>
叔父其異姓小邦則曰叔舅<lb/>
　鄭注據此禮云伯父同姓大邦而言<lb/>
饗禮乃歸<lb/>
　鄭注禮謂食燕也王或不親以其禮幣致之略言饗<lb/>
<pb n="14b"/>
　禮互文也掌客職曰上公三饗三食三燕侯伯再饗<lb/>
　再食再燕子男一饗一食一燕<lb/>
　釋曰掌客職又曰若弗酌則以幣致之春秋傳戎朝<lb/>
　于周發幣于公卿則諸侯既朝亦當有幣問公卿如<lb/>
　聘問大夫禮<lb/>
諸侯覲于天子為宫方三百歩四門壇十有二尋深四<lb/>
尺加方明于其上<lb/>
　鄭注四時朝覲受之于庿此謂時㑹殷同也宫謂壝<lb/>
<pb n="15a"/>
　土為埒以象牆壁也為宫者于國外春㑹同則于東<lb/>
　方夏㑹同則于南方秋會同則于西方冬㑹同則于<lb/>
　北方八尺曰尋十有二尋則方九十六尺也深謂高<lb/>
　也從上曰深司儀職曰為壇三成成猶重也三重者<lb/>
　自下差之為三等而上有堂焉堂上方二丈四尺上<lb/>
　等中等下等每面十二尺方明者上下四方神明之<lb/>
　象也上下四方之神者所謂明神也㑹同而盟明神<lb/>
　監之則謂之天之司盟有象者猶宗廟之有主乎王<lb/>
<pb n="15b"/>
　巡守至于方嶽之下諸侯㑹之亦為此宫以見之司<lb/>
　儀職曰將㑹諸侯則命為壇三成宫旁一門詔王儀<lb/>
　南郷見諸侯也<lb/>
　釋曰大宗伯職曰時見曰㑹殷見曰同時見者王將<lb/>
　有征討之事則既朝覲王合諸侯而發禁殷見者十<lb/>
　二歲王如不巡守則六服盡朝朝畢王亦合諸侯而<lb/>
　命政皆為壇于國外以命事司盟職云北面詔明神<lb/>
　春秋傳盟于亳城北載書有司愼司盟<lb/>
<pb n="16a"/>
方明者木也方四尺設六色東方青南方赤西方白北<lb/>
方黑上𤣥下黄設六玉上圭下璧南方璋西方琥北方<lb/>
璜東方圭<lb/>
　鄭注六色象其神六玉以禮之上宜以蒼璧下宜以<lb/>
　黄琮而不以者則上下之神非天地之至貴者也設<lb/>
　玉者刻其木而著之<lb/>
　釋曰大宗伯職曰以玉作六器以禮天地四方以蒼<lb/>
　璧禮天以黄琮禮地以青圭禮東方以赤璋禮南方<lb/>
<pb n="16b"/>
　以白琥禮西方以𤣥璜禮北方此上下用圭璧葢禮<lb/>
　日月也典瑞職云圭璧以祀日月鄭下注云日月而<lb/>
　云天地靈之<lb/>
上介皆奉其君之旂置于宫尚左公侯伯子男皆就其<lb/>
旂而立<lb/>
　鄭注置于宫者建之豫為其君見王之位也諸公中<lb/>
　階之前北面東上諸侯東階之東西面北上諸伯西<lb/>
　階之西東面北上諸子門東北面東上諸男門西北<lb/>
<pb n="17a"/>
　面東上尚左者<hi>案者今注疏本訛作皆</hi>建旂公東上侯先伯伯<lb/>
　先子子先男而位皆上東方也諸侯入壝門或左或<lb/>
　右各就其旂而立王降階南鄉見之三揖土揖庶姓<lb/>
　時揖異姓天揖同姓見揖位乃定古文尚作上<lb/>
　釋曰旂者表朝位之旂也與銘旌及作軍徽幟同以<lb/>
　尺易仞而為之贄虞曰建旂者所以殊爵命示等威<lb/>
　也詩曰君子至止言觀其旂尚左左者東方也公侯<lb/>
　伯子男面位鄭皆据朝事儀而言周公朝諸侯于明<lb/>
<pb n="17b"/>
　堂其位亦如此或曰壇三成者即明堂也爾雅丘三<lb/>
　成為崐崙丘謂三重也此明堂形如崐崙丘故公玉<lb/>
　帶遂謂明堂名曰崐崙謂之明堂者或者以祀方明<lb/>
　而名與當考<lb/>
四𫝊擯<lb/>
　鄭注王既揖五者升壇設擯升諸侯以㑹同之禮其<lb/>
　奠瑞玉及享幣公拜于上等侯伯于中等子男于下<lb/>
　等擯者每延之升堂致命王受玉撫玉降拜于下等<lb/>
<pb n="18a"/>
　及請事勞皆如覲禮是以記之覲云四傳擯者<hi>案今注疏</hi>
　<hi>本云上脫覲字</hi>每一位畢擯者以告乃更陳列而升其次公<lb/>
　也侯也伯也各一位子男俠門而俱東上亦一位也<lb/>
　至庭乃設擯則諸侯初入門王官之伯帥之耳古文<lb/>
　傳作傅<lb/>
　釋曰康王之誥曰帥諸侯入者大保畢公所謂王官<lb/>
　伯<lb/>
天子乘龍載大旂象日月升龍降龍出拜日于東門之<lb/>
<pb n="18b"/>
外反祀方明<lb/>
　鄭注此謂㑹同以春者也馬八尺以上為龍大旂大<lb/>
　常也王建大常縿首畫日月其下及旒交畫升龍降<lb/>
　龍朝事儀曰天子冕而執鎭圭尺有二寸繅藉尺有<lb/>
　二寸搢大圭乘大路建大常十有二旒樊纓十有二<lb/>
　就貳車十有二乘帥諸侯而朝日于東郊所以教尊<lb/>
　尊也退而朝諸侯由此二者言之已祀方明乃以㑹<lb/>
　同之禮見諸侯也凡㑹同者不協而盟司盟職曰凡<lb/>
<pb n="19a"/>
　邦國有疑㑹同則掌其盟約之載書及其禮儀北面<lb/>
　詔明神既盟則貳之<hi>案貳各本訛作藏今據周禮改正</hi>言北面詔明<lb/>
　神則明神有象也象者其方明乎及盟時又加于壇<lb/>
　上乃以載辭告焉詛祝掌其祝號<lb/>
　釋曰常禮既朝日退而朝諸侯若邦國有疑而盟則<lb/>
　既朝日反祀方明巳祀方明天子升壇見諸侯禮畢<lb/>
　更加方明于壇而盟則此覲禮所記是<lb/>
禮日于南門外禮月與四瀆于北門外禮山川丘陵于<lb/>
<pb n="19b"/>
西門外<lb/>
　鄭注此謂㑹同以夏冬秋者也變拜言禮者容祀也<lb/>
　禮月于北郊者月大陰之精以為地神也盟神必云<lb/>
　日月山川焉者尚著明也詩曰謂予不信有如皦日<lb/>
　春秋傳曰縱子忘之山川神祗其忘諸乎此皆用明<lb/>
　神為信也<lb/>
　釋曰言禮者容兼祀方明也先北後西者月尊也四<lb/>
　瀆亦極陰故與月同配北方<lb/>
<pb n="20a"/>
祭天燔柴祭山丘陵升祭川沈祭地瘞<lb/>
　鄭注升沈必就祭者也就祭則是謂王巡守及諸侯<lb/>
　之盟祭也其盟掲其著明者燔柴升沈瘞祭禮終矣<lb/>
　備矣郊特牲曰郊之祭也迎長日之至也大報天而<lb/>
　主日也宗伯職曰以實柴祀日月星辰則燔柴祭天<lb/>
　謂祭日也柴為祭日則祭地瘞者祭月也日月而云<lb/>
　天地靈之也王制曰王巡守至于岱宗柴是王巡守<lb/>
　之盟其神主日也春秋傳曰晉文公為踐土之盟而<lb/>
<pb n="20b"/>
　傳云山川之神是諸侯之盟其神主山川也月者大<lb/>
　陰之精上為天使臣道莫貴焉是王官之伯㑹諸侯<lb/>
　而盟其神主月與古文瘞作殪<lb/>
記几俟于東箱<lb/>
　鄭注王即席乃設之也東箱東夾之前相翔待事之<lb/>
　處<lb/>
　釋曰公食大夫禮賓食公揖退于箱<lb/>
偏駕不入王門<lb/>
<pb n="21a"/>
　鄭注在旁與已同曰偏同姓金輅異姓象輅四衛革<lb/>
　輅蕃國木輅駕之與王同謂之偏偏駕不入王門<hi>案今</hi>
　<hi>注疏本脫一偏字</hi>乘墨車以朝是也偏駕之車舍之于館與<lb/>
　釋曰此車天子所乘者諸侯亦乘之故謂之偏<lb/>
奠圭于繅上<lb/>
　鄭注謂釋于地也<lb/>
</p>
<p>
</p>
  </div>
</body>
</text>
</TEI>
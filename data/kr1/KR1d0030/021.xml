<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷二十一</head>
    <p>
<pb n="1a"/>
欽定四庫全書<lb/>
　儀禮集釋卷二十一　　宋　李如圭　撰<lb/>
士喪禮<lb/>
重木刋鑿之甸人置重于中庭參分庭一在南<lb/>
　鄭注木也縣物焉曰重刋斵治鑿之為縣簪孔也士<lb/>
　重木長三尺<lb/>
　釋曰重者相重累也豎者三尺横者宜半之士三尺<lb/>
　則重其約銘旌之杠與<lb/>
<pb n="1b"/>
夏祝鬻餘飯用二鬲于西牆下<lb/>
　鄭注夏祝祝習夏禮者也夏人教以忠其于養宜鬻<lb/>
　餘飯以飯尸餘米為鬻也重主道也士二鬲則大夫<lb/>
　四諸侯六天子八與簋同差<lb/>
　釋曰凡奠皆夏祝為之饋食禮特牲二敦少牢四敦<lb/>
　此二鬲與特牲數同人所嗜者飲食始死未作主故<lb/>
　以飲食依之<lb/>
幂用疏布<hi>案幂今注疏本訛作冪</hi>久之繫用靲縣于重幂用葦席<lb/>
<pb n="2a"/>
北面左袵帶用靲賀之結于後<lb/>
　鄭注久讀為灸謂以葢塞鬲口也靲竹䈼也以席覆<lb/>
　重辟屈而反兩端交于後左袵西端在上賀加也今<lb/>
　文幂皆作宻<hi>案今文注疏本作古文</hi>
　釋曰北面以南為後以葦席覆重乃以䈼束加之<lb/>
祝取銘置于重<lb/>
　鄭注祝習周禮者也<lb/>
　釋曰重主道故置銘于重荀子曰喪禮者以生者飾<lb/>
<pb n="2b"/>
　死者也大象其生以送其死也始卒沐浴鬠體飯含<lb/>
　象生執也不沐則濡櫛三律而止不浴則濡巾三式<lb/>
　而止充耳而設瑱飯以生稻琀以槁骨反生術矣說<lb/>
　䙝衣襲三稱搢紳而無鉤帶矣設掩面儇目鬠而不<lb/>
　笄矣書其名置于其重則名不見而柩獨明矣<lb/>
厥明陳衣于房南領西上綪絞横三縮一廣終幅析其<lb/>
末<lb/>
　鄭注綪屈也絞所以收束衣服為堅急者也以布為<lb/>
<pb n="3a"/>
　之縮從也横者三幅從者一幅析其末者令可結也<lb/>
　喪大記曰絞一幅為三<lb/>
　釋曰謂析其末為三也喪大記又曰大斂布絞縮者<lb/>
　三則一幅通皆三析之矣小斂之絞析其末以為堅<lb/>
　之强也大斂之絞皆三析之以為堅之急也凡陳衣<lb/>
　斂時在外者先陳之布衣亦然<lb/>
緇衾赬裏無紞<lb/>
　鄭注紞被識也斂衣或倒被無别于前後可也<hi>案今注疏</hi>
<pb n="3b"/>
　<hi>本脫可字</hi>凡衾制同皆五幅也<lb/>
　釋曰被生時有紞以組𩔖為之以識被之前後喪大<lb/>
　記云紟五幅無紞衾亦紟𩔖故其制同内則曰六十<lb/>
　歲制七十時制八十月制九十日修惟絞紟衾冒死<lb/>
　而後制<lb/>
祭服次<lb/>
　鄭注爵弁服皮弁服<lb/>
　釋曰小斂祭服在中而次絞衾先陳祭服尊也與陳<lb/>
<pb n="4a"/>
　襲衣之序同<lb/>
散衣次<lb/>
　鄭注褖衣以下袍襺之屬<lb/>
凡十有九稱<lb/>
　鄭注祭服與散衣<lb/>
陳衣繼之<lb/>
　鄭注庶襚<lb/>
不必盡用<lb/>
<pb n="4b"/>
　鄭注取稱而已不務多<lb/>
　釋曰喪大記曰小斂布絞縮者一横者三君錦衾大<lb/>
　夫縞衾士緇衾皆一衣十有九稱君陳衣于序東大<lb/>
　夫士陳衣于房中皆西領北上絞紟不在列不在列<lb/>
　者不成稱不連數也西領北上葢亦天子之士又曰<lb/>
　凡陳衣者實之篋凡陳衣不詘<lb/>
饌于東堂下脯醢醴酒幂奠用功布實于簟在饌東<lb/>
　鄭注功布鍛濯灰治之布也凡在東西堂下者南齊<lb/>
<pb n="5a"/>
　坫古文奠為尊<lb/>
　釋曰鬲幂用疏布布之不灰治者也下記曰設棜于<lb/>
　東堂下南順齊于坫饌于其上東堂下在堂之東堂<lb/>
　隅曰坫<lb/>
設盆盥于饌東有巾<lb/>
　鄭注為奠設盥也喪事略故無洗也<lb/>
　釋曰凡設洗篚者不言巾巾在篚可知也喪禮無洗<lb/>
　篚故見其巾饋食禮尸盥亦然<lb/>
<pb n="5b"/>
苴絰大鬲下本在左要絰小焉散帶垂長三尺牡麻絰<lb/>
右本在上亦散帶垂皆饌于東方<lb/>
　鄭注苴絰斬衰之絰也苴麻者其貌苴以為絰服重<lb/>
　者尚麤惡絰之言實也鬲搤也中人之手搤圍九寸<lb/>
　絰帶之差自此出焉下本在左重服統于内而本陽<lb/>
　也要絰小焉五分去一牡麻絰者齊衰以下之絰也<lb/>
　牡麻絰者其貌易服輕者宜差好也右本在上輕服<lb/>
　本于隂而統于外散帶之垂者男子之道文多變也<lb/>
<pb n="6a"/>
　饌于東方東坫之南苴絰為上<lb/>
　釋曰帶即要絰也雜記曰大功以上散帶散帶者小<lb/>
　斂後垂其帶至成服而絞之婦人則初而絞之與小<lb/>
　功緦之男子同饌于東方不繼前饌而言則非東堂<lb/>
　下矣下牀笫夷衾饌于西坫南則東方之饌亦然<lb/>
婦人之帶牡麻結本在房<lb/>
　鄭注婦人亦有苴絰但言帶者記其異此齊衰婦人<lb/>
　斬衰婦人亦苴絰也<hi>案亦字下今注疏本衍有字</hi>
<pb n="6b"/>
　釋曰絰本不散帶也與男子異故著之<lb/>
牀笫夷衾饌于西坫南<lb/>
　鄭注笫簀也夷衾覆尸之衾喪大記曰自小斂以往<lb/>
　用夷衾夷衾質殺之裁猶冒也<lb/>
　釋曰用夷衾者大斂之衾當陳<lb/>
西方盥如東方<lb/>
　鄭注為舉者設盥也如東方者亦用盆布巾饌于西<lb/>
　堂下<lb/>
<pb n="7a"/>
陳一鼎于寢門外當東塾少南西面其實特豚四鬄去<lb/>
蹄兩胉脊肺設扃鼏鼏西末素俎在鼎西西順覆匕東<lb/>
柄<lb/>
　鄭注鬄解也四解之殊肩髀而已喪事略去蹄去其<lb/>
　甲為不絜清也胉脅也素俎喪尚質既饌將小斂則<lb/>
　辟襲奠今文鬄為剔胉為迫古文鼏為宻<lb/>
　釋曰孔叢曰豕子曰豚殊左右肩髀為四并兩脅與<lb/>
　脊而七體是謂豚解鼏以茅為之其本在東凡物無<lb/>
<pb n="7b"/>
　飾曰素檀弓曰奠以素器以生者有哀素之心也<lb/>
士盥二人以竝東面立于西階下<lb/>
　鄭注立俟舉尸也今文竝為併<lb/>
布席于户内下莞上簟<lb/>
　鄭注有司布斂席也<lb/>
　釋曰不牀者斂衣多布之于地喪大記曰小斂于户<lb/>
　内大斂于阼君以簟席大夫以蒲席士以葦席簟細<lb/>
　席也<lb/>
<pb n="8a"/>
商祝布絞衾散衣祭服祭服不倒<hi>案倒唐石經作到</hi>美者在中<lb/>
　鄭注斂者趨方或傎倒衣裳祭服尊不倒之也美善<lb/>
　也善衣後布于斂則在中也既後布祭服而又言善<lb/>
　者在中明每服非一稱也<lb/>
　釋曰喪大記曰小斂之衣祭服不倒君無禭大夫士<lb/>
　畢主人之祭服親戚之衣受之不以即陳小斂君大<lb/>
　夫士皆用複衣複衾<lb/>
士舉遷尸反位<lb/>
<pb n="8b"/>
　鄭注遷尸于服上<lb/>
　釋曰扶君卜人師扶右射人師扶左君薨以是舉周<lb/>
　禮射人大喪與僕人遷尸喪大記曰凡斂者袒遷尸<lb/>
　者襲君之喪大胥是斂衆胥佐之大夫之喪大胥侍<lb/>
　之衆胥是斂士之喪胥為侍士是斂小斂大斂祭服<lb/>
　不倒皆左袵結絞不紐斂者既斂必哭<lb/>
設牀笫于兩楹之間袵如初有枕<lb/>
　鄭注袵寢卧之席也亦下莞上簟<lb/>
<pb n="9a"/>
卒斂徹帷<lb/>
　鄭注尸已飾<lb/>
　釋曰喪大記曰鋪絞紟踊鋪衾踊鋪衣踊遷尸踊斂<lb/>
　衣踊斂衾踊斂絞紟踊檀弓曰周人大事斂用日出<lb/>
　周禮王崩小宗伯及執事涖小斂帥異族而佐大祝<lb/>
　贊斂<lb/>
主人西面馮尸踊無算主婦東面馮亦如之<lb/>
　鄭注馮服膺之<lb/>
<pb n="9b"/>
　釋曰踊無算為動尸也問喪曰在牀曰尸在棺曰柩<lb/>
　動尸舉柩辟踊無數馮音憑後同<lb/>
主人髺髮袒衆主人免于房<lb/>
　鄭注始死將斬衰者雞斯將齊衰者素冠今至小斂<lb/>
　變又將初變服也<hi>案變原本及今注疏本皆訛作喪張淳儀禮識誤云監本喪作變從</hi>
　<hi>監本</hi>髺髮者去笄纚而紒衆主人免者齊衰將袒以免<lb/>
　代冠冠服之尤尊不以袒也免之制未聞舊說以為<lb/>
　如冠狀廣一寸喪服小記曰斬衰髺髮以麻免而以<lb/>
<pb n="10a"/>
　布此用麻布為之狀如今著幧頭矣<hi>案原本及今注疏本著上有之</hi>
　<hi>字張淳儀禮識誤云釋文今著中無之字從釋文</hi>自項中而前交于額上卻<lb/>
　繞紒也于房于室釋髺髮宜于隠者今文免皆作絻<lb/>
　古文髺作括<lb/>
　釋曰檀弓曰袒括髮變也去飾去美也袒括髮去飾<lb/>
　之甚也有所袒有所襲哀之節也凡袒必免古者冠<lb/>
　加于武有罪免冠而武獨存喪服之免以布象而為<lb/>
　之以其與冕弁之冕音相亂故讀如問括髮之狀與<lb/>
<pb n="10b"/>
　免同用麻為異耳案喪服小記及奔喪為父母皆括<lb/>
　髮則此云衆主人免者謂將齊衰者也下記云既馮<lb/>
　尸主人袒髺髮絞帶衆主人布帶布帶者齊衰之服<lb/>
　明此衆主人謂齊衰以下<lb/>
婦人髽于室<lb/>
　鄭注始死婦人將斬衰者去笄而纚將齊衰者骨笄<lb/>
　而纚今言髽者亦去笄纚而紒也齊衰以上至笄猶<lb/>
　髽髽之異于髺髮者既去纚而以髮為大紒如今婦<lb/>
<pb n="11a"/>
　人露紒其象也檀弓曰南宫韜之妻之姑之喪夫子<lb/>
　誨之髽曰爾毋縱縱爾爾毋扈扈爾其用麻布亦如<lb/>
　著幧頭然<lb/>
　釋曰未成服之髽無笄至成服有笄猶髽不改<lb/>
士舉男女奉尸侇于堂幠用夷衾男女如室位踊無算<lb/>
　鄭注侇之言尸也夷衾覆尸柩之衾也堂謂楹間牀<lb/>
　笫上也今文侇作夷<lb/>
　釋曰牀曰夷牀衾曰夷衾槃曰夷槃尸曰侇皆依尸<lb/>
<pb n="11b"/>
　而為言檀弓曰叔孫武叔之母死既小斂舉者出尸<lb/>
　出户袒且投其冠括髮子游曰知禮袒括髮為奉尸<lb/>
　尸出户乃袒括髮故子游嗤之<lb/>
主人出于足降自西階衆主人東即位婦人阼階上西<lb/>
面主人拜賓大夫特拜士旅之即位踊襲絰于序東復<lb/>
位<lb/>
　鄭注拜賓鄉賓位拜之也即位踊東方位襲絰于序<lb/>
　東東夾前<lb/>
<pb n="12a"/>
　釋曰主人位在阼階下衆主人亦降自西階位繼主<lb/>
　人而南序東堂下當東序之東絰在東方取之便喪<lb/>
　大記曰小斂主人即位于户内主婦東面乃斂卒斂<lb/>
　主人馮之踊主婦亦如之主人袒說髦括髮以麻婦<lb/>
　人髽帶麻于房中徹帷男女奉尸夷于堂降拜君拜<lb/>
　寄公國賓大夫士拜卿大夫于位于士旁三拜夫人<lb/>
　亦拜寄公夫人于堂上大夫内子士妻持拜命婦汜<lb/>
　拜衆賓于堂上主人即位襲帶絰踊母之喪即位而<lb/>
<pb n="12b"/>
　免乃奠弔者襲裘加武帶絰于主人拾踊奔喪曰奔<lb/>
　親喪至于家入門左升自西階殯東西面坐哭盡哀<lb/>
　括髮袒降堂東即位西鄉哭成踊襲絰于序東絞帶<lb/>
　反位拜賓成踊送賓反位又曰奔母之喪西面哭盡<lb/>
　哀括髮袒降堂東即位西鄉哭成踊襲免絰于序東<lb/>
　拜賓送賓皆如奔父之禮免終事奔喪禮亦與在家<lb/>
　者同惟不散帶為母異于父者于又哭不括髮而免<lb/>
　耳<lb/>
<pb n="13a"/>
乃奠<lb/>
　鄭注祝與執事為之<lb/>
　釋曰曽子問曰天子諸侯之喪斬衰者奠大夫齊衰<lb/>
　奠士則朋友奠不足則取于大功以下者不足則反<lb/>
　之<lb/>
舉者盥右執匕卻之左執俎横攝之入阼階前西面錯<lb/>
錯俎北面<lb/>
　鄭注舉者盥出門舉鼎者右人以右手執匕左人以<lb/>
<pb n="13b"/>
　左手執俎因其便也攝持也西面錯錯鼎于此宜西<lb/>
　面錯俎北面俎宜西順之<lb/>
　釋曰舉鼎者兼執匕俎喪禮略也鼎北上凡陳鼎于<lb/>
　外者北面阼階下者西面喪禮陳鼎門外西面者變<lb/>
　于吉在東方者未忍異于生至虞反吉乃設鼎于西<lb/>
　階前<lb/>
右人左執匕抽扃予左手兼執之取鼏委于鼎北加扃<lb/>
不坐<lb/>
<pb n="14a"/>
　鄭注抽扃取鼏加扃于鼏上皆右手今文扃為鉉古<lb/>
　文予為于鼏為宻<lb/>
乃朼載載兩髀于兩端<hi>案重一載字應屬衍文</hi>兩肩亞兩胉亞脊<lb/>
肺在于中皆覆進柢執而俟<lb/>
　鄭注乃朼以朼次出牲體右人也載受而載于俎左<lb/>
　人也亞次也凡七體皆覆為塵柢本也進本者未異<lb/>
　于生也骨有本末古文朼為匕髀為脾今文胉為迫<lb/>
　柢皆為胝<lb/>
<pb n="14b"/>
　釋曰體覆之無尸不食也<lb/>
夏祝及執事盥執醴先酒脯醢俎從升自阼階丈夫踊<lb/>
甸人徹鼎巾待于阼階下<lb/>
　鄭注執事者諸執奠事者巾功布也執者不升己不<lb/>
　設祝既錯醴將受之<lb/>
　釋曰執者執巾者<lb/>
奠于尸東執醴酒北面西上<lb/>
　鄭注執醴酒者先升尊也立而俟後錯要成也<lb/>
<pb n="15a"/>
　釋曰檀弓曰小斂之奠子游曰于東方曽子曰于西<lb/>
　方斂斯席矣小斂之奠在西方魯禮之末失也<lb/>
豆錯俎錯于豆東立于俎北西上醴酒錯于豆南祝受<lb/>
巾巾之由足降自西階婦人踊奠者由重南東丈夫踊<lb/>
　鄭注巾之為塵也東反其位<lb/>
　釋曰言豆不言籩省文設俎者南面辟執醴酒者也<lb/>
　巾之為牲肉之剥露也檀弓曰喪不剥奠也與祭肉<lb/>
　也與丈夫婦人以奠者之升降為踊節重主道故奠<lb/>
<pb n="15b"/>
　者由之丈夫又踊也奠者位葢在盆盥之東南<lb/>
賓出主人拜送于門外<lb/>
　鄭注庿門外也<lb/>
　釋曰不送于外門外降于君使<lb/>
乃代哭不以官<lb/>
　鄭注代更也孝子始有親喪悲哀憔悴禮防其以死<lb/>
　傷生<hi>案防今注疏本作坊</hi>使之更哭不絶聲而已人君以官尊<lb/>
　卑士賤以親疏為之三日之後哭無時周禮挈壺氏<lb/>
<pb n="16a"/>
　凡喪縣壺以代哭<lb/>
　釋曰喪大記曰君喪虞人出木角狄人出壺雍人出<lb/>
　鼎司馬縣之乃官代哭大夫官代哭不縣壺士代哭<lb/>
　不以官<lb/>
有襚者則將命擯者出請入告主人待于位<lb/>
　鄭注喪禮略于威儀既小斂擯者乃用辭出請之辭<lb/>
　曰孤某使某請事<lb/>
擯者出告須以賓入<lb/>
<pb n="16b"/>
　鄭注須亦待也出告之辭曰孤某須矣<lb/>
賓入中庭北面致命主人拜稽顙賓升自西階出于足<lb/>
西面委衣如于室禮降出主人出拜送朋友親襚如初<lb/>
儀西階東北面哭踊三降主人不踊<lb/>
　鄭注朋友既委衣又還哭于西階上不背主人<lb/>
　釋曰拜君弔襚賵踊朋友襚不踊辟君也<lb/>
襚者以褶則必有裳執衣如初徹衣者亦如之升降自<lb/>
西階以東<lb/>
<pb n="17a"/>
　鄭注帛謂褶無絮雖複與襌同有裳乃成稱不用表<lb/>
　也以東藏以待事也古文褶為襲<lb/>
　釋曰如初左執領右執要雜記諸侯弔含襚賵之禮<lb/>
　曰凡將命卿殯將命子拜稽顙西面而坐委之宰舉<lb/>
　璧與圭宰夫舉襚升自西階西面坐取之降自西階<lb/>
　以東雜記言西面坐委則亦于殯東委之<lb/>
宵為燎于中庭<lb/>
　鄭注宵夜也燎大燋<lb/>
<pb n="17b"/>
　釋曰古者以荆燋為燭其在地者曰燎或曰庭燎以<lb/>
　布纏葦以臘灌之<lb/>
厥明滅燎陳衣于房南領西上綪絞紟衾二君襚祭服<lb/>
散衣庶襚凡三十稱<hi>案三十唐石經作卅</hi>紟不在算不必盡用<lb/>
　鄭注紟單被也衾二者始死斂衾今又復制也小斂<lb/>
　衣數自天子達大斂則異矣喪大記曰大斂布絞縮<lb/>
　者三横者三<lb/>
　釋曰紟不在算以其單也不盡用者守祧職所謂其<lb/>
<pb n="18a"/>
　遺衣服藏焉是也喪大記曰大斂布絞縮者三横者<lb/>
　五布紟二衾君大夫士一也君陳衣于庭百稱北領<lb/>
　西上大夫陳衣于序東五十稱西領南上士陳衣于<lb/>
　序東三十稱西領南上絞紟如朝服絞一幅為三不<lb/>
　辟紟五幅無紞小斂君大夫士皆用複衣複衾大斂<lb/>
　君大夫士祭服無算君褶衣褶衾大夫士猶小斂也<lb/>
　士陳衣與大夫同葢亦天子之士<lb/>
東方之饌兩瓦甒其實醴酒角觶木柶毼豆兩其實葵<lb/>
<pb n="18b"/>
菹芋蠃醢兩籩無縢布巾其實栗不擇脯四脡<lb/>
　鄭注此饌但言東方則亦在東堂下也毼白也齊人<lb/>
　或名全菹為芋縢縁也詩云竹柲緄縢<hi>案柲詩作閉</hi>布巾<lb/>
　籩巾也籩豆具而有巾盛之也特牲饋食禮有籩巾<lb/>
　今文蠃為蝸古文縢為甸<lb/>
　釋曰細切為韲全物為菹長于四寸者亦切之喪菹<lb/>
　葵雖長而不切故得芋名下記設棜于東堂下饌豆<lb/>
　二即此東方之饌<lb/>
<pb n="19a"/>
奠席在饌北斂席在其東<lb/>
　鄭注大斂奠而有席彌神之<lb/>
掘肂見袵<lb/>
　鄭注肂埋棺之坎也掘之于西階上袵小要也喪大<lb/>
　記曰君殯用輴攢至于上畢塗屋大夫擯以幬欑置<lb/>
　于西序塗不暨于棺士殯見袵塗上帷之又曰君葢<lb/>
　用漆三袵三束大夫葢用漆二袵二束士葢不用漆<lb/>
　二袵二束<lb/>
<pb n="19b"/>
　釋曰古者棺不釘鑿棺葢之際以袵連之其形兩端<lb/>
　大而中小所謂小要也每袵上以皮束之見袵者袵<lb/>
　出見于平地肂深淺之節也君擯居棺以輴車以木<lb/>
　欑其四面至于棺上盡塗之如屋然大夫廢楯置棺<lb/>
　西牆下覆以棺衣欑其三面欑中狹小裁使塗不及<lb/>
　棺士掘地下棺以木覆上而塗之耳檀弓曰棺束縮<lb/>
　二横三袵毎束一天子之殯也菆塗龍輴以椁加斧<lb/>
　于椁上畢塗屋天子之禮也禮與君殯同惟輴車畫<lb/>
<pb n="20a"/>
　轅為龍欑木如椁加斧文以覆棺為異耳檀弓曰夏<lb/>
　后氏殯于東階之上殷人殯于兩楹之間周人殯于<lb/>
　西階之上<lb/>
棺入主人不哭升棺用軸葢在下<lb/>
　鄭注軸輁軸也輁狀如牀軸其輪輓而行<lb/>
　釋曰檀弓曰天子之棺四重水兕革棺被之其厚三<lb/>
　寸杝棺一梓棺二喪大記曰君大棺八寸屬六寸椑<lb/>
　四寸上大夫棺八寸屬六寸下大夫棺六寸屬四寸<lb/>
<pb n="20b"/>
　士棺六寸被猶合也杝棺椑也梓棺屬與大棺也上<lb/>
　公棺四重革棺不被諸侯再重無革棺大夫一重無<lb/>
　椑士不重惟有大棺耳<lb/>
熬黍稷各二筐有魚腊饌于西坫南<lb/>
　鄭注熬所以惑蚍蜉令不至棺旁也為舉者設盆盥<lb/>
　于西<lb/>
　釋曰周官舍人喪紀共飯米熬穀<lb/>
陳三鼎于門外北上豚合升魚鱄鮒九腊左胖髀不升<lb/>
<pb n="21a"/>
其他皆如初<lb/>
　鄭注合升合左右體升于鼎其他皆如初謂豚體及<lb/>
　匕俎之陳如小斂時合升四鬄亦相互耳<lb/>
　釋曰凡言合升者皆并髀升體解則否凡腊用全此<lb/>
　及虞禮用左胖者喪禮略周禮喪紀䱷人共其魚之<lb/>
　鱻薧腊人共其脯腊<lb/>
燭俟于饌東<lb/>
　鄭注燭燋也饌東方之饌有燭者堂雖明室猶闇火<lb/>
<pb n="21b"/>
　在地曰燎執之曰燭<lb/>
　釋曰喪大記曰君堂上二燭下二燭大夫堂上一燭<lb/>
　下二燭士堂上一燭下一燭<lb/>
祝徹盥于門外入升自阼階丈夫踊<lb/>
　鄭注祝徹祝與有司當徹小斂之奠者小斂設盥于<lb/>
　饌東有巾大斂設盥于門外彌有威儀<lb/>
　釋曰盥當亦于饌奠後設之<lb/>
祝徹巾授執事者以待<lb/>
<pb n="22a"/>
　鄭注授執巾者于尸東使先待于阼階下為大斂奠<lb/>
　又將巾之祝還徹醴也<lb/>
　釋曰周禮大祝大喪徹奠<lb/>
徹饌<hi>案敖繼公云饌字誤當作奠</hi>先取醴酒北面<lb/>
　鄭注北面立相待俱降<lb/>
其餘取先設者出于足降自西階婦人踊設于序西南<lb/>
當西榮如設于堂<lb/>
　鄭注為求神于庭孝子不忍使其親須㬰無所馮依<lb/>
<pb n="22b"/>
　也堂謂尸東也凡奠設于序西南者畢事而去之<lb/>
　釋曰畢事後奠事畢也不知神之所在故復設于庭<lb/>
　以依之不巾不久設故也<lb/>
醴酒位如初執事豆北南面東上<lb/>
　鄭注如初者如其醴酒北面西上也執醴尊不為便<lb/>
　事變位<lb/>
　釋曰下徹設大斂奠醴酒北面西上豆西面錯立于<lb/>
　豆北南面籩俎既錯立于執豆之西東上酒錯復位<lb/>
<pb n="23a"/>
　醴錯于西與此同奠時執事俎北西上今變位東上<lb/>
　便其東適饌也<lb/>
乃適饌<lb/>
　鄭注東方之新饌<lb/>
帷堂<lb/>
　鄭注徹事畢<lb/>
</p>
<p>
</p>
  </div>
</body>
</text>
</TEI>
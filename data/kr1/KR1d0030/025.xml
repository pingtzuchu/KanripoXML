<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷二十五</head>
    <p>
<pb n="1a"/>
欽定四庫全書<lb/>
　儀禮集釋卷二十五　　宋　李如圭　撰<lb/>
士虞禮第十四<lb/>
　鄭目録云虞猶安也<hi>案今注疏本脫猶字</hi>士葬其父母迎精而<lb/>
　反日中而祭之于殯宫以安之之禮<hi>案今注疏本脫之禮二字</hi>虞<lb/>
　于五禮屬凶禮大戴第六小戴第十五别録第十四<lb/>
士虞禮特豕饋食<lb/>
　鄭注饋猶歸也<lb/>
<pb n="1b"/>
　釋曰大夫士之祭曰饋食虞喪祭也雜記曰上大夫<lb/>
　之虞也少牢卒哭成事附皆大牢下大夫之虞也犆<lb/>
　牲卒哭成事附皆少牢則下大夫與士虞同牲<lb/>
側亨于庿門外之右東面<lb/>
　鄭注側亨亨一胖也亨于爨用鑊不于門東未可以<lb/>
　吉也是日也以虞易奠祔而以吉祭易喪祭鬼神所<lb/>
　在則曰庿尊言之<lb/>
　釋曰吉禮左右胖皆亨虞無主人主婦及賓以下俎<lb/>
<pb n="2a"/>
　亨一胖而已特牲饋食禮亨于門外東方<lb/>
魚腊爨亞之北上<lb/>
　鄭注爨竈<lb/>
　釋曰特牲饋食禮記魚腊爨在牲爨南<lb/>
饎爨在東壁西面<lb/>
　鄭注炊黍稷曰饎饎北上上齊于屋宇于虞有亨饎<lb/>
　之爨彌吉<lb/>
　釋曰特牲禮記饎爨在西壁西壁堂之西牆也虞在<lb/>
<pb n="2b"/>
　東壁亦反吉黍爨為上上爨與堂檐齊周禮饎人掌<lb/>
　凡祭祀共盛<lb/>
設洗于西階西南水在洗西篚在東<lb/>
　鄭注反吉也亦當西榮南北以堂深<lb/>
尊于室中北墉下當户兩甒醴酒酒在東無禁幂用絺<lb/>
布加勺南枋<lb/>
　鄭注酒在東上醴也絺布葛屬<lb/>
　釋曰喪祭無𤣥酒以醴代之凡酌者之左為上尊絺<lb/>
<pb n="3a"/>
　綌以葛為之布則以麻言絺布葢麻葛雜<lb/>
素几葦席在西序下<lb/>
　鄭注有几始鬼神也<lb/>
　釋曰周禮司几筵凡喪事設葦席右素几<lb/>
苴刌茅長五寸束之實于篚饌于西坫上<lb/>
　鄭注苴猶藉也<lb/>
　釋曰刌切也易曰藉用白茅<lb/>
饌兩豆菹醢于西楹之東醢在西一鉶亞之<lb/>
<pb n="3b"/>
　鄭注醢在西南面取之得左取菹右取醢便其設之<lb/>
　釋曰奥席<hi>案此下原本缺</hi>
從獻豆兩亞之四籩亞之北上<lb/>
　鄭注豆從主人獻祝籩從主婦獻尸祝北上菹與棗<lb/>
　不東陳别于正<lb/>
　釋曰亞之次鉶以東也入設者皆東面取之<lb/>
饌黍稷二敦于階間西上藉用葦席<lb/>
　鄭注藉猶薦也古文藉為席<lb/>
<pb n="4a"/>
匜水錯于槃中南流在西階之南簞巾在其東<hi>案巾今注疏本訛作布</hi>
　鄭注流匜吐水口也<lb/>
　釋曰為尸設盥也<lb/>
陳三鼎于門外之右北面北上設扃鼏<lb/>
　鄭注門外之右門西也今文扃為鉉<lb/>
　釋曰鼎門外北面北上與士昬及特牲禮同惟陳于<lb/>
　門外之右耳<lb/>
<pb n="4b"/>
匕俎在西塾之西<lb/>
　鄭注不饌于塾上統于鼎也塾有西者是室南鄉<lb/>
　釋曰塾有東西有内外一門而塾四也外塾南鄉則<lb/>
　内塾北鄉<lb/>
羞燔俎在内西塾上南順<lb/>
　鄭注南順于南面取縮執之便也肝俎在燔東<lb/>
主人及兄弟如葬服賓執事者如弔服皆即位于門外<lb/>
如朝夕臨位婦人及内兄弟服即位于堂亦如之<lb/>
<pb n="5a"/>
　鄭注葬服者既夕曰丈夫髽散帶垂也賓執事者賓<lb/>
　客來執事也<lb/>
　釋曰髽散帶垂自啓至葬之服也<lb/>
祝免澡葛絰帶布席于室中東面右几降出及宗人即<lb/>
位于門西東面南上<lb/>
　鄭注祝亦執事免者祭祀之禮祝所親也澡治也治<lb/>
　葛以為首絰及帶接神宜變也然則士之屬官為其<lb/>
　長弔服加麻矣至于既卒哭主人變服則除右几于<lb/>
<pb n="5b"/>
　席近南也<lb/>
　釋曰祝有絰帶則官屬加麻也喪服小記曰緦小功<lb/>
　虞卒哭則免祝親祭宜進而從重接神宜變而之輕<lb/>
　南上祝為上<lb/>
宗人告有司具遂請拜賓如臨入門哭婦人哭<lb/>
　鄭注臨朝夕哭<lb/>
　釋曰請拜賓禮漸文也<lb/>
主人即位于堂衆主人及兄弟賓即位于西方如反哭<lb/>
<pb n="6a"/>
位<lb/>
　鄭注既夕曰乃反哭入門升自西階東面衆主人堂<lb/>
　下東面北上此則異于朝夕<hi>案今注疏本脱此則二字</hi>
祝入門左北面<lb/>
　鄭注不與執事同位接神尊也<lb/>
　釋曰執事兄弟及賓也<lb/>
宗人西階前北面<lb/>
　鄭注當詔主人及賓之事<lb/>
<pb n="6b"/>
祝盥升取苴降洗之升入設于几東席上東縮降洗觶<lb/>
升止哭<lb/>
　鄭注縮從也古文縮為蹙<lb/>
　釋曰苴東西設之順神東面也<lb/>
主人倚杖入祝從在左西面<lb/>
　鄭注主人北旋倚杖西序乃入喪服小記曰虞杖不<lb/>
　入于室祔杖不升于堂然則練杖不入于門明矣<lb/>
贊薦菹醢醢在北<lb/>
<pb n="7a"/>
　鄭注主婦不薦衰斬之服不執事也曾子問曰士祭<lb/>
　不足則取于兄弟大功以下者<lb/>
　釋曰曽子問曰天子諸侯之喪祭也不斬衰者不與<lb/>
　祭大夫齊衰者與祭士祭不足則取于兄弟大功以<lb/>
　下者與祭謂執事也天子諸侯之執祭事者其臣也<lb/>
　大夫辟正君其臣不執事兄弟齊衰者執事士卑不<lb/>
　嫌與君同故使其屬執事不足則取于兄弟大功以<lb/>
　下者不取齊衰者又辟大夫也<lb/>
<pb n="7b"/>
佐食及執事盥出舉長在左<lb/>
　鄭注舉舉鼎也長在左西方位也<hi>案西上今注疏本衍在字</hi>凡事<lb/>
　宗人詔之<lb/>
　釋曰吉禮長在右<lb/>
鼎入設于西階前東面北上匕俎從設左人抽扃鼏匕<lb/>
佐食及右人載<lb/>
　鄭注載載于俎佐食載則亦在右矣今文扃為鉉古<lb/>
　文鼏為宻<lb/>
<pb n="8a"/>
卒朼者逆退復出<lb/>
　鄭注復賓位也<lb/>
俎入設于豆東魚亞之腊特<lb/>
　鄭注亞次也今文無之<lb/>
贊設二敦于俎南黍其東稷<lb/>
　鄭注簋實尊黍也<lb/>
設一鉶于豆南<lb/>
　鄭注鉶菜羹也<lb/>
<pb n="8b"/>
佐食出立于户西<lb/>
　鄭注饌已也今文無于户西<lb/>
贊者徹鼎<lb/>
　鄭注反于門外<lb/>
祝酌醴命佐食啓㑹佐食許諾啓㑹卻于敦南復位<lb/>
　鄭注㑹合也謂敦葢也復位出立于户西今文啓為<lb/>
　開<lb/>
　釋曰言酌醴不言酌奠此醴酒竝有明所酌者醴也<lb/>
<pb n="9a"/>
　吉禮以𤣥酒配酒不嫌酌𤣥酒故言酌奠而已<lb/>
祝奠觶于鉶南復位主人再拜稽首<lb/>
　鄭注復位復主人之左<lb/>
祝饗命佐食祭<lb/>
　鄭注饗告神饗<hi>案此下今注疏本有也字</hi>此祭祭于苴也饗神辭<lb/>
　記所謂哀子某哀顯相夙興夜處不寜下至適爾皇<lb/>
　祖某甫尚饗是也<hi>案今注疏本脱尚字</hi>
　釋曰相息亮切下相爵同<lb/>
<pb n="9b"/>
佐食許諾鉤袒取黍稷祭于苴三取膚祭祭如初祝取<lb/>
奠觶祭亦如之不盡益反奠之主人再拜稽首<lb/>
　鄭注鉤袒如今擐衣也苴所以藉祭也孝子始將納<lb/>
　尸以事其親為神疑于其位設苴以定之耳或曰苴<lb/>
　主道也則特牲少牢當有主象而無何乎<hi>案何今注疏本訛作</hi>
　<hi>可</hi>
　釋曰益反奠之復酌醴而還奠于鉶南也周禮司巫<lb/>
　祭祀則共匰主及蒩館蒩即此苴也張子厚曰重主<lb/>
<pb n="10a"/>
　道也大夫士有重當有主既埋重不可一日無主故<lb/>
　設苴已作主則否愚按重既虞而埋則此時未埋也<lb/>
　當考<lb/>
祝祝卒主人拜如初哭出復位<lb/>
　鄭注祝祝者釋孝子祭辭<lb/>
　釋曰祭辭即饗神辭按少牢饋食禮辭至此乃釋之<lb/>
祝迎尸一人衰絰奉篚哭從尸<lb/>
　鄭注尸主也孝子之祭不見親之形象心無所繫立<lb/>
<pb n="10b"/>
　尸而主意焉一人主人兄弟檀弓曰既封主人贈而<lb/>
　祝㝛虞尸<lb/>
尸入門丈夫踊婦人踊<lb/>
　鄭注踊不同文者有先後也尸入主人不降者喪事<lb/>
　主哀不主敬<lb/>
淳尸盥宗人授巾<lb/>
　鄭注淳沃也沃尸盥者賓執事者也<lb/>
尸及階祝延尸<lb/>
<pb n="11a"/>
　鄭注延進也告之以升<lb/>
　釋曰在後詔侑曰延尸升入祝在後尸謖祝在前禮<lb/>
　器所謂詔侑無方也樂記曰宗祝辨乎宗廟之禮故<lb/>
　後尸<lb/>
尸升宗人詔踊如初<lb/>
　鄭注言詔踊如初則凡踊宗人詔之<lb/>
尸入户踊如初哭止<lb/>
　鄭注哭止尊尸<lb/>
<pb n="11b"/>
婦人入于房<lb/>
　鄭注辟執事者<lb/>
主人及祝拜妥尸尸拜遂坐<lb/>
　鄭注妥安坐也<lb/>
從者錯篚于尸左席上立于其北<lb/>
　鄭注北席北也<lb/>
尸取奠左執之取菹擩于醢祭于豆間祝命佐食隋祭<lb/>
<hi>案隋今注疏本訛作墮注同</hi>
<pb n="12a"/>
　鄭注下祭曰隋隋之言猶墮下也<hi>案言字今注疏本訛在猶字下</hi>周<lb/>
　禮曰既祭則藏其隋謂此也今文隋為綏特牲少牢<lb/>
　或為羞失古正矣齊魯之閒謂祭為隋<lb/>
　釋曰奠所奠觶也<lb/>
佐食取黍稷肺祭授尸尸祭之祭奠祝祝主人拜如初<lb/>
尸嘗醴奠之<lb/>
　鄭注如初亦祝祝卒乃再拜稽首<lb/>
　釋曰下記饗辭曰哀子某圭為而哀薦之饗即此祝<lb/>
<pb n="12b"/>
　辭<lb/>
佐食舉肺脊授尸尸受振祭嚌之左手執之<lb/>
　鄭注右手將有事也尸食之時亦奠肺脊于豆<lb/>
祝命佐食邇敦佐食舉黍錯于席上<lb/>
　鄭注邇近也<lb/>
尸祭鉶嘗鉶<lb/>
　鄭注右手也少牢曰以柶祭羊鉶遂以祭豕鉶嘗羊<lb/>
　鉶<lb/>
<pb n="13a"/>
泰羮湇自門入設于鉶南胾四豆設于左<lb/>
　鄭注博異味也湇肉汁也胾切肉也<lb/>
　釋曰士昬禮大羮湇在爨昬禮公食禮大羮皆設于<lb/>
　薦右虞未忍異于生少年饋食禮胾豆設于薦豆之<lb/>
　北<lb/>
尸飯播餘于篚<lb/>
　鄭注不反餘也古者飯用手吉時播餘于㑹古文播<lb/>
　為半<lb/>
<pb n="13b"/>
三飯佐食舉幹尸受振祭嚌之實于篚<lb/>
　鄭注飯間啗肉安食氣<lb/>
　釋曰幹脅也<lb/>
又三飯舉胳祭如初佐食舉魚腊實于篚<lb/>
　鄭注尸不受魚腊以喪不備味<lb/>
又三飯舉肩祭如初<lb/>
　鄭注後舉肩者貴要成也<lb/>
舉魚腊俎俎釋三个<lb/>
<pb n="14a"/>
　鄭注釋猶遺也遺之者君子不盡人之歡不竭人之<lb/>
　忠个猶枚也今俗或名枚曰個音相近此腊亦七體<lb/>
　如其牲也<lb/>
　釋曰牲七體已舉脊脅胳肩所釋亦三體<lb/>
尸卒食佐食受肺脊實于篚反黍如初設<lb/>
　鄭注九飯而已士禮也篚猶吉祭之有肵俎<lb/>
　釋曰肵俎尸盛牲體之俎<lb/>
主人洗廢爵酌酒酳尸尸拜受爵主人北面荅拜尸祭<lb/>
<pb n="14b"/>
酒嘗之<lb/>
　鄭注爵無足曰廢爵酳安食也主人北面以酳酢變<lb/>
　吉也凡異者皆變吉古文酳作酌<lb/>
　釋曰特牲禮主人西面拜送<lb/>
賓長以肝從實于俎縮右鹽<lb/>
　鄭注縮從也從實肝炙于俎也喪祭進柢右鹽于俎<lb/>
　近北便尸取之也縮執俎言右鹽則肝鹽併也<lb/>
　釋曰柢本也進其本于尸執俎者左肝右鹽西面設<lb/>
<pb n="15a"/>
　于席前尸得右取肝也<lb/>
尸左執爵右取肝擩鹽振祭嚌之加于俎賓降反俎于<lb/>
西塾復位<lb/>
　鄭注取肝右手也加于俎從其牲體也以喪不志于<lb/>
　味<lb/>
　釋曰特牲少牢禮尸嚌肝加于菹豆豆近而俎逺逺<lb/>
　之者不志于味也<lb/>
尸卒爵祝受不相爵主人拜尸荅拜<lb/>
<pb n="15b"/>
　鄭注不相爵喪祭于禮略相爵者特牲曰送爵皇尸<lb/>
　卒爵<lb/>
祝酌授尸尸以醋主人主人拜受爵尸荅拜<lb/>
　鄭注醋報<lb/>
主人坐祭卒爵拜尸荅拜筵祝南面<lb/>
　鄭注祝接神尊也筵用雈席<lb/>
　釋曰雈如葦而細尸葦席祝雈席可也<lb/>
主人獻祝祝拜坐受爵主人荅拜<lb/>
<pb n="16a"/>
　鄭注獻祝因反西面位<lb/>
薦菹醢設俎祝左執爵祭薦奠爵興取肺坐祭嚌之興<lb/>
加于俎祭酒嘗之肝從祝取肝擩鹽振祭嚌之加于俎<lb/>
卒爵拜主人荅拜<lb/>
　鄭注今文無擩鹽<lb/>
祝坐授主人主人酌獻佐食佐食北面拜坐受爵主人<lb/>
荅拜佐食祭酒卒爵拜主人荅拜受爵出實于篚升堂<lb/>
復位<lb/>
<pb n="16b"/>
　鄭注篚在庭不復入事已也亦因取杖乃東面立<lb/>
主婦洗足爵于房中酌亞獻尸如主人儀<lb/>
　鄭注爵有足輕者飾也昬禮曰内洗在北堂直室東<lb/>
　隅<lb/>
　釋曰主婦服輕于主人<lb/>
自反兩邊棗栗設于㑹南棗在西<lb/>
　鄭注尚棗棗美<lb/>
　釋曰自反反而取籩無贊之者也喪事縱縱反吉自<lb/>
<pb n="17a"/>
　薦者獻己所有事非執事<lb/>
尸祭籩祭酒如初賓以燔從如初尸祭燔卒爵如初酌<lb/>
獻祝籩燔從獻佐食皆如初以虛爵入于房<lb/>
　鄭注初主人儀<lb/>
賓長洗繶爵三獻燔從如初儀<lb/>
　鄭注繶爵口足之間有篆又彌飾<lb/>
　釋曰繶履縫飾也<lb/>
婦人復位<lb/>
<pb n="17b"/>
　鄭注復堂上書面位事已尸將出當哭踊<lb/>
祝出户西面告利成主人哭<lb/>
　鄭注西面告告主人也利猶養也成畢也言養禮畢<lb/>
　也不言養禮畢于尸閒嫌<lb/>
　釋曰告利成致尸意于主人也虞三獻而巳特牲饋<lb/>
　食禮凡六獻三獻之後致爵于主人主婦主人獻賓<lb/>
　酬賓奠觶其後賓舉以行旅酬賓兄弟弟子又各舉<lb/>
　觶于其長行無算爵乃告利成曾子問曰小祥者主<lb/>
<pb n="18a"/>
　人練祭而不旅奠酬于賓賓不舉禮也昔者魯昭公<lb/>
　練而舉酬行旅非禮也孝公大祥奠酬弗舉亦非禮<lb/>
　也以次差之虞不致爵練不旅酬大祥無算爵彌吉<lb/>
　雜記又曰自諸侯達于士小祥之祭主人之酢也嚌<lb/>
　之衆賓兄弟則皆啐之大祥主人啐之衆賓兄弟則<lb/>
　皆飲之可也葢謂致爵以後受酢則然其受尸酢雖<lb/>
　虞主人猶卒爵重神惠<lb/>
皆哭<lb/>
<pb n="18b"/>
　鄭注丈夫婦人于主人哭斯哭矣<lb/>
祝入尸謖<lb/>
　鄭注謖起也<hi>案今注疏本脱此三字</hi>祝入而無事尸則知起矣<lb/>
　不告尸者無遣尊者之道也古文謖或為休<lb/>
從者奉篚哭如初<lb/>
　鄭注初哭從尸<lb/>
祝前尸出户踊如初降堂踊如初出門亦如之<lb/>
　鄭注前道也如初者出如入降如升三者之節悲哀<lb/>
<pb n="19a"/>
　同<lb/>
祝反入徹設于西北隅如其設也几在南厞用席<lb/>
　鄭注改設饌者不知鬼神之節改設之庶幾歆饗所<lb/>
　以為厭飫也几在南變右文明東面不南面漸也厞<lb/>
　隱也于厞隱之處從其幽闇<lb/>
　釋曰如其設如奥之設也特牲禮改設饌東面几在<lb/>
　南少牢禮南面明同于特牲禮東面也東面不反吉<lb/>
　者示向吉有漸也<lb/>
<pb n="19b"/>
祝薦席徹入于房祝自執其俎出<lb/>
　鄭注徹薦席者執事者祝薦席則初自房來<lb/>
　釋曰席初在房今還于房也冠昬公食禮筵皆在房<lb/>
贊闔牖户<lb/>
　鄭注鬼神尚居幽闇或者逺人乎贊佐食者<lb/>
主人降賓出<lb/>
　鄭注宗人詔主人降賓則出庿門<lb/>
主人出門哭止皆復位<lb/>
<pb n="20a"/>
　鄭注門外未入位<lb/>
宗人告事畢賓出主人送拜稽顙<lb/>
　鄭注送拜者明于大門外也賓執事者皆去則徹室<lb/>
　中之饌者兄弟也<lb/>
　釋曰荀子曰几筵饋薦告祝如或饗之物取而皆祭<lb/>
　之如或嘗之母利舉爵主人有尊如或觴之賓出主<lb/>
　人拜反易服即位而哭如或去之謂喪祭也母利舉<lb/>
　爵謂佐食不獻尸主人有尊謂納一尊于西北隅易<lb/>
<pb n="20b"/>
　服楊倞謂易祭服蓋謂練祥之祭也當考<lb/>
記虞浴不櫛<hi>案各本浴上有沐字據注云今文曰沐浴是鄭從古文無沐字甚明</hi>
　鄭注浴者將祭自潔清不櫛未在于飾也惟三年之<lb/>
　喪不櫛期以下櫛可也今文曰沐浴<lb/>
　釋曰雜記曰凡喪小功以上非虞祔練祥無沐浴三<lb/>
　年者至祔而櫛則期虞而櫛可<lb/>
陳牲于庿門外北首西上寢右<lb/>
　鄭注言牲腊在其中西上變吉寢右者當升左胖也<lb/>
<pb n="21a"/>
　腊用棜檀弓曰既反哭主人與有司視虞牲<lb/>
　釋曰特豕而曰西上明兼兎腊也少牢禮東上特牲<lb/>
　禮升右胖牲北首東足<lb/>
日中而行事<lb/>
　鄭注朝葬日中而虞君子舉事必用辰正也再虞三<lb/>
　虞皆質明<lb/>
殺于庿門西主人不視豚解<lb/>
　鄭注主人視牲不視殺凡為喪事略也豚解解前後<lb/>
<pb n="21b"/>
　脛脊脅而已熟乃體解升于鼎也今文無庿<lb/>
羮飪升左肩臂臑肫骼脊脅離肺膚祭三取諸左膉上<lb/>
肺祭一實于上鼎<lb/>
　鄭注肉謂之羮飪熟也脊脅正脊正脅也喪祭略七<lb/>
　體耳離肺舉肺也少牢饋食禮曰舉肺一長終肺祭<lb/>
　肺三皆刌膉脰肉也古文曰左股上此字從肉殳<hi>案今注疏</hi>
　<hi>本脱此字肉下有從字</hi>殳矛之殳聲<lb/>
　釋曰肩臂臑肫骼脊脅為七體特牲禮則増横脊短<lb/>
<pb n="22a"/>
　脅而九少牢又増脡脊代脅而十一離肺與脊同舉<lb/>
　者膚祭尸未入前所祭肺祭尸所祭<lb/>
升魚鱄鮒九實于中鼎<lb/>
　鄭注差减之<lb/>
　釋曰特牲禮魚十有五<lb/>
升腊左胖髀不升實于下鼎<lb/>
　鄭注腊亦七體牲之𩔖<lb/>
　釋曰特牲記曰腊如牲骨<lb/>
<pb n="22b"/>
皆設扃鼏陳之<lb/>
　鄭注嫌既陳乃設扃鼏也今文扃作鉉古文鼏作宻<lb/>
載猶進柢魚進鬐<lb/>
　鄭注猶猶士喪既夕言未可以吉也柢本也鬐脊也<lb/>
　今文柢為胝古文鬐為耆<lb/>
　釋曰吉祭進下進腴<lb/>
祝俎髀脰脊脅離肺陳于階閒敦東<lb/>
　鄭注不升于鼎賤也統于敦明神惠也祭以離肺下<lb/>
<pb n="23a"/>
　尸<lb/>
淳尸盥執槃西面執匜東面執巾在其北東面宗人授<lb/>
巾南面<lb/>
　鄭注槃以盛棄水為淺汚人也執巾不授巾卑也<lb/>
　釋曰槃匜在西階南執槃西面執匜東面亦反于吉<lb/>
主人在室則宗人升户外北面<lb/>
　鄭注當詔主人室事<lb/>
佐食無事則出户負依南面<lb/>
<pb n="23b"/>
　鄭注室中尊不空立户牖之間謂之依<lb/>
鉶芼用苦若薇有滑夏用葵冬用荁有柶<lb/>
　鄭注苦苦荼也荁蓳𩔖也乾則滑夏秋用生葵冬春<lb/>
　用乾荁古文苦為枯今文或作芐<lb/>
豆實葵菹菹以西蠃醢籩棗烝栗擇<lb/>
　鄭注棗烝栗擇則菹刌也棗烝栗擇則豆不楬籩有<lb/>
　籘也<lb/>
　釋曰大斂之奠毼豆兩葵菹芋兩籩無籘栗不擇芋<lb/>
<pb n="24a"/>
　全菹也<lb/>
尸入祝從尸<lb/>
　鄭注祝在主人前也嫌如初時主人倚杖入祝從之<lb/>
　初時主人之心尚若親存宜自親之今既接神祝當<lb/>
　詔侑尸也<lb/>
尸坐不説屨<lb/>
　鄭注侍神不敢燕惰也<hi>案今注疏本脫也字</hi>今文説為稅<lb/>
　釋曰少儀曰凡祭于室中堂上無跣燕則有之飲酒<lb/>
<pb n="24b"/>
　燕禮降説屨乃升坐<lb/>
尸謖祝前鄉尸<lb/>
　鄭注前道也祝道尸必先鄉之為之節<lb/>
還出户又鄉尸還過主人又鄉尸還降階又鄉尸<lb/>
　鄭注過主人則西階上不言及階明主人見尸有踧<lb/>
　踖之敬<lb/>
降階還及門如出户<lb/>
　鄭注及至也言還至門明其閒無節也降階如升時<lb/>
<pb n="25a"/>
　將出門如出户時皆還鄉尸也<hi>案鄉今注疏本作向</hi>每將還必<lb/>
　有辟退之容凡前尸之禮儀在此<lb/>
尸出祝反入門左北面復位然後宗人詔降尸服卒者<lb/>
之上服<lb/>
　鄭注上服者如特牲士𤣥端也不以爵弁服為上者<lb/>
　祭于君之服非所以自配鬼神士之妻則宵衣耳<lb/>
　釋曰特牲禮主人服𤣥端主婦宵衣故尸還服此祭<lb/>
　服也曾子問曰尸弁冕而出卿大夫士皆下之為君<lb/>
<pb n="25b"/>
　尸或弁者君之先祖或為大夫士者也以其子孫為<lb/>
　君故先祖為士者之尸得還服助祭于君之服<lb/>
男男尸女女尸必使異姓不使賤者<lb/>
　鄭注異姓婦也賤者謂庶孫之妾也尸配尊者必使<lb/>
　適也<lb/>
　釋曰曽子問曰祭成喪者必有尸尸必以孫無孫則<lb/>
　取于同姓可也自禫祭以前男女别尸吉祭云以某<lb/>
　妃配則男女共尸鄭曰雖合葬及同時在殯皆異几<lb/>
<pb n="26a"/>
　體實不同祭于庿同几精氣合<lb/>
無尸則禮及薦饌皆如初<lb/>
　鄭注無尸謂無孫列可使者也殤亦是也禮謂衣服<lb/>
　即位升降<lb/>
既饗祭于苴祝祝卒<lb/>
　鄭注記異者之節<lb/>
不綏祭無泰羮湇胾從獻<lb/>
　鄭注不綏言獻記終始也事尸之禮始于綏祭終于<lb/>
<pb n="26b"/>
　從獻綏當為墮<lb/>
　釋曰從獻肝燔也<lb/>
主人哭出復位<lb/>
　鄭注于祝祝卒<lb/>
祝闔牖户降復位于門西<lb/>
　鄭注門西北面位也<lb/>
　釋曰初入門左北面位<lb/>
男女拾踊三<lb/>
<pb n="27a"/>
　鄭注拾更也三更踊<lb/>
如食間<lb/>
　鄭注隱之如尸一食九飯之頃也<lb/>
祝升止哭聲三啓户<lb/>
　鄭注聲者噫歆也將啓户警覺神也今文啓為開<lb/>
主人入<lb/>
　鄭注親之<lb/>
祝從啓牖鄉如初<lb/>
<pb n="27b"/>
　鄭注牖先闔後啓扇在内也鄉牖一名也如初者主<lb/>
　人入祝從在左<lb/>
主人哭出復位<lb/>
　鄭注堂上位也<lb/>
卒徹祝佐食降復位<lb/>
　鄭注祝復門西北面位佐食復西方位不復設西北<lb/>
　隅者重閉牖户䙝也<lb/>
　釋曰佐食賓也設于西北隅則當更闔牖户懼其䙝<lb/>
<pb n="28a"/>
宗人詔降如初<lb/>
　鄭注初贊闔牖户宗人詔主人降之<lb/>
始虞用柔日<lb/>
　鄭注葬之日日中虞欲安之柔日陰取其靜<lb/>
曰哀子某哀顯相夙興夜處不寜<lb/>
　鄭注曰辭也祝祝之辭也喪祭稱哀顯相助祭者也<lb/>
　顯明也相助也詩云於穆清廟肅雍顯相不寜悲思<lb/>
　不安<lb/>
<pb n="28b"/>
敢用絜牲剛鬛<lb/>
　鄭注敢昧冒之辭豕曰剛鬛<lb/>
　釋曰祭以牲為主故先言之<lb/>
香合<lb/>
　鄭注黍也大夫士于黍稷之號合言普淖而已此言<lb/>
　香合葢記者誤爾辭次黍又不得在薦上<lb/>
　釋曰曲禮云豕曰剛鬛兎曰明視黍曰薌合粱曰薌<lb/>
　萁稷曰明粢黍稷别號者人君禮特牲少牢禮惟言<lb/>
<pb n="29a"/>
　普淖<lb/>
嘉薦普淖<lb/>
　鄭注嘉薦菹醢也普淖黍稷也普大也淖和也徳能<lb/>
　大和乃有黍稷故以為號云<lb/>
明齊溲酒<lb/>
　鄭注明齊新水也言以新水溲釀此酒也郊特牲曰<lb/>
　明水涚齊貴新也或曰當為明視謂兔腊也今文曰<lb/>
　明粢粢稷也皆非其次今文溲為醙<lb/>
<pb n="29b"/>
　釋曰明視當次牲上已見普淖不得又言明粢<lb/>
哀薦祫事<lb/>
　鄭注始虞謂之祫事者主欲其祫先祖也以與先祖<lb/>
　合為安今文曰合事<lb/>
適爾皇祖某甫<lb/>
　鄭注爾女也女死者告之以適皇祖所以安之也皇<lb/>
　君也某甫皇祖字也若言尼甫<lb/>
　釋曰至祔始合先祖于此預言之雜記曰男子祔于<lb/>
<pb n="30a"/>
　王父<lb/>
饗<lb/>
　鄭注勸强之也<hi>案强今注疏本作彊</hi>
再虞皆如初曰哀薦虞事<lb/>
　鄭注丁日葬則己日再虞其祝辭異者一言耳<lb/>
三虞卒哭他用剛日亦如初曰哀薦成事<lb/>
　鄭注當祔于祖庿為神安于此後虞改用剛日剛日<lb/>
　陽也陽取其動也士則庚日三虞壬日卒哭其祝辭<lb/>
<pb n="30b"/>
　異者亦一言耳他謂不及時而葬者喪服小記曰報<lb/>
　葬者報虞三月而後卒哭然則虞卒哭之間有祭事<lb/>
　者亦用剛日其祭無名謂之他者假設言之文不在<lb/>
　卒哭上者以其非常也令正者自相亞也檀弓曰葬<lb/>
　日虞<hi>案各本訛作葬日中而虞據禮記刪正</hi>弗忍一日離也是日也以<lb/>
　虞易奠卒哭曰成事是日也以吉祭易喪祭明日祔<lb/>
　於祖父如是虞為喪祭卒哭為吉祭今文他為它<lb/>
　釋曰下云中月而禫是月也吉祭猶未配卒哭對虞<lb/>
<pb n="31a"/>
　為吉祭對禫後吉祭則猶為喪祭<lb/>
獻畢未徹乃餞<lb/>
　鄭注卒哭之祭既三獻也餞送行者之酒詩云出㝛<lb/>
　于濟飲餞于禰尸旦將始祔于皇祖是以餞送之古<lb/>
　文餞為踐<lb/>
　釋曰虞卒哭在寢祔在庿故餞之<lb/>
尊兩甒于庿門外之右少南水尊在酒西勺北枋<lb/>
　鄭注少南將有事于北有𤣥酒即吉也此在西尚凶<lb/>
<pb n="31b"/>
　也言水者喪質無鼏<hi>案鼏今注疏本訛作冪</hi>不久陳古文甒為<lb/>
　廡也<lb/>
　釋曰水吉禮謂之𤣥酒凶禮反吉洗篚烹爨皆在西方<lb/>
洗在尊東南水在洗東篚在西<lb/>
　鄭注在門之左又少南<lb/>
饌籩豆脯四脡<lb/>
　鄭注酒宜脯也古文脡為挺<lb/>
　釋曰鄉飲射脯五脡大夫禮也<lb/>
<pb n="32a"/>
有乾肉折俎二尹縮祭半尹在西塾<lb/>
　鄭注乾肉牲體之脯也如今凉州烏翅矣<hi>案烏今注疏本訛作</hi>
　<hi>鳥</hi>折以為俎實優尸也尹正也雖其折之必使正縮<lb/>
　從也古文縮為蹙<lb/>
　釋曰從置半尹于上以為祭<lb/>
尸出執几從席從<lb/>
　鄭注祝入亦告利成入前尸尸乃出几席素几葦席<lb/>
　也以几席從執事也<lb/>
<pb n="32b"/>
尸出門右南面<lb/>
　鄭注俟設席也<lb/>
席設于尊西北東面几在南賓出復位<lb/>
　鄭注將入臨之位士喪禮賓繼兄弟北上門東北面<lb/>
　西上門西北面東上西方東面北上<lb/>
主人出即位于門東少南婦人出即位于主人之北皆<lb/>
西面哭不止<lb/>
　鄭注婦人出者重餞尸<lb/>
<pb n="33a"/>
　釋曰喪之常婦人無外位<lb/>
尸即席坐惟主人不哭洗廢爵酌獻尸尸拜受主人拜<lb/>
送哭復位薦脯醢設俎于薦東朐在南<lb/>
　鄭注朐脯及乾肉之屈也屈者在南變于吉<lb/>
尸左執爵取脯擩醢祭之佐食授嚌<lb/>
　鄭注授乾肉之祭<lb/>
　釋曰既祭嚌之故謂祭為嚌<lb/>
尸受振祭嚌反之祭酒卒爵奠于南方<lb/>
<pb n="33b"/>
　鄭注反之反于佐食佐食反之于俎尸奠爵禮有終<lb/>
　釋曰尸不酢而奠爵猶送賓賓不荅拜然<hi>案然字下當有脱文</hi>
主人及兄弟踊婦人亦如之主婦洗足爵亞獻如主人<lb/>
儀無從踊如初<lb/>
　釋曰無從者無籩燔從<lb/>
賓長洗繶爵三獻如亞獻踊如初佐食取俎實于篚尸<lb/>
謖從者奉篚哭從之祝前哭者皆從及大門内踊如初<lb/>
　鄭注男女從尸男由左女由右及至也從尸不出大<lb/>
<pb n="34a"/>
　門者猶庿門外無事尸之禮也古文謖作休<lb/>
　釋曰事尸在庿以庿門為限餞在寢門外故以大門<lb/>
　為限<lb/>
尸出門哭者止<lb/>
　鄭注以餞于外大門猶庿門<lb/>
賓出主人送拜稽顙<lb/>
　鄭注送賓拜于大門之外<lb/>
主婦亦拜賓<lb/>
<pb n="34b"/>
　鄭注女賓也不言出不言送拜之于闈門之内闈門<lb/>
　如今東西掖門<lb/>
　釋曰釋宫曰宫中之門謂之闈春秋傳曰婦人送迎<lb/>
　不出門<lb/>
丈夫説絰帶于庿門外<lb/>
　鄭注既卒哭當變麻受之以葛也夕日則服葛者為<lb/>
　祔期今文説為税<lb/>
　釋曰夕當為祔期故前為期而受服<lb/>
<pb n="35a"/>
入徹主人不與<lb/>
　鄭注入徹者兄弟大功以下言主人不與則知丈夫<lb/>
　婦人在其中古文與為豫<lb/>
　釋曰不徹者齊斬之服不執事也吉祭則君婦廢徹<lb/>
婦人説首絰不説帶<lb/>
　鄭注不説帶齊斬婦人帶不變也<hi>案變今注疏本訛作説</hi>婦人<lb/>
　少變而重帶帶下體之上也大功小功者葛帶時亦<lb/>
　不説者未可以輕文變于主婦之質至祔葛帶以即<lb/>
<pb n="35b"/>
　位檀弓曰婦人不葛帶<lb/>
　釋曰喪服小記曰齊衰帶惡笄以終喪則斬衰者不<lb/>
　變可知檀弓所謂不葛帶<lb/>
無尸則不餞猶出几席設如初拾踊三<lb/>
　鄭注以餞尸者本為送神也丈夫婦人亦從几席而<lb/>
　出古文席為筵<lb/>
哭止告事畢賓出死三日而殯三月而葬遂卒哭<lb/>
　鄭注謂士也雜記曰大夫三月而葬五月而卒哭諸<lb/>
<pb n="36a"/>
　侯五月而葬七月而卒哭此記更從死起異人之間<lb/>
　其義或殊<lb/>
將旦而祔則薦<lb/>
　鄭注薦謂卒哭之祭<lb/>
卒辭曰哀子某來日某隮祔爾于爾皇祖某甫尚饗<lb/>
　鄭注卒辭卒哭之祝辭隮升也尚庶幾也不稱饌明<lb/>
　主為告祔也今文隮為齊<lb/>
女子曰皇祖妣某氏<lb/>
<pb n="36b"/>
　鄭注女孫祔于祖母<lb/>
婦曰孫婦于皇祖姑某氏<lb/>
　鄭注不言爾曰孫婦婦差疏也今文無某氏<hi>案今注疏本脱</hi>
　<hi>此五字</hi>
　釋曰喪服小記曰妻祔于諸祖姑<lb/>
其他辭一也<lb/>
　鄭注來日某隮祔尚饗<lb/>
饗辭曰哀子某圭為而哀薦之饗<lb/>
<pb n="37a"/>
　鄭注饗辭勸强尸之辭也圭絜也詩曰吉圭為饎凡<lb/>
　吉祭饗尸曰孝子<lb/>
明日以其班祔<lb/>
　鄭注卒哭之明日也班次也喪服小記曰祔必以其<lb/>
　昭穆亾則中一以上凡祔已復于寢如既祫主反其<lb/>
　庿練而後遷庿古文班或為辨辨氏姓或然今文為<lb/>
　胖<lb/>
　釋曰穀梁傳曰于練焉壞庿檀弓曰殷練而祔周卒<lb/>
<pb n="37b"/>
　哭而祔孔子善殷<lb/>
浴櫛搔揃<hi>案浴上各本衍沐字揃訛作翦據注云今文曰沐浴是鄭從古文無沐字甚明釋文揃子淺反注鬋同則經注皆無翦字甚明</hi>
　鄭注彌自飾也搔當為𤓰<hi>案為今注疏本訛作音</hi>今文曰沐浴<lb/>
　搔或為蚤揃或為鬋<hi>案今注疏本訛作搔翦或為蚤揃揃或為鬋</hi>
用專膚為折俎取諸脰膉<lb/>
　鄭注專猶厚也折俎謂主婦以下俎也體盡人多折<lb/>
　骨以為之今以脰膉貶于純吉今文字為肵俎而説<lb/>
<pb n="38a"/>
　以為折俎亦甚誣矣古文脰膉為頭嗌也<lb/>
　釋曰特牲禮主婦佐食俎皆觳折<lb/>
其他如饋食<lb/>
　鄭注如特牲饋食之事或云以左胖虞右胖祔今此<lb/>
　如饋食則尸俎肵俎皆有肩臂豈復用虞臂乎其不<lb/>
　然明矣<lb/>
　釋曰特牲饋食禮尸俎右臂阼俎臂用左阼俎<hi>案原本脱</hi>
　<hi>阼字今補</hi>主人俎也今本阼作肵非<lb/>
<pb n="38b"/>
用嗣尸<lb/>
　鄭注虞祔尚質未暇筮尸<lb/>
　釋曰嗣主人嗣子也特牲饋食禮曰嗣舉奠喪服小<lb/>
　記曰練筮日筮尸<lb/>
曰孝子某孝顯相夙興夜處小心畏忌不惰其身不寜<lb/>
　鄭注稱孝者吉祭<lb/>
　釋曰雜記曰祭稱孝子孝孫喪稱哀子哀孫<lb/>
用尹祭<lb/>
<pb n="39a"/>
　鄭注尹祭脯也大夫士祭無云脯者今不言牲號而<lb/>
　云尹祭亦記者誤矣<lb/>
嘉薦普淖普薦㳛酒<lb/>
　鄭注普薦鉶羮不稱牲記其異者今文溲為醙<lb/>
　釋曰鉶設于黍稷酌奠前故其辭次如此<lb/>
適爾皇祖某甫以隮祔爾孫某甫尚饗<lb/>
　鄭注欲其祔合兩告之曾子問曰天子崩國君薨則<lb/>
　祝取羣廟之主而藏諸祖廟禮也卒哭成事而後主各<lb/>
<pb n="39b"/>
　反其廟然則士之皇祖于哭亦反其廟無主則反廟<lb/>
　之禮未聞以其幣告之乎<lb/>
朞而小祥<lb/>
　鄭注小祥祭名祥吉也檀弓曰歸祥肉古文朞皆作<lb/>
　基<lb/>
曰薦此常事<lb/>
　鄭注祝辭之異者言常者朞而祭禮也古文常為祥<lb/>
又朞而大祥曰薦此祥事<lb/>
<pb n="40a"/>
　鄭注又復也<lb/>
中月而禫<lb/>
　鄭注中猶閒也禫祭名也與大祥閒一月自喪至此<lb/>
　<hi>案此今注疏本訛作中</hi>几二十七月禫之言澹澹然皆平安意<lb/>
　也古文禫或為導<lb/>
　釋曰聘禮記士中日則二雙喪服小記亡則中一以<lb/>
　上而祔學記中年考校中皆謂閒也大祥中月而禫<lb/>
　與期之喪十三月而祥十五月而禫同王肅据檀弓<lb/>
<pb n="40b"/>
　祥而縞是月禫徙月樂謂禫在祥是月之中讀此中<lb/>
　月與文王中身享國之中同按是月禫自為下生之<lb/>
　文猶子于是日哭則不歌是日之文亦上無所屬王<lb/>
　義非也<lb/>
是月也吉祭猶未配<lb/>
　鄭注是月是禫月也當四時之祭月則祭猶未以某<lb/>
　妃配某氏哀未忘也少牢饋食禮祝祝曰孝孫某敢<lb/>
　用柔毛剛鬛嘉薦普淖用薦歳事于皇祖伯某以某<lb/>
<pb n="41a"/>
　妃配某氏尚饗<lb/>
</p>
<p>
</p>
  </div>
</body>
</text>
</TEI>
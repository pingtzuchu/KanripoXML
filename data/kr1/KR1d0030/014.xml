<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷十四</head>
    <p>
<pb n="1a"/>
欽定四庫全書<lb/>
　儀禮集釋卷十四　　　宋　李如圭　撰<lb/>
聘禮<lb/>
聘遭喪入竟則遂也<lb/>
　鄭注遭喪主國君薨也入竟則遂國君以國為體士<lb/>
　旣請事已入竟矣關人未告則反<lb/>
　釋曰春秋傳季文子將聘于晉使求遭喪之禮以行<lb/>
　謂此禮<lb/>
<pb n="1b"/>
不郊勞<lb/>
　鄭注子未君也<lb/>
　釋曰無使臣義春秋武氏子來求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>不稱使天子當<lb/>
　喪未君<lb/>
不筵几<lb/>
　鄭注致命不于庿就尸柩于殯宫又不神之<lb/>
　釋曰凡殯宫不筵几者未忍異于生<lb/>
不禮賓<hi>案禮當作醴</hi>
<pb n="2a"/>
　鄭注喪降事也<lb/>
主人畢歸禮<lb/>
　鄭注賓于飲食<hi>案于今注疏本作所</hi>不可廢也禮謂饔餼饗食<lb/>
賓惟饔餼之受<lb/>
　鄭注受正不受加也<lb/>
　釋曰掌客職曰遭主國之喪不受饗食受牲禮<lb/>
不賄不禮玉不贈<lb/>
　鄭注喪殺禮為之不備<lb/>
<pb n="2b"/>
　釋曰為于偽反下為鄰為之為致同<lb/>
遭夫人世子之喪君不受使大夫受于庿其他如遭君<lb/>
喪<lb/>
　鄭注夫人世子死君為喪主使大夫受聘禮不以凶<lb/>
　接吉也其他謂禮所降<lb/>
　釋曰服問云君所主夫人妻大子適婦衰麻非所以<lb/>
　接弁冕也<lb/>
遭喪將命于大夫主人長衣練冠以受<lb/>
<pb n="3a"/>
　鄭注遭喪謂主國君薨夫人世子死也此三者皆大<lb/>
　夫攝主人長衣素純布衣也去衰易冠不以純凶接<lb/>
　純吉也吉時在裏為中衣中衣長衣繼皆掩尺表之<lb/>
　曰深衣純袂寸半耳君喪不言使大夫受子未君無<lb/>
　使臣義也<lb/>
　釋曰更自遭喪不蒙上夫人世子之文知主國君薨<lb/>
　亦使大夫受也長衣制如深衣皆用布連衣裳為之<lb/>
　深衣縁以采長衣縁以素且繼袂一尺為異耳練冠<lb/>
<pb n="3b"/>
　練布為冠也雜記大夫筮宅史練冠長衣以筮則長<lb/>
　衣練冠以凶接吉之服也臣為君斬為夫人世子期<lb/>
　今權制此服畧為一等耳<lb/>
聘君若薨于後入竟則遂<lb/>
　鄭注旣接于主國君也<lb/>
赴者未至則哭于巷衰于館<lb/>
　鄭注未至謂赴告主國君者也哭于巷者哭于巷門<lb/>
　未可為位也衰于館未可以凶服出見人其聘享之<lb/>
<pb n="4a"/>
　事自若吉也今文赴作訃<lb/>
　釋曰君訃未至主國不敢專館為位而哭故哭于巷<lb/>
　也曽子與客立于門側其徒之父死將出哭于巷<lb/>
受禮<lb/>
　鄭注受饔餼也<lb/>
不受饗食<lb/>
　鄭注亦不受加<lb/>
赴者至則衰而出<lb/>
<pb n="4b"/>
　鄭注禮為鄰國闕于是可以凶服將事也<lb/>
惟稍受之<lb/>
　鄭注稍稟食也<lb/>
　釋曰掌客職曰賓客有喪惟芻稍之受<lb/>
歸執圭復命于殯升自西階不升堂<lb/>
　鄭注復命于殯者臣子之于君父存亡同<lb/>
　釋曰春秋傳吳子僚使季子聘于上國公子光弑僚<lb/>
　季子至復命哭墓復命皆如字<lb/>
<pb n="5a"/>
子即位不哭<lb/>
　鄭注將有告請之事宜清靜也不言世子者君薨也<lb/>
　諸臣待之亦皆如朝夕哭位<lb/>
辯復命如聘<lb/>
　鄭注自陳幣至于上介以公賜告無勞<lb/>
子臣皆哭<lb/>
　鄭注使者旣復命子與羣臣皆哭<lb/>
與介入北鄉哭<lb/>
<pb n="5b"/>
　鄭注北鄉哭新至别于朝夕<lb/>
出袒括髮<lb/>
　鄭注悲哀變于外臣也<lb/>
入門右即位踊<lb/>
　鄭注從臣位自哭至踊如奔喪禮<lb/>
　釋曰奔喪曰至于家入門左升自西階殯東西面坐<lb/>
　哭盡哀括髮袒降堂東即位西鄉哭成踊春秋傳魯<lb/>
　公孫歸父聘于晉還至笙聞君薨家遣壇帷復命于<lb/>
<pb n="6a"/>
　介旣復命袒括髮即位哭三踊而出遂奔齊君子善<lb/>
　之<lb/>
若有私喪則哭于館衰而居不饗食<lb/>
　鄭注私喪謂其父母也<hi>案今注疏本脱也字</hi>哭于館衰而居不<lb/>
　敢以私喪自聞于主國凶服干君之吉使<hi>案于今注疏本訛作</hi>
　<hi>于</hi>春秋傳曰大夫以君命出聞喪徐行而不反<lb/>
　釋曰使所吏反<lb/>
歸使衆介先衰而從之<lb/>
<pb n="6b"/>
　鄭注已有齊斬之服不忍顯然趨于徃來其在道路<lb/>
　使介居前歸又請反命己猶徐行隨之君納之乃朝<lb/>
　服既反命出公門釋服哭而歸其他如奔喪之禮吉<lb/>
　時道路深衣<lb/>
賓入竟而死遂也主人為之具而殯<lb/>
　鄭注具謂始死至殯所當用<lb/>
介攝其命<lb/>
　鄭注為致聘享之禮也初時上介接聞命<lb/>
<pb n="7a"/>
君弔介為主人<lb/>
　鄭注雖有臣子親姻猶不為主人以介與賓竝命于<lb/>
　君尊也<lb/>
主人歸禮幣必以用<lb/>
　鄭注當中奠贈諸喪具之用不必如賓禮<lb/>
　釋曰周禮掌客凡賓客死致禮以喪用<lb/>
介受賓禮無辭也<lb/>
　鄭注介受主國賓己之禮無所辭也以其當陳之以<lb/>
<pb n="7b"/>
　反命也有賓喪嫌其辭之<lb/>
不饗食歸介復命柩止于門外<lb/>
　鄭注門外大門外也必以柩造朝達其忠心<lb/>
介卒復命出奉柩送之君弔卒殯<lb/>
　鄭注卒殯成節乃至<lb/>
若大夫介卒亦如之<lb/>
　鄭注不言上介者小聘上介士也<lb/>
士介死為之棺斂之<lb/>
<pb n="8a"/>
　鄭注不具他衣物也自以時服也<lb/>
君不弔焉<lb/>
　鄭注主國君使人弔不親徃<lb/>
　釋曰士喪禮君有賜則視斂常禮君不親弔士<lb/>
若賓死未將命則旣斂于棺造于朝介將命<lb/>
　鄭注未將命謂俟閒之後也<hi>案謂今注疏本訛作請</hi>以柩造朝<lb/>
　以已至朝志在達君命<lb/>
　釋曰春秋傳楚伐吳陳侯使公孫貞子弔焉及良而<lb/>
<pb n="8b"/>
　卒將以尸入吳子使大宰嚭勞且辭上介對曰君曰<lb/>
　無以尸造于門是我寡君之命委于草莽也且臣聞<lb/>
　之事死如事生禮也于是有朝聘而終以尸將事之<lb/>
　禮又有朝聘而遭喪之禮若不以尸將事是遭喪而<lb/>
　還也無乃不可乎吳人内之据此傳則賓入竟而死<lb/>
　者皆以柩造朝<lb/>
若介死歸復命惟上介造于朝若介死雖士介賓旣復<lb/>
命徃卒殯乃歸<lb/>
<pb n="9a"/>
　鄭注徃謂送柩<lb/>
小聘曰問不享有獻不及夫人主人不筵几不禮面不<lb/>
升不郊勞<lb/>
　鄭注記貶于聘所以為小也獻私獻也面猶覿也今<lb/>
　文禮作醴<hi>案各本脱此五字據集説正誤補</hi>
　釋曰周禮曰諸侯之邦交歲相問殷相聘殷中也聘<lb/>
　義曰比年小聘五年大聘不禮者不禮賓面不升者<lb/>
　私覿庭中受之不升堂<lb/>
<pb n="9b"/>
其禮如為介三介<lb/>
　鄭注如為介如為大聘上介<lb/>
　釋曰其禮謂得主國之禮也三介者大夫降于卿二<lb/>
　等然則公之卿聘七介者小聘使大夫五介子男之<lb/>
　卿聘三介者小聘使大夫一介<lb/>
記久無事則聘焉<lb/>
　鄭注事謂盟㑹之屬<lb/>
若有故則卒聘束帛加書將命百名以上書于策不及<lb/>
<pb n="10a"/>
百名書于方<lb/>
　鄭注故謂災患及時事相告請也將猶致也名書文<lb/>
　也今謂之字策簡也方板也<lb/>
主人使人與客讀諸門外<lb/>
　鄭注受其意旣聘享賓出則讀之讀之不于内者<hi>案今</hi>
　<hi>注疏本不重讀之二字係訛脱</hi>人稠處嚴不得審悉主人國君也人<lb/>
　内史也書必璽之<lb/>
　釋曰周禮凡四方之事書内<hi>案此下原本缺</hi>
<pb n="10b"/>
客將歸使大夫以其束帛反命于館<lb/>
　鄭注為書報也<lb/>
明日君館之<lb/>
　鄭注旣報館之書問尚疾也<lb/>
旣受行出遂見宰問幾月之資<lb/>
　鄭注資行用也古者君臣謀宻草創未知所之逺近<lb/>
　問行用當知多少而已古文資作齎<lb/>
使者受行日<hi>案使者下原本及今注疏本皆有旣字據唐石經剛正</hi>朝同位<lb/>
<pb n="11a"/>
　鄭注謂前夕幣之間同位者使者北面介立于左少<lb/>
　退别處臣也<hi>案原本作别其處臣也今注疏本作别于其處臣也據釋文舉别處二字張淳</hi>
　<hi>儀禮識誤辨證甚明今剛正</hi>
出祖釋軷祭酒脯乃飲酒于其側<lb/>
　鄭注祖始也旣受聘享之禮出行國門止陳車騎釋<lb/>
　酒脯之奠于軷為行始也詩傳曰軷道祭也謂祭道<lb/>
　路之神春秋傳曰軷涉山川然則軷山行之名也道<lb/>
　路以險阻為難是以委土為山或伏牲其上<hi>案今注疏本脱</hi>
<pb n="11b"/>
　<hi>或字</hi>使者為軷祭酒脯祈告也卿大夫處者于是餞之<lb/>
　飲酒于其側禮畢乗車轢之而遂行舍于近郊矣其<lb/>
　牲犬羊可也古文軷作祓<lb/>
所以朝天子圭與繅皆九寸剡上寸半厚半寸博三寸<lb/>
繅三采六等朱白倉<hi>案今注疏本作蒼唐石經亦作倉古通用</hi>
　鄭注圭所執以為瑞節也剡上象天圓地方也雜采<lb/>
　曰繅以韋衣木板飾以三色再就所以薦玉重愼也<lb/>
　九寸上公之圭也<hi>案上今注疏本訛作三</hi>古文繅或作藻今文<lb/>
<pb n="12a"/>
　作璪<lb/>
　釋曰剡鋭也等猶行也每采畫之再行三采故六等<lb/>
　一等為一就是為三采三就此注云再就者一行為<lb/>
　一就每色再就也雜記曰圭公九寸侯伯七寸博三<lb/>
　寸厚半寸剡上左右各寸半玉也藻三就六等子男<lb/>
　則璧徑五寸繅二采四等繅文象水草故字或作藻<lb/>
　孔穎達雜記正義引此記文朱白倉下重有朱白倉<lb/>
　三字<lb/>
<pb n="12b"/>
問諸侯朱緑繅八寸<lb/>
　鄭注二采再就降于天子也于天子曰朝于諸侯曰<lb/>
　問記之于聘文互相備<lb/>
　釋曰于朝舉天子則自相朝亦然于聘舉諸侯則聘<lb/>
　天子亦如之此聘圭之繅采為一行二采共為再行<lb/>
　與朝圭繅異周禮典瑞曰王晉大圭執鎮圭繅藉五<lb/>
　采五就以朝日公執桓圭侯執信圭伯執躬圭繅皆<lb/>
　三采三就子執穀璧男執蒲璧繅皆二采再就以朝<lb/>
<pb n="13a"/>
　覲宗遇㑹同于王諸侯相見亦如之瑑圭璋璧琮繅<lb/>
　皆二采一就以頫聘八寸亦謂上公之聘圭也考工<lb/>
　記曰瑑圭璋八寸璧琮八寸以頫聘侯伯聘圭當六<lb/>
　寸子男則四寸各降其君之瑞一等考工記又曰璧<lb/>
　琮九寸諸侯以享天子瑑琮八寸諸侯以享夫人亦<lb/>
　據上公禮互言之則五等侯享天子及后之璧琮大<lb/>
　小各如其瑞諸侯自相享見降其瑞一等<lb/>
皆𤣥纁繫長尺絢組<lb/>
<pb n="13b"/>
　鄭注采成文曰絢繫無事則以繫玉因以為飾皆用<lb/>
　五采組上以𤣥下以絳為地今文絢作□<lb/>
　釋曰纁淺絳也曰𤣥纁矣而又曰絢知以𤣥纁為地<lb/>
　而加五采組也下謂垂之在下者<lb/>
問大夫之幣俟于郊為肆又齎皮馬<lb/>
　鄭注肆猶陳列也齎猶付也使者旣受命宰夫載問<lb/>
　大夫之禮待于郊陳之為行列至則以付之也使者<lb/>
　初行舍于近郊幣云肆馬云齎因其宜亦互文也不<lb/>
<pb n="14a"/>
　於朝付之者辟君禮也必陳列之者不夕也古文肆<lb/>
　為肄<lb/>
　釋曰不言賓介私覿之幣則私覿幣賓介自齎以行<lb/>
　也<lb/>
辭無常孫而説<lb/>
　鄭注孫順也大夫使受命不受辭辭必順且説<lb/>
　釋曰春秋公羊傳曰聘禮大夫受命不受辭<lb/>
辭多則史少則不達<lb/>
<pb n="14b"/>
　鄭注史謂策祝<lb/>
　釋曰論語曰辭達而已矣<lb/>
辭苟足以達義之至也<lb/>
　鄭注至極也今文至為砥<lb/>
辭曰非禮也敢對曰非禮也敢<lb/>
　鄭注辭辭不受也對荅問也二者皆卒曰敢言不敢<lb/>
　釋曰此皆贊賓辭<lb/>
卿館于大夫大夫館于士士館于工商<lb/>
<pb n="15a"/>
　鄭注館者必于庿不館于敵者之庿為大尊也自官<lb/>
　師以上有庿有寢工商則寢而已<lb/>
管人為客三日具沐五日具浴<lb/>
　鄭注管人掌客舍者也客謂使者下及士介也<lb/>
飧不致<lb/>
　鄭注不以束帛致命草次饌飧具輕<lb/>
賓不拜<lb/>
　鄭注以不致命<lb/>
<pb n="15b"/>
　釋曰明日不拜賜于朝<lb/>
沐浴而食之<lb/>
　鄭注自絜清尊主國君賜也記此重者沐浴可知<lb/>
卿大夫訝大夫士訝士皆有訝<lb/>
　鄭注卿使者大夫上介也士衆介也訝主國君所使<lb/>
　迎待賓者如今使者護客<lb/>
賓即館訝將公命<lb/>
　鄭注使己迎待之命<lb/>
<pb n="16a"/>
又見之以其摯<lb/>
　鄭注又復也復以私禮見者訝將舍于賓館之外宜<lb/>
　相親也大夫訝者執鴈士訝者執雉<lb/>
賓旣將公事復見之<hi>案之今注疏本作訝唐石經及敖繼公本亦作之</hi>以其摯<lb/>
　鄭注旣已也公事聘享問大夫復報也使者及上介<lb/>
　執鴈羣介執雉各以見其訝<lb/>
　釋曰周禮掌訝中士為之與士迎賓于疆至于國賓<lb/>
　入館次于舍門外待事于客又曰凡賓客諸侯有卿<lb/>
<pb n="16b"/>
　訝卿有大夫訝大夫有士訝士皆有訝彼天子之禮<lb/>
　掌訝與訝賓異人此諸侯禮無掌訝通以訝賓為之<lb/>
　賓即館訝始將公命明非與士逆于竟者復如字下<lb/>
　復故同<lb/>
凡四器者惟其所寶以聘可也<lb/>
　鄭注言國獨以此為寶也四器謂圭璋璧琮<lb/>
宗人授次次以帷少退于君之次<lb/>
　鄭注主國之門外諸侯及卿大夫之所使者次位皆<lb/>
<pb n="17a"/>
　有常處<lb/>
上介執圭如重授賓<lb/>
　鄭注慎之也曲禮曰凡執主器執輕如不克<lb/>
賓入門皇升堂讓將授志趨<lb/>
　鄭注皇自莊盛也讓謂舉手平衡也志猶念也念趨<lb/>
　謂審行步也孔子之執圭鞠窮如也<hi>案窮各本訛作躬釋文云鞠窮</hi>
　<hi>劉音弓張淳儀禮識誤云爾雅鞠究窮也鞠窮盖複語自論語作鞠躬學者遂不復致思於其間安知非</hi>
　<hi>鞠窮若踧踖之謂者乎如是則劉音亦誤矣</hi>如不勝上如揖下如授勃如<lb/>
<pb n="17b"/>
　戰色足蹜蹜如有循古文皇皆作王<lb/>
授如爭承下如送君還而后退<lb/>
　鄭注重失隊也<hi>案此句上今注疏本有爭爭闕之爭五字乃釋文訛入注内</hi>而后<lb/>
　猶然後也<lb/>
　釋曰授如爭承授玉時<lb/>
下階發氣怡焉再三舉足又趨<lb/>
　鄭注發氣舍息也再三舉足自安定乃復趨也此云<lb/>
　舉足<hi>案此云上今注疏本有至字</hi>則志趨卷豚而行也孔子之升<lb/>
<pb n="18a"/>
　堂鞠窮如也<hi>案窮各本亦訛作躬據釋文訂正</hi>屏氣似不息者出降<lb/>
　一等逞顔色怡怡如也没皆趨進翼如也<lb/>
及門正焉<lb/>
　鄭注容色復故此皆心變見于威儀<lb/>
執圭入門鞠窮焉如恐失之<hi>案此窮字各本亦訛作躬據釋文訂正魏氏儀禮要義云温本作鞠窮焉</hi>
　鄭注記異説也<lb/>
及享發氣焉盈容<lb/>
<pb n="18b"/>
　鄭注發氣舍氣也孔子之于享禮有容色<lb/>
衆介北面蹌焉<lb/>
　鄭注容貌舒揚<lb/>
私覿愉愉焉<lb/>
　鄭注容貌和敬<lb/>
出如舒鴈<lb/>
　鄭注威儀自然而行列舒鴈鵞也<lb/>
　釋曰聘時戰色及享舒緩發氣盈容私覿愉愉出如<lb/>
<pb n="19a"/>
　舒鴈又舒緩于愉愉矣<lb/>
皇且行入門主敬升堂主慎<lb/>
　鄭注復記執玉異説<lb/>
凡庭實隨入左先皮馬相閒可也<lb/>
　鄭注隨入不竝行也閒猶代也土物有宜君子不以<lb/>
　所無為禮畜獸同𩔖可以相代古文閒作干<lb/>
　釋曰皮北面西上故左先<lb/>
賓之幣惟馬出其餘皆東<lb/>
<pb n="19b"/>
　鄭注馬出當從廏也餘物皆東藏之内府<lb/>
多貨則傷于德<lb/>
　鄭注貨天地所化生謂玉也君子于玉比德焉朝聘<lb/>
　之禮以為瑞節重禮也多之則是主于貨傷其為德<lb/>
　<hi>案傷下今注疏本有敗字</hi>
幣美則没禮<lb/>
　鄭注幣人所造成以自覆幣謂束帛也愛之斯欲衣<lb/>
　食之君子之情也是以享用幣所以副忠信美之則<lb/>
<pb n="20a"/>
　是主于幣而禮之本意不見也<lb/>
　釋曰荀子曰聘禮志曰聘厚則傷德財侈則殄禮禮<lb/>
　云禮云玉帛云乎哉<lb/>
賄在聘于賄<lb/>
　鄭注賄財也于讀曰爲言主國禮賓當視賓之聘禮而<lb/>
　為之財也賓客者主人所欲豐也若茍豐之是又傷<lb/>
　財也周禮曰凡諸侯之交各稱其邦而為之幣以其<lb/>
　幣為之禮古文賄皆作悔<lb/>
<pb n="20b"/>
凡執玉無藉者襲<lb/>
　鄭注藉謂繅也繅所以縕藉玉<lb/>
禮不拜至<lb/>
　鄭注以賓不于是始至今文禮為醴<lb/>
　釋曰諸侯以國為家賓入竟則旣至矣<lb/>
醴尊于東箱<hi>案箱各本作廂唐石經作箱古字通用</hi>瓦大一有豐<lb/>
　鄭注瓦大瓦尊豐承尊器如豆而卑<lb/>
薦脯五膱祭半膱横之<lb/>
<pb n="21a"/>
　鄭注膱脯如版然者或謂之脡皆取直貌焉<lb/>
祭醴再扱始扱一祭卒再祭<lb/>
　鄭注卒謂後扱<lb/>
主人之庭實則主人遂以出賓之士訝受之<lb/>
　鄭注此謂餘三馬也左馬賓執以出矣士士介從者<lb/>
旣覿賓若私獻奉獻將命<lb/>
　鄭注時有珍異之物或賓奉之所以自序尊敬也猶<lb/>
　以君命致之<lb/>
<pb n="21b"/>
擯者入告出禮辭<lb/>
　鄭注辭其獻也<lb/>
賓東面坐奠獻再拜稽首<lb/>
　鄭注送獻不入者奉物禮輕<lb/>
　釋曰司儀職云及禮私面私獻皆再拜稽首君荅拜<lb/>
擯者東面坐取獻舉以入告出禮請受<lb/>
　鄭注東面坐取獻者以宜竝受也其取之由賓南而<lb/>
　自後右客也<lb/>
<pb n="22a"/>
　釋曰擯者自門東適賓南由賓後于賓北取幣<lb/>
賓固辭公荅再拜<lb/>
　鄭注拜受于賓也固亦衍字<lb/>
擯者立于閾外以相拜賓辟<lb/>
　鄭注相贊也古文閾為蹙<lb/>
擯者授宰夫于中庭<lb/>
　鄭注東藏之旣乃介覿<lb/>
若兄弟之國則問夫人<lb/>
<pb n="22b"/>
　鄭注兄弟謂同姓若㛰姻甥舅有親者問猶遺也謂<lb/>
　獻也不言獻者變于君也非兄弟獻不及夫人<lb/>
若君不見<lb/>
　鄭注君有疾若他故不見使者<lb/>
使大夫受<lb/>
　鄭注受聘享也大夫上卿也<lb/>
自下聽命自西階升受負右房而立賓降亦降<lb/>
　鄭注此儀如還圭然而賓大夫易處耳今文無而<lb/>
<pb n="23a"/>
　釋曰易處大夫自賓左受之<lb/>
不禮<lb/>
　鄭注辟正主也古文禮作醴<hi>案今注疏本脱此五字</hi>
幣之所及皆勞不釋服<lb/>
　鄭注以與賓接于君所賓又請有事于己不可以不<lb/>
　速也所不及者下大夫未嘗使者也不勞者以先是<lb/>
　賓請有事于已同𩔖旣聞彼為禮所及則己徃有嫌<lb/>
　也所以知及不及者賓請有事固曰某子某子<lb/>
<pb n="23b"/>
賜饔惟羮飪筮一尸若昭若穆<lb/>
　鄭注羮飪謂飪一牢也肉謂之羮惟是祭其先大禮<lb/>
　之盛者也筮尸若昭若穆容父在父在則祭祖父卒<lb/>
　則祭禰腥餼不祭則士介不祭也士之初行不釋幣<lb/>
　于禰不祭可也古文羮為羔飪作腍<lb/>
僕為祝祝曰孝孫某孝子某薦嘉禮于皇祖某甫皇考<lb/>
某子<lb/>
　鄭注僕為祝者大夫之臣攝官也<lb/>
<pb n="24a"/>
如饋食之禮<lb/>
　鄭注如少牢饋食之禮不言少牢今以大牢也今文<lb/>
　無之<lb/>
假器于大夫<lb/>
　鄭注不敢以君之器為祭器<lb/>
朌肉及廋車<lb/>
　鄭注朌猶賦也廋廋人也車巾車也二人掌視車馬<lb/>
　之官也賦及之明辯也古文朌作紛<lb/>
<pb n="24b"/>
聘日致饔<lb/>
　鄭注急歸大禮<hi>案今注疏本脱此注四字</hi>
明日問大夫<lb/>
　鄭注不以殘日問人崇敬也古文曰問夫人也<hi>案今注疏</hi>
　<hi>本訛作問大夫也</hi>
夕夫人歸禮<lb/>
　鄭注與君異日下之也今文歸作饋<lb/>
旣致饔旬而稍宰夫始歸乗禽日如其饔餼之數<lb/>
<pb n="25a"/>
　鄭注稍稟食也乗禽<hi>案禽今注疏本訛作謂</hi>乗行之禽也謂鴈<lb/>
　鶩之屬其歸之以雙為數其賓與上介也古文旣為<lb/>
　餼<lb/>
　釋曰賓饔餼五牢故聘義云乗禽日五雙上介三牢<lb/>
　則三雙致饔十日之後賓不得時反始有致稍歸禽<lb/>
　之禮<lb/>
士中日則二雙<lb/>
　鄭注中猶間也不一日一雙大寡不敬也<lb/>
<pb n="25b"/>
　釋曰士介一牢宜日一雙<lb/>
凡獻執一雙委其餘于面<lb/>
　鄭注執一雙以將命也面前也其受之也<hi>案也今注疏本訛作</hi>
　<hi>則</hi>上介受以入告之士舉其餘從之賓不辭拜受于<lb/>
　庭上介執之以相拜于門中乃入授人上介授亦如<lb/>
　之士介拜授于門外<lb/>
　釋曰少儀曰禽加于一雙則執一雙以將命委其餘<lb/>
　云凡獻知受之如受賓私獻之禮也不辭者歸禽禮<lb/>
<pb n="26a"/>
　輕上介受如賓士介受于門外皆放受饔餼禮<lb/>
禽羞俶獻比<lb/>
　鄭注比放也其致之禮如乗禽也禽羞謂成熟有齊<lb/>
　和者俶獻四時珍美新物也俶始也言其始可獻也<lb/>
　聘義謂之時賜<lb/>
歸大禮之日旣受饔餼請觀<lb/>
　鄭注聘于是國欲見其宗庿之好百官之富若尤尊<lb/>
　大之焉<lb/>
<pb n="26b"/>
　釋曰吳季札聘魯請觀于周樂晉韓起聘魯觀書于<lb/>
　大史氏皆其事<lb/>
訝帥之自下門入<lb/>
　鄭注帥猶道也從下門外入游觀非正也<lb/>
各以其爵朝服<lb/>
　鄭注此句似非其次<hi>案今注疏本脱似非其次四字</hi>宜在凡致禮下<lb/>
　絶爛在此<hi>案今注疏本脱絶爛在此四字</hi>
士無饔無饔者無擯<lb/>
<pb n="27a"/>
　鄭注謂歸餼也<lb/>
　釋曰擯當為儐<lb/>
大夫不敢辭君初為之辭矣<lb/>
　鄭注此句亦非其次<hi>案今注疏本脱亦非其次四字</hi>宜在明日問大<lb/>
　夫之下<lb/>
凡致禮皆用其饗之加籩豆<lb/>
　鄭注凡致禮謂君不親饗賓及上介以酬幣致其禮<lb/>
　也其其賓與上介也加籩豆謂其實也亦實于罋筐<lb/>
<pb n="27b"/>
　饗禮今亡<lb/>
　釋曰醯醢豆實也歸饔餼有醯醢百罋<lb/>
無饔者無饗禮<lb/>
　鄭注士介無饗禮<lb/>
凡餼大夫黍粱稷筐五斛<lb/>
　鄭注謂大夫餼賓上介也器寡而大略<lb/>
　釋曰君餼以多為榮故米筥器小而數多也<lb/>
旣將公事賓請歸<lb/>
<pb n="28a"/>
　鄭注謂已問大夫事畢請歸不敢自專謙也主國留<lb/>
　之饗食燕獻無日數盡殷勤也<lb/>
凡賓拜于朝訝聽之<lb/>
　鄭注拜拜賜也惟稍不拜<lb/>
　釋曰稍米稟芻薪<lb/>
燕則上介為賓賓為茍敬<lb/>
　鄭注饗食君親為主尊賓也燕私樂之禮崇恩殺敬<lb/>
　也賓不欲主君復舉禮事禮己于是辭為賓君聽之<lb/>
<pb n="28b"/>
　從諸公之席命為茍敬茍敬者所以小敬也更降迎<lb/>
　其介以為賓介大夫也雖為賓猶卑于君君則不與<lb/>
　亢禮也主人所以致敬者自敵以上<lb/>
　釋曰燕禮記曰若與四方之賓燕則公迎之于大門<lb/>
　外揖讓升賓為茍敬席于阼階之西北面有脀不嚌<lb/>
　肺不啐酒其介為賓無膳尊無膳爵<lb/>
宰夫獻<lb/>
　鄭注為主人代公獻<lb/>
<pb n="29a"/>
無行則重賄反幣<lb/>
　鄭注無行謂獨來復無所之也必重其賄與反幣者<lb/>
　使者歸以得禮多為榮所以盈聘君之意也反幣謂<lb/>
　禮玉束帛乗皮所以報聘君之享禮也昔秦康公使<lb/>
　西乞術聘于魯辭孫而説襄仲曰不有君子其能國<lb/>
　乎厚賄之此謂厚賄反幣者也今文曰賄反幣<lb/>
曰子以君命在寡君寡君拜君命之辱<lb/>
　鄭注此贊君拜聘享辭也在存也<lb/>
<pb n="29b"/>
　釋曰公館賓所拜者四事此其贊辭<lb/>
君以社稷故在寡小君拜<lb/>
　鄭注此贊拜夫人聘享辭也言君以社稷故者夫人<lb/>
　與君體敵不敢當其惠也其卒亦曰寡君拜命之辱<lb/>
君貺寡君延及二三老拜<lb/>
　鄭注此贊拜問大夫之辭貺賜也大夫曰老<lb/>
又拜送<hi>案此經文及注今注疏本在君貺寡君之前唐石經亦在此</hi>
　鄭注拜送賓也其辭葢云子將有行寡君敢拜送自<lb/>
<pb n="30a"/>
　拜聘享至此亦非其次<hi>案今注疏本脱自拜聘享至五字及亦非其次四字葢後</hi>
　<hi>人所妄刪</hi>宜承上君館之下<lb/>
　釋曰謂宜在上文明日君館之下也然愚案君館之<lb/>
　自終上有故加書之文此贊拜辭在重賄反幣下釋<lb/>
　皮帛謝主人上與公館賓之節正相當其次宜在此<lb/>
賓于館堂楹間釋四皮束帛賓不致主人不拜<lb/>
　鄭注賓將遂去是館留禮以禮主人所以謝之也<hi>案今</hi>
　<hi>注疏本脱也字</hi>不致不拜不以將别崇新敬也<lb/>
<pb n="30b"/>
大夫來使無罪饗之<lb/>
　鄭注樂與嘉賓為禮<lb/>
過則餼之<lb/>
　鄭注餼之生致其牢禮也其致之辭不云君之有故<lb/>
　耳聘義曰使者聘而誤主君不親饗食所以愧厲之<lb/>
　也不言罪者罪將執之<lb/>
　釋曰春秋時有執行人疑非古禮<lb/>
其介為介<lb/>
<pb n="31a"/>
　鄭注饗賓有介者賓尊行敵禮也<lb/>
　釋曰春秋傳宋公兼饗晉楚之大夫趙孟為客子木<lb/>
　與之言弗能對使叔向侍言焉子木亦不能對也叔<lb/>
　向葢為趙孟介而從饗者食禮介雖從入不從食也<lb/>
有大客後至則先客不饗食致之<lb/>
　鄭注卑不與尊者齊禮<hi>案今注䟽本脱者字</hi>
惟大聘有几筵<lb/>
　鄭注謂受聘享時也小聘輕雖受于庿不為神位<lb/>
<pb n="31b"/>
十斗曰斛十六斗曰籔十籔曰秉<lb/>
　鄭注秉十六斛今江淮之間量名有為籔者今文籔<lb/>
　為逾<hi>案文今注疏本訛作八</hi>
二百四十斗<lb/>
　鄭注謂一車之米秉有五籔<lb/>
四秉曰筥<lb/>
　鄭注此秉謂刈禾盈手之秉也筥穧名也若今萊陽<lb/>
　之間刈稻聚把有名為筥者詩云彼有遺秉又云此<lb/>
<pb n="32a"/>
　有不斂穧<lb/>
　釋曰米禾皆有秉筥字同數異<lb/>
十筥曰稯十稯曰秅四百秉為一秅<lb/>
　鄭注一車之禾三秅為千二百秉三百筥三十稯也<lb/>
　古文稯作緵<lb/>
</p>
<p>
</p>
  </div>
</body>
</text>
</TEI>
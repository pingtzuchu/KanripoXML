<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷二十三</head>
    <p>
<pb n="1a"/>
欽定四庫全書<lb/>
　儀禮集釋卷二十三　　　宋　李如圭　撰<lb/>
既夕第十三<lb/>
　鄭目録云士喪禮之下篇也既已也謂先葬二日已<lb/>
　夕哭時與葬間一日凡朝庿日請啟期必容焉此諸<lb/>
　侯之下士一庿其上士二庿則既夕哭先葬前三日<lb/>
　大戴第五刪小戴第十四别録名士喪禮下篇第十<lb/>
　三<lb/>
<pb n="1b"/>
既夕哭<lb/>
　鄭注既已也謂出門哭止復外位時<lb/>
　釋曰謂先葬二日已夕哭時<lb/>
請啟期告于賓<lb/>
　鄭注將葬當遷柩于祖有司于是乃請啟肂之期于<lb/>
　主人以告賓賓宜知其時也今文啟為開<lb/>
　釋曰冠禮曰夕為期于庿門外告期于賓之家請<lb/>
夙興設盥于祖庿門外<lb/>
<pb n="2a"/>
　鄭注祖王父也下士祖禰共庿<lb/>
　釋曰祭法曰適士二廟官師一廟官師中士下士也<lb/>
　此經据一廟者曰祖庿舉尊者而言<lb/>
陳鼎皆如殯東方之饌亦如之<lb/>
　鄭注皆皆三鼎也如殯如大斂既殯之奠<lb/>
侇牀饌于階間<lb/>
　鄭注侇之言尸也朝正柩用此牀<lb/>
二燭俟于殯門外<lb/>
<pb n="2b"/>
　鄭注早闇以為明也燭用蒸<lb/>
丈夫髽散帶垂即位如初<lb/>
　鄭注為將啟變也此互文以相見耳髽婦人之變喪<lb/>
　服小記曰男子免而婦人髽男子冠而婦人笄如初<lb/>
　朝夕哭門外位<lb/>
　釋曰小斂後男子髺髮免散帶垂婦人髽今啟殯見<lb/>
　柩故變同小斂也雜記曰非從柩與反哭無免于堩<lb/>
　從柩言免不言括髮又既啟之後皆無括髮之文則<lb/>
<pb n="3a"/>
　啟後雖斬衰者亦免為母于即位又哭而免斬衰啟<lb/>
　殯乃免禮之差也<lb/>
婦人不哭主人拜賓入即位袒<lb/>
　鄭注此不蒙如初者以男子入門不哭也不哭者將<lb/>
　有事止讙囂<hi>案此下今注疏本有也宇</hi>
　釋曰朝夕哭主人即門外位婦人不哭主人拜賓入<lb/>
　門哭即位此啟之昕主人主婦皆不哭與朝夕哭異<lb/>
商祝免袒執功布入升自西階盡階不升堂聲三啟三<lb/>
<pb n="3b"/>
命哭<lb/>
　鄭注功布灰治之布也執之以接神為有所拂㧍也<lb/>
　聲三三有聲存神也啟三三言啟告神也舊説以為<lb/>
　聲噫興也今文免作絻<lb/>
　釋曰袒必免者問喪曰冠至尊不居肉袒之體故為<lb/>
　之免以代之也曽子問君薨告世子亦祝聲三乃告<lb/>
　聲<lb/>
燭入<lb/>
<pb n="4a"/>
　鄭注炤徹與啟肂者<lb/>
祝降與夏祝交于階下取銘置于重<lb/>
　鄭注祝降者祝徹㝛奠降也與夏祝交事相接也夏<lb/>
　祝取銘置于重為啟肂遷之吉事交相左凶事交相<lb/>
　右今文銘皆作名<lb/>
　釋曰祝不言夏商則周祝也㝛奠昨日之奠日相右<lb/>
　降者在東升者在西<lb/>
踊無算<lb/>
<pb n="4b"/>
　鄭注主人也<lb/>
　釋曰為見柩<lb/>
商祝拂柩用功布幠用夷衾<lb/>
　鄭注拂去塵也幠覆之<hi>案今注疏本脱幠字</hi>為其形露<lb/>
遷于祖用軸<lb/>
　鄭注遷徙也徙于祖朝祖庿也檀弓曰殷朝而殯于<lb/>
　祖周朝而遂葬蓋象平生時將出必辭尊者軸輁軸<lb/>
　也軸狀如轉轔刻兩頭為軹輁狀如長牀穿桯前後<lb/>
<pb n="5a"/>
　著金而闗軹焉<hi>案軹今注疏本訛作軸</hi>大夫諸侯以上有四周<lb/>
　謂之輴天子畫之以龍<lb/>
　釋曰載柩以輁輓其軸而行也轔輪也桯謂輁之兩<lb/>
　旁木如牀髀者檀弓謂三家者廢輴喪大記謂大夫<lb/>
　葬用輴當考<lb/>
重先奠從燭從柩從主人從<lb/>
　鄭注行之序也主人從者丈夫由右婦人由左以服<lb/>
　之親疏為先後各從其昭穆男賓在前女賓在後<lb/>
<pb n="5b"/>
　釋曰奠所徹㝛奠也周禮天府凡吉凶之事祖廟之<lb/>
　中沃盥執燭内豎王后之喪遷于宫中則前蹕<lb/>
升自西階<lb/>
　鄭注柩也猶用子道不由阼也<lb/>
奠俟于下東面北上<lb/>
　鄭注俟正柩也<lb/>
主人從升婦人升東面衆主人東即位<hi>案各本脱主字據唐石經補</hi>
　鄭注東方之位<lb/>
<pb n="6a"/>
　釋曰東階下西面位也主人既正柩乃西面<lb/>
正柩于兩楹間用夷牀<lb/>
　鄭注兩楹間象鄉户牖也是時柩北首<lb/>
　釋曰兩楹間堂東西之中也户東牖西尊者之處其<lb/>
　位西柩居中而北首象鄉之耳檀弓曰喪之朝也順<lb/>
　死者之孝心也其哀離其室也故至于祖考之廟而<lb/>
　遂行雜記升正柩諸侯大夫有銜枚執鐸之禮<lb/>
主人柩東西面置重如初<lb/>
<pb n="6b"/>
　鄭注如殯宫時也<lb/>
席升設于柩西奠設如初巾之升降自西階<lb/>
　鄭注席設于柩之西直柩之西當西階也從奠設如<lb/>
　初東面也不統于柩神不西面也不設柩東東非神<lb/>
　位也巾之者為禦當風塵<lb/>
　釋曰奠設如初如于宫殯席前東面也殯宫設于奥<lb/>
　此設于柩西耳奠統于柩則當西面不西面者神位<lb/>
　在奥不在東也不于庿奥者奥庿神所在非死者之<lb/>
<pb n="7a"/>
　處也凡奠有牲肉乃巾之此㝛奠無牲肉以設于堂<lb/>
　堂多風塵故巾之異于在室<lb/>
主人踊無算降拜賓即位踊襲主婦及親者由足西面<lb/>
　鄭注設奠時婦人皆室户西南面奠畢乃得東面親<lb/>
　者西面堂上迫疏者可以居房中<lb/>
　釋曰奠設于柩西故婦人辟之下記曰將戴柩祝及<lb/>
　執事舉奠户西南面東上知婦人辟奠時面位亦然<lb/>
　奠畢還東面時主人猶在柩東既降拜賓婦人乃得<lb/>
<pb n="7b"/>
　西面雜記曰小斂大斂啟皆辯拜<lb/>
薦車直東榮北輈<lb/>
　鄭注薦進也進車者象生時將行陳駕今時謂之魂<lb/>
　車輈轅也車當東榮東陳西上于中庭<lb/>
　釋曰輈車前持衡者北輈者鄉内也中庭庭南北之<lb/>
　中下記薦乘車道車稾車乗車為首下經陳明器于<lb/>
　乗車之西則陳車西上<lb/>
質明滅燭<lb/>
<pb n="8a"/>
　鄭注質正也<lb/>
徹者升自阼階降自西階<lb/>
　鄭注徹者辟新奠不設序西南已再設為䙝<lb/>
　釋曰將為遷祖奠故徹舊夕奠<lb/>
乃奠如初升降自西階<lb/>
　鄭注為遷祖奠也奠升不由阼階柩北首辟其足<lb/>
　釋曰亦柩西席前設之<lb/>
主人要節而踊<lb/>
<pb n="8b"/>
　鄭注節升降<lb/>
薦馬纓三就入門北面交轡圉人夾牽之<lb/>
　鄭注駕車之馬每車二匹纓今馬鞅也就成也諸侯<lb/>
　之臣飾纓以三色而三成此三色者葢絛絲也其著<lb/>
　之如罽然天子之臣如其命數王之革路絛纓圉人<lb/>
　養馬者在左右曰夾既奠乃薦馬者為其踐汚庿中<lb/>
　也凡入門㕘分庭二在南<lb/>
　釋曰下經公賵馬兩則每車馬二匹也周禮巾車玉<lb/>
<pb n="9a"/>
　路纓十有再就金路纓九就象路纓七就革路絛纓<lb/>
　五就鄭謂象路以上以五采罽飾之革路以絛絲飾<lb/>
　之此三色三就則諸侯之大夫士皆同不依命數也<lb/>
　凡陳于庭者皆三分庭繼堂言之者皆庭一在北繼<lb/>
　門言之者皆一在南此言入門而不言門左門右則<lb/>
　當門北矣既奠乃薦馬便其既出不久停庿中也周<lb/>
　禮圉人凡賓客喪紀牽馬而入陳<lb/>
御者執䇿立于馬後哭成踊右還出<lb/>
<pb n="9b"/>
　鄭注主人于是乃哭踊者薦車之禮成于薦馬<lb/>
　釋曰馬以行車薦馬則行期已至故主人哭踊<lb/>
賓出主人送于門外有司請祖期<lb/>
　鄭注亦因在外位請之當以告賓賓每事畢輒出將<lb/>
　行而飲酒曰祖祖始也<lb/>
　釋曰吕氏云朝庿祖賓送而不拜<lb/>
曰日側<lb/>
　鄭注側昳也謂將過中之時<lb/>
<pb n="10a"/>
主人入袒乃載踊無算卒束襲<lb/>
　鄭注袒為載變也乃舉柩卻下而載之<hi>案今注疏本脱乃字</hi>束<lb/>
　束棺于柩車賓出遂匠納車于階間謂此車<lb/>
　釋曰下柩于階間載之<lb/>
降奠當前束<lb/>
　鄭注下遷祖之奠也當前束猶當尸腢也亦在柩車<lb/>
　西束有前後也<lb/>
　釋曰下記始死即牀而奠當腢腢肩頭也<lb/>
<pb n="10b"/>
商祝飾柩一池紐前䞓後緇齊三采無貝<lb/>
　鄭注飾柩謂設牆栁也巾奠乃牆謂此也牆有布帷<lb/>
　栁有布荒池者象宫室之承霤以竹為之牀如小車<lb/>
　笭衣以青布一池縣于栁前士不揄絞紐所以聯帷<lb/>
　荒前赤後黑因以為飾左右面各有前後齊居栁之<lb/>
　中央若今小車葢上㽔矣以三采繪為之上朱中白<lb/>
　下蒼著以絮元士以上有貝<lb/>
　釋曰柩飾在旁曰帷在上曰荒荒蒙也對言之則帷<lb/>
<pb n="11a"/>
　為牆象宫室之牆壁荒為栁栁之言聚諸采之所聚<lb/>
　通言之則帷荒總名栁周禮縫人掌喪縫棺飾衣翣<lb/>
　栁之材是也亦總名牆下記云巾奠乃牆檀弓云周<lb/>
　人牆置翣是也齊三采以繅藉例之則宜朱白蒼以<lb/>
　其居中若人之有齊故謂之齊<lb/>
設披<lb/>
　鄭注披絡栁棺上貫結于戴人居旁牽之以備傾虧<lb/>
　<hi>案今注疏本脱虧字</hi>喪大記曰士戴前纁後緇二披用纁今文<lb/>
<pb n="11b"/>
　披皆為藩<lb/>
　釋曰許叔重曰從旁持曰披以戴連繫棺束于栁材<lb/>
　又以披貫于戴結之餘披出于外使人持之若登髙<lb/>
　則引前適下則引後攲左則引右攲右則引左以防<lb/>
　傾側也喪大記曰飾棺君龍帷三池振容黼荒火三<lb/>
　列黼三列素錦褚加偽荒纁紐六齊五采五貝黼翣<lb/>
　二黻翣二畫翣二皆戴圭魚躍拂池君纁戴六纁披<lb/>
　六大夫畫帷二池不振容畫荒火三列黻三列素錦<lb/>
<pb n="12a"/>
　褚纁紐二𤣥紐二齊三采三貝黻翣二畫翣二皆戴綏魚<lb/>
　躍拂池大夫戴前纁後𤣥披亦如之士布帷布荒一池<lb/>
　揄絞纁紐二緇紐二齊三采一貝畫翣二皆戴綏士<lb/>
　戴前纁後緇二披用纁鄭謂偽當為帷綏當為緌大<lb/>
　夫以上有褚以覆棺以銅為魚垂于池下畫揄翟于<lb/>
　絞繒而垂之以為振容大夫不揄絞士則去魚士揄<lb/>
　絞一貝與此禮異葢亦天子之士<lb/>
屬引<lb/>
<pb n="12b"/>
　鄭注屬猶著也引所以引柩車在軸輴曰紼古者人<lb/>
　引柩春秋傳曰坐引而哭之三<lb/>
　釋曰繩曰紼用力曰紖人引柩所謂乘人也雜記曰<lb/>
　士喪有與天子同者三其終夜燎及乘人専道而行<lb/>
　専道謂行不辟人屬音燭引音𦙍又如字注引所後<lb/>
　屬引皆同<lb/>
陳明器于乗車之西<lb/>
　鄭注明器藏器也檀弓曰其曰明器神明之也言神<lb/>
<pb n="13a"/>
　明者異于生器竹不成用瓦不成味木不成斵琴瑟<lb/>
　張而不平竽笙備而不和有鐘磬而無簨虡陳器于<lb/>
　乘車之西則重北也<hi>案重下今注疏本衍之字</hi>
　釋曰薦車陳于南北之中庭重三分庭一在南明器<lb/>
　陳于乗車之西如在重北<lb/>
折横覆之<lb/>
　鄭注折猶<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>也方鑿連木為之葢如牀而縮者三横<lb/>
　者五無簀窆事畢加之壙上以承抗席横陳之者為<lb/>
<pb n="13b"/>
　苞筲以下䋫于其北便也覆之見善面也<lb/>
　釋曰折以承抗木抗木横三縮二折宜大于抗木故<lb/>
　縮三横五横謂東西陳之折加于壙其善面下鄉于<lb/>
　棺今覆之而以善面鄉上取觀之便也<lb/>
抗木横三縮二<lb/>
　鄭注抗禦也所以禦止土者其横與縮各足掩壙<lb/>
　釋曰抗木陳于折西<lb/>
加抗席三<lb/>
<pb n="14a"/>
　鄭注席所以禦塵<lb/>
　釋曰加者加于抗木上<lb/>
加茵用疏布緇翦有幅亦縮二横三<lb/>
　鄭注茵所以藉棺者翦淺也幅縁之亦者亦抗木也<lb/>
　及其用之木三在上茵二在下象天三合地二人藏<lb/>
　其中焉今文翦作淺<lb/>
　釋曰加者又加于抗席上也茵用麤布為淺緇色不<lb/>
　去邊幅縫合為袋更以物縁固邊縫因為飾也古之<lb/>
<pb n="14b"/>
　為椁累木于棺之四旁而上下不周棺之下藉以茵<lb/>
　其上加以折次加抗席次加抗木故今亦重累陳之<lb/>
　後陳者先用故窆時茵先入也折不加于抗上者為<lb/>
　其長大故别陳之<lb/>
器西南上綪<lb/>
　鄭注器目言之也陳明器以西行南端為上綪屈也<lb/>
　不容則屈而反之<lb/>
茵<lb/>
<pb n="15a"/>
　鄭注茵在抗木上陳器次而北也<lb/>
苞二<lb/>
　鄭注所以裹奠羊豕之肉<lb/>
筲三黍稷麥<lb/>
　鄭注筲畚種𩔖也其容葢與簋同一觳也<lb/>
罋三醯醢㞕幂用疏布<lb/>
　鄭注罋瓦器其容亦葢一觳㞕薑桂之㞕也内則曰<lb/>
　㞕桂與薑幂覆也今文幂皆作密<lb/>
<pb n="15b"/>
甒二醴酒幂用功布<lb/>
　鄭注甒亦瓦器也<hi>案今注疏本脱也字</hi>古文甒皆作廡<lb/>
　釋曰罋甒有幂者溼物也<lb/>
皆木桁久之<lb/>
　鄭注桁所以庪苞筲罋甒也久當為灸灸謂以葢按<lb/>
　塞其口每器異桁<lb/>
　釋曰言皆塞之異桁<lb/>
用器弓矢耒耜兩敦兩杅盤匜匜實于槃中南流<lb/>
<pb n="16a"/>
　鄭注此皆常用之器也杅盛湯漿槃匜盥器也流匜<lb/>
　口也今文杅為桙<lb/>
　釋曰周禮司弓矢大喪共明弓矢<lb/>
無祭器<lb/>
　鄭注士禮畧也大夫以上兼用鬼器人器也<lb/>
　釋曰檀弓曰明器鬼器也祭器人器也士無祭器故<lb/>
　明器實之兼用之則虛明器而實祭器宋襄公葬其<lb/>
　夫人醯醢百罋曾子曰既曰明器而又實之譏其與<lb/>
<pb n="16b"/>
　祭器皆實之<lb/>
有燕樂器可也<lb/>
　鄭注與賓客燕飲用樂之器也<lb/>
　釋曰周禮笙師鎛師籥師眡瞭大喪廞樂器及葬奉<lb/>
　而藏之<lb/>
役器甲胄干笮<lb/>
　鄭注此皆師役之器甲鎧胄兜鍪干楯笮矢箙<lb/>
　釋曰周禮司兵大喪廞五兵<lb/>
<pb n="17a"/>
燕器杖笠翣<lb/>
　鄭注燕居安體之器也笠竹<graphic n="KR2131" url="https://raw.githubusercontent.com/kanripo/KR-Gaiji/master/images/KR2131.png" mimeType="image/png"/>葢也翣扇<lb/>
徹奠巾席俟于西方主人要節而踊<lb/>
　鄭注巾席俟于西方祖奠將用焉要節者來象升丈<lb/>
　夫踊去象降婦人踊徹者由明器北西面既徹由重<lb/>
　南東不設于序西南者非㝛奠也㝛奠必設者為神<lb/>
　馮依之久也<lb/>
袒<lb/>
<pb n="17b"/>
　鄭注為將祖變<lb/>
商祝御柩<lb/>
　鄭注亦執功布居前為還柩車為節<lb/>
乃祖<lb/>
　鄭注還柩鄉外為行始<lb/>
　釋曰還柩車令轅鄉外<lb/>
踊襲少南當前束<lb/>
　鄭注主人也柩還則當前東南<lb/>
<pb n="18a"/>
　釋曰柩未還時亦當前束今還柩少南于故<lb/>
婦人降即位于階間<lb/>
　鄭注為柩將去有時也位東上<lb/>
　釋曰東上統于男子也不位車西辟祖奠<lb/>
祖還車不還器<lb/>
　鄭注祖有行漸車亦宜鄉外也器之陳自若南上<hi>案若</hi>
　<hi>今注疏本訛作已</hi>
祝取銘置于茵<lb/>
<pb n="18b"/>
　鄭注重不藏故于此移銘加于茵上<lb/>
二人還重左還<lb/>
　鄭注重與車馬還相反由便也<lb/>
布席乃奠如初主人要節而踊<lb/>
　鄭注車已祖可以為之奠也是之謂祖奠<lb/>
　釋曰下記曰祝饌祖奠于主人之南當前輅北上巾<lb/>
　之不言陳鼎葢止如朝夕之奠也雜記曰君若載而<lb/>
　後弔之則主人東面而拜門右北面而踊出待反而<lb/>
<pb n="19a"/>
　後奠<lb/>
薦馬如初<lb/>
　鄭注柩動車還宜新之也<lb/>
賓出主人送有司請葬期<lb/>
　鄭注亦因在外位時<lb/>
入復位<lb/>
　鄭注主人也自死至于殯自啟至于葬主人及兄弟<lb/>
　恒在内位<lb/>
<pb n="19b"/>
　釋曰未小斂位在尸東小斂後及啟後朝庿位在阼<lb/>
　階下<lb/>
公賵𤣥纁束馬兩<lb/>
　鄭注公國君也賵所以助主人送葬也兩馬士制也<lb/>
　春秋傳曰宋景曹卒魯季康子使冉求賵之以馬曰<lb/>
　其可以稱旌繁乎<lb/>
　釋曰士常兩馬出使若戎事則乗駟馬大夫以上常<lb/>
　乗四馬春秋公羊傳曰賵者葢以馬以乗馬束帛以<lb/>
<pb n="20a"/>
　馬者謂士不備四即此馬兩是也書傳曰士乗飾車<lb/>
　兩馬束帛𤣥三纁二賵芳鳳反車馬曰賵稱舉也<lb/>
擯者出請入告主人釋杖迎于庿門外不哭先入門右<lb/>
北面及衆主人袒<lb/>
　鄭注尊君命也衆主人自若面西<lb/>
　釋曰釋杖迎及衆主人亦袒皆尊君命也衆主人不<lb/>
　出自若柩東西面喪大記曰子有王命則去杖國君<lb/>
　之命則輯杖大夫有君命則去杖大夫之命則輯杖<lb/>
<pb n="20b"/>
　内子為夫人之命去杖為世婦之命授人杖士于君<lb/>
　命夫人之命如大夫于大夫世婦之命如大夫<lb/>
馬入設<lb/>
　鄭注設于庭在重南<lb/>
　釋曰重北陳明器故設重南<lb/>
賓奉幣由馬西當前輅北面致命<lb/>
　鄭注賓使者幣𤣥纁也輅轅縛所以屬引由馬西則<lb/>
　亦當前輅之西于是北面致命得鄉柩與奠柩車在<lb/>
<pb n="21a"/>
　階間少前參分庭之北<hi>案參今注疏本作三</hi>輅有前後<lb/>
　釋曰輅言前知有後也轅縛者以木縛于轅上屬引<lb/>
　其上而挽之也既還柩而婦人降即位于階間知柩<lb/>
　車在階間少前<lb/>
主人哭拜稽顙成踊賓奠幣于棧左服出<lb/>
　鄭注棧謂柩車也凡士車制無漆飾左服象授人授<lb/>
　其右也服車箱今文棧作輚<lb/>
　釋曰周禮巾車職曰士乗棧車柩車鄉外以東為左<lb/>
<pb n="21b"/>
　于尸柩南首則東為右也<lb/>
宰由主人之北舉幣以東<lb/>
　鄭注柩東主人位以東藏之<lb/>
　釋曰宰由柩東主人位之北舉幣也時主人在門右<lb/>
　未復位雜記諸侯賵殯之禮曰上介賵執圭將命曰<lb/>
　寡君使某賵相者入告反命曰孤某須矣陳乗黄大<lb/>
　輅于中庭北輈執圭將命客使自下由路西子拜稽<lb/>
　顙坐委于殯東南隅宰舉以東<lb/>
<pb n="22a"/>
士受馬以出<lb/>
　鄭注此士謂胥徒之長也有勇力者受馬聘禮曰皮<lb/>
　馬相閒可也<lb/>
主人送于外門外拜襲入復位杖賓賵者將命<lb/>
　鄭注賓卿大夫士也<lb/>
擯者出請入告出告須<lb/>
　鄭注不迎告曰孤某須<lb/>
馬入設賓奉幣擯者先入賓從致命如初<lb/>
<pb n="22b"/>
　鄭注初公使者<lb/>
主人拜于位不踊<lb/>
　鄭注柩車東位也既啟之後與在室同<lb/>
　釋曰惟君命出及受朋友襚不踊皆與始死同<lb/>
賓奠幣如初舉幣受馬如初擯者出請<lb/>
　鄭注賓出在外請之為其復有事<lb/>
若奠<lb/>
　鄭注賓致可以奠也<lb/>
<pb n="23a"/>
　釋曰致可為奠之物<lb/>
入告出以賓入將命如初士受羊如受馬又請<lb/>
　鄭注士亦謂胥徒之長又復也<lb/>
若賻<lb/>
　鄭注賻之言補也助也貨財曰賻<lb/>
　釋曰公羊傳曰車馬曰賵貨財曰賻衣被曰襚<lb/>
入告主人出門左西面賓東面將命<lb/>
　鄭注主人出者賻主施于主人<lb/>
<pb n="23b"/>
主人拜賓坐委之宰由主人之北東面舉之反位<lb/>
　鄭注坐委之明主人哀戚志不在受人物反位反主<lb/>
　人之後位<lb/>
　釋曰宰違其位而由主人之北舉幣則位在主人後<lb/>
　少儀曰賵馬入廟門賻馬與其幣大白兵車不入廟<lb/>
　門賻者既致命坐委之擯者舉之主人無親受也賵<lb/>
　入廟門以其主于死者<lb/>
若無器則捂受之<lb/>
<pb n="24a"/>
　鄭注謂對相授受<hi>案今注疏本脱受字</hi>不委地<lb/>
又請賓告事畢拜送入<lb/>
　釋曰雜記曰諸侯使人弔其次含襚賵臨皆同日而<lb/>
　畢事者也其次如此也此賓賵奠賻亦相次以一人<lb/>
　行之耳<lb/>
贈者將命<lb/>
　鄭注贈送<lb/>
擯者出請納賓如初<lb/>
<pb n="24b"/>
　鄭注如其入告出告須<lb/>
賓奠幣如初<lb/>
　鄭注亦于棧左服<lb/>
若就器則坐奠于陳<lb/>
　鄭注就猶善也贈無常惟翫好所有陳明器之陳<lb/>
凡將禮必請而后拜送<lb/>
　鄭注雖知事畢猶請君子不必人意<lb/>
兄弟賵奠可也<lb/>
<pb n="25a"/>
　鄭注兄弟有服親者可且賵且奠許其厚也賵奠于<lb/>
　死生兩施<lb/>
所知則賵而不奠<lb/>
　鄭注所知通問相知也降于兄弟奠施于死者為多<lb/>
　故不奠<lb/>
　釋曰上經賓賵若奠若賻者亦任行其一非必竝行<lb/>
　也<lb/>
知死者贈知生者賻<lb/>
<pb n="25b"/>
　鄭注各主于所知<lb/>
書賵于方若九若七若五<lb/>
　鄭注方板也書賵奠賻贈之人名與其物于板每板<lb/>
　若九行若七行若五行<lb/>
　釋曰云書賵者舉某首也曲禮曰書方衰凶器不以<lb/>
　告不入公門<lb/>
書遣于策<lb/>
　鄭注策簡也遣猶送也謂所當藏物茵以下<lb/>
<pb n="26a"/>
　釋曰策者簡之編連者也聘禮記曰百名以上書于<lb/>
　策不及百名書于方遣物多故以策書之<lb/>
乃代哭如初<lb/>
　鄭注棺柩有時將去不忍絶聲也初謂既小斂時<lb/>
宵為燎于門内之右<lb/>
　鄭注為哭者為明<lb/>
　釋曰周禮閽人大喪紀設門燎蹕宫門廟門<lb/>
厥明陳鼎五于門外如初<lb/>
<pb n="26b"/>
　鄭注鼎五羊豕魚腊鮮獸各一鼎也士禮特牲三鼎<lb/>
　盛葬奠加一等用少牢也如初如大斂奠時<lb/>
　釋曰陳如大斂奠鼎數則異凡宰鼎用特牲者一鼎<lb/>
　或三鼎冠禮醮子昏禮饋舅姑喪禮小斂奠朝禰奠<lb/>
　皆特豚一鼎昏禮同牢喪禮大斂奠朔奠遷祖奠祖<lb/>
　奠用特豚虞禮饋食禮用特豚皆三鼎而以魚腊配<lb/>
　之用少牢者皆五鼎饋食禮其實羊豕魚腊膚士葬<lb/>
　奠加鮮獸而無膚聘禮致飧衆介少牢鄭謂去膚而<lb/>
<pb n="27a"/>
　有腸胃惟有司徹殺于正祭用少牢而羊豕魚三鼎<lb/>
　用大牢者公食大夫鼎七若九聘禮致飧饔鼎十若<lb/>
　十二者牛羊豕魚腊腸胃膚加鮮魚鮮腊而九又各<lb/>
　加陪鼎膷臐膮而十與十二郊特牲曰鼎俎奇而籩<lb/>
　豆偶鼎有十與十二而曰奇者正鼎與陪鼎各數之<lb/>
其實羊左胖<lb/>
　鄭注反吉祭也言左胖者體不殊骨也<lb/>
髀不升<lb/>
<pb n="27b"/>
　鄭注周貴肩賤髀古文髀作脾<lb/>
　釋曰左胖骨體相連惟去其體耳然則前後體為二<lb/>
　豚皆合升成牲者則升其胖者髀不升合升者并髀<lb/>
　升之<lb/>
腸五胃五<lb/>
　鄭注亦盛之也<lb/>
　釋曰少牢饋食禮腸三胃三<lb/>
離肺<lb/>
<pb n="28a"/>
　鄭注離㨒也<hi>案今注疏本脱也字</hi>
豕亦如之豚解無腸胃<lb/>
　鄭注如之如羊左胖髀不升離肺也豚解解之如解<lb/>
　豚亦前肩後肫脊脅而已無腸胃者君子不食溷腴<lb/>
　釋曰豕升左胖髀不升與羊同而豕解則異豚解者<lb/>
　殊左右肩左右髀左右脅并脊為七體臂臑屬于肩<lb/>
　肫胳屬于髀此惟取右胖亦屬肩肫脊脅為四惟去<lb/>
　脾耳<lb/>
<pb n="28b"/>
魚腊鮮獸皆如初<lb/>
　鄭注鮮新殺者士腊用兔加鮮獸而無膚者豕既豚<lb/>
　解畧之<lb/>
　釋曰鮮獸亦兔膚出于豕豕不體解故亦無膚周禮<lb/>
　喪紀獸人共其生獸死獸<lb/>
東方之饌四豆脾析蜱醢葵菹蠃醢<lb/>
　鄭注脾讀為雞脾肶之脾脾析百葉也蜱蜯也今文<lb/>
　蠃為蝸<lb/>
<pb n="29a"/>
　釋曰脾析虀也虀菹之稱菜肉通凡不言菹者皆虀<lb/>
　也<lb/>
四籩棗糗栗脯<lb/>
　鄭注糗以豆糗粉餌<lb/>
　釋曰粉稻米黍米合蒸之以為餌𢷬熬大豆為糗以<lb/>
　粉之籩人謂之糗餌<lb/>
醴酒<lb/>
　鄭注此東方之饌與祖奠同在主人之南當前輅北<lb/>
<pb n="29b"/>
　上巾之<lb/>
　釋曰下記云祝饌祖奠于主人之南當前輅北上巾<lb/>
　之此葬奠與之同處甒在北次南豆次南籩<lb/>
陳器<lb/>
　鄭注明器也夜斂藏之<hi>案夜今注疏本訛作適</hi>
滅燎執燭俠輅北面<lb/>
　鄭注炤徹與葬奠也<lb/>
　釋曰輅西炤徹輅東炤饌<lb/>
<pb n="30a"/>
賓入者拜之<lb/>
　鄭注明自啟至此主人無出禮<lb/>
　釋曰拜賓于内位<lb/>
徹者入丈夫踊設于西北婦人踊<lb/>
　鄭注猶阼階升時也亦既盥乃入入由重東面主人<lb/>
　踊猶其升也自重北西面而徹設于柩車西北亦猶<lb/>
　序西南<lb/>
徹者東<lb/>
<pb n="30b"/>
　鄭注由柩車北東設𦵏奠之饌<lb/>
鼎入<lb/>
　鄭注舉入陳之也陳之葢于重東北西面北上如初<lb/>
　釋曰如小斂奠時<lb/>
乃奠豆南上綪籩蠃醢南北上綪<lb/>
　鄭注籩蠃醢南辟醴酒也<lb/>
　釋曰脾析其北蜱醢蜱醢東葵菹葵菹南蠃醢醴酒<lb/>
　將奠脾析南故棗辟之而在蠃醢南棗南糗糗東栗<lb/>
<pb n="31a"/>
　栗北脯<lb/>
俎二以成南上不綪特鮮獸<lb/>
　鄭注成猶併也不綪者魚在羊東腊在豕東古文特<lb/>
　為俎<lb/>
　釋曰不綪者不屈陳復以南為始也鮮獸在北無偶<lb/>
醴酒在籩西北上<lb/>
　鄭注統于豆也<lb/>
奠者出主人要節而踊<lb/>
<pb n="31b"/>
　鄭注亦以往來為節奠由重北西既奠由重南東<lb/>
　釋曰檀弓曰曾子弔于負夏主人既祖塡池推柩而<lb/>
　反之降婦人而后行禮從者問諸子游曰禮與子游<lb/>
　曰飯于牖下小斂于户内大斂于阼殯于客位祖于<lb/>
　庭葬于墓所以即逺也故喪事有進而無退鄭氏曰<lb/>
　塡池當為奠徹謂徹遣奠更設祖奠也禮既祖而婦<lb/>
　人降今反柩車于載處婦人辟之升堂而又降婦人<lb/>
　皆非禮曽子之弔葢在此時<lb/>
<pb n="32a"/>
甸人抗重出自道道左倚之<lb/>
　鄭注還重不言甸人抗重言之者重既虞將埋之言<lb/>
　其官使守視之抗舉也出自道出自門中央也不由<lb/>
　闑東西者重不反變于恒出入道左主人位今時有<lb/>
　死者鑿木置食其中樹于道側由此<lb/>
薦馬馬出自道車各從其馬駕于門外西面而俟南上<lb/>
　鄭注南上便其行也行者乗車在前道槀序從<lb/>
　釋曰薦馬凡三<lb/>
<pb n="32b"/>
徹者入踊如初徹巾苞牲取下體<lb/>
　鄭注苞者象既饗而歸賓俎者也取下體者脛骨象<lb/>
　行又俎實之終始也士苞三个前脛折取臂臑後脛<lb/>
　折取骼亦得俎釋三个雜記曰父母而賓客之所以<lb/>
　為哀<lb/>
　釋曰臂臑膞骼下體也少牢饋食禮載俎肩臑膞骼<lb/>
　在兩端特牲禮取牲魚腊以歸尸俎釋三箇此羊俎<lb/>
　骨體有二豕俎有四各折取其臂臑與骼羊俎仍有<lb/>
<pb n="33a"/>
　二豕俎仍有四所釋者通六箇也雜記曰遣車視牢<lb/>
　具牢具者所苞牲體之箇數也檀弓曰國君七箇遣<lb/>
　車七乗大夫五箇遣車五乗自上差之則士三箇遣<lb/>
　車三乗矣士葬用少牢而苞二則每牲一苞也用大<lb/>
　牢者當苞三以箇數為尊卑之别耳遣車吕大臨謂<lb/>
　即上所薦之車士則乗車道車槀車也先儒疑遣車<lb/>
　載苞牲而藏于壙者若然則車各有苞苞數亦視其<lb/>
　箇數矣士禮二苞三箇各自為數而曰苞視牢具非<lb/>
<pb n="33b"/>
　側也吕義似長惟説校人大喪共遣車之馬及葬埋<lb/>
　之以為嘗薦于神懼為人䙝用故殺而埋之當考<lb/>
不以魚腊<lb/>
　鄭注非正牲也<lb/>
行器<lb/>
　鄭注目葬行明器在道之次<lb/>
茵苞器序從<lb/>
　鄭注如其陳之先後<lb/>
<pb n="34a"/>
　釋曰舉茵以兼抗折抗席舉苞以兼筲罋甒器謂用<lb/>
　器以下<lb/>
車從<lb/>
　鄭注次器<lb/>
徹者出踊如初<lb/>
　鄭注于是庿中當行者惟柩車<lb/>
</p>
<p>
</p>
  </div>
</body>
</text>
</TEI>
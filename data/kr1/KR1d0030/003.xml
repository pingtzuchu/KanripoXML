<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷三</head>
    <p>
<pb n="1a"/>
欽定四庫全書<lb/>
　儀禮集釋卷三　　　　宋　李如圭　撰<lb/>
士相見禮第三<lb/>
　鄭目錄云士以職位相親始承摯相見禮雜記㑹𦵏<lb/>
　禮曰相見也反哭而退朋友虞祔而退士相見於五<lb/>
　禮屬賓禮大小戴及别錄皆第三<lb/>
士相見之禮摯冬用雉夏用腒左頭奉之曰某也願見<lb/>
無由逹某子以命命某見<lb/>
<pb n="1b"/>
　鄭注摯所執以至者君子見所尊敬<hi>案見下今注疏本衍於字</hi>必<lb/>
　執摯以将其厚意<hi>案此下今注疏本衍也字</hi>士摯用雉者取其耿<lb/>
　介交有時别有倫也雉必用死者爲其不可生服也<lb/>
　夏用腒備腐臭也左頭頭陽也無由逹言久無因縁<lb/>
　以自逹也某子今所因縁之姓名也以命者稱述主<lb/>
　人之意今文頭爲脰<lb/>
　釋曰雉春交秋别既别不雜不可<hi>案此下原本缺</hi>
主人對曰某子命某見吾子有辱請吾子之就家也某<lb/>
<pb n="2a"/>
將走見<lb/>
　鄭注有乂也某子命某徃見今吾子又自辱來序其意<lb/>
　也走猶徃也今文無走<lb/>
賓對曰某不足以辱命請終賜見<lb/>
　鄭注命謂請吾子之就家<lb/>
主人對曰某不敢為儀固請吾子之就家也某将走見<lb/>
　鄭注不敢為儀言不敢外貌爲威儀忠誠欲徃也固<lb/>
　如故也今文不爲非古文云固以請<lb/>
<pb n="2b"/>
賓對曰某不敢爲儀固以請<lb/>
　鄭注言如故請終賜見也今文不爲非<lb/>
主人對曰某也固辭不得命将走見聞吾子稱摯敢辭<lb/>
摯<lb/>
　鄭注不得命者不得見許之命也走猶出也稱舉也<lb/>
　辭其摯爲其大崇也古文曰某将走見<lb/>
　釋曰凡始相見及新升爲臣者則有摯其餘會聚則<lb/>
　執笏又卑見尊及敵<hi>案此下原本缺</hi>
<pb n="3a"/>
賓對曰某不以摯不敢見<lb/>
　鄭注見于所尊敬而無摯嫌大簡<lb/>
主人對曰某不足以習禮敢固辭<lb/>
　鄭注言不足習禮者不敢當其崇禮来見己<lb/>
賓對曰某也不依于摯不敢見固以請<lb/>
　鄭注言依于摯謙自卑也今文無也<hi>案今注疏本脫此四字</hi>
主人對曰某也固辭不得命敢不敬從出迎于門外再<lb/>
拜賓荅再拜主人揖入門右賓奉摯入門左主人再拜<lb/>
<pb n="3b"/>
受賓再拜送摯出<lb/>
　鄭注右就右也左就左也受摯于庭既拜送則出矣<lb/>
　<hi>案既拜下各本衍受字據疏舉注文無之今刪正</hi>不受摯于堂下人君也今<lb/>
　文無也<lb/>
　釋曰下記云君在堂升見此無升文則在庭也士相<lb/>
　見之禮必依于介紹不茍合也必依于摯以道親也<lb/>
　賓至門主人三辭見賓稱摯主人三辭摯所以致尊<lb/>
　嚴也人茍以說而相親若者末必爭茍以簡而相親<lb/>
<pb n="4a"/>
　若者末必怨士相見者所以使人重其身而無邇于<lb/>
　辱慎其交而無邇于禍也<lb/>
主人請見賓反見退主人送于門外再拜<lb/>
　鄭注請見者爲賓崇禮来相接以矜荘歡心未交也<lb/>
　賓反見則燕矣下云凡燕見于君至凡侍坐于君子<lb/>
　博記反見之燕義臣初見于君再拜奠摯而出<lb/>
　釋曰請見如字反見復見同<lb/>
主人復見之以其摯曰曏者吾子辱使某見請還摯于<lb/>
<pb n="4b"/>
将命者<lb/>
　鄭注復見之者禮尚徃来也以其摯謂曏時所執来<lb/>
　者也曏曩也𫝊命者謂擯相者<hi>案者今注疏本作也</hi>
主人對曰某也旣得見矣敢辭<lb/>
　鄭注讓其来荅已也<lb/>
賓對曰某也非敢求見請還摯于将命者<lb/>
　鄭注言不敢求見嫌䙝主人不敢當也今文無也<hi>案今</hi>
　<hi>注疏本脫此四字</hi>
<pb n="5a"/>
主人對曰某也既得見矣敢固辭<lb/>
　鄭注固如故也<lb/>
賓對曰某不敢以聞固以請于将命者<lb/>
　鄭注言不敢以聞又益不敢當<lb/>
主人對曰某也固辭不得命敢不從<lb/>
　鄭注許受之也異日則出迎同日則否<lb/>
　釋曰此不言主人出迎葢同日也鄉射禮眀日息司<lb/>
　正主人猶出迎<lb/>
<pb n="5b"/>
賓奉摯入主人再拜受賓再拜送摯出主人送于門外<lb/>
再拜士見于大夫終辭其摯于其入也一拜其辱也賓<lb/>
退送再拜<lb/>
　鄭注終辭其摯以将不親荅也凡不荅而受其摯惟<lb/>
　君于臣耳大夫于士不出迎入一拜正禮也送再拜<lb/>
　尊賓<lb/>
　釋曰見如字下相見同<lb/>
若嘗爲臣者<hi>案嘗唐石經作嘗卽嘗之俗體各本竝訛作常今據石經訂正</hi>則禮辭其<lb/>
<pb n="6a"/>
摯曰某也辭不得命不敢固辭<lb/>
　鄭注禮辭一辭其摯而許也将不荅而聽其以摯入<lb/>
　有臣道也<lb/>
賓入奠摯再拜主人荅壹拜<lb/>
　鄭注奠摯尊卑異不親授也古文壹爲一<lb/>
賓出使擯者還其摯于門外曰某也使某還摯<lb/>
　鄭注還其摯者辟正君也<lb/>
賓對曰某也既得見矣敢辭<lb/>
<pb n="6b"/>
　鄭注辭君還其摯也今文無也<lb/>
擯者對曰某也命某某非敢爲儀也敢以請<lb/>
　鄭注還摯者請使受之<lb/>
賓對曰某也夫子之賤私不足以踐禮敢固辭<lb/>
　鄭注家臣稱私踐行也言某臣也不足以行賓客禮<lb/>
　賓客所不荅者不受摯<lb/>
擯者對曰某也使某不敢爲儀也固以請<lb/>
　鄭注言使某尊君也或言命某𫝊言耳<lb/>
<pb n="7a"/>
賓對曰某固辭不得命敢不從再拜受<lb/>
　鄭注受其摯而去之<lb/>
下大夫相見以鴈飾之以布維之以索如執雉<lb/>
　鄭注鴈取知時翔有行列也飾之以布謂裁縫衣其<lb/>
　身也維之以索<hi>案各本脫此三字張淳引釋文以索悉各反注同注謂此也上舉經飾之</hi>
　<hi>以布全句此亦舉全句明矣</hi>謂繫聨其足<lb/>
　釋曰如執雉亦左頭奉之曲禮曰飾羔鴈者以繢葢<lb/>
　于布上乂畫之<lb/>
<pb n="7b"/>
上大夫相見以羔飾之以布四維之結于面左頭如麛<lb/>
執之<lb/>
　鄭注上大夫卿也羔取其從帥羣而不黨也面前也<lb/>
　繫聨四足交出背上于胷前結之也如麛執之者秋<lb/>
　獻麛有成禮如之或曰麛孤之摯也其禮葢謂左執<lb/>
　前足右執後足今文頭為脰<lb/>
　釋曰帥所類反<lb/>
如士相見之禮<lb/>
<pb n="8a"/>
　鄭注大夫雖摯異其儀猶如士<lb/>
始見于君執摯至下容彌蹙<lb/>
　鄭注下謂君所也蹙猶促也促恭慤貎也其爲恭士<lb/>
　大夫一也<lb/>
　釋曰臣視君袷已下故謂君所爲下<lb/>
庶人見于君不爲容進退走<lb/>
　鄭注容謂趨翔<lb/>
士大夫則奠摯再拜稽首君荅壹拜<lb/>
<pb n="8b"/>
　鄭注言君荅士大夫一拜則于庶人不荅之庶人之<lb/>
　摯鶩古文壹作一<lb/>
　釋曰稽首拜頭至地拜之重者也一拜周禮所謂竒<lb/>
　拜拜頭至手者亦謂之拜手曲禮君于士不荅拜此<lb/>
　荅拜者新升爲士也<lb/>
若他邦之人則使擯者還其摯曰寡君使某還摯賓對<lb/>
曰君不有其外臣臣不敢辭再拜稽首受凡燕見于君<lb/>
必辯君之南面若不得則正方不疑君<lb/>
<pb n="9a"/>
　鄭注辯猶正也君南面則臣見正北面君或時不然<lb/>
　當正東面若正西面不得疑君所處邪鄉之此謂特<lb/>
　見圗事非立賓主之燕也疑度之<lb/>
　釋曰曲禮曰立必正方<lb/>
君在堂升見無方階辯君所在<lb/>
　鄭注升見升堂見于君也君近東則升東階君近西<lb/>
　則升西階<lb/>
凡言非對也妥而後𫝊言<lb/>
<pb n="9b"/>
　鄭注凡言謂己爲君言事也妥安坐也𫝊言猶出言<lb/>
　也若君問可對則對不待安坐也古文妥爲綏<lb/>
與君言言使臣與大人言言事君與老者言言使弟子<lb/>
與幼者言言孝弟于父兄與衆言言忠信慈祥與居官<lb/>
者言言忠信<lb/>
　鄭注博陳燕見言語之儀也言使臣者使臣之禮也<lb/>
　大人卿大夫也言事君者臣事君以忠也祥善也居<lb/>
　官謂士已下<lb/>
<pb n="10a"/>
凡與大人言始視面中視抱卒視面毋改衆皆若是<lb/>
　鄭注始視面謂觀其顏色可𫝊言未也中視抱容其<lb/>
　思之且爲敬也卒視面察其納己言否也毋改謂𫝊<lb/>
　言見荅應之間當正容體以待之毋自變動爲嫌解<lb/>
　惰不虚心也衆謂諸卿大夫同在此者皆若是其視<lb/>
　之儀無異也古文毋作無今文衆爲終<lb/>
　釋曰此大人謂君也曲禮天子視不上于袷國君妥<lb/>
　視大夫衡視視謂其臣視之袷交領也妥視上于袷<lb/>
<pb n="10b"/>
　衡視視面此視君得視面者據與君言時抱即袷或<lb/>
　曰大人亦謂大夫<lb/>
若父則遊目毋上于面毋下于帶<lb/>
　鄭注子于父主孝不主敬所視廣也因觀安否何如<lb/>
　也今文父爲甫古文毋作無<hi>案今注疏本云為無</hi>
　釋曰事親主愛故異于君也曲禮曰士視五步凡視<lb/>
　上于面則敖下于帶則憂五步謂旁遊目五步也<lb/>
若不言立則視足坐則視膝<lb/>
<pb n="11a"/>
　鄭注不言則伺其行起而已<lb/>
　釋曰荀子云坐視膝立視足應對言語視面<lb/>
凡侍坐于君子君子欠伸問日之早晏以食具告改居<lb/>
則請退可也<lb/>
　鄭注君子謂卿大夫及國中之賢者也<hi>案今注疏本脫之字</hi>志<lb/>
　倦則欠體倦則伸問日晏近于久也具猶辨也改居<lb/>
　謂自變動也古文伸作信早作蚤<lb/>
　釋曰曲禮曰侍坐于君子君子欠伸撰杖屨問日蚤<lb/>
<pb n="11b"/>
　莫侍坐者請出矣<lb/>
夜侍坐問夜膳葷請退可也<lb/>
　鄭注問夜問其時數也膳葷謂食之葷辛物蔥薤之<lb/>
　屬食之可以止卧<hi>案今注疏本脫可字</hi>古文葷作薰<lb/>
若君賜之食則君祭先飯徧嘗膳飲而俟君命之食然<lb/>
後食<lb/>
　鄭注君祭先飯于其祭食<hi>案于各本訛作食據文義改正</hi>臣先飯示<lb/>
　爲君嘗食也此謂君與臣之禮食膳謂進庶羞既嘗<lb/>
<pb n="12a"/>
　庶羞則俟君之徧嘗也今云呫嘗膳<lb/>
　釋曰孔子侍食于君君祭先飯玉藻曰侍食于先生<lb/>
　異爵者後祭先飯<lb/>
若有将食者則俟君之食然後食<lb/>
　鄭注将食猶進食謂膳宰也膳宰進食則臣不嘗食<lb/>
　周禮膳夫<hi>案此下今注疏本有授祭二字</hi>品嘗食王乃食<lb/>
　釋曰玉藻曰若賜之食而君客之則命之祭然後祭<lb/>
　先飯辨嘗羞飲而俟若有嘗羞者則俟君之食然後<lb/>
<pb n="12b"/>
　食飯飲而俟<lb/>
若君賜之爵則下席再拜稽首受爵升席祭卒爵而俟<lb/>
君卒爵然後授虛爵<lb/>
　鄭注受爵者于尊所至于授爵坐授人耳必俟君卒<lb/>
　爵者若欲其釂然也今文曰若賜之爵無君也<lb/>
　釋曰玉藻曰君若賜之爵則越席再拜稽首受登席<lb/>
　祭之飲卒爵而俟君卒爵然後授虛爵曲禮曰侍飲<lb/>
　于長者酒進則起拜受于尊所長者舉未釂少者不<lb/>
<pb n="13a"/>
　敢飲釂盡爵也燕禮曰公卒爵然後飲<lb/>
退坐取屨隱辟而后屨君為之興則曰君無為興臣不<lb/>
敢辭君若降送之則不敢顧辭遂出<lb/>
　鄭注謂君若食之飲之而退也隱辟俛而逡遁興起<lb/>
　也辭君興而不敢辭其降于己大崇不敢當也<lb/>
大夫則辭退下比及門三辭<lb/>
　鄭注下亦降也<lb/>
　釋曰大夫尊得辭降<lb/>
<pb n="13b"/>
若先生異爵者請見之則辭辭不得命則曰某無以見<lb/>
辭不得命将走見先見之<lb/>
　鄭注先生致仕者也異爵謂卿大夫也辭辭其自降<lb/>
　而来走猶出也先見之者出先拜也曲禮曰主人敬<lb/>
　賓則先拜賓<lb/>
非以君命使則不稱寡大夫士則曰寡君之老<hi>案玉藻篇上大夫曰下臣擯者曰寡君之老下大夫自名擯者曰寡大夫大夫私事使私人擯則稱名公士擯則曰寡大夫寡君之老是上大夫自稱下臣下大夫自名擯者稱上大夫曰寡君之老稱下大夫曰寡大夫然必公士擯乃得<pb n="14a"/>稱之此文當云非以君命使則不稱寡大夫寡君之老正與玉藻公士擯則曰寡大夫寡君之老互相為義衍士則曰三字耳疏内言經直云大夫鄭兼云士者經本文是士則云非以君命使可以兼士也䟽據本文是士相見禮解注之士字似作疏時經猶未有士字又疏辨别經云大夫鄭兼云士不一語及卿而今各本注稱大夫卿士足證卿字亦訛舛衍文</hi>
　鄭注謂擯贊者辭也不稱寡者<hi>案者今注疏本訛作君</hi>不言寡<lb/>
　君之某言姓名而已大夫士<hi>案大夫下各本衍卿字今據疏删正</hi>其使<lb/>
　則皆曰寡君之某檀弓曰仕而未有禄者君有饋焉<lb/>
　曰獻使焉曰寡君<hi>案此下各本衍之老二字今據禮記剛正</hi>
<pb n="14b"/>
　釋曰玉藻曰大夫私事使私人擯則稱名公士擯則<lb/>
　曰寡大夫寡君之老公士為擯謂聘也上大夫曰寡<lb/>
　君之老下大夫曰寡大夫<lb/>
凡執幣者不趨容彌蹙以為儀<lb/>
　鄭注不趨主慎也以進而益恭為威儀耳今文無容<lb/>
執玉者則惟舒武舉前曳踵<lb/>
　鄭注惟舒武者<hi>案各本脫武字據經文補</hi>重玉器尤慎也武迹也<lb/>
　舉前曳踵備<graphic n="KR2102" url="https://raw.githubusercontent.com/kanripo/KR-Gaiji/master/images/KR2102.png" mimeType="image/png"/>跲也今文無者古文曳作抴<lb/>
<pb n="15a"/>
　釋曰踵足後跟也曳行不離地玉藻曰執龜玉舉前<lb/>
　曳踵蹜蹜如也<lb/>
凡自稱于君上大夫則曰下臣<hi>案上字唐石經摩滅各本訛作士今考疏云玉藻上大夫曰下臣與此同也經文作上大夫明矣</hi>宅者在邦則曰市井之臣在<lb/>
野則曰草茅之臣庶人則曰刺草之臣他國之人則曰<lb/>
外臣<hi>案前云非以君命使則不稱寡大夫寡君之老當在此下錯簡已久</hi>
　鄭注宅者謂致仕者也致仕者<hi>案今注疏本脫此四字</hi>去官而<lb/>
　居宅或在國中或在野周禮載師之職以宅田任近<lb/>
<pb n="15b"/>
　郊之地刺猶剗除也<hi>案此五字今注疏本在下古文茅作苗之下</hi>今文宅<lb/>
　爲託<hi>案宅下今注疏本衍或字</hi>古文茅作苗<lb/>
　釋曰孟子曰在國曰市井之臣在野曰草莽之臣皆<lb/>
　謂庶人與此異<lb/>
</p>
<p>
</p>
  </div>
</body>
</text>
</TEI>
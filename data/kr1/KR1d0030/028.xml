<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷二十八</head>
    <p>
<pb n="1a"/>
欽定四庫全書<lb/>
　儀禮集釋卷二十八　　　宋　李如圭　撰<lb/>
少牢饋食禮第十六<lb/>
　鄭目録云諸侯之卿大夫祭其祖禰于庿之禮羊豕<lb/>
　曰少牢少牢于五禮屬吉禮大戴第八小戴第十一<lb/>
　别録第十六<lb/>
少牢饋食之禮<lb/>
　鄭注禮將祭祀必先擇牲繫于牢而芻之羊豕曰少<lb/>
<pb n="1b"/>
　牢諸侯之卿大夫祭宗廟之牲<lb/>
日用丁巳<lb/>
　鄭注内事用柔日必丁巳者取其令名自丁寧自變<lb/>
　改皆為謹敬必先諏此日明日乃筮<lb/>
筮旬有一日<lb/>
　鄭注旬十日也以先月下旬之己筮來月上旬之巳<lb/>
筮于庿門之外主人朝服西面于門東史朝服左執筮<lb/>
右抽上韇兼與筮執之東面受命于主人<lb/>
<pb n="2a"/>
　鄭注史家臣主筮事者<lb/>
　釋曰主人朝服者服祭服以筮也特牲筮日主人亦<lb/>
　服祭時𤣥端司服職曰享先王則衮冕祭義曰易抱<lb/>
　龜南面天子衮冕北面則天子卜祭亦服其祭服雜<lb/>
　記大夫士筮宅史練冠長衣以筮筮蓍也<lb/>
主人曰孝孫某來日丁亥用薦嵗事于皇祖伯某以某<lb/>
妃配某氏尚饗<lb/>
　鄭注丁未必亥也直舉一日以言之耳禘于大庿禮<lb/>
<pb n="2b"/>
　曰日用丁亥不得丁亥則己亥辛亥亦用之無則苟<lb/>
　有亥焉可也薦進也進嵗時之祭事也皇君也伯某<lb/>
　其字也大夫或因字為諡春秋傳曰魯無駭卒請諡<lb/>
　與族公命以字為展氏是也其仲叔季亦曰仲某叔<lb/>
　某季某也某妃某妻也合食曰配某氏若言姜氏子<lb/>
　氏也尚庶㡬饗歆也<lb/>
　釋曰夏小正曰丁亥萬用入學<hi>案原本訛作萬入大學據大戴禮記改正</hi>
　丁亥者吉日也筮不同士禮贊命者葢辟君<lb/>
<pb n="3a"/>
史曰諾西面于門西抽下韇左執筮右兼執韇以擊筮<lb/>
　鄭注將問吉凶焉故擊之以動其神易曰蓍之徳圜<lb/>
　而神<lb/>
遂述命曰假爾大筮有常孝孫某來日丁亥用薦嵗事<lb/>
于皇祖伯某以某妃配某氏尚饗<lb/>
　鄭注述循也重以主人辭告筮也假借也言因蓍之<lb/>
　靈以問之常吉凶之占繇<lb/>
乃釋韇立筮<lb/>
<pb n="3b"/>
　鄭注卿大夫之蓍長五尺立筮由便<lb/>
卦者在左坐卦以木卒筮乃書卦于木示主人乃退占<lb/>
　鄭注卦者史之屬也卦以木者每一爻畫地以識之<lb/>
　六爻備書于板史受以示主人退占東面旅占之<lb/>
　釋曰示主人石本上有以字<lb/>
吉則史韇筮史兼執筮與卦以告于主人占曰從<lb/>
　鄭注從者求吉得吉之言<lb/>
乃官戒宗人命滌宰命為酒乃退<lb/>
<pb n="4a"/>
　鄭注官戒戒諸官也當共祭祀事者使之具其物且<lb/>
　齊也滌溉濯祭器掃除宗庿<lb/>
若不吉則及逺日又筮日如初<lb/>
　鄭注及至也逺日後丁若後己<lb/>
㝛<lb/>
　鄭注㝛讀為肅肅進也大夫尊儀益多筮日既戒諸<lb/>
　官以齋戒矣<hi>案矣今注疏本訛作也</hi>至前祭一日又戒以進之<lb/>
　使知祭日當來古文㝛皆作羞<lb/>
<pb n="4b"/>
　釋曰申戒為㝛㝛諸官宜在㝛尸之後㝛尸之夕為<lb/>
　期則㝛前于祭一日<lb/>
前㝛一日㝛戒尸<lb/>
　鄭注皆肅諸官之日又先肅尸者重所用為尸者又<lb/>
　為將筮<lb/>
明日朝筮尸如筮日之儀<hi>案儀唐石經及原本皆作禮從今注疏本</hi>命曰孝<lb/>
孫某來日丁亥用薦嵗事于皇祖伯某以某妃配某氏<lb/>
以某之某為尸尚饗筮卦占如初<lb/>
<pb n="5a"/>
　鄭注某之某者字尸父而名尸也字尸父尊鬼神也<lb/>
　不前期三日筮尸者大夫下人君祭之朝乃視濯與<lb/>
　士異<lb/>
　釋曰周禮大宰享先王則掌百官之誓戒前期十日<lb/>
　帥執事而卜日遂戒祭統曰𣪚齋三日以定之致齋<lb/>
　三日以齊之先期旬有一日宫宰㝛夫人夫人亦散<lb/>
　齋七日致齋三日則天子諸侯前祭十日卜日而戒<lb/>
　諸官散齋前期三日致齋士卑亦前期三日筮尸不<lb/>
<pb n="5b"/>
　嫌與人君同惟不得散齋七日耳大夫不敢同君散<lb/>
　齋九日前祭一日乃筮尸而致齋<lb/>
吉則乃遂㝛尸祝擯<lb/>
　鄭注筮吉又遂肅尸重尸也既肅尸乃肅諸官及執<lb/>
　事者祝為擯者尸神象<lb/>
主人再拜稽首祝告曰孝孫某來日丁亥用薦嵗事于<lb/>
皇祖伯某以某妃配某氏敢㝛<lb/>
　鄭注告尸以主人為此事來肅<hi>案今注疏本脱肅字</hi>
<pb n="6a"/>
尸拜許諾主人又再拜稽首主人退尸送揖不拜<lb/>
　鄭注尸不拜者尸尊<lb/>
　釋曰祝釋辭尸乃拜異于士<lb/>
若不吉則遂改筮尸<lb/>
　鄭注即改筮之不及逺日<lb/>
既㝛尸反為期于庿門之外<lb/>
　鄭注為期肅諸官而皆至定祭早晏之期為期亦夕<lb/>
　時也言既肅尸反為期明大夫尊肅尸而已其為賔<lb/>
<pb n="6b"/>
　及執事者使人肅之<lb/>
　釋曰特牲饋食禮親宿賓<lb/>
主人門東南面宗人朝服北面曰請祭期主人曰比于<lb/>
子<lb/>
　鄭注比次早晏在于子也主人不西面者大夫尊于<lb/>
　諸官有君道也為期亦惟尸不來也<lb/>
宗人曰旦明行事主人曰諾乃退<lb/>
　鄭注旦明旦日質明<lb/>
<pb n="7a"/>
　釋曰周禮雞人凡國事為期則告之時時謂此旦明<lb/>
　之時<lb/>
明日主人朝服即位于庿門之外東方南面宰宗人西<lb/>
面北上牲北首東上司馬刲羊司士擊豕宗人告備乃<lb/>
退<lb/>
　鄭注刲擊皆謂殺之此實既省告備乃殺之文互者<lb/>
　省也<hi>案今注疏本作省文也</hi>尚書傳曰<hi>案今注疏本脱曰字</hi>羊屬火豕屬<lb/>
　水<lb/>
<pb n="7b"/>
雍人摡鼎匕俎于雍爨雍爨在門東南北上<lb/>
　鄭注雍人掌割烹之事者爨竈也在門東南統于主<lb/>
　人北上羊豕魚腊皆有竈竈西有鑊凡摡者皆陳之<lb/>
　而後吿絜<lb/>
廩人摡甑甗匕與敦于廩爨廩爨在雍爨之北<lb/>
　鄭注廩人掌米入之藏者甗如甑一孔匕所以匕黍<lb/>
　稷者也古文甑為烝<lb/>
　釋曰甗無底甑也<lb/>
<pb n="8a"/>
司宫摡豆籩勺爵觚觶几洗篚于東堂下勺爵觚觶實<lb/>
于篚卒摡饌豆籩與篚于房中放于西方設洗于阼階<lb/>
東南當東榮<lb/>
　鄭注放猶依也大夫攝官司宫兼掌祭器者也<lb/>
羮定雍人陳鼎五三鼎在羊鑊之西二鼎在豕鑊之西<lb/>
　鄭注魚腊從羊膚從豕統于牲<lb/>
司馬升羊右胖髀不升肩臂臑膞胳正脊一脡脊一横脊<lb/>
一短脅一正脅一代脅一皆二骨以並腸三胃三舉肺<lb/>
<pb n="8b"/>
一祭肺三實于一鼎<lb/>
　鄭注升猶上也上右胖周所貴也髀不升近竅賤也<lb/>
　肩臂臑肱骨膊胳股骨脊從前為正脅旁中為正脊<lb/>
　先前脅先後屈而反猶器之䋫也並併也脊脅骨多<lb/>
　六體各取二骨併之以多為貴舉肺一尸食所先舉<lb/>
　也祭肺三為尸主人主婦古文胖皆作辯髀皆作脾<lb/>
　今文並皆為併<lb/>
　釋曰肩至代脅凡十一體脊脅言一見其體言二以<lb/>
<pb n="9a"/>
　竝見其骨腸胃各三葢取脊脅之數尸主人主婦各<lb/>
　取神<hi>案此下原本缺</hi>
司士升豕右胖髀不升肩臂臑膊胳正脊一脡脊一横<lb/>
脊一短脅一正脅一代脅一皆二骨以竝舉肺一祭肺<lb/>
三實於一鼎<lb/>
　鄭注豕無腸胃君子不食圂腴<lb/>
　釋曰養牛羊曰芻犬豕曰豢豢亦作溷犬豕食米穀<lb/>
　腸胃有似人穢<lb/>
<pb n="9b"/>
雍人倫膚九實於一鼎<lb/>
　鄭注倫擇也膚脅革肉擇之取美者<lb/>
　釋曰膚豕肉也<lb/>
司士又升魚腊魚十有五而鼎腊一純而鼎腊用麋<lb/>
　鄭注司士又升副倅者合升左右胖曰純純猶全也<lb/>
　釋曰升鼎同時下經云司士三人升魚腊膚<lb/>
卒脀皆設扃鼏乃舉陳鼎于庿門之外東方北面北上<lb/>
　鄭注北面北上鄉内相隨古文鼏皆為宻<lb/>
<pb n="10a"/>
司宫尊兩甒于房户之間同棜皆有幂<hi>案幂各本訛作冪據唐石經改正</hi>甒有𤣥酒<lb/>
　鄭注房户之間房西室户東也棜無足禁者酒戒也<lb/>
　大夫去足改名優尊者若不為之戒然古文甒皆作<lb/>
　廡今文幂作鼏<lb/>
司宫設罍水于洗東有枓設篚于洗西南肆<lb/>
　鄭注枓㪺水器也凡設水用罍沃盥用枓禮在此也<lb/>
改饌豆籩于房中南面如饋之設實豆籩之實<lb/>
<pb n="10b"/>
　鄭注改更也為實之更之威儀多也如饋之設如其<lb/>
　陳之左右也饋設東面<lb/>
　釋曰如設于奥時<lb/>
小祝設槃匜與簞巾於西階東<lb/>
　鄭注為尸將盥<lb/>
主人朝服即位于阼階東西面<lb/>
　鄭注為將祭也<lb/>
司宫筵于奥祝設几于筵上右之<lb/>
<pb n="11a"/>
　鄭注布陳神坐也室中西南隅謂之奥席東面近南<lb/>
　為右<lb/>
主人出迎鼎除鼏士盥舉鼎主人先入<lb/>
　鄭注道之也主人不盥不舉<lb/>
司宫取二勺于篚洗之兼執以升乃啓二尊之葢幂奠<lb/>
于棜上加二勺于二尊覆之南柄<lb/>
　鄭注二尊兩甒也今文啓為開古文柄皆為枋<hi>案今注疏</hi>
　<hi>本脫啓為開古文皆共六字</hi>
<pb n="11b"/>
　釋曰𤣥酒亦有勺重古如酌者然<lb/>
鼎序入雍正執一匕以從雍府執四匕以從司士合執<lb/>
二俎以從司士贊者二人皆合執二俎以相從入<lb/>
　鄭注相助<lb/>
　釋曰雍正雍官之長府其屬也鼎一匕二俎正俎五<lb/>
　與肵俎而六<lb/>
陳鼎于東方當序南于洗西皆西面北上膚為下匕皆<lb/>
加于鼎東枋<lb/>
<pb n="12a"/>
　鄭注膚為下以其加也南于洗西陳于洗西南<lb/>
　釋曰榮在序外鼎當序洗當榮膚升鼎先魚腊從其<lb/>
　牲陳之在下如其次<lb/>
俎皆設于鼎西西肆肵俎在羊俎之北亦西肆<lb/>
　鄭注肵俎在北將先載也異其設文不當鼎<lb/>
　釋曰肵俎不言在羊鼎西知不當鼎<lb/>
宗人遣賓就主人皆盥于洗長朼<lb/>
　鄭注長朼者長賓先次賓後也主人不朼言就主人<lb/>
<pb n="12b"/>
　者明親臨之古文朼作匕<lb/>
　釋曰此臣也而曰賓者祭以得賓客之助為榮也禮<lb/>
　運曰仲尼與於蜡賓<lb/>
佐食上利升牢心舌載于肵俎心皆安下切上午割勿<lb/>
沒其載于肵俎末在上舌皆切本末亦午割勿沒其載<lb/>
于肵横之皆如初為之于爨也<lb/>
　鄭注牢羊豕也安平也平割其下于載便也凡割本<lb/>
　末食必正也午割使可絶也<hi>案今注疏本脫也字</hi>勿沒為其分<lb/>
<pb n="13a"/>
　散也肵之為言敬也所以敬尸也周禮祭尚肺事尸<lb/>
　尚心舌心舌知滋味今文切皆為刌<lb/>
　釋曰凡言牢者羊豕具有也午割從横割之勿沒不<lb/>
　絶其中央少許在爨制之已然特牲饋食禮曰肵俎<lb/>
　心舌皆去本末午割之實于牲鼎載心立舌縮俎論<lb/>
　語曰割不正不食<lb/>
佐食遷肵俎於阼階西西縮乃反佐食二人上利升羊<lb/>
載右胖髀不升肩臂臑膊骼正脊一脡脊一横脊一短<lb/>
<pb n="13b"/>
脅一正脅一代脅一皆二骨以竝腸三胃三長皆及俎<lb/>
拒舉肺一長終肺祭肺三皆切肩臂臑膊骼在兩端脊<lb/>
脅肺肩在上<lb/>
　鄭注升之以尊卑載之以體次各有宜也拒讀為介<lb/>
　距之距俎距脛中當横節也凡牲體之數及載備于<lb/>
　此<lb/>
　釋曰俎距謂中俎足為横距猶雞距也凡牲體前脛<lb/>
　骨三肩臂臑也後脛骨三膊骼觳也脊骨三正脊脡<lb/>
<pb n="14a"/>
　脊横脊也脅骨三代脅長脅短脅也膊之<hi>案此下原夲缺</hi>
下利升豕其載如羊無腸胃體其載于俎皆進下<lb/>
　鄭注進下變于食生也所以交于神明不敢以食道<lb/>
　敬之至也鄉飲酒禮進腠羊次其體豕言進下互相<lb/>
　見<lb/>
　釋曰骨有本末進腠進本也進下進末也<lb/>
司士三人升魚腊膚魚用鮒十有五而俎縮載右首進<lb/>
腴<lb/>
<pb n="14b"/>
　鄭注右首進腴亦變于食生也有司載魚横之少儀<lb/>
　曰羞濡魚者進尾<lb/>
　釋曰凡載魚皆右首食生則寢右而進鬐下篇賓尸<lb/>
　魚横于人為縮葢進其尾也又與此正祭異<lb/>
腊一純而俎亦進下肩在上<lb/>
　鄭注如羊豕凡腊之體載禮在此<lb/>
膚九而俎亦横載革順<lb/>
　鄭注列載于俎令其皮相順亦者亦其骨體<lb/>
<pb n="15a"/>
　釋曰牲體進下則俎亦横載于此互見之<lb/>
卒脀祝盥于洗升自西階主人盥升自阼階祝先入南<lb/>
面主人從户内西面<lb/>
　鄭注將納祭也<lb/>
主婦被錫衣侈袂薦自東房韭菹醓醢坐奠于筵前<lb/>
婦贊者一人亦被錫衣侈袂執葵菹蠃醢以授主婦主<lb/>
婦不興遂受陪設于東韭菹在南葵菹在北主婦興入<lb/>
于房<lb/>
<pb n="15b"/>
　鄭注被錫讀為髲鬄古者或剔賤者刑者之髮以被<lb/>
　婦人之紒為飾因名髲鬄焉此周禮所謂次也不纚<lb/>
　笄者大夫妻尊亦衣綃衣而侈其袂耳侈者葢半士<lb/>
　妻之袂以益之衣三尺三寸袪尺八寸韭菹醓醢朝<lb/>
　事之豆也而饋食用之豐大夫禮葵菹在此䋫今文<lb/>
　錫為緆蠃為蝸<lb/>
　釋曰追師有次次第髮之長短為之亦見士昬禮婦<lb/>
　贊者一人亦被錫衣侈袂則其餘如士之妻纚笄宵<lb/>
<pb n="16a"/>
　衣耳士妻與助祭婦人同宵衣無異服者禮窮則同<lb/>
　故也袂袖也袪袂口也士妻之袂二尺二寸袪尺二<lb/>
　寸朝事薦血腥之事也周禮醢人朝事八豆有韭菹<lb/>
　醓醢饋食八豆有葵菹蠃醢士饋食禮惟取葵菹蠃<lb/>
　醢豐大夫禮故兼取朝事二豆豆皆右菹左醢而此<lb/>
　葵菹在北者與韭菹䋫設之采蘋詩曰于以奠之宗<lb/>
　室牖下王肅以為大夫妻助祭采蘋藻以為菹設之<lb/>
　于奥奥即牖下朝士當作朝事<lb/>
<pb n="16b"/>
佐食上利執羊俎下利執豕俎司士三人執魚腊膚俎<lb/>
序升自西階相從入設俎羊在豆東豕亞其北魚在羊<lb/>
東腊在豕東特膚當俎北端<lb/>
　鄭注相助也<lb/>
主婦自東房執一金敦黍有葢坐設于羊俎之南婦贊<lb/>
者執敦稷以授主婦主婦興受坐設于魚俎南又興受<lb/>
贊者敦黍坐設于稷南又興受贊者敦稷坐設于黍南<lb/>
敦皆南首主婦興入于房<lb/>
<pb n="17a"/>
　鄭注敦有首者尊者器飾也飾葢象龜周之禮飾器<lb/>
　各以其類龜有上下甲今文曰主婦入于房<lb/>
祝酌奠遂命佐食啓㑹佐食啓㑹葢二以重設于敦南<lb/>
　鄭注酌奠酌酒為神奠之後酌者酒尊要成也特牲<lb/>
　饋食禮曰祝洗酌奠奠于鉶南重累之<lb/>
　釋曰饌由尊者而成故酒後設之下經鉶設于韭菹<lb/>
　之南此時鉶未設故奠處亦空其文<lb/>
主人西面祝在左主人再拜稽首祝祝曰孝孫某敢用<lb/>
<pb n="17b"/>
柔毛剛鬛嘉薦普淖用薦歳事于皇祖伯某以某妃配<lb/>
某氏尚饗主人又再拜稽首<lb/>
　鄭注羊曰柔毛豕曰剛鬛嘉薦菹醢也普淖黍稷也<lb/>
　普大也淖和也徳能大和乃有黍稷春秋傳曰奉粢<lb/>
　以告曰潔粢豐盛謂其三時不害而民和年豐也<lb/>
　釋曰曽子問曰宗子為士庶子為大夫其祭也如之<lb/>
　何孔子曰以上牲祭于宗子之家祝曰孝子某為介<lb/>
　子某薦其常事若宗子有罪居于他國庶子為大夫<lb/>
<pb n="18a"/>
　其祭也祝曰孝子某使介子某執其常事羊肥則毛<lb/>
　柔豕肥則鬛剛盛音成<lb/>
祝出迎尸于庿門之外主人降立于阼階東西面祝先<lb/>
入門右尸入門左<lb/>
　鄭注主人不出迎尸伸尊也特牲饋食禮曰尸入主<lb/>
　人及賓皆辟位出亦如之祝入門右者辟尸盥也既<lb/>
　則後尸<lb/>
　釋曰不迎尸伸尸之尊<lb/>
<pb n="18b"/>
宗人奉槃東面于庭南一宗人奉匜水西面于槃東一<lb/>
宗人奉簞巾南面于槃北乃沃尸盥于槃上卒盥坐奠<lb/>
簞取巾興振之三以授尸坐取簞興以受尸巾<lb/>
　鄭注庭南没霤<lb/>
　釋曰尸盥設于西階東尸入門左至門内霤侍盥者<lb/>
　奉器就之門内霤在庭之南特牲饋食禮曰尸入門<lb/>
　左北面盥亦繼門言之<lb/>
祝延尸尸升自西階入祝從<lb/>
<pb n="19a"/>
　鄭注由後詔相之曰延延進也周禮曰大祝相尸禮<lb/>
　祝從從尸升自西階<lb/>
主人升自阼階祝先入主人從<lb/>
　鄭注祝接神先入宜也<lb/>
尸升筵祝主人西面立于戸内祝在左<lb/>
　鄭注主人由祝後而居右尊也祝從尸尸即席乃卻<lb/>
　居主人左<lb/>
祝主人皆拜妥尸尸不言尸荅拜遂坐<lb/>
<pb n="19b"/>
　鄭注拜妥尸拜之使安坐也尸自此荅拜遂坐而卒<lb/>
　食其間有不啐奠不嘗鉶不告旨大夫之禮尸彌尊<lb/>
　也不告旨者為初亦不饗所謂曲而殺<lb/>
　釋曰不嘗鉶不嘗豕鉶也不饗祝不釋勸强之辭葢<lb/>
　辟人君<lb/>
祝反南面<lb/>
　鄭注未有事也隋祭爾敦<hi>案隋各本訛作墮下同據釋文改正</hi>官各肅<lb/>
　其職不命<lb/>
<pb n="20a"/>
尸取韭菹辯㨎于三豆祭于豆間上佐食取黍稷于四<lb/>
敦下佐食取牢一切肺于俎以授上佐食上佐食兼與<lb/>
黍以授尸尸受同祭于豆祭<lb/>
　鄭注牢羊豕也同合也合祭于俎豆之祭也黍稷之<lb/>
　祭為隋祭將食神餘尊之而祭之今文辯為徧<lb/>
　釋曰切肺祭肺也神俎祭肺二取其一也言牢者羊<lb/>
　豕兼取之俎豆當作菹豆<lb/>
上佐食舉尸牢肺正脊以授尸上佐食爾上敦黍于筵<lb/>
<pb n="20b"/>
上右之<lb/>
　鄭注爾近也或曰移也右之便尸食也重言上佐食<lb/>
　明更起不相因<lb/>
　釋曰牢肺離肺也授尸下賈氏有尸受祭肺四字不<lb/>
　設大羮者大羮為尸不為神賓尸乃有之<lb/>
主人羞肵俎升自阼階直于膚北<hi>案直各本訛作置據釋文改正</hi>
　鄭注羞進也肵敬也親進之主人敬尸之加<lb/>
上佐食羞兩鉶取一羊鉶于房中坐設于韭菹之南下<lb/>
<pb n="21a"/>
佐食又取一豕鉶于房中以從上佐食受坐設于羊鉶<lb/>
之南皆芼皆有柶尸扱以柶祭羊鉶遂以祭豕鉶嘗羊<lb/>
鉶<lb/>
　鄭注芼菜也羊用苦豕用薇皆有滑<lb/>
　釋曰苦薇滑見公食記<lb/>
食舉<lb/>
　鄭注舉牢肺正脊也先食啗之以為道也<lb/>
三飯<lb/>
<pb n="21b"/>
　鄭注食以黍<lb/>
　釋曰飯扶晚切下同<lb/>
上佐食舉尸牢幹尸受振祭嚌之佐食受加于肵<lb/>
　鄭注幹正脅也古文幹為肝<lb/>
上佐食羞胾兩瓦豆有醢亦用瓦豆設于薦豆之北<lb/>
　鄭注設于薦豆之北以其加也四豆亦䋫羊胾在南<lb/>
　豕胾在北無臐膮者尚牲不尚味<lb/>
　釋曰䋫者羊胾北醢醢東豕胾胾南醢<lb/>
<pb n="22a"/>
尸又食食胾上佐食舉尸一魚尸受振祭嚌之佐食受<lb/>
加于肵横之<lb/>
　鄭注又復也或言食或言飯食大名小數曰飯魚横<lb/>
　之者異于肉<lb/>
　釋曰魚縮俎今則横之牲横載加于肵其縮之與<lb/>
又食上佐食舉尸腊肩尸受振祭嚌之上佐食受加于<lb/>
肵<lb/>
　鄭注腊魚皆一舉者少牢二牲略之腊必舉肩以肩<lb/>
<pb n="22b"/>
　為終也别舉魚腊崇威儀<lb/>
　釋曰特牲魚腊皆竝時三舉肩尊牲體亦後舉之<lb/>
又食上佐食舉尸牢骼如初<lb/>
　鄭注如舉幹也<lb/>
又食<lb/>
　鄭注不舉者卿大夫之禮不過五舉須侑尸<lb/>
尸告飽祝西面于主人之南獨侑不拜侑曰皇尸未實<lb/>
侑<lb/>
<pb n="23a"/>
　鄭注侑勸也祝獨勸者更則尸飽實猶飽也祝既侑<lb/>
　復反南面<lb/>
尸又食上佐食舉尸牢肩尸受振祭嚌之佐食受加于<lb/>
肵<lb/>
　鄭注四舉牢體始于正脊終于肩尊于終始<lb/>
尸不飯告飽祝西面于主人之南<lb/>
　鄭注祝當贊主人辭<lb/>
主人不言拜侑<lb/>
<pb n="23b"/>
　鄭注祝言而不拜主人不言而拜親疏之宜<lb/>
　釋曰周禮大祝辨九拜以享侑祭祀<lb/>
尸又三飯<lb/>
　鄭注為祝一飯為主人三飯尊卑之差凡十一飯<hi>案凡</hi>
　<hi>今注疏本訛作尸</hi>下人君也<lb/>
　釋曰下户稼切<lb/>
上佐食受尸牢肺正脊加于肵<lb/>
　鄭注言受者尸授之也尸受牢幹而實舉于菹豆食<lb/>
<pb n="24a"/>
　畢操以授佐食焉<lb/>
　釋曰菹豆韭菹之豆<lb/>
主人降洗爵升北面酌酒乃酳尸尸拜受主人拜送<lb/>
　鄭注酳猶羨也既食之而又飲之所以樂之古文酳<lb/>
　作酌<lb/>
尸祭酒啐酒賓長羞牢肝用俎縮執俎肝亦縮進末鹽<lb/>
在右<lb/>
　鄭注羞進也縮從也鹽在肝右便尸㨎之古文縮為<lb/>
<pb n="24b"/>
　蹙<lb/>
　釋曰鹽在右據賓長西面設者而言于尸為鹽在左<lb/>
　右取肝鄉左㨎之<lb/>
尸左執爵右兼取肝㨎于俎鹽振祭嚌之加于菹豆卒<lb/>
爵主人拜祝受尸爵尸荅拜<lb/>
　鄭注兼兼羊豕<lb/>
　釋曰少儀曰其有折俎者取祭反之不坐燔亦如之<lb/>
　尸則坐<lb/>
<pb n="25a"/>
祝酌授尸尸酢主人主人拜受爵尸荅拜主人西面奠<lb/>
爵又拜<lb/>
　鄭注主人受酢酒俠爵拜彌尊尸<lb/>
上佐食取四敦黍稷下佐食取牢一切肺以授上佐食<lb/>
上佐食以綏祭<lb/>
　鄭注綏或作挼挼讀為墮將受嘏亦尊尸餘而祭之<lb/>
　古文綏為肵<hi>案綏各本訛作墮據經云以綏祭又後注云綏亦當作挼古文為肵可證此墮</hi>
　<hi>字乃綏之訛</hi>
<pb n="25b"/>
主人左執爵右受佐食坐祭之又祭酒不興遂啐酒<lb/>
　鄭注右受佐食右手受墮于佐食也至此言坐祭之<lb/>
　者明尸與主人為禮也尸恒坐有事則起主人恒立<lb/>
　有事則坐<lb/>
祝與二佐食皆出盥于洗入二佐食各取黍于一敦上<lb/>
佐食兼受搏之以授尸尸執以命祝<lb/>
　鄭注命祝以嘏辭<lb/>
卒命祝祝受以東北面于户西以嘏于主人曰皇尸命<lb/>
<pb n="26a"/>
工祝承致多福無疆于汝孝孫來汝孝孫使女受禄于<lb/>
天宜稼于田睂壽萬年勿替引之<lb/>
　鄭注嘏大也予主人以大福工官也承猶𫝊也來讀<lb/>
　曰釐釐賜也耕種曰稼勿猶無也替廢也引長也言<lb/>
　無廢止時長如是也古文嘏為格禄為福睂為㣲替<lb/>
　為袂袂或為臷臷替聲相近<lb/>
　釋曰詩天保曰吉蠲為饎是用孝享禴祠烝嘗于公<lb/>
　先王君曰卜爾萬壽無疆楚茨曰工祝致告徂賚孝<lb/>
<pb n="26b"/>
　孫苾芬孝祀神嗜飲食卜爾百福如㡬如式既齊既<lb/>
　稷既匡既勑永錫爾極時萬時億卜予也此皆序嘏<lb/>
　主人之辭<lb/>
主人坐奠爵興再拜稽首興受黍坐振祭嚌之詩懐之<lb/>
實于左袂挂于季指執爵以興坐卒爵執爵以興坐奠<lb/>
爵拜尸荅拜執爵以興出宰夫以籩受嗇黍主人嘗之<lb/>
納諸内<lb/>
　鄭注詩猶承也實于左袂便右手也季猶小也出出<lb/>
<pb n="27a"/>
　户也宰夫掌飲食之事者收歛曰嗇明豐年乃有黍<lb/>
　稷也復嘗之者重之至也納猶入也古文挂作卦<lb/>
主人獻祝設席南面祝拜于席上坐受<lb/>
　鄭注室中迫狹<lb/>
　釋曰亦變于尸<lb/>
主人西面荅拜<lb/>
　鄭注不言拜送下尸<lb/>
　釋曰下户稼切後下尸同<lb/>
<pb n="27b"/>
薦兩豆菹醢<lb/>
　鄭注葵菹蠃醢<lb/>
佐食設俎牢髀横脊一短脅一腸一胃一膚三魚一横<lb/>
之腊兩髀屬于尻<lb/>
　鄭注皆升下體祝賤也魚横者四物共俎殊之也腊<lb/>
　兩髀屬于尻尤賤不殊<lb/>
　釋曰髀横脊短脅皆下體也四物羊豕魚腊腊升左<lb/>
　右胖故尻在兩髀中連屬之<lb/>
<pb n="28a"/>
祝取菹㨎于醢祭于豆間祝祭俎<lb/>
　鄭注大夫祝俎無肺祭用膚逺下尸不嚌之膚不盛<lb/>
　釋曰大夫尸尊祝無祭肺又無離肺其祭用膚與餕<lb/>
　者同耳<lb/>
祭酒啐酒肝牢從祝取肝㨎于鹽振祭嚌之不興加于<lb/>
俎卒爵興<lb/>
　鄭注亦如佐食授爵乃興不拜既爵大夫祝賤也<lb/>
主人酌獻上佐食上佐食户内牖東北面拜坐受爵主<lb/>
<pb n="28b"/>
人西面荅拜佐食祭酒卒爵拜坐授爵興<lb/>
　鄭注不啐而卒爵者大夫之佐食賤禮略<lb/>
　釋曰授石本作受<lb/>
俎設于兩階之間其俎折一膚<lb/>
　鄭注佐食不得成禮于室中折者擇取牢正體餘骨<lb/>
　折分用之有脀而無薦亦逺下尸<lb/>
　釋曰無肺又無菹醢<lb/>
主人又獻下佐食亦如之其脀亦設于階間西上亦折<lb/>
<pb n="29a"/>
一膚<lb/>
　鄭注上佐食既獻則出就其俎特牲記曰佐食無事<lb/>
　則中庭北面謂此時<lb/>
有司贊者取爵于篚以升授主婦贊者于房户<lb/>
　鄭注男女不相因特牲饋食禮曰佐食卒角主人受<lb/>
　角降反于篚<lb/>
婦贊者受以授主婦主婦洗于房中出酌入户西面拜<lb/>
獻尸<lb/>
<pb n="29b"/>
　鄭注入户西面拜由便也不北面者辟人君夫人也<lb/>
　拜而後獻者當俠拜也昬禮曰婦洗在北堂直室東<lb/>
　隅<lb/>
　釋曰特牲主婦北面拜凡大夫所辟者士多得與君<lb/>
　同卑不嫌也<lb/>
尸拜受主婦主人之北西面拜送爵<lb/>
　鄭注拜于主人之北西面婦人位在内此拜于北則<lb/>
　上拜于南矣<hi>案此今注疏本訛作也脫矣字</hi>由便也<lb/>
<pb n="30a"/>
尸祭酒卒爵主婦拜祝受尸爵尸荅拜易爵洗酌授尸<lb/>
　鄭注祝出易爵男女不同爵<lb/>
主婦拜受爵尸荅拜上佐食綏祭主婦西面于主人之<lb/>
北受祭祭之其綏祭如主人之禮不嘏卒爵拜尸荅拜<lb/>
　鄭注不嘏夫婦一體綏亦當作挼古文爲肵<lb/>
主婦以爵出贊者受易爵于篚以授主婦于房中<lb/>
　鄭注贊者有司贊者也易爵亦以授婦贊者婦贊者<lb/>
　受房戸外入授主婦<lb/>
<pb n="30b"/>
主婦洗酌獻祝祝拜坐受爵主婦荅拜于主人之北卒<lb/>
爵不興坐授主婦<lb/>
　鄭注不俠拜下尸也今文曰祝拜受<lb/>
主婦受酌獻上佐食于户内佐食北面拜坐受爵主婦<lb/>
西面荅拜祭酒卒爵坐授主婦主婦獻下佐食亦如之<lb/>
主婦受爵以入于房<lb/>
　鄭注不言拜于主人之北可知也爵奠于内篚<lb/>
賓長洗爵獻于尸尸拜受爵賓户西北面拜送爵尸祭<lb/>
<pb n="31a"/>
酒卒爵賓拜祝受尸爵尸荅拜祝酌授尸賓拜受爵尸<lb/>
拜送爵賓坐奠爵遂拜執爵以興坐祭遂飲卒爵執爵<lb/>
以興坐奠爵拜尸荅拜賓酌獻祝祝拜坐受爵賓北面<lb/>
荅拜祝祭酒啐酒奠爵于其筵前<lb/>
　鄭注啐酒而不啐爵祭事畢示醉也不獻佐食將儐<lb/>
　尸禮殺<lb/>
　釋曰啐爵當作卒爵<lb/>
主人出立于阼階上西面祝出立于西階上東面祝告<lb/>
<pb n="31b"/>
曰利成<lb/>
　鄭注利猶養也成畢也孝子之養禮畢<lb/>
　釋曰特牲饋食禮戸外告利成此禮于階上尊者彌<lb/>
　逺于尸<lb/>
祝入尸謖主人降立于阼階東西面<lb/>
　鄭注謖起也謖或作休<lb/>
祝先尸從遂出于庿門<lb/>
　鄭注事尸之禮訖于庿門外<lb/>
<pb n="32a"/>
　釋曰尸在庿門外則疑于臣故送逆尸皆以庿門為<lb/>
　斷<lb/>
祝反復位于室中主人亦入于室復位祝命佐食徹肵<lb/>
俎降設于堂下阼階南<lb/>
　鄭注徹肵俎不出門將儐尸也肵俎而以儐尸者其<lb/>
　本為不反魚肉耳不云尸俎未歸尸<lb/>
　釋曰特牲饋食禮佐食徹尸俎出于庿門即此肵俎<lb/>
司宫設對席乃四人𧃊<lb/>
<pb n="32b"/>
　鄭注大夫禮四人餕<hi>案餕今注疏本作𧃊</hi>明恵大也<lb/>
上佐食盥升下佐食對之賓長二人備<lb/>
　鄭注備四人餕也三餕亦盥升<lb/>
　釋曰上佐食坐尸之處<lb/>
司士進一敦黍于上佐食又進一敦黍于下佐食皆右<lb/>
之于席上<lb/>
　鄭注右之者東面在南西面在北<lb/>
資黍于羊俎兩端兩下是餕<lb/>
<pb n="33a"/>
　鄭注資猶減也減置于羊俎兩端則一賓長在上佐<lb/>
　食之北一賓長在下佐食之南今文資作齎<lb/>
　釋曰餕當如上下文作𧃊<lb/>
司士乃辯舉𧃊者皆祭黍祭舉<lb/>
　鄭注舉舉膚今文辯為徧<lb/>
主人西面三拜𧃊者𧃊者奠舉于俎皆荅拜皆反取舉<lb/>
　鄭注三拜旅之示徧也言反者拜時或去其席在東<lb/>
　面席者東面拜在西面席者皆南面拜<lb/>
<pb n="33b"/>
　釋曰在西面者與主人同面故南面拜<lb/>
司士進一鉶于上𧃊又進一鉶于次𧃊又進二豆湇于<lb/>
兩下乃皆食食舉<lb/>
　鄭注湇肉汁也<lb/>
　釋曰神坐止有羊豕二鉶故兩下進湇也皆食食黍<lb/>
　也食舉食膚<lb/>
卒食主人洗一爵升酌以授上𧃊贊者洗三爵酌主人<lb/>
受于户内以授次𧃊若是以辯皆不拜受爵主人西面<lb/>
<pb n="34a"/>
三拜𧃊者𧃊者奠爵皆荅拜皆祭酒卒爵奠爵皆拜主<lb/>
人荅壹拜<hi>案壹今注疏本訛作一</hi>
　鄭注不拜受爵者大夫餕者賤也荅壹拜略也古文<lb/>
　壹為一也<lb/>
　釋曰周禮九拜有奇拜謂一拜也荅臣下之拜<lb/>
𧃊者三人興出<lb/>
　鄭注出降實爵于篚反賓位<lb/>
上𧃊止主人受上𧃊爵酌以醋于戸内西面坐奠爵拜<lb/>
<pb n="34b"/>
上𧃊荅拜坐祭酒啐酒<lb/>
　鄭注主人自醋者上𧃊獨止當尸位尊不酌也<lb/>
上𧃊親嘏曰主人受祭之福胡壽保建家室<lb/>
　鄭注親嘏不使祝授之亦以黍<lb/>
主人興坐奠爵拜執爵以興坐卒爵拜上𧃊荅拜上𧃊<lb/>
興出主人送乃退<lb/>
　鄭注送佐食不拜賤<lb/>
</p>
<p>
</p>
  </div>
</body>
</text>
</TEI>
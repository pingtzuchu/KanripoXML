<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷八</head>
    <p>
<pb n="1a"/>
欽定四庫全書<lb/>
　儀禮集釋卷八　　　　　宋　李如圭　撰<lb/>
燕禮<lb/>
席工于西階上少東樂正先升北面立于其西<lb/>
　鄭注工瞽矇歌諷誦詩者也凡執技藝者稱工少牢<lb/>
　饋食禮曰皇尸命工祝樂記師乙曰乙賤工也樂正<lb/>
　于天子樂師也凡樂掌其序事樂成則告備<lb/>
　釋曰此樂正告樂備知當天子之樂師周禮樂師下<lb/>
<pb n="1b"/>
　大夫四人上士八人下士十六人樂師多矣故諸侯<lb/>
　亦有大樂正小樂正也<lb/>
小臣納工工四人二瑟小臣左何瑟面鼓執越内弦右<lb/>
手相入升自西階北面東上坐小臣坐授瑟乃降<lb/>
　鄭注工四人者燕禮輕從大夫制也面鼓者燕尚樂<lb/>
　可鼓者在前也越瑟下孔也内弦弦爲主也相扶工<lb/>
　也後二人徒相天子大僕二人也小臣四人祭僕六<lb/>
　人御僕十二人皆同官<lb/>
<pb n="2a"/>
　釋曰大射儀工六人僕人正僕人師僕人士相<lb/>
工歌鹿鳴四牡皇皇者華<lb/>
　鄭注三者皆小雅篇也鹿鳴君與臣下及四方之賓<lb/>
　宴講道脩政之樂歌也此采其已有旨酒以召嘉賓<lb/>
　嘉賓既來示我以善道又樂嘉賓有孔昭之明徳可<lb/>
　則傚也<hi>案傚今注疏本訛作效</hi>四牡君勞使臣之來樂歌也此<lb/>
　采其勤苦王事念將父母懷歸傷悲忠孝之至以勞<lb/>
　賓也皇皇者華君遣使臣之樂歌也此采其更是勞<lb/>
<pb n="2b"/>
　苦自以爲不及欲諮謀于賢知而以自光明也<lb/>
卒歌主人洗升獻工工不興左瑟一人拜受爵主人西<lb/>
階上拜送爵<lb/>
　鄭注工歌乃獻之賤者先就事也左瑟便其右一人<lb/>
　工之長者也工拜于席<lb/>
　釋曰王制曰八十拜君命一坐再至瞽亦如之一坐<lb/>
　再至者一坐于地而首再至地也工北面酒從東來<lb/>
　故空其右以受獻詩簡兮曰左手執籥右手秉翟赫<lb/>
<pb n="3a"/>
　如渥赭公言錫爵錫爵謂此獻工之爵<lb/>
薦脯醢<lb/>
　鄭注輒薦之變于大夫也<lb/>
　釋曰禮尚異非謂貴工<lb/>
使人相祭<lb/>
　鄭注使扶工者相其祭薦祭酒<lb/>
　釋曰相祭文承薦下則長一人祭薦<lb/>
卒爵不拜<lb/>
<pb n="3b"/>
　鄭注賤不備禮<lb/>
主人受爵<lb/>
　鄭注將復獻衆工也<lb/>
衆工不拜受爵坐祭遂卒爵辯有脯醢不祭主人受爵<lb/>
降奠于篚<lb/>
　鄭注遂猶因也古文曰卒爵不拜<lb/>
公又舉奠觶惟公所賜以旅于西階上如初<lb/>
　鄭注言賜者君又彌尊賓長彌卑<lb/>
<pb n="4a"/>
　釋曰此爲大夫舉旅也<lb/>
卒<lb/>
　鄭注旅畢也<lb/>
笙入立于縣中奏南陔白華華黍<lb/>
　鄭注以笙播此三篇之詩縣中縣中央也鄉飲酒禮<lb/>
　曰磬南北面奏南陔白華華黍皆小雅篇也今亡其<lb/>
　義未聞昔周之興也周公制禮作樂采時世之詩以<lb/>
　爲樂歌所以通情相風切也其有此篇明矣後世衰<lb/>
<pb n="4b"/>
　㣲幽厲尤甚禮樂之書稍稍廢棄孔子曰吾自衞反<lb/>
　魯然後樂正雅頌各得其所謂當時在者而復重雜<lb/>
　亂者也惡能存其亡者乎且正考父校商之名頌十<lb/>
　二篇于周大師<hi>案且今注疏本訛作宋</hi>歸以祀其先王至孔子<lb/>
　二百年之閒五篇而已此其信也<lb/>
主人洗升獻笙于西階上一人拜盡階不升堂受爵降<lb/>
主人拜送爵階前坐祭立卒爵不拜既爵升授主人<hi>案敖繼公云句下當有爵字如鄉飲酒鄉射禮之所云此文脫耳</hi>
<pb n="5a"/>
　鄭注一人笙之長者也鄉射禮曰笙一人辯于下<lb/>
衆笙不拜受爵降坐祭立卒爵辯有脯醢不祭乃閒歌<lb/>
魚麗笙由庚歌南有嘉魚笙崇丘歌南山有臺笙由儀<lb/>
　鄭注閒代也謂一歌則一吹也六者皆小雅篇也魚<lb/>
　麗言大平年豐物多也此采其物多酒旨所以優賓<lb/>
　也南有嘉魚言大平君子有酒樂與賢者共之也此<lb/>
　采其能以禮下賢者賢者纍蔓而歸之與之宴樂也<lb/>
　南山有臺言大平之治以賢者爲本也此采其愛友<lb/>
<pb n="5b"/>
　賢者爲邦家之基民之父母既欲其身壽考又欲其<lb/>
　名徳之長也由庚崇丘由儀今亡其義未聞<lb/>
遂歌鄉樂周南闗雎葛蕈卷耳召南鵲巢采蘩采蘋<lb/>
　鄭注周南召南國風篇也王后國君夫人房中之樂<lb/>
　歌也闗雎言后妃之徳葛蕈言后妃之職卷耳言后<lb/>
　妃之志鵲巢言國君夫人之徳采蘩言國君夫人不<lb/>
　失職也采蘋言卿大夫之妻能脩其法度也昔太王<lb/>
　王季居于岐山之陽躬行召南之教以興王業及文<lb/>
<pb n="6a"/>
　王而行周南之教以受命大雅云刑于寡妻至于兄<lb/>
　弟以御於家邦謂此也其始一國耳文王作邑于豐<lb/>
　以故地爲卿士之采地乃分爲二國周周公所食也<lb/>
　召召公所食也于時文王三分天下有其二徳化被<lb/>
　于南土<hi>案南今注疏本訛作西</hi>是以其詩有仁賢之風者屬之<lb/>
　召南焉有聖人之風者屬之周南焉夫婦之道<hi>案此下今</hi>
　<hi>注疏本衍者字</hi>生民之本王政之端此六篇者其教之原也<lb/>
　故國君與其臣下及四方之賓燕用之合樂也鄉樂<lb/>
<pb n="6b"/>
　者風也小雅爲諸侯之樂大雅頌爲天子之樂鄉飲<lb/>
　酒升歌小雅禮盛者可以進取燕合鄉樂者禮輕者<lb/>
　可以逮下也春秋𫝊曰肆夏繁遏渠天子所以享元<lb/>
　侯也文王大明緜兩君相見之樂也然則諸侯相與<lb/>
　燕<hi>案諸侯下今注疏本衍之字</hi>升歌大雅合小雅也天子與次國<lb/>
　小國之君燕亦如之與大國之君燕升歌頌合大雅<lb/>
　其笙閒之篇未聞<lb/>
　釋曰歌者亦與衆聲俱作而歌之鄉飲酒自歌其樂<lb/>
<pb n="7a"/>
　故不言鄉樂也<lb/>
大師告于樂正曰<hi>案今注疏本脱于字</hi>正歌備<lb/>
　鄭注大師上工也掌合隂陽之聲教六詩以六律爲<lb/>
　之音者也子貢問師乙曰吾聞聲歌各有宜也如賜<lb/>
　者宜何歌也是明其掌而知之也正歌者升歌及笙<lb/>
　各三終聞歌三終合樂三終爲一備備亦成也<lb/>
樂正由楹内東楹之東告于公乃降復位<lb/>
　鄭注言由楹内者以其立于堂廉也復位位在東縣<lb/>
<pb n="7b"/>
　之北<lb/>
　釋曰工席在樂正東故樂正由楹内以適東楹之東<lb/>
　也位見下左右正注<lb/>
射人自阼階下請立司正公許射人遂爲司正<lb/>
　鄭注君許其請因命用爲司正君三舉爵樂備作矣<lb/>
　將留賓飲酒更立司正以監之察儀法也射人俱相<lb/>
　禮其事同<lb/>
　釋曰三舉爵者爲賓爲卿爲大夫舉旅也晉語曰獻<lb/>
<pb n="8a"/>
　公飲大夫酒令司正實爵與史蘇曰飲而無肴<lb/>
司正洗角觶南面坐奠于中庭升東楹之東受命西階<lb/>
上北面命卿大夫君曰以我安卿大夫皆對曰諾敢不<lb/>
安<lb/>
　鄭注洗奠角觶于中庭明其事以自表威儀多也君<lb/>
　意殷勤欲留賓飲酒命卿大夫以我故安或亦其實<lb/>
　不主意于賓<hi>案此下今注疏本有也字</hi>
　釋曰鄉飲酒禮司正洗觶升不奠<lb/>
<pb n="8b"/>
司正降自西階南面坐取觶升酌散降南面坐奠觶右<lb/>
還北面少立坐取觶興坐不祭卒觶奠之興再拜稽首<lb/>
　鄭注右還將適觶南先西面也必從觶西爲君之在<lb/>
　東也少立者自嚴正慎其位<hi>案此下今注疏本有也字</hi>
左還南面坐取觶洗南面反奠于其所<lb/>
　鄭注反奠虗觶不空位也<lb/>
升自西階東楹之東請徹俎降<hi>案敖繼公云降衍文大射儀無之</hi>公許<lb/>
告于賓賓北面取俎以出膳宰徹公俎降自阼階以東<lb/>
<pb n="9a"/>
　鄭注膳宰降自阼階以賓親徹若君親徹然<lb/>
　釋曰鄉飲酒主人取俎還授弟子弟子以降自西階<lb/>
　主人降自阼階燕禮公不降故膳宰降自阼階也<lb/>
卿大夫皆降東面北上<lb/>
　鄭注以將坐降待賓反也<lb/>
　釋曰降立西階下<lb/>
賓反入及卿大夫皆說屨升就席公以賓及卿大夫皆<lb/>
坐乃安<lb/>
<pb n="9b"/>
　鄭注凡燕坐必說屨屨賤不在堂也禮者尚敬敬多<lb/>
　則不親燕安坐相親之心<hi>案此下今注疏本有也字</hi>
　釋曰不言公降說舄則公說舄于堂上席側也凡坐<lb/>
　于堂者說屨于堂下于室者說屨于户外少儀曰說<lb/>
　屨於戸内者一人而巳矣謂尊者也此君尊在堂上<lb/>
　說舄于席側可知春秋𫝊衞侯與諸大夫飲酒褚師<lb/>
　聲子韈而登席公怒葢古者見君以解韈爲敬也<lb/>
羞庶羞<lb/>
<pb n="10a"/>
　鄭注謂<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>肝膋狗胾醢也骨體所致敬也庶羞所以<lb/>
　盡愛也敬之愛之厚賢之道<lb/>
　釋曰案内則肝膋取狗肝一䝉之以其膋燕禮牲用<lb/>
　狗知有肝膋狗胾醢也以經云庶羞知不但胾醢而<lb/>
　巳<lb/>
大夫祭薦<lb/>
　鄭注燕乃祭薦不敢于盛成禮也<lb/>
　釋曰受獻禮成於祭薦五行禮爲盛<lb/>
<pb n="10b"/>
司正升受命皆命君曰無不醉賓及卿大夫皆興對曰<lb/>
諾敢不醉皆反坐<lb/>
　鄭注皆命者命賓命卿大夫也起對必降席司正退<lb/>
　立西序端<lb/>
　釋曰湛露天子燕諸侯之詩曰不醉無歸鄉飲酒禮<lb/>
　司正升相旅退立于序端東面<lb/>
主人洗升獻士于西階上士長升拜受觶主人拜送觶<lb/>
　鄭注獻士用觶士賤也今文觶作觚<lb/>
<pb n="11a"/>
　釋曰士堂上無位故燕坐乃獻之<lb/>
士坐祭立飲不拜既爵其他不拜坐祭立飲<lb/>
　鄭注他謂衆士也亦升受爵不拜<lb/>
　釋曰笙長受爵于階上知士亦升受爵<lb/>
乃薦司正與射人一人司士一人執幂二人立于觶南<lb/>
東上<lb/>
　鄭注大子射人司士皆下大夫二人諸侯則上士其<lb/>
　人數亦如之司正爲上<lb/>
<pb n="11b"/>
　釋曰司正在上庭長也此皆有事者故别在觶南北<lb/>
　面而先薦司士士中之尊者<lb/>
辯獻士士既獻者立于東方西面北上乃薦士<lb/>
　鄭注每巳獻而即位于東方葢尊之畢獻薦于其位<lb/>
　釋曰庭中之位東方爲尊卿大夫己獻升堂故士變<lb/>
　即卿位<lb/>
祝史小臣師亦就其位而薦之<lb/>
　鄭注次士獻之已不變位位自在東方<lb/>
<pb n="12a"/>
主人就旅食之尊而獻之旅食不拜受爵坐祭立飲<lb/>
　鄭注北面酌南鄉獻之于尊南不洗者以其賤畧之<lb/>
　也亦畢獻乃薦之主人執虗爵奠于篚復位<lb/>
　釋曰旅食之尊北面酌者尊後北面酌向君也<lb/>
若射則大射正爲司射如鄉射之禮<lb/>
　鄭注大射正射人之長者也如鄉射之禮者燕爲樂<lb/>
　卿大夫宜從其禮也如者如其告弓矢既具至退中<lb/>
　與筭也納射器而張侯其告請先于君乃以命賓及<lb/>
<pb n="12b"/>
　卿大夫其爲司正者亦爲司馬君與賓爲耦鄉射記<lb/>
　<hi>案此下原本有云字今注疏本作曰竝衍文</hi>自君射至龍旜亦其異者也<lb/>
　薦旅食乃射者是燕射主于飲酒<lb/>
　釋曰大射主于射大夫未舉旅則射行葦之詩曰或<lb/>
　肆之筵或授之几肆筵設席授几有緝御或獻或酢<lb/>
　洗爵奠斚醓醢以薦或燔或炙嘉殽脾臄或歌或咢<lb/>
　敦弓既堅四鍭既鈞舍矢既均序賓以賢敦弓既句<lb/>
　既挾四鍭四鍭如樹序賓以不侮王肅以爲燕射于<lb/>
<pb n="13a"/>
　燕旅酬後爲之春秋𫝊襄二十九年普范獻子來聘<lb/>
　公享之射者三耦亦燕射也<lb/>
賓降洗升媵觚于公酌散下拜公降一等小臣辭賓升<lb/>
再拜稽首公荅再拜<lb/>
　鄭注此當言媵觶酬之禮皆用觶言觚者字之誤也<lb/>
　古者觶字或作角旁氏由此誤耳<lb/>
　釋曰考工記云獻以爵而酬以觚馬季長云觚當爲<lb/>
　觶誤同此賓受公賜多矣禮將終故媵觶以序厚意<lb/>
<pb n="13b"/>
賓坐祭卒爵再拜稽首公荅再拜賓降洗象觶升酌膳<lb/>
坐奠于薦南降拜小臣辭賓升成拜公荅再拜賓反位<lb/>
　鄭注反位反席也今文曰洗象觚<lb/>
公坐取賓所媵觶興惟公所賜<lb/>
　鄭注至此又言興者明公崇禮不倦也今文觶又爲<lb/>
　觚<lb/>
　釋曰此爲士舉旅也既燕坐而又言興明不倦矣<lb/>
受者如初受酬之禮降更爵洗升酌膳下拜小臣辭升<lb/>
<pb n="14a"/>
成拜公荅拜乃就席坐行之<lb/>
　鄭注坐行之若今坐相勸酒<lb/>
有執爵者<lb/>
　鄭注士有盥升主酌授之者<lb/>
　釋曰前舉旅皆酬者自酌至此有士執爵行之<lb/>
惟受于公者拜<lb/>
　鄭注公所賜者也其餘則否<lb/>
司正命執爵者爵辯卒受者興以酬士<lb/>
<pb n="14b"/>
　鄭注欲令惠均<lb/>
大夫卒受者以爵興西階上酬士士升大夫奠爵拜士<lb/>
荅拜<lb/>
　鄭注興酬士者士立堂下無坐位<lb/>
大夫立卒爵不拜實之士拜受大夫拜送士旅于西階<lb/>
上辯<lb/>
　鄭注祝史小臣旅食皆及焉<lb/>
　釋曰庶子以下未獻故亦未酬無算爵乃及之<lb/>
<pb n="15a"/>
士旅酌<lb/>
　鄭注旅序也士以次序自酌相酬無執爵者<lb/>
卒主人洗升自西階獻庶子于阼階上如獻士之禮辯<lb/>
降洗遂獻左右正與内小臣皆于阼階上如獻庶子之<lb/>
禮<lb/>
　鄭注庶子掌正六牲之體及舞位使國子脩徳學道<lb/>
　世子之官也而與膳宰樂正聫事樂正亦教國子以<lb/>
　以舞左右正謂樂正僕人正也小樂正立于西縣之<lb/>
<pb n="15b"/>
　北僕人正僕人師僕人士立于其北北上大樂正立<lb/>
　于東縣之北若射則僕人正僕人士陪于工後内小<lb/>
　臣奄人掌君陰事陰令后夫人之官也皆獻于阼階<lb/>
　上别于外内臣也獻正下及内小臣則磬人鍾人鑮<lb/>
　人鼓人僕人之屬盡獻可知也凡獻皆薦也<lb/>
　釋曰云左右正則二樂正分居東西各監一縣也僕<lb/>
　人亦相工者工席在西階上僕人宜近其事故立于<lb/>
　西縣北北統于堂案鄉射禮射時遷樂于下工降阼<lb/>
<pb n="16a"/>
　階下之東南西面北上坐樂正北面立于其南燕禮<lb/>
　若射則是時僕人陪于工後亦在樂正之北也燕義<lb/>
　曰席小卿次上卿大夫次小卿士庶子以次就位于<lb/>
　下獻君君舉旅行酬而后獻卿卿舉旅行酬而后獻<lb/>
　大夫大夫舉旅行酬而后獻士士舉旅行酬而后獻<lb/>
　庶子爼豆牲體薦羞皆有等差所以明貴賤也<lb/>
無算爵<lb/>
　鄭注算數也爵行無次無數惟意所勸醉而止<lb/>
<pb n="16b"/>
士也有執膳爵者有執散爵者執膳爵者酌以進公公<lb/>
不拜受執散爵者酌以之公命所賜所賜者興受爵降<lb/>
席下奠爵再拜稽首公荅拜<lb/>
　鄭注席下席西也古文曰公荅再拜<lb/>
　釋曰前受公爵者皆降拜升成拜至此拜席下而已<lb/>
　席以東爲上統于君<lb/>
受賜爵者以爵就席坐公卒爵然後飲<lb/>
　鄭注不敢先虗爵明此勸惠從尊者來也<lb/>
<pb n="17a"/>
執膳爵者受公爵酌反奠之<lb/>
　鄭注宴歡在于飲酒成其意<lb/>
受賜爵者興授執散爵者<hi>案各本脫此者字大射儀亦有此文今據以訂𥙷</hi>執<lb/>
散爵者乃酌行之<lb/>
　鄭注予其所勸者<lb/>
惟受爵于公者拜卒受爵者興以酬士于西階上士升<lb/>
大夫不拜乃飲實爵<lb/>
　鄭注乃猶而也<lb/>
<pb n="17b"/>
　釋曰卒受爵者自酌酬士不使執爵者不以己尊孤人<lb/>
　也前爲士舉旅時大夫猶拜至此不拜禮又殺<lb/>
士不拜受爵大夫就席士旅酌亦如之公有命徹幂則<lb/>
卿大夫皆降西階下北面東上再拜稽首公命小臣辭<lb/>
公荅再拜大夫皆辟<lb/>
　鄭注命徹幂者公意殷勤必盡酒也小臣辭不升成<lb/>
　拜明雖醉正臣禮也不言賓賓彌臣也君荅拜于上<lb/>
　示不虗受也<lb/>
<pb n="18a"/>
　釋曰鄉飲酒賓至則徹幂者酒賓主共之君専大惠<lb/>
　其尊恐塵加之故有命乃徹<lb/>
遂升反坐士終旅于上如初<lb/>
　鄭注卿大夫降而爵止于其反席卒之<lb/>
無算樂<lb/>
　鄭注升歌閒合無數也取歡而已其樂章亦然<lb/>
宵則庶子執燭于阼階上司宫執燭于西階上甸人執<lb/>
大燭于庭閽人爲大燭于門外<lb/>
<pb n="18b"/>
　鄭注宵夜也燭燋也甸人掌共薪蒸者庭大燭爲位<lb/>
　廣也閽人門人也爲作也作大燭以俟賓客出<lb/>
　釋曰燋在地曰燎執之曰燭以荆爲之燕禮輕無庭<lb/>
　燎設大燭而已<lb/>
賓醉北面坐取其薦脯以降<lb/>
　鄭注取脯重得君賜<lb/>
奏陔<lb/>
　鄭注陔陔夏樂章也賓出奏陔夏以爲行節也凡夏<lb/>
<pb n="19a"/>
　以鍾鼓奏之<lb/>
賓所執脯以賜鍾人于門内霤遂出<lb/>
　鄭注必賜鍾人鍾人掌以鍾鼓奏九夏今奏陔以節<lb/>
　巳用賜脯以報之明雖醉不忘禮古文賜作錫<lb/>
卿大夫皆出<lb/>
　鄭注隨賓出也<lb/>
公不送<lb/>
　鄭注賓禮訖是臣也<lb/>
<pb n="19b"/>
公與客燕<lb/>
　鄭注謂四方之使者<lb/>
曰寡君有不腆之酒以請吾子之與寡君須臾焉使某<lb/>
也以請<lb/>
　鄭注君使人戒客辭也禮使人各以其爵寡鮮也猶<lb/>
　言少徳謙也腆善也上介出請入告古文腆皆作殄<lb/>
　今文皆曰不腆酒無之<lb/>
對曰寡君君之私也君無所辱賜于使臣臣敢辭<lb/>
<pb n="20a"/>
　鄭注上介出荅主國使者辭也私謂獨有恩厚也君<lb/>
　無所爲辱賜于使臣謙不敢當也敢者怖懼用勢決<lb/>
　之辭<lb/>
寡君固曰不腆使某固以請<lb/>
寡君君之私也君無所辱賜于使臣臣敢固辭<lb/>
　鄭注重𫝊命固如故<lb/>
寡君固曰不腆使某固以請<lb/>
某固辭不得命敢不從<lb/>
<pb n="20b"/>
　鄭注許之也于是出見主國使者辭以見許爲得命<lb/>
　今文無使某<lb/>
　釋曰公食大夫賓三辭燕禮輕故再辭而許<lb/>
致命曰寡君使某有不腆之酒以請吾子之與寡君須<lb/>
臾焉<lb/>
　鄭注親相見致君命辭也<lb/>
君貺寡君多矣又辱賜于使臣臣敢拜賜命<lb/>
　鄭注貺賜也猶愛也敢拜賜命從使者拜君之賜命<lb/>
<pb n="21a"/>
　猶謙不必辭也<lb/>
　釋曰客從使者來就燕而云拜賜命謙不敢必有燕<lb/>
　事<lb/>
記燕朝服于寢<lb/>
　鄭注朝服者諸侯與其羣臣日視朝之服也謂冠𤣥<lb/>
　端緇帶素韠白屨也燕于路寢相親昵也今辟雍十<lb/>
　月行此燕禮𤣥冠而衣皮弁服與禮異也<lb/>
　釋曰檀弓曰平公飲酒師曠李調侍鼓鍾杜蕢自外<lb/>
<pb n="21b"/>
　來聞鍾聲曰安在曰在寢飲酒者燕也在寢燕于寢<lb/>
　也侍者與君飲也下記云請旅侍臣鼓鍾謂樂作奏<lb/>
　肆夏履複底曰舄襌底曰屨朝服之履諸侯則白舄<lb/>
其牲狗也<hi>案今注疏本脫此四字</hi>
　鄭注狗取擇人也明非其人不與爲禮也<hi>案今注疏本脫注文</hi>
　<hi>十四字</hi>
亨于門外東方<lb/>
　鄭注亨于門外臣所掌也<lb/>
<pb n="22a"/>
若與四方之賓燕則公迎之于大門内揖讓升<lb/>
　鄭注四方之賓謂來聘者也自戒至于拜至皆如公<lb/>
　食亦告饌具而後公即席小臣請執幂請羞者乃迎<lb/>
　賓也<lb/>
賓爲茍敬席于阼階之西北面有脀不嚌肺不啐酒其<lb/>
介爲賓<lb/>
　鄭注茍且也假也主國君饗時親進醴于賓今燕又<lb/>
　宜獻焉人臣不敢䙝煩尊者至此升堂而辭讓欲以<lb/>
<pb n="22b"/>
　臣禮燕爲恭敬也于是席之如獻諸公之位言茍敬<lb/>
　者賓實主國所宜敬也脀折爼也不嚌啐似若尊者<lb/>
　然也介門西北面西上公降迎上介以爲賓揖讓升<lb/>
　如初禮主人獻賓獻公既獻茍敬乃媵觚羣臣即位<lb/>
　如燕也<lb/>
　釋曰饗食在庿燕在寢饗重而燕輕饗既親獻也故<lb/>
　燕以介爲賓而席賓于諸公之坐以介爲賓而後公<lb/>
　可以無親獻也茍敬之席在公之左春秋𫝊宋公與<lb/>
<pb n="23a"/>
　魯叔孫昭子宴飲酒樂宋公使昭子右坐右坐者居<lb/>
　公之右改禮坐也不嚌啐如卿之禮茍者聊且粗畧<lb/>
　之意茍敬猶曰殺敬也<lb/>
無膳尊無膳爵<lb/>
　鄭注降尊以就卑也<lb/>
　釋曰不自尊别于外臣<lb/>
與卿燕則大夫爲賓與大夫燕亦大夫爲賓<lb/>
　鄭注不以所與燕者爲賓者燕爲序歡心賓主敬也<lb/>
<pb n="23b"/>
　公父文伯飲南宫敬叔酒以路堵父爲客此之謂也<lb/>
　君恒以大夫爲賓者<hi>案恒今注疏本訛作但</hi>大夫卑雖尊之猶<lb/>
　逺于君今文無則下無燕<lb/>
　釋曰與四方之賓燕則其介爲賓亦事之宜<lb/>
羞膳者與執幂者皆士也<lb/>
　鄭注尊君也膳宰卑于士<lb/>
羞卿者小膳宰也<lb/>
　鄭注膳宰之佐也<lb/>
<pb n="24a"/>
若以樂納賓則賓及庭奏肆夏賓拜酒主人荅拜而樂<lb/>
闋公拜受爵而奏肆夏公卒爵主人升受爵以下而樂<lb/>
闋<lb/>
　鄭注肆夏樂章也今亡以鍾鑮播之鼓磬應之所謂<lb/>
　金奏也記曰入門而縣興示易以敬也卿大夫有王<lb/>
　事之勞則奏此樂焉<lb/>
　釋曰樂闋樂止也郊特牲曰大夫之奏肆夏由趙文<lb/>
　子始也<lb/>
<pb n="24b"/>
升歌鹿鳴下管新宫笙入三成<lb/>
　鄭注新宫小雅逸篇也管之入三成謂三終也<lb/>
　釋曰宋公享叔孫昭子賦新宫與此所笙奏或謂即<lb/>
　斯干之詩<lb/>
遂合鄉樂<lb/>
　鄭注鄉樂周南召南六篇言遂者不閒也<lb/>
　釋曰不閒歌<lb/>
若舞則勺<lb/>
<pb n="25a"/>
　鄭注勺頌篇告成大武之樂歌也其詩曰於鑠王師<lb/>
　遵養時晦又曰實維爾公允師既合鄉樂萬舞而奏<lb/>
　之所以美王侯勸有功也<lb/>
惟公與賓有俎<lb/>
　鄭注主于燕其餘可以無俎<lb/>
　釋曰大射公卿皆有俎<lb/>
獻公曰臣敢奏爵以聽命<lb/>
　鄭注授公釋此辭不敢必受之<lb/>
<pb n="25b"/>
凡公所辭皆栗階<lb/>
　鄭注栗蹙也謂越等急趨君命也<lb/>
凡栗階不過二等<lb/>
　鄭注其始升猶聚足連歩越二等左右足各一發而<lb/>
　升堂<lb/>
　釋曰二等上二等也連歩者謂前足躡一等後足從<lb/>
　之并足相隨不相過曲禮所謂拾級聚足連歩以上<lb/>
　也栗階者至其上二等左右各足一發而升堂其始<lb/>
<pb n="26a"/>
　升猶連歩<lb/>
凡公所酬既拜請旅侍臣<lb/>
　鄭注既拜謂自酌升拜時也擯者阼階下告于公還<lb/>
　西階下告公許旅行也請行酒于羣臣必請者不専<lb/>
　惠也<lb/>
凡薦與羞者小膳宰也<lb/>
　鄭注謂于卿大夫以下也上特言羞卿者小膳宰者<lb/>
　<hi>案今注疏本脫者字</hi>欲絶于賓羞賓者亦士<lb/>
<pb n="26b"/>
有内羞<lb/>
　鄭注謂羞豆之實酏食糝食羞籩之實糗餌粉餈<lb/>
　釋曰内羞房中之羞也以榖物爲之<lb/>
君與射則爲下射袒朱襦樂作而后就物<lb/>
　鄭注君尊<lb/>
小臣以巾授矢稍屬<lb/>
　鄭注君尊不搢矢<lb/>
　釋曰屬續授之<lb/>
<pb n="27a"/>
不以樂志<lb/>
　鄭注辟不敏也<lb/>
既發則小臣受弓以授弓人<lb/>
　鄭注俟復發也不使大射正燕射輕<lb/>
上射退于物一笴既發則荅君而俟<lb/>
　鄭注荅對<lb/>
若飲君燕則夾爵<lb/>
　鄭注謂君在不勝之黨賓飲之如燕媵觚則又夾爵<lb/>
<pb n="27b"/>
　釋曰將飲君先自飲君既飲又自飲<lb/>
君在大夫射則肉袒<lb/>
　鄭注不纁襦厭于君<lb/>
若與四方之賓燕媵爵曰臣受賜矣臣請贊執爵者<lb/>
　鄭注受賜謂公鄉者酬之<hi>案酬今注疏本訛作酌</hi>至燕主人事<lb/>
　賓之禮殺賓降洗升媵觶于公荅恩惠也<lb/>
相者對曰吾子無自辱焉<lb/>
　鄭注辭之也對荅也亦告公以公命荅之也<lb/>
<pb n="28a"/>
有房中之樂<lb/>
　鄭注絃歌周南召南之詩而不用鍾磬之節也謂之<lb/>
　房中者后夫人之所諷誦以事其君子<lb/>
　釋曰與四方賓燕有之<lb/>
</p>
<p>
</p>
  </div>
</body>
</text>
</TEI>
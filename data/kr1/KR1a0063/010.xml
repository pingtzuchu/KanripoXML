<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三易備遺卷十</head> <lb/>
    <p>
<pb n="1a"/>
欽定四庫全書<lb/>
　三易備遺卷十<lb/>
　　　　　　　　　　　　宋　朱元昇　撰<lb/>
　　後天周易<lb/>
　　　周易互卦<lb/>
易有聖人之道四焉尚其辭尚其變尚其象尚其占也<lb/>
連山歸藏易亡已乆後世不得見其辭周易之辭具在<lb/>
方冊不於辭焉求之曷足以明理象數哉互體者易之<lb/>
<pb n="1b"/>
變也象也占之必有辭也周易卦辭爻辭彖象之辭指<lb/>
互體而為辭者是或不一如小畜卦辭自我西郊指互<lb/>
兊也如屯爻辭女子貞不字十年乃字指互坤也如大<lb/>
過彖辭剛過而中指互乾也如困象辭君子以致命遂<lb/>
志指互巽也左氏𫝊晉侯將納王筮之遇大有之睽曰<lb/>
吉遇公用享於天子之卦也天為澤以當日天子降心<lb/>
以逆公不亦可乎蓋大有互兊也懿氏生敬仲周史有<lb/>
以周易見陳侯者使筮之遇觀之否曰是謂觀國之光<lb/>
<pb n="2a"/>
利用賔于王坤土也巽風也乾天也風為天於土上山<lb/>
也有山之材而照之以天光於是乎居土上蓋觀互坤<lb/>
艮也春秋用互體為占尚矣則夫舍互體而言易者非<lb/>
善言易者也<lb/>
<pb n="3a"/>
</p>
<p>
<pb n="4a"/>
夫子曰河出圖洛出書聖人則之圖書者竒偶之始也<lb/>
竒偶者卦畫之始也圖書之數有正有變故卦畫之象<lb/>
亦有正有變河圖正數四十有五河圖之變則一涵九<lb/>
九復涵一三涵七七復涵三二涵八八復涵二六涵四<lb/>
四復涵六惟五虚中以涵四方四維之四十此河圖隂<lb/>
陽互體為數百有十二者變也乗數也洛書正數五十<lb/>
有五洛書之變則一涵於六二涵於七三涵於八四涵<lb/>
於九五涵於十此洛書隂陽互體為數四十者變也除<lb/>
<pb n="4b"/>
數也稽之於象則有相為脗合者矣小成之卦八大成<lb/>
之卦六十四者正也除之而為反對之三十六乗之而<lb/>
為互體之百有十二者變也何以謂之互體百有二十<lb/>
乾坤二卦純體不互也夬姤乾之體剥復坤之體不互<lb/>
也既未濟坎離之體不互也餘五十六卦皆互也不互<lb/>
者用本卦互者除本卦其象百有二十合於河圖之變<lb/>
數百有二十也三而約之則為四十合於洛書之變數<lb/>
四十也於此見聖人作易一本諸河圖洛書固如此夫<lb/>
<pb n="5a"/>
子則之之言豈欺我哉<lb/>
<pb n="6a"/>
　　　　周易互卦綱目<lb/>
　　互乾乾一卦<lb/>
　　互坤坤一卦<lb/>
　　互震艮三卦<lb/>
　　互巽兊三卦<lb/>
　　互坎離三卦<lb/>
　　互乾巽兊四卦<lb/>
　　互坤震艮四卦<lb/>
<pb n="6b"/>
　　互坎震艮四卦<lb/>
　　互離巽兊四卦<lb/>
　　互震艮巽兊四卦<lb/>
　　不互五卦<lb/>
　　　凡三十有六卦<lb/>
　　　該一百二十象<lb/>
<pb n="7a"/>
屯䷂<hi>下互坤上互艮</hi>
　坤為母未從貴為女子十為坤成數故六二曰女子<lb/>
　貞不字十年乃字<lb/>
蒙䷃<hi>下互震上互坤</hi>
　坤為母震為長子故九二曰納婦吉子克家<lb/>
需䷄<hi>下互兑上互離</hi>
　兑為澤其於地也為剛鹵故九二曰需于沙九三曰<lb/>
　需于泥<lb/>
<pb n="7b"/>
訟䷅<hi>下互離上互巽</hi>
　離明也故初六之象曰雖小有言其辯明也離三數<lb/>
　也故九二曰歸而逋其邑人三百户上九曰或錫之<lb/>
　鞶帶終朝三禠之<lb/>
師䷆<hi>下互震上互坤</hi>
　坤為衆師衆也震為長子故六五曰長子帥師<lb/>
比䷇<hi>下互坤上互艮</hi>
　坤為土為衆故象曰先王以建萬國親諸侯<lb/>
<pb n="8a"/>
小畜䷈<hi>下互兑上互離</hi>
　兑位乎西故卦辭曰宻雲不雨自我西郊兑為毁折<lb/>
　離為目故九三曰輿説輻夫妻反目<lb/>
履䷉<hi>下互離上互巽</hi>
　離為目巽為股故六三曰眇能視跛能履<lb/>
泰䷊<hi>下互兑上互震</hi>
　兑少女震長男故六五曰帝乙歸妹<lb/>
否䷋<hi>下互艮上互巽</hi>
<pb n="8b"/>
　巽以申命行事故九四之象曰有命无咎志行也<lb/>
同人䷌<hi>下互巽上互乾</hi>
　巽為高為進退故九三曰升其高陵<lb/>
大有䷍<hi>下互乾上互兑</hi>
　兑説也孚兑之吉信志也故六五之象曰厥孚交如<lb/>
　信以𤼵志也威如之吉易而无備也<lb/>
謙䷎<hi>下互艮上互坎</hi>
　艮為小石故六二曰介于石<lb/>
<pb n="9a"/>
隨䷐<hi>下互艮上互巽</hi>
　艮為門闕為徑路故初九曰出門交有功<lb/>
蠱䷴<hi>下互兑上互震</hi>
　蠱之卦辭曰先甲三日後甲三日巽之爻辭曰先庚<lb/>
　三日後庚三日蠱互震震位於甲也巽互兑兑位於<lb/>
　庚也<lb/>
臨䷒<hi>下互震上互坤</hi>
　<lb/>
<pb n="9b"/>
　<lb/>
觀䷓<hi>下互坤上互艮</hi>
　<lb/>
　<lb/>
噬嗑䷔<hi>下互艮上互坎</hi>
　坎為耳故上九曰何校滅耳<lb/>
賁䷕<hi>下互坎上互震</hi>
　坎為輿震為足故初九曰賁其趾舎車而徒<lb/>
<pb n="10a"/>
无妄䷘<hi>下互艮上互巽</hi>
　<lb/>
　<lb/>
大畜䷙<hi>下互兑上互震</hi>
　兑為毁折故九二曰輿説輻<lb/>
頤䷚<hi>下互坤上互坤</hi>
　坤為成數之十故六三曰十年勿用无攸利<lb/>
大過䷛<hi>下互乾上互乾</hi>
<pb n="10b"/>
　上下互乾大者過也故彖曰剛過而中是為大過乾<lb/>
　為首故上九曰過涉滅頂凶<lb/>
坎䷜<hi>下互震上互艮</hi>
　<lb/>
　<lb/>
離䷝<hi>下互巽上互兑</hi>
<pb n="11a"/>
咸䷞<hi>下互巽上互乾</hi>
　巽為股故六二曰咸其腓九三曰咸其股股腓屬也<lb/>
恒䷟<hi>下互乾上互兑</hi>
　兑為少女為妾故六五曰婦人吉<lb/>
遯䷠<hi>下互巽上互乾</hi>
　<lb/>
　<lb/>
大壯䷡<hi>下互乾上互兑</hi>
<pb n="11b"/>
　兑為羊故九三曰羝羊觸藩六五曰䘮羊于易<lb/>
晉䷢<hi>下互艮上互乾</hi>
　艮為鼠故九四曰晉如鼫鼠<lb/>
明夷䷣<hi>下互坎上互震</hi>
　坎為羙脊亟心之馬故六二曰用拯馬壯吉<lb/>
家人䷤<hi>下互坎上互離</hi>
<pb n="12a"/>
睽䷥<hi>下互離上互坎</hi>
　坎為曳為輿為雨為豕故六三曰見輿曳上九曰見<lb/>
　豕負塗又曰往遇雨則吉<lb/>
蹇䷦<hi>下互坎上互離</hi>
　艮下坎上為蹇又下互坎故六二曰王臣蹇蹇六四<lb/>
　曰往蹇來連九五曰大蹇朋來<lb/>
解䷧<hi>下互離上互坎</hi>
　離為網罟田也故九二曰田獲三狐三者離之數也<lb/>
<pb n="12b"/>
損䷨<hi>下互震上互坤</hi>
　十坤成數故六五曰或益之十朋之龜<lb/>
益䷩<hi>下互坤上互艮</hi>
　益之六二損之六五也故六二亦曰或益之十朋之龜<lb/>
萃䷬<hi>下互艮上互巽</hi>
　上互巽故六三之象曰往无咎上巽也<lb/>
升䷭<hi>下互兑上互震</hi>
　兑西也故六四曰王用亨于岐山<lb/>
<pb n="13a"/>
困䷮<hi>下互離上互巽</hi>
　巽為申命故象曰澤无水困君子以致命遂志巽為<lb/>
　風為木故上六曰困于葛藟于臲卼<lb/>
井䷯<hi>下互兑上互離</hi>
　兑為毁折故九二曰甕敝漏離為明故九三曰王明<lb/>
　並受其福<lb/>
革䷰<hi>下互巽上互乾</hi>
　巽為申命故九四曰有孚改命<lb/>
<pb n="13b"/>
鼎䷱<hi>下互乾上互兑</hi>
　兑為毁折故九四曰鼎折足<lb/>
震䷲<hi>下互艮上互坎</hi>
　艮為山故六二曰躋于九陵坎為陷故九四曰震遂<lb/>
　泥<lb/>
艮䷳<hi>下互坎上互震</hi>
　坎為加憂為心病故六二曰其心不快九三曰厲薫<lb/>
　心<lb/>
<pb n="14a"/>
漸䷴<hi>下互坎上互離</hi>
　坎曰樽酒簋二故六二曰飲食衎衎坎為盜故九三<lb/>
　曰利禦冦<lb/>
歸妹䷵<hi>下互離上互坎</hi>
　離為目故九二曰眇能視坎為月故六五曰月㡬望<lb/>
豐䷶<hi>下互巽上互兑</hi>
　兑為毁折故九三曰折其右肱<lb/>
旅䷷<hi>下互巽上互兑</hi>
<pb n="14b"/>
　巽為近利市三倍為資斧故六二曰懷其資九四曰<lb/>
　得其資斧<lb/>
巽䷸<hi>下互兑上互離</hi>
　兑為巫故九二曰用史巫紛若兑位於庚故九五曰<lb/>
　先庚三日後庚三日離為網罟以佃以漁故六三曰<lb/>
　田獲三品<lb/>
兑䷹<hi>下互離上互巽</hi>
　離為戈兵故彖辭曰説以犯難民忘其死<lb/>
<pb n="15a"/>
渙䷺<hi>下互震上互巽</hi>
　艮為山故六四曰渙有丘<lb/>
節䷻<hi>下互震上互艮</hi>
　艮為門闕故初九曰不出户庭九二曰不出門庭<lb/>
中孚䷼<hi>下互震上互艮</hi>
　震為馬故六四曰馬匹亡<lb/>
小過䷽<hi>下互巽上互兑</hi>
　巽為雞故卦辭曰飛鳥遺之音彖辭又曰有飛鳥之<lb/>
<pb n="15b"/>
　象焉中孚本卦巽上故中孚上九曰翰音登于天<lb/>
<pb n="16a"/>
自漢以來言易者有取互卦有不取互卦蓋相半也然<lb/>
左氏𫝊晉侯謀納王筮遇大有之睽懿氏生敬仲筮遇<lb/>
觀之否是皆以互卦騐人事當否若符左契者又嘗求<lb/>
諸大𫝊之辭抑有可証焉大𫝊曰雜物撰徳辨是與非<lb/>
則非其中爻不備噫亦要存亡吉凶則居可知矣又曰<lb/>
二與四同功而異位二多譽四多懼三與五同功而異<lb/>
位三多凶五多功且卦有六爻夫子獨取中爻二四三<lb/>
五以為言者互卦之謂也互卦取二三四為下互是二<lb/>
<pb n="16b"/>
與四為應互卦取三四五為上互是三與五為應若夫<lb/>
六爻之正例初與四相應二與五相應三與六相應宜<lb/>
與互爻之應不相似然者夫子言二與四同功三與五<lb/>
同功舉互卦之例為言也故曰雜物撰徳辯是與非則<lb/>
非其中爻不備學者諦觀大𫝊之辭庶乎可矣<lb/>
　<lb/>
　<lb/>
　三易備遺卷十<lb/>
</p>
<p>
</p>
  </div>
</body>
</text>
</TEI>
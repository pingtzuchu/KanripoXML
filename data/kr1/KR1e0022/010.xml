<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷十</head> <lb/>
    <p>
<pb n="1a"/>
欽定四庫全書<lb/>
　春秋傳卷十<lb/>
　　　　　　　　　　　　　宋　劉敞　撰<lb/>
　　襄公<lb/>
元年春王正月公即位仲孫蔑㑹晉欒黶宋華元衛甯<lb/>
殖曹人莒人邾人滕人薛人圍宋彭城其謂之宋彭城<lb/>
何圍邑必繫國非伐宋也故謂之宋彭城然則孰伐魚<lb/>
石也魚石走之楚楚子取彭城而封之諸侯為是討之<lb/>
<pb n="1b"/>
楚已取彭城矣曷為繫之宋楚子不得取之宋魚石不<lb/>
得受之宋雖專之君子不與也夏晉韓厥帥師伐鄭仲<lb/>
孫蔑㑹齊崔杼曹人邾人杞人次于鄫秋楚公子壬夫<lb/>
帥師侵宋九月辛酉天王崩邾子來朝冬衛侯使公孫<lb/>
剽來聘晉侯使荀罃來聘<lb/>
二年春王正月葬簡王鄭伐宋夏五月庚庚寅夫人姜<lb/>
氏薨六月庚辰鄭伯睔卒晉師宋師衛甯殖侵鄭秋七<lb/>
月仲孫蔑㑹晉荀罃宋華元衛孫林父曹人邾人于戚<lb/>
<pb n="2a"/>
己丑葬我小君齊姜齊姜者何成公之妻也叔孫豹如<lb/>
宋冬仲孫蔑㑹晉荀罃齊崔杼宋華元衛孫林父曹人<lb/>
邾人滕人薛人小邾人于戚遂城虎牢此鄭虎牢也曷<lb/>
為不繫之鄭取之矣非鄭地也何以非鄭地鄭不式命<lb/>
地非其地也不式命多矣曷為獨惡乎鄭賢晉悼公也<lb/>
以晉悼公為伯則冝取乎鄭者也晉悼公之賢奈何其<lb/>
為國也施舍己責逮鰥寡振廢滯匡乏困救災患禁淫<lb/>
慝薄賦斂宥罪戾節器用時用民欲無犯時六官之長<lb/>
<pb n="2b"/>
皆民譽也舉不失職官不易方爵不逾徳師不凌正旅<lb/>
不偪師民無謗言以復霸諸侯遂者生事也大夫無遂<lb/>
事遂而節于禮義也此其為節于禮奈何㑹于戚將伐<lb/>
鄭鄭有成公之喪孟獻子曰不如城虎牢以憚之使畏<lb/>
而懐諸侯之大夫從之鄭人乃成然則何以不言取春<lb/>
秋原志其志非取之是以不言取也楚殺其大夫公子<lb/>
申稱國以殺大夫者罪累上也公子申之累上奈何嬰<lb/>
齊也壬夫也申也三人者執楚國之政公子申賄而專<lb/>
<pb n="3a"/>
嬰齊壬夫畏其偪也而殺之是君與臣同國之道也<lb/>
三年春楚公子嬰齊帥師伐吳公如晉夏四月壬戌公<lb/>
及晉侯盟于長樗公至自晉六月公㑹單子晉侯宋公<lb/>
衛侯鄭伯莒子邾子齊世子光己未同盟于雞澤陳侯<lb/>
使袁僑如㑹其言如㑹何如㑹者赴㑹也於㑹受命也<lb/>
戊寅叔孫豹及諸侯之大夫及陳袁僑盟諸侯之大夫<lb/>
則其言叔孫豹及之奈何恭也其恭奈何臣無專命於<lb/>
君側叔孫豹及諸侯之大夫云者受命之辭也曷為殊<lb/>
<pb n="3b"/>
及陳袁僑為其與陳袁僑盟也秋公至自㑹冬晉荀罃<lb/>
帥師伐許<lb/>
四年春王三月己酉陳侯午卒夏叔孫豹如晉秋七月<lb/>
戊子夫人姒氏薨葬陳成公八月辛亥葬我小君定姒<lb/>
定姒者何襄公之母也冬公如晉陳人圍頓<lb/>
五年春公至自晉夏鄭伯使公子𤼵來聘叔孫豹鄫世<lb/>
子巫如晉此鄫世子巫也曷為與叔孫豹如晉鄫請於<lb/>
魯為之附庸故相與往見於晉也鄫曷為為附庸於魯<lb/>
<pb n="4a"/>
鄫不勝莒魯之患求為附庸以自定諸侯死社稷正也<lb/>
不能守其國以卑其宗廟鄫失正矣天子達附庸非天<lb/>
子命而私有之魯失正矣臣不能以矯其君子不能以<lb/>
正其父故曰叔孫豹鄫世子巫如晉猶吾大夫焉交譏<lb/>
之仲孫蔑衛孫林父㑹吳于善道其言㑹吳何往㑹之<lb/>
也曷為往㑹之晉將合諸侯于戚吳子不至則使魯衛<lb/>
先之爾秋大雩楚殺其大夫公子壬夫稱國以殺大夫<lb/>
者罪累上也壬夫之累上奈何前此者陳鄭去楚即晉<lb/>
<pb n="4b"/>
楚人伐之不服媾之不可楚子怒曰壬夫實侵欲焉乃<lb/>
殺之是遷也然則壬夫之罪何壬夫之為人臣也怙勢<lb/>
而懷利足以殺其身已矣公㑹晉侯宋公陳侯衛侯鄭<lb/>
伯曹伯莒子邾子滕子薛伯齊世子光吳人鄫人于戚<lb/>
吳者夷也曷為序鄫之上抑鄫也曷為抑鄫鄫不能國<lb/>
非諸侯之列也公至自㑹冬戍陳楚公子貞帥師伐陳<lb/>
公㑹晉侯宋公衛侯鄭伯曹伯莒子邾子滕子薛伯齊<lb/>
世子光救陳十有二月公至自救陳辛未季孫行父卒<lb/>
<pb n="5a"/>
六年春王三月壬午杞伯姑容卒夏宋華弱來奔秋葬<lb/>
杞桓公滕子來朝莒人滅鄫冬叔孫豹如邾季孫宿如<lb/>
晉十有二月齊侯滅萊曷為不言萊君之奔國滅君死<lb/>
之正也<lb/>
七年春郯子來朝夏四月三卜郊不從乃免牲小邾子<lb/>
來朝城費秋季孫宿如衛八月螽冬十月衛侯使孫林<lb/>
父來聘壬戌及孫林父盟楚公子貞帥師圍陳十有二<lb/>
月公㑹晉侯宋公陳侯衛侯曹伯莒子邾子于鄬鄭伯<lb/>
<pb n="5b"/>
髠頑如㑹未見諸侯丙戌卒于鄵鄵者何鄭之邑也諸<lb/>
侯卒其封内不地其曰鄭伯髠頑如㑹未見諸侯卒于<lb/>
鄵何見其以如㑹而卒也何見乎其以如㑹而卒傳曰<lb/>
弑也孰弑之其大夫公子騑弑之公子騑弑之奈何公<lb/>
子騑執鄭國之政鄭伯不禮焉公子騑怒鄭伯將㑹諸<lb/>
侯廢之公子騑欲與楚鄭伯曰不可公子騑於是使賊<lb/>
弑鄭伯此弑也曷為不言其弑以卒赴也以卒赴則曷<lb/>
為遂書之徧絶其臣子也曷為徧絶其臣子臣弑君凡<lb/>
<pb n="6a"/>
在官者殺無赦子弑父凡在宫者殺無赦故君弑臣不<lb/>
討賊命之曰非臣親弑子不復讎命之曰非子非臣非<lb/>
子大惡莫甚焉鄭非無臣子也君子即其所以赴於諸<lb/>
侯而遂書之見鄭之無臣子也弑君多矣曷為獨於此<lb/>
為徧絶其臣子曰趙盾之弑其君也董狐書之以示於<lb/>
朝赴於諸侯仲尼曰良史也崔杼之弑其君也太史書<lb/>
之崔杼殺之其弟又書之又殺之其弟又書之乃舍之<lb/>
然後以赴於諸侯曰崔杼弑其君也弑君有四有絶其<lb/>
<pb n="6b"/>
君者有絶其臣者有非所絶而絶之者有舉其臣子而<lb/>
絶之者此之謂也陳侯逃歸者脫而歸也<lb/>
八年春王正月公如晉夏葬鄭僖公鄭人侵蔡獲蔡公<lb/>
子燮此侵也其言獲何侵而言獲者適得之也季孫宿<lb/>
㑹晉侯鄭伯齊人宋人衛人邾人于邢丘公在也曷為<lb/>
大夫㑹晉侯公反矣而未至也公至自晉莒人伐我東<lb/>
鄙秋九月大雩冬楚公子貞帥師伐鄭晉侯使士匄來<lb/>
聘<lb/>
<pb n="7a"/>
九年春宋災夏季孫宿如晉五月辛酉夫人姜氏薨秋<lb/>
八月癸未葬我小君穆姜穆姜者何成公之母也冬公<lb/>
㑹晉侯宋公衛侯曹伯莒子邾子滕子薛伯杞伯小邾<lb/>
子齊世子光伐鄭十有二月己亥同盟于戲楚子伐鄭<lb/>
十年春公㑹晉侯宋公衛侯曹伯莒子邾子滕子薛伯<lb/>
杞伯小邾子齊世子光㑹吳于柤其言㑹吳何㑹吳公<lb/>
也曷為再言㑹齊世子光吳云則不辭夏五月甲午遂<lb/>
滅偪陽偪陽者何妘姓之國也其言遂滅之何諸侯㑹<lb/>
<pb n="7b"/>
而滅人之國非禮也諸侯與有貶焉公至自㑹楚公子<lb/>
貞鄭公孫輙帥師伐宋晉師伐秦秋莒人伐我東鄙公<lb/>
㑹晉侯宋公衛侯曹伯莒子邾子齊世子光滕子薛伯<lb/>
杞伯小邾子伐鄭齊世子光曷為列乎諸侯之上主㑹<lb/>
者為之也春秋之作也孔子曰其事則齊桓晉文其文則<lb/>
史其義則丘竊取之矣古者諸侯之適子誓於天子攝<lb/>
其君則下其君一等非攝其君則皮帛繼子男冬盜殺<lb/>
鄭公子騑公子𤼵公孫輒傳曰公子騑執鄭國之政公<lb/>
<pb n="8a"/>
子𤼵為司馬公孫輒為司空作田洫奪司氏堵氏侯氏<lb/>
子師氏之田公子騑與尉止爭故五族作亂晨入鄭伯<lb/>
之宫殺三人者于朝而走戍鄭虎牢此非鄭地矣曷為<lb/>
繫之鄭反之也曷為反之不土其地正也不土其地則<lb/>
戍之何諸侯以義反之矣而未入也楚公子貞帥師救<lb/>
鄭公至自伐鄭<lb/>
十有一年春王正月作三軍何以書譏何譏爾作三軍<lb/>
非禮也古者大國三卿次國二卿小國一卿元侯之卿<lb/>
<pb n="8b"/>
有軍作師以承天子諸侯之卿無軍敎衛以聽元侯何<lb/>
如則謂之元侯方伯州牧卒正連帥謂之元侯何如則<lb/>
謂之連卒則方十國謂之連三十國謂之卒二百一十<lb/>
國謂之州分天下而治謂之方何如則可以為伯牧正<lb/>
帥天子之三公為伯其餘則諸侯有徳者為之夏四月<lb/>
四卜郊不從乃不郊鄭公孫舍之帥師侵宋公㑹晉侯<lb/>
宋公衛侯曹伯齊世子光莒子邾子滕子薛伯杞伯小<lb/>
邾子伐鄭秋七月己未同盟于亳城北公至自伐鄭楚<lb/>
<pb n="9a"/>
子鄭伯伐宋公㑹晉侯宋公衛侯曹伯齊世子光莒子<lb/>
邾子滕子薛伯杞伯小邾子伐鄭㑹于蕭魚公至自㑹<lb/>
楚人執鄭行人良霄稱人以執者非伯討也此其為非<lb/>
伯討奈何晉悼公以諸侯伐鄭㑹于蕭魚其言曰救災<lb/>
患恤禍亂同好惡奬王室鄭伯請服使良霄告于楚曰<lb/>
孤以社稷之故不能懷居君若能以玉帛綏晉不然則<lb/>
武震以攝威之孤之願也敢不敬從楚人怒為是執良<lb/>
霄冬秦人伐晉<lb/>
<pb n="9b"/>
十有二年春王正月莒人伐我東鄙圍台季孫宿帥師<lb/>
救台遂入鄆鄆者何莒附庸之國也遂者主事也大夫<lb/>
無遂事遂而亂非禮也此入者鄆爾其謂之亂何諸侯<lb/>
不專伐大夫不專命救台而入鄆是怒而已矣亂之道<lb/>
也夏晉侯使士魴來聘秋九月吳子乘卒冬楚公子貞<lb/>
帥師侵宋公如晉<lb/>
十有三年春公至自晉夏取邿邿者何附庸之國也秋<lb/>
九月庚辰楚子審卒冬城防<lb/>
<pb n="10a"/>
十有四年春王正月季孫宿叔老㑹晉士匄齊人宋人<lb/>
衛人鄭公孫蠆曹人莒人邾人滕人薛人杞人小邾人<lb/>
㑹吳于向二月乙未朔日有食之夏四月叔孫豹㑹晉<lb/>
荀偃齊人宋人衛北宫括鄭公孫蠆曹人莒人邾人滕<lb/>
人薛人杞人小邾人伐春己未衛侯出奔齊奔而名者<lb/>
見有君也衛有君矣衛侯何以不名不與剽而得兩君<lb/>
之名也曷為不與剽得兩君之名惡剽也其惡之奈何<lb/>
剽者公孫也執衛國之政矣剽之篡國人未有說焉莒<lb/>
<pb n="10b"/>
人侵我東鄙秋楚公子貞帥師伐吳冬季孫宿㑹晉士<lb/>
匄宋華閱衛孫林父鄭公孫蠆莒人邾人于戚<lb/>
十有五年春宋公使向戌來聘二月己亥及向戌盟于<lb/>
劉劉夏逆王后于齊何以不稱使不與天子之使劉夏<lb/>
也曷為不與天子之使劉夏劉夏士也然則逆王后曷<lb/>
使三公則已尊大夫則已卑孤卿節矣外逆女不書此<lb/>
何以書我接之也夏齊侯伐我北鄙圍成公救成至遇<lb/>
其言至遇何齊師還矣至遇而止也季孫宿叔孫豹帥<lb/>
<pb n="11a"/>
師城成郛秋八月丁巳日有食之邾人伐我南鄙冬十<lb/>
有一月癸亥晉侯周卒<lb/>
十有六年春王正月葬晉悼公三月公㑹晉侯宋公衛<lb/>
侯鄭伯曹伯莒子邾子薛伯杞伯小邾子于溴梁戊寅<lb/>
大夫盟諸侯皆在是其言大夫盟何信在大夫也何言<lb/>
乎信在大夫徧刺天下之大夫也曷為徧刺天下之大<lb/>
夫也若贅旒然晉人執莒子邾子以歸稱人以執者非<lb/>
伯討也此其為非伯討奈何前此者邾莒交伐魯齊楚<lb/>
<pb n="11b"/>
輔之晉將討焉未及而悼公卒平公即位已葬改服㑹<lb/>
于溴梁於是執邾莒之君此執有罪何以不得為伯討<lb/>
非不當討也不可討也古之君子正已而物正矣晉侯<lb/>
之正未能以行其國而執人固所以非伯討也齊侯伐<lb/>
我北鄙夏公至自㑹五月甲子地震叔老㑹鄭伯晉荀<lb/>
偃衛甯殖宋人伐許秋齊侯伐我北鄙圍成大雩冬叔<lb/>
孫豹如晉<lb/>
十有七年春王二月庚午邾子牼卒宋人伐陳夏衛石<lb/>
<pb n="12a"/>
買帥師伐曹秋齊侯伐我北鄙圍桃齊髙厚帥師伐我<lb/>
北鄙圍防九月大雩宋華臣出奔陳冬邾人伐我南鄙<lb/>
十有八年春白狄來白狄者何白狄之君也何以不言<lb/>
朝不與朝也曷為不與朝外之也王者内京師而外諸<lb/>
夏内諸夏而外四裔白狄來朝非正也雖却之可也夏<lb/>
晉人執衛行人石買稱人以執者非伯討也此其為非<lb/>
伯討奈何衛孫蒯淫獵于曹曹人閉門訽之孫蒯怒使<lb/>
石買帥師以伐曹曹人訴諸晉石買以君命聘於晉晉<lb/>
<pb n="12b"/>
人執之晉能知石買之伐曹為惡矣而未能知孫蒯之<lb/>
逐其君為惡也蒯者曷為者也孫林父之子也是始惡<lb/>
於君而逐之秋齊師伐我北鄙冬十月公㑹晉侯宋公<lb/>
衛侯鄭伯曹伯莒子邾子滕子薛伯杞伯小邾子同圍<lb/>
齊㑹者聚辭也旣曰㑹矣又曰同圍齊何同圍之者猶<lb/>
曰環之也環之者何不通也諸侯之軍四分或焚其郛<lb/>
或攻其門譬如棲之者然此葢伐也曷為不言伐圍不<lb/>
言伐也曹伯負芻卒于師楚公子午帥師伐鄭<lb/>
<pb n="13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十<lb/>
</p>
<p>
</p>
  </div>
</body>
</text>
</TEI>
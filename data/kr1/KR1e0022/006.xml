<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷六</head> <lb/>
    <p>
<pb n="1a"/>
欽定四庫全書<lb/>
　春秋傳卷六<lb/>
　　　　　　　　　　　　　宋　劉敞　撰<lb/>
　　僖公<lb/>
十有四年春諸侯城縁陵縁陵者何杞之邑也曷為城<lb/>
之封杞也曷為不曰城杞不與封杞也曷為不與實與<lb/>
而文不與文曷為不與諸侯之義不得專封也諸侯之<lb/>
義不得專封則其曰實與之何上無天子下無方伯天<lb/>
<pb n="1b"/>
下諸侯有相滅亡者力能救之則救之可也然則杞孰<lb/>
亡之葢淮夷脅之自是封于縁陵諸侯何以不序不足<lb/>
序也其不足序奈何桓徳衰矣師徒不完器用不具城<lb/>
楚丘也衛人忘亡然則非惡諸侯也惡長諸侯者也夏<lb/>
六月季姬及鄫子遇于防使鄫子來朝季姬者何吾女<lb/>
也曷為使乎鄫子來朝内辭也非使來朝使來請已也<lb/>
秋八月辛卯沙鹿崩沙鹿者何山也山則曷為不曰山<lb/>
有號有名以名通者不待號可也然則曷為不繫國山<lb/>
<pb n="2a"/>
不可以繫國山曷為不可以繫國名山大澤不以封諸<lb/>
侯守之沙鹿崩何以書記異也狄侵鄭冬蔡侯肸卒<lb/>
十有五年春王正月公如齊楚人伐徐三月公㑹齊侯<lb/>
宋公陳侯衛侯鄭伯許男曹伯盟于牡丘遂次于匡公<lb/>
孫敖帥師及諸侯之大夫救徐夏五月日有食之秋七<lb/>
月齊師曹師伐厲八月螽九月公至自㑹季姬歸于鄫<lb/>
己卯晦震夷伯之廟震之者何雷電擊夷伯之廟者也<lb/>
夷伯者何吾大夫也夷氏也伯字也曷為字臣旣死君<lb/>
<pb n="2b"/>
不忍呼其名子旣死父不忍呼其名何以書記異也因<lb/>
此以見天子至于士皆有廟天子七廟諸侯五大夫三<lb/>
士二故徳厚者流光徳薄者流卑是以貴始徳之本也<lb/>
始封必為祖冬宋人伐曹楚人敗徐于婁林十有一月<lb/>
壬戌晉侯及秦伯戰于韓獲晉侯戰而言及者主之者<lb/>
也猶曰晉侯為志乎為此戰也云爾此偏戰也何以不<lb/>
言師敗績君獲不言師敗績也師雖不敗績而君敗績<lb/>
則書以敗績師雖敗績而君獲則不書敗績重君也君<lb/>
<pb n="3a"/>
之重重於師師之重重於大夫傳曰晉惠公自秦入於<lb/>
晉背秦之好晉饑乞糴于秦秦輸之秦饑乞糴于晉晉<lb/>
閉之故穆公伐晉晉侯請戰曰寡人不佞能合其衆而<lb/>
不能離君若不還無所逃命秦伯對曰昔君之未入寡<lb/>
人懼之入而未定列寡人憂之今旣定列矣敢不承命<lb/>
晉大夫皆懼戰于韓原獲晉侯以歸<lb/>
十有六年春王正月戊申朔隕石于宋五曷為先言隕<lb/>
而後言石隕石記聞聞其磌然視之則石察之則五是<lb/>
<pb n="3b"/>
月六鷁退飛過宋都曷為先言六而後言鷁六鷁記聞<lb/>
視之則六察之則鷁徐而察之則退飛君子之於言無<lb/>
所茍而已矣五石六鷁何以書記異也外異不書此何<lb/>
以書告焉爾宋襄公問於周内史叔興父曰是何祥也<lb/>
吉凶安在對曰今茲魯多大喪明年齊有亂君將得諸<lb/>
侯而不終三月壬申公子季友卒大夫卒稱名季者字<lb/>
也其稱季友何譏何譏爾譏世卿世卿非禮也言自是<lb/>
世季氏也世卿多矣曷為獨譏乎此因其可譏而譏之<lb/>
<pb n="4a"/>
此其為可譏奈何言是乃逐昭公者也其諸則冝於此<lb/>
焉正之矣夏四月丙申鄫季姬卒秋七月甲子公孫茲<lb/>
卒冬十有二月公㑹齊侯宋公陳侯衛侯鄭伯許男邢<lb/>
侯曹伯于淮<lb/>
十有七年春齊人徐人伐英氏英氏者何國也夏滅項<lb/>
孰滅之公滅之曷為不言公滅之内大惡諱也内大惡<lb/>
則曷為或諱或不諱或以為諱或不以為諱曷為或以<lb/>
為諱或不以為諱或以為恥或不以為恥諱者非諱其<lb/>
<pb n="4b"/>
實也諱其義也秋夫人姜氏㑹齊侯于卞傳曰為滅項<lb/>
故夫人姜氏㑹齊侯于卞參譏之九月公至自㑹冬十<lb/>
有二月乙亥齊侯小白卒<lb/>
十有八年春王正月宋公曹伯衛人邾人伐齊傳曰伐<lb/>
齊以納公子昭也伐齊以納公子昭則何以不曰納齊<lb/>
公子昭于齊不與納也曷為不與納諸侯失國諸侯納<lb/>
之正也有其實者居其名無其實者不得居其名有其<lb/>
名者享其功無其名者不得享其功納公子昭非正也<lb/>
<pb n="5a"/>
納公子昭之為非正奈何齊桓公之夫人三王姬徐嬴<lb/>
蔡姬皆無子桓公好内多内寵内嬖如夫人者六人長<lb/>
衛姬生無虧小衛姬生元鄭姬生昭葛嬴生潘密姬生<lb/>
商人宋華子生雍六人者莫之適立桓公死六人者皆<lb/>
欲為後國人立無虧昭出奔宋宋襄公率諸侯伐齊納<lb/>
焉立嫡以長不以賢立子以貴不以長貴鈞以年年鈞<lb/>
以徳納公子昭非正也夏師救齊五月戊寅宋師及齊<lb/>
師戰于甗齊師敗績戰而言及者主之者也猶曰宋師<lb/>
<pb n="5b"/>
為志乎為此戰也云爾狄救齊秋八月丁亥葬齊桓公<lb/>
傳曰桓公卒五公子爭立豎刁易牙亂乎内十有一月<lb/>
而後葬冬邢人狄人伐衛狄不言人此其言人何人狄<lb/>
所以狄邢也狄邢則何以人狄言邢之與狄猶一體也<lb/>
邢之與狄猶一體奈何邢親狄而殘衛以放滅國邢無<lb/>
親矣以是為一體也<lb/>
十有九年春王三月宋人執滕子嬰齊嬰齊何以名執<lb/>
而名者不反之辭也夏六月宋公曹人邾人盟于曹南<lb/>
<pb n="6a"/>
曹南者何曹之南也曹人在焉其曰曹南何君不出而<lb/>
大夫行故曰曹南也鄫子㑹盟于邾其言㑹盟何㑹盟<lb/>
者約盟而往㑹也已酉邾人執鄫子用之用之者何或<lb/>
曰葢叩其鼻以血社也或曰殺之也春秋諸侯死不以<lb/>
其道名鄫子何以不名略之也曷為略之言鄫子之所<lb/>
以放乎死者自取之也其自取之奈何葢私乎季姬者<lb/>
也季姬許嫁邾鄫子請焉故曰愛人不愛反其仁敬人<lb/>
不敬反其禮為人君不可不慎也反求諸己而已矣秋<lb/>
<pb n="6b"/>
宋人圍曹衛人伐邢冬㑹陳人蔡人楚人鄭人盟于齊<lb/>
梁亡此未有言伐者其言梁亡何自亡也其自亡奈何<lb/>
魚爛而亡也梁伯好土功亟城而弗處民罷而弗堪則<lb/>
曰某冦將至乃溝公宫曰秦將襲我民懼而潰秦遂取<lb/>
梁<lb/>
二十年春新作南門新作者何更舊也南門者何法門<lb/>
也新作南門何以書譏何譏爾譏不務公室也其謂南<lb/>
門何南非一門也庫門天子皋門雉門天子應門夏郜<lb/>
<pb n="7a"/>
子來朝五月乙巳西宫災西宫者何小寢也小寢則曷<lb/>
為謂之西宫有西宫則有東宫矣魯子曰以有西宫亦<lb/>
知諸侯之有三宫也西宫災何以書記災也鄭人入滑<lb/>
秋齊人狄人盟于邢冬楚人伐隨<lb/>
二十有一年春狄侵衛宋人齊人楚人盟于鹿上夏大<lb/>
旱何以書記災也秋宋公楚子陳侯蔡侯鄭伯許男曹<lb/>
伯㑹于盂楚何以稱子以其先諸侯不可不曰楚子也<lb/>
其先諸侯何也諸侯莫能宗中國推楚子使當中國賤<lb/>
<pb n="7b"/>
之也執宋公以伐宋孰執之楚子執之曷為不言楚子<lb/>
執之諸侯皆在是分惡於諸侯也分惡于諸侯者何猶<lb/>
曰非獨楚人詐也諸侯與有貶焉非獨諸侯賤也宋公<lb/>
與有罪焉宋襄公合諸侯以求伯以力為之納齊孝公<lb/>
執滕子嬰齊圗曹之君㑹楚成王公子目夷諌曰小國<lb/>
爭盟必亡盍姑内省徳乎無闕而後動襄公不聽襄公<lb/>
之求伯也至于辱而已矣冬公伐邾楚人使冝申來獻<lb/>
㨗使冝申者楚子也其稱人何貶曷為貶為執宋公貶<lb/>
<pb n="8a"/>
宋公與楚子期以乗車之㑹公子目夷曰楚夷國也彊<lb/>
而無義請君以兵車之㑹往宋公曰吾與之約以乘車<lb/>
之㑹自吾為之自我墮之不可終以乘車之㑹往楚人<lb/>
果伏兵車執宋公以伐宋宋公謂公子目夷曰子歸守<lb/>
國矣國子之國也吾不從子之言以至于此公子目夷<lb/>
復曰君雖不言國國固臣之國也于是歸設守械而守<lb/>
國楚人謂宋人曰子不與我國吾將殺子君矣宋人應<lb/>
之曰吾賴社稷之神靈吾國已有君矣楚人知雖殺宋<lb/>
<pb n="8b"/>
公猶不得宋國于是釋宋公宋公釋乎執走之衛公子<lb/>
目夷復曰國為君守之君何為不入然後逆襄公歸此<lb/>
葢㨗乎宋也曷為不曰宋㨗不與㨗乎宋也曷為不與<lb/>
㨗乎宋㨗者軍獲也中國於四裔則有㨗諸侯於天子<lb/>
則有獻㨗非四裔無所㨗非天子雖㨗不獻也十有二<lb/>
月癸丑公㑹諸侯盟于薄釋宋公執未有言釋之者此<lb/>
其言釋之何公與為爾也公與為爾奈何公與譏爾也<lb/>
二十有二年春公伐邾取須句夏宋公衛侯許男滕子<lb/>
<pb n="9a"/>
伐鄭秋八月丁未及邾人戰于升陘何以不言師敗績<lb/>
戰而不言師敗績者敗在内也師敗績不言及之者恥<lb/>
也邾人報須句公禦之小邾師而不設備臧文仲諌曰<lb/>
國無小不可易也無備雖衆不可恃也詩曰戰戰兢兢<lb/>
如臨深淵如履薄氷又曰敬之敬之天惟顯思命不易<lb/>
哉先王之明徳猶無不難也無不懼也況我小國乎君<lb/>
亦無謂邾小蠭蠆有毒而況國乎弗聽戰于升陘我師<lb/>
敗績冬十有一月已巳朔宋公及楚人戰于泓宋師敗<lb/>
<pb n="9b"/>
績戰而言及之者主之者也猶曰宋公為志乎為此戰<lb/>
也云爾宋公與楚人期戰于泓之陽大司馬固諌曰天<lb/>
之弃商久矣君將興之弗可赦也已弗聽宋人旣成列<lb/>
楚人未旣濟有司復曰彼衆我寡請迨其未畢濟而擊<lb/>
之宋公曰不可吾聞之也君子不厄人我雖喪國之餘<lb/>
寡人不忍行也旣濟未畢陳有司復曰請迨其未畢陳<lb/>
而擊之宋公曰不可吾聞之也君子不鼓不成列已陳<lb/>
然後鼓之宋師大敗宋公之愛人也則無以異于殺之<lb/>
<pb n="10a"/>
爾其信人也則亦無以異于殺之爾故曰善戰者服上<lb/>
刑連諸侯者次之闢草萊任土地者次之宋襄公有二<lb/>
焉<lb/>
二十有三年春齊侯伐宋圍緡夏五月庚寅宋公茲父<lb/>
卒秋楚伐陳冬十有一月杞子卒杞其稱子者何也貶<lb/>
曷為貶以其用夷禮貶然則孰貶之天子貶之何用知<lb/>
其天子貶之非天子不制度不議禮不考文春秋之進<lb/>
賢也不記實其退不肖也不亂名然則杞之名何也公<lb/>
<pb n="10b"/>
也杞何以稱公王者之後稱公杞夏之後也宋殷之後<lb/>
也王者必將二王之後行其正朔報其禮樂以賔于天<lb/>
子尊賢之義也<lb/>
二十有四年春王正月夏狄伐鄭秋七月冬天王出居<lb/>
于鄭王者無外其曰出居于鄭何王自出也王自出奈<lb/>
何襄王之為世子也母弟曰帶有寵於惠后惠后愛之<lb/>
惠王許立焉齊桓公是以㑹諸侯于首止惠王崩帶不<lb/>
得立作亂而出奔十年王召而復之則又以狄攻王王<lb/>
<pb n="11a"/>
御士將禦之王曰先后其謂我何寧使諸侯圗之於是<lb/>
出居于鄭以是為非一天下之道也此其為非一天下<lb/>
之道奈何曰舜之于象也封之有庳天子使吏治其政<lb/>
而納其貢稅象不得有為於其國源源而來富貴之爾<lb/>
親愛之爾此道之謂也晉侯夷吾卒<lb/>
二十有五年春王正月丙午衛侯燬滅邢衛侯燬何以<lb/>
名賤之也曷為賤之誘滅也其誘滅奈何衛侯將伐邢<lb/>
禮至曰不得其守國未可望也我請使昆弟仕之乃仕<lb/>
<pb n="11b"/>
於邢衛師至邢邢大夫巡城二禮掖之以赴于外而殺<lb/>
之遂滅其國故君子疾其誘滅也使人之臣反其君猶<lb/>
臣人而反其君者也夏四月癸酉衛侯燬卒宋蕩伯姬<lb/>
來逆婦宋蕩伯姬者何内女也蕩氏之母也婦者縁姑<lb/>
言之辭也婦人不專行姑無為婦逆者宋蕩伯姬來逆<lb/>
婦非禮也然則何以書以公之自主之也諸侯嫁女於<lb/>
大夫主大夫以與之公之自主之非禮也宋殺其大夫<lb/>
秋楚人圍陳納頓子于頓其言納何言納者與納也曷<lb/>
<pb n="12a"/>
為與納諸侯失國諸侯納之正也何以不言遂圍陳所<lb/>
以納頓子也然則曷為不言以師親之者也葬衛文公<lb/>
冬十有二月癸亥公㑹衛子莒慶盟于洮<lb/>
二十有六年春王正月己未公㑹莒子衛寗速盟于向<lb/>
齊人侵我西鄙公追齊師至酅弗及追之者何逐之也<lb/>
其言弗及何弗者遷辭也為畏而弗敢及使若不及然<lb/>
齊師者齊人也其稱師何為公之弗敢及張之也然則<lb/>
何言爾譏畏也議畏奈何天子有道守在四夷諸侯有<lb/>
<pb n="12b"/>
道守在四鄰聞以百里為政乎天下者矣未聞以千乘<lb/>
畏人者也夏齊人伐我北鄙衛人伐齊公子遂如楚乞<lb/>
師乞者何卑辭也曷為以外内同若辭重師也曷為重<lb/>
師師出不正反戰不正勝也秋楚人滅䕫以䕫子歸䕫<lb/>
子何以不名著力不足也其為力不足奈何楚人謂䕫<lb/>
曰何以不祀祝融與鬻熊䕫子對曰吾先君熊摯有疾<lb/>
鬼神弗赦而自竄于夔吾是以失楚又何祀焉楚人疾<lb/>
其言伐䕫滅之以䕫子歸冬楚人伐宋圍緡公以楚師<lb/>
<pb n="13a"/>
伐齊取穀冬公至自伐齊<lb/>
二十有七年春杞子來朝夏六月庚寅齊侯昭卒秋八<lb/>
月乙未葬齊孝公乙巳公子遂帥師入杞冬楚人陳侯<lb/>
蔡侯鄭伯許男圍宋此楚子也其稱人何貶曷為貶蠻<lb/>
夷也而亟病中國人楚子亦所以人諸侯也曷為人諸<lb/>
侯諸侯莫能宗中國推楚子使伯中國所惡乎宋者以<lb/>
善於晉侯重耳者也十有二月甲戌公㑹諸侯盟于宋<lb/>
此圍宋也曷為地以宋㑹所以平宋也然則何言爾成<lb/>
<pb n="13b"/>
公意也<lb/>
二十有八年春晉侯侵曹晉侯伐衛曷為再言晉侯侵<lb/>
一事也伐一事也公子買戍衛不卒戍刺之其言不卒<lb/>
戍刺之何譏何譏爾刺之為不卒戍也公子買戍衛則<lb/>
曷為不卒戍辟晉也然則曷為戍衛衛不禮於晉絶晉<lb/>
而與楚刺之者何殺之也殺之則曷為謂之刺之内諱<lb/>
殺大夫謂之刺之猶曰以道殺之也以道殺之則其曰<lb/>
刺之何刺者與衆殺之者也一刺曰訊羣臣再刺曰訊<lb/>
<pb n="14a"/>
羣吏三剌曰訊萬民楚人救衛三月丙午晉侯入曹執<lb/>
曹伯畀宋人其稱侯以執何稱侯以執者伯討也此其<lb/>
為伯討奈何曹共公為無道逺君子而近小人服赤芾<lb/>
者三百也其言畀宋人何與宋人也晉侯執曹伯則曷<lb/>
為與宋人為譎也其為譎奈何晉侯之為公子也有徳<lb/>
於宋楚楚人圍宋殆矣宋請救于晉勿救則怨在宋救<lb/>
之則怨在楚先軫曰然則我執曹伯而畀宋人且分其<lb/>
田楚人愛曹必釋宋而從我我與之戰而後圗之於是<lb/>
<pb n="14b"/>
執曹伯以畀宋楚人怒夏四月己巳晉侯齊師宋師秦<lb/>
師及楚人戰于城濮楚師敗績戰而言及之者主之者<lb/>
也猶曰晉侯為志乎為此戰也云爾楚人者楚師也其<lb/>
稱人何貶曷為貶是大夫得臣之師也何惡乎大夫得<lb/>
臣楚子曰晉侯在外十九年矣而得晉國是天建之也<lb/>
而又有明徳天不可廢徳不可敵令之還師得臣不可<lb/>
楚子怒少與之師得臣從晉侯晉侯退三舍而止楚衆<lb/>
欲還得臣又不可戰于城濮楚師大敗楚於是殺得臣<lb/>
<pb n="15a"/>
楚殺其大夫得臣稱國以殺大夫者罪累上也此殺有<lb/>
罪其以累上之辭言之何惡楚子也何惡乎楚子知其<lb/>
不可使也而不能勿使知其不可敵也而不能勿敵是<lb/>
以弃其師之道也衛侯出奔楚失國而名者别二君也<lb/>
衛有君矣衛侯何以不名賢衛子也賢衛子則何以不<lb/>
名言叔武之不有其國也叔武者曷為者也衛侯之弟<lb/>
也攝君之事而不處其位載君之徳而不私其名上治<lb/>
之天子下治之諸侯以求反衛侯于國是以稱之衛子<lb/>
<pb n="15b"/>
也五月癸丑公㑹晉侯齊侯宋公蔡侯鄭伯衛子莒子<lb/>
盟于踐土陳侯如㑹其言如㑹何如㑹赴㑹也公朝于<lb/>
王所曷為不言公如京師天子在是也是非京師也則<lb/>
天子曷為在是天子來是也曷為不言天子來是天子<lb/>
以天下為家來是雖微猶可言也六月衛侯鄭自楚復<lb/>
歸于衛衛侯鄭何以名貶曷為貶殺叔武也衛侯曷為<lb/>
殺叔武叔武治反衛侯衛侯驅而入射叔武而殺之其<lb/>
言歸何易也其易奈何叔武在内也衛元咺出奔晉陳<lb/>
<pb n="16a"/>
侯欵卒秋杞伯姬來公子遂如齊冬公㑹晉侯齊侯宋<lb/>
公蔡侯鄭伯陳子莒子邾子秦人于温天王狩于河陽<lb/>
狩不書此何以書譏何譏爾天王狩于河陽非狩也何<lb/>
言乎非狩晉侯召王以諸侯見葢託於狩以至河陽也<lb/>
孔子曰晉文公譎而不正此之謂也壬申公朝于王所<lb/>
晉人執衛侯歸之于京師稱人以執者非伯討也衛侯<lb/>
殺叔武何以不得為伯討衛之禍文公為之也文公為<lb/>
之奈何文公逐衛侯而立叔武使人兄弟相疑放乎殺<lb/>
<pb n="16b"/>
母弟者文公為之也然後治之晚矣曷為或言歸于或<lb/>
言歸之于歸于者正也歸之于者不正也此其為不正<lb/>
奈何文公使元喧與衛侯訟文公右元咺刖衛大夫鍼<lb/>
莊子殺士榮然後執衛侯歸之于京師文公之聽也已<lb/>
頗右者葢君臣無獄諸侯不專殺衛元咺自晉復歸于<lb/>
衛其言復歸何大夫無復復者位已絶也已絶而復惡<lb/>
也惡則其言歸何易也其易奈何以文公為之主也諸<lb/>
侯遂圍許曹伯襄復歸于曹曹伯襄何以名貶曷為貶<lb/>
<pb n="17a"/>
其歸之道非所以歸也非所以歸者何紿也其紿奈何<lb/>
曹伯執乎晉而未反晉侯有疾使其豎侯獳貨筮史曰<lb/>
以曹為解晉侯恐自是反曹伯遂㑹諸侯圍許<lb/>
二十有九年春介葛盧來介葛盧者何附庸之君也何<lb/>
以名貶曷為貶用夷禮也其言來何來朝也公在外則<lb/>
何以言來接焉爾公至自圍許夏六月公㑹王人晉人<lb/>
宋人齊人陳人蔡人秦人盟于翟泉是稱人皆微者與<lb/>
非微者也王子虎晉狐偃宋公孫固齊國歸父陳轅濤<lb/>
<pb n="17b"/>
塗秦小子憖之盟也則其稱人何翟泉在王城之内諸<lb/>
侯之大夫入天子之境雖貴曰士陪臣也而盟于天子<lb/>
之側自此始是以貶也其餘從同同秋大雨雹何以書<lb/>
記災也冬介葛盧來此得見乎公矣何以不言朝不成<lb/>
朝也其不成朝奈何葢以夏變乎夷者也<lb/>
三十年春王正月夏狄伐齊秋衛殺其大夫元咺及公<lb/>
子瑕稱國以殺大夫者罪累上也何言乎及公子瑕以<lb/>
罪及之也公子瑕元咺之厚也衛侯鄭歸于衛衛侯鄭<lb/>
<pb n="18a"/>
何以名貶曷為貶其始復也殺叔武矣其又復也殺元<lb/>
咺及公子瑕是暴戾而無親也則其言歸何易也其易<lb/>
奈何晉人執衛侯歸之于京師使醫酖之不死臧文仲<lb/>
言於僖公曰臣聞之班相恤也乃能有親夫晉人酖衛<lb/>
侯不死亦不討其使者諱而惡殺之也有諸侯之請必<lb/>
免之君盍請衛侯以示親於諸侯且以動晉夫晉新得<lb/>
諸侯使亦曰魯不弃其親不亦可乎公說納玉於王與<lb/>
晉侯皆十㲄自是免衛侯此復歸也何以不言復不與<lb/>
<pb n="18b"/>
復也曷為不與復賊殺其親則正之放弑其君則殘之<lb/>
内外亂鳥獸行則滅之三王之政也晉人秦人圍鄭介<lb/>
人侵蕭冬天王使宰周公來聘公子遂如京師遂如晉<lb/>
遂者何生事也大夫無遂事遂而冝權也此其為權奈<lb/>
何晉文公執曹伯班其所侵地于諸侯曰後至者勿頒<lb/>
公子遂聘于周自周遂之晉為諸侯先魯於是取濟西<lb/>
田復周公之守<lb/>
三十有一年春取濟西田孰取之吾故也取邑必繫國<lb/>
<pb n="19a"/>
取邑不繫國非也取附庸也取田必繫國取田不繫國<lb/>
吾故也非外取之也公子遂如晉夏四月四卜郊不從<lb/>
乃免牲曷為或言三卜或言四卜三卜禮也四卜非禮<lb/>
也三卜何以禮四卜何以非禮求吉之道三郊用正月<lb/>
上辛郊用正月上辛則曷為卜或以十二月下辛卜正<lb/>
月上辛如不吉則以正月下辛卜二月上辛如不吉則<lb/>
又以二月下辛卜三月上辛如不吉則不郊夏后氏以<lb/>
建寅為正商人以建丑為正周人以建子為正王者必<lb/>
<pb n="19b"/>
以其正月郊王者必以其正月郊則曷為三卜卜郊非<lb/>
禮也卜郊何以非禮魯郊非禮也魯郊何以非禮天子<lb/>
祭天諸侯祭土天子有方望之事無所不通諸侯山川<lb/>
有不在其封内者則不祭也曷為或言免牲或不言免<lb/>
牲免牲禮也不免牲非禮也免牲何以禮不免牲何以<lb/>
非禮郊者歳事也六月上甲始庀牲十月上甲始繫牲<lb/>
帝牲必在滌三月如不從則免矣曷為或言牲或言牛<lb/>
中禮曰牲不中禮曰牛何以則中禮何以則不中禮夏<lb/>
<pb n="20a"/>
后氏𤣥牡商人白牡周人騂牡天地之牛角繭栗宗廟<lb/>
之牛角握賔客之牛角尺猶三望三望者何望祭也然<lb/>
則曷祭祭星辰山川曷為祭星辰山川星辰民所瞻仰<lb/>
也山川民所取財用也其守為諸侯猶三望何以書譏<lb/>
何譏爾譏不郊而望祭也秋七月冬杞伯姬來求婦其<lb/>
言婦何縁姑言之之辭也婦人不專行杞伯姬來求婦<lb/>
非禮也姑無自求婦者也狄圍衛十有二月衛遷于帝<lb/>
丘<lb/>
<pb n="20b"/>
三十有二年春王正月夏四月己丑鄭伯㨗卒衛人侵<lb/>
狄秋衛人及狄盟何以不地地于狄也冬十有二月己<lb/>
卯晉侯重耳卒<lb/>
三十有三年春王二月秦人入滑齊侯使國歸父來聘<lb/>
夏四月辛巳晉人及姜戎敗秦于殽何言乎晉人及姜<lb/>
戎别晉人于姜戎也曷為别晉人于姜戎襄公親之也<lb/>
襄公親之則其稱人何貶曷為貶君在殯孤無外事襄<lb/>
公墨衰而即戎葢自是晉始墨此秦人也其謂之秦何<lb/>
<pb n="21a"/>
夷狄之也曷為夷狄之前此者秦晉圍鄭鄭伯使燭之<lb/>
武夜出見秦伯請平秦伯許之及與鄭盟引師而去之<lb/>
使杞子逢孫楊孫戍之及鄭伯㨗未葬晉侯重耳卒杞<lb/>
子使告于秦曰鄭人使我掌其北門之管若潛師以來<lb/>
國可得也秦伯訪諸蹇叔蹇叔曰勞師以襲逺非所聞<lb/>
也師勞力竭逺主備之無乃不可乎師之所為鄭必知<lb/>
之勤而無所必有悖心且行千里其誰不知秦伯辭焉<lb/>
召孟明西乞白乙使出師於東門之外蹇叔哭之曰孟<lb/>
<pb n="21b"/>
子吾見師之出而不見其入也秦伯怒使謂曰爾何知<lb/>
中夀爾墓之木拱矣蹇叔之子與師哭而送之曰晉人<lb/>
禦師必於殽殽有二陵焉其南陵夏后皋之墓也其北<lb/>
陵文王之所辟風雨也必死是間吾收爾骨焉子揖師<lb/>
而行弦髙者鄭商也遇之矯以鄭伯之命而犒師焉且<lb/>
使遽告于鄭鄭人使視客館則束載厲兵秣馬矣鄭人<lb/>
逐三大夫者而修守備孟明曰鄭不可冀也攻之不克<lb/>
圍之不繼吾其還也遂入滑而還滑者晉之與國也晉<lb/>
<pb n="22a"/>
先軫曰秦違蹇叔而以貪勤民天奉我也奉不可失敵<lb/>
不可縱興姜戎要而擊之殽匹馬隻輪無反者秦之所<lb/>
以為狄與人之臣而謀其君利人之喪而襲其國弱人<lb/>
之孤而死其親背大臣而與小臣圖事貪得地而弃其<lb/>
師者也癸巳葬晉文公狄侵齊公伐邾取訾婁秋公子<lb/>
遂帥師伐邾晉人敗狄于箕冬十月公如齊十有二月<lb/>
公至自齊乙巳公薨于小寢小寢者何燕寢也男子不<lb/>
絶于婦人之手婦人不絶于男子之手以齊終也薨于<lb/>
<pb n="22b"/>
小寢非正也隕霜不殺草李梅實何以書記異也何異<lb/>
爾不時也晉人陳人鄭人伐許<lb/>
　<lb/>
　<lb/>
　<lb/>
　<lb/>
　<lb/>
　春秋傳卷六<lb/>
</p>
<p>
</p>
  </div>
</body>
</text>
</TEI>
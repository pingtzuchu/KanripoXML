<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷七</head> <lb/>
    <p>
<pb n="1a"/>
欽定四庫全書<lb/>
　春秋傳卷七<lb/>
　　　　　　　　　　　　　宋　劉敞　撰<lb/>
　　文公<lb/>
元年春王正月公即位二月癸亥日有食之天王使叔<lb/>
服來會葬夏四月丁巳葬我君僖公天王使毛伯來錫<lb/>
公命錫命者何命為諸侯也諸侯在喪稱子踰年即位<lb/>
終喪受命正也未畢喪命之非正也旣畢喪不受命亦<lb/>
<pb n="1b"/>
非正也錫命則曷為或書或不書常事不書有非常然<lb/>
後書晉侯伐衛叔孫得臣如京師衛人伐晉秋公孫敖<lb/>
會晉侯于戚冬十月丁未楚世子商臣弑其君頵公孫<lb/>
敖如齊<lb/>
二年春王二月甲子晉侯及秦師戰于彭衙秦師敗績<lb/>
戰而言及者主之者也猶曰晉侯為志乎為此戰也<lb/>
丁丑作僖公主作僖公主者何為僖公作主也主者曷用<lb/>
虞主用桑練主用栗用栗者藏主也作僖公主何以書<lb/>
<pb n="2a"/>
譏何譏爾不時也其不時奈何古者葢葬而虞期而練<lb/>
喪事即逺天下之達禮也過之者猶不及也三月乙巳<lb/>
及晉處父盟孰及之公也公則何以不言公不與大夫<lb/>
得敵公也何以不地地於晉也地於晉何以不曰公如<lb/>
晉恥也此陽處父也何以不氏未能以其氏通也夏六<lb/>
月公孫敖㑹宋公陳侯鄭伯晉士縠盟于垂隴自十有<lb/>
二月不雨至于秋七月何以書記異也大旱以災書此<lb/>
亦旱也曷為以異書大旱之日短而云災故以災書此<lb/>
<pb n="2b"/>
不雨之日長而無災故以異書也八月丁卯大事于太<lb/>
廟躋僖公大事者何祫也祫則曷為謂之大事諸侯之<lb/>
大事也庶人薦而不享大夫享而不祫諸侯祫而不禘<lb/>
春祠夏礿秋嘗冬烝曰享毁廟之主陳于太廟未毁廟<lb/>
之主皆升合食于太祖曰祫祀其祖之所自出以其祖<lb/>
配之曰禘故不王不禘躋者何升也何言乎升僖公譏<lb/>
何譏爾逆祀也其逆祀奈何先禰而後祖也夏父弗忌<lb/>
為宗伯尊僖公言於朝曰吾見新鬼大故鬼小先大後<lb/>
<pb n="3a"/>
小順也躋聖賢明也明順禮也諸大夫莫禁於是躋僖<lb/>
公此非祖禰也其謂之祖禰何臣子一例也冬晉人宋<lb/>
人陳人鄭人伐秦公子遂如齊納幣納幣不書此何以<lb/>
書譏何譏爾譏喪娶也娶在三年之外則何譏乎喪娶<lb/>
三年之内不圖昬吉禘于莊公譏然則曷為不于祭焉<lb/>
譏三年之恩疾矣非虛加之也以人心為皆有之以人<lb/>
心為皆有之則曷為獨於娶焉譏娶者大吉也非常吉<lb/>
也其為吉者主於己以為有人心焉者則冝於此焉變<lb/>
<pb n="3b"/>
矣<lb/>
三年春王正月叔孫得臣㑹晉人宋人陳人衛人鄭人<lb/>
伐沈沈潰夏五月王子虎卒王子虎者何天子之大夫<lb/>
也外大夫不卒此何以卒或曰為其嘗執重以守也或<lb/>
曰為其嘗臨諸侯之盟也秦人伐晉秋楚人圍江雨螽<lb/>
于宋雨螽者何死而墜也何以書記異也冬公如晉十<lb/>
有二月己巳公及晉侯盟晉陽處父帥師伐楚以救江<lb/>
何言乎伐楚以救江譏何譏爾為諼也其為諼奈何伐<lb/>
<pb n="4a"/>
楚所以為救江也<lb/>
四年春公至自晉夏逆婦姜于齊孰逆之内之微者逆<lb/>
之逆大夫大禮也公親之使大夫非正也微者甚矣何<lb/>
以不稱夫人言是非逆夫人之禮也往不敵入不致何<lb/>
夫人之禮之有其稱婦何有姑之辭也何以不言姜氏<lb/>
貶曷為貶喪娶也喪娶者公也曷為貶夫人夫人與有<lb/>
貶也婦人在家制於父旣嫁制於夫婦人不專行其曰<lb/>
與有貶何父母與有罪也狄侵齊秋楚人滅江晉侯伐<lb/>
<pb n="4b"/>
秦衛侯使甯俞來聘冬十有一月壬寅夫人風氏薨夫<lb/>
人風氏者何僖公之母莊公之妾也<lb/>
五年春王正月王使榮叔歸含且賵含者何口實也王<lb/>
何以無天言是非天之法也是非天之法者何是始以<lb/>
妾為嫡也此歸也何以不言來有歸而來有歸而不來<lb/>
歸含且賵非正也歸而不來亦非正也交譏之三月辛<lb/>
亥葬我小君成風王使召伯來㑹葬㑹葬之禮於鄙上<lb/>
㑹葬猶歸含也成之為夫人矣夏公孫敖如晉秦人入<lb/>
<pb n="5a"/>
鄀秋楚人滅六冬十月甲申許男業卒<lb/>
六年春葬許僖公夏季孫行父如陳秋季孫行父如晉<lb/>
八月乙亥晉侯驩卒冬十月遂如晉葬晉襄公晉殺其<lb/>
大夫陽處父稱國以殺大夫者罪累上也陽處父之累<lb/>
上奈何晉侯蒐于齊使狐射姑將中軍趙盾佐之陽處<lb/>
父聘于衛還至言於君曰不可古者君之使臣也使能<lb/>
者佐賢者不使賢者佐能者今趙盾賢射姑能其不可<lb/>
乎襄公以其言改蒐于董易中軍謂射姑曰始吾使盾<lb/>
<pb n="5b"/>
佐女今女佐盾矣射姑曰諾襄公死處父主竟上之事<lb/>
射姑使人殺之處父之所以死者君漏言也然則處父<lb/>
之罪何處父之為人臣也華而不實好剛而犯上興事<lb/>
以自為名足以殺其身而已矣晉狐射姑出奔狄閏月<lb/>
不告月猶朝于廟不告月者何不告朔也諸侯歳受朔<lb/>
于天子退而藏之祖廟朔告月于祖廟退而班之百官<lb/>
正也閏不告月非正也朝廟為告月也不告月而朝廟<lb/>
亦非正也<lb/>
<pb n="6a"/>
七年春公伐邾三月甲戍取須句遂城郚夏四月宋公<lb/>
王臣卒宋人殺其大夫其稱人以殺何衆殺之者也傳<lb/>
曰宋成公卒昭公即位欲盡去羣公子樂豫諌曰不可<lb/>
公族公室之枝葉也若去之是無所庇本根也葛藟猶<lb/>
能庇其本根故君子以為比況國君乎親之以徳皆股<lb/>
肱也誰敢攜貳弗聽穆襄之族率國人以攻昭公殺公<lb/>
孫固公孫鄭于宫葢僅然後勝爾戊子晉人及秦戰于<lb/>
令狐戰而言及之者主之者也猶曰晉人為志乎為此<lb/>
<pb n="6b"/>
戰也云爾何以不言師敗績敵也晉先蔑奔秦何以不<lb/>
言出自師出也其自師出奈何晉襄公卒靈公㓜將立<lb/>
君趙盾曰公子雍可好善而長使先蔑召諸秦秦伯許<lb/>
之以師納之未至襄夫人抱太子以啼于朝曰先君何<lb/>
罪其嗣亦何罪舍適嗣不立而外求君將安寘此出朝<lb/>
則抱以之趙氏趙盾及諸大夫畏國人之偪巳也皆相<lb/>
約黙而君之爾然後起師以逆公子雍先蔑與往遇于<lb/>
令狐戰焉先蔑知其反已也不可以復入自是走之秦<lb/>
<pb n="7a"/>
此晉趙盾之師也其稱人何貶曷為貶不與大夫專廢<lb/>
置君也狄侵我西鄙秋八月公㑹諸侯晉大夫盟于扈<lb/>
諸侯何以不序大夫以不名不足序也其不足序奈何<lb/>
或曰葢欲治宋而後不能也或曰趙盾載君之位以臨<lb/>
諸侯惡之也冬徐伐莒公孫敖如莒涖盟<lb/>
八年春王正月夏四月秋八月戊申天王崩冬十月壬<lb/>
午公子遂㑹晉趙盾盟于衡雍乙酉公子遂㑹雒戎盟<lb/>
于暴曷為再言公子遂與之也公孫敖如京師不至而<lb/>
<pb n="7b"/>
復丙戌奔莒此出奔也何以不言出受命矣自外出也<lb/>
大夫受命而出君言不宿於家臣子大受命則何以不<lb/>
言其至近也曷為或言而復或言乃復乃難乎而也傳<lb/>
曰公孫敖如莒莒女有歸于魯者敖取之旣而反之期<lb/>
年而從之螽宋人殺其大夫司馬宋司城來奔司馬者<lb/>
何司城者何皆官舉也曷為皆官舉言不能其官也不<lb/>
能其官者何君弱政亂强臣擅命然則何以不名非國<lb/>
討也非國討則孰討之華孫殺之華孫遂之華孫殺之<lb/>
<pb n="8a"/>
華孫遂之則其曰宋人殺其大夫司馬宋司城來奔何<lb/>
曰是卿也不能其官者非他人之罪也其斯之謂與<lb/>
九年春毛伯來求金毛伯者何天子之大夫也何以不<lb/>
稱使非王命也曷為非王命當䘮未君也踰年矣何以<lb/>
謂之未君即位矣而未稱王也未稱王何以知其即位<lb/>
以諸侯之踰年即位亦知天子之踰年即位也以天子<lb/>
三年然後稱王亦知諸侯之三年稱子也踰年稱公矣<lb/>
則曷為三年稱子縁民臣之心不可一日無君縁終始<lb/>
<pb n="8b"/>
之義一年不二君不可曠年無君縁孝子之心則三年<lb/>
不忍當也毛伯來求金何以書譏何譏爾王者無求求<lb/>
金非禮也此非王命則曷為謂之王者無求古者君薨<lb/>
百官總己聽於冢宰三年固王者之道也夫人姜氏如<lb/>
齊二月叔孫得臣如京師辛丑葬襄王晉人殺其大夫<lb/>
先都稱人以殺大夫者殺有罪也先都之罪何亂也其<lb/>
亂奈何先都士縠者皆晉之强家也求專晉而不得怒<lb/>
而作亂葢殺其大夫先克也三月夫人姜氏至自齊夫<lb/>
<pb n="9a"/>
人曷為或致或不致或可以致或不可以致曷為或可<lb/>
以致或不可以致出入以禮則可以致出入不以禮則<lb/>
不可以致此其為有禮奈何父母在而歸寧也晉人殺<lb/>
其大夫士縠及箕鄭父其言及箕鄭父何以罪及之也<lb/>
箕鄭父士縠之厚也凡及之志皆譏也楚人伐鄭公子<lb/>
遂㑹晉人宋人衛人許人救鄭夏狄侵齊秋八月曹伯<lb/>
襄卒九月癸酉地震何以書記異也冬楚子使椒來聘<lb/>
聘常事也其曰椒何楚進也楚進久矣曷為始乎此自<lb/>
<pb n="9b"/>
是與中國通也與中國通者何自是以中國之禮為之<lb/>
者也秦人來歸僖公成風之襚其言僖公成風何母以<lb/>
子貴母以子貴則何以不稱夫人不與得稱夫人也曷<lb/>
為不與得稱夫人為父後者為妾母無服以尊者為一<lb/>
體不得遂也不與得稱夫人則何以始於此臣不貶君<lb/>
卑不奪尊縁諸侯之義以正我也葬曹共公<lb/>
十年春王三月辛卯臧孫辰卒夏秦伐晉其謂之秦何<lb/>
夷狄之也曷為夷狄之其為師之道於此焉以夷狄為<lb/>
<pb n="10a"/>
之也楚殺其大夫冝申稱國以殺大夫者罪累上也冝<lb/>
申之累上奈何城濮之戰冝申將左師敗將死楚子使<lb/>
止之以為商公俄而則沿漢泝江入郢楚子問之對曰<lb/>
臣免於死又有讒言謂臣將逃臣歸死於司敗也楚子<lb/>
使為工尹而殺之然則冝申之罪奈何冝申之為人臣<lb/>
也出則亡其衆處則亂其命足以殺其身而已矣自正<lb/>
月不雨至于秋七月及蘇子盟于女栗孰及之公也公<lb/>
則曷為不言公不與公盟也曷為不與公盟古者内諸<lb/>
<pb n="10b"/>
侯不外交外諸侯不内交有至尊在不貳之也冬狄侵<lb/>
宋楚子蔡侯次于厥貉<lb/>
十有一年春楚子伐麇夏叔彭生㑹晉郤缺于承匡秋<lb/>
曹伯來朝公子遂如宋狄侵齊冬十月甲午叔孫得臣<lb/>
敗狄于鹹<lb/>
十有二年春王正月郕伯來奔杞伯來朝二月庚子子<lb/>
叔姬卒此未適人何以卒許嫁矣婦人許嫁字而笄之<lb/>
死則以成人之喪治之其稱子何猶曰公子也夏楚人<lb/>
<pb n="11a"/>
圍巢秋滕子來朝秦伯使術來聘冬十有二月戊午晉<lb/>
人秦人戰于河曲何以不言及競也何以不言師敗績<lb/>
敵也季孫行父帥師城諸及鄆<lb/>
十有三年春王正月夏五月壬午陳侯朔卒邾子籧篨<lb/>
卒自正月不雨至于秋七月世室屋壞世室者何魯公<lb/>
之廟也周公稱太廟魯公稱世室羣公稱宫此魯公之<lb/>
廟也曷為謂之世室世室猶世室也世世不毁也周公<lb/>
何以稱太廟于魯封魯公以為周公也周公拜乎前魯<lb/>
<pb n="11b"/>
公拜乎後曰生以養周公死以為周公主然則周公之<lb/>
魯乎曰不之魯也封魯公以為周公主然則周公曷為<lb/>
不之魯欲天下之一乎周也魯祭周公何以為牲周公<lb/>
用白牡魯用騂犅羣公不毛魯祭周公何以為盛周公<lb/>
盛魯公燾羣公廩世室屋壞何以書譏何譏爾久不修<lb/>
也冬公如晉衛侯㑹公于沓狄侵衛十有二月己丑公<lb/>
及晉侯盟公還自晉鄭伯㑹公于棐還者何善辭也何<lb/>
善爾前此者鄭衛背晉而與楚公之往也衛侯㑹公于<lb/>
<pb n="12a"/>
沓請平于晉其還也鄭伯㑹公于棐亦請平于晉公皆<lb/>
成之一舉而三國附固諸侯之義也<lb/>
十有四年春王正月公至自晉邾人伐我南鄙叔彭生<lb/>
帥師伐邾夏五月乙亥齊侯潘卒六月公㑹宋公陳侯<lb/>
衛侯鄭伯許男曹伯晉趙盾癸酉同盟于新城秋七月<lb/>
有星孛入于北斗孛者何彗星也其言入于北斗何北<lb/>
斗有中也何以書記異也公至自㑹晉人納㨗菑于邾<lb/>
弗克納此納也其言弗克納何弗者遷辭也非力不能<lb/>
<pb n="12b"/>
克義不可納也此其為義不可納奈何晉郤缺帥師革<lb/>
車八百乘以納㨗菑于邾力沛若有餘邾人言曰接菑<lb/>
晉出也貜且齊出也子以其指則接菑也四貜且也六<lb/>
子以大國壓之則未知齊晉孰有之也貴則皆貴矣雖<lb/>
然貜且也長郤缺曰非吾力不能納義實不爾也引師<lb/>
而去之此晉郤缺之師也其稱人何貶曷為貶不與大<lb/>
夫專廢置君也此邾㨗菑也曷為不繫乎邾貶曷為貶<lb/>
邾非㨗菑之所可號納非㨗菑之所可名納非㨗菑之<lb/>
<pb n="13a"/>
所可名則其曰納㨗菑于邾何於納也然後知其弗克<lb/>
納君子與焉九月甲申公孫敖卒于齊大夫出奔曷為<lb/>
或卒或不卒或可以卒或以卒曷為或可以卒或不可<lb/>
以卒大夫出其宗廟爵禄猶列于朝出入猶詔于國兄<lb/>
弟宗族猶存是大夫而已矣卒之可也爵禄無列于朝<lb/>
出入無詔于國兄弟宗族無存是非大夫而已矣卒之<lb/>
不可也齊公子商人弑其君舍此未逾年之君也其言<lb/>
弑其君舍何成死者而賤生者也然則奚齊何以不成<lb/>
<pb n="13b"/>
弑君者或弑而伐之或弑而取之惡莫甚焉宋子哀來<lb/>
奔子哀者何宋大夫也其稱字何賢也自外至者賢之<lb/>
不名自内至者賢之不書何賢乎子哀以為知義也其<lb/>
知義奈何葢兆乎宋之將亂而去也冬單伯如齊齊人<lb/>
執單伯齊人執子叔姬子叔姬者何齊君舍之母也齊<lb/>
君舍之母則齊人曷為執之公子商人弑其君而暴其<lb/>
母單伯如齊請以歸曰殺其子焉用其母商人怒為是<lb/>
執之何以不稱行人或曰不稱行人者非其所為使也<lb/>
<pb n="14a"/>
或曰附庸之君也生不名死不卒故執亦不稱行人也<lb/>
此一事也曷為再言齊人嫌也<lb/>
十有五年春季孫行父如晉三月宋司馬華孫來盟其<lb/>
稱司馬何官舉之也曷為官舉之是殺其大夫司馬者<lb/>
也何以不稱使葢専行也以是為無君矣夏曹伯來朝<lb/>
齊人歸公孫敖之喪何以不言來歸而不來也何以知<lb/>
其歸脅我而歸之也脅我而歸之奈何公孫敖卒于齊<lb/>
其子請以葬弗許齊人為之謀焉曰魯爾親也飾棺置<lb/>
<pb n="14b"/>
諸堂阜魯必取之孟氏從之於是取以歸葬視公子慶<lb/>
父然則何以書譏何譏爾以大夫卒之而不以大夫終<lb/>
之非魯也制人之君臣使上不行乎下非齊也六月辛<lb/>
丑朔日有食之鼓用牲于社單伯至自齊大夫執則致<lb/>
致則名此其不名何或曰為其貴也或曰為其賢也單<lb/>
伯之賢奈何使于四方不辱君命以為有恥也晉郤缺<lb/>
帥師伐蔡戊申入蔡入不言伐此其言伐何非一事也<lb/>
曷為非一事旣伐而去矣又入焉者也然則何言爾疾<lb/>
<pb n="15a"/>
之也曷為疾之為諼也秋齊人侵我西鄙季孫行父如<lb/>
晉冬十有一月諸侯盟于扈諸侯何以不序不足序也<lb/>
其不足序奈何欲治齊而後不能也欲治齊而後不能<lb/>
孰惡惡晉也惡晉則其言諸侯何晉固為諸侯長矣非<lb/>
諸侯之罪也陳恒弑其君孔子沐浴而朝告於哀公曰<lb/>
陳恒弑其君請討之公曰告夫三子孔子曰以吾從大<lb/>
夫之後不敢不告也公曰告夫三子者之三子告不可<lb/>
孔子曰以吾從大夫之後不敢不告也十有二月齊人<lb/>
<pb n="15b"/>
來歸子叔姬其言來歸何出也郯伯姬來歸則何以不<lb/>
稱人稱人以歸者歸無罪者也不稱人以歸者歸有罪<lb/>
者也國君出大夫使大夫致之將命曰寡君不敏不能<lb/>
從而事社稷宗廟使使臣某告于執事主人對曰寡君<lb/>
固前辭不敎矣敢不敬須以俟命故稱人以歸者賔之<lb/>
事也不稱人以歸者主人之禮也齊侯侵我西鄙遂伐<lb/>
曹入其郛郛者何恢郭也入不言伐此其言伐何入其<lb/>
郛故稱入焉來入其國故稱伐焉<lb/>
<pb n="16a"/>
十有六年春季孫行父㑹齊侯于陽穀齊侯弗及盟其<lb/>
言弗及盟何弗者遷辭也非弗其盟也弗肯與盟也齊<lb/>
侯曷為弗肯與季孫行父盟季孫行父㑹齊侯于陽穀其<lb/>
義固弗可與盟也大國之卿可以㑹小國之君不可以<lb/>
㑹次國之君此弗肯也其謂之弗及何所恥也為賤而<lb/>
弗肯及使若弗及然夏五月公四不視朔公曷為四不<lb/>
視朔公有疾也何言乎公有疾不視朔自是公無疾不<lb/>
視朔也然則曷為不言公無疾不視朔有疾猶可言也<lb/>
<pb n="16b"/>
無疾不可言也六月戊辰公子遂及齊侯盟于郪丘秋<lb/>
八月辛未夫人姜氏薨毁泉臺何以書譏何譏爾譏毁<lb/>
也曷為譏毁有蛇自泉宫出入于國如先君之數旣而<lb/>
夫人薨魯人以為祥毁泉臺非明民之道也楚人秦人<lb/>
巴人滅庸冬十有一年宋人弑其君杵臼弑君者曷為<lb/>
或稱名氏或不稱名氏以氏通者稱氏以名通者稱名<lb/>
名氏不通者稱人賤者稱盜貴賤之序也其義一施之<lb/>
君子無加損焉<lb/>
<pb n="17a"/>
十有七年春晉人衛人陳人鄭人伐宋夏四月癸丑葬<lb/>
我小君聲姜聲姜者何文公之母也齊侯伐我西鄙六<lb/>
月癸未公及齊侯盟于穀諸侯㑹于扈諸侯何以不序<lb/>
不足序也其不足序奈何欲治宋而後不能也秋公至<lb/>
自穀曷為不言至自㑹離不言㑹㑹者事之成也冬公<lb/>
子遂如齊<lb/>
十有八年春王二月丁丑公薨于臺下秦伯罃卒夏五<lb/>
月戊戍齊人弑其君商人傳曰齊侯之為公子也與邴<lb/>
<pb n="17b"/>
歜之父爭田弗勝及即位刖邴歜之父納閻職之妻而<lb/>
使歜為僕使職參乗二人者相與謀弑之而走六月癸<lb/>
酉葬我君文公秋公子遂叔孫得臣如齊使言上客者<lb/>
也其曰公子遂叔孫得臣何是非常使也是非常使者<lb/>
何公子遂將立宣公謂叔彭生曰君㓜如之何願與子<lb/>
慮之叔彭生對曰吾子相之老夫抱之何㓜君之有公<lb/>
子遂知其不可與謀自是聘于齊齊侯許之立宣公冬<lb/>
十月子卒子卒者孰謂謂子赤也夫人姜氏歸于齊歸<lb/>
<pb n="18a"/>
者何大歸也夫人姜氏曷為歸于齊子赤弑也子赤夫<lb/>
人之子也宣公敬嬴之子也敬嬴私事公子遂公子遂<lb/>
弑子赤而以君命召叔彭生彭生將入其宰公冉務人<lb/>
止之曰入必死彭生曰死君命可也公冉務人曰若君<lb/>
命可死非君命何聽弗聽乃入公子遂殺彭生夫人姜氏<lb/>
自是歸于齊哭而過市曰天乎仲為不道殺嫡立庶市<lb/>
人皆哭魯人謂之哀姜叔彭生死君命何以不書貶曷<lb/>
為貶人臣無將將而誅焉公子遂之將也彭生知之矣<lb/>
<pb n="18b"/>
昉乎殺子赤而立宣公者叔彭生為之也季孫行父如<lb/>
齊莒弑其君庶其稱國以弑何其稱國以弑者衆弑君<lb/>
之辭也<lb/>
　<lb/>
　<lb/>
　<lb/>
　<lb/>
　春秋傳卷七<lb/>
</p>
<p>
</p>
  </div>
</body>
</text>
</TEI>
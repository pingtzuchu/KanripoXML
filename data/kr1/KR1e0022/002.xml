<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷二</head> <lb/>
    <p>
<pb n="1a"/>
欽定四庫全書<lb/>
　春秋傳卷二<lb/>
　　　　　　　　　　　　　宋　劉敞　撰<lb/>
　　桓公<lb/>
元年春王正月公即位繼弑君不言即位此其言即何<lb/>
如其意也三月公㑹鄭伯于垂鄭伯以璧假許田其言<lb/>
假之何易之也易之則曷為謂之假為恭也曷為為恭<lb/>
有天子存則諸侯不得專地也許田者何魯湯沐之邑<lb/>
<pb n="1b"/>
也方伯時朝乎天子天子必賜之湯沐之邑於縣内視<lb/>
元士魯非方伯也其謂之方伯何自陜而東者周公主<lb/>
之自陜而西者召公主之許田之為魯自周公始焉易<lb/>
之者我也使其辭若自鄭出然是亦為之諱也此葢邑<lb/>
也其稱田何田多邑少稱田邑多田少稱邑夏四月丁<lb/>
未公及鄭伯盟于越秋大水何以書記災也冬十月<lb/>
二年春王正月戊申宋督弑其君與夷及其大夫孔父<lb/>
及者何累也弑君多矣舍此無累者乎曰有仇牧荀息<lb/>
<pb n="2a"/>
皆累也舍仇牧荀息無累者乎曰有有則此何以書賢<lb/>
也何賢乎孔父孔父可謂處命不渝矣孔父之處命不<lb/>
渝奈何宋宣公舍與夷而讓穆公穆公將死召大司馬<lb/>
孔父而屬之曰先君舍其子以命寡人寡人不敢忘茍<lb/>
以大夫之靈得保首領以没于地先君若問與夷也其<lb/>
將何辭以對大夫其奉之以主社稷矣孔父復曰羣臣<lb/>
皆願奉馮也穆公曰不可先君以寡人為賢使主社稷<lb/>
若弃徳不讓是廢先君之舉矣豈曰能賢逐其太子馮<lb/>
<pb n="2b"/>
出居于鄭曰爾為吾子生毋相見死毋相哭穆公死殤<lb/>
公立殤公好戰十年而十二戰國人苦之督將弑殤公<lb/>
以納馮孔父生而存則殤公不可得而弑也故於是先<lb/>
攻孔父之家殤公知孔父死已必死趨而救之皆死焉<lb/>
孔父之智則衆孔父之忠則盡矣託六尺之孤寄百里<lb/>
之命知必死而不避孔父可謂處命不渝矣春秋賢者<lb/>
不名孔父者所賢也則其名之何父前子名君前臣名<lb/>
滕子來朝三月公㑹齊侯陳侯鄭伯于稷以成宋亂成<lb/>
<pb n="3a"/>
之者何成之者平之也平之則曷為不言平之保人之<lb/>
賊私人之賂制人之上下謂之成亂則可謂之平亂則<lb/>
不可夏四月取郜大鼎于宋此取之宋其謂之郜大鼎<lb/>
何郜所守之大鼎也武王克商封諸侯班宗彛以為子<lb/>
孫藏郜以不義失之宋以不義得之雖久非其有也故<lb/>
謂之郜大鼎戊申納于太廟何以書議何譏爾遂亂受<lb/>
賂納于太廟非禮也臧哀伯諌曰君人者將昭徳塞違<lb/>
以臨照百官猶懼或失之故昭令徳以示子孫是以清<lb/>
<pb n="3b"/>
廟茅屋大路越席大羮不致粢食不鑿昭其儉也衮冕<lb/>
黻珽帶裳幅舄衡紞紘綖昭其度也藻率鞞鞛鞶厲游<lb/>
纓昭其數也火龍黼黻昭其文也五色比象昭其物也<lb/>
錫鸞和鈴昭其聲也三辰旂旗昭其明也夫徳儉而有<lb/>
度登降有數文物以紀之聲明以𤼵之以臨照百官百<lb/>
官於是戒懼而不敢易紀律今滅徳立違又取其賂器<lb/>
以納于太廟明示百官百官象之其可誅乎桓公弗聽<lb/>
秋七月紀侯來朝蔡侯鄭伯㑹于鄧九月入杞公及戎<lb/>
<pb n="4a"/>
盟于唐冬公至自唐曷為或致或不致致禮也不致非<lb/>
禮也致何以禮不致何以非禮君行必告于廟反必奠<lb/>
而後入上下同之<lb/>
三年春正月公㑹齊侯于嬴何以不書王桓無王也桓<lb/>
何以無王桓不受命于王也諸侯喪畢以士服見天子<lb/>
未受命不敢服其服也已見天子賜之黻冕圭璧然後<lb/>
服歸設奠於祖廟然後臨諸臣桓内弑其君外成人之<lb/>
亂弱天子而不受命則固無王也不書王見不受命也<lb/>
<pb n="4b"/>
不受命雖久不得為諸侯君子賤之二年有王未畢喪<lb/>
也夏齊侯衛侯胥命于蒲胥命者何相命也何言乎相<lb/>
命古者有方伯有州牧有卒正有連率命於天子正也<lb/>
諸侯自相命非正也齊太公之後東州之侯也衛康叔<lb/>
之後北州之侯也以事相命也六月公㑹杞侯于郕秋<lb/>
七月壬辰朔日有食之旣旣者何盡也公子翬如齊逆<lb/>
女九月齊侯送姜氏于讙何以書譏何譏爾送女者父<lb/>
不下堂母不出祭門兄弟庶母不出闕門父命之曰戒<lb/>
<pb n="5a"/>
之敬之夙夜母違命母施衿結帨曰勉之敬之夙夜毋<lb/>
違宫事庶母施鞶申之曰敬恭聽宗爾父母之言夙夜<lb/>
毋愆視諸衿鞶送女越竟非禮也此入國矣何以不稱<lb/>
夫人未見廟猶未入國也公㑹齊侯于讙夫人姜氏至<lb/>
自齊翬何以不致公親受之于齊侯也冬齊侯使其弟<lb/>
年來聘有年有年何以書以喜書也何喜乎有年六穀<lb/>
皆登為有年<lb/>
四年春正月公狩于郎狩者何田狩也春曰蒐夏曰苗<lb/>
<pb n="5b"/>
秋曰獮冬曰狩常事不書此何以書非其時書非其地<lb/>
書四時曷為必田狩春教振旅辨鼓鐸火弊以獻社夏<lb/>
教茇舍辨號名車弊以獻礿秋教治兵辨旗物羅弊以<lb/>
獻祊冬教大閱總軍實徒弊以獻烝夏天王使宰渠伯<lb/>
糾來聘宰者何官也天子之宰也天子之宰通乎天下<lb/>
渠伯者何爵也糾者何名也天子大夫不名其曰宰渠<lb/>
伯糾何譏何譏爾桓内弑君外成人之亂又不受命王<lb/>
弗能討也而聘之是崇亂也參譏之<lb/>
<pb n="6a"/>
五年春正月甲戌此無事何以無無聞焉爾或曰陳侯<lb/>
之弟佗殺陳世子免云稱闕也己丑陳侯鮑卒夏齊侯<lb/>
鄭伯如紀外相如不書此何以書疾之也曷為疾之齊<lb/>
侯鄭伯將襲紀以朝往焉紀人知之然後以朝反如者<lb/>
朝辭也尊不朝乎卑大不朝乎小强不朝乎弱不正其<lb/>
為詐以圖人之國使若誠朝然疾之也天王使仍叔之<lb/>
子來聘仍叔之子者何猶曰仍叔之子云爾爵人以其<lb/>
徳也禄人以其能也天下之公也王者不以愛害公葬<lb/>
<pb n="6b"/>
陳桓公城祝丘秋蔡人衛人陳人從王伐鄭其言從王<lb/>
伐鄭何從王正也大雩雩者何旱祭也其言大何大雩<lb/>
非諸侯之雩也曷為非諸侯之雩天子雩主上帝諸侯<lb/>
雩主星辰山川魯王禮也祀上帝魯何以王禮昔者武<lb/>
王崩成王幼周公相成王攝天子七年制禮作樂頒度<lb/>
量而天下大服成王嘉之以周公為有勲勞故賜之大<lb/>
祭祀天子禮樂以廣魯於天下然則禮與曰非禮也天<lb/>
子祭天諸侯祭土諸侯祭天者唯王者後焉曷為或言<lb/>
<pb n="7a"/>
雩或言旱或旱而雩或旱而不雩旱而雩禮也旱而不<lb/>
雩非禮也雩而雨則言雩雩而不雨則不言雩螽何以<lb/>
書記災也冬州公如曹州公者何寰内諸侯也外相如<lb/>
不書此何以書過我也過我則何以書接焉爾<lb/>
六年春正月寔來寔來者孰謂謂州公也曷為不曰州<lb/>
公來簡之也曷為簡之受命而如曹廢命而塗魯來者<lb/>
來朝也不言朝不與朝也大夫以君命出言不宿喪不<lb/>
奔死不反公事無私敬交譏之夏四月公㑹紀侯于成<lb/>
<pb n="7b"/>
秋八月壬午大閱何以書譏何譏爾不時也大閱之禮<lb/>
虞人萊野百歩一表以旗致民選車徒命旗物辨鼓鐸<lb/>
㑹器械三鼓而行三鼓而趨三鼓而走不用命者殺無<lb/>
赦置旌以為左右和車徒叙和表貉獲禽不越遂不面<lb/>
傷大獸公之小獸私之冬事也秋興之非正也厲農甚<lb/>
矣蔡人殺陳佗稱人以殺何討賊之辭也此蔡人也其<lb/>
以討賊言之何與之也曷為與之上無天子下無方伯<lb/>
天下諸侯有為無道孽亂宗賤害貴者義能討之則討<lb/>
<pb n="8a"/>
之可也九月丁卯子同生子同生者何謂謂莊公也何<lb/>
以書貴也何貴爾世子也古者世子生告于君接以太<lb/>
牢宰掌具三日卜士負之吉者宿齊朝服寢門外詩負<lb/>
之射人以桑弧蓬矢六射天地四方保受乃負之宰醴<lb/>
負子賜以束帛卜士之妻大夫之妾使食之三月而名<lb/>
之遂以名告于宗廟社稷山川大夫士之子不敢與世子<lb/>
同名世子生之禮也此世子也其不曰世子何天下無<lb/>
生而貴者誓於天子然後為世子冬紀侯來朝<lb/>
<pb n="8b"/>
七年春二月己亥焚咸丘焚咸丘者何以火田也以火<lb/>
田則其曰焚咸丘何火田而咸丘焚也何以書譏何譏<lb/>
爾焚咸丘疾矣夏榖伯綏來朝鄧侯吾離來朝此同時<lb/>
其特言之何同時而特言之者特見之者也何以名貶<lb/>
曷為貶用夷禮也<lb/>
八年春正月己卯烝烝者何冬祭也春曰祠夏曰礿秋<lb/>
曰嘗冬曰烝常事不書此何以書譏何譏爾譏亟也亟<lb/>
則黷黷則不敬踈則怠怠則忘君子之祭也敬而不黷<lb/>
<pb n="9a"/>
思而不怠此未有言烝者其謂之亟何以夏五月為亟<lb/>
也天王使家父來聘夏五月丁丑烝秋伐邾冬十月雨<lb/>
雪何以書記異也何異爾不時也祭公來遂逆王后于<lb/>
紀祭公者何天子之三公也何以不言使不予天子之<lb/>
使祭公也曷為不予天子之使祭公三公者父師之任<lb/>
也坐而論道使三公以逆女非正也祭公逆王后于紀<lb/>
則曷為來由乎我使我主其禮也曷為使我主其禮昬<lb/>
姻之事必有嘉讓之辭焉太上無敵不可以質惟諸侯<lb/>
<pb n="9b"/>
同姓者主之遂者何生事也大夫無遂事遂而非禮非<lb/>
也此其為非禮奈何使我主之紀有成矣自是往逆也<lb/>
九年春紀季姜歸于京師其言季姜何未可以稱王后<lb/>
也稱王后矣曷為未可以稱王后自往者言之王者無<lb/>
舛王命之斯后矣自來者言之王雖有命未見宗廟則<lb/>
不敢處也不敢處恭也京師者何天子之居也京者何<lb/>
大也師者何衆也天子之居必以衆大之辭言之夏四<lb/>
月秋七月冬曹伯使其世子射姑來朝諸侯相見曰朝<lb/>
<pb n="10a"/>
此世子也其言朝何參譏之曷為參譏之世子子也伉<lb/>
諸侯之禮而來朝曹伯失正矣朝之禮以待人父待人<lb/>
之子内失正矣曹伯失正内失正世子可以已矣則是<lb/>
故命也尸子曰夫已乎多道<lb/>
十年春王正月桓無王其曰王何也存公也何謂存公<lb/>
三朝之節也古者有侯服有甸服有男服有采服有衛<lb/>
服侯服一歳一見甸服二歳一見男服三歳一見采服<lb/>
四歳一見衛服五歳一見魯采服也古者一不朝則貶<lb/>
<pb n="10b"/>
其爵再不朝則削其地三不朝則六師移之桓非受命<lb/>
之君也三不朝矣其曰王存公也庚申曹伯終生卒夏<lb/>
五月葬曹桓公秋公㑹衛侯于桃丘弗遇弗遇者何公<lb/>
不及遇也公不及遇者何公後㑹也曷為或言不或言<lb/>
弗不者正辭也弗者遷辭也君子之於言無所茍而已<lb/>
矣冬十有二月丙午齊侯衛侯鄭伯來戰于郎其言來<lb/>
戰何來戰者外為志乎戰也何以不言師敗績戰而不<lb/>
言師敗績者敗在内也敗在内則何以不言恥也<lb/>
<pb n="11a"/>
十有一年春正月齊人衛人鄭人盟于惡曹此大國也<lb/>
皆微者乎非微者也微者之盟不志非微者則其稱人<lb/>
何大夫之交盟於中國自此始故貶之也盟㑹者君之<lb/>
禮也非臣之禮也大夫之交盟於中國衆矣何為獨貶<lb/>
乎此盡貶之則不可勝貶故於其始一貶焉其餘從同<lb/>
同夏五月癸未鄭伯寤生卒秋七月葬鄭莊公九月宋<lb/>
人執鄭祭仲曷為或稱人以執或稱侯以執稱侯以執<lb/>
者伯討也稱人以執者非伯討也宋人執鄭祭仲其為<lb/>
<pb n="11b"/>
非伯討奈何鄭莊公娶于鄧生太子曰忽又娶于宋生<lb/>
庶子曰突祭仲者鄭之相也莊公死太子即位宋公誘<lb/>
祭仲而執之曰為我出忽而立突不然則死祭仲許之<lb/>
出忽而立突突歸于鄭此鄭突也曷為不繫之鄭貶曷<lb/>
為貶鄭非突之所可號歸非突之所可名歸非突之所<lb/>
可名則其曰突歸于鄭何病祭仲也祭仲之為人臣也<lb/>
處則不能守出則不能權貪生而好勢廢正以立亂曰<lb/>
突歸于鄭者見突之挈乎祭仲者也歸者順辭也有易<lb/>
<pb n="12a"/>
辭焉非所順而書歸易也入者逆辭也有難辭焉非所<lb/>
逆而書入難也突之易見祭仲之挈也交惡之鄭忽出<lb/>
奔衛此鄭子也何以名貶曷為貶忽不子也忽不子者<lb/>
何逺君子近小人不能與賢者圖事權臣擅命放乎五<lb/>
世亂鄭者忽失為子之道也柔㑹宋公陳侯蔡叔盟于<lb/>
折柔者何内大夫也公㑹宋公于夫鍾冬十有二月公<lb/>
㑹宋公于闞<lb/>
十有二年春正月夏六月壬寅公㑹杞侯莒子盟于曲<lb/>
<pb n="12b"/>
池秋七月丁亥公㑹宋公燕人盟于穀丘傳曰燕南燕<lb/>
也八月壬辰陳侯躍卒公㑹宋公于虛冬十有一月公<lb/>
㑹宋公于龜丙戌公㑹鄭伯盟于武父丙戌衛侯晉卒<lb/>
曷為再曰春秋故史也有所不革子曰其事則齊桓晉文<lb/>
其文則史其義則丘竊取之矣十有二月及鄭師伐宋<lb/>
丁未戰于宋孰及之公也戰者曷為或言公或不言公<lb/>
戰而勝則言公言敗戰而不勝則不言公不言敗戰而<lb/>
敵則言公而不言敗此戰也其言伐何辟嫌也惡乎嫌<lb/>
<pb n="13a"/>
嫌與鄭人戰也<lb/>
十有三年春二月公㑹紀侯鄭伯己巳及齊侯宋公衛<lb/>
侯燕人戰何以不地地國也燕人者燕師也其稱人何<lb/>
貶曷為貶燕非㑹盟之侯也賣信而怙怨是亂而已矣<lb/>
葢自是國非其國也齊師宋師衛師燕師敗績三月葬<lb/>
衛宣公葬自内録也君子怨不弃義怒不廢禮惡不忘<lb/>
親夏大水秋七月冬十月<lb/>
十有四年春正月公㑹鄭伯于曹無冰何以書記異也<lb/>
<pb n="13b"/>
夏五鄭伯使其弟語來盟夏五何以不益疑也春秋信<lb/>
以傳信疑以傳疑秋八月壬申御廩災御廩者何粢盛<lb/>
委積之所藏也天子親耕千畆諸侯親耕百畆以共粢<lb/>
盛王后親蠶北郊夫人親蠶西郊以共祭服國非無良<lb/>
農工女也以為以人之所盡事其祖禰不若以已所自<lb/>
親者也災者火也其謂之災何也猶曰天戒之鬼神害<lb/>
之云爾乙亥嘗何以書譏何譏爾不時也時為大順次<lb/>
之體次之冝次之稱次之冬十有二月丁巳齊侯禄父<lb/>
<pb n="14a"/>
卒宋人以齊人蔡人衛人陳人伐鄭以者何行其意也<lb/>
貴則行乎賤大則行乎小衆則行乎寡此皆微者也其<lb/>
言以何宋公也宋公則其稱人何貶曷為貶君之伐國<lb/>
者不斬祀不殺厲不堙井正之而已矣宋公伐鄭殘其<lb/>
郊牧焚其城郭隳其大宫取其椽以歸為盧門之椽是<lb/>
暴而已矣大宫者何厲王之宫也厲王之宫鄭惡乎得<lb/>
有之鄭祖厲王而非禮之正也<lb/>
十有五年春二月天王使家父來求車何以書譏何譏<lb/>
<pb n="14b"/>
爾王者無求求車非禮也三月乙未天王崩夏四月己<lb/>
巳葬齊僖公五月鄭伯突出奔蔡突何以名奔而名者<lb/>
見有君也忽未父則其曰有君何忽雖未入國固其國<lb/>
也鄭世子忽復歸于鄭君存稱世子君薨稱子某君旣<lb/>
没其稱世子何君没而稱世子者正疑乎不正君子與<lb/>
之繼世焉世子猶世世子也曷為或言復歸或不言復<lb/>
歸復歸有二道有諸侯之歸有大夫之歸諸侯歸可言<lb/>
復大夫歸不可言復諸侯何以可言復大夫何以不可<lb/>
<pb n="15a"/>
言復諸侯世國故可以復大夫不世官故不可以復諸<lb/>
侯之言復者位未絶復可也大夫之言復者位絶矣復<lb/>
不可也諸侯位雖未絶歸而不言復已絶者也大夫位<lb/>
雖已絶入而不言復未絶者也忽之為可復奈何正也<lb/>
許叔入于許許叔者何許公子也何以字賢也何賢爾<lb/>
冝為君也冝為君則其稱入何難也何難焉爾鄭幾滅<lb/>
之廹其亂而後能入也公㑹齊侯于艾邾人牟人葛人<lb/>
來朝此皆君也其稱人何貶曷為貶諸侯旅見天子之<lb/>
<pb n="15b"/>
禮也葢以為死天子而叛京師乃可以至焉秋九月鄭<lb/>
伯突入于櫟冬十有一月公㑹宋公衛侯陳侯于衮伐<lb/>
鄭<lb/>
十有六年春正月公㑹宋公蔡侯衛侯于曹夏四月公<lb/>
㑹宋公衛侯陳侯蔡侯伐鄭傳曰伐鄭以納突也伐鄭<lb/>
以納突則何以不曰納鄭伯于鄭不與納也曷為不與<lb/>
納諸侯失國諸侯納之正也有其實者居其名無其實<lb/>
者不得居其名有其名者享其功無其名者不得享其<lb/>
<pb n="16a"/>
功納突非正也秋七月公至自伐鄭冬城向十有一月<lb/>
衛侯朔出奔齊朔何以名奔而名者見有君也孰君公<lb/>
子黔牟也公子黔牟曷為者也衛宣公之太子曰伋娶<lb/>
于齊而美宣公取之生夀及朔焉朔惡伋之為太子也<lb/>
構伋於公公使伋之齊而使盜待諸莘且殺之夀知而<lb/>
告之使行曰不可弃父之命惡用子矣有無父之國則<lb/>
可也夀於是載其旌以先盜殺夀旣而伋至曰我之求<lb/>
也此何罪請殺我乎又殺之宣公死朔即位國人怨朔<lb/>
<pb n="16b"/>
之殺二公子故於是逐朔而立黔牟<lb/>
十有七年春正月丙辰公㑹齊侯紀侯盟于黄二月丙<lb/>
午公㑹邾儀父盟于趡夏五月丙午及齊師戰于奚六<lb/>
月丁丑蔡侯封人卒秋八月蔡季自陳歸于蔡蔡季者<lb/>
何蔡侯之弟也何以稱字賢也何賢爾其去也以道其<lb/>
反也以禮公子不去國何賢乎季之去權也權者反於<lb/>
經而後有善焉行權有道自貶損以行權不害人以行<lb/>
權若季者道足以與權而不亂力足以得國而不居逺<lb/>
<pb n="17a"/>
而不攜邇而不偪者也其言自陳何陳有力焉爾癸巳<lb/>
葬蔡桓侯葬者稱公此其稱爵何稱爵禮也稱公非禮<lb/>
也稱爵何以禮稱公何以非禮稱爵者誄之于天子者<lb/>
也稱公者非誄之于天子者也賤不誄貴幼不誄長天<lb/>
子崩誄於郊諸侯薨誄於王大夫卒誄於君生無爵者<lb/>
死無諡生有爵者死有諡孔子曰諸侯相誄非禮也及<lb/>
宋人衛人伐邾冬十月朔日有食之<lb/>
十有八年春王正月公㑹齊侯于濼公夫人姜氏遂如<lb/>
<pb n="17b"/>
齊何以不言及夫人伉也猶曰匹夫匹婦之相與云爾<lb/>
自禍之道也桓公旣㑹齊侯于濼遂與夫人如齊申緰<lb/>
諫曰不可臣聞女有家男有室無相瀆也謂之有禮易<lb/>
此必敗君其舍夫人乎桓公弗聽夫人果通於齊侯桓<lb/>
公知之謫而䟽之齊侯怒為是饗公旣饗而出使公子<lb/>
彭生乘公搚而殺之豎曼曰彭生其免乎賢者死忠以<lb/>
振疑百姓寓焉智者究理而長慮身得免焉彭生貳於<lb/>
君無盡言而慢行以戲君使君失親戚之禮命又力成<lb/>
<pb n="18a"/>
其禍以構二國之怨禍理屬焉夏四月丙子公薨于齊<lb/>
丁酉公之喪至自齊秋七月冬十有二月己丑葬我君<lb/>
桓公賦未討何以書葬討之矣未有言討之者其曰討<lb/>
之何桓公薨於車魯人知彭生之為而莫知夫人之為<lb/>
也告於齊曰寡君畏君之威不敢寧居來修舊好禮成<lb/>
而不反無所歸咎惡於諸侯請得彭生除之齊人殺彭<lb/>
生葬桓公桓公旣葬三月魯人徐知夫人之為也夫人<lb/>
懼自是走之齊<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷二<lb/>
</p>
<p>
</p>
  </div>
</body>
</text>
</TEI>
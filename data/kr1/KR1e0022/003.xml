<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷三</head> <lb/>
    <p>
<pb n="1a"/>
欽定四庫全書<lb/>
　春秋傳卷三<lb/>
　　　　　　　　　　　　　宋　劉敞　撰<lb/>
　　莊公<lb/>
元年春王正月公何以不言即位春秋君弑子不言即<lb/>
位君弑則子何以不言即位授受之道也先君不以其<lb/>
道終則子不忍即位焉先君不以其道終而子即位是<lb/>
無恩於先君也三月夫人孫于齊孫者何奔也内諱奔<lb/>
<pb n="1b"/>
謂之孫夫人何以不稱姜氏絶之也絶之奈何夫人與<lb/>
於弑者不可以入宗廟人之於天也以道受命於人也<lb/>
以言受命不若於道者天絶之也不若於言者人絶之<lb/>
也臣子大受命夏單伯逆王姬單伯者何孤也孤者曷<lb/>
謂謂附庸之君也附庸之君則曷為謂之孤附庸之君<lb/>
執人國者謂之孤曷為字之貴也何以不稱使不與使<lb/>
也曷為不與使躬君弑於齊而使之主昬姻非禮也君<lb/>
子以其可辭而弗受也其弗辭而受以是為非禮也秋<lb/>
<pb n="2a"/>
築王姬之館于外何以書譏何譏爾築王姬之館于外<lb/>
非禮也築王姬之館于外則何以非禮天子嫁女乎諸<lb/>
侯必使諸侯同姓者主之諸侯嫁女乎大夫必使大夫<lb/>
同姓者主之主嫁女者必自其廟仇讎之人非所以接<lb/>
昬姻也衰麻之服非所以接弁冕也如辭而已矣築王<lb/>
姬之館于外非禮也冬十月乙亥陳侯林卒王使榮叔<lb/>
來錫桓公命錫命者何命為諸侯也諸侯非受命則不<lb/>
成為君桓内弑其兄外不朝王終身不受非諸侯也故<lb/>
<pb n="2b"/>
桓與王生不能討死追命之非王義也故王無天桓無<lb/>
正王無天君子見法焉王姬歸于齊不言逆之何親逆<lb/>
之也親逆之則何為不言親逆之常事不書有非常然<lb/>
後書齊師遷紀郱鄑郚郱鄑郚者何紀之邑也<lb/>
二年春王二月葬陳莊公夏公子慶父帥師伐於餘丘<lb/>
於餘丘者何國也秋七月齊王姬卒外夫人不卒此何<lb/>
以卒喪之也曷為喪之我主之故喪之齊告王姬之喪<lb/>
莊公為之大功姊妹之服也冬十有二月夫人姜氏㑹<lb/>
<pb n="3a"/>
齊侯于禚何以書譏何譏爾婦人無外事送迎不出門<lb/>
見兄弟不過國婦人不事行未嫁從父旣嫁從夫夫死<lb/>
從子夫人姜氏㑹齊侯于禚非禮也以公為不能防閑<lb/>
其母失子之道焉參譏之乙酉宋公馮卒<lb/>
三年春王正月溺㑹齊師伐衛夏四月葬宋莊公五月<lb/>
葬桓王崩久矣曷為於此而葬慢也慢者何天子七月<lb/>
而葬同軌至諸侯五月而葬同盟至大夫三月而葬同<lb/>
位至士踰月而葬外姻至王崩曷為或言葬或不言葬<lb/>
<pb n="3b"/>
葬自内録者也公親㑹之則不言葬不言葬者常也公<lb/>
不親㑹則言葬言葬者非常也葬天王大禮也曷為以<lb/>
常言之葢以為子事親臣事君之道焉秋紀季以酅入<lb/>
于齊紀季者何紀侯之弟也何以不曰紀侯之弟言以<lb/>
酅為附庸于齊也紀季曷為以酅為附庸于齊齊將滅<lb/>
紀紀侯以道事之則不得免焉因不忍鬭其民也逡巡<lb/>
有去志紀季用是以酅入于齊復五廟焉然則予之乎<lb/>
予之也何用見其予之也其字而不名入而不畔是予<lb/>
<pb n="4a"/>
之也予之則其言入何難也何難焉爾析地以去國降<lb/>
志以事讎是非季之心也以宗國為寄矣冬公次于滑<lb/>
次者何止也曷為或以事書或不以事書以事書者止<lb/>
之以事者也不以事書者止之不以事者也君舉於政<lb/>
師舉於義止不以事者亂之道也<lb/>
四年春王二月夫人姜氏享齊侯于祝丘享者何兩君<lb/>
之禮也兩君相見享于廟中夫人與在焉禮也非兩君<lb/>
相見去其國而享諸侯非禮也為之名而已矣三月紀<lb/>
<pb n="4b"/>
伯姬卒夏齊侯陳侯鄭伯遇于垂紀侯大去其國大去<lb/>
其國者何出奔不復出奔不復則其曰大去其國何不<lb/>
使紀侯有奔之名也曷為不使紀侯有奔之名紀侯者<lb/>
仁人也不以其所用養人者害人以為雖太王之道不<lb/>
過焉然則紀滅乎紀滅矣滅則其不言滅何以其未至<lb/>
乎滅而去也已滅而失是逃也非大正之道也六月己<lb/>
丑齊侯葬紀伯姬滅國不葬紀已滅矣其言葬紀伯姬<lb/>
何以齊侯之葬之著焉也齊侯滅紀則曷為葬其夫人<lb/>
<pb n="5a"/>
為說也葬臣子之事也斥言齊侯而葬伯姬甚賤之也<lb/>
然則其為說奈何曰逐人之君而取其國為非所為以<lb/>
求媚說者也秋七月冬公及齊人狩于禚齊人者何齊<lb/>
之微者也此齊之微者其言公及之何譏何譏爾非公<lb/>
之去南面而下與微者狩也<lb/>
五年春王正月夏夫人姜氏如齊師秋郳犂來來朝郳<lb/>
者何小邾也小邾則曷為謂之郳未成國謂之郳旣成<lb/>
國謂之小邾犂來者何其名也何以名貶曷為貶用夷<lb/>
<pb n="5b"/>
禮也冬公㑹齊人宋人陳人蔡人伐衛傳曰伐衛以納<lb/>
朔也伐衛以納朔則曷為不言納衛侯朔不與納也曷<lb/>
為不與納諸侯失國諸侯納之正也有其實者居其名<lb/>
無其實者不得居其名有其名者享其功無其名者不<lb/>
得享其功納朔非正也納朔何以非正天子命黔牟矣<lb/>
六年春王正月王人子突救衛王人者何微者也子突<lb/>
者何字也曷為字貴之也曷為貴之以其任之重貴之<lb/>
也任之重則曷為貴之諸侯亂命納衛侯朔君子曰子<lb/>
<pb n="6a"/>
突見正焉夏六月衛侯朔入于衛何以名絶曷為絶殺<lb/>
世子伋篡公子黔牟入者何逆辭也此復也何以不曰<lb/>
復復而言復者其可復者也復而不言復者道能復之<lb/>
不可復者也秋公至自伐衛螟冬齊人來歸衛寳衛寳<lb/>
者何衛之寳也古者分同姓以寳玉展親分異姓以逺<lb/>
方之職貢使無忘服此衛之寳則齊人曷為來歸之齊<lb/>
以不義取之衛以不義失之公之納朔也力故齊人歸<lb/>
于我也<lb/>
<pb n="6b"/>
七年春夫人姜氏㑹齊侯于防夏四月辛卯夜恒星不<lb/>
見夜中星隕如雨恒星者何列星也如雨者何如雨者<lb/>
非雨也非雨則曷為謂之如雨言衆多不可為數也自<lb/>
上下者謂之隕自下上者謂之雨何以書記異也秋大<lb/>
水無麥苗曷為先言麥而後言苗麥苗同時麥成而先<lb/>
敗也何以書記災也冬夫人姜氏㑹齊侯于穀<lb/>
八年春王正月師次于郎以俟陳人蔡人俟者何待也<lb/>
何待焉陳蔡將遇我而徼之也何以書譏何譏爾大國<lb/>
<pb n="7a"/>
有攻伐之師小國有城守之兵不逆詐不億不信過而<lb/>
徼之非義也甲午治兵治兵者何習戰也出曰治兵入<lb/>
曰振旅常事不書此何以書譏何譏爾春而治兵不時<lb/>
也治兵以俟陳蔡也何以不言地國中則不言地何以<lb/>
不言公國中則不言公夏師及齊師圍郕郕者何國也<lb/>
郕降于齊師降者何降之者何降者未失其國家者也<lb/>
降之者失其國家者也未失其國家者復見失其國家<lb/>
者不復見猶遷也秋師還未有言師還者此其曰師還<lb/>
<pb n="7b"/>
何還者善辭也還者事已畢也何善焉師及齊師圍郕<lb/>
郕降于齊師公子慶父怒請伐齊師莊公曰不可我實<lb/>
不徳齊師何罪罪我之由夏書曰皋陶邁種徳徳乃降<lb/>
黎民懷之修徳而已矣令之還師故君子以其克已為<lb/>
仁不伐為義冬十有一月癸未齊無知弑其君諸兒<lb/>
九年春齊人殺無知傳曰雍廩殺之雍廩殺之則其稱<lb/>
人以殺之何討賊之辭也齊僖公之弟年生公孫無知<lb/>
僖公愛之為其衣服禮秩皆如適及襄公絀無知無知<lb/>
<pb n="8a"/>
怒襄公使連稱管至父戍葵丘瓜時而往曰及瓜而代<lb/>
期戍公問不至請代弗許二人者大怒因無知以作亂<lb/>
襄公好田自貝丘而歸賊從之入于公宫而弑之無知<lb/>
自立國人莫順雍廩殺無知公及齊大夫盟于蔇其言<lb/>
及齊大夫何盟納子糾也盟納子糾則何以不名其大<lb/>
夫公之納子糾其所納也若曰為齊大夫則可以納也<lb/>
夏公伐齊納糾此子糾也何以不曰子諱也曷為諱襄<lb/>
公之子也父母之仇弗與共天下昆弟之仇弗與共國<lb/>
<pb n="8b"/>
君之仇視父母師弟之仇視昆弟然則其言納何納子<lb/>
糾宜也公納之不宜也或問于孔子曰以徳報怨何如<lb/>
孔子曰何以報徳以直報怨以徳報徳齊小白入于齊<lb/>
其言入何逆辭也糾貴而小白賤也秋七月丁酉葬齊<lb/>
襄公八月庚申及齊師戰于乾時我師敗績内不言敗<lb/>
此其言敗何公佚獲也戰而大敗公喪戎路傳乗而歸<lb/>
秦子梁子以公旗辟于下道葢僅然後免爾師敗恥也<lb/>
佚獲辱也恥可言辱不可言也九月齊人取子糾殺之<lb/>
<pb n="9a"/>
其謂之子糾何貴也何貴焉宜為君者也齊人以兵加<lb/>
魯曰子糾親也請君討之管仲召忽讎也請以戮于齊<lb/>
魯人殺子糾此魯人殺也則其曰齊人取之何甚齊侯<lb/>
也内私人之國而奪焉外敗人之師而脅焉是取其子<lb/>
糾戮之而已矣冬浚洙洙者何水也浚之者何深之也<lb/>
曷為深之畏齊也<lb/>
十年春王正月公敗齊師于長勺二月公侵宋曷為或<lb/>
言侵或言伐無鐘鼓曰侵有鐘鼓曰伐侵淺事也伐精<lb/>
<pb n="9b"/>
事也三月宋人遷宿遷者何遷之者何遷者其欲也遷<lb/>
之者非其欲也遷者其國家復見者也遷之者其國家<lb/>
不復見者也宿者何國也夏六月齊師宋師次于郎公<lb/>
敗宋師于乗丘此次也其言敗何譏之也何謂譏之齊<lb/>
師宋師次于郎未知其伐我與伐人與公子偃曰宋師<lb/>
不整擊之勝無幸焉莊公從之自雩門出䝉馬以虎皮<lb/>
而犯之大敗宋師次者不以義勝者不以道交譏之九<lb/>
月荆敗蔡師于莘以蔡侯獻舞歸荆者何楚也楚則曷<lb/>
<pb n="10a"/>
為謂之荆荆者其自名者也楚者中國名之者也其不<lb/>
曰荆子何也外之也其外之者何中國有君有大夫盛<lb/>
徳也荆楚無君無大夫則外之而已矣吳楚齊越以國<lb/>
稱君以人稱大夫略之也曷為略之有王者則後至無<lb/>
王者則先叛其禮與其號不可以通乎天下蔡侯獻舞<lb/>
何以名絶曷為絶去位而虜也死社稷正也逃之罪也<lb/>
猶有恥焉虜賤甚矣冬十月齊師滅譚譚子奔莒何以<lb/>
不言出國已滅矣無所出也<lb/>
<pb n="10b"/>
十有一年春王正月夏五月戊寅公敗宋師于鄑秋宋<lb/>
大水此宋大水也何以書弔焉爾主人告災不告異諸<lb/>
侯弔災不弔異告異則書之弔災則書之宋大水公使<lb/>
弔焉曰天作淫雨害于粢盛若之何不弔主人對曰孤<lb/>
實不敬天降之災又以為君憂拜命之辱臧文仲說是<lb/>
言也曰禹湯罪已其興也勃焉桀紂罪人其亡也忽焉<lb/>
列國有凶而稱孤者禮也言懼而名禮宋其庶乎冬王<lb/>
姬歸于齊何以書我主之也我主之則曷為不言我主<lb/>
<pb n="11a"/>
之常事不書必非常然後書<lb/>
十有二年春王三月紀叔姬歸于酅此紀叔姬也其言<lb/>
歸于酅何順紀季也何順乎紀季言季之以酅入于齊<lb/>
後紀而已矣夏四月秋八月甲午宋萬弑其君㨗及其<lb/>
大夫仇牧及者何累也弑君多矣舍此無累者乎曰有<lb/>
孔父荀息皆累也舍孔父荀息無累者乎曰有有則此<lb/>
何以書賢也何賢乎仇牧仇牧可謂不畏彊禦矣仇牧<lb/>
之不畏彊禦奈何萬嘗與莊公戰獲乎莊公莊公歸散<lb/>
<pb n="11b"/>
舍諸宫中數月然後歸之歸及為大夫於宋與閔公博<lb/>
婦人皆在側萬曰甚矣魯侯之淑魯侯之美也天下諸<lb/>
侯冝為君者唯魯侯爾閔公矜此婦人妒其言顧曰此<lb/>
虜也爾虜焉故魯侯之美惡乎至萬怒搏閔公絶其脰<lb/>
仇牧聞君弑趨而至遇之于門手劍而叱之萬臂摋仇<lb/>
牧碎其首仇牧之智則未仇牧之忠則盡矣疾其疾而<lb/>
忘其力憂其憂而忘其生仇牧可謂不畏彊禦矣冬十<lb/>
月宋萬出奔陳<lb/>
<pb n="12a"/>
十有三年春齊人宋人陳人蔡人邾人㑹于北杏此大<lb/>
國也皆微者乎非微者也微者之㑹不志然則其稱人<lb/>
何大夫之交政於中國自此始故貶之也盟㑹者君之<lb/>
禮也非臣之禮也大夫之交政於中國衆矣曷為獨貶<lb/>
乎此盡貶之則不可勝貶故於其始一貶焉其餘從同<lb/>
同夏六月齊人滅遂秋七月冬公㑹齊侯盟于柯<lb/>
十有四年春齊人陳人曹人伐宋夏單伯㑹伐宋其言<lb/>
㑹伐宋何往㑹之也秋七月荆入蔡冬單伯㑹齊侯宋<lb/>
<pb n="12b"/>
公衛侯鄭伯于鄄<lb/>
十有五年春齊侯宋公陳侯衛侯鄭伯㑹于鄄夏夫人<lb/>
姜氏如齊秋宋人齊人邾人伐郳宋其序齊上何主兵<lb/>
者也諸侯無專征有伯者在焉伯者之先諸侯專征也<lb/>
非伯者而先諸侯主兵也譏也此齊桓之師何以不得<lb/>
為伯者桓猶未成乎伯也鄭人侵宋冬十月<lb/>
十有六年春王正月夏宋人齊人衛人伐鄭秋荆伐鄭<lb/>
冬十有二月㑹齊侯宋公陳侯衛侯鄭伯許男曹伯滑<lb/>
<pb n="13a"/>
伯滕子同盟于幽同盟者何殷同之盟也古者諸侯之<lb/>
于天子春見曰朝夏見曰宗秋見曰覲冬見曰遇時見<lb/>
曰㑹殷見曰同同盟之禮為宫方三百步四門壇十有<lb/>
二尋深四尺加方明于其上方明者木也方四尺設六<lb/>
色東方青南方赤西方白北方黒上𤣥下黄設六玉上<lb/>
圭下璧南方璋西方琥北方璜東方圭上介皆奉其君<lb/>
之旂置于宫尚左公侯伯子男皆就其旂而立四傅擯<lb/>
天子乗龍載大旂象日月升龍降龍出拜日於東門之<lb/>
<pb n="13b"/>
外反祀方明諸侯旣皆聽命因相與盟于下方伯臨之<lb/>
以顯昭明同盟之禮也古者六歳而㑹十二歳而盟桓<lb/>
非受命之伯也假同盟之禮率諸侯以尊天子葢自是<lb/>
始伯也然則孰㑹之公也公則曷為不言公疑之也曷<lb/>
為疑之齊魯之仇也不可以共天下從之則忘親弗從<lb/>
則忘君君子為其不得已焉雖勿忘其君亦勿忘其親<lb/>
是以設之辭也孝子忠臣之義見焉爾邾子克卒此邾<lb/>
儀父也其謂之邾子克何未成國曰邾儀父旣成國曰<lb/>
<pb n="14a"/>
邾子克未成國之君卒不書葬不記也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷三<lb/>
</p>
<p>
</p>
  </div>
</body>
</text>
</TEI>
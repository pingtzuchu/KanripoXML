<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷十一</head> <lb/>
    <p>
<pb n="1a"/>
欽定四庫全書<lb/>
　春秋傳卷十一<lb/>
　　　　　　　　　　　　　宋　劉敞　撰<lb/>
　　襄公<lb/>
十有九年春王正月諸侯盟于祝柯晉人執邾子稱人<lb/>
以執者非伯討也此其為非伯討奈何邾仍伐魯晉人<lb/>
疾焉執其君以刼其地然則曷為不言以歸舍之也曷<lb/>
為舍之未得其地故刼之已得其地故舍之公至自伐<lb/>
<pb n="1b"/>
齊此圍也其以伐致何圍而以伐致者以伐告也取邾<lb/>
田自漷水其曰取邾田自漷水何邾田非所取也漷水<lb/>
非所自也脅人之君而制其國介人之威而私其利晉<lb/>
魯之惡又甚焉交譏之季孫宿如晉葬曹成公夏衛孫<lb/>
林父帥師伐齊秋七月辛卯齊侯環卒晉士匄帥師侵<lb/>
齊至穀聞齊侯卒乃還還者何善辭也何善爾古之為<lb/>
師也不伐喪大夫以君命出竟有可以安社稷利國家<lb/>
者則專之可也穀者齊地也其曰至穀而復稱其義也<lb/>
<pb n="2a"/>
非齊地則勿復乎曰止師而請之君曰可而後止不可<lb/>
則復之期可而後止臣之事君也凡在國無專焉子之<lb/>
事親也凡在家無專焉臣子之大節也八月丙辰仲孫<lb/>
蔑卒齊殺其大夫髙厚稱國以殺大夫者罪累上也髙<lb/>
厚之累上奈何齊靈公娶于魯曰顔懿姬無子其姪鬷<lb/>
聲姬生光以為太子諸子仲子戎子戎子嬖仲子生牙<lb/>
屬諸戎子焉戎子請以為太子靈公許之仲子曰不可<lb/>
廢常不祥間諸侯難光之立也列於諸侯矣無故而廢<lb/>
<pb n="2b"/>
之是專黜諸侯而以難犯不祥也君必悔之靈公曰在<lb/>
我而已使太子光居鄙以牙為太子髙厚傅之靈公疾<lb/>
崔杼微逆光疾病而立焉光殺戎子執公子牙靈公卒<lb/>
光即位於是殺髙厚焉鄭殺其大夫公子嘉稱國以殺<lb/>
大夫者罪累上也公子嘉之累上奈何公子嘉公孫舍<lb/>
之公孫夏三人者執鄭國之政公子嘉富而專大夫患<lb/>
之相與討司氏堵氏侯氏子師氏尉氏之盜被之公子<lb/>
嘉使國人伐而殺之公子嘉之罪則足以殺其身矣被<lb/>
<pb n="3a"/>
之罪則是大夫為政也冬葬齊靈公城西郛叔孫豹㑹<lb/>
晉士匄于柯城武城<lb/>
二十年春王正月辛亥仲孫速㑹莒人盟于向夏六月<lb/>
庚申㑹晉侯齊侯宋公衛侯鄭伯曹伯莒子小邾子滕<lb/>
子薛伯杞伯小邾子盟于澶淵秋公至自㑹仲孫速帥<lb/>
師伐邾蔡殺其大夫公子燮稱國以殺大夫者罪累上<lb/>
也公子燮之累上奈何蔡莊侯欲受盟于晉曰晉兄弟<lb/>
也先君與踐土之盟矣未能行而卒文侯即位公子燮<lb/>
<pb n="3b"/>
請從先君國人不欲于是殺公子燮以説于國公子燮<lb/>
請從先君何以為有罪非其力也而任之非其民之欲<lb/>
也而强之燮之智足以殺其身而已矣蔡公子履出奔<lb/>
楚陳侯之弟黄出奔楚諸侯之尊弟兄不得以屬通其<lb/>
弟云者以重書也何重乎陳侯之弟黄言不能親親也<lb/>
其不能親親奈何慶氏專陳而畏公子黄使譛諸楚曰<lb/>
黄將以陳之晉與蔡公子燮謀矣楚人以為討陳侯不<lb/>
能明公子黄走之楚呼而過國中曰慶氏為無道暴蔑<lb/>
<pb n="4a"/>
其君而去其親五年不滅是無天也叔老如齊冬十月<lb/>
丙辰朔日有食之季孫宿如宋<lb/>
二十有一年春王正月公如晉邾庶其以漆閭丘來奔<lb/>
漆閭丘者何漆一邑也閭丘一邑也曷為不言及公邑<lb/>
言以私邑不言及何如則謂之私也私邑者所受於君<lb/>
食之者也公邑者非食之者也傳曰以地叛雖賤必名<lb/>
庶其非大夫也名之為其以漆閭丘來奔也夏公至自<lb/>
晉秋晉欒盈出奔楚傳曰欒盈之母范祁范祁亂欒氏<lb/>
<pb n="4b"/>
欒盈將討其老范祁懼愬諸范匄曰盈將為亂范匄信<lb/>
之使城境而逐之此范匄逐之也其曰欒盈出奔何盈<lb/>
之罪有以取之也盈之罪有以取之奈何曰閔子騫之<lb/>
事親也人不間于其父母昆弟之言故謂之孝盈不閑<lb/>
其家以放亡其宗是以盈之出奔也云爾九月庚戌朔<lb/>
日有食之冬十月庚辰朔日有食之曹伯來朝公㑹晉<lb/>
侯齊侯宋公衛侯鄭伯曹伯莒子邾子于商任<lb/>
二十有二年春王正月公至自㑹夏四月秋七月辛酉<lb/>
<pb n="5a"/>
叔老卒冬公㑹晉侯齊侯宋公衛侯鄭伯曹伯莒子邾<lb/>
子滕子薛伯杞伯小邾子于沙隨公至自㑹楚殺其大<lb/>
夫公子追舒稱國以殺大夫者罪累上也追舒之累上<lb/>
奈何觀起者楚之佞人也追舒說之信而使之觀起之<lb/>
馬數十乘國人患其富追舒之子曰弃疾為王御士王<lb/>
每見之必泣弃疾曰君三泣臣矣敢問誰之罪也王曰<lb/>
令尹之不能爾所知也國將討焉爾其居乎對曰父戮<lb/>
子居君焉用之洩命重刑臣亦不為王遂殺追舒于朝<lb/>
<pb n="5b"/>
而轘觀起於竟追舒之為人臣也足以殺其身矣然而<lb/>
楚子也與人之子而謀其父其刑已甚不可以行乎天<lb/>
下<lb/>
二十有三年春王正月癸酉朔日有食之三月己巳杞<lb/>
伯匄卒夏邾畀我來奔葬杞孝公陳殺其大夫慶虎及<lb/>
慶寅稱國以殺其大夫者罪累上也慶虎之累上奈何<lb/>
慶虎為無道暴蔑其君而去其親慶虎之為人臣也足<lb/>
以殺其身矣然而暴蔑其君而去其親三年國幾亡者<lb/>
<pb n="6a"/>
陳侯則實使之也其言及慶寅何以罪及之也寅慶虎<lb/>
之族也陳侯之弟黄自楚歸于陳晉欒盈復入于晉入<lb/>
于曲沃其言入于晉入于曲沃何欒盈帥甲以復入于<lb/>
晉晉人兇懼范匄奉君以走固宫使國人拒欒氏欒氏<lb/>
乘公門而攻之弗勝却走入于曲沃曲沃欒氏之邑也<lb/>
晉師圍曲沃然則曷為不言叛不言叛者非叛者也其<lb/>
非叛奈何刼衆以敵君則亂而已矣秋齊侯伐衛遂伐<lb/>
晉八月叔孫豹帥師救晉次于雍榆其言次于雍榆何<lb/>
<pb n="6b"/>
譏何譏爾次于雍榆非救攻之道也己卯仲孫速卒冬<lb/>
十月乙亥臧孫紇出奔邾傳曰孟氏與臧氏交惡仲孫<lb/>
速卒孟氏閉門而告季武子曰臧氏將為亂不使我葬<lb/>
臧孫紇聞之戒孟氏將辟藉除於臧孫臧孫使正夫助<lb/>
之除於東門甲從已而視之孟氏又告季武子武子怒<lb/>
命攻臧氏臧孫紇斬鹿門之關以出奔邾魯人聚諸大<lb/>
夫而盟之曰無或如臧孫紇干國之紀犯門斬關蘧伯<lb/>
玉曰不以道事其君者其出乎晉人殺欒盈曷為不言<lb/>
<pb n="7a"/>
殺其大夫非其大夫也討賊之辭也齊侯襲莒襲之者<lb/>
何掩之也何以書譏何譏爾襲人而勝之雖得天下仁<lb/>
者不為也<lb/>
二十有四年春叔孫豹如晉仲孫羯帥師侵齊夏楚子<lb/>
伐吳秋七月甲子朔日有食之旣齊崔杼帥師伐莒大<lb/>
水八月癸巳朔日有食之公㑹晉侯宋公衛侯鄭伯曹<lb/>
伯莒子邾子滕子薛伯杞伯小邾子于夷儀冬楚子蔡<lb/>
侯陳侯許男伐鄭公至自㑹陳鍼冝咎出奔楚叔孫豹<lb/>
<pb n="7b"/>
如京師大饑<lb/>
二十有五年春齊崔杼帥師伐我北鄙夏五月乙亥齊<lb/>
崔杼弑其君光傳曰莊公放言淫于崔氏崔杼怒伏甲<lb/>
于其家稱疾而卧公又問之則圍而攻之公登臺請免<lb/>
弗許請盟弗許請自刃於廟弗許皆曰君之臣杼疾病<lb/>
不能聽命近于公宫陪臣干掫有淫者不知二命公踰<lb/>
牆又射之中股反隊遂弑之晏子聞君弑立於崔氏之<lb/>
門外其人曰死乎曰獨吾君也乎哉吾死也曰行乎曰<lb/>
<pb n="8a"/>
吾罪也乎哉吾行也曰歸乎曰君死安歸君民者豈以<lb/>
凌民社稷是主臣君者豈為其口實社稷是養故君為<lb/>
社稷死則死之為社稷亡則亡之若為已死而為已亡<lb/>
非其私暱誰敢任之且人有君而弑之吾焉得死之而<lb/>
焉得亡之將庸何歸門啓而入枕尸股而哭興三踊而<lb/>
出公㑹晉侯宋公衛侯鄭伯曹伯莒子邾子滕子薛伯<lb/>
杞伯小邾子于夷儀六月壬子鄭公孫舍之帥師入陳<lb/>
秋八月己巳諸侯同盟于重丘公至自㑹衛侯入于夷<lb/>
<pb n="8b"/>
儀楚屈建帥師滅舒鳩舒鳩者何國也冬鄭公孫夏帥<lb/>
師伐陳十有二月吳子遏伐楚門于巢卒巢者何國也<lb/>
何言乎門于巢卒入門乎巢而卒也吳子遏伐楚則曷<lb/>
為入門乎巢而卒吳子將伐楚不假道于巢引師而入<lb/>
焉巢人以為冦也射諸城上而殺之此葢滅也其言卒<lb/>
何不與滅也曷為不與滅非巢之罪也亡者入境必假<lb/>
道過門必為之釋甲入國則不馳古者死而不弔者三<lb/>
畏厭溺死而不義者皆畏之類也<lb/>
<pb n="9a"/>
二十有六年春王二月辛卯衛寗喜弑其君剽不與剽<lb/>
得兩君之名則其曰寗喜弑其君剽何寗氏殺之是以<lb/>
稱弑焉寗氏弑之奈何孫林父逐衛侯衎而立剽寗殖<lb/>
者上卿也君出弗從剽立弗爭也昉乎出衛侯而立剽<lb/>
焉者寗殖為之也殆而悔之則無及已疾且死召喜而<lb/>
告之曰出君者孫氏也非我也雖然已矣吾不能討矣<lb/>
爾能討之則勿忘討之喜曰諾寗殖死喜立為大夫使<lb/>
人謂獻公曰黜君者非寗氏也孫氏為之吾欲納君何<lb/>
<pb n="9b"/>
如獻公曰子茍使寡人反國者政由寗氏祭則寡人寡<lb/>
人願與子盟喜曰無所用盟請使公子鱄約之獻公謂<lb/>
公子鱄曰寗氏將納我吾欲與之盟其言曰無所用盟<lb/>
請使公子鱄約之子固為我與之約矣公子鱄辭曰夫<lb/>
負羈縶執鈇鑕從君東西南北則是臣僕庶孽之事也<lb/>
若夫約言為信則非臣僕庶孽之所敢與也獻公怒曰<lb/>
黜我者非寗氏與孫氏凡在爾公子鱄不得已而與之<lb/>
約已納喜伐孫氏不克將出舍于郊國人知之皆伐之<lb/>
<pb n="10a"/>
然後克之殺剽而後逆獻公以歸昉乎出衛侯衎而立<lb/>
剽焉者寗殖也則曷為使喜加弑為見喜之受命於殖<lb/>
而殺剽也然則為寗殖者冝奈何冝乎效死勿聽衛孫<lb/>
林父入于戚以叛甲午衛侯衎復歸于衛衛侯衎何以<lb/>
名貶曷為貶惡也其惡奈何衛侯出亡至于竟使祝宗<lb/>
反奠于廟且告無罪夫人姜氏曰無神何告茍有不可<lb/>
誣也有罪若何告無舍大臣而與小臣謀一罪也先君<lb/>
有冢卿以為師保而蔑之二罪也余以巾櫛事先君而<lb/>
<pb n="10b"/>
暴妾使予三罪也告亡而已故此三罪者亡之道也其<lb/>
言歸何易也其易奈何寗喜挽之公子鱄推之夏晉侯<lb/>
使荀吳來聘公㑹晉人鄭良霄宋人曹人于澶淵秋宋<lb/>
公殺其世子痤殺世子母弟直稱君者甚之也此其為<lb/>
甚之奈何宋芮司徒生女子赤而毛弃諸堤下共姬之<lb/>
妾取以入名之曰弃長而美平公入夕共姬與之食公<lb/>
見弃也而視之尤姬納諸御生佐焉以弃為夫人弃惡<lb/>
太子痤左師戍亦惡之公使寺人惠牆伊戾為太子内<lb/>
<pb n="11a"/>
師伊戾無寵譖諸公曰太子將為亂公弗信太子享楚<lb/>
客於野伊戾坎血埋書其幕下疾騁而告公曰太子遂<lb/>
為亂矣旣與楚客盟矣公曰為我子又何求對曰欲速<lb/>
公使視之則信有焉問諸夫人夫人曰聞之問諸左師<lb/>
左師又曰聞之於是囚太子太子曰唯佐也能免我召<lb/>
而使請曰日中不來吾知死矣左師聞之聒而與之語<lb/>
過期乃縊而死公徐知其無罪也烹伊戾晉人執衛寗<lb/>
喜稱人以執者非伯討也寗喜弑君曷為不以伯討之<lb/>
<pb n="11b"/>
辭言之不君剽之立不成其弑之名也寗喜如晉晉人<lb/>
知之曰爾曷為納君而伐孫氏云爾非伯討也齊侯鄭<lb/>
伯見于晉侯而請之曰所謂盟主正其違而治其煩也<lb/>
今為臣執君無乃不可乎晉於是歸寗喜八月壬午許<lb/>
男寗卒于楚冬楚子蔡侯陳侯伐鄭葬許靈公<lb/>
二十有七年春齊侯使慶封來聘夏叔孫豹㑹晉趙武<lb/>
楚屈建蔡公孫歸生衛石惡陳孔奐鄭良霄許人曹人<lb/>
于宋衛殺其大夫寗喜稱國以殺大夫者罪累上也寗<lb/>
<pb n="12a"/>
喜弑君曷為不以討賊之辭言之不君剽之立不成其<lb/>
弑之名也寗喜納衛侯則衛侯曷為殺之甚也專衛侯<lb/>
也驕是以反其初言而殺之衛侯之弟鱄出奔晉諸侯<lb/>
之尊弟兄不得以屬通其弟云者以重書也何重乎衛<lb/>
侯之弟鱄衛侯之反國也公子鱄與約言焉已約歸至<lb/>
殺寗喜公子鱄曰逐我者出納我者死賞罸無章何以<lb/>
沮勸君失其信而國無刑不亦難乎且鱄實使之遂出<lb/>
奔晉織絇邯鄲以託焉或勸之仕曰不可仕而廢其事<lb/>
<pb n="12b"/>
則罪也從之則昭吾所以出也將誰愬乎吾不可以立<lb/>
於人之朝矣終身弗仕君子葢貴之也秋七月辛巳豹<lb/>
及諸侯之大夫盟于宋豹何以名一事而再見者卒名<lb/>
也此一地也曷為再言宋善是盟也曷為善之弭兵以<lb/>
綏諸侯晉趙武楚屈建之謀也地于宋以宋為主也宋<lb/>
之盟晉師不出楚師不入玉帛之使交乎天下以尊周<lb/>
室晉趙武楚屈建之力也冬十有一月乙亥朔日有食<lb/>
之<lb/>
<pb n="13a"/>
二十有八年春無冰夏衛石惡出奔晉邾子來朝秋八<lb/>
月大雩仲孫羯如晉冬齊慶封來奔十有一月公如楚<lb/>
十有二月甲寅天王崩乙未楚子昭卒<lb/>
二十有九年春王正月公在楚何言乎公在楚正月以<lb/>
存公也未有言存公者其曰存公何公之在楚則殆乎<lb/>
不得反矣國非其國也公之在楚則曷為殆乎不得反<lb/>
國非其國季武子居君之位攝君之祭國人屬焉取卞<lb/>
以自封使公冶告于楚曰聞守卞者將叛臣帥徒以討<lb/>
<pb n="13b"/>
之旣得之矣公曰是䟽我也吾不可以入矣將適諸侯<lb/>
榮成伯强之乃歸故曰公在楚無魯之辭也夏五月公<lb/>
至自楚庚午衛侯衎卒閽弑吳子餘祭閽者何門人也<lb/>
刑人也刑人則曷為謂之閽刑人非其人也君子不近<lb/>
刑人近刑人則輕死之道也吳子餘祭之近刑人奈何<lb/>
吳子餘祭伐越勝之刑其俘以為閽使守舟吳子觀舟<lb/>
閽以刀弑之淫于刑之禍也仲孫羯㑹晉荀盈齊髙止<lb/>
宋華定衛世叔儀鄭公孫段曹人莒人邾人滕人薛人<lb/>
<pb n="14a"/>
小邾人城杞晉侯使士鞅來聘杞子來盟吳子使札<lb/>
來聘吳以國稱君以人稱大夫其曰吳子使札來聘何<lb/>
賢季子也何賢乎季子季子之為道也非其義雖與之<lb/>
萬乘之國不受其不受奈何謁也餘祭也夷昧也與季<lb/>
子同母者四季子弱而才兄弟皆愛之同欲以為君季<lb/>
子曰不可昔曹宣公之卒也諸侯與曹人將建子臧子<lb/>
臧去之以成曹君君子曰能守節今君義嗣也誰敢奸<lb/>
君札雖不才願附於子臧固讓之則弃其舍而耕謁乃<lb/>
<pb n="14b"/>
稱曰請必無與子國而與弟弟兄迭為君而致國乎季<lb/>
子皆曰諾故諸為君者皆輕死為勇飲食必祝曰天茍<lb/>
有吳國尚速有悔於余身故謁也死餘祭也立餘祭也<lb/>
死夷昧也立夷昧也死則國冝之季子者也季子使而<lb/>
亡焉僚者長庶也即之季子使而反至而君之爾闔閭<lb/>
曰先君之所以不與子國而與弟者凡為季子也將從<lb/>
先君之命與則國冝之季子者也如不從先君之命與<lb/>
則我冝立者也僚惡得為君乎於是使專諸刺僚而致<lb/>
<pb n="15a"/>
國乎季子季子不受曰爾弑吾君吾受爾國是吾與爾<lb/>
為篡也爾殺吾兄吾又殺爾是父子兄弟相殺終身無<lb/>
已也去之延陵終身不入吳國秋九月葬衛獻公齊髙<lb/>
止出奔北燕冬仲孫羯如晉<lb/>
三十年春王正月楚子使薳罷來聘夏四月蔡世子般<lb/>
弑其君固五月甲午宋災宋伯姬卒天王殺其弟佞夫<lb/>
殺世子母弟且稱君者甚之也此其為甚之奈何儋括<lb/>
將作亂立佞夫佞夫弗知王誅儋括也并殺佞夫非親<lb/>
<pb n="15b"/>
親之道也王子瑕奔晉秋七月叔弓如宋葬宋共姬共<lb/>
姬者何伯姬也未有言諡者此其曰共姬何賢也何賢<lb/>
爾宋災火至于伯姬之宫左右曰夫人少辟火乎伯姬<lb/>
曰婦人之義保母不在宵不下堂遂逮乎火而死婦人<lb/>
以貞為行者也伯姬之婦道盡矣鄭良霄出奔許自許<lb/>
入于鄭鄭人殺良霄傳曰良霄汰侈嗜酒諸大夫皆疾<lb/>
之而與公孫黑爭公孫黒因其醉也而伐之良霄奔于<lb/>
許自許襲鄭由墓門之瀆入介於其庫以伐公門弗勝<lb/>
<pb n="16a"/>
死于羊肆曷為不言復入位未絶也曷為不言殺其大<lb/>
夫非其大夫也討賊之辭也冬十月葬蔡景公賊未討<lb/>
則何以書葬君子辭也景公淫而不父以為未有若景<lb/>
公之為者也是其若禽獸然是何足以父子君臣之道<lb/>
責也云爾晉人齊人宋人衛人鄭人曹人莒人邾人滕<lb/>
人薛人杞人小邾人㑹于澶淵宋災故㑹未有言其所<lb/>
為者此其言所為何譏何譏爾晉人興諸侯十二國之<lb/>
大夫㑹于澶淵凡為宋災故謀之也曰更宋之所喪雖<lb/>
<pb n="16b"/>
死者不可復生其財復矣非務也何言乎非務㑹者講<lb/>
禮正刑壹德紀天下也蔡僕弑其君而不謀宋災而謀<lb/>
之微矣陳恒弑其君孔子沐浴而朝告於哀公曰陳恒<lb/>
弑其君請討之公曰告夫三子者孔子曰以吾從大夫<lb/>
之後不敢不告也公曰告夫三子者之三子告不可孔<lb/>
子曰以吾從大夫之後不敢不告也<lb/>
三十有一年春王正月夏六月辛巳公薨于楚宫秋九<lb/>
月癸巳子野卒己亥仲孫羯卒冬十月滕子來㑹葬諸<lb/>
<pb n="17a"/>
侯之喪諸侯㑹之非禮也癸酉葬我君襄公十有一月<lb/>
莒人弑其君密州<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十一<lb/>
</p>
<p>
</p>
  </div>
</body>
</text>
</TEI>
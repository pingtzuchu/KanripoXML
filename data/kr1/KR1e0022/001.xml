<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷一</head> <lb/>
    <p>
<pb n="1a"/>
欽定四庫全書<lb/>
　春秋傳卷一<lb/>
　　　　　　　　　　　　　宋　劉敞　撰<lb/>
　　隱公<lb/>
元年春王正月傳曰元始也正正也君即位必以正始<lb/>
言之加王為大受命也何言乎大受命王者受命於天<lb/>
諸侯受命於君曷為先言春而後言王王者法天也公<lb/>
何以不言即位成公意也何成乎公之意公故讓國也<lb/>
<pb n="1b"/>
公欲讓國奈何隱公之與桓公皆惠公子也隱公長桓<lb/>
公幼惠公愛之欲使為嗣而不可則以命隱公隱公即<lb/>
即位弗忍背也終將致國乎桓曰吾為子攝矣然則正<lb/>
乎不正不正則其言成之何將以惡桓也曰能以國讓<lb/>
是非賢乎三月公及邾儀父盟于蔑儀父者何邾之君<lb/>
也何以名字也曷為稱字附庸也附庸則何以稱字諸<lb/>
侯稱爵大夫稱名賤者稱人何如則謂之附庸公侯百<lb/>
里伯七十里子男五十里不及五十里附於諸侯曰附<lb/>
<pb n="2a"/>
庸公九命侯伯七命子男五命附庸四命盟者何殺牲<lb/>
載書而約也㑹者何約信命事而不殺也盟曷為或言<lb/>
㑹或言及及直及也㑹又㑹也古者六嵗而㑹十二嵗<lb/>
而盟亟㑹非禮也亟盟亦非禮也夏五月鄭伯克段于<lb/>
鄢克之者何戡之也戡之者何殺之也何以不言殺段<lb/>
有徒衆非直殺一人者也段有徒衆奈何鄭武公夫人<lb/>
曰姜氏生莊公寤生及太叔段段多材而好勇夫人愛<lb/>
焉請於武公以為後不可武公死莊公立夫人請分國<lb/>
<pb n="2b"/>
以封段段封於京繕甲治徒將以襲鄭夫人將間之國<lb/>
人不義莊公伐諸京太叔出奔公退而殺諸鄢然則何<lb/>
以不言弟段不弟故不弟也討賊者稱人以殺之此殺<lb/>
有罪其稱鄭伯何殺世子母弟自君甚之也曷為甚之<lb/>
鄭伯將封段祭仲諫曰無以為也都城過百雉國之害<lb/>
也故先王之制大都三國之一中都五國之一小都九<lb/>
國之一今京已侈侈必僣僣必亂若王制何莊公曰夫<lb/>
人欲之無所辟段使西鄙北鄙貳於已公子吕曰國不<lb/>
<pb n="3a"/>
可貳貳則失民不如損之莊公曰吾姑候其斃焉古者<lb/>
不以私害公不以政假人不以小忍亂大謀莊公以私<lb/>
害公以政假人以小忍亂大謀昉乎段之亂鄭者莊公<lb/>
為之也鄢鄭地也其曰于鄢何于鄢逺矣猶曰取之其<lb/>
母之懷中而殺之云爾秋七月天王使宰喧來歸惠公<lb/>
仲子之賵宰者何氏也喧者名名也何以名上士也有<lb/>
上士有中士有下士上士三命中士再命下士一命惠<lb/>
公仲子者何惠公之母也母何以不稱夫人妾母也其<lb/>
<pb n="3b"/>
言惠公仲子何母以子貴也母以子貴者何庶子君為<lb/>
其母立廟使公子祭之於子祭於孫止賵者何車馬曰<lb/>
賵衣衾曰襚貝玉曰含貨財曰賻天王使宰喧來歸惠<lb/>
公仲子之賵何以書譏何譏爾妾母而天子賵之非正<lb/>
也九月及宋人盟于宿孰及之卑者之盟不志及之者<lb/>
公也公則曷為不言公恥與宋人盟也曷為恥與宋人<lb/>
盟大國之卿可以㑹小國之君小國之卿不可以㑹次<lb/>
國之君卑者孰謂謂下士也冬十有二月祭伯來祭伯<lb/>
<pb n="4a"/>
者何寰内諸侯也祭邑也伯爵也天子上大夫也何以<lb/>
不稱使朝也朝則何為不言朝不與朝也曷為不與内<lb/>
諸侯不外交外諸侯不内交有至尊在不貳之也公子<lb/>
益師卒傳曰公子曰公子公子之子曰公孫公孫之子<lb/>
以王父字為氏公子之尊視大夫大夫三命然後氏死<lb/>
則卒之公子益師卒正也<lb/>
二年春公㑹戎于潜戎者何戎之君也曷為不以其君<lb/>
稱之非周同盟也曷為非周同盟正朔不加禮樂不及<lb/>
<pb n="4b"/>
朝聘不與東方曰夷南方曰蠻西方曰戎北方曰狄雖<lb/>
大皆曰子有故也然後著其名爵外之也曷為外之王<lb/>
者内京師而外諸夏内諸夏而外四裔公㑹戎于潜非<lb/>
正也夏五月莒人入向入者何入其國也無駭帥師入<lb/>
極無駭者何吾大夫也何以不氏再命也諸侯大國三<lb/>
卿皆命于天子次國三卿二卿命於天子小國三卿一<lb/>
卿命于天子大國之卿三命次國再命小國一命禮也<lb/>
曷為或言帥師或不言帥師將尊師衆稱某帥師將尊<lb/>
<pb n="5a"/>
師少稱將將卑師衆稱師將卑師少稱人極者何國也<lb/>
秋八月庚辰公及戎盟于唐九月紀裂繻來迎女裂繻<lb/>
者何紀大夫也何以不稱使不與紀侯使也曷為不與<lb/>
紀侯使逆女親之者也使大夫非禮也哀公問曰冕而<lb/>
親迎不已重乎孔子對曰合二姓之好以繼先聖之後<lb/>
以為宗廟社稷主何謂已重乎女曷為或稱女或稱婦<lb/>
或稱夫人女在其國稱女在塗稱婦入國稱夫人冬十<lb/>
月伯姬歸于紀婦人謂嫁曰歸歸于諸侯則爵同尊同<lb/>
<pb n="5b"/>
則志紀子帛莒子盟于密子帛者何裂繻之字也何以<lb/>
字褒之也曷為褒之為其與莒子盟也與莒子盟則曷<lb/>
為褒之莒人魯人相與有仇莒子將伐魯裂繻知其謀<lb/>
也道與莒子言而平之莒子為是盟故若裂繻可謂忠<lb/>
矣大夫不憂諸侯此其為忠奈何昬姻之道也大夫在<lb/>
境外有可以尊國家利社稷則專之諸侯不專社稷十<lb/>
有二月乙卯夫人子氏薨夫人子氏者何隱公之母也<lb/>
何以不書葬不以夫人葬也何為不以夫人葬公欲不<lb/>
<pb n="6a"/>
終為君亦不以子氏為夫人也亦不以子氏為夫人則<lb/>
其曰夫人子氏薨何臣子辭也鄭人伐衛<lb/>
三年春王二月己巳日有食之何以書記異也何異爾<lb/>
日有食之君避寢瞽奏鼓嗇夫馳庶人走以昭事神訓<lb/>
民事君曷為或日或不日或言朔或不言朔史之記失<lb/>
也非史之記失則日有食之不得其正也正者何日有<lb/>
食之於朔正也不於朔失也失則春秋何以弗革弗可<lb/>
得革也春秋之作也孔子曰其事則齊桓晉其文則史其<lb/>
<pb n="6b"/>
義則丘竊取之矣三月庚戌天王崩何以不書葬天子<lb/>
記崩不記葬其義舉天下而葬一人不疑也諸侯記卒<lb/>
記葬有天子存不必得其時也曷為或言崩或言薨天<lb/>
子曰崩諸侯曰薨大夫曰卒士曰不禄夏四月辛卯尹<lb/>
氏卒尹氏者何天子之大夫也其稱尹氏何貶曷為貶<lb/>
世卿也古者寰外諸侯嗣寰内諸侯禄外大夫不卒此<lb/>
何以卒嘗主乎我也秋武氏子來求賻武氏子者何天<lb/>
子之大夫也其稱武氏子何譏何譏爾父卒子未命也<lb/>
<pb n="7a"/>
何以不稱使非王命也曷為非王命當喪未君也嗣子<lb/>
定位於初喪則其曰未君何百官總已以聽於冢宰三<lb/>
年武氏子來求賻何以書譏何譏爾喪事無求求賻非<lb/>
禮也葢通乎下歸死者曰賵歸生者曰賻歸之者正也<lb/>
求之者非正也交譏之八月庚辰宋公和卒冬十有二<lb/>
月齊侯鄭伯盟于石門何以書盟㑹之事告則書盟㑹<lb/>
之事曷為告則書常事不書非常則書盟㑹於春秋常<lb/>
也於王者非常也殷人作㑹而民始畔周人作誓而民<lb/>
<pb n="7b"/>
始疑癸未葬宋穆公諸侯曷為或卒或不卒或葬或不<lb/>
葬卒自外録也葬自内録也不卒非外也不葬非内也<lb/>
葬者臣子之事也國滅不葬無臣子也君弑賊不討不<lb/>
葬亦無臣子也<lb/>
四年春王二月莒人伐杞取牟婁牟婁者何杞之邑也<lb/>
戊申衛州吁弑其君完州吁者何衛公子也何以不稱<lb/>
公子公子雖貴非三命不氏公子之重視大夫夏公及<lb/>
宋公遇于清遇者何不期也宋公陳侯蔡人衛人伐鄭<lb/>
<pb n="8a"/>
秋翬帥師㑹宋公陳侯蔡人衛人伐鄭曷為或㑹言伐<lb/>
或及言伐㑹者聚辭也及者繼辭也九月衛人殺州吁<lb/>
于濮傳曰石碏殺之石碏殺之則其稱人何討賊之辭<lb/>
也衛莊公娶于齊曰莊姜無子其媵曰戴媯生桓公完<lb/>
完無寵州吁者嬖人之子也勇而好兵莊公愛之石碏<lb/>
諫曰古之愛子者教以義方弗納於邪驕奢淫泆所自<lb/>
邪也四者之來寵禄過也夫寵而不驕驕而能降降而<lb/>
不憾憾而能已者寡與故不以賤妨貴不以少陵長不<lb/>
<pb n="8b"/>
以小加大不以淫破義莊公弗聽莊公死桓公立州吁<lb/>
弑桓公乃自立也於是州吁如陳石碏使告於陳曰衛<lb/>
國褊小老夫耄矣無能為也州吁實弑寡君敢即圖之<lb/>
陳人為之執州吁而請涖于衛衛人殺之于濮冬十有<lb/>
二月衛人立晉晉者何公子晉也立者何立者不冝立<lb/>
也其稱人何衆之所欲立也衆之所欲立則其曰不冝<lb/>
立何衆知晉之可以立不知立君之非衆石碏知晉之<lb/>
得乎衆可以為君不知立晉之非已是以謂之不冝立<lb/>
<pb n="9a"/>
也<lb/>
五年春公觀魚于棠何以書譏何譏爾觀魚非事也隱<lb/>
公將觀魚公子彄諌曰凡物不足以講大事其材不足<lb/>
以備器用則君不舉焉君者納民於軌物者也講事以<lb/>
度軌量謂之軌取材以章物采謂之物非此二者謂之<lb/>
亂政故春蒐夏苗秋獮冬狩出而治兵入而振旅以考<lb/>
軍實昭文章明貴賤辨等列順少長習威儀而已矣鳥<lb/>
獸之肉不登於俎皮革齒牙骨角毛羽不登於器則公<lb/>
<pb n="9b"/>
不射也若夫山林川澤之實器用之資皂𨽻之事官司<lb/>
之守君所不及焉隱公弗聽棠者何齊上之邑也夏四<lb/>
月葬衛桓公秋衛師入郕九月考仲子之宫考宫者何<lb/>
成宫而祭也仲子者何惠公之母也何以不言惠公仲<lb/>
子内外辭也考仲子之宫正乎不正乎庶子君為其母<lb/>
廟使公子祭之於子祭於孫止隱孫也而祭仲子非正<lb/>
也父卒而後為祖後者為祖母三年仲子不得祭於子<lb/>
而祭於孫亡乎禮者之禮而可以義起者也五年而後<lb/>
<pb n="10a"/>
廟葢天子命之初獻六羽六羽何六佾也獻之者何舞<lb/>
之於仲子之宫也其言初何自是始僣也孰僣僣諸公<lb/>
也天子八佾諸公六佾諸侯四佾魯祭周公用八佾祭<lb/>
魯公用六佾祭羣公用四佾初獻六羽以其可言言之<lb/>
也其不可言諱也考仲子之宫將萬焉有司疑公問羽<lb/>
數於衆仲衆仲對曰天子八佾諸侯六佾大夫四士二<lb/>
夫舞所以節八音行八風也故自八以下魯人行之六<lb/>
佾之僣自衆仲始也邾人鄭人伐宋螟何以書記災也<lb/>
<pb n="10b"/>
冬十有二月辛巳公子彄卒宋人伐鄭圍長葛<lb/>
六年春鄭人來輸平輸平者何輸平猶致成也曷為致<lb/>
成為伐鄭故致成也狐壤之戰隱公獲焉然則何致致<lb/>
祊田也致祊田矣何以不曰曁鄭平猶未得乎與鄭平<lb/>
也曷為未得乎與鄭平鄭人以口請之矣而未入也其<lb/>
曰來使人也其曰輸有挾也平不言來輸來輸未得乎<lb/>
平也然則何以不曰鄭人來輸祊言平則祊見言祊則<lb/>
平不見夏五月辛酉公㑹齊侯盟于艾秋七月此無事<lb/>
<pb n="11a"/>
何以書春秋雖無事者時過則書首時過則何以書春<lb/>
秋編年四時具然後為年冬宋人取長葛此鄭長葛也<lb/>
曷為不繫之鄭疾之也曷為疾之更年而取邑貿矣非<lb/>
也<lb/>
七年春王三月叔姬歸于紀不言逆之者何也親逆之<lb/>
也親逆之則曷為不言親逆之常事不書有非常然後<lb/>
書滕侯卒諸侯卒曷為或名或不名或赴以名或不赴<lb/>
以名諸侯曷為或赴以名或不赴以名赴以名禮也不<lb/>
<pb n="11b"/>
赴以名非禮也天王崩赴以爵諸侯薨赴以名㑹盟朝<lb/>
聘之事存焉以慎終繼世是故諸侯不生名夏城中丘<lb/>
中丘者何内之邑也何以書以重書也齊侯使其弟年<lb/>
來聘其稱弟何母弟也母弟稱弟母兄稱兄諸侯之尊<lb/>
弟兄不得以屬通其弟云者凡以重書也何重乎齊侯<lb/>
之弟古者年四十而仕五十而爵天下無生而貴者齊<lb/>
侯愛其弟未可爵而爵之亟交於諸侯卒之其子弑齊<lb/>
君而亂齊國是以君子重焉爾秋公伐邾冬天王使凡<lb/>
<pb n="12a"/>
伯來聘戎伐凡伯于楚丘以歸國而曰伐此凡伯之身<lb/>
也其言伐何大天子之使也執以小而伐以大以一人<lb/>
當一國大天子之使也為天子使尊矣而屈卑乎戎狄<lb/>
可言伐不可言執是亦大天子之使也<lb/>
八年春宋公衛侯遇于垂何以書接乎我也我未有接<lb/>
之也其曰接乎我何諸侯有過於我者雖無事為必以<lb/>
禮交之道也餼牽云乎芻米云乎垂者何吾近邑也三<lb/>
月鄭伯使宛來歸祊庚寅我入祊未有言我入者其曰<lb/>
<pb n="12b"/>
我入祊何祊非我有也何言乎祊非我有王者制諸侯<lb/>
之地也有常鄭不得與諸人魯不得取諸人平者義也<lb/>
入祊者利也不正其以利為義夫茍以利為義者亦必<lb/>
以利廢義君子恥之夏六月己亥蔡侯考父卒辛亥宿<lb/>
男卒秋七月庚午宋公齊侯衛侯盟于瓦屋八月葬蔡<lb/>
宣公九月辛卯公及莒人盟于浮來莒人微者也公曷<lb/>
為與乎莒之微者而盟公欲之也何用見公欲之也公<lb/>
與大夫盟沒公以其不没公知其欲之也非公之輕南<lb/>
<pb n="13a"/>
面而下與大夫盟也螟冬十有二月無駭卒<lb/>
九年春天王使南季來聘南者何氏也季者何字也何<lb/>
為字下大夫也天子之下大夫四命聘者何問也諸侯<lb/>
時朝乎天子以致敬也天子時聘乎諸侯以致愛也聘<lb/>
禮受於廟北面再拜稽首朝何以不書而聘何以書朝<lb/>
者常也聘者不常也三月癸酉大雨震電何以書記異<lb/>
也何異爾不時也庚辰大雨雪何以書記異也何異爾<lb/>
俶甚也挾卒挾者何吾大夫也曷為或卒或不卒正大<lb/>
<pb n="13b"/>
夫也則卒之非正大夫也則不卒之公子翬如齊逆女<lb/>
亦正大夫也何以不卒貶曷為貶與弑公也其與弑公<lb/>
奈何隱公將致國乎桓公子翬諂乎隱公謂隱公曰百<lb/>
姓安子諸侯說子曷終為君矣隱公曰不可吾旣許之<lb/>
反國焉吾立於此徒攝而已矣吾營莵裘之地而歸老<lb/>
焉公子翬恐其言若聞乎桓者於是謂桓曰吾已為子<lb/>
嘗君矣君不反國也盍求之乎自是相與謀而弑隱公<lb/>
夏城郎秋七月冬公㑹齊侯于防<lb/>
<pb n="14a"/>
十年春王二月公㑹齊侯鄭伯于中丘夏翬帥師㑹齊<lb/>
人鄭人伐宋六月壬戌公敗宋師于菅曷為或言戰或<lb/>
不言戰皆陳曰戰詐戰曰敗辛未取郜辛巳取防秋宋<lb/>
人衛人入鄭宋人蔡人衛人伐戴鄭伯伐取之戴者何<lb/>
附庸之國也何用知其附庸之國也以其不言滅之而<lb/>
言取之曷為不言滅之而言取之附庸者不成國也滅<lb/>
國曰滅取附庸曰取其言鄭伯伐取之何甚之之辭也<lb/>
利人之暴乗人之危是以無親於天子冬十月壬午齊<lb/>
<pb n="14b"/>
人鄭人入郕<lb/>
十有一年春滕侯薛侯來朝其言朝何王者之制諸侯<lb/>
歳相問殷相聘世相朝其兼言之何譏何譏爾旅見也<lb/>
非天子不旅見諸侯諸侯相旅見非禮也朝者考禮正<lb/>
刑一徳以尊天子也不得有徳而朝之雖不旅見亦非<lb/>
禮也夏公㑹鄭伯于時來秋七月壬午公及齊侯鄭伯<lb/>
入許冬十有一月壬辰公薨何以不地弑也弑則何以<lb/>
不言弑不忍言也臣弑君凡在官者殺無赦子弑父凡<lb/>
<pb n="15a"/>
在宫者殺無赦以為人道所未有也人道所未有是以<lb/>
不忍言也何以不書葬賊未討也賊未討則何以不書<lb/>
葬君弑臣討賊猶親弑子復讎也讎不復則不葬不葬<lb/>
則服不除寢苫枕戈所以明為臣子也葬者臣子之終<lb/>
事也其義未終故不敢以急葬也<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷八</head> <lb/>
    <p>
<pb n="1a"/>
欽定四庫全書<lb/>
　春秋傳卷八<lb/>
　　　　　　　　　　　　　宋　劉敞　撰<lb/>
　　宣公<lb/>
元年春王正月公即位繼弑不言即位此其言即位何<lb/>
如其意也公子遂如齊逆女三月遂以夫人婦姜至自<lb/>
齊遂何以不稱公子一事而再見者卒名也夫人何以<lb/>
不稱姜氏貶曷為貶喪娶也喪娶者公也曷為貶夫人<lb/>
<pb n="1b"/>
夫人與有貶也婦人在家制於父既嫁制於夫婦人不<lb/>
專行其曰與有貶何父母與有罪也其稱婦何有姑之<lb/>
辭也夏季孫行父如齊晉放其大夫胥甲父于衛放之<lb/>
者何宥之以逺者也其言于衛何猶曰無去是云爾曷<lb/>
為或稱國以放其大夫或稱人以放其大夫稱人以放<lb/>
其大夫者放有罪也稱國以放其大夫者放無罪也胥<lb/>
甲父之無罪奈何晉人秦人戰于河曲交綏秦行人夜<lb/>
戒晉師曰兩君之士皆未憗也明日請復戰㬰駢者晉<lb/>
<pb n="2a"/>
君之將也謀曰使者目動而言肆將遁矣薄諸河必敗<lb/>
之胥甲父曰不可死傷未收而弃之不惠也不待期而<lb/>
薄人於險無勇也於是止晉人患其不得志于秦討胥<lb/>
甲父而放之曰毋若胥甲父之不用命也君子葢譏之<lb/>
公㑹齊侯于平州公子遂如齊六月齊人取濟西田外<lb/>
取邑不書此何以書非齊取之也齊人取濟西田則何<lb/>
言乎非齊取之我以賂齊也曷為賂齊為弑子赤之賂<lb/>
也賂齊爾何言乎齊人取之諱也秋邾子來朝楚子鄭<lb/>
<pb n="2b"/>
人侵陳遂侵宋晉趙盾帥師救陳宋公陳侯衛侯曹伯<lb/>
㑹晉師于棐林伐鄭此晉趙盾之師曷為不言㑹晉趙<lb/>
盾之師君不㑹大夫之辭也冬晉趙穿帥師侵崇崇者<lb/>
何國也晉人宋人伐鄭<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元戰而言及之者主之者<lb/>
也猶曰宋華元為志乎為此戰也云爾此獲也其言師<lb/>
敗績何師重于大夫也秦師伐晉夏晉人宋人衛人陳<lb/>
<pb n="3a"/>
人侵鄭秋九月乙丑晉趙盾弑其君夷皋傳曰親弑君<lb/>
者趙穿也親弑君者趙穿則其曰趙盾弑其君何加之<lb/>
弑也曷為加之弑不討賊也然則趙穿曷為弑其君晉<lb/>
靈公為無道使諸大夫皆内朝然後處于臺上引彈而<lb/>
彈之已趨而辟丸是樂而已矣趙盾已朝而出與諸大<lb/>
夫立於朝有人荷畚自閨而出者趙盾曰彼何也夫畚<lb/>
曷為出乎閨呼之不至曰子大夫也欲視之則就視之<lb/>
趙盾就而視之則赫然死人也趙盾曰是何也曰膳宰<lb/>
<pb n="3b"/>
也熊蹯不熟公怒以斗摮而殺之支解將使我弃之趙<lb/>
盾曰嘻趨而入靈公望見趙盾愬而再拜趙盾逡巡北<lb/>
面再拜稽首趨而出靈公心怍焉欲殺之於是使勇士<lb/>
某者往殺之勇士入其大門則無人門焉者入其閨則<lb/>
無人閨焉者上其堂則無人焉俯而闚其户方食魚餐<lb/>
勇士曰嘻子誠仁人也吾入子之大門則無人焉入子<lb/>
之閨則無人焉上子之堂則無人焉是子之易也子為<lb/>
晉國重卿而食魚餐是子之儉也君將使吾殺子吾不<lb/>
<pb n="4a"/>
忍殺子也雖然吾亦不可復見吾君矣遂刎頸而死靈<lb/>
公聞之怒滋欲殺之甚衆莫可使往者於是伏甲于宫<lb/>
中召趙盾而食之趙盾之車右祗彌明者國之力士也<lb/>
仡然從乎趙盾而入放乎堂下而立趙盾已食靈公謂<lb/>
盾曰吾聞子之劍葢利劍也子以示我吾將觀之趙盾<lb/>
起將進劍祗彌明自下呼之曰盾食飽則出何故㧞劍<lb/>
於君所趙盾知之躇階而走靈公有周狗曰獒呼獒而<lb/>
屬之獒亦躇階而從之祗彌明逆而踆之絶其頷趙盾<lb/>
<pb n="4b"/>
顧曰君之獒不若臣之獒也然而宫中甲鼓而起有起<lb/>
于甲中者抱趙盾而乘之趙盾顧曰吾何以得此于子<lb/>
曰子某時所食活我于暴桑下者也趙盾曰子名為誰<lb/>
曰吾君孰為介子之乘矣何問吾名趙盾驅而出衆無<lb/>
留之者趙穿者趙盾之族子弟也縁民衆不說起弑靈<lb/>
公然後迎趙盾而入立成公黒臀太史董狐書趙盾弑<lb/>
公以示於朝告於諸侯趙盾曰天乎無辜孰為盾而忍<lb/>
弑其君者乎董狐曰爾為仁為義人弑爾君而不討賊<lb/>
<pb n="5a"/>
則志同志同非子弑君則誰哉趙盾曰嗚呼我之懐矣<lb/>
自詒伊慼其我之謂矣孔子曰董狐古之良史也書法<lb/>
不隱趙盾古之良大夫也為法受惡惜也討賊則免冬<lb/>
十月乙亥天王崩<lb/>
三年春王正月郊牛之口傷改卜牛牛死乃不郊猶三<lb/>
望其言之何緩也其緩奈何傷自牛作也牛死則曷為<lb/>
遂不郊養牲養二卜帝牲牛不吉則扳稷牲而卜之帝<lb/>
牲在于滌三月于稷者唯具是視郊則曷為必祭稷王<lb/>
<pb n="5b"/>
者必以其祖配王者則曷為必以其祖配自内出者無<lb/>
匹不行自外至者無主不止萬物本乎天人本乎祖此<lb/>
所以配也葬匡王楚子伐陸渾戎夏楚人侵鄭秋赤狄<lb/>
侵齊宋師圍曹冬十月丙戌鄭伯蘭卒葬鄭穆公<lb/>
四年春王正月公及齊侯平莒及郯莒人不肯公伐莒<lb/>
取向何言乎莒人不肯公伐莒取向譏何譏爾平莒及<lb/>
郯義也莒人不肯吾有不義焉伐莒彊也取向利也非<lb/>
君子之道也君子之道猶射射者正已而𤼵𤼵而不中<lb/>
<pb n="6a"/>
不怨勝已者反求諸已而巳矣秦伯稻卒夏六月乙酉<lb/>
鄭公子歸生弑其君夷傳曰楚人獻黿于鄭靈公公子<lb/>
宋公子歸生將見公子宋之食指動以示歸生曰他日<lb/>
我如此必嘗異味及入宰夫解黿相視而笑公問之歸<lb/>
生以告及食大夫黿召公子宋而弗與也公子宋怒染<lb/>
指於鼎嘗之而出公亦怒將殺之公子宋與公子歸生<lb/>
謀先歸生曰畜老猶憚殺之而況君乎公子宋反譖歸<lb/>
生歸生從之卒相與弑靈公赤狄侵齊秋公如齊公至<lb/>
<pb n="6b"/>
自齊冬楚子伐鄭<lb/>
五年春公如齊夏公至自齊秋九月齊髙固來逆子叔<lb/>
姬叔孫得臣卒冬齊髙固及子叔姬來何言乎髙固之<lb/>
來譏何譏爾子叔姬來可也髙固來不可也子叔姬來<lb/>
何以可髙固來何以不可嫁女者父母在則歸寧大夫<lb/>
非君命不越疆齊髙固及子叔姬來專行之辭也楚人<lb/>
伐鄭<lb/>
六年春晉趙盾衛孫免侵陳夏四月秋八月螽冬十月<lb/>
<pb n="7a"/>
七年春衛侯使孫良夫來盟夏公㑹齊侯伐萊秋公至<lb/>
自伐萊大旱冬公㑹晉侯宋公衛侯鄭伯曹伯于黒壤<lb/>
八年春公至自㑹夏六月公子遂如齊至黄乃復其言<lb/>
至黄乃復何有疾也何言乎有疾乃復譏何譏爾大夫<lb/>
以君命出未致使而死以尸將事辛巳有事于太廟仲<lb/>
遂卒于垂仲遂者何公子遂也大夫卒稱名仲者字也<lb/>
其曰仲遂何譏何譏爾譏世卿世卿非禮也言自是世<lb/>
仲氏也世卿多矣曷為獨譏乎此因其可譏而譏之此<lb/>
<pb n="7b"/>
其為可譏奈何言是乃弑子赤者也其諸則冝於此焉<lb/>
正之矣此公子也何以稱公子貶曷為貶為弑子赤貶<lb/>
也弑君者不卒此何以卒以事之變卒之也壬午猶繹<lb/>
萬入去籥繹者何祭之明日也萬者何干舞也籥者何籥<lb/>
舞也萬舞以干羽舞以籥其言萬入去籥何去其有聲<lb/>
者廢其無聲者存其心焉爾存其心焉爾者何知其不<lb/>
可而為之也戊子夫人嬴氏薨晉師白狄伐秦楚人滅<lb/>
舒蓼秋七月甲子日有食之旣冬十月己丑葬我小君<lb/>
<pb n="8a"/>
敬嬴雨不克葬庚寅日中而克葬曷為或言而或言乃<lb/>
乃難乎而也難者何喪事卜日日而行事禮也雨不克<lb/>
葬事之制也中日而克葬制之可者也日下昃乃克葬<lb/>
制之不可者也城平陽楚師伐陳<lb/>
九年春王正月公如齊公至自齊夏仲孫蔑如京師齊<lb/>
侯伐萊秋取根牟根牟者何附庸之國也八月滕子卒<lb/>
九月晉侯宋公衛侯鄭伯曹伯㑹于扈晉荀林父帥師<lb/>
伐陳辛酉晉侯黒臀卒于扈何以地在外也何以不言<lb/>
<pb n="8b"/>
卒于㑹㑹及也冬十月癸酉衛侯鄭宋宋人圍滕楚人<lb/>
伐鄭晉郤缺帥師救鄭陳殺其大夫洩冶稱國以殺大<lb/>
夫者罪累上也洩冶之累上奈何陳靈公與孔寧儀行<lb/>
父通乎夏徴舒之家或衣其衣或衷其襦以相戲於朝<lb/>
洩冶諫曰公卿宣淫民無效焉且聞不令君其已乎公<lb/>
曰吾能改矣公告二子二子怒請殺之公弗禁於是相<lb/>
與殺洩冶然則洩冶猶可以為罪乎曰薄乎云爾安得<lb/>
無罪君子之所謂大臣者以道事君不可則止是以亂<lb/>
<pb n="9a"/>
邦不居洩冶之謂從矣昉乎殺其身<lb/>
十年春公如齊公至自齊齊人歸我濟西田其言我何<lb/>
有齊濟者有魯濟者歸我濟西田魯濟者也夏四月丙<lb/>
辰日有食之己巳齊侯元卒齊崔氏出奔衛崔氏者何<lb/>
崔杼也崔杼則其言崔氏何貶曷為貶譏世卿世卿非<lb/>
禮也傳曰崔杼有寵於惠公髙氏國氏畏其偪也公卒<lb/>
而逐之世卿多矣曷為獨譏乎此因其可譏而譏之此<lb/>
其為可譏奈何言是乃弑其君者也其諸則冝於此焉<lb/>
<pb n="9b"/>
正之矣公如齊五月公至自齊癸巳陳夏徴舒弑其君<lb/>
平國傳曰陳靈公與公孫寧儀行父飲酒於夏氏公謂<lb/>
行父曰徴舒似女對曰亦似公徴舒病之公出自其廐<lb/>
射而殺之公孫寧儀行父懼走而訴之楚六月宋師伐<lb/>
滕公孫歸父如齊葬齊惠公晉人宋人衛人曹人伐鄭<lb/>
秋天王使王季子來聘王季子者何王季子也何言乎<lb/>
王季子譏何譏爾古者二十而冠四十而仕五十而爵<lb/>
天子之元子猶士也天下無生而貴者也王者不以愛<lb/>
<pb n="10a"/>
害公公孫歸父帥師伐邾取繹大水季孫行父如齊冬<lb/>
公孫歸父如齊齊侯使國佐來聘饑曷為或言饑或言<lb/>
大饑凶年補敗不足曰饑死傷流亡曰大饑楚子伐鄭<lb/>
十有一年春王正月夏楚子陳侯鄭伯盟于辰陵公孫<lb/>
歸父㑹齊人伐莒秋晉侯㑹狄于攅函其言㑹狄何狄<lb/>
無君無大夫晉侯狄云則不辭冬十月楚人殺陳夏徴<lb/>
舒其稱人以殺何討賊之辭也此楚人也其以討賊言<lb/>
之何與之也曷為與之上無天子下無方伯天下諸侯<lb/>
<pb n="10b"/>
有為無道臣弑君子弑父者義能討之則討之可也丁<lb/>
亥楚子入陳納公孫寧儀行父于陳公孫寧儀行父者<lb/>
何陳大夫之與君淫者也與君淫者則惡矣其言納何<lb/>
微二子則楚兵不出君弑賊不討陳國必亡所以殺夏<lb/>
徴舒而定君存國焉者由有二子也然則曷為不繫之<lb/>
陳不與繫於陳也予之納則曷為不予繫於陳曰楚人<lb/>
納之陳人受之是也二子利而居之非也君由已弑而<lb/>
我以臨國人何以治矣<lb/>
<pb n="11a"/>
十有二年春葬陳靈公楚子圍鄭夏六月乙卯晉荀林<lb/>
父帥師及楚子戰于邲晉師敗績戰而言及之者主之<lb/>
者也猶曰晉荀林父為志乎為此戰也云爾傳曰楚莊<lb/>
王圍鄭旬有七日鄭人卜行成不吉卜臨于大宫且巷<lb/>
出車吉國人大臨守陴者皆哭楚子退師鄭人修城進<lb/>
復圍之三月克之入自皇門至于逵路鄭伯肉袒左執<lb/>
茅旌右執鸞刀以逆曰寡人無良邉垂之臣以干天禍<lb/>
是以使君王沛焉辱到敝邑君如矜此喪人錫之不毛<lb/>
<pb n="11b"/>
之地使帥一二耋老而綏焉請唯君王之命莊王曰君<lb/>
之不令臣交易為言是以使寡人得見君之玉面而微<lb/>
至乎此親自手旌左右麾軍退舍七里將軍子重諌曰<lb/>
南郢之與鄭相去數千里諸大夫死者數人厮役扈養<lb/>
死者數百人今君勝鄭而不有無乃失臣民之力乎莊<lb/>
王曰古者杆不穿皮不蠧則不出於四方是以君子篤<lb/>
於禮而薄於利要其人不要其土吾從不赦不祥吾以<lb/>
不祥道民災反吾身何日之有旣則晉師之救鄭者至<lb/>
<pb n="12a"/>
曰請戰莊王許諾將軍子重諌曰王師淹病矣晉大國<lb/>
也君請勿許莊王曰弱者吾威之彊者吾辟之是以使<lb/>
寡人無以立乎天下令之還師而逆晉冦莊王鼓之晉<lb/>
師大敗晉衆之走者舟中之指可掬矣莊王曰嘻吾兩<lb/>
君不相好百姓何罪令之還師而佚晉冦秋七月冬十<lb/>
有二月戊寅楚子滅蕭晉人宋人衛人曹人同盟于清<lb/>
丘此同盟也其稱人何晉先縠宋華椒衛孔逹曹大夫<lb/>
也晉先縠宋華椒衛孔達曹大夫則其稱人何貶曷為<lb/>
<pb n="12b"/>
貶同盟者人君之禮也非人臣之禮也宋師伐陳衛人<lb/>
救陳<lb/>
十有三年春齊師伐莒夏楚子伐宋秋螽冬晉殺其大<lb/>
夫先縠稱國以殺大夫者罪累上也先縠之累上奈何<lb/>
邲之戰荀林父將中軍先縠佐之及河聞鄭旣及楚平<lb/>
荀林父欲還曰不及于鄭而勦民焉用之楚歸而動可<lb/>
也士㑹曰善㑹聞用師觀釁而動徳刑政事典禮不易<lb/>
則不可敵也楚君討鄭怒其貳而哀其卑叛而伐之服<lb/>
<pb n="13a"/>
而舍之徳刑成矣伐叛刑也柔服徳也入陳而克鄭民<lb/>
不疲勞政有經矣荆尸而舉商農工賈不敗其業而卒<lb/>
乘輯睦事不奸矣蒍敖為宰擇楚國之令典軍行右轅<lb/>
左追蓐前茅慮無中權後勁百官象物而動軍政不戒<lb/>
而備能用典矣其君之舉也内姓選於親外姓選於舊<lb/>
舉不失徳賞不失勞老有加惠旅有施舍君子小人物<lb/>
有服章貴有常尊賤有等威禮不逆矣是不可敵也見<lb/>
可而進知難而退此時之謂也先縠曰不可晉所以霸<lb/>
<pb n="13b"/>
師武臣力也今失諸侯不可謂力有敵而不從不可謂<lb/>
武由我失霸不如死以其屬先濟大敗晉師此殺有罪<lb/>
其以累上言之何惡晉侯也曷為惡晉侯古之用兵者<lb/>
大㨗不賞上下皆不伐善大敗不誅上下皆自以不善<lb/>
在已晉師還荀林父請死君曰不可固若義也已而恥<lb/>
不得志殺先縠則是疾過也<lb/>
十有四年春衛殺其大夫孔達稱國以殺大夫者罪累<lb/>
上也孔達之累上奈何清丘之盟陳人叛中國而與楚<lb/>
<pb n="14a"/>
宋師伐陳孔達曰吾先君有約言矣救之晉人問師故<lb/>
衛侯懼殺孔達以說于晉告于諸侯曰寡君有不令之<lb/>
臣達構我敝邑于大國旣伏其罪矣然後室其子使復<lb/>
其位夏五月壬申曹伯夀卒晉侯伐鄭秋九月楚子圍<lb/>
宋葬曹文公冬公孫歸父㑹齊侯于穀<lb/>
十有五年春公孫歸父㑹楚子于宋此圍宋也曷為地<lb/>
以宋㑹所以平宋也然則何言爾成公意也夏五月宋<lb/>
人及楚人平平者稱國此其稱人何平者在下也楚人<lb/>
<pb n="14b"/>
圍宋則曷為平者在下楚子圍宋軍有七日之糧爾盡<lb/>
此不勝將去而歸爾於是使司馬子反乘堙而闚宋城<lb/>
宋華元亦乘堙而出見之司馬子反曰子之國何如華<lb/>
元曰憊矣曰何如曰易子而食之析骸而炊之司馬子<lb/>
反曰嘻甚矣憊雖然吾聞之也圉者柑馬而秣之使肥<lb/>
者應客是何子之情也華元曰吾聞之君子見人之厄<lb/>
則矜之小人見人之厄則幸之吾見子之君子也是以<lb/>
告情于子也司馬子反曰諾勉之矣吾軍亦有七日之<lb/>
<pb n="15a"/>
糧爾盡此不勝將去而歸爾揖而去之反于莊王莊王<lb/>
曰何如司馬子反曰憊矣曰何如曰易子而食之析骸<lb/>
而炊之莊王曰嘻甚矣憊雖然吾今取此然後而歸爾<lb/>
司馬子反曰不可臣已告之矣軍有七日之糧爾莊王<lb/>
怒曰吾使子往視之子曷為告之司馬子反曰以區區<lb/>
之宋猶有不欺人之臣可以楚而無乎是以告之也莊<lb/>
王曰諾舍而止雖然吾猶取此然後而歸爾司馬子反<lb/>
曰然則君請處於此臣請歸爾莊王曰子去我而歸吾<lb/>
<pb n="15b"/>
孰與處於此吾亦從子而歸爾於是許宋平此宋華元<lb/>
楚子反也其稱人何貶曷為貶尊不親小事卑不尸大<lb/>
名卑者義也不與大夫專平也六月癸卯晉師滅赤狄<lb/>
潞氏以潞子嬰兒歸嬰兒何以名絶曷為絶去位而虜<lb/>
也秦人伐晉王札子殺召伯毛伯王札子者何王子札<lb/>
子也王子札子則其稱王札子何當上之辭也當上之<lb/>
辭者何假王命而殺也為天下主者天也繼天者君也<lb/>
君之所司者命也為人臣侵其君之命則不臣為人君<lb/>
<pb n="16a"/>
假其臣之命則不君臣不臣君不君天下所以亂也春<lb/>
秋諸侯死不以其道名召伯毛伯之所以昉乎死者自<lb/>
取之也其自取之奈何召氏毛氏為王卿士而爭政周<lb/>
室以亂王子札子假王命殺之非上下之正也秋螽仲<lb/>
孫蔑㑹齊髙固于無婁初稅畝初者何始也稅畝者何<lb/>
履畝而税也初稅畝何以書譏何譏爾譏始履畝而稅<lb/>
也古者什一而藉古者曷為什一而藉什一者天下之<lb/>
中正也多乎什一大桀小桀寡乎什一大貉小貉什一<lb/>
<pb n="16b"/>
者天下之中正也什一行而頌聲作矣冬蝝生蝝者何<lb/>
螽之始生也螽之始生亦螽也已其謂之蝝何蝝者其<lb/>
未能為螽者也蝝生何以書記災也饑<lb/>
十有六年春王正月晉人滅赤狄甲氏及留吁夏成周<lb/>
宣榭災成周者何天子之東都也宣榭者何宣宫之榭<lb/>
也宣宫久矣猶存乎古者天子祖有功宗有徳雖百世<lb/>
存可也宣王之時周亡而復存禮廢而復興秋郯伯姬<lb/>
來歸其言來歸何弃也不言其人何受之也冬大有年<lb/>
<pb n="17a"/>
大有年者何大豐年者也<lb/>
十有七年春王正月庚子許男錫我卒丁未蔡侯申卒<lb/>
夏葬許昭公葬蔡文公六月癸卯日有食之己未公㑹<lb/>
晉侯衛侯曹伯邾子同盟于斷道秋公至自㑹冬十有<lb/>
一月壬午公弟叔肸卒諸侯之尊弟兄不得以屬通其<lb/>
弟云者以重書也何重乎叔肸宣公之母弟也其稱叔<lb/>
肸何賢也其賢奈何以為知義也宣公弑子赤而立叔<lb/>
肸病之欲仕則不可欲去則兄弟也織屨而食終身不<lb/>
<pb n="17b"/>
食宣公之食君子以是為通恩也以取貴乎春秋<lb/>
十有八年春晉侯衛世子臧伐齊公伐把夏四月秋七<lb/>
月邾人戕鄫子于鄫戕之者何賊之也自外而至也春<lb/>
秋諸侯不以其道死名鄫何以不名略之也曷為略之<lb/>
言鄫子之所以昉乎死者自取之也其自取之奈何無<lb/>
聞焉爾甲戌楚子旅卒何以不書葬莒不書葬吳楚不<lb/>
書葬莒不書葬其號夷也吳楚不書葬其號嫌也公孫<lb/>
歸父如晉冬十月壬戌公薨于路寢歸父還自晉至笙<lb/>
<pb n="18a"/>
遂奔齊還者何善辭也何善爾宣公欲去三桓以張公<lb/>
室使歸父謀於晉未反而宣公薨季孫行父言於朝曰<lb/>
使我殺適立庶以失大援者仲也夫臧孫許曰然子欲<lb/>
去之許請去之於是遣歸父之家歸父還自晉至笙聞<lb/>
君薨家遣墠帷哭君成踊反命乎介自是走之齊<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷八<lb/>
</p>
<p>
</p>
  </div>
</body>
</text>
</TEI>
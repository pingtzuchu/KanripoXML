<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷五</head> <lb/>
    <p>
<pb n="1a"/>
欽定四庫全書<lb/>
　春秋傳卷五<lb/>
　　　　　　　　　　　　　宋　劉敞　撰<lb/>
　　僖公<lb/>
元年春王正月公何以不言即位繼弑君子不言即位<lb/>
此非子也其稱子何臣子一例也齊師宋師曹師次于<lb/>
聶北救邢曷為先言次而後言救譏何譏爾次于聶北<lb/>
救邢言以為名而已矣非救人之道也夏六月邢遷于<lb/>
<pb n="1b"/>
夷儀齊師宋師曹師城邢秋七月戊辰夫人姜氏薨于<lb/>
夷齊人以歸夷者何齊地也齊地則其言齊人以歸何<lb/>
夫人薨于夷則齊人以歸夫人薨于夷則齊人曷為以<lb/>
歸桓公召而縊殺之也楚人伐鄭八月公㑹齊侯宋公<lb/>
鄭伯曹伯邾人于檉九月公敗邾師于偃冬十月壬午<lb/>
公子友帥師敗莒師于酈獲莒挐傳曰公子慶父弑閔<lb/>
公走而之莒莒人逐之將由乎齊齊人不納却反舍于<lb/>
汶水之上使公子奚斯入請季子曰公子不可以入入<lb/>
<pb n="2a"/>
則殺矣奚斯不忍反命于慶父自南涘北面而哭慶父<lb/>
聞之曰嘻此奚斯之聲也諾己曰吾不得入矣於是抗<lb/>
輈經而死莒人聞之曰吾已得子之賊矣以求賂乎魯<lb/>
魯弗與為是興師而伐魯季子敗之獲莒挐莒挐者莒<lb/>
大夫也公賜季子汶陽之田及費費由是始大十有二<lb/>
月丁巳夫人氏之喪至自齊夫人何以不稱姜氏貶曷<lb/>
為貶夫人與於亂弑二君死不以其正不可以入宗廟<lb/>
然則曷為不於死焉貶夫人姜氏薨于夷齊人以歸則<lb/>
<pb n="2b"/>
上之行乎下也義已矣僖公請而葬之則是子命也君<lb/>
子以為非義是以貶乎其以喪至也<lb/>
二年春王正月城楚丘城楚丘者何衛之邑也曷為城<lb/>
之封衛也曷為不曰城衛不與封衛也曷為不與實與<lb/>
而文不與文曷為不與諸侯之義不得專封也諸侯之<lb/>
義不得專封則其曰實與之何上無天子下無方伯天<lb/>
下諸侯有相滅亡者力能救之則救之可也然則衛孰<lb/>
滅之狄滅之衛懿公為無道好鶴鶴有乗軒者國人皆<lb/>
<pb n="3a"/>
怨狄師伐之懿公不能禦戰而死衛之遺民男女七百<lb/>
有三十人益之以共滕之民為五千人立戴公以廬于<lb/>
曹齊桓公使公子無虧帥車三百乗甲士三千人以戍<lb/>
曹歸之車馬器服焉俄而戴公卒文公立衛人不能國<lb/>
葢自是封于楚丘然則孰城之我也我專城之與非專<lb/>
城之也桓公使之也桓公使之則曷為不言使之諸侯<lb/>
之憂危禍災者則四鄰救焉道也夏五月辛巳葬我小<lb/>
君哀姜虞師晉師滅夏陽夏陽者何虢之邑也此虢之<lb/>
<pb n="3b"/>
邑其言滅何國舉也國舉矣則曷為書夏陽言虢之所<lb/>
以為虢者恃夏陽也且君存焉滅國多矣何為獨言乎<lb/>
虢之恃夏陽見非獨虢之恃夏陽也虞亦恃焉滅夏陽<lb/>
二國喪矣此滅虢也其言二國喪何晉獻公朝諸大夫<lb/>
而問焉曰寡人夜者寢而不寐其意也何諸大夫有進<lb/>
而對者曰寢不安與其諸侍御有不在側者與獻公不<lb/>
應荀息進曰虞虢見與獻公揖而進之遂與之入而謀<lb/>
曰吾欲攻虢則虞救之攻虞則虢救之如之何願與子<lb/>
<pb n="4a"/>
慮之荀息對曰君若用臣之謀則今日取虢而明日取<lb/>
虞爾君何憂虞焉獻公曰然則奈何荀息曰請以屈産<lb/>
之乗與垂棘之白璧往請假道於虞必可得也則寳出<lb/>
之内藏藏之外府馬出之内廐繫之外廐爾君何喪焉<lb/>
獻公曰諾雖然宫之竒存焉如之何荀息曰宫之竒之<lb/>
為人也達心而懦又少長於君達心則其言略懦則不<lb/>
能强諌少長於君則君狎之且虞公貪而好寳見寳必<lb/>
不從其言請終以往於是終以往謂虞公曰冀為不道入<lb/>
<pb n="4b"/>
自顛軨伐鄍三門冀之旣病則亦唯君故今虢為不道<lb/>
保於逆旅以侵敝邑之南鄙敢請假道以請罪于虢虞<lb/>
公將許之宫之竒果諌語曰脣亡則齒寒虞虢之相救<lb/>
非相為賜則晉今日取虢而明日虞從而亡爾君請勿<lb/>
許也虞公不從其言終假之道起師㑹之以取虢還四<lb/>
年反取虞虞公抱寳牽馬而至荀息見曰臣之謀何如<lb/>
獻公曰子之謀則已行矣寳則吾寳也雖然吾馬之齒<lb/>
亦已長矣葢戲之也秋九月齊侯宋公江人黄人盟于<lb/>
<pb n="5a"/>
貫冬十月不雨何以書記異也楚人侵鄭<lb/>
三年春王正月不雨夏四月不雨徐人取舒舒者何附<lb/>
庸之國也六月雨不雨言不雨此其曰六月雨何一時<lb/>
不雨則書之歴時而言不雨慢也無志乎民也歴月而<lb/>
言不雨閔也有志乎民也六月雨云者樂之也憂之故<lb/>
樂之也憂以天下樂以天下秋齊侯宋公江人黄人㑹<lb/>
于陽穀冬公子友如齊莅盟莅盟者何往盟乎彼也來<lb/>
盟者何來盟乎我也前定之盟也楚人伐鄭<lb/>
<pb n="5b"/>
四年春王正月公㑹齊侯宋公陳侯衛侯鄭伯許男曹<lb/>
伯侵蔡蔡潰潰者何散也民逃其上也侵淺事也侵蔡<lb/>
而蔡潰桓公可謂知所侵矣遂伐楚次于陘此伐楚也<lb/>
曷為次于陘止師以修文告之命古者邦内甸服邦外<lb/>
侯服侯衛賔服蠻夷要服戎狄荒服甸服者祭侯服者<lb/>
祀賔服者享要服者貢荒服者王日祭月祀時享歳貢<lb/>
終王不祭則修意不祀則修言不享則修文不貢則修<lb/>
名不王則修徳序成而有不至則修刑故刑不祭伐不<lb/>
<pb n="6a"/>
祀征不享讓不貢告不王伐國者葢賔之也非殘之也<lb/>
次于陘義矣夏許男新臣卒諸侯卒于師曰師卒于㑹<lb/>
曰㑹此卒于師其不曰卒于師何非卒于師曰師在楚<lb/>
許之間許男復焉古者君即位而為椑歳一漆之出疆<lb/>
必載椑卒于師曰師卒于㑹曰㑹正也許男新臣卒非<lb/>
正也楚屈完來盟于師盟于召陵屈完者何楚大夫也<lb/>
楚之大夫未有以名聞者也其曰屈完何進之也曷為<lb/>
進之服罪也其服罪奈何諸侯之師次于陘楚子使與<lb/>
<pb n="6b"/>
師言曰君處北海寡人處南海唯是風馬牛不相及也<lb/>
不虞君之渉吾地也何故管仲對曰昔召康公命我先<lb/>
君太公曰五侯九伯女實征之以夾輔周室賜我先君<lb/>
履東至于海西至于河南至于穆陵北至于無棣爾貢<lb/>
包茅不入王祭不供無以縮酒寡人是徴昭王南征而<lb/>
不復寡人是問對曰貢之不入寡君之罪也敢不共給<lb/>
昭王之不復君其問諸水濵于是請盟然則何以不稱<lb/>
使權在屈完也大夫以君命出茍可以尊社稷利國家<lb/>
<pb n="7a"/>
則專之屈完可謂知畏義矣來盟于師則其曰盟于召<lb/>
陵何來盟于師屈完之志也盟于召陵桓公之事也還<lb/>
師召陵以成屈完桓公曰以此衆戰誰能禦之以此攻<lb/>
城何城不克屈完曰君若以徳綏諸侯諸侯誰敢不服<lb/>
君若以力楚國方城以為城漢水以為池雖衆無所用<lb/>
之齊人執陳袁濤塗濤塗之罪何辟軍之道也其辟軍<lb/>
之道奈何濤塗謂桓公曰君旣服南夷矣何不選師濵<lb/>
海而東服東夷且歸桓公曰諾於是還師濵海而東大<lb/>
<pb n="7b"/>
陷于沛澤之中顧而執濤塗稱人而執者非伯討也此<lb/>
執有罪何以不得為伯討古者周公東征則西國怨西<lb/>
征則東國怨桓公假道于陳而伐楚則陳人不欲其反<lb/>
由己者師不正故也不修其師而執濤塗古人之討則<lb/>
不然也秋及江人黄人伐陳不言及之者何内師也八<lb/>
月公至自伐楚葬許穆公冬十有二月公孫茲帥師㑹<lb/>
齊人宋人衛人鄭人許人曹人侵陳<lb/>
五年春晉侯殺其世子申生曷為直稱晉侯以殺殺世<lb/>
<pb n="8a"/>
子母弟直稱君者甚之也甚之奈何晉獻公之夫人曰<lb/>
齊姜生太子申生又娶二女于戎大戎狐姬生重耳小<lb/>
戎子生夷吾晉伐驪戎驪戎男女以驪姬歸生奚齊其<lb/>
娣生卓子驪姬嬖欲立其子賂外嬖梁五與東關嬖五<lb/>
使言于公曰曲沃君之宗也蒲與二屈君之疆也不可<lb/>
以無主宗邑無主則民不威疆埸無主則啓戎心戎之<lb/>
生心民慢其政國之患也若使太子主曲沃而重耳夷<lb/>
吾主蒲與屈則可以威民而懼戎且旌君伐使俱曰狄<lb/>
<pb n="8b"/>
之廣莫於晉為都晉之啓土不亦冝乎公説使太子居<lb/>
曲沃重耳居蒲夷吾居屈羣公子俱鄙唯二姬之子在<lb/>
絳晉始作二軍公將上軍太子將下軍士蒍曰太子不<lb/>
得立矣分之都城而位以卿先為之極又焉得立不如<lb/>
逃之無使罪至為吳太伯不亦可乎猶有令名與其及<lb/>
也太子弗從驪姬旣讒太子而疏之謂太子曰君夢齊<lb/>
姜必速祭之太子祭於曲沃歸胙于公公田驪姬寘諸<lb/>
宫六日公至毒而獻之公祭諸地地墳與犬犬斃與小<lb/>
<pb n="9a"/>
臣小臣亦斃姬泣曰賊由太子太子奔新城公殺其傅<lb/>
杜原款而急太子或謂太子子辭君必辯焉大子曰君<lb/>
非姬氏居不安食不飽我辭姬必有罪君老矣吾又不<lb/>
樂然則其行乎太子曰君實不察其罪被此名也以出<lb/>
人誰納我乃縊而死申生可謂輕其死矣語孝則未也<lb/>
杞伯姬來朝其子何以書譏何譏爾杞伯姬來朝其子<lb/>
非禮也伯姬為志乎朝其子則是杞伯失夫之道也諸<lb/>
侯相見曰朝以待人父之道待人之子内失正矣參譏<lb/>
<pb n="9b"/>
之夏公孫茲如牟公及齊侯宋公陳侯衛侯鄭伯許男<lb/>
曹伯㑹王世子于首止曷為殊㑹王世子世子貴也世<lb/>
子猶世世子也秋八月諸侯盟于首止無中事復舉諸<lb/>
侯何也尊王世子而不敢與盟也尊則其不敢與盟何<lb/>
也盟者不相信故謹信也不敢以所不信而加於尊者<lb/>
故不敢盟也此一地也曷為再言首止善是盟也曷為<lb/>
善之王將以爱易世子桓公為是率諸侯㑹而盟之王<lb/>
室以安則是正乎不正不正則其嘉之何也王將以愛<lb/>
<pb n="10a"/>
易世子諸侯莫知以爭則不可以諌則不得桓公控大<lb/>
國扶小國㑹世子于首止以尊天王為之也然而諸侯<lb/>
以睦天王以尊後嗣以定一㑹而父子君臣之道皆得<lb/>
焉故孔子曰正而不譎此之謂也鄭伯逃歸不盟其言<lb/>
逃歸何去其衆也國君去其衆猶曰匹夫之行也楚人<lb/>
滅弦弦子奔黄九月戊申朔日有食之冬晉人執虞公<lb/>
此滅也何以不言滅虞之滅于晉久矣非一日之積也<lb/>
此入而執也何以不言以歸地之緼於晉久矣國非其<lb/>
<pb n="10b"/>
國也自滅夏陽始焉<lb/>
六年春王正月夏公㑹齊侯宋公陳侯衛侯曹伯伐鄭<lb/>
圍新城秋楚人圍許諸侯遂救許冬公至自伐鄭<lb/>
七年春齊人伐鄭夏小邾子來朝鄭殺其大夫申侯稱<lb/>
國以殺大夫者罪累上也申侯之累上奈何首止之㑹<lb/>
鄭伯逃歸齊桓公率諸侯以伐鄭孔叔言於鄭伯曰心<lb/>
茍不競何憚於病旣不能彊又不能弱所以斃也國危<lb/>
矣請下齊以救國鄭伯曰吾知所由來矣姑少待我對<lb/>
<pb n="11a"/>
曰朝不及夕何以待君于是殺申侯以說于齊然則申<lb/>
侯之罪奈何申侯之為人臣也專利而不厭興事以自<lb/>
為功足以殺其身而已矣秋七月公㑹齊侯宋公陳世<lb/>
子欵鄭世子華盟于寗母曹伯班卒公子友如齊冬葬<lb/>
曹昭公<lb/>
八年春王正月公㑹王人齊侯宋公衛侯許男曹伯陳<lb/>
世子欵盟于洮王人者何微者也曷為序乎諸侯之上<lb/>
先王命也鄭伯乞盟乞盟者何處其所而請與也其處<lb/>
<pb n="11b"/>
其所而請與奈何葢酌之也盟者齊信也酌之有不齊<lb/>
焉如勿酌而已矣信之有不義焉如勿信而已矣夏狄<lb/>
伐晉秋七月禘于太廟用致夫人用者何用者不冝用<lb/>
也致者何致者不冝致也夫人者誰謂謂成風也成風<lb/>
者僖公之母莊公之妾也然則何言乎禘于太廟用致<lb/>
夫人于是成之為夫人也成之為夫人則何以書譏何<lb/>
譏爾譏以妾為嫡也譏以妾為嫡則何以不稱風氏言<lb/>
自是魯以妾為嫡也冬十有二月丁未天王崩傳曰惠<lb/>
<pb n="12a"/>
王也<lb/>
九年春王三月丁丑宋公御說卒夏公㑹宰周公齊侯<lb/>
宋子衛侯鄭伯許男曹伯于葵丘宰周公者何天子三<lb/>
公也天子之宰通乎天下宋其稱子何未逾年之君也<lb/>
然則其稱子何君薨嗣子諒隂百官總已聽於冢宰三<lb/>
年正也不能三年者其以凶禮行則言子其以嘉禮行<lb/>
則言爵以嘉禮行者非也以凶禮行者亦非也君子不<lb/>
奪人之親人亦不可奪親也秋七月乙酉伯姬卒此未<lb/>
<pb n="12b"/>
適人何以卒許嫁矣婦人許嫁字而笄之死則以成人<lb/>
之喪治之九月戊辰諸侯盟于葵丘此一地也曷為再<lb/>
言葵丘善是盟也曷為善之桓公曰誅不孝無易樹子<lb/>
無以妾為妻尊賢育才以彰有徳敬老慈㓜無忘賔旅<lb/>
士無世官官事無攝取士必得無專殺大夫無曲防無<lb/>
遏糴無有封而不以告凡我同盟之人旣盟之後言歸<lb/>
于好以是為盡禁矣諸侯咸諭乎桓之志葢束牲載書<lb/>
而不㰱血也甲子晉侯詭諸卒冬晉里克殺其君之子<lb/>
<pb n="13a"/>
奚齊此未踰年之君也其曰殺其君之子奚齊何弑未<lb/>
踰年君之號也諸侯必踰年然後稱君必三年然後成<lb/>
君諸侯曷為必踰年然後稱君必三年然後成君一年<lb/>
不二君縁民臣之意不可曠年無君縁孝子之心則三<lb/>
年不忍當也<lb/>
十年春王正月公如齊狄滅温温子奔衛晉里克弑其<lb/>
君卓及其大夫荀息及者何累也弑君多矣舍此無累<lb/>
者乎曰有孔父仇牧皆累也舍孔父仇牧無累者乎曰<lb/>
<pb n="13b"/>
有有則此何以書賢也何賢乎荀息荀息可謂不食其<lb/>
言矣其不食其言奈何晉獻公殺太子申生而立奚齊<lb/>
使荀息傅之公疾病召荀息而問之曰士何如則可謂<lb/>
之信矣荀息對曰使死者反生生者不愧乎其言則可<lb/>
謂信矣獻公死奚齊立里克謂荀息曰君殺正而立不<lb/>
正廢長而立㓜如之何願與子慮之荀息曰君嘗訊臣<lb/>
矣臣對曰使死者反生生者不愧乎其言則可謂信矣<lb/>
里克知其不可與謀退弑奚齊荀息立卓子里克弑卓<lb/>
<pb n="14a"/>
子荀息死之荀息之智則未荀息之義則盡矣託六尺<lb/>
之孤寄百里之命臨大節而不可奪荀息可謂不食其<lb/>
言矣夏齊侯許男伐北戎晉殺其大夫里克里克弑二<lb/>
君曷為不以討賊之辭言之不君奚齊卓子不成其弑<lb/>
之名也曷為不君奚齊卓子驪姬殺太子申生而逐重<lb/>
耳夷吾以立奚齊晉國遂大亂諸侯皆怨是雖為君國<lb/>
人不君也國人不君則其曰里克殺其君卓子何是里<lb/>
克之君也里克之君奈何驪姬將殺申生而難里克謂<lb/>
<pb n="14b"/>
優施曰如之何優施曰吾來里克一日而已子為我具<lb/>
特羊之饗吾以從之飲酒驪姬許諾使優施飲里克酒<lb/>
優施起舞且歌曰暇豫之吾吾不如鳥烏人皆集於菀<lb/>
已獨集於枯里克笑曰何謂菀何謂枯對曰其母為夫<lb/>
人其子為君菀也其母旣死其子又有謗枯也枯且有<lb/>
傷優施出里克辟奠不餐而寢夜半告優施曰曩而言<lb/>
戲乎抑有所聞之乎曰然君旣許夫人立奚齊矣里克<lb/>
曰秉君以殺太子吾不忍通復故交吾不敢中立其免<lb/>
<pb n="15a"/>
乎優施曰免旦而里克見㔻鄭曰難將作矣優施告我<lb/>
君許夫人立奚齊矣㔻鄭曰子謂何曰吾對以中立㔻<lb/>
鄭曰惜也不如曰不信以疏之亦固太子以攜之多為<lb/>
之故以變其志志少疏乃可間也今曰中立固其謀也<lb/>
里克曰往言不可及矣且人中心唯無忌何可敗也稱<lb/>
疾不朝三旬難乃成放乎殺申生而立奚齊者是乃里<lb/>
克也殆而悔之則無及矣然後殺奚齊卓子而反國乎<lb/>
重耳故曰殺其君也重耳者申生之弟也賢而有謀國<lb/>
<pb n="15b"/>
人願立焉將迎之狄惠聞之自秦先入於是殺里克也<lb/>
曰爾旣殺夫二孺子矣為子君者不亦難乎而殺之秋<lb/>
七月冬大雨雪何以書記異也<lb/>
十有一年春晉殺其大夫㔻鄭父其稱國以殺何稱國<lb/>
以殺大夫者罪累上也㔻鄭父里克之與也夏公及夫<lb/>
人姜氏㑹齊侯于陽穀秋八月大雩冬楚人伐黄<lb/>
十有二年春王三月庚午日有食之夏楚人滅黄秋七<lb/>
月冬十有二月丁丑陳侯杵臼卒<lb/>
<pb n="16a"/>
十有三年春狄侵衛夏四月葬陳宣公公㑹齊侯宋公<lb/>
陳侯衛侯鄭伯許男曹伯于醎秋九月大雩冬公子友<lb/>
如齊<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷五<lb/>
</p>
<p>
</p>
  </div>
</body>
</text>
</TEI>
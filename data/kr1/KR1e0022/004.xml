<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷四</head> <lb/>
    <p>
<pb n="1a"/>
欽定四庫全書<lb/>
　春秋傳卷四<lb/>
　　　　　　　　　　　　宋　劉敞　撰<lb/>
　　莊公<lb/>
十有七年春齊人執鄭詹鄭詹者何鄭大夫也執者曷<lb/>
為或稱行人或不稱行人稱行人者執之以其所為使<lb/>
者也不稱行人者執之不以其所為使及非行人者也<lb/>
夏齊人殱于遂殱者何盡也何言乎齊人盡于遂齊侯<lb/>
<pb n="1b"/>
滅遂使兵戍之遂之餘民因氏頜氏工婁氏須遂氏飲<lb/>
戍者酒而殺之此遂人盡齊人也其曰齊人殱于遂何<lb/>
弗與也墟人之國殺人之君私人之土制人之衆彊不<lb/>
義之至也力多矣非有能盡齊者也齊自盡也秋鄭詹<lb/>
自齊逃來何以書譏何譏爾譏逃也以為義死制云乎<lb/>
以為不義死道云乎君子不曰幸而免冬多麋何以書<lb/>
記異也何異爾為災也<lb/>
十有八年春王三月日有食之夏公追戎于濟西此未<lb/>
<pb n="2a"/>
有言伐我者其追何迹之也迹之則曷為不言其來不<lb/>
言其來者唯欲迹之也曰開之以虛示之以利後之以<lb/>
𤼵見之以至云爾為諼也其言于濟西何不及也不及<lb/>
則曷為不言其不及戎已逺矣為諼之過也秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>何<lb/>
以書記異也何異爾非中國之獸也冬十月<lb/>
十有九年春王正月夏四月秋公子結媵陳人之婦于<lb/>
鄄遂及齊侯宋公盟媵者何送女也遂者何生事也大<lb/>
夫無遂事遂而權國義也其權國奈何齊侯宋公之在<lb/>
<pb n="2b"/>
鄄則魯人憂大夫以君命出茍有以安國家利社稷者<lb/>
則專之可也結之遂乎盟春秋與之何用見春秋與之<lb/>
公子之尊非稱也媵陳人之婦非志也于鄄非地也稱<lb/>
所非稱以見義志所非志以見事地所非地以見權唯<lb/>
義為可以權夫人姜氏如莒冬齊人宋人陳人伐我西<lb/>
鄙此伐我也其如鄙何伐我而言鄙者逺之也曷為逺<lb/>
之非我之咎也<lb/>
二十年春王二月夫人姜氏如莒夏齊大災災則其言<lb/>
<pb n="3a"/>
大何大非一也宗廟廐庫盡矣此齊火災也何以書弔<lb/>
焉爾弔人者哀其禍而救其乏秋七月冬齊人伐戎<lb/>
二十有一年春王正月夏五月辛酉鄭伯突卒秋七月<lb/>
戍戍夫人姜氏薨冬十有一月葬鄭厲公<lb/>
二十有二年春王正月肆大眚肆者何赦也眚者何罪<lb/>
也肆大眚何以書譏何譏爾肆大眚非禮也癸丑葬我<lb/>
小君文姜陳人殺其公子御冦公子非大夫也何以書<lb/>
公之嫡子也公之嫡子則世子也其謂之公子何嫡子<lb/>
<pb n="3b"/>
旣誓稱世子未誓稱公子雖未誓書也殺世子母弟自<lb/>
君此其曰陳人殺之何世子以誓為貴責成而目君其<lb/>
曰陳人殺之者病御冦也曷為病之御冦之為人子也<lb/>
葢足以殺其身已矣夏五月此其以五月首時何春秋<lb/>
故史也有所不革子曰其事則齊桓晉文其文則史其義<lb/>
則丘竊取之矣秋七月丙申及齊髙傒盟于防冬公如<lb/>
齊納幣納幣不書此何以書譏何譏爾譏喪取也昬禮<lb/>
有納采有問名有納吉有納徴有告期大夫之事也親<lb/>
<pb n="4a"/>
納幣亦非禮也交譏之<lb/>
二十有三年春公至自齊祭叔來聘祭者何邑也叔者<lb/>
何字也曷為氏邑而字天子之下大夫也下大夫爵附<lb/>
庸是必使人則其不稱使何不與使也曷為不與使下<lb/>
大夫無臣雖有臣猶不外交也夏公如齊觀社何以書<lb/>
譏何譏爾諸侯越竟觀社非禮也莊公將如齊觀社曹<lb/>
劌諌曰不可夫禮所以整民也故㑹以訓上下之則制<lb/>
財用之節朝以正班爵之義帥長幼之序征伐以討其<lb/>
<pb n="4b"/>
不然諸侯有王王有巡守以大習之非是君不舉矣君<lb/>
舉必書書而不法後嗣何述莊公弗聽公至自齊荆人<lb/>
來聘公及齊侯遇于穀穀者何内之邑也蕭叔朝公蕭<lb/>
叔者何附庸之君也其言朝公何公在穀也朝於廟禮<lb/>
也於外非禮也秋丹桓宫楹何以書譏何譏爾天子之<lb/>
楹黝諸侯堊大夫蒼士黈丹楹非禮也冬十有一月曹<lb/>
伯射姑卒十有二月甲寅公㑹齊侯盟于扈<lb/>
二十有四年春王三月刻桓宫桷何以書譏何譏爾天<lb/>
<pb n="5a"/>
子之桷斲之礱之加密石焉諸侯斲之礱之大夫斲之<lb/>
士斲本刻桷非禮也葬曹莊公夏公如齊逆女常事不<lb/>
書此何以書譏何譏爾譏以讎之子共宗廟也秋公至<lb/>
自齊八月丁丑夫人姜氏入何以不致不見乎宗廟也<lb/>
夫人至必見乎宗廟稱來婦焉禮也不見乎宗廟則何<lb/>
以謂之入入者逆辭也國君娶夫人之辭曰請君之玉<lb/>
女共宗廟社稷之事知其不可娶也則勿娶而已矣知<lb/>
其不可娶然且娶之因是焉廢宗廟之禮悖矣戊寅大<lb/>
<pb n="5b"/>
夫宗婦覿用幣宗婦者何大夫之妻也覿者何見也見<lb/>
則曷為謂之覿公事曰見私事曰覿見夫人禮也曷為<lb/>
以私言之夫人不見乎宗廟則不正不正不可以臨諸<lb/>
臣故以私言之也覿用幣何以書譏何譏爾孤執帛卿<lb/>
執羔大夫執鴈士執雉婦人棗栗腵脩用幣非禮也御<lb/>
孫曰男女無别自此始矣大水冬戎侵曹曹羈出奔陳<lb/>
曹羈者何曹世子也何以名貶曷為貶羈不子也赤歸<lb/>
于曹赤者何曹之庶公子也此曹之庶公子曷為不繫<lb/>
<pb n="6a"/>
曹貶曷為貶曹非赤之所可號歸非赤之所可名歸非<lb/>
赤之所可名則其曰赤歸于曹何易也何易爾易乎戎<lb/>
也郭公郭公者何無聞焉爾或曰是郭亡也孰亡之葢<lb/>
齊滅之齊滅則其曰亡何郭公善善而不能用惡惡而<lb/>
不能去非有能亡郭者也郭自亡也<lb/>
二十有五年春陳侯使女叔來聘夏五月癸丑衛侯朔<lb/>
卒六月辛未朔日有食之鼓用牲于社何以書譏何譏<lb/>
爾鼓用牲于社非禮也鼓用牲于社何以為非禮日有<lb/>
<pb n="6b"/>
食之天子不舉伐鼓于社諸侯用幣于社伐鼓于朝隂<lb/>
陽之事而君臣之舉也伯姬歸于杞秋大水鼓用牲于<lb/>
社于門何以書譏何譏爾大水鼓用牲于社干門非禮<lb/>
也大水鼓用牲于社于門何以為非禮也凡天災有幣<lb/>
無牲非日月之眚不鼓幣請之也鼓攻之也牲享之也<lb/>
鼓用牲于社于門非禮也冬公子友如陳<lb/>
二十有六年春公伐戎夏公至自伐戎曹殺其大夫曷<lb/>
為或稱人以殺或稱國以殺或稱人而不名或稱國而<lb/>
<pb n="7a"/>
不名稱國以殺者罪累上也稱人以殺者殺有罪也稱<lb/>
人而不名者大夫無罪衆殺之也稱國而不名者大夫<lb/>
無罪君殺之也大夫無罪而君殺之非也雖有罪不以<lb/>
歸于京師亦非也孔子曰大夫彊而君殺之義也由三<lb/>
桓始也此之謂也秋公㑹宋人齊人伐徐宋其序齊上<lb/>
何主兵者也齊已先諸侯矣宋曷為主之齊失其命使<lb/>
宋主之非制也諸侯不專征方有伯州有牧連有率卒<lb/>
有正不專征之義也冬十有二月癸亥朔日有食之<lb/>
<pb n="7b"/>
二十有七年春公㑹杞伯姬于洮何以書譏何譏爾天<lb/>
子非展義不巡守諸侯非民事不舉卿非君命不越竟<lb/>
公㑹杞伯姬于洮非禮也夏六月公㑹齊侯宋公陳侯<lb/>
鄭伯同盟于幽秋公子友如陳葬原仲原仲者何陳大<lb/>
夫也原氏也仲字也曷為字卒從正葬從主人公子友<lb/>
如陳葬原仲何以書譏何譏爾君不行使乎大夫君行<lb/>
使乎大夫内之失正也大夫不交諸侯大夫交乎諸侯<lb/>
原氏失正也内失正原氏失正季子可以已矣則是從<lb/>
<pb n="8a"/>
命也參譏之冬杞伯姬來其言來何直來曰來大歸曰<lb/>
來歸諸侯之女嫁于諸侯父母在歳一歸寧父母没使<lb/>
大夫歸寧伯姬之來也已亟非禮也莒慶來逆叔姬莒<lb/>
慶者何莒大夫也其言逆叔姬何自為逆也大夫非君<lb/>
命不越竟越竟逆女非禮也然則嫁女於大夫書乎不<lb/>
書不書則此何以書以公之自主之也諸侯嫁女於大<lb/>
夫主大夫以與之公之自主之非禮也杞伯來朝公㑹<lb/>
齊侯于城濮<lb/>
<pb n="8b"/>
二十有八年春王三月甲寅齊人伐衛衛人及齊人戰<lb/>
衛人敗績戰不言伐此其言伐何至之日也何以不地<lb/>
地國也此齊人伐衛也其曰衛人及齊人戰何戰而言<lb/>
及者主之者也猶曰衛人為志乎為此戰也云爾疾之<lb/>
也何為疾之戰者凶事也非所主也殺一不辜而得天<lb/>
下君子不為也夏四月丁未邾子𤨏卒秋荆伐鄭公㑹<lb/>
齊人宋人救鄭冬築郿郿者何内之邑也築之者何始<lb/>
作邑也何以書非常也大無麥禾未有言災之者其曰<lb/>
<pb n="9a"/>
大無麥禾何大無麥禾非災也大無麥禾矣何以謂之<lb/>
非災竭也國無九年之蓄曰不足無六年之蓄曰急無<lb/>
三年之蓄曰國非其國也大無麥禾病矣此飢也何以<lb/>
不言飢大無麥禾非飢也大無麥禾矣何以謂之非飢<lb/>
飢者在下也大無麥禾在上也古者冢宰制國用必於<lb/>
歳之杪量入以為出豐年不奢凶年不儉計而後知之<lb/>
計之道盡矣制之道不盡也臧孫辰告糴于齊告糴者<lb/>
何請糴也何以不稱使以為臧孫辰之私行也曷為以<lb/>
<pb n="9b"/>
臧孫辰之私行臧孫辰曰賢者急病而讓夷居官者當<lb/>
事不避難在位者恤民之患是以國家無違以鬯圭玉<lb/>
磬如齊告糴臧孫辰之自為功也徒以名而已矣害莫<lb/>
甚焉以為臧孫辰之私行可也君子之為國也恃己而<lb/>
不恃人貴義而不貴名有終身之憂而無一朝之恥也<lb/>
二十有九年春新延廐延廐者何法廐也新之者何修<lb/>
舊也修舊書乎不書不書則此何以書譏何譏爾譏不<lb/>
務公室也天子十有二閑馬六種諸侯六閑馬四種大<lb/>
<pb n="10a"/>
夫四閑馬二種夏鄭人侵許秋有蜚何以書記異也何<lb/>
異爾非中國之禽也冬十有二月紀叔姬卒紀已滅矣<lb/>
其卒之何順紀季也何順乎紀季言季以酅入于齊後<lb/>
紀而已矣城諸及防其言及之何先諸而後防也<lb/>
三十年春王正月夏師次于成秋七月齊人降鄣鄣者<lb/>
何國也八月癸亥葬紀叔姬滅國不葬此何以葬順紀<lb/>
季而賢叔姬也何賢乎叔姬紀侯大去其國叔姬從焉<lb/>
紀侯卒叔姬歸于酅婦人從人者也從不失節以是為<lb/>
<pb n="10b"/>
賢也九月庚午朔日有食之鼓用牲于社冬公及齊侯<lb/>
遇于魯濟齊人伐山戎此齊侯也其稱人何貶曷為貶<lb/>
齊侯曰我北伐山戎至于孤竹嶽濵諸侯莫敢不來雖<lb/>
三代受命何以異葢封乎太山禪乎梁父齊之僣天子<lb/>
自伐山戎始焉<lb/>
三十有一年春築臺于郎何以書譏何譏爾譏厲民也<lb/>
天子有靈臺以候天地諸侯有時臺以候四時去國而<lb/>
築臺是樂而已矣夏四月薛伯卒築臺于薛六月齊侯<lb/>
<pb n="11a"/>
來獻戎㨗㨗者何軍獲也四裔之國不用王命方伯征<lb/>
之獻其功於王王以警不譓禮也諸侯相遺俘非禮也<lb/>
秋築臺于秦冬不雨何以書記異也曷為或歴時而言<lb/>
不雨或歴月而言不雨一時不雨則書之一時不雨書<lb/>
之常也歴時而言不雨慢也無志乎民也歴月而不言<lb/>
雨閔也有志乎民也<lb/>
三十有二年春城小穀夏宋公齊侯遇于梁丘何以書<lb/>
我接之也則其先宋何宋主齊也宋何以主齊齊逺而<lb/>
<pb n="11b"/>
宋近也席則有上下室則有奥阼諸侯之事重主輕大<lb/>
主小近主逺貴主賤秋七月癸巳公子牙卒傳曰殺也<lb/>
孰殺之公子友殺之公子友何為殺公子牙公子慶父<lb/>
公子牙者同母兄弟也通乎夫人以脅公公疾召公子<lb/>
牙而問後焉曰寡人即不起此病吾將焉致乎魯國牙<lb/>
對曰魯一生一及君已知之矣慶父也材君何憂焉牙<lb/>
出公子季友入公亦問焉對曰臣以死奉般公曰鄉者<lb/>
牙曰慶父材季友曰夫何敢是將為亂乎夫何敢季友<lb/>
<pb n="12a"/>
以君命命牙待于鍼巫氏使鍼季酖之曰公子飲此則<lb/>
可以無為天下戮笑必有後乎魯國不飲此則必為天<lb/>
下戮笑必無後乎魯國于是從其言而飲之飲之歸未<lb/>
至而死然則曷為不言刺之隱也君親無將將而誅焉<lb/>
季友之除惡也於未形君子以為賢于誅孔子曰大夫<lb/>
强而君殺之義也自三桓始也此之謂也八月癸亥公<lb/>
薨于路寢冬十月己未子般卒子卒云子卒此其稱子<lb/>
般卒何君存稱世子君薨稱子某旣葬稱子踰年稱公<lb/>
<pb n="12b"/>
子般卒何以不書葬未踰年之君也有子則廟廟則書<lb/>
葬無子則不廟不廟則不書葬公子慶父如齊狄伐邢<lb/>
　　閔公<lb/>
元年春王正月公何以不言即位繼弑君不言即位孰<lb/>
繼繼子般也孰弑子般慶父也莊公存之時圉人犖淫<lb/>
于宫中子般執而鞭之莊公曰不可鞭也不如殺之是<lb/>
有力焉能投葢于稷門子般弗果殺莊公死子般即位<lb/>
慶父將弑君以取其國使謂犖曰般之辱爾國人莫不<lb/>
<pb n="13a"/>
知盍弑之矣遂弑子般于次季友奔陳閔公者莊公之<lb/>
子也生八年矣慶父立焉討犖而歸獄焉不知慶父之<lb/>
意利其㓜與國人不從與閔公旣立慶父以君事聘于<lb/>
齊不知慶父之意自釋于國人與憂大國之討與然而<lb/>
所以立閔公則慶父之力也所以繼子般則非閔公之<lb/>
志也出奔者曷為或書或不書書者治之也不書者予<lb/>
之也季友奔陳其為予之奈何莊公死子般弑慶父夫<lb/>
人亂乎内魯國之不絶若線季子生則可以易死故不<lb/>
<pb n="13b"/>
可以死而可以生季子存則可以易亡故不可以存而<lb/>
可以亡其生也賢於死其亡也賢於存是以雖出奔予<lb/>
之也齊人救邢夏六月辛酉葬我君莊公秋八月公及<lb/>
齊侯盟于落姑季子來歸其稱季子何賢之也貴之也<lb/>
曷為賢之貴之其出也中權其入也中義葢召之于陳<lb/>
也慶父專魯則曷為召季子季子之賢内得於國人外<lb/>
聞於諸侯則未知其以是為説與不得已與抑將圖之<lb/>
與季子至而國人授之以政百姓歸焉殺公子牙今將<lb/>
<pb n="14a"/>
爾季子不免慶父弑君何以不誅非不誅也勢未能也<lb/>
冬齊仲孫來仲孫者何齊大夫也此無事其曰來何齊<lb/>
侯使之也齊侯使之則何以不言使譏何譏爾莊公死<lb/>
子般弑閔公㓜慶父夫人亂乎内魯國之不絶若線設<lb/>
以齊正魯猶反手也桓公使仲孫來省難仲孫反曰不<lb/>
去慶父則魯難未止桓公曰去之奈何對曰難不已將<lb/>
自斃君姑待之而已矣公曰然則吾取魯可乎對曰不<lb/>
可猶秉周禮周禮所以本也臣聞之國將亡未必先顛<lb/>
<pb n="14b"/>
而後枝葉從之魯不弃周禮未可動也君其務寧魯難<lb/>
而親之親有禮因重固間攜貳覆昬亂霸王之器也桓<lb/>
公知魯之可憂而不知使仲孫之非也誠茍憂之何問<lb/>
焉仲孫知魯之可親而不知存慶父之非也誠茍親之<lb/>
何待焉交譏之<lb/>
二年春王正月齊人遷陽夏五月乙酉吉禘于莊公禘<lb/>
者何大祭也何大焉祭其祖之所自出以其祖配之然<lb/>
則曷為謂之禘禘猶帝也有虞氏禘黄帝而祖顓頊夏<lb/>
<pb n="15a"/>
后氏禘黄帝而祖禹商人禘嚳而祖契周人禘嚳而祖<lb/>
文王是故不王不禘不王不禘魯何以禘昔者武王崩<lb/>
成王㓜周公相成王攝天下七年制禮作樂頒度量而<lb/>
天下大服先王嘉之以周公為有勲勞故賜之大祭祀<lb/>
天子禮樂外祭則郊是也内祭則禘是也然則魯禘孰<lb/>
祭祭文王而配以周公孔子曰魯之郊禘非禮也周公<lb/>
其衰矣此禘也其言吉何言吉者未可以吉也曷為未<lb/>
可以吉未三年也三年矣曷為謂之未三年三年之喪<lb/>
<pb n="15b"/>
實以二十五月其言于莊公何言非宫廟也非宫廟者<lb/>
何君薨卒哭而祔祔而作主特祀於寢三年而升于廟<lb/>
禘非禮也吉禘亦非禮也於莊公亦非禮也八月辛丑<lb/>
公薨公薨何以不地弑也孰弑之慶父也何以不書葬<lb/>
賊未討也賊未討而葬慢也非臣子之事也九月夫人<lb/>
姜氏孫于邾公子慶父出奔莒冬齊髙子來盟髙子者<lb/>
何齊大夫也其稱髙子何賢之也貴之也曷為賢之貴<lb/>
之莊公死子般弑閔公弑慶父夫人亂乎内魯曠年無<lb/>
<pb n="16a"/>
君則國未知孰有之也齊侯使髙子將南陽之甲而至<lb/>
以謀魯國髙子因是平魯之難魯人頼焉僖公定位而<lb/>
後盟大夫在竟外有以尊社稷利國家則專之髙子可<lb/>
謂知禮矣魯人以為美談曰猶望髙子也然則何以不<lb/>
稱使權在髙子也十有二月狄入衛鄭弃其師鄭弃其<lb/>
師者何惡其上也鄭伯惡髙克而欲逺之使將兵禦狄<lb/>
于境翺翔河上久而不召衆散而歸髙克奔陳則是弃<lb/>
其師之道也<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷十四</head> <lb/>
    <p>
<pb n="1a"/>
欽定四庫全書<lb/>
　春秋傳卷十四<lb/>
　　　　　　　　　　　　　宋　劉敞　撰<lb/>
　　定公<lb/>
元年春王何以無正月定無正也定何以無正定之始<lb/>
非正始也其非正始奈何定者公子宋也昭公之弟也<lb/>
昭公薨于乾侯季孫逆其喪廢太子衍及務人而立公<lb/>
子宋焉喪至于壞隤公子宋先入以主社稷葢受之季<lb/>
<pb n="1b"/>
氏也非受之先君者也定無正則何以不言正月微辭<lb/>
也正月者正即位也定之即位後未可以言正月主人<lb/>
習其讀而問其傳則未知己之有罪焉爾三月晉人執<lb/>
宋仲幾于京師晉人者何晉大夫也晉大夫則其稱人<lb/>
何貶曷為貶不與大夫專執也大夫在外其曰專執何<lb/>
執人於天子之側而不以歸是專而已矣其言于京師<lb/>
何于京師者以王事討也其以王事討奈何城成周仲<lb/>
幾不受功曰滕薛郳吾役也為是執之夏六月癸亥公<lb/>
<pb n="2a"/>
之喪至自乾侯戊辰公即位癸亥公之喪至自乾侯則<lb/>
曷為以戊辰之日然後即位正棺於兩楹之間然後即<lb/>
位天子崩七日而殯諸侯薨五日而殯沈子曰定君乎<lb/>
國然後即位秋七月癸巳葬我君昭公九月大雩立煬<lb/>
宫煬宫者何煬公之宫也立者何立者不冝立也立煬<lb/>
宫非禮也冬十月霣霜殺菽何以書記災也<lb/>
二年春王正月夏五月壬辰雉門及兩觀災其言及何<lb/>
災自雉門始也秋楚人伐吳冬十月新作雉門及兩觀<lb/>
<pb n="2b"/>
何以書譏何譏爾譏不務公室也雉門天子應門<lb/>
三年春王正月公如晉至河乃復二月辛卯邾子穿卒<lb/>
夏四月秋葬邾莊公冬仲孫何忌及邾子盟于拔<lb/>
四年春王二月癸巳陳侯吳卒三月公㑹劉子晉侯宋<lb/>
公蔡侯衛侯陳子鄭伯許男曹伯莒子邾子頓子胡子<lb/>
滕子薛伯杞伯小邾子齊國夏于召陵侵楚夏四月庚<lb/>
辰蔡公孫歸生帥師滅沈以沈子嘉歸殺之五月公及<lb/>
諸侯盟于皋鼬此一㑹也曷為再言公非一㑹也何用<lb/>
<pb n="3a"/>
知其非一㑹也㑹而盟者不復言公公及諸侯盟于皋<lb/>
鼬非一㑹也于召陵齊國夏存焉于皋鼬不言齊大夫<lb/>
非一㑹也然則諸侯何以不序不足序也其不足序奈<lb/>
何欲治楚而後不能也諸侯曷為欲治楚蔡昭公朝于<lb/>
楚有美裘焉囊瓦求之昭公不與為是拘昭公於南郢<lb/>
三年然後歸之蔡侯歸及漢執玉而沈余所有濟漢而<lb/>
南者有若大川以其子及大夫之子質於晉以請伐楚<lb/>
晉於是與諸侯十有八國之衆㑹于召陵以侵楚天子<lb/>
<pb n="3b"/>
使大夫臨之盛矣晉荀寅求貨于蔡蔡人弗與旣而辭<lb/>
諸侯㑹于皋鼬亦無事焉晉是以失諸侯中國遂大亂<lb/>
吳入郢自皋鼬之盟始也杞伯成卒于㑹六月葬陳惠<lb/>
公許遷于容城秋七月公至自㑹劉卷卒者何劉子也<lb/>
内大夫不卒此何以卒以其嘗㑹諸侯天子為之赴也<lb/>
何以不言爵畿内之君也不亡爵故不與爵稱也然則<lb/>
其名何卒從主人葬杞悼公楚人圍蔡晉士鞅衛孔圉<lb/>
帥師伐鮮虞葬劉文公冬十有一月庚午蔡侯以吳子<lb/>
<pb n="4a"/>
及楚人戰於柏舉楚師敗績呉何以稱子進也曷<lb/>
為進之吳彊國也自卑以聽蔡侯之義達天子之命成<lb/>
伯討焉其成伯討奈何伍子胥父誅乎楚挾弓而去楚<lb/>
以干闔閭闔閭曰士之甚勇之甚將為之興師復讎于<lb/>
楚子胥復曰諸侯不為匹夫興師且臣聞之事君猶事<lb/>
父也虧君之義復父之讎臣不為也於是止及蔡侯不<lb/>
得志于皋鼬楚復伐蔡圍之蔡請師於吳子胥復曰蔡<lb/>
非有罪也楚人為無道君如有憂中國之心則若時為<lb/>
<pb n="4b"/>
可矣于是興師而救蔡此楚囊瓦也其稱人何見一貶<lb/>
焉爾楚囊瓦出奔鄭庚辰吳入楚吳何以不稱子反乎<lb/>
道也其反乎道奈何君舍于君室大夫舍于大夫之室<lb/>
葢妻楚王之母也<lb/>
五年春王三月辛亥朔日有食之夏歸粟於蔡於越入<lb/>
吳於越者何於越者其自稱者也越者中國稱之者也<lb/>
六月丙申季孫意如卒意如逐君死何以卒之或曰定<lb/>
之大夫也或曰不嫌也有待貶絶而罪惡見者貶絶以<lb/>
<pb n="5a"/>
見罪惡也有不待貶絶而罪惡見者不貶絶以見罪惡<lb/>
也秋七月壬子叔孫不敢卒冬晉士鞅帥師圍鮮虞<lb/>
六年春王正月癸亥鄭游速帥師滅許以許男斯歸二<lb/>
月公侵鄭公至自侵鄭夏季孫斯仲孫何忌如晉使言<lb/>
上客者也其曰季孫斯仲孫何忌何是非常使也是非<lb/>
常使者何陽虎將作亂殺三桓以取魯國彊二子者聘<lb/>
於晉使之請己謂晉人曰陽虎若不能居魯而息肩于<lb/>
晉所不以為中軍司馬者有如先君葢魯之亂自此始<lb/>
<pb n="5b"/>
矣秋晉人執宋行人樂祁犂稱人以執者非伯討也此<lb/>
其為非伯討奈何祁犂聘于晉主趙簡子飲酒焉范氏<lb/>
趙氏方惡其宰曰昔吾主范氏今子主趙氏是賈禍也<lb/>
子必死已范獻子果怨言於晉侯曰以君命越疆而使<lb/>
未致使而私飲酒不敬二君不可不討也乃執祁犂冬<lb/>
城中城季孫斯仲孫忌帥師圍鄆此仲孫何忌也其謂<lb/>
之仲孫忌何二名也二名者何更名也一名更名非禮<lb/>
也名者所受於親者也古者已孤不更名<lb/>
<pb n="6a"/>
七年春王正月夏四月秋齊侯鄭伯盟于鹹齊人執衛<lb/>
行人北宫結以侵衛稱人以執者非伯討也此其為非<lb/>
伯討奈何齊侯鄭伯㑹于鹹召衛侯衛侯將往諸大夫<lb/>
畏晉不可使北宫結往而私於齊侯曰執結以侵我大<lb/>
夫則從矣齊侯從齊侯衛侯盟于沙大雩齊國夏帥師<lb/>
伐我西鄙九月大雩冬十月<lb/>
八年春王正月公侵齊公至自侵齊二月公侵齊三月<lb/>
公至自侵齊曹伯露卒夏齊國夏帥師伐我西鄙公㑹<lb/>
<pb n="6b"/>
晉師于瓦公至自瓦秋七月戊辰陳侯柳卒晉士鞅帥<lb/>
師侵鄭遂侵衛葬曹靖公九月葬陳懷公季孫斯仲孫<lb/>
何忌帥師侵衛冬衛侯鄭伯盟于曲濮從祀先公從者<lb/>
何順也其祀何禘也禘則曷為不言禘譏何譏爾從祀<lb/>
先公正也所以從祀先公則非正也其非正奈何陽虎<lb/>
專季氏季氏專魯陽虎欲去三桓而伐之從祀先公以<lb/>
說焉非能正者也雖通其義君子不予也盜竊寳玉大<lb/>
弓盜者孰謂謂陽虎也陽虎曷為竊乎寳玉大弓也陽虎<lb/>
<pb n="7a"/>
拘季孫孟孫氏與叔孫氏迭而食之睋而鋟其板曰某<lb/>
月某日將殺我于蒲圃力能救我則於是至乎日若時<lb/>
而出臨南者陽虎之出也御之於其乘焉季孫謂臨南<lb/>
曰以季氏之世世有子子可以不免我死乎臨南曰臣<lb/>
聞命後陽虎為政魯國服焉違之徴死死無益于主季<lb/>
孫曰何後之有而能以我適孟氏乎臨南曰不敢愛死<lb/>
懼不免主季孫曰往也諸陽之從者車數十乘至于孟<lb/>
衢臨南駷馬入于孟氏陽越從而射之矢著于莊門公<lb/>
<pb n="7b"/>
歛處父帥甲以與陽氏戰于南門之内陽氏敗陽虎說<lb/>
甲如公宫取寳玉大弓以出舍于五父之衢寢而為食<lb/>
其人曰追其將至陽虎曰魯人聞予出喜於徴死何暇<lb/>
追余其人曰嘻速駕公歛陽在公斂陽請追之孟孫弗<lb/>
許陽虎入于讙明年走之齊寳玉大弓者何夏后氏之<lb/>
璜封父繁弱周公之分器也<lb/>
九年春王正月夏四月戊申鄭伯蠆卒得寳玉大弓何<lb/>
以書國寳也喪之書得之書非重寳也葢貴天子之命<lb/>
<pb n="8a"/>
先祖之守也然則惡乎得之陽虎反之陽虎竊寶玉大<lb/>
弓則曷為反之虎將走之齊齊人弗義其盜也反之以<lb/>
求說焉六月葬鄭獻公秋齊侯衛侯次于五氏秦伯卒<lb/>
冬葬秦哀公<lb/>
十年春王三月及齊平夏公㑹齊侯于夾谷公至自夾<lb/>
谷晉趙鞅帥師圍衛齊人來歸鄆讙龜隂田齊人曷為<lb/>
來歸鄆讙龜隂田夾谷之㑹孔子相犂彌言於齊侯曰<lb/>
孔丘知禮而無勇若使萊人以兵劫魯侯必得志焉齊<lb/>
<pb n="8b"/>
侯從之孔子以公退曰士兵之兩君合好而裔夷之俘<lb/>
以兵亂之非齊君所以命諸侯也裔不謀夏夷不亂華<lb/>
俘不干盟兵不偪好於神為不祥於徳為愆義於人為<lb/>
失禮齊侯聞之遽止之謂晏子曰寡人獲罪於魯侯如<lb/>
之何晏子曰小人之謝過也以文君子之謝過也以質<lb/>
君已知過則謝之以質而已矣於是歸魯鄆讙龜隂之<lb/>
田叔孫州仇仲孫何忌帥師圍郈秋叔孫州仇仲孫何<lb/>
忌帥師圍郈宋樂大心出奔曹宋公子地出奔陳冬齊<lb/>
<pb n="9a"/>
侯衛侯鄭游速㑹于安甫叔孫州仇如齊宋公之弟辰<lb/>
曁仲佗石彄出奔陳諸侯之尊弟兄不得以其屬通其<lb/>
弟云者以重書也何重乎宋公之弟辰言不能親親也<lb/>
曁者何及也猶曁曁也葢强脅之也其强脅之奈何宋<lb/>
公子地嬖蘧富獵十一分其室而以其五畀之公子地<lb/>
有白馬四景公之嬖桓魋欲之景公取而朱其尾鬛以<lb/>
與之地怒使其徒扶魋而奪之魋懼將走景公閉門而<lb/>
泣之目盡腫辰曰子分室以與獵也而獨卑魋亦有頗<lb/>
<pb n="9b"/>
焉子為君禮不過出竟君必反子地出奔陳景公弗止<lb/>
辰為之請景公弗許辰曰是我迋吾兄也吾以國人出<lb/>
君誰與處於是曁仲佗石彄以奔陳<lb/>
十有一年春宋公之弟辰及仲佗石彄公子地自陳入<lb/>
于蕭以叛及之者何從也向謂之曁今曷為謂之從出<lb/>
奔陳謂之曁則可自陳入于蕭以叛謂之曁則不可事<lb/>
君者可貧可賤可殺而不可使為亂夏四月秋宋樂大<lb/>
心自曹入于蕭冬及鄭平叔還如鄭涖盟<lb/>
<pb n="10a"/>
十有二年春薛伯定卒夏葬薛襄公叔孫州仇帥師墮<lb/>
郈衛公孟彄帥師伐曹季孫斯仲孫何忌帥師墮費曷<lb/>
為墮郈墮費費季孫之邑也郈叔孫之邑也彊且亟畔<lb/>
故墮之何以書譏何譏爾帥師墮郈帥師墮費禦患之<lb/>
道盡矣而慮亂之道不足也唯及誰身之謂乎秋大雩<lb/>
冬十月癸亥公㑹齊侯盟于黄十有一月丙寅朔日有<lb/>
食之公至自黄十有二月公圍成公至自圍成<lb/>
十有三年春齊侯衛侯次于垂葭夏築虵淵囿大蒐于<lb/>
<pb n="10b"/>
比蒲衛公孟彄帥師伐曹秋晉趙鞅入于晉陽以叛冬<lb/>
晉荀寅士吉射入于朝歌以叛晉趙鞅歸于晉此叛也<lb/>
其言歸何以地正國也其以地正國奈何晉趙鞅保晉<lb/>
陽之甲以逐荀寅與士吉射荀寅與士吉射者曷為者<lb/>
也君側之惡人也此逐君側之惡人曷為以叛言之葢<lb/>
與君為市也臧武仲以防求為後於魯孔子曰人雖謂<lb/>
之不要君吾弗信也其是之謂與薛弑其君比<lb/>
十有四年春衛公叔戌來奔衛趙陽出奔宋二月辛巳<lb/>
<pb n="11a"/>
楚公子結陳公孫佗人帥師滅頓以頓子牂歸夏衛北<lb/>
宫結來奔五月於越敗吳于檇李吳子光卒公㑹齊侯<lb/>
衛侯于牽公至自㑹秋齊侯宋公㑹于洮天王使石尚<lb/>
來歸脤脤者何俎實也祭肉也腥曰脤熟曰膰脤膰以<lb/>
親兄弟之國受脤禮也歸脤非禮也葢牽而致之也衛<lb/>
世子蒯聵出奔宋衛公孟彄出奔鄭宋公之弟辰自蕭<lb/>
來奔大蒐于比蒲邾子來㑹公其言來㑹公何譏何譏<lb/>
爾譏不朝而㑹也諸侯無事相見于郤地曰㑹于祖廟<lb/>
<pb n="11b"/>
曰朝來㑹公非禮也城莒父及霄<lb/>
十有五年春王正月邾子來朝鼷鼠食郊牛牛死改卜<lb/>
牛曷為不言其所食慢也二月辛丑楚子滅胡以胡子<lb/>
豹歸夏五月辛亥郊曷為以夏五月郊三卜之運也壬<lb/>
申公薨于髙寢鄭罕達帥師伐宋齊侯衛侯次于渠蒢<lb/>
邾子來奔喪其言來奔喪何喪急事也故以奔言之諸<lb/>
侯之喪諸侯奔之非禮也秋七月壬申姒氏卒姒氏者<lb/>
何哀公之母也何以不稱夫人哀未君也八月庚辰朔<lb/>
<pb n="12a"/>
日有食之九月滕子來㑹葬丁巳葬我君定公雨不克<lb/>
葬戊午日下昃乃克葬辛巳葬定姒定姒何以書葬未<lb/>
逾年之君也有子則廟廟則書葬冬城漆<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十四<lb/>
</p>
<p>
</p>
  </div>
</body>
</text>
</TEI>
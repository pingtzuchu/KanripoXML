<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷九</head> <lb/>
    <p>
<pb n="1a"/>
欽定四庫全書<lb/>
　春秋傳卷九<lb/>
　　　　　　　　　　　　　宋　劉敞　撰<lb/>
　　成公<lb/>
元年春王正月公即位二月辛酉葬我君宣公無冰三<lb/>
月作丘甲作丘甲者何賦丘為甲也何以書譏何譏爾<lb/>
古者取於民也有常作丘甲非正也夏臧孫許及晉侯<lb/>
盟于赤棘秋王師敗績于茅戎茅戎者何戎之别也此<lb/>
<pb n="1b"/>
敗績也何以不言戰王者無敵天下莫敢當也莫敢當<lb/>
其言敗績何天下之勢大矣非有能敗王之師者也王<lb/>
自敗也冬十月<lb/>
二年春齊侯伐我北鄙夏四月丙戍衛孫良夫帥師及<lb/>
齊師戰于新築衛師敗績戰而言及之者主之者也猶<lb/>
曰孫良夫為志乎為此戰也云爾傳曰晉郤克眇衛孫<lb/>
良夫跛同時而聘於齊齊侯使眇者迓眇者跛者迓跛<lb/>
者蕭同叔子者齊君之母也處臺上而笑之聞于客客<lb/>
<pb n="2a"/>
不說而出將去齊相與立胥閭而語移日然後去齊人<lb/>
皆曰患之起必自此始矣六月癸酉季孫行父臧孫許<lb/>
叔孫僑如公孫嬰齊帥師㑹晉郤克衛孫良夫曹公子<lb/>
首及齊侯戰于鞌齊師敗績帥言元帥者也其曰季孫<lb/>
行父臧孫許叔孫僑如公孫嬰齊何譏何譏爾古者大<lb/>
國三卿次國二卿小國一卿元侯之卿有軍作師以承<lb/>
天子諸侯之卿無軍教衛以聽元侯魯一軍多矣二軍<lb/>
非禮也三軍僣也四軍悖也亡制甚矣秋七月齊侯使<lb/>
<pb n="2b"/>
國佐如師己酉及國佐盟于袁婁此齊國佐也曷為不<lb/>
繫之齊權在國佐也權在國佐奈何晉郤克為鞌之戰<lb/>
齊師大敗齊侯使國佐如師郤克曰與我紀侯之甗反<lb/>
魯衛之侵地使耕者東畝且以蕭同姪子為質則吾舍<lb/>
子矣國佐曰與我紀侯之甗請諾反魯衛之侵地請諾<lb/>
使耕者東畝則是土齊也蕭同姪子者齊君之母也齊<lb/>
君之母猶晉君之母也此不可請戰一戰不勝請再再<lb/>
戰不勝請三三戰不勝則齊國盡子之有也何必以蕭<lb/>
<pb n="3a"/>
同姪子為質揖而去之郤克眣魯衛之使使以其辭而<lb/>
為之請然後許之逮于袁婁而與之盟此諸侯之大夫<lb/>
也曷為不言諸侯之大夫貶曷為貶大夫侈而專怙勢<lb/>
而驕國君未有為人下之節也八月壬午宋公鮑卒庚<lb/>
寅衛侯速卒取汶陽田冬楚師鄭師侵衛十有一月公<lb/>
㑹楚公子嬰齊于蜀丙申公及楚人秦人宋人陳人衛<lb/>
人鄭人齊人曹人邾人薛人鄫人盟于蜀此楚公子嬰<lb/>
齊也其稱人何貶曷為貶嬰齊專于楚為兵車之㑹以<lb/>
<pb n="3b"/>
威中國使蔡侯居左許男居右諸侯之大夫皆受盟焉<lb/>
爾<lb/>
三年春王正月公㑹晉侯宋公衛侯曹伯伐鄭辛亥葬<lb/>
衛穆公二月公至自伐鄭甲子新宫災三日哭新宫者<lb/>
何宣公之宫也宣宫則曷為謂之新宫不忍言也其言<lb/>
三日哭何廟災三日哭禮也乙亥葬宋文公夏公如晉<lb/>
鄭公子去疾帥師伐許公至自晉秋叔孫僑如帥師圍<lb/>
棘棘者何汶陽之邑也曷為圍之叛也叛則何以不言<lb/>
<pb n="4a"/>
叛内不言叛内何以不言叛天子微諸侯僣諸侯微大<lb/>
夫淩大夫微倍臣脅矣大雩晉郤克衛孫良夫伐廧咎<lb/>
如冬十有一月晉侯使荀庚來聘衛侯使孫良夫來聘<lb/>
丙午及荀庚盟丁未及孫良夫盟此晉荀庚衛孫良夫<lb/>
也何以不繫國貶曷為貶遂事也大夫無遂事古之聘<lb/>
者圭璋幣帛受之祖廟辭無常孫而說諸侯自為正之<lb/>
具也非盟之謂也鄭伐許其謂之鄭何葢外之也曷為<lb/>
其外之其為師之道於此焉非諸夏為之也<lb/>
<pb n="4b"/>
四年春宋公使華元來聘三月壬申鄭伯堅卒杞伯來<lb/>
朝夏四月甲寅臧孫許卒公如晉葬鄭襄公秋公至自<lb/>
晉冬城鄆鄭伯伐許此未踰年之君也其稱鄭伯何旣<lb/>
自以為君矣春秋有待貶絶而罪惡見者貶絶以見罪<lb/>
惡也有不待貶絶而罪惡見者不貶絶以見罪惡也<lb/>
五年春王正月杞叔姬來歸仲孫蔑如宋夏叔孫僑如<lb/>
㑹晉荀首于穀梁山崩梁山者何晉河上之山也梁山<lb/>
崩何以書記異也傳曰梁山崩晉侯以傳召伯宗伯宗<lb/>
<pb n="5a"/>
辟重曰辟傳重人曰待我不如㨗之速也問其所曰絳<lb/>
人也問絳事曰梁山崩將召伯宗謀之問將若之何曰<lb/>
山有朽壤而崩可若何國主山川故山崩川竭君為之<lb/>
不舉降服乘縵徹樂出次祝幣史辭以禮焉其如此而<lb/>
已伯宗以告於君行之秋大水冬十有一月己酉天王<lb/>
崩十有二月己丑公㑹晉侯齊侯宋公衛侯鄭伯曹伯<lb/>
邾子杞伯同盟于蟲牢<lb/>
六年春王正月公至自㑹二月辛巳立武宫武宫者何<lb/>
<pb n="5b"/>
武公之宫也立者何立者不冝立也立武宫非禮也猶<lb/>
曰周公后稷之廟魯公文王之廟武公武王之廟也云<lb/>
爾取鄟鄟者何附庸之國也衛孫良夫帥師侵宋夏六<lb/>
月邾子來朝公孫嬰齊如晉壬申鄭伯費卒秋仲孫蔑<lb/>
叔孫僑如帥師侵宋楚公子嬰齊帥師伐鄭冬季孫行<lb/>
父如晉晉欒書帥師救鄭<lb/>
七年春王正月鼷鼠食郊牛角改卜牛鼷鼠又食其角<lb/>
乃免牛吳伐郯夏五月曹伯來朝不郊猶三望秋楚公<lb/>
<pb n="6a"/>
子嬰齊帥師伐鄭公㑹晉侯齊侯宋公衛侯曹伯莒子<lb/>
邾子杞伯救鄭八月戊辰同盟于馬陵公至自㑹吳入<lb/>
州來冬大雩衛孫林父出奔晉<lb/>
八年春晉侯使韓穿來言汶陽之田歸之于齊晉侯曷<lb/>
為使韓穿來言汶湯之田歸之于齊鞌之戰齊師大敗<lb/>
齊侯朝晉而事之晉侯說使魯衛皆反其侵地古者諸<lb/>
侯不專土歸汶陽之田于齊非禮也晉欒書帥師伐蔡<lb/>
公孫嬰齊如莒宋公使華元來聘夏宋公使公孫夀來<lb/>
<pb n="6b"/>
納幣納幣不書此何以書譏何譏爾葢以喪娶也宋未<lb/>
有言喪者何用知其以喪娶也納幣不書以公子遂之<lb/>
如齊納幣為喪娶故亦知宋公孫夀來納幣之為喪娶<lb/>
也晉殺其大夫趙同趙括稱國以殺大夫者罪累上也<lb/>
趙同趙括之累上奈何趙朔者晉侯之壻也其季父曰<lb/>
嬰朔死而亂其室趙同趙括怒戮而放之嬰曰我在故<lb/>
欒氏不作我亡吾二昆必憂弗聽趙姬怒譛之于君曰<lb/>
同與括將為亂君問諸欒氏郤氏對曰固聞之君於是<lb/>
<pb n="7a"/>
殺趙同趙括然則趙同趙括之罪奈何趙同趙括之為<lb/>
人臣也内不正其親外專戮以干其君足以殺其身而<lb/>
已矣秋七月天子使召伯來賜公命曷為或言錫命或<lb/>
言賜命錫命爵也上公九命諸侯七命子男五命若有<lb/>
加焉則賜曷為不稱天王譏何譏爾王者之制也無其<lb/>
徳不敢服其服故雖天子不以私假人有臨諸侯之言<lb/>
焉有臨天下之言焉冬十月癸卯杞叔姬卒此已絶矣<lb/>
其言杞何以杞夫人之禮為之也絶則曷為以杞夫人<lb/>
<pb n="7b"/>
之禮為之言將歸焉葢攝主以接諸侯也何以書譏何<lb/>
譏爾譏脅杞而歸之也晉侯使士燮來聘叔孫僑如㑹<lb/>
晉士燮齊人邾人伐郯衛人來媵媵者何諸侯嫁女于<lb/>
諸侯以姪娣從二國從媵之亦以姪娣從諸侯必三歸<lb/>
媵不書此何以書譏何譏爾三國來媵非禮也交譏之<lb/>
九年春王正月杞伯來逆叔姬之喪以歸公㑹晉侯齊<lb/>
侯宋公衛侯鄭伯曹伯莒子杞伯同盟于蒲公至自㑹<lb/>
二月伯姬歸于宋夏季孫行父如宋致女致女者何婦<lb/>
<pb n="8a"/>
人旣嫁三月而見於廟稱婦致之者成之也常事不書<lb/>
此何以書譏何譏爾譏使卿致女也晉人來媵秋七月<lb/>
丙子齊侯無野卒晉人執鄭伯稱人以執者非伯討也<lb/>
此其為非伯討奈何楚人以賂求鄭鄭伯㑹于楚晉人<lb/>
怒及鄭伯之朝也執之而伐其國鄭人改立君以拒晉<lb/>
然後歸鄭伯鄭之亂晉為之也晉欒書帥師伐鄭冬十<lb/>
有一月葬齊頃公楚公子嬰齊帥師伐莒庚申莒潰楚<lb/>
人入鄆鄆者何莒附庸之國也秦人白狄伐晉鄭人圍<lb/>
<pb n="8b"/>
許城中城<lb/>
十年春衛侯之弟黒背帥師侵鄭夏四月五卜郊不從<lb/>
乃不郊其言乃不郊何不免牲故言乃不郊也五月公<lb/>
㑹晉侯齊侯宋公衛侯曹伯伐鄭齊人來媵丙午晉侯<lb/>
獳卒秋七月公如晉傳曰葬晉侯也曷為不言葬晉景<lb/>
公不與葬晉使也曷為不與天子之喪動天下屬諸侯<lb/>
諸侯之喪動通國屬大夫大夫之喪動二國屬修士士<lb/>
之喪動一鄉屬朋友庶人之喪動州里屬黨族公之葬<lb/>
<pb n="9a"/>
晉侯非禮也以為唯天子之事焉可也冬十月<lb/>
十有一年春王正月公至自晉晉侯使郤犫來聘己丑<lb/>
及郤犫盟此晉郤犫也何以不繫國貶曷為貶遂事也<lb/>
大夫無遂事然則孰及之公也則曷為不言公公不㑹<lb/>
大夫不與大夫盟公與大夫盟不言公非欲之也夏季<lb/>
孫行父如晉秋叔孫僑如如齊冬十月<lb/>
十有二年春周公出奔晉周公者何天子之三公也王<lb/>
者無外此其言出何自其私土而出也夏公㑹晉侯衛<lb/>
<pb n="9b"/>
侯于𤨏澤秋晉人敗狄于交剛狄何以不言戰不與戰<lb/>
也曷為不與戰六月之師周之盛烈也其於獫狁驅之<lb/>
爾冬十月<lb/>
十有三年春晉侯使郤錡來乞師三月公如京師公如<lb/>
京師不書此何以書譏何譏爾公非如京師也為伐秦<lb/>
故如京師也夏五月公自京師遂㑹晉侯齊侯宋公衛<lb/>
侯鄭伯曹伯邾人滕人伐秦其言自京師何為恭也曷<lb/>
為為恭不敢過天子也曹伯廬卒于師秋七月公至自<lb/>
<pb n="10a"/>
伐秦冬葬曹宣公<lb/>
十有四年春王正月莒子朱卒夏衛孫林父自晉歸于<lb/>
衛秋叔孫僑如如齊逆女鄭公子喜帥師伐許九月僑<lb/>
如以夫人婦姜氏至自齊冬十月庚寅衛侯臧卒秦伯<lb/>
卒<lb/>
十有五年春王二月葬衛定公三月乙巳仲嬰齊卒仲<lb/>
嬰齊者何公孫嬰齊也公孫嬰齊則曷為謂之仲嬰齊<lb/>
為兄後也為兄後則曷為謂之仲嬰齊為人後者為之<lb/>
<pb n="10b"/>
子也為人後者為之子則其稱仲何孫以王父字為氏<lb/>
也然則嬰齊孰後後歸父也歸父出奔齊魯人徐傷其<lb/>
無後也於是使嬰齊後之非正也古者葢一昭一穆癸<lb/>
丑公㑹晉侯衛侯鄭伯曹伯宋世子成齊國佐邾人同<lb/>
盟于戚晉侯執曹伯歸于京師稱侯以執者伯討也此<lb/>
其為伯討奈何曹伯廬卒于師曹人使公子負芻守使<lb/>
公子欣時逆公子負芻殺世子而自立也為是執之公<lb/>
至自㑹夏六月宋公固卒楚子伐鄭秋八月庚辰葬宋<lb/>
<pb n="11a"/>
共公宋華元出奔晉宋華元自晉歸于宋宋殺其大夫<lb/>
山稱國以殺大夫者罪累上也山之累上奈何宋公六<lb/>
卿魚氏蕩氏向氏鱗氏皆桓族也蕩氏汰而驕共公卒<lb/>
已葬六卿作亂逐華元華元自晉歸于宋使國人攻桓<lb/>
氏殺大夫山黜魚石國然後定宋魚石出奔冬十有一<lb/>
月叔孫僑如㑹晉士燮齊髙無咎宋華元衛孫林父鄭<lb/>
公子鰌邾人㑹吳于鍾離其言㑹吳何㑹吳子也曷為<lb/>
再言㑹邾人吳云則不辭許遷于葉<lb/>
<pb n="11b"/>
十有六年春王正月雨木冰雨木冰者何雨而木冰也<lb/>
何以書記異也夏四月辛未滕子卒鄭公子喜帥師侵<lb/>
宋六月丙寅朔日有食之晉侯使欒黶来乞師甲午晦<lb/>
晉侯及楚子鄭伯戰于鄢陵楚子鄭師敗績戰而言及<lb/>
之者主之者也猶曰晉侯為志乎為此戰也云爾敗者<lb/>
稱師楚何以不稱師王痍也王痍者何傷乎矢也然則<lb/>
何以不言師敗績未言爾楚殺其大夫公子側稱國以<lb/>
殺大夫者罪累上也公子側之累上奈何戰于鄢陵也<lb/>
<pb n="12a"/>
晉人射楚子中其目將復戰召公子側而謀穀陽豎者<lb/>
公子側之嬖也獻飲焉公子側醉不能見使者楚子曰<lb/>
天敗楚也夫使謂公子側曰先大夫之覆師徒者君不<lb/>
在焉子無以為過不穀之罪也公子側北面再拜稽首<lb/>
曰君賜使死死且不朽臣之卒實奔敢忘其罪遂自殺<lb/>
也秋公㑹晉侯齊侯衛侯宋華元邾人于沙隨不見公<lb/>
不見公者何公不見見也公不見見何以書不恥也曷<lb/>
為不恥前此者晉侯將伐鄭使欒黶來乞師未至而晉<lb/>
<pb n="12b"/>
與楚戰叔孫僑如者佞人也惡季文子孟獻子將去之<lb/>
譖公于晉侯曰魯師之不至以待勝者晉侯怒為是不<lb/>
見公公至自㑹公㑹尹子晉侯齊國佐邾人伐鄭曹伯<lb/>
歸自京師此復歸也曷為不言復不與復也曷為不與<lb/>
復是殺其君之子者也其言自京師何言王之舍有罪<lb/>
也九月晉人執季孫行父舍之于苕丘稱人以執者非<lb/>
伯討也此其為非伯討奈何晉侯用叔孫僑如之譖不<lb/>
見公執季孫行父非君臣之義也古者是謂重為仕而<lb/>
<pb n="13a"/>
罪不勝逺為塗而誅不至其言舍之于苕丘何如不善<lb/>
而能已者君子之執者致行父何以不致未以歸故言<lb/>
釋也已釋之故不致也冬十月乙亥叔孫僑如出奔齊<lb/>
十有二月乙丑季孫行父及晉郤犫盟于扈公至自㑹<lb/>
乙酉刺公子偃不言刺之何刺有罪也其有罪奈何是<lb/>
叔孫僑如之黨諸公者也<lb/>
十有七年春衛北宫括帥師侵鄭夏公㑹尹子單子晉<lb/>
侯齊侯宋公衛侯曹伯邾人伐鄭六月乙酉同盟于柯<lb/>
<pb n="13b"/>
陵秋公至自㑹齊髙無咎出奔莒九月辛丑用郊用者<lb/>
曷謂用人也用之為言猶用也以人享也其以人享奈<lb/>
何或曰殺之也或曰葢叩其鼻血以薦也天之祭特牲<lb/>
宗廟之祭太牢社稷之祭少牢牛羊人之用也用人淫<lb/>
矣郊自正月至于三月郊之時也四月不時也九月非<lb/>
禮也以不時與非禮為不仁故君子疾焉晉侯使荀罃<lb/>
來乞師冬公㑹單子晉侯宋公衛侯曹伯齊人邾人伐<lb/>
鄭十有一月公至自伐鄭壬申公孫嬰齊卒于貍脤十<lb/>
<pb n="14a"/>
一月無壬申其以壬申卒之何春秋故史也有所不革<lb/>
子曰其事則齊桓晉文其文則史其義則丘竊取之矣十<lb/>
有二月丁巳朔日有食之邾子貜且卒晉殺其大夫郤<lb/>
錡郤犫郤至稱國以殺大夫者罪累上也此其為累上<lb/>
奈何晉厲公為無道多外嬖反自鄢陵欲盡去羣大夫<lb/>
而立其左右胥童曰必先三郤族大而多怨去大族不<lb/>
偪敵多怨有庸公許之使胥童帥甲八百攻郤氏殺三<lb/>
郤尸諸朝而使胥童為卿又將殺欒書中行偃欒書中<lb/>
<pb n="14b"/>
行偃懼公遊於匠麗氏欒書中行偃要而執之殺胥童<lb/>
乃弑公楚人滅舒庸<lb/>
十有八年春王正月晉殺其大夫胥童庚申晉弑其君<lb/>
州蒲此欒書中行偃弑之也其稱國以弑何稱國以弑<lb/>
者衆弑君之辭也齊殺其大夫國佐稱國以殺大夫者<lb/>
罪累上也國佐之累上奈何慶克者嬖大夫也通於齊<lb/>
侯之母與婦人䝉衣乘輦而入于宫國佐知之召而斥<lb/>
之慶克不出夫人怒譖國子于君曰國子將為亂齊侯<lb/>
<pb n="15a"/>
信之使慶克為卿以間國子國子亦怒殺慶克而以其<lb/>
私邑叛齊侯討之使士華免伏而殺之公如晉夏楚子<lb/>
鄭伯伐宋宋魚石復入于彭城傳曰伐宋以納魚石也<lb/>
伐宋以納魚石則其不曰納宋魚石于彭城何不與納<lb/>
也曷為不與納諸侯失國諸侯納之正也諸侯世也大<lb/>
夫失位諸侯納之非正也大夫不世也諸侯託於諸侯<lb/>
禮也大夫託於諸侯非禮也有其實者居其名無其實<lb/>
者不得居其名有其名者享其功無其名者不得享其<lb/>
<pb n="15b"/>
功其言復入何大夫無復復者位已絶也已絶而復惡<lb/>
也未絶而入亦惡也然則何言乎位已絶未絶大夫去<lb/>
國君不埽其宗廟不係纍其子弟三年不反然後收其<lb/>
田邑此之謂君有禮此之謂未絶未絶而入惡也大夫<lb/>
去國君埽其宗廟係纍其子弟去之日遂收其田邑此<lb/>
之謂冦讎此之謂已絶已絶而復亦惡也交譏之公至<lb/>
自晉晉侯使士匄來聘秋杞伯來朝八月邾子來朝築<lb/>
鹿囿何以書譏何譏爾有囿矣又為也己丑公薨于路<lb/>
<pb n="16a"/>
寢冬楚人鄭人侵宋晉侯使士魴來乞師十有二月仲<lb/>
孫蔑㑹晉侯宋公衛侯邾子齊崔杼同盟于虛朾丁未<lb/>
葬我君成公<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷九<lb/>
</p>
<p>
</p>
  </div>
</body>
</text>
</TEI>
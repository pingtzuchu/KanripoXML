<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷十三</head> <lb/>
    <p>
<pb n="1a"/>
欽定四庫全書<lb/>
　春秋傳卷十三<lb/>
　　　　　　　　　　　　　宋　劉敞　撰<lb/>
　　昭公<lb/>
十有八年春王三月曹伯須卒夏五月壬午宋衛陳鄭<lb/>
災何以書記災也四國同日而俱災非人力所為也已<lb/>
其序宋衛陳鄭春秋之正也同徳則尚爵同爵則尚親<lb/>
同親則尚齒傳曰鄭災子産使司冦出新客禁舊客使<lb/>
<pb n="1b"/>
子寛子上巡羣屏攝至于大宫使公孫登徙大龜使祝<lb/>
史徙主祏告于先君使府人庫人各儆其事使商成公<lb/>
儆司宫使司馬司冦列居火道行火所焮使城下之人<lb/>
五列登城明日使野司冦各保其徴使郊人助祝史除<lb/>
於國北禳火於𤣥㝠回禄祈于四鄘書焚室而寛其征<lb/>
與之材三日哭國不市使行人告于諸侯宋衛亦如之<lb/>
陳不救火許不弔災君子是以知陳許之先亡六月邾<lb/>
人入鄅鄅者何國也秋葬曹平公冬許遷于白羽<lb/>
<pb n="2a"/>
十有九年春宋公伐邾夏五月戊辰許世子止弑其君<lb/>
買己卯地震秋髙𤼵帥師伐莒冬葬許悼公賊未討何<lb/>
以書葬討之矣此未有言討之者其曰討之何以止之<lb/>
自討為討之止之自討奈何許悼公瘧太子止進藥焉<lb/>
悼公飲之以卒止曰是我弑吾君也不立乎其位以與<lb/>
其弟虺哭泣歠飦粥嗌不容粒未逾年而死此止之自<lb/>
討也君子以為盡矣臣弑君凡在官者殺無赦子弑父<lb/>
凡在宮者殺無赦止弑其君而莫之討其謂之盡何春<lb/>
<pb n="2b"/>
秋原情止之情以忠信為之也止之情以忠信為之則<lb/>
曷為加弑焉爾古者醫不三世不服其藥君有疾飲藥<lb/>
臣先嘗之親有疾飲藥子先嘗之許世子止不知世醫<lb/>
不知嘗藥以陷於大故是以君子加弑焉爾曰許世子<lb/>
止弑其君買是君子之聽止也葬許悼公是君子之赦<lb/>
止也赦止者免止之罪辭也以其義為已討矣<lb/>
二十年春王正月夏曹公孫㑹自鄸出奔宋未有言自<lb/>
者此其言自鄸何自鄸待放也大夫有罪待放於其境<lb/>
<pb n="3a"/>
三年君賜之環則復賜之玦則去逾境則為位鄉國而<lb/>
哭素衣素裳素冠徹縁鞮屨素蔑乘髦馬不蚤剪不祭<lb/>
食不說人以無罪婦人不當御三月而復服此去國之<lb/>
禮也秋盜殺衛侯之兄輙母兄稱兄兄何以不立有天<lb/>
疾者不得入乎宗廟有人疾者不得入乎宗廟輙者何<lb/>
也兩足不能相過齊謂之綦楚謂之輙衛謂之輙諸侯<lb/>
之尊弟兄不得以屬通其兄云者以重書也何重乎衛<lb/>
侯之兄輙言不能親親也千乘之國亦大矣而盜得以<lb/>
<pb n="3b"/>
殺其兄故君子閔焉冬十月宋華亥向寧華定出奔陳<lb/>
十有一月辛卯蔡侯廬卒<lb/>
二十有一年春王三月葬蔡平公夏晉侯使士鞅來聘<lb/>
宋華亥向寧華定自陳入于宋南里以畔入于宋南里<lb/>
者何入宋而居於南里也葢中國而守之然則於何畔<lb/>
或曰畔乎陳也或曰畔乎楚也秋七月壬午朔日有食<lb/>
之八月乙亥叔輙卒冬蔡侯朱出奔楚公如晉至河乃<lb/>
復<lb/>
<pb n="4a"/>
二十有二年春齊侯伐莒宋華亥向寧華定自宋南里<lb/>
出奔楚傳曰諸侯救宋大敗華氏圍諸南里華登如楚<lb/>
乞師楚使薳越助之告于宋曰寡君聞君有不令之臣<lb/>
為君憂無寧以為宗羞寡君請受而戮之對曰孤不佞<lb/>
不能媚於父兄以為君憂拜命之辱抑君臣日戰君曰<lb/>
余必臣是助亦唯命人有言曰唯亂門之無過君若惠<lb/>
保敝邑無亢不衷以奬亂人孤之望也唯君圖之楚人<lb/>
患之乃出華氏大蒐于昌間何以書譏何譏爾大蒐于<lb/>
<pb n="4b"/>
昌間公不與非禮也葢不得與爾夏四月乙丑天王崩<lb/>
六月叔鞅如京師葬景王王室亂何言乎王室亂亂自<lb/>
内作者也亂之為言事未有所成也傳曰景王太子早<lb/>
夭諸子皆欲立劉子單子傅王子猛者也尹氏召伯毛<lb/>
伯傅王子朝者也猛長而貴朝幼而卑其為尊卑也微<lb/>
國人莫知王愛朝將立焉未及而崩諸大夫爭立君帥<lb/>
兵以相攻於是大亂劉子單子以王猛居于皇以者何<lb/>
行其意也貴則行乎賤大則行乎小事君臣也曷為以<lb/>
<pb n="5a"/>
行其意言之譏何譏爾君昬不能正國危不能正亂而<lb/>
後謀之猶行其意者也此未踰年之君也其謂之王猛<lb/>
何正也生名之死亦名之其曰居于皇何正也秋劉子<lb/>
單子以王猛入于王城其言入何不嫌也曷為不嫌以<lb/>
宗廟為内也王城者何天子西都也冬十月王子猛卒<lb/>
王猛則其曰王子猛何王子猛云者王之子猛也其不<lb/>
曰王子猛何别嫌也嫌也别之終也正之其謂之卒何<lb/>
未踰年之王也謂之卒則可謂之薨則不可十有二月<lb/>
<pb n="5b"/>
癸酉朔日有食之<lb/>
二十有三年春王正月叔孫婼如晉癸丑叔鞅卒晉人<lb/>
執我行人叔孫婼稱人以執者非伯討也此其為非伯<lb/>
討奈何晉惑邾人之愬以執叔孫使叔孫與邾大夫坐<lb/>
叔孫曰列國之卿當小國之君固周制也寡君之命介<lb/>
子復回在請使當之不然不敢廢周制乃不果坐館之<lb/>
於莒晉人圍郊郊者何天子之邑也晉人曷為圍天子<lb/>
之邑子朝之黨在是也天子䝉塵于外諸侯必奔問官<lb/>
<pb n="6a"/>
守稱晉人惡其微也有不待貶絶而罪惡見者不貶絶<lb/>
以見罪惡也六月蔡侯東國卒于楚秋七月莒子庚輿<lb/>
來奔傳曰庚輿虐而好劍茍鑄劍必試之人國人患之<lb/>
又不事齊其大夫烏存帥國人以逐之庚輿將出聞烏<lb/>
存執殳而立於道左懼將止死苑羊牧之曰君過之烏<lb/>
存以力聞可矣何必以弑君成名遂來奔莒人立郊公<lb/>
戊辰吳敗頓胡沈蔡陳許之師于雞父胡子髠沈子逞<lb/>
滅獲陳夏齧其言敗何詐之也其詐之奈何楚令尹帥<lb/>
<pb n="6b"/>
諸侯之師以伐吳吳公子光曰諸侯從于楚者衆而皆<lb/>
小國也畏楚而不獲已是以來吾聞之作事威克其愛<lb/>
雖小必濟胡沈之君幼而狂陳大夫齧壯而頑頓與許<lb/>
蔡疾楚政令七國同役而不同心若分師以先犯胡沈<lb/>
與陳必先奔三國敗諸侯乃摇心矣可大克也吳子從<lb/>
之三國奔諸侯亦奔楚師還其言滅獲何别君臣也君<lb/>
死于位曰滅生得曰獲大夫生死皆曰獲天王居于狄<lb/>
泉此未三年其稱天王何臣子辭也尹氏立王子朝此<lb/>
<pb n="7a"/>
已立矣其稱王子何其意不當也八月乙未地震冬公<lb/>
如晉至河有疾乃復何言乎有疾有疾所以見無疾也<lb/>
然則其言乃何乃難辭也葢逮於有疾而反爾<lb/>
二十有四年春王二月丙戌仲孫貜卒叔孫婼至自晉<lb/>
大夫執則致致則名此其不名何賢也何賢爾不順乎<lb/>
季氏也其不順季氏奈何昭公孫于齊叔孫婼使而反<lb/>
見季孫意如意如稽顙曰子若我何婼曰人誰不死子<lb/>
以逐君成名子孫不忘不亦傷乎將若子何意如曰茍<lb/>
<pb n="7b"/>
使意如得改事君所謂生死而肉骨也婼于是從公于<lb/>
齊言曰請安衆而納公公命之歸意如有異志婼惡其<lb/>
紿也不可以並立乎國齊於其寢使祝宗祈死遂自殺<lb/>
也叔孫婼之智則未叔孫婼之忠則盡矣然則曷為不<lb/>
於其死焉褒因其可褒而褒之此其為可褒奈何晉人<lb/>
執叔孫將以辱之則不能屈將以劫之則不能奪使求<lb/>
貨焉則不與朞年而辭之曰寡君以為盟主之故是以<lb/>
久子不腆敝邑之禮敢致諸從者以大夫聘於諸侯之<lb/>
<pb n="8a"/>
禮享之而歸夏五月乙未朔日有食之秋八月大雩丁<lb/>
酉杞伯郁釐卒冬吳滅巢葬平公<lb/>
二十有五年春叔孫婼如宋夏叔詣㑹晉趙鞅宋樂大<lb/>
心衛北宫喜鄭游吉曹人邾人滕人薛人小邾人于黄<lb/>
父有鸜鵒來巢何以書記異也何異爾非中國之禽也<lb/>
冝穴又巢也秋七月上辛大雩季辛又雩其言上辛何<lb/>
郊用辛有上辛則有下辛矣言一月而再雩也齊侯唁<lb/>
公于野井唁者何弔也生事曰唁死事曰弔昭公積惡<lb/>
<pb n="8b"/>
季氏謂子家駒曰季氏為無道僣於公室久矣吾欲弑<lb/>
之如何子家駒曰諸侯僣於天子大夫僣於諸侯久矣<lb/>
昭公曰吾何僣矣哉子家駒曰設兩觀乘大路朱干玉<lb/>
戚以舞大夏八佾以舞大武此皆天子之禮也且夫牛<lb/>
馬維婁委已者也而柔焉季氏得民衆久矣君無多辱<lb/>
焉昭公不從遂伐季氏圍之季孫意如登臺而請曰君<lb/>
不察臣之罪使有司討臣以干戈臣請待於沂上以察<lb/>
罪弗許請囚于費弗許請以五乘亡弗許子家駒曰君<lb/>
<pb n="9a"/>
不如許之是其徒多矣曰入慝作弗可知也衆怒不可<lb/>
畜也又弗從叔孫氏之司馬鬷戾言於衆曰若之何莫<lb/>
對又曰我家臣也不敢知國凡有季氏與無於我孰利<lb/>
皆曰無季氏是無叔孫氏也鬷戾曰然則救諸帥徒以<lb/>
往陷西北隅以入孟氏亦入殺郈昭伯而伐公徒子家<lb/>
子曰諸臣偽劫君者而負罪以出君止意如之事君也<lb/>
不敢不改昭公曰余不忍也與臧孫如墓謀遂行之齊<lb/>
齊侯唁公于野井曰奈何君去魯國之社稷昭公曰喪<lb/>
<pb n="9b"/>
人不佞失守魯國之社稷執事以羞再拜顙慶子家駒<lb/>
曰慶子免君於大難矣子家駒曰臣不佞陷君於大難<lb/>
君不忍加之以鈇鑕賜之以死再拜顙髙子執簞食與<lb/>
四脡脯國子執壺漿曰吾寡君聞君在外餕饔未就敢<lb/>
致糗于從者昭公曰君不忘吾先君延及喪人錫之以<lb/>
大禮再拜稽首以袵受髙子曰有夫不祥君無所辱大<lb/>
禮昭公葢祭而不嘗景公曰寡人有不腆先君之服未<lb/>
之敢服有不腆先君之器未之敢用敢以請昭公曰喪<lb/>
<pb n="10a"/>
人不佞失守魯國之社稷執事以羞敢辱大禮敢辭景<lb/>
公曰寡人有不腆先君之服未之敢服有不腆先君之<lb/>
器未之敢用敢固以請昭公曰以吾宗廟之在魯也有<lb/>
先君之服未之能以服有先君之器未之能以出敢固<lb/>
辭景公曰寡人有不腆先君之服未之敢服有不腆先<lb/>
君之器未之敢用請以饗乎從者昭公曰喪人其何稱<lb/>
景公曰孰君而無稱昭公於是噭然而哭諸大夫皆哭<lb/>
旣哭以人為菑以幦為席以鞌為几以遇禮相見孔子<lb/>
<pb n="10b"/>
曰其禮與其辭足觀矣冬十月戊辰叔孫婼卒十有一<lb/>
月己亥宋公佐卒于曲棘曲棘者何宋之邑也諸侯卒<lb/>
其封内不地此何以地憂内也十有二月齊侯取鄆外<lb/>
取邑不書此何以書為公取之也外取邑稱人此其稱<lb/>
齊侯何稱人者授之也稱齊侯非授之也<lb/>
二十有六年春王正月葬宋元公三月公至自齊居于<lb/>
鄆其言至自齊居于鄆何道義不外公也夏公圍成成<lb/>
者何孟氏之邑也曷為圍之不聽也天子微諸侯僣諸<lb/>
<pb n="11a"/>
侯微大夫陵大夫微陪臣脅公圍成君言異國然彊不<lb/>
義之至也秋公㑹齊侯莒子邾子杞伯盟于鄟陵公至<lb/>
自㑹居于鄆九月庚申楚子居卒冬十月天王入于成<lb/>
周尹氏召伯毛伯以王子朝奔楚<lb/>
二十有七年春公如齊公至自齊居於鄆夏四月吳弑<lb/>
其君僚親弑僚者闔閭也其稱國以弑何稱人以弑者<lb/>
衆弑君之辭也闔閭弑僚則曷為以衆弑君之辭言之<lb/>
謁也餘祭也夷昧也不與子國而與弟凡為季子也季<lb/>
<pb n="11b"/>
子使而亡焉僚者長庶也即之是廢讓而毁義以成篡<lb/>
也國人莫說故謂之衆弑其君也楚殺其大夫郤宛稱<lb/>
國以殺大夫者罪累上也郤宛之累上奈何楚令尹嚢<lb/>
瓦賄而信讒費無極比焉謂嚢瓦曰郤宛欲飲子酒又<lb/>
謂郤宛曰令尹欲飲酒於子氏郤宛曰我不足以辱令<lb/>
尹令尹來辱為惠已甚吾何以酬之無極曰令尹好甲<lb/>
兵子出之吾擇焉取五甲五兵曰寘諸門令尹至必觀<lb/>
之而從以酬之及饗日帷諸門左無極謂令尹曰吾幾<lb/>
<pb n="12a"/>
禍子郤宛將為子不利甲在門矣令尹使視之則信有<lb/>
焉不往使大夫攻郤宛殺之其家然則郤宛之罪何郤<lb/>
宛之為人臣也知無極之讒而不能戒逢嚢瓦之欲而<lb/>
干之古者家不藏甲飲酒必以禮郤宛之道足以殺其<lb/>
身者也秋晉士鞅宋樂祁犂衛北宫喜曹人邾人滕人<lb/>
㑹于扈冬十月曹伯午卒邾快來奔公如齊公至自齊<lb/>
居于鄆<lb/>
二十有八年春王三月葬曹悼公公如晉次于乾侯夏<lb/>
<pb n="12b"/>
四月丙戌鄭伯寧卒六月葬鄭定公秋七月癸巳滕子<lb/>
寧卒冬葬滕悼公<lb/>
二十有九年春公至自乾侯居于鄆齊侯使髙張來唁<lb/>
公曷為唁公唁公不得入于晉也公曷為不得入於晉<lb/>
季孫氏不使得逐於晉以乾侯寄也公如晉次于乾侯<lb/>
夏四月庚子叔詣卒秋七月冬十月鄆潰<lb/>
三十年春王正月公在乾侯其言公在乾侯何正月以<lb/>
存公也曷為存公公在外也公在外久矣曷為於此乎<lb/>
<pb n="13a"/>
存公居于鄆有魯也在乾侯無魯也公雖無魯魯不可<lb/>
無魯也夏六月庚辰晉侯去疾卒秋八月葬晉頃公冬<lb/>
十有二月吳滅徐徐子章羽奔楚徐子章羽何以名貶<lb/>
曷為貶賤也其賤奈何吳子伐徐防山以水其城章羽<lb/>
不能守斷其髪攜其妻子以逆吳子吳子唁而復之使<lb/>
其邇臣從之自是走之楚<lb/>
三十有一年春王正月公在乾侯季孫意如㑹晉荀躒<lb/>
于適歴公在外其言㑹何以公命守之也荀躒曰寡君<lb/>
<pb n="13b"/>
使躒謂吾子何故出君有君不事周有常刑子其圖之<lb/>
季孫練冠麻衣跣行伏而對曰事君臣之所不得也敢<lb/>
逃刑命君若以臣為有罪請囚於費以待君之察也亦<lb/>
唯君若以先臣之故不絶季氏而賜之死若弗殺弗亡<lb/>
君之惠也死且不朽若得從君而歸則固臣之願也敢<lb/>
有異心夏四月丁巳薛伯穀卒晉侯使荀躒唁公于乾<lb/>
侯㑹子適歴矣則曷為唁公唁公使之入也荀躒曰寡<lb/>
君使躒以君命討于意如意如不敢逃死君其入也公<lb/>
<pb n="14a"/>
曰君惠顧先君之好施及亡人將使歸糞除其宗祧以<lb/>
事君則不能見夫人已所能見夫人者有如河荀躒走<lb/>
而退曰寡君其罪之恐敢與知魯國之難謂季孫曰君<lb/>
怒未怠子姑歸祭子家駒曰君以一乘入于魯師意如<lb/>
必與君歸公將從之從者脅公不得歸秋葬薛獻公冬<lb/>
黒肱以濫來奔黒肱者何邾之别子也曷為不繫乎邾<lb/>
濫邾之别封也邾之别封其不曰濫黒肱何非天子所<lb/>
封故不與得專封之稱也十有二月辛亥朔日有食之<lb/>
<pb n="14b"/>
三十有二年春王正月公在乾侯取闞夏吳伐越秋七<lb/>
月冬仲孫何忌㑹晉韓不信齊髙張宋仲幾衛世叔申<lb/>
鄭國參曹人莒人邾人薛人杞人小邾人城成周十有<lb/>
二月己未公薨于乾侯<lb/>
　<lb/>
　<lb/>
　<lb/>
　春秋傳卷十三<lb/>
</p>
<p>
</p>
  </div>
</body>
</text>
</TEI>
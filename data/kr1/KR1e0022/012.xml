<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋傳卷十二</head> <lb/>
    <p>
<pb n="1a"/>
欽定四庫全書<lb/>
　春秋傳卷十二<lb/>
　　　　　　　　　　　　　宋　劉敞　撰<lb/>
　　昭公<lb/>
元年春王正月公即位叔孫豹㑹晉趙武楚公子圍齊<lb/>
國弱宋向戌衛齊惡陳公子招蔡公孫歸生鄭罕虎許<lb/>
人曹人于虢此陳侯之弟招也何以不稱弟諸侯之尊<lb/>
弟兄不得以其屬通也諸侯之尊則兄弟曷為不得以<lb/>
<pb n="1b"/>
其屬通諸侯非始封之君臣諸父昆弟其在朝廷爵以<lb/>
德齒以官體異姓也族人不得以其戚戚君尊尊也三<lb/>
月取鄆夏秦伯之弟鍼出奔晉諸侯之尊兄弟不得以<lb/>
屬通其弟云者以重書也何重乎秦伯之弟鍼言不能<lb/>
親親也不能親親奈何鍼有寵於先君甚富秦伯弗善<lb/>
也其母覺焉曰不去將選選必死自是走之晉秦伯卒<lb/>
而後反六月丁巳邾子華卒晉荀吳帥師敗狄于大鹵<lb/>
秋莒去疾自齊入于莒莒展出奔吳去疾者何莒展者<lb/>
<pb n="2a"/>
何去疾莒公子也莒展莒子也莒子則其謂之莒展何<lb/>
貶曷為貶展不子也其不子奈何展繼弑君者葢不討<lb/>
賊焉爾也叔弓帥師疆鄆田疆之者何溝封之也曷為<lb/>
溝封之别乎莒也何以書譏何譏爾以亂為利也葬邾<lb/>
悼公冬十有一月己酉楚子巻卒楚公子比出奔晉<lb/>
二年春晉侯使韓起來聘夏叔弓如晉秋鄭殺其大夫<lb/>
公孫黒稱國以殺大夫者罪累上也黑有罪其以累上<lb/>
言之何惡鄭伯也何惡乎鄭伯言不能去有罪以昉乎<lb/>
<pb n="2b"/>
亂也其昉乎亂奈何公孫黒伐良霄而逐之君弗誅也<lb/>
以為大夫又與公孫楚爭娶于徐吾氏徐吾氏歸于楚<lb/>
君放楚也而盟諸大夫黒於是自以為卿又將為亂疾<lb/>
作而卧子産使吏數諸其家曰爾有亂心無厭國不女<lb/>
堪專伐良霄而罪一也昆弟爭室而罪二也矯君之位<lb/>
而罪三也不速死大刑將至則幸而勝之云爾冬公如<lb/>
晉至河乃復此復也其言乃何乃難辭也何難爾晉侯<lb/>
之嬖妾死公親弔焉晉人辭曰非伉儷也君母辱於是<lb/>
<pb n="3a"/>
反季孫宿如晉<lb/>
三年春王正月丁未滕子原卒夏叔弓如滕五月葬滕<lb/>
成公秋小邾子來朝八月大雩冬大雨雹北燕伯款出<lb/>
奔齊傳曰燕簡公多外嬖大夫畏其逼也相與比而殺<lb/>
公之外嬖謂其罪也相與出公而立君<lb/>
四年春王正月大雨雹夏楚子蔡侯陳侯鄭伯許男徐<lb/>
子滕子頓子胡子沈子小邾子宋世子佐淮夷㑹于申<lb/>
楚人執徐子稱人以執者非伯討也此其為非伯討奈<lb/>
<pb n="3b"/>
何楚人仇吳徐子吳出也以為貳焉而執之非道也君<lb/>
子不遷怒不逆詐不億不信曷為不言以歸申楚地也<lb/>
天子家天下諸侯家其國天子不言出諸侯不言歸其<lb/>
國其義一也秋七月楚子蔡侯陳侯許男頓子胡子沈<lb/>
子淮夷伐吳執齊慶封殺之此伐呉也其言執齊慶封<lb/>
何為齊討也其為齊討奈何崔杼弑其君慶封與焉齊<lb/>
人將討之慶封走之吳吳與之朱方而居之然則孰執<lb/>
之楚子執之曷為不言楚子執之諸侯皆在是分善於<lb/>
<pb n="4a"/>
諸侯也分善於諸侯者何不與楚子而專是善也上無<lb/>
天子下無方伯天下諸侯有為無道臣弑君子弑父者<lb/>
力能討之則討之矣曷為不與楚子而專是善楚子亦<lb/>
弑其君其義固不可以討也此未有言弑其君者其曰<lb/>
楚子弑其君何楚子麇有疾公子圍入問之以冠纓縊<lb/>
麇而殺之葬於郟謂之郟敖乃自立也以疾赴於諸侯<lb/>
楚子麇卒是也春秋之義以貴治賤以賢治不肖不以<lb/>
亂治亂楚子旣執慶封將戮焉椒舉曰臣聞無瑕者可<lb/>
<pb n="4b"/>
以戮人慶封唯逆命是以在此其肯黙乎播於諸侯焉<lb/>
用之弗聽負之斧鉞以徇於諸侯使言曰無或如齊慶<lb/>
封弑其君弱其孤以盟其大夫慶封曰無或如楚共王<lb/>
之庶子圍弑其君兄之子麇而代之以盟諸侯軍人粲<lb/>
然皆笑孔子曰懷惡而討雖死不服其斯之謂與遂滅<lb/>
賴九月取鄫其言取之何取附庸之辭也鄫也曷為謂<lb/>
之附庸莒已滅之矣為附庸乎莒也冬十有二月乙卯<lb/>
叔孫豹卒<lb/>
<pb n="5a"/>
五年春王正月舍中軍舍中軍者何三而置一也曷為<lb/>
三而置一作三軍始僣矣非禮也舍中軍始厲矣亦非<lb/>
禮也楚殺其大夫屈申稱國以殺大夫者罪累上也屈<lb/>
申之累上奈何楚人仇吳而疑屈申謂屈申貳於吳也<lb/>
而殺之然則屈申之罪何屈申之為人臣也君弑則不<lb/>
能討國亂則不能去北面而事冦讎足以殺其身而已<lb/>
矣公如晉夏莒牟夷以牟婁及防兹來奔秋七月公至<lb/>
自晉戊辰叔弓帥師敗莒師于蚡泉秦伯卒冬楚子蔡<lb/>
<pb n="5b"/>
侯陳侯許男頓子沈子徐人越人伐吳<lb/>
六年春王正月杞伯益姑卒葬秦景公夏季孫宿如晉<lb/>
葬杞文公宋華合比出奔衛秋九月大雩楚薳罷帥師<lb/>
伐吳冬叔弓如楚齊侯伐北燕<lb/>
七年春王正月曁齊平曁者何及也及則其言曁何曁<lb/>
猶曁曁也曁人以平非禮也葢强之也三月公如楚叔<lb/>
孫婼如齊涖盟夏四月甲辰朔日有食之秋八月戊辰<lb/>
衛侯惡卒九月公至自楚冬十有一月癸未季孫宿卒<lb/>
<pb n="6a"/>
十有二月癸亥葬衛襄公<lb/>
八年春陳侯之弟招殺陳世子偃師諸侯之尊弟兄不<lb/>
得以屬通其弟云者以重書也莫重乎殺君之世子者<lb/>
矣陳侯之為此禍也陳侯之為此禍奈何陳哀公元妃<lb/>
生世子偃師二妃生公子留二妃嬖留有寵屬諸公子<lb/>
招公子過哀公有廢疾公子招公子過殺世子偃師而<lb/>
立公子留夏四月辛丑陳侯溺卒叔弓如晉楚人執陳<lb/>
行人干徴師殺之稱人以執者非伯討也此其為非伯<lb/>
<pb n="6b"/>
討奈何楚人惡公子招而殺干徵師非其罪也古者兵<lb/>
交使在其間可也陳公子留出奔鄭此子也其曰公子<lb/>
何其意不當也秋蒐于紅何以書譏何譏爾蒐春事也<lb/>
秋興之非正也蒐有常地矣于紅亦非正也然則曷為<lb/>
不言公公不得與於蒐爾公曷為不得與於蒐三家者<lb/>
專魯而分之政令出焉公民食焉爾陳人殺其大夫公<lb/>
子過大雩冬十月壬午楚師滅陳執陳公子招放之于<lb/>
越殺陳孔奐葬陳哀公此楚子也其稱師何貶曷為貶<lb/>
<pb n="7a"/>
乘人之亂滅人之國執人之賊殺人之臣稱侯則疑於<lb/>
伯稱人則疑於討滅重矣故一見之於師也滅國不葬<lb/>
其曰葬陳哀公何以楚子之葬之著焉也楚子滅陳則<lb/>
曷為葬其君為說也葬臣子之事也斥言楚子而葬陳<lb/>
侯甚賤之也然則其為說奈何曰滅人之國而縱其賊<lb/>
為非所為以求媚說者也<lb/>
九年春叔弓㑹楚子于陳許遷于夷夏四月陳災邑災<lb/>
不志陳已滅矣其言陳災何君存焉爾非君存則不赴<lb/>
<pb n="7b"/>
不赴則不弔秋仲孫貜如齊冬築郎囿<lb/>
十年春王正月夏齊欒施來奔秋七月季孫意如叔弓<lb/>
仲孫貜帥師伐莒師言元帥者也其曰季孫意如叔弓<lb/>
仲孫貜何僭三軍也此舍中軍矣其曰僭三軍何舍中<lb/>
軍為制也僭三軍為利也戊子晉侯彪卒九月叔孫婼<lb/>
如晉葬晉平公十有二月甲子宋公成卒<lb/>
十有一年春王二月叔弓如宋葬宋平公夏四月丁巳<lb/>
楚子䖍誘蔡侯般殺之于申楚子䖍何以名絶曷為絶<lb/>
<pb n="8a"/>
之為其誘討也此討賊也雖誘之則曷為絶之懷惡而<lb/>
討不義君子不予也楚公子弃疾帥師圍蔡五月甲申<lb/>
夫人歸氏薨大蒐于比蒲大蒐者何大比也大比之禮<lb/>
均土地閱老㓜物六畜㑹車馬齊貢賦治器械三年而<lb/>
修之者也常事不書此何以書譏何譏爾喪不貳事夫<lb/>
人歸氏薨大蒐于比蒲非禮也羊舌肸曰魯君其亡乎<lb/>
有三年之喪而無一日之慼仲孫貜㑹邾子盟于祲祥<lb/>
秋季孫意如㑹晉韓起齊國弱宋華亥衛北宫佗鄭罕<lb/>
<pb n="8b"/>
虎曹人杞人于厥憗九月己亥葬我小君齊歸齊歸者<lb/>
何昭公之母也冬十有一月丁酉楚師滅蔡執世子友<lb/>
以歸用之君存稱世子君後稱子某君旣没其稱世子<lb/>
何君没而稱世子者正疑乎不正君子與之繼世焉世<lb/>
子猶世世子也靈公弑其君其子非正也曷為與之繼<lb/>
世春秋之設辭也非其人之謂也葢其道之謂也楚子<lb/>
䖍誘蔡侯般而殺之世子有守國楚師圍之八月而克<lb/>
之不能服於是虐用之古者父母之仇不與共天下寢<lb/>
<pb n="9a"/>
苫枕戈終身則友之為者盡於世子矣<lb/>
十有二年春齊髙偃帥師納北燕伯於陽其言納何言<lb/>
納者與納也諸侯失國諸侯納之正也三月壬申鄭伯<lb/>
嘉卒夏宋公使華定來聘公如晉至河乃復此復也其<lb/>
言乃何乃難辭也何難爾前此者師伐莒疾焉莒人訴<lb/>
于晉晉侯以為討謂公無辱於是反五月葬鄭簡公楚<lb/>
殺其大夫成熊稱國以殺大夫者罪累上也成熊之累<lb/>
上奈何楚子惡成熊或謂楚子曰是若敖之餘也若敖<lb/>
<pb n="9b"/>
之亂國幾亡楚子殺之古者父子兄弟不相及然則是<lb/>
殺無罪者也其以累上言之何成熊之為人臣也懷寵<lb/>
而安利足以殺其身而已矣秋七月冬十月公子憗出<lb/>
奔齊楚子伐徐晉伐鮮虞其謂之晉何盖外之也曷為<lb/>
其外之其為師之道於此焉非諸夏為之也<lb/>
十有三年春叔弓帥師圍費費者何内之邑也曷為圍<lb/>
之叛也孰叛南蒯也南蒯者曷為者也季氏之私也惡<lb/>
乎叛叛乎齊曷為不言其叛内不言叛内何以不言叛<lb/>
<pb n="10a"/>
天子微諸侯僣諸侯微大夫淩大夫微陪臣脅矣叔弓<lb/>
帥師圍費若言異國然彊不義之至也夏四月楚公子<lb/>
比自晉歸于楚弑其君䖍于乾谿此弑其君其言歸何<lb/>
易也其易奈何楚靈王為無道作乾谿之臺三年不成<lb/>
百姓苦之諸侯怨之公子弃疾主方城之外以君陳蔡<lb/>
脅比而立焉然後令于乾谿之役曰比已立矣先歸者<lb/>
復其田里後者劓衆潰而散靈王經而死楚公子弃疾<lb/>
殺公子比討賊者稱人以殺之其曰楚公子弃疾殺公<lb/>
<pb n="10b"/>
子比何不與弃疾之討賊也弃疾脅比以弑其君殺之<lb/>
以取其國比已立矣其稱公子何其意不當也其意不<lb/>
當則曷為加弑焉比之義冝乎效死不立秋公㑹劉子<lb/>
晉侯齊侯宋公衛侯鄭伯曹伯莒子邾子滕子薛伯杞<lb/>
伯小邾子于平丘八月甲戌同盟于平丘此一地也曷<lb/>
為再言平丘善是盟也曷為善之諸侯請命于天子為<lb/>
平丘之㑹以反陳蔡興滅國繼絶世焉公不與盟晉人<lb/>
執季孫意如以歸公不與盟何以書不恥也曷為不恥<lb/>
<pb n="11a"/>
邾人莒人愬于晉曰魯朝夕伐我國幾亡矣我之不共<lb/>
魯故之以晉侯信之為是不與公盟故不恥也公至自<lb/>
㑹蔡侯廬歸于蔡陳侯吳歸于陳皆何以名貶曷為貶<lb/>
諸侯謀之楚人復之因用事歸矣猶專封者也然則其<lb/>
言歸何易也冬十月葬蔡靈公公如晉至河乃復此復<lb/>
也其言乃何乃難辭也何難爾公將請季孫意如於晉<lb/>
晉人曰不可然後反吳滅州來州來者何國也<lb/>
十有四年春意如至自晉三月曹伯滕卒夏四月秋葬<lb/>
<pb n="11b"/>
曹武公八月莒子去疾卒冬莒殺其公子意恢此非大<lb/>
夫也何以書君之母弟也何以知其母弟也公子非大<lb/>
夫不書其不曰弟何也子未逾年則亦未即位未即位<lb/>
故反繫之先君雖繫之先君書也殺世子母弟自君此<lb/>
其稱國以殺何母弟以兄為貴貴成而君稱國以殺者<lb/>
罪累上也意恢之累上奈何莒著丘公卒郊公不慼國<lb/>
人弗順其大夫蒲餘侯惡意恢之為人也而殺之<lb/>
十有五年春王正月吳子夷末卒二月癸酉有事于武<lb/>
<pb n="12a"/>
宫籥入叔弓卒去樂卒事其言去樂卒事何譏何譏爾<lb/>
君在祭樂之中大夫雖有變不復也不繹而已矣君在<lb/>
祭樂之中大夫而變而以復强也君命之則無所不通<lb/>
其復也而為之變節也節者何籥已入矣而為之去樂<lb/>
禮也夏蔡朝吳出奔鄭六月丁巳朔日有食之秋晉荀<lb/>
吳帥師伐鮮虞冬公如晉<lb/>
十有六年春齊侯伐徐楚子誘戎蠻子殺之楚子何以<lb/>
不名此誘而殺之非誘而滅之也於何殺之殺之楚也<lb/>
<pb n="12b"/>
春秋諸侯死不以其道名戎蠻子何以不名略之也曷<lb/>
為略之言戎蠻子之所以昉乎死者有以自取之有以<lb/>
自取之奈何其為人也好亂而不信固亡其國之道也<lb/>
夏公至自晉秋八月己亥晉侯夷卒九月大雩季孫意<lb/>
如如晉冬十月葬晉昭公<lb/>
十有七年春小邾子來朝夏六月甲戌朔日有食之秋<lb/>
郯子來朝八月晉荀吳帥師滅陸渾戎冬有星孛于大<lb/>
辰其言于大辰何在大辰也大辰者何大火也大火為<lb/>
<pb n="13a"/>
大辰伐為大辰北辰亦為大辰楚人及吳戰于長岸戰<lb/>
而言及之者主之者也猶曰楚人為志乎為此戰也云<lb/>
爾此偏戰也何以不言師敗績敵也<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十二<lb/>
</p>
<p>
</p>
  </div>
</body>
</text>
</TEI>
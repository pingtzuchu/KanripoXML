<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀易大㫖卷首</head> <lb/>
    <p>
<pb n="1a"/>
欽定四庫全書　　　　　經部一<lb/>
　讀易大㫖　　　　　　　易𩔖<lb/>
　　提要<lb/>
　　　　<hi>臣</hi>等謹案讀易大㫖五卷<lb/>
　　　國朝孫竒逢撰竒逢字啟泰號鍾元又號夏峯<lb/>
　　　　容城人前明萬厯庚子舉人<lb/>
　　　國初移居河南蘇門山聚徒講學以終是書即<lb/>
　　　　在河南所作自云至蘇門始學易年老才盡<lb/>
<pb n="1b"/>
　　　　偶據見之所及撮其體要以示門人子弟原<lb/>
　　　　非逐句逐字作解故曰大㫖門人耿極為之<lb/>
　　　　校訂末附兼山堂問答及與三無道人李崶<lb/>
　　　　論易之語别為一卷崶雄縣人奇逢所從學<lb/>
　　　　易者也竒逢説易不顯攻圖書亦無一字及<lb/>
　　　　圖書大意發揮義理切近人事以象傳通一<lb/>
　　　　卦之㫖由一卦通六十四卦之義凡所訓釋<lb/>
　　　　先列已説而後附以諸説其平生之學主於<lb/>
<pb n="2a"/>
　　　　實用故所言皆闗法戒固非鉤棘竒偶繪畫<lb/>
　　　　黑白使聖人垂教之書化為星圖奕譜象表<lb/>
　　　　算經者所可彷彿也乾隆四十三年三月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
欽定四庫全書<lb/>
　讀易大㫖卷首<lb/>
　　　　　　　　　　　　容城孫竒逢撰<lb/>
　總論<lb/>
自乾坤弗屬皇虞系渺尼山有作大象爰立専其事於<lb/>
人以詔萬世事天地之事者盖天有事地有事天地各<lb/>
不能終其事以待參贊位育之至誠此天地之所以不<lb/>
毁而易之所以不窮也孔子統體是易易即時中也天<lb/>
<pb n="3b"/>
地萬物不能盡易之藴則千古聖賢不能盡中之藴孔<lb/>
子欲假年學易葢實體易之理故極贊易之妙所謂惟<lb/>
其有之不覺其言之親切而有味學者欲知易須知孔<lb/>
子六十四卦三百八十四爻孔子之所以為孔子者全<lb/>
在於此如健而無息之謂乾聖人上律天時以自強不<lb/>
息天與孔子有二乎坤厚載物徳合無疆聖人下襲水<lb/>
土以厚徳載物坤與孔子有二乎易為六經首乾為諸<lb/>
卦首乾元亨利貞為繫辭首即坤且統體於乾餘六十<lb/>
<pb n="4a"/>
二卦何一非易知簡能之作用處屯之世必思濟屯故<lb/>
濟屯之道不外經綸當蒙之時必思𤼵蒙故𤼵蒙之方<lb/>
必須果育需須也事之當須者不容更有所為故飲食<lb/>
宴樂居易以俟之而已飲食者必爭之物訟所由起也<lb/>
作事謀始嚴杜其隙末凶終之端則訟無由生矣師衆<lb/>
也一陽為衆隂之主而在下將帥之𧰼也容民畜衆師<lb/>
之道豈有外焉者哉比輔也以一陽為衆隂之主而在<lb/>
上君之𧰼也建國親侯比之義豈有大焉者哉小畜謂<lb/>
<pb n="4b"/>
以小畜大君子見畜於小人小人之幸而君子之不幸<lb/>
也以懿文徳既不失獨行之意又不傷羣小之心盖君<lb/>
子之所藴畜者固自大耳履者人所履之道也上下各<lb/>
得其義事順而理當天下可得而治也世之不治由公<lb/>
卿士庶紛然交騖於利故君子以辨上下定民志泰通<lb/>
也天地交而萬物通君子道長故財成以制其過輔相<lb/>
以補其不及所以防其否者當無不至然物終不能不<lb/>
否上下隔絶不相交通小人得志君子居顯榮之地災<lb/>
<pb n="5a"/>
必及身故儉德避難人不得以禄位榮之同人者與人<lb/>
同力事乃能濟謂能通天下之志而非以私情相合也<lb/>
𩔖族辨物正於人之不同中得大同耳大有者所有之<lb/>
大也有既大釁易萌君子享大有之盛當代天理物遏<lb/>
惡揚善所以順天命而安羣生也謙者有而不居不自<lb/>
居于有乃能終其有裒多益寡則物情平而凌競之意<lb/>
消故尊而光豫和樂也上以順動民自悦服於稽其時<lb/>
其夏后殷周之盛乎薦上帝配祖考禮有殷薦意在斯<lb/>
<pb n="5b"/>
隨從也君子之道隨時而動從宜適變不可為典要嚮<lb/>
晦入宴息起居寢興順其則也蠱事也治蠱亦事也葢<lb/>
蠱能困庸衆而不可以困豪傑從古以多難而興豈少<lb/>
其人哉故君子以振民育徳臨者大也可大之業由事<lb/>
而生故君子臨民臨事以教思則至誠無斁以容保則<lb/>
廣大無疆物大然後可觀人君修徳行政為民具曕可<lb/>
苟焉而已乎觀視民俗設為政教先王省方以之噬嗑<lb/>
謂有所間必去其間而後亨先王以明罰勅法賁飾也<lb/>
<pb n="6a"/>
物有飾而後能亨君子以明庶政無敢折獄有間曰利<lb/>
用獄所以究其間之情也有飾曰旡敢折獄所以戒其<lb/>
明察之用也剝落也上之剝必自下下剝而上危矣治<lb/>
剝之道上以厚下安宅本固而邦寧矣物无剝盡之理<lb/>
剝極於上而復生於下天地生物之心於此可見故當<lb/>
安靜以養微陽商旅不行后不省方乃所以順天道也<lb/>
无妄者至誠也天之道也天道生萬物各正其性命而<lb/>
无妄王者體天之道養育人民以茂對時育萬物大畜<lb/>
<pb n="6b"/>
者大其藴畜也人之藴畜由學而大故君子多識前言<lb/>
往行以畜其徳頤者養也養徳養身言語飲食其最要<lb/>
焉者矣君子敢以其近也而忽之大過者不常見之事<lb/>
也非常之原黎民懼焉故君子以獨立不懼遯世无悶<lb/>
坎者重險非有孚何以能濟然亦不能以驟而相孚故<lb/>
君子以常徳行習教事離麗也麗於險難之中必有所<lb/>
附麗重明以麗乎正所以能亨故大人以繼明照四方<lb/>
上經以乾坤為首天地之道也天地萬物之本一大夫婦也<lb/>
<pb n="7a"/>
下經首咸恒取夫婦之義焉夫婦人倫之始一小天地<lb/>
也造端夫婦察乎天地豈有二道與咸感也以説為主<lb/>
恒常也以正為本而説之道自宜正正之道固有説以<lb/>
虚受人中無私主則无感不通立不易方常久其徳自<lb/>
立於大中不移之地遯退也三百八十四爻未有以退<lb/>
而凶者然身既退矣而猶與小人競豈遯世无悶之意<lb/>
不惡而嚴遯中當自有作用在物不可以終遯盛衰相<lb/>
循勢必壯大大壯者剛以動自勝之謂强中庸所謂不<lb/>
<pb n="7b"/>
流不倚者與非禮弗履非君子之大壯其孰能之物壯<lb/>
必進晉進而光明盛大之意也君子去蔽致知自昭明<lb/>
德盖古人明明德於天下總之自明其明徳耳進必有<lb/>
傷明而見傷故用晦而明晦而明較明而明者事更難<lb/>
而心更苦非文王箕子其孰能與於斯家人次明夷明<lb/>
於内而巽於外處家之道也父子兄弟夫婦各得其道<lb/>
家國天下夫豈有外焉者乎言有物而行有恒謂身修<lb/>
也睽者乖違之義然物雖異而理本同處睽之時合睽<lb/>
<pb n="8a"/>
之用其事至大故君子以同而異於其同見秉彛之公<lb/>
於其異見无隨習之失耳蹇難也上下險阻非聖賢不<lb/>
能濟天下之難順時而處量險而行則險皆易也故君<lb/>
子以反身修徳難極必散解所以次蹇也動於險外出<lb/>
乎險也王者法天施恩故以赦過宥罪損有損下益上<lb/>
之義聖人之道所當損者忿則懲慾則窒是損之而猶<lb/>
恐其或益者也益有損上益下之義聖人之道所當益<lb/>
者善則遷過則改是益之而猶恐其或損者也夬者决<lb/>
<pb n="8b"/>
也當潰决之時君子以施禄及下然不可自居其徳自<lb/>
以為徳則驩虞而非公溥矣姤遇也天地相遇則萬物<lb/>
生君臣相遇則政治興周徧庶物則事功成故以施命<lb/>
誥四方夬以衆陽决一隂姤以一隂遇衆陽此皆幾㣲<lb/>
之際天道人事詎可忽諸萃聚也物相萃則成羣凌競<lb/>
爭奪之患所不免矣故君子以除戎器戒不虞升進而<lb/>
上也學之充業之廣皆積累而至故君子以順徳積小<lb/>
以髙大困者窮而不能自振從古聖賢豪傑正於拂欝<lb/>
<pb n="9a"/>
險難之中愈堅吾樂天知命之義徒恐懼於危難隕穫<lb/>
於窮戹所守亡矣致命遂志雖困亦亨也井之為物常<lb/>
而不可改也汲之不竭存之不盈故有取於養之義君<lb/>
子以勞民勸相勞民者君養民勸相者民相養其於古<lb/>
井田之意有遐思焉革者變其故也天道人事有不容<lb/>
不革者四時不變何以生萬物而成歳功湯武革命所<lb/>
以為順乎天而應乎人也治歴明時亦法乎天而已鼎<lb/>
謂鼎新取象於法物而極其用之大以享上帝以養聖<lb/>
<pb n="9b"/>
賢義固大矣哉君子以正位凝命有凝聚而止之義猶<lb/>
湯盤所銘新新不已也恊於上下以承天休正在斯震<lb/>
動也繼鼎之後主器之人有動而發憤震驚之義自處<lb/>
有則君子畏天之威故以恐懼修省艮止也物无常動<lb/>
之理當其動而静之體自若當其止而行之意依然行<lb/>
止動静與時偕行則止而安矣故君子以思不出其位<lb/>
漸進也進而有序則无凌節凡進於事進於徳進於位<lb/>
各有攸當故君子以居徳善俗歸妹者女之歸也是<lb/>
<pb n="10a"/>
天地之大義人之終始也君子觀男女生息相續之義<lb/>
知天下事莫不有可繼可久之道故以永終知敝豐大<lb/>
也以明而動動而能明致豐之道也然豐不可常君子<lb/>
憂之宜普照天下故以折獄致刑噬嗑言先王敕法豐<lb/>
言君子折獄以明在上而麗於威震王者之事故為明<lb/>
罰敕法以明在下而麗於威震君子之用故為折獄致<lb/>
刑顧可忽乎哉旅羈旅也處旅之道不越乎貞貞之義<lb/>
一在乎柔得中乎外而順乎剛聖人見難處者旅之時<lb/>
<pb n="10b"/>
難盡者旅之義故以明愼用刑而不留獄紫陽曰愼刑<lb/>
如山不留如火盖愼自不容留非兩層也巽入也能巽<lb/>
順則无往不入命令政事順理則合民心而民順從矣<lb/>
故君子以申命行事兑説也物相入則相説相説則相<lb/>
入兩澤相麗互有滋益故君子以朋友講習先儒謂天<lb/>
下之可悦者莫若朋友講習渙散也收合人心之渙使<lb/>
有所歸无如宗廟祭祀之禮為仁人孝子享帝享親之<lb/>
實故先王以享帝立廟皆所以合其散也節有限而止<lb/>
<pb n="11a"/>
也人欲无窮非節則侈肆故君子以制數度議徳行夫<lb/>
豈有傷財害民者乎中孚信也信而後能行中虚信之<lb/>
本中實信之質君子以議獄緩死天下之事无所不盡<lb/>
其忠而議獄尤其最大者也小過者過其常也天下之<lb/>
事亦有待過而亨者行過恭喪過哀用過儉當過而過<lb/>
乃其宜也不當過而過則過矣既濟者天下萬事已濟<lb/>
之時也勢極必反道窮則變患害之生正在此時矣故<lb/>
君子以思患而豫防之未濟者水火不相濟為用非其<lb/>
<pb n="11b"/>
處也辨物居方使各止其所焉夫既濟矣物之窮也以<lb/>
未濟終則有生生之義吾因知天道之盈虚消息聖人<lb/>
之進退存亡皆莫之為而為莫之致而至者也自乾坤<lb/>
之後始涉人道經歴六坎險阻備嘗内有所畜外有<lb/>
所履然後致泰而泰之後否即繼之剝復革鼎相環<lb/>
无窮以此知斯人之生立之難而喪之易國家之興<lb/>
成之難而敗之易天下之治致之難而亂之易此又<lb/>
序易者之深意而亦天地自然之理也或曰隂陽交運<lb/>
<pb n="12a"/>
否泰相仍時勢然也雖艱貞勿恤如之何聖人於此有<lb/>
微權焉夫易之道不獨令小人不得毒君子且欲化小<lb/>
人為君子平陂往復者天運之不能无艱貞勿恤者人<lb/>
事之所當盡天人有交勝之理處其交履其㑹者必盡<lb/>
變化持守之道即天田兩失飛躍不勝而水火不災蠱<lb/>
革不蝕若一諉之天運以為无預於人事則聖人之易<lb/>
可无作矣<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易大㫖卷首<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀易大㫖卷四</head> <lb/>
    <p>
<pb n="1a"/>
欽定四庫全書<lb/>
　讀易大㫖卷四<lb/>
　　　　　　　　　　　　　容城孫竒逢撰<lb/>
　說卦傳<lb/>
古文之說卦分上中下三篇即今文繫辭上下及說卦<lb/>
傳也程子曰幽贊于神明而生蓍用蓍以求卦非謂有<lb/>
蓍而後畫卦神明涵後道徳性命象先性生氣而定天<lb/>
地之位象後性倚氣而趨四時之數總歸神明神明生<lb/>
<pb n="1b"/>
天生地天地合而生時生數數非神明之所倚而何哉<lb/>
參天兩地是由象後規圓矩方之法逆推象先以故知<lb/>
性倚數是由象先參天兩地之道順推象後以利言故<lb/>
觀變自象先無極之生數變來主四性主河圖内體言<lb/>
也發揮兼象先無極之成數發來主四氣主洛書外體<lb/>
言也以圖書方圓相受神明相貫則貞悔雖分不分無<lb/>
嫌支離立卦卦中有爻生爻爻中有卦可以互見道徳<lb/>
義是順說本體窮之盡之至之是逆說工夫須有軒輊<lb/>
<pb n="2a"/>
以徳性為主徳即性性即神也道即命命即易也性能<lb/>
命氣易有太極故也神明到此出頭矣自聖人之作易<lb/>
也下六句皆一意幽贊于神明參天兩地觀變于隂陽<lb/>
發揮于剛柔和順于道徳窮理盡性一意也生也倚也<lb/>
立也生也理也至也一意也聖人作易不過此六者而<lb/>
已言蓍數卦爻而必曰義命者道器無二致理數不相<lb/>
離聖人作易惟教人安於義命而已故兼天人而言之<lb/>
此易之道也○言蓍草乃神明幽助方生參天者天一<lb/>
<pb n="2b"/>
天三天五之三位也兩地者地二地四之二位也倚者<lb/>
依也聖人用蓍依以起數也觀變者六十四卦皆八卦<lb/>
之變陽變隂隂變陽也𤼵揮于剛柔者布散剛柔於六<lb/>
十四卦而生三百八十四爻也理于義者六十四卦皆<lb/>
利於貞其要无咎者義也至于命者文王𤼵明彖辭周<lb/>
公𤼵明爻辭皆理于義至于命也使非理義至命安能<lb/>
彌綸天地也哉<lb/>
　　右第一章<lb/>
<pb n="3a"/>
上章以道徳性命終神明之意此章以順性命挑出仁<lb/>
義為綱轉屬神明曲盡幽贊之指性人之理命天地之<lb/>
理也隂陽以氣言寒暑往來之𩔖是也剛柔以質言山<lb/>
峙川流之𩔖是也仁義以徳言事親從兄之𩔖是也三<lb/>
者雖若不同其實一而已矣葢天地間不外形氣神三<lb/>
字天無隂陽則氣機息地無剛柔則地維墜人無仁義<lb/>
則禽獸矣故曰立天立地立人兼三才而兩之者總分<lb/>
三才為上中下三段而各得其兩初剛而二柔三仁而<lb/>
<pb n="3b"/>
四義五陽而上隂也分隂分陽以爻位言分初三五為<lb/>
陽位二四上為隂位也既分隂分陽乃迭用剛柔之爻<lb/>
以居之或以柔居隂以剛居陽為當位以柔居陽以剛<lb/>
居隂為不當位亦有以剛柔之爻互居隂陽之位為剛<lb/>
柔得中者故六位雜而成文章也無非順此性命之理<lb/>
而已上章以隂陽屬卦剛柔屬爻此章以分隂分陽屬<lb/>
爻者葢以隂陽主剛柔貞主悔也依然是主性命氣之<lb/>
意益見性命不並神易相承○易之為道總之一性命<lb/>
<pb n="4a"/>
之理隂陽剛柔仁義三者雖若不同然仁者陽剛之理<lb/>
義者隂柔之理其實一也分之以見兩在之機合之以<lb/>
見一原之妙卦體其合者而爻體其分者分之無可分<lb/>
實合之而無可合也<lb/>
　　右第二章<lb/>
來矣鮮曰相薄者薄激而助其雲雨也不相射者不相<lb/>
射害也相錯者隂與陽相對待一隂對一陽二隂對二<lb/>
陽三隂對三陽也故一與八錯二與七錯三與六錯四<lb/>
<pb n="4b"/>
與五錯八卦不相錯則隂陽不相對待非易矣宋儒不<lb/>
知錯綜二字故以為相交而成六十四卦殊不知此專<lb/>
說八卦逆數方得相錯非言六十四卦也易逆數逆字<lb/>
入妙逆迎也合也如春秋逆女史記逆戰之逆皆取迎<lb/>
合之義太極屬神隂陽屬易易生於神而不能離乎神<lb/>
有逆顧根宗之道然非數以形之則此理𨼆而不可見<lb/>
逆數是天地間莫大之道近而一身逺而天下古今之<lb/>
事物無一而非逆也逆是自然之逆雖逆亦順八物兩<lb/>
<pb n="5a"/>
兩相對而亦兩兩相闗一體故也乾以易知一身痛癢<lb/>
無不知覺也坤以簡能一身痛癢無不求安也山澤一<lb/>
體中之血脈也雷風一體中之捭闔也水火一體中之<lb/>
升降也山澤通氣雷風愈益相薄雷風相薄山澤愈益<lb/>
通氣一體益明古今聖賢言易自有門户貫為一條如<lb/>
臯陶九徳各兼剛柔剛柔自相逆而成徳也孔子陳九<lb/>
徳始經終權終始自相逆而成徳也又如堯舜性之為<lb/>
順為用九之道湯武反之為逆為用六之道九六自相<lb/>
<pb n="5b"/>
逆而成徳也順逆可分兩人可合一人可分兩事可合<lb/>
一事也總之取法天地性命之理圖書洩之羲易為盡<lb/>
性至命之堂奥周易則盡性至命之門路若詩書禮樂<lb/>
以及思孟之書又周易之門路也性道寓文章罕言寓<lb/>
雅言非格致不入非誠正不到薛文清曰說卦無一字<lb/>
不自先天出愚觀世間無一理不自說卦出○易為逆<lb/>
數專教人卜未來吉凶如事已得凶仍使之趨吉情已<lb/>
可吝仍使之知悔要盡人事以囘造化若逆挽而進之<lb/>
<pb n="6a"/>
者此易道之用與造化侔而聖人作易之功亦與天地<lb/>
並也<lb/>
　　右第三章<lb/>
天地定位上章言八卦之對待故首之以乾坤此章言<lb/>
八卦對待生物之功故終之以乾坤乾坤始交而為震<lb/>
巽震巽相錯動則物萌散則物解此言生物之功也中<lb/>
交而為坎離坎離相錯潤則物滋晅則物舒此言長物<lb/>
之功也晅者明也終交而為艮兑艮兑相錯止則物成<lb/>
<pb n="6b"/>
說則物遂此言成物之功也若乾則為造物之主而於<lb/>
物無所不統坤則為養物之府而於物無所不容六子<lb/>
不過各分一職以聴命耳陳大士曰上章天地定位以<lb/>
無為而用六子之有為此章六子用事以有為而歸乾<lb/>
坤之無為八之字暗指物八以字暗含神○此言伏羲<lb/>
八卦相錯生物成物之功一父一母三男三女父母能<lb/>
統御六子六子能承順父母長男長女功在生物中男<lb/>
中女功在長物少男少女功在成物父母或以無為而<lb/>
<pb n="7a"/>
用六子之有為六子或以乗權而成父母之謝事各盡<lb/>
其職各效其能遂成開闢來第一人家此易之道也聖<lb/>
人作易是為千萬世立身成家者皆凖諸此以作家範<lb/>
寧直家人一卦而已哉六子之功皆乾坤之功六十四<lb/>
卦皆從乾坤出<lb/>
　　右第四章<lb/>
此文王圓圖以帝字為主上節乾坤分立此揭帝者以<lb/>
乾統坤也或問乾與帝一物也帝既主張八方而西北<lb/>
<pb n="7b"/>
之乾又分治八方不㡬君行臣職乎曰出入之帝全體<lb/>
之天也西北之乾一節之天也如天子之邦畿與列國<lb/>
分治而天子威令則豈限於邦畿乎此章首震即行夏<lb/>
之時造化之妙最不易言自出至成創設虚象形容實<lb/>
化借喻竒險寄意真切就方位見時令就時令見物化<lb/>
就物化見真宰出也齊也相見也致役也說也戰也勞<lb/>
也成也皆帝也此因文王圓圖帝出乎震八句孔子解<lb/>
之雖八卦震巽離坤兌乾坎艮之序實春夏秋冬五行<lb/>
<pb n="8a"/>
循環流行之序也程子曰八卦之位所以定者在坎離<lb/>
也坎離又不是人安排得來莫非自然也又曰隂陽消<lb/>
長之際無截然斷絶之理故相攙掩過終始萬物萬物<lb/>
成乎艮此儘神妙須研窮這個理八卦非言時則言位<lb/>
時位都一般意獨於坤言地不言時位者何也坤徳博<lb/>
厚配地不欲以時位限之猶乾之位雖偏西北而乾之<lb/>
主宰為帝則非西北之所能限者也八卦皆不言人事<lb/>
獨離言聖人向明而治舉其所重言也○本義云此章<lb/>
<pb n="8b"/>
卦位未詳來矣鮮云天地定位雷以動之二章言伏羲<lb/>
圓圖之對待第五章帝出乎震二節言文王圓圖之流<lb/>
行此則總二聖之圖而言文王之流行必有伏羲之對<lb/>
待而後可流行也葢二圖分不得先後如天與地對待<lb/>
也二氣交感生成萬物者流行也天地有先後哉男與<lb/>
女對待也二氣交感生成男女者流行也男女有先後<lb/>
哉所以伏羲文王之圖不可廢一孔子所以𤼵二聖千<lb/>
載之秘者此也此節乃總括上四節二圖不可廢一之<lb/>
<pb n="9a"/>
意劉念臺亦謂並無所謂文王後天之圖之說也豈文<lb/>
王以前獨不得有四時八節乎<lb/>
　　右第五章<lb/>
神即雷風之𩔖妙即動撓之𩔖以其不可測故謂之神<lb/>
來矣鮮曰以文王流行之卦圖言之雷之動風之撓火<lb/>
之燥澤之說水之潤艮之終始其流行萬物固極其盛<lb/>
矣然必有伏羲之對待水火相濟雷風不相悖山澤通<lb/>
氣然後陽變隂化有以運其神妙萬物而生成之也若<lb/>
<pb n="9b"/>
止言流行而無對待則男女不相配剛柔不相摩獨隂<lb/>
不生獨陽不成安能行鬼神成變化而動之撓之燥之<lb/>
潤之以終始萬物哉鄭康成曰共成萬物不可得而分<lb/>
故合謂之神張子曰一則神兩則化妙萬物者一則神<lb/>
也張南軒曰八卦各有所在也神則无在而无不在各<lb/>
有所為也神則无為而无不為強名之曰神即其妙萬<lb/>
物而為言者也楊龜山曰離帝而為神則其運无方其<lb/>
居无迹此皆至論程沙隨云六子之才各有所長六子<lb/>
<pb n="10a"/>
之情各有所合才情二字用得好才情皆神之表也蒙<lb/>
引云兩則化一則神六子得耦者兩也變化成物者化<lb/>
也兩化之合一不測處則神也或問六物皆是動氣安<lb/>
見得神之妙處曰神本合一不測自然之妙終是静邊<lb/>
意多物常易而神不易故也周子見得此理故言主静<lb/>
立極極即太極也静者太極之體也有體斯有用矣○<lb/>
神即帝之靈總挕雷風之𩔖而其妙在及物處愚嘗謂<lb/>
易之統體只是一道任從何處領悟无不可㑹到本本<lb/>
<pb n="10b"/>
原原之地如神妙萬物而為言只此一句盡易之藴矣<lb/>
寧直盡易之藴五經四子之藴盡是矣羣動只是一原<lb/>
妙物本之无物此隂陽之變化所以无方而萬物盡歸<lb/>
其陶鑄者也神哉易乎妙至此乎<lb/>
　　右第六章<lb/>
此言八卦之情性乾純陽故健坤純隂故順震坎艮陽<lb/>
卦也故皆從健巽離兑隂卦也故皆從順健則能動順<lb/>
則能入此震巽所以為動為入也健遇上下皆順則必<lb/>
<pb n="11a"/>
溺而䧟順遇上下皆健則必附而麗此坎離所以為䧟<lb/>
為䴡也健極於上前无所往必止順見於外情有所𤼵<lb/>
必說○雖云八卦之性情實以直指人心之體學者於<lb/>
此而真能領㑹則八卦之性情不在八卦而在我矣<lb/>
　　右第七章<lb/>
逺取諸物馬牛等根健順等來為者千百中摘取一二<lb/>
之辭後倣此如此看方見易道之大○取物謂聚衆物<lb/>
之靈得人道焉邵子曰以一物之物為萬物之物者人<lb/>
<pb n="11b"/>
也以一人之人為萬人之人者聖人也<lb/>
　　右第八章<lb/>
近取諸身首㑹諸陽尊而在上腹藏諸隂廣而有容足<lb/>
在下而趨躍股兩垂而隨動耳藏聰以為聴目含光以<lb/>
為明手善按止口善容說○取身謂聚衆體之靈得心<lb/>
焉心無體以衆體為體此二節見天地間凡形體可舉<lb/>
似者無一而非八卦之所為也故吾身非吾身也首也<lb/>
腹也即乾坤也足也股也耳目也手口也即震巽坎離<lb/>
<pb n="12a"/>
艮兑也萬物非萬物也馬也牛也即乾坤也龍也鷄也<lb/>
豕雉也狗羊也即震巽坎離艮兑也知此則我飲食寢<lb/>
處於易中尚煩索易於易哉<lb/>
　　右第九章<lb/>
此章推父母六子所由名二老上下象天地位六子兩<lb/>
旁象萬物育天地萬物皆備於人矣孟子曰舜明於庻<lb/>
物察於人倫乾上坤下父子君臣夫婦三綱之象也六<lb/>
子旁對兄弟朋友之象也故敘曰天敘秩曰天秩明其<lb/>
<pb n="12b"/>
本乎天也○六子皆自乾坤而生故稱父母索者隂陽<lb/>
之相求也三男皆坤交於乾各得乾之一陽而成男是<lb/>
謂隂生陽三女皆乾交於坤各得坤之一陽而成女是<lb/>
謂陽生隂此見隂陽相生一體無間處子復生子萬世<lb/>
莫替真是克家之男當門之媍家人卦父父子子兄兄<lb/>
弟弟夫夫婦婦家道正而天下定矣分之為各家之乾<lb/>
坤六子合之為太極之乾坤六子其義一也<lb/>
　　右第十章<lb/>
<pb n="13a"/>
此章廣八卦之象八卦當各以首句為主首句根上章<lb/>
天地定位山澤通氣雷風相薄水火不相射來正象也<lb/>
餘皆根上則旁象也都要見舉其例意且見斯道雖小<lb/>
必察隨物各足隨物變易非苟然也為字當玩為云者<lb/>
摘其一耳物物皆有乾道理皆有坤道理兼有所統而<lb/>
專有所屬此便是上下察意思又見天者乾道之為坤<lb/>
者地道之為等意葢乾坤等以性情言天地等以形體<lb/>
言器不離道器非道之為而誰為故以此章繼神妙萬<lb/>
<pb n="13b"/>
物之後以廣性命之理欲人知理一分殊萬物皆備於<lb/>
我而兼體之且全經立象𩔖從淺近使人易曉道體原<lb/>
不分亦不容不分各卦中從至巨說到至細真是洋洋<lb/>
優優語大天下莫能載語小天下莫能破無非教也欲<lb/>
人須臾不離而後其道出人入天與神妙萬物者一矣<lb/>
或者乃曰俚俗雜亂不可盡用是未知易之道也本義<lb/>
荀九家者朱子曰荀爽集九家易解十九卷蔡虚齋曰<lb/>
九家蓋指漢淮南王所聘九人明易者撰道訓二十篇<lb/>
<pb n="14a"/>
號九師易○天地間凡萬物之生成變化總八卦之所<lb/>
為也八卦之性情各異故所生之物自各從其𩔖也聖<lb/>
人偶拈此象以廣之亦以例其餘耳非謂廣止此也神<lb/>
也者妙萬物而為言八卦之神不可見而萬物其象也<lb/>
任舉一物焉莫非八卦所變現而出八卦一隂陽也隂<lb/>
陽一太極也一物各具一太極萬物統體一太極太極<lb/>
本無極易道之所以無窮也<lb/>
　　右第十一章<lb/>
<pb n="14b"/>
　序卦傳<lb/>
序卦是流行之易雜卦是對待之易聖人易理透徹順<lb/>
看翻看都是道大約不出相反相因此造化尅生理也<lb/>
呂氏要指曰上經以天道為主具人道於其中下經以<lb/>
人道為主具天道於其中三才之道坎離最為切用故<lb/>
上下皆以坎離終焉六十四卦无一卦无乾坤坎離者<lb/>
竒即乾耦即坤相間即坎離之理<lb/>
　雜卦傳<lb/>
<pb n="15a"/>
來矣鮮曰雜卦者雜亂文王之序卦也孔子將序卦一<lb/>
連者特借其一端之理以序之其實恐後學顛倒文王<lb/>
所序之卦也一端之理在所緩也又恐後學以序卦為<lb/>
定理不知其中有錯有綜有此二體故雜亂其卦前者<lb/>
居其後後者居其前止將二體而卦有錯有綜者下釋<lb/>
其意如乾剛坤柔比樂師憂是也使非有此雜卦象必<lb/>
失其傳矣<lb/>
　雜卦大象合解<lb/>
<pb n="15b"/>
乾剛坤柔乾坤正對經首乾坤二卦乃健順自然之純<lb/>
徳健也而純順也而純皆所謂一也大象自強不息厚<lb/>
徳載物一健順而已矣乾坤取象龍馬各有攸當若神<lb/>
龍而牝馬之龍固无所用其飛騰而任重負逺之技龍<lb/>
將歉焉若牝馬而神龍之馬固无所效其負載而興雲<lb/>
致雨之能馬何知焉此坤道乾道之定理也<lb/>
比樂師憂比師反對正看是師反看是比餘卦倣此師<lb/>
憂者險在内也險在内故君子以容民畜衆比樂者險<lb/>
<pb n="16a"/>
在外也險在外故先王以建萬國親諸侯<lb/>
臨觀之義或與或求内臨外為大臨小隂臨陽為上臨<lb/>
下上下相與故曰臨與也觀以九五一爻為主大觀在<lb/>
上順而巽中正立極下觀而化取求我也象之教思容<lb/>
保與以不與也省觀設教其諸異乎人之求之與<lb/>
屯蒙列乾坤之後次以三男震建侯經綸長子事也坎<lb/>
剛中克家次子事也艮柔巽志應少子事也有長子代<lb/>
父長弟次兄之象少男童蒙待𤼵則坎九二之任乎建<lb/>
<pb n="16b"/>
侯有君道焉包蒙有師道焉天地既位君師立矣屯則<lb/>
天將旦而晦之時王者興而厄之㑹居貞二字乃康屯<lb/>
大作用故曰見而不失其居蒙氣渾而未分靈含而未<lb/>
剖養正二字乃發蒙大功夫蒙原具亨之性因而達之<lb/>
與復不同故曰蒙雜而著<lb/>
震起也艮止也震之為物雷也一陽鬱二隂之下振奮<lb/>
而出有轟裂之象故震之於人多功若觸之而晏然木<lb/>
石也象言恐懼乃君子本色而遇變増惕修之身省之<lb/>
<pb n="17a"/>
心無所不用其至此聖人之學問也艮取背五官有欲<lb/>
而背獨无欲五臟皆係於背艮義也人之止一如其背<lb/>
是為真止真止者動而無動静而無静君子以思不出<lb/>
其位感應兩忘萬變而不出其宗此聖學極地<lb/>
損益盛衰之始也損反得盛益反得衰故曰始也損象<lb/>
山澤澤動則損山山傾則損澤以損下則上下俱損也<lb/>
象以之懲忿窒慾忿生於怒故懲如摧山欲生於喜故<lb/>
窒如防水損之又損則無之而非益矣益象風雷雷震<lb/>
<pb n="17b"/>
則益風風怒則益雷以益下則上下皆益也君子以風<lb/>
雷自厲遷善若風速改過如雷迅益之又益則長益而<lb/>
不損矣<lb/>
大畜時也无妄災也謂畜雖大而俟時不可驟也象以<lb/>
多識前言往行夫前言往行盡古今之人情物理而慎<lb/>
思明辨以畜其徳則剛健篤實輝光之㫖盡矣妄雖无<lb/>
而防災不可忽也象以茂對天時順肓萬物因乎自然<lb/>
無所容心古帝王後天而奉天時静正調爕用此道也<lb/>
<pb n="18a"/>
萃聚而升不來也聚而不散壅也往而不來蹶也聚之<lb/>
道主通隔而不通何名為聚順以說而天地萬物之情<lb/>
遂矣惟盛也故聖人貴未然之防焉除戎器戒不虞安<lb/>
不忘危也升莫妙於木木之升自然而不可強不自知<lb/>
其生人亦不見其生故象曰積小以髙大若暴徳逆行<lb/>
凌厲不孫未能升而困隨之矣<lb/>
謙卦九三以一陽主五隂卦之所由以成也夫以乾坤<lb/>
純卦不能有終而謙能有終者一陽止於坤下不盡乾<lb/>
<pb n="18b"/>
坤之用其用无窮也豫主九四一爻合五隂之應其志<lb/>
得行天地以之則隂陽正聖人以之致治則中和政成<lb/>
以之作樂而神人悦服然謙以卑己豫易溺人故雜卦<lb/>
云謙輕而豫怠也葢亦抑戒之意云<lb/>
噬嗑食也賁无色也葢天下大事小事所以不得合者<lb/>
皆有強梗讒邪間隔其間如頤中有物而決去之則和<lb/>
合而亨矣故利用獄賁以隂陽交錯成文為義而文明<lb/>
以上則非光被巍煥之文以無色為色也明庶政明也<lb/>
<pb n="19a"/>
非行也若折獄自非其事矣<lb/>
兑見而巽伏也分内外之道也兑說剛中柔外外雖和<lb/>
悦内實剛正説之貞也象言兩澤麗滋君子以朋友講<lb/>
習講象兑習象重兑講習說之至也巽入也順也重巽<lb/>
則全以順為道君子以申命行事審命於未𤼵之先申<lb/>
命於既出之後事則命非空言行則申非瀆示身正而<lb/>
令行矣<lb/>
隨无故也蠱則飭也葢人生无事最怕多事有事最怕<lb/>
<pb n="19b"/>
廢事向晦入息君子以之息静藏動順時節用正行旁<lb/>
行皆是道也振民使不惰驅外邪象風育徳使不竭養<lb/>
元氣象山六爻有振育之意<lb/>
剥爛也復反也遯姤否觀皆隂長之卦至剥而極君子<lb/>
於此時在制小人上用力不使成材以求安民利物救<lb/>
得一分是一分本固則邦寧剥可回也十月純隂隂藏<lb/>
无用矣到冬至子時一復而天心見不獨陽爻本身反<lb/>
位元吉即諸隂爻一齊都有生意蓋獨隂不生不行得<lb/>
<pb n="20a"/>
一陽撥動故皆言復只是陽甚㣲聖人教人安静持養<lb/>
以順天時則生意完固矣<lb/>
晉晝也明夷誅也晝則明言得時也聖人一字有許多<lb/>
藴畜君子自昭明徳懋本也心體本明自明其明即極<lb/>
之於昭光被百辟覲光景從亦自完其心量而已明夷<lb/>
地掩日時也聖人不能違時而能為時象用晦而明養<lb/>
明於晦以為體也藏明於晦以為用也用晦而明乃大<lb/>
物不得而窮之矣<lb/>
<pb n="20b"/>
井通而困相遇也一以塞而得通一以遇而成揜井之<lb/>
徳天而其用人也静而動其出不窮利天下而不尸其<lb/>
功君子法井之象制為井田用勞使自養也勸相使相<lb/>
助也惠而不費利莫大焉一井之養而不窮也困剛受<lb/>
揜也險在内不可避也處險能說則困而不失其所致<lb/>
命遂志以命還之天窮通得喪非我所與也審意之所<lb/>
當然而遂之非命所能制者也困之貞而亨以此<lb/>
咸速也恒久也言感應之遲速下經首咸山澤通氣也<lb/>
<pb n="21a"/>
位欲分氣欲合故山澤合為一卦以少男下少女又應<lb/>
之至者象以虚字當咸最妙人心之寂而能感者虚故<lb/>
也男女正位終身不易故恒以長男長女相應繼咸象<lb/>
言雷風恒至變也雖酬酢萬變妙用無窮而其所立有<lb/>
卓然不易之體焉<lb/>
渙離也節止也渙之時為離散之時而渙之用有釋險<lb/>
散難之用合祖考之渙即以聚人心之渙大象風行水<lb/>
上則水散風水无涯神氣无不在祖宗魂氣亦无所不<lb/>
<pb n="21b"/>
之皆散也享帝立廟則萃渙合離之道莫有重於此者<lb/>
矣天地人之道曰生不得節則生者不能成成者不能<lb/>
復生也蓋道過則害盡則窮節制也所以通道於不窮<lb/>
也澤節水不泛不溢君子制數度因數以起之度使等<lb/>
級明而歸於中議徳行由徳而見之行如隘與不恭議<lb/>
之以歸於中則制身範世凖此矣<lb/>
解緩也蹇難也夷險之𫝑也解蹇難解散之時否結方<lb/>
釋先以安人心持大體為務故象以赦過宥罪當之若<lb/>
<pb n="22a"/>
當蹇之時君子固无時不自修而患難險阻之中倍切<lb/>
自反責己不責人一語是聖賢極地<lb/>
睽外也家人内也外睽者内不足蓋世道人情窮則有<lb/>
睽之時象取同而異天下之理原同也而用與時行事<lb/>
隨地起在同而異乃所以同也裕於内者推於外象取<lb/>
言有物行有恒蓋言行可以飾天下而不可以飾一家<lb/>
一正家而天下定文中子所取於明内齊外之㫖也<lb/>
否泰反其𩔖也看否泰二卦只在一交字天地交而萬<lb/>
<pb n="22b"/>
物通二氣和百昌遂也自乾至履隂陽爻各三十乃泰<lb/>
是乃以隂陽无過不及而成也反其𩔖則否矣包荒與<lb/>
休否主泰否者也大人之道不可不知財成輔相與儉<lb/>
徳辟難時有否泰一致也<lb/>
大壯則止遯則退也一善於處盛故非禮弗履君子所<lb/>
以善全其壯也一善於處衰故逺小人不惡而嚴君子<lb/>
所以善於用遯也<lb/>
大有衆也同人親也同人明在下僅以𩔖族辨物大有<lb/>
<pb n="23a"/>
明在上君也物无不慴用以遏惡於未萌揚善於既成<lb/>
所謂應乎天而時行易卦首乾盛泰不免亢亂之乗惟<lb/>
大有六爻皆吉則君徳之所貴可知也<lb/>
革去故也鼎取新也革非滅也乃變也澤中有火言火<lb/>
革澤也邵子曰有温泉无寒火言水能隨火熱火不能<lb/>
隨水寒是陽能勝隂處此革之取象也治歴明時知四<lb/>
時寒暑之變中有數存焉而非聖人之有意乎其間也<lb/>
鼎之器至重而其用大也有隂陽之調焉用能恊於上<lb/>
<pb n="23b"/>
下人君革命之後丕變人心故取象於鼎恭已正位而<lb/>
宇宙之和從此懋維新之命自此凝矣<lb/>
小過過也中孚信也一過之小一善之大小過四隂在<lb/>
上下可為小事不可為分量外大事總是退一歩法上<lb/>
乗陽逆下承陽順君子以過恭過哀過儉是過於收斂<lb/>
一邊聖人□人處衰世道理亦小之亨而吉者若大過<lb/>
則獨立不懼遯世无悶可以對看中孚言誠也卦二隂<lb/>
居中虚也虚則無我二剛得中實也實則誠神明之舍<lb/>
<pb n="24a"/>
不虛未有能誠者也不誠未有能孚者也楊誠齋曰風<lb/>
無形而震川澤鼓幽㝠誠無象而動天地感人物誠之<lb/>
至孰有大於好生不殺者乎議獄求入中之出緩死求<lb/>
死中之生然後盡於人心中孚之至也議兑象緩巽象<lb/>
豐多故親寡旅也震上離下象王者其明如日其威如<lb/>
雷光天之下靡不輝煌此豐之象豐則自盈必至於虚<lb/>
易戒人主全在盈虚消息四字象言雷電皆至明繼並<lb/>
行其用甚大以折獄象照以致刑象威明而動動无失<lb/>
<pb n="24b"/>
矣明政刑正以永保此豐耳止而麗乎外旅義也山火<lb/>
偶延旅象也聖人見難處者旅之時難盡者旅之義象<lb/>
以之用刑眀象離慎象艮眀察慎審刑祥也不留不稽<lb/>
剖決如流也不留獄象山不留火也崔後渠云旅與獄<lb/>
皆非可乆處也<lb/>
離上而坎下也水火之性義取其交上經首乾坤終坎<lb/>
離皆以交而相濟不交則否矣象明兩作離旦旦相承<lb/>
其照无窮坎象習坎君子以常徳行自治也習教事治<lb/>
<pb n="25a"/>
人也坎中為誠離中為明明誠起於中易之妙用古聖<lb/>
賢之心學也正對乾坤而外坎離頤大過中孚小過凡<lb/>
八卦餘五十六卦皆反對<lb/>
小畜寡也履不處也行止之分二卦皆以一隂處亢陽<lb/>
之世文王之卦也故其辭憂而危而履更甚則三與四<lb/>
之位不同也履之六三其羑里之傷乎小畜之六四其<lb/>
賜弓矢之日乎文王道大而時艱於二卦盡處患難之<lb/>
道以懿文徳文明柔順之謂也化亢禦暴若風之柔而<lb/>
<pb n="25b"/>
入故曰衣冠可以止盜小言隂言臣非並其徳小之也<lb/>
辨上下定民志使各當其分則一極立於上萬變息於<lb/>
下<lb/>
需不進也以剛遇險非不決之需乃見險而未可動能<lb/>
動而能不動者也飲食宴樂静正安閒需之義也訟不<lb/>
親也内險外健情不可測作事謀始惟理之明自无終<lb/>
訟之失<lb/>
頤養正也大過顚也頤震下艮上二陽包四隂陽實能<lb/>
<pb n="26a"/>
養隂虛不能養故四隂多求養於二陽君子觀頤之象<lb/>
慎言語節飲食以養徳也養之大者也先儒云禍從口<lb/>
出患從口入慎之節之貞之謂也大過巽下兑上四陽<lb/>
居中過盛二隂不勝其重有顛敗之虞然時可有為君<lb/>
子觀象而救敗治橈用則獨立不懼不用則遯世无悶<lb/>
此所謂大過人之行也<lb/>
夬決也剛決柔也以五陽去一隂易易耳君子不敢有<lb/>
易心焉不恃剛之健濟以兑之説故象以施禄及下居<lb/>
<pb n="26b"/>
徳則忌姤遇也柔遇剛也陽氣暢生之時一隂初來乾<lb/>
終坤始天地相遇乃亨嘉之㑹故象以施命誥四方<lb/>
漸女歸待男行也歸妹女之終也六禮備而後行女歸<lb/>
以正也人之一言一動理所當然出之无序悔吝滋生<lb/>
惟内止而靜則心不躁而清外順而和則行有禮而節<lb/>
君子以居賢徳象艮善俗象巽俗之善也匪朝伊夕所<lb/>
由來漸矣婚嫁女之終生育人之始何以凶而不利蓋<lb/>
悦而動始合不正終則必乖乖而圖之悔无及矣故知<lb/>
<pb n="27a"/>
敝早圖不以私情為合乃所以永終也兑為毁折有敝<lb/>
象<lb/>
既濟定也未濟男之窮也既濟未濟男之終始取交濟<lb/>
之用自泰而外未有如既濟之隂陽得位應正者而曰<lb/>
亨小蓋天道人事處夷則變居安則危其可憂方大象<lb/>
言水上火下成功者火也火烈水溢滅火者水也君子<lb/>
思患而預防之所以善保濟也患難險象水思通明象<lb/>
火崔後渠曰易患坎險不患離明天地之道終則有始<lb/>
<pb n="27b"/>
既濟為終而未濟為始始者息之義也火在水上各居<lb/>
其所不相資為用聖人象之辨物如水火之有性居方<lb/>
如上下之有别以慎行之察㣲致精物聚以𩔖方分以<lb/>
羣俾不相侵奪未濟而求其濟則其亨也大矣<lb/>
　劉念臺曰按易正對八卦餘皆反對以反對之義權<lb/>
　之五十六卦實二十八卦所變二十八卦又自坎離<lb/>
　六卦所變坎離又是乾坤所變中孚小過者坎離之<lb/>
　純氣頤大過坎離之盛氣坎離者乾坤之中氣當時<lb/>
<pb n="28a"/>
　文王悟得此理遂以之序卦以見隂陽相生不已之<lb/>
　妙却又還來只是乾坤而坤復統乾六十四卦只是<lb/>
　一卦只是一爻<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀易大㫖卷四<lb/>
</p>
<p>
</p>
  </div>
</body>
</text>
</TEI>
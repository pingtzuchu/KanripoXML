<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋地理考實卷二</head>
    <p>
<pb n="1a"/>
欽定四庫全書<lb/>
　春秋地理考實卷二　　　　　婺源江永撰<lb/>
　　文公<lb/>
元年緜訾<hi>傳衛孔逹侵鄭伐緜訾及匡今案緜訾杜無注傳言伐緜訾及匡則緜訾當與匡相近匡在開州長垣縣衞有訾婁故邑見僖十八年在今滑縣而滑縣與長垣接界則訾宜即訾婁始為邢人所取後則屬之鄭耳緜當别一地亦近匡</hi>匡<hi>傳見上杜注在潁川新汲縣東北彚纂今開封府扶溝縣西有匡城今案扶溝今屬陳州府以傳考之此年之匡非扶溝之匡也八年晉侯使觧陽歸匡戚之田于衛注謂匡本衞邑中屬鄭孔逹伐不能克今晉令鄭還衞及取戚田皆見元年案此則匡與戚相近之邑也一統志大明府開<pb n="1b"/>州長垣縣西南十五里有匡城即論語子畏於匡之地隋嘗改長垣為匡城今長垣在開州南一百五十里開州之帝丘當時衞所都而戚城即在開州城北七里故匡與戚本皆衞邑八年晉歸戚田幷令鄭歸匡田耳若扶溝之匡去衞逺衞不能有其地杜注誤扶溝之匡為鄭邑見定六年</hi>戚<hi>經公孫敖㑹晉侯于戚杜注衞邑在頓丘衛縣西彚纂今大名府開州北七里有古戚城</hi>
二年彭衙<hi>經晉侯及秦師戰于彭衙杜注馮翊郃陽縣西北有彭衙城彚纂在今西安府白水縣東北六十里漢於此置衙縣今按周莊王時秦伐彭戯氏至於華山即此地白水縣今屬同州府</hi>垂隴<hi>經公孫敖㑹宋公陳侯鄭伯晉士榖盟於垂隴杜注鄭地滎陽縣東有隴城彚纂京相璠曰滎陽東二十里今在開封府滎澤縣東北</hi>汪<hi>傳取汪及彭衙而還今案汪當近彭衙</hi>
<pb n="2a"/>
三年沈<hi>經叔孫得臣㑹晉人宋人陳人衞人鄭人伐沈杜注國名汝南平輿縣北有沈亭彚纂今河南汝寧府汝陽縣東南六十里有平輿故城沈亭在其地今案汝陽縣今屬汝州</hi>王官<hi>傳秦伯伐晉濟河焚舟取王官及郊杜注晉地彚纂今平陽府臨晉縣東南七十里王官谷有廢壘即王官城也今按臨晉分屬蒲州府又水經注河東左邑縣西有王官城洓水逕其北故晉人絶秦之辭云伐我洓水俘我王官是王官近洓水也左邑今絳州聞喜縣王官蓋在臨晉之東聞喜之西史記正義引括地志王官故城在同州澄城縣西北六十里非也是時秦師已渡河則王官不得在河西澄城之王官名同而非其地</hi>郊<hi>傳見上杜注晉地彚纂史記取王官及鄗正義曰鄗音郊當為臨晉平陽間小邑</hi>茅津<hi>傳遂及茅津濟杜注在河東大陽縣西彚纂今平陽府平陸縣有大陽渡即春秋茅津也有古茅城南對陜州今案古虞國地漢為大陽縣今屬觧<pb n="2b"/>州水經注陜北對茅城故茅亭亭茅戎邑也津亦取名焉</hi>
四年邧<hi>傳晉侯伐秦圍邧新城杜注秦邑彚纂當在今澄城縣境今按澄城今屬同州府</hi>新城<lb/>
<hi>傳見上杜注秦邑彚纂今西安府澄城縣東北二十里有古新城地名考曰即梁國之新里也</hi>
五年六<hi>經楚人滅六杜注六國今廬江六縣彚纂今在江南廬州府六安州北今案六安州今為直𨽻州</hi>蓼<hi>傳楚子燮滅蓼杜注蓼國今安豐縣彚纂今河南汝寧府固始縣東北有蓼城岡其地即古蓼國漢蓼縣今案固始縣今屬河南光州</hi>甯<hi>傳晉陽處父聘於衛反過甯杜注晉邑汲郡修武縣彚纂今河南衞輝府獲嘉縣西北有修武故城古甯邑秦置縣今案韓詩外傳武王伐紂勒兵於甯改甯曰修武今懐慶府修武縣也衛輝府之獲嘉縣與之接境亦修武地漢武帝置獲嘉縣東魏又置西修武皆甯地周既改甯為<pb n="3a"/>修武矣而猶稱甯蓋後又復舊名也衛有甯氏為世卿似食邑于此獲嘉近衞則甯當屬衞又見定元年</hi>
六年夷<hi>傳晉蒐于夷杜注晉地今案見莊十六年</hi>董<hi>傳改蒐于董杜注河東汾隂縣有董亭彚纂汾隂今絳州屬平陽府有董澤在聞喜縣東北四十里接絳州界見宣十二年</hi>郫<hi>傳趙孟使殺諸郫杜注晉地彚纂博物記垣縣有邵郫之阨今懐慶府濟源縣西一百里有郫亭唐置邵原縣於此與山西垣曲縣接界今案又見襄二十三年郫邵</hi>
七年郚<hi>經遂城郚杜注魯邑卞縣南有郚城彚纂今在兖州府泗水縣南</hi>董隂<hi>傳及董隂杜注晉地</hi>刳首<hi>傳敗秦伯於令狐至于刳首杜注令狐在河東當與刳首相接彚纂令狐今平陽府猗氏縣地水經注刳首在西三十里當在今滎河臨晉間也今案滎河臨晉今皆屬蒲州府</hi>扈<hi>經公㑹諸侯晉大夫<pb n="3b"/>盟於扈杜注鄭地滎陽卷縣西北有扈亭今案詳見莊二十三年</hi>
八年申<hi>傳自申至于虎牢之竟杜注鄭地彚纂當在鄭州氾水縣界</hi>武城<hi>傳秦人伐晉取武城今案漢馮翊郡有武城縣顔師古云即秦伐晉取武城者也當在今陜西同州府境</hi>暴<hi>經公子遂㑹雒戎盟于暴杜注鄭地彚纂路史曰暴辛公采地一曰暴隧今案又見成十五年暴隧</hi>
九年狼淵<hi>傳楚子師于狼淵以伐鄭杜注潁川潁隂縣有狼陂彚纂寰宇記謂之狼溝潁隂即今開封府許州今案許州今為府附郭設石梁縣</hi>壺丘<hi>傳楚侵陳克壺丘杜注陳邑彚纂當在今開封府陳州南境今按水經注壺丘城在新蔡縣故城東南今屬汝寧府當時為陳之南鄙而地不在陳州</hi>
十年少梁<hi>傳晉人伐秦取少梁杜注馮翊夏陽縣彚纂今西安府韓城縣南二十里有少梁城今按<pb n="4a"/>韓城今屬同州府</hi>北徵<hi>傳秦伯伐晉取北徵彚纂路史北徵古徵國漢置徵縣今西安府澄城縣西南二十里有北徵古城今案釋文徵如字又引三蒼云音懲一統志云後誤徵為澄澄城今屬同州府</hi>范<hi>傳楚范巫矞似杜注矞似范邑之巫今案楚有大夫范山范當是其食邑</hi>商<hi>傳使為商公杜注楚邑上雒商縣彚纂隋改商州今屬西安府今案商契始封之地商州今直𨽻陜西疑楚成王時楚地未能至商州其使子西為商公或是商宻之地見僖二十五年</hi>渚宮<hi>傳王在渚宮杜注小洲曰渚疏渚宮當郢都之南</hi>女栗<lb/>
<hi>經及蘇子盟于女栗杜注地名闕</hi>厥貉<hi>經楚子蔡侯次於厥貉杜注地名闕彚纂當在陳州項城縣今案項城今屬陳州府</hi>孟諸<hi>傳遂道以田孟諸杜注宋大藪也在梁國睢陽縣東北彚纂今歸徳府商邱縣東北有孟諸澤虞城縣北有孟諸臺今案又詳僖二十八年孟諸之麋</hi>期思<hi>傳期思公復遂為右司馬<pb n="4b"/>杜注今弋陽期思縣彚纂期思古蔣國楚滅之漢置縣屬汝南郡隋屬光州兵亂後廢今在固始縣西北七十里</hi>麇<hi>傳厥貉之㑹麇子逃歸今案麇國杜無注今湖廣鄖陽府治鄖縣古麇國也又見明年錫穴</hi>
十一年防渚<hi>傳成犬心敗麇師於防渚杜注麇地彚纂闞駰曰防即防陵也今為房縣屬湖廣鄖陽府</hi>錫穴<hi>傳潘崇復伐麇至于錫穴釋文錫音羊或作錫星歴反杜注麇地彚纂漢錫縣屬漢中郡師古曰即春秋錫穴也隋唐宋皆屬均州明成化中始為鄖陽府治今因之今案鄖陽府治鄖縣也</hi>承筐<hi>經叔仲彭生㑹晉郤缺于承筐杜注宋地在陳留襄邑縣西彚纂今歸徳府睢州西三十里有故筐城</hi>鹹<hi>經叔孫得臣敗狄於鹹杜注魯地</hi>鄋瞞<hi>傳鄋瞞伐齊杜注狄/國名防風之後漆姓</hi>子駒之門<hi>傳埋其首於子駒之門杜注魯郭門</hi>長丘<hi>傳以敗狄于長丘杜注宋地彚纂今開封府封丘縣東有長邱亭今<pb n="5a"/>案水經注濟水逕封邱縣南燕縣之延鄉於春秋為長</hi>周首<hi>傳埋其首於周首之北門杜注齊邑濟北榖城縣東北有周首亭彚纂水經注謂之盧子城今在東阿縣東北近長清縣界今案東阿今屬泰安府長清屬濟南府</hi>耏門<hi>傳宋公以門賞耏斑使食其/征謂之耏門今案宋城門名</hi>夫鍾<hi>傳郕大子朱儒自安於夫鍾杜注郕邑今案已見桓十一年</hi>
十二年郕邽<hi>傳大子以夫鍾與郕邽來奔杜注郕邽亦邑今案郕國在兖州府寧陽縣二邑當近其地</hi>巢<hi>經楚人圍巢杜注吳楚間小國廬江六縣有居巢城彚纂今廬州府巢縣巢湖寰宇記云古居巢城陷處</hi>羣舒<hi>傳羣舒叛楚杜注羣舒偃姓舒庸舒鳩之屬廬江有舒城舒城西南有龍舒疏世本偃姓舒庸舒蓼舒鳩舒龍舒鮑舒龔彚纂今廬州府舒城廬江二縣之境皆羣舒地</hi>宗<hi>傳子孔執舒子平及宗子杜注<pb n="5b"/>宗巢二國羣舒之屬</hi>河曲<hi>經晉人秦人戰於河曲杜注在河東蒲坂縣南彚纂今平陽府蒲州城外東南隅有蒲坂故城今案蒲州今為府附郭設永清縣河曲者河南流至華隂曲而東流河曲當在其間竹書紀年秦穆公帥師送公子重耳涉自河曲是也</hi>羈馬<hi>傳秦伯伐晉取羈馬杜注晉邑彚纂今蒲州南三十六里有羈馬城一名涉丘今案一統志陜西同州郃陽縣有羈馬城謂秦取羈馬在此非也秦取晉邑當在河東故晉人禦之戰于河曲羈馬不得在河西成十三年傳云俘我王官翦我羈馬蓋秦遷其民於河西是以澄城亦有王官郃陽亦有羈馬耳</hi>鄆<hi>經季孫行父帥師城諸及鄆杜注城陽姑幕縣南有員亭員即鄆也彚纂今青州府沂水縣北鄆城是此為東鄆成四年城鄆為西鄆乃在東平州今按沂水今屬沂州府諸見莊二十九年</hi>
十三年瑕<hi>傳晉侯使詹嘉處瑕以守桃林之塞今按十二年秦復侵晉入瑕及此年之瑕説見僖三<pb n="6a"/>十年焦瑕</hi>桃林<hi>傳見上杜注桃林在𢎞農華隂縣東潼闗彚纂地理通釋云自潼闗至函谷闗歴陜華二州之地俱謂之桃林塞今陜西華隂縣以東河南靈寳縣以西皆是也今案桃林即武王放牛之處水經注引晉地道記桃林在閿鄉南谷中閿鄉縣今屬河南陜州</hi>諸浮<hi>傳晉六卿相見於諸浮杜注晉地疏當是城外近地</hi>繹<hi>傳邾文公卜遷于繹杜注邾邑魯國鄒縣北有繹山疏邾都本在鄒縣鄒縣北有繹山徙都於彼山旁山旁當有舊邑邾既遷都於此竟内别有繹邑宣十年公孫歸父帥師伐邾取繹取彼之别邑也彚纂今在兖州府鄒縣東南山陽有邾城今案嶧山在鄒縣南二十二里</hi>沓<hi>經公如晉衛侯㑹公於沓杜注地闕</hi>
棐<hi>經公還自晉鄭伯㑹公于棐杜注鄭地彚纂即棐林路史開封宛陵有棐林林鄉宛陵故城今屬開封府新鄭縣縣東二十五里林鄉城是其地也今案又見宣元年棐林</hi>
<pb n="6b"/>
十四年新城<hi>經同盟於新城杜注宋地在梁國榖熟縣西彚纂今歸徳府商邱縣西南</hi>舒蓼<lb/>
<hi>傳子孔潘崇將襲羣舒使公子燮與子儀守而伐舒蓼杜注即羣舒今案見十二年又見宣八年</hi>廬<hi>傳廬戢黎及叔麇誘之杜注今襄陽中廬縣今案一統志云中廬城在襄陽府城南漢為縣隋改曰次廬宋省入南漳今城趾在南漳縣東五十里</hi>
十五年堂阜<hi>傳飾棺寘諸堂阜杜注齊魯竟上地今按見莊九年</hi>句鼆<hi>傳一人門於句鼆杜注魯邑</hi>戾丘<hi>傳一人門于戾丘杜注魯邑</hi>
十六年郪丘<hi>經公子遂及齊侯盟于郪丘杜注齊地彚纂當在東昌府東阿縣境今案東阿今屬泰安府舊屬兖州府東平州非東昌府也是年公使公子遂納賂于齊侯因及齊侯盟于郪丘其地當近國都<pb n="7a"/>豈逺至東阿而與之盟乎公羊作犀丘榖梁作師丘公羊疏作菑丘未知孰是</hi>泉臺<hi>經毁泉臺今案傳有蛇自泉宮出入于國如先君之數因聲姜薨而毁泉臺是泉臺在國外也公羊云泉臺者即臺也未成為郎臺既成為泉臺未知是否築臺于郎見莊三十一年</hi>阜山<hi>傳楚大饑戎伐其西南至于阜山彚纂湖廣鄖陽府房縣南五十里有阜山</hi>大林<hi>傳師於大林又伐其東南至於陽丘以侵訾枝杜注大林陽丘訾枝皆楚邑彚纂湖廣荆門州西北有長林城今案荆門州屬安陸府舊有長林縣以長林為大林未知是否</hi>陽<lb/>
丘<hi>傳注見上</hi>訾枝<hi>傳注見上彚纂莊子云/堯伐叢枝即訾枝也</hi>庸<hi>傳庸人帥羣蠻以叛楚杜注今上庸縣屬楚之小國今案庸國今鄖陽府竹山縣及竹谿縣也秦置上庸縣</hi>百濮<hi>傳麇人率百濮聚於選將伐楚杜注百濮夷也疏釋例建寧郡南有濮夷無君長總統各以邑落自聚故稱百濮今案牧誓彭濮人<pb n="7b"/>孔傳濮在江漢之間是也晉建寧故城在今湖廣荆州府石首縣當時麇人所率百濮在其南又張平子蜀都賦云於東則左緜巴中百濮所充注云今巴中七姓有濮此又别一濮盖百濮之散處者耳</hi>選<hi>傳見上杜注楚地彚纂當在荆州府枝江縣南境</hi>阪髙<hi>傳楚人謀徙於阪髙杜注楚險地彚纂當在襄陽府西境</hi>
句澨<hi>傳次於句澨杜注楚西界地彚纂當在襄陽府均州西</hi>方城<hi>傳及庸方城杜注庸地上庸縣東有方城亭彚纂今鄖陽府竹山縣東四十五里有方城是也今案此與僖四年方城異地一統志云方城在竹山縣東三十里又名庸城山上平地四靣險固圍䕶如城</hi>陘隰<hi>傳先君蚡冒所以服陘隰也杜注地名疏釋例陘隰與僖四年次於陘為一地潁川召陵縣南有陘亭楚自武王始居江漢之間則蚡冒之時未至中土不應已能越申息服潁川之邑疑非也彚纂荆州府東多溪山之險故名</hi>裨鯈魚<hi>傳唯裨鯈魚人<pb n="8a"/>實逐之杜注庸三邑魚魚復縣今巴東永安縣彚纂四川䕫州府奉節縣即古魚復縣以縣東魚復浦得名蜀漢曰永安</hi>臨品<hi>傳㑹師於臨品杜注地名/彚纂當在襄陽府均州界</hi>石溪<hi>傳子越自石溪子貝自仭以伐庸杜注石溪仭入庸道</hi>仭<hi>傳注見上彚纂當在均州界</hi>
十七年鯈<hi>傳將悉敝賦以待於鯈杜注晉鄭之竟</hi>邥垂<hi>傳周甘歜敗戎於邥垂釋文邥於審反杜注周地河南新城縣北有垂亭彚纂服䖍曰邥垂在髙都南今河南府洛陽縣地今案水經注引杜預釋地河南新城縣有邥垂亭此注脫一邥字</hi>
十八年申池<hi>傳公游於申池杜注齊南城西門名申門齊城無池唯此門左右有池疑此則是彚纂郡國志謂之左右池即泉水源也今青州府臨淄縣西</hi>四裔<hi>傳舜流四㐫族渾敦窮竒檮杌饕餮投諸<pb n="8b"/>四裔以禦螭魅杜注渾敦謂驩兜窮竒謂共工檮杌謂鯀按饕餮杜不言三苖缺也疏舜典云流共工于幽州放驩兜於崇山竄三苖於三危殛鯀於羽山孔安國云幽州北裔崇山南裔三危西裔羽山東裔在海中今案括地志故龔城在檀州燕樂縣界故老傳云舜流共工幽州在此地今順天府宻雲縣東北塞外地崇山舊在湖廣澧州慈利縣慈利在州西一百六十里慈利西一百八十里明設永定衞今改置永定縣屬澧州崇山在其縣三危詳昭元年三苖羽山詳昭七年</hi>
　　宣公<lb/>
元年平州<hi>經公㑹齊侯于平州杜注齊地在泰山牟縣西彚纂今萊蕪縣西有平州城屬濟南府今按萊蕪今屬泰安府</hi>濟西<hi>經齊人取濟西田杜注故曹/地僖三十一年晉文以分魯</hi>棐林<hi>經宋公陳<pb n="9a"/>侯衞侯曹伯㑹晉師於棐林伐鄭杜注鄭地滎陽宛陵縣東南有林鄉彚纂今林鄉城在新鄭縣東二十五里屬開封府</hi>北林<hi>傳楚為賈救鄭遇於北林杜注滎陽中牟縣西南有林亭在鄭北彚纂今屬開封府今案水經注林亭去新鄭故城四十許里蓋以南有林鄉亭故謂之北林</hi>崇<hi>經晉趙穿帥師侵崇杜注崇秦之與國今案殷之崇侯虎國在今陜西西安府鄠縣東雖已滅後又别封崇國也</hi>
二年大棘<hi>經戰於大棘杜注在陳留襄邑縣南彚纂今河南歸徳府睢州州西曲棘里有棘城又寧陵縣西南七里有大棘城亦與睢相近今案曲棘與大棘當是二地史記梁孝王世家正義引括地志大棘在寧陵縣西南七十里非七里</hi>焦<hi>傳遂圍焦杜注晉河外邑彚纂括地志陜縣有故焦城今在河南府陜州城内今案陜州今直𨽻河南又僖三十年注與此小異實一地也</hi>隂地<hi>傳遂自隂地及諸侯之師侵鄭<pb n="9b"/>杜注晉河南山北自上洛以東至陸渾彚纂上洛今西安府洛南縣陸渾今河南府嵩縣其地南阻終南北臨大河所謂河南山北也又河南府盧氏縣東北有隂地城今案盧氏今屬河南府陜州隂地當以盧氏隂地城為是哀四年蠻子赤奔晉隂地人云使謂隂地之命大夫士蔑是隂地自有其邑</hi>首山<hi>傳宣子田于首山舍于翳桑杜注首山在河東蒲坂縣東南彚纂即首陽山今在平陽府蒲州東南今案蒲州今為府括地志雷首山西起雷首東至吳坂長數百里随地異名通典云有八名歴山首陽山薄山襄山甘棗山中條山渠豬山獨頭山也</hi>翳桑<hi>傳見上杜注桑之多䕃翳/者今案當是首山間地名</hi>桃園<hi>傳趙穿攻靈公於桃園</hi>
三年雒<hi>傳楚子伐陸渾之戎遂至於雒觀兵於周疆杜注雒水出上洛冡領山至河南鞏縣入河今案<pb n="10a"/>上洛陜西商州也鞏縣屬河南府古洛口在鞏縣近世乃過開封府之氾水縣北入河</hi>周疆<hi>傳見上今案水經注王城東南門名曰鼎門蓋九鼎所從入也故謂是地為鼎中楚子問鼎於此然則楚子觀兵於周疆而問鼎在王城東南鼎中之地逼近王城矣</hi>郟鄏<hi>傳成王定鼎於郟鄏杜注今河南也今按郟鄏王城今洛陽縣西河南故城是也城西有郟鄏陌京相璠曰郟山名鄏邑地也</hi>郔<hi>傳晉侯伐鄭及郔杜注鄭地今案十二年楚子北師次於郔杜注鄭北地與此一地也近邲在鄭州</hi>南里<hi>傳誘子華而殺之南里杜注鄭地彚纂襄二十六年楚子伐鄭入南里當即此</hi>葉<hi>傳及葉而死杜注楚地南陽葉縣彚纂今南陽府葉縣南陽三十里有古葉城</hi>
四年郯<hi>經公及齊侯平莒及郯彚纂國名漢置郯縣地理志故郯國也今為郯成縣屬兗州府故郯城<pb n="10b"/>在縣西南境今按郯城今屬沂州府</hi>向<hi>經公伐莒取向杜注莒邑東海承縣東南有向城逺疑也彚纂古承縣在今嶧縣西一里去莒縣逺寰宇志莒州南七十里有向城參㑹道里差為近之今州屬青州府今按向本近莒之國隠二年莒人入向遂為莒邑于欽齊乘謂向城鎮在沂州西南一百里即承縣東南之向城</hi>轑<lb/>
陽<hi>傳周伯嬴於轑陽而殺之彚纂漢武帝延和二年封江喜為轑侯即此</hi>烝野<hi>傳遂處烝野將攻王杜注楚邑</hi>漳澨<hi>傳師于漳澨杜注漳水邊疏釋例漳水出新城洂鄉縣南至荆山東南經襄陽南郡當陽縣入沮彚纂至當陽縣東南五十里與沮水合名合溶渡當陽今屬湖廣安陸府</hi>皋滸<hi>傳楚子與若敖氏戰於皋滸杜注楚地彚纂路史英六貳軫皆皋地皋陶之所封也後皆屬楚今案此釋恐未確</hi>䢵<hi>傳若敖娶於䢵杜注國名彚纂通典䢵或作鄖今湖廣徳安府安陸縣有鄖城古鄖國也今案安陸徳安府治</hi>夢<lb/>
<pb n="11a"/>
中<hi>傳䢵夫人使棄諸夢中杜注夢澤名江夏安陸縣東南有雲夢城彚纂今徳安府雲夢縣治是也今案書地理今釋云漢書地理志南郡華容縣雲夢澤在南荆州藪編縣有雲夢宮又江夏郡西陵縣有雲夢宮水經注雲杜縣東北有雲夢城又夏水東逕監利縣南縣土卑下澤多陂陁西南自州陵東界逕於雲杜沌陽為雲夢之藪杜預去枝江縣安陸縣有雲夢蓋跨川互隰兼包勢廣矣元和志雲夢澤在安陸縣南五十里又云雲夢澤在雲夢縣西七里漢華容今荆州府石首監利二縣地編縣今安陸府荆門州西陵今黄州府蘄州及黄岡麻城二縣雲杜今安陸府京山縣州陵今安陸府沔陽州沌陽今漢陽府漢陽縣枝江今屬荆州府安陸雲夢今屬徳安府然則東抵蘄州西抵枝江京山以南青草以北皆為古之雲夢正義所謂雲漢一澤而毎處有名者也今見昭三年江南之夢定四年雲中又一統志雲夢縣北有於莬鄉蓋棄令尹子文之處</hi>
<pb n="11b"/>
六年邢丘<hi>傳赤狄伐晉圍懷及邢丘杜注河内平皋縣彚纂今懐慶府河内縣東南七十里有平皋故城</hi>
七年萊<hi>經公㑹齊侯伐萊杜注萊國今東萊黄縣彚纂今屬山東登州府縣東南二十里有萊子城</hi>
向隂<hi>傳赤狄侵晉取向隂之禾今案河南懐慶府濟源縣西南有向城向隂其在此與</hi>黑壤<hi>經公㑹晉侯宋公衞侯鄭伯曹伯于黒壤彚纂今山西澤州沁水縣西北四十里黒嶺周宇文泰改為烏嶺寰宇記云即春秋晉黒壤也</hi>黄父<hi>傳盟於黄父杜注即黒壤</hi>
八年黄<hi>經公子遂如齊至黄乃復今案説見桓十七年</hi>垂<hi>經仲遂卒于垂彚纂當在兗州府平隂縣境今案平隂今屬泰安府</hi>舒蓼<hi>經楚人滅舒蓼傳楚為羣舒叛故伐舒蓼滅之杜注舒蓼二國名疏舒蓼<pb n="12a"/>二國名者蓋轉寫誤當為一國名釋例土地名有舒羣舒舒蓼舒庸舒鳩以為五名則與文五年滅蓼同蓋蓼滅後更復故楚今更滅之劉炫以杜為一國而規之非也彚纂今廬州府廬江縣故舒城是也今案杜於文十四年注云舒蓼即羣舒此言二國非也然二國亦非轉冩之誤劉炫規之不得謂其非此舒蓼與文五年之蓼不同彼蓼在安豐此舒蓼在舒城疏合為一亦誤</hi>滑汭<hi>傳楚子疆之及滑汭杜注滑水名彚纂當在今廬州府東境</hi>吳<hi>傳盟吳越而還杜注吳國今吳郡疏譜云吳姬姓周大王之子大伯仲雍之後大伯無子而卒仲雍嗣之武王封其曾孫周章於吳為吳子又别封章弟虞仲於虞自大伯五世而得封十二世而晉滅虞虞滅而吳始大至夀夢而稱王夀夢以上世數可知而不紀其年夀夢元年魯成公之六年夫差十五年獲麟之嵗也二十三年魯哀公之二十二年而越滅吳彚纂吳郡隋蘇州宋置平江郡陞平江府元改府為路明<pb n="12b"/>曰蘇州府今仍之</hi>越<hi>傳見上杜注越國今㑹稽山隂縣疏譜云越姒姓其先夏后少康之庶子也封於㑹稽自號於越於者夷言發聲也濵在南海不與中國通後二十餘世至於允常魯定公五年始伐吳允常卒子句踐立是為越王越王元年魯定公之十四年魯哀公二十二年句踐滅吳覇中國春秋後七世為楚所破遂㣲弱矣外傳曰芈姓歸越是越本楚之别封或非夏后之後彚纂隋置吳州尋改越州宋髙宗陞為紹興府今仍之</hi>平陽<hi>經城平陽杜注今泰山有平陽縣彚纂今濟南府新泰縣西北四里平陽故城是也今案新泰今屬泰安府</hi>
九年根牟<hi>經取根牟杜注東夷國也今琅邪陽都縣有牟鄉彚纂今在青州府沂水縣南今案路史根牟曹姓子爵魯宣公滅之又案昭八年大蒐於紅自根牟至于商衞革車千乘杜注根牟魯東界彚纂謂在<pb n="13a"/>沂水縣南者是也沂水今屬沂州府若青州府安丘縣西南十五里有牟山隋嘗於此置牟山縣後改安丘在青州府東二百里其地非屬莒即屬齊必非魯所取之國魯大蒐陳車乘亦必不能至此樂史寰宇記謂根牟國在安丘誤顧炎武引樂史説不能辯正亦疎</hi>栁棼<hi>傳鄭伯敗楚師於栁棼杜注鄭地</hi>
十年繹<hi>經公孫歸父帥師伐邾取繹杜注與文十三年同彚纂今嶧山在鄒縣東南二十里蓋縣治徙山北也嶧與繹通</hi>潁北<hi>傳逐楚師於潁北杜注潁水出河南陽城至下蔡入淮疏釋例潁水出河南陽城縣陽乾山東南經潁川汝隂至淮南下蔡縣入淮彚纂案水經云潁水出潁川陽城縣西北少室山又東南過陽翟縣北酈氏注云潁水又逕上棘城西左傳楚師伐鄭城上棘以渉潁者也潁水又逕陽翟縣故城北陽翟今禹州潁北當在禹州之北</hi>
<pb n="13b"/>
十一年辰陵<hi>經楚子陳侯鄭伯盟於辰陵杜注陳地潁川長平縣東南有辰亭彚纂今開封府陳州西南四十里有辰陵亭故長平城在州西北六十里今案陳州今為府水經注云今辰亭在長平城西北長平城在東南或杜氏之謬誤耳</hi>郔<hi>傳楚左尹子重侵宋王待諸郔杜注楚地彚纂當在開封府項城縣境今案項城今屬陳州府</hi>沂<hi>傳令尹蒍艾獵城沂杜注楚邑彚纂當在汝寧府真陽縣境今按真陽今改正陽</hi>
欑函<hi>經晉侯㑹狄於欑函杜注狄地</hi>栗門<hi>傳轘諸栗門/杜注陳城門</hi>夏州<hi>傳鄉取一人焉以歸謂之夏州杜注州鄉屬示討夏氏所得也彚纂史記楚考烈王元年秦取夏州即此地理通釋云大江中州也今在湖廣武昌府江夏縣今案夏州蓋在北岸江漢合流之間其後漢水遂有夏名而夏之名義更廣說見昭四年夏汭</hi>
<pb n="14a"/>
十二年皇門<hi>傳入自皇門今案鄭城門</hi>知<hi>傳知莊子曰今案荀首為知氏蓋食采於知史記正義云故智城在蒲州虞鄉縣西北四十里古今地名云觧縣有智城虞鄉今屬蒲州府解縣今為解州</hi>郔<lb/>
<hi>傳楚子北師次于郔杜注鄭北地今案見宣三年</hi>沈<hi>傳沈尹將中軍杜注沈或作寢寢縣也今汝隂固始縣今案固始今屬河南光州沈者令尹孫叔敖食邑也</hi>邲<hi>經晉荀林父帥師及楚子戰於邲杜注鄭地彚纂今開封府鄭州東六里有邲城今按水經注邲在敖北濟水至此有邲名</hi>管<hi>傳次於管以待之杜注滎陽縣東北有管城彚纂隋置縣明初省今故城在鄭州北二里</hi>敖鄗<hi>傳晉師在敖鄗之間杜注二山在滎陽縣西北彚纂滎陽今開封府滎澤縣縣西北有敖山今案元和志敖山在滎澤縣西十五里鄗疑是邑名</hi>
滎澤<hi>傳及滎澤杜注在滎陽縣東今按此即禹貢濟水溢為滎者也今無水滎陽人猶謂其處有滎澤</hi>
<pb n="14b"/>
爭舟處<hi>傳中軍下軍爭舟今案水經注爭舟之處在卷縣北卷縣故城在今懷慶府原武縣北</hi>唐<lb/>
<hi>傳告唐恵侯杜注屬楚之小國義陽安昌縣東南有上唐鄉今按晉義陽安昌縣今河南南陽府鎮平縣也又今南陽府唐縣本唐之唐州蓋亦古之唐國</hi>董澤<hi>傳董澤之蒲杜注澤名河東聞喜縣東北有董池陂彚纂今屬平陽府</hi>清丘<hi>經晉人宋人衞人曹人同盟於清丘杜注衛地在濮陽縣東南彚纂唐置清丘縣在今大名府開州東南七十里長樂里</hi>
十三年清<hi>傳赤狄伐晉及清杜注一名清原今案清原見僖三十一年</hi>
十四年晏<hi>傳見晏桓子彚纂濟南齊河縣西北二十里有晏城寰宇記謂之晏嬰城</hi>
十五年潞氏<hi>經晉師滅赤狄潞氏杜注赤狄之别種疏狄有赤狄白狄就其赤白之間各自别有<pb n="15a"/>種類謂之赤白其義未聞蓋其俗尚赤衣白衣也彚纂今山西潞安府潞城縣即其地也縣東北四十里有古潞城</hi>黎氏<hi>傳棄仲章而奪黎氏地杜注黎侯國上黨壺闗縣有黎亭彚纂今潞安府長治縣西三十里黎侯亭是也又山東東昌府范縣有黎侯城則黎侯失國寓衛時所居之地今案潞安府之長治壺闗皆黎國地潞子奪之又有黎城縣在潞安東北本漢潞縣地隋始置縣一統志云黎侯城在縣東北十八里晉立黎侯即此</hi>曲梁<hi>傳晉荀林父敗赤狄於曲梁杜注今廣平曲梁縣也彚纂今曲梁故城在直𨽻廣平府永年縣東北</hi>輔氏<hi>傳秦桓公伐晉次於輔氏杜注晉地彚纂今陜西西安府朝邑縣西北十三里有輔氏城今案朝邑今屬同州府</hi>稷<hi>傳晉侯治兵于稷杜注晉地河東聞喜縣西有稷山彚纂隋置稷山縣今屬平陽府縣南五十里有稷神山山下有稷亭即晉侯治兵處今按稷山縣今屬絳州</hi>雒<hi>傳及雒杜注晉地</hi>瓜<lb/>
<pb n="15b"/>
衍<hi>傳亦賞土伯以瓜衍之地彚纂孝義縣北十里有瓜城屬山西汾州府</hi>無婁<hi>經仲孫蔑㑹齊髙固于無婁杜注杞邑彚纂案公羊作牟婁蓋即隠四年莒人伐杞所取之邑此時已為莒邑矣杜注疑有誤</hi>
十六年甲氏留吁<hi>經晉人滅赤狄甲氏及留吁杜注赤狄别種彚纂案胡氏注留吁赤狄之殘邑晉滅赤狄甲氏留吁遂為晉邑謂之純留水經注云絳水經屯留故城即故留吁國也今山西潞安府屯留縣南十三里純留故城是也</hi>鐸辰<hi>傳及留吁鐸辰杜注留吁之屬彚纂當在潞安府境</hi>
十七年斷道<hi>經公㑹晉侯衛侯曹伯邾子同盟於斷道杜注晉地彚纂今山西沁州西有斷梁城</hi>
卷楚<hi>傳盟於卷楚杜注即斷道</hi>野王<hi>傳晉人執晏弱於野王杜注野王縣屬河内彚纂今為懐慶府治</hi>苖<hi>傳苖賁皇使見晏桓子杜注賁皇食邑於苖地今按詳見襄二十六年</hi>
<pb n="16a"/>
十八年蜀<hi>傳楚於是有蜀之役杜注魯地泰山西北有蜀亭彚纂在今濟南府泰安州西今案泰安州今為府</hi>笙<hi>經歸父還自晉至笙杜注魯竟也今案莊九年殺子糾於生竇史記作笙瀆賈逵曰句瀆也今曹州府北有句陽古城笙地其在此與</hi>
　　成公<lb/>
元年赤棘<hi>經臧孫許及晉侯盟於赤棘杜注晉地</hi>茅戎<hi>經王師敗績於茅戎杜注戎别種彚纂水經注大陽縣有茅亭故茅戎邑也括地志茅戎在河北縣西二十里當在今平陽府平陸縣界今按公榖史記俱作貿戎古音相近也文三年茅津亦在此平陸今屬解州本漢河東郡大陽縣地東漢置河北縣唐改平陸</hi>徐吾氏<hi>傳敗績於徐吾氏杜注茅戎之别也疏是茅戎之内聚落之名</hi>
<pb n="16b"/>
二年龍<hi>傳齊侯伐我北鄙圍龍杜注魯邑在泰山博縣西南今按水經注汶水南逕博縣故城東又西南逕龍鄉故城南博縣在今泰安府泰安縣</hi>新築<hi>經衞孫良夫帥師及齊師戰於新築杜注衞邑彚纂史記趙成侯及魏恵王遇于葛築或云即新築也今大名府魏縣南二十里有新築城</hi>巢丘<hi>傳遂南侵及巢丘今按杜無注當近龍在泰安縣界</hi>鞫居<hi>傳次於鞫居杜注衞地彚纂後漢志封丘有鞫亭即古鞫居也今按封丘縣屬開封府</hi>鞌<hi>經及齊侯戰于鞌杜注齊地彚纂榖梁曰鞌去齊五百里杜氏通典云鞌在平隂縣東今平隂去臨淄五百里似與榖梁合矣然以左傳考之自始合以至齊敗止為一日之事華不注在濟南城北去平隂二百三十里何以一奔而遽止乎近志云鞌即古之歴下似為得之</hi>莘<hi>傳師從齊師于莘杜注齊地</hi>靡筓<hi>傳六月壬申師至於靡筓之下杜注山名彚纂史記晉平公元年伐齊戰於靡下徐<pb n="17a"/>廣曰靡當作歴志曰歴山即左傳所謂靡筓之山也今名千佛山在濟南府南十里今按戰於鞌鞌在歴城傳云六月壬申師至於靡筓之下癸酉師陳於鞌則靡筓與鞌非一地史記戰於靡下當作歴下然遂以靡筓為歴山恐非金史云長清有劘筓山劘筓當即靡筓長清縣在濟南府西南七十里山在其縣晉師從西來正與壬申癸酉差一日相合當以金史為是</hi>華不注<hi>傳齊師敗績逐之三周華不注杜注山名彚纂伏琛云不音跗與詩鄂不韡韡之不同謂花蒂也言此山孤秀如華跗之著於水也今在濟南府城北今按水經注華不注山在歴城東孤峰特立</hi>華泉<hi>傳丑父使公下如華泉取飲彚纂京相璠曰華不注山下泉水也</hi>
徐闗<hi>傳遂自徐闗入彚纂今淄川縣有古徐闗</hi>石窌<hi>傳子之石窌杜注邑名濟北盧縣東有地名石窌彚纂隋初為盧縣之長清鎮尋置長清縣今仍之古城在縣東南三十里</hi>丘輿<hi>傳晉師從齊師入自<pb n="17b"/>丘輿擊馬陘杜注皆齊邑彚纂丘輿當在益都縣界</hi>馬陘<hi>傳注見上彚纂在今益都縣西南今按又詳見襄二十九年弇中</hi>袁婁<hi>經及國佐盟於袁婁榖梁作爰婁云爰婁去國五十里彚纂張氏洽曰臨淄縣西有袁婁或曰在淄川境</hi>上鄍<hi>傳公㑹晉師于上鄍杜注地闕彚纂當在陽榖縣境蓋齊衞境上之邑也</hi>
陽橋<hi>傳楚侵及陽橋杜注魯地彚纂陸澄曰博縣有陽橋今在泰安州西北今按今泰安縣地</hi>
三年伯牛<hi>傳諸侯伐鄭次於伯牛杜注鄭地</hi>鄤<hi>傳使東鄙覆諸鄤杜注鄭地今按諸侯東侵鄭鄭公子偃使東鄙覆諸鄤則鄤在鄭之東水經注成皋有鄤水成皋在鄭之西北宜非此鄤地</hi>丘輿<hi>傳敗諸丘輿杜注鄭地</hi>棘<hi>經叔孫僑如帥師圍棘杜注汶陽田之邑在濟北蛇丘縣彚纂劉昭曰蛇丘縣有棘鄉季氏私考曰今當為肥城縣地今按蛇丘在今泰安府肥城縣南水經注汶水又西溝水注之溝水西南流<pb n="18a"/>逕棘亭南引此年圍棘云棘亭南去汶水八十里</hi>
四年鄆<hi>經城鄆今按家氏鉉翁曰鄆有三莒之别邑亦曰鄆九年楚人入鄆是也魯自有二鄆文十二年城諸及鄆此東鄆莒魯所爭者也成十六年公待於鄆此西鄆今此所城者西鄆注見十六年</hi>展陂<lb/>
<hi>傳許人敗諸展陂杜注許地彚纂今在許州西北今按許州今為府</hi>鉏任泠敦<hi>傳鄭伯伐許取鉏任泠敦之田彚纂俱在許州境</hi>汜祭<hi>傳晉伐鄭取汜祭杜注汜祭鄭地成皋縣東有汜水疏知非中牟襄城之汜而以成皋有汜水者以傳為晉取當是鄭之西北界即今之汜水也字書水旁巳為汜水旁巳為汜字相亂也今汜水上源為汜谷彚纂此為二邑汜即成皋之汜祭即中牟之祭亭周祭伯之邑也蓋此時已入於鄭矣今按汜本音凡今汜水縣音祀矣此謂中牟之祭為周祭伯之邑與隠元年注異此祭疑是管城之祭</hi>
<pb n="18b"/>
五年榖<hi>經叔孫僑如㑹晉荀首於榖杜注齊地今按見莊七年</hi>梁山<hi>經梁山崩杜注在馮翊夏陽縣北彚纂詩奕奕梁山水經注河水又南逕梁山原是也夏陽今同州韓城縣屬西安府今按韓城今屬同州府詩之梁山非此梁山説見僖二十四年韓</hi>蟲牢<hi>經同盟於蟲牢杜注鄭地陳留封邱縣北有桐牢彚纂今桐牢亭在開封府封邱縣北三里</hi>
六年鄟<hi>經取鄟杜注附庸國</hi>蠻氏<hi>傳晉伯宗伊雒之戎陸渾蠻氏侵宋杜注蠻氏戎别種也河南新城縣東南有蠻城彚纂漢志河南新城縣曰蠻中故蠻之國也今按汝州西南有蠻中聚即戎蠻子國又見昭十六年</hi>故絳<hi>傳晉人謀去故絳杜注晉復命新田為絳故謂此為故絳今按詳莊二十六年絳</hi>郇<lb/>
瑕<hi>傳必居郇瑕氏之地杜注郇瑕古國名河東解縣西北有郇城彚纂僖二十四年咎犯與秦晉大夫盟於<pb n="19a"/>郇即此今按郇瑕二邑皆在解故曰郇瑕氏杜以為一國非也郇説見僖二十四年瑕說見僖三十年</hi>盬<lb/>
<hi>傳沃饒而近盬杜注鹽也猗氏縣鹽池是疏盬河東鹽池袤五十一里廣七里盬雖是鹽唯此地之鹽别名為盬也今按猗氏今屬蒲州府</hi>新田<hi>傳不如新田又晉遷於新田杜注平陽絳邑縣是今按晉既遷新田又命新田為絳水經注謂之絳陽在絳澮之陽南對絳山面背二水括地志新田在絳州曲沃縣南二里今之曲沃縣南也近世太原閻若璩考之曰余親往其地土人呼王官城距故晉城五十里杜氏長於地志之學乃於莊二十六年城絳及此年新田皆注云平陽絳邑縣豈竟為一地乎果為一地不應將遷新田之時名獻公所居曰故絳此説是今考晉之絳縣其故城在今曲沃縣南昭八年杜注虒祁宮在絳西四十里臨汾水今虒祁在曲沃縣西則新田在晉時之絳邑此年注本不誤誤在莊二十六年之注未確耳又案閻氏謂土人呼王<pb n="19b"/>官城此王官與文三年成十三年之王官不同</hi>澮<hi>傳有汾澮以流其惡杜注澮水出平陽絳縣南西入汾</hi>
繞角<hi>傳晉樂書救鄭與楚師遇於繞角楚師還晉師遂侵蔡杜注鄭地彚纂杜佑通典汝州魯山縣東南有繞角城今按繞角在汝州之魯山當是蔡地非鄭地</hi>桑隧<hi>傳楚公子申公子成以申息之師救蔡禦諸桑隧杜注汝南朗陵縣東有桑里在上蔡西南今按上蔡屬汝寧府朗陵故城在確山縣西南</hi>
七年馬陵<hi>經同盟於馬陵杜注衞地陽平元城縣東南有地名馬陵彚纂隋開皇六年析元城縣地置馬陵縣大業初省今直𨽻大名府治東南十五里有馬陵城</hi>州來<hi>經吳入州來杜注楚邑淮南下蔡是也彚纂哀二年蔡昭侯自新蔡遷於州來謂之下蔡漢置下蔡縣今夀州北三十里有蔡國城今按夀州屬鳳陽府</hi>申呂<hi>傳子重請取于申呂以為賞田今按王應麟地理通釋云國語史伯曰當成周者南有申呂漢<pb n="20a"/>地理志南陽宛縣申伯國詩書及左氏解不言呂國所在史記正義引括地志云故呂城在鄧州南陽縣西徐廣云呂在宛縣水經注亦謂宛西呂城四嶽受封然則申呂漢之宛縣也案宛縣即今南陽府治南陽縣申見隠元年</hi>
八年渠丘<hi>傳申公巫臣假道於莒與渠丘公立於池上杜注渠丘邑名莒縣有遽里今按此莒之渠邱與齊渠丘異地九年楚子重伐莒圍渠丘即此渠丘也非安丘之渠丘</hi>
九年蒲<hi>經同盟于蒲今按見桓三年</hi>銅鞮<hi>傳執諸銅鞮杜注晉别縣在上黨今按又見昭二十八年</hi>渠丘<hi>傳楚子重伐莒圍渠丘彚纂漢北海安丘縣孟康曰古渠丘也晉地道記曰安丘有渠丘亭今屬青州府今按安丘之渠丘屬齊非莒邑也又見莊八年渠丘昭十一年渠丘</hi>鄆<hi>經楚人入鄆杜注莒别邑<pb n="20b"/>也</hi>中城<hi>經城中城杜注魯邑在東海廩丘縣西南今按晉東海郡有厚丘今海州泳陽縣厚丘在縣北六十里魯地當不能至此而山東東昌府之范縣古廩丘為齊地皆非此經城中城所在榖梁云城中城者非外名也則是魯城之内城耳蓋城其内城則内城以外之民竟外之故非之范注云譏公不務徳政恃城以自固不復能衞其人民是也以為邑名誤矣定六年城中城同</hi>
十年脩澤<hi>傳子然盟于脩澤杜注滎陽卷縣東有脩武亭彚纂今在開封府原武縣北今按水經注濟水自滎澤東逕滎陽卷縣之脩武亭左傳鄭子然盟於脩澤者也</hi>桑田<hi>傳召桑田巫杜注晉邑今按見僖二年</hi>
十一年鄄<hi>傳王使劉子復之盟於鄄而入杜注周邑</hi>鄇田<hi>傳晉郤至與周爭鄇田杜注鄇温别<pb n="21a"/>邑河内懷縣西南有鄇人亭彚纂今在懷慶府武陟縣</hi>檀<hi>傳與檀伯逹封于河彚纂周邑今在懷慶府</hi>
十二年𤨏澤<hi>經公㑹晉侯衛侯於𤨏澤杜注地闕今按公羊作沙澤定七年盟於沙傳作瑣公羊亦作沙澤與此年同則𤨏澤即沙也注見定七年</hi>交剛<hi>經晉人敗狄於交剛杜注地闕今按此年之狄白狄也交剛當在河東之地與河西延安府相近</hi>
十三年費滑<hi>傳殄滅我費滑杜注滑國都於費今緱氏縣彚纂水經注休水逕延夀城南緱氏縣治故費滑也今河南府偃師縣南二十里有緱氏故城</hi>洓川<hi>傳伐我洓川杜注洓水出河東聞喜縣西南至蒲坂入河彚纂今平陽府蒲州東北二十六里有洓水城今按蒲州今為府附郭置永濟縣</hi>箕郜<lb/>
<hi>傳入我河縣焚我箕郜今按萁說見僖三十二年郜杜無注姓氏書郜分南北南後入晉當是此郜地當近河</hi>
<pb n="21b"/>
麻隧<hi>傳晉師以諸侯之師及秦師戰于麻隧杜注秦地彚纂在西安府涇陽縣南</hi>涇<hi>傳師遂濟涇杜注涇水出安定東南經扶風京兆髙陸縣入渭疏釋例曰涇水出安定朝那縣西東南經新平扶風至京兆髙陸縣入渭彚纂漢志涇水出幵頭山在今陜西平凉府西南三十里</hi>侯麗<hi>傳及侯麗而還杜注秦地彚纂劉伯莊云在涇陽縣境</hi>新楚<hi>傳迓晉侯于新楚杜注秦地彚纂當在西安府同州朝邑縣境今按朝邑今屬同州府</hi>瑕<hi>傳成肅公卒于瑕杜注晉地今按水經注河東解縣西南有故瑕城觧縣今解州詳見僖三十年</hi>訾<hi>傳公子班自訾求入于大宮杜注鄭地今按鄭公子班奔許而自訾求入則訾當在鄭南别一地非文元年緜訾之訾</hi>
十五年暴隧<hi>傳楚子侵鄭及暴隧彚纂鄭地路史曰暴辛公采地一曰暴隧周圻内邑是時為鄭<pb n="22a"/>所有</hi>新石<hi>傳鄭子罕侵楚取新石杜注楚邑/彚纂當在南陽府裕州葉縣境</hi>睢<hi>傳出舍于睢上杜注水名今按在歸徳府</hi>鐘離<hi>經㑹吳于鐘離杜注楚邑淮南縣彚纂晉成帝置鐘離郡唐置鐘離縣明改為臨淮縣又析臨淮地置鳳陽縣今仍之屬江南鳯陽府今按鳯陽府治也</hi>
十六年武城<hi>傳楚子自武城今按見僖六年</hi>汝隂<hi>傳以汝隂之田求成于鄭杜注汝水之南近鄭地</hi>汋陂<hi>傳宋將鉏樂懼敗/諸汋陂杜注宋地</hi>夫渠<hi>傳退舍于夫/渠杜注宋地</hi>汋陵<hi>傳敗諸汋陵杜注宋地彚纂今歸徳府寧陵縣南二十五里有汋陵城</hi>鳴雁<hi>傳衛侯伐鄭至於鳴雁杜注在陳留雍丘縣西北彚纂後漢志雍丘有鳴雁亭今白雁亭在杞縣北四十里屬開封府</hi>鄢陵<hi>經戰于鄢陵杜注鄭地今屬潁川郡彚纂案鄢陵與鄢一地也鄢妘姓之國為鄭武公所滅初仍其故名後改為鄢陵耳<pb n="22b"/>今按鄢見隱元年</hi>瑕<hi>傳楚師還反瑕杜注楚地彚纂水經注肥水逕山桑縣故城南又東積而為陂謂之瑕陂又東南逕瑕城南春秋楚師還及瑕即此城也山桑縣在今夀州蒙城縣此屬鳳陽府今按楚師自鄢陵還荆州不當廻逺由今之蒙城水經註誤也桓六年楚武王侵隨使薳章求成軍于瑕以待之當是此瑕邑蓋在今徳安府隨州</hi>沙隨<hi>經公㑹晉侯齊侯衛侯宋華元邾人于沙隨杜注宋地梁國寧陵縣北有沙隨亭彚纂今沙隨亭在寧陵縣西六里屬歸徳府</hi>壞隤<hi>傳公出于壞/隤杜注魯邑</hi>督揚<hi>傳我師次于督揚杜注鄭東地彚纂案襄十九年諸侯自沂上盟于督揚杜以督揚即祝阿蓋齊之督揚與此不同</hi>制田<lb/>
<hi>傳諸侯遷于制田杜注滎陽宛陵縣東有制澤彚纂今制城在開封府新鄭縣東北</hi>鳴鹿<hi>傳以諸侯之師侵陳至於鳴鹿杜注陳國武平縣西南有鹿邑彚纂今鹿邑縣西南有古鹿邑城屬歸徳府今按東漢置武平<pb n="23a"/>縣隋改鹿邑縣</hi>潁上<hi>傳諸侯遷于潁上今按潁水之上/也今江南潁州府有潁上縣隋置</hi>苕丘<hi>經晉人執季孫行父舍之於苕丘杜注晉地</hi>鄆<hi>傳公還待于鄆杜注魯西邑東郡廩丘縣東有鄆城彚纂隋開皇十八年改為鄆城縣今屬兖州府濟寧州今按水經注京相璠曰東郡廪丘縣東八十里有故運城即此城也廪丘隋省入鄆城今改屬曹州府之濮州</hi>
十七年虛滑<hi>傳鄭子駟侵晉虚滑杜注晉二邑滑故滑國為秦所滅時屬晉後屬周</hi>髙氏<lb/>
<hi>傳衛北宮括侵鄭至於髙氏杜注在陽翟縣西南彚纂今禹州即陽翟縣也屬開封府今按禹州今屬許州府州有髙氏亭</hi>戲童<hi>傳諸侯伐鄭自戲童至于西洧彚纂襄九年諸侯盟于戲即此也水經注曰氾水出浮戲之山今氾水縣屬開封府</hi>曲洧<hi>傳見上杜注今新汲縣治曲洧城臨洧水疏釋例云洧水出滎陽宻<pb n="23b"/>縣西北陽城山東南至潁川長平縣入潁彚纂漢宣帝神爵三年以許縣之汲鄉置新汲縣以河内有汲縣故稱新汲也金置洧川縣今仍之屬開封府</hi>柯陵<hi>經同盟于柯陵/杜注鄭西地</hi>汝上<hi>傳楚公子申救鄭師于汝上疏釋例云汝水出南陽魯縣大蓋山東北至河南梁縣東南經襄城潁川汝南至汝隂襄信縣入淮彚纂汝水出汝州魯山縣成十六年楚以汝隂之田求成於鄭國語齊桓公伐楚濟汝踰方城則汝上蓋鄭楚之界也</hi>貍脤<hi>經公孫嬰齊卒/于貍脤杜注闕</hi>洹<hi>傳聲伯夢渉洹杜注洹水出汲郡林慮縣東北至魏郡長樂縣入清水彚纂今林縣西北林慮山洹水所出也屬河南彰徳府今按後周分臨彰界置洹水縣後省入大名成安今大名府魏縣古洹水也</hi>清<hi>傳使國勝告難于晉待命于清杜注陽平樂平縣是彚纂今東昌府堂邑縣東南有清城今按前漢東郡清縣後漢改為樂平隋置堂邑縣此為齊之東境邑蓋齊將討國佐<pb n="24a"/>使其子國勝告難於晉因使待命於境上之邑不欲其近國都也東昌彚纂誤作青州今改正</hi>舒庸<hi>傳舒庸人以楚師之敗也杜注東夷國今按此亦羣舒也蓋在今廬州府</hi>巢駕釐虺<hi>傳道吳人圍巢伐駕圍釐虺杜注楚四邑彚纂今俱在廬州府境</hi>
十八年曹門<hi>傳鄭伯侵宋及曹門外杜注宋城門</hi>朝郟<hi>傳遂㑹楚子伐宋取朝郟杜注宋邑彚纂當在夏邑境</hi>城郜<hi>傳楚子辛鄭皇辰侵城郜杜注/宋邑彚纂當在徐州蕭縣境</hi>幽丘<hi>傳取幽丘杜注宋邑彚纂當在蕭縣界</hi>彭城<hi>傳同伐彭城杜注宋邑今彭城縣彚纂項羽都此謂之西楚晉立徐州唐宋元沿革不一明初復為徐州今直𨽻江南省今按徐州今陞為府附郭設銅山縣</hi>台谷<hi>傳晉侯師于台谷以救宋杜注地闕</hi>靡角<hi>傳遇楚師于靡角/之谷杜注宋地</hi>虛朾<hi>經同盟于虛朾杜注<pb n="24b"/>宋地彚纂或云即宋之虛也</hi>
　　襄公<lb/>
元年瓠丘<hi>傳置諸瓠丘杜注晉地河東東垣縣東南有壺丘彚纂案壺丘亦曰陽壺寰宇志曰古陽壺城南臨大河今絳州垣曲縣東南陽壺城是也屬平陽府今按垣曲今屬絳州</hi>鄫<hi>經次于鄫杜注鄭地在陳留襄邑縣東南今按襄邑今歸徳府睢州故鄫城在州南</hi>洧上<hi>傳敗其徒兵于洧上杜注洧水出宻縣東南至長平入潁彚纂長平在今西華縣屬開封府今按西華今屬陳州府水經注洧水逕新鄭故城中此洧上蓋近鄭都之地</hi>呂留<hi>傳楚子辛侵宋呂留杜注二縣今屬彭城郡彚纂案呂縣留縣漢屬楚國後漢及晉屬彭城國泗水至呂城積石為梁故曰呂梁徐州北五十里有呂梁城水經注濟水過沛縣東北又東南<pb n="25a"/>過留縣北漢張良遇漢髙祖於留即此地也呂縣隋廢留縣唐廢今俱在徐州境今按皆在徐州府</hi>犬丘<lb/>
<hi>傳鄭子然侵宋取犬丘杜注譙國酇縣東北有犬丘城迂回疑彚纂案犬丘地不近鄭故杜以為疑然是時楚方侵宋取呂留鄭蓋為楚取也今歸徳府永城縣西北三十里有犬丘集今按此酇縣在永城音嵯</hi>
二年東陽<hi>傳晏弱城東陽以偪之杜注齊境上邑彚纂今東陽城在青州府臨朐縣東</hi>
三年鳩兹<hi>傳楚子重伐吳克鳩兹至于衡山杜注鳩兹吳邑在丹陽蕪湖縣東彚纂今蕪湖縣東四十里有鳩兹港是也屬江南太平府</hi>衡山<hi>傳見上杜注在吳興烏程縣南彚纂案烏程乃湖州府附郭縣也去蕪湖甚逺今太平府當塗縣東北六十里有横山似為近之今按鎮江府丹陽縣亦有衡山今名横山顧炎武疑即此地</hi>駕<hi>傳吳人伐楚取駕/今按見成十七年</hi>長樗<hi>經公及晉侯盟于長樗杜注晉侯出其國<pb n="25b"/>都與公盟於外疏近城之地</hi>雞澤<hi>經同盟於雞澤杜注在廣平曲梁縣西南彚纂後漢志曲梁侯國有雞澤即春秋諸侯同盟處也今曲梁故城在直𨽻廣平府東北今按隋於廣平舊縣城置雞澤縣今屬東平府</hi>
耏<hi>傳乃盟于耏外杜注水名彚纂耏水即時水也平地出泉曰耏今按水經注時水出齊城西南二十五里平地出泉即如水也澠水出營城東北逕博昌南界入時水自下通謂之澠又東北至廣饒故城北入淄水齊乘又名耏水又京相璠曰今臨淄唯有澅水西北入沛即地理志如水耏如聲相近然則澅水即耏水蓋以澅與時合得通稱矣又見莊九年乾時</hi>曲梁<hi>傳亂行于曲梁今按即雞澤地國語雞澤作難丘曲梁作屈梁</hi>
四年繁陽<hi>傳楚師猶在繁陽杜注楚地在汝南鮦陽縣南彚纂今汝寧府新蔡縣北有繁陽亭今按鮦陽之鮦孟康本音紂紅反陸氏釋文引孟康音紂直又反是刪紅反二字而改其音誤矣釋文又云一音童<pb n="26a"/>或音直勇反非按鮦為鱧魚今亦有直勇反之音蓋以舌頭呼則音童以舌上呼則紂紅反轉上聲則直勇反皆各隨其方音唯音紂者非</hi>蒲圃<hi>傳季孫為已樹六檟於蒲圃東門之外杜注塲圃名今按定八年陽虎將享季氏于蒲圃即此</hi>無終<hi>傳無終子嘉父使孟樂如晉杜注山戎國名彚纂秦置無終縣項羽封韓廣為無終王都無終即今順天府玉田縣也縣西有古無終城今按顧炎武曰無終為今之玉田無可疑者然此年無終子使孟樂如晉因魏莊子納虎豹之皮以請和諸戎昭元年晉中行穆子敗無終及羣狄於太原漢書樊噲傳擊陳豨破得綦毋邛尹潘軍於無終廣昌則去玉田千有餘里豈無終之國先在雲中代郡之境後始遷右北平與按顧氏此説是也廣昌即今之廣昌縣漢屬代郡唐為蔚州飛狐縣明復改廣昌屬大同府蔚州今改屬直𨽻保定府易州去玉田之無終逺而史合言之蓋舊時無終之地近廣昌也晉自中行吳敗狄之<pb n="26b"/>後漸擴代北之地其後趙氏盡得代地而無終之國乃在右北平猶之昭十二年晉滅肥為漢之真定肥累縣而遼西復有肥如縣應劭云晉滅肥肥子奔燕燕封於此無終亦此類耳又孔疏見昭元年</hi>有窮<hi>傳有窮后羿杜注國名彚纂水經注窮水出於安豐昭二十七年楚與吳師遇於窮即此也今在英山縣境今按英山今屬六安州又見昭二十七年然此窮水窮地偶與有窮同名耳非后羿之國也晉地記云河南有窮谷蓋本有窮氏所遷此為近之</hi>鉏<hi>傳后羿自鉏遷於窮石杜注羿本國名彚纂今大名府滑縣東十五里有鉏城今按滑縣今屬河南衛輝府</hi>窮石<hi>傳見上今按/即窮國地</hi>寒<hi>傳伯明后寒葉之杜注寒國北海平夀縣東有寒亭彚纂今寒亭在山東萊州府濰縣東北五十里今按鄭樵通志寒亭在濰州東二十三里</hi>有<lb/>
鬲<hi>傳靡奔有鬲氏杜注國名平原鬲縣彚纂鬲偃姓臯陶之後封於鬲今濟南府徳平縣東一里有故鬲城<pb n="27a"/>今按鬲城一云在徳州北古鬲津河在此</hi>斟灌<hi>傳使澆用師滅斟灌及斟尋氏杜注二國夏同姓諸侯樂安夀光縣東南有灌亭彚纂今斟灌城在青州府夀光縣東北四十里</hi>斟尋<hi>杜注北海平夀縣東南有斟亭彚纂今斟城在萊州府濰縣西南五十里</hi>過<hi>傳處澆于過杜注國名東萊掖縣北有過郷彚纂郡國志掖縣有過鄉即過國也今為萊州府治</hi>戈<hi>傳處豷于戈杜注/戈國在宋鄭之間</hi>狐駘<hi>傳敗于狐駘杜注邾地魯國番縣東南有目台亭彚纂今狐駘山在兖州府滕縣東南二十里</hi>
五年善道<hi>經㑹吳于善道杜注地闕彚纂案阮勝之南兖州記云盱眙本吳善道地秦置盱胎縣許慎曰張目為盱舉目為眙城居山上可以矚逺故曰盱眙今屬鳳陽府泗州</hi>城棣<hi>傳㑹于城棣以救之杜注鄭地陳留酸棗縣西南有棣城彚纂寰宇記有南棣城北棣城在陽武縣北十里二棣城之間有博浪河<pb n="27b"/>亭即子房擊始皇處也今屬開封府</hi>
六年棠<hi>傳棠人杜注萊邑北海即墨縣有棠鄉彚纂今縣南八十里有甘棠社即古棠鄉也屬萊州府今按顧炎午云棠在平度州境孟子所謂發棠在此即墨為齊大都倉廩在焉亦從此知之</hi>
七年鄬<hi>經公㑹晉侯宋公陳侯衞侯曹伯莒子邾子于鄬杜注鄭地</hi>鄵<hi>經卒于鄵杜注鄭地</hi>
八年邢丘<hi>經季孫宿㑹晉侯鄭伯齊人宋人衞人邾人于邢丘今按見宣六年</hi>
九年商丘<hi>傳陶唐氏之火正閼伯居商丘疏釋例云宋商商丘三名一地梁國睢陽縣也傳曰陶唐氏之火正閼伯居商丘祀大火又曰宋大辰之虚也然則商丘在宋或以為漳水之南故殷虚為商丘非也今按見昭元年</hi>戲<hi>經同盟于戲杜注鄭地彚纂成十七年諸侯伐鄭自戲童至於曲洧即此是也</hi>鄟門<lb/>
<pb n="28a"/>
<hi>傳門下鄟門杜注鄭城門</hi>師之梁<hi>傳門于師之梁/杜注亦鄭城門</hi>汜<hi>傳師于汜杜注鄭地東汜今按見僖三十年</hi>隂阪<hi>傳濟于隂阪杜注洧津今按水經注洧水逕隂阪北水有梁焉俗謂是濟為參辰口</hi>
隂口<hi>傳次于隂口而還杜注鄭地名今按水經注云隂口者水口也參隂聲相近蓋傳呼之謬耳</hi>中<lb/>
分<hi>傳公子罷戎入盟同盟于中分杜注鄭城中里名</hi>
十年柤<hi>經㑹吳于柤杜注楚地彚纂今兖州府嶧縣泇口是也今按柤非楚地水經注引京相璠曰柤宋地今傳陽縣西北有柤水溝去傅陽八十里此説是柤水即泇水傅陽即偪陽在嶧縣</hi>偪陽<hi>傳遂滅偪陽杜注妘姓國彭城傅陽縣也彚纂章懷太子曰偪陽故城在氶縣南今在兖州府嶧縣南五十里</hi>聊<hi>傳聊人紇杜注聊邑魯縣東南莝城是也今按聊城在鄒縣界内孔子父所治也</hi>著雍<hi>傳及著雍杜注晉地</hi>
<pb n="28b"/>
霍人<hi>傳納諸霍人杜注霍晉邑疏霍是舊國閔元年晉獻公滅之以為晉邑也此霍邑或稱霍人猶晉邑謂之柏人也必知霍人為霍邑者漢書樊噲傳云攻霍人是霍人邑名也劉炫云霍晉邑人掌邑大夫猶聊邑大夫稱聊人紇蓋使為晉附庸也今按疏引閔元年滅霍人引樊噲傳之霍人似以兩地為一地誤矣舊霍國為今之霍州史記周勃世家及樊噲傳攻韓王信皆有霍人其地在代史記正義謂即地理志太原郡之葰人縣葰人故城括地志云在代州繁峙縣界顔音山寡反正義因謂霍音𤨏又蘇寡反是地名音變也霍人柏人中人皆是邑名劉炫言人者邑大夫非也</hi>訾母<hi>傳師于訾母杜注宋地彚纂當在歸徳府鹿邑縣境</hi>梧<lb/>
<hi>傳晉師城梧及制杜注鄭舊地彚纂案隋書滎陽縣有梧桐澗疑即梧也</hi>陽陵<hi>傳諸侯之師還鄭而南至于陽陵杜注鄭地彚纂今在開封府許州西北今按許州今為府</hi>
<pb n="29a"/>
十一年五父之衢<hi>傳詛諸五父之衢杜注五父衢道名在魯國東南今按括地志云五父之衢在曲阜縣西南二里魯城内與杜注東南異</hi>舊許<hi>傳東侵舊許杜注許之舊國鄭新邑彚纂案成十五年許遷於葉則許之舊國為鄭所有故謂之舊許今按即今許州府</hi>向<hi>傳師于向杜注向地在潁川長社縣東北彚纂今開封尉氏縣西南四十里有向城今按尉氏西南之向城即長社東北之向城城側向岡見水經注</hi>𤨏<hi>傳右還次于𤨏杜注滎陽宛陵縣/西有𤨏候亭彚纂今在新鄭縣北</hi>濟隧<hi>傳西濟于濟隧杜注水名彚纂水經注濟水伏流自河而出隂溝上源濟隧絶焉世謂之十字溝今按水經注又云滎澤在滎陽縣東南與濟隧合</hi>亳城<hi>經同盟于亳城北公榖作京城北杜注鄭地彚纂當在今河南府偃師縣今按偃師之亳為殷都去鄭逺當時為周地諸侯何為越鄭而盟於此公榖作京城為是京在滎陽縣東南見隠元年本<pb n="29b"/>水名當鄭都之北</hi>蕭魚<hi>經㑹于蕭魚杜注鄭地彚纂路史少昊後嬴姓國修魚即蕭魚也今按韓世家秦敗我修魚虜韓將䱸申差于濁澤徐廣曰長社有濁澤然則修魚當亦在長社明省入許州今為許州府附郭石梁縣地蕭魚在此在鄭都之南</hi>櫟<hi>傳秦晉戰于櫟杜注晉地彚纂是時秦師濟自輔氏而敗晉于櫟則櫟乃河上之邑也有謂臨潼縣有櫟鄉城即此櫟者不知櫟鄉去河甚逺非此櫟也</hi>
十二年台<hi>經莒人伐我東鄙圍台杜注琅邪費縣南有台亭彚纂今屬兖州府今按費縣今屬沂州府</hi>鄆<hi>傳季孫宿帥師救台遂入鄆杜注莒邑彚纂案文十二年季孫行父帥師城諸及鄆即此也蓋季孫城鄆時鄆方屬魯後入於莒是年雖入鄆而未能有之昭元年季孫宿伐莒取鄆則又屬魯矣</hi>楊梁<hi>傳師于楊梁杜注梁國睢陽縣東有地名楊梁彚纂水經注渙水東逕陽亭北即楊梁也今在歸徳府城東南三十<pb n="30a"/>里</hi>
十三年邿<hi>經取邿杜注任城亢父縣有邿亭彚纂後漢建武二年封劉隆為邿侯即此今亢父城在濟寧州南五十里邿城在州東南今按濟寧州屬兖州府</hi>緜上<hi>傳晉侯師于緜上以治兵今按説見僖二十四年</hi>庸浦<hi>傳戰於庸浦杜注楚地彚纂當在無為州南今按無為州屬廬州府</hi>
十四年向<hi>經㑹吳于向杜注鄭地今按十三國大夫㑹吳于向地當近吳此當為龍亢之向在鳯陽府懐逺縣注見隠二年杜以為鄭地則是尉氏之向非也</hi>瓜州<hi>傳昔秦人廹逐乃祖吾離于瓜州杜注地在今燉煌今按陜西肅州之西五百餘里有瓜州故城漢燉煌郡之地也</hi>涇<hi>傳及涇不濟杜注涇水出安定朝那縣至京兆髙陸縣入渭今按朝那今平凉府平凉縣髙陸當作髙陵今屬西安府</hi>棫林<hi>傳至于棫<pb n="30b"/>林杜注秦地彚纂即舊鄭咸林也今為華州屬陜西西安府今按華州屬同州府</hi>丘宮<hi>傳盟于丘宮杜注近戚地</hi>鄄<hi>傳公如鄄杜注衛地/今按見莊十四年</hi>阿澤<hi>傳敗公徒于阿澤杜注濟北東阿縣西南有大澤今按水經河水又歴柯澤逕東阿縣故城西注云衛孫文子敗公徒於柯澤者也東阿故城在今兖州府陽榖縣東北</hi>郲<hi>傳齊人以郲寄衛侯/彚纂齊所滅萊國</hi>棠<hi>傳子<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>師于棠以伐吳彚纂棠楚地寰宇記六合古棠邑晉立棠邑郡周改六合郡隋廢郡為六合縣至今仍之屬江南江寧府</hi>臯舟<hi>傳吳人自臯舟之隘要而擊之杜注吳險隘之道</hi>
十五年劉<hi>經及向戌盟於劉疏釋例地闕蓋魯城外之近地</hi>遇<hi>經公救成至遇杜注魯地</hi>
十六年溴梁<hi>經公㑹晉侯宋公衛侯鄭伯曹伯莒子邾子杞伯小邾子于溴梁杜注溴水出河内<pb n="31a"/>軹縣東南至温入河彚纂案爾雅梁莫大於溴梁溴梁水隄也今濟源縣西北原山有白澗水即溴梁也今按濟源屬懷慶府</hi>犂比<hi>傳莒犂比公杜注莒子號也今按/莒君多以地為號犂比當是地名</hi>棫林<hi>傳次于棫林杜注許地</hi>函氏<hi>傳伐許次于函/氏杜注許地</hi>湛阪<hi>傳楚公子格帥師及晉師戰于湛阪杜注襄城昆陽縣北有湛水東入汝彚纂水經注湛水出犫縣北魚齒山東南流為湛浦即此今葉縣北二十里有昆陽城今按水經注湛水之北山有長阪故有湛阪之名</hi>海陘<hi>傳連遂寒海而還杜注魯溢道今按諸城縣近海海陘疑在其地</hi>
十七年曹隧<hi>傳衛孫蒯田于曹隧今按當是曹地</hi>重丘<hi>傳飲馬于重丘杜注曹邑彚纂寰宇記重丘在乘氏縣東北三十一里今曹縣東北有乘氏故城屬兖州府今按曹縣今屬曹州府</hi>桃<hi>經齊侯伐<pb n="31b"/>我北鄙圍桃公羊作洮杜注弁縣東南有桃虚今按齊侯伐魯北鄙圍桃則桃亦當在魯北弁縣今泗水縣在魯東非北鄙水經云汶水西南逕桃鄉縣故城西城在今汶上縣東北四十里汶上正當魯之北鄙此桃當是桃鄉非弁縣之桃虚</hi>陽關<hi>傳師自陽闗逆臧孫杜注在泰山鉅平縣東彚纂今兖州府寧陽縣東北有陽闗故城</hi>旅松<hi>傳至于旅松杜/注近防地也</hi>合<hi>傳合左師杜/注合向戌邑</hi>澤門<hi>傳澤門之皙杜注宋東城南門今按即孟子垤澤之門今商邱縣南睢陽故城東南門曰垤澤門</hi>
十八年長子純留<hi>傳晉人執衛行人石買于長子執孫蒯于純留杜注二縣皆屬上黨郡彚纂純地理志作屯今俱屬山西潞安府今按屯留縣故城在今縣東南十三里</hi>梗陽<hi>傳見梗陽之巫臯杜注晉邑在太原晉陽縣南彚纂今太原府清源縣有梗陽故城今按趙世家注引括地志云梗陽故城在清源<pb n="32a"/>縣南百二十歩而一統志云在縣南百二十里必有一誤又見昭二十八年</hi>平隂防門<hi>傳齊侯禦諸平隂塹防門而守之廣里杜注平隂在濟北盧縣東北其城南有防防有門於門外作塹横行廣一里彚纂平隂古城在縣東北三十五里今屬東平州今按平隂與東平州今皆屬泰安府今平隂亦古盧縣地水經注云濟水自臨邑縣東又北逕平隂城西京相璠曰平隂齊地在濟北盧縣故城西南十里南有長城東至海西至濟河道所由名防門去平隂三里齊侯塹防門即此也案戰國時蘇代説燕王曰齊有長城鉅防鉅防即防門水經注又云今防門北有光里齊人言廣音與光同此説與杜注異</hi>巫山<hi>傳齊侯登巫山以望晉師杜注在盧縣東北彚纂今濟南府肥城縣西北七十五里有孝堂山即齊侯望晉師處也今按肥城宋省入平隂元復置是肥城近平隂今屬泰安府水經注巫山在平隂東北不言肥城者後漢省肥城入盧縣故也</hi>京<lb/>
<pb n="32b"/>
兹<hi>傳以中軍克京兹杜注在平隂城東南</hi>邿<hi>傳以下軍克邿杜/注平隂西有邿山</hi>雍門<hi>傳焚雍門之荻杜注齊城門</hi>揚門<hi>傳門于揚門/杜注齊西門</hi>東閭<hi>傳門于東閭/杜注齊東門</hi>郵棠<hi>傳齊侯駕將走郵棠杜注齊邑彚纂今膠州即墨縣南八十里有甘棠社即古棠鄉</hi>濰<hi>傳東侵及濰南及沂杜注濰水在東莞東北至北海都昌縣入海彚纂水經注濰水出琅玡箕縣過東武平昌髙宻淳于逕都昌入海箕縣在今莒州武昌故城今為諸城縣治平昌髙宻淳于皆在今安丘縣都昌今昌邑縣也今按髙宻縣屬萊州府不在安丘</hi>沂<hi>傳見上杜注沂水出東莞蓋縣至下邳入泗彚纂蓋縣省入沂水縣今屬青州府今按沂水縣今屬沂州府</hi>汾<hi>傳子庚帥師治兵于汾杜注襄城縣東北有汾丘城彚纂水經注潁水東歴罡丘城南故汾丘城也今襄城縣屬開封府今按襄城今屬許州府水經注本作潁水又東南江陂水注之水受大崇<pb n="33a"/>丘城南故汾丘城也</hi>魚陵<hi>傳次于魚陵杜注魚齒山也在南陽犫縣北鄭地彚纂水經注湛水源於魚齒山今在汝州東南五十里今按犫城在汝州魯山縣之東南又案顧炎午左傳杜解補正引范守已説謂子庚既治兵於襄城之汾不當南還走南陽魚陵不為魚齒山</hi>上棘<hi>傳右師城上棘彚纂郡國志陽翟有上棘城今在禹州東南今按水經注上棘城在陽翟縣西潁水逕其城西又屈逕其城南</hi>旃然<hi>傳逐渉潁次于旃然杜注旃然水出滎陽成臯縣東入汴彚纂水經注索水出京縣西南嵩渚山即古旃然水也嵩渚山在滎陽東南三十五里</hi>胥靡獻于雍梁<hi>傳侵費滑胥靡獻于雍梁杜注胥靡獻于雍梁皆鄭邑河南陽翟縣東北有雍氏城今按成十七年鄭子駟侵晉虛滑則費滑為鄭邑胥靡詳昭二十六年雍梁鄭二邑雍者雍氏梁者漢河南郡之梁縣今在汝州西南詳哀四年梁霍陽翟今禹州屬許州府</hi>梅山<hi>傳右回梅<pb n="33b"/>山杜注在滎陽宻縣東北彚纂今開封府鄭州西南三十里有梅山</hi>魚齒<hi>傳渉于魚齒之下杜注魚齒山之下有滍水故言渉今按水經注滍水出南陽魯陽縣東至潁川定陵入汝僖三十三年泜水注同然則滍水即泜水也</hi>
十九年祝柯<hi>經諸侯盟于祝柯杜注祝柯縣今屬濟南郡彚纂案禮記武王封黄帝之後於祝即此也漢為祝柯縣唐改禹城縣今長清縣豐齊鎮北有祝柯城今按禹城長清今皆屬濟南府</hi>督揚<hi>傳諸侯還自沂上盟于督揚杜注即祝柯</hi>漷水<hi>經取邾田自漷水杜注漷水出東海合鄉縣西南經魯國至髙平湖陸縣入泗彚纂合鄉漢縣北齊省湖陸即湖陵在今魚臺縣東北今按魚臺今屬兖州府</hi>蒲圃<hi>傳公享晉六卿于蒲圃今按在魯東門外又見襄四年及定八年</hi>句瀆之丘<hi>傳執公子牙於句瀆之丘<pb n="34a"/>彚纂地名襄二十一年執公子買於句瀆之丘即此</hi>髙唐<hi>傳衛奔髙唐以叛杜注在祝柯縣西北彚纂漢置髙唐縣今為髙唐州濟南府禹城縣北四十里有古髙唐城今按髙唐州今屬東昌府</hi>灑藍<hi>傳齊崔杼殺髙厚于灑藍杜注齊地彚纂當在臨淄郊外</hi>大隧<hi>傳齊及晉平盟于大隧杜注地闕彚纂或曰在今髙唐州境</hi>柯<hi>經叔孫豹㑹晉士匄于柯杜注魏郡内黄縣東北有柯城今按内黄舊屬大名府今改屬彰徳府縣有柯城</hi>武城<hi>經城武城杜注泰山南武城彚纂通典費縣有古武城今故城在費縣西南九十里今按此子游所治邑亦曾子所居之處也一云在費縣西南八十里石門山下</hi>
二十年澶淵<hi>經公㑹晉侯齊侯宋公衛侯鄭伯曹伯莒子邾子滕子薛伯杞伯小邾子盟于澶淵杜注在頓丘縣南今名繁汙此衛地又近戚田彚纂水經注浮水故瀆上承大河於頓丘縣而北出東逕繁陽<pb n="34b"/>故城案浮水即澶淵也繁陽故城在内黄縣東北二十七里古頓丘約畧在濬縣之南漢元光三年河水徙頓丘東南流既而決瓠子今瓠子故城在開州西南二十五里則澶淵之地當在内黄之南開州之西北也</hi>
二十一年漆閭丘<hi>經邾庶其以漆閭丘來奔杜注二邑在髙平南平陽縣東北有漆鄉西北有顯閭亭彚纂今鄒縣北有漆城即漆鄉也顯閭亭即閭丘今按漢置南平陽縣後省入鄒縣又案水經注引從征記曰今漆鄉東北十里見有閭丘鄉顯閭非也</hi>著<hi>傳宣子使城著而/遂逐之杜注晉邑</hi>轘轅<hi>傳使候出諸轘轅杜注轘轅關在緱氏縣東南彚纂輿地志其阪有十二曲道將去復還故名今河南府鞏縣西南有轘轅山今按河南通志轘轅山一名萼嶺在登封縣西北三十里左傳轘轅即此鞏縣登封蓋一山跨两縣也</hi>商任<hi>經公㑹晉侯齊侯宋公衛侯鄭伯曹伯莒子邾子于商任杜注地闕</hi>
<pb n="35a"/>
二十二年御<hi>傳過御叔杜注御叔魯御邑大夫</hi>
二十三年朝歌<hi>傳齊侯遂伐晉取朝歌杜注屬汲郡彚纂今淇縣即古朝歌也今按淇縣今屬衛輝府朝歌城在縣北關西社殷舊都漢置朝歌縣</hi>孟門大行<hi>傳入孟門登大行杜注孟門晉隘道大行山在河内郡北彚纂司馬貞曰孟門在朝歌東北大行山地理志在河内郡野王縣西北今河内縣即野王縣今按胡渭禹貢錐指曰凡孟門與大行連舉者皆非吉州之孟門也史記吳起謂魏武侯曰殷紂之國左孟門右大行杜注左傳孟門晉隘道而不言其處所司馬貞注吳起傳云劉氏案紂都朝歌則孟門在其西今言左則東邊别有孟門也其注齊世家則曰孟門在朝歌東蓋據起言以立説今其地實無山以應之齊師自朝歌而西入亦不當反在其東然則孟門者大行隘道之名疑即今輝縣之白陘述征記大行第三陘為白陘<pb n="35b"/>在今衞輝府之輝縣齊侯伐晉取朝歌入孟門登大行杜預云孟門晉隘道蓋即所謂白陘也</hi>熒庭<hi>傳張武軍于熒庭杜注晉地今按平陽府翼城縣東南七十五里有熒庭城水經注紫谷水西逕熒庭城南志云即陘庭也又見桓二年陘庭</hi>郫邵<hi>傳戍郫邵杜注取晉邑而守之今按懷慶府濟源縣西百里有郫亭縣西百二十里有邵原關唐武徳初置邵原縣於此與山西絳州垣曲縣接界垣曲本召公分陜之處漢為垣縣後魏置邵郡後周與唐初為邵州故博物記云垣縣有邵郫之阨即此郫邵也又見文六年郫</hi>少水<hi>傳封少水今按水經注引京相璠謂即沁水今山西澤州沁水縣是也彚纂云少水即澮水考澮水出絳縣東澮山西南過絳縣南即當時之晉都齊侯豈能至其地而封尸彚纂又云出開封府宻縣古鄶城西北此又誤中之誤鄭地之澮與晉地之澮名同實異齊侯所經之地皆在河北未嘗至河南也</hi>東陽<hi>傳趙勝帥東陽之師<pb n="36a"/>以追之杜注東陽晉之山東魏郡廣平以北彚纂今臨清州恩縣西北六十里有東陽城今按山東者大行山以東也魏郡者大名府地也廣平者廣平府地也然而趙勝帥東陽之師當有其處彚纂謂恩縣之東陽城為東陽恐非是當時齊侯自衞伐晉已過孟門大行而趙勝猶帥山東東昌臨清之師以追之逺不相值矣且東昌臨清之地當屬齊晉未必能有也案昭二十二年荀吳畧東陽使師偽糴者負甲以息於昔陽之門外遂襲鼓滅之是東陽近鼔國而鼓為今正定府之晉州趙勝所帥師當是此東陽耳</hi>雍榆<hi>經叔孫豹帥師救晉次于雍榆杜注晉地汲郡朝歌縣有雍城彚纂郡邑志黎陽縣有雍城即古雍榆也今雍榆城在濬縣西南十八里今按濬縣今屬衞輝府</hi>鹿門<hi>傳臧紇斬鹿門之闗以/出杜注魯南城東門</hi>鑄<hi>傳臧宣叔娶于鑄杜注鑄國濟北蛇丘縣所治彚纂今濟南府肥城縣有鑄鄉即漢蛇丘縣治也今按肥城今屬泰安府</hi>且<lb/>
<pb n="36b"/>
于<hi>傳遂襲莒門于且于杜注莒邑彚纂今在青州府莒州境今按莒州今屬沂州府</hi>夀舒<hi>傳期于夀舒杜注莒邑彚纂亦屬莒州</hi>蒲侯氏<hi>傳先遇莒子于蒲侯氏杜注近莒之邑</hi>
二十四年陶唐<hi>傳自虞以上為陶唐氏杜注陶唐堯所治地太原晉陽縣也今按晉陽今太原府太原縣也一統志云陶唐城在太原府清源縣東南四十里舊注云陶唐氏自涿鹿徙居於此俗謂之姚城</hi>
豕韋<hi>傳在商為豕韋氏杜注豕韋國名東郡白馬縣東南有韋城彚纂隋置韋城縣唐宋因之金廢為鎮今在大名府滑縣東南五十里今按滑縣今屬衞輝府</hi>唐杜<hi>傳在周為唐杜氏杜注唐杜二國名殷末豕韋國于唐周成王滅唐遷之於杜為杜伯杜今京兆杜縣彚纂秦置杜縣漢改杜陵今杜陵故城在西安府治東南十五里今按一統志太原府太原縣唐城即太原縣治本唐叔虞子徙居之所</hi>范<hi>傳晉主夏盟為<pb n="37a"/>范氏杜注杜伯之子隰叔奔晉四世及士㑹食邑於范復為范氏彚纂范晉邑戰國時為齊地孟子自范之齊是也漢置范縣屬東郡唐改屬濮州宋以後因之今范縣東南二十五里有古范城今按范縣在濮州東北六十里今屬曹州府其地當為齊邑去晉逺恐晉不能有其地士㑹所食之范當在山西平陽府境</hi>介根<lb/>
<hi>傳遂伐莒及介根杜注莒邑今城陽黔陬縣東北計基城是也彚纂漢置計斤縣如淳曰斤音基今膠州西南五里有介根城今按漢志云莒子始起計斤後徙莒膠州今膠州屬萊州府</hi>棘澤<hi>傳楚子伐鄭門于東門次于棘澤彚纂在今開封府新鄭縣東南今按水經注長社北界有稟水東南逕棘城北左傳所謂次於棘澤者也稟水東注洧水然則棘澤地在長社北今許州府北也</hi>宛<hi>傳鄭人卜宛射犬吉今按水經注潩水逕長社城北又東南逕逺亭西鄭大夫宛射犬之故邑也長社故屬許州</hi>舒鳩<hi>傳召舒鳩人杜注楚屬國<pb n="37b"/>今按鄭樵云廬州府舒城是</hi>荒浦<hi>傳楚子師于荒/浦杜注舒鳩地</hi>郟<hi>傳齊人城郟杜注王城也於是榖洛鬭毁王宮齊為王城之今按韋昭國語注云洛水在王城南榖水在王城北東入於瀍至靈王時榖水盛出於王城西而南流合於洛兩水相格有似於鬭而毁王城西南也榖水即澗水事在靈王二十二年當襄公二十三年</hi>
二十五年棠<hi>傳齊棠公之妻杜注棠公齊棠邑大夫今按疑即郵棠見襄十八年孟子發棠亦是此邑</hi>弇中<hi>傳行及弇中杜注弇中狹道今按臨淄縣西南至古萊蕪有長峪界兩山間踰二百里中通淄河長峪本名馬陘亦名弇中馬陘見成二年</hi>泮<hi>傳晉侯濟自/泮杜注泮闕</hi>夷儀<hi>經衞侯入于夷儀杜注夷儀本邢地衞滅邢而為衞邑今按見僖元年</hi>重丘<hi>經諸侯同盟于重丘杜注齊地彚纂寰宇記聊<pb n="38a"/>城縣東北有重丘襄二十五年諸侯㑹盟處聊城今東昌府治案濟南府徳州亦有重丘城或云㑹盟處考經公㑹諸侯于夷儀同盟于重丘夷儀今順徳府地去東昌為近自夷儀渉齊境則其地當在聊城</hi>離城<lb/>
<hi>傳及離城杜注舒鳩城彚纂今舒城縣境</hi>
二十六年茅氏<hi>傳晉戍茅氏杜注戚東鄙今按戚見文元年</hi>圉<hi>傳遂伐衞師敗之圉杜注衞地彚纂今大名府開州東有圉城</hi>雩婁<hi>傳楚子秦人侵吳及雩婁杜注今屬安豐郡彚纂今鳯陽府霍丘縣西南雩婁故城是也今按霍丘今屬潁州府</hi>城麇<hi>傳至于城麇鄭皇頡戍之杜注鄭大夫守城麇之邑</hi>懿氏<hi>傳取衞西鄙懿氏六十以與孫氏杜注戚城西北五十里有懿城因姓以名城彚纂今戚城在開州北七里</hi>鄐<hi>傳晉人與之/鄐杜注晉邑</hi>邢<hi>傳晉人與之邢杜注晉邑今按邢本直𨽻順徳府邢臺縣<pb n="38b"/>為邢國後狄有之而晉滅狄邢邑遂屬之晉</hi>駕<hi>傳取駕杜注楚邑/今按見成十七年</hi>棘<hi>傳克棘杜注楚邑譙郡酇縣東北有棘亭彚纂今在歸徳府永城縣南</hi>苖<hi>傳晉人與之苖杜注晉邑彚纂今懐慶府濟源縣西有苗亭今按水經注濝水出王屋西山南逕苖亭西亭故周之苖邑今濝水在濟源縣西是苖亭在縣西也</hi>南里<hi>傳入南里墮其城杜注鄭邑彚纂/今新鄭縣南五里有地名南里</hi>樂氏<hi>傳渉于樂氏杜注津名彚纂今在新鄭縣境洧水濟渡處也</hi>廩丘<hi>傳齊烏餘以廩丘奔晉杜注今東郡廩丘故城是彚纂今在東昌府范縣東南七十里</hi>羊角<hi>傳襲衛羊角取之杜注今廩丘縣所治羊角城是彚纂羊角城一名義城蓋取羊角哀為名在今范縣東南新安村今按左伯桃羊角哀事當出春秋之後羊角城非以是得名其云義城者後人附㑹耳</hi>髙魚<hi>傳遂襲我髙魚杜注髙魚城在廩於丘縣東北彚纂唐朱友恭敗朱瑄<pb n="39a"/>髙梧胡三省注即髙魚也今兖州府鄆城縣西髙魚鄉是其地今按鄆城今屬曹州府</hi>
二十七年木門<hi>傳託於木門杜注晉邑彚纂榖梁傳曰織絇邯鄲則木門當在邯鄲之境今按邯鄲縣屬直𨽻廣平府一統志謂公子鱄所託木門在河間府舊滄州西北此地為齊燕之境太逺疑非是</hi>
䝉門<hi>傳盟于䝉門之外杜注宋城門</hi>崔<hi>傳成請老于崔杜注濟南東朝陽縣西北有崔氏城彚纂今在濟南府章丘縣西北二十五里俗呼古城</hi>
二十八年北燕<hi>傳北燕伯杜注燕國今薊州疏譜云北燕姬姓召公奭之後也彚纂薊縣遼改薊北縣又改析津縣今改大興縣今京城東偏即其地也</hi>胡<hi>傳胡子杜注楚屬國又云歸姓汝隂縣西北有胡城彚纂今潁州是也今按潁州舊屬鳯陽府今升為府附郭設阜陽縣</hi>魚里<hi>傳至于魚里杜注里名彚<pb n="39b"/>纂當在今青州府臨淄縣境</hi>嶽<hi>傳反陳于嶽杜注里名今按即孟子所謂莊嶽也在齊國中之里</hi>朱<lb/>
方<hi>傳吳句餘子之朱方杜注吳邑彚纂顔師古曰漢丹徒縣吳朱方也唐為潤州治宋改軍名鎮江徽宗升軍為府明為鎮江府自漢迄明皆以丹徒為附郭今仍之</hi>邶殿<hi>傳與晏子邶殿杜注齊别都</hi>黄崖<lb/>
<hi>傳伯有迋勞於黄崖杜注滎陽宛陵縣西有黄水西南至新鄭城西入洧彚纂水經注黄水出大山南黄泉流逕華城西又東南與上水合即春秋所謂黄崖也今黄水在新鄭縣東二十里</hi>
二十九年揚<hi>傳霍揚韓魏杜注揚屬平陽郡今按一統志平陽府洪洞縣春秋時揚侯國晉滅之以賜羊舌肸漢置揚縣隋改洪洞縣故揚城在縣東南十八里又見昭二十八年揚氏及二十二年揚</hi>弼<lb/>
鄘<hi>傳為之歌邶鄘衞疏自紂城而北謂之邶南謂之鄘彚纂今邶城在衞輝府東北鄘城在新鄉縣西今按<pb n="40a"/>衞輝府新鄉縣西南三十二里有古鄘城</hi>康<hi>傳吾聞衞康叔武公之徳如是今按康叔始食采於康後徙封衞括地志云故康城在許州陽翟縣西北三十五里陽翟今許州府禹州</hi>豳<hi>傳為之歌豳杜注周之舊國在新平漆縣東北彚纂鄭氏詩譜云豳屬扶風恂邑案漆縣今邠州恂邑今三水邠州東北有豳亭豳谷三水有豳城皆是也今按邠州舊屬西安府今直𨽻陜西在府西北三百五十里三水縣在州東屬之</hi>鄶<hi>傳自鄶以下無譏焉今按鄭氏詩譜云祝融氏名黎其後八姓惟妘姓檜者處其地孔疏云黎弟吳回復居火正為祝融吳回生陸終陸終生子六人四曰㑹人世本㑹人即檜之祖也王肅云武王封祝融之後於濟洛河潁之間為檜子又案詩經傳説彚纂云朱子集傳其於鄭也曰桓公武公定平王於東都亦為司徒又得虢鄶之地乃徙其封而施舊號於新邑是為新鄭説與鄭氏合及叙檜世系則曰周衰為鄭桓公所滅而遷國焉又與鄭譜異<pb n="40b"/>矣考國語桓公為司徒問於史伯因史伯之對乃東寄帑與賄虢鄶受之十邑皆有寄地事在幽王八年至十一年而桓公死幽王之難是桓公時特有滅檜之謀耳周室既東武公繼桓公為平王司徒遂得虢檜之地而遷國焉則檜實滅於武公之時桓公襲檜之説雖本韓非要當以國語為信鄶在今許州府宻縣見僖三十三年鄶城</hi>緜<hi>傳晉人城緜而寘旃今按當是緜上見僖二十四年</hi>
三十年平畤<hi>傳成愆奔平畤杜注周邑</hi>墓門<hi>傳自墓門之瀆/入杜注鄭城門</hi>羊肆<hi>傳伯有死於羊肆杜注市列</hi>斗城<hi>傳既而葬諸斗城杜注鄭地名彚纂今開封府陳留縣南三十五里有斗城今按水經注渉水逕陽夏縣故城西又東南逕斗城西</hi>酸棗<hi>傳及酸棗杜注陳留縣彚纂今開封府延津縣是縣北十五里有古酸棗城</hi>任<hi>傳羽頡出奔晉為任大夫杜注任縣今屬廣平郡彚纂今任縣屬直<pb n="41a"/>𨽻順徳府縣東南有古任縣</hi>
三十一年陽州<hi>傳使帥師以伐陽州杜注魯地彚纂在東平西北齊魯境上之邑也今按東平州今屬泰安府</hi>銅鞮宮<hi>傳今銅鞮之宮數/里杜注晉離宮</hi>延州來<hi>傳延州來季子杜注延州來季札邑疏延延陵州來邑名並食二邑故連言之今按檀弓稱延陵季子延陵即延也晉置延陵縣宋熙寧中省為鎮在鎮江府丹陽縣南三十里季札後又封州來注見昭二十七年及哀十年是年吳未滅州來而趙文子已稱延州來季子者史家之辭其實當稱延陵季子也</hi>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋地理考實卷二<lb/>
</p>
<p>
</p>
  </div>
</body>
</text>
</TEI>
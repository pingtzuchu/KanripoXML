<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋地理考實</head>
    <p>
<pb n="1a"/>
欽定四庫全書　　　　經部五<lb/>
　春秋地理考實　　　　春秋類<lb/>
　　提要<lb/>
　　　　<hi>臣</hi>等謹案春秋地理考實四巻<lb/>
　　　國朝江永撰永字慎修休寧人所著有周禮疑<lb/>
　　　　義舉要儀禮釋宫增註禮記訓義擇言深衣<lb/>
　　　　考誤古韻標準四聲切韻譜諸書皆别著錄<lb/>
　　　　是編所列春秋山川國邑地名悉從經傳之<lb/>
<pb n="1b"/>
　　　　次凡杜預以下舊說已得者仍之其未得者<lb/>
　　　　始加辨証皆確指今為何地俾學者按現在<lb/>
　　　　之輿圖即可以驗當時列國疆域及㑹盟侵<lb/>
　　　　伐之迹悉得其道里方向意主簡明不事旁<lb/>
　　　　摭逺引故名曰考實於名同地異注家牽合<lb/>
　　　　混淆者辨證尤晰如謂隠元年左傳費伯帥<lb/>
　　　　師城郎其地在今魚臺縣去曲阜二百里許<lb/>
　　　　而九年經書城郎及桓十年齊侯衛侯鄭伯<lb/>
<pb n="2a"/>
　　　　來戰於郎莊十年齊侯宋師次於郎者别為<lb/>
　　　　魯近郊地名則公羊傳所謂吾近邑左傳記<lb/>
　　　　公子偃自雩門出先犯宋師與哀十一年師<lb/>
　　　　及齊師戰於郊檀弓作戰於郎者皆無疑矣<lb/>
　　　　僖三十年左傳燭之武見秦伯曰許君焦瑕<lb/>
　　　　杜預以焦瑕為晉河外列城之二邑與傳所<lb/>
　　　　云晉恵公賂秦以河外列城五東盡虢畧南<lb/>
　　　　及華山内及解梁者不合永則謂燭之武所<lb/>
<pb n="2b"/>
　　　　言乃於河外列城舉焦於内及解梁城者舉<lb/>
　　　　瑕以該所許之邑引水經注云涑水西逕郇<lb/>
　　　　城又西南逕解縣故城南解梁即斯城也又<lb/>
　　　　西南逕瑕城晉大夫詹嘉之故邑也云云為<lb/>
　　　　証且考定郇城在解故城東北二十四里瑕<lb/>
　　　　城在解西南五里二地相距三十里許杜預<lb/>
　　　　於成六年絳大夫言郇瑕氏之地沃饒近盬<lb/>
　　　　合郇瑕為一於僖十一年瑕吕飴甥以瑕吕<lb/>
<pb n="3a"/>
　　　　為姓皆失之其訂訛補闕多有可取雖卷帙<lb/>
　　　　不及髙士竒春秋左傳地名考之富而精核<lb/>
　　　　較勝之矣乾隆四十一年十月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="4a"/>
　春秋地理考實原序<lb/>
　讀詩者以鳥獸草木為緒餘讀春秋者亦當以列國地<lb/>
　名為緒餘春秋暨左氏傳二百五十餘年地名千數百<lb/>
　有竒或同名而異地或一地而殊名古今稱謂不同隸<lb/>
　屬沿革不一有文字語音之譌有傳聞解説之誤欲一<lb/>
　一核實無差雖博洽通儒猶難之杜當陽癖於左號武<lb/>
　庫集解外有釋例土地名别為部地志之學號專長然<lb/>
　闕略不審者已多所指紕繆者亦間有後出地理諸家<lb/>
<pb n="4b"/>
　隨代加詳視當陽孤守漢晉紀載宜有增擴春秋傳説<lb/>
　彚纂<lb/>
　國朝儒臣所修俱經<lb/>
睿鑒欽定地理考訂彌精詳杜所不知援古證今能確指<lb/>
　其所在杜有乖違隨事辯正併杜注録出可别成一書<lb/>
　然而學殖無涯搜討難徧更考前賢地志之書及近代<lb/>
　二三名家之説核其虚實精者益精詳者益詳從來著<lb/>
　述家踵事増華或亦<lb/>
<pb n="5a"/>
功令所不禁也家貧不能儲書聊據所見聞者輯成春<lb/>
秋地理考實四卷竊取多識緒餘之意或可為麟經之<lb/>
一助云爾年力衰頺黽勉為之藁屢刋削乃成定本中<lb/>
間或遺或誤知不免摘瑕指疵則俟淹通博雅之君子<lb/>
乾隆二十三年戊寅仲夏月婺源江永慎修氏書<lb/>
</p>
<p>
</p>
  </div>
</body>
</text>
</TEI>
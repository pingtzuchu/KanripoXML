<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易集𫝊</head>
    <p>
<pb n="1a"/>
欽定四庫全書　　　　　經部一<lb/>
　周易集𫝊　　　　　　　易類<lb/>
　　提要<lb/>
　　　　<hi>臣</hi>等謹案周易集𫝊八卷元龍仁夫撰仁夫<lb/>
　　　　字觀復廬陵人吉安府志作永新人官湖廣<lb/>
　　　　儒學提舉是書成于至治辛酉董真卿周易<lb/>
　　　　會通稱其有自序一篇此本無之朱彛尊經<lb/>
　　　　義考于舊序例皆全録而亦無是篇則其佚<lb/>
<pb n="1b"/>
　　　　已久矣吉安府志云仁夫周易集𫝊十八卷<lb/>
　　　　立説主本義每卦爻下各分變象辭占今觀<lb/>
　　　　所注雖根據程朱者多而意在即象詁義于<lb/>
　　　　卦象爻象互觀析觀反覆推闡頗能抒所心<lb/>
　　　　得非如胡炳文等墨守舊文徒博尊朱之名<lb/>
　　　　者也吉安府志又稱其謂襍卦為占筮書引<lb/>
　　　　春秋𫝊屯固比入坤安震殺皆以一字斷卦<lb/>
　　　　義為証其説似創而有本亦異乎游談無根<lb/>
<pb n="2a"/>
　　　　元史稱仁夫所著周易多發前儒之所未發<lb/>
　　　　殆不誤矣原書十八卷今僅存八卷然其上<lb/>
　　　　下經及彖象𫝊皆已全具朱彛尊曝書亭集<lb/>
　　　　有是書跋謂通志堂刻經解時以其殘缺故<lb/>
　　　　未開雕云云夫𫝊録古書當問其義理之是<lb/>
　　　　非不當論其篇頁之完闕殘編斷簡古人尚<lb/>
　　　　且蒐輯仁夫是書上下經裒然俱完而以不<lb/>
　　　　全棄之何其傎也況傅寅禹貢説斷程大昌<lb/>
<pb n="2b"/>
　　　　禹貢圖説林之竒三山書𫝊今以永樂大典<lb/>
　　　　校之皆非完帙而徐氏仍登梨棗是又何説<lb/>
　　　　歟今特録存之俾重著于世庶于經學有所<lb/>
　　　　禆焉乾隆四十三年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋説卷十四</head> <lb/>
    <p>
<pb n="1a"/>
欽定四庫全書<lb/>
　春秋説卷十四<lb/>
　　　　　　　　　　翰林院侍讀惠士奇撰<lb/>
莊公<lb/>
　六年春王正月王人子突救衛<hi>五年冬公㑹齊人宋人陳人蔡人伐衛孔</hi>
　<hi>疏云貴王人所以責諸侯也</hi>
　二十有八年秋荆伐鄭公㑹齊人宋人救鄭<hi>公羊經作公㑹</hi>
　<hi>齊人宋人邾婁人救鄭</hi>
<pb n="1b"/>
　　左傳楚令尹子元欲蠱文夫人為館於其宫側而<lb/>
　　振萬焉夫人聞之泣曰先君以是舞也習戎備也<lb/>
　　今令尹不尋諸仇讎而於未亡人之側不亦異乎<lb/>
　　御人以告子元子元以車六百乘伐鄭入於桔柣<lb/>
　　之門衆車入自純門及逵市縣門不發楚言而出<lb/>
　　子元曰鄭有人焉諸侯救鄭楚師夜遁<lb/>
　　榖梁傳善救鄭也<lb/>
閔公<lb/>
<pb n="2a"/>
　元年春王正月齊人救邢<hi>莊三十二年冬狄伐邢</hi>
　　左傳狄人伐邢管敬仲言於齊侯曰戎狄豺狼不<lb/>
　　可厭也諸夏親暱不可棄也宴安酖毒不可懐也<lb/>
　　詩云豈不懐歸畏此簡書簡書同惡相恤之謂也<lb/>
　　請救邢以從簡書齊人救邢<lb/>
僖公<lb/>
　元年春王正月齊師宋師曹伯<hi>伯二傳作師</hi>次于聶北救<lb/>
　邢<lb/>
<pb n="2b"/>
　　左傳諸侯救邢邢人潰出奔師師遂逐狄人具邢<lb/>
　　器用而遷之師無私焉<lb/>
　　公羊傳救不言次此其言次何不及事也不及事<lb/>
　　者邢已亡矣孰亡之葢狄滅之<hi>衛亡而邢未亡葢狄病之非滅之</hi>
　　曷為先言次而後言救君也<hi>臣先言救君先言次</hi>君則其稱<lb/>
　　師何諸侯之義不得專封<hi>故稱師</hi>天子諸侯有相滅<lb/>
　　亡者力能救之則救之可也<lb/>
　　穀梁傳救不言次言次非救也非救而曰救何也<lb/>
<pb n="3a"/>
　　遂齊侯之意也是齊侯歟齊侯也何用見其是齊<lb/>
　　侯也曹無師曹師者曹伯也其不言曹伯何也以<lb/>
　　其不言齊侯不可言曹伯也其不言齊侯何也以<lb/>
　　其不足乎揚不言齊侯也<lb/>
　六年秋楚人圍許諸侯遂救許<hi>是年夏公㑹齊侯宋公陳侯衛侯曹伯伐</hi>
　<hi>鄭明救許者即伐鄭之諸侯也故稱遂</hi>
　　左傳夏諸侯伐鄭秋楚子圍許以救鄭諸侯救許<lb/>
　　乃還<hi>謂諸侯還明楚未還</hi>冬蔡穆侯將許僖公以見楚子於<lb/>
<pb n="3b"/>
　　武城許男面縛銜璧大夫衰絰士輿櫬楚子問諸<lb/>
　　逢伯對曰昔武王克殷微子啓如是武王親釋其<lb/>
　　縛受其璧而祓之焚其櫬禮而命之使復其所楚<lb/>
　　子從之<lb/>
　　穀梁傳善救許也<lb/>
　十有五年三月公孫敖帥師及諸侯之大夫救徐<hi>是時</hi>
　<hi>楚人伐徐公㑹齊侯宋公陳侯衛侯鄭伯許男曹伯盟於牡丘遂次於匡</hi>
　　左傳十五年春楚子伐徐徐即諸夏故也三月盟<lb/>
<pb n="4a"/>
　　於牡丘尋葵丘之盟且救徐也孟穆伯帥師及諸<lb/>
　　侯之師救徐諸侯次于匡以待之<hi>秋伐厲以救徐也</hi>冬楚<lb/>
　　敗徐於婁林徐恃救也<lb/>
　　穀梁傳善救徐也<hi>案左傳十六年夏齊伐厲不克救徐而還則是齊兩伐厲三救</hi>
　　<hi>徐經皆書其一而已</hi>
　十有八年夏師救齊<hi>春王正月宋公曹伯衛人邾人伐齊納孝公也</hi>狄救齊<lb/>
　<hi>五月戊寅宋師及齊師戰于甗齊師敗績</hi>
　　穀梁傳皆曰善救齊也<lb/>
<pb n="4b"/>
　二十有八年春楚人救衛<hi>晉侯伐衛公子買戍衛不卒戍刺之案傳殺公子買</hi>
　<hi>在楚人救衛前以楚救不克而殺之也</hi>
　　左傳公子買戍衛楚人救衛不克公懼於晉殺子<lb/>
　　業以說焉謂楚人曰不卒戍也<lb/>
文公<lb/>
　三年冬晉陽處父帥師伐楚以救江<hi>是年秋楚人圍江後漢志安陽</hi>
　<hi>故江國嬴姓義陽郡治也本漢之安陽縣屬汝南郡晉分南陽置義陽而以安陽為義陽郡治有江亭世</hi>
　<hi>謂白茅城圓而不方故江國也與秦同姓楚滅江秦伯降服出次葢以同姓故歟</hi>
<pb n="5a"/>
　　左傳秋楚師圍江晉先僕伐楚以救江<hi>經不畫</hi>冬晉<lb/>
　　以江故告于周王叔桓公晉陽處父伐楚以救江<lb/>
　　門于方城遇息公子朱而還<lb/>
　　公羊傳此伐楚也其言救江何為諼也其為諼奈<lb/>
　　何伐楚為救江也<lb/>
　　穀梁傳此伐楚其言救江何也江逺楚近伐楚所<lb/>
　　以救江也<lb/>
　九年三月公子遂㑹晉人宋人衛人許人救鄭<hi>楚人伐鄭</hi>
<pb n="5b"/>
　　左傳范山言于楚子曰晉君少不在諸侯北方可<lb/>
　　圖也楚子師于狼淵以伐鄭囚公子堅公子尨及<lb/>
　　樂耳鄭及楚平公子遂㑹晉趙盾宋華耦衛孔達<lb/>
　　許大夫救鄭不及楚師鄉不書緩也以懲不恪<lb/>
宣公<lb/>
　元年秋晉趙盾帥師救陳<hi>楚子鄭人侵陳遂侵宋宋公陳侯衛侯曹伯㑹晉師</hi>
　<hi>于棐林伐鄭</hi>
　　左傳宋人之弑昭公也晉荀林父以諸侯之師伐<lb/>
<pb n="6a"/>
　　宋宋及晉平宋文公受盟于晉又㑹諸侯于扈將<lb/>
　　為魯討齊皆取賂而還鄭穆公曰晉不足與也遂<lb/>
　　受盟于楚陳共公之卒楚人不禮焉陳靈公受盟<lb/>
　　于晉秋楚子侵陳遂侵宋晉趙盾帥師救陳宋㑹<lb/>
　　于棐林以伐鄭也楚蔿賈救鄭遇于北林囚晉解<lb/>
　　揚晉人乃還<lb/>
　　穀梁傳善救陳也<lb/>
　九年冬晉郤缺帥師救鄭<hi>楚子伐鄭</hi>
<pb n="6b"/>
　　左傳楚子為厲之役故伐鄭<hi>十一年傳厲之役鄭伯逃歸莫知在何年</hi>
　　<hi>杜預以六年傳楚人伐鄭取成而還當之傳不言厲亦無逃歸之文定有脫簡必欲指以實其事妄</hi>
　　<hi>矣</hi>晉郤缺救鄭鄭伯敗楚師于柳棼國人皆喜唯<lb/>
　　子良憂曰是國之災也吾死無日矣<lb/>
　十有二年冬衛人救陳<hi>宋師伐陳</hi>
　　左傳晉原縠宋華椒衛孔達曹人<hi>經皆書人</hi>同盟于清<lb/>
　　丘曰恤病討貳於是鄉不書不實其言也宋為盟<lb/>
　　故伐陳衛人救之孔達曰先君有約言焉若大國<lb/>
<pb n="7a"/>
　　討我則死之<hi>十三年傳夏楚子伐宋以其救蕭也君子曰清丘之盟唯宋可以免焉○</hi>
　　<hi>穀梁楊疏曰衛人救陳不言善者衛宋同盟外楚今反救陳不足為善故不釋</hi>
成公<lb/>
　六年冬晉欒書帥師救鄭<hi>楚公子嬰齊帥師伐鄭</hi>
　　左傳楚子重伐鄭鄭從晉故也<hi>五年冬同盟于蟲牢鄭服也</hi>晉<lb/>
　　欒書救鄭與楚師遇於繞角楚師還晉師遂侵蔡<lb/>
　　楚公子申公子成以申息之師救蔡禦諸桑隧趙<lb/>
　　同趙括欲戰請於武子武子將許之知莊子<hi>荀首</hi>范<lb/>
<pb n="7b"/>
　　文子<hi>士燮</hi>韓獻子<hi>厥</hi>諫曰不可乃遂還<lb/>
　七年秋公㑹晉侯齊侯宋公衛侯曹伯莒子邾子把<lb/>
　伯救鄭<hi>楚公子嬰齊帥師伐鄭</hi>
　　左傳七年春鄭子良相成公以如晉見且拜師秋<lb/>
　　楚子重伐鄭師于氾諸侯救鄭鄭共仲侯羽軍楚<lb/>
　　師囚鄖公鍾儀獻諸晉晉人以鍾儀歸囚諸軍府<lb/>
襄公<lb/>
　五年冬公㑹晉侯宋公衛侯鄭伯曹伯齊世子光救<lb/>
<pb n="8a"/>
　陳<hi>楚公子貞帥師伐陳</hi>
　　左傳秋楚人討陳叛故曰由令尹子辛實侵欲焉<lb/>
　　乃殺之九月丙午盟于戚㑹吳且命戍陳也楚子<lb/>
　　囊為令尹范宣子曰我喪陳矣楚人討貳而立子<lb/>
　　囊必改行而疾討陳陳近於楚民朝夕急能無往<lb/>
　　乎有陳非吾事也無之而後可冬諸侯戍陳子囊<lb/>
　　伐陳十一月甲午㑹于城棣以救之<hi>經不書城棣葢去陳尚逺</hi>
　　<hi>故不書非公不及㑹也○案七年冬楚公子貞帥師圍陳傳稱㑹于鄬以救之經書㑹不書救非救</hi>
<pb n="8b"/>
　　<hi>也</hi>
　　穀梁傳善救陳也<lb/>
　十年冬楚公子貞帥師救陳<hi>是年秋公㑹晉侯宋公衛侯曹伯莒子邾子齊</hi>
　<hi>世子光滕子薛伯把伯小邾子伐鄭冬戍鄭虎牢</hi>
　　左傳秋七月諸侯伐鄭己酉師於牛首冬十月諸<lb/>
　　侯之師城虎牢而戍之晉師城梧及制士魴魏絳<lb/>
　　戍之鄭及晉平楚子囊救鄭十一月諸侯之師還<lb/>
　　鄭而南至於陽陵楚師不退知武子欲退欒黶獨<lb/>
<pb n="9a"/>
　　進師遂進己亥與楚師夾潁而軍子矯曰諸侯既<lb/>
　　有成行必不戰矣從之將退不從亦退退楚必圍<lb/>
　　我猶將退也不如從楚亦以退之宵渉潁與楚人<lb/>
　　盟欒黶欲伐鄭師荀罃不可曰我實不能禦楚又<lb/>
　　不能庇鄭鄭何辠不如致怨焉而還丁未諸侯之<lb/>
　　師還侵鄭北鄙而歸楚人亦還<lb/>
　十有二年春王三月莒人伐我東鄙圍邰季孫宿帥<lb/>
　師救邰遂入鄆<lb/>
<pb n="9b"/>
　　左傳季武子救邰遂入鄆取其鐘以為公盤<lb/>
　十有五年夏齊侯伐我北鄙圍成公救成至遇<lb/>
　　左傳齊侯圍成貳於晉也<lb/>
　　公羊傳其言至遇何不敢進也<hi>穀梁范注至遇而齊師已退</hi>
　二十有三年八月叔孫豹帥師救晉次于雍榆<hi>秋齊侯伐衛遂</hi>
　<hi>伐晉</hi>
　　左傳秋齊侯伐衛自衛遂伐晉為二隊入孟門登<lb/>
　　太行張武軍於熒庭戍郫邵封少水乃還趙勝帥<lb/>
<pb n="10a"/>
　　東陽之師以追之獲晏氂八月叔孫豹帥師救晉<lb/>
　　次于雍榆禮也<hi>雍榆晉地後屬魏淇水逕其南又逕其東東北逕頓丘入白溝</hi>
　　公羊傳曷為先言救而後言次先通君命也<lb/>
　　穀梁傳言救後次非救也<lb/>
哀公<lb/>
　七年冬鄭駟𢎞帥師救曹<hi>是年秋宋人圍曹八年春王正月宋公入曹以曹伯</hi>
　<hi>陽歸</hi>
　　左傳宋人圍曹鄭桓子思曰宋人有曹鄭之患也<lb/>
<pb n="10b"/>
　　不可以不救冬鄭師救曹侵宋初曹伯陽即位好<lb/>
　　田弋曹鄙人公孫彊好弋獲白鴈獻之且言田弋<lb/>
　　之説説之因訪政事大說之有寵使為司城以聽<lb/>
　　政彊言霸說於曹伯曹伯從之乃背晉而奸宋宋<lb/>
　　人伐之晉人不救築五邑於其郊曰黍丘揖丘大<lb/>
　　城鍾邘八年春宋公伐曹將還禇師子肥殿曹人<lb/>
　　詬之不行師待之公聞之怒命反之遂滅曹執曹<lb/>
　　伯及司城彊以歸殺之<lb/>
<pb n="11a"/>
　十年冬吳救陳<hi>是年冬楚公子結帥師伐陳</hi>
　　左傳冬楚子期伐陳吳延州來季子救陳謂子期<lb/>
　　曰二君不務徳而力爭諸侯民何辠焉我請退以<lb/>
　　為子名務德而安民乃還<lb/>
王者之師伐有辠救無辜惟其義而已吕氏春秋曰先<lb/>
王攻伐之事未有不攻無道而伐不義者也攻無道而<lb/>
伐不義則福莫大焉後世救守之心未有不守無道而<lb/>
救不義者也守無道而救不義則禍莫大焉故伐不可<lb/>
<pb n="11b"/>
非救不可取惟義兵為可兵苟義伐可也救可也兵苟<lb/>
不義則伐不可救亦不可故亂天下者在於不論其義<lb/>
惟善其救揆厥所由由於有道者之廢而無道者之恣<lb/>
行夫無道之恣行亦幸矣善救之説出則不肖者益幸<lb/>
也學者説春秋以為言救未有不善者其不然乎假令<lb/>
文王伐崇而同惡者救之何善之有哉春秋無義伐亦<lb/>
無義救而求其彼善於此者則莫如齊人救鄭齊人救<lb/>
邢猶不失為義兵故春秋善之善之則曷為稱人<hi>莊二十八<pb n="12a"/>年公㑹齊人宋人救鄭閔元年齊人救邢</hi>春秋稱人之義有三一曰討賊二<lb/>
曰伐戎三曰救患討賊稱人者言人人之所同誅也伐<lb/>
戎稱人者言人人之所同病也救患稱人者言人人之<lb/>
所同患也莊二十八年救鄭稱人是齊侯歟曰齊侯也<lb/>
何以知其是齊侯經書公㑹傳言諸侯則齊侯宋公明<lb/>
矣三十年齊人伐山戎説者謂稱人以貶之此不識春<lb/>
秋之義者也且云桓不務德勤兵遠伐不貶之則將開<lb/>
後世之君勞中國而事外夷捨近政而貴遠略為此説<lb/>
<pb n="12b"/>
者不知春秋異於秦漢戎狄徧於中原近在門庭患生<lb/>
肘腋亡邢滅衛皆非外夷齊侯北伐南侵亦非遠略管<lb/>
敬仲明言戎翟豺狼不可厭也孔子亦云微管仲吾其<lb/>
被髮左衽矣乃謂勤兵遠伐故特貶稱人不亦妄乎然<lb/>
則僖十年夏齊侯許男伐北戎曷為不稱人或云狄之<lb/>
患大於戎齊桓舍狄而伐戎戎狄之患一也安得以意<lb/>
而分大小哉一稱人一稱爵者以其稱許男不可不稱<lb/>
齊侯也稱人非貶稱爵非褒如以北伐山戎為遠略故<lb/>
<pb n="13a"/>
稱人以貶之則齊侯伐北戎獨非遠略乎而顧稱爵以<lb/>
褒之也其不然必矣<hi>趙匡欲改齊人為齊侯以就其説劉原父以為越竟伐山戎乃沛然自得矜功而欲封禪此本史記封禪書不見春秋内外兩傳後人掇封禪書數語編入管子其言誕妄不足信也原父可謂博而無識矣</hi>僖元年三師次于聶北救邢穀梁謂言次<lb/>
非救也信乎曰否莊三年公次于滑欲救紀而不能三<lb/>
十年師次于成欲救鄣而不能皆書次而不書救則其<lb/>
不能救信矣聶北三師先書次後書救則能救可知或<lb/>
云救患如拯焚當如奉漏巵沃焦釡不可須臾少緩獨<lb/>
<pb n="13b"/>
不曰必有忍乃克有濟乎救者惟期有濟而已如其有<lb/>
濟雖緩何傷也邢之不亡非實賴齊桓救之之力哉襄<lb/>
二十三年齊侯伐晉叔孫豹帥師救晉次于雍榆先言<lb/>
救後言次豈畏齊而不敢進歟非也齊侯聞晉之亂而<lb/>
伐之築熒庭戍郫邵封少水嘗與臧孫語而自多伐晉<lb/>
之功臧孫笑之且以為君似鼠夜行晝伏畏晉實甚豹<lb/>
雖懦必不畏此夜行之鼠矣葢至雍榆而齊師已退也<lb/>
齊霸終而魯救齊晉霸衰而魯救晉皆有關於天下之<lb/>
<pb n="14a"/>
故者故特書於策而左氏以為禮者葢聶北與雍榆皆<lb/>
次也而一先一後見君臣之禮焉僖十八年宋襄伐齊<lb/>
納孝公歟抑伐喪歟傳稱桓公與管仲屬孝公於宋襄<lb/>
公及桓公卒而雍巫易牙立無虧孝公奔宋宋襄公納<lb/>
孝公而伐齊齊桓之元妃王姬無子長衛姬生無虧閔<lb/>
二年齊桓使公子無虧帥師戍曹明齊桓之子無虧最<lb/>
長無虧長而齊立之且桓公許之矣特以立之者皆小<lb/>
人而桓公又嘗屬孝公於宋如孝公當立則經曷為書<lb/>
<pb n="14b"/>
伐而不言納子昭哉經書伐而不言納不與其納也非<lb/>
伐喪而何故魯救之於前狄救之於後經兩書救狄與<lb/>
魯同辭葢進之也救者善則伐者惡矣且宋襄㑹盟征<lb/>
伐春秋皆無善辭後之人皆列於五霸異哉僖二十八<lb/>
年晉侯伐衛楚人救衛襄十年晉侯伐鄭楚公子貞救<lb/>
鄭伐者義乎救者義乎曰皆非義也如以強弱論則晉<lb/>
文強晉悼弱故晉文能禦楚而晉悼退而避之方晉文<lb/>
之伐衛也衛侯欲與楚國人不欲遂出其君以説于晉<lb/>
<pb n="15a"/>
豈非晉文强楚人不克救衛歟不克救曷為書救是時<lb/>
楚戍穀魯戍衛其欲救衛也必先告魯故書救魯懼晉<lb/>
而殺戍者以不卒戍辠之戍不卒者非以其救不克哉<lb/>
晉悼合諸侯以伐鄭與楚夾潁而軍鄭渉潁與楚人盟<lb/>
竊料晉之不敢與楚戰也由是晉師退而楚人乃還則<lb/>
楚實能救鄭矣故救衛救鄭皆救也其事同其情異一<lb/>
則晉强而楚弱一則晉弱而楚强如以義言則兩國交<lb/>
爭伐與救皆非義也晉悼既不能禦楚又不能庇鄭乃<lb/>
<pb n="15b"/>
城梧及制以逼之數合諸侯之師以伐之其不仁亦甚<lb/>
矣楚雖能救鄭仍終不能得鄭也故我謂春秋無義伐<lb/>
亦無義救者以此春秋二十三救皆先言伐或言圍後<lb/>
言救未有伐與救並行者惟文三年冬晉陽處父伐楚<lb/>
以救江伐與救並行焉江遠而楚近勢不能越楚以救<lb/>
江故聲言伐楚以師伐人遇其師而還既不成伐復不<lb/>
成救也貫之盟江黃皆與管仲曰江黃逺齊而近楚楚<lb/>
為利之國也若伐而不能救則無以宗諸侯矣桓公不<lb/>
<pb n="16a"/>
聽遂與之盟管仲死楚伐江滅黃桓公不能救故君子<lb/>
閔之齊桓尚不能救黃晉陽處父又焉能救江哉楚人<lb/>
滅江秦穆為之降服出次不舉過數大夫諫公曰同盟<lb/>
滅雖不能救敢不矜乎江與秦同姓未聞同盟而秦穆<lb/>
謂之同盟者以其嘗與諸夏之盟也同盟滅盟主不能<lb/>
救則盟主恥之雖非盟主亦以喪禮自處哀而矜之我<lb/>
所謂救非義者以為不能救而徒有救之名若陽處父<lb/>
者不如勿救而已矣宋衛同盟於清丘而外楚且曰恤<lb/>
<pb n="16b"/>
病討貳陳貳於楚而宋伐之衛孔達背盟而救之此不<lb/>
當救而救之者也不能救而救之者不猶愈於不當救<lb/>
而救之者乎然明知其義而背之與不能為義而竊取<lb/>
其名均非義也盟主之宗諸侯者太上以德綏其次以<lb/>
力服德不能綏力不能服一伐之一救之如兩虎之闘<lb/>
爭而可謂之義哉善乎延州來季子之救陳也哀十年<lb/>
楚子期伐陳延州來季子救陳謂子期曰二君不務德<lb/>
而力爭諸侯民何辠焉我請退以為子名務德而安民<lb/>
<pb n="17a"/>
不亦可乎<lb/>
隱公<lb/>
　九年三月癸酉大雨震電庚辰大雨雪<hi>是年春天王使南季來聘</hi>
　<hi>經不書王</hi>
　　左傳九年春王三月癸酉大雨霖以震<hi>此左傳經文</hi>書<lb/>
　　始也庚辰大雨雪亦如之書時失也凡雨自三日<lb/>
　　以往為霖平地尺為大雪<hi>此訓大雨雪非以平地尺雪為異也趙匡駁之</hi>
　　<hi>妄甚且既震而大雪傳固明言時失矣</hi>
<pb n="17b"/>
　　公羊傳大雨震電何以書記異也何異爾不時也<lb/>
　　<hi>何注周之三月夏之正月雨當冰雪雜下雷當聞於地中其雉雊電未可見而大雨震電此陽氣失</hi>
　　<hi>其時</hi>大雨雪何以書記異也何異爾俶甚也<hi>俶始怒也始怒</hi>
　　<hi>甚猶太甚也師説謂平地七尺雪盛隂之氣也葢盛隂之氣大怒</hi>
　　穀梁傳震雷也電霆也志疎數也八日之間再有<lb/>
　　大變隂陽錯行故謹而日之也雨月志正也<lb/>
桓公<lb/>
　元年秋大水<lb/>
<pb n="18a"/>
　　左傳秋大水凡平原出水為大水<hi>孔疏原地之高者不宜有水言</hi>
　　<hi>出者謂水出於平原之上也</hi>
　　公羊傳何以書記災也<lb/>
　　穀梁傳高下有水災曰大水<lb/>
　八年冬十月雨雪<lb/>
　　公羊傳何以書記異也何異爾不時也<lb/>
　十有三年夏大水<lb/>
　十有四年春正月無冰　秋八月壬申御廩災<lb/>
<pb n="18b"/>
莊公<lb/>
　七年夏四月辛卯夜<hi>穀梁經夜作㫺</hi>恒星不見夜中星隕如<lb/>
　雨　秋大水無麥苗<lb/>
　　左傳夏恒星不見夜明也星隕如雨與雨偕也<hi>古而</hi>
　　<hi>如通</hi>秋無麥苗不害嘉穀也<lb/>
　　公羊傳恒星者列星也列星不見何以知夜之中<lb/>
　　星反也<hi>星復見</hi>如雨者非雨也非雨則曷為謂之如<lb/>
　　雨不修春秋曰雨星不及地尺而復君子修之曰<lb/>
<pb n="19a"/>
　　星霣如雨何以書記異也<hi>夏之二月昏參伐狼注之星當見參伐主斬艾</hi>
　　<hi>立義狼注主持衡平也不見者法度廢絶之象夜中星反者房心見於虚危斗</hi>
　　穀梁傳恒星者經星也日入至於星出謂之㫺不<lb/>
　　見者可以見也夜中星隕如雨是夜中歟春秋著<lb/>
　　以傳著疑以傳疑中之幾也而曰夜中著焉爾何<lb/>
　　用見其中也失變而錄其時則夜中矣著於上見<lb/>
　　於下謂之雨著於下不見於上謂之隕<lb/>
　十有一年秋宋大水<lb/>
<pb n="19b"/>
　　左傳秋宋大水公使弔焉曰天作淫雨害於粢盛<lb/>
　　若之何不弔對曰孤實不敬天降之災又以為君<lb/>
　　憂拜命之辱<lb/>
　　公羊傳何以書記災也外災不書此何以書及我<lb/>
　　也<lb/>
　　穀梁傳外災不書此何以書王者之後也<lb/>
　二十年夏齊大災<lb/>
　　公羊傳大災者何大瘠也<hi>瘠一作瘠一作漬</hi>大瘠者何㾐<lb/>
<pb n="20a"/>
　　也<hi>㾐即癘</hi>何以書記災也外災不書此何以書及我<lb/>
　　也<lb/>
　　穀梁傳其志以甚也<lb/>
　二十有四年秋大水<lb/>
　二十有五年秋大水鼓用牲于社于門<lb/>
　　左傳非常也凡天災有幣無牲非日月之眚不鼓<lb/>
　　公羊傳其言于社于門何于社禮也于門非禮也<lb/>
　　穀梁傳既戒鼔而駭衆用牲可以已矣救日以鼔<lb/>
<pb n="20b"/>
　　兵救水以鼓衆<lb/>
僖公<lb/>
　十年冬大雨雪<hi>雪公羊作雹</hi>
　十有四年秋八月辛卯沙鹿崩<lb/>
　　左傳秋八月辛卯沙鹿崩晉卜偃曰期年將有大<lb/>
　　咎幾亡國<lb/>
　　公羊傳沙鹿者何河上之邑也此邑也其言崩何<lb/>
　　襲邑也<hi>襲者陷入地中</hi>沙鹿崩何以書記異也外異不書<lb/>
<pb n="21a"/>
　　此何以書為天下記異也<lb/>
　　穀梁傳林屬於山為鹿沙山名也無崩道而崩故<lb/>
　　志之也其日重其變也<lb/>
　十有五年九月己卯晦震夷伯之廟<hi>夷伯魯大夫既卒之稱凡伯單</hi>
　<hi>伯皆天子之大夫也魯大夫未有生而稱伯者公穀二傳以單伯為魯大夫失之甚矣</hi>
　　左傳震夷伯之廟辠之也於是展氏有隠慝焉<lb/>
　　公羊傳晦者何㝠也震之者何雷電擊夷伯之廟<lb/>
　　也夷伯者曷為者也季氏之孚也季氏之孚則微<lb/>
<pb n="21b"/>
　　者其稱夷伯何大之也曷為大之天戒之故大之<lb/>
　　也何以書記異也<lb/>
　　穀梁傳晦冥也震雷也夷伯魯大夫也因此以見<lb/>
　　天子至于士皆有廟天子七廟諸侯五大夫三故<lb/>
　　德厚者流光德薄者流卑是以貴始德之本也始<lb/>
　　封必為祖<lb/>
　十有六年春王正月戊申朔隕石于宋五是月六鷁<lb/>
　退飛過宋都<lb/>
<pb n="22a"/>
　　左傳十六年春隕石于宋五隕星也六鷁退飛過<lb/>
　　宋都風也<lb/>
　　公羊傳曷為先言霣而後言石霣石記聞聞其磌<lb/>
　　然視之則石察之則五是月者何僅逮是月也<hi>是月</hi>
　　<hi>邉魯人語</hi>曷為先言六而後言鷁記見也視之則六察<lb/>
　　之則鷁徐而察之則退飛<lb/>
　　穀梁傳先隕而後石何也隕而後石也於宋四竟<lb/>
　　之内曰宋後數散辭也耳治也是月者決不日而<lb/>
<pb n="22b"/>
　　月也六鷁退飛先數聚辭也目治也<lb/>
　二十年五月乙巳西宫災<lb/>
　　公羊傳西宫者小寢也小寢則曷為謂之西宫有<lb/>
　　西宫則有東宫矣魯子曰以有西宫亦知諸侯之<lb/>
　　有三宫也<hi>禮夫人居中宫少在前右媵居西宫左媵居東宫少在後</hi>西宫災何<lb/>
　　以書記異也<lb/>
　　穀梁傳謂之新宫則近為禰宫以諡言之則如疏<lb/>
　　之然以是為閔宫也<hi>孔疏云禮宗廟在左不得稱西</hi>
<pb n="23a"/>
　二十有九年秋大雨雹<lb/>
　　左傳秋大雨雹為災也<lb/>
　二十有三年十有二月隕霜不殺草李梅實<lb/>
　　公羊傳何以書記異也何異爾不時也<hi>易中孚記曰隂假陽</hi>
　　<hi>威之應也早霣霜而不能殺草至當霣霜之時根生之物復榮不死斯陽假與隂威隂威列索故陽</hi>
　　<hi>自霣霜而反不能殺也</hi>
　　穀梁傳未可殺而殺舉重也<hi>定元年冬十月隕霜殺菽</hi>可殺而<lb/>
　　不殺舉輕也<hi>菽重草輕</hi>
<pb n="23b"/>
文公<lb/>
　九年九月癸酉地震<lb/>
　　公羊傳地震者何動地也何以書記異也<lb/>
　　穀梁傳震動也地不震者也震故謹而日之也<lb/>
　十有四年秋七月有星孛入于北斗<lb/>
　　左傳有星孛入于北斗周内史叔服曰不出七年<lb/>
　　宋齊晉之君皆將死亂<hi>漢書注文穎曰孛星光芒短其光四出蓬蓬孛孛然</hi>
　　<hi>彗星光芒長參參如掃帚春秋志孛不志彗彗孛實一星不得妄分長短</hi>
<pb n="24a"/>
　　公羊傳孛者何彗星也其言入于北斗何北斗有<lb/>
　　中也<hi>魁中</hi>
　　穀梁傳孛之為言猶茀也其曰入北斗斗有環城<lb/>
　　也<lb/>
宣公<lb/>
　十年秋大水<lb/>
　十有六年夏成周宣榭火<hi>火公穀二傳作災</hi>
　　左傳夏成周宣榭火人火之也凡火人火曰火天<lb/>
<pb n="24b"/>
　　火曰災<lb/>
　　公羊傳成周者何東周也宣榭者何宣宫之榭也<lb/>
　　<hi>宣王中興故廟不毁</hi>何言乎成周宣榭災樂器藏焉爾<hi>榖梁同</hi>
成公<lb/>
　元年二月無冰<lb/>
　　穀梁傳終時無冰則志此未終時而言無冰何也<lb/>
　　終無冰矣加之寒之時也<lb/>
　三年二月甲子新宫災三日哭<lb/>
<pb n="25a"/>
　　公羊傳新宫者何宣公之廟也宣官則曷為謂之<lb/>
　　新宫不忍言也<hi>謂之新者因新入宫易其西北角示昭穆相繼代有所改更也</hi>其<lb/>
　　言三日哭何廟災三日哭禮也何以書記災也<lb/>
　　榖梁傳新宫者禰宫也三日哭哀也其哀禮也迫<lb/>
　　切不敢稱諡恭也其辭恭且哀以成公為無譏矣<lb/>
　五年夏梁山崩　秋大水<lb/>
　　左傳梁山崩晉侯以傳召伯宗伯宗辟重曰辟傳<lb/>
　　重人曰待我不如捷之速也問絳事焉曰梁山崩<lb/>
<pb n="25b"/>
　　問將若之何曰山有朽壤而崩可若何國主山川<lb/>
　　故山崩川竭君為之不舉降服乘縵徹樂出次祝<lb/>
　　幣史辭以禮焉伯宗請見之不可遂以告而從之<lb/>
　　公羊傳梁山者何河上之山也梁山崩何以書記<lb/>
　　異也何異爾大也何大爾梁山崩壅河三日不流<lb/>
　　外異不書此何以書為天下記異也<hi>穀梁傳與二傳略同惟以</hi>
　　<hi>伯宗為伯尊重人為輦者且曰君親素縞帥羣臣而哭之既而祠焉斯流矣孔子聞之曰伯尊其無</hi>
　　<hi>績乎攘善也</hi>
<pb n="26a"/>
　十有六年春王正月雨木冰<lb/>
　　公羊傳雨木冰者雨而木冰也何以書記異也<lb/>
　　穀梁傳雨而木冰也<hi>木冰猶木介介者甲也兵之象</hi>志異也傳曰<lb/>
　　根枝折<lb/>
襄公<lb/>
　九年春宋災<hi>災公羊作火</hi>
　　左傳九年春宋災樂喜為司城以為政使伯氏司<lb/>
　　里火所未至徹小屋塗大屋陳畚挶具綆缶備水<lb/>
<pb n="26b"/>
　　器量輕重蓄水潦積土塗巡丈城繕守備表火道<lb/>
　　使華臣具正徒令隧正納郊保奔火所使華閲討<lb/>
　　右官官庀其司向戍討左亦如之使樂遄庀刑器<lb/>
　　亦如之使皇鄖命校正出馬工正出車備甲兵庀<lb/>
　　武守使西鉏吾<hi>太宰</hi>庀府守令司宫巷伯儆宫二師<lb/>
　　令四鄉正敬享<hi>魯有三郊三遂則魯立三鄉此云四鄉正則宋立四鄉二師分掌其</hi>
　　<hi>方左右各掌二鄉</hi>祝宗用馬於四墉祀盤庚于西門之外<lb/>
　　晉侯問於士弱曰吾聞之宋災於是乎知有天道<lb/>
<pb n="27a"/>
　　<hi>災者天火故知有天道杜預謂宋人先知之妄矣</hi>對曰古之火正或食於<lb/>
　　心或食於咮以出内火<hi>文耀鉤云咮謂鳥陽七星為頸注云陽猶首也柳謂</hi>
　　<hi>之咮七星為朱鳥頸咮與頸共在午者鳥之止宿口屈在頸七星與咮體相接連故也鶉火星昏在</hi>
　　<hi>南方令民放火咮為火候故十二次咮為鶉火也南方七星共為朱鳥宿東方七星共為蒼龍宿九</hi>
　　<hi>月日體在房房心相近心為大火與日出沒伏在日下不見令民内火</hi>陶唐氏之火<lb/>
　　正閼伯居商丘祀大火而火紀時焉相土因之故<lb/>
　　商主大火商人閲其禍敗之釁必始於火是以日<lb/>
　　知其有天道也<lb/>
<pb n="27b"/>
　　公羊傳曷為或言災或言火大者曰災小者曰火<lb/>
　　然則内何以不言火者甚之也<lb/>
　十有六年五月甲子地震<lb/>
　二十有四年秋大水<hi>是年冬大饑</hi>
　　左傳㑹于夷儀將以伐齊水不克<lb/>
　二十有八年春無冰<lb/>
　　左傳二十八年無冰梓慎曰今兹宋鄭其饑乎歳<lb/>
　　在星紀而淫於𤣥枵<hi>五星皆右行於天恒星為經五星為緯天有十二次地有</hi>
<pb n="28a"/>
　　<hi>十二辰丑子亥北方之辰也星紀在丑𤣥枵在子釋天云星紀斗牽牛也𤣥枵虚也星紀者日月五</hi>
　　<hi>星之所終始虚在正北北方色𤣥枵之言耗耗虚之意星紀為斗牛之次𤣥枵為虚危之次歳星此</hi>
　　<hi>年當在星紀明年在𤣥枵今年已在𤣥枵是淫行失次也</hi>以有時菑隂不堪陽<lb/>
　　<hi>服䖍云歳為陽𤣥枵為隂歳星進至𤣥枵隂不勝陽故溫無冰</hi>蛇乘龍<hi>歳星為龍虛危為蛇</hi>
　　<hi>歳星在虚危龍在下而蛇在上蛇乘龍之象也</hi>龍宋鄭之星也<hi>房心為宋角亢為鄭</hi>
　　宋鄭必饑𤣥枵虛中也枵耗名也土虛而民耗不<lb/>
　　饑何為<lb/>
　三十年五月甲午宋災伯姬卒<lb/>
<pb n="28b"/>
昭公<lb/>
　三年冬大雨雹<lb/>
　四年春王正月大雨雹<lb/>
　　左傳大雨雹季武子問於申豐曰雹可禦乎對曰<lb/>
　　聖人在上無雹雖有不為災古者日在北陸而藏<lb/>
　　冰西陸朝覿而出之<hi>服氏謂二月日在婁春分之中奎始朝見東方月令仲春</hi>
　　<hi>天子乃獻羔啓冰是也鄭𤣥答孫皓問云西陸朝覿謂四月立夏之時周禮夏班冰是也</hi>其藏<lb/>
　　冰也深山窮谷固隂沍寒於是乎取之其出之也<lb/>
<pb n="29a"/>
　　朝之祿位賓食喪祭於是乎用之其藏之也黑牡<lb/>
　　秬黍以享司寒其出之也桃弧棘矢以除其災其<lb/>
　　出入也時食肉之祿冰皆與焉大夫命婦喪浴用<lb/>
　　冰祭寒而藏之獻羔而啓之公始用之火出而畢<lb/>
　　賦<hi>火出為夏三月至四月而畢周禮夏班冰是也</hi>自命夫命婦至於老疾<lb/>
　　無不受冰山人取之縣人傳之輿人納之𨽻人藏<lb/>
　　之夫冰以風壯而以風出其藏之也周其用之也<lb/>
　　徧則冬無愆陽夏無伏隂春無凄風秋無苦雨雷<lb/>
<pb n="29b"/>
　　出不震無災霜雹癘疾不降民不夭札今藏川池<lb/>
　　之冰棄而不用風不越而殺雷不發而震雹之為<lb/>
　　災誰能禦之七月之卒章藏冰之道也<hi>雹不為災不書于䇿</hi>
　九年夏四月陳火<lb/>
　　左傳夏四月陳災<hi>左傳經文</hi>鄭裨竈曰五年陳將復封<lb/>
　　封五十二年而遂亡<lb/>
　　公羊傳陳已滅矣其言陳火何存陳也曰存陳悕<lb/>
　　矣曷為存陳滅人之國執人之辠人殺人之賊𦵏<lb/>
<pb n="30a"/>
　　人之君若是則陳存悕矣<lb/>
　　穀梁傳國曰災邑曰火火不志此何以志閔陳而<lb/>
　　存之也<lb/>
　十有七年冬有星孛于大辰<hi>大辰房心尾也大火謂之大辰大火蒼龍宿心</hi>
　<hi>以候四時故曰辰大火也心在中最明故時候主焉</hi>
　　左傳冬有星孛于大辰西及漢<hi>天漢在箕斗間是時天漢斜列於天</hi>
　　<hi>大辰見在天漢西孛星文出於大辰西而尾東指光芒歴辰星東及天漢</hi>申須曰彗所<lb/>
　　以除舊布新也天事恒象今除於火火出必布焉<lb/>
<pb n="30b"/>
　　諸侯其有火災乎<lb/>
　　公羊傳孛者何彗星也其言于大辰何在大辰也<lb/>
　　大辰者何大火也大火為大辰伐為大辰<hi>伐為參伐也伐</hi>
　　<hi>在參傍與參連體而六星</hi>北辰亦為大辰<lb/>
　　穀梁傳一有一亡曰有于大辰者濫于大辰也<lb/>
　十有八年夏五月壬午宋衛陳鄭災<lb/>
　　左傳夏五月火始昬見<hi>心星</hi>丙子風梓愼曰是謂融<lb/>
　　風火之始也<hi>易風自火出風屬木始於東北故東北融風為火之始</hi>七日其<lb/>
<pb n="31a"/>
　　火作乎戊寅風甚壬午大甚宋衛陳鄭皆火<hi>前年梓愼</hi>
　　<hi>所料者一一皆中而我獨削之者子産所謂多言或信也</hi>梓愼登大廷之庫以<lb/>
　　望之曰宋衛陳鄭也數日皆來告火<hi>前年冬</hi>鄭裨竈<lb/>
　　言於子産曰宋衛陳鄭將同日火若我用瓘斚玉<lb/>
　　瓚鄭必不火子産弗與及是裨竈曰不用吾言鄭<lb/>
　　又將火鄭人請用之子産不可曰天道遠人道邇<lb/>
　　非所及也何以知之竈焉知天道是亦多言矣豈<lb/>
　　不或信遂弗與亦不復火<lb/>
<pb n="31b"/>
　　公羊傳何以書記異也何異爾異其同日而俱災<lb/>
　　也<lb/>
　十有九年夏五月己卯地震<lb/>
　二十有三年八月乙未地震<lb/>
　　左傳八月丁酉南宫極震萇𢎞謂劉文公曰君其<lb/>
　　勉之先君之力可濟也周之亡也其三川震今西<lb/>
　　王之大臣亦震天棄之矣東王必大克<lb/>
定公<lb/>
<pb n="32a"/>
　元年冬十月隕霜殺菽<lb/>
　　公羊傳何以書記異也此災菽也曷為以異書異<lb/>
　　大乎災也<lb/>
　　穀梁傳未可以殺而殺舉重可殺而不殺舉輕其<lb/>
　　曰菽舉重也<hi>趙匡曰百草未死豆苗先枯惟豆易凋非舉重也如其然則隕霜殺菽乃</hi>
　　<hi>常事耳安得以為災而特書於策哉</hi>
　二年夏五月壬辰雉門及兩觀災<lb/>
哀公<lb/>
<pb n="32b"/>
　三年夏四月甲午地震　五月辛卯桓宫僖宫災<lb/>
　　左傳夏五月辛卯司鐸火火踰公宫桓僖災孔子<lb/>
　　在陳聞火曰其桓僖乎<hi>先儒服氏曰季氏出桓公又立僖公故不毁其廟</hi>
　　穀梁傳言及則祖有尊卑由我言之則一也<lb/>
　四年六月辛丑亳社災<hi>亳公羊作蒲</hi>
　　公羊傳蒲社者何亡國之社也社者封也其言災<lb/>
　　何亡國之社葢揜之揜其上而柴其下何以書記<lb/>
　　災也<lb/>
<pb n="33a"/>
　　穀梁傳亳社者亳之社也亳亡國也亡國之社以<lb/>
　　為廟屛戒也<lb/>
　十有三年冬十有一月有星孛于東方<lb/>
　　公羊傳孛者何彗星也其言于東方何見于旦也<lb/>
　　<hi>日方出宿不見故言旦</hi>
魯論稱子不語怪説者遂謂聖人不言災異而春秋災<lb/>
異皆書于策漢儒董膠西治公羊春秋始推隂陽災異<lb/>
為儒者宗宣元之後劉中壘治穀梁春秋數其禍福傳<lb/>
<pb n="33b"/>
以洪範與膠西錯互不合及其子歆治左氏春秋言五<lb/>
行傳又頗不同宋儒盡斥之為妄由是學者絶口不言<lb/>
災異愚以為文王演周易孔子述春秋天人之道粲然<lb/>
明備而春秋災異洪範咎徴確然可信者焉可盡斥之<lb/>
為妄乎隱九年三月癸酉大雨震電庚辰大雨雪八日<lb/>
之間再有大變公羊以為失時又以為俶甚俶甚者盛<lb/>
隂之氣大怒臣將弑君之象也吳孫亮太平二年二月<lb/>
甲寅大雨震電乙卯雪大寒兩日之間一雷一雪晉安<lb/>
<pb n="34a"/>
帝義熙六年正月景寅雷又雪并在一日之中信俶甚<lb/>
矣皆與隱九年三月同占若曰爲君失時賊臣將起先<lb/>
雷後雪者隂乘間隙起而害陽弑逆之禍成焉隱尋見<lb/>
弑亮亦被廢安恭二帝皆強臣劉裕殺之盛隂大怒不<lb/>
益信乎晉愍帝建興元年十一月己巳㑹稽大雨震電<lb/>
庚午大雪亦與隱同占是時西京孤危九州幅裂愍尋<lb/>
出降青衣行酒旋死於胡胡非盛隂之象哉莊七年夏<lb/>
四月辛卯夜恒星不見夜中星隕如雨公羊謂恒星不<lb/>
<pb n="34b"/>
見夜中星反復見何邵公以為恒星者參伐狼注法度<lb/>
之星星反者房心復見於虚危斗虚危齊地言王者法<lb/>
度廢絶齊霸將興漢成帝永始二年二月癸未夜過中<lb/>
星隕如雨長一二丈繹繹未至地滅至雞鳴止元延元<lb/>
年四月丁酉日晡時有流星大如缶長十餘丈或如盂<lb/>
或如雞子燿燿如雨下至昏止郡國皆言星隕燿燿有<lb/>
光繹繹不絶星隕之狀一在夜一在日晡時未昏而星<lb/>
隕有光其災尤重是歳趙昭儀害後宫皇子皆與莊七<lb/>
<pb n="35a"/>
年夏四月同占其後王莽遂顓國柄王氏之興萌於成<lb/>
帝谷永對曰星辰附離于天猶庶民附離王者王者失<lb/>
道綱紀廢頓下將叛去故星叛天而隕以見其象臣聞<lb/>
三代喪亡者皆由婦人書云乃用婦人之言詩曰赫赫<lb/>
宗周褒姒滅之是時成帝趙后亂内王氏擅朝其後莊<lb/>
公亦内嬖哀姜外惑二叔哀姜亦殺莊之二子故星隕<lb/>
之變先見於七年雖天下之異亦魯國之災也若非齊<lb/>
桓撫而存之則魯不國矣文十四年秋七月有星孛入<lb/>
<pb n="35b"/>
于北斗昭十七年冬有星孛于大辰哀十三年冬十一<lb/>
月有星孛于東方劉中壘謂東方不言宿名者不加宿<lb/>
也劉歆謂東方即大辰不言大辰者旦而見與日爭光<lb/>
星入而彗猶見故不言大辰漢末建安十一年正月星<lb/>
孛于北斗首在斗中尾貫紫宫及北辰其後魏受禪晉<lb/>
隆安四年二月己丑有星孛入北斗魁至三台三月遂<lb/>
經太微帝座端門占曰彗星入北斗經三台易主之象<lb/>
其後宋受禪初惠帝永興二年十月丁丑有星孛于北<lb/>
<pb n="36a"/>
斗占曰璿璣更授天子出走又曰強國發兵諸侯爭權<lb/>
又曰星孛于斗<hi>南斗亦同</hi>王者疾病天下易政皆與文十四<lb/>
年秋七月同占故周内史叔服曰不出七年宋齊晉之<lb/>
君皆將死亂此天下易主之象也由是楚莊興而觀兵<lb/>
周疆遂敗晉師于邲非所謂強國發兵諸侯爭權歟晉<lb/>
太安二年三月彗星見東方此與哀十三年十一月同<lb/>
占占曰孛主兵喪咸寧三年五月星孛于東方明年吳<lb/>
亡猶哀十三年十一月星孛于東方後七年而吳亦亡<lb/>
<pb n="36b"/>
此其應也春秋星孛于北則齊晉宋陳鄭莒之國並弑<lb/>
其君星孛于東則楚滅陳越滅吳三家田氏簒有齊晉<lb/>
故漢文之末星孛西方後吳楚七國亦滅皆兵喪之應<lb/>
矣獨昭十七年冬有星孛于大辰申須謂諸侯皆有火<lb/>
災者大火謂之大辰辰為火房火災曰喪然則孛主兵<lb/>
兼主喪歟孛氣似彗彗有五蒼赤黃白黑其占各異以<lb/>
狀言之曰彗以義言之曰孛孛者惡氣故主兵喪即彗<lb/>
也晏子春秋以為孛之災更大于彗其言曷足信乎庶<lb/>
<pb n="37a"/>
徴之恒寒春秋大雨雪大雨雹隕霜殺菽雨木冰皆恒<lb/>
寒之罰也木冰一曰木介亦曰樹稼唐開元二十九年<lb/>
十一月二十二日雨木冰凝寒凍冽數日不解與成十<lb/>
六年正月同占寧王見而歎曰諺云樹稼達官怕必有<lb/>
大臣當之是月王薨愚謂盛寒之歳冰雪封條久之乃<lb/>
解樹枝如故寒歳皆然何足為異哉穀梁子曰木冰者<lb/>
根枝折也蜀景耀五年宫中大樹無故自折晉太康五<lb/>
年九月南安暴雪樹木摧折此所謂木冰洪範凶短折<lb/>
<pb n="37b"/>
傷人曰凶禽獸曰短草木曰折不曰木折而曰木冰者<lb/>
冰隂木陽隂能脅陽故冰能折木言折則冰不見言冰<lb/>
則折可知此乃草妖非無故也若夫魏黃初六年正月<lb/>
晉太興三年二月永和八年正月太元十四年十二月<lb/>
皆言雨木冰與唐開元二十九年十一月等此乃封條<lb/>
雪而指為雨木冰豈其然乎穀梁之説葢受之師矣其<lb/>
占則未有聞焉或曰小人亂邦之象是時魯有僑如之<lb/>
亂葢其應歟吳孫權嘉禾三年九月朔隕霜殺穀説者<lb/>
<pb n="38a"/>
謂誅罰不由君出政在臣下是時校事吕壹專作威福<lb/>
與漢元帝時石顯用事永光元年九月二日隕霜殺稼<lb/>
同應春秋定元年冬十月乃夏之八月而隕霜殺菽漢<lb/>
與吳皆在九月明非殺之時而定元年較漢與吳更早<lb/>
一月菽乃穀之尤勁者而能殺之則稼與穀又不足言<lb/>
矣葢石顯吕壹後皆伏誅而魯自襄昭以後三家四分<lb/>
公室定公受國於季氏為寄食之君昭哀二公皆客死<lb/>
於外故當定即位之後夏之八月而有隕霜殺菽之災<lb/>
<pb n="38b"/>
葢隂寒殘勁草君弱臣强之象也吳嘉禾四年七月雨<lb/>
雹與僖二十九年秋大雨雹同占説者謂僖專任公子<lb/>
遂猶孫吳專任吕壹寵異亞於公子遂抑或然乎劉中<lb/>
壘以為盛陽雨水溫煖而湯熱隂氣脅之則為雹盛隂<lb/>
雨雪凝滯而冰寒陽氣薄之則為霰霰者陽薄隂雹者<lb/>
隂脅陽春秋不書霰者猶月食則不然春秋不志霰而<lb/>
志雹者霰不為災而雹能為災也説者謂人君惡聞其<lb/>
過抑賢用邪則雹與雨偕信䜛殺無辠則雹下毁瓦破<lb/>
<pb n="39a"/>
車殺牛馬其為狀也或如雞子或如鳬卵或如彈丸或<lb/>
如拳或如斧或如杯或如馬頭傷麥害稼殺人其災若<lb/>
是故季武子患之問于申豐而有雹可禦乎之説申豐<lb/>
謂雹之為災誰能禦之聖人在上無雹雖有不為災其<lb/>
所以然者葢先王有藏冰之道也今藏川池之冰棄而<lb/>
弗用則風能發之為雹而成災然則隂脅盛陽而為冰<lb/>
風發寒冰而為雹非隂則冰不成無風則雹不發劉向<lb/>
之説必合于申豐之説而始明左氏所據者皆先典諸<lb/>
<pb n="39b"/>
儒羣起而攻之則吾豈敢庶徴之恒燠春秋無冰隕霜<lb/>
不殺草李梅實皆恒燠之罰也桓十四年正月無冰成<lb/>
元年二月無冰襄二十八年春無冰劉中壘謂無冰為<lb/>
天下記異也周失之舒秦失之急故周衰無寒歳秦滅<lb/>
無燠年小燠不書無冰然後書京房易傳曰祿不遂行<lb/>
兹謂欺厥咎燠其燠雨雲四至而溫臣安祿逸樂兹謂<lb/>
亂燠而生蟲知辠不誅兹謂舒其燠夏則暑殺人冬則<lb/>
物華實吳孫亮建興元年九月桃李華是時諸葛恪輔<lb/>
<pb n="40a"/>
政息校官原逋責除關梁祟寛厚此舒緩之應魏文帝<lb/>
景元三年十月桃李華是時文帝深樹恩德事崇優緩<lb/>
與建興同占晉穆帝永和九年十二月桃李華是時簡<lb/>
文輔政事多弛略其占亦同春秋不志華而志實者舉<lb/>
其重焉爾十月為陽桃李華不足異也僖三十三年十<lb/>
二月乃夏之十月而李梅實與晉永和九年同占一則<lb/>
十二月而華一則十月而實説者謂臣下強也記曰不<lb/>
當華而華易大夫不當實而實易相室相室謂貴臣言<lb/>
<pb n="40b"/>
當易而更之不可使久輔政魯三桓始盛於僖而僖亦<lb/>
崇尚寛政委任三桓及仲遂故於其末年而有隂假陽<lb/>
威之應雖隕霜而不能殺柔脆之草乃根生之物復榮<lb/>
而實此不當實而實者也誠能抑而損之其不可者易<lb/>
之則政不在大夫矣春秋志日食兼志地震後世推日<lb/>
食之法至元郭守敬而始精至今日而益精則日食可<lb/>
推而得也獨漢張平子造候風地動儀制作侔造化天<lb/>
下如有地動尋其方面即知震之所在合契若神則似<lb/>
<pb n="41a"/>
地震亦可推而得矣其術千古不傳莫知其故春秋志<lb/>
地震志災歟抑志異歟昭二十三年八月乙未地震傳<lb/>
稱八月丁酉南宫極震三日之間魯地震西周地亦震<lb/>
是時始分東西周王子朝為西敬王為東南宫極者西<lb/>
王之大臣也以震而死猶夷伯之廟者魯大夫展氏之<lb/>
廟也僖十五年以震而災則是魯地震而夷伯之廟災<lb/>
明矣曷為不書災而書震且不書地震而獨書震夷伯<lb/>
之廟大夫之廟災春秋不志僖二十年西宫災成三年<lb/>
<pb n="41b"/>
新宫災哀三年桓宫僖宫災君之宫也故謹而書災而<lb/>
夷伯之廟亦稱災則君臣無别矣君子惡其無别也故<lb/>
特書曰震夷伯之廟而地震亦見焉其實廟以震而災<lb/>
與以火而災等災耳不書災而書震者君臣之辭也且<lb/>
曰震又有恪恭震動警戒之辭是時季友立僖實秉國<lb/>
政遂世其卿故於季友之將死也震夷伯之廟以警戒<lb/>
之若曰有隱慝者人所不知天必誅之云爾<hi>夷伯之廟震於十五年九月季友死於十六年三月</hi>春秋志火災其救之政弔之禮備詳於<lb/>
<pb n="42a"/>
傳陳不救火許不弔災君子是以知陳許之先亡也莊<lb/>
十一年宋大水二十年齊大災襄九年宋災昭十八年<lb/>
宋衛陳鄭災外災不志以我往弔特謹而志之故澶淵<lb/>
之㑹明言其故曰宋災然則救災之政弔災之禮非事<lb/>
之大者歟或以宋災為小明言其故以譏之殊失春秋<lb/>
之義矣説見前餘皆畧而不説惟説確然可信者數條<lb/>
仍存疑以待後之學者<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋説卷十四<lb/>
</p>
<p>
</p>
  </div>
</body>
</text>
</TEI>
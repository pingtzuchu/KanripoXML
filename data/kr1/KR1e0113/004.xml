<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋説卷四</head> <lb/>
    <p>
<pb n="1a"/>
欽定四庫全書<lb/>
　春秋説卷四<lb/>
　　　　　　　　　　翰林院侍讀惠士竒撰<lb/>
莊公<lb/>
　二十有二年春王正月陳人殺其公子御㓂<lb/>
　　穀梁傳公子而不言大夫公子未命為大夫也其<lb/>
　　曰公子何也公子之重視大夫命以執公子<hi>執一作視</hi>
　二十有六年夏曹殺其大夫<hi>左氏無傳</hi>
<pb n="1b"/>
　　公羊傳何以不名衆也曷為衆殺之不死于曹君<lb/>
　　者也<hi>二十四年冬戎侵曹曹伯為戎所殺諸大夫不仗節死義獨退求生後嗣子立而誅之為</hi>
　　<hi>得其罪</hi>君死乎位曰滅曷為不言其滅<hi>据上戎侵曹無滅文</hi>為<lb/>
　　曹覊諱也何以不言戰為曹覊諱也<lb/>
　　穀梁傳言大夫而不稱名姓無命大夫也無命大<lb/>
　　夫而曰大夫賢也為曹覊崇也<lb/>
僖公<lb/>
　七年夏鄭殺其大夫申侯<lb/>
<pb n="2a"/>
　　左傳<hi>四年夏</hi>陳轅濤塗謂鄭申侯曰師出于陳鄭之<lb/>
　　間國必甚病若出于東方觀兵于東夷循海而歸<lb/>
　　其可也申侯曰善濤塗以告齊侯許之申侯見曰<lb/>
　　師老矣若出於東方而遇敵懼不可用也若出于<lb/>
　　陳鄭之間共其資糧屝屨其可也齊侯説與之虎<lb/>
　　牢執轅濤塗秋伐陳討不忠也<hi>五年夏</hi>陳轅宣仲怨<lb/>
　　鄭申侯之反已於召陵故勸之城其賜邑曰美城<lb/>
　　之大名也子孫不忘吾助子請乃為之請於諸侯<lb/>
<pb n="2b"/>
　　而城之美遂譖諸鄭伯曰美城其賜邑將以叛也<lb/>
　　申侯由是得罪七年春齊人伐鄭夏鄭殺申侯以<lb/>
　　説于齊且用陳轅濤塗之譖也<lb/>
　　公羊傳其稱國以殺何稱國以殺者君殺大夫之<lb/>
　　辭也<lb/>
　　穀梁傳稱國以殺大夫殺無罪也<lb/>
　十年夏晉殺其大夫里克　十有一年春晉殺其大<lb/>
　夫㔻鄭父<lb/>
<pb n="3a"/>
　　左傳夏四月周公忌父王子黨會齊隰朋立晉侯<lb/>
　　<hi>夷吾</hi>晉侯殺里克以説於是㔻鄭聘于秦且謝緩賂<lb/>
　　故不及<lb/>
　　公羊傳里克弑二君則曷為不以討賊之辭言之<lb/>
　　惠公之大夫也然則孰立惠公里克也里克弑奚<lb/>
　　齊卓子逆惠公而入里克立惠公則惠公曷為殺<lb/>
　　之惠公曰爾既殺夫二孺子矣又將圖寡人為爾<lb/>
　　君者不亦病乎於是殺之然則曷為不言惠公之<lb/>
<pb n="3b"/>
　　入晉之不言出入者踊為文公諱也<hi>踊豫也齊人語若關西言</hi>
　　<hi>渾矣文公惠公出奔不子當絶還入為簒故出入渾皆不書</hi>齊小白入于齊則<lb/>
　　曷為不為桓公諱桓公之享國也長美見乎天下<lb/>
　　故不為之諱夲惡也文公之享國也短美未見乎<lb/>
　　天下故為之諱夲惡也<lb/>
　　穀梁傳稱國以殺辠累上也里克弑二君與一大<lb/>
　　夫其以累上之辭言之何也其殺之不以其辠也<lb/>
　　其殺之不以其辠奈何里克所為弑者為重耳也<lb/>
<pb n="4a"/>
　　夷吾曰是又將殺我乎故殺之不以其辠也<lb/>
　　左傳<hi>十年</hi>㔻鄭之如秦也言於秦伯曰吕甥郤稱冀<lb/>
　　芮實為不從若重問以召之臣出晉君君納重耳<lb/>
　　蔑不濟矣冬秦伯使泠至報問且召三子郤芮曰<lb/>
　　幣重而言甘誘我也遂殺㔻鄭祁舉及七輿大夫<lb/>
　　<hi>服䖍注云下軍之輿帥七人屬申生者前申生將下軍今七輿大夫為申生報怨欒盈將下軍故七</hi>
　　<hi>輿大夫與欒氏</hi>左行共華右行賈華叔堅騅歂纍虎特宫<lb/>
　　山祁皆里㔻之黨也十一年春晉侯使以㔻鄭之<lb/>
<pb n="4b"/>
　　亂來告<lb/>
　二十有五年夏宋殺其大夫<hi>左氏無傳當闕疑</hi>
　　公羊傳何以不名宋三世無大夫三世内娶也<lb/>
　　穀梁傳其不稱名姓以其在祖之位尊之也<lb/>
　三十年秋衛殺其大夫元咺及公子瑕<lb/>
　　左傳<hi>二十八年</hi>元咺歸于衛立公子瑕<hi>三十年</hi>衛侯使賂<lb/>
　　周歂冶厪曰苟能納我吾使爾為卿周冶殺元咺<lb/>
　　及子適子儀公入祀先君周冶既服將命周歂先<lb/>
<pb n="5a"/>
　　入及門遇疾而死冶厪辭卿<lb/>
　　公羊傳衛侯未至<hi>据歸在下</hi>其稱國以殺何道殺也<lb/>
　　穀梁傳稱國以殺辠累上也以是為訟君也衛侯<lb/>
　　在外其以累上之辭言之何也待其殺而後入也<lb/>
　　公子瑕累也以尊及卑也<hi>趙匡曰公子瑕即元咺所立瑕立而自秉國權</hi>
　　<hi>故其弑也反在元咺之下以咺辠重于瑕也</hi>
文公<lb/>
　六年冬十月晉殺其大夫陽處父<lb/>
<pb n="5b"/>
　　左傳六年春晉蒐于夷舍二軍<hi>僖三十一年晉蒐清原作五軍今舍</hi>
　　<hi>二軍復三軍之制</hi>使狐射姑將中軍趙盾佐之陽處父至<lb/>
　　自温<hi>往年聘衛過温</hi>改蒐于董易中軍陽子成季之屬也<lb/>
　　故黨于趙氏且謂趙盾能曰使能國之利也是以<lb/>
　　上之賈季怨陽子之易其班也<hi>賈季狐偃子射姑</hi>而知其<lb/>
　　無援于晉也九月賈季使續鞫居殺陽處父書曰<lb/>
　　晉殺其大夫侵官也<lb/>
　　公羊傳晉殺其大夫陽處父則狐射姑曷為出奔<lb/>
<pb n="6a"/>
　　射姑殺也射姑殺則其稱國以殺何君漏言也其<lb/>
　　漏言奈何君將使射姑將陽處父諫曰射姑民衆<lb/>
　　不説不可使將於是廢將陽處父出射姑入君謂<lb/>
　　射姑曰陽處父言曰射姑民衆不説不可使將射<lb/>
　　姑怒出刺陽處父於朝而走<lb/>
　　穀梁傳稱國以殺辠累上也襄公已葬其以累上<lb/>
　　之辭言之何也君漏言也上泄則下闇下闇則上<lb/>
　　聾且闇且聾無以相通夜姑殺者也夜姑之殺奈<lb/>
<pb n="6b"/>
　　何曰晉將與狄戰使狐夜姑為將軍趙盾佐之陽<lb/>
　　處父曰不可古者君之使臣也使仁者佐賢者不<lb/>
　　使賢者佐仁者今趙盾賢夜姑仁其不可乎襄公<lb/>
　　曰諾謂夜姑曰吾始使盾佐女今女佐盾矣夜姑<lb/>
　　曰敬諾襄公死處父之主竟上事夜姑使人殺之<lb/>
　　君漏言也故士造辟而言詭辭而出曰用我則可<lb/>
　　不用我則無亂其德<lb/>
　七年夏四月宋人殺其大夫<lb/>
<pb n="7a"/>
　　左傳夏四月宋成公卒於是公子成為右師<hi>莊公子</hi>
　　公孫友為左師<hi>目夷子</hi>樂豫為司馬<hi>戴公𤣥孫</hi>鱗矔為司<lb/>
　　徒<hi>桓公孫</hi>公子蕩為司城<hi>桓公/子</hi>華御事為司㓂<hi>華元之父</hi>
　　昭公將去羣公子穆襄之族率國人以攻公殺公<lb/>
　　孫固公孫鄭于公宫六卿和公室樂豫舍司馬以<lb/>
　　讓公子卬<hi>昭公之弟</hi>昭公即位而葬書曰宋人殺其大<lb/>
　　夫不稱名衆也且言非其辠也<lb/>
　　公羊傳何以不名宋三世無大夫三世内娶也<hi>三世</hi>
<pb n="7b"/>
　　<hi>謂慈父王臣杵臼</hi>
　　穀梁傳稱人以殺誅有辠也<lb/>
　八年冬十月宋殺其大夫司馬<lb/>
　　左傳宋襄夫人襄王之姊也昭公不禮焉夫人因<lb/>
　　戴氏之族<hi>華樂皇皆戴族</hi>以殺襄公之孫孔叔公孫鍾離<lb/>
　　及大司馬公子卬皆昭公之黨也司馬握節以死<lb/>
　　故書以官司城蕩意諸來奔<hi>經書宋司城來奔稱其官而不名貴之</hi>
　　效節于府人而出公以其官逆之皆復之亦書以<lb/>
<pb n="8a"/>
　　官皆貴之也<lb/>
　　公羊傳司馬者何司城者何皆官舉也曷為以官<lb/>
　　舉宋三世無大夫三世内娶也<lb/>
　　穀梁傳司馬官也其以官稱無君之辭也<lb/>
　九年二月晉人殺其大夫先都三月晉人殺其大夫<lb/>
　士縠及箕鄭父<lb/>
　　左傳夷之蒐晉侯將登箕鄭父先都而使士縠梁<lb/>
　　益耳將中軍先克曰狐趙之勲不可廢也從之先<lb/>
<pb n="8b"/>
　　克奪蒯得田于菫隂<hi>七年晉禦秦師于菫隂以軍事奪其田也先克中軍佐</hi>
　　故箕鄭父先都士縠梁益耳蒯得作亂九年春王<lb/>
　　正月己酉使賊殺先克乙丑晉人殺先都梁益耳<lb/>
　　三月甲戌晉人殺箕鄭父士縠蒯得<lb/>
　　穀梁傳稱人以殺誅有辠也鄭父累也<lb/>
　十年夏楚殺其大夫宜申<lb/>
　　左傳子西<hi>宜申</hi>與子家謀弑穆王穆王聞之五月殺<lb/>
　　鬬宜申及仲歸<hi>仲歸子家</hi>
<pb n="9a"/>
宣公<lb/>
　九年冬十月陳殺其大夫洩冶<lb/>
　　左傳陳靈公與孔寜儀行父通於夏姬皆衷其衵<lb/>
　　服以戲於朝洩冶諫曰公卿宣淫民無效焉且聞<lb/>
　　不令君其納之公曰吾能改矣公告二子二子請<lb/>
　　殺之公弗禁遂殺洩冶孔子曰詩云民之多辟無<lb/>
　　自立辟其洩冶之謂乎<lb/>
　　穀梁傳稱國以殺其大夫殺無辠也洩冶之無辠<lb/>
<pb n="9b"/>
　　如何陳靈公通于夏徴舒之家公孫寜儀行父亦<lb/>
　　通于其家或衣其衣或衷其襦以相戲于朝洩冶<lb/>
　　聞之入諫曰使國人聞之則猶可使仁人聞之則<lb/>
　　不可君愧於洩冶不能用其言而殺之<lb/>
　十有三年冬晉殺其大夫先縠　十有四年春衛殺<lb/>
　其大夫孔達<lb/>
　　左傳秋赤狄伐晉及清先縠召之也冬晉人討邲<lb/>
　　之敗與清之師歸辠於先縠而殺之盡滅其族君<lb/>
<pb n="10a"/>
　　子曰惡之來也已則取之其先縠之謂乎清丘之<lb/>
　　盟晉以衛之救陳也討焉<hi>十二年晉原縠宋華椒衞孔逹曹人同盟于清</hi>
　　<hi>丘曰恤病討貳陳貳于楚宋為盟故伐陳衞人救之故晉人來討</hi>使人弗去曰辠<lb/>
　　無所歸將加而師十四年春孔達縊而死衛人以<lb/>
　　說于晉而免<lb/>
成公<lb/>
　八年夏晉殺其大夫趙同趙括<lb/>
　　左傳晉趙莊姬為趙嬰之亡故<hi>事在五年</hi>譖之于晉侯<lb/>
<pb n="10b"/>
　　曰原屛將為亂欒郤為徴六月晉討趙同趙括武<lb/>
　　從姬氏畜于公宫以其田與祁奚韓厥言于晉侯<lb/>
　　乃立武而反其田焉<lb/>
　十有五年秋八月宋殺其大夫山<lb/>
　　左傳秋八月葬宋共公於是華元為右師魚石為<lb/>
　　左師蕩澤為司馬<hi>澤乃公孫壽之孫</hi>華喜為司徒公孫師<lb/>
　　為司城向為人為大司宼鱗朱為少司宼向帶為<lb/>
　　太宰魚府為少宰蕩澤弱公室殺公子肥華元出<lb/>
<pb n="11a"/>
　　奔晉魚石自止華元于河上請討許之乃反使華<lb/>
　　喜公孫師率國人攻蕩氏殺子山書曰宋殺大夫<lb/>
　　山言背其族也<lb/>
　十有七年十有二月晉殺其大夫郤錡郤犫郤至<lb/>
　十有八年春王正月晉殺其大夫胥童齊殺其大夫<lb/>
　國佐<lb/>
　　左𫝊民不與郤氏胥童道君為亂故皆書曰晉殺<lb/>
　　其大夫　齊為慶氏之難<hi>前年國佐弑慶克</hi>故甲申晦齊<lb/>
<pb n="11b"/>
　　侯使士華免以戈殺國佐于内宫之朝師逃于夫<lb/>
　　人之宫書曰齊殺其大夫國佐棄命專殺以穀叛<lb/>
　　故也<lb/>
襄公<lb/>
　二年冬楚殺其大夫公子申　五年秋楚殺其大夫<lb/>
　公子壬夫<lb/>
　　左傳楚公子申為右司馬多受小國之賂以偪子<lb/>
　　重子辛楚人殺之故書曰楚殺其大夫公子申楚<lb/>
<pb n="12a"/>
　　人討陳叛故曰由令尹子辛實侵欲焉乃殺之書<lb/>
　　曰楚殺其大夫公子壬夫貪也君子謂楚共王於<lb/>
　　是不刑詩曰周道挺挺我心扃扃講事不令集人<lb/>
　　來定已則無信而殺人以逞不亦難乎夏書曰成<lb/>
　　允成功<lb/>
　十有九年八月齊殺其大夫髙厚鄭殺其大夫公子<lb/>
　嘉　二十年秋蔡殺其大夫公子溼<hi>溼一作燮</hi>
　　左傳秋八月齊崔杼殺髙厚於灑藍而兼其室書<lb/>
<pb n="12b"/>
　　曰齊殺其大夫從君於昏也<hi>齊侯出其世子光而立其少子牙使高厚</hi>
　　<hi>傅之齊侯疾病崔杼逆光而立之光殺牙杼殺高厚</hi>鄭子孔之為政也專國<lb/>
　　人患之乃討西宫之難<hi>事在十年</hi>與純門之師<hi>前年</hi>子孔<lb/>
　　當辠以其甲及子革子良氏之甲守甲辰子展子<lb/>
　　西率國人伐之殺子孔而分其室書曰鄭殺其大<lb/>
　　夫專也蔡公子燮欲以蔡之晉<hi>燮莊公子之晉者欲背楚</hi>蔡人<lb/>
　　殺之初蔡文侯欲事晉曰先君與於踐土之盟<hi>文侯</hi>
　　<hi>之父莊公也名甲午</hi>晉不可棄且兄弟也畏楚不能行而卒<lb/>
<pb n="13a"/>
　　<hi>宣十七年文侯卒</hi>楚人使蔡無常公子燮求從先君以利<lb/>
　　蔡不能而死書曰蔡殺其大夫公子燮言不與民<lb/>
　　同欲也<lb/>
　二十有二年冬楚殺其大夫公子追舒　二十有三<lb/>
　年夏陳殺其大夫慶虎及慶寅<lb/>
　　左傳楚觀起有寵于令尹子南<hi>追舒</hi>未益禄而有馬<lb/>
　　數十乘楚人患之王將討焉子南之子棄疾為王<lb/>
　　御士王每見之必泣棄疾曰君三泣臣矣敢問誰<lb/>
<pb n="13b"/>
　　之辠也王曰令尹之不能爾所知也國將討焉爾<lb/>
　　其居乎對曰父戮子居君焉用之洩命重刑臣亦<lb/>
　　不為王遂殺子南于朝轘觀起於四竟三日棄疾<lb/>
　　請尸王許之既葬遂縊而死<hi>二慶事見第一卷</hi>
　　穀梁傳稱國以殺辠累上也及慶寅慶寅累也<lb/>
　二十有七年夏衞殺其大夫甯喜<lb/>
　　左傳<hi>二十年</hi>衛甯惠子疾召悼子<hi>甯喜</hi>曰吾得罪於君<lb/>
　　悔而無及也名藏在諸侯之策曰孫林父甯殖出<lb/>
<pb n="14a"/>
　　其君君入則掩之若能掩之則吾子也若不能猶<lb/>
　　有鬼神吾有餒而已不來食矣悼子許諾惠子遂<lb/>
　　卒<hi>二十五年</hi>衛獻公入于夷儀使與甯喜言甯喜許之<lb/>
　　<hi>二十六年</hi>二月辛卯殺子叔及太子角甲午衛侯入<hi>二十</hi>
　　<hi>七年</hi>衛甯喜專公患之公孫免餘與公孫無地公孫<lb/>
　　臣謀使攻甯氏弗克皆死夏免餘復攻甯氏殺甯<lb/>
　　喜及右宰穀尸諸朝<hi>喜與穀皆大夫曷為喜書縠不書弑君納君者甯喜一人</hi>
　　<hi>而已右宰穀從人者也焉足書杜預謂縠不書非卿也失之</hi>
<pb n="14b"/>
　　公羊傳衛甯殖與孫林父遂衛侯而立公孫剽甯<lb/>
　　殖病將死謂喜曰黜公者非吾意也孫氏為之我<lb/>
　　即死女能固納公乎喜曰諾甯殖死喜立為大夫<lb/>
　　使人謂獻公曰吾欲納公請使公子鱄約之公子<lb/>
　　鱄不得已而與之約歸至殺甯喜<lb/>
　　穀梁傳稱國以殺辠累上也甯喜弑君其以累上<lb/>
　　之辭言之何也嘗為大夫與之渉公事矣甯喜由<lb/>
　　君弑君而不以弑君之辠辠之者惡獻公也<lb/>
<pb n="15a"/>
昭公<lb/>
　二年秋鄭殺其大夫公孫黑　五年春王正月楚殺<lb/>
　其大夫屈申　八年秋陳人殺其大夫公子過<lb/>
　　左傳秋鄭公孫黑將作亂欲去游氏而代其位<hi>黑為</hi>
　　<hi>游楚所傷故欲去其族</hi>傷疾作而不果駟氏與諸大夫欲殺<lb/>
　　之子産在鄙聞之懼弗及乘遽而至使吏數之曰<lb/>
　　不速死司宼將至七月壬寅縊尸諸周氏之衢加<lb/>
　　木焉　五年春楚子以屈申為貳於呉乃殺之<lb/>
<pb n="15b"/>
　　陳哀公元妃生悼太子偃師二妃生公子畱下妃<lb/>
　　生公子勝二妃嬖畱有寵屬諸司徒招與公子過<lb/>
　　哀公有廢疾公子招公子過殺悼太子而立畱哀<lb/>
　　公縊勝愬之楚畱奔鄭公子招歸辠于公子過而<lb/>
　　殺之<lb/>
　十有二年五月楚殺其大夫成熊　十有四年冬莒<lb/>
　殺其公子意恢<hi>熊一作䖍一作然一作虎</hi>
　　左傳楚子謂成虎若敖之餘也遂殺之或譖成虎<lb/>
<pb n="16a"/>
　　於楚子成虎知之而不能行書曰楚殺其大夫成<lb/>
　　虎<hi>經作熊誤</hi>懐寵也<hi>十四年</hi>秋八月莒著丘公卒郊公不<lb/>
　　慼國人弗順欲立著丘公之弟庚與<hi>一作輿</hi>蒲餘侯<lb/>
　　惡公子意恢而善于庚與郊公惡公子鐸而善于<lb/>
　　意恢公子鐸因蒲餘侯而與之謀曰爾殺意恢我<lb/>
　　出君而納庚與許之冬十二月蒲餘侯兹夫殺莒<lb/>
　　公子意恢郊公奔齊公子鐸逆庚與於齊齊隰黨<lb/>
　　公子鉏送之有賂田<lb/>
<pb n="16b"/>
　　穀梁傳言公子而不言大夫莒無大夫也莒無大<lb/>
　　夫而曰公子意恢意恢賢也曹莒皆無大夫其所<lb/>
　　以無大夫者其義異也<lb/>
　二十有七年夏四月楚殺其大夫郤宛<lb/>
　　左傳郤宛直而和國人說之鄢將師為右領與費<lb/>
　　無極比而惡之令尹子常賄而信讒無極譖郤宛<lb/>
　　焉子常召鄢將師而告之將師退遂令攻郤氏且<lb/>
　　爇之子惡聞之<hi>郤宛</hi>遂自殺也國人弗爇令尹炮之<lb/>
<pb n="17a"/>
　　盡滅郤氏之族黨殺陽令終與其弟完及佗與晉<lb/>
　　陳及其子弟晉陳之族呼於國曰鄢氏費氏自以<lb/>
　　為王專禍楚國弱寡王室䝉王與令尹以自利也<lb/>
　　令尹盡信之矣國將如何令尹病之<lb/>
哀公<lb/>
　二年十有一月蔡殺其大夫公子駟　四年夏蔡殺<lb/>
　其大夫公孫姓公孫霍<lb/>
　　左傳呉洩庸如蔡納聘而稍納師師畢入衆知之<lb/>
<pb n="17b"/>
　　蔡侯告大夫殺公子駟以說哭而遷墓蔡遷于州<lb/>
　　來四年春蔡昭侯將如呉諸大夫恐其又遷也承<lb/>
　　公孫翩逐而射之入於家人而卒以兩矢門之衆<lb/>
　　莫敢進文之鍇後至執弓而先翩射之中肘鍇遂<lb/>
　　殺之故逐公孫辰而殺公孫姓公孫旴<hi>旴經作霍</hi>
國殺大夫曷為不稱名或云有辠稱名無辠不名非也<lb/>
陳殺洩冶楚殺郤宛皆無辠而稱名則稱名豈皆有辠<lb/>
哉君命殺之則稱名非君命則不名春秋兩下相殺不<lb/>
<pb n="18a"/>
道非君命而殺大夫是兩下相殺也曷為而書於策乎<lb/>
言將自是弑君也子弑父臣弑君非一朝一夕之故其<lb/>
所由來者漸矣國有大夫君之股肱心膂未有股肱心<lb/>
膂既亡而元首得全者也文七年宋成公卒昭公即位<lb/>
而襄王之姊為宋襄公夫人乃昭公之祖母欲殺昭公<lb/>
而立公子鮑故先除昭公之黨於是穆襄之族率國人<lb/>
以攻公而殺公孫鄭公孫固八年冬戴氏之族又殺襄<lb/>
公之孫孔叔公孫鍾離公子卬而逐蕩意諸皆襄夫人<lb/>
<pb n="18b"/>
使穆襄及戴族為之必欲盡除昭公之黨而後已傳稱<lb/>
昭公欲去羣公子者蓋昭公亦欲去襄夫人及公子鮑<lb/>
之黨而力不能反為其所噬遂至孤危以瀕於死而公<lb/>
子鮑驟施于國又網羅國之材人收恤桓以下之親上<lb/>
交六卿下結民心襄夫人以君祖母之尊王姬之貴而<lb/>
為之奥主以助焉由是昭公之黨益孤公子鮑之黨益<lb/>
盛至十六年遂弑昭公而鮑立是為文公蓋履霜馴至<lb/>
于堅冰宋之亂歴十年而後成故非君命而擅殺大夫<lb/>
<pb n="19a"/>
不得比於兩下相殺言將自是弑君也獨莊二十六<lb/>
年曹殺其大夫僖二十五年宋殺其大夫不見國史無<lb/>
聞焉爾陳殺洩冶洩冶以諫死春秋無褒辭有説乎曰<lb/>
有說羣言淆亂衷諸聖孔子嘗稱蘧伯玉及晏平仲矣<lb/>
晏平仲之仕於齊也當莊公之時公數淫於崔氏未聞<lb/>
晏子有諫言及莊公之弑也晏子立于崔氏之門外其<lb/>
人曰死乎曰獨吾君也乎哉吾死也曰行乎曰吾辠也<lb/>
乎哉吾亡也君為社稷死則死之為社稷亡則亡之若<lb/>
<pb n="19b"/>
為己死而為己亡非其私暱誰敢任之説者謂晏子創為<lb/>
此論不可以訓而蘧伯玉之仕于衛也當獻公之時孫<lb/>
林父欲出其君而告蘧伯玉對曰君制其國臣敢奸之<lb/>
雖奸之庸知愈乎遂行從近關出由是林父出獻公而<lb/>
立公孫剽及甯喜欲弑剽而納獻公又告蘧伯玉伯玉<lb/>
曰瑗不得聞君之出敢聞其入遂行從近關出然則莊<lb/>
公之難而平仲不死獻公之出而伯玉不從難則死之<lb/>
出則從之皆其私暱也然晏子哭莊公而以尸枕其股<lb/>
<pb n="20a"/>
盟崔慶而臨㰱易其辭凛凛然有風烈焉而伯玉之飄<lb/>
然事外君之出入絶不與聞兩人易地則皆然也非所<lb/>
謂邦有道可以卷而懐之者乎孔子稱晏平仲善與人<lb/>
交而盛稱蘧伯玉為君子後之學者或不滿平仲莫敢<lb/>
輕議伯玉假令伯玉而仕於陳靈公之朝靈公與孔寧<lb/>
儀行父通於夏姬各衷其衵服而於朝相戲將直言以<lb/>
諫乎抑黙無一言乎吾知伯玉當是時必卷而懐之奉<lb/>
身而退矣孔子曰詩云民之多辟無自立辟其洩冶之<lb/>
<pb n="20b"/>
謂乎春秋從君殺大夫之例而無褒辭者以其未聞君<lb/>
子之道也雖然洩冶以諫死不可以不書後世殺諫臣<lb/>
者尚其鑒諸昭十四年莒殺其公子與文七年八年宋<lb/>
殺其大夫皆非君命兩下相殺宋殺其大夫不名曷為<lb/>
莒殺其公子獨稱名且宋殺大夫將以弑君莒殺公子<lb/>
將以出君而一名一不名其義安在宋之大夫死君難<lb/>
者前後六人矣<hi>公孫固公孫鄭公孫孔叔公孫鍾離公子卬司城蕩意諸</hi>昭公孤且<lb/>
危猶得為寄生之君十年在位實六人扶持之力居多<lb/>
<pb n="21a"/>
莒公子意恢與蒲餘侯兹夫交惡兹夫殺意恢出郊公<lb/>
而迎立庚輿直反覆手耳且郊公居喪不哀國人弗順<lb/>
昭公無道傳無實蹟君子讀春秋而悲之故春秋旌宋<lb/>
大夫而不名貴節義之臣也若意恢者碌碌無能居其<lb/>
國不足為重輕又焉足貴哉<hi>或曰宋稱人者衆辭莒不稱人非衆辭直兹夫殺意恢而已</hi>宋莒殺大夫公子皆非君命曷為宋獨稱人言此<lb/>
殺大夫之人即他日弑君之人也故春秋三書人<hi>文七年宋人殺其大夫八年宋人殺其大夫司馬十有六年宋人弑其君杵臼</hi>文十六年宋人弑其<lb/>
<pb n="21b"/>
君杵臼司城蕩意諸死之死君難也曷為不從三大夫<lb/>
之例而書<hi>孔父仇牧荀息</hi>或者意諸可以死可以無死故略之<lb/>
歟曰否不然宋司城來奔見于前矣<hi>文八年宋人殺其大夫司馬宋司城來奔</hi>稱其官而不名貴之也且經書其来傳言其復何略<lb/>
之有春秋一書不再書皆類此<hi>文八年傳司城蕩意諸來奔效節於府人而出公以其官逆之十一年傳襄仲聘于宋且言司城蕩意諸而復之</hi>莊二十二年陳人殺<lb/>
其公子御㓂陳殺御㓂猶莒殺意恢皆公子也稱人者<lb/>
衆辭於是陳亂故諸公子或見殺或出奔而敬仲奔齊<lb/>
<pb n="22a"/>
其後遂簒有齊國故齊史紀之特詳陳史殘闕莫知御<lb/>
寇見殺之由經書公子傳稱太子必有一誤舍傳從經<lb/>
可也<hi>史記謂宣公有嬖妾生子欵欲立之乃殺其太子御㓂案經僖十二年陳宣公卒欵立在位十六年僖二十八年陳侯欵卒然以御㓂為宣公太子則不能無疑闕之可也</hi>杜預背經據傳曲<lb/>
為之説妄矣<hi>三傳經文皆同似非經誤</hi>或曰御寇未誓于王故傳稱<lb/>
太子經書公子<lb/>
桓公<lb/>
　十有一年九月宋人執鄭祭仲<hi>左傳見第一卷</hi>
<pb n="22b"/>
　　公羊傳古者鄭國處于畱先鄭伯有善于鄶公者<lb/>
　　通乎夫人以取其國而遷鄭焉而野留<hi>野鄙也遷鄭都于鄶</hi>
　　<hi>而以畱為鄙焉</hi>莊公死已葬祭仲將往省于畱塗出于宋<lb/>
　　宋人執之<lb/>
　　穀梁傳宋人者宋公也其曰人何也貶之也<lb/>
莊公<lb/>
　十有七年春齊人執鄭詹<hi>公羊作瞻</hi>
　　左傳十七年春齊人執鄭詹鄭不朝也<hi>鄭有叔詹堵叔師叔</hi>
<pb n="23a"/>
　　<hi>疑即叔詹</hi>
　　公羊傳鄭瞻者何鄭之微者也此鄭之微者何言<lb/>
　　乎齊人執之書甚佞也<hi>左𫝊穀梁瞻作詹</hi>
　　穀梁傳人者衆辭也以人執與之辭也鄭詹鄭之<lb/>
　　卑者卑者不志此其志何也以其逃來志之也<hi>秋鄭</hi>
　　<hi>詹自齊進來</hi>逃來則何志焉將有其末不得不録其夲<lb/>
　　也鄭詹鄭之佞人也<lb/>
僖公<lb/>
<pb n="23b"/>
　四年夏齊人執陳轅濤塗<hi>左傳見前</hi>
　　公羊傳濤塗之辠何辟軍之道也其辟軍之道奈<lb/>
　　何濤塗謂桓公曰君能服南夷矣何不還師瀕海<lb/>
　　而東服東夷且歸桓公曰諾於是還師瀕海而東<lb/>
　　大陷于沛澤之中<hi>草棘曰沛漸洳曰澤</hi>顧而執濤塗執者曷<lb/>
　　為或稱侯或稱人稱侯而執者伯討也稱人而執<lb/>
　　者非伯討也此執有辠何以不得為伯討古者周<lb/>
　　公東征則西國怨西征則東國怨桓公假途于陳<lb/>
<pb n="24a"/>
　　而伐楚則陳人不欲其反由已者師不正故也不<lb/>
　　修其師而執濤塗古人之討則不然也<lb/>
　　穀梁𫝊齊人者齊侯也其人之何也於是哆然外<lb/>
　　齊侯也不正其踰國而執也<lb/>
　五年冬晉人執虞公<lb/>
　　左傳冬十二月丙子朔晉滅虢虢公醜奔京師師<lb/>
　　還館于虞遂襲虞滅之執虞公及其大夫井伯以<lb/>
　　媵秦穆姬而修虞祀且歸其職貢於王故書曰晉<lb/>
<pb n="24b"/>
　　人執虞公辠虞且言易也<lb/>
　　公羊傳虞已滅矣其言執之何不與滅也曷為不<lb/>
　　與滅滅者亡國之善辭也滅者上下之同力者也<lb/>
　　穀梁傳執不言所於地縕於晉也其曰公何也猶<lb/>
　　曰其下執之之辭也<hi>臣民執其君故稱公</hi>其猶下執之之辭<lb/>
　　何也晉命行乎虞民矣虞虢之相救非相為賜也<lb/>
　　今日亡虢而明日亡虞矣<lb/>
　十有九年春王三月宋人執滕子嬰齊夏六月鄫<lb/>
<pb n="25a"/>
　子㑹盟于邾己酉邾人執鄫子用之<lb/>
　　左傳宋人執滕宣公夏宋公使邾文公用鄫子于<lb/>
　　次睢之社欲以屬東夷<hi>春秋諸侯見執者皆不名曷為嬰齊獨名或曰有辠</hi>
　　<hi>故名嬰齊之辠奈何齊桓之霸三十有七年而滕未嘗一與衣裳之㑹惟莊十六年同盟于幽滕子</hi>
　　<hi>與焉以後無聞是其辠也愚謂滕鄰于宋而役于宋故宋仲幾以滕薛郳為我役薛不服而與之争</hi>
　　<hi>滕固願為之役矣國小而微且常隨宋故不列㑹盟何辠之有如以此辠之而稱名則曹伯負芻殺</hi>
　　<hi>世子而自立其辠尤大曷為不名然則嬰齊獨名者盖賤之歟趙匡謂諸侯被執失地則名嬰齊未</hi>
　　<hi>嘗失地曷為而亦名乎</hi>
<pb n="25b"/>
　　公羊傳其言㑹盟何後㑹也惡乎用之用之社也<lb/>
　　其用之社奈何盖叩其鼻以衈社也<lb/>
　　穀梁傳微國之君因邾以求與之盟人因已以求<lb/>
　　與之盟已迎而執之惡之故謹而日之也用之者<lb/>
　　叩其鼻以衈社也<lb/>
　二十有一年秋宋公楚子陳侯蔡侯鄭伯許男曹伯<lb/>
　㑹于雩執宋公以伐宋<lb/>
　　左傳諸侯㑹宋公于盂<hi>盂穀梁作雩公羊作霍</hi>於是楚執宋<lb/>
<pb n="26a"/>
　　公以伐宋冬㑹于薄以釋之<lb/>
　　公羊傳孰執之楚子執之曷為不言楚子執之不<lb/>
　　與夷狄之執中國也<lb/>
　　穀梁傳以重辭也<lb/>
　二十有八年三月丙午晉侯入曹執曹伯畀宋人<lb/>
　冬晉人執衛侯歸之于京師<lb/>
　　左傳晉侯圍曹三月丙午入曹數之以其不用僖<lb/>
　　負羈而乗軒者三百人也且曰獻狀宋人使門尹<lb/>
<pb n="26b"/>
　　般如晉師告急公曰宋人告急舍之則絶告楚不<lb/>
　　許我欲戰矣齊秦未可若之何先軫曰使宋舍我<lb/>
　　而賂齊秦藉之告楚我執曹伯而分曹衛之田以<lb/>
　　賜宋人楚愛曹衛必不許也喜賂怒頑能無戰乎<lb/>
　　公説執曹伯分曹衛之田以畀宋人<hi>畀賜也謂以曹衛之田賜</hi>
　　<hi>宋人杜預乃云執諸侯以與宋如其然則經當書執曹伯以畀宋曷為而書畀宋人乎</hi>
　　公羊傳畀者何與也其言畀宋人何與使聽之也<lb/>
　　曹伯之辠何甚惡也其甚惡奈何不可以一辠言<lb/>
<pb n="27a"/>
　　也<hi>不信國史而以意説杜預据以注左傳失之</hi>
　　穀梁傳入者内弗受也日入惡入者也以晉侯而<lb/>
　　斥執曹伯惡晉侯也<hi>此夲師傳其言甚正</hi>畀與也其曰人何<lb/>
　　也不以晉侯畀宋公也<lb/>
　　左傳六月晉人復衛侯衛侯先期入甯子先長牂<lb/>
　　守門以為使也與之乗而入公子歂犬華仲前驅<lb/>
　　叔武將沐聞公至喜捉髪走出前驅射而殺之元<lb/>
　　咺出奔晉冬衛侯與元咺訟衛侯不勝執衛侯歸<lb/>
<pb n="27b"/>
　　之于京師寘之深室甯子職納橐饘焉元咺歸于<lb/>
　　衛立公子瑕<lb/>
　　公羊傳歸之于者何歸于者何歸之于者辠已定<lb/>
　　矣歸于者辠未定也辠未定則何以得為伯討歸<lb/>
　　之于者執之于天子之側者也<hi>歸之者决絶之辭</hi>辠定不<lb/>
　　定已可知矣歸于者非執之于天子之側者也辠<lb/>
　　定不定未可知也衛侯之辠何殺叔武也何以不<lb/>
　　書為叔武諱也春秋為賢者諱何賢乎叔武讓國<lb/>
<pb n="28a"/>
　　也其讓國奈何文公逐衛侯而立叔武叔武辭立<lb/>
　　而他人立則恐衛侯之不得反也故于是已立然<lb/>
　　後為踐土之㑹治反衛侯衛侯得反曰叔武簒我<lb/>
　　元咺争之曰叔武無辠終殺叔武元咺走而出此<lb/>
　　晉侯也其稱人何貶曷為貶衛之禍文公為之也<lb/>
　　文公為之奈何文公逐衛侯而立叔武使人兄弟<lb/>
　　相疑放乎殺母弟者文公為之也<lb/>
　　穀梁傳此入而執其不言入何也<hi>据晉侯入曹執曹伯</hi>不外<lb/>
<pb n="28b"/>
　　王命于衛也歸之于京師緩辭也斷在京師也<lb/>
文公<lb/>
　十有四年冬單伯如齊齊人執單伯齊人執子叔姬<lb/>
　<hi>公穀臆説啖趙信之吾所不取</hi>
　　左傳子叔姬妃齊昭公生舍叔姬無寵舍無威夏<lb/>
　　五月昭公卒舍即位秋七月乙卯夜齊商人弑舍<lb/>
　　襄仲使告于王請以王寵求昭姬于齊曰殺其子<lb/>
　　焉用其母請受而辠之冬單伯如齊請子叔姬齊<lb/>
<pb n="29a"/>
　　人執之又執子叔姬<lb/>
成公<lb/>
　九年秋七月晉人執鄭伯<hi>鄭伯既受盟于蒲又受楚賂㑹于鄧故晉人執之</hi>
　　左傳楚人以重賂求鄭鄭伯㑹楚公子成于鄧秋<lb/>
　　鄭伯如晉晉人討其貳於楚也執諸銅鞮冬十一<lb/>
　　月鄭人圍許示晉不急君也是則公孫申謀之曰<lb/>
　　我出師以圍許為將改立君者而紓晉使晉必歸<lb/>
　　君十年春鄭公子班聞叔申之謀三月子如<hi>班</hi>立<lb/>
<pb n="29b"/>
　　公子繻夏四月鄭人殺繻立髠頑子如奔許五月<lb/>
　　晉㑹諸侯伐鄭辛巳鄭伯歸<lb/>
　十有五年三月癸丑公㑹晉侯衛侯鄭伯曹伯宋世<lb/>
　子成齊國佐邾人同盟于戚晉侯執曹伯歸于京師<lb/>
　　左傳十三年夏五月丁亥晉侯以諸侯之師及秦<lb/>
　　師戰于麻隧秦師敗績曹宣公卒于師曹人使公<lb/>
　　子負芻守使公子欣時<hi>公羊作喜時即子臧</hi>逆曹伯之喪秋<lb/>
　　負芻殺其太子而自立也諸侯乃請討之晉人以<lb/>
<pb n="30a"/>
　　其役之勞請俟他年十五年春㑹于戚討曹成公<lb/>
　　也執而歸諸京師書曰晉侯執曹伯不及其民也<lb/>
　　凡君不道於其民諸侯討而執之則曰某人執某<lb/>
　　侯不然則否<hi>十六年傳曹人請于晉曰若有辠則君列諸㑹矣十五年㑹于戚曹伯在</hi>
　　<hi>列盟畢乃執之</hi>
　　穀梁傳以晉侯而斥執曹伯惡晉侯也不言之急<lb/>
　　辭也斷在晉侯也<lb/>
　十有六年九月晉人執季孫行父舍之于苕丘<lb/>
<pb n="30b"/>
　　左傳宣伯通于穆姜<hi>成公母</hi>欲去季孟而取其室宣<lb/>
　　伯使告郤犨曰魯之有季孟猶晉之有欒范也政<lb/>
　　令於是乎成今其謀曰晉政多門不可從也寧事<lb/>
　　齊楚有亡而已蔑從晉已若欲得志于魯請止行<lb/>
　　父而殺之<hi>時行父從公在晉</hi>我斃蔑也<hi>孟獻子畱守</hi>而事晉蔑<lb/>
　　有貳矣九月晉人執季文子于苕丘<hi>宣伯僑如</hi>
　　公羊傳執未有言舍之者此其言舍之何仁之也<lb/>
　　<hi>康成注禮引之仁作人</hi>曰在招丘悕矣執未有言仁之者此<lb/>
<pb n="31a"/>
　　其言仁之何代公執也其代公執奈何前此者晉<lb/>
　　人來乞師而不與公㑹晉侯將執公季孫行父曰<lb/>
　　此臣之辠也於是執季孫行父<hi>招左𫝊作苕</hi>
　　穀梁傳執者不舍而舍公所也執者致<hi>昭二十四年婼至自</hi>
　　<hi>晉</hi>而不致公在也何其執而辭也猶存公也存意<lb/>
　　公亦存焉公存也<lb/>
襄公<lb/>
　十有一年秋楚人執鄭行人良霄　十有六年三月<lb/>
<pb n="31b"/>
　晉人執莒子邾子以歸<lb/>
　　左傳四月諸侯伐鄭九月諸侯悉師以復伐鄭鄭<lb/>
　　人使良霄太宰石㚟如楚告將服于晉曰孤以社<lb/>
　　稷之故不能懷君君若能以玉帛綏晉不然則武<lb/>
　　震以攝威之孤之願也楚人執之書曰行人言使<lb/>
　　人也<hi>古者飛矢在上走驛在下凡稱行人者皆無辠也</hi>十六年春葬晉悼<lb/>
　　公平公即位改服修官烝于曲沃警守而下㑹于<lb/>
　　湨梁命歸侵田以我故執邾宣公莒犂比公且曰<lb/>
<pb n="32a"/>
　　通齊楚之使<hi>十二年十四年莒人侵魯前年邾人伐魯</hi>
　　穀梁傳行人者挈國之辭也<lb/>
　十有八年夏晉人執衛行人石買　十有九年春王<lb/>
　正月晉人執邾子<lb/>
　　左傳十七年夏衛石買孫蒯伐曹取重丘曹人愬<lb/>
　　于晉十八年夏晉人執衛行人石買于長子執孫<lb/>
　　蒯于純畱為曹故也十九年春諸侯盟于督揚<hi>即祝</hi>
　　<hi>柯</hi>執邾悼公以其伐我故<lb/>
<pb n="32b"/>
　　穀梁傳稱行人怨接於上也<lb/>
昭公<lb/>
　四年夏楚子蔡侯陳侯鄭伯許男徐子滕子頓子胡<lb/>
　子沈子小邾子宋世子佐淮夷㑹于申楚人執徐子<lb/>
　秋七月楚子蔡侯陳侯許男頓子胡子沈子淮夷伐<lb/>
　吳執齊慶封殺之<lb/>
　　左傳徐子吳出也以為貳焉故執諸申秋七月楚<lb/>
　　子以諸侯伐吳使屈申圍朱方八月甲申克之執<lb/>
<pb n="33a"/>
　　齊慶封而盡滅其族<lb/>
　　公羊傳此伐吳也其言執齊慶封何為齊誅也其<lb/>
　　為齊誅奈何慶封走之吳吳封之於防然則曷為<lb/>
　　不言伐防不與諸侯專封也慶封之辠何脅齊君<lb/>
　　而亂齊國也<lb/>
　　穀梁傳此入而殺其不言入何慶封封乎吳鍾離<lb/>
　　其不言伐鍾離何也不與吳封也慶封其以齊氏<lb/>
　　何也為齊討也靈王使人以慶封令於軍中曰有<lb/>
<pb n="33b"/>
　　若齊慶封弑其君者乎慶封曰子一息我亦且一<lb/>
　　言曰有若楚公子圍弑其兄之子而代之為君者<lb/>
　　乎軍人粲然皆笑慶封弑其君而不以弑君之辠<lb/>
　　辠之者慶封不為靈王服也不與楚討也春秋之<lb/>
　　義用貴治賤用賢治不肖不以亂治亂也孔子曰<lb/>
　　懷惡而討雖死不服其斯之謂歟<lb/>
　八年夏四月楚人執行人干徵師殺之冬十月壬午<lb/>
　楚師滅陳執陳公子招放之于越十有一年冬十有<lb/>
<pb n="34a"/>
　一月丁酉楚師滅蔡執蔡世子友以歸用之<lb/>
　　左傳書曰陳侯之弟招殺陳世子偃師辠在招也<lb/>
　　楚子執陳行人干徵師殺之辠不在行人也冬十<lb/>
　　一月楚子滅蔡用隠太子于岡山申無宇曰不祥<lb/>
　　五牲不相為用况用諸侯乎王必悔之<lb/>
　　公羊傳此未踰年之君也其稱世子何不君靈公<lb/>
　　不成其子也不君靈公則曷為不成其子誅君之<lb/>
　　子不立非怒也無繼也惡乎用之用之防也其用<lb/>
<pb n="34b"/>
　　之防奈何盖以築防也<lb/>
　　穀梁傳稱人以執大夫執有辠也稱行人怨接於<lb/>
　　上也<hi>執陳公子招</hi>惡楚子也<hi>蔡世子友</hi>其曰世子何也不與<lb/>
　　楚殺也一事注乎志所以惡楚子也<lb/>
　十有三年秋晉人執季孫意如以歸<hi>執之于平丘之㑹以邾莒之愬</hi>
　<hi>也詳見左傳</hi>　二十有三年春王正月晉人執我行人叔<lb/>
　孫婼<hi>婼公羊作舍</hi>
　　左傳邾人城翼還自離姑<hi>道經武城</hi>武城人塞其前斷<lb/>
<pb n="35a"/>
　　其後之木而弗殊邾師過之乃推而蹷之遂取邾<lb/>
　　師獲鉏弱地邾人愬于晉晉人來討叔孫婼如晉<lb/>
　　晉人執之書曰晉人執我行人叔孫婼言使人也<lb/>
定公<lb/>
　元年春王三月晉人執宋仲幾于京師<lb/>
　　左傳孟懿子㑹城成周庚寅栽宋仲幾不受功士<lb/>
　　伯怒<hi>士彌牟</hi>乃執仲幾以歸三月歸諸京師<lb/>
　　公羊傳仲幾之辠何不蓑城也<hi>何注若今以草衣城</hi>其言于<lb/>
<pb n="35b"/>
　　京師何伯討也伯討則其稱人何貶曷為貶不與<lb/>
　　大夫專執也曷為不與實與而文不與文曷為不<lb/>
　　與大夫之義不得專執也<lb/>
　　穀梁傳此大夫其曰人何也微之也何為微之不<lb/>
　　正其執人于尊者之所也不與大夫之伯討也<lb/>
　六年秋晉人執宋行人樂祁犂　七年秋齊人執衛<lb/>
　行人北宫結以侵衛<lb/>
　　左傳秋八月宋樂祁言于景公曰諸侯唯我事晉<lb/>
<pb n="36a"/>
　　今使不徃晉其憾矣樂祁告其宰陳寅曰必使子<lb/>
　　往他日公謂樂祁曰唯寡人説子之言子必往陳<lb/>
　　寅曰子立後而行吾室亦不亡唯君亦以我為知<lb/>
　　難而行也見溷而行趙簡子逆而飲之酒於緜上<lb/>
　　獻楊楯六十於簡子陳寅曰昔吾主范氏今子主<lb/>
　　趙氏又有納焉以楊楯賈禍弗可為也已然子死<lb/>
　　晉國子孫必得志于宋范獻子言於晉侯曰以君<lb/>
　　命越疆而使未致使而私飲酒不敬二君不可不<lb/>
<pb n="36b"/>
　　討也乃執樂祁七年秋齊侯鄭伯盟于鹹徵㑹于<lb/>
　　衛衛侯欲叛晉諸大夫不可使北宫結如齊而私<lb/>
　　於齊侯曰執結以侵我齊侯從之乃盟于瑣<hi>瑣即沙也</hi>
　　<hi>齊侯衛侯盟于沙以叛晉</hi>
哀公<lb/>
　四年夏晉人執戎蠻子赤歸于楚<lb/>
　　左傳楚人既克夷虎乃謀北方單浮餘圍蠻氏蠻<lb/>
　　氏潰蠻子赤奔晉隂地司馬起豐析與狄戎以臨<lb/>
<pb n="37a"/>
　　上雒左師軍于菟和右師軍于倉野使謂隂地之<lb/>
　　命大夫士蔑曰晉楚有盟好惡同之若將不廢寡<lb/>
　　君之願也不然將通于少習以聽命士蔑請諸趙<lb/>
　　孟趙孟曰晉國未寧安能惡於楚必速與之士蔑<lb/>
　　乃致九州之戎將裂田以與蠻子而城之且將為<lb/>
　　之卜蠻子聽卜遂執之與其五大夫以畀楚師于<lb/>
　　三戸司馬致邑立宗焉以誘其遺民而盡俘以歸<lb/>
孟子桃應問曰舜為天子臯陶為士瞽瞍殺人則如之<lb/>
<pb n="37b"/>
何孟子曰執之而已矣然則舜不禁與曰夫舜惡得而<lb/>
禁之夫有所受之也惡乎受之曰受之舜殺人者死天<lb/>
之道也臯陶既受之舜矣而舜復禁之是自壞其法也<lb/>
自壞其法不可以治一家况天下乎且受之舜猶受之<lb/>
天受之天者非諄諄然命之也謂其法當乎天理合乎<lb/>
天心而已當乎天理合乎天心此士師執之之義也孟<lb/>
子謂春秋無義戰吾亦謂春秋無義執其執也或以利<lb/>
而執<hi>晉人執虞公利其土地也</hi>或以誘而執或以憾而執或以讒而<lb/>
<pb n="38a"/>
執或來朝而執或同盟而執皆大執小強執弱鷙蟲攫<lb/>
搏惟力是視及其甚也齊人一執天子之使一執國君<lb/>
之母則又無忌憚之尤者或執而用之于社或執而用<lb/>
之于防不祥莫大焉吾故曰春秋無義執成十五年晉<lb/>
侯執曹伯歸于京師曹伯負芻殺其太子而自立周禮<lb/>
士之八成二曰邦賊若負芻者邦之賊也晉侯執之義<lb/>
也然不能聲其辠而討之以邦成弊之且執而戮之乃<lb/>
以其役之勞因其來㑹于戚既與之盟而復執之此仍<lb/>
<pb n="38b"/>
誘而執之者也誘而執之俾曹人得以無辠為辭故曹<lb/>
伯終歸其國穀梁子曰以晉侯而斥執曹伯惡晉侯也<lb/>
似謂侯不應執伯誤矣執之誠當乎天理合乎天心雖<lb/>
公侯皆可執也否則匹夫猶不可執而况伯子男哉且<lb/>
有所受之者為伯討無所受之者非伯討晉之䇿命為<lb/>
伯久已受之天王矣而不能行天討則安得假伯討之<lb/>
名故春秋稱爵以譏之譏非貶也盖於褒之中寓譏之<lb/>
意焉不然晉文執衛侯則貶稱人矣衛侯殺叔武晉文<lb/>
<pb n="39a"/>
執之曷為貶稱人叔武臣也衛侯君也君殺臣其辠小<lb/>
未若曹伯之辠大且以元咺之訴而執其君尤亂君臣<lb/>
之義故春秋貶文公而不貶厲公豈非彼善於此乎定<lb/>
元年晉人執宋仲幾于京師説者謂京師非執人之地<lb/>
非也吾不知執之者有所受之歟抑無所受之歟諸侯<lb/>
之大夫㑹城成周是奉天王之命也宋仲幾不受功則<lb/>
執之可乎曰可執之當其辠且既有所受之矣雖執人<lb/>
于天子之側可也雖然宋仲幾固有可執之辠而晉士<lb/>
<pb n="39b"/>
伯非執之之人然則孰可以執之為士師則可以執之<lb/>
晉士伯不告于天子之士師而專執之則仍以憾而執<lb/>
也故書曰晉人言士伯非執之之人也僖二十八年晉<lb/>
侯入曹執曹伯數之以其不用僖負羈而乗軒者三百<lb/>
人也且曰獻狀若是則可為伯討歟曹詩候人刺共公<lb/>
也共公遠君子而近小人故曰彼其之子三百赤芾以<lb/>
此數其辠而執之豈非伯討乎曰否不然晉文之出亡<lb/>
也自衛過曹曹共公不禮焉聞其駢脅欲觀其狀止其<lb/>
<pb n="40a"/>
舍諜其將浴設微薄而觀之晉侯入曹誅觀狀也以其<lb/>
無禮於我而執之特假乗軒三百以為問辠之師故曰<lb/>
五霸假之也齊桓嘗假之以合諸侯矣故一執鄭詹再<lb/>
執轅濤塗雖非義執然終其身未嘗執諸侯則是天威<lb/>
咫尺猶有顧忌之心焉故君子以為近正晉文全無顧<lb/>
忌一執曹伯再執衛侯皆非有所受之者也盖其得國<lb/>
也遲日暮塗逺倒行逆施時無王者孰能禁之故書曰<lb/>
晉侯侵曹晉侯伐衛一伐一侵兩稱其爵言之重辭之<lb/>
<pb n="40b"/>
複但見其惡未見其美也故曰譎而不正哀四年晉人<lb/>
執戎蠻子赤歸于楚則僖二十八年亦當書晉侯執曹<lb/>
伯歸于宋曷為不書歸而書畀又曰畀宋人畀者賜也<lb/>
以曹伯賜宋人有是理乎曰此兩事非一事也且傳有<lb/>
明文矣傳曰執曹伯分曹衛之田以畀宋人是畀宋人<lb/>
者曹衛之田也<hi>晉語亦云以曹田衞田賜宋人</hi>經不書田言畀則田可<lb/>
知説者謂執曹伯以畀宋失之矣以物與人謂之畀畀<lb/>
舉也説文引春秋傳晉人或以廣墜楚人畀之<hi>今作惎其音同</hi>
<pb n="41a"/>
黄顥説廣車陷楚人為舉之則畀訓為舉明甚畀宋人<lb/>
者謂舉以與之禮獻田宅者操書致操猶舉也書猶契<lb/>
也言獻田宅者舉其契以致之也舉以致之之為畀故<lb/>
言畀則田可知杜預注左傳乃引公穀之説以汨之不<lb/>
可以不辨曹稱伯宋稱人一執之一畀之執之何辠畀<lb/>
之何功非薄於曹而厚於宋也一報怨一報德也其情<lb/>
見乎辭矣<hi>春秋屬辭兩兩相對曹對宋伯對人執對畀若増一字便不成辭或謂有闕文是不知比事屬辭者也</hi>執人歸京師伯討也曷為或作歸于或作歸之<lb/>
<pb n="41b"/>
于一説歸之于者决絶之辭辠已定矣歸于者非决絶<lb/>
之辭辠未定也一説歸之于者緩辭歸于者急辭兩説<lb/>
孰是前説近之曹伯負芻殺太子而自立在成十三年<lb/>
諸侯請討而晉人緩之至十五年始執之於㑹歸于京<lb/>
師未可謂之急也盖晉厲夲無殺負芻之心而晉文實<lb/>
有殺衛侯之志既歸京師旋寘深室危且急矣焉可謂<lb/>
之緩哉周官訝士掌四方之獄訟凡四方之有治于士<lb/>
者造焉謂先造訝士後達士師如漢郡國讞疑來詣廷<lb/>
<pb n="42a"/>
尉王制成獄辭史以獄成告于正正聽之以獄成告于<lb/>
大司寇大司寇聽之以獄成告于王大司寇聽之于朝<lb/>
羣士司刑皆在王欲免之或王㑹其期或公卿㑹其期<lb/>
然則歸于京師者疑則讞之未定之辭猶周達士師漢<lb/>
詣廷尉歸之于京師者辠名定獄辭成恐王欲免之猶<lb/>
必告于王也或曰哀四年晉人執戎蠻子赤歸于楚是<lb/>
楚儼然京師矣故春秋直書之以辠晉曰否不然春秋<lb/>
貴賤不嫌同號君反其國曰歸臣反其國亦曰歸歸于<lb/>
<pb n="42b"/>
楚歸于京師各據實而書説者謂以此辠晉其不然乎<lb/>
戎蠻子赤窮而奔晉晉不能容而仍歸于楚是時晉有<lb/>
范中行之亂諸侯皆助范中行而伐晉晉將分裂為三<lb/>
春秋一變而成戰國矣君子讀春秋可以觀世變焉<lb/>
　<lb/>
　<lb/>
　<lb/>
　春秋説卷四<lb/>
</p>
<p>
</p>
  </div>
</body>
</text>
</TEI>
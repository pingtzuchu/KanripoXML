<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>詩故</head>
    <p>
<pb n="1a"/>欽定四庫全書　　　　　經部三<lb/>
　詩故　　　　　　　　　詩類<lb/>
　　提要<lb/>
　　　　<hi>臣</hi>等謹按詩故十卷明朱謀㙔撰謀㙔字鬱<lb/>
　　　　儀寧獻王七世孫以中尉攝石城王府事事<lb/>
　　　　蹟具明史諸王傳中是書悉以小序首句為<lb/>
　　　　主畧同蘇轍詩傳之例而㕘用舊説攷證之<lb/>
　　　　大㫖宗法漢學故與朱子集傳往往異同其<pb n="1b"/>　　　　以故為名意葢有取也中間偶立異説如以<lb/>
　　　　小星為<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御入直以斯干為成王營洛周公<lb/>
　　　　所賦之類雖未免失之穿鑿然其學有根柢<lb/>
　　　　故參考互証往往能自出新意不為陳因蹈<lb/>
　　　　襲之論終非空言説經者所得而相擬矣乾<lb/>
　　　　隆四十二年三月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>

  </div>
            <div>
                <head>詩故卷一</head>
    <p>
<pb n="1a"/>欽定四庫全書<lb/>
　詩故卷一　　　　　　　明　朱謀㙔　撰<lb/>
周南者何岐周之風也詩六義有風雅頌而無南此何<lb/>
　以稱南風之南也八風寒燠異徳升降殊情不為振<lb/>
　掉則為凄戾唯南風祥和鬯達長養萬物有豈樂而<lb/>
　無怫鬱文王岐周之化實象之故不稱風而稱南也<lb/>
　召公分陜矣何以稱南其化同也造王業之本莫如<lb/>
　周南成王業之效莫如召南故大胥鼓南而鼓鐘以<pb n="1b"/>　雅以南有㫖哉<lb/>
闗雎后妃之徳也何以言徳廣嬪御厚國本也國本莫<lb/>
　重于嗣續婦徳莫難于不妬太姒能求庶女於窈窕<lb/>
　側陋之間廣為則百斯男之地厥徳又何加焉雎鳩<lb/>
　王雎亦謂之鶚大小如鴟深目目上骨露幽州名之<lb/>
　曰鷲亦名白鷢不類鳬鷖也此鳥鷙而善漁每得隈<lb/>
　潭隩渚輙盤飛雲際哀鳴求類而後下集焉非為其<lb/>
　有别也窈窕猶言䆗窱謂窮巷深閨淑女之所在非<pb n="2a"/>　幽閒貞静之説也荇菜葉紫莖白脆美可茹其葉始<lb/>
　卷而漸開黄花六出今人不復采取第名之曰豬蓴<lb/>
　闗雎一詩初非難説而毛韓齊魯各立異義良由辨<lb/>
　物未明比興失所守師説者愈精愈逺愈索愈疎三<lb/>
　百五篇用是不復得其故矣<lb/>
葛覃后妃之本也何以言本内教之所由立也太姒位<lb/>
　乎正嫡廣求庶妾並處宫中不有所以教之得無安<lb/>
　于怠荒乎蠶桑者后夫人之所有事而葛枲細務則<pb n="2b"/>　庶婦之職也太姒身率絺綌服之無斁蠶桑可知矣<lb/>
　言告師氏太姒自寧其親也薄汚薄澣歸寧父母語<lb/>
　庶妾也示之勤儉教之孝思非政本乎萋萋狀葛之<lb/>
　始苗莫莫狀葛之成就莫莫云者誕節之謂非茂密<lb/>
　也私者親體之衵服衣則洩暑之常衣非燕服褘衣<lb/>
　之謂也<lb/>
卷耳后妃之志也何志乎志逺人也丈夫有事四方無<lb/>
　所庸憂文王則患在羑里禍有靡測是以徬徨不安<pb n="3a"/>　永懐無已耳序乃謂求賢審官不幾侵公事已乎<lb/>
樛木后妃逮下也何逮乎能以恩意接下使不自塞也<lb/>
　上之臨下志于威嚴則其情不通志于妬忌則其生<lb/>
　不遂能忠能恕上下泰然樂可知矣葛生山谷間附<lb/>
　木而起長二三丈藟亦葛類又名巨苽本草所謂千<lb/>
　歳藟也葛藟得託樛木以遂其生比庶妾因后妃而<lb/>
　進御所謂樂只福履則頌禱之詞耳<lb/>
螽斯后妃子孫衆多也非也衆妾相安相樂之詞也螽<pb n="3b"/>　類有五在爾雅此土螽也其種獨蕃秋冬之際千百<lb/>
　為羣飛集田野絶不相害非以股鳴者振振言其衆<lb/>
　盛非仁厚之謂<lb/>
桃夭后妃之所致也非也后妃荅樛木也凡木美實者<lb/>
　未必美華即華美矣不能早實唯桃華豐豔三年以<lb/>
　上便能作實以比衆妾年少色好又宜子也大學傳<lb/>
　曰宜其家人而後可以教國人非君夫人能教國乎<lb/>
兔罝后妃之化也非也文王之化也文治于岐四方無<pb n="4a"/>　侮寢甲止戈武夫無所效其用相與優㳺田野從事<lb/>
　罝罔以銷磨其壯心焉曰干城曰好仇曰腹心計其<lb/>
　才也以此才而野處若深惜之實為國家治平喜矣<lb/>
　兔道為迒往來有常所謂中逵自是兔迒非九達之<lb/>
　逵也<lb/>
芣苢后妃之美也非也周民室家樂完聚也無征戍則<lb/>
　民安其業室家無復離析死亡之憂所當恤者産難<lb/>
　而已采芣苢宜産也治平之象溢於言表矣此其所<pb n="4b"/>　以為風乎<lb/>
漢廣徳廣所及也孰及之文徳及之也岐周處西北而<lb/>
　江漢實在其南文徳被乎南國南國之君思欲奉戴<lb/>
　猶畏紂之暴虐有不敢先賦此以見志曰喬木曰㳺<lb/>
　女喻文徳之可歆豔非犯禮妄求之説也錯薪也楚<lb/>
　也蔞也皆可刈之物也以錯薪翹翹秀起姑欲待其<lb/>
　黄落但刈楚及蔞而已喻惜名分不欲先去紂也孰<lb/>
　能先我歸周我當秣其馬而從其後矣<pb n="5a"/>汝墳道化行也曷行之行東諸侯也東諸侯服文徳而<lb/>
　朝周者必由汝墳而西故遵汝墳者往見伐其條枚<lb/>
　今則伐其條肄計已經年而始一來感其聘問之曠<lb/>
　也既見君子不以曠而棄我又私喜矣唯是王室虐<lb/>
　𦦨如燬不遑寧息故有曠也敢貳心哉文王三分天<lb/>
　下有二於漢廣汝墳而見之言婦人能閔君子者何<lb/>
　足以語此楚人謂火曰燥吳人曰<graphic n="KR1754" url="https://raw.githubusercontent.com/kanripo/KR-Gaiji/master/images/KR1754.png" mimeType="image/png"/>齊人曰燬此稱<lb/>
　王室如燬則齊語矣故知為東諸侯之詞<pb n="5b"/>麟之趾闗雎之應也曷應之成王業者應之也周南闗<lb/>
　雎以至桃夭家之齊兔罝芣苢國之治漢廣汝墳則<lb/>
　天下其將平矣然而大統未集文王即世向非武王<lb/>
　周公繼述厥志王業何由而成乎麟神物也世不槩<lb/>
　有以比公子公孫不世出之賢聖耳曰子曰孫曰族<lb/>
　舉皆賢聖非一故稱振振<lb/>
召南<lb/>
鵲巢夫人之徳也夫人始來于何見徳乎于其能將姪<pb n="6a"/>　娣俱來也古者諸侯一娶九女二國媵之以姪娣是<lb/>
　嘗有挾忌心不與姪娣偕行者矣此夫人獨能將之<lb/>
　故作者樂歌其事焉鵲工為巢綢繆鞏固喻君夫人<lb/>
　有國有家鳩拙於巢或託鵲巢而乳子則姪娣自喻<lb/>
　也傳謂鳲鳩均壹之徳以比夫人殆不然哉<lb/>
采蘩夫人不失職也何以不失職祀以其時也祭有禴<lb/>
　有烝烝以進品物禴以薦新味南國歳味莫先于蘩<lb/>
　孟春芽始數寸香脆可珍碧葉白㲨故謂皤蒿物雖<pb n="6b"/>　微而敬薦之可謂能修常事矣被者祭服之通名少<lb/>
　牢饋食主婦被裼衣侈袂薦自東房是其事也傳以<lb/>
　被為首飾箋又改被為髲何其鑿邪<lb/>
草蟲大夫妻能以禮自防也夫婦一體也逺離之久感<lb/>
　時相念情之正也何必謂其以禮自防乎草蟲者蜻<lb/>
　蛚寒螿之總名張衡所謂大火流草蟲鳴是已阜螽<lb/>
　即周南所謂螽斯也草蟲喓喓阜螽趯趯深秋候也<lb/>
　采薇采蕨季春候也秋暮而往春暮未還道里悠逺<pb n="7a"/>　吉㐫莫卜是以用憂豈感物而興男女之思乎<lb/>
采蘋大夫妻能循法度也何循乎法度善其能教女也<lb/>
　昏義古者婦人先嫁三月教之公宫祖廟已毁教之<lb/>
　于宗室教以婦徳婦言婦容婦功教成祭之牲用魚<lb/>
　芼用蘋藻所以成婦順也此采蘋藻以芼魚也奠于<lb/>
　宗室牖下教成之祭也不舉其物而舉所芼貴躬采<lb/>
　也曰季女大夫之妻之女也<lb/>
甘棠美召伯也何美乎為其分陜能奉王政以正諸侯<pb n="7b"/>　使強不陵弱衆不暴寡江漢之間附庸小國實賴之<lb/>
　以安焉故託喻甘棠蔽芾之及物以志感豈聽訟棠<lb/>
　下之説乎<lb/>
行露召伯聽訟也此非也嫠婦執節不貳之詞也唯野<lb/>
　田草萊之區乃多行露唯鰥夫嫠婦乃有速獄之婚<lb/>
　録是詩者明露屋草茅習俗亦美也多露沾濡之可<lb/>
　厭我常夙夜謂其可厭矣喻潔已之有素也雀無角<lb/>
　而穿屋鼠無牙而穿墉猶我未嘗許嫁妄致我于獄<pb n="8a"/>　訟耳<lb/>
羔羊鵲巢功致也此序非也南國大夫能節儉也諸侯<lb/>
　狐裘大夫羔裘士羊裘制也此宜羔裘而羊裘以是<lb/>
　知其能儉服羊裘而委蛇自適無不足之色以是知<lb/>
　其能節古者五羊而成一裘百里大夫五羖見稱即<lb/>
　其事矣紽緎皆五知其皮之五也羔裘之直敵數羊<lb/>
　裘以尚節儉故寧羊裘<lb/>
殷其雷勸以義也此士妻之詞也按周制大行人司儀<pb n="8b"/>　上士八人中士十六人下士三十二人小雅偕偕士<lb/>
　子朝夕從事是已曰振振者衆詞也從者非一我所<lb/>
　懐之人可少休矣何為獨勞王事乎雷無形象猶有<lb/>
　聲響可求不在山南則在山北君子行役顧不知所<lb/>
　向往盖傷之也<lb/>
摽有梅男女之及時也非實男女也處士樂及明時效<lb/>
　用也月令孟夏賛桀俊遂賢良行爵出禄必當其位<lb/>
　故徴聘之典行焉梅實隕落正其候矣此時束帛之<pb n="9a"/>　典不及必且後時矣故託士女相求以明志<lb/>
小星惠及下也非及下也<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御入直居寢之詞也古者<lb/>
　王公臨事則有瞽史之道居寢則有暬御之箴莫非<lb/>
　賢也賢者在事故能安命而述職言列宿在天小大<lb/>
　異象王臣從政貴賤有等才有賢否位有崇卑各盡<lb/>
　其職而已參昴以喻大臣小星則自擬也列星之中<lb/>
　唯北斗參昴最為著見夏小正於參昴之伏見也屢<lb/>
　書之入直者因所見而興詞唯其入直居寢是以抱<pb n="9b"/>　衾與裯豈賤妾進御之謂乎<lb/>
江有汜美媵也何美乎以其不克與嫡偕行能待命於<lb/>
　國無貳志也水已決去而復入者為汜岐流為渚别<lb/>
　出為沱汜也渚也沱也媵自喻也言江水同源尚然<lb/>
　有汜有渚有沱我自它國來媵寧能必其與嫡夫人<lb/>
　偕往乎不怨不以而猶望其悔悟之萌可謂厚矣<lb/>
野有死麕惡無禮也非無禮也嘉其亦猶行古之道也<lb/>
　上古昏嫁以麗皮為禮此以白茅包束麕鹿則麗皮<pb n="10a"/>　之遺俗也誘之云者麗皮導其來聘之禮也稱尨吠<lb/>
　知為山谷野鄙之氓也士以茅束麗皮而來女則施<lb/>
　衿結縭而往畧繁禮尚真淳宛然羲皇上世之風矣<lb/>
　二南之詩有美而無刺其述風化事行往往在乎景<lb/>
　象之間不因言語文字而盡之學詩者所當知焉俗<lb/>
　儒不通斯㫖至謂此詩為淫奔而欲刪之如其愚如<lb/>
　其愚<lb/>
何彼穠矣美王姬也非美王姬也美武王之能以女下<pb n="10b"/>　嫁于齊也唐棣之華翩其反而語其能下降也故以<lb/>
　興王姬之肅雝焉桃李異色同時並盛故以興王姬<lb/>
　齊子兩貴之相當絲綸皆釣具絲以取小魚綸以致<lb/>
　大魚各有宜也唯齊侯之子乃足上當平王之孫耳<lb/>
　始周公未定諡法之時於文考或稱平王或稱寧王<lb/>
　毛傳釋平王為文王是矣彼平王宜臼齊侯諸兒烏<lb/>
　足以汚召南邪王姬適齊實昉乎此帝乙歸妹之例<lb/>
　也故謹存之<pb n="11a"/>騶虞鵲巢之應也非應鵲巢也記仁愛之及庶物也古<lb/>
　者春獀夏苗秋獮冬狩一以除田害一以講武事葭<lb/>
　蓬之茁則春獀矣葭蓬記其時豝豵之五記其物一<lb/>
　發而罷記其仁騶也虞也記其官吁嗟乎者隠痛之<lb/>
　詞也呼騶虞所以止殺也天子不合圍諸侯不揜羣<lb/>
　五豝而取一焉明不揜羣也六騶羣騶事在左傳山<lb/>
　虞澤虞屬在地官七騶咸駕著之月令騶虞之為官<lb/>
　也顯矣而毛傳遽為白虎黒文之説夫白虎黒文爾<pb n="11b"/>　雅釋獸所不載豈其然乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩故卷一<lb/>
</p>

  </div>
            <div>
                <head>詩故卷二</head>
    <p>
<pb n="1a"/>欽定四庫全書<lb/>
　詩故卷二　　　　　　　明　朱謀㙔　撰<lb/>
邶鄘衛商紂畿内地也自紂城而北謂之邶其南謂之<lb/>
　鄘邶鄘以東謂之衛始武王克商封紂子武庚為殷<lb/>
　後而使管叔蔡叔霍叔往監之是為三監武王崩武<lb/>
　庚叛周公討三叔而誅之更建邶鄘衛而分治其地<lb/>
　衛則康叔是已邶鄘之封莫可考厥後亦并于衛故<lb/>
　邶鄘之詩皆衛詩也仲尼録詩宜若可没邶鄘矣然<pb n="1b"/>　必存之存三監也存三監所以存殷也武庚之誅仲<lb/>
　尼所不予故存邶鄘以致意焉<lb/>
柏舟言仁人而不遇也所謂仁人莊姜是已奚必頃公<lb/>
　之世乎耿耿者伏枕終夕如有所聞也棣棣者自反<lb/>
　之詞威儀棣棣自反而有禮也愠處憂戚之間記稱<lb/>
　憂斯愠愠斯戚是已以怒訓愠則悞矣微者虧也謂<lb/>
　日食也莊公失道反常如日虧其明非嫡庶之喻<lb/>
緑衣莊姜之傷己也既失位嬖妾得以相陵也是詩前<pb n="2a"/>　二章以緑衣比嬖人後二章以絺綌自比命數之涼<lb/>
　薄緑兮絲兮當作絺兮綌兮傳寫之譌也章法則然<lb/>
燕燕莊姜送歸妾也孰為妾陳女戴媯是也燕之往來<lb/>
　必雙故曰燕燕其飛也一上一下故曰頡之頏之言<lb/>
　於戴媯在昔興居未嘗或離如雙燕然今當長别能<lb/>
　勿悲乎任以應物言塞淵以處己言縝密無所失之<lb/>
　謂塞静定能鑒物之謂淵淑慎其身先君之思皆朂<lb/>
　詞也云淑慎者猶曰善自珍攝耳<pb n="2b"/>日月莊姜傷己也非傷己也傷州吁之亂衛也吁弑君<lb/>
　簒立敢為悖逆不復名分之畏知其終不能定衛矣<lb/>
　日盈月虧晝夜代明自古而然以喻君臣名分之有<lb/>
　定也方其作逆我嘗以是教戒之終不我聽奈之何<lb/>
　哉<lb/>
終風莊姜傷己也非傷己也傷州吁之當見討也暴風<lb/>
　終日拔木飛砂亂常甚矣喻其弑逆之事也異常之<lb/>
　風非雨不解曀曀其隂虺虺其雷將雨之候矣喻州<pb n="3a"/>　吁之將見討也我以正而教戒之彼第謔浪笑傲以<lb/>
　應之如是之人其能免乎寤言不寐憂之以廢寢也<lb/>
　願言則嚏願言則懐謂我有所感悟願與之言也豈<lb/>
　宰醜莅殺之謀既已聞之莊姜乎<lb/>
撃鼓怨州吁也踊躍用兵言州吁之志也不我以歸憂<lb/>
　敗亡也爰居爰處據兵車而言也車恃馬以行馬之<lb/>
　既喪敗可知矣敗則亡于林下而尸之邲之戰趙旃<lb/>
　棄車而走林者是也死生契濶夫妻始焉約與偕老<pb n="3b"/>　之契甚濶逺也今迫死亡濶逺之契不我展矣偕老<lb/>
　之言不我信矣<lb/>
凱風美孝子也寡母不安其室七子自責以諷之幹母<lb/>
　之蠱矣棘心棘栽之始則生穉弱之名也至于薪則<lb/>
　材成矣黄鳥鸝也睍睆當作睆睆羽毛光華貌傳寫<lb/>
　之誤也韓詩傳作簡簡黄鳥例可推矣<lb/>
雄雉刺衛宣公也宣公不恤國事軍旅數起男女怨曠<lb/>
　之詞也雉性妬壟䕶疆飛不越域其髙不過丈修三<pb n="4a"/>　之雄雊雌應兩相依也君子獨從役逺去其存其亡<lb/>
　杳不可知曾斯雉之不如矣瞻彼日月朔朢盈虧者<lb/>
　凡幾見矣道雖云逺亦可來矣百爾君子何其不知<lb/>
　徳行而我君子獨以徳行見用乎然徳行又豈難知<lb/>
　哉若能不忮不求則無往而不可適矣<lb/>
匏有苦葉刺衛宣公也宣公烝于夷姜生急子事載左<lb/>
　傳縱欲瀆倫甚矣故國人亟舉悖理亂倫者反覆以<lb/>
　刺之匏為腰舟所以利渉也方其有葉之時濟渡之<pb n="4b"/>　水正深矣垂帶而渉曰厲渉之淺也褰裳而渉曰揭<lb/>
　渉之深也今曰深則厲淺則揭何其悖哉雄雉雊而<lb/>
　雌應之常也濟之方盈以舟不以車理也今曰以車<lb/>
　濟盈以雌求雄得非反常乖理之舉乎昏禮用雁何<lb/>
　也以其夕則水宿旦則雲飛秩然有序不亂倫也今<lb/>
　烝庶母而生子謂之何哉招招舟子以濟處方深不<lb/>
　可徒渉也一舟所濟非一人故曰卭須我友安得犯<lb/>
　險徒渉以取覆敗乎<pb n="5a"/>谷風刺夫婦之失道也盖賢婦見棄于夫之詞也采葑<lb/>
　菲者用其葉而存其根須其葉之復生也今并根而<lb/>
　去之無復生理矣是婦必以無子見去故為是言非<lb/>
　謂客貌之衰也方舟泳㳺喻其治家之曲折得宜匍<lb/>
　匐救喪喻其供億之無所缺乏昔育字誤當曰昔者<lb/>
　恐育鞠末章不念昔者可證有洸有潰言其訣去如<lb/>
　水之流不可復反也既詒我肄斬絶之辭也肄與汝<lb/>
　墳之肄同塈與蔇通左傳猶懼不蔇謂始至也<pb n="5b"/>式微黎侯寓衛其臣勸之歸也中露露中言無芘覆但<lb/>
　露宿也泥中猶言塗炭言無安宅也<lb/>
旄丘責衛伯也黎侯為狄所迫去而寓衛久不得歸黎<lb/>
　大夫責望之詞也晉景公滅赤狄數其棄仲章而奪<lb/>
　黎氏地事在衛穆公時則知黎之寓衛在成穆間矣<lb/>
　叔兮伯兮謂同姓之諸侯狐裘蒙戎則謂黎侯也不<lb/>
　得于衛而屬望諸侯亦可悲矣瑣尾流離之義當如<lb/>
　朱傳<pb n="6a"/>簡兮刺不用賢也簡兮簡兮擇才之精也方將萬舞僅<lb/>
　用之為籥師也以俁俁之貌如虎之力在前上處宜<lb/>
　觀表而知裏矣乃卒事之際公但錫以一爵與煇庖<lb/>
　閽寺無異何其無知人之鑒哉是以思西周庸庸祗<lb/>
　祗之君耳籥但三孔左手以三指抑揚而吹之郭訓<lb/>
　是已榛者木下小栽非栗屬也苓即苓耳非大苦也<lb/>
　皆在逺難可詳察之物<lb/>
泉水衛女思歸也泉水即衛之百泉泉在衛北淇在衛<pb n="6b"/>　南北髙南下故泉水趨淇喻已思歸宗國也瑕者過<lb/>
　差之詞不瑕有害猶言不甚害義也隋志邢州内丘<lb/>
　縣有干言山内丘在衛東北邶地也故附之邶詩<lb/>
北門刺仕不得志也非刺也録賢大夫也斯人既典國<lb/>
　政復從王事亦重臣矣而曰終窶且貧室人交謫其<lb/>
　廉潔之守幹濟之才存乎言詞之表矣無所怨望唯<lb/>
　命是安得非賢乎敦厚也謂厚有所加及也<lb/>
北風刺虐也非刺虐也異姓之臣違亂也北門盖同姓<pb n="7a"/>　大夫國雖危亂義不可去此則異姓而仕衛者也道<lb/>
　不行言不用第有亟去耳風雪交作之際莫不閉藏<lb/>
　奥室今則相與衝冒而去知其亟于違亂耳是尚可<lb/>
　以虛徐邪狐者妖獸鬼之所乗烏者鬼雀鳴則凶咎<lb/>
　所見無非二物喻在朝者皆不祥之人也<lb/>
静女刺時也何刺乎刺淫奔也曰静女曰彤管男悦女<lb/>
　之詞也夫淫奔密約而他人歴歴言之其惡寧可揜<lb/>
　乎内則婦事舅姑左佩刀礪觽燧右佩箴管所謂彤<pb n="7b"/>　管即所佩之箴管耳牧者圉人所居荑則芳潔之物<lb/>
新臺刺衛宣公也新臺之役莫不非議雖執土木之人<lb/>
　猶能泚然而愧况衛君乎河水瀰瀰喻其淫佚汚濁<lb/>
　之可厭也籧篨戚施胥臣所稱八疾之二皆人所棄<lb/>
　者<lb/>
二子乗舟思伋夀也汎汎其景言二子逐流而去無復<lb/>
　形景來歸也養養猶言怏怏憤鬱不平之意始焉猶<lb/>
　望其能來不瑕有害則決其已死<pb n="8a"/>鄘<lb/>
柏舟共姜自誓也<lb/>
牆有茨衛人刺其上也宣公烝于夷姜而生伋公子頑<lb/>
　通乎宣姜而生戴公文公宜乎中冓之言不可道矣<lb/>
　茨謂茅之有次第者所以覆牆也梓材稱既勤垣墉<lb/>
　其塗塈茨即是茨矣毛傳朱傳並謂蒺藜何其謬哉<lb/>
　中冓猶言中垢宫中垢穢之行也欲雅言之故變垢<lb/>
　稱冓<pb n="8b"/>君子偕老刺宣姜也副者覆首之飾編髪為之笄以連<lb/>
　副珈以飾笄唯后夫人得有之翟謂貫珠為翟以冠<lb/>
　副笄之上非刻繒以飾衣也承以鬒髪象揥其可知<lb/>
　已如山如河如天如帝皆謂威儀莊嚴可敬憚也目<lb/>
　中白處曰晳眉上廣處曰顔揚其目則晳見而顔動<lb/>
　是貴倨之狀有是威嚴舉國皆尊仰之奈何甘心汚<lb/>
　穢以自辱乎斯言外意也<lb/>
桑中刺奔也沬即妹邦朝歌以北之地也唐盖北方蔬<pb n="9a"/>　屬故毛傳以為菜名非兔絲也唐也葑也麥也皆易<lb/>
　求之物喻孟姜孟弋求之易許也桑中蠶妾之所聚<lb/>
　上宫樓閣之通名始通好于桑中終成歡于上宫耳<lb/>
　姜齊女也弋莒女也庸則鄘女其邑人也<lb/>
鶉之奔奔刺宣姜也奔奔猶言賁賁鶉盛氣而怒也彊<lb/>
　彊鵲有定偶不相亂也鶉性妬淫兩雄相見必盛氣<lb/>
　而鬭鵲則傳枝而孕初不以形接也此刺惠公不能<lb/>
　防閑其母使公子頑得通之耳<pb n="9b"/>定之方中美衛文公也衛懿公為狄所滅文公繼之徙<lb/>
　居楚丘務材訓農通商惠工衛人悦而歌誦其事焉<lb/>
　作宫作室土木大興即通商惠工之事矣樹之榛栗<lb/>
　椅桐梓漆務材也夙駕桑田訓農也星言夙駕戴星<lb/>
　而駕也也人猶言此人謂勸農之倌也不獨勸農者<lb/>
　秉心塞淵謹於奉職即牧馬之校亦咸得其人故所<lb/>
　牧之馬騋而牝者至于三千極言蕃庶耳<lb/>
蝃蝀止奔也非止奔也敬教乎内也文公懲衛之難由<pb n="10a"/>　乎縱欲亡禮故為是詩使瞽史朝夕諷誦于宫闈之<lb/>
　内以示教戒焉陽藴于上隂蒸于下二氣交搆而為<lb/>
　雨陽藴已解隂蒸未已則折而為虹霓朝謂之隮暮<lb/>
　謂之蝃蝀是地氣之淫也冥漠若無眹兆倐爾成形<lb/>
　人皆得而指之以喻男女曖昧之事終不可揜也借<lb/>
　令縱欲之人不恥淫奔獨不為性命惜乎禮所謂命<lb/>
　以防欲是已<lb/>
相鼠刺無禮也非刺也文公勸學也鼠有齒而無牙竊<pb n="10b"/>　食偷生不能大害見人猶生畏心似有廉恥節儉之<lb/>
　尚在位者竊位尸居肆欲無厭不以禮度自檢有愧<lb/>
　于鼠矣人而無止正謂止足之分非容止也<lb/>
干旄美好善也非好善也文公授方任能國人歌其事<lb/>
　也鳥隼曰旟大夫之旃也畫鳥隼于帛謂之干旟注<lb/>
　旄牛尾于干首謂之干旄析夏翟之羽以為緌謂之<lb/>
　干旌實一物也素絲者御馬之轡也轡有六曰四曰<lb/>
　五變文叶韻耳言大夫乗是車馬建是干旄出入都<pb n="11a"/>　鄙尊顯光赫矣不審以何者嘉謨嘉猷入告我君于<lb/>
　内乎<lb/>
載馳許穆夫人閔宗國也<lb/>
衛<lb/>
淇奥美武公之徳也衛武公九十有五猶箴儆于國而<lb/>
　賓之初筵抑抑威儀皆其所自儆之詩恱禮好文可<lb/>
　槩見矣河朔無竹淇澳獨産故其詩曰籊籊竹竿以<lb/>
　釣于淇非王芻也淇之緑竹猗猗以興武公特稟異<pb n="11b"/>　氣而生也有切磋琢磨之功乃後有琇瑩㑹弁之飾<lb/>
　兩章後先相應耳瑟兮僴兮者恂栗也赫兮咺兮者<lb/>
　威儀也所謂恂栗者戰戰兢兢制節謹度之謂也所<lb/>
　謂威儀者臨民以莊尊其瞻視之謂也如金如錫語<lb/>
　其知柔知剛也如圭如璧語其能圓能方也車箱而<lb/>
　上髙三尺三寸横一木謂之式自式而上二尺二寸<lb/>
　復横一木謂之較古人立乗憑較有所致敬則俯而<lb/>
　憑式自式而上得較故曰重較大夫過二人則式國<pb n="12a"/>　君唯式宗廟餘無所式矣登車而倚重較易於矜嚴<lb/>
　者也武公則寛綽其容歡宴而至戲謔易生陵侮者<lb/>
　也武公則以禮自檢是皆剛柔方圓之相濟者也<lb/>
考槃刺莊公也非刺莊也美遯世者之無悶也考者尋<lb/>
　討之義槃謂樂也古言考槃猶今言尋樂耳或澗或<lb/>
　阿或陸無往而不適或寤而言或寤而歌或寤而宿<lb/>
　無適而不獨自以明遯世之志專一也薖與輠通劉<lb/>
　向别録所謂炙轂輠髠是也軸以運車輠以脂軸兩<pb n="12b"/>　者皆進退自得之喻非寛大盤桓之説<lb/>
碩人閔莊姜也非閔也盖述莊姜始自齊來適衛也錦<lb/>
　衣褧襜夫人嫁服也手如柔荑語指之秀而銳也膚<lb/>
　如凝脂語肌膚之白而澤也領如蝤蠐語項之白而<lb/>
　延也齒如瓠犀語齒之白而齊也螓蟬之小而有文<lb/>
　者螓首語額之方廣蛾眉語眉之曲秀孽孽字韓詩<lb/>
　作䡾訓長貌朅字韓詩作桀訓健也<lb/>
氓刺時也何刺乎刺淫奔者失身也抱布貿絲知所誘<pb n="13a"/>　者鄙夫也子無良媒知未嫁也乗垝垣而以賄遷知<lb/>
　竊藏逾牆以相從也三歳食貧賄盡而厭弃之也兄<lb/>
　弟咥笑知見弃而返于家也淇岸隰泮則總角相奔<lb/>
　信誓之詞也里女失教不有其躬終見弃黜悔恨何<lb/>
　及孔子録之所以昭世戒者深矣<lb/>
竹竿衛女思歸也淇流廣大故多舟楫之嬉女伴羣出<lb/>
　縱觀相與巧笑而佩玉盖若江南觀競渡者述衛俗<lb/>
　也思衛者發乎情也以逺兄弟父母為嫌者止乎禮<pb n="13b"/>　義也此竹竿所以見録乎<lb/>
芄蘭刺惠公驕而無禮也非驕而無禮也刺其縱母之<lb/>
　欲無制彊解難之才也芄蘭生莢支出於葉間垂之<lb/>
　有如觽狀其葉亦頗似韘韘以輓彊觽以解結各成<lb/>
　其用芄蘭徒有形似耳喻惠公徒有國而無威嚴以<lb/>
　制子頑也容兮遂兮容忍不㫁使得遂其惡也<lb/>
河廣宋襄公母歸于衛而思宋也一葦杭之謂河方冰<lb/>
　時布一束之葦便可履之而度非用蘆葦渡水也今<pb n="14a"/>　遼左氷結布葦度車馬猶然崇者峻極之謂不崇朝<lb/>
　言不極一朝之久也<lb/>
伯兮刺時也鄭康成以為衛宣公從王伐鄭時詩然鄭<lb/>
　在衛南即不得言自伯之東矣若文公以後徙居楚<lb/>
　丘衛又偏在東北無所事于東矣豈東備山戎東胡<lb/>
　之屬故爾久役乎首疾猶言疾首也諼草忘憂之草<lb/>
　即鹿蔥也言不得此草憂不能忘是以使我心痗耳<lb/>
有狐刺時也何所刺傷貧困也狐性多疑當河氷初合<pb n="14b"/>　未肯即度必伏踆岸下審無流澌之聲乃始度焉此<lb/>
　云狐垂尾而在淇梁大寒之候將至矣彼之子者終<lb/>
　窶且貧無衣無褐何以卒歳乎此我所以用憂也<lb/>
木𤓰美齊桓公封衛也非美桓也盖刺苞苴之禮公行<lb/>
　也木𤓰木桃木李皆刻木為果以充籩實者物至微<lb/>
　矣報以瓊琚瓊瑶瓊玖而猶若有歉焉又為遜順之<lb/>
　詞以導之政以賄成有如此<lb/>
　詩故卷二<lb/>
</p>

  </div>
            <div>
                <head>詩故卷三</head>
    <p>
<pb n="1a"/>欽定四庫全書<lb/>
　詩故卷三　　　　　　　明　朱謀㙔　撰<lb/>
王<lb/>
黍離閔宗周也何以閔閔東遷之失謀也西周政令所<lb/>
　以能行乎諸侯者非徒文武成康之徳亦以地勢險<lb/>
　固足食足兵可以東制諸侯之命耳幽王雖死驪山<lb/>
　犬戎無盤據豐鄗之理乃因一敗遽爾東遷有識之<lb/>
　士於其行也痛悼失圖故賦此詩黍稷離離下垂而<pb n="1b"/>　碩猶有憂者中心思惟而傾其首也陳平深憂吕氏<lb/>
　之亂陸賈入坐而平不見賈是其驗矣非故宫廟盡<lb/>
　為禾黍之場也<lb/>
君子于役刺平王也非刺平也傷周弱也西周之世大<lb/>
　夫非無行役也出有四牡皇華之勞入有杕杜魚麗<lb/>
　之燕人皆以為盛典而寵榮之也逮夫東遷政在諸<lb/>
　侯而天子之公卿大夫奔走聘問無有寧歳昔時燕<lb/>
　勞之典廢矣大夫之妻賦此而孔子録之正以傷周<pb n="2a"/>　室之日微耳不知其期曷至哉七言通為一句<lb/>
君子陽陽閔周也非閔周也君子為貧而仕卑官也所<lb/>
　謂卑官則籥師也房者俎也王公立飫則有房烝魯<lb/>
　頌亦稱籩豆大房萬舞洋洋盖房俎籥舞俱在堂下<lb/>
　故曰招我由房非路寢之房也敖者燕舞之位樂記<lb/>
　所謂綴兆是矣<lb/>
揚之水刺平王也<lb/>
中谷有蓷閔周也非閔周也凶年饑饉女子自傷困窮<pb n="2b"/>　不能賙其母家也蓷名茺蔚亦名益母因舉益母而<lb/>
　知其為念母家因遇人之艱難而知其為女子也昔<lb/>
　曾子覩益母而興悲殆有感于是詩乎<lb/>
兔爰閔周也非閔周也君子哀時命也兔狡於避禍雉<lb/>
　拙於自免二物小大相等故古人並舉之内則雉兔<lb/>
　皆有芼孟子雉兔者往焉是也兔以喻小人雉以自<lb/>
　喻爰爰緩意謂能以狡自緩其死也<lb/>
葛藟王族刺平王也非刺也諷王親其族類以自立也<pb n="3a"/>　鄭伯朝周王不禮焉周桓公諫曰我周之東遷晉鄭<lb/>
　焉依善鄭以勸來者猶懼不蔇况不禮焉鄭不來矣<lb/>
　葛藟之諷殆為是乎<lb/>
采葛懼䜛也葛善攀附蕭艾並善蕪穢皆喻小人之黨<lb/>
　也好䜛之人醜正惡直唯依阿鄙賤之是近故我一<lb/>
　日不見遽已相忘不啻三月三歳之久矣<lb/>
大車刺周大夫也非刺周大夫也商者之婦寄其夫也<lb/>
　周之地狹民衆多賈齊魯梁楚仰機利而逐末業輕<pb n="3b"/>　去家室其妻重于改適故賦此寄焉大車牛車任載<lb/>
　者非大夫車也毳衣毛褐將車者之服非毳冕也我<lb/>
　見毳衣之人數將牛車而來子獨不歸疑棄我矣我<lb/>
　欲他奔猶畏子之或來有所不敢唯誓死以待之此<lb/>
　其俗猶有足稱者焉<lb/>
丘中有麻思賢也非思賢也商者荅大車也子言我久<lb/>
　不歸資生無所然丘園之中有麻可績有麥可食有<lb/>
　李可殽也凡此三物足以留子我亦將施施而來與<pb n="4a"/>　子共之矣貽我佩玖者感其異室同穴之誓寶重其<lb/>
　言如瓊玖之可佩服也録此二詩見周俗忠厚尚禮<lb/>
　有如此<lb/>
鄭詩二十一篇始武莊終忽突皆國事也其它亦多賢<lb/>
　人君子之詞而宋世之儒誤釋放鄭聲一語遂去小<lb/>
　序盡以淫奔目之夫詩非聲也聲非詩也措諸文詞<lb/>
　是為詩被諸管絃音律是為聲鄭音好濫而淫志者<lb/>
　故仲尼放之豈緇衣仲子諸詩乎<pb n="4b"/>緇衣美武公也周人之詞也桓公以鄭伯入相于周死<lb/>
　犬戎之難武公繼為平王司徒世善其職故周人歌<lb/>
　之適謂安適其館舎也若謂廩餼之不繼而欲還我<lb/>
　將授子以粲焉是皆勉留之意也蓆有四訓毛傳訓<lb/>
　大韓詩訓儲許慎訓為廣多唯朱傳訓為安舒者得<lb/>
　之<lb/>
將仲子刺莊公也莊公志在除段欲其積釁累瑕而後<lb/>
　動鄭人已知之審矣故託為公拒祭仲之詞以杞桑<pb n="5a"/>　與檀比叔段不欲即折喻欲待其自斃耳<lb/>
叔于田刺莊公也非刺莊也著叔段之得衆也于田取<lb/>
　禽也里塗曰巷里巷者細民所居叔段處京既有人<lb/>
　民社稷之寄宜求良士以輔弼之今乃獨為里巷小<lb/>
　人所好是速亡之道耳<lb/>
大叔于田刺莊公也非刺莊也著叔段之繕其甲兵也<lb/>
　稱大叔者左傳所謂京城太叔是也<lb/>
清人刺文公也髙克所將者清邑之兵也曰彭曰消曰<pb n="5b"/>　軸三境之地師所次也駟介者兵車之駟也車上載<lb/>
　兵獨稱二矛者舉兵之最長者以該之左旋右抽者<lb/>
　三軍之左右皆潰散而歸清邑也獨髙克所將中軍<lb/>
　在爾<lb/>
羔裘刺朝也非刺朝也美賢大夫也古者君狐裘大夫<lb/>
　緇衣羔裘以羊性剛直可尚羔又柔澤温煖可親加<lb/>
　以豹飾又表其武三徳具備故曰三英語此大夫之<lb/>
　徳足稱此裘也舍命不渝守死善道也豈叔詹子皮<pb n="6a"/>　之徒與<lb/>
遵大路思君子也非思君子也賢者以道去國也遵大<lb/>
　路其去明也寁者速也不寁故者與聞政事已久志<lb/>
　好浹洽非新知比也此盖託為挽留者之詞嚴粲謂<lb/>
　鄭莊公殺弟幽母射王中肩悖逆已甚君子去之殆<lb/>
　有為哉<lb/>
女曰雞鳴刺不悦徳也非刺也賢夫婦交相警戒之詞<lb/>
　也稱士女始婚者也弋鳬雁丈夫之事也調五味中<pb n="6b"/>　饋之職也琴瑟静好養徳之具也宜其酒饌以奉賓<lb/>
　客所以成徳也古者子事父母左右佩用紛帨刀礪<lb/>
　大觽小觽金燧玦捍管遰木燧謂之雜佩非珩璜琚<lb/>
　瑀之屬也宜言飲酒與子偕老者言調和滋味佐酒<lb/>
　以勞慰其夫願執此道偕老而不廢也<lb/>
有女同車刺忽也何刺乎追刺之也忽以不昏于齊遂<lb/>
　無大援終見逐于鄭國人追刺其失圖也<lb/>
山有扶蘇刺忽也何所刺之刺其闇于任人而致亂亡<pb n="7a"/>　也扶蘇猶言扶疎木相扶而植者如所謂扶桑扶栘<lb/>
　扶栁之類非小木也扶蘇喬松宜在髙山比賢人君<lb/>
　子宜處顯位荷華游龍宜生下隰比狂狡之童宜備<lb/>
　奔走今所庸顯者莫非狂狡故刺之<lb/>
蘀兮刺忽也非刺也鄭人思黜突而納忽也忽以世子<lb/>
　踐位正矣宋人乃使祭仲立突而逐忽鄭人故不義<lb/>
　突而賦此詩託風之隕蘀以見志叔兮伯兮謂大國<lb/>
　也安得大國秉義納忽我當起而應之矣<pb n="7b"/>狡童刺忽也非刺忽也刺突之與雍糾為謀以殺祭仲<lb/>
　也雍糾洩謀于妻而見殺突以出奔所謂狡童其謂<lb/>
　糾乎惜其不與老成謀之而僨事<lb/>
褰裳思見正也突與忽争國更出更入不復以禮義相<lb/>
　先故思得大國以正其名分焉狂童之狂也且謂大<lb/>
　國不來正之者直以突之狂而無禮不足正耳絶望<lb/>
　之詞也<lb/>
丰刺亂也非刺亂也志悔恨也鄭女盖有矜其族類門<pb n="8a"/>　地已許嫁而中悔者既而愆期無歸還自咎恨耳悔<lb/>
　婚之志未必親迎之際曰巷曰堂直託喻耳叔兮伯<lb/>
　兮不一人者已失所婚覬他姓之我求也<lb/>
東門之墠刺亂也非刺亂也惜狷介者之遯世也除地<lb/>
　町町然者謂之墠陂陀不平而可種藝者之謂阪踐<lb/>
　謂樹栗之有行列也東門之墠其阪有茹藘焉是其<lb/>
　人所居之地也樹栗林然有行是其家室所在也第<lb/>
　絶人避世不可得而見耳<pb n="8b"/>風雨思君子也喪亂之中樂見秉徳不回之士也風雨<lb/>
　凄凄以氣言風雨瀟瀟以聲言雞鳴不已語雞能司<lb/>
　晨不為風雨晦㝠而廢其鳴也<lb/>
子衿刺學校廢也非刺學校廢也朋友失好者之相責<lb/>
　讓也城闕都㑹之所非遐荒也以細故而斷平生之<lb/>
　歡遂不相見是誠絶我矣<lb/>
揚之水閔忽之無忠臣也非閔忽也諷聽䜛也<lb/>
出其東門閔亂也非閔亂也遯世者荅東門之墠之詞<pb n="9a"/>　也鄭俗尚縞故僑札相見贈以縞帶此云縞衣綦巾<lb/>
　已之室也荼者苦菜河北最蕃今俗呼為舒菜如荼<lb/>
　猶言如雲喻女子之衆非喪服之謂也出城闉者盖<lb/>
　相率郊外墦間之祭耳<lb/>
野有蔓草思遇時也非思遇時思其治也有道之世俊<lb/>
　桀在位野無奥草矣此何時乎君子在野田卒汚萊<lb/>
　國何當而治乎曰蔓草零露知田野之不辟也有美<lb/>
　一人邂逅于草露之區知君子之在野也昔六卿餞<pb n="9b"/>　韓宣子子齹首賦此詩宣子善之曰吾有望矣豈男<lb/>
　女思不期而㑹者哉<lb/>
溱洧刺亂也非刺亂也志其俗之荒于游觀也韓詩傅<lb/>
　稱鄭國之俗三月上已桃花水下之時士女競出溱<lb/>
　洧之上執蘭招魂續魄以祓不祥是則漢世以來上<lb/>
　已祓除所昉也蕳草一名都梁髙四五尺性善殺蠱<lb/>
　故士女秉之以祓不祥耳勺藥即今牡丹華于上已<lb/>
　之時中州等之荆榛折華以贈亦士女夫婦之相愛<pb n="10a"/>　非妄一男子見所悦而贈之也<lb/>
齊<lb/>
雞鳴思賢妃也非思賢妃也盖賢夫人能警戒以成其<lb/>
　君之徳也雞三號卒明而後蠅蚋交作已乃日出東<lb/>
　方是為黎明久之日光被物是為大明朝㑹者雞鳴<lb/>
　來集别色始入其時蒼蠅交作而有聲自此以往日<lb/>
　亦出矣故曰匪東方則明日出之光傳寫之誤遂作<lb/>
　月出故説者費詞而難通考之周史武王女適齊為<pb n="10b"/>　乙公夫人乙公生癸公癸公之子為哀公以荒淫誅<lb/>
　此所謂賢者其乙公之王姬乎<lb/>
還刺荒也何荒乎刺禽荒也哀公好田無厭國人化之<lb/>
　遂以成俗狼似犬而大銳頭細腰髙前廣後得人物<lb/>
　則殘其軀體而食之出必兩頭相恃猛捷貪忍雖用<lb/>
　兵者莫能免今曰並驅而從兩狼信便捷矣肩與豜<lb/>
　通田豕之健者<lb/>
著刺時也刺不親迎也古者冕而親迎充耳瓊華乃冕<pb n="11a"/>　服中之一物著與宁同人君塞門之屏也唯邦君乃<lb/>
　樹塞門親迎宜于國門今僅在朝宁之間簡禮甚矣<lb/>
　送夫人者訝其非禮故賦此詩充耳曰瑱懸瑱之絲<lb/>
　曰紞君紞五色臣三色曰素曰青曰黄謂紞也錯舉<lb/>
　其色之三而五可知瓊華瓊瑩瓊英則紞之所懸之<lb/>
　瑱也<lb/>
東方之日刺衰也非刺衰也刺淫也旦而彼姝入室日<lb/>
　夕乃出盖大夫之妻入朝而其君以無禮加之耳<pb n="11b"/>東方未明刺無節也周制大事用日出今東方未明已<lb/>
　有以失朝獲罪者故託挈壺失職以刺之顛謂衣之<lb/>
　領裳之要也今倒持之故曰顛倒裳衣晞者日光被<lb/>
　物之名楚辭所謂晞髪是已曰未晞者日未出也栁<lb/>
　本賤木植諸樊圃則有主者猶挈壺之有其職也狂<lb/>
　夫越樊折栁猶且瞿瞿四顧恐致誚讓况晨昏大朝<lb/>
　之期可不以告其君乎此詩序在哀襄之間盖厲公<lb/>
　時矣<pb n="12a"/>南山刺襄公也南山崔崔宜為虎豹所宅今乃雄狐蹲<lb/>
　踞其間喻齊國之大而襄公以鳥獸行君臨之也葛<lb/>
　屨賤物猶兩兩相伍冠緌微物猶雙雙為用各有耦<lb/>
　也齊子已適魯矣豈吾耦乎藝麻之法須得良田而<lb/>
　熟耕之縱横七徧麻乃無葉婚配之際可無審處其<lb/>
　禮而但窮極其淫泆之心乎<lb/>
甫田刺襄公也襄公嘗師于首止殺鄭子亹轘髙渠彌<lb/>
　矣又嘗伐衛而納紀季之<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>矣又嘗與宋魯陳蔡再<pb n="12b"/>　伐衛而納惠公矣皆務大功而求伯于諸侯之事也<lb/>
　内行不治徒負衆而恃力何能有成乎總角而弁躐<lb/>
　等躁蹙之喻也<lb/>
盧令刺荒也何所刺刺襄公也令本作獜犬之徤也鋂<lb/>
　者大鎖之名也北方呼黒為盧而走狗之駿者則有<lb/>
　韓盧環以繫項鋂以鎖之制其逸也鬈好貌偲強也<lb/>
　義見説文<lb/>
敝笱刺文姜也不獨刺文姜也正以刺魯莊公也莊公<pb n="13a"/>　不能制母之欲使之瀆亂于齊如敝笱不能止細魚<lb/>
　耳鰥與鯤通魚禁鯤鱬鳥翼鷇卵皆其微也鄭箋訓<lb/>
　義是已盈車之鰥事出孔叢又因是詩而生其説耳<lb/>
載驅齊人刺襄公也非刺襄也刺文姜也蓋莊公五年<lb/>
　夫人如齊師時事也薄薄輕疾貎發夕者急于赴齊<lb/>
　即夕啓行不能待旦也豈弟訓為樂易謂其得行志<lb/>
　意内快于已無有阻之者<lb/>
猗嗟刺魯莊公也是盖莊及齊人狩于禚之詩也歴舉<pb n="13b"/>　威儀技藝之長則其不足者自見頎而長兮言軀幹<lb/>
　之壯偉也抑若揚兮言威儀之矜莊也美目而下皆<lb/>
　述其善射之狀也目上為名謂張目注視而發矢也<lb/>
　方射之時無所用舞舞則選兮謂射耦也射禮王六<lb/>
　耦諸侯四耦猶舞佾列焉射者搢三挾一故稱四矢<lb/>
　<lb/>
　<lb/>
　詩故卷三<lb/>
</p>

  </div>
            <div>
                <head>詩故卷四</head>
    <p>
<pb n="1a"/>欽定四庫全書<lb/>
　詩故卷四　　　　　　　明　朱謀㙔　撰<lb/>
魏在禹貢冀州雷首之北析城之西周武以封同姓魯<lb/>
　閔元年晉獻公滅之以與畢萬此詩七篇皆未滅時<lb/>
　之詩仲尼何以録乎魏者舜禹之故都其民俗儉約<lb/>
　勤謹有先王之遺風焉是可尚也<lb/>
葛屨刺褊也何褊乎褊服飾之過儉也禮嫁者三月廟<lb/>
　見然後執婦功曰女手未成婦也曰左辟曰象揥貴<pb n="1b"/>　者飾也曰葛屨履霜知服之非其時也曰要之襋之<lb/>
　知其裳之敝裂須縫緝也冬服夏屨女執婦功在貧<lb/>
　賤可耳貴者之家則固陋矣左辟者主賓相見主人<lb/>
　就東階以辟尊是揖讓之事非婦初昏之禮也<lb/>
汾沮洳刺儉也公路掌公之路車者公行主兵車之行<lb/>
　列者正是一官變文叶韻耳公族則主公之同姓族<lb/>
　屬者以是人而采莫采桑藚菲厥飲食下侵細民之<lb/>
　利過於儉矣莫菜莖大如筯而赤節節一葉似栁葉<pb n="2a"/>　而厚有毛味酢而滑可羮亦可生食五方通謂之酸<lb/>
　蒾楚俗三月三日采以和粉為餌謂之龍舌䉽本草<lb/>
　所謂鼠麴者也桑謂桑葚藚謂牛脣<lb/>
園有桃刺時也魏國褊急不能任賢日就侵削故刺之<lb/>
　桃棘雖非美材苟樹藝得所其木亦可為弧為矢以<lb/>
　除不祥其實亦可為核以充籩豆魏國雖陿苟得賢<lb/>
　人治之亦當不至侵削今之侵削由不善樹人故也<lb/>
　不知我之憂者乃曰彼所用賢矣子何為是言哉是<pb n="2b"/>　盖勿思而已<lb/>
陟岵孝子行役念父母也魏國介在秦晉迫於徴誅終<lb/>
　歳奔命有往無返見役之人自審危亡託為内顧之<lb/>
　詞以告哀耳岵屺之訓爾雅毛傳互異宜從雅訓可<lb/>
　也<lb/>
十畆之間刺時也國勢日危在位者志欲潔身違亂隠<lb/>
　跡農桑而已行與子還兮謂桑者也<lb/>
伐檀刺貪也非刺貪也父老訓勉子弟之詞也魏人勤<pb n="3a"/>　於治生謹於供上父老居常輙以耕稼狩獵之務勉<lb/>
　其子弟言將治車必先伐檀以豫其材將効賦税之<lb/>
　供必先耕稼狩獵是務誠以君子勞心食必兼味非<lb/>
　若庶民徒食而已此惟正之供所當急也其忠厚戒<lb/>
　謹之風藹然可訓矣後世説詩者牽于孟子素餐之<lb/>
　義大費辭而難通彼孟子斷章取義焉耳何得執以<lb/>
　説此乎三百盖古語百猶勱也左傳曲踊三百曹詩<lb/>
　三百赤芾皆同此義胡取禾三百㕓兮猶言何所取<pb n="3b"/>　此強勉盈㕓之禾乎<lb/>
碩鼠刺重歛也國小力微困于誅求民不堪命故託詞<lb/>
　碩鼠以道意貫與慣通謂慣習也三歳貫汝言始以<lb/>
　國家多故暫重其賦已遂仍而不改今三歳矣殆已<lb/>
　習為常法矣以是終身豈我力所能任乎郭景純言<lb/>
　碩鼠頭似兔而尾有毛其色青黄好在田中食粟豆<lb/>
　一名鼩鼠<lb/>
唐堯故都也周成王以封母弟叔虞是為唐侯叔虞之<pb n="4a"/>　子燮嗣位以南有晉水改國號曰晉仲尼所録皆晉<lb/>
　事也必稱唐存舊封亦以先王遺風之可尚也<lb/>
蟋蟀刺晉僖公也非刺僖也民俗歳晚務閒相與燕飲<lb/>
　而交相儆也蟋蟀八月在宇九月在户云在堂則户<lb/>
　下矣是黍稷告成之時也物變時移不知老之將至<lb/>
　可無聚族類隣曲以燕樂之乎然時不我與毋安于<lb/>
　逸樂而忘其職業瞿瞿却顧不至荒淫可耳休休者<lb/>
　勤勞之甚思欲少息也<pb n="4b"/>山有樞刺晉昭公也非刺昭也晉人憂沃之逼故為危<lb/>
　言以諷于昭也昭公嗣文侯而封其叔父成師于曲<lb/>
　沃是為曲沃桓叔桓叔得晉勢且偪昭晉大夫潘父<lb/>
　謀弑昭而迎桓晉人不聽乃立昭侯之子孝侯焉此<lb/>
　盖有知潘父之謀者為是詩以覺悟于昭侯耳樞即<lb/>
　刺榆榆則白枌也栲木皮厚數寸可為車輻杻材可<lb/>
　為弓弩之榦一名萬歳即今冬青與漆栗皆堅韌之<lb/>
　木積數十年乃成舉是六物者喻死亡在近不復能<pb n="5a"/>　待其成也<lb/>
揚之水刺晉昭公也沃有篡宗奪國之謀而昭公不知<lb/>
　晉人賦此以警悟之耳揚之水水之淺而緩者其中<lb/>
　白石易見喻隠謀之彰露也不敢以告人故為毖密<lb/>
　正以告昭也<lb/>
椒聊刺晉昭公也非刺昭也憂曲沃之益強也椒之為<lb/>
　物枝強于本及其成實蕃衍本常因之以披喻曲沃<lb/>
　之強盛終當并晉也<pb n="5b"/>綢繆刺晉亂也何所刺刺潘父也三星在天夜之中也<lb/>
　中夜束薪將俟旦而鬻之賤者之事也於此而有美<lb/>
　粲之婦來奔彼束薪者不擇義理亦遽受之邂逅相<lb/>
　得何其樂哉賤其行而深惡之故託為此詞<lb/>
杕杜刺時也此何時哀侯時也哀侯之世曲沃益強本<lb/>
　根益弱乃不知修徳親族而侵陘庭之田於是陘庭<lb/>
　南鄙啓曲沃伐翼其後卒為曲沃所執陘庭之田盖<lb/>
　哀侯之弟所有者故以杕杜相芘者諷之杜者梨屬<pb n="6a"/>　實小而酢枝竦葉大行者芘之喻曲沃也獨行踽踽<lb/>
　喻哀侯之寡援也同父則陘庭也<lb/>
羔裘刺時也非刺時也晉翼已亡晉人重去翼也羔裘<lb/>
　豹袪卿大夫之服也我人謂翼也他人則沃也居居<lb/>
　安適貌究究凋敝也言此羔裘之人於我甚適雖極<lb/>
　凋敝我無厭弃之心唯其舊好之難忘耳<lb/>
鴇羽刺時也何刺乎傷晉亂也昭公之後大亂者五世<lb/>
　君子下從征役不得遂其養親之志故賦此詩陸農<pb n="6b"/>　師言鴇無舌而連蹄性不集木今集木違其性雖罹<lb/>
　危苦又以無舌不能哀鳴喻從役者濱于死亡無所<lb/>
　控告也<lb/>
無衣刺晉武公也非刺晉武也刺僖王也曲沃武公始<lb/>
　并晉國以寶器賂周僖王王因命武公為晉君列于<lb/>
　諸侯翼人傷僖王不能正沃之罪顧受賂而封之是<lb/>
　以刺也子之衣謂天子之命服<lb/>
有杕之杜刺晉武公也非刺晉武也好賢之詞也晉之<pb n="7a"/>　好賢莫如公子重耳所從五臣卒以致霸此盖公子<lb/>
　時作杕杜生于道周有葉則人趨芘之今徒杕然挺<lb/>
　立無復餘葉故行者逝而不顧傷已方處窮困無禄<lb/>
　位以致士也<lb/>
葛生刺晉獻公也獻公伐驪戎滅耿滅霍滅魏伐東山<lb/>
　皋落氏滅夏陽伐蒲滅虢襲虞伐屈以至敗狄于采<lb/>
　桑二十三年之間凡十一戰其喪亡戎陳者亦多矣<lb/>
　角枕錦衾則卿大夫之室矣貴者且憂死亡况賤士<pb n="7b"/>　乎葛蘝附物得遂其生予之所美顧從役在外不遑<lb/>
　寧止使我常有仳離獨處之嘆何哉怨懟之詞也誰<lb/>
　與獨處猶檀弓所謂誰與哭者倒句法也百歳之後<lb/>
　以死相要也歸于其居居字與夜不叶當是舍字之<lb/>
　誤<lb/>
采苓刺晉獻公也苓草生于下隰荼苦生于平原葑即<lb/>
　蔓菁生于園圃三者皆非山中之物今曰采于首陽<lb/>
　則妄誕矣然者許諾之詞苟亦無然謂且詳察真偽<pb n="8a"/>　勿即以為可信而遽諾之也<lb/>
秦<lb/>
車鄰美秦仲也秦仲以附庸之國入為宣王大夫始有<lb/>
　車馬之儀寺人之令還歸秦谷邑人剏見其盛故賦<lb/>
　此詩秦仲既歸畧其名分與國中雄桀之士並坐鼓<lb/>
　瑟其下感激榮遇願得及時逞志以効死力不能坐<lb/>
　老牖下其悲壯之氣勃乎莫禦秦之所以強者由是<lb/>
　夫<pb n="8b"/>駟驖美襄公也襄公以攘西戎之功受平王岐豐八百<lb/>
　里之地不聞延訪遺老講求政教而惟田獵是務所<lb/>
　同行者公之媚子也所從禽者獵狗也以鸞車而載<lb/>
　田犬所尚可知矣孔子録此盖譏之非美之也載獫<lb/>
　歇驕謂車載獫獢二犬以歇息之非獫猲獢皆田犬<lb/>
　也詩緝稱田犬長喙而短喙者非田犬也毛傳誤耳<lb/>
　爾雅所載又後世因毛傳而竄入之者也<lb/>
小戎美襄公也非獨美也述其用秦俗而變周制也周<pb n="9a"/>　之出師路車有奭八鸞瑲瑲今則易以小戎俴駟不<lb/>
　務持重唯便利是乗良人賢士驅以即戎不復尚徳<lb/>
　而唯力是競作者託為婦人念夫之詞盖傷王政之<lb/>
　不可復矣<lb/>
蒹葭刺襄公也襄公奄有成周不能訪求故老修復先<lb/>
　王之政教故作者刺之蒹似萑而細髙數尺葭即蘆<lb/>
　也白露為霜時之變也蒹葭蒼蒼物未凋也喻周雖<lb/>
　東遷人物猶存顧不知所用之耳逆流而上曰遡洄<pb n="9b"/>　順流而涉曰遡游用非其道猶逆流而上也<lb/>
終南戒襄公也終南惇物雍州之鎮也地土廣大故有<lb/>
　條有梅有屺有堂生物悉備君子臨此而有之錦衣<lb/>
　狐裘煥然改觀矣宜其以功徳被民夀考不忘也條<lb/>
　一名槄即今山楸梅則酢實之梅皆南土所宜者崔<lb/>
　靈恩本紀字作屺山之極北受風不生草木者也堂<lb/>
　謂深山平衍之所隈燠能蕃草木者也舉是四者以<lb/>
　明秦地之廣直被南北耳<pb n="10a"/>黄鳥哀三良也黄鳥今之璊雀栖止瓦屋者此鳥十百<lb/>
　為羣恒集荆棘間交交喧噪若有所語喻秦人聞用<lb/>
　三良殉葬街譚巷議沸騰不息有所驚怪也誰從穆<lb/>
　公而下則其所為譚議之畧矣詩所稱黄鳥于飛集<lb/>
　于灌木則黄鸝也交交黄鳥小雅黄鳥無啄我粟則<lb/>
　璊雀也名雖同而實異<lb/>
晨風刺康公也何刺乎刺棄三良也三良見殺賢臣亦<lb/>
　相率而遯世矣晨風鸇也善擊鳩鴿燕雀之屬鴪然<pb n="10b"/>　長鳴則鳥雀咸匿藏茂林之中所謂為林敺雀者鸇<lb/>
　也是已苞櫟六駁苞棣樹檖皆北林之物鳥雀所藏<lb/>
　者也晨風一鳴而諸禽屏迹但見林木而已喻康公<lb/>
　殺三良而羣賢競引去也未見君子憂心欽欽據已<lb/>
　去而言也如何如何忘我實多託為康公自詰之詞<lb/>
　也<lb/>
無衣刺用兵也非刺也秦用其教變周俗也相要于無<lb/>
　事之日相死于有事之年其好勇輕生尚功負氣至<pb n="11a"/>　如此先王之風于是乎熄矣<lb/>
渭陽康公念母也非念母也送舅氏重耳入晉也<lb/>
灌輿刺康公也秦所尚者武功所共事者權謀變詐之<lb/>
　士於賢人君子宜其見踈薄也夏屋巾羃之設采色<lb/>
　者周官染人秋染夏孤乗夏篆卿乗夏縵檀弓封之<lb/>
　若夏屋者是也五色具備謂之夏四簋之食黍稷稻<lb/>
　粱也權輿始也者造衡自權始造車自輿始<lb/>
　<pb n="11b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩故卷四<lb/>
</p>

  </div>
            <div>
                <head>詩故卷五</head>
    <p>
<pb n="1a"/>欽定四庫全書<lb/>
　詩故卷五　　　　　　明　朱謀㙔　撰<lb/>
陳<lb/>
宛丘刺幽公也始武王以元女大姬妻媯滿而封之于<lb/>
　陳是為陳胡公大姬無子好巫覡禱祈鬼神歌舞之<lb/>
　樂民俗化之五世而至幽公滛荒昏亂游蕩無度國<lb/>
　人刺之然其習俗則有自來矣宛丘之下盖禱祈之<lb/>
　所撃缶撃鼓而舞鷺羽娛神也盖若孫皓于巫梁武<pb n="1b"/>　于佛矣<lb/>
東門之枌疾亂也何所疾疾男女之肆淫也始焉歌舞<lb/>
　宛丘以娛神因而男女具集矣既而男女雜沓淫亂<lb/>
　之志肆矣積習生常自宛丘而婆娑于市矣已則男<lb/>
　女相狎而相取如擥在野之荍矣欲成而貽握椒使<lb/>
　之慎言耳所謂市者亦非他有市也因南方之原來<lb/>
　遊者衆故市肆具集而百貨陳焉今河北所謂趕集<lb/>
　廣中所謂趂虚是也鬷本訓數謂往遊頻數不一而<pb n="2a"/>　足也<lb/>
衡門誘僖公也非誘僖也遯世無悶之詞也門之邃者<lb/>
　有阿塾堂宇此唯横木為寄樞之用故曰衡門泌本<lb/>
　作淠水名也非泉也説文淠水出汝南弋陽垂山東<lb/>
　入于淮洋洋水盛貌淠水廣大自有嘉魚可食豈必<lb/>
　河之魴鯉而後樂饑取妻可矣豈必齊姜宋子而後<lb/>
　適意皆寡欲無求之詞也<lb/>
東門之池刺時也何刺乎刺賢而遯世不見用也有衡<pb n="2b"/>　門之遯而後有是詩焉水經注稱陳城東門内有池<lb/>
　水至清潔而不耗竭即此池矣漚者漸也楚人曰漚<lb/>
　齊人曰涹麻必漸者使之柔韌可績耳<lb/>
東門之楊刺時也何所刺之刺滛奔也東門有池固宜<lb/>
　楊栁其葉牂牂而盛肺肺然而垂則向春之末迎夏<lb/>
　之陽矣游者於此邂逅期以初昏相奔已而明星煌<lb/>
　煌負約不至非謂親迎之際女有它志而愆期也<lb/>
墓門刺陳佗也陳佗無良師傅以至不義殺太子免而<pb n="3a"/>　代之以亂陳國也墓門隧道之所唯無人焉故棘得<lb/>
　而生之鴞得而萃之佗唯無良師傅故得肆於惡棘<lb/>
　之防道無不斯之理鴞之既萃無不彈之勢以喻佗<lb/>
　之弑逆終必見討悔無所及矣陳人盖知佗之逆謀<lb/>
　已成猶未動于惡故賦此諷之<lb/>
防有鵲巢憂䜛賊也憂宣公之信䜛也味其義非憂宣<lb/>
　也蓋靈公私于夏姬憂其有所間阻也水隄曰防陵<lb/>
　霄曰苕鵲巢于木不于防苕生于下濕不于丘誰為<pb n="3b"/>　此言以侜惑我之所美致生間阻使我忉忉而憂乎<lb/>
　說文訓隄為唐中唐謂唐中非甓所也鷊謂綬草亦<lb/>
　生下濕非卭之所産也<lb/>
月出刺好色也何所刺刺靈公也靈公通于夏姬蓋嘗<lb/>
　夜中㣲行往就之覬國人不我知也佼人謂靈公窈<lb/>
　糾懮受夭紹皆微行濳蔽之狀公欲隱其迹而人顯<lb/>
　言之明穢行之不可揜也<lb/>
株林刺靈公也始焉滛于夏姬猶有愧心故月中微行<pb n="4a"/>　久之狎習則車焉驅而就之矣禮義大防既決弑逆<lb/>
　之禍必至故作者直斥其事也<lb/>
澤陂刺時也非刺也傷泄冶之見殺也靈公滛于夏姬<lb/>
　洩冶以為君臣宣滛民無效焉靈公殺之澤之有陂<lb/>
　以防滛泆蒲與荷蕳皆芳潔挺直不屈之物喻洩冶<lb/>
　之能以禮諫君也傷如之何悲其死也寤寐涕泗追<lb/>
　惜之也卷與鬈同碩大且卷碩大且儼則方正剛毅<lb/>
　之氣可想見矣<pb n="4b"/>檜妘姓祝融氏後周武王之所封國于溱洧之間後為<lb/>
　鄭武公所并<lb/>
羔裘大夫以道去其君也史伯謂鄭桓公曰濟洛河潁<lb/>
　之間子男之國虢鄶為大虢叔恃勢鄶仲恃險皆有<lb/>
　驕侈怠慢之心加之以貪冒皆可取也鄶之為鄶可<lb/>
　知矣羔裘謂鄶大夫狐裘則其君也有所恃而驕慢<lb/>
　宜其逍遥翺翔無儆戒之心賢者知其必亡故憂而<lb/>
　去之<pb n="5a"/>素冠刺不能三年也按縞素誠喪服矣然而孔子素衣<lb/>
　麑裘許子冠素玉藻君韠朱大夫素士爵韋冠禮三<lb/>
　王共皮弁素積緇帶素韠未見素冠素韠獨為既祥<lb/>
　之服也設果刺不三年胡為舎衰麻齊斬而唯素冠<lb/>
　素韠是思哉古者平時無事則服素戎事則否是蓋<lb/>
　厭苦戎馬者思得息肩之詞耳棘者急也介胄之士<lb/>
　衣裝必急欒欒猶曰攣如拘束之貌也<lb/>
隰有萇楚疾恣也非疾恣也傷鄶之垂亡而君不悟也<pb n="5b"/>　萇楚羊桃枝莖柔弱引蔓草上不能自立喻鄶君怠<lb/>
　荒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翫馴至亡國不知自謀也<lb/>
匪風思周道也非思周道也鄭人偪鄶王室微弱無所<lb/>
　控告追思西周之政不可復得也大風迅發行者遡<lb/>
　之多至辟易車馬疾驅乗者雖逸多至怔忡今非風<lb/>
　發也非車馳也而人心忡忡失常則以亡在旦夕無<lb/>
　復有可恃頼耳北方魚少而貴故舉魚以為大烹<lb/>
曹<pb n="6a"/>蜉蝣刺奢也非刺奢也刺不知所務也曹在禹貢兖州<lb/>
　之北漢之濟隂定陶是已青兖之俗工絲枲故齊紈<lb/>
　魯縞之名满天下曹處其間習其俗而加工巧焉舉<lb/>
　皆衣裳楚楚以相夸曹小國也不知務農講武而纎<lb/>
　縞是尚譬諸蜉蝣之羽朝生暮死而已我將何所歸<lb/>
　宿乎憂其淪亡之詞也夏小正五月浮游有殷此物<lb/>
　伏柱礎間食木成穴久之生翼掘穴而出千百交飛<lb/>
　尋亦墮地而死所謂飛螘者也掘閱猶言掘穴管子<pb n="6b"/>　稱掘閲得玉古語云然郭璞陸璣謂蜉蝣為有角甲<lb/>
　蟲炙之可啖者誤矣<lb/>
候人刺近小人也小人尸位君子必見棄矣荷戈祋者<lb/>
　候人職也三百者勉强之詞以是人而强授赤芾使<lb/>
　備大夫盖若更始爛羊胃騎都尉事矣晉文公數曹<lb/>
　共公不用僖負羇而乗軒者三百人亦左氏誤釋詩<lb/>
　義而附㑹之耳鵜之在梁勢必濡首以漁喻小人在<lb/>
　位必肆貪殘安得不遂其所求哉朝雨既霽虹霓西<pb n="7a"/>　見薈蔚𤨏𤨏之物莫不光豔得遂喻候人受赤芾之<lb/>
　寵也季女婉變顧常饑餒喻君子之困窮也<lb/>
鳲鳩刺不壹也非刺不壹也美公子欣時之壹其徳也<lb/>
　曹宣公卒公子負芻弑太子而自立欣時不義之也<lb/>
　將出奔焉國人聞之亦將相率以從負芻懼自告厥<lb/>
　罪請留子臧子臧反而致其邑明年諸侯盟于戚執<lb/>
　負芻以歸將立子臧子臧固辭遂奔宋曹人請于晉<lb/>
　曰若之何亡曹國之鎮公子乎晉人反之子臧盡致<pb n="7b"/>　其邑與卿終身不仕事具左傳帶用素絲弁用綦玉<lb/>
　卿大夫服也其帶伊絲其弁伊騏著其章也覩其章<lb/>
　則知其為子臧矣鳲鳩秸鞠性嗜桑葚月令所謂戴<lb/>
　勝降于桑者也始生山中數十為羣來集桑上其聲<lb/>
　秸秸鞠鞠此鳥知葚甘美常在桑間其子則六七遷<lb/>
　徙于他樹喻它人或為富貴移志子臧則守義不變<lb/>
　足以正四國也梅也棘也榛也皆其子所遷之木非<lb/>
　謂鳩有七子也<pb n="8a"/>下泉思治也泉在井者謂之下泉易稱井冽寒泉食是<lb/>
　也冽然寒泉宜以食人今顧以浸苞稂之屬費有用<lb/>
　之財養無益之物民窮力困征誅不已由無明王在<lb/>
　上慶賞黜陟以正四國耳故思昔時郇伯勞徠四方<lb/>
　諸侯有所忌憚而不敢肆傷今之不然也<lb/>
豳<lb/>
七月周公陳王業也周之王業始造于豳無非農桑狩<lb/>
　獵之務衣食厚生之原先事教戒不違其時上以誠<pb n="8b"/>　撫下下以誠事上如是而已矣太王之時已自改朔<lb/>
　故於十月而申命之曰嗟我婦子曰為改歳而建子<lb/>
　之月則稱一之日也倉庚青鳥司啓者也以春分鳴<lb/>
　今之百舌鳥也傳以為離黄則誤矣采繁謂采皤蒿<lb/>
　以薦新感雨露之既濡而興悲非欲嫁也七月鳴鵙<lb/>
　月令所謂仲夏鵙始鳴反舌無聲者也四月莠葽謂<lb/>
　逺志也此草㣲小而善延蔓僅可充藥必舉是者明<lb/>
　勾萌庶物至此無不達也斯螽蜤螽爾雅所謂蜙蝑<pb n="9a"/>　今世所謂蚱蜢者也動股言躍也莎雞今之絡緯以<lb/>
　股鳴者蟋蟀今之促織以翼鳴者鬱薁今之葡萄豳<lb/>
　土所宜者葉大多隂故謂之鬱鬱小者曰薁俱佳果<lb/>
　也𤓰即甘瓠壺則苦匏𤓰以佐饌壺以渉水鶡冠所<lb/>
　謂中流失船一壺千金是已黍稷重穋舉黍稷早晚<lb/>
　之種言之也禾麻菽麥該五榖而言之也獻羔祭韭<lb/>
　是仲春之禴祭非為開氷也氷以去暑仲春猶寒何<lb/>
　得便用氷乎申豐之説亦誤釋詩而附㑹之耳<pb n="9b"/>鴟鴞周公救亂也鴟鴞惡鳥常攫鳥子而食云撤桑土<lb/>
　而綢繆牖戸則謂鵲巢矣鴟鴞以喻武庚鳥子以喻<lb/>
　管蔡鵲巢則喻王室也恩斯其子也勤斯其室也桑<lb/>
　土桑根之浮生土面者毛傳訓荼為萑薍之苕韓詩<lb/>
　訓租為積風雨漂摇喻流言之惑成王也予維音嘵<lb/>
　嘵正明作詩以貽成王之意也<lb/>
東山周公東征也非始征也東征而還勞歸士也岐周<lb/>
　在西故謂三監之地為東山慆慆訓久在東三年故<pb n="10a"/>　云久也蠋蠶屬自能作繭蜎蜎屈申貌蠋在桑野作<lb/>
　繭喻征夫無家自制裳衣而歸也伊威長角長股背<lb/>
　窿而短斑色有文常依室中隈奥而生今俗謂之濳<lb/>
　駞非鼠婦也熠燿宵行謂螢也夜中見光不見螢故<lb/>
　曰熠燿非有所謂如蠶之蟲也鸛善瞻視四逺無人<lb/>
　乃下取食今鳴于垤虚寂可知非為隂雨非為食蟻<lb/>
　也𤓰苦苦葉之匏也栗韓詩作□訓衆也親結其縭<lb/>
　觧其父母所結女子之縭也天一地二數之始也天<pb n="10b"/>　九地十數之終也隂陽男女配合相成故曰九十其<lb/>
　儀<lb/>
破斧美周公也非美也西歸之士荅東山也隋銎曰斧<lb/>
　方銎曰斨皆析薪之具唯銎孔異耳釡之有足者曰<lb/>
　錡無足者曰銶皆炊食之具非鑿屬也錡之為釜既<lb/>
　見采蘋銶雖無訓可以類求矣斧斨錡銶之破缺明<lb/>
　從役在東之久也四國謂殷東徐奄熊盈之屬欲匡<lb/>
　正之使化于義固王室也乃今念我勞苦賦詩慰之<pb n="11a"/>　其恩德亦何大且美哉<lb/>
伐柯美周公也非美周公也周公將歸貽詩二公也周<lb/>
　公以避流言居東二年適有風雷之變成王啟金縢<lb/>
　而得周公請以身代武王之説二公及王問諸史與<lb/>
　百執事而信焉王乃迎公夫金縢之事史與百執事<lb/>
　皆得而知之二公豈不知而待問乎盖以堅王之信<lb/>
　也調劑啓廸之間二公之力多矣故周公將歸而賦<lb/>
　此詒之伐柯伐柯喻用力之勤取妻媒克喻調劑之<pb n="11b"/>　善其則不逺喻已當與二公同朝互相師法以成治<lb/>
　化也籩豆有踐謂得相聚同燕好也<lb/>
九罭美周公也非美也東人送周公之詞也周公始避<lb/>
　流言武服即戎至是成王感悟以衮繡上公之服迎<lb/>
　之故曰我覯之子衮衣繡裳故曰是以有衮衣兮託<lb/>
　為創見之詞也九罭魚網之多囊者所以致魚使不<lb/>
　得逸也九罭之求鱒魴喻衮繡上公之服迎周公也<lb/>
　所者用力之詞公歸無所言易於歸也<pb n="12a"/>狼䟦美周公也非徒美也二公答伐柯也狼之為物大<lb/>
　口細腰毎殺一物隨啖而盡一皆聚之胡中纍纍然<lb/>
　重徐歩而反齝之當其行也常恐䟦胡而跲尾以貪<lb/>
　殘而致累耳小人患得患失之憂何以異此周公大<lb/>
　不然矣昔以流言去位無愠容今以上公迎還無喜<lb/>
　色東征克亂之功一切歸之戰士而不自居其度量<lb/>
　廣大謙抑恭謹何如哉赤舄者衮繡之一物舉赤舄<lb/>
　而衮繡可知焉<pb n="12b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩故卷五<lb/>
</p>

  </div>
            <div>
                <head>詩故卷六</head>
    <p>
<pb n="1a"/>欽定四庫全書<lb/>
　詩故卷六　　　　　　明　朱謀㙔　撰<lb/>
小雅<lb/>
鹿鳴燕羣臣嘉賔也曰燕羣臣是也曰嘉賔贅詞也燕<lb/>
　羣臣者通上下之情廣咨訪之益何取興于鹿鳴乎<lb/>
　鹿性警而善猜見人必驚顧逸去此云呦呦食苹安<lb/>
　適可知喻燕飲之際略威嚴洽歡好通話言去猜忌<lb/>
　也猜忌去話言通德音可得而聞矣<pb n="1b"/>四牡勞使臣之來也使臣自逺而來歌此以燕勞之也<lb/>
　盬本池鹽因風日而成未經煆煉故其性不堅固王<lb/>
　事靡盬謂王事理須慎重不敢不堅固也鳥短尾者<lb/>
　為鵻鵻屬之翩翩而壹宿者莫如鳺鴀今鵓鴿也此<lb/>
　鳥謹慤有常雖移之逺所猶識故處翩翩來歸喻使<lb/>
　臣往而復返也<lb/>
皇皇者華君遣使臣也皇皇猶煌煌言華之紅白燦爛<lb/>
　也方當陽春桃李爛漫景物暄妍萬物各遂其生孰<pb n="2a"/>　無室家燕婉之好乃今皇皇之華不覩于家庭而覩<lb/>
　于原隰怨曠之情不言可知矣詩人妙于體物不盡<lb/>
　其詞往往如此善讀詩者自得之<lb/>
常棣燕兄弟也周公既以大義誅管蔡矣恐兄弟之恩<lb/>
　由此遂薄故因燕同姓而歌是詩常棣白華絳跗一<lb/>
　苞數蕚子如櫻桃即今郁李詩舉此者喻兄弟同胞<lb/>
　而産非它姓比也裒之訓聚原隰裒矣言已死而𦵏<lb/>
　原隰聚土為墳也脊令小鳥其性慧黠毎雙下取食<pb n="2b"/>　屢啄屢顧見人必疾鳴飛去其疾鳴者警同羣也兄<lb/>
　弟見患相救亦猶此矣恒訟曰䦧務與侮通言兄弟<lb/>
　不幸而致恒訟情已乖忤一旦卒有外侮横加必且<lb/>
　同力抗而禦之不覺宿忿之銷矣天性原親故也雖<lb/>
　有良朋屈于理勢即欲禦之不可得矣<lb/>
伐木燕朋友故舊也非燕朋友故舊也燕異姓諸侯之<lb/>
　樂也伐大木者始有丁丁之聲舉大木者乃用許許<lb/>
　之力明致大物非一人可辦治天下國家必求輔相<pb n="3a"/>　以佐助之也黄鳥冬蟄谷中春深乃出性好雙飛其<lb/>
　始遷喬必嚶嚶求友得友乃去喻人可無求其朋友<lb/>
　乎以筐笮酒曰釃酒之不釃安得藇然而衍以喻朋<lb/>
　友不求安得成其好乎故有肥羜肥牡必速諸父諸<lb/>
　舅而燕饗之也<lb/>
天保下報上也鹿鳴以至伐木皆上所以燕其下此篇<lb/>
　則下所歌以答其上也何福不除福日新也以莫不<lb/>
　庶福蕃庶也罄無不宜無拂迕也以莫不興無衰替<pb n="3b"/>　也以莫不增無耗損也徧為爾德無異心也人臣將<lb/>
　以福禄祝其君不敢自為之詞必稱天保之天定之<lb/>
　先公先王以詒之尊敬之義也<lb/>
采薇遣戍役也何所戍戍玁狁也玁狁北狄在漢為匈<lb/>
　奴今之北方諸部是矣春中往戍至冬始還故首叙<lb/>
　薇之初生終以雨雪霏霏也維常之華即唐棣也召<lb/>
　南以興王姬之車此詩以興君子之車皆喻車飾之<lb/>
　繁縟也制勝莫如車北地廣漠侵掠無定所戍者聨<pb n="4a"/>　車為營無有定在一月三捷防秋之効也豈不日戒<lb/>
　待代者也<lb/>
出車勞還率也南仲其率也毛傳謂南仲者文王之屬<lb/>
　竹書紀年因附會之然尋考大雅蓋宣王時詩耳簡<lb/>
　書者邉徼告急之書非戒命也喓喓草蟲趯趯阜螽<lb/>
　秋冬之際也斯薄伐西戎之日也至春而歸則奏績<lb/>
　矣<lb/>
杕杜勞還役也出車以勞其率杕杜以勞其士衆周德<pb n="4b"/>　於是乎浹于人心矣杜棃成實其葉盡脫杕然而立<lb/>
　深秋之候也其葉萋萋復生則春晚矣明從役之久<lb/>
　也<lb/>
魚麗美萬物盛多能備禮也非能備禮也盖還率之答<lb/>
　出車也西北土厚水深牛羊多而魚鼈少故燕享者<lb/>
　以魚鼈為備物舉所貴也魚具鱨鯊魴鱧與鰋鯉它<lb/>
　品之豐可知矣<lb/>
南陔白華華黍有其義而亡其辭朱仲晦以為三篇有<pb n="5a"/>　聲而無詞夫無詞安得而有聲三篇之名何自而起<lb/>
　乎由庚崇丘由儀三篇皆亡也<lb/>
南有嘉魚樂與賢也燕享通用之樂也鎬京北高南下<lb/>
　水澤歸南嘉魚集之故罩汕施焉興君子有酒宜與<lb/>
　嘉賔燕樂也豈必江漢丙穴而後有嘉魚哉曰嘉賔<lb/>
　曰甘瓠上燕下也翩翩者鵻烝然來思喻嘉賔燕已<lb/>
　而復燕之如鳺鴀往而復來敬愛無已也<lb/>
南山有臺樂得賢也非樂得賢也在下者歌此以答南<pb n="5b"/>　有嘉魚也古者君臣燕飲必賦詩焉或以通其誠或<lb/>
　以宣其志故小雅菁莪以前多上下施報之詞此詩<lb/>
　五章所舉草木各有倫類臺也萊也附地者故曰邦<lb/>
　家之基桑也楊也葉之沃若者也故曰邦家之光杞<lb/>
　也李也能多子者也故曰民之父母栲杻也枸楰也<lb/>
　耐久者也故曰睂夀黄耉其取材之相當非直叶韻<lb/>
　而已也臺莎也萊蔾也杞枸杞也栲栲櫟也杻檍也<lb/>
　枸苦楸也或曰枸椇一名枅枸<pb n="6a"/>蓼蕭澤及四海也非澤及四海也天子燕諸侯諸侯賦<lb/>
　此以致頌禱也蕭蒿屬葉碎細而有香周人焫蕭合<lb/>
　羶薌而祀神尚臭也蕭葉既碎受露為難今曰零露<lb/>
　湑兮明燕飲之久夜向深也我心寫兮下情得上達<lb/>
　也燕笑語兮霽威嚴也譽處猶言游處振鷺之永終<lb/>
　譽韓宣之譽嘉樹訓同也令德夀豈并壽考豈弟言<lb/>
　之也已燕則有車焉之錫故曰鞗革沖沖和鸞雝雝<lb/>
湛露天子燕諸侯也蓋天子荅蓼蕭之歌也湛露匪陽<pb n="6b"/>　不晞期燕飲之達曙也露重則豐草俯垂飲在宗室<lb/>
　則欲極其醉飽也杞棘葉小而受露夜極深也椅桐<lb/>
　之實離離下垂喻諸侯既醉能恭謹也<lb/>
彤弓天子錫有功諸侯也天子賜有功者彤弓一彤矢<lb/>
　百盧弓矢千今獨稱彤弓舉所貴重者言之<lb/>
菁菁者莪樂育材也非育材也諸侯荅彤弓也莪謂之<lb/>
　蘿似邪蒿而細科香美可餌即今蒔蘿其苖與蒿相<lb/>
　似者莪微物也以采自中阿故得登于食品喻已有<pb n="7a"/>　微勞見知天子得䝉殊寵也錫我百朋謂彤弓也楊<lb/>
　舟沉浮未定喻已功罪未審也既見錫予之寵忡忡<lb/>
　之心始獲安定矣敬慎之詞也古者以貝為貨貝有<lb/>
　五等二貝為一朋大貝一朋直錢二百十文牡貝幺<lb/>
　貝小貝次之不成貝者不得為朋枚直三文曰百朋<lb/>
　者二百貝也<lb/>
六月宣王北伐也尹吉甫北伐而歸宣王燕勞之也焦<lb/>
　穫澤名在今陜西涇陽縣北去鎬京百里太原即今<pb n="7b"/>　固原去朔方五百餘里玁狁在其東北則入周要路<lb/>
　當在此矣季本云然張仲蓋同吉甫北伐而驂乗者<lb/>
采芑宣王南征也荆蠻負阻自古為患虞夏之際則有<lb/>
　三苖成湯武丁之世則有荆蠻周公亦曰戎狄是膺<lb/>
　荆舒是懲及周之衰復抗王命宣王中興命方叔征<lb/>
　之芑菜陸疏謂似苦菜莖青白色摘其葉有白汁出<lb/>
　可茹亦可生食蓋即今之油菜南人布種田間用以<lb/>
　腴田者薄言采芑于彼新田于此菑畝言采之甚易<pb n="8a"/>　為力喻方叔之征荆蠻不難克也反草曰菑賈思勰<lb/>
　言正月菑强土二月可菑美田三月可菑白沙輕土<lb/>
　之田五月六月可菑麥田知用芑于菑所以為腴也<lb/>
　服其命服蓋若羊祜輕裘緩帶之意也鷹隼飛薄雲<lb/>
　霄下察豪末所攫必得以喻方叔廟筭先定師不虚<lb/>
　發必制勝也兵法鼓之則進重鼓則擊金之則止重<lb/>
　金則退今曰鉦人伐鼓明有進而無退也執訊獲醜<lb/>
　詰問所獲之衆而差等其罪也<pb n="8b"/>車攻宣王復古也宣王既攘夷狄復修文武之政㑹諸<lb/>
　侯于東都因田獵而講武焉甫草者畜牧之地周語<lb/>
　所謂藪有圃草囿有林池是也摶獸于敖圃草之所<lb/>
　也敖山在今鄭州滎陽西十有五里會同有繹諸侯<lb/>
　相繼而至也決拾皆射具決以䕶右指拾以䕶左臂<lb/>
　柴説文作㧘訓積也謂積所獲之禽也猗讀如緑竹<lb/>
　猗猗之猗兩驂不猗謂範我馳驅不詭遇也破讀如<lb/>
　波北方之音也有聞無聲言但聞金鼓之節制絶無<pb n="9a"/>　徒御之喧囂軍政肅然蒐獵之禮於是乎大成誠可<lb/>
　謂君子之軍矣<lb/>
吉日美宣王田也何所田西都之田也大阜者草木隈<lb/>
　隩之所獸所聚也春蒐夏苗秋獮冬狩為田除害也<lb/>
　害稼穡者莫甚于鹿豕故田獵獨取之曰麀鹿曰小<lb/>
　豝皆是物也田而得兕是為大獲徒林之殪青兕之<lb/>
　殫皆其比矣<lb/>
鴻鴈美宣王也何美乎謂能安集來歸之民也厲王之<pb n="9b"/>　虐道路以目榮公專利民命不堪流散于四方者多<lb/>
　矣宣王中興勞來而安集之還歸者喜得所而追賦<lb/>
　此詩鴻鴈秋南春北以辟寒暑民自喻也爰及攜挈<lb/>
　之也攜挈可矜之人同歸故里哀其鰥寡孤獨無所<lb/>
　恃賴耳凡鳥逺來栖集必嗷嗷羣鳴若喜得其所也<lb/>
　我今作歌非宣驕矜之意也亦自述其劬勞之苦耳<lb/>
　鴻鴈兩物形略相似第鴻大而鴈小鴻白而鴈蒼古<lb/>
　之所謂白鴈今之所謂天鵞則鴻也漸爻取象于鴻<pb n="10a"/>　飛有行列可知矣<lb/>
庭燎美宣王也因以箴之者是也宣王始勤終怠姜后<lb/>
　脫簪珥待罪永巷以納諫此殆姜后之所作乎夜未<lb/>
　央未中夜也艾者衰盡之名夜未艾漏未盡也夜鄉<lb/>
　晨則漏盡而將曙矣<lb/>
沔水規宣王也非規宣也諸侯相戒宗周也其時盖有<lb/>
　不來朝者王將起諸侯之師以伐之受命者賦此以<lb/>
　諷諭將見伐者焉流水朝宗于海喻諸侯當宗王室<pb n="10b"/>　也隼之飛揚將有所擊喻宣王將伐有罪也兄弟諸<lb/>
　友諸侯相謂也師之所加國將蹀血誅罰亦不小矣<lb/>
　奈何獨無父母之念乎諷其悔罪入朝禍亂可免也<lb/>
　隼之方揚未有定擊今則率彼中陵擊者有定所矣<lb/>
　衆所共聞形之訛言矣汝獨不知所懲乎我之友邦<lb/>
　誠能率職來朝則䜛謗何自而生乎痛誨之詞也<lb/>
鶴鳴誨宣王也鶴性嗜魚籌量進止所取必得方其欲<lb/>
　漁之時寂然若寐魚不之覺及既得魚則長鳴水側<pb n="11a"/>　魚聞其聲争自濳藏矣故曰鶴鳴于九臯魚濳在淵<lb/>
　喻殺伐之志外形人將震懼而逺去也茂林之下不<lb/>
　能無隕蘀喻大德者不能無小疵也它山之石可以<lb/>
　攻玉喻㣲賤之言亦有時而適用也水所衝盪之級<lb/>
　謂之臯云九臯者喻涯岸之高深也鶴以取魚故即<lb/>
　彼臯壤耳石謂砂石今觧玉者用邢砂詳味是詩豈<lb/>
　諸侯之答沔水乎抑將料民太原之時乎詩道廣博<lb/>
　𢎞通不可以序槩之類如此<pb n="11b"/>祈父刺宣王也傳稱宣王之末司馬職廢姜戎為敗周<lb/>
　語宣王三十九年戰于千畝王師敗績于姜氏之戎<lb/>
　盖其事也祈圻通謂王畿也司馬掌封畿之甲兵故<lb/>
　曰圻父爪牙虎賁氏掌先後王而趨者今之衛士也<lb/>
　六軍之士出自六鄉法不取諸虎賁氏今以軍數不<lb/>
　足移之以行故曰胡轉予于恤尸典治也為其母主<lb/>
　治饔飱知其為獨子無旁兄弟矣獨子違母從征是<lb/>
　以其詞甚哀<pb n="12a"/>白駒大夫刺宣王也何刺乎鶴鳴之應也王不納誨賢<lb/>
　者懼禍及身故去之駕白駒者自比二王之後示不<lb/>
　臣也前二章將去而勉留之後二章已去而懐念之<lb/>
　生芻一束白駒樂得其所也其人如玉執志不囘如<lb/>
　玉之堅也<lb/>
黄鳥刺宣王也宣王之世諸侯兄弟有失所而來依于<lb/>
　王室者及其季年政體怠荒禮意衰薄窮困而不遂<lb/>
　思返故國而賦是詩黄鳥謂璊雀非鸝黄也桑榖竝<pb n="12b"/>　有實栩即杼也其實似栗而小狙公賦芧者是也凶<lb/>
　年儉歳人皆采之以充饑託言黄鳥無啄此物留以<lb/>
　待我為糧困極之詞也<lb/>
我行其野刺宣王也黄鳥刺薄同姓此詩刺薄異姓諸<lb/>
　侯也昏姻之故謂與王室有甥舅之稱也周制賔至<lb/>
　門尹除門司里授館甸人執薪廪人獻餼以示厚也<lb/>
　今皆不然故以行野蔽樗為喻蓫牛蘈今之羊蹏菜<lb/>
　也葍燕䔰根正白可熟噉療饑葍讀如逼異讀如翼<pb n="13a"/>　成誠通實也實非賢哲富足而逺我亦直好新作異<lb/>
　而已論語齊景公章所引斷章取義耳<lb/>
斯干宣王考室也雅自祈父以下宣德日衰未久而幽<lb/>
　未乆而東矣安得考室之詩乎斯盖成王作洛周公<lb/>
　賦詩首以兄弟相好致祝懲管蔡之禍也成王時蓋<lb/>
　新婚故并祝其生育之蕃且戒生女以無非無儀又<lb/>
　懲妲己亡殷之事也前後間斷無所附麗故録于此<lb/>
　秩秩斯干堂基崇髙階級以次而上若犯險也幽幽<pb n="13b"/>　南山南見翠㣲之山依希難審也竹苞喻堂基之堅<lb/>
　固松茂喻南山之常青古公作岐百堵皆興此亦百<lb/>
　堵不欲過侈故曰似續妣祖室西南隅謂之奥常患<lb/>
　其闇築室之時於其所置户牖焉故曰西南其戸如<lb/>
　鳥斯革革者疾也謂棟宇之制如征鳥厲疾盤于雲<lb/>
　中高且平也如翬斯飛謂丹彩之飾如文雉奮翼煥<lb/>
　乎其有章也堂以構室垣以繚堂故曰君子攸躋殖<lb/>
　殖深邃有容之貎覺明爽也庭則深邃有容楹則明<pb n="14a"/>　爽通光噲噲猶快快爽塏之意也正謂正寢即路寢<lb/>
　也㝠謂奥窔則室中也大人謂太卜掌三夣之法者<lb/>
　周禮赤璋以禮南方㺯之以璋南靣之象也裼字韓<lb/>
　詩作<graphic n="KR2103" url="https://raw.githubusercontent.com/kanripo/KR-Gaiji/master/images/KR2103.png" mimeType="image/png"/>小兒被名也男子生衣而裳之出其手示有<lb/>
　志于四方女子則衣以褓被并手足而裹之示其無<lb/>
　外務也<lb/>
無羊宣王考牧也考室考牧篇次聨絡盖亦成王時詩<lb/>
　世道綦隆生息蕃廡故史氏述之爾雅牛之屬黒脣<pb n="14b"/>　曰犉黑眥曰牰黑耳曰犚黑腹曰牧黑脚曰犈今獨<lb/>
　舉一犉至于九十其餘可類推矣三十維物則牰犚<lb/>
　牧犈之物也周人尚騂物至三十騂其備矣以薪以<lb/>
　蒸游牧也以雌以雄别羣也皆牧法也賈思勰言牧<lb/>
　羊者須緩驅游行勿令停息乃能肥充大率十羊二<lb/>
　羝羝少則不孕羝多則亂羣不孕必瘦瘦則經冬或<lb/>
　死矣羊性䕶前日夕則競先争歸陵矜不讓故曰矜<lb/>
　矜兢兢非堅彊也羊皆健前知其舉羣無病不虧損<pb n="15a"/>　矣牛羊既休牧人安寢明旦則以夣告于王王使太<lb/>
　卜占之一國之衆非衆也乃魚也是乃豐年之兆也<lb/>
　郊野龜蛇之旐非旐也乃鳥隼之旟也是盖室家蕃<lb/>
　息之兆也即一牧豎之夣孜孜焉卜以求之矧賢人<lb/>
　君子之言乎此周室所以得人而國祚所以靈長也<lb/>
　<lb/>
　<lb/>
　<pb n="15b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩故卷六<lb/>
</p>

  </div>
            <div>
                <head>詩故卷七</head>
    <p>
<pb n="1a"/>欽定四庫全書<lb/>
　詩故卷七　　　　　　　明　朱謀㙔　撰<lb/>
小雅<lb/>
節南山家父刺幽王也何所刺之刺不平也曰尹氏大<lb/>
　師託詞之婉也何以不平尊寵姻亞斥逺君子為政<lb/>
　偏頗不均平也曰不平曰國均曰式夷曰不傭曰國<lb/>
　成詩中凡七言之書曰無偏無頗遵王之義無黨無<lb/>
　偏王道平平今也不均不平王道其謂何哉節彼南<pb n="1b"/>　山維石巖巖言南山雖極崇高然有石為階級可履<lb/>
　而登其上也師尹不均不平民畏其威卒無敢言之<lb/>
　徒具瞻而已故我託詩以諷刺之也有實其猗實字<lb/>
　盖訛當作有石其猗言山石猗猗接引登履之人也<lb/>
　方茂爾惡相爾矛矣謂幽王亦有加惡怒于小人之<lb/>
　時若已將加矛㦸其身矣然而包承之巧足以自觧<lb/>
　是以小人終不可去也小人不去君子不得而進矣<lb/>
正月大夫刺幽王也非大夫之刺也蓋申后太子之詞<pb n="2a"/>　也曰念我獨兮哀我小心曰是以有侮曰民之無辜<lb/>
　并其臣僕曰赫赫宗周褒姒烕之是非並后匹嫡榮<lb/>
　枯異等哀痛慘怛者能為是言乎申侯犬戎謀攻幽<lb/>
　王有成約矣幽王亦既聞之矣故曰民之訛言亦孔<lb/>
　之將此詩褒姒烕之以上八章章各八句語意已盡<lb/>
　終其永懐以下五章疑是錯簡于此以章皆六句不<lb/>
　倫故也正月周之正月建子之月也繁霜猶易所謂<lb/>
　履霜憂在堅氷者也因其有侮故怨毒生焉此召禍<pb n="2b"/>　之本也瞻彼中林侯薪侯蒸謂林中雖有材木都無<lb/>
　生意唯待斬伐而已喻周民死亡之迫也山本崇高<lb/>
　今謂正如岡陵之卑可跨而越也以喻王室大亂可<lb/>
　虜而亡也如此訛言可不知所懲乎局天蹐地畏禍<lb/>
　也胡為虺蜴搆亂者也天夭是椓蔡邕傳引作夭夭<lb/>
　與周南夭夭同義謂少好之赤子以貧困不養遂椓<lb/>
　䘮之也<lb/>
十月之交大夫刺幽王也何刺之刺其任皇父以卿士<pb n="3a"/>　也輔相非人故災異迭見而一小人在位羣邪附之<lb/>
　及其阽危將迫則又請城私邑徙民以實之唐志周<lb/>
　正十月辛夘日食在幽王之六年鄭箋以為厲王者<lb/>
　誤也厯法日食前後兩望月必當食彼月而㣲謂九<lb/>
　月之望也此日而微則辛夘之朔也向在東都桓王<lb/>
　與鄭人蘇忿生之田向盟州陘是也去西都千里而<lb/>
　遥皇父恃寵請城規避戎禍土木繁興徙世家巨姓<lb/>
　以實之人情懐土重遷傷其獨見搜括故賦此詩<pb n="3b"/>雨无正大夫刺幽王也曰雨无正字之誤也詩三百咸<lb/>
　即詩語而名篇或取諸首關雎鵲巢之類是也或取<lb/>
　諸終騶虞權輿之類是也或即篇中而取之庭燎巧<lb/>
　言之類也或即其人與其事而命之巷伯賚般之類<lb/>
　也或篇名偶同而分别之小明大明小旻召旻之類<lb/>
　是也因是而求則大雅必有大宛大弁之篇今則亡<lb/>
　矣曰常武者奮武之譌也曰雨无正者正大夫之譌<lb/>
　也此即篇中之語命篇耳劉元城乃欲益以雨无其<pb n="4a"/>　極傷我稼穡何其誕哉是蓋<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之臣所作故曰曾<lb/>
　我<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御㦧㦧日瘁夫正大夫以曁三事大夫邦君諸<lb/>
　侯皆相率去位而違亂矣我欲勉留使還王都則拒<lb/>
　我曰予己未有室家在此矣泣血鼠竄無非疾苦之<lb/>
　言也則詰之曰昔爾由王都而出居誰為爾作室乎<lb/>
　昔既能作于彼今亦可作于此何得以無室而拒我<lb/>
　哉<lb/>
小旻大夫刺幽王也曰小旻者小雅旻天之篇也何以<pb n="4b"/>　刺乎刺謀國者顛倒是非臶至覆亡也幽王在位僅<lb/>
　十一年詩以刺之者不一而足由夫婦父子之間大<lb/>
　倫已斁設心處慮又何足觀此所謂謀亦黜申后登<lb/>
　褒姒廢宜臼立伯服事耳國有大事雖集衆廷議亦<lb/>
　唯回遹是從邇言是聽公論終莫遂也舎哲謀肅乂<lb/>
　之士而唯小人是從將如流泉之決不復可收相與<lb/>
　淪䧟而已暴虎馮河固危道也謀之不善敗國亡家<lb/>
　其禍尤烈故我用憂懼如臨淵履氷焉<pb n="5a"/>小宛大夫刺宣王也非刺宣也次在小旻小弁之間知<lb/>
　亦幽王時詩也味其詞則兄弟相戒毋荒于酒教子<lb/>
　義方求以免禍也鳴鳩古曰博榖今曰郭公季春始<lb/>
　鳴旦暮刺天而飛未甞栖止月令鳴鳩拂其羽者是<lb/>
　也鷹化為鳩盖即此物舉鳴鳩者明惡鳥化而為善<lb/>
　喻人性無不可化之理也故曰念昔先人明發不寐<lb/>
　勉於進修無忝爾祖可矣飲酒温克進修之一事也<lb/>
　各敬爾儀舉全德而言也菽莢善拆采菽者必乗晨<pb n="5b"/>　露未晞之時則無遺脫喻教育者之宜早也蜾蠃産<lb/>
　卵于空穴之中必取桑蟲以嫗之喻教子者宜擇所<lb/>
　師也脊令警悟兩相覺察唯恐或蹈畢弋喻兄弟砥<lb/>
　礪以德求免禍也桑扈戴勝即今鸜鵒其性嗜肉又<lb/>
　名竊脂率塲啄粟違其性矣人不養之以學則天性<lb/>
　謬戾勢必䧟于刑辟卜以求免不亦晚乎握粟出卜<lb/>
　細民事也管子稱庶神不格守龜不兆握粟而筮者<lb/>
　屢中是已末章集木臨谷之戒正成德之事<pb n="6a"/>小弁刺幽王也孰刺之太子之傅刺之也鸒斯鵯鶋似<lb/>
　烏小而多羣腹下白性不反哺好食禾麥即今所謂<lb/>
　寒鴉也首上有毛卓起如弁故曰弁彼鸒斯詩言鸒<lb/>
　斯多羣猶得叢食田野朝往夕還提提自適以喻小<lb/>
　人冗食于國者甚不少也我何獨見斥逐而失所乎<lb/>
　踧踧周道人所共由今則盡為茂草喻王廢弃彛倫<lb/>
　之道不行也桑梓大葉多隂行者多趨其下以自芘<lb/>
　若鞠躬然喻幽王獨不芘其子也鳴蜩依栁萑葦依<pb n="6b"/>　淵異類相恃以為命我獨流離失所是以憂至不寐<lb/>
　也鹿見逐則疾走然必數數反顧以俟其類雉羣集<lb/>
　則分壟然必雊雊朝鳴以求其雌物各念族類也今<lb/>
　玉獨如病木無復枝榦可持矣何以自立哉兎之投<lb/>
　人人或脫之死於道路人或墐之皆惻隱不忍之心<lb/>
　所感也王心柰何獨忍至此乎<lb/>
巧言刺幽王也何所刺疾䜛也小弁志在感悟其親故<lb/>
　㣲及信䜛而已此則太子已廢追疾䜛人而詰責之<pb n="7a"/>　所謂䜛人盖褒姒也呼昊天而及父母知處父子之<lb/>
　間也君子屢盟蓋與褒姒定盟約立其子也廢置大<lb/>
　事安危攸繫如作寢廟者經營非一日定大猷者聚<lb/>
　議非一人我之見廢我忖知其故矣由布置之術宻<lb/>
　造膝之謀深也荏染柔木太子自喻也往來行言喻<lb/>
　䜛也河濵土踈善䧟彼何人而居河麋喻善䧟人者<lb/>
　也無拳無勇知非丈夫也既㣲且尰賤而惡之之詞<lb/>
　也居徒幾何明其處袵席間無多人也皆斥褒姒也<pb n="7b"/>　幽王廢嫡立庶嬖妾黜后以致父子相謀宗社覆滅<lb/>
　自古禍亂莫甚于此仲尼録詩不一而足厥有由哉<lb/>
何人斯蘇公刺暴公也按左傳武王克商使諸侯撫封<lb/>
　蘇忿生以温為司冦桓王八年王以蘇忿生之田與<lb/>
　鄭人是蘇公被䜛失國當在平桓之際矣<lb/>
巷伯刺幽王也巷即永巷宫中道也巷伯者寺人之長<lb/>
　篇内所稱寺人孟子者也寺人親近宫掖目擊褒姒<lb/>
　之䜛申后太子之廢故推本其集小過以成大釁如<pb n="8a"/>　萋斐小文而成貝錦也天文箕主口舌以喻䜛者驕<lb/>
　人指褒姒勞人指申后暨太子呼蒼天使視之不平<lb/>
　甚矣投諸豺虎有北而不受下所共惡也投畀有昊<lb/>
　則謂大地無所復容矣楊園卑濕唯宜楊栁畆丘高<lb/>
　畆可藝黍稷地有髙下故所藝有貴賤然楊園所植<lb/>
　之物猗猗而長喻寺人雖賤言偶有中也内䜛如是<lb/>
　在朝君子可不圖所以拯救之乎<lb/>
谷風刺幽王也非刺幽也朋友相弃而相怨也春氣上<pb n="8b"/>　升風自谷出謂之谷風草木乗此發生然其作也必<lb/>
　繼之以隂雨甚則奮迅振掉傷殘草木者有之矣顧<lb/>
　彼發生之德大傷殘之怨小也汝有患難恐懼則依<lb/>
　據于我今者既安且寧遽以小怨而遂弃我如遺乎<lb/>
蓼莪刺幽王也非刺幽也孝子見放逐者所作也莪一<lb/>
　名蘿即今蒔蘿菜之小而香者孝子自喻其幼時甞<lb/>
　見憐愛如莪也今者憎而見逐不啻若蒿之惡矣不<lb/>
　敢怨望猶曰父母生我劬勞孝子不忍斥言也缾罄<pb n="9a"/>　罍耻喻子以不才放逐亦貽父母之辱也出則銜恤<lb/>
　入則靡至放逐在外無所依託也山髙則多悲風人<lb/>
　情危苦則多悲歎故以南山飄風悲厲喻已違養之<lb/>
　苦凡民莫不善於事親我獨何故不善致不得終其<lb/>
　養哉罍酒具也缾汲具也缾汲于井以濯罍缾羸則<lb/>
　罍無以潔故䝉耻耳<lb/>
大東刺亂也東國困於役而傷於財譚大夫作此以告<lb/>
　病也簋飱食之薄者棘匕物之㣲者言往昔朝周資<pb n="9b"/>　斧之具不過如此君子循而行之小人目而擊之今<lb/>
　唯貨賄是責勞役是供疲于奔命大異疇昔矣所以<lb/>
　睠顧周道而出涕也王子晉曰古之君子其行至慎<lb/>
　委積施闗道路無限百姓恱之相將逺來視道如尺<lb/>
　周道如砥之謂也穫薪樵蘇也蘇草刈而束之浸則<lb/>
　腐敗喻小國單薄不堪過誅也仰視天漢呼天告困<lb/>
　也跂彼織女之七襄求天代之輸布帛也所謂終日<lb/>
　七襄者敏于織也古布帛匹長四十尺漢詩五日織<pb n="10a"/>　一匹夫人故言遲七襄者成七尺也織女既不能代<lb/>
　我之織牽牛不能代我轉輸南箕不能代我簸粟北<lb/>
　斗不能代我挹酒我困終不可支矣<lb/>
四月大夫刺幽王也大東者東國困于征輸也四月者<lb/>
　南國困于征輸也周正唯魯用之它國不能盡然故<lb/>
　稱四月維夏六月徂暑耳觀江漢滔滔知其為南國<lb/>
　也盡瘁以事知其困征輸也當夏則苦煩暑當秋則<lb/>
　感凋零入冬則又苦風寒至于薇蕨之生是芳春矣<pb n="10b"/>　人皆熙熙于豔陽我顧作歌以告哀是終歳四序無<lb/>
　復須臾之歡矣利梅栗者蹂踐嘉草以喻利征輸者<lb/>
　困苦良民也泉水數汲則竭而濁乆之泉至而復清<lb/>
　我力既屈豈有可伸之期乎<lb/>
北山大夫刺幽王也何刺乎刺為政者役使之不均也<lb/>
　曰士子者上士中士下士之屬也北山極北之山苦<lb/>
　寒之地胡虜域也杞謂枸杞今甘肅之杞最多疑即<lb/>
　其所也曰四牡彭彭旅力方剛知防秋于北也杞實<pb n="11a"/>　成于秋暮者也<lb/>
無將大車大夫悔將小人也非此之謂也周室大亂垂<lb/>
　欲㓕亡君子憂之無可柰何之詞也所謂百憂即兎<lb/>
　爰之百罹百憂百凶也將負載之車者塵必及人思<lb/>
　百憂者憂必傷人由禍亂已成勢不可救徒增鬱結<lb/>
　而已<lb/>
小明大夫悔仕於亂世也非悔仕也蓋賢大夫被䜛見<lb/>
　放之詞也艽野則所放之地也淮南子言禽獸有艽<pb n="11b"/>　又稱虎豹有茂草野彘有艽莦則知艽野非復人境<lb/>
　矣穆天子所謂比徂西土爰居其野虎豹為羣烏鵲<lb/>
　與處是已載離寒暑經兩歳也念彼共人在朝共事<lb/>
　之臣也畏此罪罟王末予環也嗟爾君子䜛已者也<lb/>
　靖共爾位誨以義也正直則神福之百祥矣欲其改<lb/>
　前愆也不怨怒而顧教誨之忠厚至矣<lb/>
鼓鍾刺幽王也非刺幽也蓋記徐夷偃王僣亂之事也<lb/>
　大雅曰率彼淮浦省此徐土鋪敦淮濆仍執醜虜宣<pb n="12a"/>　王之世淮夷徐子甞拒王命矣韓非稱徐偃王處漢<lb/>
　東地方五百里行仁義割地而朝者三十六國荊文<lb/>
　王滅之淮南鴻烈則稱陸地朝徐偃王者三十二國<lb/>
　楚莊王滅之所記互異要知當在幽王之世矣曰鼓<lb/>
　鍾曰伐鼛謂築宮室城隍之舉也曰琴瑟曰笙磬曰<lb/>
　雅南謂其僭用周樂也君子聞此而悲幽王之不知<lb/>
　懼也王維凝碧池頭奏管弦之感同是感矣<lb/>
　<pb n="12b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩故卷七<lb/>
</p>

  </div>
            <div>
                <head>詩故卷八</head>
    <p>
<pb n="1a"/>欽定四庫全書<lb/>
　詩故卷八　　　　　　　明　朱謀㙔　撰<lb/>
小雅<lb/>
楚茨刺幽王也非刺幽也實豳雅也后稷教民稼穡至<lb/>
　于古公亶父世修其業以身率民此蓋序其治公田<lb/>
　以供祭享之事也祭必先粢盛與酒醴非藝黍稷則<lb/>
　粢盛酒醴何所從出哉楚楚整勑貎茨謂編茅茨以<lb/>
　覆田舎非蒺藜也抽棘以為田舎之藩非除蒺藜與<pb n="1b"/>　棘也自昔為此田舎正以藝黍稷故耳記稱大夫濟<lb/>
　濟士蹌蹌此云濟濟蹌蹌知豳公之祭先公也近火<lb/>
　而熟者謂之燔逺火而熟者謂之炙所燔者肉也所<lb/>
　炙者肝也神保者先祖神靈之所保蓋攝尸者之嘉<lb/>
　號我孔熯矣熯之訓敬毛傳為優也說文訓熯為乾<lb/>
　亦君子終日乾乾之意耳如幾者如所<graphic n="KR2079" url="https://raw.githubusercontent.com/kanripo/KR-Gaiji/master/images/KR2079.png" mimeType="image/png"/>望也如式<lb/>
　者如所擬度也是皆百福之賚孝孫者也降福既已<lb/>
　齊備又且稷速而不遲既已匡其所不逮又且勑其<pb n="2a"/>　所未戒極億萬年而無替廢也<lb/>
信南山刺幽王也非刺幽也亦豳雅也楚茨因祭祀而<lb/>
　推原粢盛所自出此詩則因力田而成祭享之禮也<lb/>
　信彼南山維禹甸之謂后稷教民稼穡夏禹表南山<lb/>
　而封之有邰子孫世修其業因其原隰高下而疆理<lb/>
　之盡地利矣又能上恊天時雨雪霑足故得黍稷彧<lb/>
　彧然盛也少牢饋食之禮宿尸之明日主人朝服視殺<lb/>
　司馬刲羊司士擊豕宗人告備乃退雍人陳鼎于羊<pb n="2b"/>　豕之西升胖以及腸既實鼎司宫筵于奥祝設几于<lb/>
　筵上主人出迎鼎今曰取其血膋則視殺以至迎鼎<lb/>
　時事也<lb/>
甫田刺幽王也非刺幽也先公勸農之詩也甫田大田<lb/>
　也孫無撓言北方謂麥田曰小田種黍稷者曰大田<lb/>
　方里而井四井為邑四邑為丘四丘為甸四甸為縣<lb/>
　一井之地為田九百畆一邑為田三千六百畆一丘<lb/>
　為田一萬四千四百畆一甸為田五萬七千六百畆<pb n="3a"/>　一縣為田二十三萬一千畆歳取十千舉一縣而言<lb/>
　十萬而取萬是徹法也介者間也勸農之暇相其秀<lb/>
　民而進之語使就學也北方地高少水常苦于旱故<lb/>
　祈甘雨<lb/>
大田刺幽王也非刺幽也農夫答甫田之詞也螟即螟<lb/>
　蛉之螟食葉青蟲也螣說文作□蓋螟類之尤大者<lb/>
　蟊賊謂蝗也螟螣自内生蟊賊自外至渰與黤同謂<lb/>
　隂氣之蔽日者興雨呂覽漢志並作興雲祁祁舒徐<pb n="3b"/>　貎韓奕所謂祁祁如雲是已雨我公田則雲者為雨<lb/>
　矣雲可言興雨則降矣云興雨者誤也<lb/>
瞻彼洛矣刺幽王也非刺幽也蓋成康之世廵于東都<lb/>
　之詩也為其時莫可必故次于豳雅之後以著王業<lb/>
　由先公務農而後成也天子出廵必因狩獵講武故<lb/>
　曰韎韐有奭以作六師廵狩東都諸侯畢㑹方國道<lb/>
　里逺近均平故曰洛水泱泱謂得中央之勢也此朝<lb/>
　㑹諸侯之所作故曰福禄如茨君子萬年詞兼頌禱<pb n="4a"/>　有如此如茨謂福禄比宻如屋之覆茨無所漏也韎<lb/>
　者赤色韐者韋韠戎事之服鄢陵之戰楚子所謂韎<lb/>
　韋之跗注者是也<lb/>
裳裳者華刺幽王也非刺幽也天子答瞻彼洛矣之詞<lb/>
　也裳裳者華謂華之繁盛好下垂者疑即今所謂棣<lb/>
　棠迎春栁之類以其好下故曰裳裳其葉光澤故曰<lb/>
　湑兮此華正視則黄覆視則白故曰或黄或白喻諸<lb/>
　侯恭敬有光儀也白馬黑鬛曰駱夏后氏所尚之焉<pb n="4b"/>　謂把子也把宋者夏商之後舉把以該諸侯耳左之<lb/>
　左之無不宜之謂諸侯率職來朝唯王命之是聽也<lb/>
桑扈刺幽王也非刺幽也諸侯時見于天子天子燕之<lb/>
　之詞也桑扈戴勝季春來降于桑交交羣鳴應候而<lb/>
　至喻諸侯時見不違禮也鶯與瑩通謂其毛羽光澤<lb/>
　非文章之說也不戢不難謂其恭儉有節不難于不<lb/>
　戢歛也引兕觥而釂㫖酒常思柔克以將之未甞有<lb/>
　驕敖之色此萬福所以不求而自至<pb n="5a"/>鴛鴦刺幽王也非刺幽也諸侯荅桑扈之詞也鴛鴦之<lb/>
　鳥交翼並栖羅者往往一舉而兩得之以喻王之福<lb/>
　禄輻輳不偏至也古者四馬駕一車謂之一乗故曰<lb/>
　乗馬云乗馬在廐喻王福禄之備具也<lb/>
頍弁諸公刺幽王也非刺幽也王者燕親戚諸侯而諸<lb/>
　侯歌其事也周禮𤣥冠以燕羣臣皮弁以燕兄弟頍<lb/>
　許氏說文作□即古規字規為圓者弁之貎也蔦與<lb/>
　猶言猗與那與狀女蘿之輕眇也女蘿輕眇而託松<pb n="5b"/>　栢喻已得託親戚于王也雨雪維霰班白之喻也因<lb/>
　覩頍弁覺華髪之在首知老死之漸至典禮有常期<lb/>
　燕私有紀極雖兄弟甥舅之宻親不能數數與言笑<lb/>
　也今日之飲王故欲極其歡耳<lb/>
車舝大夫刺幽王也非刺幽也天子荅頍弁也車恃輪<lb/>
　以運輪恃軸以立軸恃舝以進止舝者車軸兩頭上<lb/>
　所關鐵也車舝間關有聲語其逺來之勞憊季女婉<lb/>
　孌語其威儀之謹嚴及既相接莫非德音匪但慰我<pb n="6a"/>　饑渴而已即是勞苦謹嚴已當燕勞之况復德音之<lb/>
　好友乎鷮雉屬之最徤者尾長六尺武人用以揷冠<lb/>
　示勇健也鷮集平林喻其有武備也令德來教語其<lb/>
　有文事也山脊曰岡大陸曰阜柞木堅忍宜阜者也<lb/>
　今陟高岡而柝柞薪喻希有之覯也高山仰止喻其<lb/>
　德可師法也景行行止語其順大道也爾若四牡六<lb/>
　轡數肯來此以慰我心又何老死之足憂乎<lb/>
青蠅大夫刺幽王也非刺幽也諷王勿近小人也蠅類<pb n="6b"/>　有二一青一蒼蒼蠅能乳卵于爼豆中青蠅唯善汚<lb/>
　㸃潔白之物營營青蠅鳴飛求入之貎語此點白為<lb/>
　黑之蠅當驅而逺之使止樊籬榛棘間可也若使近<lb/>
　人則必汚穢飲食變白為黑矣其䜛譖之言寧足聽<lb/>
　乎<lb/>
賔之初筵衛武公刺時也非刺時也燕大賔客歌此以<lb/>
　諷荒于酒者使之進德也酒之為物亂性靈助凶德<lb/>
　益疾病長嗜欲者也故禹惡㫖酒湯戒甘酒文誥彞<pb n="7a"/>　酒先王制禮一獻之間賔主百拜終日飲酒而不得<lb/>
　醉焉所以備酒禍也鄉射揖讓而升下而飲以酒示<lb/>
　罰也此言發彼有的以祈爾爵明不以飲為榮也三<lb/>
　爵不識矧敢多又約飲之至也籥舞一章内有烝衎<lb/>
　烈祖子孫其湛之語與射侯祈爵似非倫類疑是由<lb/>
　儀等詩逸篇因句法偶同竄入于此<lb/>
魚藻刺幽王也非刺幽也朱仲晦所謂天子燕諸侯而<lb/>
　諸侯美天子之詩也蓱藻者魚之所芘網罟之所不<pb n="7b"/>　加處也故水静止則蓱藻生焉魚養于此乗流噞波<lb/>
　數見其首數掉其尾至逸樂也喻已奉戴王政各得<lb/>
　其所侍燕樂于鎬京焉<lb/>
采菽刺幽王也非刺幽也天子答魚藻也古者燕享之<lb/>
　禮必賦詩道意叔孫穆叔所謂三夏天子所以享元<lb/>
　侯也文王兩君相見之樂也鹿鳴君所以嘉寡君也四<lb/>
　牡君所以勞使臣也是詩之用于燕也秦穆公燕晉<lb/>
　公子重耳賦采菽公子賦黍苖是采菽之為天子命<pb n="8a"/>　諸侯以命服之樂也采菽者懼或遺失必盛之以筐<lb/>
　筥諸侯來朝懼或簡禮必錫之以車焉章服檻泉泉<lb/>
　之阻于石檻觱沸有聲若觱栗然者喻車聲嘒嘒而<lb/>
　來響不輟也柞木枝榦繁盛其性堅韌足以相載非<lb/>
　若他木柔脆枝末大則披其本矣喻諸侯秉德守禮<lb/>
　鎮撫王室而能來朝不驕蹇也紼纚皆維舟之索大<lb/>
　曰紼小者曰纚舟有大有小故繫維之具亦有紼有<lb/>
　纚喻諸侯五等有崇有卑而賚予之典有厚有薄也<pb n="8b"/>角弓父兄刺幽王也非刺幽也蓋厲王時詩也天子於<lb/>
　同姓諸侯稱伯父叔父稱兄弟於異姓則稱舅父稱<lb/>
　昏姻此蓋諷王聨屬諸侯之詞角弓堅勁弭恒外向<lb/>
　引而内其弭則足以威疆禦喻兄弟昏姻之國易以<lb/>
　踈逺聨而親之則足以威不庭也綽綽有裕言能相<lb/>
　容忍也交相為瘉言能相蟊賊也相怨一方兄弟乖<lb/>
　戾出亡在外也求其禍端非有大故祗以巵酒未讓<lb/>
　而生瞋恨耳甚言怨不在大也老馬識道引駒而行<pb n="9a"/>　數數反顧恐其失路也王為諸侯宗主可不顧其後<lb/>
　乎如恣口腹而飲食則有醉飽之失矣由其不顧後<lb/>
　患故也猱即夒也亦名沐猴人或覊紲之以為弄具<lb/>
　猱善升木不待教而能如以塗附於塗理勢必墜喻<lb/>
　人情難合而易離貴乎聨屬者之有道則小人斯附<lb/>
　屬之矣雨雪見日則消喻薄道之難自久也莫肯下<lb/>
　遺謂王不肯下撫親戚也式居婁驕謂屢用驕矜自<lb/>
　居也戎狄貪而無親今王用其道故我用憂<pb n="9b"/>菀栁刺幽王也按楚世家夷王之時王室始微諸侯相<lb/>
　伐熊渠與其三子皆僭稱王及厲王暴虐熊渠畏其<lb/>
　伐楚遂去其號强楚畏厲如此則它諸侯可知矣是<lb/>
　蓋厲王時詩也菀栁喻王室本以芘覆為德今則暴<lb/>
　虐甚可憂悼不敢往朝懼其誅求無極也蹈鄭箋作<lb/>
　悼於義乃通鳥雖高飛傅天而止王心貪狠不知所<lb/>
　極若或往朝但有凶危可矜之禍而已相戒之甚也<lb/>
　蓋有角弓之諷而後有菀栁之詩矣<pb n="10a"/>都人士周人刺衣服無常也非刺衣服無常也蓋厲王<lb/>
　暴虐而流死于彘周室無王禮樂崩壞文物墜失君<lb/>
　子傷焉因思昔日都邑之盛也黄衣狐裘諸侯之服<lb/>
　行歸于周自其國來朝于王也諸侯來王萬民是則<lb/>
　無不宗周矣臺笠緇撮羅氏之冠也素錦綢杠旂幩<lb/>
　之竿也羅氏天子掌鳥獸者也諸侯之貢咸屬焉草<lb/>
　笠而至尊野服也綢直如髪旂徽之宻以喻車服之<lb/>
　盛也舉臺笠以言諸侯之來貢舉綢杠以言諸侯之<pb n="10b"/>　女之來嬪充耳琇實公卿之服也謂之尹姞公卿之<lb/>
　女也尹即吉甫之先姞即蹶父之先以衣涉水曰厲<lb/>
　垂帶而厲謂庶士也施膏澤則卷髮如蠆謂庶女也<lb/>
　末章申言士女之容儀以括前四章不盡之意<lb/>
采緑刺怒曠也非刺也召伯勞南行之士也前二章代<lb/>
　其妻述未歸時事後二章則述已歸時事予髪曲局<lb/>
　語不膏沐也六日不詹語不盥浴也古者五日則燂<lb/>
　湯請浴故曰五日為期心有所懐故六日不詹耳詹<pb n="11a"/>　與煔通即燂字也韔弓綸繩以職其勞親愛之意也<lb/>
黍苗刺幽王也非刺幽也南行之士荅采緑也召伯營<lb/>
　謝事具大雅崧髙之篇原隰既平泉流既清即所謂<lb/>
　徹申伯土疆以峙其粻也因其篇章短小故附之小<lb/>
　雅<lb/>
隰桑刺幽王也非刺幽也盖惜賢者之遯世也桑以飼<lb/>
　蠶宜植宅畔今云隰桑則處下隰之地去人逺矣以<lb/>
　其不復見采故深歎惜之我若得見是人樂可知己<pb n="11b"/>　末章設為自詰之詞言心既誠愛此賢何不以告其<lb/>
　君使徴聘之典行徒中心藏此誠愛何日忘之乎<lb/>
白華周人刺幽后也所謂幽后則褒姒也此蓋申后見<lb/>
　廢之後所作菅茅雖無絲麻之美亦有纒束之用王<lb/>
　獨弃我曽二物之不若矣又言菅茅雖賤均受雨露<lb/>
　之澤天歩無微不及若甚艱矣王澤何獨偏乎水性<lb/>
　皆趨東南今以稻田需澤激池水使之北流喻惠澤<lb/>
　之曲施于物也王心獨不然矣桑木堅韌宜車今用<pb n="12a"/>　為薪枉其材矣喻已見廢非理也鼓鐘聞外明已之<lb/>
　枉天下共聞也鶖惡而貪以喻褒姒鶴潔而亷以自<lb/>
　喻也鴛央雌雄一德死不相背王顧二三其德矣乗<lb/>
　石巍然數級髙與車等王者履之以升車此云扁石<lb/>
　卑薄之石也豈足履乎喻褒姒之卑賤不足寵也<lb/>
緜蠻㣲臣刺亂也周之盛時毎有遣使往還必宴勞之<lb/>
　四牡皇華出車枤杜所以作也及其衰也士之從役<lb/>
　者則憚道逺而飲食是憂大夫之所燕者瓠葉與兎<pb n="12b"/>　首而已禮意衰薄世道可知矣<lb/>
瓠葉大夫刺幽王也說見緜蠻夫藜藿之食已至薄矣<lb/>
　今乃至烹瓠葉則尤薄惡不中食也禮有兎羮兎醢<lb/>
　不聞兎首今乃至用兎首饗賔荒簡甚矣典禮廢墜<lb/>
　故也<lb/>
漸漸之石下國刺幽王也武人東征小序以為征荆舒<lb/>
　也漸漸之石蓋積石孟門之險東征所由出也<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>豕<lb/>
　四<graphic n="KR2354" url="https://raw.githubusercontent.com/kanripo/KR-Gaiji/master/images/KR2354.png" mimeType="image/png"/>皆白性好負塗故其白常隱今以行潦滌其汚<pb n="13a"/>　泥故見白<graphic n="KR2354" url="https://raw.githubusercontent.com/kanripo/KR-Gaiji/master/images/KR2354.png" mimeType="image/png"/>知征夫之苦雨矣而月又離于畢將復<lb/>
　雨焉憂沾濡之不暇何心制敵哉在上者能恤人勞<lb/>
　苦而慰拊之則在下者忘其勞苦此詩自述勞苦則<lb/>
　在上者不能恤拊其下可知矣<lb/>
苕之華大夫閔時也何閔乎閔西周之將亡也苕華蔓<lb/>
　生直上一名陵霄其華紫赤將落則色變而黄今曰<lb/>
　芸其黄矣將落之候喻周室亂極勢必亡也羊墳其<lb/>
　首山無草也三星在罶水無魚也人食鮮飽饑饉甚<pb n="13b"/>　也天下將亂必先饑饉而後戎馬是生焉<lb/>
何草不黄下國刺幽王也幽王之世鮮所征伐此蓋王<lb/>
　恱褒姒數舉烽火以召諸侯之師至則無宼而罷故<lb/>
　諸侯之見役者怨苦之而賦此詩<lb/>
　<lb/>
　<lb/>
　<lb/>
　詩故卷八<lb/>
</p>

  </div>
            <div>
                <head>詩故卷九</head>
    <p>
<pb n="1a"/>欽定四庫全書<lb/>
　詩故卷九　　　　　　　明　朱謀㙔　撰<lb/>
大雅<lb/>
文王篇者文王受命作周也非受命作周也周公相成<lb/>
　王宗祀文王于明堂以配上帝因述文徳以訓于王<lb/>
　也禮祖有功而宗有德周之先公盛德莫如文王故<lb/>
　宗祀之曰亹亹曰穆穆曰緝熈敬止皆其德之著見<lb/>
　者唯其有是盛德故大命集于有周而其孫子光有<pb n="1b"/>　天下濟濟多士為之楨榦商之孫子咸來臣服而助<lb/>
　祭于廟庭焉蓋殷未䘮天下時亦嘗以其祖之有德<lb/>
　者配天矣今既改命則配天者文王矣天命可不畏<lb/>
　哉可不虞度其予奪之際哉然而上天之事無聲臭<lb/>
　可求矧儀刑乎唯當儀刑文王之德則萬邦咸信而<lb/>
　奉戴之天命常在我矣陳錫哉周侯文王孫子言上<lb/>
　帝敷錫大命以顯融文王之德故孫子世受其福也<lb/>
　裸將謂將灌鬯之事北音重濁故讀灌為裸<pb n="2a"/>大明文王有明德故天復命武王也非此之謂也是詩<lb/>
　蓋述武王伐商之事推本受天命則由王季文王之<lb/>
　德也王季太任維德之行故能生此文王文王厥德<lb/>
　不回又娶太姒是以篤生武王乃有伐商之事也調<lb/>
　適得宜之謂燮武王應天順人而伐紂故曰爕伐大<lb/>
　商矢誓也謂誓師也維予侯興三語即誓辭也凉韓<lb/>
　詩作亮訓相也謂師尚父實相佐武王成克商之功<lb/>
　也古者兩君相見則歌大明盖欲其知周德之有自<pb n="2b"/>　使畏天命而述職耳<lb/>
緜文王之興本由大王也非此之謂也盖周公相成王<lb/>
　追王太王祀以天子之禮而述其造周之事以明當<lb/>
　王之意也所謂太王者古公亶父是也太王自豳為<lb/>
　狄所逼避而之岐疆理土田營建宫室城邑以完制<lb/>
　度以備即其勢力足以克復舊物雪前日之愠然猶<lb/>
　與狄通其聘問待時乃舉故四郊之柞棫既㧞征伐<lb/>
　之道路亦開昆夷憚其報復不俟驅逐一皆逺遯維<pb n="3a"/>　喙息之不暇也此詩八章太王之事已具末又舉文<lb/>
　王虞芮之訟似不相屬疑他篇之錯簡<lb/>
棫樸文王能官人也此盖周公追述其事故稱辟王稱<lb/>
　周王夀考首言棫樸小材祗供薪槱語奔走使令之<lb/>
　臣也繼稱髦士奉璋則賢儁進矣繼言六師及之則<lb/>
　得人益衆矣水氣至薄積而為雲漢猶能為章于天<lb/>
　周王夀考德教入人深矣寧能不興起此多士乎金<lb/>
　王必追琢之乃後見寳人材必教育之乃後成德此<pb n="3b"/>　文王勉勉設教唯以綱紀四方而已<lb/>
旱麓受祖也是盖王用享于岐山之詩也何以言之曰<lb/>
　清酒曰騂牡曰千禄曰神所勞矣皆享事也曰旱麓<lb/>
　知大雩也因雩而享故曰求福不回曰鳶飛曰魚躍<lb/>
　言精誠之格于上下也録是詩者著勤民也<lb/>
思齊文王所以聖也此周公述文王之德而推本其所<lb/>
　生之母能孝能慈教之有自故在宗則能順事于先<lb/>
　公處家則能儀刑于妻子在宫則雝雝以和在廟則<pb n="4a"/>　肅肅以敬不顯亦臨不媿屋漏也無射亦保檢身若<lb/>
　不及也無射非無厭也謂無間隙之失如律中之无<lb/>
　射也有是徳矣故戎疾不殄烈假不瑕盖其性與天<lb/>
　合不必聞之傅師而自中法式不必資之諫諍而自<lb/>
　入道義所謂戎疾大可疾惡者盖謂紂也所謂烈假<lb/>
　猶易稱王假有家之假功烈所假謂三分天下有其<lb/>
　二也言文王智力足以殄絶紂命則以畏天之故不<lb/>
　即殄之身受諸侯之朝顧又率諸侯以事紂而人不<pb n="4b"/>　敢瑕議之其敦德躬行有如此故成人小子莫不是<lb/>
　則是傚一皆行古之道而得美俊之譽也<lb/>
皇矣美周也非美周也述文王伐宻伐崇之事而推本<lb/>
　太伯王季克讓以至于文也周自后稷封邰歴夏商<lb/>
　二代千有餘年而得文王中間自邰竄豳自豳遷岐<lb/>
　皆在西北故曰乃眷西顧此維與宅謂岐周也帝已<lb/>
　作邦于岐向非太伯能讓則文王何能光有大業故<lb/>
　太伯之讓實能篤厚周家之慶也上帝耆之耆訓為<pb n="5a"/>　老謂求老成之國而式用以廓清其亂乃授周以西<lb/>
　土也串夷載路周頌所謂彼徂矣岐有夷之行也畔<lb/>
　援猶言判渙怠而後時之義也歆羨則汲汲而先事<lb/>
　矣謂不後不先適當可伐之機也聲色孟子所謂聲<lb/>
　音笑貎是也言執𤣥德而化馳若神不以聲色為大<lb/>
　也夏謂染采以飾外革謂㼱皮以矯揉不以夏革為<lb/>
　長謂其誠實無偽也<lb/>
靈臺民始附也非民始附也文王為靈臺以望氛祲察<pb n="5b"/>　災祥因為辟雍而作樂章以肄習其間也毛傳但言<lb/>
　鼉為魚屬陸䟽乃云鼉皮可以冒鼓愚按八音之革<lb/>
　原用牛革而鼉皮之皷似非先王正樂當闕其疑<lb/>
下武繼文也武王克商放牛休馬載櫜弓矢故周公述<lb/>
　其事而作是詩下武謂以武功為下明周家世尚文<lb/>
　德也三后之神以文德在天故武王偃武修文于鎬<lb/>
　京以配對之永言配命謂恒以配對天命為言而成<lb/>
　王者中孚之德也能成其孚則下國是傚矣孚下國<pb n="6a"/>　者莫大于孝思天下諸侯所以愛戴于王一人應以<lb/>
　順德者由武王能嗣祖考未卒之業而定天下也凡<lb/>
　此孝思不唯昭此嗣服亦將昭之方來使䋲祖武于<lb/>
　萬年矣受天之祐四方來賀藩屏以佐周室至于萬<lb/>
　年豈不同其久逺哉<lb/>
文王有聲繼伐也言功伐之能相繼也文始治岐義聞<lb/>
　宣昭四國來朝則以道路險逺艱于往來故自岐遷<lb/>
　豐以求安定示大業之垂成及武王克商撫有天下<pb n="6b"/>　益廣其都㑹之所自豐遷鎬以詒子孫于安皆大君<lb/>
　之淵謀也蓋岐在今陜西之鳯翔豐在今陜西之西<lb/>
　安豐鎬相去二十五里而岐山則在豐鎬之西三百<lb/>
　餘里矣<lb/>
生民尊祖也何以尊祖周公相成王郊祀后稷以配天<lb/>
　而推本其受命之祥與樹藝稼穡之功也姜嫄者帝<lb/>
　嚳之世妃從帝祈子郊禖其精誠敏于感神故曰履<lb/>
　帝武敏歆俗儒誤釋遂謂見大人迹而履其拇妄誕<pb n="7a"/>　甚矣羅願稱羊生六月為<graphic n="KR2508" url="https://raw.githubusercontent.com/kanripo/KR-Gaiji/master/images/KR2508.png" mimeType="image/png"/>七月為羍先生如羍蓋<lb/>
　不俟十月之彌而先生故曰載震載夙語先期也大<lb/>
　戴記稱陸終之妻女隤孕三年而始粥啓其左脅六<lb/>
　人出焉昆吾參胡彭祖鄫人曹姓芈姓是已古先賢<lb/>
　聖之産多異常人而后稷特無它異故曰不坼不副<lb/>
　所以顯赫其靈者實上帝安寧之將欲使樹稼穡而<lb/>
　康禋祀之典也腓字鳥覆極言其為神靈所䕶不必<lb/>
　實有其事也軷與祓通取羝以祓謂以犧羊祀方社<pb n="7b"/>　田祖祓除螟螣蟊賊之害故曰以興嗣歳皆農事也<lb/>
　若謂軷為道祭大不然矣后稷勤勞稼穡民享其賜<lb/>
　有如此故宜配祀于天乃無罪悔郭景純言秬秠皆<lb/>
　黑黍一稃二米者而秬或一稃三四米故得巨名宗<lb/>
　廟用秬釀酒尚嘉異之物也糜與<graphic n="KR1666" url="https://raw.githubusercontent.com/kanripo/KR-Gaiji/master/images/KR1666.png" mimeType="image/png"/>通今赤粱也芑<lb/>
　則白粱粟也北方多黄粱而赤白粱以少見貴故曰<lb/>
　天降嘉種<lb/>
行葦忠厚也此燕諸父兄弟之詩也桓寛引古語曰檀<pb n="8a"/>　柘而有鄉萑葦而有<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>言物類之相從也蘆葦旁無<lb/>
　枝幹所恃<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>
                    <graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>相依而後能立喻兄弟親族理宜敦<lb/>
　睦而後王室有所夾輔也春雨既濡正祭祀之時因<lb/>
　覩行葦方苞以興感既祭而燕所以敦親既燕而射<lb/>
　又以考徳射不勝者酌以大斗祈其耄勤稱道不亂<lb/>
　以引翼我曾孫竝受福也<lb/>
既醉太平也非也此諸父兄弟荅行葦也國語叔向說<lb/>
　此詩曰類也者不忝前哲之謂也壼也者廣裕人民<pb n="8b"/>　之謂也室家之壼猶言室家溱溱耳非謂宫巷之深<lb/>
　逺也堯典九族既睦平章百姓百姓昭明協和萬邦<lb/>
　此云昭明有融是皆平章之效也女士猶言士女倒<lb/>
　文叶韻耳非謂女之有士行者從以孫子猶言以從<lb/>
　爾之子孫盖國以民為本士女受釐而蕃庶是國家<lb/>
　景命之著見者也<lb/>
鳬鷖守成也非守成也燕公尸也祭先公必卜子孫為<lb/>
　之尸祭之明日又燕攝尸者此其樂歌也鳬鷖水鳥<pb n="9a"/>　性警善飛苟有猜疑不安則飛擾逺去此云鳬鷖在<lb/>
　涇在沙在渚知其安閒自適喻公尸之安其燕也<lb/>
假樂嘉成王也非嘉成王也公尸荅鳬鷖之樂歌也左<lb/>
　傳中庸引詩皆作嘉樂嘉假聲相近而誤耳嘉樂君<lb/>
　子猶言樂只君子也武王稱諸侯為友邦冡君酒誥<lb/>
　亦稱太史友内史友伐木詩稱友生故曰燕及朋友<lb/>
公劉召康公戒成王也詩無戒意盖召公述公劉造豳<lb/>
　之事以告成王使知王業所由始耳始后稷封于有<pb n="9b"/>　邰蓋歴數世而後夏衰用失其官而不窋竄居戎翟<lb/>
　之間至公劉而始能國乃相民居定京邑立宗廟制<lb/>
　三軍行徹法足材用終周之世以徹田為取民之則<lb/>
　也公劉居豳而渉渭采取金石之材就汭水以止其<lb/>
　旅明闢境廣逺為遷岐之階級也<lb/>
泂酌召康公戒成王也非戒也乃誨也誨其化民當以<lb/>
　漸也西北泉多苦鹹居民毎挹行潦注之罌罍而澄<lb/>
　清之以治飲食盖行潦雖濁久澄則清喻民徳雖闇<pb n="10a"/>　教深則化故必豈以强教之弟以恱安之豈弟君子<lb/>
　民之父母教民之道莫尚于此矣<lb/>
卷阿召康戒成王也非戒也亦誨也周公復子明辟成<lb/>
　王始親政事召公故陳泂酌卷阿二詩以誨迪于王<lb/>
　地之髙平曰陸大陸曰阜大阜曰陵大陵曰阿云卷<lb/>
　阿者大陵而卷曲足蔽衝風而集燠氣者也飄風自<lb/>
　南則仲夏也草木於是乎蕃廡景物於是乎鮮華王<lb/>
　以是時來游欣暢可知矣誠能茂對天時覆育萬物<pb n="10b"/>　使之各遂其生是謂能盡其性而能盡人之性可以<lb/>
　贊天地之化育矣故曰豈弟君子俾爾彌爾性似先<lb/>
　公酋矣百神爾主矣純嘏爾常矣一語而三致其丁<lb/>
　寧焉是乃啓廸之要也彌者滿也充滿其性純乎一<lb/>
　仁無有不足也馮翼孝徳顒卭圭璋皆喻從游卷阿<lb/>
　之多士復以鳯凰比成王百鳥比多士翽翽其羽雝<lb/>
　雝喈喈皆謂百鳥盖鳯凰所止百鳥從之鳥非一物<lb/>
　故但舉其飛鳴之衆而已梧桐二木相類以子别之<pb n="11a"/>　桐子小而圓梧子大而橢今蒼梧之桐其實長大而<lb/>
　特甘知為梧矣<lb/>
民勞召穆公刺厲王也墨子荀子竝稱厲王染于虢公<lb/>
　長父榮夷公終夫榮公之用芮良夫謂其好專利而<lb/>
　不知大難知周室之必敗矣所謂詭隨則其人也所<lb/>
　謂民勞謂困于繇役征輸之事也民困則貧貧則思<lb/>
　亂故敢為姦宄不逞以延旦夕之命於是有强陵弱<lb/>
　衆暴寡宼虐之禍所由起矣勢使之然也王今用汝<pb n="11b"/>　為政存亡禍福之機甚𢎞且大我故進此大諫耳<lb/>
板凡伯刺厲王也爾雅訓板為僻謂王性僻繆政令乖<lb/>
　戾下民盡被疾苦也苟能悔禍自咎改易所出之話<lb/>
　而輯和其民謗議斯熄矣殿屎說文本作唸㕧呻吟<lb/>
　内痛之聲也如壎如篪喻天人之相應如璋如圭喻<lb/>
　天人之合徳如取如攜喻天人之相授受也人心所<lb/>
　歸即天命之所在人心去則天命移矣儆戒之詞也<lb/>
　藩垣屏翰誨以求輔自助也敬天之怒誨以納諫改<pb n="12a"/>　過保大命也出王猶言出往謂一動静一語黙天皆<lb/>
　明察其得失而降禍福焉柰何不敬畏乎<lb/>
蕩召穆公傷周室大壊也厲王虐國人謗王王怒得衛<lb/>
　巫使監謗者以告則殺之國人莫敢言道路以目召<lb/>
　穆公故託為文王傷殷紂之亂以致詞蕩蕩者廣大<lb/>
　含𢎞之貌非法度廢壊之說也彊禦掊克皆滔徳者<lb/>
　也炰烋猶言咆哮熊虎震怒殺物之聲也如蜩如螗<lb/>
　喻在位者之謗議如沸如羮喻在下者之怨讟小大<pb n="12b"/>　舉内外上下逺近而言也<lb/>
抑衛武公刺厲王亦以自警也其辭自警也其志則刺<lb/>
　厲王也抑抑威儀即假樂所謂威儀抑抑以言厚自<lb/>
　降挹謙虚以納規諫之益是乃進徳之一隅也推而<lb/>
　極之斯成全徳矣靡哲不愚據自賢者而言也一挾<lb/>
　自賢之心必且拂諫飾非無往而不愚矣惟聖罔念<lb/>
　作狂此所謂哲人之愚也一曰敬慎威儀又曰敬爾<lb/>
　威儀無不柔嘉又曰輯柔爾顔不遐有愆又曰淑慎<pb n="13a"/>　爾止不愆于儀又曰告之話言順徳之行又曰聽用<lb/>
　我謀庶無大悔皆語其謙和受諫而去矜傲也彼童<lb/>
　而角謂頑童之總角者伊訓所謂比頑童逺耆德是<lb/>
　矣頑童之比耆德必逺此大足潰亂汝小子之國政<lb/>
　猶投桃報李之必然也荏染猶言忍冉謂木性强忍<lb/>
　而可屈者宜被絃以為弓人能温恭下人者則必虚<lb/>
　懐以成德<lb/>
桑柔芮伯刺厲王也芮伯者畿内諸侯為王卿士者所<pb n="13b"/>　謂芮良夫也桑葉多隂行者毎息其下喻宗周為四<lb/>
　方小國所恃頼也今一朝傾覆猶桑未隕黄頓見捋<lb/>
　采無復隂芘可望矣故次章曰靡國不泯又曰云徂<lb/>
　何往明亂自京師禍及天下也填者積久之名愴怳<lb/>
　填兮謂憂亂而中心不寧非一日矣四牡騤騤喻人<lb/>
　心遑遽思避亂也國歩蔑資言國運窮蹙無復四方<lb/>
　援助之可資也為謀為毖謂謀國者毖宻自私不諮<lb/>
　訪于衆也誨爾序爵明當時在髙位者皆非其人也<pb n="14a"/>　以匪人而當國政勢必引用阿私䜛賊之徒猶執熱<lb/>
　湯在前鮮不思濯其手也遡衝風而行者必唈僾而<lb/>
　不前處亂世而仕者必失意而思退此稼穡所以維<lb/>
　寳明仕之危不如農之安也鹿有長林豐草尚呼其<lb/>
　類乃今朋友顧不相好而維譖害是用乎爾雅西風<lb/>
　謂之泰風敗物之風也以此貪人唯聚歛是事雖大<lb/>
　谷為之一空無論君子小人皆被其害然良人猶能<lb/>
　用善道以自勉不順之人必發揚其隂賊而思畔矣<pb n="14b"/>　今不用其良乃謂良人為悖何哉民之罔極言民心<lb/>
　貪亂而難測者正由面是背非之人為民不利所致<lb/>
　耳民既已回遹矣而又專力激成之遂使為盜為冦<lb/>
　猶然詈我刺其凉薄即欲言我非有所刺然我實已<lb/>
　為爾作此桑柔之歌矣<lb/>
雲漢仍叔美宣王也宣王承厲之烈内有撥亂之志遇<lb/>
　災而懼側身修行欲銷去之天下喜於王化復行故<lb/>
　美之也占候之術欲知當雨當視天漢有無雲氣若<pb n="15a"/>　雲氣塞河漢者當雨候也暴有黑氣相逐于天漢中<lb/>
　不出三日當雨矣此言雲漢昭回于天謂周歳之内<lb/>
　河漢昭明未嘗有雲氣也久旱可知已昭回于天猶<lb/>
　月令所謂星回于天也藴隆蟲蟲韓詩本作鬱隆炯<lb/>
　炯謂鬱熱之氣炯炯然盛也寧俾我遯自疑非徳而<lb/>
　居尊位上違天心思遯去也庶正謂六官之長友紀<lb/>
　則六官之副貳僚屬也友紀之官散在奠瘞禋祀之<lb/>
　所唯正卿兼該庶務所以鞫且疚也始言雲漢昭回<pb n="15b"/>　于天終言有嘒其星是終其禱猶弗雨矣大命近止<lb/>
　饑旱之極國將亡也無棄爾成圖再禱也<lb/>
崧髙尹吉甫美宣王也何美乎美宣王之能封建諸侯<lb/>
　也大封建大征伐大廵狩皆成周之盛典宣王能舉<lb/>
　封建之典以封申伯是可美也唐虞之世姜姓實為<lb/>
　四岳之官岳神享之降福于其子孫世為侯伯故曰<lb/>
　維嶽降神生甫及申盖申甫齊許皆姜姓也按郡國<lb/>
　志南陽郡宛縣本申伯所封之國棘陽縣東北百里<pb n="16a"/>　有謝城是即既入于謝之地也<lb/>
烝民尹吉甫美宣王也仲山父為宣王卿士食采於樊<lb/>
　時有城齊之役王命仲山甫董其事尹吉甫作此以<lb/>
　送之民有耳目則能公視聽有心智則能别臧否故<lb/>
　曰有物有則而民性之常莫不唯懿德是好若仲山<lb/>
　甫之為卿士可謂有懿德者矣以後五章皆叙其懿<lb/>
　德之實也柔嘉維則謂其髙明柔克以為法也愛莫<lb/>
　助之言其德靡不舉無俟于助也城齊之事毛傳謂<pb n="16b"/>　齊以邑居逼隘去薄姑而遷臨菑亦以土功大役皆<lb/>
　禀王命明諸侯之宗周也<lb/>
韓奕尹吉甫美宣王也何美乎美其能錫命也韓之先<lb/>
　為武王之子封國在涿郡方城縣宣王之時錫命為<lb/>
　侯伯總領北方諸侯及百蠻故曰王錫韓侯其追其<lb/>
　貃奄受北國因以其伯也貔羆皆猛獸白者貔黄者<lb/>
　羆<lb/>
江漢尹吉甫美宣王也宣王命召穆公平淮夷而還錫<pb n="17a"/>　命上公賜以圭瓉秬鬯故尹吉甫述其事而作是詩<lb/>
　孔叢稱九命作伯乃有圭瓉秬鬯之賜考者成也古<lb/>
　者論譔其先祖之有德善功烈勲勞慶賞聲名列於<lb/>
　天下而酌之祭器自成其名以祀其先祖是之謂考<lb/>
　故曰作召公考<lb/>
常武召穆公美宣王也經文有奮武而無常武疑字誤<lb/>
　耳南仲太祖毛鄭異義若謂命南仲于太祖之廟則<lb/>
　文近躁蹙若謂南仲為皇父之太祖則文又迂複總<pb n="17b"/>　之出車南仲與此南仲未詳時世同異邇日歙人呉<lb/>
　元滿謂太祖是宜社造禰之祭謂使南仲尸之也文<lb/>
　義似通<lb/>
瞻卭凡伯刺幽王也婦有長舌為厲之階謂褒姒譖申<lb/>
　后廢太子事也有譖廢而後戎難興鞫人忮忒譖始<lb/>
　竟背則長舌之實也商賈趨時若猛獸鷙鳥之發唯<lb/>
　利是競故所營常獲三倍褒姒以婦人而秉商賈之<lb/>
　心則何惡而不可為哉觱沸檻泉喻在下衆口之沸<pb n="18a"/>　騰<lb/>
召旻凡伯刺幽王也篇末舉召公故名召旻所以異於<lb/>
　小旻也瞻卬言亂自内作召旻言救亂非人坐見喪<lb/>
　邦也蟊賊内訌謂褒姒潰潰囘遹謂皇父家伯仲允<lb/>
　棸子之徒也昬椓謂昬惑于王椓喪國本也潰茂猶<lb/>
　言蕢茂吕覽所謂樹鬱則為蠹草鬱則為蕢此言歳<lb/>
　旱則百草萎黄何能蕢茂喻民之遭亂憔悴無生意<lb/>
　也米經春鑿麤者為糲精者為粺粺以喻賢人糲以<pb n="18b"/>　喻回遹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩故卷九<lb/>
</p>

  </div>
            <div>
                <head>詩故卷十</head>
    <p>
<pb n="1a"/>欽定四庫全書<lb/>
　詩故卷十　　　　　　　明　朱謀㙔　撰<lb/>
周頌<lb/>
清廟祀文王也成王營洛而作清廟以祀文武此其始<lb/>
　奏之樂也洛誥稱王在新邑烝祭歳文王騂牛一武<lb/>
　王騂牛一而君牙之書曰丕顯哉文王謨丕承哉武<lb/>
　王烈此言不顯不承其義一也知文武竝崇不獨祀<lb/>
　文矣<pb n="1b"/>維天之命太平告文王也非也清廟之樂凡四章此則<lb/>
　獻文之樂故曰於乎不顯文王之德之純維清則獻<lb/>
　武之樂故曰文王之典尚纉述也烈文則祭禮既成<lb/>
　而燕及助祭諸侯之樂也所謂維天之命於穆不已<lb/>
　言天德也唯其命之不已故生生相繼文王之德之<lb/>
　純言文德也唯其德純故誠一不貳假以溢我左傳<lb/>
　引作何以恤我設為問詞也駿惠我文王曾孫篤之<lb/>
　則答詞也言能大順文德日篤不已則亦足以上合<pb n="2a"/>　天德矣<lb/>
維清奏象舞也非也清廟之祭獻武王也武王伐紂反<lb/>
　商之政天下清明由其能率文王之典而得天心故<lb/>
　自肇禋以至成禮肅雍顯相一切奉戴于王實維周<lb/>
　室之禎祥也<lb/>
烈文成王即政諸侯助祭也此序非也清廟禮成燕及<lb/>
　助祭者而奏是詩也始言諸侯能來助祭濟濟趨事<lb/>
　上洽天心以故錫此祉福而子孫保其無疆之惠是<pb n="2b"/>　宜燕樂以勞之繼言王室所以崇貴諸侯之來助祭<lb/>
　者為其能備四海九州之美味以致孝思非欲有所<lb/>
　大費于汝之邦也汝當念此助祭錫福之功紹繼其<lb/>
　美不廢斯禮可耳末又申言文武之德可訓可式而<lb/>
　不可忘自宜來祭于周也<lb/>
天作祀先王先公也此追王太王而祀之之樂故著其<lb/>
　開岐之功言自古昔以來天作岐山唯太王始能荒<lb/>
　之荒之云者謂奄有之也太王既已作矣非有文王<pb n="3a"/>　康安其民則亦無以成今日之王業故往者險阻之<lb/>
　山今遂化為平易之道先王生養之澤深矣子孫可<lb/>
　無求所以保之之道乎<lb/>
昊天有成命郊祀天地也叔向以為道成王之德是矣<lb/>
　蓋祀成王之樂也宥則民懐其德宻則民懷其刑懐<lb/>
　德則仁昭矣懐刑則義立矣於此而殫其心新造之<lb/>
　周所以安静是守成之所當法者也<lb/>
我將祀文王於明堂也稱天知祀上帝也郊特牲而此<pb n="3b"/>　稱牛羊知祀帝于明堂也古禮尚右天在右則文王<lb/>
　在左知配享也文有典則以貽子孫我既師法文王<lb/>
　昭事上帝以日靖乎四方天必錫文以嘏福而右饗<lb/>
　之矣我又敢不畏天之威以保天命乎<lb/>
時邁廵狩告祭柴望也春岱岳夏南岳秋西岳冬北岳<lb/>
　四時各以其方故曰時邁序天下之貴莫尊于有周<lb/>
　故廵守之典自我行焉薄言震之謂發使告諸侯使<lb/>
　來㑹行在所也莫不震疊謂諸侯聞來廵守懼以罪<pb n="4a"/>　見罰黜内自震恐也百神河嶽省方之所有事也式<lb/>
　序在位則班瑞于羣后也戢干戈櫜弓矢則武王時<lb/>
　事也周官所謂九夏此則肆夏蓋取肆于時夏之語<lb/>
　耳<lb/>
執競祀武王也非祀武也祀成王康王而推本於武王<lb/>
　也毛傳泥序而稱不顯乎其成大功而安之則誤矣<lb/>
思文后稷配天也后稷播時百榖此獨舉來牟者月令<lb/>
　麥為首種汜勝之農書亦稱田有六道麥為首種舉<pb n="4b"/>　首種者以該其餘也大麥為牟小麥為來牟即麥聲<lb/>
　之轉耳生民敷陳其詳此則約畧其要雅頌之體則<lb/>
　然也<lb/>
臣工諸侯助祭遣于廟也非此之謂也王者春省耕也<lb/>
　臣工農官若周禮司稼之屬稱在公其所職也維莫<lb/>
　之春戒毋後時也稱新畬著田野之日闢也庤具也<lb/>
　錢鏄今世所謂銚鋤用以治新畬者也穫禾短鎌謂<lb/>
　之銍奄觀銍艾以成功朂之明不徒勞也<pb n="5a"/>噫嘻春夏祈榖于上帝也非祈榖也實戒農官之詩也<lb/>
　孔氏疏稱王者之立田官毎三十里分為一部令一<lb/>
　主田之吏主之其吏皆大夫為之十千為耦則萬夫<lb/>
　也鄭箋謂萬夫之田方三十二里云三十里舉成數<lb/>
　而言成王之世禮樂大備康王嗣位唯以務農富民<lb/>
　為事矣<lb/>
振鷺二王之後來助祭也杞宋者夏商之後猶之三恪<lb/>
　有客禮焉杞宋來朝則諸侯莫不具集振振而盛比<pb n="5b"/>　之白鷺羣飛行列整肅威儀可尚也在彼無惡宜民<lb/>
　宜人也在此無斁崇德象賢也庶幾夙夜以永終譽<lb/>
　奬進之詞也苟能夙夜敦是道也得無永終其譽乎<lb/>
豐年秋冬報也禮有祈焉有報焉噫嘻祈也此則其報<lb/>
　也月令孟春元日祈榖于上帝而不見報祀之舉豈<lb/>
　即孟冬大割祠于公社及門閭臘先祖五祀勞農以<lb/>
　休息之者乎其所謂報乎<lb/>
有瞽始作樂而合乎祖也禮春誦夏弦太師詔之瞽宗<pb n="6a"/>　瞽精於聽者也故常命之典樂而肄樂之所謂之瞽<lb/>
　宗曰有瞽有瞽在周之庭知周公作樂始肄之也作<lb/>
　是樂也將以娛先祖之神而助祭之客來止有以示<lb/>
　禮樂之大成焉<lb/>
濳季冬薦魚春獻鮪也月令季冬命漁師始漁天子親<lb/>
　往乃嘗魚先薦寢廟季春薦鮪于寢廟此云濳有多<lb/>
　魚知季冬薦魚之樂也西北牛羊多而魚鼈少故雅<lb/>
　頌往往舉魚類之繁以著物之備耳<pb n="6b"/>雝禘太祖也非禘也武王克商歸祀于周廟邦甸侯衛<lb/>
　駿奔走執豆籩之事此其樂章也皇考烈考皆謂文<lb/>
　王也周公相成王乃尊謚文王而諱昌此云烈考又<lb/>
　曰克昌厥後知為武王時詩也毛傳以烈考為武王<lb/>
　誤矣<lb/>
載見諸侯始見乎武王廟也蓋非也有瞽始肄樂也雝<lb/>
　則有事文廟諸侯助祭也此則祭禮告成諸侯咸來<lb/>
　受命武王率之再見文考而頒爵于廟庭也介眉壽<pb n="7a"/>　以下頌禱之辭也<lb/>
有客微子來見祖廟也非見祖廟也實㣲子之來朝周<lb/>
　也萋且者包匭之盛多敦琢者玉帛之繁縟所謂旅<lb/>
　者庭實旅百之物也淫大也威畏也知天命之靡常<lb/>
　大懷畏懼故來朝周遂得助祭于廟而先王降以平<lb/>
　格之福也<lb/>
武奏大武也周公相成王制禮作樂象武王伐紂之事<lb/>
　作大武之樂孔子所謂武盡美矣未盡善者此也國<pb n="7b"/>　語稱金奏肆夏樊遏渠天子以饗元侯肆夏則時邁<lb/>
　也樊與繁通則雝也遏則此詩也所謂遏劉是矣<lb/>
閔予小子嗣王朝於廟也成王免䘮周公作此以啓誨<lb/>
　于王勉之使法祖也非朝于廟也武王勝殷遏劉既<lb/>
　已奄有天下今王嗣位撫綏為艱第須保有皇考之<lb/>
　業永世克孝使無隕墜可耳然功莫大于武王德莫<lb/>
　髙于文王苟能上法皇祖夙夜敬止以繼序前王庶<lb/>
　足以守成矣<pb n="8a"/>訪落嗣王謀于廟也非謀於廟也成王述咨政所得而<lb/>
　思所以率昭考也率時昭考則羣臣所以進語于王<lb/>
　者未堪家多難蓋謂遺大投艱于已也紹庭上下陟<lb/>
　降厥家則徘徊籌度所以圖治也<lb/>
敬之羣臣進戒嗣王也周公既作文王在上之詩以述<lb/>
　文德所宜配天此則成王刺取其詩之要以自警也<lb/>
　命不易哉天難忱也將謂奉持之以行也日就月將<lb/>
　謂日有所近月有所行也唯能就而近之乃能將而<pb n="8b"/>　行之此學之所以緝熙也<lb/>
小毖嗣王求助也非求助也蓋成王悔聽流言而迎復<lb/>
　周公賦此以答鴟鴞也荓蜂必得辛螫喻小人流言<lb/>
　之當逺也桃蟲翻飛維鳥喻賢不肖名實之當辨也<lb/>
　蓋物有蟲鳥區已别矣今聞桃蟲之名昧於物理者<lb/>
　莫不疑以為蟲必覩其拚飛乃後知為鳥也人言可<lb/>
　無詳審而輕信之乎說詩者未逹此㫖乃曰鷦鷯生<lb/>
　鵰言始小而終大恠僻甚矣未堪家多難謂以幼沖<pb n="9a"/>　而當遺大投艱之任也予又集于蓼謂聽流言而捐<lb/>
　棄聖輔自苦于治也<lb/>
載芟春籍田而祈社稷也此及良耜皆豳頌也實函斯<lb/>
　活百榖既播含生意也有厭其傑苖氣充足傑然挺<lb/>
　也緜緜其藨耘去稂莠宜及其早也周書綿綿不絶<lb/>
　將尋斧柯是其義矣胡考猶言胡耉老人瘦露高結<lb/>
　如垂胡也古文祖字通作且匪且有且謂非獨祖先<lb/>
　之世為然也振古蓋謂后稷之時<pb n="9b"/>良耜秋報社稷也其笠伊糾結其繫笠之纓也其鏄斯<lb/>
　趙鋭其刺耨之鋤也荼蓼一物紫色為荼青色為蓼<lb/>
　百室百夫之室也十夫有溝百夫有洫千夫有澮萬<lb/>
　夫有川此稱百室舉一洫之田為言也<lb/>
絲衣繹賔尸也按禮大夫冕而祭于公弁而祭于已士<lb/>
　弁而祭于公冠而祭于己爵弁之服𤣥衣纁裳皆絲<lb/>
　為之故曰絲衣非公祭不得頌故知絲衣載弁者士<lb/>
　也正祭省牲眡滌濯皆大夫典之此省牲眡滌皆爵<pb n="10a"/>　弁之士故知其為繹繹之為言尋也昨日祭已今日<lb/>
　復祭也昨以為祖考今則為賔尸<lb/>
酌告成大武也武王克商述其武功為大武之樂此下<lb/>
　四詩皆其樂章也酌即内則之勺蓋即鑠字之誤耳<lb/>
　遵養時晦觀兵孟津而還也是用大介牧野之㑹友<lb/>
　邦冡君咸來助也我寵受之受其來助之師也天命<lb/>
　既集人心亦順故建此蹻蹻之武功今王嗣之而天<lb/>
　下無異志者實由武王弔民伐罪而起無自私之心<pb n="10b"/>　大見信于天下也<lb/>
桓講武類禡也非類禡也蓋述武王既克商而有天下<lb/>
　也左氏稱周饑克殷而年豐此綏萬邦屢豐年是其<lb/>
　事已于以四方克定厥家謂伐越戯方伐靡伐衛伐<lb/>
　磨伐宣方伐蜀伐厲之類以是武功上昭于天故天<lb/>
　命用集而代商以有天下也<lb/>
賚大封於廟也語稱周有大賚善人是富此蓋散鹿臺<lb/>
　之財發鉅橋之粟以大賚于商民也言我所以受天<pb n="11a"/>　命而克商者皆由文王勤勞撫綏三分有二我但纘<lb/>
　繹其緒而求所以大定耳是周之所以為周由乎仁<lb/>
　及物也我敢不繹思其故而散此畜聚之財以賚善<lb/>
　人乎<lb/>
般廵守而祀四嶽河海也此非廵守而祀也蓋克商之<lb/>
　後列爵為五分土為三班瑞羣后改物革命也墮山<lb/>
　喬岳允猶翕河謂遣使以革命之故告山川也敷天<lb/>
　之下裒時之對時周之命戒其順時恭命于周也<pb n="11b"/>魯頌<lb/>
駉頌僖公也駉為考牧之詩魯之大政也似非僖公所<lb/>
　能辦蓋伯禽時事耳兖土宜牧今世猶然夫魯政多<lb/>
　矣獨舉考牧一事軍國之所重也思無疆言經畧之<lb/>
　思無所不至也思無期言無限極之期也思無<graphic n="KR3937" url="https://raw.githubusercontent.com/kanripo/KR-Gaiji/master/images/KR3937.png" mimeType="image/png"/>言<lb/>
　無厭<graphic n="KR3937" url="https://raw.githubusercontent.com/kanripo/KR-Gaiji/master/images/KR3937.png" mimeType="image/png"/>之心也思無邪本讀作徐言無怠緩之志也<lb/>
　孔子引此以蔽三百用為邪正之邪斷章取義耳<lb/>
有駜頌僖公君臣之有道也非頌君臣也蓋諸侯相見<pb n="12a"/>　燕㑹之詩也駜彼乘黄㑹同所駕之車也在公明明<lb/>
　執禮以相見也振振鷺鼓咽咽樂舞之備也自今以<lb/>
　始歳其有語能繼也君子有榖詒孫子以善相規也<lb/>
　豈亦伯禽時詩乎<lb/>
泮水頌魯僖公能修泮宫也此詩盛言克服淮夷獻馘<lb/>
　泮宫之事按左傳僖十六年冬公從齊侯㑹於淮而<lb/>
　被執明年九月乃得釋歸不聞僖有伐淮夷之功也<lb/>
　伐淮夷而得志者魯公伯禽耳事具費誓通典載魯<pb n="12b"/>　郡泗水縣泮水出焉則知泮為水名魯侯作宫其上<lb/>
　故曰泮宫漢儒妄受師說以為諸侯學宫曰泮宫失<lb/>
　其實矣大賂廣賂也君及卿大夫皆有所賂是為大<lb/>
　賂<lb/>
閟宫頌僖公能復周公之宇也此頌僖者頌之變也變<lb/>
　則非正也何也魯周公之後禮樂之所自出也禮不<lb/>
　王不禘而魯侯爵也乃曰皇皇后帝皇祖后稷是郊<lb/>
　天而以后稷配也作者記之曰周公之孫莊公之子<pb n="13a"/>　以著僭天子之禮樂自僖始也俗儒不逹經意乃稱<lb/>
　成王以周公有大勲勞命魯公世祀周公以天子之<lb/>
　禮樂祀帝于郊配以后稷不亦誣哉敦者治也治商<lb/>
　之衆尚書所謂三千一心者也周公其首矣故但稱<lb/>
　王曰叔父建爾元子省文也三壽上壽中壽下壽也<lb/>
　三夀作朋謂并三等之壽而有之也黄髪台背壽胥<lb/>
　與試若曰與彼黄髪台背之老試其强徤也<lb/>
商頌<pb n="13b"/>那祀成湯也湯之功徳偉矣宜在可述此詩獨舉鞉鼓<lb/>
　管磬庸鼓之聲與萬舞之奕以及執事有恪者何哉<lb/>
　商人尚聲聲之盛是徳之盛也湯之功徳自有大濩<lb/>
　之樂此所謂聲蓋即大濩之聲耳自古在昔執事者<lb/>
　恪以傳之雖助祭之賔聞此莫不夷懌則成湯來格<lb/>
　綏我思成其可知矣<lb/>
烈祖祀中宗也中宗者湯之𤣥孫大戊也無逸稱中宗<lb/>
　嚴恭寅畏天命自度治民祗懼不敢荒寧享國七十<pb n="14a"/>　有五年殷道用以中興故號中宗申錫無疆中宗申<lb/>
　錫之也及爾斯所所與王敬作所之所同謂致力以<lb/>
　求治也既載清酤亦有和羮□假無言時靡有争所<lb/>
　以交於神明之際也殷道尚質質生敬其於祭也一<lb/>
　唯精誠之濳通不徒文物聲樂而已假至享獻溥廣<lb/>
　將助也言諸侯八鸞鶬鶬來假以四海九州之美味<lb/>
　來獻大有助於我受命主祭者故天神祖考享之而<lb/>
　降福非謂於我受政教之命亦非自言受命之廣大<pb n="14b"/>　若曰溥將我受命之人耳倒文法也<lb/>
𤣥鳥祀髙宗也髙宗者中宗𤣥孫之孫武丁也𤣥鳥降<lb/>
　而生契毛傳以為髙辛率簡狄以春分𤣥鳥至之時<lb/>
　祈郊禖而生契是矣吕氏春秋乃為𤣥鳥墮卵之説<lb/>
　史遷述之以入殷紀中候契握從而和之鄭箋援緯<lb/>
　以説經妄繆甚矣武丁孫子對先祖而言也武王靡<lb/>
　所不勝者若伐荆楚克鬼方之屬也湯有景亳之命<lb/>
　髙宗亦自河徂亳此云景員維河殷受命咸宜者舉<pb n="15a"/>　湯暨髙宗㑹諸侯之地而言也員與云通語助詞<lb/>
長發大禘也此祭契暨相土以湯配之也昔舜之命契<lb/>
　曰百姓不親五品不遜汝作司徒敬敷五教在寛故<lb/>
　此詩曰受小國是達受大國是達率履不越明五教<lb/>
　之達天下也契之孫曰相土蓋嗣為司徒益明其教<lb/>
　不徒中夏率履雖海外四夷亦截然而向化厥後子<lb/>
　孫世其封能恭帝命無所隕墜以至于湯而湯又能<lb/>
　聖敬在躬昭假上帝而受命也玉之有聲者為球小<pb n="15b"/>　球大球綴冕之圭也衮冕十有二旒前後各用玉百<lb/>
　四十有四綴合旒玉以成衮冕以比聨合大國小國<lb/>
　而成至尊也小共大共謂梁棟之間節梲大小不一<lb/>
　皆以成室也爾雅臬之大者曰栱長者曰閣說文龎<lb/>
　髙屋也此云駿庬謂髙大之屋也中葉謂相土以後<lb/>
　成湯已前有震且業謂國緒中微震懼將危也<lb/>
殷武祀髙宗也髙宗武丁也易稱髙宗伐鬼方三年克<lb/>
　之用力蓋亦勤矣鬼方即今貴州荆楚之尤阻險者<pb n="16a"/>　荆楚既克諸侯咸來受命于商故曰勿予禍適稼穡<lb/>
　匪觧言侯之靖恭厥職也不僣不濫不敢怠遑以言<lb/>
　髙宗刑政之明黜陟有其道也此所以宜號髙宗者<lb/>
　<lb/>
　<lb/>
　<lb/>
　<lb/>
　<pb n="16b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩故卷十<lb/>
</p>

  </div>
        </body>
    </text>
</TEI>
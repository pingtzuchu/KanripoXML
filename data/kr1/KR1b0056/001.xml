<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書經𠂻論卷一</head>
    <p>
<pb n="1a"/>
欽定四庫全書<lb/>
　書經𠂻論卷一　　　　　大學士張英撰<lb/>
　虞書<lb/>
　　堯典<hi>凡十條</hi>
堯典言聖人德業政事最爲渾淪字字有太和元氣首<lb/>
節言天德之純次節言治功之盛乃命羲和六節敬天<lb/>
以勤民之事也聖人之政莫大於法天而順時疇咨若<lb/>
時登庸二節知人以勤民之事也聖人之政莫大於任<lb/>
<pb n="1b"/>
賢而共理末二節一則求治水之人一則求禪位之人<lb/>
當時急務莫大於此二者故並列之聖心所涵上而天<lb/>
下而地中而人近而在廷遠而繼世無不周詳完備而<lb/>
究不見其有經營之迹此所以開萬世之治統冠三代<lb/>
之典謨與天地並垂不朽也與<lb/>
史臣贊堯之德首曰欽如萬𣲖之有源衆目之有綱列<lb/>
宿之有樞極也以之事天則曰欽若以之治民則曰敬<lb/>
授命治水之臣則曰往欽哉命觀刑之女亦曰欽哉直<lb/>
<pb n="2a"/>
以心源相示㪅不别置一辭可見此爲内聖外王之要<lb/>
領也<lb/>
分命羲仲四節主於四仲之二分二至以立言東南西<lb/>
北所以定方位也春分之出日夏至之敬致秋分之納<lb/>
日所以考日行也作訛成易所以授民事也日中宵中<lb/>
日永日短所以定日晷也星鳥星火星虛星昴所以驗<lb/>
中星也析因夷隩所以覘民氣也孳尾希革毛毨氄毛<lb/>
所以覘物變也只此數語而詳宻盡矣後世月令歴數<lb/>
<pb n="2b"/>
諸書繁文夥說有能出其範圍者乎於此可見古人立<lb/>
法之密亦可見古人文字之簡<lb/>
春秋舉二分中氣也冬夏舉二至至極也一則極短爲<lb/>
冬之至一則極永爲夏之至日永日短不言宵者舉日<lb/>
之永短而宵可知也日中宵中互言也古人作歴以日<lb/>
法爲主故三言日而一言宵也歴既作矣又驗之於地<lb/>
驗之於日驗之於星驗之於民物皆所以考其歴之疎<lb/>
密而惟恐其不與天合也古人之謹於承天如是哉<lb/>
<pb n="3a"/>
作訛成易四字民事也而天道四時之變化在其中此<lb/>
所謂參天地贊化育也<lb/>
閏法以歸四時之有餘歲差又以補閏法之不及故蔡<lb/>
氏注歲差於閏法之後所謂因天以求合無百年不變<lb/>
之法者此也<lb/>
治歴之法只用朞三百有六旬有六日一句不待分晰<lb/>
而朔虛氣盈皆含藴于其中矣故下直接以閏月定四<lb/>
時成歲㪅不費辭細繹眞化工之筆<lb/>
<pb n="3b"/>
舜所誅之四凶在堯時遂有三人在朝如共工如伯鯀<lb/>
如驩兠當時在廷交贊或薦之若采或薦之治水堯雖<lb/>
知其不可而卒未嘗驅而去之意三臣之才實高出於<lb/>
當日之廷臣堯能駕馭而用之今觀僝功試可之言亦<lb/>
可以知其才之不凡矣不然何以當日三舉廷臣而四<lb/>
凶遂居其二哉觀庸違象恭及方命圮族之言則知堯<lb/>
之知之者審矣大約非才之不足特恃才妄作之人當<lb/>
堯之時其惡未形聖人如天地之覆載萬物茍未至於<lb/>
<pb n="4a"/>
傾覆則亦姑待之耳何嘗有心於其間哉<lb/>
六經惟尚書最古後世聖賢立論多夲之言心始於人<lb/>
心惟危道心惟微言性始於若有恒性言志始於詩言<lb/>
志言學始於學於古訓乃有𫉬後人因而擴充之以盡<lb/>
其蘊如大學三綱領明德則克明峻德之謂也新民則<lb/>
平章百姓之謂也止字一見於益稷一見於太甲其曰<lb/>
安汝止者爲聖人言之也自然之止也其曰欽厥止者<lb/>
爲中材言之也勉然之止也修齊治平之說櫽括於克<lb/>
<pb n="4b"/>
明峻德一節之内臯陶謨所謂愼厥身脩思永敦叙九<lb/>
族庶明勵翼邇可遠在兹脩齊治平之次第已盡矣惟<lb/>
皇上帝降衷於下民即所謂天命之謂性也若有恒性<lb/>
注若順也即所謂率性之謂道也克綏厥猷惟后即所<lb/>
謂脩道之謂教也以義制事以禮制心不邇聲色不殖<lb/>
貨利即所謂戒懼愼獨也山川鬼神亦莫不寕暨鳥獸<lb/>
魚鼈咸若即所謂天地位萬物育也子思曾子盖即古<lb/>
人之説而貫串整齊之其義不能外也故曰六經者四<lb/>
<pb n="5a"/>
書之淵源四書者六經之門戸後人由門戸以陟堂奥<lb/>
一以貫之亦庶乎其豁然矣<lb/>
丹朱曰啓明是何等才辯豈若後世庸愚之流而堯却<lb/>
從才辯中見其嚚頌共工曰方鳩僝工是何等幹理豈<lb/>
若後世偷惰之徒而堯却從幹理中識其靜言庸違虞<lb/>
舜一側陋之夫堯獨從其家庭蒸乂而識其可以與天<lb/>
下可見用人之道寜德勝才無才勝德蓋辨之於夲末<lb/>
誠僞純駁之間而後不爲其所欺只此數條遂可爲千<lb/>
<pb n="5b"/>
古用人之法<lb/>
　　舜典<hi>凡二十條</hi>
舜典首節統論其德愼徽以下言歴試之事正月上日<lb/>
以下言攝位之事月正元日以下言在位之事舜生一<lb/>
節總言帝之始終攝位之事如觀天祭祀朝覲廵狩賞<lb/>
功罸罪次第舉行聲明文物視堯典時又不侔矣在位<lb/>
之事詢岳咨牧行政之大者也咨四岳以下用人之大<lb/>
者也百揆以綱之納言以維之教飬兵刑工虞禮樂燦<lb/>
<pb n="6a"/>
然有章秩然有序慎簡於其始考績於其終一堂交讓<lb/>
君明臣良其言古穆冲和所謂大含元氣細入無間者<lb/>
也<lb/>
聖人之德非明無以臨下沕穆既遠人情詐偽日滋况<lb/>
居天位之尊馭萬方之衆非至明之極何以燭其幽隱<lb/>
决其壅蔽故贊堯首曰欽明贊舜首曰濬哲明乎其所<lb/>
重也聖人之德無加於恭故堯曰允恭舜亦曰溫恭贊<lb/>
兩聖人之德詞雖異而㫖則一也推之千百世聖人亦<lb/>
<pb n="6b"/>
無不一也<lb/>
堯舜之時中天之時也從前渾渾噩噩熙熙攘攘制作<lb/>
文章之事待聖人而後興天時人事俱不能安於簡樸<lb/>
故堯曰文思舜曰文明禹曰文命三聖人不能違時而<lb/>
行邃古之事亦可知矣豈至周而始尚文哉<lb/>
頑嚚蒸乂二女觀刑試之於家也愼徽五典命之爲司<lb/>
徒之官納於百揆命之以百揆之長賔於四門兼之以<lb/>
四岳之任試之於國也堯之三載試舜者如此舜以匹<lb/>
<pb n="7a"/>
夫登庸視天下事<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然而觧無足爲我難者盛德大業<lb/>
不異光被之體所謂重華協於帝也孟子曰飯糗茹草<lb/>
若将終身袗衣鼔琴若固有之蓋亦神遊於其氣象而<lb/>
不能名言其德也夫<lb/>
古人觀人未有不觀其實事而僅聽其空言者如堯之<lb/>
觀舜曰乃言底可績舜之觀禹亦曰成允成功惟汝賢<lb/>
臯陶之論亦曰載采采故靜言庸違爲聖人之大戒後<lb/>
世觀人之識萬不及古人乃徒以一時之言語取之其<lb/>
<pb n="7b"/>
何以収人才之用哉<lb/>
唐虞之聖人爲治皆取法於天故堯典首言欽若昊天<lb/>
舜攝位之初首齊七政經星之麗於天者終古不易歴<lb/>
法之參差儀器之轉運惟在日月五星耳故七政齊而<lb/>
經星不必言也<lb/>
𩔖帝禋宗輯瑞頒瑞示與天下更始爲神人之主也律<lb/>
度量衡五玉三帛煌煌典禮煥然一新此之謂文明<lb/>
正月上日受終於文祖恐只是告廟攝位之禮而非致<lb/>
<pb n="8a"/>
祭於羣廟也𩔖上帝之後禮宜禋祀祖考矣舜自攝位<lb/>
以來禮儀備舉文物煥然未有獨略於廟祀者恐六宗<lb/>
正所謂三昭三穆也蔡氏釋宗爲尊其祀有六曰時曰<lb/>
寒暑曰日曰月曰星曰水旱夫日月星宜從祀於𩔖帝<lb/>
之時餘亦當在羣神之列不應特舉而言之胡五峰取<lb/>
張髦之説恐未可盡非也<lb/>
象以典刑一句五刑之正者也流宥五刑一句五刑之<lb/>
疑者也鞭作官刑一句五刑之外又有此輕刑也金作<lb/>
<pb n="8b"/>
贖刑一句輕刑之中又有其當輕者也𤯝災肆赦二句<lb/>
又原其情之故誤而權衡輕重於其間也欽哉二句總<lb/>
言愼刑之心有加無己也文止三十七字而仁至義盡<lb/>
曲折周詳不複不漏後世刑書繁重不能出其範圍洵<lb/>
化工之筆也<lb/>
詢岳闢門明目逹聰攝位三十年何嘗一日不如此豈<lb/>
至即位後始然耶治功盛矣治化洽矣猶恐幽隱未逹<lb/>
察之益加其詳訪之益致其周也<lb/>
<pb n="9a"/>
食哉惟時養也柔遠能邇教也惇德允元賞善也而難<lb/>
任人懲惡也堯舜雖聖豈能舍此而爲治哉<lb/>
食哉惟時柔逺能邇安民也敦德允元而難任人知人<lb/>
也古帝之用心不越此二者而已<lb/>
舜之言曰熙帝之載時亮天工蓋舜之有天下上承之<lb/>
於天前紹之於堯故止曰天之事堯之事而已所謂巍<lb/>
巍乎有天下而不與者也<lb/>
觀禹之讓百揆則在於稷契臯陶其後受帝巽位之命<lb/>
<pb n="9b"/>
亦惟讓於臯陶則三臣之德之盛可知矣舜之受禪也<lb/>
在廷諸臣無有如舜之德之盛者禹之受禪也在廷諸<lb/>
臣如稷契臯陶德皆足以相嫓而無有如禹之功之盛<lb/>
者故曰舜之受禪也以德禹之受禪也以功是以匹夫<lb/>
履天位而與者不疑受者不愧旁觀者不忌易姓改物<lb/>
而天下安之後世之禪代以權謀詭譎奪璽綬於婦人<lb/>
之手出詔書於謀臣之筆其何以厭服天下後世哉<lb/>
虞廷命官兵統於刑故曰蠻夷猾夏又曰寇賊姦宄禹<lb/>
<pb n="10a"/>
曰苗頑弗即工帝亦曰臯陶方施象刑惟明蓋古者寓<lb/>
兵於農兵特刑之大者耳不專設官也有事則命在廷<lb/>
諸臣領之故禹以百揆之任受命而征有苖夏之甘誓<lb/>
亦召六卿謂六鄉之卿也至周始設司馬統六師平邦<lb/>
國蓋前此尚未有專官也<lb/>
古之教人强其志氣束其筋骨莫大於禮涵養其德<lb/>
器充悅其性情莫大於樂禮樂並重而樂之入人㪅<lb/>
微故虞廷教胄子專掌之典樂之官周禮教人之官<lb/>
<pb n="10b"/>
亦曰大司成大樂正學校曰瞽宗成童之事亦曰舞象<lb/>
舞勺蓋以此爲教人之大務自朝廷以至里社自少以<lb/>
至老無日不沐浴淪洽於其中後世以禮教者鮮矣况<lb/>
以樂教者乎所由雅樂亡而教化熄兩弊之道也<lb/>
天之生材亦未有無一善者所謂直寛剛簡是也直則<lb/>
不能溫寛則不能栗剛則恒至於虐簡則恒至於傲無<lb/>
教化以矯枉維持之則日流於過而爲不善矣故曰治<lb/>
性者必審己之所有餘而强其所不足教人者以此爲<lb/>
<pb n="11a"/>
凖庶㡬無棄材也歟<lb/>
古人之詩無不可被之金石詩經三百篇皆古樂章也<lb/>
故命夔言樂始於詩又曰摶拊琴瑟以詠所詠者即詩<lb/>
也工以納言時而颺之所納所颺者卽詩也勸之以九<lb/>
歌俾勿壊在治忽以出納五言者皆詩也惟其言志故<lb/>
可以考人心之邪正察風俗之貞淫觀國家之治亂傳所<lb/>
謂命師陳詩以觀國風者此也既有詩矣又别其音調<lb/>
之長短高下則爲歌然後和之以五聲吹之以十二管<lb/>
<pb n="11b"/>
播之以八音此非因樂而有詩實因詩而有樂則詩乃<lb/>
樂之源也後世雅樂失傳一代制作但求於管律之長<lb/>
短鐘磬之厚薄輕重是古人作樂以人聲為主而後世<lb/>
以器爲主宜乎其紛紜聚訟古樂之不復也歟<lb/>
十有二牧親民型方之官也故教之以教養勸懲之事<lb/>
百揆庶官之長綱紀于上故曰奮庸熙載亮采惠疇蓋<lb/>
奮勉而熙廣亮明而惠順而百度之綱維舉矣養民曰<lb/>
時因乎天也教民曰敬曰寛因乎人也制刑曰明曰允<lb/>
<pb n="12a"/>
信乎法也工虞曰若所以順萬物之性也典禮曰寅曰<lb/>
淸所以為事神祗之夲也典樂曰永曰依曰和曰諧曰<lb/>
倫樂書精語莫逾於此出納之司曰惟允而總之曰欽<lb/>
聖人於庶官之事皆各得其精微簡易之理而直示之<lb/>
詞約義該爲後世官箴誥令之祖所謂舜明於庶物者<lb/>
此也<lb/>
陟方但言升遐耳禹此時攝位已乆舜所謂耄期倦於<lb/>
勤豈更有廵方至蒼梧之事後世所謂湘君堯女皆好<lb/>
<pb n="12b"/>
事者爲之耳<lb/>
　　大禹謨<hi>凡十八條</hi>
典謨爲唐虞夏三代聖人之書而實皆虞廷之書也堯<lb/>
典成於虞史禹謨陳於虞廷故皆統之於虞書二典記<lb/>
堯舜爲君之事故稱之爲典禹謨記大禹爲人臣時之<lb/>
言故稱之爲謨而别禹貢爲夏書以明夏有天下之由<lb/>
也<lb/>
禹謨首節史臣統言承謨之始二節以下承克艱之謨<lb/>
<pb n="13a"/>
帝不敢任而歸之於堯益因帝言而又贊堯也四節以<lb/>
下禹承惠廸之謨而益申言惠廸之條目也於帝念哉<lb/>
之下禹承善政養民之謨而帝復歸功於禹也格汝禹<lb/>
以下帝欲遜位於禹而禹譲於臯陶帝因贊陶之功臯<lb/>
陶不敢當而歸功於帝帝復申贊之也來禹以下帝遜<lb/>
位於禹而告以脩身治民之要也枚卜以下禹辭而帝<lb/>
固命之也正月朔旦以下記禹攝位以及伐有苗之事<lb/>
也前叚記承謨之言後叚記巽位之事當非一時之言<lb/>
<pb n="13b"/>
而史臣撮而書之耳<lb/>
承謨之首在克艱天位之難履誰不知之而克之者㡬<lb/>
人朝乾夕惕兢兢業業無一念之敢弛無一民之敢忽<lb/>
而後謂之克艱蓋始勤而終怠非克也外嚴而内疎非<lb/>
克也敬於大而忽於小非克也謹凛於危亂而縱逸於<lb/>
治安非克也制之不得其方操之不得其要非克也故<lb/>
舜且不敢居而歸之於堯曰惟帝時克克艱且難而况<lb/>
於易視之者乎易曰履虎尾不咥人亨夫子釋之以履<lb/>
<pb n="14a"/>
帝位而不疚噫非帝位其孰如虎尾之危乎<lb/>
惠廸之謨脩身之事也故兼言吉凶善政之謨治人之<lb/>
事也故兼言政教聖人之政始於農桑而終於禮樂故<lb/>
六府養民而終之以九歌也<lb/>
儆戒無虞是綱下八條是目曰㒺者五曰勿者三皆直<lb/>
切禁止之辭任賢而貳與勿任同去邪而疑則必終為<lb/>
其所惑違道干譽致與咈民從欲等此所謂王道蕩蕩<lb/>
也孟子論王道霸道之界限甚嚴全從此處分别耳<lb/>
<pb n="14b"/>
嘗言六經皆治世之書獨詩以吟咏性情美刺貞慝似<lb/>
於治道爲泛觀教胄子而始之以典樂曰詩言志觀飬<lb/>
民而終之以九歌曰俾勿壤然後知詩之爲教極深遠<lb/>
也天地以雨露濡澤萬物日月照臨萬物而非得風以<lb/>
動之則萬物不生聖人之教興於詩成於樂所以使人<lb/>
鼓舞涵濡而不自知者詩之爲教也故周至成康之時<lb/>
而後雅頌興王澤既湮頌聲不作詩豈易言者哉必至<lb/>
於兎罝芣苢而後可以言風俗必至於鹿鳴天保而後<lb/>
<pb n="15a"/>
可以言君臣皇華采薇君父代言其情魚麗甘瓠臣子<lb/>
亦且爲客蓼蕭湛露聨九土之勢於一堂樽酒之上蓋<lb/>
至此而扞格束溼之風盡去矣故曰言治至於詩教始<lb/>
成矣秦漢以來維持上下於㳒制禁令之中僅僅無失<lb/>
耳乖心戾氣隠伏於人心而不能上通天地之和時時<lb/>
溢爲災沴水旱背畔盗賊而無復太和元氣者職是故<lb/>
歟<lb/>
古所謂詩言志及所謂九歌皆必實有其文惜後世之<lb/>
<pb n="15b"/>
不傳卿雲喜起之歌殆即其遺響歟厥後見於經者惟<lb/>
五子之歌與皇極之敷言是皆先三百篇而有者也<lb/>
克艱之善歸之於帝九功之叙歸之於禹風動之化歸<lb/>
之於臯陶上則以讓善於君下則以譲善於臣此聖人<lb/>
之虛衷無我所以稱溫恭也歟<lb/>
罪疑惟輕功疑惟重聖人之善善長而惡惡短也與其<lb/>
殺不辜寕失不經聖人之所以斷疑獄也天地以生物<lb/>
爲德聖人體天心而有好生之德故於刑爲愼後世處<lb/>
<pb n="16a"/>
疑獄不能决者曷不以此四語爲斷亦豈有濫刑乎<lb/>
堯之言曰朕在位七十載汝能庸命巽朕位舜之言曰<lb/>
朕宅帝位三十有三載耄期倦於勤汝惟不怠總朕師<lb/>
此所謂日昃之離前明將盡後明将來之時求人以繼<lb/>
其事正所謂鼔缶而歌不爲大耋之嗟者也堯舜憂天<lb/>
下之心至深至切脫使神僊可學堯舜必将爲天下乆<lb/>
存於世而不必如是之亟亟矣六經中原有了生死之<lb/>
理人自未察耳<lb/>
<pb n="16b"/>
惟危者如覂駕之馬放溜之舟此心一縱頃刻千里惟<lb/>
㣲者如水中之星風中之燭旋明旋滅不可捉摩惟精<lb/>
者審擇之明知也惟一者堅固之守勇也先言惟精次<lb/>
言惟一便是自明誠之學<lb/>
可爱非君又曰愼乃有位聖人何嘗不思永保天位爲<lb/>
可樂哉至桀紂而始不知君之可爱位之當愼矣敬脩<lb/>
其可願即民之所好好之民之所惡惡之也至桀紂而<lb/>
始不知人之所願而咈民以從欲矣<lb/>
<pb n="17a"/>
性曰恒性心曰人心道心蓋性無善惡所以爲善爲惡<lb/>
者皆心爲之也故大學之教在正心孟子之學在辨性<lb/>
地平天成禹之功也有大功於天地而能不矜不伐禹<lb/>
之德之盛也故曰予懋乃德<lb/>
朕志先定詢謀僉同此乃古人卜筮之法盖卜筮止藉<lb/>
以証己之所見耳志不先定而惟鬼神之是從人不協<lb/>
謀而惟卜筮之是信其何以㫁大事乎<lb/>
三代誓師之詞始見於禹之征有苗反道敗德天降之<lb/>
<pb n="17b"/>
咎正所謂從逆凶也奉辭伐罪者以此誓衆之詞止於<lb/>
一乃心力其克有勲而已其與後世賞祖戮社孥戮㒺<lb/>
赦之辭遂有今古之升降矣<lb/>
誕敷文德兩階舞羽此聖人之以文德懷天下也七旬<lb/>
苗格適當其時耳豈因格苖而始敷文德乎置梗化之<lb/>
人於度外而不與之校盛德之至也如斗杓東指天下<lb/>
皆春苗民阻化之心凍融冰觧且不自知聖人寕有心<lb/>
乎<lb/>
<pb n="18a"/>
人世之最難格者莫如家庭尤莫如家庭之頑囂以其<lb/>
頑囂也則不可以理喻情感以其家庭也則不可以權<lb/>
格勢禁暱而親之不可也推而遠之亦不可也聖人處<lb/>
此㡬於無術惟有號泣而已矣惟有至試而已矣惟有<lb/>
負罪引慝而已矣至於蒸乂格姦則聖人之心已通幽<lb/>
隱貫金石舜之所以升聞者以此舜之所以感神者亦<lb/>
以此至禹伐有苖弗服益猶舉此以贊禹洵乎聖人之<lb/>
絶德而爲古今之所不可及也哉<lb/>
<pb n="18b"/>
　　臯陶謨<hi>凡五條</hi>
臯陶首陳廸德之謨以起帝之問而復詳言之身脩思<lb/>
永即脩身正心之事也敦敘九族庶明勵翼即齊家治<lb/>
國之事也邇可逺在兹即天下平之事也大學八條已<lb/>
具於此數句之内後人特推衍而暢𤼵之耳<lb/>
次陳知人安民之謨而禹贊美之下復詳言其事也<lb/>
知人安民帝堯且難况後世之君若臣乎天下未有<lb/>
知其不肖而登用之者所謂亡國之君莫不自賢其臣<lb/>
<pb n="19a"/>
者是也小人之蔽君也有二一則明知其非而樂其從<lb/>
諛可以恣己之欲所謂姑將以爲親者是也一則智術<lb/>
深而機變巧使人主入其中而不覺前後左右援結深<lb/>
固皆其延譽之人人主一嚬一笑又代爲伺察故其所<lb/>
謀畫無不曲當人主之意其或有忠鯁不阿者則隂使<lb/>
之日遠日疎如唐德宗終身不知盧把之奸明英宗終<lb/>
身不知王振之惡雖身經禍敗猶不自覺寇萊公不知<lb/>
丁謂而反引薦之者何可勝數使當時之論人皆如千<lb/>
<pb n="19b"/>
載後之讀史黒白分明賢奸朗然則人亦何難知之有<lb/>
天下亦豈有覆亡之事不知身當其時者如重雲疊霧<lb/>
前蔽後掩至死不悟者徃徃而是小人有不虞之譽君<lb/>
子當不韙之名此古今之所深歎惟帝其難豈不然哉<lb/>
臯陶謨中言治理極切實只兩端而已曰知人安民究<lb/>
之兩端中亦只是知人一事最難不能知人而言安民<lb/>
譬如嬰兒赤子付之於狠婦悍婢之手而望其饑飽時<lb/>
寢處安長養成就亦已難矣人君者天下之父母也百<lb/>
<pb n="20a"/>
姓之愚賤㣲弱甚於赤子嬰兒長吏之酷虐貪殘倍於<lb/>
狠婦悍婢無怪乎疵癘夭札不得其所者衆也<lb/>
不曰萬事而曰萬㡬蓋朝堂之上一念之動而四方治<lb/>
亂㨗於影響其𤼵也至微至隱其應也至大至速故曰<lb/>
幾易曰㡬者動之微吉凶之先見者也人主誠見於此<lb/>
敢以慢心處之哉<lb/>
典禮命討四者國家之大務而一歸之於天天視天聽<lb/>
二者人主之所凛而一符之於民彼愚賤其民者其亦<lb/>
<pb n="20b"/>
未之思乎<lb/>
　　益稷<hi>凡十條</hi>
益稷一篇皆禹之言而篇末終之以臯夔其以益稷名<lb/>
篇者因篇中有暨益暨稷之語所以别於大禹謨也首<lb/>
承孜孜之謨言治水粒食之艱而臯贊之繼承安止弼<lb/>
直之謨帝因其言念臣鄰之重而申警之禹又因帝之<lb/>
言進以德化之盛欲其任德而不任刑也治定功成而<lb/>
樂作焉府事脩和而詠歌興焉觀明良喜起之歌元首<lb/>
<pb n="21a"/>
股肱之頌一則曰愼再則曰欽可見唐虞之世大化翔洽百<lb/>
昌茂遂而君臣交警無怠無荒之心始終貫注萬川<lb/>
同源總不外於帝堯欽明之德而已嗚呼盛哉<lb/>
决九川距四海濬畎澮距川四語是禹貢一篇大規模<lb/>
所謂治水先下流使水有所歸然後導其支流使水有<lb/>
所洩也奏庶艱食即三壤成賦之義也懋遷有無即九<lb/>
土貢物之義也禹貢中導岍及岐以下十餘條即所謂<lb/>
决九川距四海也其詳於各州者即所謂濬畎澮距川<lb/>
<pb n="21b"/>
也此言其用功之次第故先大而後小禹貢言其成功<lb/>
之次第故先小而後大其實一也<lb/>
聖人最重者㡬故曰一日二日萬㡬曰惟幾惟康曰維<lb/>
時維幾天下治亂安危之闗人材邪正進退之介在人<lb/>
主廟堂之上不過幾㣲念慮之間耳失此不謹遂至橫<lb/>
决而不可収故曰知㡬者其神乎聖人舉事未有不順<lb/>
乎人情者雖不肯違道以干百姓之譽然舜之言曰敬<lb/>
脩其可願禹之言曰丕應傒志蓋聖人最謹於承天天<lb/>
<pb n="22a"/>
不可見見之於民逆乎人即逆乎天矣豈聖人之所敢<lb/>
哉<lb/>
唐虞之治至於海隅光天可謂盛矣而當日始終强梗<lb/>
弗化者莫過於有苗觀舜典之言曰分北三苖禹謨之<lb/>
言曰三旬苗民逆命臯陶謨之言曰何遷乎有苖<lb/>
益稷之言曰苗頑弗即工禹貢之言曰三苖丕叙可見<lb/>
終堯舜禹三聖人之時苖頑時叛時服故當日廟堂之<lb/>
上君臣之間日以此相警戒於光天旭日之下而猶有<lb/>
<pb n="22b"/>
蠢頑不靈自外於聖人之化者雖堯舜亦無如之何矣<lb/>
然則外患内憂雖聖人亦不能無也况後世之天下乎<lb/>
丹朱之不肖非無才之謂也有才而不勝其德之謂也<lb/>
故放齊稱之曰啓明而堯曰嚚訟禹之舉丹朱以爲戒<lb/>
也曰傲曰虐曰㒺水行舟曰朋淫於家由今思之大約<lb/>
其人恃才妄作而不安於義理之恒者故堯知其不可<lb/>
以君天下如鯀如共工如驩兠皆當世所稱有才人也<lb/>
而天位之譲終歸之齋栗之舜平成之功終歸之勤儉<lb/>
<pb n="23a"/>
之禹自聖人如堯舜尚不敢用有才之小人而曰畏乎<lb/>
巧言令色如此况後世之天下乎<lb/>
虞廷之臣皆臯夔也豈有面從後言之失虞廷之君則<lb/>
大舜也豈有丹朱傲虐之憂而當日君臣之警戒若此<lb/>
叢脞隳惰堯舜之所不諱而不累其爲聖予雄予智桀<lb/>
紂之所日聞而不掩其爲愚然則直言果奚損諛言果<lb/>
奚益哉<lb/>
安止㡬康聖人之心法止即知止之謂也幾即能慮之<lb/>
<pb n="23b"/>
謂也康即能得之謂也㡬者意之誠康者心之正身之<lb/>
脩特典謨之言渾融未易尋其畦徑次第大學分而析<lb/>
之以示人究其精義則一也<lb/>
上衣下裳之制始於黃帝想其時便有九章之飾故曰<lb/>
予欲觀古人之象蓋非始於舜也五采當是染五色之<lb/>
物有此五種故曰以五采彰施於五色<lb/>
玉磬琴瑟人聲列於堂上管鼓笙鏞列於堂下樂中貴<lb/>
賤之等也感神感人感物皆樂和之所致而神人屬之<lb/>
<pb n="24a"/>
堂上之樂鳥獸屬之堂下之樂所以尊祖敬賓而分言之<lb/>
也簫韶九成鳯凰來儀是韶樂既成曾有鳯儀之瑞故<lb/>
特舉而言之也樂中惟磬最難調故夔兩言之詩云既<lb/>
和且平依我磬聲蓋以磬爲凖則也<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書經衷論卷一<lb/>
</p>
<p>
</p>
  </div>
</body>
</text>
</TEI>
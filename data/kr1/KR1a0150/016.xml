<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集説卷十六</head> <lb/>
    <p>
<pb n="1a"/>
欽定四庫全書<lb/>
　周易孔義集説卷十六<lb/>
　　　　　　　　　　光禄寺卿沈起元撰<lb/>
　　下經<lb/>
䷻<hi>兑下坎上</hi>　　中爻震艮<lb/>
節亨苦節不可貞　彖傳節亨剛柔分而剛得中苦節<lb/>
不可貞其道窮也説以行險當位以節中正以通天地<lb/>
節而四時成節以制度不傷財不害民<lb/>
<pb n="1b"/>
　王輔嗣曰為節過苦則物不能堪无説而行險過中<lb/>
　而為節則道窮也○孔仲逹曰節者制度之名節止<lb/>
　之義制事有節其道乃亨坎剛居上兑柔處下是剛<lb/>
　柔分也剛柔分男女别節之大義也二五以剛居中<lb/>
　為制之主所以得節節不違中所以得亨此以二體<lb/>
　及二五剛中釋所以為節得亨之義○石守道曰坎<lb/>
　陽在上兑隂在下亦如為君為父為長者在上為臣<lb/>
　為子為少者在下聖人制節謹度莫大於人倫故得<lb/>
<pb n="2a"/>
　節之義○程傳事既有節則能致亨節至於苦不可<lb/>
　固序以為常也内兑外坎説以行險也五居尊當位<lb/>
　也以節主節者也處得中正則節而能通過則苦矣<lb/>
　○本義節有限而止也澤上有水其容有限故為節<lb/>
　　當位中正指五又坎為通○郭白雲曰天下之理<lb/>
　過則有節不及无節也過而不知節則傷害隨之節<lb/>
　无傷害是以亨也節之過與无節同非亨之道○朱<lb/>
　漢上曰凡物過則苦味之過正形之過勞心之過思<lb/>
<pb n="2b"/>
　皆曰苦苦則違性情之正人情易則行險則止以説<lb/>
　行險雖止不失其和○王童溪曰節物者无其位則<lb/>
　不能行无其道則不可久九五有其位中正有其道<lb/>
　○張紫巖曰順人情以行所難行曰行險以身先之<lb/>
　曰當位度吾身之可行者於天下曰中正中正則可<lb/>
　久而其道合天下之情故通　度起黄鐘之律坎上<lb/>
　為制度○沈守約曰節救渙之弊也時之所以叛離<lb/>
　渙散必其綱紀法度之盡隳也節以止之使下有法<lb/>
<pb n="3a"/>
　守而上有道揆所以救其弊　坎藏一而在上豐其<lb/>
　源而嗇出不傷財象兑為澤而在下澤及下而民説<lb/>
　不害民象○趙復齋曰内卦陽盛隂為之節外卦隂<lb/>
　盛陽為之節　昧者困於物通者皆實理喜怒哀樂<lb/>
　發无不中其為節也不亦優乎當其可中正而已<lb/>
　天地之節播隂陽五行於四時是故陽復於子長於<lb/>
　己而隂節之隂遇於午極於亥而陽節之厯有章蔀<lb/>
　紀元嵗有春夏秋冬月有晦朔弦望日有晨昏晝夜<lb/>
<pb n="3b"/>
　何莫非節節止也所以止不中不正而歸於中正也<lb/>
　竹有節故幹聳水有節故盈科而進　制者謂以此<lb/>
　制民之情度者謂以此為法則先王之禮經盡之○<lb/>
　馮厚齋曰以坎節兑坎為法律象也陽富為財隂虚<lb/>
　為民隂陽雖相節而三隂三陽仍在陽不傷隂不害<lb/>
　也○李隆山曰以坎乗兑坎水得兑澤而止故為節<lb/>
　○趙汴水曰物无節其生也不遂事无節其用也不<lb/>
　通節有必亨之理○李蒙齋曰節之義近於嚴峻是<lb/>
<pb n="4a"/>
　行險也以説道行之甘節是也坤之六五節之成坎<lb/>
　是太隂而節以少陽冬之有春之象乾之九三節之<lb/>
　成兑是太陽而節以少隂夏之有秋也人欲无窮苟<lb/>
　非節以制度則傷財害民故愛人必先於節用○胡<lb/>
　雲峯曰月有中氣有節氣節則適中故可通行於天<lb/>
　下○錢啓新曰坎欲流以兑而有所主兑為主坎常<lb/>
　不失其流五得中非其一於流而无止又非一於止<lb/>
　而不流是以亨<lb/>
<pb n="4b"/>
　　按三隂三陽之卦共二十而言剛柔分者止噬嗑<lb/>
　　與此卦隂陽各半之説似與本卦卦義无渉<lb/>
初九不出戸庭无咎　象傳不出户庭知通塞也<lb/>
　程傳當節之初戒之不出户庭則无咎然君子貞而<lb/>
　不諒通則行塞則止故象明之曰知通塞也○張子<lb/>
　見塞於九二故不出○本義户庭户外之庭陽剛得<lb/>
　正居節之初未可以行能節而止○邱行可曰初四<lb/>
　雖有應然陽爻蔽塞一不可出四為坎體應則入於<lb/>
<pb n="5a"/>
　坎窞二不可出剛在下而无位三不可出○馮縉雲<lb/>
　曰初則二蔽之二則无蔽之者二猶户三猶門四猶<lb/>
　路○朱漢上曰初九六四正應徃來故曰通九二近<lb/>
　而不相得窒其所行故曰塞變成坎坎水為知故知<lb/>
　通塞動有險故不出户庭乃无咎不出而處不語而<lb/>
　黙雖有正應不説也是之謂節○王童溪曰此囘居<lb/>
　陋巷之時也○項平甫曰初在兑下兑為户闔户之<lb/>
　時不可出也○趙汴水曰六爻莫外於上莫内於初<lb/>
<pb n="5b"/>
　猶之宫室初為房奥庭除深居密處不與外接此隱<lb/>
　約之士○胡雙湖曰前陽爻為户隂爻為門同人初<lb/>
　隨初明夷四皆隂爻在前稱門節初户庭前有九二<lb/>
　二門庭前有六三也九二一爻横於初九之前有户<lb/>
　閉而不通象又前有名山大川之險艮又止其前故<lb/>
　初二皆有不出象○徐天章曰户以節人之出入澤<lb/>
　以節水之出入故初不出而无咎○唐凝菴曰節之<lb/>
　所以異於習坎者惟下一爻塞乎兑底所以節坎之<lb/>
<pb n="6a"/>
　流耳初在兑正不當通而當塞之時○呉敬齋曰節<lb/>
　兼通塞言猶艮兼行止言也初九知塞而兼言知通<lb/>
　者見其非一於止也二失時極則但知塞而不知通<lb/>
　矣<lb/>
　　按知通塞云者因九二之失時而兼及之兩傳𦂳<lb/>
　　相呼應<lb/>
九二不出門庭凶　象傳不出門庭凶失時極也<lb/>
　蘇子瞻曰水之始至澤當塞而不當通既至當通而<lb/>
<pb n="6b"/>
　不當寒故初九以不出為无咎言當塞也九二以不<lb/>
　出為凶言當通也○程傳剛中之質而處隂不正居<lb/>
　説失剛承柔近邪不出門庭謂不從於五不正之節<lb/>
　也失徳失時是以凶○張紫巖曰方節之時上有建<lb/>
　中之君九二以剛在臣位中才健而不肯任事容悦<lb/>
　取媚不恤國家大計者艮為門庭艮止為不出互震<lb/>
　震主動當動而止故曰失時○項平甫曰二為互震<lb/>
　為門闢户之時當其可動不可不出張禹李勣謹密<lb/>
<pb n="7a"/>
　不言而覆漢唐之祚凶孰大焉○張南軒曰處節之<lb/>
　道要知時識變處顔子之世不可為禹稷之事當禹<lb/>
　稷之位不可守顔子之節○呉草廬曰九二以敵應<lb/>
　不相與故不出○胡雲峯曰初九於時當止位雖有<lb/>
　應止非失時九二於時當行位雖无應行非干時故<lb/>
　節而止者易節而通者難○龍麟洲曰二雖震動體<lb/>
　而前艮為止又前為坎險是雖有疎通之象而不能<lb/>
　出○華霞峯曰初正兑底所以止坎之流故在初宜<lb/>
<pb n="7b"/>
　塞二剛中之水與坎五合為流通矣故在二宜通<lb/>
　　按九二剛中非柔退者震户方開前无壅隔雖互<lb/>
　　艮在前何至有不出之象蓋亦以剛則能自守中<lb/>
　　則可自信所以當節之時知節之當守而不知節<lb/>
　　之貴通又爻變為水雷屯屯難守固以兑之少女<lb/>
　　乘班如之馬矢不字之貞為不出門庭之象也周<lb/>
　　公警之以凶為大臣不任事者之戒孔子歎其失<lb/>
　　時亦明其未為失徳歟<lb/>
<pb n="8a"/>
六三不節若則嗟若无咎　象傳不節之嗟又誰咎也<lb/>
　張子處非其位失節也然能嗟其不節有補過之心<lb/>
　則亦无咎若武帝下罪已之詔而天下大悦○李元<lb/>
　達曰臨之六三失臨之道而既憂之節之六三失節<lb/>
　之道而嗟若皆得无咎易以補過為善也○鄭東谷<lb/>
　曰進乗二陽處澤之溢過乎中而不節者三也○馮<lb/>
　厚齋曰畫有穴而决之象此不能節者○蔡節齋曰<lb/>
　六故不能節三故能嗟○趙汴水曰節以剛為主三<lb/>
<pb n="8b"/>
　能嗟其不節則知悔知悔則有節誰將咎之○胡雙<lb/>
　湖曰以澤節水其成卦正在六三一爻今自爻觀之<lb/>
　坎水自溢出於兑澤之上非三之所能節者故有不<lb/>
　節象兑口開又有嗟若象○呉草廬曰又誰咎也同<lb/>
　人與節釋經文言誰得而咎已解三經文無无咎字<lb/>
　乃夫子自言其无所歸咎也○龍麟洲曰居兑説之<lb/>
　極兼震動之體不能節者然又兼艮止則非終不節<lb/>
　者<lb/>
<pb n="9a"/>
　　按爻言无咎例非貶辭輔嗣作无所歸咎者殊非<lb/>
　　易例爻雖以隂不中正而有不節之象而震動則<lb/>
　　知懼艮止則能節所以有嗟若之象爻變為乾乾<lb/>
　　以知險卦變為需健而不陷所以无咎<lb/>
六四安節亨　象傳安節之言承上道也<lb/>
　程傳順承九五剛中正之道是以中正為節也以隂<lb/>
　居隂安於正也下應於初水上溢為无節就下有節<lb/>
　也四安於節故能致亨節以安為善四能安節之義<lb/>
<pb n="9b"/>
　非一象獨舉其重者上承九五中正之道以為節足<lb/>
　以亨矣○項平甫曰六四順受九五之節而得其亨<lb/>
　亨自上為之故曰承上道也此所謂制數度也○王<lb/>
　童溪曰節而勉强非可久之道九五中正為節之主<lb/>
　四以柔正上承剛柔相濟以成制節之功非有所勉<lb/>
　强也故曰安○趙汴水曰九五以當位而節六四之<lb/>
　柔六四以當位而承九五之道承上之云明四能安<lb/>
　於五之節也○胡雙湖曰四最先受節者順正故安<lb/>
<pb n="10a"/>
　○胡雲峯曰六四水澤之交水於此自然受節<lb/>
九五甘節吉徃有尚　象傳甘節之吉居位中也<lb/>
　王輔嗣曰為節之主不失其中不傷財不害民之謂<lb/>
　也節之不苦非甘而何○程傳所謂當位以節中正<lb/>
　以通者也在已則安行在人則説從節之甘美其吉<lb/>
　可知以此而行其功大矣故可嘉尚○朱子甘與苦<lb/>
　對甘節與禮之用和為貴相似○郭白雲曰安節自<lb/>
　安而已人未必安甘節則人已皆不以為苦○項平<lb/>
<pb n="10b"/>
　甫曰九五得中為甘甘者五行之中味也○趙汴水<lb/>
　曰甘受和和者節味之偏而適其中行之以甘人不<lb/>
　吾病而事以成○胡雲峯曰他爻之節節其在我者<lb/>
　九五當位以節節天下者也節天下而天下甘之所<lb/>
　謂中正以通五本坤體又居中故有甘象在臨之三<lb/>
　則我求説於人故无攸利在節之五則人自説於我<lb/>
　故行有尚○唐凝菴曰兑為止水而撰震坎為流水<lb/>
　而撰艮止中有行流中有止五二相尚彼此適中併<lb/>
<pb n="11a"/>
　二之塞而為甘一卦之節皆通為甘為徃有尚○錢<lb/>
　啓新曰徃謂通之以節天下○觀彖居中有由中之<lb/>
　義水之由中而出者其味甘也<lb/>
上六苦節貞凶悔亡　象傳苦節貞凶其道窮也<lb/>
　干令升曰彖稱苦節不可貞在此爻也○孔仲達曰<lb/>
　節極過中以至於苦○吕藍田曰用過乎節物所不堪<lb/>
　守是不變物窮必乖故貞凶然禮奢寜儉未害於義<lb/>
　○張子處險之極故曰苦節道雖窮而悔亡○木義<lb/>
<pb n="11b"/>
　雖有悔而終得亡之○沈守約曰居外无位唯守一<lb/>
　介之節為自苦難行之行以修其身可以无悔然非<lb/>
　通人達士可與立制議者也○項平甫曰上六苦節<lb/>
　之極貞而不變以此施於當世其道則凶乃若其心<lb/>
　則信正而行不以為苦故曰悔亡古之苦節之士蹈<lb/>
　禍敗而不悔者多矣○王氏湘鄉曰甘節良臣也苦<lb/>
　節忠臣也君子不得已而為之以為常則凶矣然殺<lb/>
　身成仁亦无後悔○趙汴水曰節以求通節至於苦<lb/>
<pb n="12a"/>
　非可繼之道我術已窮何以使人之通　凶之下言<lb/>
　悔亡與大過上六凶之下言无咎其義相近○胡雲<lb/>
　峯曰苦節之悔猶勝不節之嗟○胡雙湖曰二至五<lb/>
　似離有炎上作苦象○俞石澗曰凶以其過於中也<lb/>
　悔亡以其正也○陸庸成曰觀下卦通塞二字上卦<lb/>
　甘苦二字可以知節道矣通處味甘塞處味苦塞極<lb/>
　必潰故三受焉甘失反苦故上受焉○髙忠憲曰雖<lb/>
　凶而悔亡雖苦而實節○華霞峯曰天下有時值其窮<lb/>
<pb n="12b"/>
　不得不苦其節者聖人著不可貞之義於彖辭所以<lb/>
　貴通人之節設貞凶悔亡之教於爻所以明固窮之<lb/>
　操<lb/>
　　按此爻程傳悔則凶亡之説殊不可從<lb/>
䷼<hi>兑下巽上</hi>　　中爻震艮<lb/>
　程傳節者為之制節上能信守之則下能信從之中<lb/>
　孚所以次節○朱子孚字從𤓰從子如鳥抱子象今<lb/>
　乳字一邊從孚蓋中所抱者實有物也○郭白雲曰<lb/>
<pb n="13a"/>
　雜卦曰中孚信也夫信者孚之一也信不足以盡孚<lb/>
　故必曰中孚孚之道有无心於信天下而天下信之<lb/>
　之意无不感无不通无不受而容之也道有誠有孚<lb/>
　有信信者孚之一孚者誠之一○項平甫曰坎離者<lb/>
　乾坤之用故上經終於坎離下經終於既未濟頤中<lb/>
　孚肖離大小過肖坎故上經以頤大過附坎離下經<lb/>
　以中孚小過附既未濟○趙復齋曰隂盛而陽陷為<lb/>
　坎陽盛而隂麗為離故小人勝君子則揜而害之君<lb/>
<pb n="13b"/>
　子勝小人則容而化之小過有坎象中孚有離象<lb/>
　　按澤水同象而唯風澤為中孚者蓋坎自奔流不<lb/>
　　因風動澤乃止水无風則靜遇風則動其相感甚<lb/>
　　速所以為孚但風必在澤上而澤不可在風上故<lb/>
　　澤風則聖人專取卦畫而為大過而大象則取巽<lb/>
　　之木而不取巽之風<lb/>
中孚豚魚吉利渉大川利貞　彖傳中孚柔在内而剛<lb/>
得中説而巽孚乃化邦也豚魚吉信及豚魚也利渉大<lb/>
<pb n="14a"/>
川乗木舟虚也中孚以利貞乃應乎天也<lb/>
　陸君陽曰三四合體為中孚之主中孚者中有誠信<lb/>
　若鳥卵之有孵實柔在内而剛包之鳥卵孵實之象<lb/>
　也○蘇子瞻曰謂之中孚者如羽蟲之孚有諸中而<lb/>
　後能化也内无陽不生故必剛得中然後為中孚○<lb/>
　程傳二柔在内中虚為誠之象二剛得上下體之中<lb/>
　中實為孚之象上巽下説上至誠以順巽乎下下有<lb/>
　孚以説從其上其孚乃能化於邦國也信及豚魚信<lb/>
<pb n="14b"/>
　道至矣以中孚渉險難其利如濟川而以虚舟則无<lb/>
　沉覆之患卦虚中為虚舟象中孚而貞則應乎天天<lb/>
　之道孚貞而已　守信之道在乎堅正故利貞○張<lb/>
　子上巽施之下説承之其中必有感化而出焉者蓋<lb/>
　孚者覆乳之象有必生之道○朱子无事時虚而无<lb/>
　物曰中虚自中虚中發出來皆是實理曰中實一念<lb/>
　之間中无私主便謂之虚事皆不妄便謂之實不是<lb/>
　兩事○朱漢上曰孚猶鳥之伏卵也巽伏於上説從<lb/>
<pb n="15a"/>
　於下不動而柔者化剛者應拚然而飛矣化邦之道<lb/>
　猶是巽為木兑金刳其中舟虚也象中虚渉川之利<lb/>
　重載不如虚舟仗誠而蹈大難猶乗木而其中枵然<lb/>
　豈有風波之患○馮厚齋曰孚卵也孚卵育而化也<lb/>
　古蓋以卵為孚在人則性由中而發於外而人化之<lb/>
　也　巽為木為風木得風而行於澤上所以利渉<lb/>
　中孚之義由无妄也有正有不正男女之相期士夫<lb/>
　之死黨小人之握手出肺肝相示皆不正之孚也故<lb/>
<pb n="15b"/>
　利貞誠者天之道正則應乎天不正則狥乎人孚不<lb/>
　足言矣○李隆山曰羽蟲之孚柔渾於内而剛殻於<lb/>
　外雌伏啐喙不違其自然之期信之最可必者○趙<lb/>
　復齋曰柔在内而不掩剛得中而為主則隂説乎陽<lb/>
　而巽順以聽此君子所以化小人也　下卦為内上<lb/>
　卦為外而三四二爻有時為内於中孚見之二五為<lb/>
　中而三四二爻有時為中於益於中孚見之又有隨<lb/>
　時取中者如復之六四　柔曰内剛曰中聖人立言<lb/>
<pb n="16a"/>
　精妙　化邦之道如風之入如澤之潤　天之道四<lb/>
　時不忒莫知其利周子曰利貞誠之復○王秋山曰<lb/>
　豚魚出澤必風此天地間不言之信人之孚信及夫<lb/>
　豚魚則孚道至矣風於澤澤於風二者以虚相入以<lb/>
　實相受中孚之象○呉草廬曰豚魚澤中之物俗謂<lb/>
　江豚澤將有風則浮出水面南風則口向南北風則<lb/>
　口向北舟人稱為風信風澤之卦故取以為象中實<lb/>
　之孚其信如豚魚則吉　二五中實能孚於三四而<lb/>
<pb n="16b"/>
　三能説四能巽以孚於二五是二五之孚能化一國<lb/>
　之民而使之孚也邦指三四之民而言○胡雙湖曰<lb/>
　呉氏江豚之説隆山厚齋皆同隆山謂中孚之豚魚<lb/>
　以巽兑合而為之諸儒不究本象釋豚魚為二物厚<lb/>
　齋則謂水陸不相類而象意俱失愚謂巽為魚而生<lb/>
　於兑澤則是江豚明矣○龍觀復曰玉篇江豚一名<lb/>
　鱄䱐亦取專而孚之義歟○何𤣥子曰豚魚澤處而<lb/>
　知風不爽其信全乎天者也人能積孚於中始於天<lb/>
<pb n="17a"/>
　之无偽終於天之不爽若豚魚焉則誠精之體有完<lb/>
　无虧吉可知矣即以化難化之人平難平之難至誠<lb/>
　可格如大川之可渉矣信及豚魚猶言信如豚魚也<lb/>
　○易外風將起澤豚魚必先知之風无心而信豚魚<lb/>
　豚魚亦无心而信風皆天之所為故曰應乎天<lb/>
　　按彖辭直言豚魚吉是言豚魚之吉非言格及豚<lb/>
　　魚者之吉也夫豚魚何以吉以其信也故夫子以<lb/>
　　信及豚魚釋之明文王以豚魚之至信而任天者<lb/>
<pb n="17b"/>
　　為中孚之誠至而自然之象也若如王輔嗣説則<lb/>
　　豚魚祗作草木字㸔矣<lb/>
初九虞吉有他不燕　象傳初九虞吉志未變也<lb/>
　郝京山曰中孚貴初初陽在下陽氣方潛初念純一<lb/>
　其志未雜故虞吉○錢啓新曰虞澤虞一名固澤鳥<lb/>
　時常在澤象主守之官○唐凝菴曰燕春去秋來有<lb/>
　信之象使初有他不能若燕之信於孚道有虧○孫<lb/>
　夏峯曰虞澤鳥也以主守不易為信者也燕𤣥鳥也<lb/>
<pb n="18a"/>
　春去秋來以隨時變易為信者也初方立而遽求權<lb/>
　故聖人許其為虞難其為燕他也者未離於守而妄<lb/>
　託於通嘗試非其所安尚與圓機有間是薄虞而非<lb/>
　虞學燕而非燕兩失之者也虞燕二義只一豚魚可<lb/>
　兼○呉尊彜曰初陽始孚以説應順與物忘機然震<lb/>
　動在上防其志變故以有他示戒<lb/>
　　按中孚之義以誠一而任天為孚道之至此爻虞<lb/>
　　吉文義與豚魚吉一例諸家以虞字訓安訓專更<lb/>
<pb n="18b"/>
　　或為虞度為虞防為驩虞為憂虞皆不免經營紛<lb/>
　　擾與憧憧徃來無異何以言吉傳何以言志未變<lb/>
　　馮厚齋以為虞人草廬雙湖宗之唯錢啟新以為<lb/>
　　澤虞之鳥孫夏峯特主其説愚細玩之卦以孚名<lb/>
　　取羽族孚子為象又卦似大離離為飛鳥故曰鶴<lb/>
　　曰翰音多言羽族則虞為澤鳥適從其類攷澤虞<lb/>
　　字出爾雅非无稽俗説夫彖稱豚魚吉者取自然<lb/>
　　之信純乎天也則澤虞與豚魚一例虞吉與豚魚<lb/>
<pb n="19a"/>
　　吉文義亦一例於象則取澤中之鳥於義則取其<lb/>
　　任天而不雜以人澤虞即鵜鶘澤之外无他徃魚<lb/>
　　之外无他好終日立澤飲啄在是靜以自守不易<lb/>
　　其性初剛以之孔子故以志未變釋之若作虞人<lb/>
　　恐未見其志之不變何遽以吉許之當從澤鳥為<lb/>
　　優有他云者乃未變之反似不必指為應某從某<lb/>
　　也唯燕字作安字者泛作燕雀之燕者似未為的<lb/>
　　姑存之<lb/>
<pb n="19b"/>
九二鳴鹤在隂其子和之我有好爵吾與爾靡之　象<lb/>
傳其子和之中心願也<lb/>
　王輔嗣曰處内而居重隂之下履不失中不徇於外<lb/>
　任其真者也立誠篤志雖在闇昧物亦應焉故曰鶴<lb/>
　鳴在隂其子和之不私權利惟徳是與誠之至也故<lb/>
　曰我有好爵吾與爾靡之○本義好爵謂得中靡與<lb/>
　縻同言懿徳人之所好故好爵雖為我所獨有而彼<lb/>
　亦繫戀之也○朱漢上曰震為鵠鵠古鶴字鶴震聲<lb/>
<pb n="20a"/>
　感兑鳴於正秋九二象九二剛得中中孚之至者九<lb/>
　居二在隂也靡子夏傳作縻巽為繩縻係象○沈守<lb/>
　約曰鶴陽明之物二兑體居重隂之下變而為震震<lb/>
　為善鳴處於隂暗在隂象上比二隂與之相得陽説<lb/>
　而鳴於下隂說而順於上和之象○鄭東谷曰二獨<lb/>
　无應若未信於人而爻最吉者自耀者其實喪自晦<lb/>
　者其徳章二以剛履柔而得中且伏於二隂之下无<lb/>
　求而物自應者感以天也○項平甫曰二鳴於澤中<lb/>
<pb n="20b"/>
　不求人知而三以同體自來相和二有好爵樂與三<lb/>
　同○李蒙齋曰好爵者孟子所謂尊爵也天爵也良<lb/>
　貴也靡共也同也○胡雲峯曰鶴鳴子和天機之自<lb/>
　動好爵爾靡天理之自孚○俞石澗曰爾指三我吾<lb/>
　九二自謂也○何𤣥子曰二五皆以剛得中而臨在<lb/>
　内之柔孚信厚積合體无間故聖人於此發中孚感<lb/>
　通之妙鳴鶴九二也其子三四也二為隂位在兑澤<lb/>
　之中艮山之下幽隱之處故為在隂卦象中二隂如<lb/>
<pb n="21a"/>
　鳥卵二上孚之如抱卵然其子象也繫辭曰况其邇<lb/>
　者邇指其子而言好爵指五五乃體備天爵而據人<lb/>
　爵之尊者故謂之好爵謂二積其誠信孚於三四以<lb/>
　上應乎五也○龍麟洲曰二以中實之孚感三四中<lb/>
　虚之孚出於自然如鶴鳴子和孚之至也隂陽相感<lb/>
　則鳴○錢啟新曰二鳴三四兩爻一體震動上下賡<lb/>
　鳴二五合中无分吾我故好爵在五而謂之我○易<lb/>
　外中心願二隂之中為心虚故孚孚故願其鳴也由<lb/>
<pb n="21b"/>
　中而發發本无心乗乎天氣之清其和也由中而應<lb/>
　應亦无心接乎母氣之和三四之虚皆无心之至以<lb/>
　氣相貫以聲相通猶君臣相得一都而一俞也好爵<lb/>
　爾靡者君以人爵而靡士之天爵士以天爵而靡君<lb/>
　之人爵攣如者好爵相靡之象<lb/>
　　按諸儒以二為鶴五為子五為鶴二為子或又以<lb/>
　　初為子於爻位不順且敵體弗和俱不可從本義<lb/>
　　好爵謂得中蓋以二言也何氏指五蓋五以中實<lb/>
<pb n="22a"/>
　　應二則五之好爵即為二之所有矣二説可兼<lb/>
六三得敵或鼓或罷或泣或歌　象傳或鼓或罷位不<lb/>
當也<lb/>
　王輔嗣曰三居少隂之上四居長隂之下對而不相<lb/>
　比敵之謂以隂居陽欲進者也欲進而閡敵故或鼓<lb/>
　四履正而承五非已所克故或罷不勝而退懼見侵<lb/>
　陵故或泣四不與物校退不見害故或歌進退无恒<lb/>
　憊可知也○吕藍田曰以隂居陽雖與上應而比於<lb/>
<pb n="22b"/>
　四近不相得所以得敵○張紫巖曰二隂相偶曰敵<lb/>
　敵有競進意風澤相激為鼓罷為歌泣○項平甫曰<lb/>
　二隂之勢等故三稱敵四稱匹稱類中孚以中正相<lb/>
　孚三皆无之故至於此○胡雙湖曰鼓震動象罷艮<lb/>
　止象泣二至四似離而有兑澤象歌正當兑口象○<lb/>
　俞石澗曰三四兩隂相並而成匹故曰得敵爻柔位<lb/>
　剛半動半靜又不中不正故其象如此○蘇紫溪曰<lb/>
　人而孚則千里之外孰非吾與人而不孚則一室之<lb/>
<pb n="23a"/>
　近孰非吾敵作止哀樂皆失常度所謂人而无信不<lb/>
　知其可也○何𤣥子曰三内卦主四外卦主同為隂<lb/>
　柔而其志相反敵也<lb/>
　　按此卦合六爻觀之有中虚之象以二體言則二<lb/>
　　女也三四又長少主爻相比而不相得三又不若<lb/>
　　四之正乃起而為敵澤遇風而興瀾故無定形鼔<lb/>
　　罷泣歌曲肖少女之情態此與中孚正相反者也<lb/>
　　傳言位不當者以隂居陽非虚非實動靜无恒也<lb/>
<pb n="23b"/>
　　或以上九正應為敵者非易例<lb/>
六四月㡬望馬匹亡无咎　象傳馬匹亡絶類上也<lb/>
　王輔嗣曰居中孚之時處巽之始應説之初居正履<lb/>
　順以承於五内毗元首外宣徳化充乎隂徳之盛故<lb/>
　曰月㡬望馬匹亡棄羣類也○孔仲達曰棄三之類<lb/>
　如馬之匹亡絶三之類不與之爭而上承於五也○<lb/>
　郭白雲曰馬匹不亡則有鼔罷泣歌之累今馬匹亡<lb/>
　則安行上道得敵匹亡其道正相反也○朱漢上曰<lb/>
<pb n="24a"/>
　古者駕車四馬兩服為匹兩驂為匹○王童溪曰隂<lb/>
　道畏盈孚志貴一中孚所以為中孚者三四也四處<lb/>
　近君之位以盈為戒月幾望則不至於盈不三之比<lb/>
　而唯五之承馬匹亡象○沈守約曰巽隂之長四巽<lb/>
　之主隂之盛也○趙復齋曰隂虚資陽月受日光也<lb/>
　既望則缺幾望則盛○胡雙湖曰自二至四互震馬<lb/>
　象○王秋山曰四中虚五中實以此之虚受彼之實<lb/>
　如月受日之明而相望曰幾者猶有未盈○何𤣥子<lb/>
<pb n="24b"/>
　曰大明生於東月生於西兑西震東下卦兑中爻震<lb/>
　日月相望象<lb/>
九五有孚攣如无咎　象傳有孚攣如位正當也<lb/>
　胡安定曰居尊位而中正是有至誠至信之心發於<lb/>
　内而交於下以攣天下之心上下内外皆以誠信相<lb/>
　通何咎之有○本義剛健中正中孚之實而居尊位<lb/>
　為孚之主下應九二與之同徳○張紫巖曰五剛中<lb/>
　為有孚互艮艮手艮止為攣二隂中虚羣陽恊順為<lb/>
<pb n="25a"/>
　攣如○趙復齋曰爻至此始稱孚盡卦義也餘卦稱<lb/>
　孚者多泛言也此卦欲盡其義故諸爻吝之○李蒙<lb/>
　齋曰九五中正居尊下无係應誠而不私盡中孚之<lb/>
　道者也止稱无咎者即聖人處无過之地也位正當<lb/>
　者美其有天徳而居天位○胡雲峯曰九五合九二<lb/>
　以成一體包二隂以成中孚其固結如此五二一心<lb/>
　故也一則孚孚則化○王秋山曰五以巽順中正為<lb/>
　孚之主初上同徳相親三四柔順相承九二剛中而<lb/>
<pb n="25b"/>
　應上下牽攣而歸之是无一民一物之不孚何咎之<lb/>
　有<lb/>
　　按中孚雖兼中虚中實二義究以實為感虚為應<lb/>
　　故中實乃中孚之本而二之實不如五之實九五<lb/>
　　所以為中孚之主而能盡卦義也<lb/>
上九翰音登於天貞凶　象傳翰音登於天何可長也<lb/>
　王輔嗣曰翰高飛也飛音者音飛而實不從也居卦<lb/>
　之上處信之終信終則衰忠篤内喪華美外揚故曰<lb/>
<pb n="26a"/>
　翰音登於天○孔仲達曰虚聲逺聞也○程傳陽性<lb/>
　上進風體飛颺九居中孚之時處於最上孚於上進<lb/>
　而不知止者也貞固於此而不知變凶可知矣夫子<lb/>
　曰好信不好學其蔽也賊固守而不通之謂也○張<lb/>
　子將變而為小過也○本義鷄曰翰音巽之象居巽<lb/>
　之極為登於天鷄非登天之物而欲登天信非所信<lb/>
　而不知變亦猶是也○朱漢上曰鷄振其羽翮而後<lb/>
　出於聲翰音也○鄭東谷曰信貴在中乃極乎上巽<lb/>
<pb n="26b"/>
　風也以陽居之蓋以飛求顯以鳴求應者實既喪矣<lb/>
　何能久哉○沈守約曰鷄陽物而巽隂无力於飛鳴<lb/>
　者也巽為風風行天上有聲无形變而為坎陽陷於<lb/>
　隂實不從也○李蒙齋曰上九剛在外而不中飛鳥<lb/>
　之音宜下不宜上逆而不順何可久也○呉草廬曰<lb/>
　鷄知旦物之有信者○胡雲峯曰五上天位九二鶴<lb/>
　也而鳴於地之隂上九鷄也而鳴於天之髙有是理<lb/>
　乎○梁孟敬曰上九處中孚之極是以信而有聲聞<lb/>
<pb n="27a"/>
　者也不中正而以有信聞其有信之名无信之實者<lb/>
　鷄不能飛而音聞於天聲聞過情貞固守此安得不<lb/>
　凶<lb/>
　　按翰音作鷄本之戴記註䟽止作鳥音似尤穩蓋<lb/>
　　記非周以前書也<lb/>
䷽<hi>艮下震上</hi>　　中爻巽兑<lb/>
小過亨利貞可小事不可大事飛鳥遺之音不宜上宜<lb/>
下大吉　彖傳小過小者過而亨也過以利貞與時行<lb/>
<pb n="27b"/>
也柔得中是以小事吉也剛失位而不中是以不可大<lb/>
事也有飛鳥之象焉飛鳥遺之音不宜上宜下大吉上<lb/>
逆而下順也<lb/>
　宋仲子曰二陽在内上下各隂有似飛鳥舒翮之象<lb/>
　故曰飛鳥震為聲飛而且鳴鳥去而音止故曰遺之<lb/>
　音○王輔嗣曰施過於不順凶莫大焉施過於順過<lb/>
　更變而為吉○孔仲達曰六五乗九四之剛六二承<lb/>
　九三之陽上則乗剛而逆下則承陽而順故曰不宜<lb/>
<pb n="28a"/>
　上宜下○胡安定曰飛鳥遺之音但聞其音不見其<lb/>
　迹飛鳥翔空愈上則愈窮是上則逆也下附物則身<lb/>
　安是下則順也○程傳時當過而過乃非過也時之<lb/>
　宜也乃所謂正也小過之時自不可大事而卦才又<lb/>
　不堪大事與時合也中剛外柔飛鳥之象中二畫鳥<lb/>
　腹上下二隂鳥翼鳥出於卵小過所以次中孚○張<lb/>
　子時宜用過雖過正也過於自大其勢必危過於自<lb/>
　損可以獲吉○郭白雲曰凡剛非二五皆非得位小<lb/>
<pb n="28b"/>
　過之義可過於下不可過於上可過於柔不可過於<lb/>
　剛故不及其君遇其臣所以為小過之无咎○朱漢<lb/>
　上曰所以小過者時而已譬之寒或過於隂暑或過<lb/>
　於陽冬裘夏葛无非正也過而不失其正則吉柔得<lb/>
　中也作大事非剛得位得中不能濟失位則无所用<lb/>
　其剛不中則過乎剛是以小過之時不可作大事也<lb/>
　○王童溪曰鳥飛決起遺音不能上徹不宜上也音<lb/>
　遺於下下所共聞宜下也○呉草廬曰飛鳥遺之音<lb/>
<pb n="29a"/>
　以下象占為陽剛君子謀也隂强陽弱君子上則進<lb/>
　為隂所忌易以取禍下則退就卑處可以全身大者<lb/>
　陽也小過之時勇退而不進如鳥音之下而不上則<lb/>
　大者可吉此君子不得志之時轉凶為吉之道也○<lb/>
　梁孟敬曰隂雖過陽然陽在於内隂皆順之故可以<lb/>
　亨以隂過陽必利於正不正則不能亨隂之正者以<lb/>
　順為正也○俞石澗曰中孚肖離離有飛鳥象變為<lb/>
　小過則肖坎見坎不見離則離之飛鳥已過但聞其<lb/>
<pb n="29b"/>
　遺音也隂本在下之物唯宜居下若居上則僭為卦<lb/>
　震上艮下唯可過於止不可過於動故曰不宜上宜<lb/>
　下<lb/>
初六飛鳥以凶　象傳飛鳥以凶不可如何也<lb/>
　王輔嗣曰小過上逆下順應在上卦進而之逆无所<lb/>
　錯足飛鳥之凶○朱漢上曰初艮體不正柔而止不<lb/>
　當過也有應在四為四所以如師能左右之曰以其<lb/>
　過至甚如飛鳥迅速雖欲救止不可如何○項平甫<lb/>
<pb n="30a"/>
　曰初上二爻隂過而不中是以凶以象觀之初上二<lb/>
　爻皆當鳥翅之末初六在艮之下當止而反飛以飛<lb/>
　致凶上六當震之極其飛已髙動而成離則麗於網<lb/>
　罟二五不言飛鳥者唯初上二爻動則成離離為飛<lb/>
　鳥○耿希道曰大過至上乃凶小過在初已凶以應<lb/>
　上而求進失宜下之義也○俞石澗曰以六居初不<lb/>
　中不正之小人不安艮止之分而妄徼震動之舉如<lb/>
　小鳥髙飛力盡必墮<lb/>
<pb n="30b"/>
六二過其祖遇其妣不及其君遇其臣无咎　象傳不<lb/>
及其君臣不可過也<lb/>
　何𤣥子曰三陽為父四陽為祖五隂而尊妣之象妣<lb/>
　在祖上如周人祖后稷而以其母姜嫄為妣故詩云<lb/>
　似續妣祖春秋傳我所欲曰及不期而㑹曰遇二五<lb/>
　雖非正應而同類相求越三而四以應於五是過其<lb/>
　祖而遇其妣也然五雖徳為妣而位則君三四居近<lb/>
　君之位則皆臣也二未應五而先與近比之三四遇<lb/>
<pb n="31a"/>
　故又有不及其君遇其臣之象二有承陽之美而无<lb/>
　害陽之心故无咎○合訂五在三四之上二徃應五<lb/>
　則必越三四而上之矣六二柔順中正不肯躁進故<lb/>
　寜比三而不應五所以然者以隂陽言六二婦也六<lb/>
　五妣也三四為祖二上越三四而應五是遇其妣而<lb/>
　過其祖然以位言五君也三四近君大臣二小臣小<lb/>
　臣不可過孚大臣分也臣不可過則君不可及矣故<lb/>
　唯遇其臣以通於君而已不可過非二陽阻之二自<lb/>
<pb n="31b"/>
　安分而知其不可也漢之晁錯賈誼闇於六二之義<lb/>
　矣<lb/>
　　按此爻象義諸説不一均未為恊唯何𤣥子近之<lb/>
　　朱髙安合訂尤明確而於兩象並列之故猶未疏<lb/>
　　解極暢愚玩象傳獨舉不及其君乃知過其祖二<lb/>
　　語非正象也考易例有客主二象並舉者孔子則<lb/>
　　獨釋主象以定爻義如夬之九三壯於頄客象也<lb/>
　　君子夬夬遇雨无咎主象也孔傳故獨釋君子夬<lb/>
<pb n="32a"/>
　　夬萃之六三萃如嗟如无攸利客象也徃无咎主<lb/>
　　象也孔傳故獨釋徃无咎此爻柔得中而且正又<lb/>
　　艮止之中撰巽之下五又敵應故二有安於下之<lb/>
　　志而无上應之過此不及其君遇其臣為二之主<lb/>
　　象也上文二語乃客象因二五雖應而為兩柔敵<lb/>
　　體而言也若曰過祖遇妣在婦妣之情可接祖孫<lb/>
　　之氣可通猶可遇也然以位則君臣不可過此六<lb/>
　　二之所以不應五此六二之所以无咎也无咎不<lb/>
<pb n="32b"/>
　　兼承過祖二句來易象難解處但據孔傳自得的<lb/>
　　解<lb/>
九三弗過防之從或戕之凶　象傳從或戕之凶何如<lb/>
也<lb/>
　項平甫曰三四二爻方為隂所過非能過人者也故<lb/>
　皆曰弗過三在艮止之上當止而防之若恃其重剛<lb/>
　而徃從之則足取凶而已○趙復齋曰艮故能拒兑<lb/>
　故説應不能終止○呉草廬曰防如捍水之防徃從<lb/>
<pb n="33a"/>
　上六則或為所戕害○胡雙湖曰朱子謂弗過遇之<lb/>
　兩字為一句愚謂弗過防之亦當兩字為絶句隂過<lb/>
　之時故二陽爻皆稱弗過二隂在下有上進之勢故<lb/>
　當防○錢啟新曰隂既過陽三之防之當如山之峙<lb/>
　立而安固不搖方得免于戕害三苟弗防或以所應<lb/>
　為從或以所比為從以失中之剛而從過極之隂其<lb/>
　不為羣隂之所害者幾希三凶其從四戒其徃小過<lb/>
　之時利貞之道宜然○唐凝菴曰九三為艮成卦之<lb/>
<pb n="33b"/>
　爻若隄防然所以止下之不上者皆其力也苟以上<lb/>
　之正應從則自失其止或以兑之毁折而戕害之凶<lb/>
　立至矣<lb/>
九四无咎弗過遇之徃厲必戒勿用永貞　象傳弗過<lb/>
遇之位不當也徃厲必戒終不可長也<lb/>
　陸君陽曰小者在上四能下之是以无咎以陽居隂<lb/>
　故位不當斯得小過之心也若動而犯上失飛鳥之<lb/>
　宜故往乃致危必在戒之而已勿用戒辭勿用所以<lb/>
<pb n="34a"/>
　深思逺慮以保永久之貞○張子道非剛亢故无咎<lb/>
　有應于下故曰弗過遇之○王介甫曰居隂而應下<lb/>
　雖于卦為震不志于動以進者故无咎遇若孔子之<lb/>
　遇陽貨可遇不可往也○郭白雲曰遇之下順乎柔<lb/>
　不以剛自居也位不當所謂剛失位而不中也○朱<lb/>
　漢上曰盛衰相循无小人常過君子之理陸震曰小<lb/>
　者之過終不可長也戒而慎之以俟其復○沈守約<lb/>
　曰剛不當位豈免于咎下應于初不失其順上承于<lb/>
<pb n="34b"/>
　五不犯于逆是以无咎陽居震始剛而動也變而為<lb/>
　坤順也卦變為謙不亢也是以弗過○張紫巖曰勿<lb/>
　用靜也如乾初九勿用永云貞貞不可須臾忘也○<lb/>
　雷西仲曰以陽居隂在上卦之下而又下應于初則<lb/>
　務下不務上者故无咎君子失位不能過小人而不<lb/>
　遽絶之故曰遇敬戒潔身以防小人之患曰必戒危<lb/>
　行言遜也自守其正久而不改以待天時之復故曰<lb/>
　永貞小人終不可長君子永貞則終有以過之矣○<lb/>
<pb n="35a"/>
　俞石澗曰此爻皆以兩字為句<lb/>
　　按此爻以失位之剛處隂過之時而體震始前有<lb/>
　　兑毁故往厲必戒傳義勿用永貞為句作不可固<lb/>
　　守其常解考永貞之徳易未有為不利者否困皆<lb/>
　　以貞而吉豈于小過而勿用之陸氏張氏説精矣<lb/>
六五密雲不雨自我西郊公弋取彼在穴　象傳密雲<lb/>
不雨已上也<lb/>
　程傳以隂柔居尊位雖欲過為豈能成功密雲不能<lb/>
<pb n="35b"/>
　成雨自西郊故也隂不能成雨○張子三止于下隱<lb/>
　伏之象小過有飛鳥之象故因曰取彼在穴○朱漢<lb/>
　上曰澤氣上而為雲兑隂盛也故為密雲○沈守約<lb/>
　曰澤動于上艮止于下不雨象隂居盛位不足當尊<lb/>
　是以言公○徐進齋曰隂陽和則成雨皆隂无應不<lb/>
　雨象○趙復齋曰陽微未達隂盛不下隂不主于陽<lb/>
　而能利者未之有也○胡雙湖曰小過全體似坎弓<lb/>
　象互巽繩弋象○俞石澗曰在穴謂三四兩陽爻在<lb/>
<pb n="36a"/>
　二五兩隂爻之問隂為我故以陽為彼○何𤣥子曰<lb/>
　五隂在三四之上亦欲畜二陽而成雨然二陽終不<lb/>
　為和三四陷在坎中坎為隱伏故稱在穴雷動龍興<lb/>
　方能致雨三為乾之少男四為乾之長男皆有龍徳<lb/>
　與五非正應故公用弋以致之○姚承菴曰小過宜<lb/>
　下不宜上隂至于五過甚矣居尊自亢澤不下究欲<lb/>
　膏澤下于民必須求巖穴之士以為輔故戒之以求<lb/>
　助抑之以下賢○合訂陽不交通是以不能成雨為<lb/>
<pb n="36b"/>
　五進一䇿曰公其弋取彼在穴謂三四无異巖穴之<lb/>
　士<lb/>
　　按時雖小過隂必資陽弋取在穴自當指三四兩<lb/>
　　陽穴者坎象五柔得中居尊可亨在于求陽不雨<lb/>
　　則不亨矣<lb/>
上六弗遇過之飛鳥離之凶是謂災眚　象傳弗遇過<lb/>
之已亢也<lb/>
　王輔嗣曰過至于亢將何所遇飛而不已將何所託<lb/>
<pb n="37a"/>
　○孔仲達曰鳥飛而无託必離繒繳○張子不宜上<lb/>
　而上自取之災○本義居動極之上處隂過之極過<lb/>
　之已髙而甚逺者○沈守約曰變而為離動極炎上<lb/>
　亢也離為鳥為網罟飛鳥離之象卦變為旅旅上為<lb/>
　鳥焚其巢此為飛鳥離之凶○趙復齋曰二以柔遇<lb/>
　中四以剛遇柔故皆无咎上六過中逺陽无所遇者<lb/>
　亢極而凶○王秋山曰三為正應乃當遇而弗遇二<lb/>
　陽在下不當過而過之○俞石澗曰超乎六爻之上<lb/>
<pb n="37b"/>
　故曰過之離與詩鴻則離之之離同<lb/>
　　總論<lb/>
　　按觀小過彖爻之辭聖人教人處亂世之道曲而<lb/>
　　至矣二陽陷于四隂無可遯也剛皆失位非困之<lb/>
　　得中也處此者不宜上宜下非獨位不宜上聲名<lb/>
　　亦不宜上東漢諸君昧于此義以取黨禍處小過<lb/>
　　者即在小過謹小慎微之謂也<lb/>
䷾<hi>離下坎上</hi>　　中爻坎離<lb/>
<pb n="38a"/>
　呉草廬曰濟者渡水已竟之名二物相資相成亦曰<lb/>
　濟○易外既濟之象一日一月日下而月上以成其<lb/>
　交所謂日月相推而明生<lb/>
既濟亨小利貞初吉終亂　彖傳既濟亨小者亨也利<lb/>
貞剛柔正而位當也初吉柔得中也終止則亂其道窮<lb/>
也<lb/>
　王輔嗣曰初吉終亂不為自亂由止故亂○孔仲達<lb/>
　曰人皆不能居安思危慎終如始故戒以今日既濟<lb/>
<pb n="38b"/>
　之初雖皆獲吉若不進徳修業至于終極則危亂及<lb/>
　之　彖曰既濟亨小小者亨也脱一小字○陸君陽<lb/>
　曰初以隂陽交故吉終則水火不同性故凶○侯行<lb/>
　果曰剛得正柔得中故初吉正則有終極濟有怠止<lb/>
　止則窮亂○鮮于侁曰終止則亂者返本之謂水返<lb/>
　而終于潤下火返而終于炎上○程傳既濟天下萬<lb/>
　事已濟之時○張子通其變然後可久故止則亂○<lb/>
　郭白雲曰易六爻有應者八卦皆應皆得位在六十<lb/>
<pb n="39a"/>
　四卦之中獨此一卦而已是知既濟者必有應必得<lb/>
　其位然後可○李隆山曰既濟則亨矣而亨在于小<lb/>
　何也易以隂柔為小離之一隂在中也坎一陽在上<lb/>
　與之相應小者得大者之應而亨也况三隂皆出三<lb/>
　陽之上則是三者皆在上而亨也三陽下之隂陽相<lb/>
　交而為既濟猶泰之隂上陽下而相交也其所以致<lb/>
　亨者非獨兩兩相應以居位各正也○蔡進齋曰六<lb/>
　爻獨二有亨道故曰亨小初吉二也離明在内也終<lb/>
<pb n="39b"/>
　亂上也既濟終為未濟矣又坎難在外象○趙復齋<lb/>
　曰泰乾坤全體交既濟隂陽雜以交隂陽錯居陽皆<lb/>
　交于隂至矣　陽下濟隂故初吉隂上乘陽故終亂<lb/>
　咸之不能為恒久矣六二居中柔未盛上承上六亢<lb/>
　隂盛无承吉凶之辨○馮厚齋曰六爻各當其位天<lb/>
　下定矣所謂利貞者此也然定而无復有事則定者<lb/>
　乃亂之源也○邱行可曰人處多事則戒心生戒則<lb/>
　畏而不敢肆治所由兆處无事則止心生止則怠而<lb/>
<pb n="40a"/>
　不復進亂所從起○項平甫曰既濟以六二為主爻<lb/>
　未濟以六五為主爻故二彖皆曰柔得中以柔為主<lb/>
　柔為小故稱小焉謂小大皆亨者誤○張紫巖曰精<lb/>
　神交感君臣之徳俱明為既濟離位在下互體又離<lb/>
　易險為明何事不濟隂以陽亨曰亨小君用剛臣用<lb/>
　柔一卦中剛柔各得其叙既濟之利在是二五正體<lb/>
　互有明徳故吉終或止之明者息矣上六柔失厥中<lb/>
　柔道以窮○鄭東谷曰既濟之時唯靜而不擾者為<lb/>
<pb n="40b"/>
　能守之下體柔得中守之以靜是初吉然靜不可止<lb/>
　也止則蠧弊生而終亂矣離柔中也坎剛陷也始則<lb/>
　守以柔中之徳終則剛陷于中其才如是○趙汴水<lb/>
　曰小之致亨者火性炎上即以炎上為用也離在下<lb/>
　實司鬱蒸發達之權凡交濟之用皆由于離離主隂<lb/>
　小也及其終也君止于安臣止于佞上止于自奉下<lb/>
　止于无告保濟之道窮○胡雙湖曰既濟隂陽各歸<lb/>
　其宗易于伏而不動履其運者若一切止而不為則<lb/>
<pb n="41a"/>
　亂矣○俞石澗曰孔子恐人以為亨之小特加者字<lb/>
　明六二之亨也○何𤣥子曰自二至四互坎二為涉<lb/>
　險之始兢惕意多故吉上處坎終狃其既濟亂自此<lb/>
　萌○唐凝菴曰天下之治全在于明上六正離互離<lb/>
　俱所不及全以柔闇用事止而不流復成其險明所<lb/>
　不及濟道以窮<lb/>
　　按勘亂之才非陽剛不可守成之主唯柔中為貴<lb/>
　　既濟者守成之時也然柔不利逺亨者小止者亦<lb/>
<pb n="41b"/>
　　小中不中之分耳<lb/>
初九曳其輪濡其尾无咎　象傳曳其輪義无咎也<lb/>
　程傳以陽居下上應于四又火體其進鋭也時既濟<lb/>
　矣進不已則及于咎故曳其輪使不進濡其尾則不<lb/>
　濟既濟之初能止其進則无咎○本義輪在下尾在<lb/>
　後初象曳輪則車不前濡尾則狐不濟謹戒如是无<lb/>
　咎之道　語録非不欲濟欲濟而不敢輕濟也○沈<lb/>
　守約曰變而為艮止其行也卦變為蹇蹇于行也獸<lb/>
<pb n="42a"/>
　之涉水必掲其尾濡其尾蹇于濟也○鄭亨仲曰坎<lb/>
　為輪初在坎後曳之也○蔡進齋曰狐有濡尾象亦<lb/>
　坎也○熊梅邊曰雖當既濟之初速于求進則復入<lb/>
　于坎險故曳輪而无咎○唐凝菴曰初有離之明能<lb/>
　受水之濟皆知進止之義曳二之輪濡已之尾以明<lb/>
　其不進則必圖所以永其濟者而後進矣于既濟之<lb/>
　義為无咎<lb/>
六二婦喪其茀勿逐七日得　象傳七日得以中道也<lb/>
<pb n="42b"/>
　王子邕曰體柔應五履順承剛婦之義也離為婦坎<lb/>
　為盜喪其茀鄰于盜也勿逐自得履中道也二五相<lb/>
　應故七日得○程傳以文明中正之徳應九五陽剛<lb/>
　中正之君宜得行其志然五居尊位時已既濟无復<lb/>
　進而有為在下賢才豈有求用之志自古既濟而能<lb/>
　用人者鮮矣剛中反為中滿坎離乃相為戾茀婦人<lb/>
　出門以自蔽者喪其茀則不可行然中正之道无終<lb/>
　廢之理不得行于今必行于異時逐則失其素守勿<lb/>
<pb n="43a"/>
　逐自守卦有六位七則變矣○馮厚齋曰詩翟茀謂<lb/>
　以翟為蔽車之飾○李隆山曰離為雉為文明有翟<lb/>
　茀之象○胡雲峯曰喪特失其在外者逐則失其在<lb/>
　我者矣○郝京山曰六二離主為中女婦象上應九<lb/>
　五為坎坎為盜為輿喪其車茀象<lb/>
九三髙宗伐鬼方三年克之小人勿用　象傳三年克<lb/>
之憊也<lb/>
　干令升曰髙宗中興之君鬼北方國離為戈兵故稱<lb/>
<pb n="43b"/>
　伐坎當北方故稱鬼○侯行果曰上六闇極九三征<lb/>
　之○張子上六險而應此處卦之未濟以終亂者也<lb/>
　故以比鬼方九三以陽居陽文明而正故用師雖久<lb/>
　困而必克○吕藍田曰九三備文明之徳宜伐闇者<lb/>
　也髙宗有九三之徳然後可以伐鬼方猶至三年憊<lb/>
　而後克是以明伐闇不可易也○本義當既濟之時<lb/>
　以剛居剛髙宗伐鬼方象久而後克戒占者不可輕<lb/>
　動○徐進齋曰盡坎三爻而成既濟三年克之象九<lb/>
<pb n="44a"/>
　三當既濟之中以剛居剛欲兼舉内外之治故有此<lb/>
　象○楊誠齋曰未濟求濟者寜既濟求過于濟者傾<lb/>
　九三當既治之世挾重剛之資居炎上之極有求過<lb/>
　于濟之心賢君伐逺夷宜易而難宜速而久而况其<lb/>
　餘乎○沈守約曰中興之業既就逺方之伐既成逺<lb/>
　近濟矣而使小人預其間貪功逞欲必以亂終不可<lb/>
　不戒離變為震離為戈兵震為威武克伐象卦變為<lb/>
　屯屯利盤桓三年克之象○鄭東谷曰三處欲變之<lb/>
<pb n="44b"/>
　位剛陽過于有為視在内之事已濟必欲用剛以求<lb/>
　功于外故為之戒无事之世捨内治而幸邊功者皆<lb/>
　小人倡之也故曰勿用○胡雙湖曰鬼方唐帝紀注<lb/>
　夏曰獯鬻商曰鬼方周曰獫狁漢曰匈奴魏曰突厥<lb/>
　○龍觀復曰小雅覃及鬼方通言夷方此卦下離故<lb/>
　伐言于三後卦上離故伐言于四其象明甚○郝京<lb/>
　山曰九三離坎之交水火相射克伐象進遇重險蹇<lb/>
　蹇終濟三年克之象○潘去華曰蓋盛世勤民之難<lb/>
<pb n="45a"/>
　也小人居盛不虞其衰成功不慮其難故戒以勿用<lb/>
　九三離日將昃剛得正而位不中聖人唯恐其失之<lb/>
　躁動也致警深矣○髙忠憲曰人但知盛時物力之<lb/>
　甚裕不知盛時舉事之易憊故以髙宗伐鬼方猶克<lb/>
　之于三年小人勿用當嚴之于明盛也<lb/>
六四繻有衣袽終日戒　象傳終日戒有所疑也<lb/>
　陸君陽曰繻亦作襦飾之盛袽衣之敝六四得位于<lb/>
　外名之美也險而乘剛行可疑也猶盛飾而衣有敝<lb/>
<pb n="45b"/>
　袽行有所疑而終不為累者以終日之戒善補其過<lb/>
　故聖人許之○石守道曰大臣之位當既濟之時則<lb/>
　思未濟言美服而敝如當既濟則亦有未濟大臣憂<lb/>
　國故終日防慎而戒疑其有弊○郭白雲曰既濟思<lb/>
　患預防而六四又為多懼之地近君居險是以有繻<lb/>
　有衣袽之戒袽敝衣説文謂繻為繒采蓋謂勿以新<lb/>
　繒而忘敝袽亦猶勿以既濟而遂忘未濟之難也有<lb/>
　所疑者雖未有患以多懼而預防之也○蔡進齋曰<lb/>
<pb n="46a"/>
　既濟適中時且變矣故言繻雖美必至于有袽事雖<lb/>
　濟必至于未濟必須終日戒慎則不至于終亂○趙<lb/>
　復齋曰六四坎離雜故疑○林黄中曰説者謂敗絮<lb/>
　可以塞漏舟愚謂不然漏舟而待敗絮非防患之道<lb/>
　離為日三爻皆離終日象坎為憂戒懼象○呉草廬<lb/>
　曰四為日將昃之時將昃則漸終○唐凝菴曰四當<lb/>
　離終坎初雖有互離之文明而坎險已隱伏于中矣<lb/>
　故曰繻有衣袽夫以綵繒為衣人見其外之文明豈<lb/>
<pb n="46b"/>
　知其中藏敝絮乎坎本有疑又互離互坎其疑可知<lb/>
　稍有不戒水便滅火焉得不戒○郝京山曰外繻而<lb/>
　内袽亂伏于治坎隱之象○來矣鮮曰四變中爻為<lb/>
　乾衣之象又成兑為毁折敝衣之象<lb/>
　　按王輔嗣以繻為濡以袽為塞舟之滲漏林氏駁<lb/>
　　之當矣繻袽二象諸儒或以先後言或以表裏言<lb/>
　　雖小異可㕘㸔要于戒義警切<lb/>
九五東鄰殺牛不如西鄰之禴祭實受其福　象傳東<lb/>
<pb n="47a"/>
鄰殺牛不如西鄰之時也實受其福吉大來也<lb/>
　王輔嗣曰牛祭之盛禴祭之薄祭祀莫盛修徳黍稷<lb/>
　非馨明徳惟馨是以東鄰殺牛不如西鄰禴祭在于<lb/>
　合時不在于豐也○崔氏憬曰五坎為月月出西方<lb/>
　西鄰之象應二在離日出東方東鄰之象也離又為<lb/>
　牛坎水克離火殺牛之象○鮮于侁曰東六二西九<lb/>
　五殺牛用順之道禴祭誠篤之理二居文明之中厚<lb/>
　禮薄信雖用柔順豈若薦誠○蘇子瞻曰祭未有殺<lb/>
<pb n="47b"/>
　牛者禴時祭國之常事小人以為常事不足以致福<lb/>
　故非時殺牛而求之不和時祭之福不求而大也既<lb/>
　濟之主在安常守法而已求功名于法度之外則易<lb/>
　之所謂殺牛也○趙汴水曰牛為盛祭離言畜牝牛<lb/>
　禴為殺禮猶坎言樽酒簋貳既濟之時離主用坎困<lb/>
　離而為用者也故其祭也東盛而西菲禮盛者誠或<lb/>
　衰禮薄者誠必一以誠交神神實福之萃之大牲損<lb/>
　之二簋各因其時○胡雙湖曰程傳東鄰謂五西鄰<lb/>
<pb n="48a"/>
　謂二本義從之横渠又謂東鄰上六西鄰六四愚謂<lb/>
　東鄰指離六二西鄰指坎九五五以二為東鄰二亦<lb/>
　以五為西鄰也坎為幽隂多説祭祀坎水又有禴薄<lb/>
　之象實受其福九五陽爻為實也○唐凝菴曰既濟<lb/>
　之功雖盛于二之明享既濟之福乃在于五之時蓋<lb/>
　五之得位即得時也吉大來五以陽大能來之也○<lb/>
　郝京山曰豐不如儉言二不言五懼以獲福既濟憂<lb/>
　不濟斯為識時○髙忠憲曰此爻説者皆以五不如<lb/>
<pb n="48b"/>
　二故于東西之解穿鑿彌甚不知實受其福只説本<lb/>
　爻味象辭自見蓋既濟已過時只宜守儉自受其福<lb/>
　不似初吉之時可為殺牛之祭也<lb/>
上六濡其首厲　象傳濡其首厲何可久也<lb/>
　王輔嗣曰處既濟之極之于未濟則首先犯焉過進<lb/>
　不已則遇于難濡其首也將没不久危莫先焉○薛<lb/>
　氏温其曰濡其尾者有後顧之義濡其首者不慮前<lb/>
　也恃以為濟遂至陷没歴險而不虞後患既濟終亂<lb/>
<pb n="49a"/>
　其義見矣○馮厚齋曰首在前尾在後則既未濟之<lb/>
　六爻象皆横觀也皆有坎水故首尾皆濡凡事之欲<lb/>
　濟者身在其外乃可濟首尾皆濡則身在其中矣<lb/>
　既濟險在前未濟乃出乎險者而卦義相反蓋以水<lb/>
　火相濟不相濟為象也然險終在前故既濟終厲終<lb/>
　出于險故未濟終孚○沈守約曰爻變為巽巽入也<lb/>
　上極而入于險濡首象○項平甫曰上六居濟之終<lb/>
　而復陷于險如病愈之後而復遇病其能久乎○王<lb/>
<pb n="49b"/>
　秋山曰不言凶而言厲者欲人知危懼而速改則濟<lb/>
　猶可保也○俞石澗曰上六已出坎水之上下應九<lb/>
　三則又沒入于坎豈不危厲<lb/>
䷿<hi>坎下離上</hi>　　中爻離坎<lb/>
　程傳易者變易而不窮也未濟則未窮也未窮則生<lb/>
　生之義○趙復齋曰陽皆在上隂皆在下情未濟隂<lb/>
　陽皆不當位義未濟○胡雲峯曰上經首乾坤乾坤<lb/>
　之後六卦皆主坎之一陽下經終既未濟濟因坎水<lb/>
<pb n="50a"/>
　取義而亨又皆主離之一隂天地終始皆水火相為<lb/>
　用也易不終既濟而終未濟易不可窮也未濟非不<lb/>
　濟也未焉爾水火不交而坎男下離女上男女之交<lb/>
　也况既濟下離互坎上坎互離既濟之中互未濟未<lb/>
　濟下坎互離上離互坎未濟之中互既濟非唯見時<lb/>
　變之相為反覆而水火互藏其宅復于是見之○易<lb/>
　外交為易之用不交為易之體體恒而用不恒易之<lb/>
　道尚恒故易字日上月下有未濟象未濟者恒也<lb/>
<pb n="50b"/>
未濟亨小狐汔濟濡其尾无攸利　彖傳未濟亨柔得<lb/>
中也小狐汔濟未出中也濡其尾无攸利不續終也雖<lb/>
不當位剛柔應也<lb/>
　孔仲達曰未濟者未能濟渡之名六五以柔居中下<lb/>
　應九二納剛自輔故于未濟之時終得亨通○本義<lb/>
　未濟事未成之時水火不交不相為用卦之六爻皆<lb/>
　失其位故為未濟汔幾也㡬濟而濡尾猶未濟也何<lb/>
　所利哉　語録未濟取狐為象上象首下象尾　未<lb/>
<pb n="51a"/>
　濟未出中不是説九二一爻是合一卦之體皆未出<lb/>
　乎坎險所以為未濟不續終是首濟而尾濡不能濟<lb/>
　不相接續故曰不續終也狐尾大濡則不能濟○郭<lb/>
　白雲曰既濟曰亨未濟亦曰亨者既濟之亨已然之<lb/>
　亨未濟之亨將然之亨未濟之濡其尾以小狐㡬濟<lb/>
　而濡尾也○沈守約曰離隂卦五隂爻力不足是以<lb/>
　不續終○李隆山曰坎為穴為隱伏物之穴居隱伏<lb/>
　徃來水間者狐也○項平甫曰既濟未濟皆以柔為<lb/>
<pb n="51b"/>
　主既濟自六二而達于上六則濟之事已終故為既<lb/>
　濟未濟自初六而至于六五幾于濟矣而未能出中<lb/>
　以至于上則其事猶未終也故為未濟故曰未濟亨<lb/>
　柔得中也小狐汔濟未出中也濡其尾无攸利不續<lb/>
　終也其曰雖不當位雖六爻皆不當位義但取五而<lb/>
　已濡其尾即是不能全濟之象无攸利之後復言剛<lb/>
　柔應者覆解上文亨字也雖无攸利用其柔中以與<lb/>
　剛應自有致亨之理○呉草廬曰三四五互坎為狐<lb/>
<pb n="52a"/>
　剛大柔小以六五隂柔故曰小狐汔幾也幾及于上<lb/>
　也井卦之水在九五井口之中未出上六井口之外<lb/>
　則曰汔至未濟之狐在六五坎水之中未登上九水<lb/>
　外之岸故曰汔濟蓋六五狐之前體若至上九則為<lb/>
　出水登岸矣尾在前水之内後水之問故濡○俞石<lb/>
　澗曰濟之名由坎而得既濟坎在上而難在五亨之<lb/>
　者二故既濟之亨主二未濟坎在下而難在二亨之<lb/>
　者五故未濟之亨主五狐之渡水其尾必掲用力盡<lb/>
<pb n="52b"/>
　在尾今小狐汔濟而濡尾弱而不能用力又安能濟<lb/>
　○何𤣥子曰當五之位已渉二坎故曰汔濟然未克<lb/>
　濟者以上九障其前也中即柔得中之中既未出中<lb/>
　則始雖連續以渉而未能與前相繼續而成其終矣<lb/>
　然剛柔皆應隂得陽以為助未濟者終于必濟故亨<lb/>
　○郭鵬海曰既未濟均以柔得中則敬慎勝也既濟<lb/>
　之亂以終止未濟之无攸利以不續終則克終難也<lb/>
　既曰柔得中而又有不續終之戒可見濟事无可輕<lb/>
<pb n="53a"/>
　忽之時既曰不當位又著剛柔之應可見得人无不<lb/>
　可濟之事<lb/>
　　按狐或以為九二非也朱子以全卦未出險為未<lb/>
　　濟者得之彖主一卦之象故狐在五得中而未出<lb/>
　　中語自一串而反覆言之初爻之濡其尾則自主<lb/>
　　本爻言之不必與彖同也或以初九爻象遂謂彖<lb/>
　　之小狐主初而言則與彖傳未出中句不合亦不<lb/>
　　可從小狐之汔濟未濟以隂柔力弱以致濡尾程<lb/>
<pb n="53b"/>
　　傳以為勇于濟者似无其象<lb/>
初六濡其尾吝　象傳濡其尾亦不知極也<lb/>
　王輔嗣曰處未濟之初最居險下不可以濟者也而<lb/>
　欲之其應進則溺身未濟之始始于既濟之上六也<lb/>
　濡其首猶不反至于濡尾然以隂居下困則能反故<lb/>
　不曰凶○程傳以隂柔處險而應四處險則不安應<lb/>
　四則志行于上然已極隂柔四非中正不能援之濡<lb/>
　尾則不能濟不度其力而進終不能濟為可羞吝○<lb/>
<pb n="54a"/>
　朱漢上曰卦後為尾坎水濡之○徐進齋曰既濟初<lb/>
　濡其尾无咎者才剛離體離明則知緩急之宜而不<lb/>
　急濟雖濡尾亦終濟未濟初濡其尾吝者才柔坎體<lb/>
　坎陷則冒險以進而急于求濟至濡尾而不能濟○<lb/>
　李氏光曰志欲有為而才不足雖履危涉難奮不顧<lb/>
　身為可吝○雷西仲曰知始之欲濟而不知終之不<lb/>
　能續故曰亦不知極也極者終窮之謂<lb/>
九二曳其輪貞吉　象傳九二貞吉中以行正也<lb/>
<pb n="54b"/>
　干令升曰坎為輪離為牛牛曳輪上以承五命○孔<lb/>
　仲達曰居未濟時處險難内體剛中之質以應于五<lb/>
　五體隂柔委任于二令其濟難者也經綸屯蹇任重<lb/>
　憂深曳其輪者言其勞也靖難在正然後得吉位雖<lb/>
　不正以其居中故能行正○代仲顔曰負荷重任若<lb/>
　車重行遲施曳其輪用正治難而得其吉○吕藍田<lb/>
　曰剛中而應志在出險雖曳輪于險中猶行之不止<lb/>
　○郭白雲曰曳其輪將以有行也六五柔中必得九<lb/>
<pb n="55a"/>
　二剛中之臣相與為應乃可有濟曳輪用力甚艱而<lb/>
　後有濟也○熊與可曰坎輪離牛既濟坎在外初與<lb/>
　四應故離自内曳之欲其止未濟坎在内五與二應<lb/>
　故離自外曳之欲其出于險○王秋山曰曳其輪竭<lb/>
　力為上以求濟也陽剛居大臣之位受六五孚信之<lb/>
　知乘其中正之車牽曳其輪而進雖未濟保其必濟<lb/>
　　按未濟之亨在剛柔之應而尤主于二之剛中為<lb/>
　　應求濟之時任濟之責豈容止而不進况坎險非<lb/>
<pb n="55b"/>
　　可安之所不進何待孔子謂其行正非謂其守正<lb/>
　　也傳義之説竊所未安九二剛中居柔非重剛躁<lb/>
　　進之比拯主之難何嫌于進其與既濟初爻辭同<lb/>
　　而義異熊説精矣蓋既濟初九之輪在前未濟九<lb/>
　　二則適當輪位也<lb/>
六三未濟征凶利渉大川　象傳未濟征凶位不當也<lb/>
　本義隂柔不中正居未濟之時以征則凶然以柔乘<lb/>
　剛將出乎坎有利渉之象或疑利上當有不字○劉<lb/>
<pb n="56a"/>
　夀翁曰六三居險之極未能出險而隂柔失位才不<lb/>
　足以濟又求進焉凶可知矣烏能渉大難乎既曰征<lb/>
　凶又曰利渉文義相背本義疑利字上有不字為得<lb/>
　之○趙汴水曰居未濟之終過此則近于濟矣故特<lb/>
　表以卦名○胡雙湖曰自三至五又互坎大川象○<lb/>
　胡雲峯曰未濟之時唯剛乃克有濟六三隂柔不中<lb/>
　正故明言未濟征凶○龍麟洲曰渉大川坎象三居<lb/>
　水火之交故征進則凶下坎雖終撰坎繼之故又不<lb/>
<pb n="56b"/>
　利渉<lb/>
　　按此爻從朱子後説為直截觀孔傳祗釋征凶可<lb/>
　　見<lb/>
九四貞吉悔亡震用伐鬼方三年有賞于大國　象傳<lb/>
貞吉悔亡志行也<lb/>
　程傳九四陽剛居大臣之位上有虚中明順之主又<lb/>
　已出于險未濟已過中有可濟之道九而居四故戒<lb/>
　以貞固則吉而悔亡震動之極也力勤而逺伐三年<lb/>
<pb n="57a"/>
　然後成功濟天下之道當貞固如是○吕藍田曰離<lb/>
　體有文明之徳利伐幽闇故皆曰伐鬼方斯爻剛徳<lb/>
　不盛故必貞吉悔亡然後可以行其志不曰克之而<lb/>
　曰有賞既濟九三强剛之質尚力以取勝斯爻不純<lb/>
　以武不戰而服也○本義以不貞之資欲勉而貞非<lb/>
　極其陽剛用力之久不能○鄭亨仲曰四動成震故<lb/>
　以威震為義○沈守約曰既濟之憊明衰也未濟之<lb/>
　賞明進也○馮厚齋曰鬼方初六也有賞六五大君<lb/>
<pb n="57b"/>
　也大國本爻之位陽為大位為國○項平甫曰未濟<lb/>
　之時所喜在剛九四所居者柔比九三為有悔必貞<lb/>
　以勝之然後能任其事而无悔曰貞吉又加震字亦<lb/>
　勉之之辭曰志行言其志必行而不屈然後得吉而<lb/>
　无悔○張紫巖曰三年克之而後行賞緩而圖之欲<lb/>
　全其生也周公東征用此矣離南方萬物亨嘉之時<lb/>
　為賞歴坎三爻以應初為三年○鄭東谷曰既濟初<lb/>
　吉終亂未濟初亂終吉以卦體言既濟則出明而之<lb/>
<pb n="58a"/>
　險未濟則出險而之明以卦義言濟于始必亂于終<lb/>
　亂于始必濟于終天道物理然也作易者于既濟之<lb/>
　三以伐鬼方為戒于未濟之四以伐鬼方為功既濟<lb/>
　欲其安于濟三妄動以求功必入于險故戒未濟欲<lb/>
　其濟難四動而求功能出于險故美之○陳隆山曰<lb/>
　既濟之三未濟之四二爻正當濟難之地故象討伐<lb/>
　但既濟言髙宗未濟則受命出征者耳○雷西仲曰<lb/>
　先言貞吉悔亡後言伐鬼方者先自治而後治人也<lb/>
<pb n="58b"/>
　○李蒙齋曰既濟之世利用靜未濟之世利用動○<lb/>
　胡雲峯曰九四以剛居柔故曰震用震懼也臨事而<lb/>
　懼未濟者必濟○梁孟敬曰既濟之時其兵貪兵也<lb/>
　故三年則憊未濟之時其兵義兵也故三年則有賞<lb/>
　　按既濟坎險在外九三之伐為徼功于外故為戒<lb/>
　　未濟坎險在内九四之伐為靖難于内故有賞四<lb/>
　　變中爻為震故曰震用<lb/>
六五貞吉无悔君子之光有孚吉　象傳君子之光其<lb/>
<pb n="59a"/>
暉吉也<lb/>
　本義以六居五亦非正也然文明之主居中應剛虚<lb/>
　心以求下之助故得貞而吉且无悔又有光輝之盛<lb/>
　信實而不妄吉而又吉也　暉者光之散也○郭白<lb/>
　雲曰有孚虚中也故能尊賢而容衆上言貞吉始之<lb/>
　吉也下言有孚吉終之吉也此所謂能續終者也文<lb/>
　王徽柔懿恭所謂柔中也光于四方顯于西土君子<lb/>
　之光也○王童溪曰六五體柔居中謙光下逮而人<lb/>
<pb n="59b"/>
　信之近而九四逺而九二所以濟者有其人而享成<lb/>
　功者在乎我離明之徳不顯而自光由中之孚不言<lb/>
　而自信○張紫巖曰未濟隂陽失位君用柔臣用剛<lb/>
　聖人于九二九四六五爻辭皆曰貞吉謂不貞則失<lb/>
　君臣之常不可與有濟也二以曳其輪為貞四以伐<lb/>
　鬼方為貞五虚心以孚于二剛為貞○呉草廬曰離<lb/>
　日在天下照地上光被于九二光及九二而暉在六<lb/>
　五也○郝京山曰有孚二五交映而吉也大明居中<lb/>
<pb n="60a"/>
　二五相得坎承離明離資坎潤暉映發越清通而不<lb/>
　可揜○沈克齋曰五唯以隂虚而有麗陽之光則亦<lb/>
　有三陽之孚孚在内則光有本光愈盛則孚愈充昭<lb/>
　著之文明莫非盛徳之發越始以五之孚孚于三陽<lb/>
　終以三陽之光盡合為五之光故吉而又吉○易外<lb/>
　未濟之五日中天之時周禮十煇注謂日旁之光氣<lb/>
　也暉古文作□中㸃象日之精外象日之光迸四射<lb/>
　太陽盛實所致　觀彖由未濟而濟則光輝倍盛雷<lb/>
<pb n="60b"/>
　雨之後而見青天其輝光必倍于常時凡人之出于<lb/>
　磨厲與國家之興于憂危理皆如此<lb/>
上九有孚于飲酒无咎濡其首有孚失是　象傳飲酒<lb/>
濡首亦不知節也<lb/>
　朱漢上曰上孚于三坎為酒○項平甫曰既濟之終<lb/>
　有亂之理故上六以濡首為時事之危未濟之終有<lb/>
　濟之理故上九以濡首為人事之失濟以孚為美然<lb/>
　所以用此孚者不可忽也六三以坎從離飲酒象上<lb/>
<pb n="61a"/>
　九自離入坎首反向下而入於酒濡首象我飲彼則<lb/>
　彼可以出險而成既濟之功彼濡我則併我而入于<lb/>
　險矣天下將濟豈可有失失則敗矣○王童溪曰易<lb/>
　三百八十四爻而成書其半隂也半陽也然易為君<lb/>
　子謀故以乾之初九始馬而未濟之上九終焉貴陽<lb/>
　道也于乾初則戒以勿用于未濟上九則戒以濡首<lb/>
　始終為君子謀也○趙復齋曰出險故孚于飲酒不<lb/>
　節故失也○邱行可曰内三爻坎險也皆未濟之事<lb/>
<pb n="61b"/>
　外三爻離明也則未濟為既濟矣○李蒙齋曰未濟<lb/>
　之終甫及既濟而復以濡首戒之懼以終始其要无<lb/>
　咎此之謂易之道○呉草廬曰失是者失其是也○<lb/>
　胡雲峯曰既濟三陽皆得位未濟皆失位然既濟之<lb/>
　五反不若未濟之上者以時而言未濟不若既濟之<lb/>
　初既濟不若未濟之終○王秋山曰未濟終則變而<lb/>
　濟消息之理然也况四有受賞之功至五吉而又吉<lb/>
　是變未濟為既濟矣上九風濤既息舟楫達岸之時<lb/>
<pb n="62a"/>
　又以剛明處之宜乎上下有孚信其已濟歡然交欣<lb/>
　以樂其樂也然過於樂而濡首則先信其已濟者皆<lb/>
　非所信也失是者非也夫子曰亦者謂亦如既濟之<lb/>
　上六溺宴安而不知節也易象傳亦字多若此○華<lb/>
　霞峯曰不知節道理至當處有天然之節合乎節則<lb/>
　是過此便不是初知極上知節總成其是<lb/>
　　按易象皆寓象也一坎耳變水而為酒是化險為<lb/>
　　夷易危為安之象上孚于三三坎體故曰孚于飲<lb/>
<pb n="62b"/>
　　酒也認定飲酒宴樂者泥矣然酒即水也可以溺<lb/>
　　人故又曰飲酒濡首只是溺于安樂意非沈湎也<lb/>
　　總論<lb/>
　李西溪曰上篇首乾坤終坎離下篇首咸恒終既未<lb/>
　濟亦坎離也上篇首天地隂陽之正也故以水火之<lb/>
　正終焉下篇首夫婦隂陽之交也故以水火之交終<lb/>
　焉○呉敬齋曰易之為義不易也交易也變易也乾<lb/>
　坤之純不易者也既濟未濟交易變易者也以是始<lb/>
<pb n="63a"/>
　終易之大義<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易孔義集説卷十六<lb/>
</p>
<p>
</p>
  </div>
</body>
</text>
</TEI>
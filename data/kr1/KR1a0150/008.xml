<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集說卷八</head> <lb/>
    <p>
<pb n="1a"/>
欽定四庫全書<lb/>
　周易孔義集說卷八<lb/>
　　　　　　　　　　　光祿寺卿沈起元撰<lb/>
　　上經<lb/>
䷛<hi>巽下兌上</hi>　　中爻重乾<lb/>
　項平甫曰過者越而過之非過誤之過○胡雙湖曰<lb/>
　或疑頤與大過對何不名為小過中孚與小過對何<lb/>
　不名為大過蓋大過以四陽在中言小過以四隂在<lb/>
<pb n="1b"/>
　外言此是聖人内陽外隂之意<lb/>
大過棟橈利有攸往亨　彖傳大過大者過也棟橈本<lb/>
末弱也剛過而中巽而説行利有攸往乃亨大過之時<lb/>
大矣哉<lb/>
　王輔嗣曰初為本上為末○司馬温公曰大過剛已<lb/>
　長矣可濟之以柔不可濟之以剛故大過之陽以居<lb/>
　隂為吉不以得位為美○程傳大過之時其事甚大<lb/>
　故贊之曰大矣哉如立非常之大事興不世之大功<lb/>
<pb n="2a"/>
　成絶俗之大徳皆大過之事○楊元素曰不曰義者<lb/>
　不可以常義拘不曰用者非常之可用用權之時成<lb/>
　敗之機間不容髪可不謂之大乎○本義四陽居中<lb/>
　過盛故為大過上下二隂不勝其重故有棟橈之象<lb/>
　又四陽雖過而二五得中内巽外説有可行之道故<lb/>
　利有所往而得亨也○語録處大過之時則當為大<lb/>
　過之事處小過之時則當為小過之事在事雖是過<lb/>
　然適當其時合如此便是合義○朱漢上曰剛柔不<lb/>
<pb n="2b"/>
　可以相无柔既不足剛亦无自而托故曰棟橈本末<lb/>
　弱也剛過而中所謂時中也非過于理也以過為中<lb/>
　也猶之治疾疾勢沉痼必攻之以瞑眩之藥自其治<lb/>
　微疾之道視之則謂之過自藥病相對言之則謂之<lb/>
　中○吕東萊曰大過為非常大過人之事却是巽順<lb/>
　和説元不須動聲色○項平甫曰棟橈二字以六爻<lb/>
　之象言之此禍變之大者利有攸往亨以六爻之才<lb/>
　言之中四爻剛雖大過而得時措之中初上二爻又<lb/>
<pb n="3a"/>
　能巽而説不失人心故利于有行雖遇大變而可以<lb/>
　亨此才略之大也彖言利有攸往乃亨言往則亨不<lb/>
　往則不亨也○史氏曰古文篆體本末字皆從木以<lb/>
　一陽畫藏于木之下則根株回暖故為本以一陽畫<lb/>
　散于木之上則枝葉向榮故為末大過四陽畫積于<lb/>
　中二陽畫處于初上如木上缺下短所以為本末弱<lb/>
　也○趙汴水曰二卦兑即巽之反故六爻皆可象木<lb/>
　猶屋之棟○李蒙齋曰孟子曰民為貴社稷次之君<lb/>
<pb n="3b"/>
　為輕即大過民為本君為末之意故王注云初為本<lb/>
　上為末君弱于上民疲于下居中用事者皆剛梗不<lb/>
　制之臣也棟既橈矣大厦將顛剛中巽説拯之之道<lb/>
　○胡雲峯曰大過之事甚大无其時不可過有其時<lb/>
　无其才愈不可過○梁孟敬曰此過盛而當壞之時<lb/>
　也然聖人不委之時命必有扶顛持危之道焉○何<lb/>
　𤣥子曰棟説文謂之極爾雅謂之桴義皆訓中即屋<lb/>
　之脊檩惟大過是以棟橈惟棟橈是以利往惟利往<lb/>
<pb n="4a"/>
　是以亨○來矣鮮曰此卦大象坎坎為棟坎主險陷<lb/>
　橈之象又為矯輮亦橈曲之象<lb/>
　　按坎離隂陽互藏其宅也陽以隂為宅大過全肖<lb/>
　　坎陽過盛而隂衰宅不能容陽安所託速救之乃<lb/>
　　亨故大過為死卦人之死未有不由陰不能養陽<lb/>
　　强陽飛越者也<lb/>
初六藉用白茅无咎　𧰼傳藉用白茅柔在下也<lb/>
　胡安定曰為事之始不可輕易况大過之時其事至<lb/>
<pb n="4b"/>
　重功業至大尤不可易于有為必當過分慎重于事<lb/>
　始慎之則可以立大功興大利何咎之有○本義當<lb/>
　大過時以柔居巽下過于畏懼而无咎者也○朱漢<lb/>
　上曰巽為白為草白茅也以柔藉剛藉也○楊誠齋<lb/>
　曰君子當大過之世而在下柔以順承潔以自淑而<lb/>
　已郭林宗曰大厦將傾非一木之支不忤羣小獨免<lb/>
　黨禍故无咎○王秋山曰以過柔之道處過剛之世<lb/>
　過而得中故无咎○吳草廬曰陽勢過盛故隂之承<lb/>
<pb n="5a"/>
　陽其謹敬亦過于當時譬之祭物必藉以茅謹敬之<lb/>
　至也○趙玉泉曰視天下无可忽之事者舉天下无<lb/>
　不可為之事<lb/>
九二枯楊生稊老夫得其女妻无不利　象傳老夫女<lb/>
妻過以相與也<lb/>
　吕藍田曰初六少隂女也上六老隂老婦也九二在<lb/>
　初六之上老于初六故曰老夫九五在上六之下少<lb/>
　于上六故曰士夫○程傳大過之初得中居柔與初<lb/>
<pb n="5b"/>
　比密初既切近于二二復无應于上其相與可知是<lb/>
　剛過之人而能以中自處用柔相濟者也楊者陽氣<lb/>
　易感之物陽過則枯陽過而與初老夫得女妻則能<lb/>
　成生育之功在大過陽爻居隂則善九二九四是也<lb/>
　稊根也○楊龜山曰聞之蜀僧云四爻之剛雖同為<lb/>
　木棟負衆榱則木之强者也楊為早凋則木之弱者<lb/>
　也此卦本末皆弱二近于本五近于末故均為木之<lb/>
　弱也○巽乾體也一索而得女二居乾體老夫也而<lb/>
<pb n="6a"/>
　下比于初得女妻也○朱漢上曰兌澤巽木澤木楊<lb/>
　也兌正秋枯楊也○項平甫曰全卦有利往象九二<lb/>
　獨有之二居柔而用中又與柔比六爻中獨此一爻<lb/>
　不為過甚之事初本也故為稊木根初生之芽也初<lb/>
　又巽之主爻為長為高木已過而復芽又長且高故<lb/>
　有往亨之理○張紫巖曰英才遇合而後化育功成<lb/>
　在大過時必得如二之臣援初六英才而進之始可<lb/>
　有為于大過若五華而不實適為醜也○楊誠齋曰<lb/>
<pb n="6b"/>
　以陽剛之才居謙柔之地下比初六此大臣之能下<lb/>
　士而得助者也則廢可興衰可扶大厦之顛何患初<lb/>
　六耦而敷散根象○沈守約曰爻變為艮陽止也卦<lb/>
　變為咸男女相感陽止隂説老夫女妻也○趙汴水<lb/>
　曰老夫少女非隂陽匹耦然與其隂過陽寧陽過隂<lb/>
　以過壯遇過弱其過也所以適乎中也○王秋山曰<lb/>
　初以柔居剛二以剛居柔而此之剛柔適中相濟而<lb/>
　有功<lb/>
<pb n="7a"/>
九三棟橈凶　𧰼傳棟橈之凶不可以有輔也<lb/>
　司馬温公曰居陽履剛而在下體之上剛很强愎不<lb/>
　可有輔○本義三四兩爻居卦之中棟象九三以剛<lb/>
　居剛不勝其重故橈○張紫巖曰九三承二陽本輕<lb/>
　而末重剛過于外者也九四履二陽本重而末輕剛<lb/>
　積于中者也三處巽上輔之者弱不橈奚為四處互<lb/>
　乾中剛健得中二陽從之是以棟隆而吉○鄭東谷<lb/>
　曰三凶四吉何也救過于其末不若救之于其本大<lb/>
<pb n="7b"/>
　過之棟橈由本末弱然實以末為重三所居不得位<lb/>
　而應乎上救其末于已過之後故棟橈而不可有輔<lb/>
　四居大臣之位而應乎初救其本于未過之初故棟<lb/>
　隆而不橈乎下其下不橈其上安得而不隆○李西<lb/>
　溪曰下卦上實而下弱下弱則上傾故三居下卦之<lb/>
　上而曰棟橈凶言下弱而无助也上卦上弱而下實<lb/>
　下實則可載故四居上卦之下而曰棟隆吉言下實<lb/>
　也此二爻當分上下體看○胡雙湖曰橈者非謂九<lb/>
<pb n="8a"/>
　三自不勝其重指初六柔弱故不勝其重耳彖稱棟<lb/>
　橈獨九三當之其致橈之由<lb/>
九四棟隆吉有它吝　象傳棟隆之吉不橈乎下也<lb/>
　王童溪曰九三九四列之中爻之中譬如屋室衆材<lb/>
　咸集而棟則居中然三則橈四則隆以陽居陽而居<lb/>
　下體之上與以陽居隂而居上體之下其理勢不同<lb/>
　也不橈乎下下謂初六初與四相應四既居隂不恃<lb/>
　其才之剛强而初六又以隂居陽其本未搖而所支<lb/>
<pb n="8b"/>
　載者亦不至剛過此棟之所以隆而不橈乎初六也<lb/>
　雖然譬之一室九三之棟既橈而九四之棟亦安得<lb/>
　獨隆乎故曰有它吝猶言此之棟雖隆矣其如它之<lb/>
　不然乎吝謂有所不足也所謂大厦之傾非一木之<lb/>
　所能支也○胡雲峯曰三之橈有二以剛居剛過剛<lb/>
　則折一也應上之柔柔不能輔二也四之隆亦有二<lb/>
　剛而能柔一也三應上為救其未四應初為救其本<lb/>
　上六以柔居柔為隂之極初六以柔居剛猶可不橈<lb/>
<pb n="9a"/>
　乎下二也盖惟其柔而居剛故二比之則如稊之復<lb/>
　生于下四應之則如棟之不橈乎下也有它吝王弼<lb/>
　以來多以它為初愚按易中无以正應為它者子夏<lb/>
　傳云非應稱它○胡雙湖曰四在三上有棟隆之象<lb/>
九五枯楊生華老婦得其士夫无咎无譽　象傳枯楊<lb/>
生華何可久也老婦士夫亦可醜也<lb/>
　程傳當大過之時以中正居尊位上比過極之隂如<lb/>
　枯楊生華雖有所發无益于枯上六老婦五雖非少<lb/>
<pb n="9b"/>
　比老婦則為壯于五无所賴也故反稱婦得○郭白<lb/>
　雲曰老夫女妻則剛為主而柔輔之大過之得者也<lb/>
　老婦士夫則柔為主而剛輔之大過之失者也○王<lb/>
　童溪曰上六窮隂處大過之極老婦象九五純陽處<lb/>
　上六之下上夫象如驕盈之君以衰庸之臣輔之雖<lb/>
　幸而无咎不足以有譽隂在卦初女妻象隂在卦末<lb/>
　老婦象○項平甫曰五所與者上末也故為華上又<lb/>
　兑主為毁折為附決木已過而生華又毁且決无久<lb/>
<pb n="10a"/>
　生之理○鄭東谷曰剛而得中故无咎○馮厚菴曰<lb/>
　老夫得女妻再娶女之夫也老婦得士夫婦再嫁而<lb/>
　夫未娶也○趙汴水曰枯楊已非可久生華速之也<lb/>
　老婦得士夫是為失節不可醜乎○吳草廬曰二五<lb/>
　皆象夫婦者以其變為咸恒也二變為咸五變為恒<lb/>
　○何𤣥子曰君子而自任太過則小人反將藉之以<lb/>
　為用如老婦之誘惑士夫者可不戒哉<lb/>
上六過渉滅頂凶无咎　𧰼傳過渉之凶不可咎也<lb/>
<pb n="10b"/>
　王輔嗣曰處大過之極過之甚也渉難過甚至于滅<lb/>
　頂凶志在救時故不可咎○孔仲達曰此猶龍逢比<lb/>
　干憂時危亂不懼誅殺直言深諫以忤无道之主遂<lb/>
　至滅亡其意則善復有何咎𧰼云不可咎言不害于<lb/>
　義也○本義處過極之世才弱不足以濟然于義為<lb/>
　无咎矣盖殺身成仁之事○語録東漢諸人不量淺<lb/>
　深至于殺身亡家然其心何罪故不可咎○朱漢上<lb/>
　曰乾為首上六在首之上頂也兌澤滅没其頂渉難<lb/>
<pb n="11a"/>
　之過也○郭兼山曰方大過之時非不恤其危渉險<lb/>
　以求濟何可及也𧰼曰獨立不懼遯世无悶上六非<lb/>
　斯人之徒而誰與○馮厚齋曰上畫偶兌隂水也中<lb/>
　四畫竒人之身也初畫足也全卦有人居澤中滅頂<lb/>
　之象故于上一爻發之○易大抵上下畫停者從中<lb/>
　分反對為象頤中孚小過皆然而此卦尤明三四對<lb/>
　皆棟上隆下橈二五對皆枯楊上華下稊初與上對<lb/>
　初慎上凶○張紫巖曰夫子歴聘天下而耦耕之徒<lb/>
<pb n="11b"/>
　非之懼凶也彼荷蕢者自謂深厲淺揭不及于難豈<lb/>
　聖賢之仁乎澤在木上為過渉為滅頂○沈守約曰<lb/>
　澤滅木則舟梁之用廢其極必至于渉變而為乾說<lb/>
　而健過渉者也兌為澤乾為首滅頂之象卦變為姤<lb/>
　隂壯不可長救之之時○吳草廬曰大過肖坎坎之<lb/>
　中畫水也積四陽為一中畫水之深過于常時也<lb/>
　　按此爻伊川以為小人冒險泥于六之隂也夫小<lb/>
　　人冒險則凶而己何云无咎大過雖嫌于過究係<lb/>
<pb n="12a"/>
　　大之過大陽也君子也正氣也朱子故以殺身成<lb/>
　　仁之事當之蓋此本取全卦為義過渉滅頂即大<lb/>
　　𧰼所云澤滅木也凶无咎即大象所云君子獨立<lb/>
　　不懼遯世无悶也大過過在四陽初上二隂本无<lb/>
　　過故皆得无咎而初當大過之始尚可敬慎以趨<lb/>
　　吉上居大過之終自无求全之道止期弗叛于道<lb/>
　　義而已兌為毁折為說湯火鼎鑊甘之如飴所以<lb/>
　　為大過凶之下繫以无咎孔子更以不可咎釋之<lb/>
<pb n="12b"/>
　　深予之也斯為聖人之書也<lb/>
䷜<hi>坎下坎上</hi>　　中爻震艮<lb/>
　張子坎離天地之中二氣之正交然離本隂卦坎本<lb/>
　陽卦以此見二氣其本如此而交性也非此二物則<lb/>
　无易○趙復齋曰坎陽在内隂在外故水明内景離<lb/>
　陽在外隂在内故火明外景○水得陽氣升而為雲<lb/>
　所以能升者陽也其升而復降者隂也○張南軒曰<lb/>
　得于乾者震坎艮得于坤者巽離兌得于乾者毎无<lb/>
<pb n="13a"/>
　待而有濟得于坤者不能特立以成功尊卑之分倡<lb/>
　隨之義也○李隆山曰乾坤者隂陽之祖而坎離則<lb/>
　天地之中也坎居正北于時為子為夜之中而一陽<lb/>
　生故坎一陽居中離居正南于時為午為日之中而<lb/>
　一隂生故離一隂居中天地隂陽之中即坎離之中<lb/>
　此乃造化張本之地也坎在物為水在人為精以畫<lb/>
　觀之坎中實即精蔵于中水積于淵之𧰼離于物為<lb/>
　火在人為神以畫觀之離中虚即神寓于心火明于<lb/>
<pb n="13b"/>
　空之𧰼坎之中實是為誠離之中虚是為明中實者<lb/>
　坎之用中虚者離之用誠明起于中者易之妙用聖<lb/>
　人之心學也○謝顯道曰坎互屯蒙蹇解四卦坎所<lb/>
　以多凶<lb/>
　　按坎中爻震艮則具三男離中爻巽兌則具三女<lb/>
習坎有孚維心亨行有尚　彖傳習坎重險也水流而<lb/>
不盈行險而不失其信維心亨乃以剛中也行有尚往<lb/>
有功也天險不可升也地險山川丘陵也王公設險以<lb/>
<pb n="14a"/>
守其國險之時用大矣哉<lb/>
　荀慈明曰陽動隂中故流陽陷隂中故不盈也○虞<lb/>
　仲翔曰行謂二尚謂五也二位震為行動應五故行<lb/>
　有尚震為行水性有常消息與月相應五在天位艮<lb/>
　為山坎為川王公謂乾五坤為邦乾二之坤成坎險<lb/>
　○陸公紀曰月者水精月在天滿則虧不盈之𧰼○<lb/>
　孔仲達曰諸卦之名皆于卦上不加其字此坎卦特<lb/>
　加習者以坎為險難特加習名重習謂上下俱坎是<lb/>
<pb n="14b"/>
　險之重疊乃成險之用○程傳以剛中之道而行則<lb/>
　可以濟險難以剛中之才而往則有功故可嘉尚若<lb/>
　止而不行則常在險中矣坎以能行為功○本義中<lb/>
　實為有孚心亨之象○趙復齋曰二耦畫地一陽陷<lb/>
　其中水行地中𧰼水常行地中豈有盈而溢者水行<lb/>
　乎坎其勢平其趨下盈科而進其必然者　復之初<lb/>
　坎之二五畫竒而實復動于虚坎存于中命之曰心<lb/>
　取𧰼精矣陽渉隂所以盡變隂揜之不能阻其亨剛<lb/>
<pb n="15a"/>
　中故也水以流為尚險以去為通心以運用為神○<lb/>
　郭白雲曰一陽揜于二隂非亨也然剛中則所守至<lb/>
　固雖非亨而心亨矣用剛中以行何往非功其本則<lb/>
　自有孚心亨之微推而及于天下也○朱漢上曰坎<lb/>
　在上天險也震足止于下不可升也坎在下地險也<lb/>
　艮為山坎為川半山為丘陵也五乾為王設險不唯<lb/>
　城郭溝池兵甲之利綱紀法度人所不能踰者皆是<lb/>
　○項平甫曰重卦之序坎居六子之先故于坎卦加<lb/>
<pb n="15b"/>
　習字以起後例故孔子于離曰繼明震曰洊雷艮曰<lb/>
　兼山兌曰麗澤皆與三畫卦不同坎彖自為兩節象<lb/>
　為水之多義為險之重自水流至有功以水言也自<lb/>
　天險至大矣哉以險言也卦辭皆言水之義爻辭皆<lb/>
　以險為義水流而不盈謂不止也坎不盈謂不滿也<lb/>
　不止故有孚不滿故中未大因其辭而釋之坎有時<lb/>
　而盈水无時而盈也○都聖與曰習之義訓因書曰<lb/>
　卜不習吉是也○李隆山曰以𧰼觀之則陽居坎險<lb/>
<pb n="16a"/>
　是為心病以理觀之則陽為誠實是為心亨○趙汴<lb/>
　水曰坎為流水兌為止水水瀦則盈水流則不盈水<lb/>
　之就下行乎險者也至平生焉春夏汪洋秋冬歛涸<lb/>
　至信出焉險固所以為難有時而用之亦足以防難<lb/>
　天積虚以不可升為險故能神其道地積形以山川<lb/>
　丘陵為險故能畜其富○胡雲峯曰卦亨字本義例<lb/>
　以為占唯此卦曰中實為有孚心亨之象盖他卦言<lb/>
　占事之亨也此言𧰼心之亨也陽實有孚之𧰼陽明<lb/>
<pb n="16b"/>
　心亨之𧰼心有主則實見得事理實是如此此心微<lb/>
　有不通即是險阻○俞石澗曰最有信者莫如潮一<lb/>
　日兩至隨月之盈虧以為消長未嘗差失也○章本<lb/>
　清曰坎卦指出心以示人可見心在身中真如一陽<lb/>
　陷于二隂之内所謂道心唯微者此也○吳敬齋曰<lb/>
　陽陷隂中所以為坎中實有孚所以處險有孚則誠<lb/>
　立心亨則明通心之體静而常明如一陽藏于二隂<lb/>
　中也心之用動而不息如二隂中一陽之流行也一<lb/>
<pb n="17a"/>
　陽者流行之本體二隂者所在之分限○觀彖物之<lb/>
　陷于險而能行險者莫如水故水流而不盈句先言<lb/>
　水徳以起下文行險之義五行之性惟水流行其徳<lb/>
　流通而至實故行險也不為所困不踰越以出于險<lb/>
　而積累以充于中孚亨之義由此而取人之行險而<lb/>
　不失其信如水之不盈而有常維心亨如水之流通<lb/>
　而不困二五剛中兼有其義剛則實而有信中則虚<lb/>
　而能通<lb/>
<pb n="17b"/>
初六習坎入于坎窞凶　𧰼傳習坎入坎失道凶也<lb/>
　本義以隂柔居重險之下其陷益深○沈守約曰坎<lb/>
　而為兌川壅澤也卦變為節節止也壅且止益深也<lb/>
　習坎入坎之𧰼○楊誠齋曰窞偶畫穴之𧰼○胡雲<lb/>
　峯曰初六六三皆以隂居坎下水性本下而又居下<lb/>
　坎體本陷而又居陷中之陷故皆入坎窞而初又下<lb/>
　卦之下也<lb/>
　　按道以水言則水由地中行者水之道也坎之偶<lb/>
<pb n="18a"/>
　　畫坎之坤地非水道也初更入于坎中之旁穴水<lb/>
　　之旁溢者失其道也其𧰼如此以理言之則不中<lb/>
　　不正也<lb/>
九二坎有險求小得　𧰼傳求小得未出中也<lb/>
　本義處重險之中未能自出故為有險然剛而得中<lb/>
　故可以求小得○楊龜山曰求者自求也外雖有險<lb/>
　而心常亨故曰求小得○郭白雲曰剛而得中心亨<lb/>
　之道一離乎中則失之矣故𧰼言求小得以其未出<lb/>
<pb n="18b"/>
　中也○趙復齋曰陽實在中得而非失有險未平未<lb/>
　光大也陽居中則在險出險則失中卦時然也聖人<lb/>
　觀彖與其失中寧未出險居中光大險自平爾○項<lb/>
　平甫曰坎有險即習坎言坎上又有坎也○張紫巖<lb/>
　曰以身則私心以國則小人均曰險隂蔽陽也學問<lb/>
　未躋于聖賢事業未大于國家利澤未加于天下皆九<lb/>
　二求小得義○陳明卿曰求其小不求其大原不在<lb/>
　大也涓涓不已流為江河如掘地得泉不待溢而出<lb/>
<pb n="19a"/>
　外然後為流泉也○觀彖所得雖小而有可大之基<lb/>
　勢<lb/>
　　按坎卦出中即失道安能求小得乎未出中則水<lb/>
　　循其道雖在下坎為小得可以行有尚<lb/>
六三來之坎坎險且枕入于坎窞勿用　𧰼傳來之坎<lb/>
坎終无功也<lb/>
　項平甫曰坎卦尚往利剛而不利柔三亦隂柔止言<lb/>
　勿用言无功不言失道凶者六三志剛而不安于位<lb/>
<pb n="19b"/>
　來之坎坎甚矣其有志于出險也之往坎坎勞貎此<lb/>
　言上下往來之勞下文始言險之多欲進而上則險<lb/>
　而不可升欲居其位則枕而不能安欲退而下則入<lb/>
　于坎窞才不剛位不正時不利皆无所施故戒以勿<lb/>
　用𧰼曰終无功者言雖勞其心力多方圗之終无出<lb/>
　險之效也味終字可見坎坎之為勞矣先儒以有兩<lb/>
　坎字便稱來往皆險非也○沈守約曰坎為巽為進<lb/>
　退為不果來之坎坎𧰼巽伏也險且枕𧰼卦變為井<lb/>
<pb n="20a"/>
　入于坎窞𧰼○趙汴水曰或來或往躑躅求出可謂<lb/>
　不遑寧居矣奈身居兩險之間始之用力徒勞終亦<lb/>
　計功无有而已<lb/>
　　按坎為勞卦則坎坎為勞而又勞猶乾乾為健而<lb/>
　　又健蹇蹇為蹇而又蹇也項氏趙氏說最允六三<lb/>
　　所以有出險之志來之之勞者不獨以柔居剛盖<lb/>
　　以三居互震之位自有震動之能也無如前有重<lb/>
　　險又當互艮之止所以終于无功<lb/>
<pb n="20b"/>
六四樽酒簋貳用缶納約自牖終无咎　𧰼傳樽酒簋<lb/>
貳剛柔際也<lb/>
　虞仲翔曰震主祭器故有樽簋坎為酒簋黍稷器三<lb/>
　至五有頤𧰼坎為木震為足酒在上樽酒𧰼貳副也<lb/>
　艮為牖小光照牖象○王輔嗣曰處重險而以柔居<lb/>
　柔履得其位以承于五五亦得位剛柔皆无餘應以<lb/>
　相承比明信顯著不存外飾剛柔相濟而相親焉際<lb/>
　之謂○崔氏憬曰于重險之時比五承陽修其潔誠<lb/>
<pb n="21a"/>
　進其忠信則終无咎○蘇子瞻曰夫同利者不交而<lb/>
　懽同患者不約而信四非五无以為主五非四无以<lb/>
　為蔽薄禮簡約終不相咎者四與五之際也○程傳<lb/>
　自牖言自通明之處人臣以忠信善道結于君心必<lb/>
　自其所明處乃能入也○本義牖非所由之正而室<lb/>
　之所以受明也始雖艱難終无咎○郭白雲曰能虚<lb/>
　中盡誠以通交際之道猶自牖納約其情已至不必<lb/>
　堦序行禮之地○趙復齋曰坎隂陷陽至四而變因<lb/>
<pb n="21b"/>
　重卦也二五之剛挾柔在内麗𧰼著而險情變三乘<lb/>
　剛非可取者故不若四至順也承陽履隂无復險矣<lb/>
　由是隂陽情通交際得焉器用缶尚質素也納約自<lb/>
　牖无隠情也險變為順故要其終○沈守約曰四五<lb/>
　君臣得位下比上承交際以禮而相養以道酒養陽<lb/>
　也食養隂也四以樽酒養五之陽五以簋貳養四之<lb/>
　隂相濟以相養缶喻四之誠牖喻五之明○潘天錫<lb/>
　曰樽酒簋貳用缶與損二簋可用享同意納約自牖<lb/>
<pb n="22a"/>
　與暌遇主于巷同意○馮厚齋曰缶瓦器可擊之以<lb/>
　作樂○張舜元曰震有著樽𧰼坎有酒𧰼全體有簋<lb/>
　𧰼坎為缶○何𤣥子曰簋貳樽酒而副以簋也禮天<lb/>
　子大臣出會諸侯主國樽于簋副是也爻變為兌當<lb/>
　坎世而君臣相說故其𧰼如此<lb/>
　　按爻變中爻為巽順而善入納約之𧰼趙氏所云<lb/>
　　險變為順亦謂巽也<lb/>
九五坎不盈祇既平无咎　𧰼傳坎不盈中未大也<lb/>
<pb n="22b"/>
　虞仲翔曰盈溢也艮為止謂水流而不盈坎為平地<lb/>
　安也艮止坤安故祇既平○張子坎盈則進而往有<lb/>
　尚矣○楊龜山曰陽在重隂之中雖中而未大故坎<lb/>
　不盈祇既平而已盈則出險矣然既平則有出險之<lb/>
　漸故无咎○朱漢上曰祇適足之辭○項平甫曰九<lb/>
　五已登上坎无重坎矣然水必盈坎而後可出獨處<lb/>
　隂中无應于下如水之力適與坎平未能流而出坎<lb/>
　故曰中未大○馮厚齋曰五在上卦之中有剛明之<lb/>
<pb n="23a"/>
　才宜有以出險矣而上猶有隂所以不盈而祇既平<lb/>
　蓋下有坎故流而不盈未出險故既平而已上一隂<lb/>
　猶岸也龍門之險至盟津而平乃利涉焉既平則險<lb/>
　可濟<lb/>
　　按坎之中水也未大故不盈大則盈科而進矣<lb/>
上六係用徽纆寘于叢棘三歲不得凶　𧰼傳上六失<lb/>
道凶三歲也<lb/>
　九家易曰坎為叢棘又為法律上罪三年舍○李氏<lb/>
<pb n="23b"/>
　鼎祚曰坎于木為堅多心叢棘象巽為繩係用徽纆也<lb/>
　馬融云徽纆索也三股為徽兩股為纆○孔仲達曰<lb/>
　用徽纆之繩寘于叢棘若能自修三歲可以自新故<lb/>
　𧰼曰凶三歲言三歲之後可免也○程傳以隂柔居<lb/>
　險極以其陷之深取牢獄為喻○張紫巖曰水逆行<lb/>
　謂之洚水上六處重險之極失道彌甚厯三爻復歸<lb/>
　于坎為三歲不得○龔泉峯曰坎卦本以陽陷隂為<lb/>
　義至爻辭則隂陽皆陷不以陽陷于隂為義陽之陷<lb/>
<pb n="24a"/>
　為可出隂之陷反為甚○何𤣥子曰變巽為入坎尚<lb/>
　往者也上居險極且伏而入終不能出險<lb/>
　　按坎為法律重坎之上法之峻也故象如此要以<lb/>
　　水極于上懷襄之勢也重坎之時下則横流上則<lb/>
　　滔天皆失水由地中行之道故初上皆云失道坎<lb/>
　　以中一陽為水上下二隂為土為岸而于重卦又<lb/>
　　往往以上之偶畫分拆為隄缺防開之象大過之<lb/>
　　滅頂既濟之濡首亦是也故傳言上六失道者盖<lb/>
<pb n="24b"/>
　　以上六則偶畫分拆于上是為失道也唯井以上<lb/>
　　出為功故以上偶畫為勿幕而吉取𧰼之細而變<lb/>
　　若此亦可見此卦初上之失道不可直作道理之<lb/>
　　道解矣<lb/>
䷝<hi>離下離上</hi>　　中爻巽兌<lb/>
　程傳離麗也明也取其隂麗于上下之陽則為附麗<lb/>
　之義取其中虚則為明義離為火火體虚麗于物而<lb/>
　明者也○朱子水質隂而性本陽火質陽而性本隂<lb/>
<pb n="25a"/>
　水外暗而内明以其根于陽也火外明而内暗以其<lb/>
　根于隂也○郭兼山曰人者天地之合也水為精火<lb/>
　為神其精神者天之分骨骸者地之分各有所麗焉<lb/>
　故合則渾離則散方其合也氣聚而形成于有方其<lb/>
　離也氣散而神合于无是以離附物則生去物則滅<lb/>
　聖人以是而知死生之說<lb/>
離利貞亨畜牝牛吉　彖傳離麗也日月麗乎天百榖<lb/>
草木麗乎土重明以麗乎正乃化成天下柔麗乎中正<lb/>
<pb n="25b"/>
故亨是以畜牝牛吉也<lb/>
　王輔嗣曰離之為卦以柔為正故必貞而後乃亨柔<lb/>
　處于内而履正中牝之善也外强而内順牛之善也<lb/>
　離之為體以柔順為主故不可以畜剛猛之物而吉<lb/>
　于畜牝牛○程傳牛之性順牝又順之至也畜牝牛<lb/>
　謂養其順徳○楊龜山曰火无常形麗物而有形盈<lb/>
　天地間未有无所麗而能有成者重明合二體言也<lb/>
　柔麗乎中正以六二言也柔不中則茹不正則邪故<lb/>
<pb n="26a"/>
　麗乎中正乃亨○郭兼山曰成卦之本在二二有牛<lb/>
　𧰼而爻曰黄離元吉又從可知也○朱漢上曰離中<lb/>
　之隂即坤之隂坤為牛順也六二以隂居隂為牝牛<lb/>
　至順也以剛正畜養之而麗乎中正故亨是以畜牝<lb/>
　牛吉○李隆山曰離中虚心之𧰼利貞則亨畜牝牛<lb/>
　則吉此聖人敎人牧心之法畜之為言牧而止之之<lb/>
　謂也離之性上若不能畜牝牛則不免有炎上之患<lb/>
　○項平甫曰上卦為重明下卦三爻皆麗乎正故曰<lb/>
<pb n="26b"/>
　重明以麗乎正句中加以字如同人之文明以健賁<lb/>
　之文明以止皆論上下兩卦之體也　日月麗乎天<lb/>
　而成明百榖草木麗乎上而成文故離為文又為明<lb/>
　○張紫巖曰明本于性因而重之緝熈光明之學也<lb/>
　或謂上下俱明是不然互坎為日月互巽為百榖草<lb/>
　木○邱行可曰五為天位日月麗乎天之𧰼此以氣<lb/>
　麗氣二居地位百榖草木麗乎土之𧰼此以形麗形<lb/>
　○趙汴水曰人心无常不能无所麗重明繼作所麗<lb/>
<pb n="27a"/>
　皆正而後道化可得而成蓋化易于行難于成前聖<lb/>
　明而正矣繼之者或正而不明或明而不正則前行<lb/>
　後廢何成之有○胡雲峯曰坎之明在内以剛健而<lb/>
　行之于外離之明在外當柔順以養之于中況坎水<lb/>
　潤下愈下則陷故以行為尚離火炎上愈上則焚故<lb/>
　以止為吉○梁孟敬曰一隂居内二陽在外為之防<lb/>
　閑畜牝牛象○易外坎一剛為牝馬離一柔為牝牛<lb/>
　牝馬牝牛皆心也畜牝牛者畜其心也麗乎中者畜<lb/>
<pb n="27b"/>
　之道也日月麗乎天之正心畜乎身之中麗亦畜也<lb/>
　　百榖草木相見乎離而互巽則齊乎巽○觀彖或<lb/>
　疑牝牛坤𧰼而離取之坤反為牝馬何也曰惟坤之<lb/>
　非馬故曰牝馬取其順而能健惟離之非牛故曰牝<lb/>
　牛取其明而能順<lb/>
初九履錯然敬之无咎　𧰼傳履錯之敬以辟咎也<lb/>
　王酸棗曰處萬物相見之初履錯雜之時○蘇子瞻<lb/>
　曰六爻以相附麗為事火性炎上故下當附上初九<lb/>
<pb n="28a"/>
　附六二以柔附剛者寧倨而无諂以剛附柔者寧敬<lb/>
　而无瀆○趙復齋曰柔承剛所履錯然初九出而遇<lb/>
　之能敬則隂陽合徳動與物交皆天理也日出而作<lb/>
　故發此𧰼○王童溪曰諂則失已非下承上之道慢<lb/>
　則失人非剛接柔之道初之敬者所以解諂與慢之<lb/>
　咎也初九之所以能敬者以正故也○張紫巖曰離<lb/>
　初禮所始行也初以剛陽居離明先用能行禮于離<lb/>
　○項平甫曰相麗之初未論求福且欲避咎○沈守<lb/>
<pb n="28b"/>
　約曰變為艮艮為徑路艮止也知其當止而止之敬<lb/>
　之𧰼○馮時行曰日方出人夙興之晨履錯然動之<lb/>
　始于其始而加敬則終必吉禍福幾微每萌于初動<lb/>
　之時故戒其初○易外履者禮也錯然者離之文章<lb/>
　也離有文章之麗无敬以直其内則飾焉而已有敬<lb/>
　則其文章乃麗如日月之東西錯然而麗天百榖草<lb/>
　木之花實錯然而麗土人五性本于五行火行則禮<lb/>
　離初火行之初故言禮○觀彖敬者人心之朝氣也<lb/>
<pb n="29a"/>
　能常敬則不昏矣<lb/>
六二黄離元吉　𧰼傳黄離元吉得中道也<lb/>
　王輔嗣曰居中得位以柔處柔履文明之盛而得其<lb/>
　中○侯行果曰此本坤爻故云黄離○程傳以文明<lb/>
　中正之徳上同于文明中順之君大善之吉𧰼傳不<lb/>
　云正者中也正在其中○郭白雲曰離之六爻二五<lb/>
　為美五中而非正柔麗中正者唯六二盡之黄為中<lb/>
　之色而徳之至美者也故元吉其義與坤六五相𩔖<lb/>
<pb n="29b"/>
　○李去非曰黄地之中色與黄裳元吉同裳下飾而<lb/>
　離為日此其異也○項平甫曰坤之六五黄裳元吉<lb/>
　離乃以六二為黄離元吉者自坤言之六五坤道之<lb/>
　最盛而用柔中故元吉離則乾之本體而坤來文之<lb/>
　其義以明為主乾之九二本自文明而坤之六二又<lb/>
　以地道之光來居其位光明如此而以柔順中正將<lb/>
　之故曰黄離元吉得中道也○沈守約曰變而為乾<lb/>
　大明升天得其所麗卦變大有火在天上萬物咸照<lb/>
<pb n="30a"/>
　文明之盛○胡雲峯曰離性炎上上之中不如下之<lb/>
　中為元吉○易外𤣥水之正色黄火之正色火以黄<lb/>
　光為吉未逺于地則黄火之本也漸近于天則赤火<lb/>
　之未也火初生而其氣方柔又居地之中故黄也日<lb/>
　初出黄以離地氣未逺也日將入亦黄以復與地氣<lb/>
　近也黄者日之氣氣之黄者為元氣聲之黄者為元<lb/>
　聲色之黄者為元色坤之黄色之元也離之黄氣之<lb/>
　元也<lb/>
<pb n="30b"/>
九三日昃之離不鼓缶而歌則大耋之嗟凶　𧰼傳日<lb/>
昃之離何可乆也<lb/>
　荀慈明曰初為日出二為日中三為日昃○程傳離<lb/>
　之義在人事為最大九三居下卦之終前明將盡後<lb/>
　明將繼之時人之始終時之革易日昃則將没矣○<lb/>
　朱漢上曰九三離腹變坤為缶艮手擊之鼓缶也○<lb/>
　項平甫曰句法不節若則嗟若同日既昃矣不動而<lb/>
　求樂則坐而待憂九三動為震震為鼓為聲互坎為<lb/>
<pb n="31a"/>
　缶又為擊缶之聲○梁孟敬曰過剛不中時去志荒<lb/>
　哀樂失常能无凶乎君子值此思患之心與樂天之<lb/>
　誠並行而不悖不暇于歌何至于嗟○易外日昃之<lb/>
　離歌與嗟皆為死生所動故皆凶日不可以乆中而<lb/>
　不昃人不可以乆生而不死故曰何可乆盖憂生與<lb/>
　達生皆非正道聖人唯順其自然○觀彖日過中則<lb/>
　昃喻人之徳衰而向昏<lb/>
九四突如其來如焚如死如棄如　𧰼傳突如其來如<lb/>
<pb n="31b"/>
无所容也<lb/>
　王輔嗣曰處于明道始變之際昏而始曉没而復出<lb/>
　故曰突如其來如○程傳繼明之初故言繼承之道<lb/>
　在上而近君繼承之地也以陽居離體剛躁而不中<lb/>
　正突如而來非善繼者上陵其君不順所承人惡衆<lb/>
　棄天下所不容○吕藍田曰剛柔不當位則剛必凌<lb/>
　柔下必犯上不順之勢物所不容不戢自焚○趙復<lb/>
　齋曰炎上侵五故戒之深不然如日之再升明之日<lb/>
<pb n="32a"/>
　新亦其𧰼也○吕東萊曰九四處近君之位聖人于<lb/>
　此一爻嚴其義峻其辭正天下之大分明君臣之<lb/>
　大閑六十四卦近君之位獨于離一爻言之何哉盖<lb/>
　離有相繼之義大抵人臣之繼君必如舜禹乃可无<lb/>
　舜禹之心即是莽卓○馮厚齋曰竈之出火者謂突<lb/>
　突如下卦之火從突出衝上<lb/>
　　按此解極精九四之火非外來也由内而出積之<lb/>
　　所致也天下之患生于積重而況于炎上之火此<lb/>
<pb n="32b"/>
　　即馴致其道至堅氷之例也莽操之禍豈忽然而<lb/>
　　來者耶<lb/>
　張紫巖曰互巽巽為木為風木火以風行來如焚如<lb/>
　也火出木盡死如棄如也○沈守約曰變而為艮炎<lb/>
　盛薄山火焚山敗火无所麗焚死棄𧰼○胡雲峯曰<lb/>
　四既上突而迫于五三亦上突而迫于四故四之焚<lb/>
　愈甚○吳草廬曰四變中爻成坎火入坎水而滅死<lb/>
　也○來矣鮮曰三之舊火既上于四而不能回四之<lb/>
<pb n="33a"/>
　新火又發五得中居尊四之火又不能犯上下兩无<lb/>
　所容必至于焚死棄而後已○章本清曰明之于人<lb/>
　猶火之于木火宿于木而能焚木明本于人而能害<lb/>
　人<lb/>
六五出涕沱若戚嗟若吉　𧰼傳六五之吉離王公也<lb/>
　項平甫曰九四為前明將盡急于求繼逆子也六五<lb/>
　順子也以繼父為悲以承業為憂不以得位為樂凡<lb/>
　天子諸侯之初嗣位皆當如此故曰六五之吉離王<lb/>
<pb n="33b"/>
　公也○李西溪曰三日既昃上體繼之五為繼明之<lb/>
　主也出涕戚嗟吉者盖以繼世易位事也故出涕戚<lb/>
　嗟則吉𧰼曰離王公也盖此禮天子與諸侯達也○<lb/>
　朱漢上曰離目兑澤出涕也鄭康成曰自目出曰涕<lb/>
　兑口嗟若也○王童溪曰離王公謂麗正位也○趙<lb/>
　汴水曰顔色之戚哭泣之哀弔者大悦此其事也沱<lb/>
　若嗟若五為君位而凶憂如此聖人故因爻辭之吉<lb/>
　而釋之曰其吉者五為王公也以聖繼聖孝道之治<lb/>
<pb n="34a"/>
　天下如此所以吉也后王君公皆君也○吳草廬曰<lb/>
　六五為重離之主繼明而嗣位者也嗣天子之孝如<lb/>
　是<lb/>
　　按易例凡有戒懼之處大抵以厲字或惕字盡之<lb/>
　　未有如此爻憂戚之甚者兩剛之間乃離之本體<lb/>
　　非逼也不足為懼且麗非陷比即四陽之逼亦在<lb/>
　　四言之耳五有柔中之徳苟以四之逼而涕泣咨<lb/>
　　嗟直魯哀高貴鄉公之流何以為文明之主无咎<lb/>
<pb n="34b"/>
　　足矣安得言吉諸儒毎喜泛言君道致失爻義玩<lb/>
　　𧰼傳離王公三字乃春秋書即位之意不然五為<lb/>
　　君位六十四卦所同何于此獨揭而示耶易理之<lb/>
　　妙固以一𧰼可通萬𧰼然六十四卦亦以各有所<lb/>
　　主故謂之時尤于人事之大者聖人多以一卦示<lb/>
　　之如師言用兵訟言聴訟鼎言主器革言革命則<lb/>
　　離之繼明自主嗣位者言<lb/>
上九王用出征有嘉折首獲匪其醜无咎　𧰼傳王用<lb/>
<pb n="35a"/>
出征以正邦也<lb/>
　張子離道已成然後不附可征○本義剛明及逺威<lb/>
　振而刑不濫○蔡節齋曰王五也上以陽居五上處<lb/>
　離之極五用之出征則有嘉美之功離為甲胄戈兵<lb/>
　○李西溪曰繼體之君自當出征有扈之戰啓之所<lb/>
　以承禹淮夷之征成王以繼武王葢不如是不足以<lb/>
　正邦○項平甫曰六五舜讓徳不嗣禹稽首固辭之<lb/>
　時上九誅四凶征有苗之時○趙汴水曰興師用武<lb/>
<pb n="35b"/>
　非王者初政之急不意有敗常干正之人不加獮夷<lb/>
　失繼明之道聖人以正邦釋之猶康王曰張皇六師<lb/>
　无壞我高祖寡命是也○丘行可曰坎性下陷故上<lb/>
　坎為安離性上炎故下離為安○胡雲峯曰坎水内<lb/>
　明外暗上六暗于外者必陷于刑離火内暗外明上<lb/>
　九明于外者可用行兵剛逺則威震故曰折首明逺<lb/>
　則刑不濫故曰獲匪其醜○王秋山曰王位既正可<lb/>
　以出征正其不正以正定其邦國也苟非繼明之始<lb/>
<pb n="36a"/>
　邦何待正<lb/>
　　總論<lb/>
　胡雙湖曰易大傳云日月運行一寒一暑隂陽之義<lb/>
　配日月懸𧰼著明莫大乎日月日月之道貞明者也<lb/>
　愚謂太虚中萬物何莫非易之呈露特日月繼照真<lb/>
　天地自然之𧰼易之為義尤著明于日月鄭氏厚曰<lb/>
　易從日從月天下之理一竒一偶盡矣天文地理人<lb/>
　事物𩔖以至性命之微變化之妙否泰損益剛柔失<lb/>
<pb n="36b"/>
　得出處語黙皆有對待故易設一長畫二短畫以總<lb/>
　括之所謂一隂一陽之謂道者也陸氏秉曰易字篆<lb/>
　文日下從月取日月交配而成是日往月來迭相為<lb/>
　易之義説文日實也太陽之精无虧故文從圈滿而<lb/>
　畫竒于内為日圏缺而畫偶于内為月或曰日月特<lb/>
　坎離二𧰼何以得耑易之名曰易有爻有位九六為<lb/>
　爻之隂陽初二三四五上為位之隂陽以爻之隂陽<lb/>
　言之唯坎離二卦當日月之𧰼以位之隂陽言之初<lb/>
<pb n="37a"/>
　二三為位之離四五上為位之坎六十四卦之位皆<lb/>
　坎離則六十四卦之位皆日月之𧰼也況日月隂陽<lb/>
　之精天地功化皆寄在大光明中日之功又大于月<lb/>
　月特受日之光大哉日乎出則晝入則夜行南陸則<lb/>
　暑行北陸則寒萬萬古生殺慘舒皆日功用不然八<lb/>
　表同昏父母諸子亦且奈何哉<lb/>
　<lb/>
　<lb/>
<pb n="37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易孔義集説卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集說卷十九</head> <lb/>
    <p>
<pb n="1a"/>
欽定四庫全書<lb/>
　周易孔義集說卷十九<lb/>
　　　　　　　　　　　光祿寺卿沈起元撰<lb/>
　　繫辭下傳<lb/>
八卦成列象在其中矣因而重之爻在其中矣<lb/>
　韓康伯曰八卦備天下之理而未極其變故因而重<lb/>
　之以象其動則爻之義所存各異故爻在其中○本<lb/>
　義因而重之謂各因一卦而以八卦次第加之為六<lb/>
<pb n="1b"/>
　十四卦爻六爻既重而後卦有六爻也○楊誠齋曰<lb/>
　八卦未畫萬象在天下八卦既列萬象在易○朱漢<lb/>
　上曰伏羲始畫八卦八卦成列而乾坤定位震㢲一<lb/>
　交也坎離二交也艮兌三交也六十四卦之象在其<lb/>
　中矣三畫天地人也伏羲因而重之則三百八十四<lb/>
　爻在其中矣歸藏初經八卦六爻則知因重之者伏<lb/>
　羲也姚信曰夏曰連山商曰歸藏周曰周易連山神<lb/>
　農氏也歸藏黄帝氏也又曰先儒論重卦者六家王<lb/>
<pb n="2a"/>
　弼虞翻曰伏羲鄭康成曰神農孫盛曰夏禹司馬遷<lb/>
　揚雄曰文王而孔穎達陸徳明陸希聲則以弼論為<lb/>
　是○柴與之曰八卦列成則凡天下之象舉在其中<lb/>
　不止八物如說卦中所列皆是也<lb/>
　　按言因而重之則伏羲重卦無疑紛紛者可息又<lb/>
　　玩因重之因字伏羲於此更無事安排只每卦加<lb/>
　　八卦而已非如八卦之創為三畫故曰因也邵氏<lb/>
　　逐爻生出四畫五畫六畫之說不可從本義既主<lb/>
<pb n="2b"/>
　　各加八卦之說而語錄中猶有接次生出逐爻之<lb/>
　　語則泥於邵氏也讀語錄者審之<lb/>
剛柔相推變在其中矣繫辭焉而命之動在其中矣吉<lb/>
凶悔吝生乎動者也<lb/>
　虞仲翔曰剛柔相推而生變化故變在其中繫彖象<lb/>
　九六之辭故動在其中鼓天下之動者存乎辭○周<lb/>
　濓溪曰吉凶悔吝生乎動噫吉一而已動可不謹乎<lb/>
　○王童溪曰聖人繫之以辭而命之於人使知吉凶<lb/>
<pb n="3a"/>
　之所以然而明其趨舎焉則趨舎之動又在乎爻辭<lb/>
　之中矣○項平甫曰人之動有吉凶悔吝而不出於<lb/>
　卦辭爻辭之所命變與動字義相近恐讀者之不能<lb/>
　辨也故聖人自釋之曰吉凶悔吝生乎動者也明變<lb/>
　主易言動主人言也○蘇紫溪曰動在其中動字與<lb/>
　下文生乎動天下之動三動字俱同非當動卦爻之<lb/>
　謂也<lb/>
剛柔者立本者也變通者趨時者也<lb/>
<pb n="3b"/>
　孔仲達曰若乾之初九趨向勿用之時上九趨向亢<lb/>
　極之時是諸爻之變皆臻趨於時也其剛柔立本者<lb/>
　立其卦本而不易也卦者時也變通者趨時者也卦<lb/>
　既總主一時爻則就一時之中各趨其所宜之時故<lb/>
　略例云爻者趨時者也○朱子剛柔者隂陽之質是<lb/>
　移易不得之定體故謂之本若剛變為柔柔變為剛<lb/>
　便是變通之用○剛柔是本變通即是其往來者○<lb/>
　朱漢上曰趨時者時中也<lb/>
<pb n="4a"/>
吉凶者貞勝者也天地之道貞觀者也日月之道貞明<lb/>
者也天下之動貞夫一者也<lb/>
　本義貞正也常也物以其所正為常者也觀示也天<lb/>
　下之動其變无窮然順理則吉逆理則凶則其正而<lb/>
　常者亦一理而已矣○髙氏萃曰天常示人以易地<lb/>
　常示人以簡雖隂不能以不愆陽不能以不伏而貞<lb/>
　觀之理常自若也日明乎晝月明乎夜雖中不能以<lb/>
　不昃盈不能以不食而貞明之理常自若也天下之<lb/>
<pb n="4b"/>
　動進退存亡不可以一例測然順理則裕從欲唯危<lb/>
　其揆一也惠迪吉從逆凶無二致也是則造化之正<lb/>
　常即吉凶之貞勝豈可以二而求之哉○觀彖吉凶<lb/>
　之遇善惡參差故有僥倖獲福无妄生災者然非其<lb/>
　常也必以其常者為勝天下之動亦常夫一理而已<lb/>
　矣○朱髙安曰禍福之來與是非相因間有不然者<lb/>
　未定之天終歸於有定變不勝常也<lb/>
　　按貞勝之說張子以正為貞朱子謂非經旨細玩<lb/>
<pb n="5a"/>
　　以貞作正於理極的但於貞夫一文義未洽既曰<lb/>
　　正矣又何容更添一字朱子以常相勝釋貞勝則<lb/>
　　又看得貞字輕惟以常者為正則常字内包得<lb/>
　　正字孔子恐人誤看貞字故又言貞夫一以明之<lb/>
　　也<lb/>
夫乾確然示人易矣夫坤隤然示人簡矣爻也者效此<lb/>
者也象也者像此者也<lb/>
　本義確然健貌隤然順號所謂貞觀者也此謂上文<lb/>
<pb n="5b"/>
　乾坤所示之理爻之奇耦卦之消息所以效而像之<lb/>
　○王童溪曰爻之立也效此易簡而已象之立也像<lb/>
　此易簡而已謂自剛柔健順而外初無他事也○項平<lb/>
　甫曰乾易坤簡爻效象像即上文所謂象在其中爻<lb/>
　在其中也此剛柔立本之事<lb/>
爻象動乎内吉凶見乎外功業見乎變聖人之情見乎<lb/>
辭<lb/>
　張子因爻象之既動明吉凶於未形故爻象動乎内<lb/>
<pb n="6a"/>
　吉凶見乎外隨爻象之變以通其利故功業見也聖<lb/>
　人之情存乎教人而已○郭白雲曰爻象動於卦中<lb/>
　吉凶見於人事○項平甫曰爻象吉凶功業聖人即<lb/>
　上文所謂變在其中動在其中也此變通趣時之事<lb/>
　○鄭亨仲曰道之在事者爻效之其在理者象像之<lb/>
　靜而已則吉凶冺而未見動然後吉凶見○吳草廬<lb/>
　曰聖人之道四者而獨歸重於辭蓋此篇為繫辭之<lb/>
　傳故也<lb/>
<pb n="6b"/>
　　右第一章<lb/>
　孔仲達曰此覆釋上繫第二章象爻剛柔吉凶悔吝<lb/>
　之事更具而詳之○觀彖傳以繫辭為名則所贊者<lb/>
　文周之辭也然必推本設卦所以著明辭所由繫而<lb/>
　下傳於辭尤詳以後數章亦皆所以申釋此章之意<lb/>
　也<lb/>
天地之大徳曰生聖人之大寳曰位何以守位曰仁何<lb/>
以聚人曰財理財正辭禁民為非曰義<lb/>
<pb n="7a"/>
　崔氏憬曰言聖人行易之道當法天地之大徳寳萬<lb/>
　乗之大位謂以道濟天下為寳是其大寳也○蘇子<lb/>
　瞻曰理財者疏理其出入之道使不壅耳非取之也<lb/>
　正辭者正名也○朱子正辭只是分别是非教化便<lb/>
　在正辭内○朱漢上曰天地之大徳曰生者仁也聖<lb/>
　人成位乎兩間者仁而已義所以為仁非二本也故<lb/>
　曰立人之道曰仁與義○王童溪曰前章言聖人作<lb/>
　易以垂萬世之教此章乃言聖人用易以致天下之<lb/>
<pb n="7b"/>
　利聖人所以配天地而王天下者亦有仁義而已矣<lb/>
　仁徳之用也義所以輔仁理財如作綱罟耒耜致民<lb/>
　交易之類○項平甫曰聖人之仁即天地之生大寳<lb/>
　曰位即崇髙莫大於富貴故自此以下以包羲氏神<lb/>
　農氏黄帝堯舜氏實之皆聖人之富貴者也財者百<lb/>
　物之總名理財謂水火金木土穀惟修所以利民也<lb/>
　正辭謂殊貴賤明取予辨名實導使知義也禁民為<lb/>
　非謂憲禁令致刑罰以齊其不可導者也蓋養之教<lb/>
<pb n="8a"/>
　之而後齊之其徳意之所發主於仁民義者仁之見<lb/>
　於條理者○真西山曰易之並言仁義者此章及說<lb/>
　卦立天之道章而已在天地曰生在聖人曰仁<lb/>
　　按此節註疏本屬上章朱子本義因之朱漢上曰<lb/>
　　胡旦分天地之大徳曰生為一章陽卦多隂為一<lb/>
　　章考之文義當從旦龔原本亦然工童溪本吳草<lb/>
　　廬王秋山本皆以此為下章之首安溪觀象亦然<lb/>
　　愚玩文義伏羲神農黄帝堯舜皆聖人之得位者<lb/>
<pb n="8b"/>
　　此節實為全章綱領考註疏章次謬誤非一皆經<lb/>
　　本義改正此節偶未及改耳今從諸儒本為下章<lb/>
　　之首又本義云曰人之人今本作仁呂氏從古蓋<lb/>
　　所謂非衆罔與守邦考釋文仁作人註云王肅卞<lb/>
　　伯玉桓𤣥明僧紹作仁嵩山晁氏東萊呂氏皆從<lb/>
　　釋文李秀巖曰蔡邕云以仁守位以財聚人則漢<lb/>
　　以前已用此仁字矣今仍之<lb/>
古者包羲氏之王天下也仰則觀象於天俯則觀法於<lb/>
<pb n="9a"/>
地觀鳥獸之文與地之宜近取諸身逺取諸物於是始<lb/>
作八卦以通神明之徳以類萬物之情<lb/>
　本義王昭素曰與地之宜諸本多有天字俯仰逺近<lb/>
　所取不一然不過以驗隂陽消息兩端而已神明之<lb/>
　徳如健順動止之性萬物之情如雷風山澤之象○<lb/>
　語類聖人心細雖以鳥獸羽毛之微亦盡察得有隂<lb/>
　陽凡草木禽獸莫不有隂陽鯉魚脊上有三十六鱗<lb/>
　龍脊上有八十一鱗又如草木之有雌雄銀杏桐楮<lb/>
<pb n="9b"/>
　牝牡麻竹之類○朱漢上曰自此以下明備物致用<lb/>
　立成器以為天下利者無非有取於易皆仁也曰王<lb/>
　天下者明守位也○蔡節齋曰聖人所畫之卦精可<lb/>
　以通神明之徳粗可以類萬物之情神明之徳不可<lb/>
　見者也故曰通萬物之情可見者故曰類○項平甫<lb/>
　曰象以氣言屬陽法以形言屬隂鳥獸之文謂天產<lb/>
　之物飛陽而走隂也土地所宜謂地產之物木陽而草隂<lb/>
　也○王秋山曰伏羲繼天立極畫八卦以前民用後<lb/>
<pb n="10a"/>
　之聖人相繼而作制為相生相養之具皆所以廣天<lb/>
　地生生之徳自網罟至書契是也○熊梅邊曰仰則<lb/>
　觀象二句聖人所以作易仰以觀於天文二句聖人<lb/>
　所以驗易○俞石澗曰因而重之為六十四卦其實<lb/>
　只是八卦故㢲震相遇而文王名之曰益在伏羲則<lb/>
　震下㢲上而已震離相遇而文王名之曰噬嗑在伏<lb/>
　羲則震下離上而已他卦皆然○陸聚緱曰此羲皇<lb/>
　畫卦之由若見龍馬負圖而畫卦不過觀鳥獸之文<lb/>
<pb n="10b"/>
　一端而已<lb/>
作結繩而為網罟以佃以漁蓋取諸離<lb/>
　孔仲達曰諸儒象卦制器皆取卦之爻象之體取象<lb/>
　不取名也韓氏乃取名不取象於義未善○張子制<lb/>
　作之意蓋取諸某卦非必見卦而始有為也是夫子<lb/>
　之言耳○本義兩目相承而物麗焉○胡安定曰蓋<lb/>
　者疑之辭也言聖人創立其事不必觀此卦而成之<lb/>
　蓋聖人作事立器自然符合於此卦象也非準擬此<lb/>
<pb n="11a"/>
　卦而後成之故曰蓋取○郭白雲曰當時之人知為<lb/>
　網罟漁佃而已不知有所取也孔子以易道觀之然<lb/>
　後知是蓋有取于離故曰蓋取○朱漢上曰上古茹<lb/>
　毛飲血故教以佃漁㢲繩離目兩目相連結繩為之<lb/>
　離為雉佃也兌㢲為魚漁也○馮厚齋曰離有二義<lb/>
　曰象曰理理謂麗也謂麗於網罟也象謂虚中網罟<lb/>
　之目虚也<lb/>
包羲氏没神農氏作斵木為耜揉木為耒耒耨之利以<lb/>
<pb n="11b"/>
教天下蓋取諸益<hi>耨王昭素云諸本或作耜乃合上文</hi>
　本義二體皆木上入下動○蔡節齋曰耜耒首斷木<lb/>
　之銳而為之耒耜柄揉木使曲而為之○吳草廬曰<lb/>
　益上㢲二陽象耒之自地上而入下震一陽象耜之<lb/>
　在地下而動耒耨舊本作耜<lb/>
日中為市致天下之民聚天下之貨交易而退各得其<lb/>
所蓋取諸噬嗑<lb/>
　本義日中為市上明而下動○朱漢上曰離日在上<lb/>
<pb n="12a"/>
　為日中坤衆在下為市為民○鄭合沙曰十三卦始<lb/>
　離次益次噬嗑所取者食貨生民之本也○謝叠山<lb/>
　曰震大塗艮小徑市井衢巷象<lb/>
神農氏没黄帝堯舜氏作通其變使民不倦神而化之<lb/>
使民宜之易窮則變變則通通則久是以自天祐之吉<lb/>
无不利黄帝堯舜垂衣裳而天下治蓋取諸乾坤<lb/>
　朱漢上曰乾在上為衣坤在下為裳○項平甫曰乾<lb/>
　坤相變為六十四卦此變通之象也○俞石澗曰易<lb/>
<pb n="12b"/>
　无有窮也窮者數也陽數窮於九隂數窮於六窮則<lb/>
　變變則通乾用九六爻俱變則為坤坤用六六爻俱<lb/>
　變則為乾○翁庶善曰乾數九故王之司服九章坤<lb/>
　數六故后之司服六章○陸聚緱曰通其變至吉无<lb/>
　不利一段蓋言揲蓍求卦始於黄帝以之教民乃開<lb/>
　物成務之大者也所謂取諸乾坤者揲蓍之法不離<lb/>
　奇偶故孔子斷為取諸乾坤又按伏羲節先言畫卦<lb/>
　後及制器而言綱罟黄帝堯舜節先言揲蓍後及制<lb/>
<pb n="13a"/>
　器而言垂衣裳上衣下裳亦乾坤之象當如首節分<lb/>
　二段<lb/>
　　按揲蓍求卦為始於黄帝者創自陸氏於上繫蓍<lb/>
　　之徳節已言之蓋陸氏實從此節悟出易之言通<lb/>
　　變化裁多言揲蓍求卦今此節若泛言聖人之用<lb/>
　　易何故於十三卦制器之中忽發此數語且傳文<lb/>
　　易窮則變特提易字明主易之蓍卦而言非言世<lb/>
　　運非言人事也陸聚緱研窮易理至二十年此種<lb/>
<pb n="13b"/>
　　開闢之見自是不易且與項氏俞氏之說有默符<lb/>
　　者十三卦皆言制器此節只取衣裳二字與網罟<lb/>
　　耒耜等字一例天下治與教天下利天下諸語一<lb/>
　　例無庸重看<lb/>
刳木為舟剡木為楫舟楫之利以濟不通致逺以利天<lb/>
下蓋取諸渙<lb/>
　九家易曰木在水上流行若風○本義致逺以利天<lb/>
　下疑衍○郭白雲曰㢲為木坎為水故其彖曰利涉<lb/>
<pb n="14a"/>
　大川乗木有功也○吳草廬曰刳木者空其中為舟<lb/>
　以浮水剡木者剡薄其端為楫以運舟二三四五上<lb/>
　舟虚之象初耦二楫運於舟後之象<lb/>
服牛乗馬引重致逺以利天下蓋取諸隨<lb/>
　司馬溫公曰服牛乗馬附物而行○本義下動上說<lb/>
　○董番陽曰大車服牛以引重小車乗馬以致逺<lb/>
重門擊柝以待暴客蓋取諸豫<lb/>
　朱漢上曰坤為闔戸坎盜逼之暴客也○俞石澗曰<lb/>
<pb n="14b"/>
　坤為闔戸互艮為闕重門象震動而有聲之木互艮<lb/>
　為閽人擊柝象<lb/>
斷木為杵掘地為臼臼杵之利萬民以濟蓋取諸小過<lb/>
　本義下止上動○鄭少梅曰艮為土木克之掘地也<lb/>
　○邱行可曰震木上動艮土下止杵臼治米之象<lb/>
　胡雙湖曰震木互兌金斷之為杵象<lb/>
弦木為弧剡木為矢弧矢之利以威天下蓋取諸睽<lb/>
　胡雙湖曰以有互坎也坎為弓睽上張弧說弧皆取<lb/>
<pb n="15a"/>
　坎象坎木兌金剡之則為矢○來矣鮮曰坎為弓矢<lb/>
　離為戈兵又水火相息皆有征伐之意<lb/>
上古穴居而野處後世聖人易之以宮室上棟下宇以<lb/>
待風雨蓋取諸大壯<lb/>
　蔡節齋曰棟脊檁宇椽也棟直承而上取四剛義宇<lb/>
　兩垂而下取二柔義<lb/>
　　按乾為天主覆物上下四方為宇皆天所覆有宮<lb/>
　　室象雷動則風雨將至宮室成於下雷動於上故<lb/>
<pb n="15b"/>
　　曰以蔽風雨<lb/>
古之葬者厚衣之以薪葬之中野不封不樹喪期無數<lb/>
後世聖人易之以棺槨蓋取諸大過<lb/>
　張紫巖曰陽藏其中送死之義○鄭少梅曰棟宇必<lb/>
　固其基故大壯下累四陽以為基棺槨必堅其中故<lb/>
　大過中存四陽以堅其中○謝叠山曰棺槨木皆四<lb/>
　片大過全體又有坎穴皆埋葬象初土坤爻為上下<lb/>
　皆土木在土中棺槨象○觀彖木入澤中<lb/>
<pb n="16a"/>
　　按大過與頤反對頤以養生大過送死說詳下經<lb/>
上古結繩而治後世聖人易之以書契百官以治萬民<lb/>
以察蓋取諸夬<lb/>
　吳草廬曰古者結繩以為信大事大其繩小事小其<lb/>
　繩以識别也書以刀筆畫木簡為文字契以木刻一<lb/>
　二三四之畫而中分之各執其一合之以為信書契<lb/>
　自一畫二三四畫始至五畫則為□蓋至五而窮窮<lb/>
　則變夬有五奇畫象書契之一二三四五至六則變<lb/>
<pb n="16b"/>
　矣故上畫耦者奇之變也又象契之上端分為二之<lb/>
　處十三卦之制作畫卦始書契終蓋萬世文字之祖<lb/>
　肇於畫卦備於書契<lb/>
是故易者象也象也者像也<lb/>
　干令升曰言是故又總結上文也○崔氏憬曰上明<lb/>
　取象以制器之義故以此重釋於象言易者象於萬<lb/>
　物象者形像之象也○蔡氏攸曰象與卦並生以寓<lb/>
　天下之頤其變不一而象亦為之滋矣上古尚此以<lb/>
<pb n="17a"/>
　制器中古觀此以繫辭而後之言易者乃曰得意忘<lb/>
　象得象忘言一切指為魚兔筌蹄殆非聖人作易前<lb/>
　民用之意也○吳草廬曰此章第一節總敘以起下<lb/>
　文自包羲至書契言制作之事而以是故總結之謂<lb/>
　易卦皆器物之象<lb/>
彖者材也爻也者效天下之動者也是故吉凶生而悔<lb/>
吝著也<lb/>
　韓康伯曰材才徳也彖言成卦之材以統卦義也<lb/>
<pb n="17b"/>
　朱子易之有象其取之有所從其推之有所用非苟<lb/>
　為寓言也○項平甫曰象即卦也卦著全卦之象彖<lb/>
　言上下兩卦之材爻貢六爻之動三者具而吉凶悔<lb/>
　吝明矣此章首言包羲觀物制易中言數聖人觀易<lb/>
　制物皆尚象之事此乃言尚辭尚變尚占之事而易<lb/>
　之四道備矣○朱漢上曰卦有剛柔材也有是時有<lb/>
　是象必有是材以濟之材與時㑹足以成務矣然天<lb/>
　下之動其物難知有同是一時同處一事所當之位<lb/>
<pb n="18a"/>
　不同則趨舎進退殊途矣故爻效天下之動卦同爻<lb/>
　異趨時之變不得而同○吳草廬曰又以是故結上<lb/>
　文二句謂彖爻如此故生出吉凶使人趨避著明悔<lb/>
　吝使人警悟<lb/>
　　按吉凶悔吝當平講<lb/>
　　右第二章<lb/>
　　按此章句從項氏吳氏<lb/>
陽卦多隂隂卦多陽其故何也陽卦奇隂卦耦<lb/>
<pb n="18b"/>
　韓康伯曰夫少者多之所宗一者衆之所歸陽卦二<lb/>
　隂故奇為之君隂卦二陽故耦為之主<lb/>
其徳行何也陽一君而二民君子之道也隂二君而一<lb/>
民小人之道也<lb/>
　郭白雲曰隂陽二卦皆以陽為君一君而二民其道<lb/>
　順故為君子二君而一民其道逆則為小人○朱漢<lb/>
　上曰陽卦一君而徧體二民二民共事一君一也故<lb/>
　為君子之道隂卦一民共事二君二君共爭一民二<lb/>
<pb n="19a"/>
　也故為小人之道○吳敬齋曰陽卦固主陽也隂卦<lb/>
　亦主陽可見陽有常尊也<lb/>
　　按此二節見聖人玩易之法是活法不是死法陽<lb/>
　　卦奇為主隂卦耦為主六子之定例亦重卦之常<lb/>
　　例然陽終是君隂終是民卦之徳行又有君子小<lb/>
　　人之道矣<lb/>
　　右第三章<lb/>
易曰憧憧往來朋從爾思子曰天下何思何慮天下同<lb/>
<pb n="19b"/>
歸而殊塗一致而百慮天下何思何慮日往則月來月<lb/>
往則日來日月相推而明生焉寒往則暑來暑往則寒<lb/>
來寒暑相推而歲成焉往者屈也來者信也屈信相感<lb/>
而利生焉尺蠖之屈以求信也龍蛇之蟄以存身也精<lb/>
義入神以致用也利用安身以崇徳也過此以往未之<lb/>
或知也窮神知化徳之盛也<lb/>
　韓康伯曰天下之動必歸於一思以求朋未能一也<lb/>
　一以感物不思而至塗雖殊其歸則同慮雖百其致<lb/>
<pb n="20a"/>
　不二苟識其要不在博求一以貫之不慮而盡矣○<lb/>
　精義由於入神以致其用利用由於安身以崇其徳<lb/>
　○孔仲達曰此明不能無心感物使物來應乃憧憧<lb/>
　然役用思慮也不須思慮任運往來自然明生自然<lb/>
　歲成往來相感屈信相須尺蠖之蟲先行必屈言信<lb/>
　必須屈也龍蛇初蟄是靜也以存身者言靜以求動<lb/>
　也聖人用精微之義入於神化寂然不動乃能致其<lb/>
　所用先靜後動是動因靜而來也欲利己之用先須<lb/>
<pb n="20b"/>
　安靜其身可以増崇其徳此亦先靜後動動亦由靜<lb/>
　而來也精義入神以致用利用安身以崇徳此二者<lb/>
　皆人理之極過此二者以往則微妙不可知窮極微<lb/>
　妙之神曉知變化之道乃是聖人徳之盛極也○程<lb/>
　傳夫子因咸極論感通之道夫以思慮之私心感物<lb/>
　所感狹矣物有萬殊事有萬變統之以一則无能違<lb/>
　者故貞其意則窮天下无不感通焉屈則有信信則<lb/>
　有屈所謂感應也有感必有應凡有動皆為感感則<lb/>
<pb n="21a"/>
　必有應所應復為感感復有應所以不已也○張子<lb/>
　屈信相感而利生感以誠也精偽相感而利害生雜<lb/>
　之偽也何思何慮行其所無事而已下文皆是一意<lb/>
　天下无窮動靜情偽止一屈信而已在我先行其所<lb/>
　无事則是意必固我已絶百慮而一致先得此一致<lb/>
　之理則何用百慮慮雖百卒歸乎理而已精義入神<lb/>
　事豫吾内求利吾外也利用安身素豫吾外致養吾<lb/>
　内窮神知化乃徳盛自致非思慮之能强故崇徳而<lb/>
<pb n="21b"/>
　外君子未或致知也○氣有隂陽推行有漸為化合<lb/>
　一不測為神其在人也知義用利則神化之事備矣<lb/>
　徳盛者窮神則知不足道知化則義不足云○窮神<lb/>
　是窮盡其神也入神是僅能入於神也言入如自外<lb/>
　而入義固有淺深○本義此引咸九四爻辭而言往<lb/>
　來屈信皆感應自然之常理加憧憧焉則入於私矣<lb/>
　因言屈信往來之理而又推以言學亦有自然之機<lb/>
　也○語類天下何思何慮一句便打破思字日月寒<lb/>
<pb n="22a"/>
　暑之往來尺蠖龍蛇之屈信皆是自然底道理為學<lb/>
　亦只是如此精義入神用力於内乃所以致用乎外<lb/>
　利用安身求利於外乃所以崇徳於内雖至於窮神<lb/>
　知化亦只是徳盛仁熟所致何思何慮之有○義者<lb/>
　宜而已精者猶曰察之云爾察之之至而入於神有<lb/>
　不可容言之妙所以用无不利也精義入神如何不<lb/>
　思那致用底却不必思致用是事功是效驗○郭白<lb/>
　雲曰孔子於此雖論何思何慮而極天下往來之理<lb/>
<pb n="22b"/>
　而論之則知爻辭往來二字非徒然也是所謂玩辭<lb/>
　也○楊誠齋曰精於庖者其刀入神精於射者其矢<lb/>
　入神苟入神矣其致用於庖與射也何有而況精於<lb/>
　義理而入神者乎○項平甫曰精義以利其用利用<lb/>
　以崇其徳未可以言无思无慮也至於過此以往而<lb/>
　入於窮神知化之鄉安於盛徳仁熟之境乃可以何<lb/>
　思何慮此夫子從心之時孟子聖神之境也○蔡虚<lb/>
　齋曰聖人心胷大如咸九四只說人心感應之公私<lb/>
<pb n="23a"/>
　夫子一觸便上徹日月寒暑下徹尺蠖龍蛇而致於<lb/>
　窮神知化一觸无遺者是也○吳氏一源曰人皆知<lb/>
　信之利而不知屈之所以利也故以尺蠖龍蛇明之<lb/>
　専言屈之利以示人正欲人養靜以一動無感以待<lb/>
　感也<lb/>
易曰困于石據于蒺藜入于其宮不見其妻凶子曰非<lb/>
所困而困焉名必辱非所據而據焉身必危既辱且危<lb/>
死期將至妻其可得見邪<lb/>
<pb n="23b"/>
　朱子石是挨動不得之物自是不應去動他若是只<lb/>
　管去用力徒自困耳○柴與之曰此言困之小人不<lb/>
　知義以危身○邱行可曰石非可困之物而困焉則<lb/>
　用力於不當用之地名烏得而不辱<lb/>
易曰公用射隼于髙墉之上獲之无不利子曰隼者禽<lb/>
也弓矢者器也射之者人也君子藏器於身待時而動<lb/>
何不利之有動而不括是以出而有獲語成器而動者<lb/>
也<lb/>
<pb n="24a"/>
　韓康伯曰括結也君子待時而動則无結閡之患○<lb/>
　朱子公用射隼孔子自是發出言外之意<lb/>
子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校滅趾无咎此之<lb/>
謂也<lb/>
　孔仲達曰此節明小人之道不能恒善若因懲誡而<lb/>
　得福也故引噬嗑初九以證之<lb/>
善不積不足以成名惡不積不足以滅身小人以小善<lb/>
<pb n="24b"/>
為无益而弗為也以小惡為无傷而弗去也故惡積而<lb/>
不可掩罪大而不可解易曰何校滅耳凶<lb/>
　孔仲達曰此明惡人為惡之極以致凶引噬嗑上九<lb/>
　爻辭以證之<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繫于苞桑<lb/>
　朱子常有危亡與亂之慮則可以安其位保其存有<lb/>
<pb n="25a"/>
　其治○吳草廬曰自處於危者乃自安其位之道也<lb/>
　　按此即否九五爻辭以明君子保安圖治之道<lb/>
子曰徳薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也<lb/>
　張紫巖曰居臺鼎之位徳知力三者一有所闕則弗<lb/>
　能勝其事而況俱不足者乎鼎九四以陽承隂位不<lb/>
　中正而又下應於隂徳薄也位離明下知小也互兌<lb/>
　兌毁力小也○錢融堂曰為君不明於所擇為臣不<lb/>
<pb n="25b"/>
　審於自擇以至亡身危主誤國亂天下皆由不勝任<lb/>
　之故可不戒哉<lb/>
子曰知幾其神乎君子上交不諂下交不瀆其知幾乎<lb/>
幾者動之微吉之先見者也君子見幾而作不俟終日<lb/>
易曰介于石不終日貞吉介如石焉寧用終日斷可識<lb/>
矣君子知微知彰知柔知剛萬夫之望<lb/>
　孔仲達曰動謂心動事動初動之時其理未著已著<lb/>
　之後則心事顯露若未動之先又寂然頓無幾是離<lb/>
<pb n="26a"/>
　無入有在有無之際故云動之微直云吉不云凶者<lb/>
　凡豫前知幾皆向吉而背凶違凶而就吉無復有凶<lb/>
　故特云吉諸本或有凶字者其定本則無不俟終日<lb/>
　言赴幾之速也豫之六二既耿介如石不動纔見幾<lb/>
　微即知禍福何用終竟其日當時則斷可識矣凡物<lb/>
　之體從柔以至剛凡事之理從微以至彰知幾之人<lb/>
　既知其始又知其末是合於神道故為萬夫所瞻望<lb/>
　也○張子幾者象見而未形者形則不待神而後知<lb/>
<pb n="26b"/>
　也吉之先見云者順性命則所先見皆吉也○朱子<lb/>
　幾是欲動未動之間便有善惡所以聖賢說慎獨是<lb/>
　就幾微處理㑹○朱漢上曰吉之先見譬如陽生而<lb/>
　井溫雨降而雲出衆人不識而君子見之○項平甫<lb/>
　曰諂者本以求福而禍常基於諂瀆者本以交驩而<lb/>
　怨常起於瀆易言知幾而孔子以不諂不瀆明之此<lb/>
　真所謂知幾者矣欲進此道唯存察之熟疆界素明<lb/>
　者能之此所以必歸之於介如石者歟○胡雙湖曰<lb/>
<pb n="27a"/>
　豫六二爻唯曰介於石不終日貞吉而夫子發明幾<lb/>
　學以教人蓋介有幾義祁寛謂至纎至細處者深為<lb/>
　得之上交謂五下謂初惟當豫時不諂不瀆不沈溺<lb/>
　於豫此其所以為知幾也<lb/>
子曰顏氏之子其殆庶幾乎有不善未嘗不知知之未<lb/>
嘗復行也易曰不逺復无祗悔元吉<lb/>
　蘇子瞻曰知之而復行者非真知也世所以不食烏<lb/>
　喙者徒以知之審耳使知不善如知烏喙則世皆顏<lb/>
<pb n="27b"/>
　子矣所以不及聖人者猶待知爾○程子顏子所謂<lb/>
　不善者只是微有差失纔差失便知便更不萌作顏<lb/>
　子與聖人只此分别○朱子庶幾近意言近道也○<lb/>
　項平甫曰殆者將也庶幾者近辭也<lb/>
天地網緼萬物化醇男女構精萬物化生易曰三人行<lb/>
則損一人一人行則得其友言致一也<lb/>
　本義網緼交密之狀醇謂厚而凝也言氣化者也化<lb/>
　生形化者也○語錄致一専一也若不専一則各自<lb/>
<pb n="28a"/>
　相離矣天地男女都是兩箇方得專一三人行減了<lb/>
　一箇則是兩箇一人行得其友成兩箇便専一○項<lb/>
　平甫曰天地之交合萬物而同生故曰化醇萬物之<lb/>
　交各成其類故曰化生○吳草廬曰以一合一則其<lb/>
　情専以一合二則其情分<lb/>
　　按文言傳大抵夫子於本爻正意之外觸類旁通<lb/>
　　發明言外之意即此爻辭三人損一明損之主爻<lb/>
　　也一人得友明損之所以有孚也故象傳以三則<lb/>
<pb n="28b"/>
　　疑也釋之言非損一非得友則不孚也此爻辭之<lb/>
　　正意夫子玩辭見損有少男少女之象又看出致<lb/>
　　一之道此本爻言外之意<lb/>
子曰君子安其身而後動易其心而後語定其交而後<lb/>
求君子修此三者故全也危以動則民不與也懼以語<lb/>
則民不應也无交而求則民不與也莫之與則傷之者<lb/>
至矣易曰莫益之或擊之立心勿恒凶<lb/>
　韓康伯曰虚已存誠則衆之所不逆也躁以有求則<lb/>
<pb n="29a"/>
　物之所不欲也○項平甫曰危以動則民不與黨與<lb/>
　之與无交而求則民不與取與之與○以易對懼直<lb/>
　者其語易曲者其語懼乾之所以易者以其直也○<lb/>
　吳草廬曰安其身謂循理則身康安動謂變動其民<lb/>
　也易其心謂平志則心和易語謂告語其民也定前<lb/>
　定交下交謂先施於民以固結之求猶責也責其愛<lb/>
　戴歸嚮也<lb/>
　　右十一節<lb/>
<pb n="29b"/>
　　按此皆爻象文言錯簡說詳上繫傳<lb/>
子曰乾坤其易之門邪乾陽物也坤隂物也隂陽合徳<lb/>
而剛柔有體以體天地之撰以通神明之徳其稱名也<lb/>
雜而不越於稽其類其衰世之意邪<lb/>
　荀慈明曰隂陽相易出於乾坤故曰門名謂卦名○<lb/>
　本義衰世之意蓋指文王與紂之時也○徐進齋曰<lb/>
　天地之撰隂陽造化之迹也有形可擬故曰體言效<lb/>
　其至著者也神明之徳隂陽健順之性也有理可推<lb/>
<pb n="30a"/>
　故曰通言極其至微也○李蒙齋曰雜而不越者言<lb/>
　六十四卦其稱名雖雜而不越乎乾坤剛柔之道○<lb/>
　吳草廬曰易謂六子以奇耦相易而成卦乾坤者六<lb/>
　子之所從出故曰門物猶言畫也射禮畫於地者亦<lb/>
　曰物乾陽之徳坤隂之徳交互相合以生六子而震<lb/>
　坎艮有一剛二柔之體㢲離兌一柔二剛之體此八<lb/>
　卦者與天地神明一也體謂以之為體撰猶言所為<lb/>
　體天地之撰以卦體言通神明之徳以卦徳言名謂<lb/>
<pb n="30b"/>
　重卦之名雜謂不一越過也文王所稱六十四卦之<lb/>
　名雖其義不一而皆不過自八卦中出○觀彖伏羲<lb/>
　之時八卦有名而已六十四卦之名則至文王而始<lb/>
　具世變風移情偽日滋非是不足以周盡之故考其<lb/>
　類而知其為衰世之意<lb/>
夫易彰往而察來而微顯闡幽開而當名辨物正言斷<lb/>
辭則備矣<lb/>
　張子如坤初六驗履霜於已然察堅氷於將至之類<lb/>
<pb n="31a"/>
　一云數往知來其義一也顯者則微之使求其原幽<lb/>
　者則闡之使見其用故曰其事肆而隠○本義而微<lb/>
　顯恐當作微顯而○王童溪曰往者彰之使人稽其<lb/>
　所以然來者察之使人逆其所未然顯者吾微之使<lb/>
　人不敢有所玩幽者吾闡之使人无或有所蔽○郭<lb/>
　白雲曰當名謂卦也辨物謂象也正言彖辭也斷辭<lb/>
　繫之以吉凶者也○張南軒曰論易之神彰往察來<lb/>
　易之道微顯闡幽儻非乾坤開而當名辨物正言斷<lb/>
<pb n="31b"/>
　辭則易之道安能備而無窮乎是以陽奇隂耦以示<lb/>
　之然後即其健而名之以乾即其順而名之以坤以<lb/>
　八卦六十四卦當其名名既當則隂陽之物雖相雜<lb/>
　有自然而辨者矣以吉凶言失得悔吝言小疵皆正<lb/>
　其言也言既正則辭之指其所者有自然而斷者矣<lb/>
　○王秋山曰自夫乾坤之門一開而為八八而為六<lb/>
　十四其卦其象各當其名其剛其柔各辨其物而又<lb/>
　正之以至賾至動之言斷之以吉凶悔吝之辭易之<lb/>
<pb n="32a"/>
　道无不備矣○吳草廬曰微顯即神徳行也謂以人<lb/>
　事之顯而本之於天道所以微其顯闡幽即顯道也<lb/>
　謂以天道之幽而用之於人事所以闡其幽<lb/>
其稱名也小其取類也大其旨逺其辭文其言曲而中<lb/>
其事肆而隠因貳以濟民行以明失得之報<lb/>
　本義肆陳也貳疑也○張南軒曰名卦曰睽而已而<lb/>
　天下之事同男女之事類在焉名卦以恒而已而日<lb/>
　月之久照四時之久成在焉此稱名小而取類大也<lb/>
<pb n="32b"/>
　○程敬承曰理貞夫一而民貳之有失得故貳也明<lb/>
　失得之報則天下曉然於理之一而民行濟矣濟者<lb/>
　出之陷溺之危而措之安吉之地此其所以為衰世<lb/>
　之意耶○觀彖惟其旨逺辭文也故雖旁通曲喻而<lb/>
　皆切于事理之實惟其名小類大也故雖雜陳兼該<lb/>
　而悉原性命之奥<lb/>
　　右第四章<lb/>
　　按此四節諸儒疑多闕文吳草廬將小人之道也<lb/>
<pb n="33a"/>
　　以下釋咸困十一節定為文言錯簡而以陽卦多<lb/>
　　隂二節與此合為一章遂覺通章貫穿兹本章次<lb/>
　　雖未敢更定然以上章小人之道也句觀之可見<lb/>
　　八卦之象已包涵衰世之事所謂設卦以盡情偽<lb/>
　　雖伏羲時風淳俗古未有其事而前知之聖已知<lb/>
　　其必有此事而畫卦以盡之也但其時有卦無名<lb/>
　　其義未顯至文王始徹底開闢出來而易之用乃<lb/>
　　備上章言陽卦隂卦是言六子此章首言乾坤易<lb/>
<pb n="33b"/>
　　之門見六子之所從出文義自一貫<lb/>
易之興也其於中古乎作易者其有憂患乎<lb/>
　孔仲達曰謂卦爻辭之辭起於中古作易者身既憂<lb/>
　患須垂法以示於後以防憂患之事故繫之文辭明<lb/>
　其失得吉凶也○張子諳識情偽吉凶之變故能體<lb/>
　盡性命○本義文王拘於羑里而繫彖辭易道復興<lb/>
　○郭白雲曰聖人道不行於天下而憂患天下後世<lb/>
　之深欲力以斯文昭示來世此文王所以蒙大難而<lb/>
<pb n="34a"/>
　作易也○吳草廬曰羲皇之易有畫而已三畫卦雖<lb/>
　有名而六畫卦未有名文王始名六畫之卦而繫之<lb/>
　以辭易道至此而復興也卦名及辭皆前此所未有<lb/>
　故不云述而云作<lb/>
是故履徳之基也謙徳之柄也復徳之本也恒徳之固<lb/>
也損徳之修也益徳之裕也困徳之辨也井徳之地也<lb/>
㢲徳之制也<lb/>
　荀慈明曰懲忿窒欲所以修徳見善則遷有過則改<lb/>
<pb n="34b"/>
　徳之優裕也○虞仲翔曰初乾之元故徳之本也○<lb/>
　立不易方守徳之堅固○干令升曰柄所以持物謙<lb/>
　所以持禮○韓康伯曰復反其所始故為徳之本○<lb/>
　侯行果曰履蹈禮不倦徳之基也○本義上天下澤<lb/>
　定分不易必謹乎此然後其徳有以為基而立也九<lb/>
　卦皆反身修徳以處憂患之事而有序焉基所以立<lb/>
　柄所以持復者心不外而善端存恒者守不變而常<lb/>
　且久懲忿窒欲以修身遷善改過以長善困以自驗<lb/>
<pb n="35a"/>
　其力井以不變其所然後能㢲順于理以制事變也<lb/>
　○語類㢲多作斷制之象蓋㢲字之義非順所能盡<lb/>
　乃順而能入之義是入細徹底方能斷得殺○王童<lb/>
　溪曰特言九卦者蓋言文王當時之事也使文王在<lb/>
　當時无有是徳其能脱於憂患之域乎○項平甫曰<lb/>
　基猶築室之基有實行然後徳可積而崇也本者物<lb/>
　所從生善之端人心發見之初故曰徳之本地體本<lb/>
　靜而其生不窮井道似焉故曰徳之地○張南軒曰<lb/>
<pb n="35b"/>
　履徳之基為先步步踏實地也○陸象山曰履謂以<lb/>
　行為徳之基也基始也徳自行而進也有而不居為<lb/>
　謙盈則徳喪矣常執不盈之心徳乃日積不常則徳<lb/>
　不固故曰恒徳之固○不臨患難難處之地未足以<lb/>
　見其徳故曰困徳之辨○盧氏曰基與地有别基小<lb/>
　而地大基是初起脚跟地是凝成全體○吳草廬曰<lb/>
　辨者識之明孟子謂人之有徳慧術智恒存乎疢疾<lb/>
　因身之困而心識開明也○陳紫峯曰基從積行上<lb/>
<pb n="36a"/>
　說本就心裏說固是得寸守寸得尺守尺地則全體<lb/>
　不窮○陸聚緱曰九卦以履為首㢲為終者蓋文王<lb/>
　遭讒而甘受羑里之囚正有見於上天下澤為君臣<lb/>
　之大分也其後閎夭之<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>求美女奇物善馬以獻紂<lb/>
　乃得赦遂獻洛西之地請除炮烙之刑豈非㢲以行<lb/>
　權之妙用乎<lb/>
履和而至謙尊而光復小而辨於物恒雜而不厭損先<lb/>
難而後易益長裕而不設困窮而通井居其所而遷㢲<lb/>
<pb n="36b"/>
稱而隠<lb/>
　虞仲翔曰陽始見故小乾陽物坤隂物也以乾居坤<lb/>
　故稱别物○韓康伯曰和而不至從物者也和而能<lb/>
　至故可履也改邑不改井所居不移而能遷其施也<lb/>
　○蘇子瞻曰雷風相與故雜○張横渠曰益物必誠<lb/>
　如天之生物曰進日息自益必誠如川之方至日増<lb/>
　日得○長必裕之非虚設也○本義此如書之九徳<lb/>
　禮非强世而事皆至極○復陽微而不亂于羣隂困<lb/>
<pb n="37a"/>
　身困而道亨井不動而及物㢲稱物之宜而潛隠不<lb/>
　露○語類隠如風之動物无物不入但見其動而不<lb/>
　見其形權之為用猶是○稱是㢲順恰好底道理有<lb/>
　能稱量而不能隠至露形迹者非㢲之道也○龔括<lb/>
　蒼曰卦有徳則有體有體則有用履徳之基以徳言<lb/>
　也履和而至以體言也履以和行以用言也履者以<lb/>
　柔履剛而能說故曰和說而應乎乾則亨故曰至此<lb/>
　禮之用和為貴也謙之成卦在九三以剛下人衆隂<lb/>
<pb n="37b"/>
　歸之故尊而光雷風相與剛柔皆應所謂雜也雜則<lb/>
　宜厭而愈久所謂不厭與涅而不淄同也外剛則見<lb/>
　内柔則隠㢲為權故能稱其性入故能隠○項平甫<lb/>
　曰此釋卦之兩體履和即兌說至乾健也和而不健<lb/>
　者不能至也恒非執一而廢百也日月往來四時變<lb/>
　化代明並育而不相厭所以能久也○吳草廬曰尊<lb/>
　謂坤地之卑而尊之使居艮山之上光謂艮山雖下<lb/>
　於坤而自不失其為髙先難謂方損之初如浚兌澤<lb/>
<pb n="38a"/>
　於下畚土以上也後易謂既損之後如艮山之靜止<lb/>
　而受土以成其髙也設謂虚假如揠苗而長之非實<lb/>
　有長裕也居其所謂㢲之二陽在下體水之在井中<lb/>
　者也遷謂坎之一陽在上體水之汲而及物者也稱<lb/>
　謂㢲二陽在隂之前其重不偏如稱物之平隠謂一<lb/>
　隂入陽之内為卦之主○俞石澗曰恒剛柔皆應而<lb/>
　其文交錯如青黄之交錯可謂雜矣而有常至久而<lb/>
　不厭也<lb/>
<pb n="38b"/>
履以和行謙以制禮復以自知恒以一徳損以逺害益<lb/>
以興利困以寡怨井以辨義㢲以行權<lb/>
　虞仲翔曰禮之用和為貴故以和行有不善未嘗不<lb/>
　知故自知也恒立不易方故一徳也○孔仲達曰性<lb/>
　能謙順可以裁制於禮困守節不移不怨天不尤人<lb/>
　故寡怨○歐陽永叔曰君子一身之損益天下之利<lb/>
　害也肆其忿欲者天下有受其害者矣遷善改過天<lb/>
　下有蒙其利者矣○本義辨義謂安而能慮○語類<lb/>
<pb n="39a"/>
　見得道理精熟後於物之精微委曲處無處不入所<lb/>
　以言㢲以行權○朱漢上曰井自守以正與人必以<lb/>
　正各得其宜也九卦獨不取離明在地中時也○陸<lb/>
　象山曰損其害徳者而吾身之害固有可逺之道有<lb/>
　益於已者為利利莫如善君子遷善故曰興利福慶<lb/>
　之利固有自致之理在君子有不足言者㢲順於理<lb/>
　如權之於物隨輕重而應不以一定而悖理也○項<lb/>
　平甫曰此一節推卦之用○胡雙湖曰此節方論聖<lb/>
<pb n="39b"/>
　人用九卦以處憂患之道故皆以以之一字言之亦<lb/>
　如六十四卦大象必著以字以明其用易也<lb/>
　　右第四章<lb/>
　葉敬之曰此章三陳九卦専言卦也易道屢遷一章<lb/>
　専言爻也<lb/>
易之為書也不可逺為道也屢遷變動不居周流六虚<lb/>
上下无常剛柔相易不可為典要唯變所適<lb/>
　侯行果曰居則觀象動則玩占故不可逺也○孔仲<lb/>
<pb n="40a"/>
　達曰屢遷言隂陽數數遷改若乾之初九則潛龍<lb/>
　九二則見龍也不居言隂陽六爻更互變動不恒居<lb/>
　一體也周流六虚者言隂陽周遍流動在六位之虚<lb/>
　位本无體因爻始見故稱虚无常者既窮上位之極<lb/>
　又下來居於初如剝卦一陽上極十一月一陽來歸<lb/>
　初也相易言隂陽六爻兩相交易不可為典常要㑹<lb/>
　唯隨變動之時所適也○朱子易不可為典要有陽<lb/>
　居陽爻而吉者又有凶者有隂居隂爻而吉又有凶<lb/>
<pb n="40b"/>
　者有有應而吉者有有應而凶者是不可為典要之<lb/>
　書也○易不是死法太𤣥都是死法○朱漢上曰周<lb/>
　易言變故古人言易雖不筮必以變言其義史墨論<lb/>
　乾之初九曰在乾之姤是也筮之之卦皆變也說卦<lb/>
　震曰其究為健三變乾也㢲究為躁卦虞翻曰㢲三<lb/>
　變成震也六子皆以乾坤相易而成剛柔之交或謂<lb/>
　之來或謂之文或謂之分或謂之上下所謂唯變所<lb/>
　適也<lb/>
<pb n="41a"/>
其出入以度外内使知懼又明於憂患與故无有師保<lb/>
如臨父母<lb/>
　虞仲翔曰神以知來故明憂患知以藏往故知事故<lb/>
　○韓康伯曰明出入之度使物知内外之戒也出入<lb/>
　猶行藏外内猶隠顯遯以逺時為吉豐以幽隠致凶<lb/>
　漸以髙顯為美明夷以處昧利貞此外内之戒也○<lb/>
　司馬溫公曰易出入六爻為人出入之法度○蘇子<lb/>
　瞻曰憂患之來苟不明其故則人有苟免之心而怠<lb/>
<pb n="41b"/>
　故易明憂患又明其所以致此之故○朱漢上曰出<lb/>
　入以一卦内外言之兩體也出者自内之外往也入<lb/>
　者自外之内來也當出而入當入而出其患一也故<lb/>
　大觀在上闚觀者醜三陽方壯牽羊悔亡唯精於義<lb/>
　者能知之知義則知懼矣又明於憂患與故无有師<lb/>
　保教訓而嚴憚之有如父母親臨而愛恤之見聖人<lb/>
　之情也○蔡節齋曰易之出入皆有度不差或内或<lb/>
　外使人知所懼此言易之不可逺也○俞石澗曰度<lb/>
<pb n="42a"/>
　節度也使知懼如泰倒轉為否内乾出而為外乾則<lb/>
　戒之曰不利此外而使知懼也需倒轉為訟外坎入<lb/>
　而為内坎此内而使知懼也○蔡虚齋曰卦爻所說<lb/>
　者皆利用出入之事出入必以其法法者事理當然<lb/>
　之則也<lb/>
初率其辭而揆其方既有典常苟非其人道不虚行<lb/>
　虞仲翔曰其出入有度故有典常神而明之存乎其<lb/>
　人不言而信存乎徳行故曰道不虚行○孔仲達曰<lb/>
<pb n="42b"/>
　雖千變萬化不可為典要然循其辭度其義原尋其<lb/>
　初要結其終皆唯變所適是其常典也○侯行果曰<lb/>
　方道也○邵子曰既有典常常也不可為典要變也<lb/>
　○朱漢上曰不可逺者易之體也為道屢遷者易之用<lb/>
　也能知卦象合一體用同源斯可以言易之書矣○<lb/>
　觀彖方謂時位由其辭以審度其時位則不可為典<lb/>
　常者皆有典常矣<lb/>
　　右第五章<lb/>
<pb n="43a"/>
　項平甫曰此章専論易之爻辭易之為書也不可逺<lb/>
　為道也屢遷二句一章大指自變動不居至唯變所<lb/>
　適言屢遷也自出入以度至道不虚行言不可逺也<lb/>
　唯其屢遷故虚而無常不可為典要唯其不可逺故<lb/>
　有度有方有常而不可虚行人能循其不可逺之理<lb/>
　則屢遷之道得矣<lb/>
　　按一部易經時中二言可括不可為典要者時之<lb/>
　　屢遷也典常者中之不可逺也<lb/>
<pb n="43b"/>
易之為書也原始要終以為質也六爻相雜唯其時物<lb/>
也<lb/>
　韓康伯曰質體也卦兼始終之義也○孔仲達曰一<lb/>
　卦之中六爻相錯雜各合其時若屯初九是居貞之<lb/>
　時六二是乗陽屯邅之時○朱漢上曰六爻相雜時<lb/>
　異而物異八卦本象也時物别象也○徐進齋曰時<lb/>
　謂六位之時物謂隂陽二物也○吳草廬曰要如要<lb/>
　於路之要謂遮截其歸宿之處文王原卦義之始要<lb/>
<pb n="44a"/>
　卦義之終以為卦之體質而繫彖辭也爻之為言文<lb/>
　也六位之隂陽相雜而交錯也周公觀六爻之交錯<lb/>
　唯其六位之時或是陽物或是隂物各因其義而繫<lb/>
　爻辭也<lb/>
　　按一爻言初六爻言上始終之謂也<lb/>
其初難知其上易知本末也初辭擬之卒成之終<lb/>
　干令升曰初擬議之故難知卒終成之故易知本末<lb/>
　勢然也○孔仲達曰卦之初始起於微細擬議其端<lb/>
<pb n="44b"/>
　緒事未顯著故難知也卦之上爻事已終極成敗已<lb/>
　成故易知<lb/>
若夫雜物撰徳辨是與非則非其中爻不備噫亦要存<lb/>
亡吉凶則居可知矣知者觀其彖辭則思過半矣<lb/>
　韓康伯曰彖舉立象之統論中爻之義約以存博簡<lb/>
　以兼衆一以貫之者也○崔氏憬曰上既具論初上<lb/>
　二爻次又以明其四爻也言中四爻雜合所主之事<lb/>
　撰集所陳之徳能辨其是非備在卦中四爻也下論<lb/>
<pb n="45a"/>
　二三四五是重述其功位也○蘇子瞻曰彖者常論<lb/>
　其用事之爻故觀其彖則其餘皆彖爻之所用者也<lb/>
　○朱子先儒解此多以為互體漢儒多用之看來此<lb/>
　說亦不可廢○朱漢上曰物无常是亦无常非蒙以<lb/>
　九二納婦而六三娶則不利節初九以不出无咎九<lb/>
　二以不出失時是非得失不可不辨也○胡雙湖曰<lb/>
　物謂内外卦隂陽二物雜謂其自中四爻雜而互之<lb/>
　又自成二卦之徳故謂之撰内卦外卦既足以示人<lb/>
<pb n="45b"/>
　復有互體而辨之則是與非益可見○胡雲峯曰此<lb/>
　承六爻相雜而言也六爻本自相雜二三四五於六<lb/>
　爻中又雜物撰徳如屯下震物為雷徳為動上坎物<lb/>
　為水徳為險下互坤則雜物為地撰徳為順矣上互<lb/>
　艮則雜物為山撰徳為止矣可以辨是非而易愈備<lb/>
　　按易道主時夫子彖傳言時義時用此一卦之時<lb/>
　　也六爻時物則於卦時内又為爻之時如復主一<lb/>
　　陽之復而五隂皆有復義遯主四陽之遯而二隂<lb/>
<pb n="46a"/>
　　亦主遯言從卦時也屯初為建侯之主屯二即以<lb/>
　　初為為難之剛同人以二五中正之應為利貞而<lb/>
　　於爻則二以應為吝皆與全卦之義不同所謂六<lb/>
　　爻之時物也至於中爻互體則有以互體而備全<lb/>
　　卦之用者如屯有互坤為衆故利建侯有五艮為<lb/>
　　止故勿利有攸往師之丈人以互震也蠱之先甲<lb/>
　　先甲以互震也頤有互坤故取養義中孚有三四<lb/>
　　大離故取中虚之義此一例也有從互體而立爻<lb/>
<pb n="46b"/>
　　義者同一震也重卦之四在互艮互坎之中故有<lb/>
　　泥象同一艮也重卦之三在互坎互震之中故有<lb/>
　　危薫心象舉斯以觀餘可類推故曰辨是與非則<lb/>
　　非中爻不備也因彖辭已有以中爻立義者故曰<lb/>
　　思過半矣<lb/>
二與四同功而異位其善不同二多譽四多懼近也柔<lb/>
之為道不利逺者其要无咎其用柔中也三與五同功<lb/>
而異位三多凶五多功貴賤之等也其柔危其剛勝邪<lb/>
<pb n="47a"/>
　韓康伯曰同功同隂功也而有内外二處中和故多<lb/>
　譽四位逼於君故多懼也三五同陽功也○崔氏憬<lb/>
　曰此重釋中四爻功位所宜也二四皆隂位隂之為<lb/>
　道近比承陽故不利逺二逺陽雖則不利其要或有<lb/>
　无咎者以二柔居中異於四也三處下卦之極居上<lb/>
　卦之下而上臣天子若无含章之美則必致凶五居<lb/>
　中不偏貴乗天位故多功○蘇子瞻曰有善之名而<lb/>
　近於君則懼矣故二之善宜著四之善宜隠剛勝柔<lb/>
<pb n="47b"/>
　危皆非必然者也從其多者言之爾○朱漢上曰三<lb/>
　處下卦之極其柔居之則危以剛居剛過則易敗此<lb/>
　三所以多凶若五以剛居之得尊位大中宜處貴者<lb/>
　也以柔居之有處謙執柔以貴下賤之美此五所以<lb/>
　多功○王童溪曰三既多凶不復言其善之不同以<lb/>
　无善可錄也蓋柔則不當位而危剛則過剛而勝故<lb/>
　也○張南軒曰論二與四詳於二而略於四論三與<lb/>
　五詳於三而略於五即此以見彼也○蔡節齋曰一<lb/>
<pb n="48a"/>
　卦六爻以五為主主五則四近而二逺也柔利近剛<lb/>
　四近而位不中故多懼二雖逺而多譽者以居柔中<lb/>
　之位也○許魯齋曰四雖得正而猶有不中之累況<lb/>
　不得其正者乎二雖不正猶有得中之美況正而得<lb/>
　中者乎上卦之中乃君位一爻之徳莫精於此○何<lb/>
　𤣥子曰月逺日則光滿近則光微多譽多懼之說也<lb/>
　○觀彖以是推之四雖多懼而柔亦无咎以不利逺<lb/>
　則利近故以六四承九五則吉三柔危推之于五則<lb/>
<pb n="48b"/>
　六五亦不如九五之功多矣<lb/>
　　右第六章<lb/>
　吳草廬曰此章言六爻而六爻統於彖故先言彖乃<lb/>
　說六爻也<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非他也三才之道也<lb/>
　本義三晝已具三才重之故六○項平甫曰言聖人<lb/>
　所以兼三才而兩之者非以私意傅㑹三才之道自<lb/>
<pb n="49a"/>
　各有兩不得而不六也<lb/>
道有變動故曰爻爻有等故曰物物相雜故曰文文不<lb/>
當故吉凶生焉<lb/>
　陸公紀曰天道有晝夜之變地道有燥濕之變人道<lb/>
　有行止動靜善惡之變聖人設爻以效三者之變故<lb/>
　謂之爻○韓康伯曰等類也乾陽物也坤隂物也爻<lb/>
　有隂陽之類而後有剛柔之用故曰爻有等故曰物<lb/>
　○蘇子瞻曰凡乾之類皆陽物坤之類皆隂物○項<lb/>
<pb n="49b"/>
　平甫曰文不當者九居隂六居陽位也○徐進齋曰<lb/>
　一不獨立二則偽文隂陽相雜故謂之文○吳敬齋<lb/>
　曰以時位之得為當時義之失為不當○何𤣥子曰<lb/>
　不當者非專指陽居隂隂居陽也卦情若淑成以不<lb/>
　當為吉卦情若慝反以當位為凶<lb/>
　　右第七章<lb/>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
<pb n="50a"/>
不廢懼以終始其要无咎此之謂易之道也<lb/>
　韓康伯曰文王與紂之事危其辭也易慢易也保其<lb/>
　存者亡不忘亡者存有其治者亂不忘危者安懼以<lb/>
　終始歸於无咎安危之所由爻象之大體也○孔仲<lb/>
　達曰懼以終始者言能於始思終於終思始也始終<lb/>
　皆懼要歸於无咎也○張子百物不廢巨細无不察<lb/>
　也○王童溪曰乾九三重剛不中可謂危矣然以惕<lb/>
　懼自處雖危无咎豫初隂弱居下可謂易矣然以逸<lb/>
<pb n="50b"/>
　豫而鳴則志窮而凶是道也在天地之間物物皆然<lb/>
　不特人如是也上而日月之明晦寒暑之往來下而<lb/>
　草木之榮謝蟲魚之生死莫能逃此本末盛衰之理<lb/>
　故曰其道甚大百物不廢然知其說者在乎終始以<lb/>
　致其懼而已○張南軒曰既懼其始使人防微杜漸<lb/>
　又懼其終使人持盈守成○髙忠憲曰无咎者善補<lb/>
　過也易中凡說有喜有慶吉元吉都是及於物處若<lb/>
　本等只到了无咎便好<lb/>
<pb n="51a"/>
夫乾天下之至健也徳行恒易以知險夫坤天下之至<lb/>
順也徳行恒簡以知阻能說諸心能研諸侯之慮定天<lb/>
下之吉凶成天下之亹亹者<hi>侯之衍文</hi>
　蘇子瞻曰已險而能知險已阻而能知阻者天下未<lb/>
　嘗有也故處下以傾髙則髙者畢赴用晦以求明則<lb/>
　明者必見易簡以觀險阻則險阻無遁情矣○本義<lb/>
　健者如自髙臨下而知其險順者如自下趨上而知<lb/>
　其阻所以能危能懼而無易者之傾也○語錄此段<lb/>
<pb n="51b"/>
　專是以憂患之際而言都是處憂患之道○王童溪<lb/>
　曰文王之盛徳本諸乾坤乾坤之徳行易簡也有得<lb/>
　於乾坤易簡之徳行以為我之徳行則天下險阻无<lb/>
　不盡知之矣无常不可為徳行乾无時不易坤无時<lb/>
　不簡故曰恒所以恒者以其至健至順也易簡者我<lb/>
　心之固有優游涵泳其味无窮能无說乎險阻在前<lb/>
　往來於中能无所研乎易有爻有象所以效天下之<lb/>
　易簡也爻象動乎内吉凶見乎外功業見乎變則定<lb/>
<pb n="52a"/>
　吉凶成亹亹者皆易簡之為也○項平甫曰唯中心<lb/>
　易直者能察天下險巇之情唯行事簡靜者能察天<lb/>
　下繁壅之機○陸聚緱曰至健至順是贊乾坤之徳<lb/>
　徳行二句乃言效法乾坤者能易以知險簡以知阻<lb/>
　也○觀彖此以體乾坤之徳者言<lb/>
是故變化云為吉事有祥象事知器占事知來天地設<lb/>
位聖人成能人謀鬼謀百姓與能<lb/>
　蘇子瞻曰言易簡者无不知也易簡者取諸物而足<lb/>
<pb n="52b"/>
　也○本義天地設位而聖人作易以成其功於是人<lb/>
　謀鬼謀而百姓皆得以與其能○語錄與能與字去<lb/>
　聲他因卜筮方能做得事便是與能○王童溪曰天<lb/>
　地設位於上下聖人成能於兩間此乾坤之徳所以<lb/>
　全盡於聖人也人謀即成天下之亹亹鬼謀即定天<lb/>
　下之吉凶○項平甫曰人之言動即易之變化故曰<lb/>
　變化云為此四句即上繫之四道也云為即尚其辭<lb/>
　尚其變也象事占事即尚其象尚其占也精於變化<lb/>
<pb n="53a"/>
　云為則知動之微吉之先見故曰吉事有祥此以辭<lb/>
　與變體之於身也即乾之知險也精於觀象則可知<lb/>
　制器之理精於占卜則可知方來之事此以占與象<lb/>
　措之於事也即坤之知阻也○張南軒曰天能天而<lb/>
　不能地地能地而不能天賴聖人成其能○吳草廬<lb/>
　曰人能以易中變化之道用之以言動則於事皆可<lb/>
　以吉而有祥不至於凶而有災也<lb/>
八卦以象告爻彖以情言剛柔雜居而吉凶可見矣變<lb/>
<pb n="53b"/>
動以利言吉凶以情遷是故愛惡相攻而吉凶生逺近<lb/>
相取而悔吝生情偽相感而利害生凡易之情近而不<lb/>
相得則凶或害之悔且吝<lb/>
　崔氏憬曰伏羲始畫八卦因而重之以備萬物而告<lb/>
　於人也爻謂爻下辭彖謂卦下辭皆是聖人之情見<lb/>
　乎繫辭而假爻象以言剛柔兩物雜居得理則吉失<lb/>
　理則凶故吉凶可見也逺謂應近謂比或取應而捨<lb/>
　比或取比而捨應所以生悔吝○項平甫曰剛柔雜<lb/>
<pb n="54a"/>
　居而吉凶可見此再言象之所以示人者明也變動<lb/>
　以利言二句再言辭之所以諭人者殊也自彖辭觀<lb/>
　之卦體本以變動而成故彖辭専言其變通之利雖<lb/>
　蹇睽明夷至不美之卦其彖皆有所利蓋其初皆因<lb/>
　窮而變變而成卦則以成卦者為利故曰變動以利<lb/>
　言自爻辭觀之據逐爻之情則吉凶皆異於本彖矣<lb/>
　有在彖為主爻而在本爻則凶者如震之九四震驚<lb/>
　百里可為祭主而在本爻則為泥是也故曰吉凶以<lb/>
<pb n="54b"/>
　情遷言視彖之本辭則為遷易也自此以下皆言以<lb/>
　情遷之事而以六爻之情辭明之吉凶悔吝利害之<lb/>
　三辭分出於相攻相取相感之三情而總屬於相近<lb/>
　之一情利害者商略其事宜有利有不利也悔吝則<lb/>
　有迹矣吉凶則其成故總而言之曰吉凶相感者情<lb/>
　之始交故以利害言之相取則有事故以悔吝言之<lb/>
　相攻則其事極矣故以吉凶言之此就淺深分之若<lb/>
　錯而綜之其相攻相取相感皆有逺近皆有情偽皆<lb/>
<pb n="55a"/>
　有愛惡也故末以相近一條明之近而不相得則以<lb/>
　惡相攻而凶以偽相感而害不以近相取而悔吝是<lb/>
　一近之中備此三條也凡爻有比有應有一卦之主<lb/>
　爻皆情之當相得者也今止據比爻言之則反以三<lb/>
　隅而逺而為應為主者亦必備此三條矣○胡雲峯<lb/>
　曰愛惡相攻由於逺近相取逺近相取由於情偽相<lb/>
　感○林次厓曰近而不相得是解逺近相取一句并<lb/>
　愛惡相攻二句亦解近而不相得則凶可見惡相攻<lb/>
<pb n="55b"/>
　而凶生偽相感而害生者亦以其近也舉近則逺者<lb/>
　亦可三隅反也○觀彖愛惡者時所生如泰則交否<lb/>
　則隔同人則同睽則異逺近者位所限如蒙之逺實<lb/>
　比之比匪隨之隨小子觀之童觀情偽者徳所發如<lb/>
　泰之光大否之包羞同人三之伏戎五之中直愛惡<lb/>
　之情顯故生吉凶逺近之迹疑故生悔吝情偽之積<lb/>
　深故生利害然惟三者參㑹若不相得而逺雖無吉<lb/>
　利之獲而亦無凶害之侵相得而逺雖非凶害之尤<lb/>
<pb n="56a"/>
　而無吉利之應近而相得者吉利至而悔吝消也<lb/>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　馮行可曰六辭與易絶不相闗恐斷簡錯見於此或<lb/>
　曰諸如此類亦各準其情而為辭然誣善失守恐不<lb/>
　入卦爻王介甫曰易之辭必不慙枝游屈也郭子和<lb/>
　亦嘗疑之不敢强通○胡雲峯曰六辭與易誠不相<lb/>
　闗意者尚占命筮之辭繫辭上傳曰問焉而以言其<lb/>
<pb n="56b"/>
　受命也如響夫子於此又發其情以見命筮之際本<lb/>
　中形外自有不可掩者神物之蓍顧不能前知吉凶<lb/>
　以告之乎亦欲人謹其事而重其筮也<lb/>
　　右第八章　下繫章次從吳氏<lb/>
　觀彖又總下傳之指而約言之以終首章之意蓋易<lb/>
　簡者貞一之原聖人研悅此理于心參驗于變化吉<lb/>
　凶之故推所憂患拯世傾危讀其辭而情尤可見<lb/>
　周易孔義集說卷十九<lb/>
</p>
<p>
</p>
  </div>
</body>
</text>
</TEI>
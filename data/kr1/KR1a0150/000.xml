<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周易孔義集說</head>
    <p>
<pb n="1a"/>
欽定四庫全書　　　　　經部一<lb/>
　周易孔義集說　　　　　易類<lb/>
　　提要<lb/>
　　　　<hi>臣</hi>等謹案周易孔義集說二十卷<lb/>
　　　國朝沈起元撰起元字子大太倉人康熙辛丑<lb/>
　　　　進士官至光禄寺卿是書大㫖以十翼為夫<lb/>
　　　　子所手著又未經秦火其書獨完故學易者<lb/>
　　　　必當以孔傳為主因取明髙攀龍周易孔義<lb/>
<pb n="1b"/>
　　　　之名别加纂集于古今說易諸書無所偏主<lb/>
　　　　惟合于孔傳者即取之其篇次則仍依今本<lb/>
　　　　以彖傳象傳繋于經文之下謂易之亡不亡<lb/>
　　　　不係於古本之復不復王氏以傳附經亦足<lb/>
　　　　以資觀玩惟大象傳徃徃别自起義文言則<lb/>
　　　　引伸觸𩔖以闡易藴皆無容附于本卦故別<lb/>
　　　　出之前列三圖一為八卦方位圖一為乾坤<lb/>
　　　　生六子圖一為因重圖皆據繫辭説卦之文<lb/>
<pb n="2a"/>
　　　　至于河圖洛書先天後天方圓諸圖則謂此<lb/>
　　　　陳邵之易非夫子所本有概從刪薙頗能掃<lb/>
　　　　除紛紜轇轕之習其中亦多能推騐舊説引<lb/>
　　　　伸新義如乾彖傳大明終始王注程傳朱子<lb/>
　　　　皆未確解起元獨取侯行果大明日也之說<lb/>
　　　　而證以晉彖傳之順而麗乎大明禮所云日<lb/>
　　　　生于東於經義頗有根據觀六三九五上九<lb/>
　　　　之觀我生觀其生自孔疏以動出為生而後<lb/>
<pb n="2b"/>
　　　　儒遂以動作施為解之俱不免于牽强起无<lb/>
　　　　獨取虞翻生謂坤生民也之說尤有合于九<lb/>
　　　　五象傳觀民之㫖其釋大象傳比𩔖求義于<lb/>
　　　　字句相似而義不同者推闡更為細宻在近<lb/>
　　　　來說易家中亦可云有本之學矣乾隆四十<lb/>
　　　　六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
　周易孔義集説<lb/>
　　傳易源流<lb/>
　班固曰孔子晚而好易讀之韋編三絶而為之傳傳<lb/>
　即十翼也自魯商瞿子木受易于孔子以授魯橋庇<lb/>
　子庸子庸授江東馯臂子弓子弓授燕周醜子家子<lb/>
　家授東武孫虞子乗子乗授齊田何子莊及秦燔書<lb/>
　易為卜筮之書獨不禁故傳授者不絶<hi>隋書云秦焚書周易獨以</hi>
　<hi>卜筮得存惟失説卦三篇後河内女子得之</hi>漢興田何號杜田生授東武<lb/>
<pb n="3b"/>
　王同子中及洛陽周王孫梁人周寛齊服生皆著易<lb/>
　傳漢初言易者本之田生同授緇川楊何寛授同郡<lb/>
　碭田王孫王孫授施讐及孟喜梁丘賀由是有施孟<lb/>
　梁丘之學焉施讐傳易授張禹及琅邪魯伯禹授淮<lb/>
　陽彭宣及沛戴崇伯授太山毛莫如琅邪邴丹後漢<lb/>
　劉昆受施氏易于沛人戴賔傳子軼孟喜從田王孫<lb/>
　受易喜為易章句授同郡白光及沛翟牧後漢洼丹<lb/>
　觟陽鴻任安皆傳孟氏易梁丘賀本從太中大夫京<lb/>
<pb n="4a"/>
　房受易後更事田王孫傳子臨臨傳五鹿充宗及琅<lb/>
　邪王駿充宗授平陵士孫張及沛鄧彭祖齊衡咸後<lb/>
　漢苑升傳梁丘易以授京兆楊政京房受易梁人焦<lb/>
　延夀房為易章句説長于災異以授東海殷嘉及河<lb/>
　東姚平河南乘𢎞皆為郎博士由是前漢多京氏學<lb/>
　後漢戴馮孫期魏滿並傳之費直傳易授琅邪王璜<lb/>
　為費氏學本以古字號古文易無章句徒以彖象繫<lb/>
　辭文言解説上下經漢成帝時劉向典校書考易説<lb/>
<pb n="4b"/>
　以為諸易家説皆祖田何楊叔元丁將軍大義畧同<lb/>
　唯京氏為異向又以中古文易經校施孟梁丘三家<lb/>
　之易經或脱去无咎悔亡唯費氏經與古文同范氏<lb/>
　後漢書云京兆陳元扶風馬融河南鄭衆北海鄭康<lb/>
　成潁川荀爽並傳費氏易沛人高相治易與費直同<lb/>
　時其易亦無章句專説隂陽災異自言出丁將軍傳<lb/>
　至相相授子康及蘭陵毋將永為高氏學漢初立易<lb/>
　楊氏博士宣帝復立施孟梁丘之易元帝又立京氏<lb/>
<pb n="5a"/>
　易費高二家不得立民間傳之後漢費氏興而高氏<lb/>
　遂微永嘉之亂施氏梁丘之易亡孟京費之易人無<lb/>
　傳者唯鄭康成王輔嗣所注行于世而王氏為世所<lb/>
　重其繫辭以下王不注相承以韓康伯注續之<lb/>
<pb n="6a"/>
　　總論<lb/>
　易象自八物外有卦畫竒耦之象内外上下之象有<lb/>
　三才之象有中爻之象有變爻之象中爻為雜物撰<lb/>
　徳四畫内又别為兩卦而象亦隨之變爻者用九用<lb/>
　六易之占専視變爻故爻辭已有兼變卦而言者則<lb/>
　象亦隨變而易此皆按之卦爻核之文周孔三聖<lb/>
　之辭而確乎不可易者非傅㑹也惟漢晉先儒以<lb/>
　應為象云自某爻至某爻成某卦殊屬牽強盖應<lb/>
<pb n="6b"/>
　以情應非此爻之彼爻也至半離半坎之說巧而<lb/>
　彌拙均不可用其與說卦間有互異讀易者第據<lb/>
　辭言象如乾不為虎而據履彖則乾為虎坤不為<lb/>
　馬而據坤彖則坤為牝馬不必泥說卦而曲為之<lb/>
　辭也<lb/>
　易言六位時成又言六位而成章無無位之說王輔<lb/>
　嗣謂初上无位謬矣伊川謂乾上九貴而无位乃爵<lb/>
　位之位非隂陽之位隂陽竒耦豈容無也李安溪以<lb/>
<pb n="7a"/>
　易初二無言位當不當者獨三四五三爻言當位則<lb/>
　所謂位者亦借以明分位之位謂德與位稱也愚謂<lb/>
　當位者即正之謂也初上言正者多矣豈非當位乎<lb/>
　亦不可泥矣<lb/>
　伏羲之卦畫彖爻之所取既無非象矣至中正亦有<lb/>
　象則孔聖之所創也文周繫辭以斷吉凶而所以為<lb/>
　吉凶者其道何由孔子定之以中正而後吉凶悔吝<lb/>
　之故得然易象何以有中正孔子以一卦分二體而<lb/>
<pb n="7b"/>
　以二五為中之象以六爻分隂陽之位以所乗之隂<lb/>
　陽當位為正之象此與伏羲以<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>
                    <graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>為隂陽皆從無<lb/>
　象中開闢出來非開天之聖人不能夫中正二字典<lb/>
　謨以來第言虚理至孔聖傳易而遂有實象可據於<lb/>
　是推之而無不驗按之而不可易斯亦竒兵可見一<lb/>
　部易書無一字不著實至實而至虚故曰潔淨精微<lb/>
　易之時義孔子發之以一卦為一時一爻又各有一<lb/>
　爻之時于是天下萬世鉅細精粗之道無不備此即<lb/>
<pb n="8a"/>
　所謂時中之道也<lb/>
　卦變之説惟程子之論為不易蓋變為易之要義孔<lb/>
　子繫辭傳言之詳矣要不越于隂變陽陽變隂乾坤<lb/>
　生六子變之權輿也六十四卦以因重而得一重則<lb/>
　六位已定必不可謂自某卦來也來氏創為錯綜之<lb/>
　説不過正對反對之别名亦與因重之義不符<lb/>
　易道貴交天地不交則萬物不生君臣父子夫婦兄<lb/>
　弟朋友不交則人道滅絶故易以隂交陽陽交隂為<lb/>
<pb n="8b"/>
　造化之樞杻孔子更從二體六爻内以應言乎逺交<lb/>
　以比言乎近交而後交之道始備交有善不善而吉<lb/>
　凶悔吝生焉則又於應比之内考其中不中正不正<lb/>
　合時義違時義以定之此所謂神而明之者也<lb/>
　易冒天下之道而其大要不外三綱君道也臣道也<lb/>
　父道也子道也夫道也婦道也如是而已矣但辭寄<lb/>
　于象苟不得于象必謬于其辭謬于其辭必害于其<lb/>
　道聖人因象立言無隻字泛設孔子釋文周之辭至<lb/>
<pb n="9a"/>
　簡而至精所用虚字如而字以字之字皆有深意以<lb/>
　顯繫辭之道學者一字玩忽差以毫釐謬以千里害<lb/>
　不在辭義而在世道<lb/>
　言易者數千家即訓辭者亦人執一説其間有義可<lb/>
　旁通者有必不可兼及者後學淺末何所適從熟玩<lb/>
　文義可以定之聖人之言自典謨至今不獨道無有<lb/>
　二即文理亦萬古不異虚心涵泳聖人之情有灼然<lb/>
　著見不可移易者所謂文在兹者此也<lb/>
<pb n="9b"/>
　易者聖人教人法天之學也聖人不以不可見之天<lb/>
　敎人而以可見之天敎人則八物是已八物皆天也<lb/>
　天地雷風水火山澤相錯而成六十四卦使人觀象<lb/>
　而知萬事之理皆本于天行止進退事上與下宜剛<lb/>
　宜柔象義胥備效之為事業成之為德行故大象傳<lb/>
　必曰以豈俟蓍筮而始顯其用哉<lb/>
　易之興也其于中古乎孔子斯言想見伏羲畫卦以<lb/>
　來易之道晦也久矣連山歸藏不特後世不傳其説<lb/>
<pb n="10a"/>
　而孔子亦僅云吾得坤乾焉而未言其義周禮太卜<lb/>
　掌三易之灋一曰連山二曰歸藏三曰周易其經卦<lb/>
　皆八其别皆六十有四想見前此祗為卜筮之用然<lb/>
　考左氏所載筮卦占驗之妙亦據繫辭以斷當周易<lb/>
　未作以前有畫無文所為卜筮者亦不知其若何為<lb/>
　用意即朱子所謂如今之环珓相似耳則伏羲當日<lb/>
　畫卦以通神明之德以𩔖萬物之情順性命之理者<lb/>
　終如長夜於是文周起而繫之以辭而易道始興是<lb/>
<pb n="10b"/>
　即卜筮之用亦自文周而始神不特闡幽微顯義理<lb/>
　剖晰也宋道士陳圖南乃言羲畫不立文字使天下<lb/>
　之人觀其象而已能如象焉則吉凶應違其道則吉<lb/>
　凶反後世卦畫不明易道不傳聖人于是不得已而<lb/>
　有辭學者為道止于是而不復知有畫矣此直以文<lb/>
　周之辭轉有妨于易道欲廢辭而觀象其誣聖實甚<lb/>
　而後儒猶有宗之者甚矣索隱行怪之惑人也<lb/>
<pb n="11a"/>
　　凡例<lb/>
　古周易文王卦辭周公爻辭為經上下二篇孔<lb/>
　　子十翼為傳十篇各為一書費長翁始以彖<lb/>
　　象繫辭之言解說上下經鄭康成合彖傳大<lb/>
　　象傳小象傳於經加彖曰象曰字王輔嗣祖<lb/>
　　之謂孔子贊爻之辭本以釋經宜相附近又取<lb/>
　　乾坤二卦文言附入加文言曰三字于首于是<lb/>
　　好古者每歎古易之亡至宋吕汲公吕東萊訂<lb/>
<pb n="11b"/>
　　正古易十二篇朱子本義初本亦據東莱本篇<lb/>
　　次至明初修大全復析本義従程傳之序則今<lb/>
　　之行本也愚謂易之亡不亡存乎其義耳篇次<lb/>
　　分合豈直筌蹄而已哉學易者不能舍卦爻辭<lb/>
　　以求易即不能舍孔傳以解辭伊川易傳序云<lb/>
　　未有不得其辭而通其意者余所傳者辭也然<lb/>
　　則欲得文周之辭舍孔傳其曷由王氏以傳附<lb/>
　　經用資觀玩乃學易之定法不得云變亂今仍<lb/>
<pb n="12a"/>
　　之唯大象傳乃孔子以卦畫二體示人觀象學易<lb/>
　　之道往往别自起義補文周未發之㫖文言則引<lb/>
　　伸觸類以闡易藴皆無容附于本卦經文之後者<lb/>
　　不敢盡同王氏也<lb/>
　十翼之説各家不同胡安定以上彖下彖大象小象<lb/>
　　文言上繫下繫説卦序卦雜卦為十翼似為得之<lb/>
　　兹以彖傳小象傳分附各卦經文外餘上下繫辭<lb/>
　　傳大象傳文言傳説卦傳序卦傳雜卦傳仍自為<lb/>
<pb n="12b"/>
　　篇次<lb/>
　高忠憲云易註自夫子即註即經非夫子而烏知易<lb/>
　　之所語何語哉嘗歎以為至論後之説易者第當<lb/>
　　詳繹孔傳自得經㫖王輔嗣以來卦爻下先為註<lb/>
　　釋非勦襲即岐貳甚非宜也趙復齋于乾彖有云<lb/>
　　元亨利貞形容乾體夫子贊之其㫖甚明後學玩<lb/>
　　辭自有所得更立語言去本愈逺噫豈獨乾彖云<lb/>
　　爾哉苟非分經合傳則經文下直不容置一辭矣<lb/>
<pb n="13a"/>
　　兹故于卦爻辭下即附孔傳後列諸儒之説以釋<lb/>
　　孔傳向以彖曰象曰字致後儒即以孔傳為彖象<lb/>
　　則鄭氏之貽誤也今易曰為傳以正之為隂文以<lb/>
　　誌之使初學者知經傳之别知卦爻辭之為彖象<lb/>
　　開卷瞭如<lb/>
　易理廣大悉備不可窮殫然孔子曰易有聖人之道<lb/>
　　四焉者舉其要矣説易者專門名家古今輩出縱<lb/>
　　有純駁要皆各有所得唯焦氏京氏主于災變占<lb/>
<pb n="13b"/>
　　驗與孔傳言義理背馳此外豈無發明經義之處<lb/>
　　乃王輔嗣一掃馬鄭程朱一掃註疏程傳本義亦<lb/>
　　互有異同易義之糾紛視他經為甚夫羣言紛挐<lb/>
　　折衷聖人孔子為萬世立極之聖人又惟此十翼<lb/>
　　為所手著韋編三絶而後成非若詩書春秋之刪<lb/>
　　訂筆削猶有難求其説者又未經秦火其書獨完<lb/>
　　則學羲文周三聖之易者自當以孔傳為主愚不<lb/>
　　揣淺陋于漢晉唐宋元明以及<lb/>
<pb n="14a"/>
本朝説易諸書概無偏主惟以合于孔傳足以旁通曲<lb/>
　　暢者即為採入名曰孔義集説以明遵孔之意其<lb/>
　　諸儒則統以時代為先後焉<lb/>
　漢唐人釋經一字一義凡經前人所發者必稱某氏<lb/>
　　云云不欲襲為已説可見先儒之不苟此書單辭<lb/>
　　片語必載某氏存此志也其前儒所發後儒宗之<lb/>
　　既採前説後不復贅懼複叠也<lb/>
　説易者千餘家其可會通互參者兼取弗遺其衷之<lb/>
<pb n="14b"/>
　　孔傳弗符者既不復錄宜無庸置辨然有數説同<lb/>
　　而一説異有千百年遵用而忽易一解者取舎之<lb/>
　　故不得不極其所以然以别其是非以定其指歸<lb/>
　　又間有先儒所未及愚以千慮一得偶有所見統<lb/>
　　附為案以俟明者採焉<lb/>
　繫辭傳云居則觀其象而玩其辭動則觀其變而玩<lb/>
　　其占學易之道盡矣子又云假年學易可以無大<lb/>
　　過是易者教人寡過之書也蓋天下萬事之理皆<lb/>
<pb n="15a"/>
　　有天造地設不可移易者聖人舉目皆是百姓日<lb/>
　　用不知故以易象示之使知順之則吉逆之則凶<lb/>
　　所以前民用也伏羲之所以畫文周之所以繫辭<lb/>
　　孔子所以反覆贊之無非以天道明人事憂世濟<lb/>
　　民之深意至天之所以覆地之所以載日月之所<lb/>
　　以行四時之所以運自天主之原無藉于卦畫故<lb/>
　　此書于所為河圖洛書伏羲方圓圖先天卦位圖<lb/>
　　即不敢定其真偽要之無關人事非孔子之所言<lb/>
<pb n="15b"/>
　　俱不復載惟據孔傳萬物出乎震節為八卦方位<lb/>
　　一圖據乾天也節為乾坤生六子一圖據因重節<lb/>
　　為六十四卦因重一圖以備觀玩<lb/>
　繫辭傳云雜物撰德辨是與非則非其中爻不備中<lb/>
　　爻互卦也文王卦辭周公爻辭以互體立義者其<lb/>
　　象皎然故先儒多以互體説易不可忽也今於每<lb/>
　　卦之下標明中爻互卦為觀象之助<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集說卷十一</head> <lb/>
    <p>
<pb n="1a"/>
欽定四庫全書<lb/>
　周易孔義集說卷十一<lb/>
　　　　　　　　　　　光禄寺卿沈起元撰<lb/>
　　下經<lb/>
䷦<hi>艮下坎上</hi>　　中爻坎離<lb/>
　程傳屯困亦難也屯者始難而未得通困者力之窮<lb/>
　蹇乃險阻艱難之義○趙汴水曰水止于山上瀦而<lb/>
　為澤咸也今水在山上雖與咸同然坎流水也非山<lb/>
<pb n="1b"/>
　之所能止唯有屈折回旋而後通故為蹇之象<lb/>
蹇利西南不利東北利見大人貞吉　彖傳蹇難也險<lb/>
在前也見險而能止知矣哉蹇利西南往得中也不利<lb/>
東北其道窮也利見大人往有功也當位貞吉以正邦<lb/>
也蹇之時用大矣哉<lb/>
　孔仲達曰蹇難也至知矣哉釋卦名也蹇者有難而<lb/>
　不進能止而不犯坎在其外是險在前艮居其内止<lb/>
　而不往相時而動非知不能○程傳方蹇難之時惟<lb/>
<pb n="2a"/>
　能止為善故諸爻除二與五皆以往為失來為得也<lb/>
　能濟蹇者惟大正之道蹇之諸爻除初外皆當正位<lb/>
　初六雖以隂居陽而處下亦隂之正也以正道正其<lb/>
　邦可以濟蹇矣○凡處難者必在乎守貞設使難不<lb/>
　解不失正德是以吉也若遇難而入于邪濫雖使苟<lb/>
　免亦惡德也○薛氏温其曰諸卦皆指内為來外為<lb/>
　往此往得中謂五也解蹇相循覆視蹇卦則為解九<lb/>
　二得中則曰其來復吉乃得中也往者得中中在外<lb/>
<pb n="2b"/>
　來復得中中在内○朱漢上曰離目為見見險者明<lb/>
　也此兼互體言○本義蹇足不能進行之難也九五<lb/>
　剛健中正有大人之象見險者貴于能止而又不可<lb/>
　終于止處險者利于進而不可失其正○趙汴水曰<lb/>
　吃于言者曰蹇跛于行者曰蹇非不能言不能行也<lb/>
　捷于口則期期躁于進則僵仆徐行緩語雖難而亦<lb/>
　通○何𤣥子曰處蹇者以止為尚濟蹇者以往為尚<lb/>
　蹇六爻无不同心共濟者蓋同舟而遇風則胡越皆相<lb/>
<pb n="3a"/>
　救所以能出蹇○觀彖舊說西南平易東北險阻者<lb/>
　蓋以坤艮之方别之也然合坤蹇解三辭觀之蓋皆<lb/>
　以先後為義東北陽也居先者也西南隂也居後者<lb/>
　也在坤則先迷後得在蹇則往蹇來譽在解則其來<lb/>
　復吉皆處後之義也蹇之時見險而止故利于處後<lb/>
　　按利西南句諸說皆有未安愚擬以内外上下釋<lb/>
　　之而以與坤卦未協為歉得安溪之說乃渙然氷<lb/>
　　釋○易道之妙變動不居聖人演易以二體六爻<lb/>
<pb n="3b"/>
　　翻來覆去頭頭是道不主故常乃所謂神无方而<lb/>
　　易无體也嘗觀易中成卦命名主二體全𧰼者彖<lb/>
　　辭則旁通六爻以盡其義以爻位成卦命名者彖<lb/>
　　辭則或取卦體或取卦德以闡其微如蒙以水之<lb/>
　　遇山險而止也而發蒙之主却取坎之九二需以<lb/>
　　險在前而不陷也而有孚光亨即取坎之九五位<lb/>
　　乎天位蠱以巽而止也而先甲後甲則取中爻之震<lb/>
　　為治蠱之道剥以五陰剥一陽而順而止之則取<lb/>
<pb n="4a"/>
　　之卦德為變剥之用明夷以坤之掩離而為紂之<lb/>
　　惡德而文明柔順即為文王之盛德一以卦體一<lb/>
　　以卦德也睽以火澤之不相得也而說而麗明即<lb/>
　　為合睽之道一以卦體一以卦德也若此者推之<lb/>
　　六十四卦无不皆然推之三百八十四爻之辭无<lb/>
　　非是道要之六爻二體自有千變萬化之理卦爻<lb/>
　　辭之千變萬化因之而要不出六爻二體之中未<lb/>
　　嘗有一字一句出于卦𧰼爻𧰼之外者非夫子之<lb/>
<pb n="4b"/>
　　聖韋編三絶必不能釋文周之辭也即此卦既以<lb/>
　　能止為知而往得中其道窮往有功无非以能往<lb/>
　　為尚既以坎為險而以九五得中為貴則出險者<lb/>
　　全在坎之中爻是同此一爻于三畫卦為陷陰之<lb/>
　　陽于六畫卦即為出險之主不復泥于為坎之主<lb/>
　　也且以爻言之陽剛主健而能出險則九三九五<lb/>
　　皆具濟蹇之才又不必論艮之陽與坎之陽矣愚<lb/>
　　謂自重卦之後三畫卦之體用乃盡其變所謂極<lb/>
<pb n="5a"/>
　　天下之賾者存乎卦也<lb/>
初六往蹇來譽　象傳往蹇來譽宜待也<hi>鄭康成本作宜待時也</hi>
　孔仲達曰初居艮始見險不往來而得譽宜止以待<lb/>
　時也○劉長民曰往而无應則入于蹇來則逺險吉<lb/>
　之先見○程傳有見幾知時之美有譽也○張紫巖<lb/>
　曰前有重坎為往蹇伯夷太公在海濱天下莫不稱<lb/>
　其賢静止自養用以獲譽○沈守約曰爻變為離離<lb/>
　性炎上往蹇也離明見幾待時明哲之道來譽也○<lb/>
<pb n="5b"/>
　程沙隨曰六非濟蹇之才初非濟蹇之位往則犯難<lb/>
　○項平甫曰逺于險而先來有知幾之神合于彖之<lb/>
　所謂知也○趙汴水曰初二三在艮體上居險極皆<lb/>
　未嘗往聖人特言往以戒于未往之先耳初本无來<lb/>
　以不往為來宜待云者待時而往非終止不行<lb/>
　　按宜待若從鄭本則時與下尤字之字韻協但待<lb/>
　　字古亦有叶音啼入四支韻者<lb/>
六二王臣蹇蹇匪躬之故　象傳王臣蹇蹇終无尤也<lb/>
<pb n="6a"/>
　王輔嗣曰當位居中以應于五不以五在難中私身<lb/>
　逺害執心不回志匡王室履中行義以存其上處蹇<lb/>
　以此未見其尤○胡安定曰冒險而進非一身之故<lb/>
　上以為君下以為民救天下之蹇也○王介甫曰蹇<lb/>
　蹇上下皆蹇○蘇子瞻曰六二有應于五君臣之義<lb/>
　深矣是以不計逺近不慮可否无往无來蹇蹇而已<lb/>
　君子不以為不知者匪躬之故也○程傳中正之人<lb/>
　為中正之君所信任故謂之王臣○薛氏温其曰責<lb/>
<pb n="6b"/>
　望既重難難相仍盡瘁正邦事不一塗　本義不言<lb/>
　吉凶者但當鞠躬盡力而已至于成敗利鈍非所計<lb/>
　也事雖不濟亦无可尤○楊誠齋曰諸爻聖人皆不<lb/>
　許其往唯二為大臣五履正位不往以濟誰當任乎<lb/>
　○張紫巖曰重坎為蹇蹇艮為躬艮中前有重坎為<lb/>
　匪躬以國不以身也○項平甫曰蹇蹇者不已之貌<lb/>
　雖吃而猶言雖跛而猶行也○趙汴水曰諸卦六二<lb/>
　獨于此稱王臣者艱難之時正名以示警也<lb/>
<pb n="7a"/>
九三往蹇來反象傳往蹇來反内喜之也<lb/>
　孔仲達曰與坎為鄰進則入險來則得位内卦唯九<lb/>
　三一陽居二陰之上是内之所恃故曰内喜之也<lb/>
　程傳内在下之陰也反猶春秋之言歸○張紫巖曰<lb/>
　以剛德處互坎中故曰往蹇互坎趨下為反○何𤣥<lb/>
　子曰諸爻唯三有剛實之才可以濟蹇但與五非比<lb/>
　非應唯反而就二二本忠貞之臣因思得剛明之才<lb/>
　以共濟所以喜其反○吳敬齋曰九三艮主所謂見<lb/>
<pb n="7b"/>
　險而能止者故能來而反止于其所<lb/>
六四往蹇來連　象傳往蹇來連當位實也<lb/>
　荀慈明曰蹇難之世不安其所故曰往蹇乘陽承五<lb/>
　則與至尊相連故曰來連處正承陽故曰當位實○<lb/>
　吕藍田曰與三五比連故曰來連二陽交比下雖无<lb/>
　應所賴實矣○本義連于九三合力以濟○朱漢上<lb/>
　曰九三剛實四牽連之共濟五難當位而又得濟之<lb/>
　實也陽為實○項平甫曰六四以九三為實以九居<lb/>
<pb n="8a"/>
　三當位實也六四則連之而已若但言當位則六四<lb/>
　亦當位也故加實字以明之<lb/>
　　按來連當兼三五言蓋九五大人五爻皆當利見<lb/>
　　連三則下二陰亦同往助五所謂朋來也四在重<lb/>
　　坎之交前水後水本有相連之勢又在上下卦之<lb/>
　　際近君之位接引下卦伊有責焉又此爻變則中<lb/>
　　爻為巽巽為進退為繩有退而連綴之𧰼又中爻<lb/>
　　為離亦明于自知知人者故雖陰柔而能從陽以<lb/>
<pb n="8b"/>
　　濟蹇濟蹇之功陰必藉陽非誠實之實<lb/>
九五大蹇朋來　象傳大蹇朋來以中節也<lb/>
　王輔嗣曰處難之時獨在險中難之大者也○朱子<lb/>
　尊位而居蹇之中所謂遺大投難于朕身人君當此<lb/>
　大蹇之時須屈羣策用羣力乃可濟也○郭白雲曰<lb/>
　君道居蹇則天下難矣故云大蹇○張紫巖曰濟大<lb/>
　難而得同德之助其道尚中過則亢而失助不及則<lb/>
　不可與有為唯中則動无不當中節謂節之以中九<lb/>
<pb n="9a"/>
　三居互坎而二喜之四連之上應之五得三而上下<lb/>
　之賢畢應為朋來陽與陽為朋也朋來而羣賢並應<lb/>
　何憂乎蹇○趙汴水曰朋諸爻也來皆朝宗于五也<lb/>
　臣來朝于君雖上進亦稱來即彖所謂利見大人也<lb/>
　○胡雲峯曰解之三即蹇之四彼于四曰朋至故此<lb/>
　以三為朋來○來矣鮮曰中即剛健中正之德節節<lb/>
　制也<lb/>
　　按朋來以朋為三取同德為應三來則諸爻自无<lb/>
<pb n="9b"/>
　　不從之而來六二應爻自在其内<lb/>
上六往蹇來碩吉利見大人　象傳往蹇來碩志在内<lb/>
也利見大人以從貴也<lb/>
　侯行果曰體猶在坎外无所之故曰往蹇下應于三<lb/>
　三德碩大故曰來碩三為内主五為大人若志在内<lb/>
　心附于五則利見大人○吕藍田曰往則窮險來則<lb/>
　獲内之應碩大也九三以陽居陽故大也利見大人<lb/>
　九五比也○朱子諸爻不言吉未離乎蹇中也至上<lb/>
<pb n="10a"/>
　六來碩吉是蹇極有可濟之理○朱漢上曰蹇難未<lb/>
　解人不知所從上六因九三以從九五之貴則君臣<lb/>
　之分定○郭白雲曰難將革矣猶以往為戒慎之至<lb/>
　也○張紫巖曰蹇至上六而吉道以著得九三之應<lb/>
　而已故在上位者必樂賢才之助○王童溪曰九五朋<lb/>
　來之主利見之者豈惟上六而獨云爾者處一卦之<lb/>
　外尤不可不知所從也不然當比之世而上六獨後<lb/>
　乎五不能无凶矣○項平甫曰艮之上爻為碩剝之<lb/>
<pb n="10b"/>
　碩果是也𧰼恐學者以碩大為一故分而釋之碩與<lb/>
　大皆陽德但碩則有厚實之𧰼故以屬艮　上六本<lb/>
　无所往特以不來為往爾○鄭東谷曰屯與蹇上皆<lb/>
　坎體陰柔屯則動乎險中動極必窮故泣血漣如蹇<lb/>
　則見險而止止極則變故往蹇來碩吉○梁孟敬曰<lb/>
　上六者非髙位之臣即髙世之士也以五之在難亦<lb/>
　來助之<lb/>
　　按上處卦終在蹇之外似為髙世之士而有來碩<lb/>
<pb n="11a"/>
　　利見之𧰼者惟以正應在三而三又為乘時幹濟<lb/>
　　之人誼所當赴故吉商山四皓從留侯之招而見<lb/>
　　漢髙是此𧰼矣坎之上六如屯如比如節皆以无<lb/>
　　應而凶在既濟為有應而應者其讎故亦有凶需<lb/>
　　上與此爻則皆以應陽為吉<lb/>
䷅<hi>坎下震上</hi>　　中爻離坎<lb/>
解利西南无所往其來復吉有攸往夙吉　彖傳解險<lb/>
以動動而免乎險解解利西南往得衆也其來復吉乃<lb/>
<pb n="11b"/>
得中也有攸往夙吉往有功也天地解而雷雨作雷雨<lb/>
作而百果草木皆甲拆解之時大矣哉<lb/>
　王輔嗣曰動乎險外故謂之免天地否結雷雨不作<lb/>
　交通感散雷雨乃作難解之時非治難時故不言用<lb/>
　體盡于解之名无有幽隠故不言義○孔仲達曰救<lb/>
　難之時无難可往則來復為吉若有難可往則速赴<lb/>
　為善褚氏云世有无事求功故誡以无難宜静亦有<lb/>
　待敗乃救故誡以有難須速○程傳既解其難安平<lb/>
<pb n="12a"/>
　无事則當修復治道正綱紀明法度為可久可繼之<lb/>
　治來復也當解而未盡者不早去則將復盛故夙則<lb/>
　吉○張子往而不返則生他變有所往而不速將後<lb/>
　于時○本義得衆謂九四入坤體得中有功皆指九<lb/>
　二○楊龜山曰天下方出屯難還定安集之時也漢<lb/>
　為畫一之法而天下歌之來復之謂解之初與民維<lb/>
　新之時也餘風遺俗亂法弊政有不可因者革之宜<lb/>
　早天下已定而圖之則擾矣○張紫巖曰震為木為<lb/>
<pb n="12b"/>
　蒼筤為萑葦為草木○郭白雲曰動乎險中為屯動<lb/>
　乎險外為解解與屯為内外亦與蹇為反覆其來復<lb/>
　吉乃得中道所謂獲三狐而得黃矢者也有攸往夙<lb/>
　吉往有功如射隼于髙墉之上者也○邱行可曰大<lb/>
　抵處時方平者易緩除惡不盡者易滋<lb/>
　　按利西南言上卦之震為解之主也下卦得中故<lb/>
　　不言不利東北<lb/>
初六无咎　象傳剛柔之際義无咎也<lb/>
<pb n="13a"/>
　王童溪曰初居下位能以己之柔濟二之剛而亦以<lb/>
　二之剛際夫柔則剛柔相資義為无咎所謂剛柔之<lb/>
　際也同居内體同心相際以成解難之功安得以柔<lb/>
　才為咎乎初四相應而初為坎底勢不上達四為動<lb/>
　主性非下逮凡云際者上下相鄰之謂故泰九三曰<lb/>
　天地際也初雖與四應而无際四之義○趙復齋曰<lb/>
　陰為陽難以其陵也或其阻也初六居陽承二應四不<lb/>
　為陽難最先解者故无咎<lb/>
<pb n="13b"/>
　　按坎六四亦曰剛柔際與此正同况此所比之二<lb/>
　　剛為解難之大臣初宜无咎矣故以際字明之非<lb/>
　　孔傳不得无咎之故矣<lb/>
九二田獲三狐得黃矢貞吉　象傳九二貞吉得中道<lb/>
也<lb/>
　王輔嗣曰狐者隠伏之物剛中而應為五所任處于<lb/>
　險中知險之情以斯解物能獲隠伏也黃理中之稱<lb/>
　矢直也田而獲三狐得乎中直之道能全其正者也<lb/>
<pb n="14a"/>
　○孔仲達曰九二貞吉者謂九位既不當所以得貞<lb/>
　吉者由處乎中得理中之道也○程傳難方解而治<lb/>
　之初必去小人則可以正君心而行其剛中之道田<lb/>
　者去害之事狐者邪媚之獸獲謂能變化除去之也<lb/>
　獲之則得中直之道乃貞正而吉也○朱漢上曰二<lb/>
　為田自三至上有師𧰼坎為狐為弓離為矢又為黃<lb/>
　○趙復齋曰得易辭獲難辭○楊誠齋曰當解之世<lb/>
　此爻欲其獲狐三戒其致冦四欲其解拇五欲其退<lb/>
<pb n="14b"/>
　小人六欲其射隼一卦六爻而去小人之𧰼居五田<lb/>
　者力而取之矢者我直則壯黃者中而不過去小人<lb/>
　而不力雖去必來去小人而不直雖行必革去小人<lb/>
　而不中雖甚必亂○王童溪曰二為坎主所謂无所<lb/>
　往其來復吉乃得中者也狐疑物天下之難常生于<lb/>
　人情之疑惑三狐衆多之疑也二以田而獲之○沈<lb/>
　守約曰田獲三狐得險情去衆疑也三居險極狐也<lb/>
　六五陰柔不能制之二為五應剛直居中能得六三<lb/>
<pb n="15a"/>
　為險之情而去衆疑也坎變為坤致役也田象○李<lb/>
　隆山曰坎為穴為隠伏物之穴居而隠伏者狐也○<lb/>
　熊梅邊曰離為三數狐指六三之小人○何𤣥子曰<lb/>
　黃矢所以取狐狐獲則黃矢亦得矣<lb/>
六三負且乘致冦至貞吝　象傳負且乘亦可醜也自<lb/>
我致戎又誰咎也<lb/>
　孔仲達曰失正无應下乘于二上附于四乘者君子<lb/>
　之器負者小人之事施之于人即在車騎之上而負<lb/>
<pb n="15b"/>
　物故盜知其非有而競欲奪之○劉長民曰三據險<lb/>
　極以柔乘剛以陰居陽是小人而乘君子之器又不<lb/>
　應于上是固其險也險固不通難何由解故公用射<lb/>
　之○王會之曰非止速冦伐又起天下之戎○吕藍<lb/>
　田曰不安于上求媚于四而負之不安于下凌侮于<lb/>
　二而乘之○程傳陰柔居下之上處非其位難解之<lb/>
　時而小人竊位復致冦矣○朱漢上曰坎為輪故曰<lb/>
　乘坎為盜故曰盜斯奪之此爻當内卦之上小人而<lb/>
<pb n="16a"/>
　在髙位自二言之為狐自上言之為隼自本爻言之<lb/>
　則為負且乘○趙復齋曰解之時陰喜得陽居其間<lb/>
　者貪欲取之三本无應乃欲兼上下二陽難自己作<lb/>
　致戎必矣○張南軒曰小人乘君子之器招冦而起<lb/>
　禍貞固守此不可吝乎○張紫巖曰小人任重治功<lb/>
　必隳解緩之世尤所當謹内而中夏外而四夷莫不<lb/>
　啓陵侮之心如淮南視公孫𢎞輩猶發蒙耳六三位<lb/>
　不中正居坎險上互坎又在前内外懷險小人之雄<lb/>
<pb n="16b"/>
　者負者而乘是足反居上首反居下大亂之道也○<lb/>
　沈守約曰宜負而乘可醜誰咎罪五之緩也坎變為<lb/>
　巽巽為伏宜負也為髙乘也○邱行可曰小人情狀<lb/>
　不一狐言其蠱惑隼言其鷙害負且乘言其僭竊○<lb/>
　李蒙齋曰蹇難既解君臣各從其正小人居上者在<lb/>
　宥罪之時王庭之鈇鉞雖未加焉已為天下所不容<lb/>
　貞吝者固執而罔有悛心之謂○雷西仲曰冦小為<lb/>
　盜大為戎任使非人則變解而蹇天下起戎矣○熊<lb/>
<pb n="17a"/>
　梅邊曰二以為狐而獲之五以為小人而解之上以<lb/>
　為隼而射之其能免于患害乎○胡雙湖曰互體之<lb/>
　坎冦象<lb/>
九四解而拇朋至斯孚　象傳解而拇未當位也<lb/>
　王輔嗣曰失位不正而比于三故三得附之為其拇<lb/>
　也○孔仲達曰而汝也四若當位履正即三為邪媚<lb/>
　之身不得附之也三不附四則无所解今須解拇由<lb/>
　不當位也○李氏鼎祚曰九四體震震為足六三在<lb/>
<pb n="17b"/>
　足之下拇𧰼○劉長民曰朋二也二與四同功又俱<lb/>
　陽爻故謂之朋○蘇子瞻曰拇六三朋九二○張子<lb/>
　位不當則所履者邪故失位之陰因得駢附解之則<lb/>
　朋信○楊誠齋曰四以陽剛居近君之位而下比六<lb/>
　三微賤在下之小人則君子之友望望然去之維解<lb/>
　散其小人則君子信其忠正而朋至矣拇體之微而<lb/>
　在下者也○何𤣥子曰解去匪人之卦也唯二四兩<lb/>
　陽爻任解之責者而三實界其間二雖獲之猶慮四<lb/>
<pb n="18a"/>
　暱之也故為告四之辭曰必解汝之拇而與朋相信<lb/>
　則可苟暱近比之小人而不解則君子之朋雖至彼<lb/>
　必將肆其離間之術矣<lb/>
　　按以拇為初以初為朋者皆泥于應也不知拇有<lb/>
　　駢附之義朋為同德之義不可易也<lb/>
六五君子維有解吉有孚于小人　象傳君子有解小<lb/>
人退也<lb/>
　王輔嗣曰居尊履中而應剛可以有解而獲吉矣小<lb/>
<pb n="18b"/>
　人雖闇猶知服之而无怨也○本義卦惟四陰而六<lb/>
　五當君位與三陰同類者必解而去之則吉○張紫<lb/>
　巖曰柔履尊位居震動中二四皆以剛德為五用君<lb/>
　臣固結其心若一小人知國勢不可復搖而吾君臣<lb/>
　之德有以孚其心莫不革慮從化以成解治坎險在<lb/>
　下為小人二陽協從為維維聯合義也○鄭東谷曰<lb/>
　使世之小人皆信上之所用者必君子而所解者必<lb/>
　小人則必改心易慮不復有投隙抵巇之望○項平<lb/>
<pb n="19a"/>
　甫曰天方厭亂世難將解故小人皆以反正為喜心<lb/>
　與君子相孚不煩攻擊此所以為解之時歟○王秋<lb/>
　山曰九二大臣九四近臣皆君子也成卦由之得時<lb/>
　得位而五兼用之故有解之吉此人君解難之道也<lb/>
　○何𤣥子曰君子指二陽小人謂三陰五與三陰本<lb/>
　朋也安能解陰幸二應四比皆陽剛之德五必與之<lb/>
　相維係推誠委任有以行解落陰黨之謀則吉爻變<lb/>
　中爻為巽巽為繩維之𧰼王心既一雖所甚昵寧能<lb/>
<pb n="19b"/>
　干我咸奉身而退矣<lb/>
　　按坎中實離中虚皆有孚𧰼與二應則坎之陰皆<lb/>
　　信故曰孚于小人<lb/>
上六公用射隼于髙墉之上獲之无不利　象傳公用<lb/>
射隼以解悖也<lb/>
　王輔嗣曰初為四應二為五應三不應上失位負乘<lb/>
　處下體之上故曰髙墉墉非隼之所處髙非三之所<lb/>
　履上六居動之上為解之極將解荒悖而除穢亂者<lb/>
<pb n="20a"/>
　也故射之極而後動成而後舉故必獲而无不利○<lb/>
　孔仲達曰公者臣之極上六以陰居上故謂之公○<lb/>
　陳氏臯曰躬親解難非人君之事○王童溪曰隼六<lb/>
　三也上以震動之極居一卦之上于位則正于勢則<lb/>
　便于器則利于時則宜以正而去不正獲之蓋无難<lb/>
　者三居下之上内外之限也髙墉𧰼若同人九四乘<lb/>
　墉内外之限亦指三而言○項平甫曰上六之辭最<lb/>
　美以其獨正也正人而在髙位非君子而何○張紫<lb/>
<pb n="20b"/>
　巖曰互離為隼重坎為弓矢離中虚陽包之為墉○<lb/>
　沈守約曰墉所以衞内而捍外也害在内小人而在<lb/>
　君側也出乎墉之外則非射之所能及髙墉之上在<lb/>
　内外之間據衞限之勢于此而射之獲之无不利矣<lb/>
　震而為離威而明○趙汴水曰公為外諸侯之長鷹<lb/>
　揚善逃必上六更髙于六三然後射必命中此待時<lb/>
　之義○龔泉峯曰難者坎也陰也解難者震也陽也<lb/>
　二四以陽解乎陰五上以震解乎坎故上卦言解而<lb/>
<pb n="21a"/>
　下卦不言解也<lb/>
䷨<hi>兌下艮上</hi>　　中爻震坤<lb/>
　王會之曰損泰之九三為損之上九曰損下益上損<lb/>
　否之九四為益之初九曰損上益下孔子曰損益盛<lb/>
　衰之始也○蘭惠卿曰損益二卦專為三陰設也損<lb/>
　乾之九四曰損上損乾之九三曰損下○趙復齋曰<lb/>
　損益之義在内卦剛而柔曰損柔而剛曰益不損初<lb/>
　二而損三損其盛者不益四五而益上益其衰者益<lb/>
<pb n="21b"/>
　卦不損五上而損四損其盛者不益二三而益初益<lb/>
　其微者　損益盈虚二五不動㫖哉損過益不及得<lb/>
　中而止　陰損陽人欲損天理○胡雲峯曰上下經<lb/>
　陰陽各三十畫然後為否泰為損益咸男女之交變<lb/>
　而損則不交恒男女之不交變而益則交咸情之感<lb/>
　也極必損恒道之久也極必益　益在下卦之下民<lb/>
　爻也下之上容可損下之下為民决不可損故損曰<lb/>
　損下益上而不言損民益曰損上益下民說无疆則<lb/>
<pb n="22a"/>
　其為益民也可知矣○熊梅邊曰莫吉於泰而益上<lb/>
　則損莫凶于否而損上則益是上可損而不可益下<lb/>
　可益而不可損也明矣○鄧汝極曰損益咸恒之交<lb/>
　于上經視否泰乾坤後更十卦而天地交咸恒後更<lb/>
　十卦而損益見為二經之樞上下交而泰不交而否<lb/>
　損上益下而益損下益上而損損本泰以損下益上<lb/>
　而否從胎焉益本否以損上益下而泰其還乎故損<lb/>
　益者乾坤之往來否泰之大始也反之身咸言速心<lb/>
<pb n="22b"/>
　之德通于虚懲忿窒慾損之又損致虚以復其咸恒<lb/>
　言久心之德凝于實遷善改過益之又益充實以成<lb/>
　其恒<lb/>
　　按卦變之說固屬後儒穿鑿然文周繫辭于成卦<lb/>
　　之後自有彼此觀玩之道即如反對之卦其爻𧰼<lb/>
　　往往相照也故有謂三陰三陽之卦皆自否泰來<lb/>
　　者其病在認作卦變耳若謂從否泰看出盛衰消<lb/>
　　息之道自是聖人觀玩之至理朱子亦謂卦已成<lb/>
<pb n="23a"/>
　　後用意推說斯為至當蓋否泰即乾坤之合體六<lb/>
　　子既生于乾坤則六子之合體自有乾坤合體之<lb/>
　　變象即如謂成泰之後變而為損則不可而艮之<lb/>
　　本坤兌之本乾不可誣也總于成卦之後從其合<lb/>
　　體而觀之則由泰以觀損而損之為損見損之漸<lb/>
　　即于否亦見由否以觀益而益之為益見益之可<lb/>
　　復于泰亦見况益彖傳天施地生明以益之上卦<lb/>
　　為乾之施下卦為坤之生孔子已有一否卦在眼<lb/>
<pb n="23b"/>
　　前則以損為泰之衰微以益為否之轉機自是自<lb/>
　　然之𧰼故離乾坤而言損益則損益之義无著離<lb/>
　　否泰而言損益則彖傳上下之義亦无著駁卦變<lb/>
　　者并謂不必牽合否泰過矣至來氏以正反對為<lb/>
　　錯綜以錯綜為卦變至損益而其說遂不可通矣<lb/>
損有孚元吉无咎可貞利有攸往曷之用二簋可用享<lb/>
　彖傳損損下益上其道上行損而有孚元吉无咎可<lb/>
貞利有攸往曷之用二簋可用享二簋應有時損剛益<lb/>
<pb n="24a"/>
柔有時損益盈虚與時偕行<lb/>
　鄭康成曰艮為山兌為澤互體坤坤為地山在地上<lb/>
　澤在地下澤自損以增山之髙猶諸侯損國之富以<lb/>
　貢獻于天子○陸公紀曰下以剛中說于上所以損<lb/>
　下上以柔中止于上所以為益上下說而上不止則<lb/>
　損于下上止而下不說則无益于上故說而止剛中<lb/>
　而應乃得有孚元吉也○虞仲翔曰乾為盈坤為虚<lb/>
　損剛益柔故損益盈虚趨時通變故曰與時偕行○<lb/>
<pb n="24b"/>
　王輔嗣曰損之為道損下益上損剛益柔也損下益<lb/>
　上非補不足也損剛益柔非長君子之道也為損而<lb/>
　可以獲吉其唯有孚乎損剛而不為邪益上而不為<lb/>
　諂則无咎而可正○孔仲達曰卦有元吉已下等事<lb/>
　由于有孚故加一而字則其義可見二簋至約唯在<lb/>
　損時應時行之非時不可也剛為德長不可恒減故損<lb/>
　之有時○吕藍田曰損之道不可以為正當損之時<lb/>
　故曰可貞○程傳譬如壘土損于上以培厚其基本<lb/>
<pb n="25a"/>
　則上下安固矣豈非益乎取于下以增上之髙則危<lb/>
　墜至矣豈非損乎損之道必有孚誠則大善而吉可<lb/>
　貞固常行而利有所往也○本義損減省也損下卦<lb/>
　上畫之陽益上卦上畫之陰損兌澤之深益艮山之<lb/>
　髙損下益上損内益外剝民奉君之𧰼所以為損○<lb/>
　楊龜山曰損而剛柔皆應故有孚損之不以其道則<lb/>
　民不孚凶咎隨之○耿希道曰益下則下與上皆益<lb/>
　損下則下與上俱損○朱漢上曰坤為腹為方震為<lb/>
<pb n="25b"/>
　足艮為鼻震為木木為方器簋也上為宗廟艮為門<lb/>
　闕為手震為長子升自門闕而薦之享也○項平甫<lb/>
　曰禮莫重于大享物莫微于二簋大享而用二簋損<lb/>
　極矣而其所以可則有時矣章内三言時字明必有<lb/>
　是時而後可以行是事非其時一物不可闕也○趙<lb/>
　復齋曰離者何陰包于陽故麗也中孚亦然中孚者<lb/>
　信也惟損亦然損九三一爻以臨其上而陰包其間<lb/>
　于是有孚而麗𧰼顯此卦才之美　損之道上行益<lb/>
<pb n="26a"/>
　之道下施○馮厚齋曰享諸侯享天子之禮二簋者<lb/>
　下二陽爻應乎四五有奉之之義故以取𧰼○趙汴<lb/>
　水曰上卦陰虚不能不資乎下而艮則知止而不妄<lb/>
　取下卦陽實為兌知上之不得已而非過求也故說<lb/>
　順以奉上上下交信不嫌于為損其下四事有孚基<lb/>
　之陽欲盛陰欲衰損陰益陽宜也今九三為乾剛之<lb/>
　過上六為坤柔之過損過剛以益過柔庶幾適乎然<lb/>
　亦有時而然非損益之常○王秋山曰享奉上而上<lb/>
<pb n="26b"/>
　受之之謂二簋言損于下者有時而不可不省約質<lb/>
　儉也適其時之不可損則不可以過求于其下也○<lb/>
　胡雙湖曰簋内方外圓下二陽為底三陰為腹上一<lb/>
　陽為蓋<lb/>
初九己事遄往无咎酌損之　象傳已事遄往尚合志<lb/>
也<hi>尚上通</hi>
　陸公紀曰己事者以其事為己任者也體剛在下為<lb/>
　損之初是以事為己任者也損之用在于應時宜其<lb/>
<pb n="27a"/>
　速往尚合衆心○吕藍田曰當損之初而位乎下不<lb/>
　可緩也故以己之事遄往以益上庶幾合上之志亦<lb/>
　不為己甚以失己故其損也酌之而後行○游廣平<lb/>
　曰事損之事也言損初之實以益四之虚也四之志<lb/>
　欲損其疾而初遄往使遄有喜焉故曰尚合志然損<lb/>
　下以益上者或失其節則後難繼故必酌損之○張<lb/>
　紫巖曰初四居艮兌先其志易合且從感速曰遄往<lb/>
　○鄭東谷曰謂在己所當損之事則宜速往以益上<lb/>
<pb n="27b"/>
　也○林剛中曰酌取水也損澤以滋山酌損𧰼○徐<lb/>
　進齋曰初最下損下太過則其本傷矣必斟酌其義<lb/>
　之淺深而不失損己益人之道可也○趙復齋曰初<lb/>
　為微盈酌損之以就中甚則反虚○王秋山曰初剛<lb/>
　而在下損初益四正所謂出粟米絲麻以事其上乃<lb/>
　處卑下者在己當損之事故速往以奉上乃可无咎<lb/>
　　按己事作人己之己者得之卦體說而應上小民<lb/>
　　之急公效命者正在此爻以初為民位也常賦力<lb/>
<pb n="28a"/>
　　徵必視為分内當為之事乃能踴躍歡樂盡奉上<lb/>
　　之誠已事遄往正兌說之象訓止訓輟俱未切爻<lb/>
　　義或作己疾解亦牽合酌損之當從初九不失己<lb/>
　　看為是不應于初而為四言之也<lb/>
九二利貞征凶弗損益之　象傳九二利貞中以為志<lb/>
也<lb/>
　王輔嗣曰柔不可全益剛不可全削下不可无正初<lb/>
　九已損剛以順柔九二履中而復損己以益柔則剥<lb/>
<pb n="28b"/>
　道成焉故不可往而利貞進之于柔則凶矣○孔仲<lb/>
　達曰言九二所以能居而守貞弗損益之由以中為<lb/>
　志故損益得其節適也○蘇子瞻曰損有可貞之道<lb/>
　九二是也○程傳二以剛中居柔而說體以柔說應<lb/>
　上則失剛中之德故戒利在貞正也征行也離乎中<lb/>
　則失其貞而凶矣不自損其剛貞則能益其上若用<lb/>
　柔說適足以損之世有雖无邪心而唯知竭力順上<lb/>
　為忠者不知弗損益之之義也　九居二非正也處<lb/>
<pb n="29a"/>
　說非剛也而得中為善志存乎中則自正矣守中則<lb/>
　有益于上矣○張子以陽居陰剛德已損故以征則<lb/>
　凶○本義不變其所守乃所以益上○郭白雲曰三<lb/>
　損于上足以致益二復損之則過矣○項平甫曰損<lb/>
　以有過不及故損一益一以求中也若九二六五則<lb/>
　既中矣五非不足二非有餘一有增損則失其中矣<lb/>
　○沈守約曰居說失正是以戒也兌而為震處說而<lb/>
　動正不足也○胡雙湖曰陽雖弗損而與六五為正<lb/>
<pb n="29b"/>
　應以剛濟柔固未嘗无益之之道<lb/>
　　按此爻于中爻為震動復為震不正而動于下征<lb/>
　　凶宜戒矣<lb/>
六三三人行則損一人一人行則得其友　象傳一人<lb/>
行三則疑也<lb/>
　楊龜山曰陽施隂受受則益施則損以乾之三而索<lb/>
　于坤則是三人行而損一人也索之而男女成焉是<lb/>
　得其友也乾坤合而損益之道著○郭白雲曰三則<lb/>
<pb n="30a"/>
　疑者損之成卦由六三上九之變得其友也三爻雖<lb/>
　皆應而非艮兌成卦之主不可言得其友也○王童<lb/>
　溪曰兌之三爻皆志于益上然初九九二則以剛應<lb/>
　柔故三人同行而語其自損之至者則六三也故曰<lb/>
　損一人是一人也獨往以應上故艮兌相合此所謂<lb/>
　得其友也○王秋山曰此成卦之主故爻辭總言一<lb/>
　卦之象不言于上而言三者損下為損上則得剛之<lb/>
　益非損矣<lb/>
<pb n="30b"/>
　　按損之所以得元吉无咎諸美者以有孚也故于<lb/>
　　主爻發明有孚二字之義得友者交孚也疑則不<lb/>
　　孚矣損一人而一人行乃成少女少男之體而彼<lb/>
　　此交孚以卦為損故專主損之一爻言不兼上下<lb/>
　　之往來也三則疑者下卦過損而三隂則疑于剥<lb/>
　　不損而三陽則疑于大畜皆无孚象故孔子釋以<lb/>
　　三則疑者明此卦之交孚惟在于損一益一之間<lb/>
　　過損不可不損不可也不言二則疑者蒙爻辭之<lb/>
<pb n="31a"/>
　　三人而言絪緼媾精致一之義夫子别為引伸非<lb/>
　　此爻之本義不必牽合<lb/>
六四損其疾使遄有喜无咎　象傳損其疾亦可喜也<lb/>
　王輔嗣曰履得其位以柔納剛能損其疾者疾何可<lb/>
　久故速則有喜有喜乃无咎○劉長民曰隂而止滯<lb/>
　以成其疾必求陽以散之使遄者謂能來初也○蘇<lb/>
　子瞻曰遄者初九也損其疾則初之從我也易故遄<lb/>
　有喜○程傳在損時而應剛能自損以從剛陽也損<lb/>
<pb n="31b"/>
　不善以從善也○楊龜山曰六四乘承皆隂偏于隂<lb/>
　者也隂陽失其平則為疾四當損時所當損其疾者<lb/>
　也○楊誠齋曰六四以柔居柔得初陽為應損其疾<lb/>
　者也初言遄往四言使遄蓋初之遄實四有以使之<lb/>
　也○項平甫曰當受益之地而稱損者損己之疾所<lb/>
　以受人之益也四能損柔受剛使得速施其益則有<lb/>
　喜而无咎合志者得効其忠豈非可喜之事亦字亦<lb/>
　初九也○徐進齋曰才柔苟止而或怠于從善初剛<lb/>
<pb n="32a"/>
　在下亦難于益己苟非自損其過汲汲然以好善求<lb/>
　益為心則應者緩而益者寡能无咎乎凡言有喜有<lb/>
　慶者皆内外相應之情也　柔過為疾忿欲之類○<lb/>
　胡雲峯曰下損己以益上當使下亦速有所喜乃无<lb/>
　咎<lb/>
六五或益之十朋之龜弗克違元吉　象傳六五元吉<lb/>
自上祐也<lb/>
　崔氏憬曰元龜直二十大貝雙貝曰朋○蘇子瞻曰<lb/>
<pb n="32b"/>
　六五者受益之主而非受益之地也以受益之主而<lb/>
　不居受益之地不求益者也不求益而物自益之故<lb/>
　曰或或者不知其所自來之辭也十朋之龜則九二<lb/>
　弗損之益也龜之益人也豈有以予人而人亦豈有<lb/>
　以取之亦效其知而已六五之于九二无求也自上<lb/>
　祐之雖欲避之而不可得故元吉○吕藍田曰當損<lb/>
　下益上之時以柔中居上天下之益歸焉古者以龜<lb/>
　貝為貨十朋之龜利益多也莫之致而至至斯受之<lb/>
<pb n="33a"/>
　故弗克違○郭白雲曰六五之辭與益之六二同者<lb/>
　損至六五疑于益矣又其反對之義同也○趙復齋<lb/>
　曰止于至中不求損益然柔有可益之道此益非不<lb/>
　足而益如天祐人助之意欲辭之而不可得○項平<lb/>
　甫曰六五本无待于補九二亦不補之補自上來神<lb/>
　天之降祐○鄭東谷曰凡曰或益之曰有他吉曰自<lb/>
　上祐皆謂不期于得而得之也損之爻唯上得益五<lb/>
　非得益者也然五沖虚中順而居尊位雖不期于益<lb/>
<pb n="33b"/>
　必有益之者矣○邱行可曰卦似離者皆有龜象頤<lb/>
　與損益皆外實中虚所以取象龜也<lb/>
　　按損三本以益上損四本以益初損益成卦之道<lb/>
　　也而損以益上為義六五為上卦之主益以益下<lb/>
　　為義六二為下卦之主皆當受天下之益者也故<lb/>
　　兩爻辭大同然二爻所以獲益者不第在成卦之<lb/>
　　主也蓋天下獲益者必先有受益之地兩卦二五<lb/>
　　皆坤體中德柔順之質能受陽施載而不重滿而<lb/>
<pb n="34a"/>
　　不溢故天下之益歸之皆二五之德所自致他爻<lb/>
　　不能及故其辭極美曰自上祐自外來謂莫知其<lb/>
　　所自來也或以自上祐為指上九自外來為指初<lb/>
　　九以初九自六四也說似可通合之或擊之自外<lb/>
　　來句則此上字外字均不必有所指<lb/>
上九弗損益之无咎貞吉利有攸往得臣无家　象傳<lb/>
弗損益之大得志也<lb/>
　張子上九本為九三雖為損下其實上行故云弗損<lb/>
<pb n="34b"/>
　益之損終反益益卦損上而益下則可大得志○楊<lb/>
　龜山曰居損之上損極矣上九陽止乎上能止而有<lb/>
　節豈惟可以補過猶可正而有為○㳺廣平曰得臣<lb/>
　无家謂三之致一也○郭白雲曰一人行而得其友<lb/>
　者上九故无咎貞吉利有攸往是由損下益上其道<lb/>
　上行之所致也得臣即得友之義○鄭東谷曰上九<lb/>
　坤體得乾之施變而為陽則在上者已有餘矣不損<lb/>
　乎下而以其有餘者益之非特无咎无所不利也○<lb/>
<pb n="35a"/>
　王童溪曰君子之志在于益下而已位人之上先損<lb/>
　于下而惟有益于下大得志也○項平甫曰得六三<lb/>
　之臣損其家而來補于國此上之所以安坐而大得<lb/>
　志也三以得上為友上以得三為臣三在下故為臣<lb/>
　在内故為家○吳草廬曰三獨隂居下專意奉上國<lb/>
　爾忘家故曰无家○胡雲峯曰弗損益之上與二辭<lb/>
　同而意異二當益上之時不損其所守乃所以益上<lb/>
　上受益既至則又當推以益下<lb/>
<pb n="35b"/>
　　按弗損乃艮止之象益之陽實之施此爻變為臨<lb/>
　　有敦臨之吉故為大得志得志者不在受益而在<lb/>
　　益下爻義已盡于弗損益之无咎貞吉利有攸往<lb/>
　　下又言得臣无家者正明上九所以致此之由而<lb/>
　　卦辭所以有孚而元吉可貞利往之故全在于九<lb/>
　　三之損此卦之所以名損也此句不專在本爻之<lb/>
　　象而在全卦<lb/>
䷩<hi>震下巽上</hi>　　中爻坤艮<lb/>
<pb n="36a"/>
益利有攸往利涉大川　彖傳益損上益下民說无疆<lb/>
自上下下其道大光利有攸往中正有慶利涉大川木<lb/>
道乃行益動而巽日進无疆天施地生其益无方凡益<lb/>
之道與時偕行<lb/>
　鄭康成曰君以益下為德故謂之益雷動風行猶君<lb/>
　出教令臣奉行之故利有攸往利涉大川○范蜀才<lb/>
　曰此本否卦乾下之初坤為无疆震為喜笑以貴下<lb/>
　賤大得民故說无疆○孔仲達曰損益得名皆就下<lb/>
<pb n="36b"/>
　而不據上者向秀云明王之道志在惠下故取下謂<lb/>
　之損與下謂之益動而驕盈則被損无已動而卑巽<lb/>
　則進益无疆天施氣于地地受氣而化生亦損上益<lb/>
　下之義其施化之益无有方所○薛氏温其曰損稱<lb/>
　損益盈虚益稱凡益之道者損下益上時不獲已然<lb/>
　後行之富國實民无時不可故言損則不可无益而<lb/>
　不損又何害也○胡安定曰利涉大川者君能以仁<lb/>
　義之道益下下受其賜則捐軀而報上効命以助君<lb/>
<pb n="37a"/>
　可濟險難○蘇子瞻曰涉川者用木之道震巽皆木<lb/>
　雷厲而風行故利涉大川○程傳風烈則雷迅雷激<lb/>
　則風怒交相助益下厚則上安故益下為益五以中<lb/>
　正居尊二以中正應之是以中正之道益天下天下<lb/>
　受其福慶也○張子上巽下動者損上益下之道木<lb/>
　以動而巽故利涉大川否九四下而為初九故曰天<lb/>
　施地生又曰損上益下又曰自上下下○本義損上<lb/>
　卦初畫之陽益下卦初畫之隂自上卦而下于下卦<lb/>
<pb n="37b"/>
　之下故為益○朱漢上曰坤為衆民也凡利涉大川<lb/>
　言木者三益也渙也中孚也皆巽也○郭白雲曰益<lb/>
　動而巽則无盈滿之累故日進无疆益裕道也○王<lb/>
　童溪曰損四海之供奉以益天下之不足益偏在下<lb/>
　而民說无疆則益又在上損萬乘之尊嚴以下天下<lb/>
　之賢者益偏在下而其道大光則益又在上上下俱<lb/>
　享其利故无適而不利焉天施地生指乾坤一索而<lb/>
　得震巽長男長女相與用事以言益之功用之大也<lb/>
<pb n="38a"/>
　○趙復齋曰中孚益皆中虛中孚木在水上舟行于<lb/>
　水益木在震上木之動者亦舟渙唯取木居水上耳<lb/>
　　損卦論損益盈虛益卦專言益爾陽主行益者隂<lb/>
　主得益者○張紫巖曰益下不必與之以利饒之以<lb/>
　財聖人躬修道德制情性去私欲用中用禮用謙用<lb/>
　儉損己以富之下賢以教之益道盡矣○鄭東谷曰<lb/>
　天先施則地乃生○趙汴水曰損彖戒之詳而嚴益<lb/>
　卦予之約而確聖人之情可見矣○王秋山曰乾陽<lb/>
<pb n="38b"/>
　本在上而下坤之隂是為人上而屈己待下謙尊而<lb/>
　光之道也乾下而初天施也坤上而四地生也天地<lb/>
　施生之益无時不然未嘗一息間㫁故曰與時偕行<lb/>
　○胡雲峯曰卦以内為主凡物以下為本損下謂之<lb/>
　損益下謂之益而上之損益不與焉厚其本也○易<lb/>
　外木以生為德易之道生生故重木道木道之行天<lb/>
　地之道也○朱髙安曰乾坤始交而為震巽春陽布<lb/>
　澤盛德在木天道大光萬物亨通時也<lb/>
<pb n="39a"/>
初九利用為大作元吉无咎　象傳元吉无咎下不厚<lb/>
事也<lb/>
　陸公紀曰此后稷公劉之功○孔仲達曰大作謂興<lb/>
　作大事也初九處益之初居動之始有興作大事之<lb/>
　端又體剛能㫁應巽不違有堪建大功之德故曰利<lb/>
　用為大作○侯行果曰震為稼穡又為大作益之大<lb/>
　者莫大耕植○朱漢上曰陽為大震為作初九得乾<lb/>
　之始元吉也坤厚也○郭白雲曰損為益之始益為<lb/>
<pb n="39b"/>
　損之終當興利之初故利為大作也損益二卦終始<lb/>
　相通故其辭意相接損之上九曰无咎貞吉利有攸<lb/>
　往益初九言利用為大作元吉无咎所以終利有攸<lb/>
　往之辭亦知其大得志也○馮厚齋曰益用享帝用<lb/>
　凶事用遷國皆大有作為之卦故曰益以興利初九<lb/>
　大作之始故以元吉无咎戒之○錢啓新曰初合四<lb/>
　巽以出震所為大作非小小利益事必盡坤土而耕<lb/>
　治之盡坤衆而吉凶與同患之雷厲而長養之風既<lb/>
<pb n="40a"/>
　大行風飛而恐懼之雷益大震使人无不遂其生无<lb/>
　不復其性所為如是是謂大作○何𤣥子曰初九一<lb/>
　爻乾所施于坤而成震者蓋筦生物之樞而主益下<lb/>
　者也轉否為泰實惟斯時如均田正賦以厚天下之<lb/>
　生建學飭紀以正天下之德設官分職以經天下之<lb/>
　治布兵設險以衛天下之寧皆是也開天下无疆之<lb/>
　益必元吉而後咎可免酌之古酌之今尤酌之後當<lb/>
　于時當于事求當于心元吉者大善之謂以功言非<lb/>
<pb n="40b"/>
　以效言也下不厚事下民愚賤不能自厚于所事非<lb/>
　陽剛自上來大作而為之所則下何頼焉故必元吉<lb/>
　而後无咎卦之損上益下正在此爻也<lb/>
　　按此爻不宜作受益者說趙復齋所謂陽為行益<lb/>
　　者得之也<lb/>
六二或益之十朋之龜弗克違永貞吉王用享于帝吉<lb/>
　象傳或益之自外來也<lb/>
　王輔嗣曰帝生物之主興益之宗出震而齊巽者也<lb/>
<pb n="41a"/>
　六二居益之中當位而應于巽享帝之美在此時也<lb/>
　○孔仲達曰自外來明益之者從外而來不召而至<lb/>
　○程傳永貞吉就六二之才言二中正虛中能得衆<lb/>
　人之益者也然質本隂柔故戒在常永貞固則吉人<lb/>
　為善則千里之外應之六二中正虛己益之者自外<lb/>
　而至是也苟為不善則千里之外違之上九求益之<lb/>
　極擊之者自外而至是也○郭白雲曰損益相須以<lb/>
　相成損之上益之初損之五益之二故損上益下其<lb/>
<pb n="41b"/>
　辭相屬而損五益二又大同矣六二柔順中正人之<lb/>
　所與故或益之十朋之龜弗克違或者來益而不一<lb/>
　之辭五曰元吉此曰永貞吉君臣之道不同故其吉<lb/>
　亦異○沈守約曰帝出乎震震長子主鬯者也享帝<lb/>
　之象○蘭惠卿曰六二柔順受益之臣王用之可以<lb/>
　享帝獲吉如成湯用伊尹而享天心太戊用伊陟而<lb/>
　格上帝○王童溪曰以六居二雖正也然震體也震<lb/>
　則動動則不常故以永貞戒之○馮厚齋曰王九五<lb/>
<pb n="42a"/>
　也○趙汴水曰損四以益初本非益二故云或義與<lb/>
　損六五同身居臣位與五不同非意得益必永守其<lb/>
　正乃可此二之吉也二五為正應故九五用賢享帝<lb/>
　薦其明德此五之吉也○徐進齋曰自初至五有龜<lb/>
　象與損六五同<lb/>
　　按二即坤之中坤利永貞故曰永貞吉<lb/>
六三益之用凶事无咎有孚中行告公用圭　象傳益<lb/>
用凶事固有之也<lb/>
<pb n="42b"/>
　本義六三隂柔不中不正不當得益者也然當益下<lb/>
　之時居下之上故有益之以凶事者蓋警戒震動乃<lb/>
　所以益之也占者如此乃可以无咎又戒以有孚中<lb/>
　行而告公用圭也用圭所以通信○語録益用凶事<lb/>
　猶書言用降我凶德嘉績于朕邦○游廣平曰益則<lb/>
　吉矣而用凶事者所謂吉人凶其吉也○沈守約曰<lb/>
　震體剛直離性炎上圭象○徐進齋曰三與上應而<lb/>
　以為有凶事者上有或擊之凶而三位又多凶故也<lb/>
<pb n="43a"/>
　○李隆山曰益損上益下下卦皆蒙益者也故六三<lb/>
　亦曰益之三以隂居陽震動不安有凶象○胡雲峯<lb/>
　曰以二體則二五各居中以全體則三四並居中故<lb/>
　中孚以三四為中此三四稱中行○張彦陵曰投之<lb/>
　艱難寘之盤錯儆戒震動之謂也无咎可因是而遷<lb/>
　善補過也下二句正言其所以无咎有孚者洗心滌<lb/>
　慮誠于體國而不欺中行者履正奉公合于中道而<lb/>
　不悖即此便是上通于君處○何𤣥子曰凶事得益<lb/>
<pb n="43b"/>
　如征伐凶事也用之而亂可弭遷徙凶事也用之而<lb/>
　生可厚說文云凶象地穿交陷其中也三本坤體今<lb/>
　變為震地震必陷又中爻變坎亦陷故以凶言互體<lb/>
　變坎有孚象震為大塗行象在卦中中行象○髙忠<lb/>
　憲曰凶事乃三之固有而善受者反以凶事得益為<lb/>
　其有孚中行誠信通于上也人能于貧賤憂戚受天<lb/>
　之玉成者如此<lb/>
　　按象傳固有之句得髙氏說始直截切當蓋凶事<lb/>
<pb n="44a"/>
　　乃本爻震體之象三居震極風雷相擊所謂震來<lb/>
　　虩虩震驚百里者也故曰固有之然恐懼致福旋<lb/>
　　為笑言啞啞故云无咎有孚中行皆從恐懼來此<lb/>
　　凶事之所以得益也<lb/>
六四中行告公從利用為依遷國　象傳告公從以益<lb/>
志也<lb/>
　張子本為初六寄位于四居隂體巽所趨在下以為<lb/>
　依遷之國人所容信必中行不私然後告必見從○<lb/>
<pb n="44b"/>
　鄭亨仲曰坤為國自初之四遷國象○程沙隨曰卦<lb/>
　體震互坤諸侯象○項平甫曰六四自損以益下與<lb/>
　初互遷而成益此公劉古公之事也迹若損民而志<lb/>
　實益下觀盤庚三篇可見損益之實矣○馮去非曰<lb/>
　四近君非三比遷國須先告公上既從然後為之不<lb/>
　則為擅命○徐進齋曰四初為往來之爻有下遷象<lb/>
　遷國順下而動也古者建國有不便于民則視民利<lb/>
　用遷○熊梅邊曰四與初應遷則九四下為初九即<lb/>
<pb n="45a"/>
　損之一人行則得其友也○吳敬齋曰四正主于益<lb/>
　下者然非君位不敢自專必告于公中行則見從矣<lb/>
　○何𤣥子曰互坤遷國而再立國象也告公而公即<lb/>
　從之損其身以徇人以益下為志者也贊九四下為<lb/>
　初九之辭○朱髙安曰人情安土重遷難與慮始此<lb/>
　爻遷國自四主之不唯民不信公亦不能无疑必平<lb/>
　日所行事事合于中道君乃信其益下之志出于至<lb/>
　誠也<lb/>
<pb n="45b"/>
　　按益以益下為志國之依在民民之依在稼穡四<lb/>
　　之益下乃依民之所利而利之也或作四依五者<lb/>
　　似非爻義<lb/>
九五有孚惠心勿問元吉有孚惠我德　象傳有孚惠<lb/>
心勿問之矣惠我德大得志也<lb/>
　王輔嗣曰為益之大莫大于信為惠之大莫大于心<lb/>
　信以惠心盡物之願以誠惠物物亦應之○崔氏憬<lb/>
　曰惠心及下終不言以彰己功問猶言君雖不言人<lb/>
<pb n="46a"/>
　惠其德則我大得志也○程傳五剛陽中正居尊位<lb/>
　又得六二中正相應以行其益何所不利陽實在中<lb/>
　有孚之象○沈守約曰巽而為艮艮其背惠心勿問<lb/>
　之象卦變為頤如天地養萬物○朱漢上曰問而後<lb/>
　惠惠亦狹矣勿問則吉之至善○王童溪曰至誠惠<lb/>
　益之心行于不言之間勿問云者所以設後世人君<lb/>
　行小惠者戒○吕東萊曰苟惠民而先問民之感與<lb/>
　不感是計功利非誠心也○龍麟洲曰上有孚五中<lb/>
<pb n="46b"/>
　實象下有孚卦中虚象上惠巽順象下惠坤順象○<lb/>
　梁孟敬曰九五不言益而為益之大者如天施地生<lb/>
　而其益无方也春生秋殺隂潤陽煦天之心固无私<lb/>
　也而生物之不齊天不與知○蔡虚齋曰有孚之施<lb/>
　于下者在我只為心自下之受此施者目之則為德<lb/>
　○潘去華曰人君施惠于民不必求之物不必損于<lb/>
　己唯求之心而惠自下矣九五陽剛中正故曰有孚<lb/>
　惠心以中感中以正感正遂有六二之有孚○張彥<lb/>
<pb n="47a"/>
　陵曰大得志非以民惠我而得志以我足以致民惠<lb/>
　我為得志也<lb/>
上九莫益之或擊之立心勿恒凶　象傳莫益之偏辭<lb/>
也或擊之自外來也<lb/>
　孔仲達曰勿猶无也○張子未嘗損己而云莫益之<lb/>
　作易者因益卦而言爾○本義莫益者從其求益之<lb/>
　偏辭而言也若究言之則又有擊之者矣○張紫巖<lb/>
　曰雷風為恒風雷為益上九處風雷極處故有勿恒<lb/>
<pb n="47b"/>
　之失○沈守約曰以剛處極居亢乘尊己盈也是以<lb/>
　莫益之人道惡盈衆忿所歸是以或擊之盈不知止<lb/>
　求益得損凶咎之來非意所及蓋風雷相資極則相<lb/>
　薄而為災上居巽極求益不已三居震極用在凶事<lb/>
　過極相與莫益或擊巽變為坎入于坎陷谿壑无厭<lb/>
　之欲也巽為躁卦坎為心病處極而躁心險而病立<lb/>
　心勿恒之象卦變為屯動乎險中是以凶○王秋山<lb/>
　曰卦取損上益下損陽有餘益隂不足今上九反是<lb/>
<pb n="48a"/>
　以陽有餘處退巽之極居无位之地非有益于人者<lb/>
　又益窮則變乃挾其剛强反益之道專利于己非徒<lb/>
　无益于人而又損之故為衆所嫉不唯无益之者且<lb/>
　有起而擊之者矣○胡雙湖曰恒九三亦巽體亦有<lb/>
　不恒其德之戒巽為不果為進退為躁其立心勿恒<lb/>
　之意歟擊下互艮手象○胡雲峯曰二不求益而或<lb/>
　益之自外來也上求益而或擊之亦自外來也孰有<lb/>
　以來之五由中心之有孚上由立心之勿恒吉凶之<lb/>
<pb n="48b"/>
　道未有不自心生者○俞石澗曰損下之道時暫而<lb/>
　已不可恒久益彖傳云日進无疆其益无方益下之<lb/>
　道則宜恒久上居巽極立心不恒凶道也○易外風<lb/>
　而浚則莫益雷而振則或擊浚于下必振于上浚者<lb/>
　益下之反振者損上之反浚民之膏血以自肥振己<lb/>
　之滛威以自賊未見其能自全也擊者振恒也<lb/>
　<lb/>
　周易孔義集說卷十一<lb/>
</p>
<p>
</p>
  </div>
</body>
</text>
</TEI>
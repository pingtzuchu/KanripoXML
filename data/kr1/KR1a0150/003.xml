<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集説卷三</head> <lb/>
    <p>
<pb n="1a"/>
欽定四庫全書<lb/>
　周易孔義集説卷三<lb/>
　　　　　　　　　　　光禄寺卿沈起元撰<lb/>
　　上經<lb/>
䷈<hi>乾下巽上</hi>　　中爻兌離<lb/>
　胡雲峯曰自乾坤而下屯蒙需訟師比皆三男陽卦<lb/>
　用事至此方見巽之一隂用事而以小畜名焉尊陽<lb/>
　也<lb/>
<pb n="1b"/>
小畜亨密雲不雨自我西郊彖傳小畜柔得位而上<lb/>
下應之曰小畜健而巽剛中而志行乃亨密雲不雨尚<lb/>
往也自我西郊施未行也<lb/>
　胡安定曰隂陽交雨澤乃施若陽氣上升而隂氣不<lb/>
　能固蔽則不雨若隂氣雖能固蔽而陽氣不交亦當<lb/>
　不雨猶若釡甑之氣以物覆之則蒸而為水也○程<lb/>
　傳物相比附則為聚聚畜也又相親比則志相畜所<lb/>
　以次比畜止也止則聚矣乾在上之物乃居巽下夫<lb/>
<pb n="2a"/>
　畜止剛健莫如巽順為巽所畜故為畜也然巽隂也<lb/>
　惟能以巽順柔其剛健非能力止之也畜道之小者<lb/>
　也得位得柔巽之道也能畜羣陽之志是以為畜<lb/>
　語録或以小畜為臣畜君大畜為君畜臣曰大畜只<lb/>
　是所畜者大小畜只是所畜者小不必指定一件事<lb/>
　便是臣畜君君畜臣皆是這箇道理隨大小用○本<lb/>
　義我者文王自我文王演易于羑里視岐周為西方<lb/>
　正小畜之時也柔得位謂六居四上下謂五陽○張<lb/>
<pb n="2b"/>
　紫巖曰六四居近君位體巽順至德總攬羣剛而上<lb/>
　畜于君曰小畜亨卦體有至健不息之誠而又將之<lb/>
　以巽順畜其入矣九五剛中六四比而承之其志遂<lb/>
　行故亨不雨徳澤不施也臣之誠意雖通于上而君<lb/>
　徳未孚若天氣未應然何以尚往臣事君勉盡吾道<lb/>
　而已不以未孚而怠其愛君之心畜道斯成畜君者<lb/>
　好君也小畜貴往○朱漢上曰四得位上下五陽說<lb/>
　而應之説則見畜矣非應曰應隂者陽之所求此以<lb/>
<pb n="3a"/>
　六四言小畜之義健而濟之以巽則易入剛不過乎<lb/>
　中則志行于上下兩者得則柔道亨而陽為隂所畜<lb/>
　矣此以二體言小畜之才六四志在畜君以往為尚<lb/>
　然不待唱而先之故其施未行○郭白雲曰剛徳天<lb/>
　徳也天徳畜之則止不畜則失聖人之所以為聖以<lb/>
　能畜天徳而已畜有二道止而畜之者畜之大也入<lb/>
　而畜之者畜之小也能大畜天徳則理无不亨小畜<lb/>
　疑其未亨故言亨也上下應者陽道喜于從隂雖非<lb/>
<pb n="3b"/>
　其位其志皆應志行四之巽志也剛徳居中而巽志<lb/>
　行是以亨也尚往者其道方行行猶未已也密雲尚<lb/>
　往則澤有必下之理盡其道為大畜施未行為小畜<lb/>
　○王童溪曰柔能制剛弱能制强其所以能者何也<lb/>
　曰柔得位而上下應之蓋柔不得位則受制于衆剛<lb/>
　之不暇上下不應則衆剛之情俱不我協如制剛何<lb/>
　魏鄭公之尊寵故得肆志于太宗○項平甫曰凡隂<lb/>
　蔽之極則陽氣蒸而為雨密雲不雨者隂方上往未<lb/>
<pb n="4a"/>
　至于極自我西郊者方起于此未至于彼然謂之尚<lb/>
　往則非不往謂之未行則非不行亨固在其中矣為<lb/>
　以臣畜君終當感悟之象○王秋山曰上下應之謂<lb/>
　五陽皆從之從之則為所畜○胡雙湖曰一隂卦六<lb/>
　小畜乾下必上達巽上必下入六四當其際也密雲<lb/>
　兌澤氣上蒸象不雨巽風散之離日烜之象西郊兌<lb/>
　象○胡雲峯曰下畜上小畜大正文王與紂之事但<lb/>
　能用巽柔之道以止畜其惡終不能大有所為文王<lb/>
<pb n="4b"/>
　觀象而適有㑹于心故以其所遭者言之○張湛虚<lb/>
　曰剛中而志行指巽卦言剛中九五也以剛居巽體<lb/>
　中由四之孚上合其志得相固結志行巽之志行也<lb/>
　○觀彖密雲不雨氣上行而畜聚未固也成卦之義<lb/>
　雖主于一隂畜衆陽及繫辭其爻則諸爻皆有畜意<lb/>
　讀易者謂隂雖畜陽陽猶可亨失卦意矣<lb/>
　　按卦有巽離兌備三隂之卦密雲象三陽横亘于<lb/>
　　下澤氣不能下流不雨象密雲不雨因陽氣未交<lb/>
<pb n="5a"/>
　　自屬至理諸儒多以雲起西方隂位陽氣不應而<lb/>
　　不雨或有所本實無其驗愚謂自我西郊文王特<lb/>
　　即其所處而言雨澤不能下于西耳非言雲之起<lb/>
　　于西方也此卦多主臣畜君郭氏獨主畜天徳極<lb/>
　　得觀象之法且于畜聚之義尤合一卦可該萬事<lb/>
　　若止主畜君而言所用偏矣故並存之<lb/>
初九復自道何其咎吉　象傳復自道其義吉也<lb/>
　楊龜山曰六四得位為一卦之主而初與之為應受<lb/>
<pb n="5b"/>
　畜于四者也過未形而畜之其復自道矣夫何咎之有<lb/>
　○郭白雲曰天徳之大而人畜之雖曰小畜亦已艱<lb/>
　矣唯早辨者易為力易為力則復自道復則鮮失是<lb/>
　以吉而无咎然曰復者何蓋小畜未能无失是以不<lb/>
　免有復也○王童溪曰初九之陽動乎一卦之初動<lb/>
　之微也當動之微制之使不愆于道則用力少而見<lb/>
　功多而无制之之勞矣故曰復自道如不逺復是也<lb/>
　孟子曰惟大人為能格君心之非小畜之初動之微<lb/>
<pb n="6a"/>
　所謂心之非也復而自道其盡格心之業乎○趙復<lb/>
　齋曰往其反為復陽欲上行遇隂而止故復于下以<lb/>
　畜其徳其往也本有咎既復矣咎變為吉○沈守約<lb/>
　曰初居健始四為畜主健處于下巽應乎上畜于未<lb/>
　然引以當道不待過舉而後圖之何咎蓋初變為巽<lb/>
　健而能順其義吉也○王秋山曰復反也初志欲上<lb/>
　行而為四得時得位者所畜故復然剛而得正雖為<lb/>
　所畜而復如自守以正不為所畜者故曰復自道言<lb/>
<pb n="6b"/>
　雖為彼所畜而吾實自復于道也○龔泉峯曰初九<lb/>
　知幾不進而自復其道何咎之有易及諸經无有以<lb/>
　復為上進者○觀彖下卦三爻自畜者也初能順時<lb/>
　義而止退復自道无咎且吉矣<lb/>
九二牽復吉　象傳牽復在中亦不自失也<lb/>
　郭白雲曰不能辨之于早至二艱矣牽勉强之義非<lb/>
　自復之易然勉强能復猶為吉也非二有剛中之徳<lb/>
　亦將自失○楊誠齋曰初安于復故為自復二勉于<lb/>
<pb n="7a"/>
　復故為牽復二雖剛而猶居中故能勉于復雖不及<lb/>
　初之自復豈不愈于過剛而不知止者乎故亦許其<lb/>
　不自失○王秋山曰亦者謂初既以剛正而自道二<lb/>
　亦以剛中而不自失也<lb/>
九三輿說輻夫妻反目<hi>輻陸氏曰本又作輹車下縳也</hi>　象傳夫妻反<lb/>
目不能正室也<lb/>
　程傳三以陽爻不中密比于四為隂畜制不能前進<lb/>
　猶車輿説去輪輻言不能行也夫妻反目謂怒目相<lb/>
<pb n="7b"/>
　視婦制其夫未有夫不失道而妻能制者也故説輻<lb/>
　反目三自為也○本義剛而不中迫近于隂為所係<lb/>
　畜不能自進然以志剛又不能平而與之爭夫妻反<lb/>
　目之象○張紫巖曰乾為金為圜為良馬有輿輪象<lb/>
　互離為目巽多白眼為反目○沈守約曰三處健極<lb/>
　過舉已形失夫子之義勉義過中失婦道之順兩者<lb/>
　俱失豈正室之道小畜之道尚往往則亨説輻未亨<lb/>
　也至五然後亨小畜之道貴和和則雨反目未和也<lb/>
<pb n="8a"/>
　至五然後雨以未巽故也○王童溪曰初九動之微<lb/>
　制之无勞九二動之已形制之已勞九三則行過乎<lb/>
　中而剛動之才已極制之之力猶之輿也欲使不行<lb/>
　非説去其輻不可夫説輻而使之不行則在我失之<lb/>
　强聒而在彼易以怨憝制之于中不若制之于初制<lb/>
　之于終不若制之于中人臣之有所畜制者勞逸難<lb/>
　易之分此三爻盡之○項平甫曰九三反目則稱妻<lb/>
　言相敵也上九既雨則稱婦言相順也輿説輻陸氏<lb/>
<pb n="8b"/>
　釋文云本亦作輹按輻无説理必輪破轂裂而後説<lb/>
　輿下之輹車不行則説之今畜道止于不行非有破<lb/>
　裂之象與大壯大畜同作輹字為長○來矣鮮曰乾<lb/>
　為夫長女為妻<lb/>
　　按三所比者小畜之主必為所畜六四畜止三陽<lb/>
　　三當其際首先受畜故有此象夫畜于妻宜其不<lb/>
　　能平也孔子罪以不能正室以見若無過舉何事<lb/>
　　于畜何至為妻所畜此推本之論亦以况臣之所<lb/>
<pb n="9a"/>
　　以畜君也<lb/>
六四有孚血去惕出无咎　象傳有孚惕出上合志也<lb/>
　程傳四處近君之位畜君者也若内有孚誠則五志<lb/>
　信之從其畜也卦獨一隂畜衆陽苟欲以力畜之必<lb/>
　見傷害惟盡其孚誠以應之則可以感之矣故其傷<lb/>
　害逺其危懼免可以无咎此以柔畜剛之道以人君<lb/>
　之威嚴而微臣能畜止其欲有孚信以感之四既有<lb/>
　孚則五信任之與之合志所以得惕出而无咎惕出則<lb/>
<pb n="9b"/>
　血去可知舉其輕者也五既合志衆陽皆從之矣○<lb/>
　張紫巖曰四五皆曰有孚君臣之際非孚莫畜惟臣<lb/>
　孚于愛君君孚于從臣何咎之有四互體離巽順而明<lb/>
　用能有孚血去惕出○郭白雲曰以人畜天以柔畜<lb/>
　剛非天下之至誠其孰能與于此○王童溪曰小畜<lb/>
　之成卦在此一爻也稟至柔之才處多懼之地而任<lb/>
　畜止之權其憂傷恐懼何如也然吾之誠意既至則<lb/>
　金石可動而况于人乎○趙復齋曰自三言四乘剛<lb/>
<pb n="10a"/>
　則危自五言四承陽則順重卦故乗剛巽之承陽本<lb/>
　體也順上畜下故无傷无恐下畜三陽上奉九五有<lb/>
　君人之大徳有事君之小心○胡雲峯曰中虛為巽<lb/>
　之本中實為巽之質小畜四五皆曰有孚此意也○<lb/>
　唐凝菴曰六四雖為畜主其力甚微故有傷害之懼<lb/>
　惟虛中與上合志相孚以畜乾則是非以巽之隂畜<lb/>
　乾乃以全巽畜乾矣故无咎○觀彖臣而畜君必有<lb/>
　壅閼未能通達者惟積誠之至則壅閼可去而情可<lb/>
<pb n="10b"/>
　通如人身之有結滯血去而氣通也<lb/>
九五有孚攣如富以其鄰　象傳有孚攣如不獨富也<lb/>
　張子六四為衆陽之主已能接之以信孿如不疑則<lb/>
　亦為衆所歸故曰冨以其鄰○本義巽體三爻同力<lb/>
　畜乾鄰象而九五居中處尊勢能有為以兼乎上下<lb/>
　故為有孚攣固用富厚之力而以其鄰之象以言能<lb/>
　左右之也○張紫巖曰君臣交孚王道以昌致之在<lb/>
　臣孚之在君九五剛中六四以誠意上交于五而畜<lb/>
<pb n="11a"/>
　之羣陽罔不順比莫可觧矣陽實為富巽繩為攣如<lb/>
　四五以巽順履乾位内剛外順隂陽交濟為有孚○<lb/>
　朱漢上曰五近四相得无應以分其志有孚也易言<lb/>
　交如者異體交也攣如者同體交也四五同巽體君<lb/>
　臣同志攣如也四虚五實而五與之共位食禄四得<lb/>
　盡其心能以富用其鄰也相比為鄰巽離亦鄰也○<lb/>
　王童溪曰此小畜之所以亨也以九居五陽之純也<lb/>
　陽之純則為充實充實有孚也六居四隂之純也隂<lb/>
<pb n="11b"/>
　之純為謙虚謙虚有孚也○沈守約曰爻變為艮止<lb/>
　卦變為大畜能止健也畜道之大成也○李蒙齋曰<lb/>
　九五剛明中正之君而行巽順柔克之政四以正匡<lb/>
　其君五以正用其臣君臣合志四五皆言有孚而五<lb/>
　又曰攣如者蓋君臣相信固不固在君而不在臣也<lb/>
　○何𤣥子曰六四隂虚九五陽實能推其富以助六<lb/>
　四是富以其鄰也名以巽止健實以健止健也<lb/>
上九既雨既處尚德載婦貞厲月幾望君子征凶　象<lb/>
<pb n="12a"/>
傳既雨既處徳積載也君子征凶有所疑也<hi>載音在才再切</hi>
　虞仲翔曰巽稱婦以巽婦畜乾夫以上畜下故貞非<lb/>
　隂道之順故厲月幾望者隂之盛也○劉長民曰陽<lb/>
　老而隂長不已極則反陽密雲不已終為雨也上九<lb/>
　居女之長長而不已至坤儀也坤德積而不已至龍<lb/>
　戰也○程傳既雨和也既處止也既和而止畜道成<lb/>
　矣四用柔巽之德積滿而至于成也載積滿也○張<lb/>
　紫巖曰居上而畜道以成利澤以敷曰既雨既處居<lb/>
<pb n="12b"/>
　此位當此時其周公還歸事乎曰婦貞厲欲其謹守<lb/>
　臣道之貞不可一日忘厲也曰月幾望君子征凶欲<lb/>
　其用謙持恭于禮不敢少越也蓋上九居五陽先于<lb/>
　臣道疑若過亢自非體巽君子莫知自畜而犯義矣<lb/>
　○朱漢上曰坎為月離日在兌西月望之時也巽為<lb/>
　不果疑也<hi>按卦有互離為日爻變坎為月幾望之象</hi>○沈守約曰德者文<lb/>
　德之積婦貞厲者戒其不順也疑似也君子以中順<lb/>
　為主上九位當畜道之盛則疑于亢矣爻變為坎卦<lb/>
<pb n="13a"/>
　變為需既雨之象○項平甫曰居畜之極畜道已成<lb/>
　不雨者既雨尚往者既往説輻者為載反目者為婦<lb/>
　彖之所謂亨者于是見之徳積而成載所畜大矣然<lb/>
　以小畜大非可常之事婦道貞此而不變則危君子<lb/>
　過此而復行則凶月望則昃隂極則消自然之理臣<lb/>
　之畜君固出于正然進而不止則君有所疑能无凶<lb/>
　乎既亨之後又以戒之○吳草廬曰隂藏于陽之内<lb/>
　陽旋繞不已則為風上變為柔則成坎而為雨故曰<lb/>
<pb n="13b"/>
　既雨雨作而風息外陽不復動故曰既處○觀彖小<lb/>
　之為道臣道也妻道也以小畜大而至于成退而不<lb/>
　居可也疑如隂疑于陽之疑<lb/>
　　按小畜與大畜唯四五一隂二隂之殊而卦之分<lb/>
　　小大者不在于四五之隂爻也蓋小畜主巽而言<lb/>
　　巽為隂卦大畜主艮而言艮為陽卦巽徳入畜之<lb/>
　　力小艮徳止畜之力大此小大所由名也然則小<lb/>
　　畜之義自不專主六四一隂而彖傳特舉柔得位<lb/>
<pb n="14a"/>
　　而言者以巽之為巽在隂爻也隂地道也臣道也<lb/>
　　妻道也此隂陽之定分也不可槩以隂為小人觀<lb/>
　　坤之文言隂亦稱君子矣小畜得位之隂徳主巽<lb/>
　　順非小人也上爻征凶之戒乃于卦終卦外致扶<lb/>
　　陽抑隂之意猶坤上之龍戰也究之坤上之龍戰<lb/>
　　與乾上之亢龍一而已皆不可為全卦之正義先<lb/>
　　儒存小人害君子之見視六四一隂若賊則與彖<lb/>
　　辭言亨傳言柔得位者相左至以亨屬陽按之卦<lb/>
<pb n="14b"/>
　　義未合夫畜有止義藴義序卦物畜然後有禮物<lb/>
　　畜然後可養則畜之為用妙矣逺矣義取于畜為<lb/>
　　止為藴皆取其能畜非取其不能畜也所止所藴<lb/>
　　均指内乾大畜畜極而通小畜畜極而成故畜未<lb/>
　　成有不雨之歎畜成有既處之占乾陽不貴上進<lb/>
　　而貴止于内也若以上進為吉則以不能畜為吉<lb/>
　　卦何取于畜乎<lb/>
䷉<hi>兌下乾上</hi>　　中爻離巽<lb/>
<pb n="15a"/>
　項平甫曰履不處也履止訓行畜止而履行二卦正<lb/>
　相反對也人之所行未有能外于禮者故序卦謂履<lb/>
　為有禮非以禮訓履也○李蒙齋曰動以天為无妄<lb/>
　是動合乎天徳也明乎天為同人人心即天心也悦<lb/>
　乎天為履是聖人樂天之道也<lb/>
履虎尾不咥人亨　彖傳履柔履剛也説而應乎乾是<lb/>
以履虎尾不咥人亨剛中正履帝位而不疚光明也<lb/>
　程傳天在上澤處下上下之分尊卑之義理之當也<lb/>
<pb n="15b"/>
　禮之本也常履之道也故為履履踐也藉也履物為<lb/>
　踐履于物為藉以柔藉剛故為履言履藉于剛乃見<lb/>
　卑順説應之義人之履行如此雖履至危之地亦无<lb/>
　所害故履虎尾而不見咥所以能亨也○本義履有<lb/>
　所躡而進之義以兌遇乾和説以躡剛强之後履虎<lb/>
　尾而不見傷之象剛中正指九五也　語録上乾下<lb/>
　兌以隂躡陽是隨後躡他如踏他脚迹相似故卦之<lb/>
　三四爻發履虎尾之義○㳺定夫曰卦之才以一柔<lb/>
<pb n="16a"/>
　進退履衆剛故有履虎尾象而不咥人亨者説而應<lb/>
　乎乾故也説而不應乎乾則不敬應而非説則不和<lb/>
　敬以和何事不行不疚者兑澤下流故也膏澤下于<lb/>
　民則内省不疚矣○楊龜山曰禮以用和為貴説而<lb/>
　應和之至也○郭白雲曰履者行道之義乾天道也<lb/>
　天下之所難履而行之者故有履虎尾象直取其難<lb/>
　非取其為害也然履虎尾有咥人之患履乾之道者<lb/>
　雖難而无咥人之患唯有亨之理也○沈守約曰舄<lb/>
<pb n="16b"/>
　履之履所以藉也步履之履謂之履踐也故履有上<lb/>
　踐下藉之義乾以剛踐于上而兌以柔藉于下故曰<lb/>
　柔履剛也乾之剛健在上虎也兌之文柔在下尾也<lb/>
　故以履虎尾為象蓋六三以一隂為履之主過中處<lb/>
　陽界二重剛位非所據履危也然其體則下承上也<lb/>
　其情則説而奉乎乾也失其所履而全其所承雖危<lb/>
　而无傷是以不咥人亨○王童溪曰履德之基也德<lb/>
　有凶有吉吉凶相遼皆自所履始是以君子恐懼戒<lb/>
<pb n="17a"/>
　敬不敢失足書云若蹈虎尾是也○吕東萊曰履繫<lb/>
　辭獨舉最危者言之何也大抵踐履功夫須于至難<lb/>
　至危之處試驗過方始无往不利危无過于履虎尾<lb/>
　尊无過于履帝位自履帝位推之自尊及卑自履虎<lb/>
　尾推之自危及安天下之時位皆在其中矣○項平<lb/>
　甫曰卦有二義自下卦言之六三以兌説與乾應下<lb/>
　説上和自上卦言之九五以中正臨下雖剛而和皆<lb/>
　履虎尾而不咥者也三自下通上故謂之亨五自上<lb/>
<pb n="17b"/>
　通下故謂之光明是亦亨也不疚以訓不咥光明以<lb/>
　訓亨字○朱漢上曰獨于履言帝位者易君德而當<lb/>
　君位者五卦否无妄同人遯乾體而无履之時有是<lb/>
　徳有是時而履是位者唯履而已上下履位物物循<lb/>
　理之時也離為明故曰光明○胡雲峯曰程傳訓履<lb/>
　為踐為藉以上下論也本義有所躡而進以前後論<lb/>
　也于尾字尤切涉世多是危機不為所傷乃見所履<lb/>
　大傳曰易之興也其當文王與紂之事耶是故其辭<lb/>
<pb n="18a"/>
　危危莫危于履虎尾矣九卦處憂患以履為首説而<lb/>
　應乎乾是以下體之兌應上體之乾若蒙曰志應師<lb/>
　曰剛中而應是剛柔兩爻自相應比小畜上下應是<lb/>
　一爻為主而衆爻應之○梁孟敬曰人之于禮亦踐<lb/>
　行其天理者故履為禮也和非阿容悦非佞媚亦恭<lb/>
　順而不失其正耳兑之剛中而柔外此其道也○蔡<lb/>
　虚齋曰八卦兌為至弱乾為至健以至弱而躡至健<lb/>
　後自是危幾故獨以履名卦<lb/>
<pb n="18b"/>
　　按虎于説卦乾兌皆未之及據此卦彖傳之文明<lb/>
　　以乾為虎諸家以兌西方為虎支矣孔傳因天澤<lb/>
　　之象推到履帝位亦即以履帝位作履虎尾義精<lb/>
　　矣凡重卦例一隂一陽者一為卦主此卦六三爻<lb/>
　　德無取而在全卦自以六三為主游氏一柔進退<lb/>
　　履衆陽之説最精其所以不咥人則在卦德也<lb/>
初九素履往无咎　象傳素履之往獨行願也<lb/>
　荀慈明曰初九者潛位素履謂衣布之士未得居位<lb/>
<pb n="19a"/>
　獨行禮義不失其正故无咎○陸公紀曰禮以文為<lb/>
　主在禮之初未離于質○胡安定曰禮之始率以質<lb/>
　素為本往則踐履而行之謂○程傳安履其素而往<lb/>
　者獨行其志願而己獨專也若欲貴之心與行道之<lb/>
　心交戰于中豈能安履其素也○張子隂累不干无<lb/>
　應于上故其履潔素正己而不求于人不願乎其外<lb/>
　者○本義居履之初未為物遷率其素履也○游定<lb/>
　夫曰素无飾也大行不加窮居不損豈借美于外哉<lb/>
<pb n="19b"/>
　履此而往獨行其平昔之志而已○郭白雲曰素有<lb/>
　先定于内之義○沈守約曰兌體柔順而又居下志<lb/>
　剛守下不求于應處下而説當履危之始安時處順<lb/>
　獨履素行善履之始是以往无咎非有應也獨行願<lb/>
　之象○項平甫曰初九重剛其志在行不能使之不<lb/>
　往能不失其初心之素則无咎○吕東萊曰言人當<lb/>
　事事守初心不為地位所移此最教人出門第一步<lb/>
　○龔泉峯曰赤子之初心未達之所守皆所為素也<lb/>
<pb n="20a"/>
　○俞石澗曰履道貴柔不貴剛在履之初而以剛居<lb/>
　剛本有咎也唯能安于素履處卑下而不僭則无咎<lb/>
九二履道坦坦幽人貞吉　象傳幽人貞吉中不自亂<lb/>
也<lb/>
　虞仲翔曰二變成震為道為大塗故履道坦坦○程<lb/>
　傳九二居柔寛裕得中坦坦平易之道○楊龜山曰<lb/>
　剛中而承柔異乎六三之履虎尾也故曰履道坦坦<lb/>
　居中處説而上无應故曰幽人○張紫巖曰二居澤<lb/>
<pb n="20b"/>
　中隂掩之為幽人中正為坦坦互離有明徳而又得<lb/>
　中蓋臣之能定者○朱漢上曰道中正也幽人言靜<lb/>
　而无求○沈守約曰兌而為震説而動動而行于大<lb/>
　塗履道坦坦之象卦變无妄剛自外來而為主于内<lb/>
　中不自亂之象○邱行可曰履以陽處隂為美二與<lb/>
　四同二坦坦而四愬愬二得中而四不得中也○吳<lb/>
　草廬曰二為地上為人○胡雲峯曰柔在其前虚而<lb/>
　无礙○梁孟敬曰行于道路者由中則平坦從旁則<lb/>
<pb n="21a"/>
　崎嶇以剛居中得其平坦○何𤣥子曰二臣位而言<lb/>
　幽人蓋謂幽靜恬淡之人履柔行中无所歆羡○髙<lb/>
　忠憲曰君子雖中天下定四海而幽人之心自若<lb/>
　　按二居澤中地位變為震為雷藏澤中幽人也離<lb/>
　　明則能明哲保身爻變中爻為艮思不出位之象<lb/>
　　故能守貞此貞字當主貞固意且易例中可該正<lb/>
　　非以貞為戒也况履貴居柔不以不正為嫌<lb/>
六三眇能視跛能履履虎尾咥人凶武人為于大君<lb/>
<pb n="21b"/>
象傳眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　本義六三不中不正柔而志剛以此履乾必見傷害<lb/>
　○耿希道曰視欲正視而不正則眇者也行欲中行<lb/>
　而不中則跛者也故歸妹初九不中則為跛九二不<lb/>
　正則為眇履六三不中又不正故跛眇兼焉歸妹履<lb/>
　皆兌下也○楊龜山曰以成卦之才言之説而應乎<lb/>
　乾故履虎尾不咥人亨以一爻言之柔失位不中而<lb/>
<pb n="22a"/>
　上承三陽則履虎尾咥人凶也○郭白雲曰以隂居<lb/>
　陽无中正之道又以一柔介五剛之間勢无全人故<lb/>
　有眇跛之義夫居五剛之中履于上則不能履于下<lb/>
　視于前則不能視于後常有不足之道位不當者歟<lb/>
　武人三軍之勇者其視一于進而已其履亦一于進<lb/>
　而己此所以唯武人可用是道以有為于大君也其<lb/>
　志剛也故爻辭于咥人凶之後繼以武人為于大君<lb/>
　言志剛不言吉凶者明武人可用也履六三九五皆<lb/>
<pb n="22b"/>
　有二義亦如恒之婦人吉夫子凶○朱漢上曰離為<lb/>
　目兌毁之眇也巽為股兌折之跛也○沈守約曰以<lb/>
　一隂為兌之主而在乾下履虎尾之象乾為首兌為<lb/>
　口健而尚口咥人凶之象也○蔡西山曰眇跛爻柔<lb/>
　也能視能履位剛也○王秋山曰質暗才弱本不足<lb/>
　以有為以當履之時一隂為主適與時遇是以不顧<lb/>
　其位不當勇于行而履危蹈禍斯道也唯武人用之<lb/>
　以為王事一于進以行其志之剛則可○吳草廬曰<lb/>
<pb n="23a"/>
　通指一卦而言上九虎之首也虎口實而合有不咥<lb/>
　之象此據一爻而言三為人位兌口虚而開如人在<lb/>
　虎口中故有咥人象血氣之勇非義禮之勇武人象<lb/>
　為謂以膂力之剛而効使令也○俞石澗曰大君指<lb/>
　九五○觀彖凡爻既斷吉凶之後而又加一辭者皆<lb/>
　發明占外之意以反決其占也<lb/>
九四履虎尾愬愬終吉　象傳愬愬終吉志行也<lb/>
　王輔嗣曰逼近至尊以陽承陽處多懼之地故曰履<lb/>
<pb n="23b"/>
　虎尾愬愬也然以陽居隂以謙為本雖處危懼終獲<lb/>
　其志故終吉○吕藍田曰履道尚行則虎尾不可不<lb/>
　履四質剛而志柔懼而獲吉志行也○程傳九雖剛<lb/>
　而志柔四雖近而不處故能兢慎畏懼則終免于危<lb/>
　而獲吉陽剛能行者也居柔以順自處也○郭白雲<lb/>
　曰舜之志孝也文王之志仁也克諧以孝舜居難而<lb/>
　志行也出羑里而請除炮烙文王居難而志行也○<lb/>
　朱漢上曰動成震為恐懼○王童溪曰四處三陽之<lb/>
<pb n="24a"/>
　後故亦曰履虎尾在卦德曰履虎尾不咥人亨其九<lb/>
　四之謂乎○沈守約曰乾而為巽巽順也卦變中孚<lb/>
　信也近君多懼而能巽順而信是以終吉○項平甫<lb/>
　曰諸爻皆以位為志初為行願二為中不自亂三為志<lb/>
　剛四為志行皆主位言之蓋其所自處如此則其志<lb/>
　可知矣三言志剛可見四之志柔四言志行可見三<lb/>
　之志不足行皆互文也○俞石澗曰初曰獨行願去<lb/>
　君逺也四曰志行近君也處履之時居近君位履以<lb/>
<pb n="24b"/>
　和行故六三之志徒剛九四之志則行<lb/>
　　按乾之初虎之尾也四正當其位故有履象歴危<lb/>
　　險而德彌修行愈成此爻之謂矣<lb/>
九五夬履貞厲　象傳夬履貞厲位正當<hi>平聲</hi>也<lb/>
　張紫巖曰貞厲謂貞其徳厲其志德貞志厲夬道乃<lb/>
　成得乾中為位正當○沈守約曰乾而為離剛而明<lb/>
　也剛而明是以能决○王童溪曰以剛中履帝位剛<lb/>
　則足以有决中而且正則其决也莫不當矣然或不<lb/>
<pb n="25a"/>
　知以危懼自處則剛有時而息中有時而過正有時<lb/>
　而變故戒以貞厲當履虎尾之時其危懼戒敬之心<lb/>
　不可俄頃而弗置之念况九五之位乎○梁孟敬曰<lb/>
　乾天下之至健也德行恒易以知險五健之至矣而<lb/>
　知險之戒可不慎哉<lb/>
　　按此爻即彖傳所謂履帝位而不疚者也合之象<lb/>
　　傳位正當句自无不足之辭貞者中正也厲者乾<lb/>
　　健也<lb/>
<pb n="25b"/>
上九視履考祥其旋元吉　象傳元吉在上大有慶也<lb/>
　王輔嗣曰禍福之祥生乎所履處履之極履道成矣<lb/>
　故可視履而考祥也居極應説髙而不危是其旋也<lb/>
　○程傳上處履之終于終視其所履行以考其善惡<lb/>
　禍福若其旋則善且吉也旋謂周旋完備无不至也<lb/>
　○郭兼山曰視履者猶洪範之五事考祥者猶念用<lb/>
　庶徴其旋元吉猶嚮用五福○沈守約曰積其行履<lb/>
　其所得其終慶其有餘矣蓋履以説而應乎乾為義<lb/>
<pb n="26a"/>
　乾變為兌健而能説得履之道其旋元吉也乾為天<lb/>
　兌為澤乾而為兌天澤也大有慶之象○張紫巖曰<lb/>
　位在乾上兌說承之天應乎上人説于下然且汲汲<lb/>
　益視所履思有不合于天者必將修身成已而求致<lb/>
　其祥非剛健不息得乾元用九之道其孰能致此哉<lb/>
　互離目為視○王秋山曰元吉在上謂大善于終也<lb/>
　○俞石澗曰不失其素而終始如一則元吉○梁孟<lb/>
　敬曰人之所履者觀之于始則誠偽未可見唯觀之<lb/>
<pb n="26b"/>
　于終然後見也<lb/>
䷊<hi>乾下坤上</hi>　　中爻兌震<lb/>
　胡雲峯曰三陽來而居内三隂往而居外惟泰卦為<lb/>
　然自乾坤至履陽三十畫隂三十畫隂陽之數適相<lb/>
　等然後為三陽三隂之泰泰豈偶然哉三隂三陽之<lb/>
　卦凡二十而否泰適居其先故卦辭獨以往來言<lb/>
泰小往大來吉亨　彖傳泰小往大來吉亨則是天地<lb/>
交而萬物通也上下交而其志同也内陽而外隂内健<lb/>
<pb n="27a"/>
而外順内君子而外小人君子道長小人道消也<lb/>
　虞仲翔曰坤隂詘外為小往乾陽信内為大來○蜀<lb/>
　才曰天氣下地氣上隂陽交萬物通故吉亨○邵子<lb/>
　天本居上地本居下而泰則乾下而坤上此天地之<lb/>
　用也亦猶火本炎上水本趨下而既濟則離下而坎<lb/>
　上此水火之用也○程傳不言元吉元亨者時有汚<lb/>
　隆治有大小雖泰豈一概哉言吉亨則可包矣○本<lb/>
　義泰正月之卦○楊龜山曰小者未往則隂為内主<lb/>
<pb n="27b"/>
　陽无自而到故小往而後大來否反泰者也故大往<lb/>
　而後小來小人在内而能進君子者未之有也夫天<lb/>
　地交則氤氲而化醇故萬物通上下交則貴貴尊賢<lb/>
　之義明故其志同内陽而外隂以二體言内健而外<lb/>
　順以卦之才言内君子而外小人君子道長小人道<lb/>
　消以卦之時言有其體而後有以成其才有其才而<lb/>
　後有以御其時三者備而泰之為泰吉亨之道盡矣<lb/>
　○朱漢上曰萬物通天地之泰也其志同君臣之泰<lb/>
<pb n="28a"/>
　也不交則不通不同則不交以氣言之内陽而外隂<lb/>
　則通以德言之内健而外順則通以天下言之内君<lb/>
　子而外小人則通泰者通而治也○張紫巖曰陽自<lb/>
　内來一為復二為臨三為泰至泰剛德成矣剛内為<lb/>
　泰其心剛也剛徳之君子悉處于内小人何所容跡<lb/>
　言致泰者在君心之剛而已○王童溪曰以天地人<lb/>
　事而兼言之内陽而外隂則發生自我而隂則順承<lb/>
　之内健而外順則建立自我而衆皆退而聽之此天<lb/>
<pb n="28b"/>
　下之泰也○李隆山曰當泰通之世陽來于内隂往<lb/>
　于外陽在内而實則吉氣勝而為亨也觀之一身陽<lb/>
　浮于上隂涸于下病必繼起須二氣升降于一身之<lb/>
　中然後血氣流通四體健固此理无適不然○吕東<lb/>
　萊曰内君子外小人則小人趨事赴功反為君子所<lb/>
　役初不必去小人也○泰内健而外順否内柔而外<lb/>
　剛何也否則上下不交有天地之形而无天地之用<lb/>
　故不言健順○項平甫曰凡小人得志必害君子君<lb/>
<pb n="29a"/>
　子得志未嘗使小人失所故泰于吉之下又加一亨<lb/>
　字明泰之福所及者公物无不遂也彖具三義第一<lb/>
　段於隂陽二氣無所抑揚取其交而已第二段以内<lb/>
　外為義雖在内在外各得其所要是重内輕外已有<lb/>
　抑揚第三段以消長為義全是好陽而惡隂○沈守<lb/>
　約曰泰顯履之效也未有履而不交者未有交而不<lb/>
　泰者○邱行可曰天地之形不可交而以氣交上下<lb/>
　之分不可交而以心交○蔡西山曰陽本在上之物<lb/>
<pb n="29b"/>
　自上而下故曰來坤本在下之物自下而上故曰往<lb/>
　　按六十四卦六爻皆相應而又皆以陽下隂應隂<lb/>
　　為應之極正者莫如泰故曰上下交而其志同也<lb/>
初九㧞茅茹以其彚征吉　象傳㧞茅征吉志在外也<lb/>
　劉子政曰賢人在上位則引其類而聚之于朝在下<lb/>
　位則思與其類俱進○虞仲翔曰三陽俱志在外初<lb/>
　為類首已舉則從若茅茹也上順而應不為違距進<lb/>
　皆得志故以其類征吉也初應四外謂四也○程傳<lb/>
<pb n="30a"/>
　以陽爻居下是以剛明之才而在下也時將泰則羣<lb/>
　賢皆欲上進三陽之志欲進同也故取茅茹彚征之<lb/>
　象志在外上進也○楊誠齋曰君子志在天下不在<lb/>
　一身故曰志在外○吕東萊曰當泰之初賢人彚征<lb/>
　人君不能徧識必首先用一大賢則天下賢人自然<lb/>
　牽連而進如舜舉臯陶而元凱進湯舉伊尹而仲虺<lb/>
　進○蔡西山曰在外謂應隂也隂為民君子在内則<lb/>
　恩澤及乎民○胡雙湖曰易取茅象凡三泰取陽爻<lb/>
<pb n="30b"/>
　否大過取隂爻否泰以有互體震巽也荀爽謂震為<lb/>
　蕃鮮李鼎祚謂巽為草木泰互震為茅三陽為根否<lb/>
　互巽為茅三隂為根大過藉用白茅亦巽體上有兌<lb/>
　金乃已刈之茅用以藉地一隂不可以茹言茹則言<lb/>
　㧞藉地不言茹白亦取巽象○吳草廬曰茹根也彚<lb/>
　類也三陽為類茅雖不共本㧞之則其根相連而起<lb/>
　初之以其類同進似之<lb/>
　　按卦言大來爻言征行者蓋彖主成卦之全象而<lb/>
<pb n="31a"/>
　　言爻則主乾陽之時義而言三陽初泰時為正月<lb/>
　　春氣始動方進而四陽五陽以至純乾正所謂道<lb/>
　　長之時也在本卦則上交之道也<lb/>
九二包荒用馮河不遐遺朋亡得尚于中行　象傳包<lb/>
荒得尚于中行以光大也<lb/>
　王輔嗣曰尚猶配也中行謂五○程傳二以陽剛得<lb/>
　中上應于五五以柔順得中下應于二君臣同德是<lb/>
　以剛中之才為上所專任故二雖居臣位主治泰者<lb/>
<pb n="31b"/>
　也所謂上下交而其志同也故治泰之道主二而言<lb/>
　以含容之量施剛果之用周及庶事遐逺不遺若事<lb/>
　之微隱賢才之在僻陋皆遐逺者也絶去其朋與之<lb/>
　私斷以至公而必行有此四者故曰得尚于中行○<lb/>
　朱漢上曰兌為澤河之象也震足蹈川徒涉也陽與<lb/>
　陽為朋二絶其類而去朋亡也　六五柔中以下九<lb/>
　二九二剛中以配五其道光大時已泰矣苟淺中不<lb/>
　能容之則輕人才忽逺事植朋黨好惡不中不足以<lb/>
<pb n="32a"/>
　厭服人心天下復入于否中行者所以存泰也○張<lb/>
　紫巖曰坤隂在上包荒象隂荒也○馮厚齋曰遐謂<lb/>
　外三隂朋謂内三陽○蔡節齋曰泰之六爻惟此以<lb/>
　剛居中故備泰之道○王秋山曰乾之大故能包荒<lb/>
　乾之健故能馮河覆而无外故不遐遺剛而得中故<lb/>
　能朋亡所以能合乎中行之君而致泰之盛也尚尚<lb/>
　主之尚配合也應六五歸妹之義○龔泉峯曰初九<lb/>
　以其彚九二則欲其朋亡何也初九在下之賢則欲<lb/>
<pb n="32b"/>
　其引類而進九二大臣惟亡其朋類則能用天下之<lb/>
　賢○吳草廬曰二變為柔互坎為水互震為足○錢<lb/>
　啓新曰二五同志以有為合交以成用將極地之所<lb/>
　載而為之治先際天之所覆而為之包荒全坤之勢<lb/>
　包全乾之量○龍麟洲曰乾包坤故曰包荒○易外<lb/>
　地大故曰荒包荒者天在地下地之下皆天地大而<lb/>
　天更大二天也五之地在其中有包之象○觀彖此<lb/>
　四者必以包荒為本包荒者天地之心也然非用馮<lb/>
<pb n="33a"/>
　河則吾道不伸非不遐遺則所處不當非朋亡則或<lb/>
　牽于私故必斷而明明而公然後有以濟包荒之用<lb/>
　而合乎中道與論語所謂寛信敏公相似<lb/>
九三无平不陂无往不復艱貞无咎勿恤其孚于食有<lb/>
福<hi>陂彼偽反傾也</hi>　象傳无往不復天地際也<lb/>
　張子因交與之際以著戒能艱貞則享福可必○郭<lb/>
　白雲曰否泰之道如循環終則有始可不預戒乎九<lb/>
　三下體之上位已過中故以平陂往復而思戒艱若<lb/>
<pb n="33b"/>
　周公之无逸貞若成王之持守九三六四是天地相<lb/>
　交之際○張紫巖曰互兌兌口為食互震震以恐致<lb/>
　福○項平甫曰无平不陂為三陽言无往不復為三<lb/>
　隂言兩言无不者明此皆天道之必至者也　艱則<lb/>
　不敢易貞則不敢弛乾之九三固能乾乾夕惕雖危<lb/>
　无咎者也用以居泰不亦宜乎○錢啓新曰乾體恒<lb/>
　易為平三過中與四撰兌毁下乾之體不全无平不<lb/>
　陂之象○焦弱侯曰三四爻兩孚字正相應三孚四<lb/>
<pb n="34a"/>
　四孚三彼此相信所以為交泰○易外泰之時天下<lb/>
　于地而與地際地上于天而與天際三當天下地上<lb/>
　之際乃隂陽之㑹屈伸之交故曰際泰之交以孚為<lb/>
　本艱貞故孚○合訂平泰也陂否也泰不可常无有<lb/>
　泰而不否者所以泰者隂往居外之故隂非長往无<lb/>
　有往而不復者艱謂憂勤惕厲貞謂誠慤敦固艱則<lb/>
　知危不危可勿恤矣貞則誠信感格而有孚矣豈但<lb/>
　无咎且將食福此保泰之道也勿恤其孚作兩句讀<lb/>
<pb n="34b"/>
　謂勿恤也其將孚乎孚則格人亦格神故曰食福○<lb/>
　胡滄曉曰泰六爻皆具泰義此爻在泰卦之中正天<lb/>
　地相接之際正所以發能交之義<lb/>
六四翩翩不富以其鄰不戒以孚　象傳翩翩不富皆<lb/>
失實也不戒以孚中心願也<lb/>
　宋仲子曰四互體震翩翩之象隂虚陽實故言失實<lb/>
　○九家易曰乾升坤降各得其正隂得承陽皆隂心<lb/>
　之所願也○張紫巖曰泰至是而盛四自内為三隂<lb/>
<pb n="35a"/>
　首下從羣陽其順若飛鳥有翩翩勢其心若一不戒<lb/>
　以孚安有害治于後哉三隂為鄰隂從陽為孚○趙<lb/>
　復齋曰從六五下賢其心休休焉者也○沈守約曰<lb/>
　四處上體近君之位三陽既進樂與賢者共之志同<lb/>
　願得坤勢下順變而為震動而下順翩翩之象陽實<lb/>
　隂虚四居坤下不富之象○李蒙齋曰上以謙虚接<lb/>
　乎下下以剛直事乎上上下相孚乃君臣之交泰也<lb/>
　故下三爻皆以剛直事其上上三爻皆以謙虚接乎<lb/>
<pb n="35b"/>
　下四當二卦之交故發此義上三爻虚中无我翩然<lb/>
　而來接下之道皆出乎中心之誠不待人之戒告而<lb/>
　後能鄰謂五與上故四五皆稱行願在下卦之初則<lb/>
　明以彚交于上在上卦之初則明以鄰交于下蓋上<lb/>
　下交而其志同也○俞石澗曰三交其上勿恤其孚<lb/>
　故四交于下亦不戒以孚失實與逺實同隂之從陽<lb/>
　猶貧之依富也三隂在外而失所依故曰皆失實○<lb/>
　何𤣥子曰此孚與三其孚相應所以耑屬三者三四<lb/>
<pb n="36a"/>
　相接四為隂首也孚于三則衆陽皆見四先孚三則<lb/>
　羣隂畢從交泰窽繫實在于此○郝景山曰坤耦下<lb/>
　翩翩之象○觀彖交泰之義于四五兩爻發之<lb/>
　　按此爻説易者泥于彖辭往來二字遂以隂之下<lb/>
　　交為害正之象夫彖主成卦而言爻主時位而言<lb/>
　　成卦主大小時位則主上下當泰之時其道貴交<lb/>
　　故陽本來也而彚征得尚則皆以往為義隂本往<lb/>
　　也而翩翩歸妹則皆以來為義此六爻之往來正<lb/>
<pb n="36b"/>
　　所以為交泰也不然上下不交何以名泰苟于四<lb/>
　　而惡隂之來亦將于初而慮陽之往乎<lb/>
六五帝乙歸妹以祉元吉　象傳以祉元吉中以行願<lb/>
也<lb/>
　陸公紀曰五以柔在上帝女之象下配于二下嫁之<lb/>
　象天降于下猶男下于女天復于上地復于下天地<lb/>
　之大義地以順而承天也五志于順故獲祉福天地<lb/>
　助順故必元吉居中降志故曰中以行願○程傳史<lb/>
<pb n="37a"/>
　記謂湯為天乙其後有帝祖乙帝乙多士曰自成湯<lb/>
　至于帝乙此稱帝乙未知孰是六五以隂居尊下應<lb/>
　九二剛明之賢而順從之如帝乙之歸妹降尊就卑<lb/>
　以順從其夫也故能成治泰之功○郭白雲曰泰之<lb/>
　所為天地交者以臣有乾德而居下君有坤徳而居<lb/>
　上是以謂之交也六五以謙尊自居用坤之六得黄<lb/>
　裳之道下二以成其政所謂上下交也元吉非一人<lb/>
　之吉而天下之吉所謂敷錫庶民者也以祉福天下<lb/>
<pb n="37b"/>
　也○楊誠齋曰王姬之貴不有其貴而貴其夫君人<lb/>
　之尊不居其尊而尊其賢此六五以柔中之君而下<lb/>
　從九二剛中之臣也任其臣以致泰泰福溥于天下<lb/>
　君之願欲孰大于是○項平甫曰泰之所以成泰者<lb/>
　以九二六五上下相交治泰之事皆九二主之六五<lb/>
　降心以享其效而已○張舜元曰互體兌約象震有<lb/>
　歸妹卦體○李西溪曰五歸妹而二尚主交際之義<lb/>
　○胡雙湖曰泰中四爻固互歸妹泰五即歸妹之五<lb/>
<pb n="38a"/>
　故其辭同<lb/>
上六城復于隍勿用師自邑告命貞吝　象傳城復于<lb/>
隍其命亂也<lb/>
　虞仲翔曰隂皆乘陽行不順故勿用師坤為邑震為<lb/>
　言兌為口故自邑告命○程傳掘隍土積累以成城<lb/>
　如治道積累以成泰泰終為否如城土頽地復反于<lb/>
　隍也泰之終民心離散豈可用也衆不可用方自其<lb/>
　親近者而告命之雖得其貞正亦可羞吝○本義命<lb/>
<pb n="38b"/>
　亂故復否告命所以治之也○沈守約曰坤變為艮<lb/>
　艮土之聚也土聚而附于地城象土聚而極于危則<lb/>
　剝而圯復隍象○鄭東谷曰處泰之終坤體而隂柔<lb/>
　泰安得不亂處否之終乾體而剛陽否安得不傾人<lb/>
　事天理未有不相符者○王秋山曰若以剛健之才<lb/>
　處之扶顛持危亦自有道故不曰凶而曰吝○劉保<lb/>
　齋曰泰取上下交故六爻之中相交之義重初與四<lb/>
　交泰之始故初言以其彚如茅之連茹四言以其鄰<lb/>
<pb n="39a"/>
　如鳥之連翩二與五交泰之中故五言人君降其尊<lb/>
　貴以任大臣二言大臣盡其職任以答夫君三與上<lb/>
　交泰之終故三言平變而為陂上言城復而于隍天<lb/>
　運循環有必然者而保泰之意隱然有不容不恐懼<lb/>
　者焉○來矣鮮曰不能保邦于未危之先而罪已下<lb/>
　詔于既危之後亦可羞矣命猶政令唯其命亂所以<lb/>
　復否聖人于泰終而歸咎于人事其戒深矣○髙忠<lb/>
　憲曰國家命亂遂成復隍然聖人于此猶有道焉曰<lb/>
<pb n="39b"/>
　勿用師自邑告命而已雖貞吝尚可自守○合訂自<lb/>
　邑告命如徳宗在奉天詔書所到軍士涕零唐祚不<lb/>
　絶非盡軍旅之力<lb/>
　　按坤土在上中爻震動兌毁有牆髙基下根摇木<lb/>
　　撥之象為城復于隍<lb/>
䷋<hi>坤下乾上</hi>　　中爻艮巽<lb/>
否之匪人不利君子貞大往小來　彖傳否之匪人不<lb/>
利君子貞大往小來則是天地不交而萬物不通也上<lb/>
<pb n="40a"/>
下不交而天下无邦也内隂而外陽内柔而外剛内小<lb/>
人而外君子小人道長君子道消也<lb/>
　石守道曰否之者匪人也天也故君子遇此則儉德<lb/>
　避難而不憂也樂天而已矣孔子曰道之將廢也與<lb/>
　命也孟子曰吾之不遇魯侯天也與否之彖合矣○<lb/>
　張紫巖曰用君子必治用小人必亂此古今不易之<lb/>
　理今舍君子而用小人必以小人為君子矣非天奪之<lb/>
　鑑而然乎聖人曰否之匪人慨歎之辭也○王童溪<lb/>
<pb n="40b"/>
　曰不云其志不同而云天下无邦何也曰建邦設都<lb/>
　唯以亂民否時上下不交所謂邦者未嘗无也然亂<lb/>
　民之責屬之誰乎有邦猶无邦也○朱漢上曰乾坤<lb/>
　不交震反成艮艮者萬物之終也故曰萬物不通○<lb/>
　項安世曰以天道言之内隂外陽則死内陽外隂則<lb/>
　生以人道言之内柔外剛則為小人内健外順則為<lb/>
　君子以世道言之内小人外君子則為亂世内君子<lb/>
　外小人則為治世合而言之消長二字而已○王秋<lb/>
<pb n="41a"/>
　山曰不利者舉天下事事物物皆不利也當此之時<lb/>
　為君子者尤宜貞固以自守故曰君子貞○俞石澗<lb/>
　曰健順徳也剛柔質也否之時隂柔用事于内肯順<lb/>
　君子哉順則不否矣故不以健順言而但以剛柔言<lb/>
　柔者易以親故在内剛者易以疎故在外○來矣鮮<lb/>
　曰否之者非人也乃天也即大往小來也不利即萬<lb/>
　物不通天下无邦道長道消也君子貞者即儉徳避<lb/>
　難不可榮以禄也否之匪人者天數君子貞者人事<lb/>
<pb n="41b"/>
　程朱以為非人道似无道字意誠齋以為用非其人<lb/>
　似无用字意○觀彖君子之貞隨時消息豈有不利<lb/>
　者乎<lb/>
　　按之匪人三字自孔仲達以來多以用小人而致<lb/>
　　否立説意在垂戒不欲直指為天道也朱子又云<lb/>
　　或疑三字衍文當亦以舊觧為不安耳夫治亂循<lb/>
　　環必致之數周公于泰爻辭明言无平不陂无往<lb/>
　　不復孟子所謂斯二者皆天也天地之氣有春生<lb/>
<pb n="42a"/>
　　必有秋殺一部易象无非天道否泰皆天也保泰<lb/>
　　傾否則人道也正不必諱言天數<lb/>
初六㧞茅茹以其彚貞吉亨　象傳㧞茅貞吉志在君<lb/>
也<lb/>
　荀慈明曰謂三爻同類相連欲在下也貞正謂正居<lb/>
　其所則吉也○李氏鼎祚曰初六巽爻巽為草茅象<lb/>
　○吕藍田曰以柔處下臣之分也上下不交共以聽<lb/>
　命有死无他臣之正也引類守正以保其身時雖不<lb/>
<pb n="42b"/>
　泰其道亨矣○胡安定曰引類而退守道以正○程<lb/>
　傳泰之時以同征為吉否之時則以同貞為亨始以<lb/>
　内小人外君子為否之義復以初六否而在下為君<lb/>
　子之道易隨時取義變動无常否之三隂上皆有應<lb/>
　在否隔之時故无應義初六能與其類貞固其節則<lb/>
　處否之吉而其道之亨也爻以六自守于下明君子<lb/>
　處下之道象復推君子之心固未嘗不在天下也○<lb/>
　張子柔順處下居否以靜者也能以類正吉而必亨<lb/>
<pb n="43a"/>
　不事苟合志在得主者歟○郭兼山曰先大夫有言<lb/>
　居廟堂則憂其民處江湖則憂其君蓋泰言志在外<lb/>
　否言志在君之意也○郭白雲曰志在君者君子儉<lb/>
　徳避難豈忘君哉伊尹樂堯舜之道其愛君至矣時<lb/>
　泰矣君子引類而出出則進于位時否矣君子引類<lb/>
　而處處則進于道也○王童溪曰以其類貞而吉且<lb/>
　亨者詘身以伸道故无往而不吉不亨也吉謂免禍<lb/>
　亨謂仲道志在君言行止雖繫于時而君子之志于<lb/>
<pb n="43b"/>
　君无往而不在也○項平甫曰初動為震震草在下<lb/>
　艮手反㧞之㧞茅之象○沈守約曰坤而為震以順<lb/>
　動也卦變无妄動不妄也○王伯厚曰貞吉潔其身<lb/>
　以有待○吳草廬曰互巽為茅初二柔畫茅之茹○<lb/>
　觀彖凡隂陽消息因其時而論其義不必定以爻為<lb/>
　人泰之㧞茅㧞而進否之㧞茅㧞而退也儉德避難所<lb/>
　謂貞也逺小人之害故吉守道以俟時故又有亨道<lb/>
　　按易以卦明時卦之立義以全卦取象六爻則各<lb/>
<pb n="44a"/>
　　隨其爻之象而合之卦之時義以消息其吉凶故<lb/>
　　常與全卦之義絶不相蒙易以隂陽消長之義立<lb/>
　　卦者如姤復則一隂一陽之長夬剝則一隂一陽<lb/>
　　之消臨遯則二陽二隂之長聖人扶陽抑隂之意<lb/>
　　辭嚴于彖及周公繫爻則復者六爻皆有復義遯<lb/>
　　者六爻皆有遯義若泥彖辭全象則復在一陽何<lb/>
　　以隂亦言復遯在四陽何以隂亦言遯諸卦皆然<lb/>
　　可見周公爻辭變動不居其大例也此卦六交皆<lb/>
<pb n="44b"/>
　　言處否之道不必仍以隂為小人程説最精以為<lb/>
　　小人連類而進者泥矣夫小人之所以為小人者<lb/>
　　唯以其不正也不知有君也若能正能志在君則<lb/>
　　君子耳何得指為小人何從定其初為小人而變<lb/>
　　為君子者耶蓋初本坤順前遇互艮止而不進不<lb/>
　　交之象初變則卦成无妄所以能守正而獲吉且<lb/>
　　亨乾為君坤初以順而應乎乾故曰志在君明乾<lb/>
　　之為君以見坤之為臣主臣而言即不復主小人<lb/>
<pb n="45a"/>
　　而言也<lb/>
六二包承小人吉大人否亨象傳大人否亨不亂羣也<lb/>
　荀慈明曰大人謂五二五相應否義得通故曰否亨<lb/>
　○王輔嗣曰居否之世而得其位用其至順包承于<lb/>
　上○王秋山曰六二質雖隂柔而居中得正處否之<lb/>
　時猶小人中之君子也小人之吉九五大人之否頼<lb/>
　之以濟故曰大人否亨是以二曰小人吉五曰大人<lb/>
　吉君臣對言中正故也處羣隂之中而中正獨立是<lb/>
<pb n="45b"/>
　不雜亂于其羣也故大人之否頼之以亨○俞石澗<lb/>
　曰六二湼而不淄者也○易外乾在上坤順而承之<lb/>
　故坤之彖曰乃順承天○德濟齋曰小人作亂乃君<lb/>
　子之否今六二乃率其羣隂而順君子故君子之所<lb/>
　否者乃亨矣象曰大人否亨而小人之吉亦在其中<lb/>
六三包羞　象傳包羞位不當也<lb/>
　張子處否而進履非其位非知恥者也○郭白雲曰<lb/>
　當過中思變之時六三不能變以有為尸禄素餐邦<lb/>
<pb n="46a"/>
　无道穀恥也○楊慈湖曰六三徳不如六二而位益<lb/>
　髙有媿于中故曰包羞<lb/>
　　按包承包羞二包字説者不一程傳皆以包畜為<lb/>
　　訓則包字無着本義訓包承為包容夫以君子而<lb/>
　　至為小人所包容聖人必不忍為是言也或以為<lb/>
　　二包初三包二於義亦無謂項氏以易中稱包皆<lb/>
　　謂陽包隂考包荒包𤓰包有魚皆于陽爻言之故<lb/>
　　可定所包為隂與本文隂爻文勢不同考包字訓<lb/>
<pb n="46b"/>
　　同括字坤之括囊亦包義也則不可以包主于陽<lb/>
　　矣愚謂此二爻包字即初爻之彚泰四之鄰否四<lb/>
　　之疇皆言乎其類也蓋此二卦三陽三隂無論交<lb/>
　　與不交皆截然分類與他卦不同故多以類言之<lb/>
　　二爻象傳之言羣亦其義也六二居中得正為坤<lb/>
　　道之美故能包舉初三以承順乎乾六三居衆隂<lb/>
　　之上勢得包其同類故皆曰包象傳于六二曰不<lb/>
　　亂羣者美六二也當否之時上下不交獨二以中<lb/>
<pb n="47a"/>
　　正上應中正率類以承陽否之所以可亨者在此<lb/>
　　猶剥之六三獨與上應象稱无咎而傳以失上下<lb/>
　　美之也説者以不亂羣為大人夫既為大人何至與<lb/>
　　小人為羣而曰不亂且何以繫之六二耶于六三<lb/>
　　曰位不當者憫六三也以不中正之才艮止則不<lb/>
　　能上進巽順則不敢為惡當否道將革之時以居<lb/>
　　下卦之上徒包納羣醜以重其辱為世指目故聖<lb/>
　　人憫之謂不居其位則可免于羞耳譏其不能守<lb/>
<pb n="47b"/>
　　君子之貞也<lb/>
九四有命无咎疇離祉　象傳有命无咎志行也<lb/>
　九家易曰巽為命謂受五之命以據三陽故无咎○<lb/>
　程傳四以陽剛健體居近君之位是有濟否之才而<lb/>
　得髙位者也然當君道方否之時處逼近之位所惡<lb/>
　在居功取忌而已若能使動必出于君命威柄一歸<lb/>
　于上則无咎而志行矣○本義命謂天命○楊龜山<lb/>
　曰東漢之衰嬖倖持權竇武何進倚元舅之親招集<lb/>
<pb n="48a"/>
　天下名儒碩徳共起圖之宜若可為然命不出于君<lb/>
　而下不應故與疇類皆陷于禍○張紫巖曰四居互<lb/>
　巽中有剛德而巽順事上故能承命以動均福其類<lb/>
　其至誠恭順之心未嘗自用而忘君云三陽為疇陽<lb/>
　實為祉○沈守約曰巽為申命為行權能申君之命<lb/>
　以行其權有命之象○項平甫曰泰九三于无咎之<lb/>
　下言有福否九四于无咎之下言疇離祉者二爻當<lb/>
　天命之變正君子補過之時也當否之時苟无天命<lb/>
<pb n="48b"/>
　四雖有志可若何哉泰雖極治以命亂而成否否雖<lb/>
　極亂以有命而成泰命者天之所令君之所造也道<lb/>
　之廢興豈非天耶世之治亂豈非君耶○徐進齋曰<lb/>
　有命无咎即泰无平不陂之義言隂陽往來泰否反<lb/>
　覆天運固如此也○王秋山曰既有命則上之意不<lb/>
　惑于羣小可知故四可无咎而濟否之志得行○胡<lb/>
　雲峯曰泰變為否易故于内卦即言之否變為泰難<lb/>
　故于外卦始言之○俞石澗曰四為近君大臣有剛<lb/>
<pb n="49a"/>
　健之才其志柔弱非奉九五之命不敢自擅是以无<lb/>
　咎有命无咎則向者在君之志得以行矣○吳大年<lb/>
　曰三隂上進四撰艮止之○何𤣥子曰居上卦之始<lb/>
　能力持隂陽交戰之衝衆正頼之<lb/>
　　按當否之時君命久不下行九四處將濟之時變<lb/>
　　而為觀有觀示四方之象承君命以宣布逺近號<lb/>
　　令諸侯以共濟其否如天寳播遷得靈武之信六<lb/>
　　軍鼓舞也爻辭有命二字極精采君命即天命靜<lb/>
<pb n="49b"/>
　　觀者歸于天命致用者則全恃君命也<lb/>
九五休否大人吉其亡其亡繫于苞桑　象傳大人之吉<lb/>
位正當也<hi>當平聲</hi>
　程傳有大人之德而得至尊之正位能休息天下之<lb/>
　否○張子以亡為懼故能休其否○張紫巖曰慮患<lb/>
　若繫馬于柔桑者然苞桑民柔象也書云若朽索之<lb/>
　馭六馬繫桑之義也巽木為苞桑巽繩為繫○沈守<lb/>
　約曰乾而為離剛而且明徳也卦變為晉明麗于尊<lb/>
<pb n="50a"/>
　位也是以能休否○吳草廬曰人依木傍以息曰休<lb/>
　互巽為木人情厭亂冀得休息九五陽剛中正之大<lb/>
　人如木有芘䕃可依以休息于否將變之時也○俞<lb/>
　石澗曰否至五否將傾矣大人處此則安詳和緩不<lb/>
　動聲色而措天下于泰山之安故曰休否不然荒忙<lb/>
　急迫適以激其變非吉之道其亡其亡儆之至也桑<lb/>
　之方苞弱而不可繫物以此為戒而防其亡則存可<lb/>
　保桑柔木詩柔桑是也艸木叢生曰苞○來矣鮮曰<lb/>
<pb n="50b"/>
　巽為隂木柔桑之象以國家之大不繫于磐石之堅<lb/>
　固而繫于苞桑之柔小危之甚也<lb/>
　　按苞桑諸儒皆以為堅固不㧞之義細玩爻位休<lb/>
　　否尚未至傾否世亂畧平國危乍定民氣初靜而<lb/>
　　未安人心初集而未固苞桑之繫正狀其危張氏<lb/>
　　俞氏來氏説優<lb/>
上九傾否先否後喜　象傳否終則傾何可長也<lb/>
　程傳上九否極故否道傾覆而變也否傾則泰後喜<lb/>
<pb n="51a"/>
　也○王童溪曰言傾否而不言否傾人力居多焉○<lb/>
　朱漢上曰否毁兌成如決積水而傾之莫之能禦也<lb/>
　兌為悦隂陽得位為喜巽為長○王秋山曰何可長<lb/>
　也者幸之之辭也○俞石澗曰否終則倒轉而為泰<lb/>
　故曰傾否如損極則成益益極則又成損明乎此則<lb/>
　知彖傳所謂剛柔上下之義矣<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易孔義集説卷三<lb/>
</p>
<p>
</p>
  </div>
</body>
</text>
</TEI>
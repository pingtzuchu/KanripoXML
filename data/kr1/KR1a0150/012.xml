<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集説卷十二</head> <lb/>
    <p>
<pb n="1a"/>
欽定四庫全書<lb/>
　周易孔義集説卷十二<lb/>
　　　　　　　　　　　光祿寺卿沈起元撰<lb/>
　　下經<lb/>
䷪<hi>乾下兌上</hi>　　中爻重乾<lb/>
　程傳澤水之聚也乃上于至髙之處有潰決象五陽<lb/>
　在下長而將極一陰在上消而將盡衆陽決去一陰<lb/>
　所以為夬也<lb/>
<pb n="1b"/>
夬揚于王庭孚號有厲告自邑不利即戎利有攸往<lb/>
彖傳夬決也剛決柔也健而說決而和揚于王庭柔乘<lb/>
五剛也孚號有厲其危乃光也告自邑不利即戎所尚<lb/>
乃窮也利有攸往剛長乃終也<lb/>
　孔仲達曰王庭百官所在之處君子決小人故可顯<lb/>
　然發揚決斷之示至公而无私隠耑用威猛以此即<lb/>
　戎便為尚力取勝即是決而不和其道窮矣○王介<lb/>
　甫曰柔乘五剛上六乘九五之剛衆陽比五親決五<lb/>
<pb n="2a"/>
　為王位故曰揚于王庭決去柔邪當先明信其法宣<lb/>
　其號令一小人猶在上故須常懐危厲故曰危乃光<lb/>
　也○程傳下健上説是健而能說決而能和決之至<lb/>
　善也兌說為和柔居五剛之上猶為乘陵之象當顯<lb/>
　揚其罪于王朝大庭使衆知善惡盡誠信以命其衆<lb/>
　而知有危懼則君子之道无虞而光大也聖王誅亂<lb/>
　必先修已舜之敷文徳是也○游廣平曰揚于王庭<lb/>
　誦言于上也孚號誕告于下也告自邑自近而及逺<lb/>
<pb n="2b"/>
　也○本義夬陽決陰也三月之卦以五陽決一陰必<lb/>
　猶有危厲不可安肆又當先治其私而不可耑尚威<lb/>
　武則利有所往也以一小人加于衆君子之上是其<lb/>
　罪也剛長乃終謂一變即為純乾　語錄孚號惕號<lb/>
　无號取𧰼之義兌為口故多言號也○耿希道曰植<lb/>
　徳莫如滋除惡莫如盡故一柔已窮而猶決五剛已<lb/>
　盛而猶利往也○張紫巖曰无怒之之心曰說有生<lb/>
　之之意曰和此中正之道也然後能除大害譬如治<lb/>
<pb n="3a"/>
　病使疾去而元氣无損○朱漢上曰決而不失其和<lb/>
　非亢暴忿疾以力勝之決之至善也五得尊位體兌<lb/>
　兌為口訟言于王庭與衆君子共去之一柔未去有<lb/>
　危道其危猶曰其亡則決小人之道光矣光謂與衆<lb/>
　棄之若隠其誅如唐去李輔國則不光矣○郭白雲<lb/>
　曰有乾之健故能決有兌之說故能和小人既決天<lb/>
　下說而和四罪而天下咸服剛長乃終必夬之義也<lb/>
　○李隆山曰上六雖處至窮之勢然九五與之比九<lb/>
<pb n="3b"/>
　三與之應九四與之同體其與之敵者初九九二耳<lb/>
　又逺于上雖欲決之勢所不及故曰有厲曰有戎有<lb/>
　凶有者不必然之辭五陽相信知其危而戒之斯有<lb/>
　萬全之勢无一跌之虞○項平甫曰其危乃光與中<lb/>
　未光相應不利即戎與暮夜有戎相應剛長乃終與<lb/>
　終有凶相應○李西溪曰一陰在五陽之上小人據<lb/>
　尊位而在君側其巧詐之深未易動故揚于王庭使<lb/>
　人主明知其為小人號令于衆使舉朝皆知其為小<lb/>
<pb n="4a"/>
　人告于邑使舉國皆知其為小人舉兵誅之惡在君<lb/>
　側其勢不順故不利即戎○胡雲峯曰陰勢雖微蔓<lb/>
　或可滋窮或為敵不可于小人道衰之時忘戒懼也<lb/>
　小人有一人之未去猶足為君子之憂人欲有一分<lb/>
　之未盡猶足為天理之累○呉敬齋曰復利有攸往<lb/>
　譬如平地之一簣故喜其進而曰剛長也夬利有攸<lb/>
　往譬如九仭之尚虧一簣故恐其止而曰剛長乃終<lb/>
　也○華霞峰曰決之象従澤順而排之因其勢而利<lb/>
<pb n="4b"/>
　導之若決澤而使之流通決之善也然有潰決之憂<lb/>
　不得其道則潰決四出而泛濫為害矣<lb/>
初九壯于前趾往不勝為咎　𧰼傳不勝而往咎也<lb/>
　王輔嗣曰居健之初為決之始宜審其䇿以行其事<lb/>
　往而不勝宜其咎也不勝之理在往前也○本義前<lb/>
　猶進也當決之時居下任壯不勝宜矣　語類與大<lb/>
　壯初爻同此卦大率似大壯○沈守約曰卦變為大<lb/>
　過本末弱也往而不勝其任則有敗撓之凶○朱漢<lb/>
<pb n="5a"/>
　上曰夬自大壯積之在大壯時四剛已壯長而至于<lb/>
　五剛則初九壯于前大壯之趾也无應不可先動不<lb/>
　曰凶者陰將盡也○王童溪曰九以剛動之才居夬<lb/>
　之初唱決柔之謀者也壯于前趾居衆動之先先衆<lb/>
　而動之象○毛伯玉曰勝在往前者兵法也必往之<lb/>
　道也往不勝為咎者逺慮也所以戒其往也○潘天<lb/>
　錫曰陰在髙位初欲決之猶布衣論權臣不量力之<lb/>
　甚○胡潛齋曰京房欲去恭顯劉蕡欲去宦官而卒<lb/>
<pb n="5b"/>
　困于恭顯宦官此往不勝之咎<lb/>
九二惕號莫夜有戎勿恤　象傳有戎勿恤得中道也<lb/>
　蘇子瞻曰戎上六也惕號莫夜警也有戎勿恤静也<lb/>
　能静而不忘警能警而不用得中道矣與大壯九二<lb/>
　貞吉同故皆稱其得中○程傳處中居柔不為過剛<lb/>
　能知戒備處夬之至善也内懐兢惕而外嚴戒號雖<lb/>
　莫夜有兵亦可勿恤矣○張子警懼申號能孚號而<lb/>
　有厲也以必勝之剛決至危之柔能自危厲有戎何<lb/>
<pb n="6a"/>
　恤○朱漢上曰二動成離目巽多白眼惕懼之象巽<lb/>
　風為號日在兌之下莫也巽為入日入于地莫夜也<lb/>
　離為戈兵戎也我得中道行之以正千萬人往矣况<lb/>
　窮寇乎○郭白雲曰惕知懼也號明戒也有備則无<lb/>
　患大壯以初九九三用壯而二則貞吉皆與夬同惕<lb/>
　號鄭氏音作號呼者非其義也○李西溪曰小人罪<lb/>
　彰利在為亂故有有戎之象九二不可啓兵端但勿<lb/>
　恤其計不行矣○趙汴水曰勿恤者九之剛能前定<lb/>
<pb n="6b"/>
　二之柔能敬謹此中道也○梁孟敬曰五以陽居尊<lb/>
　位決陰者也二與五應居柔得中助五以決陰者二<lb/>
　也<lb/>
　　按蘇氏以惕號莫夜為句有戎勿恤為句與𧰼傳<lb/>
　　合宜従之且有戎之意仍可蒙上而言也<lb/>
九三壯于頄有凶君子夬夬獨行遇雨若濡有慍无咎<lb/>
　象傳君子夬夬終无咎也<lb/>
　荀慈明曰九三體乾乾為君子三五同功二爻俱欲<lb/>
<pb n="7a"/>
　決上故曰君子夬夬獨行謂獨上與陰相應故遇雨<lb/>
　○王介甫曰頄在上而見于外九三乾體之上剛亢<lb/>
　外見夬夬者必乎夬之辭應乎上六疑于汚也故曰<lb/>
　若濡君子之所為衆人固不識若濡則有慍之者矣<lb/>
　和而不同有夬夬之志焉何咎之有○本義温嶠之<lb/>
　于王敦其事類此　語錄九三雖與上六為應而以<lb/>
　陽居陽有能決之𧰼故壯于頄則有凶而和柔以去<lb/>
　之則无咎○沈守約曰在夬而善處嫌疑之地者也<lb/>
<pb n="7b"/>
　有凶非必凶也戒也乾健也變而為兌說也健而說<lb/>
　所以能決○朱漢上曰頄頰間骨兌澤下流遇雨也<lb/>
　上六兌三動復成兌乾為衣而遇兌澤霑濡也巽多<lb/>
　白眼上視而不説愠也○鄭東谷曰夬決之時雖當<lb/>
　揚于王庭若三與上應應則相疑故三之處夬當委<lb/>
　曲致慮捨其朋而獨行恃吾之朋而往迫之窮則變<lb/>
　矣遇雨相應而和如受其汚衆皆疑我之不決而吾<lb/>
　心期于必決故終无咎平勃之決諸吕盖得是理三<lb/>
<pb n="8a"/>
　與五任夬之責而又純陽皆言夬夬○王童溪曰九<lb/>
　三上六之應應之者決之也如明夷九三之于上六<lb/>
　也九三以陽居陽又處健極與小人居相應之地疾<lb/>
　惡之心見于顔面而不知濟之以和悅小人我疑則<lb/>
　君子禍至故有凶夬夬夬之至以和悦之道而濟是<lb/>
　夬夬應之乃所以決之則其遇雨又何嫌焉○馮厚<lb/>
　齋曰夬分二體為𧰼故三在下卦上為頄四在上卦<lb/>
　下為臀○蔡節齋曰雨上也若濡不至為雨所濡也<lb/>
<pb n="8b"/>
　○俞石澗曰夬之五陽皆君子今獨稱九三為君子<lb/>
　明其不為小人之黨也遇者不期而會非其本心○<lb/>
　何𤣥子曰健而説決而和故曰遇雨<lb/>
九四臀无膚其行次且牽羊悔亡聞言不信　象傳其<lb/>
行次且位不當也聞言不信聰不明也<lb/>
　李氏鼎祚曰兌為羊四五體兌四為臀以陽居之故<lb/>
　无膚○本義以陽居陰不中不正居則不安行則不<lb/>
　進○張紫巖曰羊取剛進觸物為義次且何哉盖斷<lb/>
<pb n="9a"/>
　大事決大議非剛中者莫能周公大告邦君卿士㒺<lb/>
　不反曰艱大所見不同非懐奸者故无凶咎悔吝○<lb/>
　鄭亨仲曰膚陰柔之物故噬嗑剝言膚皆陰爻○沈<lb/>
　守約曰三陽健進而四處兌始以塞其路位既不當<lb/>
　懼侵而傷居之不安臀无膚也一陰在上四以同體<lb/>
　居陰趨下无志于決迫于衆陽進非得已其行次且<lb/>
　也不與衆陽同志宜有悔矣惟强勉而前以輔于五<lb/>
　乃免于悔牽羊悔亡也盖居兌之下兌為毁折變而<lb/>
<pb n="9b"/>
　為坎坎為血卦臀无膚𧰼卦變為需險在前兌體本<lb/>
　弱險又在前行次且𧰼兌羊而險阻之牽羊𧰼坎為<lb/>
　耳而兌塞之聰不明𧰼○項平甫曰九四一爻却與<lb/>
　大壯不同大壯之四震體尚進進則成夬故曰壯于<lb/>
　大輿之輹夬之四兌體悅陰而迫于三陽不能自決<lb/>
　進退之間故曰臀无膚其行次且○張舜元曰本爻<lb/>
　變為坎兌為口坎為耳變故聞言終不成坎故不信<lb/>
　○趙復齋曰夬之四説上六而不決姤之三望初六<lb/>
<pb n="10a"/>
　而不去同體故也○趙汴水曰言如揚庭孚號係于<lb/>
　兌體遲疑不斷雖聞羣剛之告戒而不之信○吳草<lb/>
　廬曰羊羣行九四兌之下畫羊之在後者九五兌之<lb/>
　中畫羊之在前者九五陽長之主如羊羣之在前四<lb/>
　在五後牽聨而進以決柔則悔亡此勉其進也○來<lb/>
　矣鮮曰凡易中言臀者皆坎也坎為溝瀆臀之象乾<lb/>
　為言乃前若自邑之言變坎為耳痛故云聞言不信<lb/>
九五莧陸夬夬中行无咎　象傳中行无咎中未光也<lb/>
<pb n="10b"/>
　王輔嗣曰草之柔脆決之至易○本義莧陸今馬齒<lb/>
　莧感陰氣之多者九五為決之主而切近上六之陰<lb/>
　如莧陸然若決而決之而又不為過暴合于中行則<lb/>
　无咎矣○朱漢上曰震為蕃鮮兌為澤莧蕢澤草也<lb/>
　葉柔根小陸商陸亦澤草也葉柔根堅○鄭東谷曰<lb/>
　莧陸本草云一名商陸其根至蔓雖盡取之而旁根<lb/>
　復生小人之類難絶如之○王童溪曰九五決柔之<lb/>
　主既以陽徳居陽位又藉衆陽之助往決一柔宜若<lb/>
<pb n="11a"/>
　易然故有莧陸夬夬之𧰼　健而説決而和者決之<lb/>
　善也故必中行而後无過咎若有剛過之失而无説<lb/>
　和之善則雖勝一小人揆之中道未為光大九五剛<lb/>
　而中者謂五陽之勢强盛故戒其或過九三以陽居<lb/>
　陽而處乾健之極九五以陽居陽而藉衆陽之助故<lb/>
　曰夬夬○丘行可曰凡陽之決陰逺則不能相及唯<lb/>
　比與應當之○胡雲峯曰初陽位在下不能決三五<lb/>
　陽位當決者也故皆曰夬夬五當可決之位勢易于<lb/>
<pb n="11b"/>
　三三唯夬夬即可以无咎五之夬夬或失之過暴則<lb/>
　猶為有咎也夬三月卦莧始生之時姤五月卦𤓰始<lb/>
　生之時故以取𧰼○熊梅邊曰莧陸馬鄭王皆作一<lb/>
　物近有音莧為完者太鑿<lb/>
　　按夬彖曰有厲告自邑不利即戎彖傳曰決而和<lb/>
　　其危乃光聖人去小人不尚剛壯如此九三以陽<lb/>
　　居陽既戒其壯頄而以遇雨若濡為无咎九五居<lb/>
　　中得正无壯頄之凶然以剛長之極互體重乾決<lb/>
<pb n="12a"/>
　　陰于近視如摧枯故特明其中行无咎亦慮其過<lb/>
　　剛而以中和之道劑其剛强之過未光即其危乃<lb/>
　　光之光正以剛之極夬之易恐失有厲其危之儆<lb/>
　　且以五陽決一陰即如莧陸之易亦未足為功故<lb/>
　　曰未光也諸儒以應比之故重為三五咎詳玩兩<lb/>
　　言夬夬乃本爻純陽之象非戒辭所為咎者正慮<lb/>
　　剛過為咎似无應比為累之象俞石澗云宋成曰<lb/>
　　詳註驗經誤増中字<lb/>
<pb n="12b"/>
上六无號終有凶　象傳无號之凶終不可長也<lb/>
　本義小人居窮極之時黨類已盡无所號呼終必有<lb/>
　凶○沈守約曰兌為口而處于極號之𧰼變而為乾<lb/>
　陰消亡也○郭白雲曰上六當五剛進決之時不可<lb/>
　苟免不可長者又言終凶之速也<lb/>
　　按夬卦六爻善者止於无咎未有言吉亨者聖人<lb/>
　　於窮極之陰不敢忽如此盖物窮則變寇窮則挺故<lb/>
　　六爻皆以過剛為戒不以得勝為慶也君子得時<lb/>
<pb n="13a"/>
　　得勢宜玩斯義<lb/>
䷫<hi>巽下乾上</hi>　　中爻重乾<lb/>
　邵子復次剝明治生于亂姤次夬明亂生于治乎陰<lb/>
　始遇陽履霜之謹其在此乎○本義剝盡為純乾四<lb/>
　月之卦至姤一陰而為五月之卦○馮厚齋曰古文<lb/>
　姤作媾遇也亦婚媾也以女遇男為𧰼王洙易改今<lb/>
　文<lb/>
姤女壯勿用取女　彖傳姤遇也柔遇剛也勿用取女<lb/>
<pb n="13b"/>
不可與長也天地相遇品物咸章也剛遇中正天下大<lb/>
行也姤之時義大矣哉<lb/>
　孔仲達曰一柔遇五剛一女遇五男為壯至甚故戒<lb/>
　之曰勿取此女就卦以驗名義只是女遇于男博尋<lb/>
　遇之深㫖乃至道該天地○陸君陽曰姤之主在初<lb/>
　六陰氣尚微安得女壯乎巽為長女為風為入微陰<lb/>
　遇陽有長女之性風動而无所不入○句氏微曰二<lb/>
　五之剛在姤遇之時皆得中正之位則天下人倫之<lb/>
<pb n="14a"/>
　化大行○蘇子瞻曰九二亡而後為遯始无臣也九<lb/>
　五亡而後為剥始无君也剛者二也中正者五也姤<lb/>
　之世上有君下有臣君子之欲有為无所不可故曰<lb/>
　天下大行○程傳天地不相遇則萬物不生君臣不<lb/>
　相遇則政治不興○張子非中爻不能備卦徳故曰<lb/>
　剛遇中正○朱子陽來謂之復復是本來之物陰來<lb/>
　謂之姤姤是偶然相遇一陰遇五陽是不正的如人<lb/>
　盡夫也之事故曰女壯　天地相遇天下大行正是<lb/>
<pb n="14b"/>
　好事節而不好之漸已生于微矣故當謹○吕藍田<lb/>
　曰一女而遇五男一臣而遇五君壯而不可貞不可<lb/>
　取也○李氏元量曰夬之一陰不為主者陰往而窮<lb/>
　也故曰剛決柔姤之五陽不為主者陰來而信也故<lb/>
　曰柔遇剛月建一陰月曰蕤賓則陰為主而陽已為<lb/>
　之賓矣○張紫巖曰姤雖陰長之卦而陰陽至理以<lb/>
　遇合為貴特在所遇正不正之間在卦體則勿用取<lb/>
　女而不可長在二五則剛遇中正天下大行聖人發<lb/>
<pb n="15a"/>
　其兩端俾知一治一亂本所遇之正不正也一陰在<lb/>
　内象君心之陰已生小人得乘間而進一小人遇引<lb/>
　類以至宜慎矣坤陰變乾為天地相遇○朱漢上曰<lb/>
　陽生于子轉而至午陽極陰生午離也故萬物相見<lb/>
　相見也咸章也皆謂出于離也○郭白雲曰觀一陽<lb/>
　之復猶曰朋來无咎而姤以一陰之遇不待得朋陽<lb/>
　至四五而後言壯姤至一陰方長即為壯者亦見君<lb/>
　子小人之情狀不同也○王童溪曰姤遇也若不期<lb/>
<pb n="15b"/>
　而會然陰長于内陽消于外陰為主而陽為客主日<lb/>
　勝客日負理勢必然故曰不可與長○吕東萊曰一<lb/>
　陰何以壯一念初發善善惡惡莫不皆甚壯也○項<lb/>
　平甫曰一陰方長已言女壯猶坤之初六即言堅氷<lb/>
　也小人方壯引以為配必至滅剛故四雖正應不可<lb/>
　取初遇與取不同遇如君遇民臣遇主分未甞廢取<lb/>
　則一與之齊不可復制矣故六爻喜遇不喜應○李<lb/>
　隆山曰以一陰遇五陽女下于男即相比附有不正<lb/>
<pb n="16a"/>
　之象故曰勿用取女一陰之生是為五月在辰為午<lb/>
　南離之光所照耀品物咸章○郝京山曰巽入而乾<lb/>
　不覺方喜其遇故戒之<lb/>
　　按天地以下四語孔子見陰陽之原不可無但以<lb/>
　　中正之剛為主則陰適足為輔耳以補彖辭外意<lb/>
　　亦即照九五爻意合文周以盡姤義也<lb/>
初六繫于金柅貞吉有攸往見凶羸豕孚蹢躅　象傳<lb/>
繫于金柅柔道牽也<lb/>
<pb n="16b"/>
　荀慈明曰絲繫于柅猶女繫于男故諭以初宜繋二<lb/>
　也順二則吉往四則凶○虞仲翔曰柅謂二也巽為<lb/>
　繩乾為金巽木入金柅之象陰道柔牽于二也○宋<lb/>
　仲子曰巽為股又為進退股而進退則蹢躅矣初應<lb/>
　于四為二所據不得従應故不安體巽為風動摇之<lb/>
　𧰼○本義一陰始生静貞則吉往進則凶故以二義<lb/>
　戒小人使不害于君子則有吉而无凶然其勢不可<lb/>
　止也故以羸豕蹢躅曉君子使深為之備云○沈守<lb/>
<pb n="17a"/>
　約曰巽伏也其究為躁卦始雖伏而終必躁也○項<lb/>
　平甫曰柅絡絲之跗絡絲柱以木為之跗令不動以<lb/>
　金為之愈堅重矣○趙復齋曰初六遇九二陰陽之<lb/>
　情相得有所繫而止故吉反此則凶陰不可長○趙<lb/>
　汴水曰羸豕位雖在下而上孚于四恃有必壯之勢<lb/>
　蹢躅不定猶之小人初進其志未甞不思跳梁小人<lb/>
　柔邪侫媚其牽聫而不絶猶之絲也絲繫于柅則不<lb/>
　得縱亂柔道牽釋𧰼甚明○徐進齋曰金柅謂二牽<lb/>
<pb n="17b"/>
　繫也柔方進而遇二則牽于二而止豕陰躁之物初<lb/>
　𧰼○胡雙湖曰初六不正故戒以正則吉金二剛𧰼<lb/>
　與蒙金夫同柅巽木象豕初陰象周公但于初陰取<lb/>
　不必卦内有坎也○胡雲峰曰巽為繩繫𧰼一陰之<lb/>
　柔能自繋于五陽之下而不進是謂静正之吉動而<lb/>
　進則見凶使小人自擇焉一陰甚微故于豕為羸壯<lb/>
　可畏也羸不可忽也○唐凝菴曰陰雖向長然猶幸<lb/>
　陰性善牽故一見二之陽遂従而牽之巽為進退故<lb/>
<pb n="18a"/>
　有繋有往○易外羸豕可繋而不可孚孚者繫之反<lb/>
　豕蹢躅于乾之孚不蹢躅于乾之繫也<lb/>
　　按此一卦主爻自當主陰而言九二以上乃有制<lb/>
　　陰之責者金柅傳義従馬氏説作止車器玩象傳<lb/>
　　牽字當従絡絲跗為得孚字以趙汴水説為當惟<lb/>
　　與四孚應故有蹢躅之勢攸往之凶在此其貞吉<lb/>
　　陰之貞陽之吉也往見凶陰之往陽之凶也見者<lb/>
　　將來之謂也<lb/>
<pb n="18b"/>
九二包有魚无咎不利賓　象傳包有魚義不及賓也<lb/>
　孔仲達曰初以陰處下故稱魚○陸君陽曰包而有<lb/>
　之使其邪不及于外○蘇子瞻曰姤者主求民之時<lb/>
　非民求主之時故近而先者得之逺而後者不得也<lb/>
　不論其應與否○程傳在他卦則初正應于四在姤<lb/>
　則以遇為重包苴之有魚于遇為无咎包苴之魚豈<lb/>
　能及賓謂不可更及外人也○本義二與初遇制之<lb/>
　在已猶可无咎若不制而使遇于衆則其害廣矣○<lb/>
<pb n="19a"/>
　沈守約曰以才則剛以位則中于陰則至近可以包<lb/>
　有小人而制之巽伏也變而為艮止也畜而止之包<lb/>
　有之象○朱漢上曰初六之民為二所有九四所不<lb/>
　能包者逺于民也一民不可有二君亦義之所不及<lb/>
　也○鄭東谷曰賓非獨言四二為初主非主皆賓也<lb/>
　○楊誠齋曰魚者衆漁之所利衆漁求魚一漁先得<lb/>
　者遇之之蚤也○易山齋曰包者以陽而包陰故三<lb/>
　爻皆言包○趙汴水曰爻言不利非謂二欲害四也<lb/>
<pb n="19b"/>
　止由義不得兼故以不及釋之○雷西仲曰魚之為<lb/>
　物制得其道則可得而有之民象史記曰平易近民<lb/>
　民必歸之近民者親近而愛養之之謂○胡雙湖曰<lb/>
　周公取象何常之有初爻象豕二又象魚五又象瓜<lb/>
　剝五稱貫魚則一魚為一陰可見○俞石澗曰止初<lb/>
　六之進全在九二二不能止則長而為遯不至于剝<lb/>
　不已也○蘇紫溪曰包有魚重一包字不視小人為<lb/>
　異類而直以兼容之量包之既不邇之使近亦不激<lb/>
<pb n="20a"/>
　之使无所容<lb/>
九三臀无膚其行次且厲无大咎　象傳其行次且行<lb/>
未牽也<lb/>
　孔仲達曰陽之所據者陰也九三處下體之上以乘<lb/>
　于二无陰可據居不獲安上又无應同于夬卦九四<lb/>
　之失據故曰臀无膚其行次且○程傳處既不安則<lb/>
　當去之而居姤之時志求乎遇一陰在下是所欲也<lb/>
　其行次且不能遽舍也然三剛正處巽知其不正而<lb/>
<pb n="20b"/>
　懐危懼則可无大咎非義求遇固已有咎知危而止<lb/>
　則不至于大也○本義過剛不中下不遇於初上无<lb/>
　應於上故其象占如此然既无所遇則无陰邪之傷<lb/>
　故雖危厲而无大咎○張紫巖曰巽進退不果為次<lb/>
　且○王童溪曰一陰在下衆陽皆所欲遇以三剛正<lb/>
　不免于此者盖巽其究也躁而三者巽之究故也凡人<lb/>
　不能以道制欲者皆躁之為也故以厲責之○李隆<lb/>
　山曰易之六爻唯九三自乾以下多厲无咎之辭豈<lb/>
<pb n="21a"/>
　非重剛不中須知戒懼然後危而復安乎○項平甫<lb/>
　曰益六二即損六五姤九三即夬九四以反對觀之<lb/>
　一也无大咎者三與初非比非應本不相及也○易<lb/>
　山齋曰夬以上為決而四阻于五姤以初為遇而三<lb/>
　阻于二故臀无膚其行次且○趙復齋曰九二為初<lb/>
　所牽三尚間一爻至遯始牽而不可去○李蒙齋曰<lb/>
　居則臀在下故困初六言臀行則臀在中故夬姤三<lb/>
　四言臀○龔泉峯曰未為初所牽雖行次且而不進<lb/>
<pb n="21b"/>
　亦无大咎○胡雙湖曰夬九四當上卦之下姤九三<lb/>
　當下卦之上取臀𧰼夬不取三姤不取四者以其乾<lb/>
　體故也爻位皆剛故无膚<lb/>
　　按臀象見夬四此同以三變成坎也<lb/>
九四包无魚起凶　象傳无魚之凶遠民也<lb/>
　程傳四與初為正應而初已遇二矣失其所遇猶包<lb/>
　之无魚以不中正而失其民為上而下離必有凶變<lb/>
　起者將生之謂民心既離難將作矣逺民者己逺之<lb/>
<pb n="22a"/>
　也上使之離也○張紫巖曰四近君必下遇于民而<lb/>
　後能上遇于君民有逺志位其虚矣○郭白雲曰失<lb/>
　道者寡助寡助之至親戚畔之凶之起自无魚始矣<lb/>
　他卦正應有間多為終吉獨姤之時以遇為急故也<lb/>
　　按彖辭勿用取女初爻有攸往見凶則四之包无<lb/>
　　魚宜為四幸而曰起凶何也孔子慮後世不得其<lb/>
　　謂故以逺民釋之噫易道之不可為典要唯變所<lb/>
　　適乃如是夫盖初四正應所謂天地相遇在此一<lb/>
<pb n="22b"/>
　　爻故于初之陰不為女象而為民象四入乾體為<lb/>
　　天初陰為地本當相遇今初包于二是天地不相<lb/>
　　遇而舉天之下无民之應凶自此起且彖傳曰剛<lb/>
　　遇中正天下大行今四以不中正而不遇非凶兆<lb/>
　　乎觀象傳直曰无魚之凶可見凶在无魚非有他<lb/>
　　也而後之説易者猶泥于女壯之意而以起為妄<lb/>
　　動則凶且或慿空添入争奪之意不若程傳之得<lb/>
　　㫖也<lb/>
<pb n="23a"/>
九五以杞包𤓰含章有隕自天　象傳九五含章中正<lb/>
也有隕自天志不舍命也<lb/>
　于令升曰初二體巽為草木○蘇子瞻曰金柅包杞<lb/>
　皆九二也豕魚𤓰皆初六也　陰長而消陽天之命<lb/>
　也有以勝之人之志也君子不以命廢志○張子杞<lb/>
　之為物根固于下𤓰之為實潰必自内○游廣平曰<lb/>
　以九二之剛中包初六之柔脆用賢得民之象○郭<lb/>
　白雲曰𤓰緜緜相繼之實民𧰼也髙其木大其蔭緜<lb/>
<pb n="23b"/>
　緜之屬託其木而有生焉其為包也大矣含章九五<lb/>
　之徳也○朱漢上曰二巽木也杞似樗葉大而蔭九<lb/>
　五當陰長之時含章不耀中正自處是以能用九二<lb/>
　以盡其才○李隆山曰杞性堅而夀𤓰柔而不正附<lb/>
　麗而生易以滋蔓小人之性初六之才也○王秋山<lb/>
　曰剛健居尊衆陽為輔一陰之微去之易易而乃以<lb/>
　中正之道含蔵其剛健之美但包而容之如𤓰在杞<lb/>
　木覆蔭包容之中略无去之之意者盖以姤亦自乾<lb/>
<pb n="24a"/>
　而來則一陰猶自天而降崇陽而抑陰固聖人之志<lb/>
　有陽必有陰亦天道之常志不舍命者聖人雖有抑<lb/>
　陰之志亦不違天道之常也○何𤣥子曰制陰于方<lb/>
　長亦難矣乃不以決而以包其包也又不自而以人<lb/>
　天下見以為恭已无為而孰知其制之神歟故曰含<lb/>
　章盖以姤自乾來亦倚伏循環之理善制之使不為<lb/>
　害斯可矣彖傳所謂剛遇中正天下大行正此爻也<lb/>
　乾為離健而明故其神于用如此以陰陽之流行觀<lb/>
<pb n="24b"/>
　之復為天根陽含陰也姤為月窟陰含陽也不有天<lb/>
　根孰為之顯不有月窟孰為之蔵如陽不遇陰陰不<lb/>
　遇陽即天地亦无以成咸章之化况于世道○錢啟<lb/>
　新曰初在下二已能包九五中正合下三陽撰為重<lb/>
　乾以包一柔髙為之覆蔭而大為之容茹以杞包𤓰<lb/>
　象一柔在初遂成天地品物之章含章象○華霞峰<lb/>
　曰陽剛中正主卦于上天下大行之時乾姤只争些<lb/>
　子自乾之姤其幾甚微非陽剛中正之主不能識其<lb/>
<pb n="25a"/>
　㡬未免有鋪張揚厲之意所以象曰九五含章中正<lb/>
　也纔自滿足飛龍之利見便化為羸豕之蹢躅矣天<lb/>
　行一剝即復一夬即姤自夬上反為姤初初之一陰<lb/>
　原従天降含章者志有隕者命九五之志即无以囘<lb/>
　天而易命終不付之天命之自然而舍之故曰志不<lb/>
　舍命以杞包𤓰𤓰包于杞雨露所不潤其有蔓延而<lb/>
　成實者鮮矣人主以陽剛中正主于上而小人自潛<lb/>
　移黙奪于其下其象如是○孫夏峯曰𤓰之為物得<lb/>
<pb n="25b"/>
　所附而後止種𤓰杞下自能収拾散蔓君道廣覆自<lb/>
　能斷絶民奸含章中正是志與天命相周旋也<lb/>
上九姤其角吝无咎　象傳妬其角上窮吝也<lb/>
　虞仲翔曰乾為首位在首上故稱角○本義角剛乎<lb/>
　上者上九以剛居上而无位不得其遇故其象占與<lb/>
　九三類○趙汴水曰初之陰惟上與之无涉今言姤<lb/>
　直舉卦名以明其時耳无涉于初得免陰剝之患故<lb/>
　止于吝无可咎者爻以致吝止以五陽至上而窮非<lb/>
<pb n="26a"/>
　有他也<lb/>
　　按周公於此四五兩爻自發陰陽不可偏無之意<lb/>
　　非復女壯之辭也孔子玩辭故於彖傳先發天地<lb/>
　　相遇品物咸章以為姤之時義而説易者猶泥于<lb/>
　　勿用取女之辭以釋上三爻之義宜其格矣<lb/>
䷬<hi>坤下兌上</hi>　　中爻艮巽<lb/>
萃亨王假有廟利見大人亨利貞用大牲吉利有攸往<lb/>
<hi>萃下亨字陸氏云諸本皆无唯王肅本有程朱云衍文項氏云彖傳初不及此字可見</hi>　彖傳萃<lb/>
<pb n="26b"/>
聚也順以説剛中而應故聚也王假有廟致孝享也利<lb/>
見大人亨聚以正也用大牲吉利有攸往順天命也觀<lb/>
其所聚而天地萬物之情可見矣<lb/>
　王輔嗣曰方以類聚物以羣分情同乃聚氣合乃羣<lb/>
　○孔仲達曰招民聚物物聚而歸假至也王至大聚<lb/>
　之時孝徳乃洽順説而以剛為主主剛而履中以應<lb/>
　故得聚也聚而无主不散則亂唯大徳之人能宏正<lb/>
　道乃得常通而利貞大人為主聚道乃全以此而用<lb/>
<pb n="27a"/>
　大牲神明降福人聚神祐何往不利○陸君陽曰氣<lb/>
　聚而生氣散而死魂氣游散无所依歸故聖人于萃<lb/>
　聚之時立宗廟以致孝享○劉長民曰人聚于貨食<lb/>
　人君聚而能散謂之仁天道惡盈聚而能散斯順天<lb/>
　命○蘇子瞻曰易言薦與禴享非正言也皆有寄焉<lb/>
　用大牲猶曰用大利祿云天命我為物主非以厚我<lb/>
　也故利有攸往順天命也不期而聚者必至之情○<lb/>
　程明道曰萃渙皆立廟因其精神之萃而形于此為<lb/>
<pb n="27b"/>
　其渙散立廟以収之○程傳王者聚天下之道至于<lb/>
　有廟極也天子萃合人心之道非一其至大莫過于<lb/>
　宗廟萃不以正則人聚為苟合財聚為悖入用大牲<lb/>
　吉以祭享而言上交鬼神下接民物百用莫不皆然<lb/>
　當萃之時交物以厚天下莫不同其富樂萃而後用<lb/>
　動而有裕天理然也天地之化育萬物之生成凡有<lb/>
　者皆聚也有无動静終始之理聚散而已故觀其所<lb/>
　以聚則天地萬物之情可見矣○張紫巖曰順以説<lb/>
<pb n="28a"/>
　得民也剛中而應得賢也坤在内為得民巽木在上<lb/>
　為有廟巽為天命坤下為順天命○朱漢上曰艮為<lb/>
　門闕巽為髙上為宗廟坤為牛兌為刑殺○郭白雲<lb/>
　曰道不順情不説則无萃聚之道剛中而應九五萃<lb/>
　之主也順以説為物聚之理剛中而應為能聚之道<lb/>
　用大牲吉利有攸往者時也時則所謂天命當可為<lb/>
　而為所以順天命天地萬物之情不過順説是以彖<lb/>
　傳言可見也○王童溪曰觀坤兌之順説而知上下<lb/>
<pb n="28b"/>
　之萃觀二五之相應而知君臣之萃觀致孝以享廟<lb/>
　而知人神之萃觀天命之不可不順而又知天人之<lb/>
　萃○趙復齋曰陽聚于上陰聚于下君臣聚于上民<lb/>
　聚于下否分而情隔觀尊而不親非所以聚也順理<lb/>
　而説剛中應物故徳聚不散上有二陽利見者九五<lb/>
　○李西溪曰宗廟者人心所係武王伐商載車以行<lb/>
　係人心也○趙汴水曰聚必有主天下主王者以聚<lb/>
　其生王者主宗廟以聚其民君子將營宫室宗廟為<lb/>
<pb n="29a"/>
　先有廟者萃人心之本比唯一陽其綂一萃有二陽<lb/>
　其權分九四近在君側當三陽之塗宜率三陰以萃<lb/>
　于五斯為得正○雷西仲曰得萬國之歡心四海之<lb/>
　内各以其職來祭然後可以謂之有廟而致孝享此<lb/>
　謂天子之孝　利有攸往者冉有所謂既庶矣既富<lb/>
　矣又何加焉○胡雙湖曰自五以下皆艮𧰼止蓄而<lb/>
　有萃義又艮土坤土土萃而益多亦有萃𧰼○熊南<lb/>
　沙曰兌為巫宫室中有巫廟𧰼○錢啟新曰澤衆水<lb/>
<pb n="29b"/>
　所聚說衆動所聚正秋揫斂地氣所聚<lb/>
　　按王假有廟玩彖辭義有字最重觀渙大象先王<lb/>
　　以享于帝立廟可見有廟者立廟之謂假字訓至<lb/>
　　為是<lb/>
初六有孚不終乃亂乃萃若號一握為笑勿恤往无咎<lb/>
　象傳乃亂乃萃其志亂也<lb/>
　趙復齋曰比一陽居五得聚而專萃則益之以九四<lb/>
　豫一陽居四位近而逼萃則益之以九五　有孚不<lb/>
<pb n="30a"/>
　終私疑四也乃亂乃萃昧卦義也勿恤所疑釋也往<lb/>
　无咎従應宜也柔故有疑順故疑釋○鄭東谷曰五<lb/>
　君位四大臣之位四五以陽剛同徳聚于上所以為<lb/>
　萃初之陰必萃于陽然萃四則亂乃萃也四五雖同<lb/>
　徳而下之所歸當歸于五君不可分其所聚也初雖<lb/>
　信于四而信必不終以其亂乃萃也號者攄所欲言<lb/>
　握者合而為一若能號四與之為一樂附于五而不<lb/>
　恤其他則往而无咎○朱漢上曰巽為進退兌為口<lb/>
<pb n="30b"/>
　巽為號艮為手握手也兌為口為説笑也○沈守約<lb/>
　曰變為震動也震來虩虩後笑言啞啞若號為笑之<lb/>
　𧰼○趙汴水曰不終始孚而終疑也號呼而與之語<lb/>
　也○俞石澗曰四五同體初往従四亦可因四以萃<lb/>
　于五○何𤣥子曰大𧰼肖坎為有孚惑于二陽不能<lb/>
　堅決故不終坤為迷亂象四五同徳又為兌體四説<lb/>
　于五乃萃人心以效之五者勿以失身従四為憂也<lb/>
　坤為震順以動故往无咎○錢啟新曰初四以順相<lb/>
<pb n="31a"/>
　號以說相應則握手之間一笑契合勿用憂恤孚必<lb/>
　有終○錢爾卓曰萃與比同比初无應曰有孚者一<lb/>
　于五也萃初與四應有孚不終者不終于四也<lb/>
　　按此卦二陽在上有二君之嫌故彖辭利見大人<lb/>
　　特指九五明下三爻皆當萃于五乃為聚以正也<lb/>
　　然在九四與五同徳非如豫四有震主之威又為<lb/>
　　說體君臣相說无貳无猜又為互艮之主介然自<lb/>
　　守无違道結下之私特自下觀上勢若可疑初之<lb/>
<pb n="31b"/>
　　所以惑于萃也<lb/>
六二引吉无咎孚乃利用禴　象傳引吉无咎中未變<lb/>
也<lb/>
　虞仲翔曰應巽為繩艮為手故引吉得正應五故无<lb/>
　咎○程傳五有中正之徳二以中正之道往與之萃<lb/>
　君臣和合也禴祭之簡薄者不尚備物以誠意交於<lb/>
　神明也孚乃者謂有其孚則可不用文飾専以至誠<lb/>
　交於上也○趙復齋曰萃升之二皆曰孚乃利用禴<lb/>
<pb n="32a"/>
　孚者二五交也○馮厚齋曰下卦中爻多引其𩔖如<lb/>
　泰與小畜之𩔖是也本爻與五為正應引初六六三<lb/>
　以萃于五為得君臣之大義○何𤣥子曰爻變坎故<lb/>
　𧰼孚又𧰼禴禴古作礿其享以樂為主坎為律坎又<lb/>
　為耳主聽故取作樂象二引初三之同𩔖以聚于五<lb/>
　剛中而應上下交孚四海之内各以其職來助祭順<lb/>
　莫大焉是乃利用禴也<lb/>
　　按引吉即彚征之意三陰皆當萃于五以利見大<lb/>
<pb n="32b"/>
　　人為正乃以上有二陽初與四應三與四比各有<lb/>
　　誤于所萃之患二以中正為順之主與五相應故<lb/>
　　能引𩔖而萃五盖唯其得中不以上有二陽變惑<lb/>
　　其事君之志而能使初三之不中不正者皆獲所<lb/>
　　萃聚以正之功二居多焉彖之用大牲者上之接<lb/>
　　下當厚其祿二之利用禴者下之報上惟竭其誠<lb/>
　　以實不以文也取感通之意故以祭祀言中未變<lb/>
　　者見初之亂三之嗟唯其不中也引者孚者唯其<lb/>
<pb n="33a"/>
　　中也<lb/>
六三萃如嗟如无攸利往无咎小吝　象傳往无咎上<lb/>
巽也<lb/>
　趙復齋曰萃如嗟如疑四也无攸利失時也豫九四<lb/>
　動而險故三盱豫悔萃九四說而巽故三往无咎萃<lb/>
　之九四非彊臣九五非弱君○鄭東谷曰下二陰皆<lb/>
　萃于陽三獨无附故咨嗟怨歎而无攸利然當萃之<lb/>
　時下求萃于上上亦求萃于下三不以无應之故能<lb/>
<pb n="33b"/>
　往歸于上亦可无咎與上本非相得小吝上巽而受<lb/>
　之无咎也上非上六謂在上之陽也○李蒙齋曰自<lb/>
　三至五為巽三所以往而无咎者以上之九四九五<lb/>
　巽而可入也○吳草廬曰三雖无應而比近九四之<lb/>
　陽苟能往而上求九四則可无咎以一陰入二陽之<lb/>
　下成巽體故曰上巽也○俞石澗曰應在上六上方<lb/>
　涕洟无攸利矣三與四比亦可因四以萃五第无正<lb/>
　應而近比于四所聚非正有此小疵四五居已之上<lb/>
<pb n="34a"/>
　同為互體之巽故曰上巽孔子于此明以互體示人<lb/>
　或以上為上六誤矣上六非巽體也○何𤣥子曰无<lb/>
　應比四五為萃主于心不安故自嗟歎兌為口嗟象<lb/>
九四大吉无咎　象傳大吉无咎位不當也<lb/>
　房𤣥齡曰大吉謂匪躬盡瘁始終无玷可免專民之<lb/>
　咎○程傳上比九五下比羣陰得上下之萃然以陽<lb/>
　居陰非正也必得大吉然後无咎○項平甫曰无尊<lb/>
　位而得衆心故必大吉而後可无咎○沈守約曰當<lb/>
<pb n="34b"/>
　承尊之地而以剛處之居說之首而下據其衆非至<lb/>
　公奉上之大吉則違道說民專權附衆咎之大也卦<lb/>
　變為比大吉无咎之象○趙汴水曰九而居四于豫<lb/>
　為大有得者柔君倚之也萃則剛明在上嫌于分民<lb/>
　故戒之必如大有九四匪其彭乃可知戒懼則為伊<lb/>
　周不然霍子孟以之族○王秋山曰得君專而不僭<lb/>
　得人衆而不私則大吉○胡雲峯曰五曰萃有位以<lb/>
　見四之萃非有位也<lb/>
<pb n="35a"/>
九五萃有位无咎匪孚元永貞悔亡　象傳萃有位志<lb/>
未光也<lb/>
　趙復齋曰諸卦九五不言有位而此言之嫌也别九<lb/>
　四也二陽均五有位故萃道歸五異于豫之貞疾恒<lb/>
　不死矣匪孚以二陽也元永貞徳優于四與比辭同<lb/>
　則悔亡矣○丘行可曰元永貞之徳比萃二卦有之<lb/>
　然在比則吉在萃止悔亡者比以一陽統五陰一則<lb/>
　專萃以二陽萃四陰二則分分則不得以専萃此匪<lb/>
<pb n="35b"/>
　孚不如顯比也○沈守約曰以中正當位居尊是以<lb/>
　无咎衆附于四匪孚也體長人之徳長守其正則民<lb/>
　終歸之○王秋山曰无長人之徳則聚而不親无可<lb/>
　久之道則聚而必離无貞正之守則聚而不固聚道<lb/>
　惟此三者　五有其位而猶有未孚是萃天下之志<lb/>
　未光大也○俞石澗曰五之所孚唯六二耳初則四<lb/>
　之應三則四之比皆匪孚于我者也豈能无悔悔亡<lb/>
　由于元永貞比唯一陽天下皆知比于五故元永貞<lb/>
<pb n="36a"/>
　言于彖萃有二陽恐天下莫知所萃故元永貞言于<lb/>
　五<lb/>
　　按九五陽剛中正不可謂有位無徳其匪孚其未<lb/>
　　光以九四也<lb/>
上六齎咨涕洟无咎　象傳齎咨涕洟未安上也<lb/>
　王輔嗣曰居于上極五非所乘内无應援處上獨立<lb/>
　逺近无助危莫甚焉若憂懼之甚衆所不害故得无<lb/>
　咎○趙復齋曰乘剛危衆萃己孤能懼故无咎○項<lb/>
<pb n="36b"/>
　平甫曰齎咨兌口之聲涕洟兌澤之流○趙汴水曰<lb/>
　六性柔暗不能固窮既失所萃聲容如此然得免于<lb/>
　聚不以正之咎上卦外之位非上下之上欲萃不能<lb/>
　故未安于位○龔泉峯曰萃與比相似但比一萃二<lb/>
　比専萃分萃者比之始比者其萃之終歟○來矣鮮<lb/>
　曰萃六爻皆无咎者水潤澤其地萬物羣聚而生乃<lb/>
　天地為物不貳生物不測之理所以六爻皆无咎<lb/>
　　按此爻與比上相似皆卦外窮无所歸又上畫偶<lb/>
<pb n="37a"/>
　　開水澤潰決故有此象然比上凶而本爻得无咎<lb/>
　　者彼居險極此處說極爻徳不同也且于此可得<lb/>
　　比與萃成卦不同之故焉比一陽統五陰特嚴君<lb/>
　　臣之分有率土皆臣之義豈容一人得外王化故<lb/>
　　无首而凶萃二陽萃四陰專明羣𩔖之聚雲龍風<lb/>
　　虎従類翕集而名分未定有擇臣擇君之𧰼即或<lb/>
　　上下无交未妨獨來獨往故雖不得所萃而无咎<lb/>
　　闗壯繆之事曹魏有孚不終也蕭丞相之薦韓信<lb/>
<pb n="37b"/>
　　引吉也吳漢之初事朱鮪萃如嗟如也皆臣擇君<lb/>
　　之象彖辭之有廟利見利往其聖人受命初開國<lb/>
　　之時乎孔子于九五而謂之未光亦謂光大之治<lb/>
　　尚有所待乎六爻之情與比似同而實異者以此<lb/>
䷭<hi>巽下坤上</hi>　　中爻兌震<lb/>
升元亨用見大人勿恤南征吉　彖傳柔以時升巽而<lb/>
順剛中而應是以大亨用見大人勿恤有慶也南征吉<lb/>
志行也<lb/>
<pb n="38a"/>
　鄭康成曰木生地中日長于上故謂之升○代仲顔<lb/>
　曰尊爻无大人故曰用見○蘇子瞻曰巽之為物非<lb/>
　能破堅達强者幸而遇坤故能升○程傳南征前進<lb/>
　也○張紫巖曰巽而順可升之徳剛中而應可升之<lb/>
　資二以剛中應五剛徳盛于内是以其亨大曰元亨<lb/>
　木在地中其本既盛二陽之氣並進上達莫之禦矣<lb/>
　自巽而離自離而坤柔道正位于離而成物于坤曰<lb/>
　時升巽不果勿恤宜戒至離萬物皆相見南征之吉<lb/>
<pb n="38b"/>
　互兌為有慶○郭白雲曰天地萬物皆有升在人則<lb/>
　位之升徳之升皆升也升位則行道升徳則進道是<lb/>
　以元亨升位而見大人故无附麗小人之失升徳而<lb/>
　見大人則日入于君子之途○王童溪曰柔不可无<lb/>
　剛故剛中而應升以元亨○林黄中曰巽東南坤西<lb/>
　南自巽升坤必涉乎離離南方也自南而征斯為善<lb/>
　矣○沈守約曰升明萃之效也聚以正是以升也巽<lb/>
　在下木道方生坤在上地道上行地以生物為徳五<lb/>
<pb n="39a"/>
　居坤體而應二地以順道容而生之也木之升由于<lb/>
　陽道之升由大人是以利見也南明方陽也向陽利<lb/>
　進是以志行○項平甫曰萃剛中在上其勢必聚升<lb/>
　剛中在下其勢必升故萃以五為大人升以二為大<lb/>
　人○徐進齋曰大人二也五當應二也用見九二剛<lb/>
　中之臣以升于徳　升晉二卦皆以柔為主剛則有<lb/>
　躁進之意○李隆山曰元亨與蠱鼎大有同皆九居<lb/>
　二六居五盖主陽剛有應于上而言也○趙汴水曰<lb/>
<pb n="39b"/>
　初六巽之主柔指初也六五升柔之主二以剛中上<lb/>
　應故大亨○王秋山曰物之升也自下而上木之升<lb/>
　也由柔而剛○胡雲峯曰剛而在上者常也柔升于<lb/>
　上時也晉與升皆取進義晉則明己出于地上方進<lb/>
　而未已故不假言亨升則木方生于地下他日可必<lb/>
　其進而未已故言元亨○胡雙湖曰自二以上皆震<lb/>
　𧰼上行又巽木之上有震木陰木得陽木升而益髙<lb/>
　易以陽為大巽順不足以大亨必剛中而應是以大<lb/>
<pb n="40a"/>
　亨○俞石澗曰時指巽而言巽東南之卦于時為夏<lb/>
　地氣至此而升騰也○來矣鮮曰不曰利見而曰用<lb/>
　見者九二雖大人乃臣位六五之君欲用九二則見<lb/>
　之○何𤣥子曰巽為木一陰在下象木之根二陽在<lb/>
　上象木之幹<lb/>
初六允升大吉　象傳允升大吉上合志也<lb/>
　王輔嗣曰巽卦三爻皆應升上初與九二九三合志<lb/>
　俱升是以大吉○程傳初巽之主上承九二之剛巽<lb/>
<pb n="40b"/>
　之至也二以剛中上應于君當升之任者允信従也<lb/>
　初柔无應不能自升信従于剛中之賢以進合志同<lb/>
　升也上謂九二○吕藍田曰雖處至下上與三陰同<lb/>
　升衆之所允无所不利○本義當升之時巽于二陽<lb/>
　則信能升而大吉矣○沈守約曰變而為乾健而上<lb/>
　行卦變為泰君子彚征大吉象○王童溪曰升以柔<lb/>
　升也然居升始非有剛援亦未易升唯承九二剛明<lb/>
　之賢二亦以同體而與之合志以同升故曰允升○<lb/>
<pb n="41a"/>
　郭白雲曰所謂用見大人勿恤者也○鄭合沙曰初<lb/>
　附二陽而升三陰又與之一體○鄭東谷曰上合志<lb/>
　凡在上者其志无不合也○楊誠齋曰初六柔而旁<lb/>
　散在一卦之下木之根也二剛在初上木之榦也木<lb/>
　與土相信而相得其升必鋭○王元龜曰柔以剛而<lb/>
　孚允升象柔得剛而大大吉象○趙復齋曰與上三<lb/>
　陰合志○王秋山曰初柔巽承于二得陽則愈升○<lb/>
　胡雙湖曰初六一爻為成卦之主升之所以名也以<lb/>
<pb n="41b"/>
　兩體觀之巽在坤下如未出地之木初其根二三其<lb/>
　榦方其勾未萌甲未折而根株已備勢必破地而出<lb/>
　上升莫禦長養于夏凌霜于秋傲雪于冬而不改柯<lb/>
　易葉者皆由于此巽為夏兌為秋坤為冬震位其間<lb/>
　春氣无乎不貫聖人設卦觀象而命之名與夫爻辭<lb/>
　之所由作豈苟然哉○何𤣥子曰木得地氣以滋其<lb/>
　升也允矣所以為升者巽也所以為巽者初也為梁<lb/>
　為棟由此始基<lb/>
<pb n="42a"/>
　　按上合志之上或為二陽或為三陰或為九二皆<lb/>
　　可通然皆偏辭也東谷説最精盖巽體同升一也<lb/>
　　陰必資陽二也剛中而應三也地道敏樹坤陰翕<lb/>
　　受四也合而為允升大吉<lb/>
九二孚乃利用禴无咎　象傳九二之孚有喜也<lb/>
　陸君陽曰以陽處陰以剛處柔以此而升恭以應也<lb/>
　升與萃反對萃之六二以盡誠于五升之九二以推<lb/>
　誠于五故皆利用禴○朱子人積其誠以事鬼神有<lb/>
<pb n="42b"/>
　升而上通之義○張紫巖曰事君猶事神事天舎誠<lb/>
　不能有格也五順二巽中道黙通曰孚志得道行君<lb/>
　子之喜互兌為有喜○沈守約曰利用禴徳升聞也<lb/>
　上享其誠神嘉其徳方且有喜何咎○馮縉雲曰二<lb/>
　中也五亦中也中誠相感故二為有喜五為大得志<lb/>
　○項平甫曰禴夏祭即南征之義升與萃相反而孚<lb/>
　乃利用禴皆在下卦中爻者盖禴所以享上也六二<lb/>
　求萃于上九二求升于上故其義皆同孚者五用情<lb/>
<pb n="43a"/>
　于二禴者二用情于五也○胡雙湖曰萃六二以中<lb/>
　虚為孚升九二以中實為孚虚實不同孚則一而已<lb/>
　○俞石澗曰與萃二小異者萃二所應九五之剛既<lb/>
　引而吉孚可知矣故先言无咎後言孚升二所應六<lb/>
　五之柔安知其孚與否故先言孚後言无咎不孚而<lb/>
　用禴不惟不利且有咎矣○何𤣥子曰變艮為謙互<lb/>
　兌變坎又大𧰼肖坎故二有孚互兌為祭祀故二四<lb/>
　皆取祭享象五居君位而才弱二居臣位而質剛疑<lb/>
<pb n="43b"/>
　剛柔未能相合唯孚誠在中于以用禴雖鬼神猶格<lb/>
　何况人主所謂南征吉此也<lb/>
九三升虗邑　象傳升虗邑无所疑也<lb/>
　蘇子瞻曰以陽用陽其升也果矣故曰升虗邑无所<lb/>
　疑也不言吉者其為禍福未可知也存乎其个而已<lb/>
　○程傳以陽剛之才正而且巽上皆順之復有援應<lb/>
　以是而升如入无人之邑○張子上皆陰柔往无所<lb/>
　疑○本義陽實陰虗而坤有國邑之象九三以陽剛<lb/>
<pb n="44a"/>
　當升時而進臨于坤故其𧰼占如此○沈克齋曰以<lb/>
　陽實進臨坤陰之虗由此南征坤土平曠了无阻礙<lb/>
　○易外三震主自震至坤為升坤為衆震為侯有震<lb/>
　之侯斯有坤之衆此南征之吉所致也<lb/>
六四王用亨于岐山吉无咎<hi>亨馬云祭也朱子云亨即享字古文无享字亨享烹通用</hi>　象傳王用亨于岐山順事也<lb/>
　程傳四近君之位而當升時吉无咎者有順徳也以<lb/>
　柔居坤順之至也文王之亨于岐山亦順時而已○<lb/>
<pb n="44b"/>
　朱子以順而升登祭于山之象○趙復齋曰二四不<lb/>
　言升嫌五也二以誠通四以順事○易山齋曰陰柔<lb/>
　得位而在順體之下有順而升之理然至此不可復<lb/>
　升故爻不言升○徐進齋曰岐山在禹貢雍州境南<lb/>
　坤西南象○熊梅邊曰互兌故言岐山○來矣鮮曰<lb/>
　王指六五　觀彖以柔正居上體之初升之最順而<lb/>
　善者王者用之以亨于岐山乃為順事鬼神之道不<lb/>
　曰西山者卦有南征之義不欲錯其文也○朱髙安<lb/>
<pb n="45a"/>
　曰六四上順君下順民順之至也使之主祭而百神<lb/>
　享也順理而事君孚神格此六四之以時升升以順<lb/>
　也<lb/>
　　按亨于岐山假象也文王三分天下有其二以服<lb/>
　　事殷率太顛閎夭以事紂極順之事也故以升中<lb/>
　　於天者象之<lb/>
六五貞吉升階　象傳貞吉升階大得志也<lb/>
　虞仲翔曰巽為髙坤為土震升髙升階象○張子柔<lb/>
<pb n="45b"/>
　中極尊不拒來者使物皆由已而升正而且吉志宜<lb/>
　大獲也易所謂得志聖賢得其願欲○張紫巖曰坤<lb/>
　以柔升五坤中順徳格于上下剛賢應之徳進不已<lb/>
　用得志于四海坤土為階自下而上曰升○王童溪<lb/>
　曰彖傳柔以時升盖謂五也○程沙隨曰下應剛徳<lb/>
　之臣自二升五如階有級此人君升進賢臣之象○<lb/>
　趙復齋曰柔升至五貞乃吉能守中也人由我升我<lb/>
　為之階進賢君道也○李蒙齋曰六五謙虗接下羣<lb/>
<pb n="46a"/>
　賢並升君徳日進○吳草廬曰坤三耦如地勢之自<lb/>
　下而髙故𧰼階○何𤣥子曰大指九二剛爻言二得<lb/>
　五之應大遂其欲升之志彖傳所謂剛中而應有慶<lb/>
　志行者也<lb/>
　　按易中二五貞吉大都以中則无不正也此爻乃<lb/>
　　坤之六五備中順之徳為正位居體之美觀象傳<lb/>
　　辭无不足不必以貞吉為戒辭<lb/>
上六㝠升利于不息之貞　象傳㝠升在上消不富也<lb/>
<pb n="46b"/>
　王酸棗曰升而不已至于不可升之處猶自升之是<lb/>
　㝠升者乎若不能止必致于困既困物必消散无以<lb/>
　保其所有之富盛矣○程傳以小人貪求无已之心<lb/>
　移于進徳則何善如之○朱漢上曰坤為㝠晦陰虚<lb/>
　為不富升極當降長極當消○沈守約曰坤而為艮<lb/>
　地而為山陰長上極卦變為蠱風落山隕其實消不<lb/>
　富象○吕東萊曰昏㝠嗜進固有消而无富若用之<lb/>
　于正至誠无息則所過者化如物之在爐盡皆消釋<lb/>
<pb n="47a"/>
　无所係累亦所謂消不富也○趙復齋曰不息之貞<lb/>
　終而復始无止也○髙忠憲曰㝠者不識不知而升<lb/>
　正不息之貞也伎倆不存渣滓盡去日進于不可知<lb/>
　之神其消不富之謂歟○觀彖當晉極者唯自治其<lb/>
　私當升極者唯固守其正自治守正則髙而不危滿<lb/>
　而不覆保終之道莫過于此<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易孔義集說卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集説卷十七</head> <lb/>
    <p>
<pb n="1a"/>
欽定四庫全書<lb/>
　周易孔義集説卷十七<lb/>
　　　　　　　　　　　光禄寺卿沈起元撰<lb/>
　　大象傳<lb/>
　孔仲達曰十翼之中第三翼總象一卦故謂之大象<lb/>
　凡六十四卦説象不同總包六爻不顯上體下體則<lb/>
　乾坤二卦是也或直舉上下二體者若雲雷屯天地<lb/>
　交泰凡十四卦或有舉兩體上下相對者天與水違<lb/>
<pb n="1b"/>
　行訟上天下澤履凡四卦或直指上體而為文者若<lb/>
　雲上于天需風行天上小畜凡十五卦意取上象以<lb/>
　立卦名也亦有先舉下象以出上象者地上有水比<lb/>
　澤上有地臨凡十二卦亦意取上象共下象而成卦<lb/>
　也或先舉上象而出下象義取下象以成卦義者山<lb/>
　下有泉蒙地中有水師凡十三卦或有雖先舉下象<lb/>
　稱在上象之下者若雷在地中復天在山中大畜明<lb/>
　入地中明夷澤无水困亦義取下象以立卦也○項<lb/>
<pb n="2a"/>
　平甫曰卦有吉凶善惡而大象無不善者如剥與明<lb/>
　夷人君無用隂剥陽之理則當自剥以厚下君子無<lb/>
　用暗傷明之事則當自晦以涖衆諸大象例皆然故<lb/>
　大象與彖辭无同文者苟同義焉无所復用大象矣<lb/>
　○胡雙湖曰大象皆著以字即一以字示萬世學易<lb/>
　之凖○俞石澗曰稱上稱大人者皆一稱先王者七<lb/>
　稱后者三稱君子則五十三易蓋為君子謀不為小<lb/>
　人謀也<lb/>
<pb n="2b"/>
天行健君子以自强不息<lb/>
　孔仲達曰天體之行晝夜不息周而復始无時虧退<lb/>
　故云天行健君子以自强不息此以人事法天○胡<lb/>
　安定曰以字明其用易也自與晉自昭明徳之自同<lb/>
　用功在我非由乎人也自强象乾之健不息象乾而<lb/>
　又乾○本義凡重卦皆取重義此獨不然者天一而<lb/>
　已但言天行則見其一日一周而明日又一周若重<lb/>
　複之象非至健不能○趙汴水曰諸卦皆舉卦名惟<lb/>
<pb n="3a"/>
　乾言健案集韻乾渠焉切或作<graphic n="KR2731" url="https://raw.githubusercontent.com/kanripo/KR-Gaiji/master/images/KR2731.png" mimeType="image/png"/>當是<graphic n="KR2731" url="https://raw.githubusercontent.com/kanripo/KR-Gaiji/master/images/KR2731.png" mimeType="image/png"/>譌為健<lb/>
　　按孔氏以不言天行乾而言健所以尊乾異于他<lb/>
　　卦者非也其實乾健二字乃聲之訛爾<lb/>
地勢坤君子以厚徳載物<lb/>
　本義地之象亦一而已故不言重而言其勢之順則<lb/>
　見其髙下相因之无窮至順極厚而无不載也○馮<lb/>
　時行曰法坤以厚徳法重坤以載物天地民物之責<lb/>
　聖賢道學之傳非徳之厚孰能載之○李去非曰天<lb/>
<pb n="3b"/>
　以氣運曰行地以形載曰勢<lb/>
雲雷屯君子以經綸<lb/>
　張子雲雷皆是氣之聚處屯聚也○本義經綸治絲<lb/>
　之事經引之綸理之屯難之世君子有為之時○郭<lb/>
　白雲曰坎在上為雲坎在下為雨○項平甫曰經者<lb/>
　立其規模綸者糾合而成之經以象雷之震綸以象<lb/>
　雲之合○呉草廬曰君子治世猶治絲欲解其紛亂<lb/>
　屯之時必欲解其鬱結<lb/>
<pb n="4a"/>
山下出泉蒙君子以果行育徳<lb/>
　本義泉水之始出者必行而有漸○王童溪曰泉水<lb/>
　之源所謂純一而不雜者○項平甫曰果行象泉之<lb/>
　出育徳象山之深○徐進齋曰蒙而未知所適必體<lb/>
　坎之剛中以果決其行而達之蒙而未有害必體艮<lb/>
　之静止以養育其徳而成之○真西山曰果行如水<lb/>
　之必行育徳如水之有本<lb/>
雲上于天需君子以飲食宴樂<lb/>
<pb n="4b"/>
　孔仲逹曰雲上于天是天之欲雨待時而落所以明<lb/>
　需○司馬溫公曰雲上于天萬物䕃之滂沱下施萬<lb/>
　物飲之以豐以肥以榮以滋故君子以飲食宴樂○<lb/>
　程傳雲氣蒸而上升于天必隂陽和洽然後成雨故<lb/>
　為須待之義隂陽之氣交感而未成雨澤猶君子蓄<lb/>
　其才徳而未施于用君子觀需之象懐其道徳安以<lb/>
　俟之飲食以養其氣體宴樂以和其心志居易以俟<lb/>
　命也○張紫巖曰飲食宴樂蓋自養象雲上于天利<lb/>
<pb n="5a"/>
　澤必下君子觀象養其身以養人至九五需于酒食<lb/>
　則養人之功博矣○項平甫曰飲食以養陽象坎宴<lb/>
　樂以養隂象乾飲食宴樂需客之具古語宴客為需<lb/>
　○王童溪曰雨為萬物之所需須此以養也物得所<lb/>
　養則得其生人君之待天下使之各盡其耕鑿之利<lb/>
　此養天下之道也使之仰父俯子嬉遊順適而无追<lb/>
　胥勞擾之害此宴樂天下之道也需之義也○吕東<lb/>
　萊曰飲食宴樂涵養此理而已○呉草廬曰飲食者<lb/>
<pb n="5b"/>
　各因其自養之素如夫子之飲水疏食顔子之一簞<lb/>
　一瓢宴身安而他无所營作樂心愉而他无所謀慮<lb/>
　坎為酒飲也中爻成兑食也陽居内有宴安象陽舒<lb/>
　為樂樂天不憂象<lb/>
　　按聖人一言包藴无窮飲食宴樂自養養人皆是<lb/>
　　合觀諸説義乃完足<lb/>
天與水違行訟君子以作事謀始<lb/>
　本義天上水下其行相違作事謀始訟端絶矣○項<lb/>
<pb n="6a"/>
　平甫曰乾陽生于坎子坎水生于天一乾坎本同氣<lb/>
　而生者也一動之後相背而行遂有天淵之隔天下<lb/>
　事不可以細微而不謹不可以親暱而不敬禍難之<lb/>
　端夫豈在大○呉草廬曰作事坎象謀始乾象坎水<lb/>
　流行如有事作為乾知大始能說諸心○觀彖理明<lb/>
　于素則爭心不生慮周于先則爭端不起<lb/>
地中有水師君子以容民畜衆<lb/>
　本義水不外于地兵不外于民故能養民則可得衆<lb/>
<pb n="6b"/>
　○楊誠齋曰君子容民如地容水能容受之斯能畜<lb/>
　聚之○劉習靜曰居則為比閭族黨之民役則為伍<lb/>
　兩軍旅之衆衆即民也容之畜之于无事之日用之<lb/>
　于有事之時○項平甫曰地之能固以其中有水他<lb/>
　水所以畜地君子之于民浸潤之道深入乎其中所<lb/>
　以能涵蓄萬衆而不分也容畜屬坎民衆屬坤○王<lb/>
　童溪曰散漫而不一者水衆象也翕受而无遺者地<lb/>
　君子之徳也有翕受含洪之徳則平居知有尊君死<lb/>
<pb n="7a"/>
　長之義一旦驅之死地則捐軀効命謂容之畜之者<lb/>
　所以能用之也○張紫巖曰水居地中容而有制君<lb/>
　子法象不容无以得天下心不畜无以制天下命觀<lb/>
　井田丘乘法師象見矣師五得坤中盡容畜意○呉<lb/>
　草廬曰地猶人之肌肉水猶人之血脉地中有水猶<lb/>
　人肌肉中有血脉灌注之也以地之至廣而水之灌<lb/>
　注无不周徧猶人之至衆而將之統禦无不管攝故<lb/>
　卦名師○易外地中有水不見其水而无地非水容<lb/>
<pb n="7b"/>
　民畜衆不見其衆而无民非衆使小人樂樂而利利<lb/>
　君子賢賢而親親而師道盡矣<lb/>
地上有水比先王以建萬國親諸侯<lb/>
　程子建萬國以比民民不可得而盡比故建諸侯使<lb/>
　比民而天子所親者諸侯而已是比天下之道○本<lb/>
　義地上有水水比于地不容有間建國親侯先王所<lb/>
　以比天下而无間者○王童溪曰物相比而无間者<lb/>
　莫若水子夏傳曰地得水而柔水得地而流也君民<lb/>
<pb n="8a"/>
　之勢亦然建國親侯使上下逺近脉絡相通則君臣<lb/>
　之勢交相比矣○朱漢上曰坤為衆封建自古不廢<lb/>
　夫子必曰建萬國者衆建諸侯而少其力也○項平<lb/>
　甫曰水與土同生于申而衰旺死生无不同之故先<lb/>
　王象之以立封建之法亦所以同其盛衰而為至親<lb/>
　不可解之䇿也萬國象地諸侯布其上象水<lb/>
風行天上小畜君子以懿文徳<lb/>
　程傳畜聚為藴蓄之義君子所藴蓄者大則道徳經<lb/>
<pb n="8b"/>
　綸之業小則文章才藝君子觀小畜之象以懿美其<lb/>
　文徳○本義風有氣而无質能畜而不能久故為小<lb/>
　畜懿文徳言未能厚積而逺施也○游廣平曰風之<lb/>
　柔无所不入地類也故有文徳之象舜格有苖文徳<lb/>
　之懿也仲山甫柔嘉維則令儀令色則所以畜宣王<lb/>
　者文徳而已矣○楊龜山曰小畜之時以柔畜剛故<lb/>
　君子以懿文徳逺人不服則修文徳以來之畜剛莫<lb/>
　大乎文徳也○王童溪曰何為懿曰積小以至大由<lb/>
<pb n="9a"/>
　微而至著之謂也王荆公曰小者之畜其可以暴為<lb/>
　之乎懿文徳為之不以暴也○沈守約曰風行天上<lb/>
　有聲而无實猶徳蘊胷中有心无用是以懿文徳而<lb/>
　已蓋巽之用為潔齊為號令為行權其在天下則為<lb/>
　姤后以施命誥四方其在地上則為觀先王以省方<lb/>
　觀民設教今在天上未能潔齊于物未能號令于時<lb/>
　未能行權于道是有聲而无實但作密雲而未能雨<lb/>
　澤以及下也<lb/>
<pb n="9b"/>
上天下澤履君子以辨上下定民志<lb/>
　程傳天在上澤居下上下之分尊卑之義天下之正<lb/>
　理也君子觀履之象以辨别上下之分以定其民志<lb/>
　夫上下之分明而後民志定民志定然後可以言治<lb/>
　古之時公卿大夫而下位各稱其徳終身居之得其<lb/>
　分也農工商賈勤其事而所享有限故皆有定志而<lb/>
　天下之心可一後世自庶士至于公卿日志于尊榮<lb/>
　農工商賈日志于富侈億兆之心交騖于利天下紛<lb/>
<pb n="10a"/>
　然如之何其可一也欲其不亂難矣○張紫巖曰澤<lb/>
　氣上通其性悦禮必人情通悦而後可久且澤水靜<lb/>
　止象民志之定○項平甫曰天上地下其分自絶不<lb/>
　必辨也天上水下其志自乖不必定也唯上天下澤<lb/>
　則澤之氣常行于天而天之分自嚴于上故為行而<lb/>
　不處之象又為辨而能定之象此其所以合于禮也<lb/>
　辨上下乾之斷定民志兑之説○朱漢上曰巽為不<lb/>
　果疑也古之治天下者思去民之疑志以定之耳○<lb/>
<pb n="10b"/>
　沈守約曰履者禮也禮由隂作以治陽也樂由陽來<lb/>
　以治隂也一隂生于姤姤隂始遇也天地相遇品物<lb/>
　始章禮之本也由姤而升一隂至三而為履剛柔之<lb/>
　勢始立矣于是制禮焉以辨上下定民志雖有剛武<lb/>
　不能暴文柔制禮之時也自姤而升由隂作也而居<lb/>
　于三治陽也一陽生于復復徳之本也由復而升一<lb/>
　陽至四為豫雷已奮而上逹矣于是作樂焉以薦上<lb/>
　帝配祖考上律天時而下順民心作樂之時也自復<lb/>
<pb n="11a"/>
　而升由陽來也而居于四治隂也履道貴謙不喜處<lb/>
　盈卦之陽爻皆以不處其位為善○趙復齋曰乾父<lb/>
　也八卦之始至尊兑少女也八卦之終至卑故取上<lb/>
　天下澤也○楊誠齋曰天髙地下澤又下之下者<lb/>
天地交泰后以財成天地之道輔相天地之宜以左右<lb/>
民<lb/>
　蘇子瞻曰物至于泰極矣不可以有加矣故財成輔<lb/>
　相以左右民使不入于否而已否未有不自已甚者<lb/>
<pb n="11b"/>
　始左右之使不失其中則泰可以常有也○本義財<lb/>
　成以制其過輔相以補其不及○郭兼山曰子為天<lb/>
　正丑為地正寅為人正自子至寅三陽生而三才之<lb/>
　道備故泰者可以備人事以奉天時之時也○朱漢<lb/>
　上曰泰者天地交也財成輔相者以人道交天地也<lb/>
　坤為民財裁古通用○張紫巖曰箕子陳洪範自五<lb/>
　行至五福六極財成輔相之道舉備其中○郭白雲<lb/>
　曰泰之時萬物盛極而人不知節故財成輔相以天<lb/>
<pb n="12a"/>
　地交泰之道左右吾民也○蔡節齋曰天地之道以<lb/>
　氣形全體言天地之宜以時勢所趨言氣化流行聖<lb/>
　人為之裁制以分春夏秋冬之節地形廣邈聖人為<lb/>
　之裁制以分南北東西之限春生秋殺此時運之自<lb/>
　然髙黍下稻此地勢之所宜聖人輔相之使春耕秋<lb/>
　斂髙者種黍下者種稻<lb/>
天地不交否君子以儉徳辟難不可榮以禄<lb/>
　郭白雲曰儉徳辟難與疎且逺者言也○楊誠齋曰<lb/>
<pb n="12b"/>
　非能忍天下不可忍之窮不可避天下不可避之難<lb/>
　窮之不忍誘之者至矣誘之所投禍之所隨唯不可<lb/>
　榮以禄則免矣○項平甫曰儉徳避難不與害交也<lb/>
　不可榮以禄不與利交也此君子所以體天地不交<lb/>
　之象不可榮猶言不可得而榮儉徳屬地之嗇不可<lb/>
　禄屬天之髙○趙復齋曰儉損其徳謂韜光晦迹不<lb/>
　見于外<lb/>
　　按儉徳即括囊之義處濁世而聞望顯著禄一及<lb/>
<pb n="13a"/>
　　難不免矣<lb/>
天與火同人君子以類族辨物<lb/>
　虞仲翔曰方以類聚物以羣分君子和而不同故于<lb/>
　同人以類族辨物也○蘇子瞻曰水之于地為比火<lb/>
　之與天為同人同人與比相近而不同不可不察也<lb/>
　比以无所不比為比同人以有所不同為同○程傳<lb/>
　不云火在天下天下有火而云天與火者天在上火<lb/>
　炎上火與天同故為同人之義君子以類族辨物各<lb/>
<pb n="13b"/>
　以其類族辨物之同異也若君子小人之黨善惡是<lb/>
　非之理物情之離合事理之異同凡同異者君子能<lb/>
　辨明之故處物不失其方也○王童溪曰同人所以<lb/>
　為同者非渾然无所區别之謂類物之族而後物得<lb/>
　所辨則以不同同之乃所以為同人○馮厚齋曰類<lb/>
　族如天之兼覆辨物如火之燭照○趙復齋曰乾與<lb/>
　離其卦殊天與火其物異故君子同天下之理不同<lb/>
　天下之物○合訂類族猶孟子之類萃大善與大善<lb/>
<pb n="14a"/>
　為類族小善與小善為類族君子之辨物辨以此也<lb/>
　辨則不同矣唯有不同而後有同良楛美惡之不齊<lb/>
　物之情也親疎厚薄之異等人之倫也去稂莠所以<lb/>
　植嘉禾逺小人所以親君子若渾而同之是大亂之<lb/>
　道也<lb/>
火在天上大有君子以遏惡揚善順天休命<lb/>
　司馬溫公曰火在天上明之至也至明則善惡无所<lb/>
　舛慶賞刑威得其當然後能保有四方以順天休命<lb/>
<pb n="14b"/>
　○本義所有既大无以治之則釁孽萌于其間矣天<lb/>
　命有善无惡故遏惡揚善所以順天反之于身亦若<lb/>
　是而已○趙復齋曰明能辨善惡健能遏而揚之○<lb/>
　楊誠齋曰天討有罪吾遏之以天天命有徳吾揚之<lb/>
　以天吾何與焉故曰順天休命同人離在下而權不<lb/>
　敢專故止于類而辨大有離在上而權由已出故極<lb/>
　于遏而揚<lb/>
地中有山謙君子以裒多益寡稱物平施<lb/>
<pb n="15a"/>
　石守道曰山髙則損之地卑則益之是損山之髙益<lb/>
　地之卑也夫損髙而益卑損多而益寡乃稱物平施<lb/>
　○蘇子瞻曰謙之為名生于過也物過然後知有謙<lb/>
　使物不過則謙者乃其中耳過與中相形而謙之名<lb/>
　生焉聖人即世之所名而名之其實則反中而已地<lb/>
　過乎卑山過乎髙君子多者取之謙也寡者益之亦<lb/>
　謙也○本義以卑蘊髙謙之象裒多益寡所以稱物<lb/>
　之宜而平其施亦謙之意　語録人多見得在己者<lb/>
<pb n="15b"/>
　髙在人者卑謙則抑己之髙而卑以下人便是平也<lb/>
　○朱漢上曰裒荀鄭諸儒讀作捊取也字書作掊山<lb/>
　在地中則髙者降而下卑者升而上髙卑適平上三<lb/>
　隂多也下二隂寡也艮為手掊也故君子取有餘益<lb/>
　不足以貴下人則貴賤平以財分人則貧富平以徳<lb/>
　分人則賢不肖平然平非漫无尊卑上下差等也稱<lb/>
　物而施適平而止平者施之則也坎為水天下之平<lb/>
　施者无若水也○郭兼山曰裒多益寡徳之盛稱物<lb/>
<pb n="16a"/>
　平施禮之恭○馮厚齋曰凡大象皆别立一意裒多<lb/>
　益寡稱物平施非君子謙徳之象乃君子治一世使<lb/>
　謙之象也○楊龜山曰何謂稱物逺近親疎各當其<lb/>
　分所謂稱也何謂平施所以施之其心一焉所謂平<lb/>
　也○胡雙湖曰地雖卑而多山雖髙而寡今地中有<lb/>
　山有裒多益寡象乃稱物平施也一陽在中有衡平<lb/>
　之象五隂有物與施之象○易外山之末在地上而<lb/>
　本在地中地中有山山之本也山藏其本而見其末<lb/>
<pb n="16b"/>
　此山之謙也水伏流于地中不見其形水之謙也謙<lb/>
　兼隂陽二土二土之徳故曰謙其徳博厚而皆平故<lb/>
　曰以平施<lb/>
雷出地奮豫先王以作樂崇徳殷薦之上帝以配祖考<lb/>
　鄭康成曰奮動也雷動于地上萬物乃豫也人至樂<lb/>
　則手欲鼔之足欲舞之王者功成作樂以文得之者<lb/>
　作籥舞以武得之者作萬舞各充其徳而為制祀天<lb/>
　帝以配祖考使考與天同其饗也○荀慈明曰樂者<lb/>
<pb n="17a"/>
　聖人因人之豫而節之所以養其正而閑其邪其和<lb/>
　可以感鬼神而况于人乎○司馬溫公曰雷出地春<lb/>
　分候也春分之時雷迅出地以動萬物萬物莫不奮<lb/>
　迅悦豫而從之豫喜意也作樂所以餙喜也薦之上<lb/>
　帝以配祖考用樂之盛者○程傳陽始閉鬱及奮發<lb/>
　則通暢和豫故為豫○本義雷出地奮和之至也先<lb/>
　王作樂既象其聲又取其義殷盛也○郭兼山曰雷<lb/>
　出地蓋帝出乎震之時夏之二月帝者生物之宗祖<lb/>
<pb n="17b"/>
　考者人之始○郭白雲曰禘有樂而嘗无樂先王作<lb/>
　樂之道因雷之収發蓋春秋者天地之闔闢也一闢<lb/>
　而雷奮于是乎樂作故能通隂陽之氣一闔而雷収<lb/>
　于是乎不作樂以順隂陽之理此所以禘有樂而嘗<lb/>
　无樂合于豫之作樂崇徳也○郭亨仲曰四至初有<lb/>
　宗廟之象○易外雷起黄鍾為聲音之元當在地中<lb/>
　中和之氣始復當在地上中和之氣大行此天地之<lb/>
　至樂也先王奉之以作樂崇其中和之徳以薦上帝<lb/>
<pb n="18a"/>
　亦以天地之中和還之于天地而已樂以人聲為本<lb/>
　而人聲以天聲為本雷者天之聲中聲也純剛无欲<lb/>
　乃元音也豫卦震樂之始作互坎樂之中中和之徳<lb/>
　充實于中也互艮樂之成下坤雷反于地歸其本根<lb/>
　也雷以氣為道然氣不可象故象其聲聲在則氣在<lb/>
　以聲宣其氣人氣宣而上帝之氣宣矣宣上帝之氣<lb/>
　以宣天下人之氣何徳之崇如之<lb/>
澤中有雷隨君子以嚮晦入宴息<lb/>
<pb n="18b"/>
　翟子元曰雷春夏用事今在澤中秋冬時也○吕藍<lb/>
　田曰雷入于澤退藏不用如日之嚮晦羣動皆息君<lb/>
　子不得不隨○本義雷藏澤中與時休息○項平甫<lb/>
　曰震朝氣也兑暮氣也春入于秋嵗之暮也卯入于<lb/>
　酉日之暮也木入金鄉則絶雷入澤中則蟄人入晦<lb/>
　時則息皆隨時之明義○張紫巖曰潛神至靜之地<lb/>
　而後能盡動説之道君子存身于靜其動也仁天下<lb/>
　説隨大功以著○馮厚齋曰雷發于震之春収聲于<lb/>
<pb n="19a"/>
　兑之秋由震而兑雷藏澤中與時休息日出于東方<lb/>
　之震而入于西方之兑由震而兑自明嚮晦天地之<lb/>
　隨為晝夜為寒暑為古今君子之隨為動息為語黙<lb/>
　為行藏○易外山止也澤引也卦互艮互巽巽順也<lb/>
　順以止之順以引之此所以合乎造化行乎鬼神<lb/>
山下有風蠱君子以振民育徳<lb/>
　程傳風遇山而回則物皆散亂故為有事之象君子<lb/>
　觀有事之象在已則養徳于天下則濟民○本義物<lb/>
<pb n="19b"/>
　壊而有事莫大于二者乃治己治人之事也○李隆<lb/>
　山曰山下有風風落山之謂山木摧落蠱敗之象振<lb/>
　民謂巽風之鼓為號令育徳猶艮山之養成材力○<lb/>
　朱漢上曰震動在外振民也兑澤在内育徳也育徳<lb/>
　者振民之本○俞石澗曰小畜風在天上觀風在地<lb/>
　上渙風在水上並無所阻故皆言行蠱之風則止于<lb/>
　山下為山所阻而不能條達故不言行而言有○來<lb/>
　矣鮮曰風俗頺敗由于民徳之不新民徳之不新由<lb/>
<pb n="20a"/>
　于己徳之不明<lb/>
　　按大象傳大抵以内外卦起義故先内而後外不<lb/>
　　必以治己在治人之後為疑<lb/>
澤上有地臨君子以教思无窮容保民无疆<lb/>
　王輔嗣曰相臨之道莫若説順不恃威制得物之誠<lb/>
　故物无違○本義教之无窮兑也容之无彊坤也○<lb/>
　郭白雲曰天之澤謂之澤地之澤亦謂之澤皆以及<lb/>
　物為功故澤為説○朱漢上曰以土制水宜若易者<lb/>
<pb n="20b"/>
　然迫之以險隘奔潰四出壊之而後已居之以寛大<lb/>
　則蓄而為澤矣君子之于民也亦然臨之以勢勢有<lb/>
　盡也親之以教教无窮也○趙汴水田澤之于地有<lb/>
　潤而无竭故君子以教思无窮地之於澤有受而无<lb/>
　阻故君子以容保民无疆○胡雲峯曰不徒曰教而<lb/>
　曰教思其意思如兑澤之深不徒曰保民而曰容保<lb/>
　民其度量如坤土之大<lb/>
風行地上觀先王以省方觀民設教<lb/>
<pb n="21a"/>
　九家易曰風行地上草木皆偃故以省察四方觀視<lb/>
　民俗而設其教也○吕藍田曰風行地上萬物得其<lb/>
　所以化○程傳風行地上周及庻物為由歴周覽之<lb/>
　象觀民設教如奢則約之以儉儉則示之以禮省方<lb/>
　觀民也設教為民觀也○朱漢上曰巽為多白眼觀<lb/>
　也坤為民○張紫巖曰坤地為方申命為教○項平<lb/>
　甫曰方與民屬地省之觀之教之屬風○易外天道<lb/>
　莫神于風之所化巽司風化震司動化動以為生化<lb/>
<pb n="21b"/>
　以為成小畜為風之始行于天上未能化物也觀為<lb/>
　風之終行于地上而物乃盡化故觀者風化之主也<lb/>
　觀古文作□即風字故觀者風之卦也天之神道莫<lb/>
　如風聖人之神道莫如教天以風為教聖人以教為<lb/>
　風故曰風教<lb/>
電雷噬嗑先王以明罰勑法<hi>電雷諸本作雷電朱子云當作電雷今從石經本改正</hi>
　侯行果曰雷以動物電以照物雷電震照則萬物<lb/>
　不能懷邪故先王則之明罰勑法以示萬物○朱漢<lb/>
<pb n="22a"/>
　上曰明其罰之輕重使人曉然易避效電之明正其<lb/>
　法令以警懈惰效雷之動九四坎為律法也○王秋<lb/>
　山曰電掣則雷震雷迅則電赫相須並用亦有一噬<lb/>
　一嗑象○熊梅邊曰明罰勑法以先王言者取其法<lb/>
　令垂後世折獄致刑以君子言者所以制小人<lb/>
山下有火賁君子以明庶政无敢折獄<lb/>
　程傳山者草木百物之所聚火在其下庶類咸被其<lb/>
　光明賁餙之象君子以修明庶政成文明之治折獄<lb/>
<pb n="22b"/>
　者專用情實有文餙則沒其情矣故无敢用文以折<lb/>
　獄也○朱子明庶政是離无敢折獄是艮明在内不<lb/>
　能及逺故止而不敢折也此與旅都説刑獄但爭艮<lb/>
　與離之在内外止在外明在内故明政而不敢折獄<lb/>
　止在内明在外故明慎用刑而不留獄<lb/>
山附於地剥上以厚下安宅<lb/>
　劉長民曰山以地為基厚其地則山保其髙君以民<lb/>
　為本厚其下則君安於上○蔡節齋曰厚下坤象安<lb/>
<pb n="23a"/>
　宅艮象○劉壽翁曰厚下安宅此言治剥之道○馮<lb/>
　厚齋曰以上下厚薄取象不以隂陽消長為義○李<lb/>
　隆山曰易中象辭曰大人曰君子曰先王而此獨曰<lb/>
　上者剥之世在下皆羣隂而猶有一陽在上作易者<lb/>
　喜見之故指在上之一陽而為之辭<lb/>
　　按山附於地猶之君託于民孔子觀象于此已别<lb/>
　　具隻眼故不曰地上有山也説家或泥于卦義以<lb/>
　　附于地為頽剥之象轉覺牽强蓋民猶水也可以<lb/>
<pb n="23b"/>
　　載舟可以覆舟地薄則山崩䧟地厚則山安宅聖<lb/>
　　人所以止剥于未然也<lb/>
雷在地中復先王以至日閉關商旅不行后不省方<lb/>
　程傳雷在地中陽始復之時陽始生于下而甚微安<lb/>
　靜而後能長先王順天道當陽之始生安靜以養之<lb/>
　人身亦然當安靜以養其陽也○郭白雲曰閉塞人<lb/>
　事以助天地之發○朱漢上曰復冬至之卦剥艮為<lb/>
　門闕反則閉關○馮厚齋曰后天子諸侯之通稱省<lb/>
<pb n="24a"/>
　方廵省四方○潘天錫曰閉關體坤之闔户○項平<lb/>
　甫曰彖取陽之復來故可以出入可以朋來可以有<lb/>
　攸往象取雷之在中故不可以行不可以出○呉草<lb/>
　廬曰一陽初生于地中未能為雷而曰雷者春時之<lb/>
　雷即此初生之陽所為也關者四郊之門商旅不通<lb/>
　則外者不入内人君不巡狩則内者不出外蓋欲地<lb/>
　上安靜以養地下初動之陽商旅坤為衆象行者衆<lb/>
　為大塗象后震為君象方坤為國土象○易外天之<lb/>
<pb n="24b"/>
　風无時不有故曰天下有風地之雷无時而不在故<lb/>
　曰雷在地中地无下地之下天也故不言地下而曰<lb/>
　地中<lb/>
　　按震之雷即震之龍也復之初即乾之初潛龍也<lb/>
　　十月之龍戰之龍即十一月之潛龍之龍唯其潛<lb/>
　　而勿用故有閉關之象知冬月之潛龍即知冬月<lb/>
　　之伏雷陽未嘗有一刻之或息<lb/>
天下雷行物與无妄先王以茂對時育萬物<lb/>
<pb n="25a"/>
　張子物因雷動雷動不妄則物亦不妄故曰物與无<lb/>
　妄育不以時害孰甚焉○本義天下雷行震動發生<lb/>
　萬物各正其性命是物物而與之以无妄也先王法<lb/>
　此以對時育物因其所性而不私焉○蔡進齋曰對<lb/>
　與對越上帝之對同○蘭惠卿曰如春毋取麛夏毋<lb/>
　伐木之類○項平甫曰時以象天物以象震○呉草<lb/>
　廬曰茂懋通勤勉之意上奉天時以行政令使无一<lb/>
　民不得其所无一物不遂其生○胡雙湖曰震為春<lb/>
<pb n="25b"/>
　互巽為春夏之交先王茂對此生長之時以養育萬<lb/>
　物是亦聖人之雷行物與之以无妄矣○何𤣥子曰<lb/>
　雷无私震物无私與故以為无妄之象對時謂順合<lb/>
　天時對時而曰茂涵蓄多少盡性至命之理非極誠<lb/>
　无妄者不能對時正所以育之<lb/>
天在山中大畜君子以多識前言往行以畜其徳<lb/>
　程傳畜為止畜又為畜聚天在山中之象則為蘊畜<lb/>
　艮止乾之義則為止畜止而後有積故止為畜義天<lb/>
<pb n="26a"/>
　在山中所畜至大多聞前古聖賢之言與行考跡以<lb/>
　觀其用察言以求其心識而得之以畜成其徳乃大<lb/>
　畜之義○朱漢上曰内卦兑口前言也外卦震行往<lb/>
　行也○項平甫曰文在外故為小畜識在心故為大<lb/>
　畜○龔泉峯曰以畜為止者文王周公之易兼取畜<lb/>
　止畜聚二義者孔子之易○張中溪曰天在山中畜<lb/>
　其氣也凡山中雷雨雲風之氣皆天也○魏鶴山曰<lb/>
　天在山中譬則心之體也聞一言見一行審問慎思<lb/>
<pb n="26b"/>
　明辨篤行以畜其心之徳則愈畜而愈大○馮深居<lb/>
　曰多識如天之容覆畜徳如山之圍繞○俞石澗曰<lb/>
　地之上空虚處皆天也室中有天洞中有天山中之<lb/>
　天何疑焉<lb/>
山下有雷頤君子以慎言語節飲食<lb/>
　荀慈明曰雷為號令今在山下閉藏故慎言語以陽<lb/>
　食隂艮以止之故節飲食○程傳雷震于山下山之<lb/>
　生物皆動其根荄發其萌芽為養之象口所以養身<lb/>
<pb n="27a"/>
　君子觀象以養身慎言語以養其徳節飲食以養其<lb/>
　體在身為言語于天下則凡命令政教出于身者皆<lb/>
　是愼之則无失在身為飲食于天下則凡貨財資用<lb/>
　養于人者皆是節之則无傷○王童溪曰山物之善<lb/>
　止者雷物之善動者山下有雷則動有止之謂也○<lb/>
　項平甫曰愼言語象雷之藏身節飲食象山之止物<lb/>
　○馮厚齋曰法雷之動以慎其所出法山之止以慎<lb/>
　其所入○俞石澗曰雷在山上則聲已在山是為小<lb/>
<pb n="27b"/>
　過在山下則聲未出山其動不至于過是頤養之象<lb/>
澤滅木大過君子以獨立不懼遯世无悶<lb/>
　劉長民曰用之則獨立不懼舍之則遯世无悶○朱<lb/>
　子木雖為水所浸而木未嘗動故君子觀之而獨立<lb/>
　不懼遯世无悶○項平甫曰獨立不懼木之植也遯<lb/>
　世无悶澤之説也<lb/>
水洊至習坎君子以常徳行習教事<lb/>
　司馬溫公曰水之流也習而不已以成大川人之學<lb/>
<pb n="28a"/>
　也習而不止以成大賢○程傳兩坎相習水流仍洊<lb/>
　之象水自涓滴至于江海洊習而不驟也其因勢就<lb/>
　下信而有常故君子取其有常則常久其徳行不常<lb/>
　則偽也取其洊習則習熟其教令之事若驟告未喻<lb/>
　遽責其從不能也○蘇子瞻曰事之待教而後能者<lb/>
　教事也君子平居常其徳行故遇險而不變習教事<lb/>
　故遇險而能應○本義治己治人皆必重習然後熟<lb/>
　而安之○郭白雲曰常徳行所以行險而不失其信<lb/>
<pb n="28b"/>
　習教事所以設險而固其國○耿希道曰行險者武<lb/>
　事所謂教事武事也馮厚齋曰如周官大司馬四時<lb/>
　之教是也<lb/>
明兩作離大人以繼明照于四方<lb/>
　王輔嗣曰繼謂不絶也明照相繼不絶曠也○孔仲<lb/>
　達曰繼續其明乃照于四方若明不繼續則不得久<lb/>
　為照臨○程傳大人以徳言則聖人以位言則王者<lb/>
　大凡以明相繼皆繼明也舉其大者以世襲繼照言<lb/>
<pb n="29a"/>
　之○陸農師曰日照乎晝火照乎夜繼續而起不至<lb/>
　絶曠○朱子兩作猶言洊至今日明來日又明只是<lb/>
　一箇明兩番作作起也○郭白雲曰六十四卦唯離<lb/>
　象獨稱大人大人者與日月合其明故稱大人○項<lb/>
　平甫曰日君象也不容有兩故明之兩作者為大人<lb/>
　繼明之象繼有前後之義非並作也日繼日猶君繼<lb/>
　君有天子諸侯嗣位之象故曰六五之吉離王公也<lb/>
　繼明與重明不同重明如聖益聖繼明如聖繼聖也<lb/>
<pb n="29b"/>
　○趙復齋曰日入而升謂之兩作日新不已謂之繼<lb/>
　明○梁孟敬曰人君有緝熙之敬而光明无間固繼<lb/>
　明也世世以明相繼重華重光亦繼明也○易外明<lb/>
　兩作所謂大明終始也<lb/>
山上有澤咸君子以虚受人<lb/>
　崔氏憬曰山髙而降澤下而升山澤通氣咸之象○<lb/>
　程傳人中虚則能受實則不能入矣虚中者无我也<lb/>
　中无私主則无感不通以量而容之擇合而受之非<lb/>
<pb n="30a"/>
　有感必通之道也○張子感物之善莫若以虚受人<lb/>
　有所係慕皆非正吉○吕藍田曰山能出雲而致雨<lb/>
　者山内虚而澤氣通也○本義山上有澤以虚而通<lb/>
　也○語録兑上缺澤口象兑下二陽澤底象艮上一<lb/>
　畫陽土之象下二畫隂中虚便是滲水象○項平甫<lb/>
　曰艮象下虚兑象上達○趙汴水曰彖爻與象各有<lb/>
　攸主釋彖言咸感釋象言虚受唯圓機之士可以學<lb/>
　易<lb/>
<pb n="30b"/>
雷風恒君子以立不易方<lb/>
　王童溪曰方也者不易之地也大學為人君止于仁<lb/>
　為人臣止于敬此不易之地所謂有常之徳也○朱<lb/>
　漢上曰巽股為立動而不易其方其不動者乎○項<lb/>
　平甫曰雷風相與者其情也雷主聲風主氣聲之與<lb/>
　氣相從而不厭雷風恒者其方也聲常在外氣常在<lb/>
　内二物者天下之至動也而不易如此是以君子象<lb/>
　之方之所在則立焉非一方也○邱行可曰巽入也<lb/>
<pb n="31a"/>
　而在内震出也而在外二物各居其位則謂之恒故<lb/>
　君子體之而立不易方若雷入而從風風出而從雷<lb/>
　二物易位而相從則謂之益故君子體之亦有遷改<lb/>
　之義此恒益之不同○趙汴水曰雷風二物至不能<lb/>
　久而天地之化所以能久者雷風也○胡雲峯曰雷<lb/>
　風雖變而有不變者存體雷風之變者為我之不變<lb/>
　者善體風雷者也○胡雙湖曰震巽皆木有立象巽<lb/>
　震同處東南故有不易方象<lb/>
<pb n="31b"/>
天下有山遯君子以逺小人不惡而嚴<lb/>
　崔氏憬曰小人浸長如山之侵天君子遯避若天之<lb/>
　逺山○侯行果曰羣小浸盛君子避之但矜嚴于外<lb/>
　不憎惡于内○王會之曰君子之逺小人如天道黙<lb/>
　運不下校于物○張子惡讀如憎惡之惡逺小人不<lb/>
　可示以惡也○本義天體无窮山髙有限○朱漢上<lb/>
　曰初四二五相應不惡也四陽以剛嚴在上臨之不<lb/>
　惡而嚴也○張紫巖曰不惡如天之无不容嚴若山<lb/>
<pb n="32a"/>
　之靜而止○王童溪曰天非與山較髙下也而山之<lb/>
　于天自有不可侵之勢據巔以觀天而天愈髙愈逺<lb/>
　愈不可及○項平甫曰乾為君父故嚴艮為少男故<lb/>
　小○王秋山曰天乾也上三陽健行而逺去山艮也<lb/>
　下二隂為一陽止之而不得行是小人猶有所制而<lb/>
　君子得以從容逺去又見去之髙者其勢不可得而<lb/>
　止遯之象<lb/>
雷在天上大壯君子以非禮弗履<lb/>
<pb n="32b"/>
　孔仲達曰壯而違禮則凶凶則失壯○程傳自勝之<lb/>
　謂强○張子克己反禮壯莫甚焉○朱子雷在天上<lb/>
　是甚威嚴人之克己能如雷在天上則威嚴果決方<lb/>
　能克去非禮○項平甫曰内知非禮屬乾外能弗履<lb/>
　屬震知行並進至壯者能之○趙復齋曰動乎天故<lb/>
　非禮弗履○馮氏去非曰天上而澤下為禮天下而<lb/>
　雷上宜其戒非禮也○趙汴水曰雷在天上非所宜<lb/>
　履猶壯者之行易越禮度故戒之○徐方塘曰禮天<lb/>
<pb n="33a"/>
　秩乾象震為足履屬震象<lb/>
明出地上晉君子以自昭明徳<lb/>
　程傳昭明之也去蔽致知昭明徳于己也明明徳于<lb/>
　天下昭明徳于外也明明徳在己故曰自昭○朱漢<lb/>
　上曰乾曰自强晉曰自昭二者自已為之天行日進<lb/>
　誰使之哉○項平甫曰明徳以象曰自昭以象出地<lb/>
　○趙復齋曰如日之升无或使之揠苖則害矣<lb/>
明入地中明夷君子以莅衆用晦而明<lb/>
<pb n="33b"/>
　王輔嗣曰藏明于内乃得明也顯明于外巧所避也<lb/>
　○孔仲達曰君子用此明夷之道以臨于衆冕旒垂<lb/>
　目黈纊塞耳无為清靜民化不欺若運其聰明顯其<lb/>
　智慧民即逃其密綱奸偽滋生藏明用晦反得其明<lb/>
　○張子不任察而不失其治○郭白雲曰明夷非毁<lb/>
　其明也晦其明而已晦其明則有終明之道○朱子<lb/>
　晦是不察察外晦而内必明○張紫巖曰明失當求<lb/>
　之晦即一身之間用晦則神氣守而智益明酬酢事<lb/>
<pb n="34a"/>
　變不失其性不獨莅衆當晦也明入地中旦而復明<lb/>
　曰用晦而明○項平甫曰用晦而明以坤養離也○<lb/>
　吕東萊曰此君子養明之道不有虞淵之入焉有暘<lb/>
　谷之明○何𤣥子曰用晦而明謂明生于晦<lb/>
風自火出家人君子以言有物而行有恒<lb/>
　蘇子瞻曰火之所以盛者風也火盛而風出焉家之<lb/>
　所以正者我也家正而我與焉○朱子風自火出如<lb/>
　一爐火必有氣衝上去便是風○楊龜山曰言忠信<lb/>
<pb n="34b"/>
　則有物行篤敬則有恒○張紫巖曰風象化火象禮<lb/>
　化自禮出君子必誠其言行非禮儀法度不言行○<lb/>
　謝上蔡曰不誠則无物誠者物之終始終始者有常<lb/>
　之謂○項平甫曰五行之氣熱極為風人心之動化<lb/>
　為風凡風皆自火出者也蓋萬物以火為内天下以<lb/>
　家為内人之言行以心為内言行風也有物有恒心<lb/>
　主之也○李西溪曰風自火出槖籥之火也大凡鼓<lb/>
　鑄須是鼓得許多風從火裏出槖籥自有一箇户庭<lb/>
<pb n="35a"/>
　閫奥家之象就中必有模範言行身之模範也物恒<lb/>
　其則也一身之模範一家之模範也○徐進齋曰物<lb/>
　恒内也言行外也外本乎内風自火出象○呉草廬<lb/>
　曰言屬火言有物如火之麗于物而傳行如行地之<lb/>
　風其行有常○胡雲峯曰一家之化自吾言行出皆<lb/>
　由内及外自然薰蒸而成者也○華霞峯曰言行最<lb/>
　不可欺家人<lb/>
上火下澤睽君子以同而異<lb/>
<pb n="35b"/>
　荀慈明曰火性炎上澤性潤下故曰睽也大歸雖同<lb/>
　小事當異百官殊職四民異業文武並用威徳相反<lb/>
　共歸于治故曰以同而異○程傳不能大同者亂常<lb/>
　拂理之人也不能獨異者隨俗習非之人也要在同<lb/>
　而能異耳○項平甫曰同象兑之説異象離之明君<lb/>
　子周而不比和而不同羣而不黨皆同而異也○楊<lb/>
　誠齋曰禹稷顔回同道而異趣夷惠同聖而異行未<lb/>
　足為同之異也一孔子也而齊魯之去異遲速一孟<lb/>
<pb n="36a"/>
　子也而今昔之餽異辭受此同而異也○張舜文曰<lb/>
　離兑同出于坤火澤同出于地一動而上一動而下<lb/>
　其末異如此<lb/>
　　按凡大象都止就本卦全象取意效法明夷即用<lb/>
　　其晦睽即用其異但異非直異有同者在乃可異<lb/>
　　耳與彖傳合睽之義自别<lb/>
山上有水蹇君子以反身修徳<lb/>
　陸公紀曰水本應在山下今在山上終應反下故曰<lb/>
<pb n="36b"/>
　反身君子處窮之時則獨善其身○孔仲達曰蹇難<lb/>
　之時惟宜反求諸身道成徳立方能濟險○朱子困<lb/>
　之極事无可為惟有致命遂志山上有水如山上之<lb/>
　泉曲折多艱然猶可行故教以反身修徳○馮厚齋<lb/>
　曰艮為躬在内反身象坎水象徳蒙之徳亦坎也○<lb/>
　蔡節齋曰反身止乎外艮象修徳養乎中坎象○趙<lb/>
　汴水曰山上有水立卦以起義險在前偃卦以起義<lb/>
雷雨作解君子以赦過宥罪<lb/>
<pb n="37a"/>
　王輔嗣曰赦放免過誤失宥寛宥罪故犯過輕則赦<lb/>
　罪重則宥○項平甫曰過與罪屬坎坎為法律為徽<lb/>
　纒赦宥屬震震為動出為反坐<lb/>
山下有澤損君子以懲忿窒欲<lb/>
　虞仲翔曰兑説故懲忿艮止故窒欲○孔仲達曰懲<lb/>
　者息其既往窒者閉其將來忿欲皆有往來懲窒互<lb/>
　文而相足也○程傳氣通上潤深下増髙皆損下之<lb/>
　象修己之道所當損者唯忿與欲○項平甫曰懲者<lb/>
<pb n="37b"/>
　遏而絶之如澤之絶山窒者塞而不流如山之塞澤<lb/>
　○王秋山曰和説則无忿知止則无欲故曰損徳之<lb/>
　修也○俞石澗曰山下有澤則澤寇山而山塞澤澤<lb/>
　日壅山日削為損之象揚子雲曰山殺瘦澤増髙其<lb/>
　説是已<lb/>
風雷益君子以見善則遷有過則改<lb/>
　王輔嗣曰遷善改過益莫大焉○孔仲達曰必雷動<lb/>
　于前風散于後然後萬物皆益二月啓蟄之後風以<lb/>
<pb n="38a"/>
　長物八月収聲之後風以殘物風之為益其在雷後<lb/>
　○劉長民曰六子皆有益于物必曰風雷者水火山<lb/>
　澤惟能結聚萬物必由散動然後増長○程傳風烈<lb/>
　則雷迅雷擊則風怒二物相益者也○張紫巖曰萬<lb/>
　物至是有去故從新之益坤隂變否為遷善為改過<lb/>
　○胡雲峯曰速于遷善則過當益寡決于改過則善<lb/>
　當益純又自有相益之功○觀彖雷發動其陽氣故<lb/>
　有遷善之義風消散其隂氣故有改過之義<lb/>
<pb n="38b"/>
　　按損上以益下原兼損而言必有所損乃有所益<lb/>
　　故傳言改過者損也言遷善者益也與卦義通又<lb/>
　　不獨以象取也<lb/>
澤上于天夬君子以施禄及下居徳則忌<lb/>
　張紫巖曰功力爭歸雖霈天之澤不自以為功則人<lb/>
　心悦而天意得澤上于天利澤下施與天下同古者<lb/>
　謂禄曰天禄乾下為禄乾剛為徳居徳則兑毁隨至<lb/>
　曰居徳則忌○蔡進齋曰居其徳而不施則與象反<lb/>
<pb n="39a"/>
　矣故忌○趙復齋曰戒滿而溢○李隆山曰居者積<lb/>
　而不流之謂若奇貨可居之居○李蒙齋曰忌如道<lb/>
　家所忌之忌功被天下而守之以讓其是道歟○趙<lb/>
　汴水曰澤本在下氣騰而上于天必決而復下為雨<lb/>
　露之澤禄施及下體天澤下沛之義居若寵利居成<lb/>
　功之居所謂有其善矜其能者以徳自居猶以禄自<lb/>
　富○來矣鮮曰夬三月之卦正天子行惠布徳之時<lb/>
　恩澤之澤居者施之反<lb/>
<pb n="39b"/>
　　按此與无敢折獄文法同雲峯以為大象无反例<lb/>
　　者非<lb/>
天下有風姤后以施命誥四方<lb/>
　孔仲達曰風行天下无物不遇故為姤象風行草偃<lb/>
　天之威令人君法此以施教命誥于四方○朱漢上<lb/>
　曰施命誥四方君與萬民相遇之道巽為命自上而<lb/>
　下○張紫巖曰化不足而後有命命非聖人得已也<lb/>
　盤庚周公誥書丁寜反復正隂生防㣲之幾○觀彖<lb/>
<pb n="40a"/>
　施命與巽之申命相類皆取風之號令又㣲隂潛伏<lb/>
　則貴有以振動發散之<lb/>
澤上于地萃君子以除戎器戒不虞<hi>除去聲</hi>
　王輔嗣曰聚而无防則衆心生○孔仲達曰澤上于<lb/>
　地則水潦聚除治也○程傳衆聚則有爭物聚則有<lb/>
　奪聚必多故所以戒不虞除謂簡治去弊惡也○朱<lb/>
　子澤本當在地中今在地上則有潰決奔突之憂○<lb/>
　沈守約曰坤在下闔户之時兑在上日入之所時闇<lb/>
<pb n="40b"/>
　而衆聚是以有不虞之備四有據衆逼尊之象君子<lb/>
　戒備之時○項平甫曰水與澤相近而不同水火以<lb/>
　氣言坎離主之山澤以形言艮兑主之水之氣可在<lb/>
　地上水之形不可在地上必置防以聚之以待不時<lb/>
　之用○張紫巖曰順説之極上恬下熙安于佚豫不<lb/>
　可一日忘備○王秋山曰澤上有地臨則聚澤者地<lb/>
　岸也澤上于地萃則聚澤者隄防也以地岸聚澤則<lb/>
　无隄防之勞以隄防聚澤則有潰決之憂故君子觀<lb/>
<pb n="41a"/>
　此象為治世之防○胡雙湖曰除戎器澤容水象戒<lb/>
　不虞地順象兌正秋屬金主刑殺亦有戎器象<lb/>
地中生木升君子以順徳積小以高大<lb/>
　孔仲達曰地中生木始于毫末終至合抱君子象之<lb/>
　以順行其徳積其小善以成大名○程傳順則可進<lb/>
　逆則退也萬物之進皆以順道○朱子木一日不長<lb/>
　便將枯瘁學者之于學不可一日少懈○郭白雲曰<lb/>
　地中生木人莫見其升之之迹者以順積而致之耳<lb/>
<pb n="41b"/>
　順則不逆于徳積則為之有漸○項平甫曰坤為順<lb/>
　巽為髙物之髙必以積其所積必以順○趙汴水曰<lb/>
　上坤下巽宜曰地中有木而曰生木者生則自下而<lb/>
　升為升之象木之升也順一氣之自然不天閼之由<lb/>
　芽蘖而拱把其升也烏可躐等至哉聖人因象以喻<lb/>
　進徳修業之理○易外不言地下有風而曰地中生<lb/>
　木風從天而降木自地而升<lb/>
澤无水困君子以致命遂志<lb/>
<pb n="42a"/>
　本義水下漏則澤上枯故曰澤无水致命猶言授命<lb/>
　言持以與人而不之有也○朱漢上曰澤无水則澤<lb/>
　道困矣然水在澤下未嘗不通○沈守約曰澤水之<lb/>
　聚水就下而趨坎則澤无水澤无水則萬物困矣○<lb/>
　趙復齋曰于困之時求所以不困者○吕東萊曰困<lb/>
　窮之時所為者不成所欲者不得志每為命所妨正<lb/>
　君子用力進歩之地此致命遂志獨言于困也○胡<lb/>
　雙湖曰致命兑澤涸象遂志坎心亨象○何𤣥子曰<lb/>
<pb n="42b"/>
　致猶委也人不信其命則死生禍福營為百端居貞<lb/>
　之志何以自遂今一委之命則不以命貳志者夫且<lb/>
　能以志立命<lb/>
木上有水井君子以勞民勸相<hi>勞平聲相去聲</hi>
　呉準齋曰象言木上有水是謂水之下有木明矣蓋<lb/>
　井无木為底則泥隨汲動水必濁唯用木則泥有所<lb/>
　䕶汲不至濁泉眼亦无窒塞之患伏羲時未有井文<lb/>
　王時則有井矣以此卦有井象而名之曰井如鼎卦<lb/>
<pb n="43a"/>
　之象亦若是而已鼎用烹井用汲亦皆自然之道也<lb/>
　君子觀井象而以為井田之法使民服田力穡勤勞<lb/>
　以奉養其上又勸其相助而不敢惰農自安亦猶井<lb/>
　中之水養人濟物而以上出為功也坎勞卦也故言<lb/>
　勞民互兌為口故言勸巽順故言相○李秀巖曰勸<lb/>
　相亦為井田設即相友相助相扶持之意<lb/>
　　按諸儒解木上有水或謂潤氣上行草木之杪每<lb/>
　　晨珠露以象水上于木或謂桔橰汲水獨呉氏以<lb/>
<pb n="43b"/>
　　井底有木為訓良然蓋井鼎皆以實象定名非以<lb/>
　　意造也凡大象傳以字必有實事如封建治厯折<lb/>
　　獄作樂之類井田大事其制本從井象起義呉説<lb/>
　　勞民句尤為至當<lb/>
澤中有火革君子以治厯明時<lb/>
　本義四時之變革之大者○李去非曰晝夜者一日<lb/>
　之革晦望者一月之革分至者一嵗之革厯元者无<lb/>
　窮之革○項平甫曰謂之有火言非其地不當有也<lb/>
<pb n="44a"/>
　澤中有火天之革治厯明時人之革凡改世者必治<lb/>
　厯改嵗者亦必治厯治一世之厯者可以明三正五<lb/>
　運之相革治一嵗之厯者可以明十二月六十甲子<lb/>
　之相革○丘行可曰日行周天嵗差甚微積之久則<lb/>
　差始見而厯法不容不更故治厯取諸革○趙復齋<lb/>
　曰澤中有火兌見離藏正秋時也火藏矣而非无故<lb/>
　火墓于戌冬繼秋春繼冬夏繼春父子相傳因也秋<lb/>
　繼夏金火相傳革也以氣言之金革火時一秋而暑<lb/>
<pb n="44b"/>
　氣退涼颷生也以物言之火革金爐鑄是也五行以<lb/>
　相生相授而金火以相革相成○馮深居曰大澤之<lb/>
　中水落而有火革故之象○呉草廬曰治厯取兌象<lb/>
　俾日月五緯之躔次秩然而理如澤之衆流有歸明<lb/>
　時取離象俾春夏秋冬之氣候粲然而見如火纎㣲<lb/>
　畢徹<lb/>
木上有火鼎君子以正位凝命<lb/>
　本義鼎重器也故有正位凝命之意凝猶至道不凝<lb/>
<pb n="45a"/>
　之凝所謂恊于上下以承天休者也○項平甫曰存<lb/>
　神以息氣人所以凝壽命中心无為以守至正君所<lb/>
　以凝天命正位象離為聽政之位凝命象巽巽為命<lb/>
　○邱行可曰凝命凝已改之命以鼎繼革欲人于變<lb/>
　革之後以端重守之○趙復齋曰木上有火燄也<lb/>
　此言主器之道○趙汴水曰鼎貴正正則不傾鼎貴<lb/>
　安安則不搖○王秋山曰取其端正之象以正其所<lb/>
　居之天位則愈久而愈安取其鎮重之象以凝其所<lb/>
<pb n="45b"/>
　受之天命使之愈久而愈固○胡雲峯曰鼎器正然<lb/>
　後可凝其所受之實君位正然後可凝其所受之命<lb/>
　○來矣鮮曰孔子因大禹鑄鼎象物成王定鼎於郊<lb/>
　鄏卜世卜年所以説到正位凝命<lb/>
洊雷震君子以恐懼修省<lb/>
　程傳洊重襲也上下皆震為洊雷○項平甫曰恐懼<lb/>
　修省所謂洊也人能恐懼則既震矣又修省焉洊在<lb/>
　其中○馮厚齋曰恐生于心懼見于貌修其所未為<lb/>
<pb n="46a"/>
　省其所已為或曰修其善省其惡○毛伯玉曰恐懼<lb/>
　作于心修省見于事<lb/>
兼山艮君子以思不出其位<lb/>
　董氏曰兩雷兩風兩火兩水兩澤皆有相往來之理<lb/>
　惟兩山並立不相往來此止之象○程傳位者所處<lb/>
　之分也萬事各有其所得其所則止而安若當行而<lb/>
　止當速而久或過或不及皆出其位也○張子如素<lb/>
　夷狄行乎夷狄素患難行乎患難○耿希道曰不出<lb/>
<pb n="46b"/>
　其位其身止也思不出其位其心亦止也象兼山○<lb/>
　趙汴水曰思其位思其所以位則動靜語黙皆素其<lb/>
　位未嘗越思也何思何慮者大人之止収其放而閑<lb/>
　之者君子之止思而後能止其所○何𤣥子曰易重<lb/>
　時位即時位即道也<lb/>
山上有木漸君子以居賢徳善俗<hi>王肅本作善風俗呉草廬從之</hi>
　程傳人之進於賢徳必有其漸非可陵節而遽至教<lb/>
　化之于人移風易俗非一朝一夕所能成故善俗亦<lb/>
<pb n="47a"/>
　必以漸○蔡節齋曰居徳艮止象善俗巽入象○項<lb/>
　平甫曰古書居皆訓積如化居居業積徳者喜漸漸<lb/>
　則増○趙復齋曰體内卦以修徳法外卦以化民○<lb/>
　華霞峯曰居如山止積久而安善如巽風漸次以入<lb/>
澤上有雷歸妹君子以永終知敝<lb/>
　王輔嗣曰歸妹相終始之道也故以永終知敝○蘇<lb/>
　子瞻曰歸妹女之方盛者也凡物之有敝者必自其<lb/>
　方盛而慮之迨其衰則无及矣○本義雷動澤隨歸<lb/>
<pb n="47b"/>
　妹之象君子觀其合之不正知其終之有敝推之事<lb/>
　物莫不皆然○項平甫曰震為反生終也兌為毁折<lb/>
　敝也○邱行可曰雷震澤上水氣隨之而升女子從<lb/>
　人之象婚姻之道欲其有終必有以知其不終之敝<lb/>
　女子以説而動失身敗徳不永其所終者多矣○王<lb/>
　汝中曰男女之合莫正於禮莫不正于情以禮而合<lb/>
　咸恒與漸也以情而合歸妹也<lb/>
　　按傳不曰雷澤歸妹而曰澤上有雷明雷之動因<lb/>
<pb n="48a"/>
　　澤之説也澤氣感而雷乃動雷動而澤以説隨之<lb/>
　　女從男也歸妹有坎離既濟之象既濟曰初吉終<lb/>
　　亂况在歸妹雷藏于澤斯善其終<lb/>
雷電皆至豐君子以折獄致刑<lb/>
　孔仲達曰斷決獄訟須得虚實之情致用刑罰必得<lb/>
　輕重之中若動而不明則淫濫斯及○蘇子瞻曰易<lb/>
　至于雷電相遇則必及刑獄取其明以動也至于離<lb/>
　艮相遇曰无折獄无留獄取其明以止也○程傳噬<lb/>
<pb n="48b"/>
　嗑言先王勑法以明在上王者之事豐言君子折獄<lb/>
　以明在下君子之用○朱漢上曰電明照也所以折<lb/>
　獄雷威怒也所以致刑○郭白雲曰噬嗑動以求明<lb/>
　故雖電雷而未極其至豐先明而後動則動无不善<lb/>
　是以極其至故曰雷電皆至明之至而動亦至也○<lb/>
　項平甫曰聲光並至所以為大○俞石澗曰電光閃<lb/>
　閃雷聲轟轟凡有歉於心者莫不震懾而知服折獄<lb/>
　致刑猶是<lb/>
<pb n="49a"/>
山上有火旅君子以明慎用刑而不留獄<lb/>
　孔仲逹曰山上有火逐草而行勢不久留故為旅象<lb/>
　○項平甫曰明象火慎象山不留獄象火之過山○<lb/>
　張中溪曰明无遁情慎无濫罰明慎既盡決斷隨之<lb/>
　聖人取象于旅正恐其留獄也<lb/>
隨風巽君子以申命行事<lb/>
　荀慈明曰巽為號令兩巽相隨故申命也法教百端<lb/>
　令行為上故曰行事○孔仲達曰兩風相隨物无不<lb/>
<pb n="49b"/>
　順○郭白雲曰君子之徳風有風之徳而下无不從<lb/>
　然後具重巽之義重巽隨風皆繫乎上下而言○沈<lb/>
　守約曰風之行无形巽而入之不暴化之行亦无迹<lb/>
　也神道鼓舞亦不遽也前以巽制之後以巽申之上<lb/>
　以巽出之下以巽行之新新而不窮承承而不已何<lb/>
　事不行是以君子以申命行事○邱行可曰申命所<lb/>
　以致其戒于未事之先行事所以踐其言于申命之<lb/>
　後○項平甫曰申命象風之聲行事象風之迹<lb/>
<pb n="50a"/>
　　按孔子大象往往别取一義不必與卦意同獨此<lb/>
　　言申命行事乃重巽之本象即彖傳之意以明之<lb/>
　　繫辭巽以行權即行事也<lb/>
麗澤兑君子以朋友講習<lb/>
　虞仲翔曰兑兩口對故朋友講習也○孔仲達曰同<lb/>
　門曰朋同志曰友○邵康節曰它説皆有所害唯朋<lb/>
　友講習无説于此故言其極者也○蘇子瞻曰取其<lb/>
　樂而不流也○本義兩澤相麗互相滋益○朱漢上<lb/>
<pb n="50b"/>
　曰講其所知習其所行○張紫巖曰兼山有物我兩<lb/>
　止義麗澤有内外皆説意○蔡節齋曰講兌象習重<lb/>
　兌象<lb/>
風行水上渙先王以享于帝立廟<lb/>
　石守道曰冬月天地閉塞水凝為氷春風一動釋其<lb/>
　否結解其氷凍渙象王者出民塗炭之後法此享帝<lb/>
　以訓民事君立廟以教民事親二者忠孝之道教化<lb/>
　所先也○程傳風行水上有渙散之象享帝立廟人<lb/>
<pb n="51a"/>
　心之所歸係人心合離散之道无大于此○張紫巖<lb/>
　曰盤庚安羣臣百姓必以天以先王蓋所以先天下<lb/>
　而合其心坎血為享乾上為帝風主化水主信將大<lb/>
　其化非誠信不可○朱漢上曰享于上帝使人知天<lb/>
　无二主立廟則人知反本○項平甫曰享帝于郊象<lb/>
　巽之髙立廟于宫象坎之隱○俞石澗曰渙泮渙也<lb/>
　風來水靣而水有文故曰渙風无形无所寓則无以<lb/>
　見之水動成文後見風之至鬼神亦无形者設壇于<lb/>
<pb n="51b"/>
　郊立廟于宫而後天神格人鬼享有所寓故也○梁<lb/>
　孟敬曰風之與水雖散而相感應是其散者乃所以<lb/>
　合也人心之散因祭祀而合鬼神之散因郊廟而合<lb/>
澤上有水節君子以制數度議徳行<lb/>
　侯氏行果曰澤上有水以隄防為節○程傳制立數<lb/>
　度凡物之大小輕重髙下文質皆有數度所以為節<lb/>
　也數多寡度法制議徳行謂商度求中度也○朱漢<lb/>
　上曰澤之容水固有限量虚則納之滿則泄之水以<lb/>
<pb n="52a"/>
　澤為節也○郭白雲曰澤无水則為不足澤上有水<lb/>
　則為有餘有餘則當節在人之節制數度以節于外<lb/>
　議徳行以節于内為國為家至于一身其内外制節<lb/>
　皆一也○項平甫曰制數度坎之法律議徳行兌之<lb/>
　講習○王童溪曰數度所以為節也使貴賤上下各<lb/>
　安其分徳行欲其中節也隨時合宜无過不及則為<lb/>
　中節○俞石澗曰澤所以止水故謂之節數者一十<lb/>
　百千萬也度者分寸丈尺引也<lb/>
<pb n="52b"/>
澤上有風中孚君子以議獄緩死<lb/>
　孔仲達曰風行澤上无所不周其猶信之被物无所<lb/>
　不至故曰澤上有風中孚○郭白雲曰治獄聽訟虚<lb/>
　中為先此君子法中孚以議緩也○項平甫曰獄之<lb/>
　將決則議之既決則又緩之然後盡于人心故獄成<lb/>
　而孚輸而孚在我者盡故在人者无憾兑為口舌為<lb/>
　附決議獄象巽為進退為不果緩死象○徐進齋曰<lb/>
　象言刑獄者五噬嗑賁豐旅中孚也以離為兵戈有<lb/>
<pb n="53a"/>
　刑獄象又離明則刑不濫中孚厚畫離也噬嗑豐兼<lb/>
　取震動以致決賁旅兼取艮艮以止之也中孚似離<lb/>
　互體有震艮而又兌以議之巽以緩之聖人即象垂<lb/>
　教其忠厚惻怛之意如此○王秋山曰繫獄者恐其<lb/>
　有虚中之實故議之臨刑者恐其有實中之虚故緩<lb/>
　之○呉草廬曰五獄皆離象離中虚外窒有似囹圄<lb/>
　刑之用不用則自震艮而異震動必用噬嗑豐也艮<lb/>
　止不用賁旅也然噬嗑罪輕則罰薄豐罪重則加刑<lb/>
<pb n="53b"/>
　賁情重而未明則待鞫旅情輕而猶疑則暫出蓋離<lb/>
　獄在内者其獄有人離獄在外者其獄无人也四卦<lb/>
　三畫之離獄之小者中孚六畫之離獄之大者死罪<lb/>
　也而有震有艮則刑之用不用未決故議之議之則<lb/>
　非必死非必不死緩之而已矣議獄緩死必誠求之<lb/>
　故見于中孚之象<lb/>
山上有雷小過君子以行過乎恭䘮過乎哀用過乎儉<lb/>
　程傳當過而過乃其宜也不當過而過則過矣○張<lb/>
<pb n="54a"/>
　子過恭哀儉皆宜下之義○吕藍田曰山上有雷震<lb/>
　動一山則有餘震動天下則不足此小者過也○丘<lb/>
　行可曰雷在山上已離于地而未升于天其聲小過<lb/>
　而已○朱漢上曰考父之過恭髙柴之過哀平仲之<lb/>
　過儉非過于理也小過乃所以為時中○項平甫曰<lb/>
　曰行曰䘮曰用皆見于動象震也曰恭曰哀曰儉皆<lb/>
　當止之節象艮也○趙復齋曰恭哀儉多不及過之<lb/>
　而後中<lb/>
<pb n="54b"/>
水在火上既濟君子以思患而豫防之<lb/>
　王輔嗣曰存不忘亡既濟不忘未濟○孔仲達曰水<lb/>
　在火上炊爨象飲食以之而成性命以之而濟故曰<lb/>
　既濟○劉長民曰水火之性竟則必復復則為變○<lb/>
　蔡節齋曰思患坎難象豫防離明象○項平甫曰人<lb/>
　之用莫大于火而火常足以生患善濟火者莫若水<lb/>
　思火之為患而儲水以防之使水常在火上則其患<lb/>
　亡矣故君子制行立教行政舉事必皆有以濟之周<lb/>
<pb n="55a"/>
　秦之强弱師商之過不及皆其事也○錢啓新曰君<lb/>
　子觀象于其相濟之用即思其相射之患豫防如豫<lb/>
　以水防火又豫防水之滅火<lb/>
火在水上未濟君子以慎辨物居方<lb/>
　王輔嗣曰辨物居所令物各當其所○本義水火異<lb/>
　物各居其所故君子觀象而審辨之○朱漢上曰有<lb/>
　辨然後有交辨之以正其體交之以致其用有未濟<lb/>
　乃有既濟而未濟含既濟之象○項平甫曰必加慎<lb/>
<pb n="55b"/>
　者以其未濟也水火交則有難未交則未有難然難<lb/>
　將生矣辨之不早辨居之不得其所皆難之所由生<lb/>
　也可不謹乎易終于未濟而始于屯其意深矣○馮<lb/>
　厚齋曰慎于辨物使物以羣分慎以居方使方以類<lb/>
　聚○趙汴水曰既濟言其用用貴交未濟言其體體<lb/>
　惡糅雜故謹而辨之各居其方全其體所以待用體<lb/>
　虧則用嗇君子在位小人在野辨忠佞之邪正不特<lb/>
　水火為然○龔泉峯曰辨離明象居坎陷象<lb/>
<pb n="56a"/>
　　按大象傳孔子專以卦象言也不必盡與卦意同<lb/>
　　此則所謂孔子之易也首句言體象或並舉或側<lb/>
　　叙每以一字晝卦義所以示人觀象之法八純卦<lb/>
　　皆兩體一象天无二地无二則天以行言地以勢<lb/>
　　言水有前後則曰洊至天无二日則曰明兩作作<lb/>
　　繼起也雷聲複疊則曰洊雷非若水之漸進故不<lb/>
　　曰至風亦有前後曰隨風洊有力隨有情隂陽之<lb/>
　　分也山多並峙故曰兼澤相比則相入故曰麗餘<lb/>
<pb n="56b"/>
　　卦于天地山澤雷不言他象離火也而或言日言<lb/>
　　電言明坎水也而或言雲言雨言泉巽風也而或<lb/>
　　言木各隨卦象而變屯曰雲言水之氣也雷上不<lb/>
　　得有水也雲與雷合雷在雲中有盤繞之象為屯<lb/>
　　蒙曰泉是山下之水曰出見蒙有開發之機初之<lb/>
　　發蒙出之象也故不曰有需之雲曰上于天是未<lb/>
　　成雨而欲雨故可需訟不曰天下有雲天下有雨<lb/>
　　而曰天與水違行以上下不交而水性自下訟所<lb/>
<pb n="57a"/>
　　由也凡大象未有言地下者以地下即天故多言<lb/>
　　地中師之水在地中伏于隂師象曰在見兵即在<lb/>
　　民也比之地上有水顯于陽比象曰有言其不可<lb/>
　　无也蹇之山上有水曰有者不常有也非定在也<lb/>
　　故不言在解不曰水而曰雨變險象為膏澤也既<lb/>
　　濟曰水在火上未濟曰火在水上不言有而言在<lb/>
　　者一言其既也一言其本也天在上火炎上為同<lb/>
　　人與違行正相反故亦曰與大有之火君象也不<lb/>
<pb n="57b"/>
　　言日者以卦名大有主離中之一隂也故言其本<lb/>
　　象而曰在者正其位也與出地上者異矣噬嗑之<lb/>
　　火與雷合則曰電賁之火不言日者日入地則晦<lb/>
　　山下非地下比日在地上容光必照無祗在山下<lb/>
　　之理故曰山下有火晉不言日言火而曰明出地<lb/>
　　上言明以别于大有之君象言出以見其始進而<lb/>
　　上也明夷不曰日在地中而曰明入者言非无明<lb/>
　　也言自明趨晦也自入于地也非地之咎革不曰<lb/>
<pb n="58a"/>
　　火在澤下澤下有火而曰澤中有火危之也澤將<lb/>
　　熄火矣豐之火不曰火曰日而曰電雷下不得有<lb/>
　　日也甚之曰皆至象勢之盛大也旅曰山上有火<lb/>
　　有非常在暫焉耳風隂質而清小畜之風行于髙<lb/>
　　天之上以臣畜君之象蠱之風束于山下風不散<lb/>
　　而物可化故不曰行而曰有觀之風曰行言其无<lb/>
　　不到也大過不曰風者澤下不得有風也曰澤滅<lb/>
　　木滅沒也以明卦之不善家人不曰風在火上而<lb/>
<pb n="58b"/>
　　曰風自火出以内外相因明卦義也姤之風曰有<lb/>
　　者言乍遇之也不願其行也渙曰風行水上水得<lb/>
　　風而生瀾行以狀其泮渙升不曰風而曰木者地<lb/>
　　中不得有風從地而升者唯木曰地中生木生升<lb/>
　　象井以水下不得有風故亦曰木木上有水以象<lb/>
　　井鼎亦曰木者象傳火之薪以致烹餁漸不言風<lb/>
　　者風无漸之次也故曰山上有木明非地中生木<lb/>
　　之易長也故不曰生豫之雷出地矣狀之曰奮豫<lb/>
<pb n="59a"/>
　　樂之象可繪隨為澤中之雷其聲隱隱故曰有復<lb/>
　　為地中之雷時在冬至尚未有聲然已在矣故曰<lb/>
　　雷在地中无妄之雷出地之後曰天下雷行行以<lb/>
　　狀其遍頤之雷在山下其聲㣲不可為出而非地<lb/>
　　之伏故與澤中同曰有雷行天之物也大畜天上<lb/>
　　之雷以視天下之雷勢更峻而盛故不曰行而曰<lb/>
　　在若聚而不散者歸妹之雷在澤上雷者澤之所<lb/>
　　由以升也隨之反隨則澤以藏雷歸妹則雷以動<lb/>
<pb n="59b"/>
　　澤雖同曰有此則見澤之將隨雷也小過曰山上<lb/>
　　有雷視山下則聲逺視天下天上則聲近猶愈于<lb/>
　　澤中之泥故為小過謙曰地中有山言山之本半<lb/>
　　在地中也剝不曰地上有山而曰山附于地明山<lb/>
　　以地厚而得峙諸家泥卦義謂山剥而反于地失<lb/>
　　之矣大畜曰天在山中天者氣也氣无不入故為<lb/>
　　畜以凝聚言也咸曰山上有澤澤氣上通也遯曰<lb/>
　　天下有山明天之下必有山山不能无然山自在<lb/>
<pb n="60a"/>
　　下无傷于天之髙以喻小人而遯之道已盡損曰<lb/>
　　山下有澤明山日峻而下日虚也夬之澤假雨澤<lb/>
　　之澤曰上于天天非澤所明其必決而下也萃曰<lb/>
　　澤上于地有所受則不流也故聚困有水而曰无<lb/>
　　水水下洩則澤上涸也節反對下有所畜幸之曰<lb/>
　　有水中孚之風澤澤止水也无風則靜有風則動<lb/>
　　明其相感曰有履之天澤而曰上曰下尊卑之分<lb/>
　　定矣睽之火澤而曰上曰下睽離之勢成矣二卦<lb/>
<pb n="60b"/>
　　直明卦體而義已備泰否之地天天地言交不父<lb/>
　　以顯其義恒之雷風益之風雷不加一言者義自<lb/>
　　以象著也至卦名下每用一以字一示古人制器<lb/>
　　尚象之道一示學者用易寡過之法如建國立廟<lb/>
　　作樂明刑行師言衆治厯正位之類皆制器之事<lb/>
　　也如自强不息厚徳載物之類皆寡過之事也<lb/>
　<lb/>
　周易孔義集說卷十七<lb/>
</p>
<p>
</p>
  </div>
</body>
</text>
</TEI>
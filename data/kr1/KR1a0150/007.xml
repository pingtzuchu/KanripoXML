<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集説卷七</head> <lb/>
    <p>
<pb n="1a"/>
欽定四庫全書<lb/>
　周易孔義集説卷七<lb/>
　　　　　　　　　　　光禄寺卿沈起元撰<lb/>
　　上經<lb/>
䷘<hi>震下乾上</hi>　　中爻艮巽<lb/>
　程傳既復于道則合正理而无妄故復之後受之以<lb/>
　无妄為卦乾上震下震動也動以天為无妄動以人<lb/>
　欲則妄矣<lb/>
<pb n="1b"/>
无妄元亨利貞其匪正有眚不利有攸往　彖傳无妄<lb/>
剛自外來而為主于内動而健剛中而應大亨以正天<lb/>
之命也其匪正有眚不利有攸往无妄之往何之矣天<lb/>
命不祐行矣哉<lb/>
　程傳无妄者至誠也至誠者天之道也无妄有大亨<lb/>
　之理法无妄之道利在貞正失貞正則妄也雖无邪<lb/>
　心苟不合正理則妄也乃邪心也故有匪正則為過<lb/>
　眚坤初爻變而為震剛自外而來也震以初爻為主<lb/>
<pb n="2a"/>
　成卦由之故初為无妄之主動以天為无妄九居初<lb/>
　正也下動上健剛健无妄之體也五以剛居中正下<lb/>
　復以中正相應是順理而不妄也天命謂天道也○<lb/>
　本義无妄實理自然之謂　語録如賢者過之其心<lb/>
　豈曽有邪却不合正理佛氏亦豈有邪心者○朱漢<lb/>
　上曰剛自外來安能必其為主于内動而健安能使<lb/>
　剛中而必應以正而至于大亨乎非天命不能也天<lb/>
　命即天理非人為也○趙復齋曰剛自外來寄象爾<lb/>
<pb n="2b"/>
　其實天之所賦我固有也○鄭亨仲曰陽復妄消之<lb/>
　時惟利正者其匪正者皆不利也○郭兼山曰天下<lb/>
　雷行其動以時故春分而出萬物隨之而出秋分而<lb/>
　入萬物從之而入莫之令而常自然故曰乾道變化<lb/>
　各正性命其或感之有正有不正養之或得或失所<lb/>
　以為夭壽為災眚是為匪正有眚之理○王童溪曰<lb/>
　初九之剛乾索于坤而為震而无妄之外體又乾也<lb/>
　則初九之剛實自乾來故曰剛自外來在无妄則内<lb/>
<pb n="3a"/>
　體也故曰為主于内初九九五六二正也正則能大<lb/>
　亨六三上九不正也不正則妄矣故有眚災以正而<lb/>
　往何往不利故初九往吉六二利有攸往苟匪正則<lb/>
　无妄之世何所往而利哉○趙汴水曰動與天合理<lb/>
　宜大亨然乾猶曰利貞况震之動吉凶悔吝由是而<lb/>
　生安得不利于正乎此卦以匪正反覆致戒于以知<lb/>
　聖人作易取義○胡雙湖曰艮止在前不利往象○<lb/>
　王秋山曰无妄之往乃言无妄之時而為此匪正之<lb/>
<pb n="3b"/>
　往往將何之<lb/>
初九无妄往吉　象傳无妄之往得志也<lb/>
　程傳九以陽剛為主于内中誠不妄者也无妄而往<lb/>
　无不得志以之修身則身正以之治事則事得其理<lb/>
　以之臨人則人感而化○李隆山曰无應而謂之往<lb/>
　吉者兩剛相遇不牽于繫應之私是之謂无妄此初<lb/>
　所以吉四所以无咎若二五相應三上相應而三災<lb/>
　五疾上眚有應之不若无應可見○趙汴水曰諸卦<lb/>
<pb n="4a"/>
　爻所舉卦名有取名之義者有紀卦之時者此卦特<lb/>
　紀其時故曰吉曰災曰疾曰眚皆繫名以紀時如曰<lb/>
　无妄誠也誠則有吉而已安得有他○何𤣥子曰此<lb/>
　爻足蔽全卦震陽初動誠一未分是謂无妄動與天<lb/>
　合何不吉之有<lb/>
　　按此爻能盡无妄之道故直以卦名予之而不繫<lb/>
　　他辭餘爻所謂无妄則紀卦時耳往者震也<lb/>
六二不耕穫不菑畬則利有攸往　象傳不耕穫未富<lb/>
<pb n="4b"/>
也<lb/>
　虞仲翔曰震為耒耜為禾稼互艮為手耒耜在手耕<lb/>
　象禾稼在手穫象○胡雙湖曰二為田菑畬象不耕<lb/>
　穫不菑畬艮止義利往震動義○豐復初曰未猶非<lb/>
　也富謂利也不于力耕之初遽有望穫之心乃仁人<lb/>
　不計功謀利而天徳全矣○來矣鮮曰柔順中正當<lb/>
　无妄之時无私意期望之心不方耕而即望其穫不<lb/>
　方菑而即望成畬必如此則利有攸往也未富謂未<lb/>
<pb n="5a"/>
　有富之心○何𤣥子曰未耕望穫未菑望畬始耕望<lb/>
　穫既菑望畬意欲日廣謂非妄歟六二中正應五本<lb/>
　自利往然无妄卦中獨不取應慮其有所係累也故<lb/>
　告之不耕穫不菑畬正誼不謀利明道不計功也<lb/>
六三无妄之災或繫之牛行人之得邑人之災　象傳<lb/>
行人得牛邑人災也<lb/>
　虞仲翔曰坤為牛艮為鼻為止巽為繩係牛鼻而止<lb/>
　桑下或係之牛也乾為行人坤為邑人○程傳三隂<lb/>
<pb n="5b"/>
　柔不中正妄也又志應于上欲也亦妄也○郭白雲<lb/>
　曰居震動之極應上九妄行窮災之爻是亦妄行之<lb/>
　人也匪正有眚之道○王童溪曰六三不正在无妄<lb/>
　之時宜其有災○胡雙湖曰牛離象繫艮止義隂本<lb/>
　坤體有邑象<lb/>
　　按彖辭主全象爻辭主時位故往往彖全吉而爻<lb/>
　　多凶咎獨此卦動以天為无妄而彖有正匪正利<lb/>
　　不利之不同已該爻象言矣有眚不利皆因匪正<lb/>
<pb n="6a"/>
　　則非无妄之自有眚災也雜卦无妄災也乃夫子<lb/>
　　别出一解不可泥蓋无妄為天命命即理理主陽<lb/>
　　故剛自外來為主動而健剛中而應三語皆主陽<lb/>
　　言隂爻則隂為人欲妄也位不中正妄也不得以<lb/>
　　卦名无妄而六爻皆无妄也此爻无妄之災正彖<lb/>
　　所謂匪正有眚也爻辭无妄紀其時耳三以不中<lb/>
　　正之隂動極而應上上為妄行有眚之人故以行<lb/>
　　人象之邑者内卦隂爻三之象也以艮止之牛應<lb/>
<pb n="6b"/>
　　上在上為有得在三為失牛牛有順徳隂亦順質<lb/>
　　隂動而從妄行有眚之陽失其順矣則災固三之<lb/>
　　妄動所致豈降自天之謂乎其不正而止于有災<lb/>
　　眚者則仍以无妄之時物與无妄舉世皆陽和發<lb/>
　　生之象萬物于暢茂之中或有夭折屈抑要非若<lb/>
　　嚴霜氷雪之侯有摧毁死滅之虞故不言凶<lb/>
九四可貞无咎　象傳可貞无咎固有之也<lb/>
　程傳以陽居乾體若復處剛則為過矣過則妄矣居<lb/>
<pb n="7a"/>
　四无尚剛之志也可貞與利貞不同可貞謂其所處<lb/>
　可貞固守之利貞謂利于貞○本義陽剛健體下无<lb/>
　應與可固守而无咎○張紫巖曰四以乾剛居互艮<lb/>
　上艮止也剛止則妄息咎從何來○胡雲峯曰利貞<lb/>
　兼正而固之意可貞則專訓固字而无正字義○王<lb/>
　秋山曰无妄一卦動以天者初九安其天而不動者<lb/>
　九四以乾體而應陽剛純乎天也體剛用柔不動于<lb/>
　欲也此九四之可貞无咎○俞石澗曰九四不正則<lb/>
<pb n="7b"/>
　不可動而往矣故貞静而止則无咎○何𤣥子曰初<lb/>
　九行乎其所當行九四止乎其所當止<lb/>
九五无妄之疾勿藥有喜　象傳无妄之藥不可試也<lb/>
　虞仲翔曰五動成坎坎為心病巽為草木艮為藥石<lb/>
　○本義乾剛中正以居尊位而下應亦中正无妄之<lb/>
　至也如是而有疾勿藥而自愈矣既己无妄而復藥<lb/>
　之則反為妄而生疾矣試謂少嘗之也○王秋山曰<lb/>
　易例陽為天理隂為人欲故陽為隂所累者皆曰疾<lb/>
<pb n="8a"/>
　如損之損其疾鼎之仇有疾兑之介疾是也今五下<lb/>
　應二是二之隂為五之疾然二亦中正以天徳言之<lb/>
　為不純疾也以中正言之則至善疾而非疾也故勿<lb/>
　藥有喜○何𤣥子曰有應則恐不能无私故以為疾<lb/>
　然二五中正應而无害于應如太虚雲影自去自來<lb/>
　豈足病哉告子之悍然力制以為不動心釋氏之滅<lb/>
　倫棄世以為不住相犯勿藥之戒也○觀彖勿者戒<lb/>
　辭也既无妄矣不可以禍福利害動其心若少有災<lb/>
<pb n="8b"/>
　患而即為解免則因以生妄且益災矣<lb/>
上九无妄行有眚无攸利　象傳无妄之行窮之災也<lb/>
　趙復齋曰事類亢龍者也○趙汴水曰上九居健之<lb/>
　極故不能止而有行○何𤣥子曰上九與六三震足<lb/>
　為應有行之義不中不正不能以理勝欲行必有眚<lb/>
　无妄之行猶彖傳无妄之往<lb/>
　　總論<lb/>
　項平甫曰无妄之時以誠滅妄以陽滅隂凡陽皆勝<lb/>
<pb n="9a"/>
　凡隂皆不利初九往吉陽之得志六二中正異于他<lb/>
　隂猶戒以不耕穫不菑畬則利有攸往一則字蓋疑<lb/>
　之也六三隂不得位所應又窮災如之何九四陽雖<lb/>
　不得位而質剛體健可以自守九五與隂相應故不<lb/>
　免于疾可見隂之為累上九當時位之窮无可行之<lb/>
　理故曰窮之災也即亢龍之爻辭也○李蒙齋曰動<lb/>
　以天為无妄无應即天理之公動以人為有妄有應<lb/>
　即人欲之私故六爻以无應為得<lb/>
<pb n="9b"/>
䷙<hi>乾下艮上</hi>　　　中爻兑震<lb/>
大畜利貞不家食吉利渉大川　彖傳大畜剛健篤實<lb/>
輝光日新其徳剛上而尚賢能止健大正也不家食吉<lb/>
養賢也利渉大川應乎天也<lb/>
　孔仲達曰乾健上進艮止在上能畜止剛健故曰大<lb/>
　畜剛健謂乾篤實謂艮剛健篤實故能輝耀光榮日<lb/>
　日増新其徳若无剛健則劣弱必既厭而退无篤實<lb/>
　必虚薄必既榮而隕何能輝光日新乎尚賢謂上九<lb/>
<pb n="10a"/>
　○程傳艮在上而止乾于下藴畜至大之象在人為<lb/>
　學術道徳充積于内乃畜之大也人之藴畜宜得正<lb/>
　道故云利貞若異端偏學所畜至多而不正者有矣<lb/>
　既道徳充積于内宜在上位享天禄施為于天下則<lb/>
　不獨一身之吉天下之吉濟天下之艱險乃大畜之<lb/>
　用故利渉大川各以卦之才徳言諸爻則惟有止畜<lb/>
　之意○張子陽卦在上而上九又在其上故曰剛上<lb/>
　而尚賢○本義日新其徳而畜之大九自五而上六<lb/>
<pb n="10b"/>
　五尊而尚之又能止健皆非大正不能六五下應乾<lb/>
　為應乎天○趙復齋曰无妄震下乾上動以天也受<lb/>
　之以大畜乾下艮上全夫天而止也　又曰尚賢尊<lb/>
　上九也不家食吉養賢三陽類升也○郭兼山曰健<lb/>
　為天徳止健畜天徳也大有有賢之卦也大畜畜賢<lb/>
　之卦也○張紫巖曰大畜以畜徳為貞乾剛止乎内<lb/>
　畜徳之大者畜徳而後可畜賢羣陽在下為賢乾為<lb/>
　天艮止之天下剛徳之賢畢畜是為大畜○王童溪<lb/>
<pb n="11a"/>
　曰所畜之大于己則畜徳于人則畜賢○趙汴水曰<lb/>
　下不健則其動尼于止而遽息息則不能光上不止<lb/>
　則氣勢振于健而動摇摇亦不能光今鎮止愈力而<lb/>
　剛動愈健是以其光與日俱新上九之剛屹然在上<lb/>
　大君尊崇而嘉尚之以其能止乾之健也○胡雙湖<lb/>
　曰大畜以艮止乾得名而自利貞以下則皆取乾上<lb/>
　進行健之義畜極則通也○胡雲峯曰卦有乾體者<lb/>
　多曰利渉大川健故也○俞石澗曰止健非故抑其<lb/>
<pb n="11b"/>
　進養之以待用也陽卦為大隂卦為小小畜以小畜<lb/>
　大非正也大畜以大畜大則正也唯其大正而能止<lb/>
　健故健者咸止于下由是踐履熟涵養深所畜者久<lb/>
　无復有輕躁之失○梁孟敬曰畜者止也聚也止則<lb/>
　聚矣乾上進而艮能止之其力大又三陽至大艮能<lb/>
　畜之所畜聚者至大亦大畜之義小畜之為小者巽<lb/>
　隂卦故其力小○何𤣥子曰何畜乎乾懼其過鋭而<lb/>
　或躁過剛而或折過大而或簡故畜焉以裁之此聖<lb/>
<pb n="12a"/>
　人陶鑄天下之妙機艮為門闕家象中爻兑口食象<lb/>
　上九畜極而通艮家變為坤國故有不食于家而食<lb/>
　于國之象中爻震木在兑前舟行而前渉大川象<lb/>
　　按以二體言則剛健篤實為卦之材剛上尚賢止<lb/>
　　健主艮止之徳而言也而以中爻互震乾陽既主<lb/>
　　上行震動則必進故有不家食渉大川之象兑澤<lb/>
　　為大川乾健震動以行之應天之六五以接之故<lb/>
　　利可見互卦並重<lb/>
<pb n="12b"/>
初九有厲利己　象傳有厲利己不犯災也<lb/>
　王輔嗣曰四乃畜己未可犯也○石徂徠曰乾雖剛<lb/>
　健前礙山險必不能通○程傳健體居下必上進者<lb/>
　也六四在上畜止進則有危在他卦為正應相援大<lb/>
　畜相應乃為相止上與三皆陽則為合志而无相止<lb/>
　之義○本義乾之三陽為艮所止故内外之卦各取<lb/>
　其義○趙復齋曰陽未盛進則危止則利陽體故欲<lb/>
　進位下故能止○沈守約曰乾而為巽健而巽則知<lb/>
<pb n="13a"/>
　止也○俞石澗曰需初曰不犯難謂坎水之險此曰<lb/>
　不犯災謂艮山之阻○何𤣥子曰履乾之初行而未<lb/>
　成正用潛時也<lb/>
　　按與小畜初同意<lb/>
九二與説輹　象傳輿説輹中无尤也<lb/>
　吕藍田曰説輻不駕而已車體猶完以剛居中自全<lb/>
　不進○蘇子瞻曰小畜之説輹不得已也故夫妻反<lb/>
　目大畜其心願之故中无尤也○程傳二為六五所<lb/>
<pb n="13b"/>
　畜止勢不可進又得中道度其勢之不可止而不行<lb/>
　○朱漢上曰初剛正二剛中四五柔柔能畜剛剛知<lb/>
　其不可犯而安之時也夫氣雄三軍者或屈于賓贊<lb/>
　之儀才蓋一世者或聼于委裘之命○蘭惠卿曰小<lb/>
　畜六四為主近畜九三以隂畜陽又非正應所以九<lb/>
　三不受畜而夫妻反目大畜九二受六五所畜以君<lb/>
　畜臣以上畜下二五皆中又其正應何尤之有○項<lb/>
　平甫曰諸卦多于乾言輿蓋車之全體唯乾足當之<lb/>
<pb n="14a"/>
　○沈守約曰二有載上之才而守難進之義守中而<lb/>
　安其分者乾而為離健而中虚輿也卦變為賁明而<lb/>
　知止是以无尤○觀彖小畜初二以理自止故皆吉<lb/>
　大畜初二勢不得不止免於災尤而已<lb/>
　　按小畜九二牽復吉同以中不自失也<lb/>
九三良馬逐利艱貞日閑輿衛利有攸往　象傳利有<lb/>
攸往上合志也<lb/>
　石徂徠曰當天衢之亨可以馳逐而往前有山險未<lb/>
<pb n="14b"/>
　可輕進故利艱貞○本義三以陽居健極上以陽居<lb/>
　畜極極而通之時也又皆陽爻故不相畜而俱進有<lb/>
　良馬逐象然過剛鋭進故戒以艱貞閑習○郭兼山<lb/>
　曰乾為馬三陽至此而並進○張紫巖曰三有互震<lb/>
　體艮山在前其動也艱與上同徳往必合志○項平甫<lb/>
　曰此爻輿衛蓋總指三陽皆同載而上進者○吴草<lb/>
　廬曰三四五上肖離為日閑習也當艱難之時未可<lb/>
　輕進九三變成坤為輿初二其衛也言九三當與二<lb/>
<pb n="15a"/>
　陽同心協力无日不訓國人討軍實而為行計也○<lb/>
　來矣鮮曰艱者艱難其思慮恐失太易易貞者貞固<lb/>
　其作為恐失于助長<lb/>
　　按上合志言與上九合志此爻所以利往異于小<lb/>
　　畜之三者在此蓋小畜之上雖陽爻而巽隂隂徳<lb/>
　　方盛大畜之上為艮陽故乾與合志非夫子之傳<lb/>
　　不得其故矣<lb/>
六四童牛之牿元吉　象傳六四元吉有喜也<lb/>
<pb n="15b"/>
六五豶豕之牙吉　象傳六五之吉有慶也<lb/>
　陸敬輿曰四體柔性止畜養賢人三陽俱進順而无<lb/>
　逆如童牛加牿順之至也故元吉賢人競進世道必<lb/>
　治故有喜○侯行果曰牿楅也以木為之横施于角<lb/>
　止其觝童牛无角之牛○胡安定曰牙杙也○石徂<lb/>
　徠曰童牛私欲不行而順順而物不犯以其有牿也<lb/>
　乾自下承之燮友也柔得位以乗乾柔克也○趙復<lb/>
　齋曰童牛之牿至順也以接三陽不亦善乎以六居<lb/>
<pb n="16a"/>
　五故曰豶豕之牙和順不拂上承上九下引三陽人<lb/>
　君畜賢之道如此○馮厚齋曰小畜之畜乾六四也<lb/>
　九居五為之助者也大畜之畜乾六四六五也九居<lb/>
　上為之助者也外无陽爻則坤順而不能畜内无隂<lb/>
　爻則同類而不相畜然則成大畜之義者在上九而<lb/>
　能畜陽者六四六五也○沈守約曰牛順物居艮始<lb/>
　變為離離為牛童牛象○項平甫曰牙埤雅云以杙<lb/>
　繫豕也喜慶皆隂陽相得之辭卦中唯二隂有應故<lb/>
<pb n="16b"/>
　四為有喜五為有慶喜者據已言之慶則其喜及人<lb/>
　○來矣鮮曰變巽為繩繫象巽木杙象天下无嚙人<lb/>
　之豕牛馬豕皆人所常畜者故大畜並言之○何𤣥<lb/>
　子曰舊説以四畜初初為童牛四為牿五畜二二為<lb/>
　豶豕五為牙于理亦通然按初二兩爻實无童牛豶<lb/>
　豕之象細思之大畜成卦之體原以二隂畜止三陽<lb/>
　即九三一爻亦為四五所畜非如他卦必論應與也<lb/>
　故童牛之牿豶豕之牙耑就六四六五言四字連讀<lb/>
<pb n="17a"/>
　但取象于牿與牙耳爾雅云豕子豬<graphic n="KR2904" url="https://raw.githubusercontent.com/kanripo/KR-Gaiji/master/images/KR2904.png" mimeType="image/png"/>豶豶者豕子<lb/>
　也童牛豶豕的對牛牿豕牙的對四五皆隂艮為少<lb/>
　為止故取象同先畜陽者四也五特助之而己故但<lb/>
　言吉而不言元吉<lb/>
　　按象傳曰六四元吉曰六五之吉皆持舉爻位可<lb/>
　　見二象之義從本爻而言此象傳大例也所採諸<lb/>
　　説均合孔傳蓋兩爻皆言以柔畜剛之妙用也六<lb/>
　　四以正為順静以止乾剛暴者遇之而馴發揚者<lb/>
<pb n="17b"/>
　　遇之而斂六四之所以元吉也六五君位則有畜<lb/>
　　天下之象居中應天建極于此萬物㑹歸牙如崇<lb/>
　　牙之牙立而不動之象豕至隂之物易于隂爻多<lb/>
　　言豕姤初睽上皆取隂象不必泥於坎也<lb/>
上九何天之衢亨　象傳何天之衢道大行也<lb/>
　陸敬輿曰上為養賢之主其徳剛厚能負荷天之大<lb/>
　道而致羣賢之通泰也衆賢遂志治化日隆道大行<lb/>
　也○游廣平曰使天下无家食之賢者上九之任故<lb/>
<pb n="18a"/>
　故以何天之衢為言○本義畜極而通豁達无礙○<lb/>
　張紫巖曰震大塗為衢何謂勝其任○王童溪曰何<lb/>
　如何校之何言以身任天下之責當畜賢之時為五<lb/>
　所尚主張賢路賢者得志莫盛于斯○項平甫曰上<lb/>
　九在上導乾以上行故謂天之衢○趙汴水曰止而<lb/>
　後行行必通養而後用用必濟騁駕天衢其亨可知<lb/>
　行于地者有疆域之限行于天者无畔无際唯所欲<lb/>
　之賢者顯立天朝言聼計從无適不可道之盛行何<lb/>
<pb n="18b"/>
　以加此○沈守約曰艮變坤坤地而在乾上天衢象卦為<lb/>
　泰畜極而亨賢者受養其道大亨時之泰也○胡雲峰曰<lb/>
　隨畜隨發不足為大畜唯畜之極而通豁達无礙如天衢然<lb/>
　大學章句所謂用力之久一旦豁然貫通者亦此意○俞石<lb/>
　澗曰何謂天道是也何謂衢道大行是也道釋天字大行釋<lb/>
　衢字○來矣鮮曰上陽一畫象擔二陰垂軃于兩邊有擔<lb/>
　挑之象言一擔挑起天衢也不家食涉大川此其時矣<lb/>
　　按以豁達无礙釋天衢固善而何字畢竟作負荷<lb/>
<pb n="19a"/>
　　看方見大畜之力<lb/>
䷚<hi>震下艮上</hi>　　中爻重卦<lb/>
　趙復齋曰動于春夏止于秋冬天地所以養物動于<lb/>
　日出止于日入人所以養生少壯動衰老止亦其義<lb/>
　也○楊誠齋曰上覆下承中四畫衆齒之象也<lb/>
頤貞吉觀頤自求口實　彖傳頤貞吉養正則吉也觀<lb/>
頤觀其所養也自求口實觀其自養也天地養萬物聖<lb/>
人養賢以及萬民頤之時大矣哉<lb/>
<pb n="19b"/>
　鄭康成曰頣口車之名震動于下艮止于上口車動<lb/>
　而上因輔嚼物以養人故謂之頤○姚徳祐曰以陽<lb/>
　養隂動于下止于上各得其正則吉也○虞仲翔曰<lb/>
　離為目故觀頣<hi>雙湖曰卦體似離有觀道</hi>○孔仲達曰養正兼二<lb/>
　義一養賢故下云聖人養賢以及萬民二養身故象<lb/>
　云慎言語節飲食觀其所養言觀視所養何人觀其<lb/>
　自養觀自求口中之實也是觀有二義若所養是賢<lb/>
　及自養有節則其徳盛也若所養非賢及其養乖度<lb/>
<pb n="20a"/>
　則其徳惡也○程傳上下二陽中含四隂上止下動<lb/>
　外實中虚頣頷之象聖人設養之義大至于天地養<lb/>
　育萬物聖人養賢以及萬民與人之養生養形養徳<lb/>
　養人皆頤養之道皆以正則吉所養謂所養之人與<lb/>
　養之之道自求口實謂自求其養身之道皆以正則<lb/>
　吉萬物之生養時為大故云時○朱漢上曰口實者<lb/>
　頤中之物四陰為虚虚則无物故自求口實无物而<lb/>
　求正與不正未可定也故曰觀其自養上九尚賢在<lb/>
<pb n="20b"/>
　五位之上坤衆為民聖人養賢以及萬民也○項平<lb/>
　甫曰初上二陽即上下兩卦之主爻萬物始乎震成<lb/>
　乎艮天地養物之功終始于二卦之内四時八卦之<lb/>
　用皆包于頤故卦氣始于中孚終于頤此頤之所以<lb/>
　為大○馮時行曰頤上輔下車輔不動艮也車獨運<lb/>
　用震也輔上九象車初九象○雷西仲曰此卦震體<lb/>
　皆凶艮體皆吉蓋養之道静止則吉躁動則凶<lb/>
　　按中爻重坤萬物皆致養焉亦養義也　自養養<lb/>
<pb n="21a"/>
　　人當分隂陽不當分上下卦看<lb/>
初九舍爾靈龜觀我朶頤凶　象傳觀我朶頤亦不足<lb/>
貴也<lb/>
　蘇子瞻曰養人者陽也養于人者隂也○朱漢上曰<lb/>
　龜所以靈者咽息不食无求于外故能神明而壽○<lb/>
　趙復齋曰初上陽畫皆良貴也上以静存初以動失<lb/>
　○玉童溪曰靈龜况初九本有可貴之質也以諸爻<lb/>
　皆由上九以養舍其可貴之質而輕動以求養于人<lb/>
<pb n="21b"/>
　故爾之爾謂初我謂上草木之華擎乎枝葉之上謂<lb/>
　之朶上九以一陽在羣隂之上朶頤之象初自下觀<lb/>
　之故曰觀我朶頤䝉之九二䝉之主故象曰童䝉求<lb/>
　我我謂二也上九頤之主故初曰觀我朶頤若泥于<lb/>
　爻應而曰我四也失之矣○項平甫曰初九得正而<lb/>
　凶者為動之主動則失正上九由頤固為所養之主<lb/>
　初九在下亦足為自養之賢靈龜伏息而在下初九<lb/>
　象也朶頤在上而下垂上九象也上九卦主故稱我<lb/>
<pb n="22a"/>
　羣隂從我求養固其所也初九本无所求乃亦仰而<lb/>
　觀我有靈而不自保有貴而不自珍宜其凶頤卦肖<lb/>
　離離為龜龜陽物而下伏○鄭東谷曰在下而動求<lb/>
　養于人也求養于人者必累于口體之養以初之剛<lb/>
　陽而動于欲○胡雲峯曰靈龜以静為養初九居四<lb/>
　隂撰坤之下有靈龜伏地養氣之象震下凡八卦惟<lb/>
　頤最凶以其動于口體之欲也○王秋山曰以陽居<lb/>
　陽才本足以養人智本足以自養然以動體急于上<lb/>
<pb n="22b"/>
　行不能自守失己自賤其凶可知<lb/>
　　按四雖正應隂無養陽之理故朶頤自指上九<lb/>
六二顛頤拂經于丘頤征凶　象傳六二征凶行失類<lb/>
也<lb/>
　程傳隂不能獨立必從陽二隂柔不能自養必求養<lb/>
　於陽若求養於丘則往必有凶丘在外而高之物謂<lb/>
　上九也○黄勉齋曰頤之六爻只是顛拂二字求養<lb/>
　於下為顛求食於上為拂六二比初而求上故顛頤<lb/>
<pb n="23a"/>
　當為句拂經於丘頣為句六四顛頤與初為應六五<lb/>
　拂經是比于上○王童溪曰頤之中爻皆隂皆不正<lb/>
　于六三莫止于六二六四二動體不能自養其正而<lb/>
　即非己之應以求養焉以是為行所失多矣象曰失<lb/>
　𩔖言上九雖頤之主而非二之應𩔖也○項平甫曰<lb/>
　二五得位得中不能自養反由養于不中無位之爻<lb/>
　與常經相悖故皆為拂經上艮體故為于丘○胡雲<lb/>
　峯曰二在他卦為柔順中正在頤則為動于口體○<lb/>
<pb n="23b"/>
　俞石澗曰征凶而稱六二者謂六二居得其位自養<lb/>
　以正蓋不必動動則自取凶也<lb/>
　　按求養于下為顛隂求陽養理之自然二比于初<lb/>
　　顛頤非凶乃以動體見上之位高𫝑重非應而妄<lb/>
　　求焉故征則必凶所以傳云行失𩔖也征凶言不<lb/>
　　征則不凶也觀六四顛頤之吉可見<lb/>
六三拂頣貞凶十年勿用无攸利　象傳十年勿用道<lb/>
大悖也<lb/>
<pb n="24a"/>
　程傳隂柔不中正又動之極其養如此拂違于頤之<lb/>
　正道是以凶○張子履邪好動繫説于上不但拂頤<lb/>
　之經害頤之正莫甚焉○項平甫曰上為頤主三為<lb/>
　正應而反凶者不正而好動故也卦辭頤貞吉三爻<lb/>
　辭拂頤貞凶與卦義相反故曰道大悖坤為十故曰<lb/>
　十年○沈守約曰凡自養者不可以有求也失位之<lb/>
　柔處于動極而由頤之主以為應已柔而動上剛而<lb/>
　止俱處于極位雖居應道實相違恃應而往終莫之<lb/>
<pb n="24b"/>
　與震變為離動極炎上失養正之義震木也艮山也<lb/>
　木資山以養者變而為離火焚山敗害其所養拂頤<lb/>
　貞凶象○鄭東谷曰不中正而居動極所以求養于<lb/>
　人者必无所不至所謂拂于頤之正凶之道也<lb/>
　　按此與豫之鳴豫同義皆以得正應而凶可見不<lb/>
　　獨强援之不可攀附即人臣受禄公家誰曰非正<lb/>
　　而躁進諂求君子所賤凶不專以禍患言也勿用<lb/>
　　云者聖人為上九之養人者戒也<lb/>
<pb n="25a"/>
六四顛頤吉虎視耽耽其欲逐逐无咎<hi>逐逐説文作跾跾式六反當從之</hi>　象傳顛頤之吉上施光也<lb/>
　馬季長曰耽耽虎下視貎○本義柔居上而得正所<lb/>
　應又正故吉○趙復齋曰上九艮止故近養五初九<lb/>
　震動故逺應四　虎食肉異於龜蓋求養切者隂求<lb/>
　陽養故吉而无咎　初九上施則光○張南軒曰虎<lb/>
　視常垂首荀九家艮為虎○蔡節齋曰艮體静止能<lb/>
　静以待養于初故吉○項平甫曰逐逐説文作跾跾<lb/>
<pb n="25b"/>
　式六反逺也詳耽耽之義則跾為宜耽耽深也跾跾<lb/>
　逺也皆有沈厚專壹之義艮寅為虎四静而正故其<lb/>
　象如此○吴草廬曰自養于内者莫如龜求養于内<lb/>
　者莫如虎<lb/>
　　按觀顛頤及虎下視之象自以待養于初為是隂<lb/>
　　必待養于陽初四正應宜其吉矣四雖上體隂無<lb/>
　　養人之能又非五之君位不必謂頼初之養以養<lb/>
　　人也其以四為養初者尤不可從即玩爻象亦無<lb/>
<pb n="26a"/>
　　養人之虎<lb/>
六五拂經居貞吉不可渉大川　象傳居貞之吉順以<lb/>
從上也<lb/>
　虞仲翔曰无應順上故居貞吉艮為居也○程傳君<lb/>
　者養人者也反頼人之養是違拂于經常既以己之<lb/>
　不足而順從于賢師傅上師傅之位必居守貞固篤<lb/>
　于委信則能輔翼其身澤及天下故吉隂柔之才雖<lb/>
　倚頼剛賢能持循于平時不可處艱難變故之際故<lb/>
<pb n="26b"/>
　云不可渉大川成王當管蔡之亂幾不保于周公况<lb/>
　其下者乎○項平甫曰五亦不正然性好止故能居<lb/>
　貞而吉六五居貞非自守貞于從上也成王不疑周<lb/>
　公孝昭委仕霍光六五之貞○沈守約曰變而為巽<lb/>
　止于謙巽資人以養者也卦變為益以謙受益吉道<lb/>
　也○丘行可曰豫五不言豫權由乎四也頤五不言<lb/>
　頤權由乎上也豫五柔乗剛故貞疾頤五柔乗剛故<lb/>
　居貞吉○胡雙湖曰卦體象虚舟五不利渉上利渉<lb/>
<pb n="27a"/>
　者五柔安于艮止上剛止極而動也<lb/>
　　按象傳順字從中爻坤象來止於順徳故安貞<lb/>
上九由頤厲吉利渉大川　象傳由頣厲吉大有慶也<lb/>
　本義六五頼上九之養以養人是物由上九之養也<lb/>
　位高任重故厲而吉陽剛在上故利渉川○郭白雲<lb/>
　曰利渉大川由頤之才也大有慶天下得其所養也<lb/>
　禹稷伊周為能盡之○楊龜山曰卦唯二陽而上九<lb/>
　居一卦之上履師傅之位任人君之責危疑所集也<lb/>
<pb n="27b"/>
　危者安其位者也故厲乃吉○項平甫曰上九之厲<lb/>
　吉非能自吉也得六五之委信而吉也故曰由頤厲<lb/>
　吉大有慶也隂陽相得為慶○易外頤初變則為剝<lb/>
　故有朶頤之凶上變則為復故有由頤之吉<lb/>
　　總論<lb/>
　　按觀由頤之象則唯上九一爻為養人之主明矣<lb/>
　　然陽以養隂隂養于陽則初陽不獨可以自養本<lb/>
　　亦可以養人故六二之顛頤非凶六四之顛頤吉<lb/>
<pb n="28a"/>
　　且无咎初爻之凶以其動主動於口腹之欲也至<lb/>
　　與四正應四得其養自為四之本象不復泥於初<lb/>
　　之本象矣拂經近儒李克塨剛主易註以經為頸<lb/>
　　拂為捩謂捩其頸以求養于上説似太新于象頗<lb/>
　　合附採之<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易孔義集説卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集説卷十四</head> <lb/>
    <p>
<pb n="1a"/>
欽定四庫全書<lb/>
　周易孔義集説卷十四<lb/>
　　　　　　　　　　　光祿寺卿沈起元撰<lb/>
　　下經<lb/>
䷲<hi>震下震上</hi>　　中爻艮坎<lb/>
震亨震來虩虩笑言啞啞震驚百里不喪匕鬯　彖傳<lb/>
震亨震來虩虩恐致福也笑言啞啞後有則也震驚百<lb/>
里驚逺而懼邇也出可以守宗廟社稷以為祭主也<hi>易舉<pb n="1b"/>正程傳云邇也下脱不喪匕鬯句本義従之</hi>
　孔仲達曰虩虩恐懼之貌因懼自修所以致福笑言<lb/>
　啞啞不敢失則時然後言樂然後笑後有則也匕以<lb/>
　載鼎實鬯秬黍之酒特言匕鬯者鄭𤣥云人君于祭<lb/>
　祀之禮尚牲薦鬯而已○陸君陽曰虩蠅虎象人心<lb/>
　之恐動○石守道曰物得雷動則得亨通人能戒懼<lb/>
　則亦得亨出者言出即可主祭祀○蘇子瞻曰震震<lb/>
　隂而達陽者也故亨○程傳震為動為恐懼為有主<lb/>
<pb n="2a"/>
　震而奮發動而進懼而修有主而保大皆可以致亨<lb/>
　故震則有亨當震動之來則恐懼不敢自寧旋顧周<lb/>
　慮虩虩然也恐懼自修則可致福能恐懼而後自處<lb/>
　有法則也有則則安而不懼處震之道也○本義震<lb/>
　有亨道震來當震之來時也震驚百里以雷言不喪<lb/>
　匕鬯以長子言也能恐懼則致福而不失其所主之<lb/>
　重○語錄言人常似震來時虩虩然後能笑言啞啞<lb/>
　到得震驚百里亦不喪匕鬯相連一串下來○郭白<lb/>
<pb n="2b"/>
　雲曰自乾坤而來變之始者莫先于震故為動之始<lb/>
　天下之理不動則不亨故天地萬物待震而後亨内<lb/>
　外重震故有逺邇大震之象大震而不喪匕鬯此其<lb/>
　所以可守宗社為祭主也○張紫巖曰上坤下震為<lb/>
　復其一在内雖動而静至震則内外俱動矣動吉凶<lb/>
　悔吝所自生也動而畏天必獲後福陽動為笑言長<lb/>
　子主器有動而代天之象不必以儲貳言之○朱漢<lb/>
　上曰震動于積隂之下奮擊而出亨也畏而恐懼所<lb/>
<pb n="3a"/>
　以致亨坎為棘艮為手以棘載肉而升之俎者匕也<lb/>
　坎震為酒離為黄酒黃鬱鬯也○趙復齋曰陽氣之<lb/>
　動雷霆之威所以生物也品物流形始見其則○項<lb/>
　平甫曰出即帝出乎震之出謂君出而太子守者非<lb/>
　○李西溪曰有則謂君子所履出處語黙皆有常則<lb/>
　不以恐懼而變也○吳草廬曰凡震字皆謂動也震<lb/>
　聲聞于百里聞者皆驚震象乾君也坤國邑也分乾<lb/>
　之一陽以主坤之國邑者諸侯也一陽象雷之聲二<lb/>
<pb n="3b"/>
　隂象百里之地○胡雙湖曰鼎君父正位凝命之事<lb/>
　震長子主器之事震所以繼鼎猶坤之承乾互艮為<lb/>
　門闕宗廟象艮為山山下為壇有社稷象○胡雲峰<lb/>
　曰文王自以震來虩虩釋震字以笑言啞啞以下釋<lb/>
　亨字○蔡虗齋曰震來虩虩以心言震驚百里以事<lb/>
　言不喪匕鬯不懼也不懼由于能懼　凡事皆當懼<lb/>
　懼便是震來君子心常敬畏所以致福而无失○焦<lb/>
　弱侯曰笑言啞啞非侈然自放循其法則不失常度<lb/>
<pb n="4a"/>
　而已○余子華曰震驚百里只是足笑言啞啞一句<lb/>
　意大意謂人平時能恐懼則可致福雖卒然禍變之<lb/>
　來亦无可畏<lb/>
初九震來虩虩後笑言啞啞吉　𧰼傳震來虩虩恐致<lb/>
福也笑言啞啞後有則也<lb/>
　房𤣥齡曰震之初九謹始恐懼以致福豫之初六唱<lb/>
　始逸豫以貽凶○孔仲達曰剛陽之徳一卦之先剛<lb/>
　則不闇于㡬先則能有前識故處震驚之始能以恐<lb/>
<pb n="4b"/>
　懼自修而獲吉○郭白雲曰震動之初恐懼修省<lb/>
　不可緩也過此則危矣○沈守約曰震來虩虩始震<lb/>
　而知懼也啞啞在福而猶慎不敢肆其聲也爻變為<lb/>
　坤順也卦變為豫後笑言之象○都聖與曰震來虩<lb/>
　虩于初笑言啞啞于後原始要終先恐後福故初九<lb/>
　所言如此○趙復齋曰為一卦之主盡震之義故以<lb/>
　卦辭明之○蔡進齋曰震之用在下四泥于柔而未<lb/>
　光初剛无係必達于上故吉○趙汴水曰既重而卦<lb/>
<pb n="5a"/>
　无二主初實主之周公不他為之辭亦以别于九四<lb/>
　之震<lb/>
六二震來厲億喪貝躋于九陵勿逐七日得　𧰼傳震<lb/>
來厲乘剛也<lb/>
　王介甫曰貝者人之所寳六二之所寳者位也○程<lb/>
　傳六二柔順中正善處震者而乘初九之剛震來既<lb/>
　猛則已處危矣六二所貴者中正震懼之來當守中<lb/>
　正无自失也逺避以自守過則復其常矣勿逐而自<lb/>
<pb n="5b"/>
　得也卦位有六七乃更始事既終時既易也○吕藍<lb/>
　田曰以柔乗剛震來必危而无應必喪其所資應在<lb/>
　六五所居髙險故曰躋于九陵若反而求之柔中自<lb/>
　守則必得其所喪○張紫巖曰剛陽浸長必喪其資<lb/>
　惟應五斯不失臣道之常○王童溪曰億多也鄭氏<lb/>
　曰十萬曰億六五億无喪象曰大无喪也億大數也<lb/>
　貝貨二所資也居則其位用則其財○朱漢上曰艮<lb/>
　山陵也避初之五震足升于四之上躋于九陵也二<lb/>
<pb n="6a"/>
　動成離離為贏贏貝也自二至上又自初至二其數<lb/>
　七七日得○李蒙齋曰震之六二其太王避狄之事<lb/>
　乎○趙汴水曰初自下震上自二視之曰來兩陽之<lb/>
　震初為盛二迫于其上不勝危厲倉遽而逃大喪其<lb/>
　資○吳草廬曰居中得正有墮甑弗顧之達則有去<lb/>
　珠復還之喜○胡雙湖曰初四以離為貝九陽爻陵<lb/>
　互艮艮止故勿逐○胡雲峯曰常情震驚則多喪失<lb/>
　故喪匕鬯喪貝每每言之○何𤣥子曰二柔懦為雷<lb/>
<pb n="6b"/>
　所怖至于喪資視不喪匕鬯者有間矣然恐懼自守<lb/>
　處震之大方也雷霆无竟日之怒故曰勿逐七日得<lb/>
　○華霞峯曰勿逐自得中正之故勿逐地位自立得<lb/>
　髙所以喪而无喪<lb/>
　　按二變為兑兑為毁折為附決喪貝象震體為躋<lb/>
　　互艮止為勿逐進退之道具于象<lb/>
六三震蘇蘇震行无眚　象傳震蘇蘇位不當也<lb/>
　虞仲翔曰互坎為眚三變得正坎象不見為无眚○<lb/>
<pb n="7a"/>
　本義以隂居陽當震時而居不正是以如此若因懼<lb/>
　而能行以去其不正則可无眚○張紫巖曰以隂居<lb/>
　下卦上有互艮體欽慎之心止矣唯震行不息以充<lb/>
　其道眚乃亡也○楊誠齋曰震而不行徒震耳行改<lb/>
　圖也此恐懼所以修省也○鄭東谷曰來蘇蘇息皆<lb/>
　安緩意逺于初陽无迫之者○王秋山曰前震既終<lb/>
　其勢少蘇後震方來未可為安三隂柔不中正即其<lb/>
　少蘇而遂以為蘇曰蘇蘇苟目前而忘後慮者也<lb/>
<pb n="7b"/>
　居剛故能行應上則震終也○胡雲峯曰初雷洊雷<lb/>
　之間互坎之下○熊梅邊曰下震終而上震繼故兩<lb/>
　言震○龔泉峯曰三居位不當去初已逺震少綏矣<lb/>
　故曰震蘇蘇息也蘇蘇虩虩之反散緩休息不知警<lb/>
　懼也震行无眚所以進之○俞石澗曰震行謂雷之<lb/>
　行雷動而行于天下則萬物暢達乃无災眚若當行<lb/>
　之時而不行則萬物夭閼君子法之故行則无眚不<lb/>
　行則有眚三雖震體而互艮止恐其止而不行故勉<lb/>
<pb n="8a"/>
　之<lb/>
　　按震動乃怠惰之藥苟安目前患不旋踵故于三<lb/>
　　之綏散而戒其勿以艮止也<lb/>
九四震遂泥　象傳震遂泥未光也<lb/>
　虞仲翔曰坤土得水為泥位在坎中故遂泥在坎隂<lb/>
　中與屯五同義故未光○程傳居震處柔失剛健之<lb/>
　道居四无中正之徳陷溺重隂之間不能自震奮者<lb/>
　也故云遂泥泥滯溺遂无反之意欲震動則莫能奮<lb/>
<pb n="8b"/>
　震道亡矣以剛處動本有光亨之道陷于重隂豈能<lb/>
　光也○沈守約曰震變為坤雷入地也○項平甫曰<lb/>
　初九一陽動于二隂之下得震本象故其福與卦辭<lb/>
　同九四以一陽動乎四隂之中則震變成坎遂陷于<lb/>
　泥无驚逺懼邇之威故不能如卦辭光大也○趙復<lb/>
　齋曰四近五以止為尚故无凶悔吝○胡雲峯曰震<lb/>
　之亨在初而不在四○何𤣥子曰互體艮下牽二柔<lb/>
　止而不進亦失其所以為震<lb/>
<pb n="9a"/>
　　按在人事則溺于私牽于欲雖有剛徳而不能奮<lb/>
　　發者<lb/>
六五震往來厲億无喪有事　象傳震往來厲危行也<lb/>
其事在中大无喪也<lb/>
　虞仲翔曰可以守宗廟社稷為祭主故无喪有事○<lb/>
　張子禍至與不至皆懼則无喪有事○本義以六居<lb/>
　五而當震時无時而不危也以其得中故无所喪而<lb/>
　能有事○王童溪曰震之成體雖在于初四二爻而<lb/>
<pb n="9b"/>
　得尊位大中以主天下之動者則六五也○郭白雲<lb/>
　曰二以來厲而喪貝則五之往來皆厲宜大有喪不<lb/>
　失中道可以大无喪矣○項平甫曰二居下震之上<lb/>
　故稱來五居重震之上故稱往來二五之厲即震之<lb/>
　恐懼也○趙汴水曰億无喪萬无失也有事猶言有<lb/>
　事于泰山盖不喪匕鬯以為祭主也六二億喪六五<lb/>
　億无喪者九四非初九之震六五非六二之中故二<lb/>
　喪而後得五无喪而有事四剛五柔而剛不能勝者<lb/>
<pb n="10a"/>
　五為君而中四為臣而不中○吳草廬曰二居柔則<lb/>
　志氣餒故逢初九之震而喪其貝五居剛則持守堅<lb/>
　故逢九四之震而无所喪失○熊梅邊曰震往亦厲<lb/>
　震來亦厲皆以危懼待之故能不失其所有○俞石<lb/>
　澗曰二曰震來指初之來以五視初則初之始震為<lb/>
　既往四之洊震為復來五盖震往而復來之時○髙<lb/>
　忠憲曰不喪匕鬯六五當之其事在中安得喪乎于<lb/>
　有事匕鬯之時體在中之義則當震懼而失其守者<lb/>
<pb n="10b"/>
　可識矣<lb/>
　　按震往來與震來句法同則往來作重震看者為<lb/>
　　允危行行字作去聲讀釋厲字盖震動之道不可<lb/>
　　晏安无事危行即有事也有事而不離于中所以<lb/>
　　无喪與震无眚同㫖<lb/>
上六震索索視矍矍征凶震不于其躬于其隣无咎婚<lb/>
媾有言　象傳震索索中未得也雖凶无咎畏鄰戒也<lb/>
　胡安定曰震不于其躬于其鄰者謂九四之剛不能<lb/>
<pb n="11a"/>
　及己之身鄰謂五有往來之厲能觀此鄰戒以自修<lb/>
　省則无咎○本義能及其震未及身之時恐懼修省<lb/>
　則可无咎○沈守約曰變為離離為目視矍矍象○<lb/>
　項平甫曰震之六爻初最先震上最逺于震初之震<lb/>
　來虩虩其恐甚矣上則不然其于震也索索然若有<lb/>
　而若无未嘗如初之恐故為征凶若能不以其躬之<lb/>
　逺于震者為安而以其鄰之迫于震者為法能畏懼<lb/>
　驚戒以従事于中則雖凶而无咎矣人必恐懼而後<lb/>
<pb n="11b"/>
　有得上惟不震是以中未得五惟震厲是以不喪其<lb/>
　中故聖人欲上六之法之也　六三之蘇蘇上六之<lb/>
　索索皆震逺而聲小不足于恐懼者也○俞石澗曰<lb/>
　上六處重震之極雷聲漸小而漸消散故曰震索索<lb/>
　矍矍兩目左右顧而不定貌即矍鑠之矍以隂柔處<lb/>
　動極故其視矍矍盖動極當静征行則必凶故戒之<lb/>
　婚媾有言羨文觀爻傳不釋可見<lb/>
　　按震索索二句多作恐懼自失解細玩既知恐懼<lb/>
<pb n="12a"/>
　　何以征凶何以畏鄰戒而得无咎項氏俞氏善言<lb/>
　　易矣盖震以初為主故與上極逺雷將息矣索索<lb/>
　　者震之懈矍矍者動之肆以震聲消索忘懼而肆<lb/>
　　志動必得凶以隣戒而知畏則可无咎文義自具<lb/>
　　開合婚媾句强為之説皆屬未安俞氏之説似不<lb/>
　　可易<lb/>
䷳<hi>艮下艮上</hi>　　中爻坎震<lb/>
　程傳艮止也不曰止者艮山有安重堅實之意非止<lb/>
<pb n="12b"/>
　義可盡也陽動而上進之物既至于上則止矣隂者<lb/>
　静也上止而下静故為止○本義取坤地而隆其上<lb/>
　之象亦止于極而不進之義○趙汴水曰探其源乾<lb/>
　之索至艮而止陽之升亦至艮而止玩其𧰼一陽止<lb/>
　于二隂之上陽自止也二隂欲升閡于陽而止能止<lb/>
　隂也<lb/>
艮其背不獲其身行其庭不見其人无咎　象傳艮止<lb/>
也時止則止時行則行動静不失其時其道光明艮其<lb/>
<pb n="13a"/>
止止其所也上下敵應不相與也是以不獲其身行其<lb/>
庭不見其人无咎也<lb/>
　王輔嗣曰凡物對面而不相通否之道也艮止而不<lb/>
　相交與之卦也各止而不相與何得无咎唯不相見<lb/>
　乃可也背无見之物无見則不得其身矣相背者雖<lb/>
　近而不相與故行其庭不見其人也易背為止以明<lb/>
　背即止也○孔仲達曰老子曰不見可欲使心不亂<lb/>
　若止于面則對面不相通必有凶咎止而无見則所<lb/>
<pb n="13b"/>
　止在後所止无見何及其身既不獲其身則相背雖<lb/>
　近而不相見故得无咎凡應者一隂一陽二體不敵<lb/>
　今上下位爻皆峙敵不相交與故曰上下敵應不相<lb/>
　與也然八純卦皆六爻不應獨于此言之者此卦既<lb/>
　止而不交爻又峙而不應與止義相協故兼取以明<lb/>
　相與則有咎也○李氏鼎祚曰艮為門闕今重艮兩<lb/>
　門之間庭中之象○周子艮其背背非見也静則止<lb/>
　止非為也○蘇子瞻曰艮其止止其所也此所以不<lb/>
<pb n="14a"/>
　獲其身也上下敵應不相與也此所以行其庭不見<lb/>
　其人也○程傳止之道唯其時仲尼仕止久速是也<lb/>
　艮體篤實有光明之義○朱子定則明凡人胸次煩<lb/>
　擾則愈見昏昧中有定止則自然光明莊子所謂泰<lb/>
　宇定而天光發是也○楊龜山曰艮者萬物之所成<lb/>
　終而成始也止于此復出乎震不終止也故曰時止<lb/>
　則止時行則行○徐進齋曰光明陽徳也艮以一陽<lb/>
　進居二隂之上光明著見非隂暗所能揜蔽其道自<lb/>
<pb n="14b"/>
　然光明○鄭東谷曰艮之彖辭惟曰无咎而已无咎<lb/>
　非善之至也故夫子于彖傳備言之聖人之止事物<lb/>
　作于吾前而不為事物之所亂時止時行行不累吾<lb/>
　之止動静不失其時動不害吾之静此道之所以光<lb/>
　明也今艮重艮也有六位焉上下皆敵應而不相與<lb/>
　猶人之相背也故曰艮其背艮其背則在我者不獲<lb/>
　其身在人者不見其人此所謂不見可欲使心不亂<lb/>
　也聖人見可欲而不亂必不見而不亂有所見則復<lb/>
<pb n="15a"/>
　亂矣故艮其背非聖人之所謂艮僅能免于咎而已<lb/>
　彖傳言艮止也此三畫為艮聖人之事也又言艮其<lb/>
　止止其所也此重卦為艮而成六位之不相與也夫<lb/>
　止而至于止其所其執一者之謂乎説者不詳其義<lb/>
　于艮其背止其所皆大其辭以為聖人之事烏有聖<lb/>
　人之止而唯曰无咎者乎○項平甫曰卦辭為艮其<lb/>
　背彖為艮其止晁説之氏曰彖亦當為艮其背自王<lb/>
　弼以前无艮其止之説今按古文背字為北有訛為<lb/>
<pb n="15b"/>
　止字之理○趙汴水曰時行時止動静以時其道光<lb/>
　明文王言外之意也○蘭惠卿曰艮其背不獲其身<lb/>
　我不應人也行其庭不見其人人不應我也人我不<lb/>
　交悔吝従何而生○馮厚齋曰合全卦言上一陽肩<lb/>
　也中二隂脊骨也下一陽腰也下二隂足也背之象<lb/>
　分二卦而言上一人背而立也下一人亦背而立也<lb/>
　一陽為肩二陰手足也三四内外之交庭也○姚小<lb/>
　彭曰言輔不言口言身不言面言夤不言心言限不<lb/>
<pb n="16a"/>
　言腹言腓不言股言趾不言足皆不獲其身也○胡<lb/>
　雲峯曰人身唯背不動艮止象不獲其身内艮象不<lb/>
　見其人外艮象○何𤣥子曰艮其背主静之功學者<lb/>
　之事也時止則止四語聖人發明艮止之義程子所<lb/>
　謂静亦定動亦定也是道也唯敦艮之上九足以當<lb/>
　之若彖辭所稱艮其背者則以止為止也人之精神<lb/>
　盡在于面不在于背故聖人教之以艮其背此求止<lb/>
　法也使面之所向一如其背則應用交錯擾攘萬端<lb/>
<pb n="16b"/>
　未始不寂然矣然而其初未能也必自艮背而入故<lb/>
　曰艮其止夫道无方所以背為止明乎有方所矣彼<lb/>
　其心一于背即視身與背若不相涉視人與己滋不<lb/>
　相涉則上下敵應之象也内不與外未甞引外物而<lb/>
　入外不與内莫能誘吾心而出雖未能忘乎有所然<lb/>
　操存之熟則可以馴至于無所故曰无咎也先儒㸔<lb/>
　彖辭太好又以不獲其身為无我不見其人為无物<lb/>
　細繹彖象中俱无此意<lb/>
<pb n="17a"/>
　　按彖不直曰艮而曰艮其背正以明六畫卦之艮<lb/>
　　也三畫卦則无背象彖辭皆従背起義彖傳至艮<lb/>
　　其止始釋卦辭是以二字祇承艮其止四句來不<lb/>
　　兼承時止則止四語時止則止四語専論三畫卦<lb/>
　　艮止之義蘇氏鄭氏何氏深契易㫖敵應不相與<lb/>
　　原非美事惟艮止之義乃得无咎王童溪所謂施<lb/>
　　于他卦則不能无咎也觀敵應不相與之原非美<lb/>
　　事即可見止其所之未為盡善與彖傳上截所言<lb/>
<pb n="17b"/>
　　時止時行者相懸殊甚六畫卦之本象與三畫卦<lb/>
　　艮止之義自不可混<lb/>
初六艮其趾无咎利永貞　象傳艮其趾未失正也<lb/>
　本義隂柔居艮初艮趾象占者如之則无咎又以其<lb/>
　隂柔故又戒其利永貞○郭白雲曰止于未動之先<lb/>
　則易止于既動之後則難止于先故得无咎利永貞<lb/>
　者利在乆于其道而固守之也○朱漢上曰初六不<lb/>
　正宜有咎事止于初其止早矣未失正也○趙汴水<lb/>
<pb n="18a"/>
　曰人之能行必有其才有其時有其位乃可初六隂<lb/>
　柔則无才卦為止則无時在下則无位是未可行而<lb/>
　宜止者也艮其趾故无咎人之于止能安者難故利<lb/>
　永貞○王秋山曰當止而行者非正也當止則止則<lb/>
　不失其正○易外止莫止于山之足初山之足不可<lb/>
　移者也故曰利永貞<lb/>
六二艮其腓不拯其隨其心不快　象傳不拯其隨未<lb/>
退聴也<lb/>
<pb n="18b"/>
　程傳六二居中得正得止之道者三主乎止者也剛<lb/>
　而失中不得止之宜剛止于上非能降而下求二雖<lb/>
　中正之徳不能従也二之行止係乎所主非得自由<lb/>
　腓之象股動則腓隨雖咎不在已其心不快在上者<lb/>
　未能下従也退聴下従也○本義三為限則腓所隨<lb/>
　也過剛不中以止乎上二體柔弱不能往而拯之是<lb/>
　以不快○張紫巖曰互坎坎心病為不快○朱漢上<lb/>
　曰二動成巽巽為股其隨者隨九三也三震二動成<lb/>
<pb n="19a"/>
　兑澤雷之象三坎為耳聴也○吳懿鼎曰拯以拯人<lb/>
　之陷溺為言三互坎陷乃待乎拯二隂柔能為陷而<lb/>
　不能為拯三動于震二即隨之腓之行止不得自由<lb/>
九三艮其限列其夤厲薰心<hi>列孟喜作裂</hi>　象傳艮其限危<lb/>
薰心也<lb/>
　王輔嗣曰限身之中也三當兩象之中故曰艮其限<lb/>
　夤當中脊之肉○虞仲翔曰限腰帶處坎為腰故艮<lb/>
　其限夤脇肉艮為背坎為脊震起艮止故裂其夤○<lb/>
<pb n="19b"/>
　張子一身而動止中列危至薰心○楊誠齋曰限閾<lb/>
　也九三竒而橫有門限象艮為門闕○朱漢上曰下<lb/>
　體欲静上體欲動而争之則上下不相屬○沈守約<lb/>
　曰艮變為坤艮為背坤為腹在腹背之間體之限身<lb/>
　之夤也○張紫巖曰艮一陽居上陽止其所得止静<lb/>
　之道因而重之三位在四隂中有互坎互震體于止<lb/>
　静失矣○鄭亨仲曰心處中背處隂夤在背與心宻<lb/>
　相向列其夤則憂危之厲薰灼及心○趙汴水曰以<lb/>
<pb n="20a"/>
　一陽介于四隂之中故曰限限隔也在身為膺鬲亦<lb/>
　限也○胡雙湖曰夤為膂膂脊骨以卦體橫㸔九三<lb/>
　似脊骨四隂似夾脊肉○俞石澗曰三居上下二體<lb/>
　之間其象如門之限閾在人身則腰也九三過剛不<lb/>
　中妄動于艮止之時故其象如此重震重艮皆以兩<lb/>
　剛爻取義震初動而四則止艮上止而三則動震之<lb/>
　四互艮止于震動之時故有震遂泥之失艮之三互<lb/>
　震而動于艮止之時故有列其夤之患盖與卦義相<lb/>
<pb n="20b"/>
　反故也○唐凝菴曰以坎心當艮之堅木震動生火<lb/>
　有薰心象○何𤣥子曰震性好動而欲限之使不動<lb/>
　然好動之性終在妄想坐馳紆軫内熱薫灼其心三<lb/>
　至上肖離火有薫象互坎為心病<lb/>
　　按此爻之象病不在止而在動以剛居剛非能静<lb/>
　　止者况處坎震之位坎陷則急欲出險震動則勢<lb/>
　　不可止而下牽于艮體欲止不可欲動不能當分<lb/>
　　界之際窮于進退上下无交而過剛之資又不得<lb/>
<pb n="21a"/>
　　自安故其𧰼如此艮其限者謂身在限所爻之本<lb/>
　　象列夤薫心乃以坎險震動之故諸儒多作上下<lb/>
　　兩截㸔且以三不當止而强止為過夫上下兩截<lb/>
　　乃成卦之本象卦以止為義三乃艮主能止非過<lb/>
　　何至有列夤薰心之象虞氏震起艮止一語可為<lb/>
　　妙㑹宗其説者得之<lb/>
六四艮其身无咎　象傳艮其身止諸躬也<lb/>
　孔仲達曰艮卦總兩體為一身兩體不分乃全全乃<lb/>
<pb n="21b"/>
　謂之身九三止于下體不與上交所以體分夤列六<lb/>
　四已入上體則不分而身全○胡安定曰人之體統<lb/>
　而言之則謂之身分而言之則腰足而上謂之身六<lb/>
　四出下體之上在上體之下身𧰼也夫人患不能自<lb/>
　止其身今能止之得其道使四肢不妄動故无咎○<lb/>
　石守道曰四過中而近上心之所也心者身之主故<lb/>
　四即曰艮其身心始思慮知其宜静便能止之○吕<lb/>
　藍田曰六四以隂居隂止乎至静在上體之下任一<lb/>
<pb n="22a"/>
　身之事○徐進齋曰四當心位不言心者心不可見<lb/>
　身者心之區宇也身止則知心得其所止矣○項平<lb/>
　甫曰四在輔之下腰膂之上正當艮其背之地在諸<lb/>
　爻之中獨得其所止故合于卦辭之无咎象恐人誤<lb/>
　以身為正面故以躬解之傴背為躬躬者見背而不<lb/>
　見面也○趙汴水曰不獲其身心自與身對不見其<lb/>
　人己乃與人對今言艮其身殆行其庭不見其人者<lb/>
　是以无咎○俞石澗曰陽好動隂好静六四純乎隂<lb/>
<pb n="22b"/>
　静雖互震體而不妄動○吳敬齋曰視聴言動身之<lb/>
　用也非禮勿視聴言動艮其身也○易外躳者舉腰<lb/>
　膂而言躳从身从呂呂脊骨止于身之後也<lb/>
六五艮其輔言有序悔亡　象傳艮其輔以中正也<lb/>
　杜元凱曰震為車輔頰車互震而艮止其上也○虞<lb/>
　仲翔曰三至上頤體艮止之艮其輔也○蘇子瞻曰<lb/>
　口欲止言欲寡○程傳序中節有次序也○本義悔<lb/>
　謂以隂居陽正字羡文協韻可見○趙復齋曰能默<lb/>
<pb n="23a"/>
　故能言非默而不言也由言以推行所謂艮者亦如<lb/>
　是而已○郭白雲曰五君位主天下之止者也天下<lb/>
　命令之所由出可不慎乎○李西溪曰頰之兩旁背<lb/>
　後可得而見咸言其面故并見頰舌艮言其背故止<lb/>
　見其輔口言則輔動輔止則言寡故有序○沈守約<lb/>
　曰艮而為巽巽出命言象○李隆山曰人所見于外<lb/>
　者言行在下有腓趾以象其行在上有輔頰以象其<lb/>
　言所以明艮之義則一○姚小彭曰以中正當作以<lb/>
<pb n="23b"/>
　正中于韻為協○王秋山曰互體震震為聲音故以<lb/>
　出言取義○龔泉峯曰非不言也言而有序所以為<lb/>
　艮○唐凝菴曰咸之輔在上艮之輔在五皆隂也輔<lb/>
　有兩故以隂取象<lb/>
上九敦艮吉　象傳敦艮之吉以厚終也<lb/>
　程傳人之止難于久終故節或移于晚守或失于終<lb/>
　事或廢于久上能厚于終止道之至善○本義以陽<lb/>
　剛居止之極敦厚于止　語錄艮居外卦者八而皆<lb/>
<pb n="24a"/>
　吉○趙復齋曰其安仁者乎○邱行可曰艮者震之<lb/>
　反震之用在下故震陽最下者獨吉震四之陽為互<lb/>
　艮失所以為震矣故遂泥艮之用在上故艮陽最上<lb/>
　者獨吉艮三之陽為互震失所以為艮矣故列夤○<lb/>
　王秋山曰艮止也自初至五皆未得其止至上則以<lb/>
　剛居柔是能止也處卦之外是知止也居艮之終止<lb/>
　其止也重艮之上厚之至也是以重厚之徳得其所<lb/>
　止而安者也○吳草廬曰上變成坤故象與臨上復<lb/>
<pb n="24b"/>
　五同此一卦之主故不言艮其盖諸爻之艮皆上之<lb/>
　敦也○胡雙湖曰咸艮皆以人身取象但差一位咸<lb/>
　九四為心而艮九三為心咸上六為輔而艮六五為<lb/>
　輔大要欲以九當心以六當輔故不能不差一位爾<lb/>
　○胡雲峯曰敦臨敦復皆取坤土艮山乃坤土而隆<lb/>
　其上者其厚也彌固○易外艮者物之終始内艮所<lb/>
　以成始外艮所以成終上九重艮之極終始皆成故<lb/>
　曰敦曰厚<lb/>
<pb n="25a"/>
䷴　<hi>艮下巽上</hi>　　中爻坎離<lb/>
　程傳止必有進屈伸消息之理止之所生亦進也所<lb/>
　反亦進也漸所以次艮進以序為漸以序不越次也<lb/>
　○王秋山曰止于下而巽于上為不遽進之義又木<lb/>
　生于山其長也不速非如生于下隰之易也亦漸之<lb/>
　象<lb/>
漸女歸吉利貞　彖傳漸之進也女歸吉也進得位往<lb/>
有功也進以正可以正邦也其位剛得中也止而巽動<lb/>
<pb n="25b"/>
不窮也<lb/>
　孔仲達曰漸者不速之名婦人之嫁備禮乃動故漸<lb/>
　之所施在女歸漸是徐動不當進退但卦所名漸是<lb/>
　之于進也進得位往有功進以正可以正邦此就九<lb/>
　五得位剛中釋利貞也以六二適九五進而以正也<lb/>
　其位剛得中者此卦爻皆得位上言進得位嫌是兼<lb/>
　二三四等故特言剛得中以明得位之言惟九五也<lb/>
　止不為暴巽能用謙故能漸而動進不有困窮也○<lb/>
<pb n="26a"/>
　程傳天下之事進必以漸者莫如女歸臣之進于朝<lb/>
　人之進于事皆當有序廉恥之道女之従人為大故<lb/>
　以女歸為義○吕藍田曰艮止于下巽進而上不可<lb/>
　以速故其進徐也○郭白雲曰進之漸者无若女歸<lb/>
　漸則為歸速則為奔凡天下之進如女歸之漸无不<lb/>
　吉也卦辭言女歸爻言鴻漸其義一也傳言漸之進<lb/>
　如女之歸則吉所以明卦辭也○張紫巖曰漸臣道<lb/>
　也互離在中離為日為明君明于上時可進矣君有<lb/>
<pb n="26b"/>
　剛中之徳而後可與有為臣之進也恃此而已人臣<lb/>
　進用莫病于躁動知止則定度時而動鮮不入矣○<lb/>
　朱漢上曰歸自内之外也坤之四成巽女往也乾之<lb/>
　三成艮男下女也○毛伯玉曰易未有一義明兩卦<lb/>
　者晉進也漸非進以漸而進耳○單氏渢曰内不止<lb/>
　則非漸之道外不巽則非進之道○趙汴水曰上卦<lb/>
　乾夫之家六三進為四歸于夫也之往也之有進有<lb/>
　退漸之所之則進也○梁孟敬曰在下者能止則不<lb/>
<pb n="27a"/>
　驟進以援上在上者能巽則能謙遜以待下又内止<lb/>
　而无争競之心外巽而有恭順之意進得位以位言<lb/>
　進以正以道言○胡雙湖曰進得位以下自論九五<lb/>
　一爻恐人以進得位為六四之進得隂位故特結之<lb/>
　以其位剛得中也○來矣鮮曰進之心愈急則進之<lb/>
　機愈阻内艮止則未進之先廉静无求外巽順則將<lb/>
　進之間相時而動所以進不窮○吳敬齋曰止而巽<lb/>
　終是進但進以漸故卦名為漸若巽而止則終于止<lb/>
<pb n="27b"/>
　而事壊亂矣故卦名為蠱○何𤣥子曰三四非偶因<lb/>
　相比而相合然非正應終不若得其正之為當故借<lb/>
　二五以明利貞之義○華霞峯曰凡進皆利于貞彖<lb/>
　傳進得位以下何嘗説女歸之義進得位進以正専<lb/>
　指五言卦自二至五剛柔皆得其正初柔上剛亦為<lb/>
　上下各得其位自九五得位而正通卦无不正故曰<lb/>
　有功曰正邦合一卦之正俱歸九五之位之正也<lb/>
　　按漸之卦義所包甚廣義重在漸不在進漸乃所<lb/>
<pb n="28a"/>
　　以為進耳故非晉升比女歸吉非成卦之由也少<lb/>
　　長不配不應與咸恒不同并與家人歸妹以之命<lb/>
　　名者不同彖辭特借巽女艮男之𧰼以女歸作漸<lb/>
　　字様子爻之鴻漸一例故夫子以漸之進三字釋<lb/>
　　女歸吉其義已了以下所云得位得中惟孔疏極<lb/>
　　得或以得位以正指六四或以自二至五皆得正<lb/>
　　位或以九三為剛得中均未允協夫進得位進以<lb/>
　　正者蒙上文漸之進來進乃卦義非謂某爻進某<lb/>
<pb n="28b"/>
　　位也説者必以卦變實之曲矣其特以九五得位<lb/>
　　釋利貞者亦有微㫖焉長女少男非應而合既不<lb/>
　　以正下止上巽似非進用之才木生于山非日出<lb/>
　　地上之明盛又非地中生木之升長則疑卦无可<lb/>
　　進之時故特舉九五得位正中以明卦時之可進<lb/>
　　紫巖得其㫖矣末舉卦徳以明漸義之善艮止也<lb/>
　　而曰動以止為動見止之妙用巽為進退為不果<lb/>
　　也而曰不窮以退為進似不果而實不窮見巽之<lb/>
<pb n="29a"/>
　　仁徳不獨士子進身為然王道之成聖徳之修何<lb/>
　　一不貴于漸乎此大𧰼所為居賢徳善俗即彖傳<lb/>
　　所為有功正邦也<lb/>
初六鴻漸于干小子厲有言无咎　象傳小子之厲義<lb/>
无咎也<lb/>
　虞仲翔曰艮為山為小徑坎水流下山故漸于干艮<lb/>
　為小子初失位故厲○孔仲達曰鴻水鳥干水涯○<lb/>
　程傳居下才弱上元應援常情之所危故懼而有言<lb/>
<pb n="29b"/>
　在下所以有進用柔所以不躁无應所以能漸于義<lb/>
　自无咎○張紫巖曰漸坎離在中鴻水物其色文明<lb/>
　飛有序來有時故漸六爻皆况鴻初位互坎下為干<lb/>
　艮下為小子○王童溪曰鴻之為物非其往不往非<lb/>
　其居不居六爻之位自初至上尊卑大小各得其正<lb/>
　故取于鴻漸小子云者古人謙辭初以謙卑之志處<lb/>
　此下位自危自警不敢妄逞而恐失進退之義故曰<lb/>
　小子厲○郭白雲曰易以象言之則一卦一爻内天<lb/>
<pb n="30a"/>
　地萬物无不具聖人或取諸身或取諸物獨能舉其<lb/>
　一以明之耳理不能盡也震為龍而乾稱龍乾為馬<lb/>
　而坤稱馬坤為牛而離稱牛皆非説卦之象八卦无<lb/>
　鴻而漸稱鴻故知易之取象貴夫觸類而長之○沈<lb/>
　守約曰艮變為離為鳥而止于下鴻漸于干象離為<lb/>
　言有言象○項平甫曰初離水而至于干猶在水土<lb/>
　之濱止于此而不進則于義固无失也○楊慈湖曰<lb/>
　進欲其知時故以鴻為象進欲其漸故以干磐陸木陵<lb/>
<pb n="30b"/>
　為象○李西溪曰鴻之飛長在前幼在後此其序也<lb/>
　初處最下小子也鴻之進常有弓繳之危故厲有言<lb/>
　遇有危事則鳴以警衆即俗語所謂雁奴也其防患<lb/>
　有道故无咎○胡雙湖曰鴻全體象互離為飛鳥互<lb/>
　坎為水居自坎北而離南象鴻之遷徙離目艮身儼<lb/>
　一飛鴻○胡雲峯曰幼者在後唯恐失羣故危之而<lb/>
　號呼長者必緩飛以俟之小子厲有言之象<lb/>
六二鴻漸于磐飲食衎衎吉　象傳飲食衎衎不素飽<lb/>
<pb n="31a"/>
也<lb/>
　虞仲翔曰承三應五故不素飽○程傳漸進于上將<lb/>
　行其道以及天下豈空飲食而已○本義磐大石進<lb/>
　于磐而益安矣衎衎和樂意六二柔順中正進以其<lb/>
　漸而上有九五之應故其象如此○郭白雲曰飲食<lb/>
　衎衎盖君臣相遇而和樂也與詩嘉賓式燕以衎同<lb/>
　意○王童溪曰由干而之磐君子得位之象不素飽<lb/>
　猶詩不素餐○張紫巖曰身安道行君子樂之○鄭<lb/>
<pb n="31b"/>
　東谷曰二艮體止于中正也漸而止于中正得所止<lb/>
　也○雷西仲曰初在下而无應故危二得位而上應<lb/>
　故吉○胡雲峯曰艮為石磐象互坎飲食象鴻食則<lb/>
　呼衆衎衎和鳴柔順有應象○何𤣥子曰艮變為巽<lb/>
　正傳所謂止而巽其道不窮者<lb/>
九三鴻漸于陸夫征不復婦孕不育凶利禦寇　象傳<lb/>
夫征不復離羣醜也婦孕不育失其道也利用禦冦順<lb/>
相保也<lb/>
<pb n="32a"/>
　王輔嗣曰與四相得不能復反者也非夫而孕故不<lb/>
　育也○程傳四隂三陽相比而无應相比則相親而<lb/>
　易合无應則元道而相求夫謂三婦謂四○本義鴻<lb/>
　水鳥陸非所安九三過剛不中而无應故其象如此<lb/>
　○郭白雲曰以卦辭言女歸故以夫婦為言○張紫<lb/>
　巖曰易以夫婦象君臣三舎乾陽而趨坤隂本非志<lb/>
　合道同而遇不以正鮮能成事居互坎坎險背道為<lb/>
　不復離坎不相濟為不育且坤失母道也○王童溪<lb/>
<pb n="32b"/>
　曰征往醜類也謂漸之六爻皆无不正三若獨往而<lb/>
　不復于正道則離其羣醜婦失其道而得孕于非交<lb/>
　所以不育嗜欲之冦甚于盜賊惟禮義可以已之使<lb/>
　三也以道制欲而不失吾正則四亦不陷于不義此<lb/>
　順以相保之道三艮之主貴于知止○項平甫曰三<lb/>
　為艮主自應能止然以純剛之質當漸進之時乃在<lb/>
　互坎之中正得山上有木之象懼其進而犯難故有<lb/>
　勸戒之辭三征則離艮而入巽故有離其羣醜之悲<lb/>
<pb n="33a"/>
　剛止于外下蔽二隂與之相保共禦冦賊則順道也<lb/>
　羣醜謂儔類詩從其羣醜○鄭亨仲曰三務進而妄<lb/>
　動故征則不可還四失守而私交故孕則不敢育○<lb/>
　王秋山曰四非偶也乃冦也三若移其不中之剛而<lb/>
　為得正之剛禦而去之則彼此不失其正故利○胡<lb/>
　雙湖曰艮止本不宜征既征不復亦止義婦孕離為<lb/>
　大腹不育互坎血卦而潤下有胎漏之象冦互坎象<lb/>
　利禦冦艮止象卦辭女歸吉者以三四兩爻也爻辭<lb/>
<pb n="33b"/>
　夫婦凶者亦三四兩爻也卦以兩體論巽女有歸艮<lb/>
　男之象爻以應否論四女无歸三男之理○胡雲峯<lb/>
　曰鴻羣不亂止則相保有禦冦象○熊南沙曰以下<lb/>
　禦上艮體止而巽體順物莫能違故利禦冦<lb/>
　　按易中夫婦男女之象或以卦體或以爻位皆従<lb/>
　　隂陽也即卦體之男女亦以主爻之隂陽而定此<lb/>
　　卦三四乃少男長女之主爻故以夫婦言艮當止<lb/>
　　以當漸時而征巽本順以比少男而合<lb/>
<pb n="34a"/>
六四鴻漸于木或得其桷无咎　象傳或得其桷順以<lb/>
巽也<lb/>
　孔仲達曰桷取其易直可安與三相得故无乗剛之<lb/>
　咎○程傳鴻趾連不能握枝故不木棲居正而巽順<lb/>
　得桷也○張紫巖曰位髙危道也履髙位而安其惟<lb/>
　順乎謂順于道或云者得之難自坤之巽曰順以巽<lb/>
　○王童溪曰處近君之地為巽之主體順巽之徳而<lb/>
　不失其正所以无冒進之咎○馮厚齋曰巽為木而<lb/>
<pb n="34b"/>
　處艮山之上九三之竒畫衡于下桷象○易山齋曰<lb/>
　四進巽體故言漸于木○俞石澗曰桷指三非應故<lb/>
　曰或○焦弱侯曰四方入巽回翔木杪其飛漸髙然<lb/>
　或得平柯猶暫為棲息可進而不遽進漸之最善也<lb/>
　巽體柔爻才性時位參合皆宜<lb/>
九五鴻漸于陵婦三嵗不孕終莫之勝吉　象傳終莫<lb/>
之勝吉得所願也<lb/>
　王輔嗣曰進得中位而隔乎三四不得與其應合故<lb/>
<pb n="35a"/>
　婦不孕各履正而居中三四不能久塞其途不過三<lb/>
　嵗必得所願○程傳陵髙阜象君位○張紫巖曰君<lb/>
　臣皆有中徳睽必合自三至五歴三位而應為三嵗<lb/>
　艮上為陵○朱漢上曰巽為髙艮為山山而進于髙<lb/>
　陵也○楊誠齋曰得所願豈惟位髙如丘陵功業亦<lb/>
　如丘陵矣然豈一日之致哉亦三嵗之漸而至也○<lb/>
　胡雙湖曰四離體為大腹有孕象二无預于離又居<lb/>
　坎體下故但曰不孕○俞石澗曰五二正配故吉三<lb/>
<pb n="35b"/>
　四邪匹故凶○郝象山曰二欲進于五九三為艮止<lb/>
　撰坎以阻之○華霞峯曰二不輕進五不輕任相須<lb/>
　之久相信之深推誠一日結契終身而夙昔之願始<lb/>
　酬于二見君臣之合于五繫夫婦之交<lb/>
上九鴻漸于陸其羽可用為儀吉<hi>陸胡氏程氏作逵従之</hi>　象傳<lb/>
其羽可用為儀吉不可亂也<lb/>
　王輔嗣曰進處髙潔不累于位无物可以屈其心而<lb/>
　亂其志峩峩清逺儀可貴也○孔仲達曰居无位之<lb/>
<pb n="36a"/>
　地是不累于位者處髙而能不以位自累則其羽可<lb/>
　用為物之儀表○胡安定曰陸當作逵雲路也○王<lb/>
　介甫曰其進也漸而不失時其翔也羣而不失序所<lb/>
　謂進退可法者也六爻皆鴻至于上而曰其羽可用<lb/>
　為儀要其終而不可亂也○程傳爾雅九達謂之逵<lb/>
　通達无阻蔽之義于漸之時居巽之極必有其序如<lb/>
　鴻之飛于雲空賢達之髙致也羽鴻之所用進也○<lb/>
　張子无應于下羽潔无汚且處于髙故曰漸陸○王<lb/>
<pb n="36b"/>
　童溪曰在六爻之上一卦之外不應復為九三之于<lb/>
　陸漸于雲路翾翾其羽進退可觀○沈守約曰卦之<lb/>
　上至髙也巽之極至潔也巽為風變為坎坎為雲風<lb/>
　雲之路○錢融堂曰不可亂謂其行序之有倫若接<lb/>
　止于陸其羽不展尚何不可亂之有○王秋山曰巽<lb/>
　體之極是風之髙者鴻遇風則其羽尤為閒雅不急<lb/>
　不迫喻上九以陽剛處漸之極而執巽用柔居无位<lb/>
　之地徳愈髙而望愈隆進退容止之間從容有序可<lb/>
<pb n="37a"/>
　為天下儀表○俞石澗曰鴻之飛有序雖疾風不亂<lb/>
　　按陸當作逵秦樹峯云漸以進非漸以退也<lb/>
䷵　<hi>兌下震上</hi>　　中爻離坎<lb/>
歸妹征凶无攸利　彖傳歸妹天地之大義也天地不<lb/>
交而萬物不興歸妹人之終始也說以動所歸妹也征<lb/>
凶位不當也无攸利柔乘剛也<lb/>
　虞仲翔曰乾天坤地三之四天地交以離日坎月戰<lb/>
　隂陽隂陽之義配日月則萬物興故曰天地之大義<lb/>
<pb n="37b"/>
　震東兑西離南坎北六十四卦中此象最備四時正<lb/>
　卦天地之大義也○陸君陽曰漸四爻得正故女歸<lb/>
　吉歸妹四爻失正故征凶○程傳澤上有雷雷震而<lb/>
　澤動男動于上而女従之嫁歸之象大率以説而動<lb/>
　未有不失正者男女有尊卑之序夫婦有唱隨之禮<lb/>
　苟徇情肆欲惟説是動則男牽欲而失其剛婦狃説<lb/>
　而忘其順凶无攸利○本義妹少女也兑以少女而<lb/>
　従震之長男而其情又為以説而動皆非正也諸爻<lb/>
<pb n="38a"/>
　自二至五皆不得正三五爻又皆以柔乘剛故征凶<lb/>
　而无攸利歸者女之終生育者人之始　語錄歸妹<lb/>
　未有不好只是説以動累他○王童溪曰震東方兑<lb/>
　西方天地生成之義其在人則震長男兑少女天地<lb/>
　之大義而震與兑見之故曰歸妹天地之大義也<lb/>
　説无紀極動无止息未有不失其正者初與上雖當<lb/>
　位然亦陽下隂上何動而不凶以柔乗剛則柔下制<lb/>
　乎剛剛受制乎柔何往而利○項平甫曰古之言嫁<lb/>
<pb n="38b"/>
　者例稱歸妹易帝乙歸妹詩俔天之妹是也男三十<lb/>
　而娶女二十而嫁男常長女常少故曰所歸妹也卦<lb/>
　名歸妹者震東兑西夫婦之正位以卦徳言之凡説<lb/>
　而動皆不正之事自歸妹之外皆不可行以卦爻推<lb/>
　之則二四以陽居隂有男以不正従女之象三五以<lb/>
　隂居陽有女以不正従男之象○鄭東谷曰長男居<lb/>
　上少女居下少女説以動而又先下于男○吴草廬<lb/>
　曰兑為少女而居内卦内卦夫家也婦人内夫家故<lb/>
<pb n="39a"/>
　以入于夫家為歸○胡雲峯曰隨亦動而説者而曰<lb/>
　元亨利貞何也易以内卦為貞隨貞震此動而彼説<lb/>
　歸妹貞兑女説而男動○胡雙湖曰乾交坤而為九<lb/>
　四坤交乾而為六三是天地交也出震見離説兑勞<lb/>
　坎是萬物興也○何𤣥子曰震為天交于地之始兑<lb/>
　為地交于天之終六爻坤乾交于上下坎離交于南<lb/>
　北震兑交于東西象天地之交<lb/>
　　按歸妹彖傳夫子于釋彖之先補出天地之大義<lb/>
<pb n="39b"/>
　　人之終始者盖易重交易非交易則不生此卦卦<lb/>
　　體二象本无不善文王彖辭専従卦徳爻位而言<lb/>
　　非夫子不能得其意而仍不泥其辭也姤彖傳補<lb/>
　　天地相遇于釋彖之後此補于釋彖之先其義一<lb/>
　　也於此可悟觀象玩辭之法<lb/>
初九歸妹以娣跛能履征吉　象傳歸妹以娣以恒也<lb/>
跛能履吉相承也<lb/>
　孔仲達曰為妻而行則凶為娣而行則吉○胡安定<lb/>
<pb n="40a"/>
　曰跛者足之偏姪娣非正配而能盡其道以配君子<lb/>
　猶足雖偏而能履地而行也○程傳居下而无正應<lb/>
　娣也剛陽在婦人為賢貞之徳娣雖賢何所能為承<lb/>
　助其君而已如跛之能履不能及逺然在其分為善<lb/>
　○張子爻為陽故能履非匹故跛○郭白雲曰无應<lb/>
　无歸因人之歸而為娣媵○張紫巖曰兑下為娣兑<lb/>
　毁足為跛○蘭恵卿曰跛者不能専行依人乃可娣<lb/>
　妾之道承正室以行則吉○馮厚齋曰女以女弟為<lb/>
<pb n="40b"/>
　娣故文从女从弟以江有沱詩云不我以與此同義<lb/>
　○趙復齋曰歸妹之時柔尊為女君剛而位下盖賤<lb/>
　者也六五接二王姬下嫁初九承二賤妾上従○蔡<lb/>
　進齋曰无應不行跛象居位得當而近二故能履適<lb/>
　二而媵乎五得娣之正○俞石澗曰跛雖能履常在<lb/>
　人後○觀彖女必待聘而行惟妾媵則不論禮之齊<lb/>
　備従嫡而適固其常也歸妹非恒以娣為之則恒矣<lb/>
　能與君相承故曰跛能履吉<lb/>
<pb n="41a"/>
九二眇能視利幽人之貞　象傳利幽人之貞未變常<lb/>
也<lb/>
　王輔嗣曰在内履中而能守其常故利幽人之貞○<lb/>
　張紫巖曰離為目為視兌毁之為眇二以互離居兌<lb/>
　中若眇者之有見然其徳本明其毁外至曰眇能視<lb/>
　澤中為幽人○項平甫曰九二當以六五為婦雖與<lb/>
　三相比而非正配當守幽人之貞以俟正配然後不<lb/>
　失其常○趙復齋曰眇能視不説彼色也利幽人之<lb/>
<pb n="41b"/>
　貞不慕彼勢也安静守正則六五嬪矣○呉草廬曰<lb/>
　歸妹九二即履之九二故其占同<lb/>
　　按程傳本義以六爻為女諸儒従之項平甫則以<lb/>
　　陽爻為夫隂爻為婦丘氏以二為妹之正身六五<lb/>
　　則歸妹者也胡雙湖頗許其説愚謂卦名歸妹則<lb/>
　　六爻皆歸妹之時无容指某爻為妹某爻為歸此<lb/>
　　六十四卦之通例也既名歸妹固當以女為主女<lb/>
　　而无應則皆无偶之象初三四上皆无應則皆无<lb/>
<pb n="42a"/>
　　偶故不復分爻之隂陽及内外卦之男女唯以位<lb/>
　　之上下取象初在下卦之下為娣四在上卦之下<lb/>
　　為愆期以陽而皆作女象明卦時也至二五有應<lb/>
　　則有配有配則陽夫隂婦有自然之象不容更為<lb/>
　　矯輮周公爻辭于二不言歸妹非略之也言幽人<lb/>
　　深明九二之異于初四之陽爻也五曰帝乙歸妹<lb/>
　　明其為歸妹之主爻也曰月㡬望明與二配為坎<lb/>
　　月與離日之相望也且二之辭與履二同不應于<lb/>
<pb n="42b"/>
　　履為士之幽于此為女之幽五之辭與泰五同不<lb/>
　　應于泰為妹歸于二于此為歸二之妹讀易者但<lb/>
　　當以爻辭之明文為據而得其所為不可為典要<lb/>
　　者正不必曲為之説又攷易例于卦之三男三女<lb/>
　　尤有不甚泥者恒之六五以震男之隂為婦家人<lb/>
　　之九五以巽女之陽為主漸之九五巽女之陽而<lb/>
　　以艮男之隂為婦又何疑于此卦兑女之九二為<lb/>
　　夫乎夫在歸妹卦時九二亦可為女而周公以為<lb/>
<pb n="43a"/>
　　幽人者凡卦有主爻或以一爻為主或以兩爻為<lb/>
　　主固隨成卦之義而變而二五之主爻率不可易<lb/>
　　諸卦皆然即如漸與此卦反對皆以三四兩爻為<lb/>
　　主而二卦爻辭于此兩爻皆不取皆以二五中正<lb/>
　　相應之爻以明卦義之正此又所謂既有典常者<lb/>
　　也玩傳云未變常者正以卦象女下男女説而動<lb/>
　　為變其常理惟九二中正自守以男下女以致六<lb/>
　　五正應之嬪故特以未變明爻義之美<lb/>
<pb n="43b"/>
六三歸妹以須反歸以娣　象傳歸妹以須未當也<hi>當字平聲</hi>
　虞仲翔曰須需也初至五體需象○孔仲達曰未當<lb/>
　其時則宜有待○趙汴水曰須待也歸于君子曰歸<lb/>
　復還父母曰反歸三須而未進者也○王秋山曰兑<lb/>
　為少女三兑之成卦者也其少可知須待年也古者<lb/>
　諸侯一娶九女其娣姪則有待年于父母之國者今<lb/>
　歸而反以娣之待年者自處故曰反歸以娣傳言未<lb/>
<pb n="44a"/>
　當言其歸未當其時也<lb/>
　　按柔不中正少女之主爻卦辭所以為征凶者也<lb/>
　　而爻不言凶并无悔吝咎厲之占即玩爻辭亦无<lb/>
　　凶象則以為女之不正人莫之取者似非爻義盖<lb/>
　　歸妹以六五為女君正嫡不可有二則餘皆娣也<lb/>
　　娣為諸妾中之最貴者觀初爻可見初以賢貞為<lb/>
　　娣何獨于三則因人所棄而為娣或以須為女之<lb/>
　　賤者夫須賤于娣以須反歸而轉得為娣于理不<lb/>
<pb n="44b"/>
　　順以待訓須本之註疏待年之説王氏最允盖彖<lb/>
　　言征凶者合二卦説而動而言也至爻之本位祇<lb/>
　　有兌之説而无震之動不得坐以動而失行之罪<lb/>
　　所以爻與彖不同也至此爻之須而反歸者三上<lb/>
　　无應未有所歸三體互坎動則下體成乾合水天<lb/>
　　需之象見險而止故曰須以少女而變為乾父乃<lb/>
　　待年于父母家之象故曰反歸<lb/>
九四歸妹愆期遲歸有時<hi>遲去聲</hi>　象傳愆期之志有待<lb/>
<pb n="45a"/>
而行也<lb/>
　劉長民曰四居下體之上位過乎少女女過盛年愆<lb/>
　期也○胡安定曰以剛陽之質居隂柔之位不為躁<lb/>
　進故待其禮之全備然後歸于君子斯得其時也遲<lb/>
　待也○程傳陽剛在女子為正徳處柔乃婦人之道<lb/>
　其愆期為有待非不售也待得佳配而後行也○本<lb/>
　義以陽居上體而无正應賢女不輕従人○張紫巖<lb/>
　曰四居兑上兑正秋為愆期至震而動為有時<lb/>
<pb n="45b"/>
　　按四為震初何得有愆期之象盖雷居互坎中震<lb/>
　　遂泥也<lb/>
六五帝乙歸妹其君之袂不如其娣之袂良月㡬望吉<lb/>
　象傳帝乙歸妹不如其娣之袂良也其位在中以貴<lb/>
行也<lb/>
　王㑹之曰下應于二君禮于臣尊下乎卑帝乙歸妹<lb/>
　也天子歸妹于臣下以貴行也雖王姬下嫁夫婦之<lb/>
　禮不可廢故小君降心而不凌其夫則其禮容不如<lb/>
<pb n="46a"/>
　娣之盛焉善之善也○程傳居尊下應尚禮而不尚<lb/>
　飾故其袂不及其娣之袂良月望隂之盈幾望未至<lb/>
　于盈以柔中在尊貴之位以貴而行中道也○本義<lb/>
　六五尚徳而不貴飾○朱漢上曰坎月在震東離日<lb/>
　在兑西日月相望隂之盛也○胡雙湖曰君謂五娣<lb/>
　謂初與三故兩爻皆稱娣○胡雲峯曰娣以容飾為<lb/>
　事五君也豈假容飾以悅人者良在徳而不在袂月<lb/>
　㡬望在中孚小畜以位言隂盛而與陽亢在歸妹以<lb/>
<pb n="46b"/>
　徳言隂盛而可與陽對也○俞石澗曰六五雖王姬<lb/>
　之貴而隂爻虗初九雖在下而陽爻實是其君之袂<lb/>
　不如娣也○觀彖婚姻之道皆男求女獨帝女下嫁<lb/>
　以女求男此爻適當其象則歸妹之義不徒无凶而<lb/>
　反吉矣<lb/>
上六女承筐无實士刲羊无血无攸利　象傳上六无<lb/>
實承虗筐也<lb/>
　程傳上六女歸之終而无應女歸之无終者也筐篚<lb/>
<pb n="47a"/>
　之實婦職所供諸侯之祭割牲取血筐篚无實則无<lb/>
　以奉祭祀婦不能奉祭祀乃夫不能承祭祀也故刲<lb/>
　羊而无血○王童溪曰處歸妹之窮震之極動不静<lb/>
　也柔无能才不堪也虗不實誠不存也以女言之承<lb/>
　筐无實以士言之則刲羊无血矣故无攸利而象則<lb/>
　特取虛筐无實盖歸妹上六女子也○張紫巖曰兑<lb/>
　為羊為金互坎在上為无血○趙復齋曰乗五非娣<lb/>
　也上極非須也无應非婦也體柔非夫也故无適而<lb/>
<pb n="47b"/>
　可○楊誠齋曰震有虗筐象兑羊象○趙汴水曰女<lb/>
　六之象爻兼言士女明无一而利釋辭止言女主本<lb/>
　卦而言○熊梅邊曰二五得歸妹之正偶初三以非<lb/>
　應故皆為娣而上六則不婚之男不嫁之女○胡雙<lb/>
　湖曰承筐女之職刲羊士之功夫婦之禮不成故爻<lb/>
　以士女言之<lb/>
　　按上三本不相應不必更以應言女者爻之隂士<lb/>
　　者震之體皆指本爻言此與恒卦六五以爻隂稱<lb/>
<pb n="48a"/>
　　婦人體震稱夫子同也本義約婚不終之意似非<lb/>
　　爻象上三皆隂何以為婚<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易孔義集説卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集說卷十</head> <lb/>
    <p>
<pb n="1a"/>
欽定四庫全書<lb/>
　周易孔義集說卷十<lb/>
　　　　　　　　　　　光禄寺卿沈起元撰<lb/>
　　下經<lb/>
䷢<hi>坤下離上</hi>　　中爻艮坎<lb/>
　　按晉于文為㬜日兩至也自北至以至南至進而<lb/>
　　盛也<lb/>
晉康侯用錫馬蕃庶晝日三接　彖傳晉進也明出地<lb/>
<pb n="1b"/>
上順而麗乎大明柔進而上行是以康侯用錫馬蕃庶<lb/>
晝日三接也<lb/>
　荀慈明曰坤為衆故曰蕃庶○侯行果曰康美也○<lb/>
　崔氏憬曰卦名晉而五爻為主故言柔進而上行也<lb/>
　○程傳凡卦離在上者柔居君位多云柔進而上行<lb/>
　在下而順附于大明之君諸侯之象○本義康侯安<lb/>
　國之侯錫馬蕃庶晝日三接言多受大賜顯被親禮<lb/>
　上離下坤有日出地上之象順而麗乎大明之徳○<lb/>
<pb n="2a"/>
　趙復齋曰别而言之坤順離麗兼而言之六五以順<lb/>
　徳麗二陽三隂順進欲同麗也六五上行已進也三<lb/>
　隂從之欲進也康侯之馬與牝馬同下獻上亦曰錫<lb/>
　朝貢曰錫○郭白雲曰雜卦曰晉晝也則知晉之義<lb/>
　不止于進言明以進也晉與大有略相𩔖大有火在<lb/>
　天上君道也晉明出地上臣道也以人臣之進獨備<lb/>
　一卦之義則臣道之至大者非康侯安足當之卦辭<lb/>
　專以康侯為義不及其他也其徳柔順而明故下能<lb/>
<pb n="2b"/>
　康一國之民而上能致王者之寵○楊龜山曰侯有<lb/>
　君道者也○徐進齋曰馬坤象晝日離明在上象○<lb/>
　姚氏小彭曰用錫馬蕃庶侯享王之禮錫猶納錫錫<lb/>
　貢之錫享禮馬匹卓立九馬隨之故曰蕃庶晝日三<lb/>
　接王接侯之禮覲禮延升一也覲畢致享升致命一<lb/>
　也享畢王勞之升成拜三也○項平甫曰三女之卦<lb/>
　獨離柔在上為得尊位大中故謂之上行巽在六四<lb/>
　例謂之上合上同兌在上六例謂之上窮皆不得為<lb/>
<pb n="3a"/>
　上行○林剛中曰晉有諸侯朝王之𧰼坤為土為民<lb/>
　有土有民諸侯𧰼○俞石澗曰晉日之進升漸木之<lb/>
　進日出地上其明進而盛升漸進而無明盛之𧰼諸<lb/>
　侯進獻于王物大且多表其順也王接諸侯于晝昭<lb/>
　其明也○王秋山曰明出地上足以照臨一方未足<lb/>
　以照臨四海未至于天猶可以進若明在天上則不<lb/>
　可以進言矣○梁孟敬曰進盛之時雖不言吉亨而<lb/>
　吉亨可知以順而麗于大明雖不言利貞而正可知<lb/>
<pb n="3b"/>
　○易外大明日也乾與晉皆言之乾之大明其潛為<lb/>
　始亢為終亢而復潛終而復始故曰大明終始晉之<lb/>
　大明出於地地之日也為大明之始大有之日升于<lb/>
　天天之日也為大明之終晉之日從地以至山從山<lb/>
　以至水四為坎之中艮之上登泰山日觀見海中日<lb/>
　出而晉乎天文明之盛也○觀彖順而麗乎大明以<lb/>
　順為主而大明麗之盖明麗皆離徳離之明必有所<lb/>
　麗也柔進上行所以發明卦意而起爻義<lb/>
<pb n="4a"/>
　　按此六五與大有同大有言尊位大中而此祗言<lb/>
　　上者明非天子之𧰼也所以六五𧰼辭曰失得曰<lb/>
　　往吉皆非天子之事<lb/>
初六晉如摧如貞吉㒺孚裕无咎　𧰼傳晉如摧如獨<lb/>
行正也裕无咎未受命也<lb/>
　王輔嗣曰處順之初應明之始明順之徳于斯將隆<lb/>
　進退不失其正貞吉也處卦之始物未之信故曰罔<lb/>
　孚方履卦始未至履位故必裕之然後无咎○孔仲<lb/>
<pb n="4b"/>
　達曰摧退裕寛獨猶專也言進與退專行其正未受<lb/>
　命未受錫命也○程傳聖人恐居位者廢職失守以<lb/>
　為裕故特云裕無咎者未當職任故也若有官守不<lb/>
　信于上一日不可居也○張子居晉之初正必見摧<lb/>
　故摧如不害于貞吉○王介甫曰初六以柔進君子<lb/>
　也常人不見孚則或急于進以求有為或急于退則<lb/>
　懟上之不知孔子待價㒺孚而裕于進也孟子久于<lb/>
　齊㒺孚而裕于退也○趙復齋曰晉主在五不取四<lb/>
<pb n="5a"/>
　應時之宜也晉如志在五也摧如阻于四也貞以自<lb/>
　守雖无信者寛以自處待時而進○毛伯玉曰摧如<lb/>
　在彼而我不可以不正罔孚在上而我不可以不裕<lb/>
　○張紫巖曰互艮在上艮山為摧小人扼君子之進<lb/>
　其勢若山九四炎上之性互體坎坎為小人初以坤<lb/>
　順在下為罔孚○沈守約曰爻變震卦變噬嗑有物<lb/>
　間之罔孚象○胡雙湖曰坤體寛裕故无咎<lb/>
六二晉如愁如貞吉受兹介福于其王母　象傳受兹<lb/>
<pb n="5b"/>
介福以中正也<lb/>
　虞仲翔曰應在坎上故愁如得位處中故貞吉○九<lb/>
　家易曰大福謂馬與蕃庶之物是也○程傳王母隂<lb/>
　之至尊六五也二中正之徳六五大明之君與之同<lb/>
　徳必當加之寵禄受介福于王母介大也○趙復齋<lb/>
　曰晉如志應也在下而裕得位而愁其揆一也五居<lb/>
　尊位與坤合徳氣同志應終莫之阻隂陽之情或以<lb/>
　配合或以類聚惟其時爾或謂六二无應未知晉之<lb/>
<pb n="6a"/>
　同氣而升也○郭白雲曰柔順中正臣道莫美于斯<lb/>
　小人以進為喜君子以進為懼故召公為保則不悦<lb/>
　正考父三命而傴俯兹其所以順而麗乎大明歟是<lb/>
　以貞吉受福○項平甫曰進者君子之所難也初未<lb/>
　為衆所允以正處之以裕待之此將進之道二既進<lb/>
　而當位則憂患之原方起于此固守中正不改其度<lb/>
　此既進之道○雷西仲曰責愈重而憂愈深當靖恭<lb/>
　不懈職思其憂則正矣正則吉○王秋山曰處晉之<lb/>
<pb n="6b"/>
　時與五同徳其仕於諸侯之命卿命大夫歟其者隨<lb/>
　其仕國之辭王母謂五雖居尊而實隂猶居君人之<lb/>
　位而實臣也<lb/>
　　按二動成坎坎為加憂故有愁如𧰼坤静安貞非<lb/>
　　豔於進者以在晉時而當路受寵故愁如而吉<lb/>
六三衆允悔亡　𧰼傳衆允之志上行也<lb/>
　程傳三不中正宜有悔而在順之極三隂皆順上者<lb/>
　是三之順上與衆同志悔所以亡有順上向明之志<lb/>
<pb n="7a"/>
　而衆允從之何所不利上行上麗于大明也○朱漢<lb/>
　上曰三志上行則二隂因之得麗乎大明○項平甫<lb/>
　曰三已晉而在上晉道已成衆志皆信○趙汴水曰<lb/>
　三之位下不在田正明出地上之時○胡雙湖曰三<lb/>
　方成坤體衆𧰼坤土居五行中有信象上互坎亦有<lb/>
　信𧰼<lb/>
　　按坤主臣道而此卦言臣道上進之冝晉六三即<lb/>
　　坤之六三坤三有含章之貞從王之知于其進也<lb/>
<pb n="7b"/>
　　善矣<lb/>
九四晉如鼫鼠貞厲　𧰼傳鼫鼠貞厲位不當也<lb/>
　翟子元曰鼫鼠晝伏夜行貪猥无已雖進承上潛據<lb/>
　下隂久居不正之位故有危厲○張子鼫鼠為物貪<lb/>
　而畏人體陽欲進反據隂位動止皆失與六三義正<lb/>
　相反○本義不中不正以竊高位危道也○趙復齋<lb/>
　曰晉之時隂為君子陽為小人大哉時乎○項平甫<lb/>
　曰晉之道以順而麗以柔而上者也四雖已進乎上<lb/>
<pb n="8a"/>
　失柔順之道故如鼫鼠若固執而不悛危必至○朱<lb/>
　漢上曰鼫鼠子夏傳作碩鼠碩大也艮坎為鼠陽為<lb/>
　大○張紫巖曰九四互坎棄明徳包險心曰晉如鼫<lb/>
　鼠以離體居互坎中互艮終止于晝動于夜○蔡進<lb/>
　齋曰位柔爻剛貪據高位喜接衆柔前畏大明之君<lb/>
　而不敢進○王童溪曰諸爻皆以柔進九四獨以剛<lb/>
　進以炎上之性上侵而五又有不可犯之勢位不當<lb/>
　者謂以剛進失晉之義也○馮厚齋曰鼠晝伏者也<lb/>
<pb n="8b"/>
　晉之離晝也在離之下伏于晝者也○沈守約曰變<lb/>
　為剝小人之極○唐凝菴曰以強臣居柔君之側撰<lb/>
　艮則止下之進撰坎則滅五之明<lb/>
　　按鼫鼠一説螻蛄也俗呼為土狗孔氏正義按蔡<lb/>
　　邕勸學篇云鼫鼠五能不成一技術注云能飛不<lb/>
　　能過屋能緣不能窮木能遊不能渡谷能穴不能<lb/>
　　揜身能走不能先人本草經云螻蛄一名鼫鼠荀<lb/>
　　子勸學篇作梧鼠崔豹古今注作鼯鼠是鼫鼠非<lb/>
<pb n="9a"/>
　　詩之碩鼠也然據此則鼫鼠非鼠于爻象未合不<lb/>
　　若從碩鼠為得項氏又云古易鼫字有一本作碩<lb/>
　　則今本鼫字或係碩字之訛蓋以不中不正而處<lb/>
　　近君之位徵其貪也外剛内柔色厲内荏知其畏<lb/>
　　人也若螻蛄土狗與爻𧰼無渉<lb/>
六五悔亡失得勿恤往吉无不利　𧰼傳失得勿恤往<lb/>
有慶也<lb/>
　劉長民曰陽躁動隂静止三五陽位以隂居之能節<lb/>
<pb n="9b"/>
　其動故爻辭不稱晉而皆曰悔亡○石守道曰以道<lb/>
　自任得失不以介意小人患得患失恤也○本義以<lb/>
　隂居陽宜有悔矣以大明在上而下皆順從故悔亡<lb/>
　又一切去其計功謀利之心則往吉而无不利○郭<lb/>
　白雲曰君道无它中與明而已六五居中何悔不亡<lb/>
　○張紫巖曰柔進上行臣有明徳而用之以順故悔<lb/>
　亡五位在離中離為日初明終晦為失得離中虚為<lb/>
　勿恤出坎為有慶獲六二正應且在下者莫不順麗<lb/>
<pb n="10a"/>
　其明為往吉无不利勿恤云者不當恤一己私往盡<lb/>
　愛君愛天下心斯吉矣○丘行可曰五所謂柔進而<lb/>
　上行者也在下三隂皆欲附倚為四所間失也終與<lb/>
　已合得也言五但當往而上進得失皆當置之不問<lb/>
　○胡雲峯曰事有不必憂者勿恤寛之之辭有不當<lb/>
　憂者勿恤戒之之辭此為戒辭蓋當晉之時易有患<lb/>
　得患失之心才柔又易有失得之累也○王秋山曰<lb/>
　此爻成晉之主也聖人以康侯當之明出地上未至<lb/>
<pb n="10b"/>
　于天位雖尊而明不及逺一國之君也<lb/>
　　按此爻正與彖合有慶即錫馬蕃庶晝日三接之<lb/>
　　謂<lb/>
上九晉其角維用伐邑厲吉无咎貞吝　象傳維用伐<lb/>
邑道未光也<lb/>
　程傳角剛而居上之物以陽居上剛極則強猛進極<lb/>
　則躁急无所用而可維用伐邑謂内自治也則雖厲<lb/>
　而吉且无咎○朱子吝不在克治正以其克治之難<lb/>
<pb n="11a"/>
　合下有此吝耳貞吝之義貞固守此則吝○徐進齋<lb/>
　離為戈兵有伐象邑謂内之私邑坤體在下象○郭<lb/>
　白雲曰進而上窮危矣然晉非進而已明順之義存<lb/>
　焉至于伐邑則明徳之昭已或虧蔽故言未光○楊<lb/>
　龜山曰明出地上非日中之時不足以照天下道未<lb/>
　光也若道足以照四方則無思不服尚何伐邑之有<lb/>
　○王秋山曰明極者必窮物剛極者必觸物而以處<lb/>
　晉豈康侯所宜維可伐己邑以自治然亦不可以此<lb/>
<pb n="11b"/>
　為正而固守之未光者征伐自天子出以諸侯而自<lb/>
　伐己邑雖无咎而于臣道未為光大○龔泉峯曰晉<lb/>
　卦諸爻隂多吉而陽多厲者晉以柔順為善剛強則<lb/>
　躁矣卦之得名亦以柔為主○梁孟敬曰離為牛而<lb/>
　以剛居上角之象進則摧其角若伐其私邑猶可以<lb/>
　用其剛○觀彖功名盛則所務者逺而反蔽于近勢<lb/>
　位極則所統者衆而多暱于私于此不謹以至危身<lb/>
　而隕名者多矣<lb/>
<pb n="12a"/>
　　按晉升皆進義而兩卦爻辭皆喜柔而惡剛聖人<lb/>
　　之警躁進切矣晉六爻惟六二得中正餘五爻皆<lb/>
　　不正而初爻曰貞吉曰行正此項平甫所謂事理<lb/>
　　得中為正之説也盖但能以柔進即為守正之君<lb/>
　　子故六三不中正而悔亡六五不正而往吉聖人<lb/>
　　之論中正變動不居如是而所為不易者亦即在<lb/>
　　此<lb/>
䷣<hi>離下坤上</hi>　　中爻坎震<lb/>
<pb n="12b"/>
明夷利艱貞　彖傳明入地中明夷内文明而外柔順<lb/>
以蒙大難文王以之利艱貞晦其明也内難而能正其<lb/>
志箕子以之<lb/>
　王輔嗣曰夷傷也日入地中明夷之𧰼闇主在上明<lb/>
　臣在下不敢顯其明智亦明夷之義時雖至闇不可<lb/>
　隨世傾邪宜艱難堅固守其貞正之徳○劉長民曰<lb/>
　利艱貞謂六五不失中正能正其志以隂居陽能晦<lb/>
　其明○張子文王體一卦之用箕子以六五一爻之<lb/>
<pb n="13a"/>
　徳文王難在外箕子難在内○本義䝉大難謂遭亂<lb/>
　見囚内難謂為紂近親在其國内如六五之近上六<lb/>
　○語錄文王箕子皆是晦其明然箕子佯狂意思便<lb/>
　是艱難氣象上六為闇之主六五近之故利于艱難<lb/>
　以守正而自晦其明也○郭白雲曰彖自分二義文<lb/>
　王有明徳内文明也三分天下以服事殷外柔順也<lb/>
　盡坤離之義得明夷之大者矣箕子用晦而明得其<lb/>
　艱貞自為之奴卒陳洪範内難而能正其志也○朱<lb/>
<pb n="13b"/>
　漢上曰明夷晉之反離為文明坤為柔順坎為險難<lb/>
　陽為大艱貞者有其明而晦之也六五坎險在内内<lb/>
　難也○楊誠齋曰大難以天下言内難以一家言紂<lb/>
　之難大能及天下而不能及文王小能及一家而不<lb/>
　能及箕子此用明夷之力也○趙復齋曰惟文明故<lb/>
　能柔順逺害以艱為貞故能晦其明而不露○吕東<lb/>
　萊曰人皆視明入于地明自此滅殊不知明本不滅<lb/>
　暫入于地而已如君子之道見傷而道本不曽滅○<lb/>
<pb n="14a"/>
　王童溪曰明而傷焉在人君則為昏暗在賢人則為<lb/>
　晦藏文明之徳藴于内而不耀柔順之心施于外而<lb/>
　无忤以文王所用之道也正其志以自守不敢逃去<lb/>
　而亦獲免害箕子之所用也○項平甫曰䝉難者有<lb/>
　濟世之功内難者止于正志而已○李隆山曰易未<lb/>
　有一卦全體以利艱貞為義者蓋觀君子之明傷為<lb/>
　可懼而危辭以戒之時可知矣○趙汴水曰時方昏<lb/>
　亂明者禍之的剛者敵之媒唯内明外順故可以免<lb/>
<pb n="14b"/>
　蒙覆其上也大難君臣之間也内難親親之間也不<lb/>
　殞身以存道不枉道而遂臣正志也○李去非曰晉<lb/>
　明乎外明夷明乎内晉以順用其明明夷以順保其<lb/>
　明○單氏渢曰處之以艱則能藏其明守之以貞則<lb/>
　能明不息○吳草廬曰掩蔽其明而不見若有傷之<lb/>
　者曰明夷○胡雙湖曰彖辭文王所作曰利艱貞終<lb/>
　守臣節而不失可見于此○胡雲峯曰以二體則離<lb/>
　明也傷之者坤以六爻則初至五皆明也傷之者上<lb/>
<pb n="15a"/>
　上為暗主而五近之故彖傳以利艱貞為五羑里演<lb/>
　易處之甚從容可見文王之徳佯狂受辱處之極艱<lb/>
　難可見箕子之志○梁孟敬曰艱者畏慎而无忽貞<lb/>
　者正固而无邪○何𤣥子曰正其志即貞也晦其明<lb/>
　以正其志即艱以運貞也獨以利艱貞歸箕子者箕<lb/>
　子之艱更甚于文王其生重于死也六二為内卦之<lb/>
　主互坎在外故曰蒙<lb/>
　　按卦辭艱字作時之艱難者非<lb/>
<pb n="15b"/>
初九明夷于飛垂其翼君子于行三日不食有攸往主<lb/>
人有言　𧰼傳君子于行義不食也<lb/>
　王輔嗣曰上六明夷之主初處卦始最逺于難明夷<lb/>
　逺遯絶迹匿形不由軌路故曰于飛懐懼而行故垂<lb/>
　其翼志急于行饑不遑食殊類過甚以斯適人人必<lb/>
　疑之故有言○荀慈明曰火性炎上離為朱鳥故曰<lb/>
　于飛為坤所抑故垂其翼陽為君子不食者不得食<lb/>
　君祿也○王介甫曰飛者以下為順垂其翼飛而下<lb/>
<pb n="16a"/>
　也明夷難在上是以宜下不宜上二老避紂不食𧰼<lb/>
　○蘇子瞻曰垂其翼緩之至三日不遑食急之至懼<lb/>
　不免也去主而適敵主人必以我為謀己主人上六<lb/>
　也○程傳君子于行謂去其禄位而退藏也三日不<lb/>
　食言困窮之極知幾者君子之獨見非衆人所能識<lb/>
　傷未顯而去之則世俗孰不疑恠故主人有言穆生<lb/>
　去楚申公白公且非之而不知穆生之去避胥靡之<lb/>
　禍也○張紫巖曰離為烏初在下為垂翼厯離三爻<lb/>
<pb n="16b"/>
　為三日互震在上為行為攸往○項平甫曰不言夷<lb/>
　未傷也歛翼而下飛者避禍之𧰼○胡雙湖曰食前<lb/>
　互坎象下體未成坎不食𧰼行互震𧰼○王秋山曰<lb/>
　其伯夷太公之事乎○來矣鮮曰離中虚又為大腹<lb/>
　空腹不食之𧰼<lb/>
　　按主人程傳以為衆人蘇氏以為上六丘氏以為<lb/>
　　應之四吳氏以為六二吕氏以為在朝之人細玩<lb/>
　　蘇氏説為允上六乃明夷之主故稱主人<lb/>
<pb n="17a"/>
六二明夷夷于左股用拯馬壮吉<hi>拯説文及子夏本作抍字林云抍上舉音承</hi>　𧰼傳六二之吉順以則也<lb/>
　李氏鼎祚曰初為足二居足上股也互體坎坎主左<lb/>
　方左股𧰼○石守道曰以柔居中是居位之人不能<lb/>
　如初九髙飛絶迹故傷于左股尚有右股未盡傷滅<lb/>
　由逺于難○楊誠齋曰二有文明之徳暗主所甚忌<lb/>
　也唯去可免于傷而居大臣之位昏世之所不得去<lb/>
　也故有左股之傷以其徳之文明故有馬壯之拯此<lb/>
<pb n="17b"/>
　正文王事也見囚傷股也順以則者有君人之大徳<lb/>
　又有事君之小心順乎君臣之天則也詩曰順帝之<lb/>
　則其見文王之心乎○項平甫曰坎為亟心之馬故<lb/>
　壯馬壯則能力行于柔爻言之者貴其順也當險難<lb/>
　之時力行順事可以反凶為吉若用剛則愈凶矣明<lb/>
　之始夷臣雖受傷未忍忘君思用救馬盡力而出之<lb/>
　明夷二動則為泰何吉如之然非上六之所能也但<lb/>
　為六二者臣子之法當如是爾○下三爻唯六二有<lb/>
<pb n="18a"/>
　救之之誠上三爻唯六五无去之之心○六二當位<lb/>
　之臣忍傷以救國事合于為臣之則故曰順以則○<lb/>
　王童溪曰六二文明之主又柔順之至非文王其誰<lb/>
　當之諸家以為泰顚閎夭非也左股見傷羑里之危<lb/>
　也然左股雖傷而強壯者猶无恙所以為文王者猶<lb/>
　故也天命未革則為臣之分不敢違心不敢不自盡<lb/>
　用拯者上欲拯吾君為无過之君下欲拯斯民為无<lb/>
　難之民不敢不用其力故曰馬壯吉○沈守約曰變<lb/>
<pb n="18b"/>
　為乾外晦而柔内明而健能避咎也卦變為泰泰道<lb/>
　之所以興也○王秋山曰既曰夷于左股又先之曰<lb/>
　明夷者所以甚六二之不幸也盖離之所以為明者<lb/>
　二也成明夷之卦者亦二也○胡雙湖曰馬互坎𧰼<lb/>
　○胡雲峯曰明夷取手足心腹為𧰼初二為股三四<lb/>
　為腹五上為首初三右也故二四為左左弱而右強<lb/>
　右陽而左隂○何𤣥子曰以柔居中順以柔言則以<lb/>
　中言㣲順以則曷克拯<lb/>
<pb n="19a"/>
　　按此爻以文王當之者諸儒所同而以用拯馬壯<lb/>
　　為文王救君之誠者惟王氏得之盖細玩夫子𧰼<lb/>
　　傳六二之吉因用拯馬壯而吉是順以則正贊文<lb/>
　　王之用拯馬壯也夫文王以有二事殷挽回之力<lb/>
　　也伐密戡黎匡扶之力也皆所以救世乃所為用<lb/>
　　拯馬壯也盖文王之心救得一分是一分故為純<lb/>
　　臣吉者非得脱羑里之謂更非得專征伐非終得<lb/>
　　翦商之謂以不失其正者為吉易例也項平甫謂<lb/>
<pb n="19b"/>
　　六二有救之之誠是矣而以伊尹祖伊當之又與<lb/>
　　彖傳文王以之未合况伊尹祖伊並無左股之傷<lb/>
　　于象亦未切<lb/>
九三明夷于南狩得其大首不可疾貞　象傳南狩之<lb/>
志乃大得也<lb/>
　吕藍田曰離至南而益明得其地也○程傳離之上<lb/>
　明之極又處剛而進上六坤之上暗之極斯義也其<lb/>
　湯武之事乎湯武非利人之天下志在去害而已狩<lb/>
<pb n="20a"/>
　去害之事大首暗之魁首上六也上與三正相應為<lb/>
　至明克至暗之象○趙復齋曰為明之主進獲上六<lb/>
　必待天時人事之至先時則失正矣○朱漢上曰自<lb/>
　二至上體師坎為中冬狩之時離為南得者易辭○<lb/>
　郭白雲曰離之性失之過則暴故戒之○熊梅邊曰<lb/>
　居下卦之極在離之上其明有復出之漸焉猶在坤<lb/>
　下當守正俟時而不可暴○王童溪曰象傳南狩之<lb/>
　志者謂九三之志所以大得者以其南狩也南云者<lb/>
<pb n="20b"/>
　謂其有是明狩云者謂其除亂而去害○吕東萊曰<lb/>
　武王五年觀政然後有牧野之誓○李西溪曰武王<lb/>
　處明夷則以不可疾為貞箕子處明夷則以利艱為<lb/>
　貞○項平甫曰貞字自為句明夷而南狩不得已而<lb/>
　為之非棘其欲也○蔡進齋曰南狩離明之狩也○<lb/>
　沈守約曰離變為震明而威南狩象卦變為復以明<lb/>
　革昏明將復矣一陽方復當復以漸不可遽也○胡<lb/>
　雲峯曰初无位可去則去之宜早二在位可救則救<lb/>
<pb n="21a"/>
　之宜速三與至暗為應不可復救故有除害之𧰼然<lb/>
　二之救難可速三之除害不可速○來矣鮮曰離為<lb/>
　戈兵中爻震動征伐𧰼○華霞峯曰明夷無君九三<lb/>
　將進而為君故時至明夷而君臣之位變矣曰南狩<lb/>
　以除殘禁暴與三而非以下伐上曰得其大首以殱<lb/>
　厥渠魁與三而非以臣弑君<lb/>
六四入于左腹獲明夷之心于出門庭　𧰼傳入于左<lb/>
腹獲心意也<lb/>
<pb n="21b"/>
　楊龜山曰腹坤𧰼坤體之下故曰左于出門庭我不<lb/>
　顧行遯此微子之明夷○丘行可曰上傷人之明者<lb/>
　而六四與之同體能深入其腹而得其傷明之心故<lb/>
　知其不可輔而去之于是出門庭而歸周○鄭亨仲<lb/>
　曰干寶云一為室二為戸三為庭四為門四在門庭<lb/>
　間故以出言○趙汴水曰心意者縕諸内而未形諸<lb/>
　外必為肺腑之親而後獲之○胡雲峯曰入于左腹<lb/>
　自離而入于坤坤耦有門𧰼于出門庭者猶可去而<lb/>
<pb n="22a"/>
　出于坤○胡雙湖曰幸去上六猶隔六五尚可避去<lb/>
　○錢啟新曰坎為明夷之心心絡于腹左四以坎陷<lb/>
　𧰼左腹之入旋以震動𧰼門庭之出○唐凝菴曰坤<lb/>
　為闔戸震動闢之而出○來矣鮮曰明夷之心紂之<lb/>
　心意也<lb/>
六五箕子之明夷利貞　𧰼傳箕子之貞明不可息也<lb/>
　孔仲達曰最比闇君似箕子之近殷紂利貞者執志<lb/>
　不囘闇不能沒明不可息正不能危○蘇子瞻曰六<lb/>
<pb n="22b"/>
　五之于上六正之則勢不敵救之則力不能去之則<lb/>
　義不可此最難處者也如箕子而後可身可辱也明<lb/>
　不可息○程傳五切近傷明之主若顯其明則見傷<lb/>
　害必矣箕子晦藏其明而内正其志可謂貞矣戒之<lb/>
　利貞謂宜如箕子之貞固也○朱子彖言利艱貞爻<lb/>
　言貞而不言艱者盖言箕子則艱可見○楊誠齋曰<lb/>
　五陽明也六隂晦也以六晦五故為明夷○張紫巖<lb/>
　曰箕子有君道而在臣位商所以亡聖人謂使箕子<lb/>
<pb n="23a"/>
　得主殷祀周焉得有天下故以箕子居明夷五位示<lb/>
　微意焉箕子後為武王陳洪範為天下後世利是為<lb/>
　明夷之正箕子志于明道无志于愛身正道而息于<lb/>
　天下非天地心故曰明不可息○鄭東谷曰六五居<lb/>
　中君失是中而箕子得是中箕子傳之而後天下萬<lb/>
　世皆由是中以生明不可息也○沈守約曰變為坎<lb/>
　坎為險難為隠伏為加憂為心病䝉大難在險也晦<lb/>
　其明隠伏也囚奴加憂也佯狂心病也箕子之𧰼○<lb/>
<pb n="23b"/>
　龔泉峯曰箕子晦其明則明全而不息○何𤣥子曰<lb/>
　五變中爻為離又與下離中畫相應明𧰼居坤暗中<lb/>
　夷象<lb/>
上六不明晦初登于天後入于地　𧰼傳初登于天照<lb/>
四國也後入于地失則也<lb/>
　侯行果曰初登于天謂明出地上下照于坤後入于<lb/>
　地謂明入地中晝變為夜此言晉與明夷往復不已<lb/>
　○蘇子曕曰六爻皆晦也而所以晦者不同自五而<lb/>
<pb n="24a"/>
　下明而晦者也若上六不明而晦者也故曰不明晦<lb/>
　言其質晦非有託也強明而實晦○本義居坤之極<lb/>
　不明其徳以至于晦始則處高位以傷人之明終必<lb/>
　至于自傷而墜厥命○語錄不明晦是合下已是不<lb/>
　明○郭白雲曰不明晦其明息矣○楊誠齋曰紂之<lb/>
　嗣立聞見甚敏材力過人其初登于天之時乎及其<lb/>
　昏棄厥徳而為獨夫其後入于地失則之時乎○沈守<lb/>
　約曰坤變為艮艮山也日所由以出沒○趙汴水曰<lb/>
<pb n="24b"/>
　則謂以明徳為君天下之則六二之順以則為事君<lb/>
　之則上六之失則為君人之則○胡雙湖曰以卦言<lb/>
　則傷離之明者在坤坤為晦以爻言則傷下五爻之<lb/>
　明者在上上獨為晦○胡雲峯曰上六不曰明夷而<lb/>
　曰不明晦葢惟上六不明而晦所以五爻之明皆為<lb/>
　其所夷<lb/>
䷤<hi>離下巽上</hi>　　中爻坎離<lb/>
家人利女貞　彖傳家人女正位乎内男正位乎外男<lb/>
<pb n="25a"/>
女正天地之大義也家人有嚴君焉父母之謂也父父<lb/>
子子兄兄弟弟夫夫婦婦而家道正正家而天下定矣<lb/>
　馬季長曰火以木為家故稱家人女以男為家家人<lb/>
　以女為奥主長女中女各得其正故特曰利女貞○<lb/>
　王輔嗣曰家人之義以内為本者也故先説女○程<lb/>
　傳正倫理篤恩義家人之道也卦外巽内離為風自<lb/>
　火出火熾則風生風生自火自内而出由家而及于<lb/>
　外之象二與五正男女之位于内外明于内而巽于<lb/>
<pb n="25b"/>
　外處家之道也獨云利女貞者夫正者身正也女正<lb/>
　者家正也女正則男正可知○本義利女貞者欲先<lb/>
　正乎内也嚴君亦謂二五上父初子五三夫四二婦<lb/>
　五兄三弟以卦畫推之又有此𧰼○趙復齋曰自二<lb/>
　至五隂陽得位柔皆順乎剛初上包括盛且閑正家<lb/>
　之𧰼必曰利女貞者離巽皆女故也○郭白雲曰齊<lb/>
　家自夫婦始故舜觀厥刑于二女文王刑于寡妻至<lb/>
　于兄弟利女貞者又家道之本與詩首關睢同○朱<lb/>
<pb n="26a"/>
　漢上曰子事父母婦事舅姑皆雞鳴而朝故曰嚴○<lb/>
　張紫巖曰巽化也入也離禮也明也家人以禮為本<lb/>
　内明外化家道以成家人又有互離體二隂居離中<lb/>
　而四陽悉當其位曰女正位乎内男正位乎外○王<lb/>
　童溪曰九三上九父母𧰼各在一卦之上剛而過中<lb/>
　嚴也故父母稱嚴君各尸内外之尊○鄭東谷曰長<lb/>
　女處下而巽順乎陽中女居中而附麗乎陽婦人盡<lb/>
　從陽之義女之貞也○趙汴水曰父義母慈何以亦<lb/>
<pb n="26b"/>
　稱嚴母不嚴家之蠧也凟上下之分庇子弟之過亂<lb/>
　内外之别父雖嚴有不能盡察者必父母尊嚴内外<lb/>
　齊肅然後父子兄弟夫婦各盡其道而後家道正○<lb/>
　熊與可曰卦四陽二隂陽以剛而主嚴隂以柔而主<lb/>
　順正家之道盡矣○胡雙湖曰女正兼二四言之然<lb/>
　爻惟二稱貞吉則六二一爻尤重又離下巽上順長<lb/>
　中之序則二女皆正○胡雲峯曰四陽二隂陽强隂<lb/>
　弱夫唱婦隨之𧰼二柔皆居隂位執柔而不敢抗之<lb/>
<pb n="27a"/>
　𧰼家人内也當以離内為主○上父初子上下分而<lb/>
　父子之倫正五夫四婦五上四下也三夫二婦三上<lb/>
　二下也五兄三弟五上三下也上下分而家道正○<lb/>
　林次厓曰所正雖在女所以正之者則在夫盖主家<lb/>
　之人也正家而天下定猶云人人親其親長其長而<lb/>
　天下平不作正家之效説<lb/>
　　按男女正天地之大義葢男女者隂陽也即乾坤<lb/>
　　也即天地也此天地二字不必更從爻位上穿鑿<lb/>
<pb n="27b"/>
初九閑有家悔亡　象傳閑有家志未變也<lb/>
　王輔嗣曰教在初而法在始家瀆而後嚴之志變而<lb/>
　後治之則悔矣處家人之初為家人之始故必閑有<lb/>
　家然後悔亡○張子男處女下悔也○楊龜山曰為<lb/>
　宫室辨内外男不入女不出閑也○趙復齋曰二隂<lb/>
　内麗三陽閑之不出閫也閑之在始初志未變則閑<lb/>
　益固○沈守約曰離始變為艮明于閑家之道而止<lb/>
　于未變之前艮為門闕閑𧰼卦變為漸杜其漸也○<lb/>
<pb n="28a"/>
　吳草廬曰初上二爻以初終取義中四爻分上下二<lb/>
　體取義下體在下之家以有家之臣言三為夫二為<lb/>
　婦上體在上之家以有天下之君言五為王四為后<lb/>
　取近比為配家道尚親也○胡雲峯曰初之時當閑<lb/>
　九之剛能閑○俞石澗曰初九剛而不中不能无悔<lb/>
　悔亡者離體而有先見之明能閑于始也○梁孟敬<lb/>
　曰子始有室始代父而任事始命于朝而為士大夫<lb/>
　皆是○錢啟新曰撰坎在前初閑坎下如水有防○<lb/>
<pb n="28b"/>
　龍麟洲曰一竒下横閑象○來矣鮮曰閑從門從木<lb/>
　木設于門所以防閑<lb/>
六二无攸遂在中饋貞吉　象傳六二之吉順以巽也<lb/>
　王輔嗣曰居内處中履得其位以隂應陽盡婦人之<lb/>
　正義无所必遂職乎中饋巽順而已是以貞吉○本<lb/>
　義柔順中正女正位乎内者也○趙復齋曰順巽乎<lb/>
　三以饋尊者二之正也○朱漢上曰坎水離火而應<lb/>
　巽木女在中當位烹飪而主饋事順也○王童溪曰<lb/>
<pb n="29a"/>
　詩有采蘩以奉祭祀為不失職采蘋以供祭祀為循<lb/>
　法度婦人之職守然也○易山齋曰此爻正所以發<lb/>
　明利女貞之義○蔡宸錫曰以柔居柔无遂事之才<lb/>
　居中得正无遂事之志<lb/>
九三家人嗃嗃悔厲吉婦子嘻嘻終吝　𧰼傳家人嗃<lb/>
嗃未失也婦子嘻嘻失家節也<lb/>
　吕藍田曰以陽居陽純以嚴治家人所以嗃嗃嗃嗃<lb/>
　者讙言也彼雖議我我未失道悔厲猶吉若過于嚴<lb/>
<pb n="29b"/>
　剛責善已甚賊恩之至皆有離心婦子嘻嘻失治家<lb/>
　之節終吝道也嘻嘻嗟怨聲○王介甫曰剛嚴之過<lb/>
　雖未失吉婦子怨望至于嘻歎終亦吝而已未若九<lb/>
　五之懿○王酸棗曰在一卦之上剛嚴過中則傷猛<lb/>
　○楊龜山曰家人有嚴君焉而九三所以限制内外<lb/>
　未失也婦子以悦順為事至于嘻嘻則失節矣剛過<lb/>
　非婦子之道○項平甫曰嗃嗃嘻嘻只一意非相反<lb/>
　之辭稱家人者一卦之主治家者也治家過嚴雖多<lb/>
<pb n="30a"/>
　悔而難安然于家道未有所失若治家失道如谷風<lb/>
　之有洸有潰小弁之維其忍之使婦子嘻歎怨毒則<lb/>
　終不可行故吝嘻嘻二字在詩之噫嘻禮之嘻其甚<lb/>
　矣左氏傳之譆譆出出陽虎從者曰嘻皆為歎懼之<lb/>
　聲未有訓為笑樂者九三重剛而不中故其象如此<lb/>
　若以為笑樂失節則終亂之道不止于吝矣○趙汴<lb/>
　水曰家人九三也嗃嘻説文无此二字嗃嗃以爻義<lb/>
　求之當作嚴毅之聲嘻嘻悲歎聲三剛明知齊家之<lb/>
<pb n="30b"/>
　尚于嚴以聲色嚴毅齊家雖有悔也能危厲自謹則<lb/>
　子嚴父詔婦順夫指家道之吉倘過于嚴變和恊而<lb/>
　為嗟歎則始吉終吝節猶竹節竹于虚之中以實為<lb/>
　節過于實則閼其生意乖其輯睦失其節矣○俞石<lb/>
　澗曰嗃嗃當依劉向本作熇熇詩云多將熇熇説文<lb/>
　云火熱也雷霆天之威也使日轟轟焉求人之過而<lb/>
　誅擊之將不勝其病矣○吳草廬曰嗃與熇通如火<lb/>
　之炎熾嘻字與譆通苦熱痛呼之聲亦于離火取象<lb/>
<pb n="31a"/>
　○何𤣥子曰嘻嘻甚于嗃嗃葢不堪而歎説者自漢<lb/>
　來多曰嗃嗃之反宋王囘疑重剛无嘻笑理獨得卦<lb/>
　情火聲无常若歎若泣有嘻嘻𧰼節不過也<lb/>
　　按聖人言道不越于中過猶不及未有寧過毋不<lb/>
　　及之説治家固主剛嚴亦尚雍睦天下有瀆亂之<lb/>
　　患亦有乖離之禍家道窮則乖故受之以睽可見<lb/>
　　終吝之占已伏乖睽之義細玩𧰼傳剛嚴之吉已<lb/>
　　具上截夫予以未失許之尚有不足之意焉下截<lb/>
<pb n="31b"/>
　　正著其不中之失故以為戒節者節其過以歸于<lb/>
　　中之謂由九三剛過而言故以吕氏諸説為優<lb/>
六四富家大吉　𧰼傳富家大吉順在位也<lb/>
　虞仲翔曰得位應初順五乘三比據三陽故富家大<lb/>
　吉○孔仲達曰體巽承尊長保祿位吉之大者○石<lb/>
　守道曰父子篤兄弟睦家之肥大臣亨祿位皆富也<lb/>
　○郭白雲曰君子修身齊家由内出外至于巽體家<lb/>
　道成矣六四之富豈金玉布帛哉父父子子兄兄弟<lb/>
<pb n="32a"/>
　弟夫夫婦婦是也得道為順失道為逆故曰順在位<lb/>
　也禮以家之肥國之肥天下之肥是謂大順易所謂<lb/>
　富猶禮所謂肥𧰼言順在位則禮之大順也○趙復<lb/>
　齋曰化行乎下家之肥正家由五歸美于四成化之<lb/>
　首也○張紫巖曰四位巽初居互離中離南方萬物<lb/>
　畢亨為富巽順而有明徳是以能富其家○徐進齋<lb/>
　曰當位應剛又介二剛之間以柔得剛以虚受實故<lb/>
　曰富家順在位謂父子兄弟夫婦各正其位而无逆<lb/>
<pb n="32b"/>
　也○李去非曰初閑之二饋之三治之四則亨其富<lb/>
　此治家之序○沈守約曰變巽而為乾順巽而篤實<lb/>
　富家象○吳草廬曰九五王也六四后也后所處乃<lb/>
　王之家富有四海以天下為家故曰富家大吉大者<lb/>
　陽也亦謂九五后不敢有其吉而以歸之九五娥皇<lb/>
　嬪虞塗山氏相夏太姒邑姜興周此舜禹文武之吉<lb/>
　也○胡雲峯曰四之位在上而主家之婦○何𤣥子<lb/>
　曰變乾為大乾包萬有卦變同人合家人而同心宜<lb/>
<pb n="33a"/>
　其富也順者柔正也在位者五之配也他卦以二為<lb/>
　五配此獨以四為五配故四爻之辭无善于此○觀<lb/>
　彖男之功成于女猶天之功成于地此家人所為利<lb/>
　女貞也故大吉之辭不于五而于四言之<lb/>
九五王假有家勿恤吉　𧰼傳王假有家交相愛也<lb/>
　王輔嗣曰履正而應處尊體巽父子夫婦兄弟六親<lb/>
　交愛而天下定故勿恤而吉○蘇子瞻曰王者以天<lb/>
　下為家九五有人君之徳故稱其徳論天下之家焉<lb/>
<pb n="33b"/>
　君臣欲其如父子父子欲其如君臣聖人之意也○<lb/>
　趙復齋曰五剛中正齊家之本四以下皆正齊家之<lb/>
　效○王童溪曰以二五言之則二爻居相應之地二<lb/>
　有内助之徳而五愛之五有刑家之道而二愛之此<lb/>
　所謂交相愛也以六爻言之則六爻剛柔皆得其正<lb/>
　以正道交相親愛此九五所以為一家之主也彖辭<lb/>
　正家而天下定盡是道者九五也○楊誠齋曰正人<lb/>
　在法感人在心使人愛我易使人交相愛難九五以<lb/>
<pb n="34a"/>
　乾徳之剛明居巽位之中正愛心感人巽而入之所<lb/>
　以感假其家人以及天下莫不交相愛也○郭白雲<lb/>
　曰勿恤者王假有家毋憂天下之不定也○項平甫<lb/>
　曰彖以家人為主言父母之治家人如治天下故義<lb/>
　主于嚴九五以君位為主言人君之視天下如視家<lb/>
　人故義主于愛○沈守約曰變為艮艮為門闕風行<lb/>
　于閨門之内而及于天下假有家𧰼卦變為賁交相<lb/>
　愛禮之文也○趙汴水曰堯之恊和時雍始于睦族<lb/>
<pb n="34b"/>
　故一家交愛而一國交愛一國交愛而天下无不交<lb/>
　愛此王之有家也○楊釋褐曰閑有家閑之于始假<lb/>
　有家假之于終○丘行可曰三五陽剛皆主治家者<lb/>
　也三剛而不中失之過嚴五剛而得中威而能愛盡<lb/>
　治家之道故人无不化可以勿憂恤而吉彖以嚴正<lb/>
　為吉五以相愛為義嚴以分言正家之義愛以情言<lb/>
　假家之義假有感假之義○龔泉峯曰假格同猶奏<lb/>
　假昭假之假謂感格也初之閑以法度至王假有家<lb/>
<pb n="35a"/>
　則躬行感化之矣○何𤣥子曰舜格于文祖公假于<lb/>
　太廟格假互用可證中爻坎為加憂此爻出于坎外<lb/>
　故勿恤<lb/>
上九有孚威如終吉　𧰼傳威如之吉反身之謂也<lb/>
　陸君錫曰反身修徳言行相顧徳盛如威○司馬温<lb/>
　公曰以陽居上家之至尊者家人望以為儀表是以<lb/>
　内盡至誠為下所信然後有威如可畏而獲終吉○<lb/>
　張子以陽居尊故威如身修而家齊故終吉○郭白<lb/>
<pb n="35b"/>
　雲曰家人之始在于閑成在于信終始不可變者威<lb/>
　如而已威自我出也家人之道所以成始成終者修<lb/>
　身而已○朱漢上曰威非外求反求諸身而已反身<lb/>
　則正正則誠誠則不怒而威○張紫巖曰禮化既孚<lb/>
　不嚴自畏已正于此威加于彼必然之符○項平甫<lb/>
　曰六爻皆當以小象為證曰志未變可見閑之義主<lb/>
　于初曰順以巽可見貞之義主于順始未失而終失<lb/>
　可見嗃嗃嘻嘻為一事以順在位為言可見富家之<lb/>
<pb n="36a"/>
　義不主財利以交相愛為言可見王假之義不主于<lb/>
　尊嚴以反身為言可見威如之義不主于徒法○吕<lb/>
　東萊曰出于至誠則其威乃威也威而不先有孚誠<lb/>
　則不服反身者謂孚自我出不當任威當反觀吾之<lb/>
　誠否也○徐進齋曰以陽居卦終家道大成人信之<lb/>
　矣然不以人信而或弛律身益嚴故曰威如○沈守<lb/>
　約曰變為坎坎為信有孚象卦為既濟剛柔正而當<lb/>
　位家道之所以終濟○錢啟新曰剛爻巽體无其威<lb/>
<pb n="36b"/>
　而如有其威○龍麟洲曰孚本爻剛實象至誠之積<lb/>
　孚于其家則尊重嚴整自有不怒而威之道<lb/>
　　按玩𧰼傳則有孚威如作二事者非也盖反身者<lb/>
　　即大𧰼傳所云有物有恒也有物有恒即有孚也<lb/>
　　威如即在有孚内摹冩出來<lb/>
䷥<hi>兌下離上</hi>　　中爻離坎<lb/>
　周子家人離必起于婦人故睽次家人<lb/>
睽小事吉　彖傳睽火動而上澤動而下二女同居其<lb/>
<pb n="37a"/>
志不同行説而麗乎明柔進而上行得中而應乎剛是<lb/>
以小事吉天地睽而其事同也男女睽而其志通也萬<lb/>
物睽而其事𩔖也睽之時用大矣哉<lb/>
　程傳方睽乖之時六五以柔居尊位有説順麗明之<lb/>
　善又得中道而應剛亦可以小事吉天高地卑而化<lb/>
　育之事同男女異質而相求之志通生物萬殊而得<lb/>
　天地之和禀隂陽之氣則𩔖也時用聖人合暌之用<lb/>
　也○睽者本同也本不同則非睽也○朱子睽皆言<lb/>
<pb n="37b"/>
　始異終同之理○趙復齋曰二至五隂陽失位皆睽<lb/>
　異也隂陽相與異中見同○郭白雲曰火澤无相得<lb/>
　之性方之天水違行葢其小者雖不成訟亦為暌也<lb/>
　然澤火之革火自下而上澤自上而下𫝑必遇而相<lb/>
　息又不若睽之相違而不遇也○項平甫曰睽之時<lb/>
　用所以大者以效言之也百官分職而治之則凡職<lb/>
　皆治是為大治萬國分土而平之則九土皆平是謂<lb/>
　大平睽之有時而可用者此𩔖也○張紫巖曰天地<lb/>
<pb n="38a"/>
　男女萬物相待以致用其事其志有不得不一者唯<lb/>
　聖人得所一而同之足以成天地之能○趙汴水曰<lb/>
　火澤之睽因乎動二女之睽由乎行不動不行未嘗<lb/>
　睽也父子兄弟夫婦天倫之至也一有間之睽阻生<lb/>
　焉然火澤不能不動二女不能不行是以君子謹其<lb/>
　初也聖人貴合不貴異今曰睽蓋人情事勢之適然<lb/>
　小事吉者就睽異之中有以善處之則亦吉也其屯<lb/>
　之小貞洪範之作内之時乎○天地不睽則清濁混<lb/>
<pb n="38b"/>
　淆男女不睽則内外无别萬物不睽則生化糅亂睽<lb/>
　者其體合者其用卦言小事以六五柔中之才用睽<lb/>
　不足以大事也○王秋山曰以其時之事言之則可<lb/>
　小不可大以其時之用言之則甚大而非小○吳草<lb/>
　廬曰睽之時无所謂吉以能得在下之説而在上能<lb/>
　麗乎明一也柔不能振舉進而在上有勢位以臨下<lb/>
　與退伏在下者不同二也得中則不太柔下應九二<lb/>
　之剛資之以濟其弱三也然皆柔之為也故小事吉<lb/>
<pb n="39a"/>
　而已○胡雲峯曰中女少女志不同歸為睽長女少<lb/>
　女亦不同歸而名家人何也家人隂在二四女正者<lb/>
　也睽則隂在三五不正矣女不正則家之所以睽也<lb/>
　○蔡虚齋曰人知睽之為睽不知睽之為合故極言<lb/>
　之葢天下无有獨而无對者唯其不能以獨而无對<lb/>
　故二者常相須此睽之所以未有不合者也睽者其<lb/>
　形合者其理睽者其静合者其動睽者其别合者其<lb/>
　交也事同志通事𩔖皆以相交為用者言○何𤣥子<lb/>
<pb n="39b"/>
　曰不為已甚徐徐轉移此合睽之善術小事吉猶言<lb/>
　以柔為事也○觀彖行小事于睽之時唯説柔得中<lb/>
　者能之然説柔得中用之以行小事亦以睽之時故<lb/>
　也<lb/>
初九悔亡喪馬勿逐自復見惡人无咎　𧰼傳見惡人<lb/>
以辟咎也<lb/>
　蘇子瞻曰睽之不相應者唯初與四悔也四逸馬也<lb/>
　惡人也四往无所適无歸之馬也馬逸无歸其勢自<lb/>
<pb n="40a"/>
　復馬復則悔亡矣唯好同悪異是以為睽故見惡人<lb/>
　所以辟咎○程傳諸爻皆有應唯初與四雖非應而<lb/>
　同徳相與故相遇○本義見惡人如孔子之于陽貨<lb/>
　○楊龜山曰睽之初不可以有行故喪馬睽極必反<lb/>
　故勿逐自復喪而逐之其失愈逺○郭白雲曰居睽<lb/>
　而説道存焉故悔亡喪馬睽也逐則不可合矣惡人<lb/>
　與己異者也見者遇之而勿絶之辭非必欲見之也<lb/>
　○張紫巖曰喪馬自復四實下之也蓋睽必上下相<lb/>
<pb n="40b"/>
　求而後有合四位離互坎為惡人睽離之始坎離水<lb/>
　火交戰于前兵戈之幾也四以炎上之性行險于外<lb/>
　剛説若初不以四惡人而逺之辟咎為吾道謀也離<lb/>
　目為見○楊誠齋曰善合睽者與其亟也寧舒與其<lb/>
　褊也寧宏初與四上下相趣而相叛水火異情而相<lb/>
　賊唯相叛故舍我而去喪馬𧰼勿逐自復合睽以舒<lb/>
　之道也唯相賊九四之火值初九之澤則熄初九之<lb/>
　水值九四之火則涸不以避為避而以見為避合睽<lb/>
<pb n="41a"/>
　以宏之道也此聖人合初九九四之睽也○沈守約<lb/>
　曰爻變坎兑而為坎始塞終通悔亡𧰼四居離體上<lb/>
　明而應所喪必復○王秋山曰以剛居剛宜有悔者<lb/>
　居正處説不與人睽○吳草廬曰睽目不相視為睽<lb/>
　二三四互離目在初之外而接乎四見也○胡雙湖<lb/>
　曰馬坎象坎性就下故自復○何𤣥子曰初四敵應<lb/>
　敵則成睽然自處得正无求于外四實暌我非我睽<lb/>
　四静以俟之遜以接之泊然若不見其睽者而後睽<lb/>
<pb n="41b"/>
　可合斯稱元夫<lb/>
九二遇主于巷无咎　象傳遇主于巷未失道也<lb/>
　王輔嗣曰處睽失位將无所安五亦失位俱求其黨<lb/>
　出門同趣不期而遇○程傳二五正應為相與者也<lb/>
　然在睽乖之時隂陽相應之道衰而剛柔相戾之意<lb/>
　勝故雖正應當委曲以相求巷者委曲之途遇者㑹<lb/>
　逢之謂委曲者以善道宛轉將就使合非枉已屈道<lb/>
　也○王童溪曰孟子于齊王好色好貨好勇之對此<lb/>
<pb n="42a"/>
　委曲宛轉以覬其遇合者也然以太王公劉文武言<lb/>
　則雖遇主于巷何失道之有○楊誠齋曰此聖人合<lb/>
　九二六五之睽也○趙復齋曰二五陽下隂上體睽<lb/>
　而情合陽喜上隂喜下故二者適相遇○朱漢上曰<lb/>
　兑變震艮震為大塗艮為門為徑門之有徑者巷也<lb/>
　二五得中未失道也○李西溪曰二五君臣之位故<lb/>
　言君臣之睽當事勢睽離之時必欲拘堂陛之常分<lb/>
　則賢者无自而進矣遇主于巷處睽之時則然○李<lb/>
<pb n="42b"/>
　隆山曰二以剛中之才具和悦之性足以行之○胡<lb/>
　雙湖曰二五本應因卦體不相得爻又不正以致委<lb/>
　曲艱難如此○潘去華曰二五之睽以臣位反剛剛<lb/>
　易亢君位反柔柔易疑也二能絀其剛紆其身以成<lb/>
　吾君○來矣鮮曰本卦離為戈兵互離亦為戈兵兌<lb/>
　為毁折互坎亦為坎陷當天下睽乖之時前後戈兵<lb/>
　中原坎陷内而主又柔弱國勢毁折分崩離析之時<lb/>
　非但君擇臣臣亦擇君時也况又正應乎<lb/>
<pb n="43a"/>
六三見輿曳其牛掣其人天且劓无初有終<hi>曳以制反掣尺逝反劓魚器反</hi>　𧰼傳見輿曳位不當也无初有終遇剛也<lb/>
　程傳三居二剛之間欲進與上合而四阻于前二牽<lb/>
　于後重傷于上為四所傷○趙復齋曰二陽繫隂隂<lb/>
　欲去之陽不捨隂力争以取傷害當暌之時應爻未<lb/>
　通睽極而解故終遇○王童溪曰當睽之時九四獨<lb/>
　无應六三以隂比之所謂起疑似而招凌犯者也欲<lb/>
　往應上四阻之故見輿曳而不進牛掣而不前天髠<lb/>
<pb n="43b"/>
　首劓截鼻首上向鼻上通四欲阻其上向絶其上通<lb/>
　故也○項平甫曰三上爻辭最險恠蓋彼此皆不正<lb/>
　相疑之深者三為上所疑故自見其輿之曳牛之掣<lb/>
　其人之天且劓上離體三互離故皆以見為言輿與<lb/>
　牛載人者以位言指三天且劓乘車之人以人言指<lb/>
　六以六乘三故曰位不當天或作而謂去鬚髮○楊<lb/>
　誠齋曰此聖人合六三上九之睽也○張紫巖曰互<lb/>
　坎剛動在前為輿曳互離剛動在後為牛掣兑西方<lb/>
<pb n="44a"/>
　為鼻兌毁為劓○胡雲峯曰三上皆提一見字意見<lb/>
　之見非真也三上之睽生于見○梁孟敬曰方睽之<lb/>
　初遇四之剛无初也睽終必合遇上之剛有終也○<lb/>
　焦弱侯曰不正之隂而承乘應皆不正之陽是以邪<lb/>
　見羣起人心懷疑意見横生皆非實事<lb/>
九四睽孤遇元夫交孚厲无咎　𧰼傳交孚无咎志行<lb/>
也<lb/>
　王輔嗣曰无應獨處五自應二三與已睽故曰睽孤<lb/>
<pb n="44b"/>
　初亦无應獨立同在體下同志者也同志相得而无<lb/>
　疑交孚也其志得行雖危无咎○孔仲達曰元夫謂<lb/>
　初九處于卦始故云元初四俱陽而稱夫者丈夫之<lb/>
　夫也○程傳元夫猶善士同徳相親故㑹遇交孚各<lb/>
　有孚誠也初四皆陽剛君子至誠相交則志可以行<lb/>
　不止无咎夫子曰行志救時之睽也○王童溪曰初<lb/>
　以不校為勇以辟咎為知善士也在四則目初為元<lb/>
　夫貴初也在初則目四曰惡人愧四也○郭白雲曰<lb/>
<pb n="45a"/>
　天下之𫝑合則衆睽則孤獨于上九九四稱孤者上<lb/>
　居睽極四陷坎中故稱孤焉處孤之道求善士而相<lb/>
　與以誠所謂徳不孤也○楊誠齋曰狄仁傑以一身<lb/>
　徇唐非孤立于睽離之世乎乃薦一張柬之而五侯<lb/>
　之合周復為唐仁傑之志行矣○項平甫曰初在下<lb/>
　而四近君四不正而初正○張紫巖曰離性炎上往<lb/>
　不知返其道為孤而初在澤下四復互坎水澤之性<lb/>
　本自相通為遇元夫四本惡人因初見之道既交孚<lb/>
<pb n="45b"/>
　志以上行君子化人捷若影響○趙汴水曰初四之<lb/>
　徳敵而致孤初四之位應而有遇遇則初之陽四之<lb/>
　隂遂交孚矣睽无不合之理然正則易二五是也不<lb/>
　正則難初四是也○胡雲峯曰交孚初與四皆剛實<lb/>
　𧰼○俞石澗曰初不言孤者在下獨立窮居无援乃<lb/>
　士之常在上獨立失其輔助非處上之道○合訂睽<lb/>
　由于不孚不孚則疑疑斯睽矣故合睽之道莫如交<lb/>
　孚<lb/>
<pb n="46a"/>
六五悔亡厥宗噬膚往何咎　𧰼傳厥宗噬膚往有慶<lb/>
也<lb/>
　程傳五雖隂柔之才二輔以陽剛之道而深入之則<lb/>
　可往而有慶何咎之有○本義以隂居陽悔也居中<lb/>
　得應故能亡之厥宗指九二噬膚言易合○項平甫<lb/>
　曰二以五為主而委曲以入之巷雖曲而通諸道五<lb/>
　以二為宗而親之二五以中道相應當睽之時其間<lb/>
　也微而易合如膚之柔噬之則入二方委曲求入五<lb/>
<pb n="46b"/>
　能往應則君臣交通且將有慶○王秋山曰諸爻皆<lb/>
　言睽獨二五不言而言合蓋合天下之睽者君相責<lb/>
　也膚者睽之淺噬則合之深○吳草廬曰六五互坎<lb/>
　之外體而柔如豕膚之柔而易噬○龔泉峯曰同人<lb/>
　于宗則吝厥宗噬膚則无咎者同人之世則欲其公<lb/>
　處睽之世則欲其合○胡雲峯曰噬嗑六二曰噬膚<lb/>
　睽六五以九二為厥宗噬膚睽二變即噬嗑也或曰<lb/>
　二至上有噬嗑𧰼五以二為宗宗親之也上當以情<lb/>
<pb n="47a"/>
　親下也主尊之也下當以分嚴上也同人以九五為<lb/>
　宗皆以離中隂爻言之隂從陽支子從宗子也<lb/>
　　按睽必有間去間斯合故以噬為言義同噬嗑也<lb/>
　　然噬嗑本象以頤中有物不在卦體而睽之所以<lb/>
　　睽自在火澤違行不在爻𧰼而可以某爻為間也<lb/>
　　説者或以為噬三或噬四鑿矣盖此爻彖所謂説<lb/>
　　而麗乎明柔進上行得中而應乎剛者也卦之主<lb/>
　　爻也夫正應易合固已又自二至四互離為説而<lb/>
<pb n="47b"/>
　　明二體互離則與五同徳化澤火之相熄而為重<lb/>
　　離之繼照中含互坎又為日月之交光此間之所<lb/>
　　以去而睽之所以合也况五變為乾為天澤履上<lb/>
　　下之分定宜无咎而有慶歟噬膚二字借兑口坎<lb/>
　　豕為象以形容易合之意非有所噬之爻也曰往<lb/>
　　者以君求臣下賢之意易爻自外之内亦有言往<lb/>
　　者屯四應初曰往吉與此爻之往何咎上爻之往<lb/>
　　遇雨正同自内之外亦有言來者需上之三人來<lb/>
<pb n="48a"/>
　　也<lb/>
上九睽孤見豕負塗載鬼一車先張之弧後説之弧匪<lb/>
寇婚媾往遇雨則吉　𧰼傳遇雨之吉羣疑亡也<lb/>
　王輔嗣曰已居炎極三處澤盛睽之甚也○程傳睽<lb/>
　極則咈戾而難合剛極則躁暴而不詳明極則過察<lb/>
　而多疑上有六三正應本不孤而才性如此如人雖<lb/>
　有親黨而多自猜疑妄生乖離常孤獨也睽極則不<lb/>
　疑而合○郭白雲曰天下之睽始于疑疑者小人之<lb/>
<pb n="48b"/>
　道睽之成卦本自二女故上九極言其疑六三隂也<lb/>
　上九陽也陽氣下降隂氣上行故言遇雨○丘行可<lb/>
　曰見豕疑其汚我載鬼疑其祟我○朱漢上曰坎為<lb/>
　豕兌為澤豕在澤中負塗也離矢坎弓先張之弧疑<lb/>
　四為寇也後説之弧知四非寇也九剛六柔自婚媾<lb/>
　也坎在下為雨羣疑亡本无是也辭枝如此疑辭也<lb/>
　○李西溪曰初與四合朋友之睽二與五合君臣之<lb/>
　睽三與上合夫婦之睽○沈守約曰兌為巫巫者鬼<lb/>
<pb n="49a"/>
　所托也互離為大車三體中虚載鬼一車𧰼弧矢之<lb/>
　利蓋取諸暌上處其極是以先張後説也卦變歸妹<lb/>
　男上女下隂陽和也○龔泉峯曰卦内凡三言遇皆<lb/>
　陽爻以見卦之睽隂為主睽之合陽為主也<lb/>
　　按疑則生睽固為物情苐諸卦離爻在上多美其<lb/>
　　明徳未有病其極剛極明者何此爻之𧰼若此蓋<lb/>
　　以卦則離在兌上以爻則應在六三也離本外明<lb/>
　　内暗而居兌澤之上中爻又為互坎兌澤之氣蒸<lb/>
<pb n="49b"/>
　　為坎雲以蔽大明與火在天上明出地上之𧰼異<lb/>
　　矣上正應之三恰兼水澤之位澤氣為雲之際重<lb/>
　　雲蔽日霧霾眯目於晦昧迷離之中自形恢詭譎<lb/>
　　恠之象故曰豕曰塗曰鬼皆從應爻生出水澤之<lb/>
　　氣所䝉也自上變為雷雷澤與雷水同𧰼雷聲一<lb/>
　　震隂陽和暢百物解拆邪魅消亡疑團悉破故吉<lb/>
　　聖人取𧰼之精若此觀水火既濟上爻之飲酒濡<lb/>
　　首亦以應爻之水為火病可証也<lb/>
<pb n="50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易孔義集説卷十<lb/>
</p>
<p>
</p>
  </div>
</body>
</text>
</TEI>
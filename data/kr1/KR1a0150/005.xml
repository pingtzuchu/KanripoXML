<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集説卷五</head> <lb/>
    <p>
<pb n="1a"/>
欽定四庫全書<lb/>
　周易孔義集説卷五<lb/>
　　　　　　　　　　　光禄寺卿沈起元撰<lb/>
　　上經<lb/>
䷐<hi>震下兊上</hi>　　中爻艮巽<lb/>
隨元亨利貞无咎　彖傳隨剛來而下柔動而説隨大<lb/>
亨貞无咎而天下隨時<hi>本義云王肅本時作之今當從之</hi>隨時之義大<lb/>
矣哉<hi>本義云王肅本時字在之字下今當從之</hi>
<pb n="1b"/>
　王輔嗣白震剛兌柔以剛下柔動而説之隨之道○<lb/>
　胡安定曰剛來下柔猶聖賢君子以至剛之徳至尊<lb/>
　之位至貴之勢接于臣而下于民故賞罰號令一出<lb/>
　于上則民皆悅而隨于下也○石守道曰以爻取之<lb/>
　初九在二三之下亦以剛下柔也凡隨之義可隨則<lb/>
　隨若惟隨之務不以正道安得亨○程傳女隨人者<lb/>
　也以少女從長男隨之義又以卦變言之乾之上來<lb/>
　居坤之下坤之初往居乾之上陽來下于隂也以陽<lb/>
<pb n="2a"/>
　下隂隂必説隨君子之道為衆所隨己隨于人臨事<lb/>
　擇所隨皆隨也凡人君之從善臣下之奉命學者之<lb/>
　徙義臨事而從長皆隨也隨之道利于貞正失其貞<lb/>
　則有咎○本義己能隨物物來隨己彼此相從其通<lb/>
　易矣然若所隨不正則雖大亨而不免于有咎矣○<lb/>
　郭兼山曰震東方之卦萬物隨之以生兌西方之卦<lb/>
　萬物隨之以成故春生夏長秋成冬藏隨也聖人東<lb/>
　作西成亦隨也○李隆山曰咸隨二卦皆男下女者<lb/>
<pb n="2b"/>
　也咸少男少女隂陽之氣相等而相應故謂之咸隨<lb/>
　長男少女陽壯于隂可以相制而隂自隨之故謂之<lb/>
　隨　凡彖中所謂剛來者皆一陽自乾來而交坤所<lb/>
　謂柔來者一隂自坤來而交乾震以乾之陽剛來下<lb/>
　坤柔故兌柔以喜隨之○王童溪曰或曰易家以隨<lb/>
　自否來蠱自泰來其義何如曰非也乾坤重而為否<lb/>
　泰无自否泰而來之理世儒惑于卦變殊不知八卦<lb/>
　成列因而重之而内外上下往來之理已備乎其中<lb/>
<pb n="3a"/>
　自八卦既重之後又烏有所謂上下往來之義乎○<lb/>
　吕東萊曰凡小隨大柔隨剛隂隨陽下隨上必自上<lb/>
　有以先之天下未有无感而應者○王秋山曰隨之<lb/>
　大亨利于貞亦謂初上成卦之主皆得其正而二五<lb/>
　亦隨之以中正是天下隨之也時義者時之宜聖人<lb/>
　之治隨時宜而變通之揖讓征誅皆時之宜豈强天<lb/>
　下使之隨者故曰大矣哉○胡雙湖曰男女相重之<lb/>
　卦隨蠱噬嗑賁咸恒損益困井漸歸妹豐旅渙節既<lb/>
<pb n="3b"/>
　未濟凡十八卦取男女家室義者惟咸恒漸歸妹四<lb/>
　卦如此卦陽倡隂和男行女從宜取夫婦而不取者<lb/>
　長少既非耦成卦之爻又在初末非應非比相去遼<lb/>
　絶也蠱亦然○俞石澗曰大亨貞无咎而天下隨之<lb/>
　蓋指九五隨之為卦大抵以下隨上故初交二二係<lb/>
　三三係四四係五凡在下者无不隨上是謂天下隨<lb/>
　之<lb/>
初九官有渝貞吉出門交有功　象傳官有渝從正吉<lb/>
<pb n="4a"/>
也出門交有功不失也<lb/>
　鄭康成曰震為大塗又為日門當春分隂陽之所交<lb/>
　也○九家易曰震為子得土之位故曰官○本義卦<lb/>
　以物隨為義爻以隨物為義初九以陽居下為震之<lb/>
　主卦之所以為隨者也既有所隨則有所偏主而變<lb/>
　其常矣唯得其正則吉○趙復齊曰初主四常也隨<lb/>
　二變也爻義以時變時義以畫變初隨六二故出門<lb/>
　交有功當隨之時而取應失之矣　卦義隂隨陽爻<lb/>
<pb n="4b"/>
　義下隨上也○項平甫曰官主也初九為一卦之主<lb/>
　以乾之上九坤之初六相變而成隨上九初六本皆<lb/>
　不正因變得正遂有動說之象故曰官有渝貞吉此<lb/>
　一句論卦之始變隨之本也○蔡節齋曰門二也○<lb/>
　徐進齋曰二居中得正初隨之而不失其正則有功<lb/>
　也○趙汴水曰隨之為義以上下言以下隨上以前<lb/>
　後言以後隨前○俞石澗曰官主守也初九震體震<lb/>
　以剛爻為主官也官貴有守然處隨之時不可守常<lb/>
<pb n="5a"/>
　而不知變故曰渝變也隨六爻專取相比相隨不取<lb/>
　應初九不可舍六二之正而從九四之不正也何况<lb/>
　初與四兩剛相遇无相得之情豈可與交今初九出<lb/>
　門而與六二交則不私其隨又得所從而不失其正<lb/>
　故曰有功　震以一陽為主主不當隨人而陽亦不<lb/>
　當隨隂然以下從上以正從正則隨道之當然也以<lb/>
　初九之正從六二之正故吉六二與六三皆半剛半<lb/>
　柔故爻辭皆言失初九剛正而專一出門即與二交<lb/>
<pb n="5b"/>
　則得所從之正故不失也渝者權以適變也行權不<lb/>
　能不失經故戒以從正不適變則失時不守正則失<lb/>
　己適變而能以正道固守斯不失矣<lb/>
六二係小子失丈夫　象傳係小子弗兼與也<lb/>
　趙復齋曰隂為小子陽為丈夫二隨六三則失初九<lb/>
　也○趙汴水曰事不能兩得人不能兼與隂必隨陽<lb/>
　則二之與初者情也下必隨上則二之與三者時也<lb/>
　當隨之時係三則失初二者不可得兼兼初與三而<lb/>
<pb n="6a"/>
　立義故變係為與隂之性專三隂爻皆言係者專于<lb/>
　隨也○來矣鮮曰不言凶咎者二中正所隨之時不<lb/>
　能兼與也<lb/>
六三係丈夫失小子隨有求得利居貞　象傳係丈夫<lb/>
志舍下也<lb/>
　司馬温公曰三无中正之徳而不凶所隨得其人也<lb/>
　○楊龜山曰陽剛大夫隂柔小子不係二而係四係<lb/>
　丈夫也雖有所係而所隨者上與失大夫者異矣蓋<lb/>
<pb n="6b"/>
　親仁尚賢隨之上也○本義四陽當任而已隨之有<lb/>
　求必得然不正而為邪媚之嫌故又戒以居貞○王<lb/>
　童溪曰隨之六爻半隂半陽陽剛之才有所隨而无<lb/>
　所係柔從之才而當隨之時均不免于有所係矣○<lb/>
　項平甫曰隂之隨人以係係者私情陽之隨人以孚<lb/>
　孚者公道此可以見隂陽之情○趙汴水曰丈夫指<lb/>
　九四小子指六二六二六三稱小子與師六三稱弟<lb/>
　子同義有求者三求隨于四也得者我自得謂四受<lb/>
<pb n="7a"/>
　之而得所願也三之係上失下與六二同而以隂隨<lb/>
　陽則異斯為正中之正故言係兼言隨六三處九四<lb/>
　六二之間志欲耑係于上故必舍乎下○俞石澗曰<lb/>
　道以隨上為貴隨陽則有得今以上隨下以隂隨陽<lb/>
　故曰隨有求得然三四皆不正以不正係不正則其<lb/>
　隨也乃枉道趨利而詭隨求必苟求得必苟得故戒<lb/>
　之○來矣鮮曰中爻巽為繩係象<lb/>
九四隨有獲貞凶有孚在道以明何咎　象傳隨有獲<lb/>
<pb n="7b"/>
其義凶也有孚在道明功也<lb/>
　楊龜山曰九四震兌之交動而説也○本義九四以<lb/>
　剛居上之下與五同徳故其占隨而有獲○張紫巖<lb/>
　曰互艮艮手為有獲艮其道光明為以明○胡雲峯<lb/>
　曰四五以陽居三上二隂之中陽内隂外有中實之<lb/>
　象故皆曰孚○梁孟敬曰九四近九五與之同徳乃<lb/>
　大臣之任其事者其有求于五宜无不獲也然大臣<lb/>
　之道當正其誼不謀其利明其道不計其功今有求<lb/>
<pb n="8a"/>
　必得雖受所當受其能免于凶耶積孚誠以釋其疑<lb/>
　盡臣道以致其忠明幾微以保其身斯无咎○俞石<lb/>
　澗曰九四之隨九五獲乎上而有道者也以臣從君<lb/>
　以隂從陽故曰隨有獲<lb/>
　　按隨有獲諸儒本王輔嗣説以得人之隨據為己<lb/>
　　有為有獲獨本義以為與五同徳故隨而有獲最<lb/>
　　為得㫖然勢凌于五云云猶沿舊説也夫四之位<lb/>
　　雖多懼之地而隨之九四非若豫之九四為成卦<lb/>
<pb n="8b"/>
　　之主而能得天下之隨者也隨四惟三不足為四<lb/>
　　病九五剛中亦非柔君可比四安得有凌五之勢<lb/>
　　在此爻之所以有獲者以隨五也所以貞凶者即<lb/>
　　在有獲也蓋四五皆陽他卦所有唯當隨之時比<lb/>
　　者相得而又同居説體則言聼計從動輒如志已<lb/>
　　屬危道且以説為主則非乾之健非離之明易于<lb/>
　　容說苟不能以道事君而寵利自居則獲之所多<lb/>
　　即凶之所集故戒之曰有孚在道以明言感孚獲<lb/>
<pb n="9a"/>
　　上必以道為説則獲乎上正以行吾道雖有獲何<lb/>
　　咎然亦以九四位雖不正而互艮光明燭于事理下<lb/>
　　動上止有正色立朝鎮撫羣下之功不為詭隨者<lb/>
　　又為互巽居髙位而巽順无專權傲物之患象傳<lb/>
　　以明功許之深予九四之才也<lb/>
九五孚于嘉吉　象傳孚于嘉吉位正中也<lb/>
　來矣鮮曰八卦正位兌在六爻之嘉美者也且上六<lb/>
　歸山乃嘉遯矣故曰孚于嘉○合訂五爻不言隨而<lb/>
<pb n="9b"/>
　言孚九五中正居尊動物以誠也隨元亨亨者嘉之<lb/>
　㑹也上之説説以道者也故五孚上為孚于嘉五君<lb/>
　位本无不孚尚賢其先務也尚賢而天下隨之嘉之<lb/>
　㑹也<lb/>
上六拘係之乃從維之王用亨于西山　象傳拘係之<lb/>
上窮也<lb/>
　吕東萊曰拘係而不可解隨之極者也如有客詩言<lb/>
　授之縶以縶其馬白駒詩縶之維之以永今朝正合<lb/>
<pb n="10a"/>
　此爻○李西溪曰王五也○馮厚齋曰西者兌象上<lb/>
　六成兌之主也山者艮象又一卦之上最髙之象也<lb/>
　○龍觀復曰艮坎皆北方幽隂卦朱子嘗云坎有鬼<lb/>
　神象坎一陽伏二隂中為鬼艮一陽尊髙為宗廟兌<lb/>
　為巫主祭祀凡言祭享通取三卦象○觀彖上六卦<lb/>
　外不與人相隨者也以卦義九五下柔故上為所拘<lb/>
　係而不能去係之不足又從而縶維之蓋上有下賢<lb/>
　之君則雖遯逸髙舉之士无不為所羅致文王求賢<lb/>
<pb n="10b"/>
　下及兎罝屠釣此神明之所以享而王業之所以興<lb/>
　也窮上則有往而不返之象故必用拘係之○合訂<lb/>
　持以手為拘缚以物為維既拘之又維之五以誠感<lb/>
　上以誠應一徳相孚固結而不可解也兩之字指上<lb/>
　　按隨之為義曰倡隨曰追隨皆躡而隨其後也此<lb/>
　　卦剛來而下柔乃致人説隨之道非必以剛隨柔<lb/>
　　也亦非以柔隨剛也卦象下動而上説即下隨上<lb/>
　　之義且卦與水地比相似澤亦水也震之上二隂<lb/>
<pb n="11a"/>
　　即坤地也水潤下地承水比而无間但比有主爻<lb/>
　　故五隂以比九五為志隨无主爻則唯以近而相<lb/>
　　比者為隨此不易之理故主比而不取應方與象<lb/>
　　傳符合如舊説以初隨四則兩剛敵應何以為隨<lb/>
　　相去殊逺何言出門有交以初為小子則二而係<lb/>
　　初己逆而不順若三之于初本非比應又何以言<lb/>
　　失且已隔于二不必舍而自不相係傳何必言志<lb/>
　　舍下九四之隨有獲自當以隨五為有獲陽實隂<lb/>
<pb n="11b"/>
　　虛三隨于陽為有得未可以四得隂隨為有獲也<lb/>
䷑<hi>巽下艮上</hi>　　中爻兌震<lb/>
蠱元亨利涉大川先甲三日後甲三日　彖傳蠱剛上<lb/>
而柔下巽而止蠱蠱元亨而天下治也利涉大川往有<lb/>
事也先甲三日後甲三日終則有始天行也<lb/>
　程傳蠱之義壊亂也在文為蟲皿皿之有蟲蠱壊之<lb/>
　義左氏傳云風落山女惑男以長女下于少男亂其<lb/>
　情也風遇山而囘物皆撓亂是為有事之象○焦氏<lb/>
<pb n="12a"/>
　曰巽而止巽而不為因循至壊也壊而復使大通而<lb/>
　天下治者幹事之效也○本義蠱壊極而有事也其<lb/>
　卦艮剛居上巽柔居下上下不交下卑巽而上苟止故<lb/>
　為蠱蠱壊之極亂當復治故其占為元亨而利涉大<lb/>
　川○俞石澗曰動而飭之則壊者可復完甲指互震<lb/>
　而言震動也震東方之卦東方屬甲○梁孟敬曰止<lb/>
　當矯以奮發巽當矯以剛果故利涉大川○邵二泉<lb/>
　曰治蠱曰蠱猶治亂曰亂治荒曰荒故蠱為有事○<lb/>
<pb n="12b"/>
　來矣鮮曰利涉大川者中爻震木在兌澤之上也○<lb/>
　易外蠱元亨者言木雖蠱中尚有元能治之則可亨<lb/>
　也卦以初上變而不成乾坤是父母之蠱也變乾為<lb/>
　巽以柔居剛變坤為艮以剛居柔皆失其位幹者震<lb/>
　男之事處乎乾坤之中先甲三日而幹父之蠱後甲<lb/>
　三日而幹母之蠱使乾之始者復其始坤之終者復<lb/>
　其終以成父母之泰而應天之行<lb/>
　　按先甲後甲三日夫子以終則有始釋之巽爻辭<lb/>
<pb n="13a"/>
　　先庚後庚三日周公以无初有終釋之義自可尋<lb/>
　　乃諸説紛紛都未允慊俞氏以互震為甲互兌為<lb/>
　　庚似矣而以甲為始以庚為更尚沿舊説而以三<lb/>
　　日為震之三爻則于先後二字尚欠分曉易外推<lb/>
　　父母之義為獨得而于先甲後甲三日之義未有<lb/>
　　發明夫先甲二句正言治蠱之道彖傳二句所以<lb/>
　　釋先三後三之義也蓋甲者震也雷動風行散鬱<lb/>
　　起滯木氣以行震為長男足以鼓少男之止制長<lb/>
<pb n="13b"/>
　　女之惑飭蠱之用于是乎在聖人之所亟取也文<lb/>
　　王卦圖先震三位為乾後震三位為坤乾為父坤<lb/>
　　為母乾為大始坤為大終蠱之為蠱既從乾坤失<lb/>
　　位而成故幹蠱皆幹父母之蠱父母之蠱唯長子<lb/>
　　有幹蠱之責猶天地之蠱唯大君有斡旋之力文<lb/>
　　王指出先甲三後甲三示以幹乾坤之蠱也乾坤<lb/>
　　具終始之義故傳以終則有始釋此二句後甲為<lb/>
　　坤終也先甲為乾始也此所謂天行也其不言震<lb/>
<pb n="14a"/>
　　而言甲者震徳在木故主木而言甲爻辭所謂幹<lb/>
　　皆從木而言也震為甲木巽為乙木乙木蟲生而<lb/>
　　死甲木蟲蝕猶生以震飭巽即以甲治乙以剛振<lb/>
　　柔也推之先庚後庚例亦符合蓋巽之為義患其<lb/>
　　進退不果柔順寡斷重巽則隂之伏入尤甚故于<lb/>
　　九五發之制巽木者莫如兌金兌在西為庚先後<lb/>
　　云者无初有終之義也天之流行震始而艮終庚<lb/>
　　為兌位先兌三位為巽不及震之始後兌三位為<lb/>
<pb n="14b"/>
　　艮適當艮之終以兌金為用則雖无初而克有終<lb/>
　　所以不言兌而言庚者兌有説體説不足以制巽<lb/>
　　故取兌之庚金以示義上九䘮其資斧征凶斧之<lb/>
　　金所以斷九五中正能用庚之斷而吉上九巽極<lb/>
　　失其兌之斷而凶可見庚之為兑金而取其斷也<lb/>
　　无疑<lb/>
初六幹父之蠱有子考无咎厲終吉　象傳幹父之蠱<lb/>
意承考也<lb/>
<pb n="15a"/>
　王輔嗣曰處事之首始見任者也以柔巽之質能承<lb/>
　先軌堪其任者也故曰有子當事之首是以危也能<lb/>
　堪其事故終吉○孔仲達曰凡幹父事不可一依父<lb/>
　命當量事制宜以意承考而已父沒稱考若散而言<lb/>
　之生亦稱考若康誥云大傷厥考心是父在稱考此<lb/>
　避幹父之文故變云考也○蘇子瞻曰器久不用而<lb/>
　蟲生之謂之蠱人久宴溺而疾生之謂之蠱天下久<lb/>
　安无為而弊生之謂之蠱蠱之災非一日之故也必<lb/>
<pb n="15b"/>
　世而後見故爻皆以父子言之及其微而幹之初之<lb/>
　任也○本義幹如木之幹枝葉之所附而生者也蠱<lb/>
　者前人已壊之緒故諸爻皆有父母之象子能幹之<lb/>
　則飭治而振起矣初六蠱未深而事易濟故其占為<lb/>
　有子則能治蠱而考得无咎然亦危矣知危而能戒<lb/>
　則終吉也○吕東萊曰意承考者從父之意而已譬<lb/>
　如人君之繼志是也祖宗之意只欲天下安我措置<lb/>
　得天下安便是承祖宗之意○沈守約曰巽而為乾<lb/>
<pb n="16a"/>
　本巽順之質而行以剛健子能幹父事之象卦變大<lb/>
　畜能畜大而不散其幹蠱之才乎○俞石澗曰初六<lb/>
　巽體之柔力小任重始雖危厲而才柔志剛終亦能<lb/>
　幹○楊廷秀曰前人已失而致蠱未必无悔過之心<lb/>
　幹父之蠱乃承考之意而置之无過之地此聖人以<lb/>
　子之賢善歸之于父○華霞峯曰意承考先意承志<lb/>
　未成蠱而即救正之俾其父无失徳所謂有子考无<lb/>
　咎也○合訂乾為父坤為母自剛上柔下而父母之<lb/>
<pb n="16b"/>
　道俱失矣故六爻俱稱父母不必指定某爻為某爻<lb/>
　父某爻為某爻母也意承考蠱者考治蠱者考之意<lb/>
　也<lb/>
九二幹母之蠱不可貞　象傳幹母之蠱得中道也<lb/>
　孔仲達曰居内處中是幹母事婦人之性難可全正<lb/>
　雖屈己剛猶不失在中之道○蘇子瞻曰隂之為性<lb/>
　安无事而惡有為是以為蠱之深而幹之尤難者正<lb/>
　之則傷愛不正則傷義二以陽居隂有剛之實而无<lb/>
<pb n="17a"/>
　用剛之迹可以免矣○程傳子之于母在乎屈己下<lb/>
　意巽順將承使之身正事治而己若伸已陽剛之道<lb/>
　矯拂傷恩則所害大矣故曰不可貞○張子處中用<lb/>
　巽以剛繫柔得剛柔之中也○王童溪曰二隂位也<lb/>
　而屬内卦之中體九陽徳也而居内卦之中位則以<lb/>
　剛明之才而幹庭内之事之象也○沈守約曰居巽<lb/>
　應艮順而止也卦變純艮艮為門庭幹内事之象○<lb/>
　楊誠齋曰子幹母蠱易于耑斷而失于承順故戒以<lb/>
<pb n="17b"/>
　不可貞○龔泉峯曰諸爻稱幹父之蠱者四幹母之蠱<lb/>
　者一蓋婦无遂事而聼于夫事之壊多父所致也<lb/>
九三幹父之蠱小有悔无大咎　象傳幹父之蠱終无<lb/>
咎也<lb/>
　本義過剛不中故小有悔巽體得正故无大咎○王<lb/>
　童溪曰視二為過剛矣然此乃幹父之蠱用力之地<lb/>
　不得不然也三之剛過父之争子不從令而以争小<lb/>
　有悔也然免父于不義謂之非孝可乎三下體之終<lb/>
<pb n="18a"/>
　故曰終无咎○沈守約曰爻變為坎剛中也卦變為<lb/>
　䝉養正也剛中而養正其于幹蠱何咎之有○胡雲<lb/>
　峯曰幹蠱之道與其過柔而吝不若過剛而悔<lb/>
　　按三為互震之主爻幹蠱之任與才于是乎在故<lb/>
　　周公僅許之而孔子深予之<lb/>
六四裕父之蠱往見吝　象傳裕父之蠱往未得也<lb/>
　蘇子瞻曰益其疾為裕○本義以隂居隂不能有為<lb/>
　寛裕以治蠱蠱將日深故往則見咎○張紫巖曰蠱<lb/>
<pb n="18b"/>
　至四巽極而止隂止于下有兌説體為裕○劉壽翁<lb/>
　曰發以立事為幹怠而委事為裕事弊而裕之弊亦<lb/>
　甚矣六四體艮之止爻位俱柔止而怠柔而懦皆増<lb/>
　益其蠱者也○沈守約曰卦變為鼎鼎之四力小任<lb/>
　重折足之凶往見吝之象○毛伯玉曰九三之鋭失<lb/>
　之過故悔本爻之緩失之不及故吝○熊梅邊曰裕<lb/>
　寛也徳可裕蠱不可裕也<lb/>
六五幹父之蠱用譽　象傳幹父用譽承以徳也<lb/>
<pb n="19a"/>
　吕藍田曰六四以姑息事親六五以徳事親以姑息<lb/>
　者苟安于一時而親卒受其弊用毁者也以徳者柔<lb/>
　不失中全其良貴起敬起孝使親不離于令名用譽<lb/>
　者也○張紫巖曰互兌為譽○項平甫曰得尊位行<lb/>
　大中能以令名掩前人之蠱故曰承以徳言不以才<lb/>
　幹而以徳幹也○趙汴水曰爻稱幹父者三初承以<lb/>
　意三承以力五承以徳也三以長子正位率諸弟以<lb/>
　共濟故不稱其力而蠱自亨○熊梅邊曰至于用譽<lb/>
<pb n="19b"/>
　則不特幹其事之已壊所謂立身揚名使國人稱願<lb/>
　曰幸哉有子矣○俞石澗曰六五之徳足以承任幹<lb/>
　父之責故曰承以徳也以承釋用字徳釋譽字初以<lb/>
　意承五以徳承皆能幹父蠱者也承謂本爻非指他<lb/>
　爻○鄭孩如曰子有幹蠱之名則過歸于親幹蠱而<lb/>
　親不失于令名是用譽以幹之也幹蠱之最善者使<lb/>
　人不曰承敝而曰承徳若不知其為前人之蠱然者<lb/>
　　按觀承以徳句自是言本爻之徳不必于二取義<lb/>
<pb n="20a"/>
上九不事王侯高尚其事　象傳不事王侯志可則也<lb/>
　石守道曰在卦之終事成也在卦之上而无所承身<lb/>
　退也在外卦而心不累乎内志之高也○程傳以剛<lb/>
　明之才无應援而處无事之地是賢人君子不偶于<lb/>
　時而高潔自守不累于世務者伊尹太公之事曽子<lb/>
　子思之徒是也志可則者進退合道也○本義剛陽<lb/>
　居上在事之外故為此象○郭白雲曰蠱之時天下<lb/>
　事弊風俗卑陋委靡不振非夫伯夷之聖使聞其風<lb/>
<pb n="20b"/>
　者頑夫廉懦夫有立志又安能振蠱之風也歟于否<lb/>
　有彚貞之君子在蠱有不事王侯之士其道不同不<lb/>
　可同論也○林黄中曰王五也侯三也在五之上不<lb/>
　應乎三不事王侯象○張紫巖曰艮止為不事王侯<lb/>
　○項平甫曰在蠱之外不當事之人然當事者以幹<lb/>
　蠱為事不當事者以高尚為事亦各事其事也○鄭<lb/>
　東谷曰事之始猶未定也君子則出力以幹之事之<lb/>
　終成者不必有為壊者不可復為君子无所用其力<lb/>
<pb n="21a"/>
　矣是以上九雖有其才處于事外不事事而高尚其<lb/>
　事○梁孟敬曰其事者何曰聖賢之道也吾身之徳<lb/>
　義也苟不任王侯之事又不事吾身之事而徒曰吾<lb/>
　不事焉高尚焉若人者又曷足稱乎○胡雲峯曰初<lb/>
　至五皆以蠱言不言君臣而言父子臣之于君事猶<lb/>
　子之于父事也上九獨以不事王侯言者蓋君臣以<lb/>
　義合也子于父母有不可自諉于事之外者若王侯<lb/>
　之事君子有不事者矣是故君子之出處在事之中<lb/>
<pb n="21b"/>
　盡力以幹焉而不為汚在事之外潔身以退焉而不<lb/>
　為僻○合訂當蠱之時風俗頽靡上九以特立之節<lb/>
　振之所以鼓勵人心者大矣桐江一絲繫漢九鼎得<lb/>
　上九不事之道也<lb/>
　　按卦變之説伊川云諸卦皆從乾坤來固為不易<lb/>
　　之論但聖人觀象繫辭自于成卦後有觸類而長<lb/>
　　之妙如乾坤交而成泰不交而成否則凡卦之交<lb/>
　　者皆有泰象不交者皆有否象此卦巽之一隂本<lb/>
<pb n="22a"/>
　　自坤來艮之一陽本自乾來巽而止陽上而隂下<lb/>
　　視泰卦恰倒此二爻且巽二陽上而一隂下艮一<lb/>
　　陽上而二隂下合六爻觀之皆有不交之象即否<lb/>
　　象也而未至于否之甚故其卦為蠱聖人繫辭欲<lb/>
　　明事壊于前之意而此卦恰從乾坤之變為巽艮<lb/>
　　而成是以有父母之蠱之象况卦中貞悔則有長<lb/>
　　女少男中爻則有小女長男皆為六子之卦而先<lb/>
　　三後三又的係乾坤之位爻辭幹父蠱幹母蠱无<lb/>
<pb n="22b"/>
　　一字泛説而説易者猶以本卦中求父母遂致步<lb/>
　　步支離耳第父母二字實象亦虚象天地亦父母<lb/>
　　也君亦父母也舊事亦父母也昨日亦父母也得<lb/>
　　此意而推而行之則存乎用易者<lb/>
䷒<hi>兌下坤上</hi>　　中爻震坤<lb/>
臨元亨利貞至于八月有凶　彖傅臨剛浸而長説而<lb/>
順剛中而應大亨以正天之道也至于八月有凶消不<lb/>
久也<lb/>
<pb n="23a"/>
　孔仲達曰陽之浸長其徳壯大可以臨下剛既浸長<lb/>
　説而且順居中有應大得亨通而利貞也○程傳澤<lb/>
　上之地岸也與水相際故為臨天下之密近相臨者<lb/>
　莫如地與水故地上有水而為比澤上有地則為臨<lb/>
　臨民臨事凡所臨皆是在卦取自上臨下臨民之義<lb/>
　浸漸也二陽長于下而漸進也下兌上坤和悦而順<lb/>
　剛得中道而有應助是以能大亨而得正化育之道<lb/>
　所以不息者剛正和順而己以此臨人臨事臨天下<lb/>
<pb n="23b"/>
　莫不大亨而得正○張子臨言有凶者陽至二未過<lb/>
　中已戒猶履霜堅氷之義○郭白雲曰以大臨小上<lb/>
　臨下為義序卦曰臨者大也蓋臨為大而所臨者小<lb/>
　故也自一卦言之二陽之生為臨其生不已故曰剛<lb/>
　浸而長自内外二卦言之則曰説而順自九二成卦<lb/>
　之爻言之則曰剛中而應○項平甫曰易之卦義不<lb/>
　耑取字訓但因事立義耳人之所需者以飲食為急<lb/>
　故需為飲食需不訓食也人之所行以禮為重故履<lb/>
<pb n="24a"/>
　為禮履不訓禮也治蠱者必有事故曰蠱者事也蠱<lb/>
　自訓壊蠱不訓事也能臨物者必大故曰臨者大也<lb/>
　臨自訓莅不訓大也彖言以剛臨柔自下而長以臨<lb/>
　上之四隂也象言以高臨深自上之坤以臨下之兌<lb/>
　也○李隆山曰陽生于子終于己隂生于午終于亥<lb/>
　故一陽復至已為乾則陽極隂生一隂姤五月二隂<lb/>
　遯六月三隂否七月四隂觀八月所謂八月有凶者<lb/>
　言之于臨則當自臨數而不當自復數以觀次臨則<lb/>
<pb n="24b"/>
　當數至觀而不當數至遯臨觀乃隂陽反對消長之<lb/>
　常理○趙汴水曰八月之説詳味聖人消不久之義<lb/>
　專以二陽之消長為主聖人以姤與夬反論一隂之<lb/>
　消長以復與剝反論一陽之消長以泰與否反論三<lb/>
　陽之消長以臨與觀反論二陽之消長觀少進一位<lb/>
　即成剝而陽之消不久矣遯猶有四陽得為消不久<lb/>
　乎○龔泉峯曰自姤一隂生厯七爻為復而一陽來<lb/>
　七日來復原其始而言之者喜陽之復也自臨二隂<lb/>
<pb n="25a"/>
　長至于八月為觀而二陽消至于八月有凶要其終<lb/>
　而言之慮陽之消也○俞石澗曰臨十二月之卦也<lb/>
　浸猶水之浸物以漸而浸進也天地間一氣不頓長<lb/>
　一形不頓虧必以其漸隂符經謂天地之道浸是也<lb/>
　臨倒轉即為觀不過反掌間耳論其長則曰浸論其<lb/>
　消則曰不久聖人豫為君子憂如此<lb/>
初九咸臨貞吉　象傳咸臨貞吉志行正也<lb/>
　趙汴水曰咸皆也交胥同也猶咸有一徳咸和萬民<lb/>
<pb n="25b"/>
　之咸二陽同進故初與二皆稱咸臨之初陽欲上行<lb/>
　以臨人蓋以行正為吉與屯初爻志行正之義同○<lb/>
　胡雲峯曰復曰朋來初二兩咸字即朋字之義兩臨<lb/>
　字即來字之義故復初元吉臨初亦貞吉<lb/>
九二咸臨吉无不利　象傳咸臨吉无不利未順命也<lb/>
　蘇子瞻曰四隂在上負其强而未順命故以咸臨之<lb/>
　則吉○趙汴水曰卦之得名在此爻蓋以剛中而正<lb/>
　位也彖言利貞利乎此傳言以正以乎此初言行正<lb/>
<pb n="26a"/>
　行乎此九二與初同徳上應乎大君則庶民盡出臨<lb/>
　莅之下○梁孟敬曰四隂黨盛尚未順命于陽也○<lb/>
　華霞峯曰處隂順之時使二陽不同心以臨則君子<lb/>
　之勢孤危道也初二咸臨即泰㧞茅彚征之意四隂<lb/>
　方盛必合君子之交以咸臨之而後吉无不利元祐<lb/>
　之末熙寜之小人方衆而洛蜀朔黨之分交相排擊<lb/>
　示小人以不公而後章惇蔡京之徒得以逞其志乃<lb/>
　知咸臨之義為君子謀至深逺矣<lb/>
<pb n="26b"/>
六三甘臨无攸利既憂之无咎　象傳甘臨位不當也<lb/>
既憂之咎不長也<lb/>
　虞仲翔曰兌為口坤為土作甘兌口銜坤故曰甘臨<lb/>
　失位乗陽故无攸利无應故憂動成泰故无咎○胡<lb/>
　安定曰以不正之行取説于民違道以干譽者也○<lb/>
　石守道曰比于浸長之剛而能變是以无咎○程傳<lb/>
　三居下之上臨人者也隂柔而説體又處不中正甘<lb/>
　説也○耿希道曰節之九五以中正為甘則吉臨之<lb/>
<pb n="27a"/>
　六三以不中正為甘則无攸利○王童溪曰互位有<lb/>
　坤順震動象為既憂之易心退聼而以至誠順君子<lb/>
　隂消陽復馴可致泰○邱行可曰此爻見君子得時<lb/>
　小人媚説取容之狀○沈守約曰處説之極變為乾<lb/>
　説而健進甘臨象卦變為泰陽得上進泰道成矣咎<lb/>
　不長象○王秋山曰剛長之時上下諸爻皆當位得<lb/>
　中之君子獨六三不中不正而以隂柔居下之上上<lb/>
　无應與下畏二陽○來矣鮮曰變乾乾三爻惕若憂<lb/>
<pb n="27b"/>
　之象也<lb/>
六四至臨无咎　象傳至臨无咎位當也<lb/>
　王輔嗣曰處順應陽不忌剛長而乃應之履得其位<lb/>
　盡其至者○程傳四居上之下與下體相比是切臨<lb/>
　于下臨之至也臨道尚近故以比為至四居正位下<lb/>
　應剛陽處近君之位守正而任賢以親臨于下是以<lb/>
　无咎所處當也○楊龜山曰初四皆當位誠意相與<lb/>
　至臨也○張紫巖曰至坤徳也四位近君撰體坤中<lb/>
<pb n="28a"/>
　一心應陽不撓其進上順于君下説乎民臣徳至矣<lb/>
　○胡雲峯曰六四坤兌之間地與澤相臨之至也<lb/>
六五知臨大君之宜吉　象傳大君之宜行中之謂也<lb/>
　王輔嗣曰處于尊位履得其中不忌剛長而能任之<lb/>
　則聰明者竭其視聼知力者盡其謀能不為而成不<lb/>
　行而至矣○本義以柔居中下應九二不自用而任<lb/>
　人乃知之事○郭白雲曰舜之大知執其兩端用其<lb/>
　中于民其行中之謂乎○朱漢上曰二以剛中上行<lb/>
<pb n="28b"/>
　五以柔中下行上下相交五兼二而用之上下行中<lb/>
　道也○沈守約曰坤而為坎坎于人則知也○趙汴<lb/>
　水曰六本柔暗今乃燭羣隂之情不昵比其私而下<lb/>
　應剛中之二知者之事也宜者行中而已六五位居<lb/>
　大中深知羣隂不可與共政幸而二陽浸長足辦吾<lb/>
　事故執中而扶持之使安其位以成臨下之業○胡<lb/>
　雲峯曰周公于臨之坤體曰知臨夫子釋乾四徳言<lb/>
　仁義禮信不言知于坤言知光大五常之徳知藏于内<lb/>
<pb n="29a"/>
　坤以藏之故也○胡雙湖曰位剛生明故曰知○俞<lb/>
　石澗曰陽大隂小六五隂爻而稱大以其順從九二<lb/>
　之陽也中乃隨時取宜非任明察以為知也行中釋<lb/>
　宜也<lb/>
　　按彖傳所謂剛中而應者也故曰吉曰行中<lb/>
上六敦臨吉无咎　象傳敦臨之吉志在内也<lb/>
　蘇子瞻曰敦益也六五既應九二上從而附益之猶<lb/>
　復之六四既應初九六五又從而附益之也○程傳<lb/>
<pb n="29b"/>
　坤之極順之至居臨之終敦厚于臨也與初二雖非<lb/>
　正應然大率隂求于陽又其至順故志在從乎二陽<lb/>
　尊賢取善敦厚之至也隂柔在上宜有咎也以其敦<lb/>
　厚于順剛是以吉无咎居終而不取極義臨无過極<lb/>
　故止為厚義○朱子上六敦臨自是積累至極處有<lb/>
　敦篤之意艮上九亦謂之敦艮復上六爻不好所以<lb/>
　只于五爻謂之敦復○朱漢上曰坤厚也上成艮為<lb/>
　篤實厚而篤實敦之象○張紫巖曰兌承坤以兌隂<lb/>
<pb n="30a"/>
　合坤隂復有坤體下臨二陽為志在内○李隆山曰<lb/>
　以厚接物未有不安故敦復无悔敦艮吉敦臨无咎<lb/>
　大凡陽長則隂消君子吉則小人凶臨之二陽方長<lb/>
　而上四兩吉兩无咎何也説而順剛中而應故也陽<lb/>
　方漸長羣隂順以應之則兩不相傷宜乎下而近者<lb/>
　无咎上而尊者吉也○王秋山曰居一卦之上居高<lb/>
　臨下所臨者二陽而已坤體厚徳而内從二陽之君<lb/>
　子故吉故无咎○楊廷秀曰處臨之終教思无窮容<lb/>
<pb n="30b"/>
　保民无疆者也○胡雙湖曰二陽浸長進逼于隂雖<lb/>
　成卦之主而雜卦曰臨觀之義或與或求與者上下<lb/>
　相與也初二咸臨剛臨柔下臨上也三四五上上臨<lb/>
　下柔臨剛也上下相臨所謂與也○張彦陵曰志在<lb/>
　内即萬物一體之意所以能敦○觀彖敦厚于臨乃<lb/>
　志在天下非在事外者也<lb/>
　　按上三爻之臨地臨于澤之象地愈厚澤愈安<lb/>
䷓<hi>坤下巽上</hi>　　　中爻坤艮<lb/>
<pb n="31a"/>
觀盥而不薦有孚顒若　彖傳大觀在上順而巽中正<lb/>
以觀天下觀盥而不薦有孚顒若下觀而化也觀天之<lb/>
神道而四時不忒聖人以神道設教而天下服矣<hi>觀皆平聲觀天下之觀去聲</hi>
　鄭康成曰坤為地為衆巽為木為風九五天子之爻<lb/>
　互體為艮艮為鬼門又為宫闕天子宗廟之象○虞<lb/>
　仲翔曰以五陽觀示坤民故稱觀盥沃盥薦羞牲也<lb/>
　坎為水坤為器艮手臨坤坎水沃之盥之象○王輔<lb/>
<pb n="31b"/>
　嗣曰觀之為道不以形制使物而以觀感化物神則<lb/>
　无形者也不見天之使四時而四時不忒不見聖人<lb/>
　使百姓而百姓自服也○蜀才曰柔小浸長剛大在<lb/>
　上其徳可觀故曰大觀在上○本義觀者有以示人<lb/>
　而為人所仰也内巽外順而九五以中正示天下所<lb/>
　以為觀盥將祭而潔手薦奉酒食以祭有孚顒若謂<lb/>
　在下之人信而仰之卦四隂長而二陽消為八月之<lb/>
　卦○語録聖人至徳出治自然而化更不待用力而<lb/>
<pb n="32a"/>
　下莫不觀感而化故取義于觀盥意謂積誠信之至<lb/>
　但是盥滌而不待乎薦享有孚已顒若故曰下觀而<lb/>
　化○趙復齋曰聖人之誠自盥至薦純一无間民信<lb/>
　之深自不待薦爾大觀在上統謂二陽中正以觀天<lb/>
　下獨舉九五天之神寓于四時聖人之神寓于教自<lb/>
　姤至否陽臨隂者皆致力焉至觀而率服變化之妙<lb/>
　非九五不可○郭白雲曰大觀在上觀之者不期化<lb/>
　而自化是之謂神道神道之謂大觀天亦无所示也<lb/>
<pb n="32b"/>
　特四時不忒而已而萬物自生自化故知四時不忒<lb/>
　是謂天之神道由人言之亦曰天之大觀也○李隆<lb/>
　山曰四陰雖長方且坤順巽伏于二陽之下而履至<lb/>
　尊之位操九五之權則又巽當之巽為風風行草偃<lb/>
　密移于天地之間有君子在上小人自爾巽順之義<lb/>
　○王童溪曰易中發卦之辭義例有二如泰如隨之<lb/>
　類則于卦名後方舉其義如履虎尾否之匪人同人<lb/>
　于野之類則就卦名而設義不復有所間斷也觀盥<lb/>
<pb n="33a"/>
　而不薦亦此例也神即誠體于心而謂之誠妙于物<lb/>
　而謂之神天下服有二有知而服之者七十子之服<lb/>
　孔子也有不知而服之者民日遷善而不知為之者<lb/>
　○張紫巖曰艮止為有孚艮手為盥巽風為神坤順<lb/>
　為天下服○項平甫曰盥者祭之初歩薦者祭禮之<lb/>
　盛此以盥而不薦象恭己无為非重盥而輕薦也觀<lb/>
　字卦名并一卦名皆平聲惟觀天下是去聲神道形<lb/>
　容觀字凡有言有事者皆以迹治未可為神觀則不<lb/>
<pb n="33b"/>
　言不動相觀而自化為神○馮厚齋曰疊艮之畫有<lb/>
　門闕重複之象故取象于觀○趙汴水曰順者順人<lb/>
　心之所同巽則不强人之不欲居中履正則无苛察<lb/>
　无私照此觀民之道○吴草廬曰有孚謂下四隂之<lb/>
　孚顒仰首而望之貎○胡雙湖曰盥潔齊象不薦艮<lb/>
　止象<lb/>
　　按此卦四隂方長二陽向消而聖人别取卦義者<lb/>
　　非置消長而不論也蓋正以卦象自有扶陽抑隂<lb/>
<pb n="34a"/>
　　之道也彖傳下觀而化一語文王名卦之意孔子<lb/>
　　得之矣蓋四隂雖長而上乃巽風風之化物其神<lb/>
　　不測下又以坤順承之則四隂雖盛適為順民化<lb/>
　　消陽之隂為順陽之隂風之效教之功也又卦為<lb/>
　　大艮艮止有力足制羣隂力以制之而教以化之<lb/>
　　扶陽抑隂之道具於卦象聖人不强為安排立説<lb/>
　　也卦畫有宗廟之象故借祭祀以象聖人通于神<lb/>
　　明之意盥而不薦誠己通神上通則下孚詩云奏<lb/>
<pb n="34b"/>
　　假無言時靡有爭此彖之謂歟<lb/>
初六童觀小人无咎君子吝　象傳初六童觀小人道<lb/>
也<lb/>
　虞仲翔曰艮為童○王輔嗣曰觀之為義以所見為<lb/>
　美者也故以近尊為尚逺之為吝處觀時而最逺朝<lb/>
　美體于隂柔不能自進无所鑒見故曰童觀趣順而<lb/>
　已无所能為小人之道○程傳小人下民也所見昏<lb/>
　淺不能識君子之道乃常分也不足謂之過咎○本<lb/>
<pb n="35a"/>
　義爻以觀瞻為義皆觀乎九五也○吕東萊曰傳辭<lb/>
　雖指小人意却屬君子○項平甫曰下民日用而不<lb/>
　知常也君子而不著不察則可羞矣○沈守約曰坤<lb/>
　而為震子從母童觀之象○馮厚齋曰初位陽故為<lb/>
　童二位隂故為女皆為隂爻為童穉象○俞石澗曰<lb/>
　初六以位言也小人道謂小人之常道也<lb/>
六二闚觀利女貞　象傳闚觀女貞亦可醜也<lb/>
　王輔嗣曰處在于内寡所鑒見體分柔弱從順而已<lb/>
<pb n="35b"/>
　猶有應焉不為全蒙所見者狹故曰闚觀得位柔順<lb/>
　故曰利女貞處大觀之時居中得位不能大觀廣鑒<lb/>
　誠可醜也○程傳二應于五觀于五也五剛陽中正<lb/>
　之道非二隂暗柔弱所能觀見也如闚覘之觀耳○<lb/>
　朱漢上曰二離為女為目坤為闔户女處于内而窺<lb/>
　外之象○沈守約曰坤而為坎居坎窞之中上觀于<lb/>
　五五以陽剛中正居尊非坎井之所能盡覩也○徐<lb/>
　進齋曰雖與五為應前為三四所蔽所見不明○胡<lb/>
<pb n="36a"/>
　雙湖曰易爻有蒙全體取象者如此卦初童全體艮<lb/>
　小子象二闚全體艮為門闕象<lb/>
　　按坎為隠伏前遇艮止不能應上而進<lb/>
六三觀我生進退象傳觀我生進退未失道也<lb/>
　虞仲翔曰生謂坤生民也巽為進退○趙復齋曰下<lb/>
　卦之主故退觀民以成大順自下仰上故進觀五以<lb/>
　望光華必先觀我生者下順從乃可進耳六三進退<lb/>
　非為疑也尊上親下義當竭盡未失道也<lb/>
<pb n="36b"/>
六四觀國之光利用賔于王　象傳觀國之光尚賔也<lb/>
　程傳觀莫明于近五以陽剛中正居尊位四切近之<lb/>
　故觀見道徳之光輝也聖明在上則懐抱道徳之人<lb/>
　皆願進于朝古者有徳之人則君賔禮之故士之仕<lb/>
　進于朝謂之賔○朱漢上曰艮為門闕乾五為王坤<lb/>
　為國○沈守約曰巽而為乾風行天上而照之以天<lb/>
　光觀光之象○熊梅邊曰觀與剝只爭一爻且觀互<lb/>
　體有剝六四即剝六五也觀國之光正與貫魚以宫<lb/>
<pb n="37a"/>
　人寵同意皆以切近于君承光寵也<lb/>
九五觀我生君子无咎　象傳觀我生觀民也<lb/>
　趙復齋曰剝之五爻小人也觀之四爻君子也故曰<lb/>
　變化之妙非九五不可九五觀民皆君子乃得无咎<lb/>
　君子絶句<lb/>
上九觀其生君子无咎　象傳觀其生志未平也<lb/>
　趙復齋曰其指九五上與五共安危者民非君子不<lb/>
　幾于剝乎故上九志未平安必觀其民也<lb/>
<pb n="37b"/>
　　按諸爻生字自孔疏以動出為生又以道為生宋<lb/>
　　儒因以言行動作施為解之均未安也在六三言<lb/>
　　之但當進而觀上何必觀己所行為進退在九五<lb/>
　　言之所居中正為神道設教之聖人何至期于君<lb/>
　　子而猶若未能後儒或云生意或云相生未免彌<lb/>
　　曲而彌逺虞氏直據孔傳的當不易更何必别為<lb/>
　　之解蒼生羣生芸生經傳以民為生固歴歴可據<lb/>
　　况如此方與卦意親切六三居坤之上接巽之風<lb/>
<pb n="38a"/>
　　親承風化視初二之觀已為至近宜進同六四之<lb/>
　　觀光而不宜退就初二今乃退觀其儔類近于觀<lb/>
　　望似失以下觀上之道然正為其為下卦之主羣<lb/>
　　生之領袖三欲與同類並進而當隂盛之時慮或<lb/>
　　有一二梗化是以先觀我生倡之以順而後進而<lb/>
　　觀光故孔子以未失道許之風之所被近者先得<lb/>
　　宣風及逺近者之勞此六三觀我生進退之道也<lb/>
　　巽為進退互艮為順而止退象變則互離有近光<lb/>
<pb n="38b"/>
　　之義進象夫民固五之民也三云我者同之之辭<lb/>
　　猶曰吾儕小民也五云我者有之之辭也五所以<lb/>
　　觀之者觀其化與否也下未盡化上之咎也孔子<lb/>
　　于三象止釋進退二字未釋生字故于五爻釋之<lb/>
　　以辭同則義可互見也至上九與他卦上爻不同<lb/>
　　卦唯二陽當四隂盛長之時與五同居大觀之位<lb/>
　　分任大觀之責不得置身事外而民固五之民也<lb/>
　　非可據為己有故曰其者明其為五之民也義不<lb/>
<pb n="39a"/>
　　可辭權不我屬而汲汲皇皇懼一民之未化若己<lb/>
　　推而納之溝中故曰志未平也正以其與我異明<lb/>
　　上九之忠勤也伊尹致政而惓惓于匹夫匹婦不<lb/>
　　獲自盡者上九之謂也觀之上二陽即臨之下二<lb/>
　　陽臨下二陽同曰咸臨觀之二陽同曰觀民要以<lb/>
　　四隂方盛陽勢不可孤耳故彖傳大觀在上兼指<lb/>
　　二陽措天下于泰山之安非二陽同徳不能此疊<lb/>
　　艮之厚力也可悟仄上二爻之辭意矣兩爻大觀<lb/>
<pb n="39b"/>
　　之盛而僅得无咎不言吉亨者終以二陽向消故<lb/>
　　道大而福小與<lb/>
　<lb/>
　<lb/>
　<lb/>
　<lb/>
　<lb/>
　周易孔義集說卷五<lb/>
</p>
<p>
</p>
  </div>
</body>
</text>
</TEI>
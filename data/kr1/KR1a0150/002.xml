<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易孔義集説卷二</head> <lb/>
    <p>
<pb n="1a"/>
欽定四庫全書<lb/>
　周易孔義集説卷二<lb/>
　　　　　　　　　　光祿寺卿沈起元撰<lb/>
　　上經<lb/>
䷄<hi>乾下坎上</hi>　　中爻離兌<lb/>
　程傳雲上于天有蒸潤之象飲食所以潤益于物故<lb/>
　需為飲食之道<lb/>
需有孚光亨貞吉利涉大川　彖傳需須也險在前也<lb/>
<pb n="1b"/>
剛健而不陷其義不困窮矣需有孚光亨貞吉位乎天<lb/>
位以正中也利涉大川往有功也<hi>李鼎祚易解作剛健而不可陷</hi>
　虞仲翔曰孚為五離日為光○侯行果曰體乾剛健<lb/>
　遇險能通險不能陷義不窮也○程傳需者須待也<lb/>
　乾剛上進而遇險未能進也剛健之人其動躁乃能<lb/>
　需時處之至善者也故夫子贊之五以剛實居中為<lb/>
　孚之象而得其所需亦為有孚之義以乾剛而至誠<lb/>
　故其德光明而能享通得貞正而吉也所以能然者<lb/>
<pb n="2a"/>
　居天位而得正中也○項平菴曰凡待者皆以其中<lb/>
　有可待之實也我實有之能待必有光亨之理若其<lb/>
　无之何待之有故曰需有孚光亨○張紫巖曰夫需<lb/>
　天下須以養也為天下須非有孚君子剛健不息克<lb/>
　盡中正之道其能養惠天下而充其所以為光乎貞<lb/>
　吉以中正吉也中正則道協天人治以光大險難聿<lb/>
　濟大功以立位在乾上必曰天位蓋言中正之德足<lb/>
　以格天云○鄭東谷曰五雖為坎主然處中而尊其<lb/>
<pb n="2b"/>
　剛陽之德同乎乾也德同則乾恃五而進五陷乎險<lb/>
　亦援乾以進非特乾需乎險五亦需乎乾矣五在險<lb/>
　中人見其或陷也剛陽在下以𩔖而至則有不陷之<lb/>
　義存焉○王秋山曰惟剛則内有所主故能需惟健<lb/>
　則動不可禦故能濟○吳草廬曰互離舟象○俞石<lb/>
　澗曰九五九二同德相信是為有孚陽明而光故亨<lb/>
　固守以正而不妄動故吉○林次厓曰遇事勢之未<lb/>
　可為即安於義命從容以待機會而不切切覬望則<lb/>
<pb n="3a"/>
　其待出于真實而非虚假心逸日休胷襟洒落不亦<lb/>
　光明豁達乎○蔡虚齋曰以剛遇險而不遽進以陷<lb/>
　于險者蓋隂氣不能寧耐乾剛則沈毅不苟而能寧<lb/>
　耐所謂乾天下之至健也德行恒易以知險○來矣<lb/>
　鮮曰坎為通亨象八卦正位坎在五正象○觀彖需<lb/>
　之義不止處險凡事皆當順其理而待其成故需有<lb/>
　養義九五一爻陽實為有孚中德為光居正為貞以<lb/>
　是而位天地則能致治功而成大化需道之極善者<lb/>
<pb n="3b"/>
　也<lb/>
初九需于郊利用恒无咎　𧰼傳需于郊不犯難行也<lb/>
利用恒无咎未失常也<lb/>
　程傳君子之需時也安靜自守志雖有需而恬然若<lb/>
　將終身焉乃能用恒也雖不進而志動者不能安其<lb/>
　常也○本義郊曠逺之地未近于險之象初九陽剛<lb/>
　又有能恒于所之象○項平甫曰初九以剛居剛恐<lb/>
　其躁急故雖逺而猶戒九二以剛居柔性寛衍而居<lb/>
<pb n="4a"/>
　得中故雖見侵毁猶不害為終吉初九在乾為勿用<lb/>
　故戒以用常用乾之故常也九二在乾為寛以居之<lb/>
　故為衍在中○朱漢上曰坎為險難初九正應六四<lb/>
　險難在前當守正不動以需其應故曰不犯難行也<lb/>
　○沈守約曰變為㢲巽順也伏也巽而伏不犯難行<lb/>
　之象卦變為井无得无喪有常德也利用恒之象○<lb/>
　王秋山曰人所居為邑自邑而郊已離所居而有行<lb/>
　矣行則正與四應是行而遇險不能不需健體已動<lb/>
<pb n="4b"/>
　需未必能久故利用恒○來矣鮮曰乾為郊故同人<lb/>
　小畜皆言郊○何𤣥子曰純乾之體乾行有常不後<lb/>
　一度不先一度健而順行故曰恒<lb/>
九二需于沙小有言終吉　𧰼傳需于沙衍在中也雖<lb/>
小有言以吉終也<lb/>
　荀慈明曰二應五水中之剛故曰沙二與四同功而<lb/>
　三據之故小有言乾雖在下終當升上故終吉○孔<lb/>
　仲達曰隂為小君子之進小人懼其害不免有言○<lb/>
<pb n="5a"/>
　程傳水近則有沙二以陽剛之才居柔得中寛裕自<lb/>
　處需之善者也去險漸近而未至故小有言語之傷<lb/>
　終得其吉也○朱漢上曰五坎為水二三四兌為澤<lb/>
　水往矣而其剛留于澤者剛鹵也二在澤中剛而柔<lb/>
　沙象干險者也○沈守約曰沙剛而虚能勝水而水<lb/>
　行雖近于水而能順其浸潤者也二以陽處中雖漸<lb/>
　近于難而中守寛裕不與險爭是以需于沙衍在中<lb/>
　也近水則浸潤易入近難則譖愬易行是以小有言<lb/>
<pb n="5b"/>
　也剛中寛裕不罹陷害是以吉終也蓋乾變為離剛<lb/>
　而虚需于沙象卦變既濟終吉象○李彦平曰沙近<lb/>
　于水平易之地也二居逺近之間剛德處中守平易<lb/>
　之心而已不與小人苟合則興讒謗之言終不能害<lb/>
　○胡雲峯曰孔孟周行諸侯見可而進需于沙者也<lb/>
　近于世難矣然志在天下後世道廣德𢎞其心甚大<lb/>
　雖小有患害厄于陳蔡圍于匡人謂之不敬謂之干<lb/>
　澤于孔孟乎何傷當時重之萬世仰之以吉終也○<lb/>
<pb n="6a"/>
　胡雙湖曰言多從兌取兌為口二當互兌之初故曰<lb/>
　小有言○來矣鮮曰小言者衆人見譏也避世之士<lb/>
　責以潔身用世之士責以拯溺也○合訂二與五應<lb/>
　需而不往故有言或譏其不速往或以為宜且退也<lb/>
九三需于泥致㓂至　𧰼傳需于泥災在外也自我致<lb/>
㓂敬慎不敗也<lb/>
　程傳泥逼于水也既進逼于險當致㓂也三剛而不<lb/>
　中又居健體之上有進動之象故致冦苟非敬慎則<lb/>
<pb n="6b"/>
　致喪敗矣○本義外為外卦敬慎不敗發明占外之<lb/>
　意○朱漢上曰坎為盜冦也○項平甫曰此爻在乾<lb/>
　為夕惕无咎故以敬慎戒之○胡雙湖曰澤水混為<lb/>
　泥○胡雲峰曰致之一字罪在三矣險何嘗逼三三<lb/>
　急于求進自逼于險爾○梁孟敬曰不言凶咎者以<lb/>
　險在外若能敬慎猶可免也<lb/>
　　按以二體作内外言于此首見外字<lb/>
六四需于血出自穴　𧰼傳需于血順以聴也<lb/>
<pb n="7a"/>
　李鼎祚曰六四體坎坎為雲又為血卦血以喻隂隂<lb/>
　體宜順從陽故曰需于血○項平甫曰血者坎之初<lb/>
　諸儒惑于血字皆謂四為陽所傷而出殊不思傷則<lb/>
　必相距非順以聴也○呉草廬曰四坎内偶畫象穴<lb/>
　○來矣鮮曰血即坎字非見傷也<lb/>
　　按需下三爻以險在前而言上三爻坎體以相需<lb/>
　　相養而言四之血即坎之水也萬物資水以養人<lb/>
　　資血以生需于血與五之酒食象同義一雲上于<lb/>
<pb n="7b"/>
　　天必待隂陽和而後成雨四與初應正隂陽和而<lb/>
　　成雨之候膏澤下流而有養物之功出自穴者血<lb/>
　　之出也水下流象傳言順以聴者順聴于初得隂<lb/>
　　陽之和也<lb/>
九五需于酒食貞吉　象傳酒食貞吉以中正也<lb/>
　司馬温公曰有孚光亨貞吉人君所以待天下之道<lb/>
　也九五居中履正以待天下之需中則養天下而不<lb/>
　過而有以盡時措之宜正則不有其功常久而不已<lb/>
<pb n="8a"/>
　也○郭白雲曰飲食非自養也養賢而已養賢以及<lb/>
　萬民所以應天下之需也鹿鳴之君盡得需于酒食<lb/>
　之道天保之福所謂貞吉也○張紫巖曰五以剛德<lb/>
　處乾上有中正大德而位天位九二復以剛中應其<lb/>
　道足以養天下而納之中和曰需于酒食君臣同心<lb/>
　行吾中正之德于上而天下率化和氣肇豐年應酒<lb/>
　食之需莫盛此矣坎之水物所生也為酒食○朱漢<lb/>
　上曰九五為需之主應之以中正天下之需于五者<lb/>
<pb n="8b"/>
　无需不𫉬各足其量而止如飲者止于醉食者止于<lb/>
　飽需者无窮應者不動○王廣陵曰酒食德澤之謂<lb/>
　也九五之君當天中正以澤乎民○謝顯道曰坎為<lb/>
　水為險為毒水之險毒者酒也○沈守約曰坎而為<lb/>
　坤夷險而為順也萬物皆致養也卦變為泰上下交<lb/>
　而時泰矣飲食宴樂與賢者共之之時也○胡雙湖<lb/>
　曰坎承兑羊離雉為食水在火上烹義著矣○徐麒<lb/>
　父曰需中有兌為口舌飲食象○鄭孩如曰以治道<lb/>
<pb n="9a"/>
　言使斯民樂其樂而利其利期治于必世百年之後<lb/>
　而不為近功者須待之義<lb/>
　　按中正二字並見始此<lb/>
上六入于穴有不速之客三人來敬之終吉　𧰼傳不<lb/>
速之客來敬之終吉雖不當位未大失也<lb/>
　項平甫曰乾陽已至入穴者非上六也不速之客也<lb/>
　○朱漢上曰三陽自外入主人未應不速之客也上<lb/>
　六九三當位而應九二初九不當位而不應三陽同𩔖<lb/>
<pb n="9b"/>
　敬其一不敬其二則需之者所失大矣象辭去其三<lb/>
　人止曰不速之客來者為上六也上六于二于初為<lb/>
　不當位也當位而應則得一人不當位而兼應之則<lb/>
　得三人自不當位言之則失也自得三人言之則雖<lb/>
　不當位未大失也○沈守約曰坎為穴變為巽入也<lb/>
　　按入穴之象説者泥于坎險而不得其義輔嗣以<lb/>
　　為固伊川以為安紫陽以為陷夫穴既非固安之<lb/>
　　所陷則无終吉之理且上居卦外何反言入坎險<lb/>
<pb n="10a"/>
　　將出何復言需均未協也蓋上三爻非需險也雲<lb/>
　　上于天坎水養物之功必資乾陽之通氣未通而<lb/>
　　待其通故亦曰需需之而乾陽上通則養道功成<lb/>
　　上為天位坎雲極于天而三陽之氣上騰雲際故<lb/>
　　曰入于穴客之入也項氏得之在上之穴為牖上<lb/>
　　通天光客之入穴即坎卦六四納約自牖之象敬<lb/>
　　之終吉即樽酒簋貳終无咎之象上六隂柔與乾<lb/>
　　剛相接即剛柔際之謂也陽尊隂卑故須敬之彖<lb/>
<pb n="10b"/>
　　所謂有孚光亨者在此此需道之成終也孔子釋<lb/>
　　象凡象辭二句三句各一義者句為釋之辭繁而<lb/>
　　義一者約而釋之傳例如是此四爻不釋出自穴<lb/>
　　者以出穴之義即在需于血内也上爻不釋入于<lb/>
　　穴者以入穴即下句來字也學者熟玩孔傳爻義<lb/>
　　自明要之一卦六爻移步換形義各有取所謂不<lb/>
　　可為典要唯變所適也至于需之大義治功則休<lb/>
　　養滋培性功則涵養冲和皆需道也故次屯蒙之<lb/>
<pb n="11a"/>
　　後若泥于處險之偏象而為逃避伏匿之曲說適<lb/>
　　成滿紙荆棘耳<lb/>
䷅<hi>坎下乾上</hi>　　中爻離巽<lb/>
　邱行可曰訟字從言從公言出于公則為訟不公則<lb/>
　為誣為詐非訟也○熊與可曰乾坎互巽離有家人<lb/>
　卦故訟每起于家人風火鼓扇而天水違行○張中<lb/>
　溪曰人有爭不能直之于私故言于公也<lb/>
訟有孚窒惕中吉終凶利見大人不利涉大川　彖傳<lb/>
<pb n="11b"/>
訟上剛下險險而健訟訟有孚窒惕中吉剛來而得中<lb/>
也終凶訟不可成也利見大人尚中正也不利涉大川<lb/>
入于淵也<lb/>
　孔仲達曰窒塞也惕懼也凡訟之體不可妄興必有<lb/>
　信實被物止塞而能惕懼中道而止乃得吉也若終<lb/>
　竟訟事雖復窒惕亦有凶也剛來而得中輔嗣必以<lb/>
　為九二者凡上下二象得于下象者則稱來且凡云<lb/>
　來者皆據異𩔖而來九二在二隂之中故稱來○劉<lb/>
<pb n="12a"/>
　長民曰剛來謂二性本剛直好勝而訟也來居柔能<lb/>
　屈其性也處中位不失中道也○程傳剛自外來而<lb/>
　成訟則二乃訟之主也據卦辭二乃善也爻則以自<lb/>
　下訟上為義所取不同也○本義訟爭辨也上乾下<lb/>
　坎乾健坎險上剛以制其下下險以伺其上又為内<lb/>
　險而外健又為已險而彼健皆訟之道也九二中實<lb/>
　上无應與又為加憂當下卦之中有有孚而見窒能<lb/>
　懼而得中之象上九過剛居訟之極有終極其訟之<lb/>
<pb n="12b"/>
　象九五剛健中正以居尊位大人之象以剛乗險以<lb/>
　實履陷不利渉大川之象○語録九二正應在五五亦陽<lb/>
　故窒○項平甫曰曲直未得故窒勝負未明故惕○<lb/>
　林黄中曰需訟皆有坎故有孚同坎在上而進不陷<lb/>
　故需曰光亨坎在下而光自掩故訟曰窒惕○鄭東<lb/>
　谷曰坎三爻惟二剛而无應窒于二隂之間窒生訟<lb/>
　訟生惕雖窒惕也然二剛而得中有孚之象有孚而<lb/>
　中則不極于訟有吉義焉○胡雲峯曰天子主諸侯<lb/>
<pb n="13a"/>
　有司主士庶訟非特士庶之爭○來矣鮮曰中爻巽<lb/>
　木下坎水本可涉大川但三剛在上陽實隂虚遇巽<lb/>
　風舟重遇風則舟危矣舟危豈不入淵○何𤣥子曰<lb/>
　以窒故訟以惕故不終訟<lb/>
　　按中吉傳以得中釋之蓋惟得中故能中止<lb/>
初六不永所事小有言終吉　𧰼傳不永所事訟不可<lb/>
長也雖小有言其辯明也<lb/>
　王輔嗣曰處訟之始訟不可終故不永所事然後吉<lb/>
<pb n="13b"/>
　○劉長民曰初雖應四而體惟相違故亦為訟四以<lb/>
　剛處柔能變其志而不成訟故終吉○程傳以柔居<lb/>
　下不能終極其訟者也以上有應援故雖小有言終<lb/>
　得吉在訟而相應相與者也故初于四獲其辯明○<lb/>
　張紫巖曰互離在前離明為其辯明○項平甫曰此<lb/>
　終吉者在訟為不終在人為有終○楊慈湖曰訟之<lb/>
　初未深小有言而已○沈守約曰坎變為兌兌為口<lb/>
　小有言象○楊誠齋曰才弱者有慚忿而无遂心位<lb/>
<pb n="14a"/>
　下者有微愬而不敢于大訟故雖有言而小○胡雲<lb/>
　峯曰初不曰不永訟而曰不永所事事之初猶冀其<lb/>
　不成訟也小有言我不能已也○沈克齋曰永字象<lb/>
　水長流不已初在坎下坎水不能出而長流故為不<lb/>
　永<lb/>
九二不克訟歸而逋其邑人三百户无眚　𧰼傳不克<lb/>
訟歸逋竄也自下訟上患至掇也<lb/>
　荀慈明曰下與上爭即取患害如掇拾小物也二者<lb/>
<pb n="14b"/>
　下體之君君不爭則百姓無害○程傳二五相應之<lb/>
　地而兩剛不相與相訟者也九二以剛處險為訟之<lb/>
　主乃與五為敵五以中正居尊位其可敵乎是為訟<lb/>
　而義不克也○朱漢上曰以不正而訟中正不可也<lb/>
　况以臣訟君乎歸者二自五而反逋者失位而竄坎<lb/>
　為隱伏竄也○項平甫曰一家好訟百家受害言三<lb/>
　百户无眚見安者衆也○張紫巖曰事固有下訟上<lb/>
　者乎曰臣不能自節以禮義而區區欲必伸其志于<lb/>
<pb n="15a"/>
　道不遜于天不順有致訟之理而刑罰所由加也是<lb/>
　謂自貽伊戚曰患至掇云聖人著此訓明君臣之間<lb/>
　道貴同不同則疑疑則爭爭則亂○沈守約曰坎而<lb/>
　為坤乾居其上君臣之象卦變為否上下不交訟象<lb/>
　坤順也知義不可避險而逃不失其順不克訟之象<lb/>
　○鄭東谷曰成卦各有所主所以訟者二實為之初<lb/>
　三雖同險體蓋附之也是以初與三有終吉之義而<lb/>
　以訟之必不勝者寓于二焉○蘭惠卿曰二為逺臣<lb/>
<pb n="15b"/>
　大夫之位古者大夫食二百八十八人之禄三百户<lb/>
　其舉全數乎○馮厚齋曰此卿大夫有位者之訟也<lb/>
　○熊梅邊曰訟之得名正以二居險中卦辭之有孚<lb/>
　窒為二而發以下訟上凶患可知惟其居中有孚窒<lb/>
　塞而能惕故能歸逋而無𤯝○俞石澗曰既逋則近<lb/>
　己者無連坐之患故曰其邑人三百户无眚○來矣<lb/>
　鮮曰坎為眚變坤則无眚矣<lb/>
　　按邑人三百户无眚鄭康成以為三百户言至薄<lb/>
<pb n="16a"/>
　　也王輔嗣註邑過三百竄而據强災未免也傳義<lb/>
　　皆用其説愚謂逋竄之後尚恐據强為災則百户<lb/>
　　句意乃更深一層何以象傳畧之蓋以下訟上罪<lb/>
　　同叛逆必取誅滅不止一身一家傳所謂患者此<lb/>
　　也宜從荀氏為直截<lb/>
六三食舊德貞厲終吉或從王事无成　象傳食舊德<lb/>
從上吉也<lb/>
　虞仲翔曰道无成而代有終坤三同義也○孔仲達<lb/>
<pb n="16b"/>
　曰六三以隂柔順承上九居爭訟之時處兩剛之間<lb/>
　貞正自危柔體不爭係應在上故終吉○程傳三雖<lb/>
　居剛而應上然質本隂柔處險而介兩剛之間危懼<lb/>
　非為訟者貞謂堅固自守厲終吉謂雖危地能知危<lb/>
　懼則終必獲吉柔從剛下從上三不為訟而從上九<lb/>
　所為或從王事无成謂從上而成不在己也○王童<lb/>
　溪曰訟者剛健之事非柔順者所能為故初與三皆<lb/>
　云終吉然初之終吉即其初而知其終之有吉也三<lb/>
<pb n="17a"/>
　之終吉居其終而安享是終吉也貞固自守而无九<lb/>
　二九四上下之交焉則雖處危險之極而終吉故訟<lb/>
　之六爻不言訟惟三為然○張紫巖曰位在坎上有<lb/>
　互離體變坎險為離明○項平甫曰舊德坤也坤之<lb/>
　中爻動而成坎初六六三皆舊爻也曰貞曰或從王<lb/>
　事无成皆六三舊辭故聖人引之以實其義所以發<lb/>
　凡起例使人知三百八十四爻皆乾坤之舊也六三<lb/>
　為上所訟上終訟之人不可與辯三貞守舊德含章<lb/>
<pb n="17b"/>
　不變自无訟理或不幸而與爭王事則明其事理而<lb/>
　讓其成功以存從上之體從上吉謂從上九也初以<lb/>
　訟為所事三之王事亦爭辯之事爾○熊梅邊曰坤<lb/>
　六三亦曰或從王事无成而曰有終者以地道代有<lb/>
　終也此不曰有終者訟不可終也訟以中止為吉无<lb/>
　成乃所以為有終所以為中吉○龍麟洲曰以離明<lb/>
　體上承乾君有從王事象巽為不果有无成象○唐<lb/>
　凝菴曰舊德以坤從乾之舊德也<lb/>
<pb n="18a"/>
　　按舊德坤順之德也順則不訟何吉如之故傳以<lb/>
　　從上為舊德其義顯矣<lb/>
九四不克訟復即命渝安貞吉　𧰼傳復即命渝安貞<lb/>
　不失也<lb/>
　虞仲翔曰失位故不克訟渝變也變而成巽巽為命<lb/>
　故即復命渝動而得位故安貞吉○程傳陽剛而居<lb/>
　健體不得中正本為訟者初正應而順從非與訟者<lb/>
　无與為敵其訟无由而興故不克訟又居柔應柔亦<lb/>
<pb n="18b"/>
　能止之義命為正理失正理為方命故以即命為復<lb/>
　夫剛健而不中正則躁動故不安處非中正故不貞<lb/>
　所以好訟若義不克訟而不訟反就正理變其不安<lb/>
　貞為安貞則吉矣○朱漢上曰克其剛强欲訟之心<lb/>
　而與初相應相應則情義相得各復其所何訟之有<lb/>
　各復其所者復即命也九四處柔體離巽柔巽故无<lb/>
　狠怒明則知可否斯九四所以能復歟巽為命為號<lb/>
　令陸績曰訟之復乾變為巽○項平甫曰九四變為<lb/>
<pb n="19a"/>
　六四則以柔居柔既安且正長无好訟之失矣故曰<lb/>
　復即命渝安貞不失也此亦以渝字發逐爻自變為<lb/>
　四千九十六卦之例也○胡雲峯曰四之不克訟與<lb/>
　九二不同九二坎體其心本險九四乾體其心能安<lb/>
　乎天理之正故吉然曰歸曰渝皆知反者九二識時<lb/>
　勢能反而安其分之小九四明義理能變而安于命<lb/>
　之正○潘去華曰訟非善事四何以能變而安貞在<lb/>
　乾陽一惕間也故前念之悔即為後念之貞競心之<lb/>
<pb n="19b"/>
　忘即道心之正也<lb/>
九五訟元吉　𧰼傳訟元吉以中正也<lb/>
　王子邕曰以中正之德齊乖爭之訟元吉也○王輔<lb/>
　嗣曰用其中正以斷枉直中則不過正則不邪○沈<lb/>
　守約曰乾變為離大明中天幽枉必達○趙汝楳曰<lb/>
　大人在上平諸侯萬民之訟至于讓畔讓路而息爭<lb/>
　吉孰大焉○觀彖有大人之德故未訟則感之而化<lb/>
　已訟則就之而直<lb/>
<pb n="20a"/>
上九或錫之鞶帶終朝三褫之　𧰼傳以訟受服亦不<lb/>
足敬也<lb/>
　王輔嗣曰處訟之極以剛居上訟得而勝者也以訟<lb/>
　受錫榮胡可保故終朝之間褫帶者三也○項平甫<lb/>
　曰上本乾之亢龍以剛終訟于法當凶自无勝理以<lb/>
　三從之故有或來之錫言出于望外也○沈守約曰<lb/>
　爻變為兑兑為口健極而尚口終訟之象兑澤也天<lb/>
　而為澤錫命之象卦變為困尚口乃窮也○胡雲峯<lb/>
<pb n="20b"/>
　曰或設若也非必之辭鞶帶命服以錫有德非以賞<lb/>
　訟豈有必得之理甚言訟不可終也○來矣鮮曰離<lb/>
　日居下卦終之象坎為盜褫奪之象○焦弱侯曰康<lb/>
　成注以褫為拕言與小象合不知孔子正發明言外<lb/>
　之意以為雖不見奪亦不足敬也○龍麟洲曰上與六<lb/>
　三撰離中爻故曰鞶帶身之文也外實中虚皆離象<lb/>
䷆<hi>坎下坤上</hi>　　中爻震坤<lb/>
師貞丈人吉无咎　彖傳師衆也貞正也能以衆正可<lb/>
<pb n="21a"/>
以王矣剛中而應行險而順以此毒天下而民從之吉<lb/>
又何咎矣<lb/>
　干令升曰毒荼苦也六軍之鋒殘破城邑皆所以荼<lb/>
　毒奸宄之人使服王法者也毒以治民明不獲已而<lb/>
　用之故于六爻皆著戒慎之辭也○王輔嗣曰丈人<lb/>
　嚴莊之稱也為師之正丈人乃吉也興役動衆无功<lb/>
　罪也故吉乃无咎○孔仲達曰云貞正者欲見齊衆<lb/>
　必須以正故訓貞為正也剛中謂九二應謂六五險<lb/>
<pb n="21b"/>
　謂坎順謂坤剛中而无應或應而不剛中或行險而<lb/>
　不柔順皆不可行師○石守道曰二為師之主王能<lb/>
　任之專任長子故无咎○司馬温公曰毒之者將以<lb/>
　安之也若鍼砭所以己疾也○程傳有吉而有咎者<lb/>
　有无咎而不吉者吉且无咎乃盡善也吉謂必克无<lb/>
　咎謂合義師旅之興不无傷財害人毒害天下然而<lb/>
　民心從之者以其義動也○本義坎險坤順坎水坤<lb/>
　地古者寓兵于農伏至險于大順藏不測于至靜之<lb/>
<pb n="22a"/>
　中又卦惟九二一陽居下卦之中為將之象上下五<lb/>
　隂順而從之為衆之象九二以剛居下而用事六五<lb/>
　以柔居上而任之為人君命將出師之象故卦名曰<lb/>
　師以謂能左右之也一陽在下之中而五隂皆為所<lb/>
　以也險謂行危道順謂順人心○楊龜山曰比則衆<lb/>
　在内一陽在上為之主君象也師則衆在外一陽在<lb/>
　下為之主將帥象也○趙復齋曰師之主貴柔中師<lb/>
　之帥貴剛中柔者出師之本剛者行師之用○游定<lb/>
<pb n="22b"/>
　夫曰詩稱方叔元老老者成德之稱丈人者老者之<lb/>
　尊稱而法度所資也師之道以律為主故以丈人言<lb/>
　之用師以正天下之不正故師謂之征剛中而應任<lb/>
　將之道行險而順興師之道仰順乎天无違天以干<lb/>
　時俯順乎人无拂人以從欲故能以衆正則人皆知<lb/>
　其欲正己而已天下孰不趨于正哉○張紫巖曰丈<lb/>
　人謂二智德俱全之稱仁愛足以撫天下之命法度<lb/>
　足以制天下之命謀猷足以托天下之命為丈人○<lb/>
<pb n="23a"/>
　項平甫曰易之言兵必正必大人必出于王道然後<lb/>
　獲吉而无後禍<lb/>
　　按中爻震為長子九二當之故為丈人<lb/>
初六師出以律否臧凶　𧰼傳師出以律失律凶也<lb/>
　李氏<hi>鼎祚</hi>曰初六以隂居陽履失其位以斯行師失<lb/>
　律者也凡首率師出必以律若不以律雖臧亦凶○<lb/>
　蘇子瞻曰以律者正勝不以律者奇勝能以奇勝可<lb/>
　謂臧矣然其利近其禍逺其獲小其喪大故曰凶○<lb/>
<pb n="23b"/>
　程傳初師之始也行師之道以號令節制為本師出<lb/>
　當以律不然雖臧亦凶善謂克勝凶謂殃民害義也<lb/>
　○王童溪曰否失律也臧善也謂有功也師不以律<lb/>
　雖有功亦凶○李隆山曰二為師主初受節制有師<lb/>
　出以律之象○沈守約曰坎為法為衆為通變而為<lb/>
　兑法壅而不行衆散而為弱之象是以凶也○胡雲<lb/>
　峯曰以律不言吉者謹嚴乃出師之常勝負猶未可<lb/>
　知故不言吉出而失律凶立見矣<lb/>
<pb n="24a"/>
　　按本義云否臧謂不善也似直截但玩象傳以失<lb/>
　　律為凶是失律則凶不止不善王氏蘇氏程氏以<lb/>
　　失律二字專釋否字似優蓋臧可訓善未可作律<lb/>
　　字看也<lb/>
九二在師中吉无咎王三錫命　𧰼傳在師中吉承天<lb/>
寵也王三錫命懷萬邦也<lb/>
　孔仲達曰承上之寵為師之主任大役重无功則凶<lb/>
　故吉乃无咎○李氏<hi>鼎祚</hi>曰二互體震震本數三三<lb/>
<pb n="24b"/>
　錫命之象○程傳九二一陽為衆隂所歸五居君位<lb/>
　是其正應二乃師之主專制其事者也凡師之道威<lb/>
　和並至則吉也既處之盡其善則能成功而安天下<lb/>
　故王錫寵命至于三也在師中吉者以其承天子之<lb/>
　寵任也天謂五也人臣非君寵任之專安得專征之<lb/>
　權而有成功之吉王三錫以恩命褒其成功以威懐<lb/>
　萬邦也○張子懷威萬邦所以重將帥○朱子在師<lb/>
　中吉言以剛中之德在師中所以為吉○朱漢上曰<lb/>
<pb n="25a"/>
　九二剛居柔威和並用得中者也○張紫巖曰二居<lb/>
　下卦中曰在師中吉自五至二歴互坤三位曰王三<lb/>
　錫命坤在上曰萬邦○馮厚齋曰凡行師將必親之<lb/>
　在師之中然後得吉而无咎將不在中而督人以戰<lb/>
　誰用命哉○項平甫曰在師中者明其為將也吉者<lb/>
　戰勝也无咎者民從之而无怨也王三錫命者君寵<lb/>
　之也爻辭本是三事小象特交錯其文言在師中吉<lb/>
　以其承天之寵言王三錫命以其能懐萬邦蓋明二<lb/>
<pb n="25b"/>
　所以勝非己之功以與五相應得君寵也五之錫命<lb/>
　非喜其能勝以二用中德衆隂從之賞其能懐吾民<lb/>
　也將而知此无恃功之心君而知此則不賞殘民之<lb/>
　將○胡雲峯曰在師中吉无咎即卦辭意也中則无<lb/>
　過不及所以為貞在師而中所以為丈人故師六爻<lb/>
　唯九二吉无咎○易外丈人以水為德萬邦之懐亦<lb/>
　猶水之容畜乎地也水為元氣之所生丈人為王養<lb/>
　其元氣以為祈天永命之本坤為萬邦坎為懐衆隂<lb/>
<pb n="26a"/>
　在一陽之懐其象如此<lb/>
　　按在師中或以為中道或以為下卦之中或以為<lb/>
　　在師之中諸説當合看孔子以中正二字定易之<lb/>
　　吉凶原借爻位説得中位即是中道在師卦即是<lb/>
　　師中威萬邦項氏與程張説小異亦可合看<lb/>
六三師或輿尸凶　𧰼傳師或輿尸大无功也<lb/>
　程傳輿尸衆主也蓋指三也以三居下卦之上故發<lb/>
　此義軍旅之事任不專一覆敗必矣○本義以隂居<lb/>
<pb n="26b"/>
　陽才弱志剛不中不正犯非其分故其象占如此○王<lb/>
　童溪曰九二師之主也而六三復居其上外柔懦而<lb/>
　内剛狠之人也而兼主軍制豈不兼喪前功耶故曰<lb/>
　大无功也故六五復申其戒曰弟子輿尸使不當也<lb/>
　○楊龜山曰唐九節度之師不立統帥雖李郭之善<lb/>
　兵猶不免敗衂則輿尸之凶可知○朱漢上曰坤為<lb/>
　輿輿又訓衆三動得位尸之也坎變兌毁其師也<lb/>
六四師左次无咎　𧰼傳左次无咎未失常也<lb/>
<pb n="27a"/>
　王輔嗣曰得位而无應无應不可以行得位則可以<lb/>
　處故左次之而无咎也行師之法欲右背高故左次<lb/>
　之○程傳左次退舍也隂柔不中而居隂得正知難<lb/>
　而退師之常也不能勝而完師賢于覆敗遠矣○張<lb/>
　紫巖曰六四以坤順居互震上動而不失其靜且震<lb/>
　位居左為左次○沈守約曰左者无用之地也左次<lb/>
　待命未失其常也卦變為解動而免于險是以无咎<lb/>
　○李隆山曰坤體平陸而无險左旋其斾下依坎水<lb/>
<pb n="27b"/>
　之阻而止軍者也軍事出則尚右旋反則尚左○胡<lb/>
　雙湖曰師再宿為信過信為次左次退宿也兵法前<lb/>
　右後左則右為重左不用之地四左次與明夷四左<lb/>
　腹同坤體之下○熊梅邊曰左堅壁不動之意出坎<lb/>
　險入坤順○郭亨仲曰左次依震林坎水靜止而不<lb/>
　動○易外左次者按師以待其服解緩也緩而左次<lb/>
　以不尚力為德也左次亦以律故曰未失常常者律<lb/>
　也<lb/>
<pb n="28a"/>
六五田有禽利執言无咎長子帥師弟子輿尸貞凶<lb/>
象傳長子帥師以中行也弟子輿尸使不當也<lb/>
　虞仲翔曰長子謂二震為長子在師中故帥師弟子<lb/>
　指三三體坎坎震之弟失位乗陽故貞凶○孔仲達<lb/>
　曰犯而後應故往即有功猶如田中有禽而來犯苗<lb/>
　若往獵之則无咎過以中行是九二居中也使不當<lb/>
　謂六三失位也○石守道曰執言猶書所謂奉辭也<lb/>
　○程傳五君位故言興師任將之道師之興必盜賊<lb/>
<pb n="28b"/>
　姦宄為生民害然後明其罪而討之二在下而為師<lb/>
　之主長子也若以弟子衆主之則所為雖正亦凶也<lb/>
　任使之不當也○本義六五用師之主柔順而中不<lb/>
　為兵端者也○朱漢上曰五應二二為田震為稼坎<lb/>
　為豕田豕害稼○沈守約曰坤衆也致役也坎勞卦<lb/>
　也勞衆以徒役之事田之象坤順也坎剛居中直也<lb/>
　順且直執言之象○馮厚齋曰田獵以除田之害故<lb/>
　曰田二在地之中由之象<lb/>
<pb n="29a"/>
上六大君有命開國承家小人勿用　𧰼傳大君有命<lb/>
以正功也小人勿用必亂邦也<lb/>
　程傳此專言師終之義不取爻義蓋以其大者若以<lb/>
　爻言則六以柔居順之極師既終而在无位之地善<lb/>
　處而无咎者也○本義師之終順之極論功行賞之<lb/>
　時也坤為土故有開國承家之象○趙復齋曰師之<lb/>
　終不再舉賞功之際戒受封者勿用小人其義深矣<lb/>
　用小人國必亂亂則師又舉非師之終或謂小人有<lb/>
<pb n="29b"/>
　功者不賞非也王者六鄉之民皆君子統之者六卿<lb/>
　也何假于小人而用之○張舜元曰謂之大君者别<lb/>
　于諸侯也禮樂征伐自天子出萬世之通法也○郭<lb/>
　白雲曰武成之終曰列爵惟五分土惟三又曰敦信<lb/>
　明義崇德報功則盡上六之義者其武王乎崇德則<lb/>
　小人勿用矣○楊慈湖曰正功言賞必當功不可差<lb/>
　失也開國承家之始其初不可用小人也于此始言<lb/>
　勿用者因此賞功原其始也用小人為將帥幸而成<lb/>
<pb n="30a"/>
　功則難于不賞使之開國承家則害及民必亂邦也<lb/>
　○馮厚菴曰爻比六五大君有命之象三為應弟子<lb/>
　輿尸之象故曰小人勿用以位為弟子以德為小人<lb/>
　本爻隂柔不斷故戒○趙汴水曰大君六五也周官<lb/>
　將軍皆命卿開國者出封為諸侯師帥皆中大夫旂<lb/>
　帥皆下大夫承家者大夫之采邑○胡雲峯曰初師<lb/>
　之始故紀其出師而有律上師之終故紀其還師而<lb/>
　賞功六爻中出師駐師將兵將將伐罪賞功靡所不<lb/>
<pb n="30b"/>
　載其終始節次嚴矣末曰小人勿用則又戒辭也然<lb/>
　亦在于謹其始焉耳曰丈人曰長子用以行師者得<lb/>
　其人及其開國承家自不至于用小人矣○熊梅邊<lb/>
　曰開國承家則天下定矣功成治定師道終矣自兹<lb/>
　以往只戒以小人勿用則可保安于无窮也○邵二<lb/>
　泉曰弟子輿尸戒于師始小人勿用戒于師終始无<lb/>
　弟子則終无小人○來矣鮮曰變艮為門闕家之象<lb/>
　又為止勿用之象○觀彖凡上爻有以君道言者皆<lb/>
<pb n="31a"/>
　以卦終取義非以其爻為君位也<lb/>
　　按小人勿用程朱皆以有功勿用為疑愚謂此皆<lb/>
　　三代以後之事三代以上征誅創業豈有販繒屠<lb/>
　　狗之徒而曰有功勿用耶所採諸説得易本㫖<lb/>
䷇<hi>坤下坎上</hi>　　中爻艮坤<lb/>
　郭白雲曰一陽之卦得位者師比而已得君位者為<lb/>
　比得臣位者為師<lb/>
比吉原筮元永貞无咎不寧方來後夫凶　彖傳比吉<lb/>
<pb n="31b"/>
也比輔也下順從也原筮元永貞无咎以剛中也不寧<lb/>
方來上下應也後夫凶其道窮也<hi>比吉也王昭素謂多此也字朱子云當云比吉比輔也</hi>
　程傳比吉道也人相親比自為吉道故雜卦云比樂<lb/>
　師憂民不能自保戴君以求寧君不能獨立保民以<lb/>
　為安不寧而來比者上下相應也○朱漢上曰凡物<lb/>
　孤則危羣則强父子夫婦朋友未有孤危而不凶者<lb/>
　人君為甚故比而吉謂九五也○項平甫曰凡卦自<lb/>
<pb n="32a"/>
　上而下為來比之成卦本以坤在下為下順而從又<lb/>
　四隂在下順而從巳五巳得比輔之義矣而五猶以<lb/>
　位在坎中憂畏不寧方且來比于下上下之心相求<lb/>
　如此比之所以成也屯之初九動乎險中故為宜建<lb/>
　侯而不寧比之九五居坎而下比故為不寧方來皆<lb/>
　以坎為不寧也坎險多憂故為不寧之象方來與朱<lb/>
　紱方來之方來同○王童溪曰以卦言之則一陽而<lb/>
　五隂比之然上六視下諸爻則其道為窮當比之時<lb/>
<pb n="32b"/>
　顯比之主若揭日月于上自四而下皆面夫五而順<lb/>
　從之上六獨背夫五而後之迷悟失道其能獨存于<lb/>
　天下乎○楊慈湖曰君子體仁足以長人體元居貞<lb/>
　同天不息所以能比天下○邱行可曰原再也蒙内<lb/>
　卦坎為初筮彖釋之曰以剛中謂九二也比外卦坎<lb/>
　為再筮彖釋之曰以剛中謂九五也○馮厚齋曰萃<lb/>
　與比下坤同而上體水澤不甚相逺萃以九四一爻<lb/>
　有分權之勢故元永貞言之于五比下无分其權者<lb/>
<pb n="33a"/>
　故元永貞言之于彖○王秋山曰四隂順從乎五五<lb/>
　下比于四隂故曰上下應上六孤立于外如後其夫<lb/>
　者夫謂五陽也上隂婦也婦而比夫當然之理不先<lb/>
　而後凶之道也○來矣鮮曰比剛中在上故有三德<lb/>
　而人來親輔也剛中則私欲无所留所以為元善者<lb/>
　此也剛中則健而不息所以為永者此也剛中則正<lb/>
　固而不偏所以為貞者此也蓋八卦正位坎在五所<lb/>
　以有此三德而无咎<lb/>
<pb n="33b"/>
初六有孚比之无咎有孚盈缶終來有他吉　𧰼傳比<lb/>
之初六有他吉也<lb/>
　虞仲翔曰坤器為缶坎水流坤初動成屯屯者盈也<lb/>
　故盈缶○劉長民曰居順之首為比之先衆願從之<lb/>
　故有他吉○程傳言比之初六者比之道在乎始也<lb/>
　始能有孚則終致有他之吉其始不誠終焉能吉上<lb/>
　六之凶由无首也○本義比之初貴乎有信則可以<lb/>
　无咎矣若其充實則又有它吉也○王童溪曰位之<lb/>
<pb n="34a"/>
　卑者則與之者必狹交之淺者則信之者必寡然有<lb/>
　要道修吾胷中之誠而已誠則无上下之間比无不<lb/>
　善○張紫巖曰四隂中虚為缶坎水坤土相承為盈<lb/>
　缶○項平甫曰坎卦五為有孚四為用缶坎水盈則<lb/>
　下流故初六取以為象○朱漢上曰缶所以汲質素<lb/>
　之器誠之象水盈其中亦誠信充實而无間之象它<lb/>
　吉謂比五子夏曰非應稱他○沈守約曰坤為土為<lb/>
　腹震為足土為腹而足居之缶象卦變為屯屯固比<lb/>
<pb n="34b"/>
　合合而能固比之善者也○龔泉峯曰比以九五為<lb/>
　主初去五獨逺而近比于二二中正故比之而无咎<lb/>
　若至于誠意充積則雖逺于五而非應亦終得比之<lb/>
　也○梁孟敬曰陽為實隂為虚初以隂居陽虚而能<lb/>
　實孚信之象缶本虚也有盈缶則實矣○趙氏曰易<lb/>
　六爻貴于正應惟比諸爻不論應否而專以比五為<lb/>
　義○高忠憲曰易重初初者未變之心也故曰有孚<lb/>
　　按傳云比之初六者蓋比以爻位言則隂陽相比<lb/>
<pb n="35a"/>
　　以二體言則水土相比水性潤下下者得之最先<lb/>
　　初處順之始有率先歸順之象地之最下有先得<lb/>
　　水潤之象象辭之有孚以初六也有他吉者亦以<lb/>
　　初六也比之有以比四為説者愚謂比卦不主應<lb/>
　　以成卦言則貴比五以比輔之義言則附近為比<lb/>
　　當以比之為比二他吉為比五有孚比之初之孚<lb/>
　　也有孚盈缶五之孚也項氏之説精矣<lb/>
六二比之自内貞吉　𧰼傳比之自内不自失也<lb/>
<pb n="35b"/>
　吕藍田曰比之時主比不主應二獨應五守貞性于<lb/>
　内而不自失者也○程傳二與五為正應皆得中正<lb/>
　以中正之道相比者也二處于内自内謂由己也以<lb/>
　中正之道應上之求乃自内也不自失也○郭白雲<lb/>
　曰比以九五為主而六二正應為主于内蓋率天下<lb/>
　而比五者故自内至外率天下以歸王也○王童溪<lb/>
　曰正者吾性之自然而不變也比而不失吾性之自<lb/>
　然者故曰自内相比而或失之偽為者皆非自内也<lb/>
<pb n="36a"/>
　○項平甫曰六二之正其所自有以六居二正位也<lb/>
　以二比五正應也但能守其所固有則足以吉矣○<lb/>
　李隆山曰比之世隂皆求陽而非陽求隂故二之比<lb/>
　五自内之外出應乎上者也○胡雲峯曰凡卦以下<lb/>
　卦為内上卦為外六二言内六四言外内外卦之分<lb/>
　見於此○梁孟敬曰貞吉有爻之本善者有爻非貞<lb/>
　而為之戒者此曰貞吉爻之本善也<lb/>
　　按自内即二之中正也以中正為比而不以迎合<lb/>
<pb n="36b"/>
　　諂附為比故貞吉<lb/>
六三比之匪人　𧰼傳比之匪人不亦傷乎<lb/>
　王輔嗣曰四自外比二為五應近不相得逺則无應<lb/>
　所與比者皆非其親是以悲傷○本義隂柔不中正<lb/>
　承乘應皆隂所比皆非其人之象○趙復齋曰初比<lb/>
　于五先也二應也四承也六三无是三者之義將不<lb/>
　能比五矣○沈守約曰三變成艮止于兩隂之間比<lb/>
　匪之象卦變為蹇三已逼險往則蹇矣宜其傷也○<lb/>
<pb n="37a"/>
　陳氏<hi>臯</hi>曰君子修潔自立則四海之内皆所親也六<lb/>
　三以隂居陽不守正也處不得中非正行也上无應<lb/>
　援人不錄也獨立无依亦可傷矣○胡雲峯曰此爻<lb/>
　畧似蒙六四蒙所求者九二而四獨逺之比所宗者<lb/>
　九五而三獨不比之<lb/>
　　按三處中爻艮位有止而不進比于五之象坤之<lb/>
　　極有迷之象上有顯比之君而迷于所比故可傷<lb/>
六四外比之貞吉　象傳外比于賢以從上也<lb/>
<pb n="37b"/>
　程傳四與初不相應而五比之外比于五乃得貞正<lb/>
　而吉也五陽剛中正賢也居尊位上也親賢從上比<lb/>
　之正也○項平甫曰四與上皆正而吉凶異者四在<lb/>
　五内故能比五上在五外不能比五也○朱漢上曰<lb/>
　以正比賢以臣比君外比之所以吉也○張紫巖曰<lb/>
　四位居坤上率三隂從五是為貞顯比之功自四成<lb/>
　之德位居隂在比得臣道順貞用以貞吉○龔泉峯<lb/>
　曰二四皆以隂居隂是自處已得其正而承五所比<lb/>
<pb n="38a"/>
　復得其人故皆言貞吉<lb/>
　　按四五同體而特言外比之者正以明四與初之<lb/>
　　不為應也坎卦中一陽為水上下二隂為土四隂<lb/>
　　親承九五之坎水為比之至親切者故貞吉上亦<lb/>
　　坎體而水性下流比下之土而不比上之土有滄<lb/>
　　海桑田之勢故凶<lb/>
九五顯比王用三驅失前禽邑人不誡吉　象傳顯比<lb/>
之吉位正中也舍逆取順失前禽也邑人不誡上使中<lb/>
<pb n="38b"/>
也<lb/>
　程傳五居君位處中得正得比道之善者也顯明其<lb/>
　道如誠意以待物恕己以及人發政施仁使天下蒙<lb/>
　其澤天子之田圍合其三面前開一路使之可去邑<lb/>
　王者所都諸侯國中禮取不用命者乃是舍逆取順<lb/>
　也順命而去者皆免矣比以向背而言謂去者為逆<lb/>
　來者為順○朱子邑人不誡如有聞無聲言不消告<lb/>
　誡如歸市者不止耕者不變田獵之禮置旃以為門<lb/>
<pb n="39a"/>
　刈草以為長圍田獵者自門驅而入禽獸向我而出<lb/>
　者皆免惟驅而入者皆獲故以前禽比去者不追上<lb/>
　使中由上之德使不偏也○楊誠齋曰王者之比天<lb/>
　下明示之以大中至正之道而已可以比天下而不<lb/>
　可以示天下王者不由也故曰顯比有比天下之道<lb/>
　而无比天下之心可與比天下矣上使中者上以中<lb/>
　正比其下下以中正比其上非使之使也不使之使<lb/>
　也太王去邠而從者如歸市則驅禽而禽不去成湯<lb/>
<pb n="39b"/>
　征葛而怨後予則不令而捷于令聖人何心哉○李<lb/>
　隆山曰初六終來有他六二比之自内六四外比之<lb/>
　五皆受之其取順之謂乎六三居内卦之前而比之<lb/>
　匪人上六居外卦之前而比之无首此二者或傷或<lb/>
　凶皆其自取九五不問也其舍逆而失前禽之謂乎<lb/>
　○張紫巖曰比至九五其道大成以一陽主衆隂剛<lb/>
　中而貞且位居艮上中正之道足以制羣隂而止之<lb/>
　莫不效順是為顯比上以隂在外為失禽坤下為邑<lb/>
<pb n="40a"/>
　人坤順為不誠失前禽者遐裔未賓撫之以寛而遂<lb/>
　其生○郭白雲曰書曰民心罔中惟爾之中其使中<lb/>
　之謂乎○朱漢上曰坤為衆為輿坎為輪田獵之象<lb/>
　艮為黔喙坎為豕震為決躁内卦為後外卦為前坤<lb/>
　在下為邑○李仲永曰六二正應邑人也得位得中<lb/>
　不期約而自孚故曰不誡吉○胡雲峯曰諸爻言比<lb/>
　之隂比陽也五言顯比陽為隂所比也師比之五皆<lb/>
　取田象師之田有禽害物之禽也比之失前禽背已<lb/>
<pb n="40b"/>
　之禽也在師則執之王者之義也在比能失之王者<lb/>
　之仁也○胡雙湖曰顯互艮光輝象三驅坤三爻象<lb/>
　互艮為旃門下三隂驅而入門象上一隂在門外失<lb/>
　前禽象○呉草廬曰驅即所謂驅逆之車驅禽獸使<lb/>
　趨田也坎馬駕坤輿以行驅象○俞石澗曰前禽即<lb/>
　後夫衆已比五而上獨後是為後夫衆皆隨五而上<lb/>
　獨前去是為前禽○陸庸成曰三驅失禽置失得于<lb/>
　勿恤者狀蕩平之王心邑人不誡冺知識于大順者<lb/>
<pb n="41a"/>
　狀熙皥之王化<lb/>
上六比之无首凶　象傳比之无首无所終也<lb/>
　王介甫曰隂之為物以陽為首而比之者也乗九五<lb/>
　而不承焉比之无首者也以陽為首則有所終先陽<lb/>
　則迷而失道况无首乎○本義以上下言之則為无<lb/>
　首以始終言之則為无終○郭白雲曰上六非天下<lb/>
　之所比又不能比人為臣而无君與无元首何異哉<lb/>
　是以凶而无所終也○張紫巖曰上六位坎險上比<lb/>
<pb n="41b"/>
　終已獨失所附從无所容于天地之間曰无首○吳<lb/>
　草廬曰上六居一卦之上如人首在一身之上也獨<lb/>
　外王化不内向九五是比之下體俱足而上體不完猶<lb/>
　人之无首也○胡雲峯曰上六无首凶正與彖辭後<lb/>
　夫凶相應<lb/>
　　按卦以水地為比水滿于上必致泛溢不受地之<lb/>
　　約束親比之道至此而決裂此即澤風大過之上<lb/>
　　過涉滅頂水火既濟之上濡其首皆以水爻在上<lb/>
<pb n="42a"/>
　　為水滿之象而此又為坎險之極中懐叵測非明<lb/>
　　順歸往之性居比之終為卦之外據五之上有不<lb/>
　　服之象故其辭若此至蹇之上六亦水盈于上而<lb/>
　　而有來碩之象者以水在山上滿則下流于山有來<lb/>
　　碩之道若夫屯之上為泣血漣如亦水泛无歸之<lb/>
　　象與此畧同需之上水有入穴之象以正應得陽<lb/>
　　剛轉可和而為雨故得終吉此則下應匪人其凶<lb/>
　　宜矣<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易孔義集説卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋本例卷八</head> <lb/>
    <p>
<pb n="1a"/>
欽定四庫全書<lb/>
　春秋本例卷八<lb/>
　　　　　　　　　　　　宋　崔子方　撰<lb/>
内大夫門<lb/>
例日<lb/>
奔<lb/>
　　閔二年九月公子慶父出奔莒<hi>内大夫奔例日謹有罪也是時慶父</hi>
　　　<hi>與夫人同惡葢同日而出奔夫人先故不日慶父不得後日也慶父不日然後知與夫人同日</hi>
<pb n="1b"/>
　　　<hi>奔矣然慶父之罪不患不見</hi>
　　文八年冬十月公孫敖如京師不至而復丙戌奔<lb/>
　　　莒<lb/>
　　宣十八年冬十月壬戌歸父還自晉至笙遂奔齊<lb/>
　　襄二十三年冬十月乙亥臧叔紇出奔邾<lb/>
　　昭十二年冬十月公子憖出奔齊<hi>憖之奔不日葢見其非罪也</hi>
　　成十六年冬十月乙亥叔孫僑如出奔齊<lb/>
　　　　右六著例四其變例二<lb/>
<pb n="2a"/>
刺<lb/>
　　僖二十八年春公子買戍衞不卒戍刺之<hi>刺大夫例日謹</hi>
　　　<hi>有罪也以罪刺者不言其事言其事者有託也故不日以見譏詳具經解</hi>
　　成十六年十有二月乙酉刺公子偃<lb/>
　　　　右二著例一其變例一<lb/>
卒<lb/>
　　隠元年冬十有二月公子益師卒<hi>失日</hi>
　　隠五年冬十有二月辛巳公子彄卒<lb/>
<pb n="2b"/>
　　隠八年冬十有二月無駭卒<hi>失日</hi>
　　隠九年三月庚辰挾卒<lb/>
　　莊三十二年秋七月癸巳公子牙卒<lb/>
　　僖十六年三月壬申公子季友卒<lb/>
　　是年秋七月甲子公孫茲卒<lb/>
　　文十年春王三月辛卯臧孫辰卒<lb/>
　　文十四年秋九月甲申公孫敖卒于齊<lb/>
　　宣五年秋九月叔孫得臣卒<hi>失日</hi>
<pb n="3a"/>
　　宣八年六月辛巳仲遂卒于垂<lb/>
　　宣十七年冬十有一月壬午公弟叔肸卒<lb/>
　　成四年夏四月甲寅臧孫許卒<lb/>
　　成十五年三月乙巳仲嬰齊卒<lb/>
　　成十七年冬十有一月壬申公孫嬰齊卒于貍蜃<lb/>
　　襄五年十有二月辛未季孫行父卒<lb/>
　　襄十九年八月丙辰仲孫蔑卒<lb/>
　　襄二十二年秋七月辛酉叔老卒<lb/>
<pb n="3b"/>
　　襄二十三年八月己卯仲孫速卒<lb/>
　　襄三十一年秋九月己亥仲孫羯卒<lb/>
　　昭四年冬十有二月乙卯叔孫豹卒<lb/>
　　昭七年十有二月癸未季孫宿卒<lb/>
　　昭十五年二月癸酉叔弓卒<lb/>
　　昭二十一年八月乙亥叔輒卒<lb/>
　　昭二十三年春王正月癸丑叔鞅卒<lb/>
　　昭二十四年春王二月丙戌仲孫貜卒<lb/>
<pb n="4a"/>
　　昭二十五年冬十月戊辰叔孫婼卒<lb/>
　　昭二十九年夏四月庚子叔倪卒<lb/>
　　定五年秋七月壬子叔孫不敢卒<lb/>
　　哀三年秋七月丙子季孫斯卒<lb/>
　　　　右三十著例二十七其失日者三<lb/>
例月<lb/>
盟<lb/>
　　隠元年九月及宋人盟于宿<lb/>
<pb n="4b"/>
　　桓十一年九月柔㑹宋公陳侯蔡叔盟于折<lb/>
　　莊十九年秋公子結媵陳人之婦于鄄遂及齊侯<lb/>
　　　宋公盟<hi>公子結不終媵事抗二君之盟卒致三國之師故不月以見譏詳具經解</hi>
　　僖十九年冬㑹陳人蔡人楚人鄭人盟于齊<hi>盟于齊主</hi>
　　　<hi>齊與盟也是時齊桓既卒宋襄圖霸以刧諸侯葢諸侯不肯從宋而後為齊之盟所以未忘桓</hi>
　　　<hi>公之功也春秋善是盟故亦信而不月猶之桓公之志爾傳謂陳穆公請修好於諸侯以無忘</hi>
　　　<hi>齊桓之徳猶信也</hi>
　　僖二十九年夏六月㑹王人晉人宋人齊人陳人<lb/>
<pb n="5a"/>
　　　蔡人秦人盟于翟泉<lb/>
　　文二年夏六月公孫敖㑹宋公陳侯鄭伯晉士縠<lb/>
　　　盟于垂隴<lb/>
　　文八年冬十月壬午公子遂㑹晉趙盾盟于衡雍<lb/>
　　　乙酉公子遂㑹雒戎盟于暴<hi>大夫盟例月此特加日譏遂之専盟</hi>
　　　<hi>見四日之間不能復命而再出㑹故兩日以見之欲志乙酉故不得不先志壬午也</hi>
　　文十年秋七月及蘇子盟于女栗<hi>離盟不月此承不雨月</hi>
　　文十六年春季孫行父㑹齊侯于陽榖齊侯弗及<lb/>
<pb n="5b"/>
　　　盟<hi>齊侯弗及盟者故也</hi>
　　是年六月戊辰公子遂及齊侯盟于郪丘<hi>是時齊强魯弱</hi>
　　　<hi>齊人方責子叔姬之罪魯再受兵諸侯不能救大夫求盟而不得公又有疾魯於是病矣郪丘</hi>
　　　<hi>之會以得齊盟為喜故詳録而加日與仲孫速會莒人盟于向加日同例</hi>
　　成元年夏臧孫許及晉侯盟于赤棘<hi>離盟</hi>
　　成二年秋七月齊侯使國佐如師己酉及國佐盟<lb/>
　　　于袁婁<hi>大夫盟不以日志此嫌國佐如師而遂與之盟且以見自鞍至於袁婁緜地五</hi>
　　　<hi>百里自癸酉至於己酉歴三十有七日然後得盟以廹齊為已甚故日志以見譏也</hi>
<pb n="6a"/>
　　成十六年十有二月乙丑季孫行父及晉郤犫盟<lb/>
　　　于扈<hi>是時叔孫僑如為難故晉人使公不得與伐鄭而行父見執公彷徨于外以求自明</hi>
　　　<hi>僅能使僑如見逐季孫受盟喜釋執而免乎難故詳録而加日</hi>
　　成十八年十有二月仲孫蔑㑹晉侯宋公衞侯邾<lb/>
　　　子齊崔杼同盟于虚朾<lb/>
　　襄三年六月戊寅叔孫豹及諸侯之大夫及陳袁<lb/>
　　　僑盟<hi>是時己未諸侯同盟矣及袁僑如㑹而大夫又與之盟夫諸侯已盟則大夫可無盟</hi>
　　　<hi>矣然而又盟見大夫之張也故特加日以見譏</hi>
<pb n="6b"/>
　　襄十六年三月戊寅大夫盟<hi>是時諸侯㑹湨梁而大夫専盟見大夫之</hi>
　　　<hi>益張也故特加日以見譏然後知雞澤之盟譏其漸矣</hi>
　　襄二十年春王正月辛亥仲孫速㑹莒人盟于向<lb/>
　　　<hi>莒魯之怨自屬鄫始其後莒與齊邾比以為吾患魯無歲不受兵及仲孫速之為此盟然後兵</hi>
　　　<hi>怨始解幾二十年莒魯不交兵則是盟也實國之所喜故詳録而加日餘具經解</hi>
　　襄二十七年秋七月辛巳豹及諸侯之大夫盟于<lb/>
　　　宋<hi>加日猶雞澤湨梁之盟耳</hi>
　　昭十一年夏五月仲孫貜㑹邾子盟于祲祥<hi>離盟不月</hi>
<pb n="7a"/>
　　　<hi>承夫人薨月也</hi>
　　定三年冬仲孫何忌及邾子盟于拔<hi>離盟</hi>
　　哀二年春王二月癸巳叔孫州仇仲孫何忌及邾<lb/>
　　　子盟于句繹<hi>先君之季年邾子來朝已而又來奔喪於我亦厚矣而魯乃比年有</hi>
　　　<hi>事於邾今又三卿大舉而伐之取沂漷田要其君而與之盟明年又復渝盟而圍其國則魯之</hi>
　　　<hi>於邾為己甚故特加月以見譏</hi>
　　　　右二十一著例五其變例十二其離盟四<lb/>
執<lb/>
<pb n="7b"/>
　　文十四年冬齊人執單伯<hi>單伯如齊而見執不稱行人以為失奉使之道</hi>
　　　<hi>故不月以見譏</hi>
　　成十六年九月晉人執季孫行父舍之于苕丘<lb/>
　　昭十三年八月晉人執季孫意如以歸<lb/>
　　昭二十三年春王正月晉人執我行人叔孫婼<lb/>
　　　　右四著例三其變例一<lb/>
例時<lb/>
莅盟<lb/>
<pb n="8a"/>
　　僖三年冬公子友如齊莅盟<lb/>
　　文七年冬公孫敖如莒莅盟<lb/>
　　昭七年三月叔孫婼如齊莅盟<hi>承公如楚月</hi>
　　定十一年冬叔還如鄭莅盟<lb/>
　　　　右四著例<lb/>
㑹<lb/>
　　莊十四年冬單伯㑹齊侯宋公陳侯衞侯鄭伯于<lb/>
　　　鄄<lb/>
<pb n="8b"/>
　　文元年秋公孫敖㑹晉侯于戚<lb/>
　　文十一年夏叔仲彭生㑹晉郤缺于承筐<lb/>
　　文十六年春季孫行父㑹齊侯于陽榖<lb/>
　　宣十四年冬公孫歸父㑹齊侯于榖<lb/>
　　宣十五年春公孫歸父㑹楚子于宋<lb/>
　　是年秋仲孫蔑㑹齊高固于無婁<lb/>
　　成五年夏叔孫僑如㑹晉荀首于榖<lb/>
　　成十五年冬十有一月叔孫僑如㑹晉士燮齊高<lb/>
<pb n="9a"/>
　　　無咎宋華元衞孫林父鄭公子鰌邾人㑹吴于<lb/>
　　　鍾離<hi>再言㑹吴即吴也吴逺中國未甞與中國㑹諸大夫欲往㑹之故於彼即吴也不正</hi>
　　　<hi>以中國之衆即吴逺㑹故加月以見譏</hi>
　　襄二年秋七月仲孫蔑㑹晉荀罃宋華元衞孫林<lb/>
　　　父曹人邾人于戚<hi>為葬小君月</hi>
　　是年冬仲孫蔑㑹晉荀罃齊崔杼宋華元衞孫林<lb/>
　　　父曹人邾人滕人薛人小邾人于戚<lb/>
　　襄五年夏仲孫蔑衞孫林父㑹吴于善道<lb/>
<pb n="9b"/>
　　襄八年夏季孫宿㑹晉侯鄭伯齊人宋人衞人邾<lb/>
　　　人于邢丘<lb/>
　　襄十四年春王正月季孫宿叔老㑹晉士匄齊人<lb/>
　　　宋人衞人鄭公孫蠆曹人莒人邾人滕人薛人<lb/>
　　　杞人小邾人㑹吴于向<hi>加月猶鍾離之㑹譏也</hi>
　　是年冬季孫宿㑹晉士匄宋華閱衞孫林父鄭公<lb/>
　　　孫蠆莒人邾人于戚<lb/>
　　襄十九年冬叔孫豹㑹晉士匄于柯<lb/>
<pb n="10a"/>
　　襄二十七年夏叔孫豹㑹晉趙武楚屈建蔡公孫<lb/>
　　　歸生衞石惡陳孔奐鄭良霄許人曹人于宋<lb/>
　　昭元年春王正月叔孫豹㑹晉趙武楚公子圍齊<lb/>
　　　國弱宋向戌衞齊惡陳公子招蔡公孫歸生鄭<lb/>
　　　罕虎許人曹人于虢<hi>承即位月</hi>
　　昭九年春叔弓㑹楚子于陳<lb/>
　　昭十一年秋季孫意如㑹晉韓起齊國弱宋華亥<lb/>
　　　衞北宫它鄭罕虎曹人杞人于厥憗<lb/>
<pb n="10b"/>
　　昭二十五年夏叔詣㑹晉趙鞅宋樂大心衞北宫<lb/>
　　　喜鄭游吉曺人滕人薛人小邾人于黄父<lb/>
　　昭三十一年春王正月季孫意如㑹晉荀櫟于適<lb/>
　　　歴<hi>承公在乾侯月</hi>
　　哀六年夏叔還㑹吴于柤<lb/>
　　　　右二十三著例二十一其變例二<lb/>
　<lb/>
　春秋本例卷八<lb/>
</p>
<p>
</p>
  </div>
</body>
</text>
</TEI>
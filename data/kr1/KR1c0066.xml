<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div> <lb/>
    <p>
<pb n="1a"/>韓詩外傳序<lb/>
始余年少讀韓詩外傳疑其爲先<lb/>
秦時文字及授詩爲專門學聞有<lb/>
韓魯齊三家之詩遂求得之因考<lb/>
其說韓詩燕韓嬰所作故號韓詩<lb/>
魯詩浮丘伯傳之魯申培公故號<lb/>
魯詩齊詩齊轅固所傳故號齊詩<lb/>
<pb n="1b"/>或以國稱或以氏傳齊詩魏代巳<lb/>
亡魯詩亡於西晉而韓之傳又與<lb/>
齊魯間殊然歸一也漢藝文志韓<lb/>
詩三十六卷内傳四卷外傳六卷<lb/>
說四十一卷隋經籍志韓詩二十<lb/>
二卷薛氏章句唐藝文志韓詩卜<lb/>
商序韓嬰注二十二卷又外傳十<lb/>
<pb n="2a"/>卷韓詩存而無傳者至唐猶在今<lb/>
存外傳十篇非韓嬰傳詩之詳者<lb/>
遺說時見於他與毛說絶異兹固<lb/>
不暇論也然觀外傳雖非其解經<lb/>
之詳斷章取義要有合於孔門商<lb/>
賜言詩之㫖况文辭淸婉有先秦<lb/>
風學者安得不宗尚之海岱劉侯<lb/>
<pb n="2b"/>
                    <pb n="2b"/>韓嬰小傳<lb/>
漢書儒林傳云韓嬰燕人也孝文<lb/>
時爲博士景帝時至常山太傳嬰<lb/>
推詩人之意而作外傳數萬言其<lb/>
語頗與齊魯間殊然歸一也淮南<lb/>
賁生受之<hi>賁音聞</hi>燕趙間言詩者由<lb/>
韓生韓生亦以易授人推易意而<lb/>
<pb n="3a"/>爲之傳燕趙間好詩故其易微惟<lb/>
韓氏自傳之武帝時嬰嘗與董仲<lb/>
舒論於上前其人精悍處事分明<lb/>
仲舒不能難也後其孫商爲博士<lb/>
孝宣時涿郡韓生其後也<lb/>
</p>

  </div>
            <div> <lb/>
    <p>
<pb n="1a"/>詩外傳卷第一<lb/>
　　　　　　　　　　韓嬰<lb/>
曾子仕於莒得粟三秉方是之時曾子重其<lb/>
禄而輕其身親没之後齊迎以相楚迎以令<lb/>
尹晉迎以上卿方是之時曾子重其身而輕<lb/>
其禄懷其寳而迷其國者不可與語仁窘其<lb/>
身而約其親者不可與語孝任重道遠者不<lb/>
擇地而息家貧親老者不擇官而仕故君子<lb/>
橋褐趨時當務爲急傳云不逢時而仕任事<lb/>
<pb n="1b"/>而敦其慮爲之使而不入其謀貧焉故也詩<lb/>
曰夙夜在公實命不同<lb/>
傳曰夫行露之人許嫁矣然而未徃也見一<lb/>
物不具一禮不備守節貞理守死不徃君子<lb/>
以爲得婦道之宜故舉而傳之揚而歌之以<lb/>
絶無道之求防汙道之行乎詩曰雖速我訟<lb/>
亦不爾從<lb/>
孔子南遊適楚至於阿谷之隧有處子佩瑱<lb/>
而浣者孔子曰彼婦人其可與言矣乎抽觴<lb/>
<pb n="2a"/>以授子貢曰善爲之辭以觀其語子貢曰吾<lb/>
北鄙之人也將南之楚逢天之暑思心潭潭<lb/>
願乞一飲以表我心婦人對曰阿谷之隧隱<lb/>
曲之汜其水載清載濁流而趨海欲飲則飲<lb/>
何問婦人乎受子貢觴迎流而挹之奐然而<lb/>
棄之促流而挹之奐然而溢之坐置之沙上<lb/>
曰禮固不親授子貢以告孔子曰丘知之矣<lb/>
抽琴去其軫以授子貢曰善爲之辭以觀其<lb/>
語子貢曰嚮子之言穆如清風不悖我語和<lb/>
<pb n="2b"/>暢我心於此有琴而無軫願借子以調其音<lb/>
婦人對曰吾野鄙之人也僻陋而無心五音<lb/>
不知安能調琴子貢以告孔子曰丘知之矣<lb/>
抽絺[絺-巾+ㄙ]五兩以授子貢曰善爲之辭以觀其<lb/>
語子貢曰吾北鄙之人也將南之楚於此有<lb/>
絺[絺-巾+ㄙ]五兩吾不敢以當子身敢置之水浦婦<lb/>
人對曰客之行差遲乖人分其資財棄之野<lb/>
鄙吾年甚少何敢受子子不早去今竊有狂<lb/>
夫守之者矣詩曰南有喬木不可休思漢有<lb/>
<pb n="3a"/>遊女不可求思此之謂也<lb/>
哀公問孔子曰有智壽乎孔子曰然人有三<lb/>
死而非命也者自取之也居處不理飮食不<lb/>
節勞過者病共殺之居下而好干上嗜慾無<lb/>
厭求索不止者刑共殺之少以敵衆弱以侮<lb/>
強忿不量力者兵共殺之故有三死而非命<lb/>
者自取之也詩云人而無儀不死何爲<lb/>
傳曰在天者莫明乎日月在地者莫明於水<lb/>
火在人者莫明乎禮義故日月不髙則所照<lb/>
<pb n="3b"/>不遠水火不積則光炎不博禮義不加乎國<lb/>
家則功名不白故人之命在天國之命在禮<lb/>
君人者降禮尊賢而王重法愛民而霸好利<lb/>
多詐而危權謀傾覆而亡詩曰人而無禮胡<lb/>
不遄死<lb/>
君子有辯善之度以治氣養性則身後彭祖<lb/>
修身自強則名配堯禹宜於時則逹厄於竆<lb/>
則處信禮者也凡用心之術由禮則理逹不<lb/>
由禮則悖亂飲食衣服動靜居處由禮則知<lb/>
<pb n="4a"/>節不由禮則墊䧟生疾容貌態度進退移歩<lb/>
由禮則夷國政無禮則不行王事無禮則不<lb/>
成國無禮則不寧王無禮則死亡無日矣詩<lb/>
曰人而無禮胡不遄死<lb/>
傳曰不仁之至忽其親不忠之至倍其君不<lb/>
信之至欺其友此三者聖王之所殺而不赦<lb/>
也詩曰人而無禮不死何爲<lb/>
王子比干殺身以成其忠柳下惠殺身以成<lb/>
其信伯夷叔齊殺身以成其廉此三子者皆<lb/>
<pb n="4b"/>天下之通士也豈不愛其身哉爲夫義之不<lb/>
立名之不顯則士耻之故殺身以遂其行由<lb/>
是觀之卑賤貧竆非士之耻也天下舉忠而<lb/>
士不與焉舉信而士不與焉舉廉而士不與<lb/>
焉三者存乎身名傳於世與日月並而息天<lb/>
不能殺地不能生當桀紂之世不之能汚也<lb/>
然則非惡生而樂死也惡富貴好貧賤也由<lb/>
其理尊貴及巳而仕也不辭也孔子曰富而<lb/>
可求雖執鞭之士吾亦爲之故阨竆而不憫<lb/>
<pb n="5a"/>勞辱而不茍然後能有致也詩曰我心匪石<lb/>
不可轉也我心匪席不可卷也此之謂也<lb/>
原憲居魯環堵之室茨以蒿萊蓬戶甕牖桷<lb/>
桑而無樞上漏下濕匡坐而絃歌子貢乗肥<lb/>
馬衣輕裘中紺而表素軒不容巷而徃見之<lb/>
原憲楮冠黎杖而應門正冠則纓絶振襟則<lb/>
肘見納履則踵决子貢曰嘻先生何病也原<lb/>
憲仰而應之曰憲聞之無財之謂貧學而不<lb/>
能行之謂病憲貧也非病也若夫希世而行<lb/>
<pb n="5b"/>比周而友學以爲人教以爲巳仁義之匿車<lb/>
馬之飾衣裘之麗憲不忍爲之也子貢逡巡<lb/>
靣有慙色不辭而去原憲乃徐歩曵杖歌商<lb/>
頌而反聲淪於天地如出金石天子不得而<lb/>
臣也諸侯不得而友也故養身者忘家養志<lb/>
者忘身身且不愛孰能忝之詩曰我心匪石<lb/>
不可轉也我心匪席不可卷也<lb/>
傳曰所謂士者雖不能盡備乎道術必有由<lb/>
也雖不能盡乎美著必有處也言不務多務<lb/>
<pb n="6a"/>審所行而巳行旣巳尊之言旣巳由之若肌<lb/>
膚性命之不可易也詩曰我心匪石不可轉<lb/>
也我心匪席不可卷也<lb/>
傳曰君子㓗其身而同者合焉善其音而類<lb/>
者應焉馬鳴而馬應之牛鳴而牛應之非知<lb/>
也其勢然也故新沐者必彈冠新浴者必振<lb/>
衣莫能以巳之皭皭容人之混汚然詩曰我<lb/>
心匪鑑不可以茹<lb/>
荆伐陳陳西門壞因其降民使脩之孔子過<lb/>
<pb n="6b"/>而不式子貢執轡而問曰禮過三人則下二<lb/>
人則式今陳之脩門者衆矣夫子不爲式何<lb/>
也孔子曰國亡而弗知不智也知而不爭非<lb/>
忠也亡而不死非勇也脩門者雖衆不能行<lb/>
一於此吾故弗式也詩曰憂心悄悄愠于群<lb/>
小小人成群何足禮哉<lb/>
傳曰喜名者必多怨好與者必多辱唯滅跡<lb/>
於人能隨天地自然爲能勝理而無愛名名<lb/>
興則道不用道行則人無位矣夫利爲害本<lb/>
<pb n="7a"/>而福爲禍先唯不求利者爲無害不求福者<lb/>
爲無禍詩曰不忮不求何用不臧<lb/>
傳曰聰者自聞明者自見聦明則仁愛著而<lb/>
廉耻分矣故非道而行之雖勞不至非其有<lb/>
而求之雖強不得故智者不爲非其事廉者<lb/>
不求非其有是以害遠而名彰也詩云不忮<lb/>
不求何用不臧<lb/>
傳曰安命養性者不待積委而冨名號傳乎<lb/>
世者不待勢位而顯德義暢乎中而無外求<lb/>
<pb n="7b"/>也信哉賢者之不以天下爲名利者也詩曰<lb/>
不忮不求何用不臧<lb/>
古者天子左五鐘將出則撞黃鐘而右五鐘<lb/>
皆應之馬鳴中律駕者有文御者有數立則<lb/>
磬折拱則抱鼓行歩中規折旋中矩然後太<lb/>
師奏升車之樂告出也入則撞㽔賔以治容<lb/>
貌容貌得則顔色齊顔色齊則肌膚安㽔賔<lb/>
有聲鵠震馬鳴及倮介之蟲無不延頸以聽<lb/>
在内者皆玉色在外者皆金聲然後少師奏<lb/>
<pb n="8a"/>升堂之樂即席告入也此言音樂相和物類<lb/>
相感同聲相應之義也詩云鐘鼓樂之此之<lb/>
謂也<lb/>
枯魚衘索幾何不蠧二親之壽忽如過隙樹<lb/>
木欲茂霜露不凋使賢士欲成其名二親不<lb/>
待家貧親老不擇官而仕詩曰雖則如燬父<lb/>
母孔邇此之謂也<lb/>
孔子曰君子有三憂弗知可無憂與知而不<lb/>
學可無憂與學而不行可無憂與詩曰未見<lb/>
<pb n="8b"/>君子憂心惙惙<lb/>
魯公甫文伯死其母不哭也季孫聞之曰公<lb/>
甫文伯之母貞女也子死不哭必有方矣使<lb/>
人問焉對曰昔是子也吾使之事仲尼仲尼<lb/>
去魯送之不出魯郊贈之不與家珎病不見<lb/>
士之視者死不見士之流淚者死之日宫女<lb/>
縗絰而從者十人此不足於士而有餘於婦<lb/>
人也吾是以不哭也詩曰乃如之人兮德音<lb/>
無良<lb/>
<pb n="9a"/>傳曰天地有合則生氣有精矣隂陽消息則<lb/>
變化有時矣時得則治時失則亂故人生而<lb/>
不具者五目無見不能食不能行不能言不<lb/>
能施化三月微的而後能見七月而生齒而<lb/>
後能食朞年髑就而後能行三年腦合而後<lb/>
能言十六精通而後能施化隂陽相反隂以<lb/>
陽變陽以隂變故男八月生齒八歲而齠齒<lb/>
十六而精化小通女七月生齒七歲而齓齒<lb/>
十四而精化小通是故陽以隂變隂以陽變<lb/>
<pb n="9b"/>故不肖者精化始具而生氣感動觸情縱欲<lb/>
反施化是以年壽亟夭而性不長也詩曰乃<lb/>
如之人兮懷婚姻也太無信也不知命也賢<lb/>
者不然精氣闐溢而後傷時不可過也不見<lb/>
道端乃陳情欲以歌道義詩曰靜女其姝俟<lb/>
我乎城隅愛而不見搔首踟蹰瞻彼日月悠<lb/>
悠我思道之云遠曷云能來急時辭也是故<lb/>
稱之日月也<lb/>
楚白公之難有仕之善者辭其母將死君其<lb/>
<pb n="10a"/>母曰棄母而死君可乎曰聞事君者内其禄<lb/>
而外其身今之所以養母者君之禄也請徃<lb/>
死之比至朝三廢車中其僕曰子懼何不反<lb/>
也曰懼吾私也死君吾公也吾聞君子不以<lb/>
私害公遂死之君子聞之曰好義哉必濟矣<lb/>
夫詩云深則厲淺則掲此之謂也<lb/>
晉靈公之時宋人殺昭公趙宣子請師於靈<lb/>
公而救之靈公曰非晉國之急也宣子曰不<lb/>
然夫大者天地其次君臣所以爲順也今殺<lb/>
<pb n="10b"/>其君所以反天地逆人道也天必加災焉晉<lb/>
爲盟主而不救天罰懼及矣詩云凡民有䘮<lb/>
匍匐救之而况國君乎於是靈公乃與師而<lb/>
從之宋人聞之儼然感說而晉國日昌何則<lb/>
以其誅逆存順詩曰凡民有䘮匍匐救之趙<lb/>
宣子之謂也<lb/>
傳曰水濁則魚喁令苛則民亂城峭則崩岸<lb/>
峭則陂故吳起削刑而車裂商鞅峻法而支<lb/>
解治國者譬若乎張琴然大絃急則小絃絶<lb/>
<pb n="11a"/>矣故急轡衘者非千里之御也有聲之聲不<lb/>
過百里無聲之聲延及四海故禄過其功者<lb/>
削名過其實者損情行合名禍福不虚至矣<lb/>
詩云何其處也必有與也何其乆也必有以<lb/>
也故惟其無爲能長生乆視而無累於物矣<lb/>
傳曰衣服容貌者所以說目也應對言語者<lb/>
所以說耳也好惡去就者所以說心也故君<lb/>
子衣服中容貌得則民之目恱矣言語遜應<lb/>
對給則民之耳恱矣就仁去不仁則民之心<lb/>
<pb n="11b"/>恱矣三者存乎身雖不在位謂之素行故中<lb/>
心存善而日新之則獨居而樂德充而形詩<lb/>
曰何其處也必有與也何其乆也必有以也<lb/>
仁道有四磏爲下有聖仁者有智仁者有德<lb/>
仁者有磏仁者上知天能用其時下知地能<lb/>
用其財中知人能安樂之是聖仁者也上亦<lb/>
知天能用其時下知地能用其財中知人能<lb/>
使人肆之是智仁也寛而容衆百姓信之道<lb/>
所以至弗辱以時是德仁者也廉㓗直方疾<lb/>
<pb n="12a"/>亂不治惡邪不匡雖居郷里若坐塗炭命入<lb/>
朝廷如赴湯火非其民不使非其食弗甞疾<lb/>
亂世而輕死弗顧弟兄以法度之比於不詳<lb/>
是磏仁者也傳曰山銳則不高水徑則不深<lb/>
仁磏則其德不厚志與天地擬者其人不祥<lb/>
是伯夷叔齊卞隨介子推原憲鮑焦袁旌目<lb/>
申徒狄之行也其所受天命之度適至是而<lb/>
亡弗能改也雖枯槁弗捨也詩云亦巳焉哉<lb/>
天實爲之謂之何哉磏仁雖下然聖人不廢<lb/>
<pb n="12b"/>者匡民隱括有在是中者也<lb/>
申徒狄非其世將自投於河崔嘉聞而止之<lb/>
曰吾聞聖人仁士之於天地之間也民之父<lb/>
母也今爲儒雅之故不救溺人可乎申徒狄<lb/>
曰不然桀殺關龍逢紂殺王子比干而亡天<lb/>
下吳殺子胥陳殺泄冶而滅其國故亡國殘<lb/>
家非無聖智也不用故也遂抱石而沉於河<lb/>
君子聞之曰廉矣如仁歟則吾未之見也詩<lb/>
曰天實爲之謂之何哉<lb/>
<pb n="13a"/>鮑焦衣弊膚見挈畚持𬞞遇子貢於道子貢<lb/>
曰吾子何以至於此也鮑焦曰天下之遺德<lb/>
教者衆矣吾何以不至於此也吾聞之世不<lb/>
巳知而行之不巳者爽行也上不巳用而干<lb/>
之不止者是毁廉也行爽毁廉然且弗舎惑<lb/>
於利者也子貢曰吾聞之非其世者不生其<lb/>
利汙其君者不履其土非其世而持其𬞞詩<lb/>
曰溥天之下莫非王土此誰有之哉鮑焦曰<lb/>
於戯吾聞賢者重進而輕退廉者易愧而輕<lb/>
<pb n="13b"/>死於是棄其𬞞而立槁於洛水之上君子聞<lb/>
之曰廉夫剛哉夫山銳則不高水徑則不深<lb/>
行磏者德不厚志與天地擬者其爲人不祥<lb/>
鮑焦可謂不祥矣其節度淺深適至於是矣<lb/>
詩云亦巳焉哉天實爲之謂之何哉<lb/>
昔者周道之盛邵伯在朝有司請營邵以居<lb/>
邵伯曰嗟以吾一身而勞百姓此非吾先君<lb/>
文王之志也於是出而就蒸庶於阡陌隴畒<lb/>
之間而聽斷焉邵伯暴處遠野廬於樹下百<lb/>
<pb n="14a"/>姓大恱耕桑者倍力以勸於是歲大稔民給<lb/>
家足其後在位者驕奢不恤元元稅賦䌓數<lb/>
百姓困乏耕桑失時於是詩人見召伯之所<lb/>
休息樹下美而歌之詩曰蔽茀甘棠勿剪勿<lb/>
伐召伯所茇此之謂也<lb/>
詩外傳卷第一<lb/>
<pb n="14b"/>
                </p>

  </div>
            <div> <lb/>
    <p>
<pb n="1a"/>詩外傳卷第二<lb/>
　　　　　　　　　　韓嬰<lb/>
楚莊王圍宋有七日之糧曰盡此而不克將<lb/>
去而歸於是使司馬子反乗闥而窺宋城宋<lb/>
使華元乗闥而應之子反曰子之國何若矣<lb/>
華元曰憊矣易子而食之㭊骸而㸑之子反<lb/>
曰嘻甚矣憊雖然吾聞圍者之國箝馬而抹<lb/>
之使肥者應客今何吾子之情也華元曰吾<lb/>
聞君子見人之困則矜之小人見人之困則<lb/>
<pb n="1b"/>幸之吾望見吾子似於君子是以情也子反<lb/>
曰諾子其勉之矣吾軍有七日糧爾揖而去<lb/>
子反告莊王莊王曰若何子反曰憊矣易子<lb/>
而食之㭊骸而㸑之莊王曰嘻甚矣憊今得<lb/>
此而歸爾子反曰不可吾巳告之矣曰軍亦<lb/>
有七日糧爾莊王怒曰吾使子視之子曷爲<lb/>
而告之子反曰區區之宋猶有不欺之臣何<lb/>
以楚國而無乎吾是以告之也莊王曰雖然<lb/>
吾子今得此而歸爾子反曰王請處此臣請<lb/>
<pb n="2a"/>歸耳王曰子去我而歸吾孰與處乎此吾將<lb/>
從子而歸遂師而歸君子善其平巳也華元<lb/>
以誠告子反得以解圍全二國之命詩云彼<lb/>
姝者子何以告之君子善其以誠相告也<lb/>
魯監門之女嬰相從績中夜而泣涕其偶曰<lb/>
何謂而泣也嬰曰吾聞衛世子不肖所以泣<lb/>
也其偶曰衛世子不肖諸侯之憂也子曷爲<lb/>
泣也嬰曰吾聞之異乎子之言也昔者宋之<lb/>
桓司馬得罪於宋君出於魯其馬佚而𩥇吾<lb/>
<pb n="2b"/>園而食吾園之葵是歲吾聞園人亡利之半<lb/>
越王勾踐起兵而攻吳諸侯畏其威魯徃獻<lb/>
女吾姊與焉兄徃視之道畏而死越兵威者<lb/>
吳也兄死者我也由是觀之禍與福相反也<lb/>
今衛世子甚不肖好兵吾男弟三人能無憂<lb/>
乎詩曰大夫跋渉我心則憂是非類與乎<lb/>
高子問於孟子曰夫嫁娶者非已所自親也<lb/>
衛女何以得編於詩也孟子曰有衛女之志<lb/>
則可無衛女之志則怠若伊尹於太甲有伊<lb/>
<pb n="3a"/>尹之志則可無伊尹之志則篡夫道二常之<lb/>
謂經變之謂權懷其常道而挾其變權乃得<lb/>
爲賢夫衛女行中孝慮中聖權如之何詩曰<lb/>
旣不我嘉不能旋反視爾不臧我思不遠<lb/>
楚莊王聽朝罷晏樊姬下堂而迎之曰何罷<lb/>
之晏也得無饑倦乎莊王曰今日聽忠賢之<lb/>
言不知饑倦也樊姬曰王之所謂忠賢者諸<lb/>
侯之客歟中國之士歟莊王曰則沈令尹也<lb/>
樊姬掩口而笑王曰姬之所笑何也姬曰妾<lb/>
<pb n="3b"/>得於王尚湯沐執巾櫛振袵席十有一年矣<lb/>
然妾未甞不遣人之梁鄭之間求美人而進<lb/>
之於王也與妾同列者十人賢於妾者二人<lb/>
妾豈不欲擅王之寵哉不敢私願蔽衆美欲<lb/>
王之多見則娛今沈令尹相楚數年矣未甞<lb/>
見進賢而退不肖也又焉得爲忠賢乎莊王<lb/>
旦朝以樊姬之言告沈令尹令尹避席而進<lb/>
孫叔敖叔敖治楚三年而楚國霸楚史援筆<lb/>
而書之於䇿曰楚之霸樊姬之力也詩曰百<lb/>
<pb n="4a"/>爾所思不如我所之樊姬之謂也<lb/>
閔子騫始見於夫子有菜色後有芻豢之色<lb/>
子貢問曰子始有菜色今有芻豢之色何也<lb/>
閔子曰吾出蒹葭之中入夫子之門夫子内<lb/>
切瑳以孝外爲之陳王法心竊樂之出見羽<lb/>
蓋龍旂裘旃相隨心又樂之二者相攻胷中<lb/>
而不能任是以有菜色也今𬒳夫子之文<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>
深又頼二三子切瑳而進之内明於去就之<lb/>
義出見羽蓋龍旂旃裘相隨視之如壇土矣<lb/>
<pb n="4b"/>是以有芻豢之色詩曰如切如瑳如琢如磨<lb/>
傳曰雩而雨者何也曰無何也猶不雩而雨<lb/>
也星墜木鳴國人皆恐何也是天地之變隂<lb/>
陽之化物之罕至者也怪之可也畏之非也<lb/>
夫日月之薄蝕怪星之黨見風雨之不時是<lb/>
無世而不甞有也上明政平是雖並至無傷<lb/>
也上闇政險是雖無一無益也夫萬物之有<lb/>
災人妖最可畏也曰何謂人妖曰枯耕傷稼<lb/>
枯耘傷歲政險失民田穢稼惡䧽貴民飢道<lb/>
<pb n="5a"/>有死人冦賊並起上下乖離鄰人相暴對門<lb/>
相盗禮義不脩牛馬相生六畜作妖臣下殺<lb/>
上父子相疑是謂人妖是生於亂傳曰天地<lb/>
之災隱而廢也萬物之怪書不說也無用之<lb/>
變不急之災棄而不治若夫君臣之義父子<lb/>
之親男女之别切瑳而不舎也詩曰如切如<lb/>
瑳如琢如磨<lb/>
孔子曰口欲味心欲佚教之以仁心欲兵身<lb/>
惡勞教之以恭好辯論而畏懼教之以勇目<lb/>
<pb n="5b"/>好色耳好聲教之以義易曰艮其限列其<lb/>
厲薰心詩曰吁嗟女兮無與士耽皆防邪禁<lb/>
佚調和心志<lb/>
高牆豐上激下未必崩也降雨興流潦至則<lb/>
崩必先矣草木根荄淺未必撅也飄風興暴<lb/>
雨墜則撅必先矣君子居是邦也不崇仁義<lb/>
尊賢臣以理萬物未必亡也一旦有非常之<lb/>
變諸侯交爭人趨車馳迫然禍至乃始憂愁<lb/>
乾喉焦唇仰天而嘆庶幾乎望其安也不亦<lb/>
<pb n="6a"/>晚乎孔子曰不愼其前而悔其後嗟乎雖悔<lb/>
無及矣詩曰掇其泣矣何嗟及矣<lb/>
曾子曰君子有三言可貫而佩之一曰無内<lb/>
踈而外親二曰身不善而怨他人三曰患至<lb/>
而後呼天子貢曰何也曾子曰内踈而外親<lb/>
不亦反乎身不善而怨他人不亦遠乎患至<lb/>
而後呼天不亦晚乎詩曰惙其泣矣何嗟及<lb/>
矣<lb/>
夫霜雪雨露殺生萬物者也天無事焉猶之<lb/>
<pb n="6b"/>貴天也執法厭文治官治民者有司也君無<lb/>
事焉猶之尊君也夫闢土殖榖者后稷也决<lb/>
江流河者禹也聽獄執中者臯陶也然而聖<lb/>
后者堯也故有道以御之身雖無能也必使<lb/>
能者爲巳用也無道以御之彼雖多能猶將<lb/>
無益於存亡矣詩曰執轡如組兩驂如舞貴<lb/>
能御也<lb/>
傳曰孔子云美哉顔無父之御也馬知後有<lb/>
輿而輕之知上有人而愛之馬親其正而愛<lb/>
<pb n="7a"/>其事如使馬能言彼將必曰樂哉今日之騶<lb/>
也至於顔淪少衰矣馬知後有輿而輕之知<lb/>
上有人而敬之馬親其正而敬其事如使馬<lb/>
能言彼將必曰騶來其人之使我也至於顔<lb/>
夷而衰矣馬知後有輿而重之知上有人而<lb/>
畏之馬親其正而畏其事如使馬能言彼將<lb/>
必曰騶來騶來女不騶彼將殺女故御馬有<lb/>
法矣御民有道矣法得則馬和而歡道得則<lb/>
民安而集詩曰執轡如組兩驂如舞此之謂<lb/>
<pb n="7b"/>也<lb/>
顔淵侍坐魯定公于臺東野畢御馬于臺下<lb/>
定公曰善哉東野畢之御也顔淵曰善則善<lb/>
矣其馬將佚矣定公不說以告左右曰聞君<lb/>
子不譖人君子亦譖人乎顔淵退俄而厩人<lb/>
以東野畢馬佚聞矣定公掲席而起曰趣駕<lb/>
召顔淵顔淵至定公曰郷寡人曰善哉東野<lb/>
畢之御也吾子曰善則善矣然則馬將佚矣<lb/>
不識吾子以何知之顔淵曰臣以政知之昔<lb/>
<pb n="8a"/>者舜工於使人造父工於使馬舜不窮其民<lb/>
造父不極其馬是以舜無佚民造父無佚馬<lb/>
今東野畢之上車執轡衘體正矣周旋歩驟<lb/>
朝禮畢矣歷險致遠馬力殫矣然猶䇿之不<lb/>
巳所以知佚也定公曰善可少進顔淵曰獸<lb/>
窮則齧鳥窮則啄人窮則詐自古及今窮其<lb/>
下能不危者未之有也詩曰執轡如組兩驂<lb/>
如舞善御之謂也定公曰寡人之過矣<lb/>
崔杼弑莊公合士大夫盟盟者皆脫劒而入<lb/>
<pb n="8b"/>言不疾措血至者死所殺者十餘人次及晏<lb/>
子奉杯血仰天而嘆曰惡乎崔杼將爲無道<lb/>
而殺其君於是盟者皆視之崔杼謂晏子曰<lb/>
子與我吾將與子分國子不與我殺子直兵<lb/>
將推之曲兵將鈎之吾願子之圖之也晏子<lb/>
曰留以利而倍其君非仁也刼以刃而失其<lb/>
志者非勇也詩曰莫莫葛藟延于條枚愷悌<lb/>
君子求福不回嬰其可回矣直兵推之曲兵<lb/>
鈎之嬰不之革也崔杼曰舎晏子晏子起而<lb/>
<pb n="9a"/>出授綏而乗其僕馳晏子撫其手曰麋鹿在<lb/>
山林其命在庖厨命有所懸安在疾驅安行<lb/>
成節然後去之詩曰羔裘如濡恂直且侯彼<lb/>
巳之子舎命不偷晏子之謂也<lb/>
楚昭王有士曰石奢其爲人也公而好直王<lb/>
使爲理於是道有殺人者石奢追之則父也<lb/>
還返於廷曰殺人者臣之父也以父成政非<lb/>
孝也不行君法非忠也弛罪廢法而伏其辜<lb/>
臣之所守也遂伏斧鑕曰命在君君曰追而<lb/>
<pb n="9b"/>不及庸有罪乎子其治事矣石奢曰不然不<lb/>
私其父非孝也不行君法非忠也以死罪生<lb/>
不廉也君欲赦之上之惠也臣不能失法下<lb/>
之義也遂不去鈇鑕刎頸而死乎廷君子聞<lb/>
之曰貞夫法哉石先生乎孔子曰子爲父隱<lb/>
父爲子隱直在其中矣詩曰彼巳之子邦之<lb/>
司直石先生之謂也<lb/>
外寛而内直自設於隱括之中直巳不直人<lb/>
善廢而不悒悒蘧伯玉之行也故爲人父者<lb/>
<pb n="10a"/>則願以爲子爲人子者則願以爲父爲人君<lb/>
者則願以爲臣爲人臣者則願以爲君名昭<lb/>
諸侯天下願焉詩曰彼已之子邦之彦兮此<lb/>
君子之行也<lb/>
傳曰孔子遭齊程本子於剡之間傾蓋而語<lb/>
終日有間顧子路曰由束帛十匹以贈先生<lb/>
子路不對有間又顧曰束帛十匹以贈先生<lb/>
子路率爾而對曰昔者由也聞之於夫子士<lb/>
不中道相見女無媒而嫁者君子不行也孔<lb/>
<pb n="10b"/>子曰夫詩不云乎野有蔓草零露漙兮有美<lb/>
一人清揚婉兮邂逅相遇適我願兮且夫齊<lb/>
程本子天下之賢士也吾於是而不贈終身<lb/>
不之見也大德不踰閑小德出入可也<lb/>
君子有主善之心而無勝人之色德足以君<lb/>
天下而無驕肆之容行足以及後世而不以<lb/>
一言非人之不善故曰君子盛德而卑虚巳<lb/>
以受人旁行不流應物而不窮雖在下位民<lb/>
願戴之雖欲無尊得乎哉詩曰彼巳之子美<lb/>
<pb n="11a"/>如英美如英殊異乎公行<lb/>
君子易和而難狎也易懼而不可刼也畏患<lb/>
而不避義死好利而不爲所非交親而不比<lb/>
言辯而不亂盪盪乎其易不可失也磏乎其<lb/>
廉而不劌也温乎其仁厚之光大也超乎其<lb/>
有以殊於世也詩曰美如玉美如玉殊異乎<lb/>
公族<lb/>
商容甞執羽籥馮於馬徒欲以伐紂而不能<lb/>
遂去伏於太行及武王克殷立爲天子欲以<lb/>
<pb n="11b"/>爲三公商容辭曰吾常馮於馬徒欲以伐紂<lb/>
而不能愚也不爭而隱無勇也愚且無勇不<lb/>
足以備乎三公遂固辭不受命君子聞之曰<lb/>
商容可謂内省而不誣能矣君子哉去素餐<lb/>
遠矣詩曰彼君子兮不素餐兮商先生之謂<lb/>
也<lb/>
晉文侯使李離爲大理過聽殺人自拘於廷<lb/>
請死於君君曰官有貴賤罰有輕重下吏有<lb/>
罪非子之罪也李離對曰臣居官爲長不與<lb/>
<pb n="12a"/>下吏讓位受爵爲多不與下吏分利今過聽<lb/>
殺人而下吏蒙其死非所聞也不受命君曰<lb/>
自以爲罪則寡人亦有罪矣李離曰法失則<lb/>
刑刑失則死君以臣爲能聽微决疑故使臣<lb/>
爲理今過聽殺人之罪罪當死君曰棄位委<lb/>
官伏法亡國非所望也趣出無憂寡人之心<lb/>
李離對曰政亂國危君之憂也軍敗卒亂將<lb/>
之憂也夫無能以事君闇行以臨官是無功<lb/>
以食禄也臣不能以虚自誣遂伏劒而死君<lb/>
<pb n="12b"/>子聞之曰忠矣乎詩曰彼君子兮不素餐兮<lb/>
李先生之謂也<lb/>
楚狂接輿躬耕以食其妻之市未返楚王使<lb/>
使者賫金百鎰造門曰大王使臣奉金百鎰<lb/>
願請先生治河南接輿笑而不應使者遂不<lb/>
得辭而去妻從市而來曰先生少而爲義豈<lb/>
將老而遺之哉門外車軼何其深也接輿曰<lb/>
今者王使使者賫金百鎰欲使我治河南其<lb/>
妻曰豈許之乎曰未也妻曰君使不從非忠<lb/>
<pb n="13a"/>也從之是遺義也不如去之乃夫負釡甑妻<lb/>
戴經器變易姓字莫知其所之論語曰色斯<lb/>
舉矣翔而後集接輿之妻是也詩曰逝將去<lb/>
汝適彼樂土樂土樂土爰得我所<lb/>
昔者桀爲酒池糟隄縱靡靡之樂而牛飲者<lb/>
三千羣臣皆相持而歌江水沛兮舟楫敗兮<lb/>
我王廢兮趣歸於亳亳亦大兮又曰樂兮樂<lb/>
兮四牡驕兮六轡沃兮去不善兮善何不樂<lb/>
兮伊尹知大命之將去舉觴造桀曰君王不<lb/>
<pb n="13b"/>聽臣言大命去矣亡無日矣桀相然而抃盍<lb/>
然而笑曰子又妖言矣吾有天下猶天之有<lb/>
日也日有亡乎日亡吾亦亡也於是伊尹接<lb/>
履而趨遂適於湯湯以爲相可謂適彼樂土<lb/>
爰得其所矣詩曰逝將去汝適彼樂土樂土<lb/>
樂土爰得我所<lb/>
伊尹去夏入殷田饒去魯適燕介子推去晉<lb/>
入山田饒事魯哀公而不見察田饒謂哀公<lb/>
曰臣將去君黃鵠舉矣哀公曰何謂也曰君<lb/>
<pb n="14a"/>獨不見夫雞乎首戴冠者文也足搏距者武<lb/>
也敵在前敢鬬者勇也得食相告仁也守夜<lb/>
不失時信也雞有此五德君猶日瀹而食之<lb/>
者何也則以其所從來者近也夫黃鵠一舉<lb/>
千里止君園池食君魚鼈啄君黍粱無此五<lb/>
者君猶貴之以其所從來者遠矣臣將去君<lb/>
黃鵠舉矣哀公曰止吾將書子言也田饒曰<lb/>
臣聞食其食者不毁其器隂其樹者不折其<lb/>
枝有臣不用何書其言遂去之燕燕立以爲<lb/>
<pb n="14b"/>相三年燕政大平國無盗賊哀公喟然太息<lb/>
爲之辟寢三月減損上服曰不愼其前而悔<lb/>
其後何可復得詩云逝將去汝適彼樂國樂<lb/>
國樂國爰得我直<lb/>
子賤治單父彈鳴琴身不下堂而單父治巫<lb/>
馬期以星出以星入日夜不處以身親之而<lb/>
單父亦治巫馬期問於子賤子賤曰我任人<lb/>
子任力任人者佚任力者勞人謂子賤則君<lb/>
子矣佚四肢全耳目平心氣而百官理任其<lb/>
<pb n="15a"/>數而巳巫馬期則不然乎然事惟勞力教詔<lb/>
雖治猶未至也詩曰子有衣裳弗曳弗婁子<lb/>
有車馬弗馳弗驅<lb/>
子路曰士不能勤苦不能輕死亡不能恬貧<lb/>
竆而曰我行義吾不信也昔者申包胥立於<lb/>
秦廷七日七夜哭不絶聲是以存楚不能勤<lb/>
苦焉得行此比干且死而諌愈忠伯夷叔齊<lb/>
餓于首陽而志益彰不輕死亡焉能行此曾<lb/>
子褐衣緼緒未甞完也糲米之食未甞飽也<lb/>
<pb n="15b"/>義不合則辭上卿不恬貧竆焉能行此夫士<lb/>
欲立身行道無顧難易然後能行之欲行義<lb/>
白名無顧利害然後能行之詩曰彼已之子<lb/>
碩大且篤良非篤脩身行之君子其孰能與<lb/>
之哉<lb/>
子路與巫馬期薪於韞丘之下陳之冨人有<lb/>
處師氏者脂車百乗觴於韞丘之上子路與<lb/>
巫馬期曰使子無忘子之所知亦無進子之<lb/>
所能得此冨終身無復見夫子子爲之乎巫<lb/>
<pb n="16a"/>馬期喟然仰天而嘆闟然投鎌於地曰吾甞<lb/>
聞之夫子勇士不忘喪其元志士仁人不忘<lb/>
在溝壑子不知予與試予與意者其志與子<lb/>
路心慙故負薪先歸孔子曰由來何爲偕出<lb/>
而先返也子路曰向也由與巫馬期薪於韞<lb/>
丘之下陳之冨人有處師氏者脂車百乗觴<lb/>
於韞丘之上由謂巫馬期曰使子無忘子之<lb/>
所知亦無進子之所能得此冨終身無復見<lb/>
夫子子爲之乎巫馬期喟然仰天而嘆闟然<lb/>
<pb n="16b"/>投鎌於地曰吾甞聞夫子勇士不忘喪其元<lb/>
志士仁人不忘在溝壑子不知予與試予與<lb/>
意者其志與由也心慚故先負薪歸孔子援<lb/>
琴而彈詩曰肅肅鴇羽集于苞栩王事靡盬<lb/>
不能蓺稷黍父母何怙悠悠蒼天曷其有所<lb/>
予道不行邪使汝願者<lb/>
孔子曰士有五有埶尊貴者有家冨厚者有<lb/>
資勇悍者有心智惠者有貌美好者有埶尊<lb/>
貴者不以愛民行義理而反以暴敖家冨厚<lb/>
<pb n="17a"/>者不以振窮救不足而反以侈靡無度資勇<lb/>
悍者不以衛上攻戰而反以侵陵私鬬心智<lb/>
惠者不以端計數而反以事姧飾詐貌美好<lb/>
者不以綂朝涖民而反以蠱女從欲此五者<lb/>
所謂士失其美質者也詩曰温其如玉在其<lb/>
板屋亂我心曲<lb/>
上之人所遇色爲先聲音次之事行爲後故<lb/>
望而宜爲人君者容也近而可信者色也發<lb/>
而安中者言也乆而可觀者行也故君子容<lb/>
<pb n="17b"/>色天下儀象而望之不假言而知爲人君者<lb/>
詩曰顔如渥丹其君也哉<lb/>
子夏讀詩巳畢夫子問曰爾亦何大於詩矣<lb/>
子夏對曰詩之於事也昭昭乎若日月之光<lb/>
明燎燎乎如星辰之錯行上有堯舜之道下<lb/>
有三王之義弟子不敢忘雖居蓬戸之中彈<lb/>
琴以詠先王之風有人亦樂之無人亦樂之<lb/>
亦可發憤忘食矣詩曰衡門之下可以棲遲<lb/>
泌之洋洋可以樂饑夫子造然變容曰嘻吾<lb/>
<pb n="18a"/>子始可以言詩巳矣然子以見其表未見其<lb/>
裏顔淵曰其表巳見其裏又何有哉孔子曰<lb/>
闚其門不入其中安知其奥藏之所在乎然<lb/>
藏又非難也丘甞悉心盡志巳入其中前有<lb/>
髙岸後有深谷泠泠然如此旣立而巳矣不<lb/>
能見其裏未謂精微者也<lb/>
傳曰國無道則飄風厲疾暴雨折木隂陽錯<lb/>
氛夏寒冬温春熱秋榮日月無光星辰錯行<lb/>
民多疾病國多不祥羣生不壽而五榖不登<lb/>
<pb n="18b"/>當成周之時隂陽調寒暑平羣生遂萬物寧<lb/>
故曰其風治其樂連其驅馬舒其民依依其<lb/>
行遲遲其意好好詩曰匪風發兮匪車偈兮<lb/>
顧瞻周道中心怛兮<lb/>
夫治氣養心之術血氣剛強則務之以調和<lb/>
智慮濳深則一之以易諒勇毅強果則輔之<lb/>
以道術齊給便捷則安之以靜退卑攝貪利<lb/>
則抗之以高志容衆好散則刼之以師友怠<lb/>
慢摽棄則慰之以禍災愿婉端慤則合之以<lb/>
<pb n="19a"/>禮樂凡治氣養心之術莫徑由禮莫優得師<lb/>
莫愼一好好一則博博則精精則神神則化<lb/>
是以君子務結心乎一也詩曰淑人君子其<lb/>
儀一兮其儀一兮心如結兮<lb/>
玉不琢不成器人不學不成行家有千金之<lb/>
玉不知治猶之貧也良工宰之則冨及子孫<lb/>
君子謀之則爲國用故動則安百姓議則延<lb/>
民命詩曰淑人君子正是國人正是國人胡<lb/>
不萬年<lb/>
<pb n="19b"/>嫁女之家三夜不息燭思相離也取婦之家<lb/>
三日不舉樂思嗣親也是故昬禮不賀人之<lb/>
序也三月而廟見稱來婦也厥明見舅姑舅<lb/>
姑降于西階婦升自阼階授之室也憂思三<lb/>
日不殺三月孝子之情也故禮者因人情爲<lb/>
文詩曰親結其縭九十其儀言多儀也<lb/>
原天命治心術理好惡適情性而治道畢矣<lb/>
原天命則不惑禍福不惑禍福則動靜脩治<lb/>
心術則不妄喜怒不妄喜怒則賞罰不阿理<lb/>
<pb n="20a"/>好惡則不貪無用不貪無用則不害物性適<lb/>
情性則不過欲不過欲則養性知足四者不<lb/>
求於外不假於人反諸巳而存矣夫人者說<lb/>
人者也形而爲仁義動而爲法則詩曰伐柯<lb/>
伐柯其則不遠<lb/>
詩外傳卷第二<lb/>
<pb n="20b"/>
                </p>

  </div>
            <div> <lb/>
    <p>
<pb n="1a"/>詩外傳卷第三<lb/>
　　　　　　　　　　韓嬰<lb/>
傳曰昔者舜甑盆無膻而下不以餘獲罪飯<lb/>
乎土簋啜乎土型而農不以力獲罪麑衣而<lb/>
䀈領而女不以巧獲罪法下易由事寡易爲<lb/>
功而民不以政獲罪故大道多容大德多下<lb/>
聖人寡爲故用物常壯也傳曰易簡而天下<lb/>
之理得矣詩曰政有夷之行子孫保之忠易<lb/>
爲禮誠易爲辭賢人易爲民工巧易爲材詩<lb/>
<pb n="1b"/>曰政有夷之行子孫保之<lb/>
有殷之時榖生湯之廷三日而大拱湯問伊<lb/>
尹曰何物也對曰榖樹也湯問何爲而生於<lb/>
此伊尹曰榖之出澤野物也今生天子之庭<lb/>
殆不吉也湯曰柰何伊尹曰臣聞妖者禍之<lb/>
先祥者福之先見妖而爲善則禍不至見祥<lb/>
而爲不善則福不臻湯乃齊戒靜處夙興夜<lb/>
寐弔死問疾赦過賑窮七日而榖亡妖孽不<lb/>
見國家昌詩曰畏天之威于時保之<lb/>
<pb n="2a"/>昔者周文王之時<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>國八年夏六月文王寢<lb/>
疾五日而地動東西南北不出國郊有司皆<lb/>
曰臣聞地之動爲人主也今者君王寢疾五<lb/>
日而地動四面不出國郊群臣皆恐請移之<lb/>
文王曰柰何其移之也對曰興事動衆以増<lb/>
國城其可移之乎文王曰不可夫天之道見<lb/>
妖是以罰有罪也我必有罪故此罰我也今<lb/>
又專興事動衆以增國城是重吾罪也不可<lb/>
以之昌也請改行重善移之其可以免乎於<lb/>
<pb n="2b"/>是遂謹其禮節祑皮革以交諸侯飾其辭令<lb/>
幣帛以禮俊士頒其爵列等級田疇以賞有<lb/>
功遂與群臣行此無幾何而疾止文王即位<lb/>
八年而地動之後四十三年凡蒞國五十一<lb/>
年而終此文王之所以踐妖也詩曰畏天之<lb/>
威于時保之<lb/>
王者之論德也而不尊無功不官無德不誅<lb/>
無罪朝無幸位民無幸生故上賢使能而等<lb/>
級不踰折暴禁悍而刑罰不過百姓曉然皆<lb/>
<pb n="3a"/>知夫爲善於家取賞於朝也爲不善於幽而<lb/>
蒙刑於顯夫是之謂定論是王者之德詩曰<lb/>
明昭有周式序在位<lb/>
傳曰以從俗爲善以貨財爲寳以養性爲巳<lb/>
爲道是民德也未及於士也行法而志堅不<lb/>
以私欲害其所聞是勁士也未及於君子也<lb/>
行法而志堅好脩其所聞以矯其情言行多<lb/>
當未安諭也知慮多當未周宻也上則能大<lb/>
其所隆也下則開道不若巳者是篤厚君子<lb/>
<pb n="3b"/>未及聖人也若夫百王之法若别白黒應當<lb/>
世之變若數三綱行禮要節若運四支因化<lb/>
之功若推四時天下得序群物安居是聖人<lb/>
也詩曰明昭有周式序在位<lb/>
魏文侯欲置相召李克問曰寡人欲置相非<lb/>
翟黃則魏成子願卜之於先生李克避席而<lb/>
辭曰臣聞之卑不謀尊踈不間親臣外居者<lb/>
也不敢當命文侯曰先生臨事勿讓李克曰<lb/>
夫觀士也居則視其所親富則視其所與逹<lb/>
<pb n="4a"/>則視其所舉竆則視其所不爲貧則視其所<lb/>
不取此五者足以觀矣文侯曰請先生就舎<lb/>
寡人之相定矣李克出遇翟黃曰今日聞君<lb/>
召先生而卜相果誰爲之李克曰魏成子爲<lb/>
之翟黃悖然作色曰吾何負於魏成子西河<lb/>
之守吾所進也君以鄴爲憂吾進西門豹君<lb/>
欲伐中山吾進樂羊中山旣拔無守之者吾<lb/>
進先生君欲置太子傅吾進趙蒼皆有成功<lb/>
就事吾何負於魏成子克曰子之言克於子<lb/>
<pb n="4b"/>之君也豈比周以求大官哉君問置相非成<lb/>
則黃二子何如臣對曰君不察故也居則視<lb/>
其所親富則視其所與逹則視其所舉竆則<lb/>
視其所不爲貧則視其所不取五者以定矣<lb/>
何待克哉是以知魏成子爲相也且子焉得<lb/>
與魏成子比魏成子食禄日千鍾什一在内<lb/>
以聘約天下之士是以得卜子夏田子方叚<lb/>
干木此三人君皆師友之子之所進皆臣之<lb/>
子焉得與魏成子比乎翟黃逡巡再拜曰鄙<lb/>
<pb n="5a"/>人固陋失對於夫子詩曰明昭有周式序在<lb/>
位<lb/>
成侯嗣公聚歛計數之君也未及取民也子<lb/>
産取民者也未及爲政也管仲爲政也未及<lb/>
脩禮故脩禮者王爲政者強取民者安聚歛<lb/>
者亡故聚歛以招榖積財以肥敵危身亡國<lb/>
之道也明君不蹈也將脩禮以齊朝正法以<lb/>
齊官平政以齊下然後節<hi>奏齊</hi>乎朝法則度量<lb/>
正乎官忠信愛刑平乎下如是百姓愛之如<lb/>
<pb n="5b"/>父母畏之如神明是以德澤洋乎海内福祉<lb/>
歸乎王公詩曰降福簡簡威儀反反旣醉旣<lb/>
飽福禄來反<lb/>
楚莊王寢疾卜之曰河爲祟大夫曰請用牲<lb/>
莊王曰止古者聖王制祭不過望濉漳江漢<lb/>
楚之望也寡人雖不德河非所獲罪也遂不<lb/>
祭三日而疾有瘳孔子聞之曰楚莊王之霸<lb/>
其有方矣制節守職反身不貳其霸不亦冝<lb/>
乎詩曰嗟嗟保介莊王之謂也<lb/>
<pb n="6a"/>人主之疾十有二發非有賢醫莫能治也何<lb/>
謂十二發痿蹶逆脹滿支膈盲煩喘痺風此<lb/>
之曰十二發賢醫治之何曰省事輕刑則痿<lb/>
不作無使小民飢寒則蹶不作無令財貨上<lb/>
流則逆不作無令倉廪積腐則脹不作無使<lb/>
府庫充實則滿不作無使群臣縱恣則支不<lb/>
作無使下情不上通則隔不作上材恤下則<lb/>
肓不作法令奉行則煩不作無使下怨則喘<lb/>
不作無使賢㐲匿則痺不作無使百姓歌吟<lb/>
<pb n="6b"/>誹謗則風不作夫重臣羣下者人主之心腹<lb/>
支體也心腹支體無疾則人主無疾矣故非<lb/>
有賢醫莫能治也人皆有此十二疾而不用<lb/>
賢醫則國非其國也詩曰多將熇熇不可救<lb/>
藥終亦必亡而巳矣故賢醫用則衆庶無疾<lb/>
况人主乎<lb/>
傳曰太平之時無瘖<graphic n="KR2334" url="https://raw.githubusercontent.com/kanripo/KR-Gaiji/master/images/KR2334.png" mimeType="image/png"/>跛眇尫蹇侏儒折短<lb/>
父不哭子兄不哭弟道無襁負之遺育然各<lb/>
以其序終者賢醫之用也故安止平正除疾<lb/>
<pb n="7a"/>之道無他焉用賢而巳矣詩曰有瞽有瞽在<lb/>
周之庭紂之餘民也<lb/>
傳曰喪祭之禮廢則臣子之恩薄臣子之恩<lb/>
薄則背死亡生者衆小雅曰子子孫孫勿替<lb/>
引之<lb/>
人事倫則順于鬼神順于鬼神則降福孔皆<lb/>
詩曰以享以祀以介景福<lb/>
武王伐紂到于邢丘楯折爲三天雨三日不<lb/>
休武王心懼召太公而問曰意者紂未可伐<lb/>
<pb n="7b"/>乎太公對曰不然楯折爲三者軍當分爲三<lb/>
也天雨三日不休欲灑吾兵也武王曰然何<lb/>
若矣太公曰愛其人及屋上烏惡其人者憎<lb/>
其骨餘咸劉厥敵靡使有餘武王曰於戯天<lb/>
下未定也周公趨而進曰不然使各度其宅<lb/>
而佃其田無獲舊新百姓有過在予一人武<lb/>
王曰於戯天下巳定矣乃脩武勒兵於寗更<lb/>
名邢丘曰懷寗曰脩武行克紂于牧之野詩<lb/>
曰牧野洋洋檀車皇皇駟騵彭彭維師尚父<lb/>
<pb n="8a"/>時維鷹揚涼彼武王肆伐大商會朝清明旣<lb/>
反商及下車封黃帝之後於蒯封帝堯之後<lb/>
於祝封舜之後於陳下車而封夏后氏之後<lb/>
於𣏌封殷之後於宋封比干之墓釋箕子之<lb/>
囚表商容之閭濟河而西馬放華山之陽示<lb/>
不復乗牛放桃林之野示不復服也車甲衅<lb/>
而藏之於府庫示不復用也於是廢軍而郊<lb/>
射左射貍首右射騶虞然後天下知武王不<lb/>
復用兵也祀乎明堂而民知孝朝覲然後諸<lb/>
<pb n="8b"/>侯知以敬坐三老於大學天子執醬而饋執<lb/>
爵而酳所以教諸侯之悌也此四者天下之<lb/>
大教也夫武之乆不亦宜乎詩曰勝殷遏劉<lb/>
耆定爾功言伐紂而殷亡武也<lb/>
孟甞君請學於閔子使車徃迎閔子閔子曰<lb/>
禮有來學無徃教致師而學不能學徃教則<lb/>
不能化君也君所謂不能學者也臣所謂不<lb/>
能化者也於是孟甞君曰敬聞命矣明日祛<lb/>
衣請受業詩曰日就月將劒雖利不厲不斷<lb/>
<pb n="9a"/>材雖美不學不高雖有㫖酒嘉殽不甞不知<lb/>
其㫖雖有善道不學不逹其功故學然後知<lb/>
不足教然後知不䆒不足故自愧而勉不䆒<lb/>
故盡師而熟由此觀之則教學相長也子夏<lb/>
問詩學一以知二孔子曰起予者商也始可<lb/>
與言詩巳矣孔子賢乎英傑而聖德備弟子<lb/>
𬒳光景而德彰詩曰日就月將凡學之道嚴<lb/>
師爲難師嚴然後道尊道尊然後民知敬學<lb/>
故太學之禮雖詔於天子無北面尊師尚道<lb/>
<pb n="9b"/>也故不言而信不怒而威師之謂也詩曰日<lb/>
就月將學有緝熈于光明<lb/>
傳曰宋大水魯人弔之曰天降淫雨害於粢<lb/>
盛延及君地以憂執政使臣敬弔宋人應之<lb/>
曰寡人不仁齋戒不修使民不時天加以災<lb/>
又遺君憂拜命之辱孔子聞之曰宋國其庶<lb/>
幾矣弟子曰何謂孔子曰昔桀紂不任其過<lb/>
其亡也忽焉成湯文王知任其過其興也勃<lb/>
焉過而改之是不過也宋人聞之乃夙興夜<lb/>
<pb n="10a"/>寐弔死問疾戮力宇内三歲年豐政平郷使<lb/>
宋人不聞孔子之言則年榖未豐而國家未<lb/>
寧詩曰佛時仔肩示我顯德行<lb/>
齊桓公設庭燎爲便人欲造見者朞年而士<lb/>
不至於是東野有以九九見者桓公使戯之<lb/>
曰九九足以見乎鄙人曰臣聞君設庭燎以<lb/>
待士朞年而士不至夫士之所以不至者君<lb/>
天下之賢君也四方之士皆自以不及君故<lb/>
不至也夫九九薄能耳而君猶禮之况賢於<lb/>
<pb n="10b"/>九九者乎夫太山不讓礫石江海不辭小流<lb/>
所以成其大也詩曰先民有言詢于芻蕘博<lb/>
謀也桓公曰善乃固禮之朞月四方之士相<lb/>
導而至矣詩曰自堂徂基自羊徂牛以小成<lb/>
大<lb/>
太平之時民行役者不踰時男女不失時以<lb/>
偶孝子不失時以養外無曠夫内無怨女上<lb/>
無不慈之父下無不孝之子父子相成夫婦<lb/>
相保天下和平國家安寧人事備乎下天道<lb/>
<pb n="11a"/>應乎上故天不變經地不易形日月昭明列<lb/>
宿有常天施地化隂陽和合動以雷電潤以<lb/>
風雨節以山川均其寒暑萬民育生各得其<lb/>
所而制國用故國有所安地有所主聖人刳<lb/>
木爲舟剡木爲檝以通四方之物使澤人足<lb/>
乎水山人足乎魚餘衍之財有所流故豐膏<lb/>
不獨樂磽确不獨苦雖遭凶年飢歲禹湯之<lb/>
水旱而民無凍餓之色故生不乏用死不轉<lb/>
尸夫是之謂樂詩曰於鑠王師遵養時晦<lb/>
<pb n="11b"/>能制天下必能養其民也能養民者爲自養<lb/>
也飲食適乎藏滋味適乎氣勞佚適乎筋骨<lb/>
寒煖適乎肌膚然後氣藏平心術治思慮得<lb/>
喜怒時起居而遊樂事時而用足夫是之謂<lb/>
能自養者也故聖人不淫佚侈靡者非鄙夫<lb/>
色而愛財用也養有適過則不樂故不爲也<lb/>
是以夏不數浴非愛水也冬不頻湯非愛火<lb/>
也不髙臺榭非無土木也不大鍾鼎非無金<lb/>
錫也不沈於酒不貪於色非辟醜也直行情<lb/>
<pb n="12a"/>性之所安而制度可以爲天下法矣故用不<lb/>
靡財足以養其生而天下稱其仁也養不害<lb/>
性足以成教而天下稱其義也適情辟餘不<lb/>
求非其有而天下稱其廉也行成不可掩息<lb/>
刑不可犯執一道而輕萬物天下稱其勇也<lb/>
四行在乎民居則婉愉怒則勝敵故審其所<lb/>
以養而治道具矣治道具而遠近畜矣詩曰<lb/>
於鑠王師遵養時晦言相養者之至於<hi>晦也</hi>
公儀休相魯而嗜魚一國人獻魚而不受其<lb/>
<pb n="12b"/>弟諫曰嗜魚不受何也曰夫欲嗜魚故不受<lb/>
也受魚而免於相則不能自給魚無受而不<lb/>
免於相長自給於魚此明於魚爲巳者也故<lb/>
老子曰後其身而身先外其身而身存非以<lb/>
其無私乎故能成其私詩曰思無邪此之謂<lb/>
也<lb/>
傳曰魯有父子訟者康子欲殺之孔子曰未<lb/>
可殺也夫民父子訟之爲不義乆矣是則上<lb/>
失其道上有道是人亡矣訟者聞之請無訟<lb/>
<pb n="13a"/>康子曰治民以孝殺一不義以僇不孝不亦<lb/>
可乎孔子曰否不教而聽其獄殺不辜也三<lb/>
軍大敗不可誅也獄讞不治不可刑也上陳<lb/>
之教而先服之則百姓從風矣邪行不從然<lb/>
後俟之以刑則民知罪矣夫一仞之墻民不<lb/>
能踰百仞之山童子登遊焉凌遲故也今其<lb/>
仁義之陵遲乆矣能謂民無踰乎詩曰俾民<lb/>
不迷昔之君子道其百姓不使迷是以威厲<lb/>
而刑措不用也故形其仁義謹其教道使民<lb/>
<pb n="13b"/>目晣焉而見之使民耳晣焉而聞之使民心<lb/>
晣焉而知之則道不迷而民志不惑矣詩曰<lb/>
示我顯德行故道義不易民不由也禮樂不<lb/>
明民不見也詩曰周道如砥其直如矢言其<lb/>
易也君子所履小人所視言其明也睠言顧<lb/>
之澘焉出涕哀其不聞禮教而就刑誅也<lb/>
夫散其本教而待之刑辟猶决其牢而發以<lb/>
毒矢也亦不哀乎故曰未可殺也昔者先王<lb/>
使民以禮譬之如御也刑者鞭䇿也今猶無<lb/>
<pb n="14a"/>轡衘而鞭䇿以御也欲馬之進則䇿其後欲<lb/>
馬之退則䇿其前御者以勞而馬亦多傷矣<lb/>
今猶此也上憂勞而民多罹刑詩曰人而無<lb/>
禮胡不遄死爲上無禮則不免乎患爲下無<lb/>
禮則不免乎刑上下無禮胡不遄死康子避<lb/>
席再拜曰僕雖不敏請承此語矣孔子退朝<lb/>
門人子路難曰父子訟道邪孔子曰非也子<lb/>
路曰然則夫子胡爲君子而免之也孔子曰<lb/>
不戒責成害也慢令致期暴也不教而誅賊<lb/>
<pb n="14b"/>也君子爲政避此三者且詩曰載色載笑匪<lb/>
怒伊教<lb/>
當舜之時有苗不服其不服者衡山在南岐<lb/>
山在北左洞庭之波右彭澤之水由此險也<lb/>
以其不服禹請伐之而舜不許曰吾喻教猶<lb/>
未竭也乆喻教而有苗民請服天下聞之皆<lb/>
薄禹之義而美舜之德詩曰載色載笑匪怒<lb/>
伊教舜之謂也問曰然則禹之德不及舜乎<lb/>
曰非然也禹之所以請伐者欲彰舜之德也<lb/>
<pb n="15a"/>故善則稱君過則稱巳臣下之義也假使禹<lb/>
爲君舜爲臣亦如此而巳矣夫禹可謂逹乎<lb/>
爲人臣之大體也季孫子之治魯也衆殺人<lb/>
而必當其罪多罰人而必當其過子貢曰暴<lb/>
哉治乎季孫聞之曰吾殺人必當其罪罰人<lb/>
必當其過先生以爲暴何也子貢曰夫奚不<lb/>
若子産之治鄭一年而負罰之過省二年而<lb/>
刑殺之罪亡三年而庫無拘人故民歸之如<lb/>
水就下愛之如孝子敬父母子産病將死國<lb/>
<pb n="15b"/>人皆吁嗟曰誰可使代子産死者乎及其不<lb/>
免死也士大夫哭之於朝商賈哭之於市農<lb/>
夫哭之於野哭子産者皆如喪父母今竊聞<lb/>
夫子疾之時則國人喜活則國人皆駭以死<lb/>
相賀以生相恐非暴而何哉賜聞之託法而<lb/>
治謂之暴不戒致期謂之虐不教而誅謂之<lb/>
賊以身勝人謂之責責者失身賊者失臣虐<lb/>
者失政暴者失民且賜聞居上位行此四者<lb/>
而不亡者未之有也於是季孫稽首謝曰謹<lb/>
<pb n="16a"/>聞命矣詩曰載色載笑匪怒伊教<lb/>
問者曰夫智者何以樂於水也曰夫水者縁<lb/>
理而行不遺小間似有智者動而下之似有<lb/>
禮者蹈深不疑似有勇者障防而清似知命<lb/>
者歷險致遠卒成不毁似有德者天地以成<lb/>
羣物以生國家以寧萬事以平品物以正此<lb/>
智者所以樂於水也詩曰思樂泮水薄采其<lb/>
茆魯侯戾止在泮飲酒樂水之謂也<lb/>
問者曰夫仁者何以樂於山也曰夫山者萬<lb/>
<pb n="16b"/>民之所瞻仰也草木生焉萬物植焉飛鳥集<lb/>
焉走獸休焉四方益取與焉出雲道風嵸乎<lb/>
天地之間天地以成國家以寧此仁者所以<lb/>
樂於山也詩曰太山巖巖魯邦所瞻樂山之<lb/>
謂也<lb/>
傳曰晉文公甞出亡反國三行賞而不及陶<lb/>
叔狐陶叔狐謂咎犯曰吾從而亡十有一年<lb/>
顔色黯黒手足胼胝今反國三行賞而我不<lb/>
與焉君其忘我乎其有大過乎子試爲我言<lb/>
<pb n="17a"/>之咎犯言之文公曰噫我豈忘是子哉高明<lb/>
至賢志行全成湛我以道說我以仁變化我<lb/>
行昭明我使我爲成人者吾以爲上賞恭我<lb/>
以禮防我以義藩援我使我不爲非者吾以<lb/>
爲次勇猛強武氣勢自御難在前則處前難<lb/>
在後則處後免我危難之中者吾以爲次然<lb/>
勞苦之士次之詩曰率履不越遂視旣發今<lb/>
不内自訟過不恱百姓將何錫之哉<lb/>
夫詐人者曰古今異情其所以治亂異道而<lb/>
<pb n="17b"/>衆人皆愚而無知陋而無度者也於其所見<lb/>
猶可欺也况乎千歲之後乎彼詐人者門庭<lb/>
之間猶挾欺而况乎千歲之上乎然則聖人<lb/>
何以不可欺也曰聖人以巳度人者也以心<lb/>
度心以情度情以類度類古今一也類不悖<lb/>
雖乆同理故性縁理而不迷也夫五帝之前<lb/>
無傳人非無賢人乆故也五帝之中無傳政<lb/>
非無善政乆故也虞夏有傳政不如殷周之<lb/>
察也非無善政乆故也夫傳者乆則愈畧近<lb/>
<pb n="18a"/>則愈詳略則舉大詳則舉細故愚者聞其大<lb/>
不知其細聞其細不知其大是以乆而差三<lb/>
王五帝政之至也詩曰帝命不違至于湯齊<lb/>
言古今一也<lb/>
舜生於諸馮遷於負夏卒於鳴條東夷之人<lb/>
也文王生於岐周卒於畢郢西夷之人也地<lb/>
之相去也千有餘里世之相後也千有餘歲<lb/>
然得志行乎中國若合符節孔子曰先聖後<lb/>
聖其揆一也詩曰帝命不違至于湯齊<lb/>
<pb n="18b"/>孔子觀於周廟有欹器焉孔子問於守廟者<lb/>
曰此謂何器也對曰此蓋爲宥座之器孔子<lb/>
曰聞宥座器滿則覆虚則欹中則正有之乎<lb/>
對曰然孔子使子路取水試之滿則覆中則<lb/>
正虚則欹孔子喟然而嘆曰嗚呼惡有滿而<lb/>
不覆者哉子路曰敢問持滿有道乎孔子曰<lb/>
持滿之道抑而損之子路曰損之有道乎孔<lb/>
子曰德行寛𥙿者守之以恭土地廣大者守<lb/>
之以儉禄位尊盛者守之以卑人衆兵強者<lb/>
<pb n="19a"/>守之以畏聦明睿智者守之以愚博聞強記<lb/>
者守之以淺夫是之謂抑而損之詩曰湯降<lb/>
不遲聖敬日躋<lb/>
周公踐天子之位七年布衣之士所䞇而師<lb/>
者十人所友見者十二人竆巷白屋先見者<lb/>
四十九人時進善百人教士千人宫朝者萬<lb/>
人成王封伯禽於魯周公誡之曰徃矣子無<lb/>
以魯國驕士吾文王之子武王之弟成王之<lb/>
叔父也又相天下吾於天下亦不輕矣然一<lb/>
<pb n="19b"/>沭三握髪一飯三吐哺猶恐失天下之士吾<lb/>
聞德行寛𥙿守之以恭者榮土地廣太守之<lb/>
以儉者安禄位尊盛守之以卑者貴人衆兵<lb/>
強守之以畏者勝聰明睿智守之以愚者善<lb/>
博聞強記守之以淺者智夫此六者皆謙德<lb/>
也夫貴爲天子富有四海由此德也不謙而<lb/>
失天下亡其身者桀紂是也可不愼歟故易<lb/>
有一道大足以守天下中足以守其國家近<lb/>
足以守其身謙之謂也夫天道虧盈而益謙<lb/>
<pb n="20a"/>地道變盈而流謙鬼神害盈而福謙人道惡<lb/>
盈而好謙是以衣成則必缺袵宫成則必缺<lb/>
隅屋成則必加拙示不成者天道然也易曰<lb/>
謙亨君子有終吉詩曰湯降不遲聖敬日躋<lb/>
誡之哉其無以魯國驕士也<lb/>
傳曰子路盛服以見孔子孔子曰由䟽䟽者<lb/>
何也昔者江於汶其始出也不足以濫觴及<lb/>
其至乎江之津也不方舟不避風不可渡也<lb/>
非其衆川之多歟今汝衣服其盛顔色充滿<lb/>
<pb n="20b"/>天下有誰加汝哉子路趨出改服而入蓋揖<lb/>
如也孔子曰由志之吾語汝夫愼於言者不<lb/>
譁愼於行者不伐色知而有長者小人也故<lb/>
君子知之爲知之不知爲不知言之要也能<lb/>
之爲能之不能爲不能行之要也言要則知<lb/>
行要則仁旣知且仁又何加哉詩曰湯降不<lb/>
遲聖敬日躋<lb/>
君子行不貴茍難說不貴茍察名不貴茍傳<lb/>
惟其當之爲貴夫負石而赴河行之難爲者<lb/>
<pb n="21a"/>也而申徒狄能之君子不貴者非禮義之中<lb/>
也山淵平天地比齊秦襲入乎耳出乎口鈎<lb/>
有鬚卵有毛此說之難持者也而鄧㭊惠施<lb/>
能之君子不貴者非禮義之中也盗跖吟口<lb/>
名聲若日月與舜禹俱傳而不息君子不貴<lb/>
者非禮義之中也故君子行不貴苟難說不<lb/>
貴茍察名不貴茍傳維其當之爲貴詩曰不<lb/>
競不絿不剛不柔<lb/>
伯夷叔齊目不視惡色耳不聽惡聲非其君<lb/>
<pb n="21b"/>不事非其民不使橫政之所出橫民之所止<lb/>
弗忍居也思與郷人居若朝衣朝冠坐於塗<lb/>
炭也故聞伯夷之風者貪夫廉懦夫有立志<lb/>
至柳下惠則不然不羞汚君不辭小官進不<lb/>
隱賢必由其道阨竆而不憫遺佚而不怨與<lb/>
鄉人居愉愉然不去也雖袒裼祼程於我側<lb/>
彼安能凂我哉故聞柳下惠之風鄙夫寛薄<lb/>
夫厚至乎孔子去魯遲遲乎其行也可以去<lb/>
而去可以止而止去父母國之道也伯夷聖<lb/>
<pb n="22a"/>人之清者也柳下惠聖人之和者也孔子聖<lb/>
人之中者也詩曰不競不絿不剛不柔中庸<lb/>
和通之謂也<lb/>
王者之等賦正事田野什一關市譏而不征<lb/>
山林澤梁以時入而不禁相地而正壤理道<lb/>
而致貢萬物群來無有流滯以相通移近者<lb/>
不隱其能遠者不疾其勞雖幽間僻陋之國<lb/>
莫不趨使而安樂之夫是之謂王者之等賦<lb/>
正事詩曰敷政優優百禄是遒<lb/>
<pb n="22b"/>孫卿與臨武君議兵於趙孝成王之前王曰<lb/>
敢問兵之要臨武君曰夫兵之要上得天時<lb/>
下得地利後之發先之至此兵之要也孫卿<lb/>
曰不然夫兵之要在附親士民而巳六馬不<lb/>
和造父不能以致遠弓矢不調羿不能以中<lb/>
微士民不親附湯武不能以戰勝由此觀之<lb/>
要在於附親士民而巳矣臨武君曰不然夫<lb/>
兵之用變故也其所貴謀詐也善用之者猶<lb/>
脫兎莫知其出孫吳用之無敵於天下由此<lb/>
<pb n="23a"/>觀之豈待親士民而後可哉孫卿曰不然君<lb/>
之所道者諸侯之兵謀臣之事也臣之所道<lb/>
者仁人之兵聖王之事也彼可詐者必怠慢<lb/>
者也君臣上下之際突然有離德者也夫以<lb/>
跖而詐桀猶有工拙焉以桀而詐堯如以指<lb/>
撓沸以卵投石抱羽毛而赴烈火入則燋也<lb/>
夫何可詐也且夫暴國將孰與至哉彼其與<lb/>
至者必欺其民民之親我也芬若椒蘭歡如<lb/>
父子彼顧其上如㦧毒蜂蠆之人雖桀跖豈<lb/>
<pb n="23b"/>肯爲其所至惡賊其所至愛哉是猶使人之<lb/>
子孫自賊其父母也彼則先覺其失何可詐<lb/>
哉且仁人之兵聚則成卒散則成列延居則<lb/>
若莫邪之長刃嬰之者斷銳居則若莫邪之<lb/>
利鋒當之者潰圎居則若丘山之不可移也<lb/>
方居則若磐石之不可㧞也觸之摧角折節<lb/>
而退爾夫何可詐也詩曰武王載斾有䖍秉<lb/>
鉞如火烈烈則莫我敢曷此謂湯武之兵也<lb/>
孝成王避席仰首曰寡人雖不敏請依先生<lb/>
<pb n="24a"/>之兵也<lb/>
受命之士正衣冠而立儼然人望而信之其<lb/>
次聞其言而信之其次見其行而信之既見<lb/>
其行而衆皆不信斯下矣詩曰愼爾言矣謂<lb/>
爾不信<lb/>
昔者不出戶而知天下不窺牖而見天道非<lb/>
目能視乎千里之前非耳能聞乎千里之外<lb/>
以巳之情量之也巳惡飢寒焉則知天下之<lb/>
欲衣食也巳惡勞苦焉則知天下之欲安佚<lb/>
<pb n="24b"/>也巳惡衰乏焉則知天下之欲富足也知此<lb/>
三者聖王之所以不降席而匡天下故君子<lb/>
之道忠恕而巳矣夫處飢渴苦血氣困寒暑<lb/>
動肌膚此四者民之大害也害不除未可教<lb/>
御也四體不掩則鮮仁人五藏空虚則無立<lb/>
士故先王之法天子親耕后妃親𧖟先天下<lb/>
憂衣與食也詩曰父母何嘗心之憂矣之子<lb/>
無裳<lb/>
詩外傳卷第三<lb/>
</p>

  </div>
            <div> <lb/>
    <p>
<pb n="1a"/>詩外傳卷第四<lb/>
　　　　　　　　　　韓嬰<lb/>
紂作炮烙之刑王子比干曰主暴不諌非忠<lb/>
也畏死不言非勇也見過即諌不用即死忠<lb/>
之至也遂諌三日不去朝紂囚殺之詩曰昊<lb/>
天大憮予愼無辜<lb/>
桀爲酒池可以運舟糟丘足以望十里而牛<lb/>
飲者三千人關龍逢進諌曰古之人君身行<lb/>
禮義愛民節財故國安而身壽今君用財若<lb/>
<pb n="1b"/>無竆殺人若恐弗勝君若弗革天殃必降而<lb/>
誅必至矣君其革之立而不去朝桀囚而殺<lb/>
之君子聞之曰天之命矣詩曰昊天太憮予<lb/>
愼無辜<lb/>
有大忠者有次忠者有下忠者有國賊者以<lb/>
道覆君而化之是謂大忠也以德調君而輔<lb/>
之是謂次忠也以諌非君而怨之是謂下忠<lb/>
也不恤乎公道之逹義偷合茍同以持禄養<lb/>
者是謂國賊也若周公之於成王可謂大忠<lb/>
<pb n="2a"/>也管仲之於桓公可謂次忠也子胥之於夫<lb/>
差可謂下忠也曹觸龍之於紂可謂國賊也<lb/>
皆人臣之所爲也吉凶賢不肖之効也詩曰<lb/>
匪其止共惟王之卭<lb/>
哀公問取人孔子曰無取徤無取佞無取口<lb/>
䜛徤驕也佞謟也讒誕也故弓調然後求勁<lb/>
焉馬服然後求良焉士信慤而後求知焉士<lb/>
不信焉又多知譬之豺狼其難以身近也周<lb/>
書曰爲虎傳翼也不亦殆乎詩曰匪其止共<lb/>
<pb n="2b"/>惟王之卭言其不恭其職事而病其主也<lb/>
齊桓公獨以管仲謀伐莒而國人知之桓公<lb/>
謂管仲曰寡人獨爲仲父言而國人知之何<lb/>
也管仲曰意若國中有聖人乎今東郭牙安<lb/>
在桓公顧曰在此管仲曰子有言乎東郭牙<lb/>
曰然管仲曰子何以知之曰臣聞君子有三<lb/>
色是以知之管仲曰何謂三色曰歡忻愛說<lb/>
鐘皷之色也愁悴哀憂衰絰之色也猛厲充<lb/>
實兵革之色也是以知之管仲曰何以知其<lb/>
<pb n="3a"/>莒也對曰君東南面而指口張而不掩舌舉<lb/>
而不下是以知其莒也桓公曰善詩曰他人<lb/>
有心予忖度之東郭先生曰目者心之符也<lb/>
言者行之指也夫知者之於人也未嘗求知<lb/>
而後能知也觀容貌察氣志定取舎而人情<lb/>
畢矣詩曰他人有心予忖度之<lb/>
今有堅甲利兵不足以施敵破虜弓良矢調<lb/>
不足射遠中微與無兵等爾有民不足強用<lb/>
嚴敵與無民等爾故盤石千里不爲有地愚<lb/>
<pb n="3b"/>命也以人觀之則是也以法量之則未也禮<lb/>
曰禮儀三百威儀三千詩曰靜恭爾位正直<lb/>
是與神之聽之式榖以女<lb/>
禮者治辯之極也強國之本也威行之道也<lb/>
功名之綂也王公由之所以一天下也不由<lb/>
之所以隕社稷也是故堅甲利兵不足以爲<lb/>
武高城深池不足以爲固嚴令䌓刑不足以<lb/>
爲威由其道則行不由其道則廢昔楚人蛟<lb/>
革犀兕以爲甲堅如金石宛如鉅虵慘若蜂<lb/>
<pb n="4a"/>蠆輕利剛疾卒如飄風然兵殆於垂沙唐子<lb/>
死莊蹻走楚分爲三四者此豈無堅甲利兵<lb/>
也哉所以綂之非其道故也汝淮以爲險江<lb/>
漢以爲池縁之以方城限之以鄧林然秦師<lb/>
至於鄢郢舉若振槁然是豈無固塞限險也<lb/>
哉其所以綂之者非其道故也紂殺比干而<lb/>
囚箕子爲炮烙之刑殺戮無時羣下愁怨皆<lb/>
莫兾其命然周師至令不行乎左右而豈其<lb/>
無嚴令䌓刑也哉其所以綂之者非其道故<lb/>
<pb n="4b"/>也若夫明道而均分之誠愛而時使之則下<lb/>
之應上如影響矣有不由命然後俟之以刑<lb/>
刑一人而天下服下不非其上知罪在巳也<lb/>
是以刑罰競消而威行如流者無他由是道<lb/>
故也詩曰自東自西自南自北無思不服如<lb/>
是則近者歌謳之遠者赴趨之幽間僻陋之<lb/>
國莫不趨使而安樂之若赤子之歸慈母者<lb/>
何也仁刑義立教誠愛深禮樂交通故也詩<lb/>
曰禮儀卒度笑語卒獲<lb/>
<pb n="5a"/>君人者以禮分施均徧而不偏臣以禮事君<lb/>
忠順而不解父寛惠而有禮子敬愛而致恭<lb/>
兄慈愛而見友弟敬詘而不慢夫照臨而有<lb/>
别妻柔順而聽從若夫行之而不中道即恐<lb/>
懼而自竦此全道也偏立則亂具立則治請<lb/>
問兼能之奈何曰審禮昔者先王審禮以惠<lb/>
天下故德及天地動無不當夫君子恭而不<lb/>
難敬而不鞏貧竆而不約富貴而不驕應變<lb/>
而不竆審之禮也故君子於禮也敬而安之<lb/>
<pb n="5b"/>其於事也經而不失其於人也寛𥙿寡怨而<lb/>
弗阿其於儀也脩飾而不危其應變也齊給<lb/>
便捷而不累其於百官伎藝之人也不與爭<lb/>
能而致用其功其於天地萬物也不拂其所<lb/>
而謹裁其盛其待上也忠順而不解其使下<lb/>
也均遍而不偏其於交遊也縁類而有義其<lb/>
於郷曲也容而不亂是故窮則有名通則有<lb/>
功仁義兼覆天下而不窮明通天地理萬變<lb/>
而不疑血氣平和志意廣大行義塞天地仁<lb/>
<pb n="6a"/>知之極也夫是謂先王審之禮也若是則老<lb/>
者安之少者懷之朋友信之如赤子之歸慈<lb/>
母也曰仁刑義立教誠愛深禮樂交通故也<lb/>
詩曰禮儀卒度笑語卒獲<lb/>
晏子聘魯上堂則趨授玉則跪子貢怪之問<lb/>
孔子曰晏子知禮乎今者晏子來聘魯上堂<lb/>
則趨授玉則跪何也孔子曰其有方矣待其<lb/>
見我我將問焉俄而晏子至孔子問之晏子<lb/>
對曰夫上堂之禮君行一臣行二今君行疾<lb/>
<pb n="6b"/>臣敢不趨乎今君之授幣也卑臣敢不跪乎<lb/>
孔子曰善禮中又有禮賜寡使也何足以識<lb/>
禮也詩曰禮儀卒度笑語卒獲晏子之<hi>謂也</hi>
古者八家而井田方里爲一井廣三百歩長<lb/>
三百歩爲一里其田九百畒廣一歩長百歩<lb/>
爲一畒廣百歩長百歩爲百畒八家爲鄰家<lb/>
得百畒餘夫各得二十五畒家爲公田十畒<lb/>
餘二十畒共爲廬舎各得二畒半八家相保<lb/>
出入更守疾病相憂患難相救有無相貸飲<lb/>
<pb n="7a"/>食相召嫁娶相謀漁獵分得仁恩施行是以<lb/>
其民和親而相好詩曰中田有廬疆場有瓜<lb/>
今或不然令民相伍有罪相伺有刑相舉使<lb/>
搆造怨仇而民相<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>傷和睦之心賊仁恩害<lb/>
士化所和者寡欲敗者多於仁道泯焉詩曰<lb/>
其何能淑載胥及溺<lb/>
天子不言多少諸侯不言利害大夫不言得<lb/>
喪士不言通財貨不賈於道故駟馬之家不<lb/>
恃雞豚之息伐冰之家不圖牛羊之入千乗<lb/>
<pb n="7b"/>之君不通貨財冡卿不脩幣施大夫不爲塲<lb/>
圃委積之臣不貪市井之利是以貧窮有所<lb/>
懽而孤寡有所措其手足也詩曰彼有遺秉<lb/>
此有滯穗伊寡婦之利<lb/>
人主欲得善射及遠中微則懸貴爵重賞以<lb/>
招致之内不阿子弟外不隱遠人能中是者<lb/>
取之是豈不謂之大道也哉雖聖人弗能易<lb/>
也今欲治國馭民調一上下將内以固城外<lb/>
以拒難治則制人人弗能制亂則危削滅亡<lb/>
<pb n="8a"/>可立待也然而求卿相輔佐獨不如是之公<lb/>
惟便辟比巳之是用豈不謂過乎故有社稷<lb/>
莫不欲安俄則危矣莫不欲存俄則亡矣古<lb/>
之國千餘今無數十其故何也莫不失於是<lb/>
也故明主有私人以百金名珠玉而無私以<lb/>
官職事業者何也曰本不利所私也彼不能<lb/>
而主使之是闇主也臣不能而爲之是詐臣<lb/>
也主闇於上臣詐於下滅亡無日矣俱害之<lb/>
道也故惟明主能愛其所愛闇主則必危其<lb/>
<pb n="8b"/>所愛夫文王非無便辟親比巳者超然乃舉<lb/>
太公於舟人而用之豈私之哉以爲親邪則<lb/>
異族之人也以爲故耶則未嘗相識也以爲<lb/>
姣好耶則太公年七十二齳然而齒墮矣然<lb/>
而用之者文王欲立貴道欲白貴名兼制天<lb/>
下以惠中國而不可以獨故舉是人而用之<lb/>
貴道果立貴名果白兼制天下立國七十一<lb/>
姬姓獨居五十二周之子孫苟不狂惑莫不<lb/>
爲天下顯諸侯夫是之謂能愛其所愛矣故<lb/>
<pb n="9a"/>惟明主能愛其所愛闇主必危其所愛此之<lb/>
謂也大雅曰貽厥孫謀以燕翼子小雅曰死<lb/>
喪無日無幾相見危其所愛之謂也<lb/>
問者不告告者勿問有諍氣者勿與論必由<lb/>
其道至然後接之非其道則避之故禮恭然<lb/>
後可與言道之方辭順然後可與言道之理<lb/>
色從然後可與言道之極故未可與言而言<lb/>
謂之瞽可與言而不與言謂之隱君子不瞽<lb/>
言謹其序詩曰彼交匪紓天子所予言必交<lb/>
<pb n="9b"/>吾志然後予<lb/>
子爲親隱義不得正君誅不義仁不得受雖<lb/>
違仁害義法在其中矣詩曰優哉游哉亦是<lb/>
戾矣<lb/>
齊桓公問於管仲曰王者何貴曰貴天桓公<lb/>
仰而視天管仲曰所謂天非蒼莽之天也王<lb/>
者以百姓爲天百姓與之則安輔之則強非<lb/>
之則危倍之則亡詩曰民之無良相怨一方<lb/>
民皆居一方而怨其上不亡者未之有也<lb/>
<pb n="10a"/>善御者不忘其馬善射者不忘其弓善爲上<lb/>
者不忘其下誠愛而利之四海之内闔若一<lb/>
家不愛而利子或殺父而况天下乎詩曰民<lb/>
之無良相怨一方<lb/>
出則爲宗族患入則爲郷里憂詩曰如蠻如<lb/>
髦我是用憂小人之行也<lb/>
有君不能事有臣欲其忠有父不能事有子<lb/>
欲其孝有兄不能敬有弟欲其從令詩曰受<lb/>
爵不讓至于巳斯亡言能知於人而不能自<lb/>
<pb n="10b"/>知也<lb/>
夫當世之愚飾邪說文姦言以亂天下欺惑<lb/>
衆愚使混然不知是非治亂之所存者則是<lb/>
范雎魏牟田文莊周愼到田駢墨翟宋鈃鄧<lb/>
㭊惠施之徒也此十子者皆順非而澤聞見<lb/>
雜博然而不師上古不法先王按徃舊造說<lb/>
務自爲工道無所遇而人相從故曰十子者<lb/>
之工說說皆不足合大道美風俗治綱紀然<lb/>
其持之各有故言之皆有理足以欺惑衆愚<lb/>
<pb n="11a"/>交亂樸鄙則是十子之罪也若夫緫方畧一<lb/>
統類齊言行羣天下之英傑告之以大道教<lb/>
之以至順隩要之間袵席之上簡然聖王之<lb/>
文具沛然平世之俗趨工說者不能入也十<lb/>
子者不能親也無置錐之地而王公不能與<lb/>
爭名則是聖人之未得志者也仲尼是也舜<lb/>
禹是也仁人將何務哉上法舜禹之制下則<lb/>
仲尼之義以務息十子之說如是者仁人之<lb/>
事畢矣天下之害除矣聖人之迹著矣詩曰<lb/>
<pb n="11b"/>雨雪瀌瀌見晛曰消<lb/>
君子大心則敬天而道小心則畏義而節知<lb/>
則明逹而類愚則端慤而法喜則和而治憂<lb/>
則靜而違逹則寧而容竆則納而詳小人大<lb/>
心則慢而暴小心則淫而傾知則攫盗而徼<lb/>
愚則毒賊而亂喜則輕易而快憂則挫而懾<lb/>
逹則驕而偏窮則棄而累其肢體之序與禽<lb/>
獸同節言語之暴與蠻夷不殊出則爲宗族<lb/>
患入則爲郷里憂詩曰如蠻如髦我則<hi>用</hi>
<pb n="12a"/>傳曰愛由情出謂之仁節愛理宜謂之義致<lb/>
愛恭謹謂之禮文禮謂之容禮容之美自足<lb/>
以爲治故其言可以爲民道民從是言也行<lb/>
可以爲民法民從是行也書之於䇿傳之於<lb/>
志萬世子子孫孫道而不舎由之則治失之<lb/>
則亂由之則生失之則死今夫肢體之序與<lb/>
禽獸同節言語之暴與蠻夷不殊混然無道<lb/>
此明王聖主之所罪詩曰如蠻如髦我是用<lb/>
憂<lb/>
<pb n="12b"/>客有說春申君者曰湯以七十里文王百里<lb/>
皆兼天下一海内今夫孫子者天下之賢人<lb/>
也君藉之百里之勢臣竊以爲不便於君若<lb/>
何春申君曰善於是使人謝孫子去而之趙<lb/>
趙以爲上卿客又說春申君曰昔伊尹去夏<lb/>
之殷殷王而夏亡管仲去魯而入齊魯弱而<lb/>
齊強由是觀之夫賢者之所在其君未嘗不<lb/>
善其國未嘗不安也今孫子天下之賢人何<lb/>
謂辭而去春申君又云善於是使請孫子孫<lb/>
<pb n="13a"/>子因僞喜謝之鄙語曰癘憐王此不恭之語<lb/>
也雖不可不審也非比爲刼殺死亡之主者<lb/>
也夫人主年少而放無術法以知奸即大臣<lb/>
以專斷圖私以禁誅於巳也故捨賢長而立<lb/>
㓜弱廢正直而用不善故春秋之志曰楚王<lb/>
之子圍聘於鄭未出境聞王疾返問疾遂以<lb/>
冠纓絞王而殺之因自立齊崔杼之妻美莊<lb/>
公通之崔杼不許欲自刃於廟莊公走出踰<lb/>
於外牆射中其股遂殺而立其弟景公近世<lb/>
<pb n="13b"/>所見李兊用趙餓主父於沙丘百日而殺之<lb/>
淖齒用齊擢閔王之筋而懸之於廟宿昔而<lb/>
殺之夫癘雖㿈腫痂疵上比遠世未至絞頸<lb/>
射股也下比近世未至擢筋餓死也夫刼殺<lb/>
死亡之主心之憂勞形之苦痛必甚於癘矣<lb/>
由此觀之癘雖憐王可也因爲賦曰琁玉瑤<lb/>
珠不知珮雜布與錦不知異閭娵子都莫之<lb/>
媒嫫母力父是之喜以盲爲明以聾爲聰以<lb/>
是爲非以吉爲凶嗚呼上天曷維其同詩曰<lb/>
<pb n="14a"/>上帝甚蹈無自瘵焉<lb/>
南苗異獸之鞟猶犬羊也與之於人猶死之<lb/>
藥也安舊侈質習貫易性而然也夫狂者自<lb/>
齕忘其非芻豢也飯土而忘其非粱飯也然<lb/>
則楚之狂者楚言齊之狂者齊言習使然也<lb/>
夫習之於人微而著深而固是暢於筋骨貞<lb/>
於膠漆是以君子務爲學也詩曰旣見君子<lb/>
德音孔膠<lb/>
孟子曰仁人心也義人路也舎其路弗由放<lb/>
<pb n="14b"/>其心而弗求人有雞犬放則知求之有放心<lb/>
而不知求其於心爲不若雞犬哉不知類之<lb/>
甚矣悲夫終亦必亡而巳矣故學問之道無<lb/>
他焉求其放心而巳詩曰中心藏之何日忘<lb/>
之<lb/>
道雖近不行不至事雖小不爲不成毎自多<lb/>
者出人不遠矣夫巧弓在此手也傳角𬒳筋<lb/>
膠漆之和即可以爲萬乗之寳也及其彼手<lb/>
而賈不數銖人同材鈞而貴賤相萬者盡心<lb/>
<pb n="15a"/>致志也詩曰中心藏之何日忘之<lb/>
傳曰誠惡惡知刑之本誠善善知敬之本惟<lb/>
誠感神達乎民心知刑敬之本則不怒而威<lb/>
不言而信誠德之主也詩曰皷鐘于宫聲聞<lb/>
于外<lb/>
孔子見客客去顔淵曰客仁也孔子曰恨兮<lb/>
其心顙兮其口仁則吾不知也言之所聚也<lb/>
顔淵蹵然變色曰良玉度尺雖有十仞之土<lb/>
不能掩其光良珠度寸雖有百仞之水不能<lb/>
<pb n="15b"/>掩其瑩夫形體也色心也閔閔乎其薄也茍<lb/>
有温良在中則眉睫著之矣疵瑕在中則眉<lb/>
睫不能匿之詩曰皷鐘于宫聲聞于外<lb/>
僞詐不可長空虚不可守朽木不可雕情亡<lb/>
不可乆詩曰鐘皷于宫聲聞于外言有中者<lb/>
必能見外也<lb/>
所謂庸人者口不能道乎善言心不能知先<lb/>
王之法動作而不知所務止立而不知所定<lb/>
曰選於物而不知所貴不知選賢人善士而<lb/>
<pb n="16a"/>託其身焉從物而流不知所歸五藏無政心<lb/>
從而壞遂不反是以動而形危靜則名辱詩<lb/>
曰之子無良二三其德<lb/>
客有見周公者應之於門曰何以道旦也客<lb/>
曰在外即言外在内即言内入乎將母周公<lb/>
曰請入客曰立即言義坐即言仁坐乎將母<lb/>
周公曰請坐客曰疾言則翕翕徐言則不聞<lb/>
言乎將母周公唯唯旦也踰明日興師而誅<lb/>
管蔡故客善以不言之說周公善聽不言之<lb/>
<pb n="16b"/>說若周公可謂能聽微言矣故君子之告人<lb/>
也微其救人之急也婉詩曰豈敢憚行畏不<lb/>
能趨<lb/>
詩外傳卷第四<lb/>
</p>

  </div>
            <div> <lb/>
    <p>
<pb n="1a"/>詩外傳卷第五<lb/>
　　　　　　　　　　韓嬰<lb/>
子夏問曰關雎何以爲國風始也孔子曰關<lb/>
雎至矣乎夫關雎之人仰則天俯則地幽幽<lb/>
冥冥德之所藏紛紛沸沸道之所行如神龍<lb/>
變化斐斐文章大哉關雎之道也萬物之所<lb/>
繫群生之所懸命也河洛出書圖麟鳳翔乎<lb/>
郊不由關雎之道則關雎之事將奚由至矣<lb/>
哉夫六經之䇿皆歸論汲汲蓋取之乎關雎<lb/>
<pb n="1b"/>關雎之事大矣哉馮馮翊翊自東自西自南<lb/>
自北無思不服子其勉強之思服之天地之<lb/>
間生民之屬王道之原不外此矣子夏喟然<lb/>
嘆曰大哉關雎乃天地之基也詩曰鍾皷樂<lb/>
之<lb/>
孔子抱聖人之心彷徨乎道德之域逍遥乎<lb/>
無形之郷倚天理觀人情明終始知得失故<lb/>
興仁義厭勢利以持養之于時周室微王道<lb/>
絶諸侯力政強刼弱衆暴寡百姓靡安莫之<lb/>
<pb n="2a"/>紀綱禮儀廢壞人倫不理於是孔子自東自<lb/>
西自南自北匍匐救之<lb/>
王者之政賢能不待次而舉不肖不待須臾<lb/>
而廢元惡不待教而誅中庸不待政而化分<lb/>
未定也則有昭穆雖公卿大夫之子孫也行<lb/>
絶禮儀則歸之庻人遂傾覆之民牧而試之<lb/>
雖庶民之子孫也積學而正身行能禮儀則<lb/>
歸之士大夫敬而待之安則畜不安則棄反<lb/>
側之民上収而事之官而衣食之王覆無遺<lb/>
<pb n="2b"/>材行反時者死之無赦謂之天誅是王者之<lb/>
政也詩曰人而無儀不死何爲<lb/>
君者民之源也源淸則流淸源濁則流濁故<lb/>
有社稷者不能愛其民而求民親巳愛巳不<lb/>
可得也民不親不愛而求爲巳用爲巳死不<lb/>
可得也民弗爲用弗爲死而求兵之勁城之<lb/>
固不可得也兵不勁城不固而欲不危削滅<lb/>
亡不可得也夫危削滅亡之情皆積於此而<lb/>
求安樂是聞不亦難乎是枉生者也悲夫枉<lb/>
<pb n="3a"/>生者不須時而滅亡矣故人主欲強固安樂<lb/>
莫若反巳欲附下一民則莫若及之政欲脩<lb/>
政美俗則莫若求其人彼其人者生今之世<lb/>
而志乎古之世以天下之王公莫之好也而<lb/>
是子獨好之以民莫之爲也而是子獨爲之<lb/>
也抑爲之者竆而是子猶爲之而無是須臾<lb/>
怠焉差焉獨明夫先王所以遇之者所以失<lb/>
之者知國之安危臧否若别白黒則是其人<lb/>
也人主欲強固安樂則莫若與其人爲之巨<lb/>
<pb n="3b"/>用之則天下爲一諸侯爲臣小用之則威行<lb/>
隣國莫之能御若殷之用伊尹周之遇太公<lb/>
可謂巨用之矣齊之用管仲楚之用孫叔敖<lb/>
可爲小用之矣巨用之者如彼小用之者如<lb/>
此也故曰粹而王駮而霸無一而亡詩曰四<lb/>
國無政不用其良不用其良臣而不亡者未<lb/>
之有也<lb/>
造父天下之善御者矣無車馬則無所見其<lb/>
能羿天下之善射者矣無弓矢則無所見其<lb/>
<pb n="4a"/>巧彼大儒者調一天下者也無百里之地則<lb/>
無所見其功夫車固馬選而不能以致千里<lb/>
者則非造父也弓調矢直而不能射遠中微<lb/>
者則非羿也用百里之地而不能調一天下<lb/>
制四夷者則非大儒也彼大儒者雖隱居竆<lb/>
巷陋室無置錐之地而王公不能與爭名矣<lb/>
用百里之地則千里國不能與之爭勝矣箠<lb/>
笞暴國一齊天下莫之能傾是大儒之勲其<lb/>
言有類其行有禮其舉事無悔其持檢應變<lb/>
<pb n="4b"/>曲當與時遷徙與世偃仰千舉萬變其道一<lb/>
也是大儒之稽也故有俗人者有俗儒者有<lb/>
雅儒者有大儒者耳不聞學行無正義迷迷<lb/>
然以冨利爲隆是俗人也逢衣博帶畧法先<lb/>
王而足亂世術謬學雜眞衣冠言行爲巳同<lb/>
於世俗而不知其惡也言談議說巳無異於<lb/>
老墨而不知分是俗儒者也法先王一制度<lb/>
言行有大法而明不能濟法教之所不及聞<lb/>
見之所未至知之爲知之不知爲不知内不<lb/>
<pb n="5a"/>自誣外不誣人以是尊賢敬法而不敢怠傲<lb/>
焉是雅儒者也法先王依禮義以淺持博以<lb/>
一行萬茍有仁義之類雖鳥獸若别黑白竒<lb/>
物變恠所未甞聞見卒然起一方則舉綂類<lb/>
以應之無所疑援法而度之奄然如合符節<lb/>
是大儒者也故人主用俗人則萬乗之國亡<lb/>
用俗儒則萬乗之國存用雅儒則千里之國<lb/>
安用大儒則百里之地乆而三年天下諸侯<lb/>
爲臣用萬乗之國則舉錯定於一朝之間詩<lb/>
<pb n="5b"/>曰周雖舊邦其命維新文王亦可謂大儒巳<lb/>
矣<lb/>
楚成王讀書於殿上而倫扁在下作而問曰<lb/>
不審主君所讀何書也成王曰先聖之書倫<lb/>
扁曰此眞先聖王之糟粕耳非美者也成王<lb/>
曰子何以言之倫扁曰以臣輪言之夫以規<lb/>
爲圓矩爲方此其可付乎子孫者也若夫合<lb/>
三木而爲一應乎心動乎體其不可得而傳<lb/>
者也則凢所傳眞糟粕耳故唐虞之法可得<lb/>
<pb n="6a"/>而攷也其喻人心不可及矣詩曰上天之載<lb/>
無聲無臭其孰能及之<lb/>
孔子學皷琴於師襄子而不進師襄子曰夫<lb/>
子可以進矣孔子曰丘巳得其曲矣未得其<lb/>
數也有間曰夫子可以進矣曰丘巳得其數<lb/>
矣未得其意也有間復曰夫子可以進矣曰<lb/>
丘巳得其人矣未得其類也有間曰邈然遠<lb/>
望洋洋乎翼翼乎必作此樂也黙然思戚然<lb/>
而悵以王天下以朝諸侯者其惟文王乎師<lb/>
<pb n="6b"/>襄子避席再拜曰善師以爲文王之操也故<lb/>
孔子持文王之聲知文王之爲人師襄子曰<lb/>
敢問何以知其文王之操也孔子曰然夫仁<lb/>
者好偉和者好粉智者好彈有慇懃之意者<lb/>
好麗丘是以知文王之操也<lb/>
傳曰聞其末而逹其本者聖也紂之爲主勞<lb/>
民力冤酷之令加於百姓㦧悽之惡施於大<lb/>
臣羣下不信百姓疾怨故天下叛而願爲文<lb/>
王臣紂自取之也夫貴爲天子冨有天下及<lb/>
<pb n="7a"/>周師至而令不行乎左右悲夫當是之時索<lb/>
爲匹夫不可得也詩曰天位殷適使不俠<hi>四方</hi>
夫五色雖明有時而渝豐交之木有時而落<lb/>
物有成衰不得自若故三王之道周則復始<lb/>
窮則反本非務變而巳將以止惡扶微絀繆<lb/>
淪非調和隂陽順萬物之宜也詩曰勉勉我<lb/>
王綱紀四方<lb/>
禮者則天地之體因人之情而爲之節文者<lb/>
也無禮何以正身無師安知禮之是也禮然<lb/>
<pb n="7b"/>周師至而令不行乎左右悲夫當是之時索<lb/>
爲匹夫不可得也詩曰天位殷適使不俠<hi>四方</hi>
夫五色雖明有時而渝豐交之木有時而落<lb/>
物有成衰不得自若故三王之道周則復始<lb/>
窮則反本非務變而巳將以止惡扶微絀繆<lb/>
淪非調和隂陽順萬物之宜也詩曰勉勉我<lb/>
王綱紀四方<lb/>
禮者則天地之體因人之情而爲之節文者<lb/>
也無禮何以正身無師安知禮之是也禮然<lb/>
<pb n="8a"/>而然是情安於禮也師云而云是知若師也<lb/>
情安禮知若師則是君子之道言中倫行中<lb/>
理天下順矣詩曰不識不知順帝之則<lb/>
上不知順孝則民不知反本君不知敬長則<lb/>
民不知貴親禘祭不敬山川失時則民無畏<lb/>
矣不教而誅則民不識勸也故君子脩身及<lb/>
孝則民不倍矣敬孝逹乎下則民知慈愛矣<lb/>
好惡喻乎百姓則下應其上如影響矣是則<lb/>
兼制天下定海内臣萬姓之要法也明王聖<lb/>
<pb n="8b"/>主之所不能湏臾而舎也詩曰成王之孚下<lb/>
土之式永言孝思孝思惟則<lb/>
成王之時有三苗貫桑而生同爲一秀大幾<lb/>
滿車長幾充箱成王問周公曰此何物也周<lb/>
公曰三苗同一秀意者天下殆同一也比幾<lb/>
三年累有越嘗氏重九譯而至獻白雉於周<lb/>
公道路悠遠山川幽深恐使人之未逹也故<lb/>
重譯而來周公曰吾何以見賜也譯曰吾受<lb/>
命國之黃髪曰乆矣天之不迅風疾雨也海<lb/>
<pb n="9a"/>不波溢也三年於兹矣意者中國殆有聖人<lb/>
盍徃朝之於是來也周公乃敬求其所以來<lb/>
詩曰於萬斯年不遐有佐<lb/>
登高臨深遠見之樂臺榭不若丘山所見高<lb/>
也平原廣望博觀之樂沼池不如川澤所見<lb/>
博也勞心苦思從欲極好靡財傷情毁名損<lb/>
壽悲夫傷哉窮君之反於是道而愁百姓詩<lb/>
曰上帝板板下民卒癉<lb/>
儒者儒也儒之爲言無也不易之術也千舉<lb/>
<pb n="9b"/>萬變其道不竆六經是也若夫君臣之義父<lb/>
子之親夫婦之别朋友之序此儒者之所謹<lb/>
守日切磋而不舎也雖居竆巷陋室之下而<lb/>
内不足以充虛外不足以蓋形無置錐之地<lb/>
明察足以持天下大舉在人上則王公之材<lb/>
也小用使在位則社稷之臣也雖巖居穴處<lb/>
而王侯不能與爭名何也仁義之化存爾如<lb/>
使王者聽其言信其行則唐虞之法可得而<lb/>
觀頌聲可得而聽詩曰先民有言詢于蒭蕘<lb/>
<pb n="10a"/>取謀之博也<lb/>
傳曰天子居廣厦之下帷帳之内旃茵之上<lb/>
𬒳躧舄視不出閫莽然而知天下者以其賢<lb/>
左右也故獨視不若與衆視之明也獨聽不<lb/>
若與衆聽之聦也獨慮不若與衆慮之工也<lb/>
故明王使賢臣輻湊並進所以通中正而致<lb/>
隱居之士詩曰先民有言詢于蒭蕘此之謂<lb/>
也<lb/>
天設其高而日月成明地設其厚而山陵成<lb/>
<pb n="10b"/>名上設其道而百事得序自周衰壞以來王<lb/>
道廢而不起禮義絶而不繼秦之時非禮義<lb/>
棄詩書略古昔大滅聖道專爲茍妄以貪利<lb/>
爲俗以較獵爲化而天下大亂於是兵作而<lb/>
火起暴露居外而民以侵漁遏奪相攘爲服<lb/>
習離聖王光烈之日乆遠未嘗見仁義之道<lb/>
𬒳禮樂之風是以嚚頑無禮而肅敬日益凌<lb/>
遲以威武相攝妄爲佞人不避禍患此其所<lb/>
以難治也人有六情目欲視好色耳欲聽宫<lb/>
<pb n="11a"/>商鼻欲嗅芬香口欲嗜甘㫖其身體四肢欲<lb/>
安而不作衣欲𬒳文繡而輕暖此六者民之<lb/>
六情也失之則亂從之則穆故聖王之教其<lb/>
民也必因其情而節之以禮必從其欲而制<lb/>
之以義義簡而備禮易而法去情不遠故民<lb/>
之從命也速孔子知道之易行曰詩云牖民<lb/>
孔易非虚辭也<lb/>
蠒之性爲絲弗得女工燔以沸湯抽其綂理<lb/>
不成爲絲卵之性爲雛不得良雞覆伏孚育<lb/>
<pb n="11b"/>積日累乆則不成爲雛夫人性善非得明王<lb/>
聖主扶携内之以道則不成爲君子詩曰天<lb/>
生蒸民其命匪諶靡不有初鮮克有終言惟<lb/>
明王聖主然後使之然也<lb/>
智如泉源行可以爲表儀者人師也智可以<lb/>
砥行可以爲輔弼者人友也據法守職而不<lb/>
敢爲非者人吏也當前决意一呼再喏者人<lb/>
隷也故上主以師爲佐中主以友爲佐下主<lb/>
以吏爲佐危亡之主以隷爲佐語曰淵廣者<lb/>
<pb n="12a"/>其魚大主明者其臣慧相觀而志合必由其<lb/>
中故同明相見同音相聞同志相從非賢者<lb/>
莫能用賢故輔弼左右所任使者有存亡之<lb/>
機得失之要也可無愼乎詩曰不明爾德時<lb/>
無背無側爾德不明以無陪無卿<lb/>
昔者禹以夏王桀以夏亡湯以殷王紂以殷<lb/>
亡故無常安之國冝治之民得賢則昌不肖<lb/>
則亡自古及今未有不然者也夫明鏡者所<lb/>
以照形也徃古者所以知今也夫知惡徃古<lb/>
<pb n="12b"/>之所以危亡而不襲蹈其所以安存者則無<lb/>
以異乎却行而求逮於前人鄙語曰不知爲<lb/>
吏視巳成事或曰前車覆而後車不誡是以<lb/>
後車覆也故夏之所以亡者而殷爲之殷之<lb/>
所以亡者而周爲之故殷可以鑒於夏而周<lb/>
可以鑒於殷詩曰殷鑒不逺枉夏后之丗<lb/>
傳曰驕溢之君寡忠口惠之人鮮信故盈把<lb/>
之木無合拱之枝榮澤之水無吞舟之魚根<lb/>
淺則枝葉短本絶則枝葉枯詩曰枝葉未有<lb/>
<pb n="13a"/>害本實先撥禍福自巳出也<lb/>
水淵深廣則龍魚生之山林茂盛則禽獸歸<lb/>
之禮義脩明則君子懷之故禮及身而行脩<lb/>
禮及國而政明能以禮扶身則貴名自揚天<lb/>
下順焉令行禁止而王者之事畢矣詩曰有<lb/>
覺德行四國順之夫此之謂矣<lb/>
孔子曰夫談說之術齊莊以立之端誠以處<lb/>
之堅強以待之辟稱以喻之分以明之歡忻<lb/>
芬芳以送之寳之珍之貴之神之如是則說<lb/>
<pb n="13b"/>恒無不行矣夫是之謂能貴其所貴若夫無<lb/>
類之說不形之行不贊之辭君子愼之詩曰<lb/>
無易由言無曰苟矣<lb/>
夫百姓内不乏食外不患寒則可教御以禮<lb/>
義矣詩曰蒸卑祖妣以洽百禮百禮洽則百<lb/>
意遂百意遂則隂陽調隂陽調則寒暑均寒<lb/>
暑均則三光清三光淸則風雨時風雨時則<lb/>
群生寧如是而天道得矣是以不出戶而知<lb/>
天下不窺牖而見天道詩曰惟此聖人瞻言<lb/>
<pb n="14a"/>百里於鑠王師遵養時晦言相養之至于晦<lb/>
也<lb/>
天有四時春夏秋冬風雨霜露無非教也清<lb/>
明在躬氣志如神嗜欲將至有開必先天降<lb/>
時雨山川出雲詩曰崧高維嶽駿極于天維<lb/>
嶽降神生甫及申維申及甫維周之翰四國<lb/>
于蕃四方于宣此文武之德也<lb/>
三代之王也必先其令名詩曰明明天子令<lb/>
聞不巳矢其文德洽此四國此大王之<hi>德也</hi>
<pb n="14b"/>藍有靑而絲假之靑於藍地有黃而絲假之<lb/>
黃於地藍青地黃猶可假也仁義之事不可<lb/>
假乎哉東海之魚名曰鰈比目而行不相得<lb/>
不能逹北方有獸名曰婁更食而更視不相<lb/>
得不能飽南方有鳥名曰鶼比翼而飛不相<lb/>
得不能舉西方有獸名曰蟨前足䑕後足兎<lb/>
得甘草必銜以遺蛩蛩距虚其性非能蛩蛩<lb/>
距虚將爲假之故也夫鳥獸魚猶相假而况<lb/>
萬乗之主而獨不知假此天下英雄俊士與<lb/>
<pb n="15a"/>之爲伍則豈不病哉故曰以明扶明則昇干<lb/>
天以明扶闇則歸其人兩瞽相扶不傷墻木<lb/>
不䧟井穽則其幸也詩曰惟彼不順徃以䖝<lb/>
垢闇行也<lb/>
福生於無爲而患生於多欲知足然後冨從<lb/>
之德冝君人然後貴從之故貴爵而賤德者<lb/>
雖爲天子不尊矣貪物而不知止者雖有天<lb/>
下不冨矣夫土地之生不益山澤之出有盡<lb/>
懷不冨之心而求不益之物挾百倍之欲而<lb/>
<pb n="15b"/>求有盡之財是桀紂之所以失其位也詩曰<lb/>
大風有隧貪人敗類<lb/>
哀公問於子夏曰必學然後可以安國保民<lb/>
乎子夏曰不學而能安國保民者未之有也<lb/>
哀公曰然則五帝有師乎子夏曰臣聞黃帝<lb/>
學乎大墳顓頊學乎祿圖帝嚳學乎赤松子<lb/>
堯學乎務成子附舜學乎尹壽禹學乎西王<lb/>
國湯學乎貸乎相文王學乎錫疇子斯武王<lb/>
學乎太公周公學乎虢叔仲尼學乎老聃此<lb/>
<pb n="16a"/>十一聖人未遭此師則功業不能著乎天下<lb/>
名號不能傳乎後世者也詩曰不愆不忘率<lb/>
由舊章<lb/>
德也者包天地之大配日月之明立乎四時<lb/>
之周臨乎隂陽之交寒暑不能動也四時不<lb/>
能化也歛乎太隂而不濕散乎太陽而不枯<lb/>
鮮㓗清明而備嚴威毅疾而神至精而妙乎<lb/>
天地之間者德也微聖人其孰能與於此矣<lb/>
詩曰德輶如毛民鮮克舉之<lb/>
<pb n="16b"/>如歲之旱草不潰茂然天勃然興雲沛然下<lb/>
雨則萬物無不興起之者民非無仁義根於<lb/>
心者也王政怵迫而不得見憂鬱而不得出<lb/>
聖王在彼躧舄視不出閤而天下隨倡而天<lb/>
下和何如在此有以應哉詩曰如彼歲旱草<lb/>
不潰茂<lb/>
道者何也曰君之所道也君者何也曰群也<lb/>
爲天下萬物而除其害者謂之君王者何也<lb/>
曰徃也天下徃之謂之王曰善養生者故人<lb/>
<pb n="17a"/>尊之善辯治人者故人安之善設顯人者故<lb/>
人親之善粉飾人者故人樂之四綂者具天<lb/>
下徃之四綂無一而天下去之徃之謂之王<lb/>
去之謂之亡故曰道存則國存道亡則國亡<lb/>
夫省工商衆農人謹盗賊除姦邪是所以生<lb/>
養之也天子三公諸侯一相大夫擅官士保<lb/>
職莫不治理是所以辯治之也<hi>各本皆失設顯一叚</hi>决<lb/>
德而定次量能而授官賢以爲三公賢以爲<lb/>
諸侯次則爲大夫是所以粉飾之也故自天<lb/>
<pb n="17b"/>子至於庶人莫不稱其能得其意安樂其事<lb/>
是所同也若夫重色而成文累味而備珍則<lb/>
聖人所以分賢愚明貴賤故道得則澤流群<lb/>
生而福歸王公澤流羣生則下安而和福歸<lb/>
王公則上尊而榮百姓皆懷安和之心而樂<lb/>
戴其上夫是之謂下治而上通下治而上通<lb/>
頌聲之所以興也詩曰降福簡簡威儀反反<lb/>
旣醉旣飽福禄來反<lb/>
聖人養一性而御夫氣持一命而節滋味奄<lb/>
<pb n="18a"/>治天下不遺其小存其精神以𥙷其中謂之<lb/>
士詩曰不競不絿不剛不柔言得中也<lb/>
朝廷之士爲禄故入而不出山林之士爲名<lb/>
故徃而不返入而亦能出徃而亦能返通移<lb/>
有常聖也詩曰不競不絿不剛不柔言得中<lb/>
也<lb/>
孔子侍坐於季孫季孫之宰通曰君使人假<lb/>
馬其與之乎孔子曰吾聞君取於臣謂之取<lb/>
不曰假季孫悟告宰通曰今以徃君有取謂<lb/>
<pb n="18b"/>之取無曰假孔子曰正假馬之言而君臣之<lb/>
義定矣論語曰必也正名乎詩曰君子無易<lb/>
由言<lb/>
詩外傳卷第五<lb/>
<pb n="19a"/>
                    <pb n="20a"/>
                </p>

  </div>
            <div> <lb/>
    <p>
<pb n="1a"/>詩外傳卷第六<lb/>
　　　　　　　　　　韓嬰<lb/>
比干諌而死箕子曰知不用而言愚也殺身<lb/>
以彰君之惡不忠也二者不可然且爲之不<lb/>
祥莫大焉遂解髮佯狂而去君子聞之曰勞<lb/>
矣箕子盡其精神竭其忠愛見比干之事免<lb/>
其身仁知之至詩曰人亦有言靡哲不愚<lb/>
齊桓公見小臣三徃不得見左右曰夫小臣<lb/>
國之賤臣也君三徃而不得見其可巳矣桓<lb/>
<pb n="1b"/>公曰惡是何言也吾聞之布衣之士不欲冨<lb/>
貴不輕身於萬乗之君萬乗之君不好仁義<lb/>
不輕身於布衣之士縱夫子不欲冨貴可也<lb/>
吾不好仁義不可也五徃而得見也天下諸<lb/>
侯聞之謂桓公猶下布衣之士而况國君乎<lb/>
於是相率而朝靡有不至桓公之所以九合<lb/>
諸侯一匡天下者此也詩曰有覺德行四國<lb/>
順之<lb/>
賞勉罰偷則民不怠兼聽齊明則天下歸之<lb/>
<pb n="2a"/>然後明其分職考其事業較其官能莫不理<lb/>
法則公道逹而私門塞公義立而私事息如<lb/>
是則持厚者進而佞謟者止貪戾者退而廉<lb/>
節者起周制曰先時者死無赦不及時者死<lb/>
無赦人習事而因人之事使如耳目鼻口之<lb/>
不可相錯也故曰職分而民不慢次定而序<lb/>
不亂兼聽齊明而百事不留如是則群下百<lb/>
吏莫不脩巳然後敢安仕成能然後敢受職<lb/>
小人易心百姓易俗奸宄之屬莫不反慤夫<lb/>
<pb n="2b"/>是之爲政教之極則不可加矣詩曰訐謨定<lb/>
命遠猶辰告敬愼威儀惟民之則<lb/>
子路治蒲三年孔子過之入境而善之曰由<lb/>
恭敬以信矣入邑曰善哉由忠信以寛矣至<lb/>
庭曰善哉由明察以斷矣子貢執轡而問曰<lb/>
夫子未見由而三稱善可得聞乎孔子曰入<lb/>
其境田疇草萊甚辟此恭敬以信故民盡力<lb/>
入其邑墉屋甚尊樹木甚茂此忠信以寛其<lb/>
民不偷其庭甚閑此明察以斷故民不擾也<lb/>
<pb n="3a"/>詩曰夙興夜寐灑掃庭内<lb/>
古者有命民之有能敬長憐孤取捨好讓居<lb/>
事力者命於其君然後命得乗飾車駢馬未<lb/>
得命者不得乗飾車駢馬皆有罰故民雖有<lb/>
餘財侈物而無禮義功德則無所用故皆興<lb/>
仁義而賤財利賤財利則不爭不爭則強不<lb/>
陵弱衆不暴寡是君之所以象典刑而民莫<lb/>
犯法民莫犯法而亂斯止矣詩曰質爾人民<lb/>
謹爾侯度用戒不虞<lb/>
<pb n="3b"/>天下之辯有三至五勝而辭置下辯者别殊<lb/>
類使不相害序異端使不相悖輸公通意揚<lb/>
其所謂使人預知焉不務相迷也是以辯者<lb/>
不失所守不勝者得其所求故辯可觀也夫<lb/>
繁文以相假飾辭以相悖數譬以相移外人<lb/>
之身使不得反其意則論便然後害生也夫<lb/>
不䟽其指而弗知謂之隱外意外身謂之諱<lb/>
幾廉倚跌謂之移指縁謬辭謂之茍四者所<lb/>
不爲也故理可同睹也夫隱諱移茍爭言競<lb/>
<pb n="4a"/>爲而後息不能無害其爲君子也故君子不<lb/>
爲也論語曰君子於其言無所茍而巳矣詩<lb/>
曰無易由言無曰茍矣<lb/>
吾語子夫服人之心髙上尊貴不以驕人聰<lb/>
明聖知不以幽人勇猛強武不以侵人齊給<lb/>
便捷不以欺誣人不能則學不知則問雖知<lb/>
必讓然後爲知遇君則修臣下之義出郷則<lb/>
脩長㓜之義遇長老則修弟子之義遇等夷<lb/>
則修朋友之義遇少而賤者則修告道寛裕<lb/>
<pb n="4b"/>之義故無不愛也無不敬也無與人爭也矌<lb/>
然而天地苞萬物也如是則老者安之少者<lb/>
懷之朋友信之詩曰惠干朋友庶民小子子<lb/>
孫繩繩萬民靡不承<lb/>
仁者必敬其人敬其人有道遇賢者則愛親<lb/>
而敬之遇不肖者則畏踈而敬之其敬一也<lb/>
其情二也若夫忠信端慤而不害傷則無接<lb/>
而不然是仁之質也仁以爲質義以爲理開<lb/>
口無不可以爲人法式者詩曰不僣不賊鮮<lb/>
<pb n="5a"/>不爲則<lb/>
子曰不學而好思雖知不廣矣學而慢其身<lb/>
雖學不尊矣不以誠立雖立不乆矣誠未著<lb/>
而好言雖言不信矣美材也而不聞君子之<lb/>
道隱小物以害大物者災必及身矣詩曰其<lb/>
何能淑載胥及溺<lb/>
民勞思佚治暴思仁刑危思安國亂思天詩<lb/>
曰靡有旅力以念穹蒼<lb/>
問者曰古之謂知道者曰先生何也猶言先<lb/>
<pb n="5b"/>醒也不聞道術之人則冥於得失不知亂之<lb/>
所由眊眊乎其猶醉也故世主有先生者有<lb/>
後生者有不生者昔者楚莊王謀事而居有<lb/>
憂色申公巫臣問曰王何爲有憂也莊王曰<lb/>
吾聞諸侯之德能自取師者王能自取友者<lb/>
霸而與居不若其身者亡以寡人之不肖也<lb/>
諸大夫之論莫有及於寡人是以憂也莊王<lb/>
之德冝君人威服諸侯日猶恐懼思索賢佐<lb/>
此其先生者也昔者宋昭公出亡謂其御曰<lb/>
<pb n="6a"/>吾知其所以亡矣御者曰何哉昭公曰吾𬒳<lb/>
服而立侍御者數十人無不曰吾君麗者也<lb/>
吾發言動事朝臣數百人無不曰吾君聖者<lb/>
也吾外内不見吾過失是以亡也於是改操<lb/>
易行安義行道不出二年而美聞於宋宋人<lb/>
迎而復之謚爲昭此其後生者也昔郭君出<lb/>
郭謂其御者曰吾渴欲飲御者進淸酒曰吾<lb/>
飢欲食御者進乾脯梁糗曰何備也御者曰<lb/>
臣儲之曰奚儲之御者曰爲君之出亡而道<lb/>
<pb n="6b"/>飢渴也曰子知吾旦亡乎御者曰然曰何不<lb/>
以諌也御者曰君喜道䛕而惡至言臣欲進<lb/>
諌恐先郭亡是以不諌也郭君作色而怒曰<lb/>
吾所以亡者誠何哉御轉其辭曰君之所以<lb/>
亡者太賢曰夫賢者所以不爲存而亡者何<lb/>
也御曰天下無賢而獨賢是以亡也伏軾而<lb/>
嘆曰嗟乎失賢人者如此乎於是身倦力解<lb/>
枕御膝而卧御自易以備踈行而去身死中<lb/>
野爲虎狼所食此其不生者故先生者當年<lb/>
<pb n="7a"/>霸楚莊王是也後生者三年而復宋昭公是<lb/>
也不生者死中野爲虎狼所食郭君是也有<lb/>
先生者後生者有不生者詩曰聽言則對誦<lb/>
言如醉<lb/>
田常弑簡公乃盟于國人曰不盟者死及家<lb/>
石他曰古之事君者死其君之事舎君以全<lb/>
親非忠也捨親以死君之事非孝也他則不<lb/>
能然不盟是殺吾親也從人而盟是背吾君<lb/>
也嗚呼生亂世不得正行刼乎暴人不得全<lb/>
<pb n="7b"/>義悲夫乃進盟以免父母退伏劒以死其君<lb/>
聞之者曰君子哉安之命矣詩曰人亦有言<lb/>
進退惟谷石先生之謂也<lb/>
易曰困于石據于蒺蔾入于其宫不見其妻<lb/>
凶此言困而不見據賢人者也昔者秦繆公<lb/>
困於殽疾據五羖大夫蹇叔公孫友而小霸<lb/>
晉文困於驪氏疾據咎犯趙衰介子推而遂<lb/>
爲君越王勾踐困於會稽疾據范蠡大夫種<lb/>
而霸南國齊桓公困於長勺疾據管仲寗戚<lb/>
<pb n="8a"/>隰朋而匡天下此皆困而知疾據賢人者也<lb/>
夫困而不知疾據賢人而不亡者未甞有之<lb/>
也詩曰人之云亡邦國殄瘁無善人之<hi>謂也</hi>
孟子說齊宣王而不說淳于髠侍孟子曰今<lb/>
日說公之君公之君不說意者其未知善之<lb/>
爲善乎淳于髠曰夫子亦誠無善耳昔者瓠<lb/>
巴鼓瑟而濳魚出聽伯牙鼓琴而六馬仰秼<lb/>
魚馬猶知善之爲善而况君人者也孟子曰<lb/>
夫電雷之起也破竹折木震驚天下而不能<lb/>
<pb n="8b"/>使聾者卒有聞日月之明徧照天下而不能<lb/>
使盲者卒有見今公之君若此也淳于髠曰<lb/>
不然昔者揖封生高商齊人好歌𣏌梁之妻<lb/>
悲哭而人稱詠夫聲無細而不聞行無隱而<lb/>
不形夫子茍賢居魯而魯國之削何也孟子<lb/>
曰不用賢削何有也吞舟之魚不居潜澤度<lb/>
量之士不居汙世夫蓻冬至必彫吾亦時矣<lb/>
詩曰不自我先不自我後非遭彫世者歟<lb/>
孔子曰可與言終日而不倦者其惟學乎其<lb/>
<pb n="9a"/>身體不足觀也勇力不足憚也族姓不足稱<lb/>
也宗祖不足道也而可以聞於四方而昭於<lb/>
諸侯者其惟學乎詩曰不愆不忘率由舊章<lb/>
夫學之謂也<lb/>
子曰不知命無以爲君子言天之所生皆有<lb/>
仁義禮智順善之心不知天之所以命生則<lb/>
無仁義禮智順善之心無仁義禮智順善之<lb/>
心謂之小人故曰不知命無以爲君子小雅<lb/>
曰天保定爾亦孔之固言天之所以仁義禮<lb/>
<pb n="9b"/>智保定人之甚固也大雅曰天生蒸民有物<lb/>
有則民之秉彛好是懿德言民之秉德以則<lb/>
天也不知所以則天又焉得爲君子乎<lb/>
王者必立牧方二人使闚遠牧衆也遠方之<lb/>
民有飢寒而不得衣食有獄訟而不平其冤<lb/>
失賢而不舉者入告乎天子天子於其君之<lb/>
朝也揖而進之曰噫朕之政教有不得爾者<lb/>
邪何如乃有飢寒而不得衣食有獄訟而不<lb/>
平其冤失賢而不舉然後其君退而與其卿<lb/>
<pb n="10a"/>大夫謀之遠方之民聞之皆曰誠天子也夫<lb/>
我居之僻見我之近也我居之幽見我之明<lb/>
也可欺乎哉故牧者所以開四目通四聰也<lb/>
詩曰邦國若否仲山甫明之此之謂也<lb/>
楚莊王伐鄭鄭伯肉袒左把茅旌右執鸞刀<lb/>
以進言於莊王曰寡人無良邊陲之臣以干<lb/>
大褐使大國之君沛焉遠辱至此莊王曰君<lb/>
子不令臣交易爲言是以使寡人得見君之<lb/>
玉靣也而微至乎此莊王受節左右麾楚軍<lb/>
<pb n="10b"/>退舍七里將軍子重進諌曰夫南郢之與鄭<lb/>
相去數千里大夫死者數人廝役者數百人<lb/>
今克而弗有無乃失民臣之力乎莊王曰吾<lb/>
聞古者杆不穿皮不蠧不出於四方以是君<lb/>
子之重禮而賤財也要其人不要其土人告<lb/>
以從而不舎不祥也吾以不祥立乎天下災<lb/>
及吾身何取之有旣晉之救鄭者至曰請戰<lb/>
莊王許之將軍子重進諌曰晉強國也道近<lb/>
兵銳楚師奄罷君其勿許莊王曰不可強者<lb/>
<pb n="11a"/>我避之弱者我威之是寡人無以立乎天下<lb/>
也乃遂還師以逆晉寇莊王援桴而皷之晉<lb/>
師大敗士卒奔者爭舟而指可掬也莊王曰<lb/>
噫吾兩君不相好百姓何罪乃退楚師以佚<lb/>
晉寇詩曰柔亦不茹剛亦不吐<lb/>
君子崇人之德揚人之美非道䛕也正言直<lb/>
行指人之過非毁疵也詘柔順從剛強猛毅<lb/>
與物周流道德不外詩曰柔亦不茹剛亦不<lb/>
吐不侮矜寡不畏強禦<lb/>
<pb n="11b"/>衛靈公晝寢而起志氣益衰使人馳召勇士<lb/>
公孫悁道遭行人卜商卜商曰何驅之疾也<lb/>
對曰公晝寢而起使我召勇士公孫悁子夏<lb/>
曰微悁而勇若悁者可乎御者曰可子夏曰<lb/>
載我而反至君曰使子召勇士何爲召儒使<lb/>
者曰行人曰微悁而勇若悁者可乎臣曰可<lb/>
即載與來君曰諾延先生上趣召公孫悁至<lb/>
入門杖劒疾呼曰商下我存若頭子夏顧咄<lb/>
之曰咄内劒吾將與若言勇於是君令内劒<lb/>
<pb n="12a"/>而上子夏曰來吾嘗與子從君而西見趙簡<lb/>
子簡子披髮杖矛而見我君我從十三行之<lb/>
後趨而進曰諸侯相見不冝不朝服不朝服<lb/>
行人卜商將以頸血濺君之服矣使反朝服<lb/>
而見吾君子耶我耶悁曰子也子夏曰子之<lb/>
勇不若我一矣又與子從君而東至阿遭齊<lb/>
君重鞇而坐吾君單鞇而坐我從十三行之<lb/>
後趨而進曰禮諸侯相見不冝相臨以庻揄<lb/>
其一鞇而去之者子耶我耶悁曰子也子夏<lb/>
<pb n="12b"/>曰子之勇不若我二矣又與子從君於囿中<lb/>
於是兩寇肩逐我君抜矛下格而還子耶我<lb/>
耶悁曰子也子夏曰子之勇不若我三矣所<lb/>
貴爲士者上攝萬乗下不敢敖乎匹夫外立<lb/>
節矜而敵不侵擾内禁殘害而君不危殆是<lb/>
士之所長君子之所致貴也若夫以長掩短<lb/>
以衆暴寡凌轢無罪之民而成威於閭巷之<lb/>
間者是士之甚毒而君子之所致惡也衆之<lb/>
所誅鋤也詩曰人而無儀不死何爲夫何以<lb/>
<pb n="13a"/>論勇於人主之前哉於是靈公避席抑手曰<lb/>
寡人雖不敏請從先生之勇詩曰不侮矜寡<lb/>
不畏強禦卜先生也<lb/>
孔子行簡子將殺陽虎孔子似之帶甲以圍<lb/>
孔子舎子路愠怒奮㦸將下孔子止之曰由<lb/>
何仁義之寡𥙿也夫詩書之不習禮樂之不<lb/>
講是丘之罪也若吾非陽虎而以我爲陽虎<lb/>
則非丘之罪也命也我歌子和若子路歌孔<lb/>
子和之三終而圍罷詩曰來游來歌以陳盛<lb/>
<pb n="13b"/>德之和而無爲也<lb/>
詩曰愷悌君子民之父母君子爲民父母何<lb/>
如曰君子者貌恭而行肆身儉而施博故不<lb/>
肖者不能逮也殖盡於巳而區略於人故可<lb/>
盡身而事也篤愛而不奪厚施而不伐見人<lb/>
有善欣然樂之見人不善惕然掩之有其過<lb/>
而兼包之授衣以最授食以多法下易由事<lb/>
寡易爲是以中立而爲人父母也築城而居<lb/>
之别田而養之立學以教之使人知親尊親<lb/>
<pb n="14a"/>尊故父服斬縗三年爲君亦服斬縗三年爲<lb/>
民父母之謂也<lb/>
事強暴之國難使強暴之國事我易事之以<lb/>
貨寳則寳單而交不結約契盟誓則約定而<lb/>
反無日割國之強乗以賂之則割定而欲無<lb/>
厭事之彌順其侵之愈甚必致寳單國舉而<lb/>
後巳雖左堯右舜未有能以此道免者也故<lb/>
非有聖人之道持以巧敏拜請畏事之則不<lb/>
足以持國安身矣故明君不道也必修禮以<lb/>
<pb n="14b"/>齊朝正法以齊官平政以齊下然後禮義節<lb/>
奏齊乎朝法則度量正乎官忠信愛利平乎<lb/>
下行一不義殺一無罪而得天下不爲也故<lb/>
近者競親而遠者願至上下一心三軍同力<lb/>
名聲足以薰炙之威強足以一齊之則拱揖<lb/>
指麾而強暴之國莫不趨使如赤子歸慈母<lb/>
者何也仁形義立教誠愛深故詩曰王猷允<lb/>
塞徐方旣來<lb/>
勇士一呼而三軍皆避士之誠也昔者楚熊<lb/>
<pb n="15a"/>渠子夜行寢石以爲伏虎彎弓而射之没金<lb/>
飲羽下視知其爲石石爲之開而况人乎夫<lb/>
倡而不和動而不僨中心有不全者矣夫不<lb/>
降席而匡天下者求之已也孔子曰其身正<lb/>
不令而行其身不正雖令不從先王之所以<lb/>
拱揖指麾而四海來賔者誠德之至也色以<lb/>
形于外也詩曰王猷允塞徐方旣來<lb/>
昔者趙簡子薨而未葬而中牟畔之葬五日<lb/>
襄子興師而次之圍未匝而城自壞者十丈<lb/>
<pb n="15b"/>襄子擊金而退之軍吏諌曰君誅中牟之罪<lb/>
而城自壞者是天助之也君曷爲而退之襄<lb/>
子曰吾聞之於叔向曰君子不乗人於利不<lb/>
厄人於險使其城然後攻之中牟聞其義而<lb/>
請降曰善哉襄子之謂也詩曰王猷允塞徐<lb/>
方旣來<lb/>
威有三術有道德之威者有暴察之威者有<lb/>
狂妄之威者此三威不可不審察也何謂道<lb/>
德之威曰禮樂則修分義則明舉措則時愛<lb/>
<pb n="16a"/>利則刑如是則百姓貴之如帝王親之如父<lb/>
母畏之如神明故賞不用而民勸罰不加而<lb/>
威行是道德之威也何謂暴察之威曰禮樂<lb/>
則不修分義則不明舉措則不時愛利則不<lb/>
刑然而其禁非也暴其誅不服也繁審其刑<lb/>
罰而信其誅殺猛而必闇如雷擊之如墻壓<lb/>
之百姓刼則致畏怠則傲上執拘則聚遠聞<lb/>
則散非刼之以刑勢振之以誅殺則無以有<lb/>
其下是暴察之威也何謂狂妄之威曰無愛<lb/>
<pb n="16b"/>人之心無利人之事而日爲亂人之道百姓<lb/>
讙譁則從而放執於刑灼不和人心悖逆天<lb/>
理是以水旱爲之不時年榖以之不升百姓<lb/>
上困於暴亂之患而下竆衣食之用愁哀而<lb/>
無所告訴比周憤潰以離上傾覆滅亡可立<lb/>
而待是狂妄之威也夫道德之威成乎衆強<lb/>
暴察之威成乎危弱狂妄之威成乎滅亡故<lb/>
威名同而吉凶之効遠矣故不可不審察也<lb/>
詩曰昊天疾威天篤降喪瘨我飢饉民卒流<lb/>
<pb n="17a"/>亡<lb/>
晉平公游於河而樂曰安得賢士與之樂此<lb/>
也船人盍胥跪而對曰主君亦不好士耳夫<lb/>
珠出於江海玉出於崑山無足而至者猶主<lb/>
君之好也士有足而不至者蓋主君無好士<lb/>
之意耳無患乎無士也平公曰吾食客門左<lb/>
千人門右千人朝食不足夕收市賦暮食不<lb/>
足朝収市賦吾可謂不好士乎盍胥對曰夫<lb/>
鴻鵠一舉千里所恃者六翮爾背上之毛腹<lb/>
<pb n="17b"/>下之毳益一把飛不爲加高損一把飛不爲<lb/>
加下今君之食客門左門右各千人亦有六<lb/>
翮在其中矣將皆背上之毛腹下之毳耶詩<lb/>
曰謀夫孔多是用不集<lb/>
詩外傳卷第六<lb/>
</p>

  </div>
            <div> <lb/>
    <p>
<pb n="1a"/>詩外傳卷第七<lb/>
　　　　　　　　　　韓嬰<lb/>
齊宣王謂田過曰吾聞儒者親喪三年君與<lb/>
父孰重過對曰殆不如父重王忿然曰曷爲<lb/>
士去親而事君對曰非君之土地無以處吾<lb/>
親非君之禄無以養吾親非君之爵無以尊<lb/>
顯吾親受之於君致之於親凡事君以爲親<lb/>
也宣王悒然無以應之詩曰王事靡盬不遑<lb/>
將父<lb/>
<pb n="1b"/>趙王使人於楚鼓瑟而遣之曰愼無失吾言<lb/>
使者受命伏而不起曰大王鼓瑟未甞若今<lb/>
日之悲也王曰調使者曰調則可記其柱王<lb/>
曰不可天有燥濕絃有緩急柱有推移不可<lb/>
記也使者曰請借此以喻楚之去趙也千有<lb/>
餘里亦有吉凶之變凶則弔之吉則賀之猶<lb/>
柱之有推移不可記也故王之使人必愼其<lb/>
所之而不任以辭詩曰征夫捷捷每懷靡及<lb/>
蓋傷自上而御下也<lb/>
<pb n="2a"/>齊有隱士東郭先生梁石君當曹相國爲齊<lb/>
相也客謂匱生曰夫東郭先生梁石君世之<lb/>
賢也隱於深山終不詘身下志以求仕者也<lb/>
吾聞先生得謁曹相國願先生爲之先臣里<lb/>
母相善婦見疑盗肉其姑去之恨而告于里<lb/>
母里母曰安行今令姑呼汝即束藴請火去<lb/>
婦之家曰吾犬爭肉相殺請火治之姑乃直<lb/>
使人追去婦還之故里母非談說之士束藴<lb/>
請火非還婦之道也然物有所感事有可適<lb/>
<pb n="2b"/>何不爲之先匱生曰愚恐不及然請盡力爲<lb/>
東郭先生梁石君束藴請火於是乃見曹相<lb/>
國曰臣之里有夫死三日而嫁者有終身不<lb/>
嫁者則自爲娶將何娶焉相國曰吾亦娶其<lb/>
終身不嫁者耳匱生曰齊有隱士東郭先生<lb/>
梁石君世之賢士也隱於深山終不詘身下<lb/>
志以求仕相國娶婦欲娶其不嫁者取臣獨<lb/>
不取其不仕之臣耶於是曹相國因匱生束<lb/>
帛安車迎東郭先生梁石君厚客之詩曰旣<lb/>
<pb n="3a"/>見君子我心則降<lb/>
孔子曰昔者周公事文王行無專制事無由<lb/>
巳身若不勝衣言若不出口有奉持於前洞<lb/>
洞焉若將失之可謂子矣武王崩成王㓜周<lb/>
公承文武之業履天子之位聽天子之政征<lb/>
夷狄之亂誅管蔡之罪抱成王而朝諸侯誅<lb/>
賞制斷無所顧問威動天地振恐海内可謂<lb/>
能武矣成王壯周公致政北面而事之請然<lb/>
後行無伐矜之色可謂臣矣故一人之身能<lb/>
<pb n="3b"/>三變者所以應時也詩曰左之左之君子宜<lb/>
之右之右之君子有之<lb/>
傳曰鳥之美羽勾啄者鳥畏之魚之侈口垂<lb/>
腴者魚畏之人之利口贍辭者人畏之是以<lb/>
君子避三端避文士之筆端避武士之鋒端<lb/>
避辯士之舌端詩曰我友敬矣讒言其興<lb/>
孔子困於陳蔡之間即三經之席七日不食<lb/>
藜羮不糝弟子有飢色讀書習禮樂不休子<lb/>
路進諌曰爲善者天報之以福爲不善者天<lb/>
<pb n="4a"/>報之以賊今夫子積德累仁爲善乆矣意者<lb/>
當遣行乎奚居之隱也孔子曰由來汝小人<lb/>
也未講於論也居吾語汝子以知者爲無罪<lb/>
乎則王子比干何爲刳心而死子以義者爲<lb/>
聽乎則伍子胥何爲抉目而懸吳東門子以<lb/>
廉者爲用乎則伯夷叔齊何爲餓於首陽之<lb/>
山子以忠者爲用乎則鮑叔何爲而不用葉<lb/>
公子髙終身不仕鮑焦抱木而泣子推登山<lb/>
而燔故君子博學深謀不遇時者衆矣豈獨<lb/>
<pb n="4b"/>丘哉賢不肖者材也遇不遇者時也今無有<lb/>
時賢安所用哉故虞舜耕於歷山之陽立爲<lb/>
天子其遇堯也傳說負土而版築以爲大夫<lb/>
其遇武丁也伊尹故有莘氏僮也負鼎操爼<lb/>
調五味而立爲相其遇湯也吕望行年五十<lb/>
賣食棘津年七十屠於朝歌九十乃爲天子<lb/>
師則遇文王也管夷吾束縛自檻車以爲仲<lb/>
父則遇齊桓公也百里奚自賣五羊之皮爲<lb/>
秦伯牧牛舉爲大夫則遇秦繆公也虞丘於<lb/>
<pb n="5a"/>天下以爲令尹讓於孫叔敖則遇楚莊王也<lb/>
伍子胥前功多後戮死非知有盛衰也前遇<lb/>
闔閭後遇夫差也夫驥罷鹽車此非無形容<lb/>
也莫知之也使驥不得伯樂安得千里之足<lb/>
造父亦無千里之手矣夫蘭茞生於茂林之<lb/>
中深山之間人莫見之故不芬夫學者非爲<lb/>
通也爲窮而不困憂而志不衰先知禍福之<lb/>
始而心無惑焉故聖人隱居深念獨聞獨見<lb/>
夫舜亦賢聖矣南面而治天下惟其遇堯也<lb/>
<pb n="5b"/>使舜居桀紂之世能自免於刑戮之中則爲<lb/>
善矣亦何位之有桀殺關龍逢紂殺王子比<lb/>
干當此之時豈關龍逢無知而王子比干不<lb/>
慧乎哉此皆不遇時也故君子務學脩身端<lb/>
行而須其時者也子無惑焉詩曰鶴鳴于九<lb/>
皐聲聞于天<lb/>
曾子曰徃而不可還者親也至而不可加者<lb/>
年也是故孝子欲養而親不待也木欲直而<lb/>
時不待也是故椎牛而祭墓不如雞豚逮存<lb/>
<pb n="6a"/>親也故吾甞仕齊爲吏禄不過鐘釡尚猶欣<lb/>
欣而喜者非以爲多也樂其逮親也旣没之<lb/>
後吾甞南遊於楚得尊官焉堂髙九仞榱題<lb/>
三圍轉轂百乗猶北郷而泣涕者非爲賤也<lb/>
悲不逮吾親也故家貧親老不擇官而仕若<lb/>
夫信其志約其親者非孝也詩曰有母之尸<lb/>
雍<lb/>
趙簡子有臣曰周舎立於門下三日三夜簡<lb/>
子使問之曰子欲見寡人何事周舎對曰願<lb/>
<pb n="6b"/>爲諤諤之臣墨筆操牘從君之過而日有記<lb/>
也月有成也歲有効也簡子居則與之居出<lb/>
則與之出居無幾何而周舎死簡子如喪子<lb/>
後與諸大夫飲於洪波之臺酒酣簡子涕泣<lb/>
諸大夫皆出走曰臣有罪而不自知簡子曰<lb/>
大夫皆無罪昔者吾有周舎有言曰千羊之<lb/>
皮不若一狐之腋衆人諾諾不若一士之諤<lb/>
諤昔者商紂黙黙而亡武王諤諤而昌今自<lb/>
周舎之死吾未甞聞吾過也吾亡無日矣是<lb/>
<pb n="7a"/>以寡人泣也<lb/>
傳曰齊景公問晏子爲人何患晏子對曰患<lb/>
夫社䑕景公曰何謂社䑕晏子曰社䑕出竊<lb/>
於外入託於社灌之恐壞墻燻之恐燒木此<lb/>
䑕之患今君之左右出則賣君以要利入則<lb/>
託君不罪乎亂法君又并覆而育之此社䑕<lb/>
之患也景公曰嗚呼豈其然人有市酒而甚<lb/>
美者置表甚長然至酒酸而不售問里人其<lb/>
故里人曰公之狗甚猛而人有持器而欲徃<lb/>
<pb n="7b"/>者狗輙迎而齧之是以酒酸不售也士欲白<lb/>
萬乗之主用事者迎而齧之亦國之惡狗也<lb/>
左右者爲社䑕用事者爲惡狗此國之大患<lb/>
也詩曰瞻彼中林侯薪侯蒸言朝廷皆小人<lb/>
也<lb/>
昔者司城子罕相宋謂宋君曰夫國家之安<lb/>
危百姓之治亂在君之行夫爵禄賞賜舉人<lb/>
之所好也君自行之殺戮刑罰民之所惡也<lb/>
臣請當之君曰善寡人當其美子受其惡寡<lb/>
<pb n="8a"/>人自知不爲諸侯笑矣國人知殺戮之刑專<lb/>
在子罕也大臣親之百姓畏之居不期年子<lb/>
罕遂去宋君而專其政故老子曰魚不可脫<lb/>
於淵國之利器不可以示人詩曰胡爲我作<lb/>
不即我謀<lb/>
衛懿公之時有臣曰弘演者受命而使未反<lb/>
而狄人攻衛於是懿公欲興師迎之其民皆<lb/>
曰君之所貴而有禄位者鶴也所愛者宫人<lb/>
也亦使鶴與宫人戰余安能戰遂潰而皆去<lb/>
<pb n="8b"/>狄人至攻懿公於熒澤殺之盡食其肉獨舎<lb/>
其肝弘演至報使於肝辭畢呼天而號哀止<lb/>
曰若臣者獨死可耳於是遂自刳出腹實内<lb/>
懿公之肝乃死桓公聞之曰衛之亡也以無<lb/>
道也今有臣若此不可不存於是復立衛於<lb/>
楚丘如弘演可謂忠士矣殺身以捷其君非<lb/>
徒捷其君又令衛之宗廟復立祭祀不絶可<lb/>
謂有大功矣詩曰四方有羡我獨居憂民莫<lb/>
不榖我獨不敢休<lb/>
<pb n="9a"/>孫叔敖遇狐丘丈人狐丘丈人曰僕聞之有<lb/>
三利必有三患子知之乎孫叔敖蹵然易容<lb/>
曰小子不敏何足以知之敢問何謂三利何<lb/>
謂三患狐丘丈人曰夫爵高者人妬之官大<lb/>
者主惡之禄厚者怨歸之此之謂也孫叔敖<lb/>
曰不然吾爵益高吾志益下吾官益大吾心<lb/>
益小吾禄益厚吾施益博可以免於患乎狐<lb/>
丘丈人曰善哉言乎堯舜其猶病諸詩曰温<lb/>
温恭人如集于木惴惴小心如臨于谷<lb/>
<pb n="9b"/>孔子曰明王有三懼一曰處尊位而恐不聞<lb/>
其過二曰得志而恐驕三曰聞天下之至道<lb/>
而恐不能行昔者越王勾踐與吳戰大敗之<lb/>
兼有南夷當是之時君南面而立近臣三遠<lb/>
臣五令諸大夫曰聞過而不以告我者爲上<lb/>
戮此處尊位而恐不聞其過也昔者晉文公<lb/>
與楚戰大勝之燒其草火三日不息文公退<lb/>
而有憂色侍者曰君大勝楚而有憂色何也<lb/>
文公曰吾聞能以戰勝安者惟聖人若夫詐<lb/>
<pb n="10a"/>勝之徒未甞不危吾是以憂也此得志而恐<lb/>
驕也昔者齊桓公得管仲隰朋南面而立桓<lb/>
公曰吾得二子也吾目加明吾耳加聦不敢<lb/>
獨擅進之先祖此聞至道而恐不能行者也<lb/>
由桓公晉文越王勾踐觀之三懼者明君之<lb/>
務也詩曰温温恭人如集于木惴惴小心如<lb/>
臨于谷戰戰兢兢如履薄冰此言大王居人<lb/>
上也<lb/>
楚莊王賜其羣臣酒日暮酒酣左右皆醉殿<lb/>
<pb n="10b"/>上燭滅有牽王后衣者后扢冠纓而絶之言<lb/>
於王曰今燭滅有牽妾衣者妾扢其纓而絶<lb/>
之願趣火視絶纓者王曰止立出令曰與寡<lb/>
人飲不絶纓者不爲樂也於是冠纓無完者<lb/>
不知王后所絶冠纓者誰於是王遂與羣臣<lb/>
歡飲乃罷後吳興師攻楚有人常爲應行合<lb/>
戰者五䧟陣却敵遂取大軍之首而獻之王<lb/>
怪而問之曰寡人未甞有異於子子何爲於<lb/>
寡人厚也對曰臣先殿上絶纓者也當時冝<lb/>
<pb n="11a"/>以肝膽塗地負日乆矣未有所効今幸得用<lb/>
於臣之義尚可爲王破吳而強楚詩曰有漼<lb/>
者淵雚葦渒渒言大者無不容也<lb/>
傳曰伯竒孝而棄於親隱公慈而殺於弟叔<lb/>
武賢而殺於兄比干忠而誅於君詩曰予愼<lb/>
無辜<lb/>
紂殺王子比干箕子𬒳髪佯狂陳靈公殺泄<lb/>
冶鄧元去陳以族從自此之後殷并於周陳<lb/>
亡於楚以其殺比干泄冶而失箕子鄧元也<lb/>
<pb n="11b"/>燕昭王得郭隗鄒衍樂毅是以魏趙興兵而<lb/>
攻齊棲於莒燕之地計衆不與齊均也然所<lb/>
以信燕至於此者由得士也故無常安之國<lb/>
無宜治之民得賢者昌失賢者亡自古及今<lb/>
未有不然者也明鏡者所以照形也徃古者<lb/>
所以知今也知惡古之所以危亡而不務襲<lb/>
蹈其所以安存則未有以異乎却走而求逮<lb/>
前人也太公知之故舉微子之後而封比干<lb/>
之墓夫聖人之於賢者之後尚如是厚也而<lb/>
<pb n="12a"/>况當世之存者乎詩曰昊天太憮予愼<hi>無辜</hi>
宋玉因其友見楚襄王襄王待之無以異乃<lb/>
讓其友友曰夫薑桂因地而生不因地而辛<lb/>
女因媒而嫁不因媒而親子之事王未耳何<lb/>
怨於我宋玉曰不然昔者齊有狡兎盡一日<lb/>
而走五百里使之瞻見指注雖良狗猶不及<lb/>
狡兎之塵若攝纓而縱紲之瞻見指注與詩<lb/>
曰將安將樂棄予作遺<lb/>
宋燕相齊見逐罷歸之舎召門尉陳饒等二<lb/>
<pb n="12b"/>十六人曰諸大夫有能與我赴諸侯者乎陳<lb/>
饒等皆伏而不對宋燕曰悲乎哉何士大夫<lb/>
易得而難用也饒曰君弗能用也則有不平<lb/>
之心是失之巳而責諸人也宋燕曰夫失諸<lb/>
已而責諸人者何陳饒曰三斗之稷不足於<lb/>
士而君鴈鶩有餘粟是君之一過也果園梨<lb/>
栗後宫婦人以相提擲士曾不得一甞是君<lb/>
之二過也綾紈綺縠靡麗於堂從風而弊士<lb/>
曾不得以爲縁是君之三過也且夫財者君<lb/>
<pb n="13a"/>之所輕也死者士之所重也君不能行君之<lb/>
所輕而欲使士致其所重猶譬鈆刀畜之而<lb/>
干將用之不亦難乎宋燕面有慙色逡巡避<lb/>
席曰是燕之過也詩曰或以其酒不以<hi>其漿</hi>
傳曰善爲政者循情性之宜順隂陽之序通<lb/>
本末之理合天人之際如是則天氣奉養而<lb/>
生物豐美矣不知爲政者使情厭性使隂乗<lb/>
陽使末逆本使人詭天氣鞠而不信鬱而不<lb/>
宣如是則災害生怪異起群生皆傷而年糓<lb/>
<pb n="13b"/>不熟是以其動傷德其靜亡救故緩者事之<lb/>
急者弗知日反理而欲以爲治詩曰廢爲殘<lb/>
賊莫知其尤<lb/>
魏文侯之時子質仕而獲罪焉去而北游謂<lb/>
簡主曰從今巳後吾不復樹德於人矣簡主<lb/>
曰何以也質曰吾所樹堂上之士半吾所樹<lb/>
朝廷之大夫半吾所樹邉境之人亦半今堂<lb/>
上之士恐我以法邉境之人刼我以兵是以<lb/>
不樹德於人也簡主曰噫子之言過矣夫春<lb/>
<pb n="14a"/>樹桃李夏得隂其下秋得食其實春樹蒺蔾<lb/>
夏不可採其葉秋得其刺焉由此觀之在所<lb/>
樹也今子所樹非其人也故君子先擇而後<lb/>
種也詩曰無將大車惟塵冥冥<lb/>
正直者順道而行順理而言公平無私不爲<lb/>
安肆志不爲危激行昔衛獻公出走反國及<lb/>
郊將班邑於從者而後入太史柳莊曰如皆<lb/>
守社稷則孰負羇縶而從如皆從則孰守社<lb/>
稷君反國而有私也無乃不可乎於是不班<lb/>
<pb n="14b"/>也柳莊正矣<lb/>
昔者衛大夫史魚病且死謂其子曰我數言<lb/>
蘧伯玉之賢而不能進彌子瑕不肖而不能<lb/>
退爲人臣生不能進賢而退不肖死不當治<lb/>
喪正堂殯我於室足矣衛君問其故子以父<lb/>
言聞君造然召蘧伯玉而貴之而退彌子瑕<lb/>
從殯於正堂成禮而後去生以身諌死以尸<lb/>
諌可謂直矣詩曰靖共爾位好是正直<lb/>
孔子閑居子貢侍坐請問爲人下之道奈何<lb/>
<pb n="15a"/>孔子曰善哉爾之問也爲人下其猶土乎子<lb/>
貢未逹孔子曰夫土者掘之得甘泉焉樹之<lb/>
得五糓焉草木植焉鳥獸魚鼈遂焉生則立<lb/>
焉死則入焉多功不言賞世不絶故曰能爲<lb/>
下者其惟土乎子貢曰賜雖不敏請事斯語<lb/>
詩曰式禮莫愆<lb/>
傳曰南假子過程本本爲之烹鱺魚南假子<lb/>
曰聞君子不食鱺魚本子曰此乃君子食也<lb/>
我何與焉假子曰夫髙比所以廣德也下比<lb/>
<pb n="15b"/>所以狹行也比於善者自進之階比於惡者<lb/>
自退之原也且詩不云乎髙山仰止景行行<lb/>
止吾豈自比君子哉志慕之而巳矣<lb/>
子貢問大臣子曰齊有鮑叔鄭有子皮子貢<lb/>
曰否齊有管仲鄭有東里子産孔子曰産薦<lb/>
也子貢曰然則薦賢賢於賢曰知賢智也推<lb/>
賢仁也引賢義也有此三者又何加焉<lb/>
孔子遊於景山之上子路子貢顔淵從孔子<lb/>
曰君子登高必賦小子願者何言其願丘將<lb/>
<pb n="16a"/>啓汝子路曰由願奮長㦸盪三軍乳虎在後<lb/>
仇敵在前蠡躍蛟奮進救兩國之患孔子曰<lb/>
勇士哉子貢曰兩國搆難壯士列陣塵埃漲<lb/>
天賜不持一尺之兵一斗之糧解兩國之難<lb/>
用賜者存不用賜者亡孔子曰辯士哉顔回<lb/>
不願孔子曰回何不願顔淵曰二子巳願故<lb/>
不敢願孔子曰不同意各有事焉回其願丘<lb/>
將啓汝顔淵曰願得小國而相之主以道制<lb/>
臣以德化君臣同心外内相應列國諸侯莫<lb/>
<pb n="16b"/>不從義嚮風壯者趨而進老者扶而至教行<lb/>
乎百姓德施乎四蠻莫不釋兵輻輳乎四門<lb/>
天下咸獲永寧蝖飛蠕動各樂其性進賢使<lb/>
能各任其事於是君綏于上臣和於下垂拱<lb/>
無爲動作中道從容得禮言仁義者賞言戰<lb/>
鬬者死則由何進而救賜何難之解孔子曰<lb/>
聖士哉大人出小子匿聖者起賢者伏回與<lb/>
執政則由賜焉施其能哉詩曰雨雪瀌瀌見<lb/>
晛曰消<lb/>
<pb n="17a"/>昔者孔子鼓瑟曾子子貢側門而聽曲終曾<lb/>
子曰嗟乎夫子瑟聲殆有貪狼之志邪僻之<lb/>
行何其不仁趨利之甚子貢以爲然不對而<lb/>
入夫子望見子貢有諌過之色應難之狀釋<lb/>
瑟而待之子貢以曾子之言告子曰嗟乎夫<lb/>
參天下賢人也其習知音矣鄉者丘鼓瑟有<lb/>
䑕出游狸見於屋循梁微行造焉而避厭目<lb/>
曲脊求而不得丘以瑟淫其音參以丘爲貪<lb/>
狼邪僻不亦宜乎詩曰鼓鐘于宫聲聞<hi>于外</hi>
<pb n="17b"/>夫爲人父者必懷慈仁之愛以畜養其子撫<lb/>
循飲食以全其身及其有識也必嚴居正言<lb/>
以先導之及其束髪也授明師以成其技十<lb/>
九見志請賔冠之足以死其意血脉澄靜娉<lb/>
内以定之信承親授無有所疑冠子不言髪<lb/>
子不笞聽其微諌無令憂之此爲人父之道<lb/>
也詩曰父兮生我母兮鞠我拊我畜我長我<lb/>
育我顧我復我出入腹我<lb/>
詩外傳卷第七<lb/>
</p>

  </div>
            <div> <lb/>
    <p>
<pb n="1a"/>詩外傳卷第八<lb/>
　　　　　　　　　　韓嬰<lb/>
越王勾踐使廉稽獻民於荆王荆王使者曰<lb/>
越夷狄之國也臣請欺其使者荆王曰越王<lb/>
賢人也其使者亦賢子其愼之使者出見廉<lb/>
稽曰冠則得以俗見不冠不得見廉稽曰夫<lb/>
越亦周室之列封也不得處於大國而處江<lb/>
海之陂與魭鱣魚鼈爲伍文身翦髪而後處<lb/>
焉今來至上國必曰冠得俗見不冠不得見<lb/>
<pb n="1b"/>如此則上國使適越亦將劓墨文身翦髪而<lb/>
後得以俗見可乎荆王聞之披衣出謝孔子<lb/>
曰使於四方不辱君命可謂士矣<lb/>
人之所以好冨貴安榮爲人所稱譽者爲身<lb/>
也惡貧賤危辱爲人所謗毁者亦爲身也然<lb/>
身何貴也莫貴於氣人得氣則生失氣則死<lb/>
其氣非金帛珠玉也不可求於人也非繒布<lb/>
五榖也不可糴買而得也在吾身耳不可不<lb/>
愼也詩曰旣明且哲以保其身<lb/>
<pb n="2a"/>吳人伐楚昭王去國國有屠羊說從行昭王<lb/>
反國賞從者及說說辭曰君失國臣所失者<lb/>
屠君反國臣亦反其屠臣之禄旣厚又何賞<lb/>
之辭不受命君強之說曰君失國非臣之罪<lb/>
故不伏誅君反國非臣之功故不受其賞呉<lb/>
師入郢臣畏冦避患君反國說何事焉君曰<lb/>
不受則見之說對曰楚國之法商人欲見於<lb/>
君者必有大獻重質然後得見今臣智不能<lb/>
存國節不能死君勇不能待冦然見之非國<lb/>
<pb n="2b"/>法也遂不受命入于澗中昭王謂司馬子期<lb/>
曰有人於此居處甚約論議甚髙爲我求之<lb/>
願爲兄弟請爲三公司馬子期舎車徒求之<lb/>
五日五夜見之謂曰國危不救非仁也君命<lb/>
不從非忠也惡冨貴於上甘貧苦於下意者<lb/>
過也今君願爲兄弟請爲三公不聽君何也<lb/>
說曰三公之位我知其貴於刀俎之肆矣萬<lb/>
鍾之禄我知其冨於屠年之利矣今見爵禄<lb/>
之利而忘辭受之禮非所聞也遂辭三公之<lb/>
<pb n="3a"/>位而反乎屠羊之肆君子聞之曰甚矣哉屠<lb/>
羊子之爲也約巳持窮而處人之國矣說曰<lb/>
何謂窮吾讓之以禮而終其國也曰在深淵<lb/>
之中而不援彼之危見昭王德衰於吳而懷<lb/>
寳絶迹以病其國欲獨全巳者也是厚於巳<lb/>
而薄於君狷乎非救世者也何如則可謂救<lb/>
世矣曰若申伯仲山甫可謂救世矣昔者周<lb/>
德大衰道廢於厲申伯仲山甫輔相宣王撥<lb/>
亂世反之正天下略振宗廟復興申伯仲山<lb/>
<pb n="3b"/>甫乃並順天下匡救邪失喻德教舉遺士海<lb/>
内翕然向風故百姓勃然詠宣王之德詩曰<lb/>
周邦咸喜戎有良翰又曰邦國若否仲山甫<lb/>
明之既明且哲以保其身夙夜匪懈以事一<lb/>
人如是可謂救世矣<lb/>
齊崔杼弑莊公荆蒯芮使晉而反其僕曰君<lb/>
之無道也四鄰諸侯莫不聞也以夫子而死<lb/>
之不亦難乎荆蒯芮曰善哉而言也早言我<lb/>
能諌諌而不用我能去今旣不諌又不去吾<lb/>
<pb n="4a"/>聞之食其食死其事吾旣食亂君之食又安<lb/>
得治君而死之遂驅車而入死其事僕曰人<lb/>
有亂君猶必死之我有治長可無死乎乃結<lb/>
轡自刎于車上君子聞之曰荆蒯芮可謂守<lb/>
節死義矣僕夫則無爲死也猶飲食而遇毒<lb/>
也詩曰夙夜匪懈以事一人荆先生之謂也<lb/>
易曰不恒其德或承之羞僕夫之謂也<lb/>
遜而直上也切次之謗諌爲下懦爲死詩曰<lb/>
柔亦不茹<lb/>
<pb n="4b"/>宋萬與莊公戰獲乎莊公莊公敗舎諸宫中<lb/>
數月然後歸之反爲大夫于宋宋萬與閔公<lb/>
博婦人皆在側萬曰甚矣魯侯之淑魯侯之<lb/>
美也天下諸侯宜爲君者惟魯侯耳閔公矜<lb/>
此婦人妬其言顧曰爾虜焉知魯侯之美惡<lb/>
乎宋萬怒搏閔公絶脰仇牧聞君弑趨而至<lb/>
遇之于門手劒而叱之萬臂摋仇牧碎其首<lb/>
齒著乎門闔仇牧可謂不畏強禦矣詩曰惟<lb/>
仲山甫柔亦不茹剛亦不吐<lb/>
<pb n="5a"/>可於君不可於父孝子弗爲也可於父不可<lb/>
於君君子亦弗爲也故君不可奪親亦不可<lb/>
奪也詩曰愷悌君子四方爲則<lb/>
黃帝即位施惠承天一道脩德惟仁是行宇<lb/>
内和平未見鳯凰惟思其象夙寐晨興乃召<lb/>
天老而問之曰鳯象何如天老對曰夫鳯象<lb/>
鴻前麟後蛇頸而魚尾龍文而龜身燕頷而<lb/>
鷄啄戴德負仁抱中挾義小音金大音皷延<lb/>
頸奮翼五彩俻明舉動八風氣應時雨食有<lb/>
<pb n="5b"/>質飲有儀徃即文始來即嘉成惟鳯爲能通<lb/>
天祉應地靈律五音覽九德天下有道得鳯<lb/>
象之一則鳯過之得鳯象之二則鳯翔之得<lb/>
鳯象之三則鳯集之得鳯象之四則鳯春秋<lb/>
下之得鳯象之五則鳯没身居之黃帝曰於<lb/>
戱允哉朕何敢與焉於是黃帝乃服黃友戴<lb/>
黃冕致齋于宫鳯乃蔽日而至黃帝降于東<lb/>
階西面再拜稽首曰皇天降祉不敢不承命<lb/>
鳯乃止帝東國集帝梧桐食帝竹實没身不<lb/>
<pb n="6a"/>去詩曰鳯凰于飛翽翽其羽亦集爰止<lb/>
魏文侯有子曰擊次曰訴訴少而立以嗣封<lb/>
擊中山三年莫徃來其傅趙蒼唐曰父忘子<lb/>
子不可忘父何不遣使乎擊曰願之而未有<lb/>
所使也蒼唐曰臣請使擊曰諾於是乃問君<lb/>
之所好與所嗜曰君好北犬嗜晨鴈遂求北<lb/>
犬晨鴈賫行蒼唐至曰北蕃中山之君有北<lb/>
犬晨鴈使蒼唐再拜獻之文侯曰擊知吾好<lb/>
北犬嗜晨鴈也則見使者文侯曰擊無恙乎<lb/>
<pb n="6b"/>蒼唐唯唯而不對三問而三不對文侯曰不<lb/>
對何也蒼唐曰臣聞諸侯不名君旣巳賜弊<lb/>
邑使得小國侯君問以名不敢對也文侯曰<lb/>
中山之君無恙乎蒼唐曰今者臣之來拜送<lb/>
於郊文侯曰中山之君長短若何矣蒼唐曰<lb/>
問諸侯比諸侯諸侯之朝則側者皆人臣無<lb/>
所比之然則所賜衣裘幾能勝之矣文侯曰<lb/>
中止之君亦何好乎對曰好詩文侯曰於詩<lb/>
何好曰好黍離與晨風文侯曰黍離何哉對<lb/>
<pb n="7a"/>曰彼黍離離彼稷之苗行邁靡靡中心揺揺<lb/>
知我者謂我心憂不知我者謂我何求悠悠<lb/>
蒼天此何人哉文侯曰怨乎曰非敢怨也時<lb/>
思也文侯曰晨風謂何對曰鴥彼晨風鬱彼<lb/>
北林未見君子憂心欽欽如何如何忘我實<lb/>
多於是文侯大悅曰欲知其子視其母欲知<lb/>
其君視其所使中山君不賢惡能得賢遂廢<lb/>
太子訴召中山君以爲嗣詩曰鳯凰于飛翽<lb/>
翽其羽亦集爰止藹藹王多吉士惟君子使<lb/>
<pb n="7b"/>媚于天子君子曰夫使非直敝車罷馬而巳<lb/>
亦將喻誠信通氣志明好惡然後可使也<lb/>
子賤治單父其民附孔子曰告丘之所以治<lb/>
之者對曰不齊時發倉廪振困窮補不足孔<lb/>
子曰是小人附耳未也對曰賞有能招賢才<lb/>
退不肖孔子曰是士附耳未也對曰所父事<lb/>
者三人所兄事者五人所友者十有二人所<lb/>
師者一人孔子曰所父事者三人所兄事者<lb/>
五人足以教弟矣所友者十有二人足以祛<lb/>
<pb n="8a"/>壅蔽矣所師者一人足以慮無失䇿舉無敗<lb/>
功矣惜乎不齊爲之大功乃與堯舜叅矣詩<lb/>
曰愷悌君子民之父母子賤其似之矣<lb/>
度地圖居以立國崇恩博利以懷衆明好惡<lb/>
以正法度率民力稼學校庠序以立教事老<lb/>
養孤以化民升賢賞功以勸善懲奸絀失以<lb/>
醜惡講御習射以防患禁奸止邪以除害接<lb/>
賢連友以廣智宗親族附以益強詩曰愷悌<lb/>
君子<lb/>
<pb n="8b"/>齊景公使人於楚楚王與之上九重之臺顧<lb/>
使者曰齊有臺若此乎使者曰吾君有治位<lb/>
之坐土階三等茅茨不翦樸椽不斵者猶以<lb/>
謂爲之者勞居之者泰吾君惡有臺若此者<lb/>
於是楚王蓋悒如也使者可謂不辱君命其<lb/>
能專對矣<lb/>
傳曰予小子使爾繼邵公之後受命者必以<lb/>
其祖命之孔子爲魯司冦命之曰宋公之子<lb/>
弗甫有孫魯孔丘命爾爲司冦孔子曰弗甫<lb/>
<pb n="9a"/>敦及厥辟將不堪公曰不妄傳曰諸侯之有<lb/>
德天子錫之一錫車焉再錫衣服三錫虎賁<lb/>
四錫樂器五錫納陛六錫朱戶七錫弓矢八<lb/>
錫鈇鉞九錫秬鬯詩曰釐爾圭瓚秬鬯<hi>一卣</hi>
齊景公謂子貢曰先生何師對曰魯仲尼曰<lb/>
仲尼賢乎曰聖人也豈直賢哉景公嘻然而<lb/>
笑曰其聖何如子貢曰不知也景公悖然作<lb/>
色曰始言聖人今言不知何也子貢曰臣終<lb/>
身戴天不知天之高也終身踐地不知地之<lb/>
<pb n="9b"/>厚也若臣之事仲尼譬猶渴操壷杓就江海<lb/>
而飲之腹滿而去又安知江海之深乎景公<lb/>
曰先生之譽得無太甚乎子貢曰臣賜何敢<lb/>
甚言尚慮不及耳臣譽仲尼譬猶兩手捧土<lb/>
而附泰山其無益亦明矣使臣不譽仲尼譬<lb/>
猶兩手杷泰山無損亦明矣景公曰善豈其<lb/>
然善豈其然詩曰綿綿翼翼不測不克<lb/>
一糓不升謂之䭑二糓不升謂之飢三糓不<lb/>
升謂之饉四糓不升謂之荒五糓不升謂之<lb/>
<pb n="10a"/>大侵大侵之禮君食不兼味臺榭不飾道路<lb/>
不除百官𥙷而不制鬼神禱而不祠此大侵<lb/>
之禮也詩曰我居御卒荒此之謂也<lb/>
古者天子爲諸侯受封謂之采地百里諸侯<lb/>
以三十里七十里諸侯以二十里五十里諸<lb/>
侯以十里其後子孫雖有罪而絀使子孫賢<lb/>
者守其地世世以祠其始受封之君此之謂<lb/>
興滅國繼絶世也書曰兹予享于先王爾祖<lb/>
其從享之<lb/>
<pb n="10b"/>梁山崩晉君召大夫伯宗道逢輦者以其輦<lb/>
服其道伯宗使其右下欲鞭之輦者曰君趨<lb/>
道豈不遠矣不知事而行可乎伯宗喜問其<lb/>
居曰絳人也伯宗曰子亦有聞乎曰梁山崩<lb/>
壅河顧三日不流是以召子伯宗曰如之何<lb/>
曰天有山天崩之天有河天壅之伯宗將如<lb/>
之何伯宗私問之曰君其率羣臣素服而哭<lb/>
之旣而祠焉河斯流矣伯宗問其姓名弗告<lb/>
伯宗到君問伯宗以其言對於是君素服率<lb/>
<pb n="11a"/>群臣而哭之旣而祠焉河斯流矣君問伯宗<lb/>
何以知之伯宗不言受輦者詐以自知孔子<lb/>
聞之曰伯宗其無後攘人之善詩曰天降喪<lb/>
亂滅我立王又曰畏天之威于時保之<lb/>
晉平公使范昭觀齊國之政景公錫之宴晏<lb/>
子在前范昭趨曰願君之倅樽以爲壽景公<lb/>
顧左右曰酌寡人樽獻之客晏子對曰徹去<lb/>
樽范昭不說起舞顧太師曰子爲我奏成周<lb/>
之樂願舞太師對曰肓臣不習范昭起出門<lb/>
<pb n="11b"/>景公謂晏子曰夫晉天下大國也使范昭來<lb/>
觀齊國之政今子怒大國之使者將奈何晏<lb/>
子曰范昭之爲人也非陋而不知禮也是欲<lb/>
試吾君嬰故不從於是景公召太師而問之<lb/>
曰范昭使子奏成周之樂何故不調對如晏<lb/>
子於是范昭歸報平公曰齊未可并也吾試<lb/>
其君晏子知之吾犯其樂太師知之孔子聞<lb/>
之曰善乎晏子不出俎豆之間折衝千里詩<lb/>
曰實右序有周薄言震之莫不震疊<lb/>
<pb n="12a"/>三公者何曰司空司馬司徒也司馬主天司<lb/>
空主土司徒主人故隂陽不和四時不節星<lb/>
辰失度災變非常則責之司馬山陵崩竭川<lb/>
谷不流五糓不植草木不茂則責之司空君<lb/>
臣不正人道不和國多盗賊下怨其上則責<lb/>
之司徒故三公典其職憂其分舉其辯明其<lb/>
隱此三公之任也詩曰濟濟多士文王以寧<lb/>
又曰明照有周式序在位言各稱職也<lb/>
夫賢君之治也温良而和寛容而愛刑清而<lb/>
<pb n="12b"/>省喜賞而惡罰移風崇教生而不殺布惠施<lb/>
恩仁不偏與不奪民力役不踰時百姓得耕<lb/>
家有收聚民無凍餒食無腐敗士不造無用<lb/>
雕文不粥于肆斧斤以時入山林國無佚士<lb/>
皆用於世黎庶歡樂衍盈方外遠人歸義重<lb/>
譯執贄故得風雨不烈小雅曰有渰萋萋興<lb/>
雲祈祈以是知太平無飄風暴雨明矣<lb/>
昨日何生今日何成必念歸厚必念治生日<lb/>
愼一日完如金城詩曰我日斯邁而月斯征<lb/>
<pb n="13a"/>夙興夜寐無忝爾所生<lb/>
官怠於有成病加於小愈禍生於懈惰孝衰<lb/>
於妻子察此四者愼終如始易曰小狐汔濟<lb/>
濡其尾詩曰靡不有初鮮克有終<lb/>
孔子燕居子貢攝齊而前曰弟子事夫子有<lb/>
年矣才竭而智罷振於學問不能復進請一<lb/>
休焉孔子曰賜也欲焉休乎曰賜欲休於事<lb/>
君孔子曰詩云夙夜匪懈以事一人爲之若<lb/>
此其不易也若之何其休也曰賜休於事父<lb/>
<pb n="13b"/>孔子曰詩云孝子不匱永錫爾類爲之若此<lb/>
其不易也如之何其休也曰賜欲休於事兄<lb/>
弟孔子曰詩云妻子好合如皷瑟琴兄弟旣<lb/>
翕和樂且耽爲之若此其不易也如之何其<lb/>
休也曰賜欲休於畊田孔子曰詩云晝爾于<lb/>
茅宵爾索綯亟其乗屋其始播百穀爲之若<lb/>
此其不易也若之何其休也子貢曰君子亦<lb/>
有休乎孔子曰闔棺兮乃止播耳不知其時<lb/>
之易遷兮此之謂君子所休也故學而不已<lb/>
<pb n="14a"/>闔棺乃止詩曰日就月將言學者也<lb/>
魯哀公問冉有曰凡人之質而巳將必學而<lb/>
後爲君子乎冉有對曰臣聞之雖有良玉不<lb/>
刻鏤則不成器雖有美質不學則不成君子<lb/>
曰何以知其然也夫子路卞之野人也子貢<lb/>
衛之賈人也皆學問於孔子遂爲天下顯士<lb/>
諸侯聞之莫不尊敬卿大夫聞之莫不親愛<lb/>
學之故也昔呉楚燕代謀爲一舉而欲伐秦<lb/>
祧賈監門之子也爲秦徃使之遂絶其謀止<lb/>
<pb n="14b"/>其兵及其反國秦王大恱立爲上卿夫百里<lb/>
奚齊之乞者也逐於齊西無以進自賣五羊<lb/>
皮爲一軛車見秦繆公立爲相遂覇西戎太<lb/>
公望少爲人壻老而見去屠牛朝歌賃於棘<lb/>
津釣於磻溪文王舉而用之封於齊管仲親<lb/>
射桓公遂除報讎之心立以爲相存亡繼絶<lb/>
九合諸侯一匡天下此四子者皆嘗卑賤窮<lb/>
辱矣然其名聲馳於後世豈非學問之所致<lb/>
乎由此觀之士必學問然後成君子詩曰日<lb/>
<pb n="15a"/>就月將於是哀公嘻然而笑曰寡人雖不敏<lb/>
請奉先生之教矣<lb/>
曾子有過曾晳引杖擊之仆地有間乃蘇起<lb/>
曰先生得無病乎魯人賢曾子以告夫子夫<lb/>
子告門人參來汝不聞昔者舜爲人子乎小<lb/>
箠則待笞大杖則逃索而使之未嘗不在側<lb/>
索而殺之未嘗可得今汝委身以待暴怒拱<lb/>
立不去非王者之民其罪何如詩曰優哉柔<lb/>
哉亦是戾矣又曰載色載笑匪怒伊教<lb/>
<pb n="15b"/>齊景公使人爲弓三年乃成景公得弓而射<lb/>
不穿三札景公怒將殺弓人弓人之妻徃見<lb/>
景公曰蔡人之子弓人之妻也此弓者太山<lb/>
之南烏號之柘騂牛之角荆麋之筋河魚之<lb/>
膠也四物者天下之練材也不宜穿札之少<lb/>
如此且妾聞奚公之車不能獨走莫耶雖利<lb/>
不能獨斷必有以動之夫射之道在手若附<lb/>
枝掌若握卵四指如斷短杖右手發之左手<lb/>
不知此葢射之道景公以爲儀而射之穿七<lb/>
<pb n="16a"/>札蔡人之夫立出矣詩曰好是正直<lb/>
齊有得罪於景公者景公大怒縛置之殿下<lb/>
召左右肢解之敢諌者誅晏子左手持頭右<lb/>
手磨刀仰而問曰古者明王聖主其肢解人<lb/>
不審從何肢解始也景公離席曰縱之罪在<lb/>
寡人詩曰好是正直<lb/>
傳曰居處齊則色姝食飲齊則氣珍言語齊<lb/>
則信聽思齊則成志齊則盈五者齊斯神居<lb/>
之詩曰旣和且平依我磬聲<lb/>
<pb n="16b"/>魏文侯問狐卷子曰父賢足恃乎對曰不足<lb/>
子賢足恃乎對曰不足兄賢足恃乎曰不足<lb/>
弟賢足恃乎對曰不足臣賢足恃乎對曰不<lb/>
足文侯勃然作色而怒曰寡人問此五者於<lb/>
子一一以爲不足者何也對曰父賢不過堯<lb/>
而丹朱放子賢不過舜而瞽瞍頑兄賢不過<lb/>
舜而象傲弟賢不過周公而管叔誅臣賢不<lb/>
過湯武而桀紂伐望人者不至恃人者不乆<lb/>
君欲治從身始人何可恃乎詩曰自求<hi>伊祜</hi>
<pb n="17a"/>湯作護聞其宮聲使人温良而寛大聞其商<lb/>
聲使人方廉而好義聞其角聲使人惻隱而<lb/>
愛仁聞其徴聲使人樂養而好施聞其羽聲<lb/>
使人㳟敬而好禮詩曰湯降不遲聖敬<hi>日躋</hi>
孔子曰易先同人後大有承之以謙不亦可<lb/>
乎故天道虧盈而益謙地道變盈而流謙鬼<lb/>
神害盈而福謙人道惡盈而好謙謙者抑事<lb/>
而損者也持盈之道抑而損之此謙德之於<lb/>
行也順之者吉逆之者凶五帝旣没三王旣<lb/>
<pb n="17b"/>衰能行謙德者其惟周公乎文王之子武王<lb/>
之弟成王之叔父假天子之尊位七年所執<lb/>
贄而師見者十人所還質而友見者十三人<lb/>
窮巷白屋之士所先見者四十九人時進善<lb/>
者百人宫朝者千人諌臣五人輔臣五人拂<lb/>
臣六人載干戈以至於封侯而同姓之士百<lb/>
人孔子曰猶以周公爲天下賞則以同族爲<lb/>
衆而異族爲寡也故德行寛容而守之以恭<lb/>
者榮土地廣大而守之以儉者安位尊禄重<lb/>
<pb n="18a"/>而守之以卑者貴人衆兵強而守之以畏者<lb/>
勝聰明睿智而守之以愚者哲博聞強記而<lb/>
守之以淺者不溢此六者皆謙德也易曰謙<lb/>
亨君子有終吉能以此終吉者君子之道也<lb/>
貴爲天子冨有四海而德不謙以亡其身者<lb/>
桀紂是也而况衆庶乎夫易有一道焉大足<lb/>
以治天下中足以安家國近足以守其身者<lb/>
其惟謙德乎詩曰湯降不遲聖敬日躋<lb/>
昔者田子方出見老馬於道喟然有志焉以<lb/>
<pb n="18b"/>問於御者曰此何馬也曰故公家畜也罷而<lb/>
不爲用故出放也田子方曰少盡其力而老<lb/>
去其身仁者不爲也束帛而贖之窮士聞之<lb/>
知所歸心矣詩曰湯降不遲聖敬日躋<lb/>
齊莊公出獵有螳蜋舉足將摶其輪問其御<lb/>
曰此何蟲也御曰此是螳蜋也其爲蟲知進<lb/>
而不知退不量力而輕就敵莊公曰以爲人<lb/>
必爲天下勇士矣於是廻車避之而勇士歸<lb/>
之詩曰湯降不遲<lb/>
<pb n="19a"/>魏文侯問李克曰人有惡乎李克曰有夫貴<lb/>
者則賤者惡之冨者則貧者惡之智者則愚<lb/>
者惡之文侯曰善行此三者使人勿惡亦可<lb/>
乎李克曰可臣聞貴而下賤則衆弗惡也冨<lb/>
能分貧則窮士弗惡也智而教愚則童蒙者<lb/>
弗惡也文侯曰善哉言乎堯舜其猶病諸寡<lb/>
人雖不敏請守斯語矣詩曰不遑啓處<lb/>
有鳥於此架巢於葭葦之顚天喟然而風則<lb/>
葭折而巢壞何其所托者弱也稷蜂不攻而<lb/>
<pb n="19b"/>社䑕不薰非以稷蜂社䑕之神其所托者善<lb/>
也故聖人求賢者以輔夫吞舟之魚大矣蕩<lb/>
而失水則爲螻蟻所制失其輔也故曰不明<lb/>
爾德時無背無側爾德不明以無陪無卿<lb/>
詩外傳卷第八<lb/>
</p>

  </div>
            <div> <lb/>
    <p>
<pb n="1a"/>詩外傳卷第九<lb/>
　　　　　　　　　　韓嬰<lb/>
孟子少時誦其母方織孟輟然中止乃復進<lb/>
其母知其諠也呼而問之曰何爲中止對曰<lb/>
有所失復得其母引刀裂其織以此誡之自<lb/>
是之後孟子不復諠矣孟子少時東家殺豚<lb/>
孟子問其母曰東家殺豚何爲母曰欲啖汝<lb/>
其母自悔而言曰吾懷姙是子席不止不坐<lb/>
割不正不食胎教之也今適有知而欺之是<lb/>
<pb n="1b"/>教之不信也乃買東家豚肉以食之明不欺<lb/>
也詩曰冝爾子孫繩繩兮言賢母使子<hi>賢也</hi>
田子爲相三年歸休得金百鎰奉其母母曰<lb/>
子安得此金對曰所受俸禄也母曰爲相三<lb/>
年不食乎治官如此非吾所欲也孝子之事<lb/>
親也盡力致誠不義之物不入於館爲人子<lb/>
不可不孝也子其去之田子愧慙走出造朝<lb/>
還金退請就獄王賢其母說其義即舎田子<lb/>
罪令復爲相以金賜其母詩曰冝爾子孫繩<lb/>
<pb n="2a"/>繩兮<lb/>
孔子行聞哭聲甚悲孔子曰驅驅前有賢者<lb/>
至則臯魚也𬒳褐擁鎌哭於道傍孔子辟車<lb/>
與之言曰子非有喪何哭之悲也臯魚曰吾<lb/>
失之三矣少而學游諸侯以後吾親失之一<lb/>
也高尚吾志間吾事君失之二也與友厚而<lb/>
小絶之失之三矣樹欲靜而風不止子欲養<lb/>
而親不待也徃而不可得見者親也吾請從<lb/>
此辭矣立槁而死孔子曰弟子誡之足以識<lb/>
<pb n="2b"/>矣於是門人辭歸而養親者十有三人子路<lb/>
曰有人於斯夙興夜寐手足胼胝而面目黧<lb/>
黒樹藝五榖以事其親而無孝子之名者何<lb/>
也孔子曰吾意者身未敬邪色不順邪辭不<lb/>
遜邪古人有言曰衣歟食歟曾不爾即子勞<lb/>
以事其親無此三者何爲無孝之名意者所<lb/>
友非仁人邪坐語汝雖有國士之力不能自<lb/>
舉其身非無力也勢不便也是以君子入則<lb/>
篤孝出則友賢何爲其無孝子之名詩曰父<lb/>
<pb n="3a"/>母孔邇<lb/>
伯牙鼓琴鍾子期聽之方鼓琴志在山鍾子<lb/>
期曰善哉鼓琴巍巍乎如太山志在流水鍾<lb/>
子期曰善哉鼓琴洋洋乎若江河鍾子期死<lb/>
伯牙擗琴絶絃終身不復鼓琴以爲世無足<lb/>
與鼓琴也非獨琴如此賢者亦有之茍非其<lb/>
時則賢者將奚由得遂其功哉<lb/>
秦攻魏破之少子亡而不得令魏國曰有得<lb/>
公子者賜金千斤匿者罪至十族公子乳母<lb/>
<pb n="3b"/>與俱亡人謂乳母曰得公子者賞甚重乳母<lb/>
當知公子處而言之乳母應之曰我不知其<lb/>
處雖知之死則死不可以言也爲人養子不<lb/>
能隱而言之是畔上畏死吾聞忠不畔上勇<lb/>
不畏死凡養人子者生之非務殺之也豈可<lb/>
見利畏誅之故廢義而行詐哉吾不能生而<lb/>
使公子獨死矣遂與公子俱逃澤中秦軍見<lb/>
而射之乳母以身蔽之著十二矢遂不令中<lb/>
公子秦王聞之饗以太牢且爵其兄爲大夫<lb/>
<pb n="4a"/>詩曰我心匪石不可轉也<lb/>
子路曰人善我我亦善之人不善我我不善<lb/>
之子貢曰人善我我亦善之人不善我我則<lb/>
引之進退而巳耳顔回曰人善我我亦善之<lb/>
人不善我我亦善之三子所持各異問於夫<lb/>
子夫子曰由之所持蠻貊之言也賜之所言<lb/>
朋友之言也回之所言親屬之言也詩曰人<lb/>
之無良我以爲兄<lb/>
齊景公縱酒醉而解衣冠鼓琴以自樂顧左<lb/>
<pb n="4b"/>右曰仁人亦樂此乎左右曰仁人耳目猶人<lb/>
何爲不樂乎景公曰駕車以迎晏子晏子聞<lb/>
之朝服而至景公曰今者寡人此樂願與大<lb/>
夫同之晏子曰君言過矣自齊國五尺巳上<lb/>
力皆能勝嬰與君所以不敢者畏禮也故自<lb/>
天子無禮則無以守社稷諸侯無禮則無以<lb/>
守其國爲人上無禮則無以使其下爲人下<lb/>
無禮則無以事其上大夫無禮則無以治其<lb/>
家兄弟無禮則不同居人而無禮不若遄死<lb/>
<pb n="5a"/>景公色媿離席而謝曰寡人不仁無良左右<lb/>
淫湎寡人以至於此請殺左右以𥙷其過晏<lb/>
子曰左右無過君好禮則有禮者至無禮者<lb/>
去君惡禮則無禮者至有禮者去左右何罪<lb/>
乎景公曰善哉乃更衣而坐觴酒三行晏子<lb/>
辭去景公拜送詩曰人而無禮胡不遄死<lb/>
傳曰堂衣若扣孔子之門曰丘在乎丘在乎<lb/>
子貢應之曰君子尊賢而容衆嘉善而矜不<lb/>
能親内及外己所不欲勿施於人子何言吾<lb/>
<pb n="5b"/>師之名焉堂衣若曰子何年少言之絞子貢<lb/>
曰大車不絞則不成其任琴瑟不絞則不成<lb/>
其音子之言絞是以絞之也堂衣若曰吾始<lb/>
以鴻之力今徒翼耳子貢曰非鴻之力安能<lb/>
舉其翼詩曰如切如磋如琢如磨<lb/>
齊景公出弋昭華之池顔鄧聚主鳥而亡之<lb/>
景公怒而欲殺之晏子曰夫鄧聚有死罪四<lb/>
請數而誅之景公曰諾晏子曰鄧聚爲吾君<lb/>
主鳥而亡之是罪一也使吾君以鳥之故而<lb/>
<pb n="6a"/>殺人是罪二也使四國諸侯聞之以吾君重<lb/>
鳥而輕士是罪三也天子聞之必將貶絀吾<lb/>
君危其社稷絶其宗廟是罪四也此四罪者<lb/>
故當殺無赦臣請加誅焉景公曰止此亦吾<lb/>
過矣願夫子爲寡人敬謝焉詩曰邦之<hi>司直</hi>
魏文侯問於解狐曰寡人將立西河之守誰<lb/>
可用者解狐對曰荆伯柳者賢人殆可文侯<lb/>
將以荆伯柳爲西河守荆伯柳問左右誰言<lb/>
我於吾君左右皆曰解狐荆伯柳徃見解狐<lb/>
<pb n="6b"/>而謝之曰子乃寛臣之過也言於君謹再拜<lb/>
謝解狐曰言子者公也怨子者吾私也公事<lb/>
巳行怨子如故張弓射之走十歩而没可謂<lb/>
勇矣詩曰邦之司直<lb/>
楚有善相人者所言無遺美聞於國中莊王<lb/>
召見而問焉對曰臣非能相人也能相人之<lb/>
友者也觀布衣者其友皆孝悌篤謹畏令如<lb/>
此者家必日益而身日安此所謂吉人者也<lb/>
觀事君者其友皆誠信有行好善如此者措<lb/>
<pb n="7a"/>事日益官職日進此所謂吉臣者也人主朝<lb/>
臣多賢左右多忠主有失敗皆交爭正諌如<lb/>
此者國日安主日尊名聲日顯此所謂吉主<lb/>
者也臣非能相人也觀友者也王曰善其所<lb/>
以任賢使能而霸天下者始遇之於是也詩<lb/>
曰彼巳之子邦之彦兮<lb/>
孔子出遊少源之野有婦人中澤而哭其音<lb/>
甚哀孔子使弟子問焉曰夫人何哭之哀婦<lb/>
人曰郷者刈蓍薪亡吾蓍簪吾是以哀也弟<lb/>
<pb n="7b"/>子曰刈蓍薪而亡蓍簪有何悲焉婦人曰非<lb/>
傷亡簪也蓋不忘故也<lb/>
傳曰君子之聞道入之於耳藏之於心察之<lb/>
以仁守之以信行之以義出之以遜故人無<lb/>
不虚心而聽也小人之聞道入之於耳出之<lb/>
於口苟言而巳譬如飽食而嘔之其不惟肌<lb/>
膚無益而於志亦戾矣詩曰胡能有定<lb/>
孔子與子貢子路顔淵游於戎山之上孔子<lb/>
喟然嘆曰二三子各言爾志予將覽焉由爾<lb/>
<pb n="8a"/>何如對曰得白羽如月赤羽如朱擊鐘皷者<lb/>
上聞於天下槊於地使將而攻之惟由爲能<lb/>
孔子曰勇士哉賜爾何如對曰得素衣縞冠<lb/>
使於兩國之間不持尺寸之兵升斗之糧使<lb/>
兩國相親如弟兄孔子曰辯士哉回爾何如<lb/>
對曰鮑魚不與蘭茝同笥而藏桀紂不與堯<lb/>
舜同時而治二子巳言回何言哉孔子曰回<lb/>
有鄙之心顔淵曰願得明王聖主爲之相使<lb/>
城郭不治溝池不鑿隂陽和調家給人足鑄<lb/>
<pb n="8b"/>庫兵以爲農器孔子曰大士哉由來區區汝<lb/>
何攻賜來便便汝何使願得之冠爲子宰焉<lb/>
賢士不以耻食不以辱得老子曰名與身孰<lb/>
親身與貨孰多得與亡孰病是故甚愛必大<lb/>
費多藏必厚亡知足不辱知止不殆可以長<lb/>
乆大成若缺其用不敝大盈若冲其用不窮<lb/>
大直若詘大辯若訥大巧若拙其用不屈罪<lb/>
莫大於多欲禍莫大於不知足故知足之足<lb/>
常足矣<lb/>
<pb n="9a"/>孟子妻獨居踞孟子入戸視之白其母曰婦<lb/>
無禮請去之母曰何也曰踞其母曰何知之<lb/>
孟子曰我親見之母曰乃汝無禮也非婦無<lb/>
禮禮不云乎將入門將上堂聲必揚將入戸<lb/>
視必下不掩人不備也今汝徃燕私之處入<lb/>
戶不有聲令人踞而視之是汝之無禮也非<lb/>
婦無禮也於是孟子自責不敢去婦詩曰采<lb/>
葑采菲無以下體<lb/>
孔子出衛之東門逆姑布子卿曰二三子引<lb/>
<pb n="9b"/>車避有人將來必相我者也志之姑布子卿<lb/>
亦曰二三子引車避有聖人將來孔子下歩<lb/>
姑布子卿迎而視之五十歩從而望之五十<lb/>
歩顧子貢曰是何爲者也子貢曰賜之師也<lb/>
所謂魯孔丘也姑布子卿曰是魯孔丘歟吾<lb/>
固聞之子貢曰賜之師何如姑布子卿曰得<lb/>
堯之顙舜之目禹之頸臯陶之喙從前視之<lb/>
盎盎乎似有王者從後視之高肩弱脊此惟<lb/>
不及四聖者也子貢吁然姑布子卿曰子何<lb/>
<pb n="10a"/>患焉汙面而不惡葭喙而不藉遠而望之羸<lb/>
乎若喪家之狗子何患焉子何患焉子貢以<lb/>
告孔子孔子無所辭獨辭䘮家之狗耳曰丘<lb/>
何敢乎子貢曰汙面而不惡葭喙而不藉賜<lb/>
以知之矣不知䘮家狗何足辭也子曰賜汝<lb/>
獨不見夫䘮家之狗歟旣歛而椁布器而祭<lb/>
顧望無人意欲施之上無明王下無賢士方<lb/>
伯王道衰政教失強陵弱衆暴寡百姓縱心<lb/>
莫之綱紀是人固以丘爲欲當之者也丘何<lb/>
<pb n="10b"/>敢乎<lb/>
脩身不可不愼也嗜慾侈則行虧讒毁行則<lb/>
害成患生於忿怒禍起於纎微汙辱難湔灑<lb/>
敗失不復追不深念遠慮後悔何益徼幸者<lb/>
伐性之斧也嗜慾者逐禍之馬也謾誕者趨<lb/>
禍之路也毁於人者困竆之舎也是故君子<lb/>
不徼幸節嗜慾務忠信無毀於一人則名聲<lb/>
尚尊稱爲君子矣詩曰何其處兮必有<hi>與也</hi>
君子之居也綏如安裘晏如覆杅天下有道<lb/>
<pb n="11a"/>則諸侯畏之天下無道則庶人易之非獨今<lb/>
日自古亦然昔者范蠡行遊與齊屠地居奄<lb/>
忽龍變仁義沈浮湯湯慨慨天地同憂故君<lb/>
子居之安得自若詩曰心之憂矣其誰<hi>知之</hi>
田子方之魏魏太子從車百乗而迎之郊太<lb/>
子再拜謁田子方田子方不下車太子不說<lb/>
曰敢問何如則可以驕人矣田子方曰吾聞<lb/>
以天下驕人而亡者有矣由此觀之則貧賤<lb/>
可以驕人矣夫志不得則授履而適秦楚耳<lb/>
<pb n="11b"/>安徃而不得貧賤乎於是太子再拜而後退<lb/>
田子方遂不下車<lb/>
戴晉生弊衣冠而徃見梁王梁王曰前日寡<lb/>
人以上大夫之禄要先生先生不留今過寡<lb/>
人邪戴晉生欣然而笑仰而永嘆曰嗟乎由<lb/>
此觀之君曾不足與遊也君不見大澤中雉<lb/>
乎五歩一噣終日乃飽羽毛恱澤光照於日<lb/>
月奮翼爭鳴聲響於陵澤者何彼樂其志也<lb/>
授置之囷倉中常噣梁粟不旦時而飽然猶<lb/>
<pb n="12a"/>羽毛憔悴志氣益下低頭不鳴夫食豈不善<lb/>
哉彼不得其志故也今臣不遠千里而從君<lb/>
遊者豈食不足竊慕君之道耳臣始以君爲<lb/>
好士天下無雙乃今見君不好士明矣辭而<lb/>
去終不復徃<lb/>
楚莊王使使賫金百斤聘北郭先生先生曰<lb/>
臣有箕箒之使願入計之即謂婦人曰楚欲<lb/>
以我爲相今日相即結駟列騎食方丈於前<lb/>
如何婦人曰夫子以織屨爲食食粥毚履無<lb/>
<pb n="12b"/>怵惕之憂者何哉與物無治也今如結駟列<lb/>
騎所安不過容膝食方丈於前所甘不過一<lb/>
肉以容膝之安一肉之味而殉楚國之憂其<lb/>
可乎於是遂不應聘與婦去之詩曰彼美淑<lb/>
姬可與晤言<lb/>
傳曰昔戎將由余使秦秦繆公問以得失之<lb/>
要對曰古有國者未甞不以恭儉也失國者<lb/>
未甞不以驕奢也由余因論五帝三王之所<lb/>
以衰及至布衣之所以亡繆公然之於是告<lb/>
<pb n="13a"/>内史王繆曰隣國有聖人敵國之憂也由余<lb/>
聖人也將奈之何王繆曰夫戎王居僻陋之<lb/>
地未甞見中國之聲色也君其遺之女樂以<lb/>
媱其志亂其政其臣下必踈因爲由余請緩<lb/>
期使其君臣有間然後可圖繆公曰善乃使<lb/>
王繆以女樂二列遺戎王爲由余請期戎王<lb/>
大恱許之於是張酒聽樂日夜不休終歲媱<lb/>
縱卒馬多死由余歸數諌不聽去之秦秦公<lb/>
子迎拜之上卿遂并國十二辟地千里<lb/>
<pb n="13b"/>子夏過曾子曾子曰入食子夏曰不爲公費<lb/>
乎曾子曰君子有三費飲食不在其中君子<lb/>
有三樂鐘磬琴瑟不在其中子夏曰敢問三<lb/>
樂曾子曰有親可畏有君可事有子可遺此<lb/>
一樂也有親可諌有君可去有子可怒此二<lb/>
樂也有君可喻有友可助此三樂也子夏曰<lb/>
敢問三費曾子曰少而學長而忘此一費也<lb/>
事君有功而輕負之此二費也乆交友而中<lb/>
絶之此三費也子夏曰善哉謹身事一言愈<lb/>
<pb n="14a"/>於終身之誦而事一士愈於治萬民之功夫<lb/>
人不可以不知也吾甞蓾焉吾田朞歲不收<lb/>
土莫不然何况於人乎與人以實雖踈必密<lb/>
與人以虚雖戚必踈夫實之與實如膠如漆<lb/>
虚之與虚如薄冰之見晝日君子可不留意<lb/>
哉詩曰神之聽之終和且平<lb/>
晏子之妻使人布衣紵表田無宇譏之曰出<lb/>
於室何爲者也晏子曰家臣也田無宇曰位<lb/>
爲中卿食田七十萬何用是人爲畜之晏子<lb/>
<pb n="14b"/>曰棄老取少謂之瞽貴而忘賤謂之亂見色<lb/>
而說謂之逆吾豈以逆亂瞽之道哉<lb/>
夫鳯凰之初起也翾翾十歩之雀喔咿而笑<lb/>
之及其升於高一詘一信展而雲間藩木之<lb/>
雀超然自知不及遠矣士褐衣緼著未甞完<lb/>
也糲藿之食未嘗飽也世俗之士即以爲羞<lb/>
耳及其出則安百議用則延民命世俗之士<lb/>
超然自知不及遠矣詩曰正是國人胡不萬<lb/>
年<lb/>
<pb n="15a"/>齊王厚送女欲妻屠牛吐屠牛吐辭以疾其<lb/>
友曰子終死腥臭之肆而巳乎何爲辭之吐<lb/>
應之曰其女醜其友曰子何以知之吐曰以<lb/>
吾屠知之其友曰何謂也吐曰吾肉善而去<lb/>
若少耳吾肉不善雖以吾附益之尚猶賈不<lb/>
售今厚送子子醜故耳其友後見之果醜傳<lb/>
曰目如擗杏齒如編貝<lb/>
傳曰孔子過康子子張子夏從孔子入坐二<lb/>
子相與論終日不决子夏辭氣甚隘顔色甚<lb/>
<pb n="15b"/>變子張曰子亦聞夫子之議論邪徐言誾誾<lb/>
威儀翼翼後言先黙得之推讓巍巍乎蕩蕩<lb/>
乎道有歸矣小人之論也專意自是言人之<lb/>
非瞋目搤腕疾言噴噴口沸目赤一幸得勝<lb/>
疾笑嗌嗌威儀固陋辭氣鄙俗是以君子賤<lb/>
之也<lb/>
詩外傳卷第九<lb/>
</p>

  </div>
            <div> <lb/>
    <p>
<pb n="1a"/>詩外傳卷第十<lb/>
　　　　　　　　　　韓嬰<lb/>
齊桓公逐白鹿至麥丘之邦遇人曰何謂者<lb/>
也對曰臣麥丘之邦人桓公曰叟年幾何對<lb/>
曰臣年八十有三矣桓公曰美哉與之飲曰<lb/>
叟盍爲寡人壽也對曰野人不知爲君王之<lb/>
壽桓公曰盍以叟之壽祝寡人矣邦人奉觴<lb/>
再拜曰使吾君固壽金玉之賤人民是寳桓<lb/>
公曰善哉祝乎寡人聞之矣至德不孤善言<lb/>
<pb n="1b"/>必再叟盍優之邦人奉觴再拜曰使吾君好<lb/>
學士而不惡問賢者在側諌者得入桓公曰<lb/>
善哉祝乎寡人聞之至德不孤善言必三叟<lb/>
盍優之邦人奉觴再拜曰無使羣臣百姓得<lb/>
罪於吾君無使吾君得罪於羣臣百姓桓公<lb/>
不說曰此言者非夫前二言之祝叟其革之<lb/>
矣邦人澘然而涕下曰願君熟思之此一言<lb/>
者夫前二言之上也臣聞子得罪於父可因<lb/>
姑娣妹謝也父乃赦之臣得罪於君可使左<lb/>
<pb n="2a"/>右謝也君乃赦之昔者桀得罪於臣也至今<lb/>
未有爲謝也桓公曰善哉寡人頼宗廟之福<lb/>
社稷之靈使寡人遇叟於此扶而載之自御<lb/>
以歸薦之於廟而斷政焉桓公之所以九合<lb/>
諸侯一匡天下不以兵車者非獨管仲也亦<lb/>
遇之於是詩曰濟濟多士文王以寧<lb/>
鮑叔薦管仲曰臣所不如管夷吾者五寛惠<lb/>
柔愛臣弗如也忠信可結於百姓臣弗如也<lb/>
制禮約法於四方臣弗如也决獄折中臣弗<lb/>
<pb n="2b"/>如也執枹鼓立於軍門使士卒勇臣弗如也<lb/>
詩曰濟濟多士文王以寧<lb/>
晉文公重耳亡過曹里鳬湏從因盗重耳資<lb/>
而亡重耳無糧餒不能行子推割股肉以食<lb/>
重耳然後能行及重耳反國國中多不附重<lb/>
耳者於是里鳬須造見曰臣能安晉國文公<lb/>
使人應之曰子尚何面目來見寡人欲安晉<lb/>
也里鳬須曰君沐邪使者曰否鳬湏曰臣聞<lb/>
沐者其心倒心倒者其言悖今君不沐何言<lb/>
<pb n="3a"/>之悖也使者以聞文公見之里鳬須仰首曰<lb/>
離國乆臣民多過君君反國而民皆自危里<lb/>
鳬須又襲竭君之資避於深山而君以餒介<lb/>
子推割股天下莫不聞臣之爲賊亦大矣罪<lb/>
至十族未足塞責然君誠赦之罪與驂乗遊<lb/>
於國中百姓見之必知不念舊惡人自安矣<lb/>
於是文公大恱從其計使驂乗於國中百姓<lb/>
見之皆曰夫里鳬須且不誅而驂乗吾何懼<lb/>
也是以晉國大寧故書云文王卑服即康功<lb/>
<pb n="3b"/>田功若里鳬須罪無赦者也詩曰濟濟多士<lb/>
文王以寧<lb/>
傳曰言爲王之不易也大命之至其太宗太<lb/>
史太祝斯素服執䇿北面而弔乎天子曰大<lb/>
命旣至矣如之何憂之長也授天子䇿一矣<lb/>
曰敬享以祭永主天命畏之無疆厥躬無敢<lb/>
寧授天子䇿二矣曰敬之夙夜伊祝厥躬無<lb/>
怠萬民望之授天子䇿三矣曰天子南面受<lb/>
於帝位以治爲憂未以位爲樂也詩曰天難<lb/>
<pb n="4a"/>忱斯不易惟王<lb/>
君子温儉以求於仁恭讓以求於禮得之自<lb/>
是不得自是故君子之於道也猶農夫之耕<lb/>
雖不獲年之優無以易也大王亶甫有子曰<lb/>
太伯仲雍季歷歷有子曰昌太伯知大王賢<lb/>
昌而欲季爲後也太伯去之吳大王將死謂<lb/>
曰我死汝徃讓兩兄彼即不來汝有義而安<lb/>
大王薨季之吳告伯仲伯仲從季而歸群臣<lb/>
欲伯之立季季又讓伯謂仲曰今群臣欲我<lb/>
<pb n="4b"/>立季季又讓何以處之仲曰刑有所謂矣要<lb/>
於扶微者可以立季季遂立而養文王文王<lb/>
果受命而王孔子曰太伯獨見王季獨知伯<lb/>
見父志季知父心故大王太伯王季可謂見<lb/>
始知終而能承志矣詩曰自太伯王季惟此<lb/>
王季因心則友則友其兄則篤其慶載錫之<lb/>
光受禄無䘮奄有四方此之謂也太伯反呉<lb/>
吳以爲君至夫差二十八世而滅<lb/>
齊宣王與魏惠王㑹田於郊魏王曰亦有寳<lb/>
<pb n="5a"/>乎齊王曰無有魏王曰若寡人之小國也尚<lb/>
有徑寸之珠照車前後十二乗者十枚奈何<lb/>
以萬乗之國無寳乎齊王曰寡人之所以爲<lb/>
寳與王異吾臣有檀子者使之守南城則楚<lb/>
人不敢爲寇泗水上有十二諸侯皆來朝吾<lb/>
臣有盼子者使之守髙唐則趙人不敢東漁<lb/>
於河吾臣有黔夫者使之守徐州則燕人祭<lb/>
北門趙人祭西門從而歸之者十千餘家吾<lb/>
臣有種首者使之備盗賊而道不拾遺吾將<lb/>
<pb n="5b"/>以照千里之外豈特十二乗哉魏王慙不懌<lb/>
而去詩曰辭之懌矣民之莫矣<lb/>
東海有勇士曰菑丘訢以勇猛聞於天下遇<lb/>
神淵曰飲馬其僕曰飲馬於此者馬必死曰<lb/>
以訢之言飲之其馬果沈菑丘訢去朝服拔<lb/>
劒而人三日三夜殺三蛟一龍而出雷神隨<lb/>
而擊之十日十夜眇其左目要離聞之徃見<lb/>
之曰訢在乎曰送有䘮者徃見訢於墓曰聞<lb/>
雷神擊子十日十夜眇子左目夫天怨不全<lb/>
<pb n="6a"/>日人怨不旋踵至今弗報何也叱而去墓上<lb/>
振憤者不可勝數要離歸謂門人曰菑丘訢<lb/>
天下之勇士也今日我辱之人中是其必來<lb/>
攻我暮無閉門寢無閉戸菑丘訢果夜來拔<lb/>
劒住要離頸曰子有死罪三辱我以人中死<lb/>
罪一也暮不閉門死罪二也寢不閉戸死罪<lb/>
三也要離曰子待我一言來謁不肖一也㧞<lb/>
劒不刺不肖二也刃先辭後不肖三也能殺<lb/>
我者是毒藥之死耳菑丘訢引劒而去曰嘻<lb/>
<pb n="6b"/>所不若者天下惟此子爾傳曰公子目夷以<lb/>
辭得國今要離以辭得身言不可不文猶若<lb/>
此乎詩曰辭之懌矣民之莫矣<lb/>
傳曰齊使使獻鴻於楚鴻渴使者道飲鴻玃<lb/>
笞潰失使者遂之楚曰齊使臣獻鴻鴻渇道<lb/>
飲玃笞潰失臣欲亡爲失兩君之使不通欲<lb/>
抜劒而死人將以吾君賤士貴鴻也玃笞在<lb/>
此願以汙事楚王賢其言辯其詞因留而賜<lb/>
之終身以爲上客故使者必矜文辭喻誠信<lb/>
<pb n="7a"/>明氣志解結申屈然後可使也詩曰辭之懌<lb/>
矣<lb/>
扁鵲過虢侯世子暴病而死扁鵲造宫曰吾<lb/>
聞國中卒有壤土之事得無有急乎曰世子<lb/>
暴病而死扁鵲曰入言鄭醫秦越人能治之<lb/>
庶子之好方者出應之曰吾聞上古醫曰弟<lb/>
父弟父之爲醫也以莞爲席以蒭爲狗北面<lb/>
而祝之發十言耳諸扶輿而來者皆平復如<lb/>
故子之方豈能若是乎扁鵲曰不能又曰吾<lb/>
<pb n="7b"/>聞中古之爲醫者曰踰跗踰跗之爲醫也榒<lb/>
木爲腦芷草爲軀吹竅定腦死者復生子之<lb/>
方豈能若是乎扁鵲曰不能中庶子曰茍如<lb/>
子之方譬如以管窺天以錐刺地所窺者大<lb/>
所見者小所刺者巨所中者少如子之方豈<lb/>
足以變童子哉扁鵲曰不然事故有昧投而<lb/>
中蟁頭掩目而别白黑者夫世子病所謂尸<lb/>
蹶者以爲不然試入診世子股隂當温耳焦<lb/>
焦如有啼者聲若此者皆可活也中庶子遂<lb/>
<pb n="8a"/>入診世子以病報虢侯聞之足跣而𧺫至門<lb/>
曰先生遠辱幸臨寡人先生幸而治之則糞<lb/>
土之息得蒙天地載長爲人先生弗治則先<lb/>
犬馬塡壑矣言未卒而涕泣沾襟扁鵲入砥<lb/>
鍼礪石取三陽五輸爲先軒之竈八拭之陽<lb/>
子同藥子明灸陽子游按磨子儀反神子越<lb/>
扶形於是世子復生天下聞之皆以扁鵲能<lb/>
起死人也扁鵲曰吾不能起死人直使夫當<lb/>
生者起死者猶可藥而况生乎悲夫罷君之<lb/>
<pb n="8b"/>治無可藥而息也詩曰不可救藥言必亡而<lb/>
巳矣<lb/>
楚丘先生披蓑帶索徃見孟嘗君孟嘗君曰<lb/>
先生老矣春秋高矣多遺忘矣何以教文楚<lb/>
丘先生曰惡君謂我老惡君謂我老意者將<lb/>
使我投石超距乎追車赴馬乎逐麋鹿搏豹<lb/>
虎乎吾則死矣何暇老哉將使我深計遠謀<lb/>
乎定猶豫而决嫌疑乎出正辭而當諸侯乎<lb/>
吾乃始壯耳何老之有孟嘗君赧然汗出至<lb/>
<pb n="9a"/>踵曰文過矣文過矣詩曰老夫灌灌<lb/>
齊景公游於牛山之上而北望齊曰美哉國<lb/>
乎鬱鬱㤗山使古而無死者則寡人將去此<lb/>
而何之俯而泣沾襟國子高子曰然臣頼君<lb/>
之賜䟽食惡肉可得而食也駑馬柴車可得<lb/>
而乗也且猶不欲死况君乎俯泣晏子曰樂<lb/>
哉今日嬰之游也見怯君一而䛕臣二使古<lb/>
而無死者則太公至今猶存吾君方今將𬒳<lb/>
蓑苙而立乎畎畒之中惟事之恤何暇念死<lb/>
<pb n="9b"/>乎景公慙而舉觴自罰因罰二臣<lb/>
秦繆公將田而䘮其馬求三日而得之於莖<lb/>
山之陽有鄙夫乃相與食之繆公曰此駮馬<lb/>
之肉不得酒者死繆公乃求酒徧飲之然後<lb/>
去明年晉師與繆公戰晉之左格右者圍繆<lb/>
公而擊之甲巳墮者六矣食馬者三百餘人<lb/>
皆曰吾君仁而愛人不可不死還擊晉之左<lb/>
格右免繆公之死<lb/>
傳曰卞莊子好勇母無恙時三戰而三北交<lb/>
<pb n="10a"/>游非之國君辱之卞莊子受命顔色不變及<lb/>
母死三年魯興師卞莊子請從至見於將軍<lb/>
曰前猶與母處是以戰而北也辱吾身今母<lb/>
没矣請塞責遂走敵而鬬獲甲首而獻之請<lb/>
以此塞一北又獲甲首而獻之請以此塞再<lb/>
北將軍止之曰足不止又獲甲首而獻之曰<lb/>
請以此塞三北將軍止之曰足請爲兄弟卞<lb/>
莊子曰夫北以養母也今母殁矣吾責塞矣<lb/>
吾聞之節士不以辱生遂奔敵殺七十人而<lb/>
<pb n="10b"/>死君子聞之曰三北巳塞責又滅世斷宗士<lb/>
節小具矣而於孝未終也詩曰靡不有初鮮<lb/>
克有終<lb/>
天子有爭臣七人雖無道不失其天下昔殷<lb/>
王紂殘賊百姓絶逆天道至斮朝渉刳孕婦<lb/>
脯鬼侯醢梅伯然所以不亡者以其有箕子<lb/>
比干之故微子去之箕子執囚爲奴比干諌<lb/>
而死然後周加兵而誅絶之諸侯有爭臣五<lb/>
人雖無道不失其國吳王夫差爲無道至驅<lb/>
<pb n="11a"/>一市之民以葬闔閭然所以不亡者有伍子<lb/>
胥之故也胥以死越王勾踐欲伐之范蠡諌<lb/>
曰子胥之計䇿尚未忘於吳王之腹心也子<lb/>
胥死後三年越乃能攻之大夫有爭臣三人<lb/>
雖無道不失其家季氏爲無道僭天子舞八<lb/>
佾旅泰山以雍徹孔子曰是可忍也孰不可<lb/>
忍也然不亡者以冉有季路爲宰臣也故曰<lb/>
有諤諤爭臣者其國昌有黙黙䛕臣者其國<lb/>
亡詩曰不明爾德時無背無側爾德不明以<lb/>
<pb n="11b"/>無陪無卿言大王咨嗟痛殷商無輔弼諫諍<lb/>
之臣而亡天下矣<lb/>
齊桓公出遊遇一丈夫裒衣應歩帶著桃殳<lb/>
桓公怪而問之曰是何名何經所在何篇所<lb/>
居何以斥逐何以避余丈夫曰是名二桃桃<lb/>
之爲言亡也夫日日愼桃何患之有故亡國<lb/>
之社以戒諸侯庻人之戒在於桃殳桓公說<lb/>
其言與之共載來年正月庶人皆佩詩曰殷<lb/>
監不遠<lb/>
<pb n="12a"/>齊桓公置酒令諸侯大夫曰後者飲一經程<lb/>
管仲後當飲一經程飲其一半而棄其半桓<lb/>
公曰仲父當飲一經程而棄之何也管仲曰<lb/>
臣聞之酒入口者舌出舌出者棄身與其棄<lb/>
身不寧棄酒乎桓公曰善詩曰荒湛于酒<lb/>
齊景公遣晏子南使楚楚王聞之謂左右曰<lb/>
齊遣晏子使寡人之國幾至矣左右曰晏子<lb/>
天下之辯士也與之議國家之務則不如也<lb/>
與之論徃古之術則不如也王獨可以與晏<lb/>
<pb n="12b"/>子坐使有司束人過王王問之使言齊人善<lb/>
盗故束之是宜可以困之王曰善晏子至即<lb/>
與之坐圖國之急務辨當世之得失再舉再<lb/>
窮王黙然無以續語居有間束徒以過之王<lb/>
曰何爲者也有司對曰是齊人善盗束而詣<lb/>
吏王欣然大咲曰齊乃冠帶之國辯士之化<lb/>
固善盗乎晏子曰然固取之王不見夫江南<lb/>
之樹乎名橘樹之江北則化爲枳何則地土<lb/>
使然爾夫子處齊之時冠帶而立儼有伯夷<lb/>
<pb n="13a"/>之廉今居楚而善盗意土地之化使然爾王<lb/>
又何怪乎詩曰無言不讐無德不報<lb/>
呉延陵季子遊於齊見遺金呼牧者取之牧<lb/>
者曰子居之髙視之下貌之君子而言之野<lb/>
也吾有君不君有友不友當暑衣裘君疑取<lb/>
金者乎延陵子知其爲賢者請問姓字牧者<lb/>
曰子乃皮相之士也何足語姓字哉遂去延<lb/>
陵季子立而望之不見乃止孔子曰非禮勿<lb/>
視非禮勿聽<lb/>
<pb n="13b"/>顔淵問於孔子曰淵願貧如冨賤如貴無勇<lb/>
而威與士交通終身無患難亦且可乎孔子<lb/>
曰善哉回也夫貧而如冨其知足而無欲也<lb/>
賤而如貴其讓而有禮也無勇而威其恭敬<lb/>
而不失於人也終身無患難其擇言而出之<lb/>
也若回者其至乎雖上古聖人亦如此<hi>而巳</hi>
齊景公出田十有七日而不反晏子乗而徃<lb/>
比至衣冠不正景公見而怪之曰夫子何遽<lb/>
乎得無有急乎晏子對曰然有急國人皆以<lb/>
<pb n="14a"/>君爲惡民好禽臣聞之魚鼈厭深淵而就乾<lb/>
淺故得於釣網禽獸厭深山而下於都澤故<lb/>
得於田獵今君出田十有七日而不反不亦<lb/>
過乎景公曰不然爲賔客莫應待邪則行人<lb/>
子牛在爲宗廟而不血食邪則祝人太宰在<lb/>
爲獄不中邪則大理子幾在爲國家有餘不<lb/>
足邪則巫賢在寡人有四子猶有四肢也而<lb/>
得代焉不可患焉晏子曰然人心有四肢而<lb/>
得代焉則善矣令四肢無心十有七日不死<lb/>
<pb n="14b"/>乎景公曰善哉言遂援晏子之手與驂乗而<lb/>
歸若晏子者可謂善諫者矣<lb/>
楚莊王將興師伐晉告士大夫曰敢諫者死<lb/>
無赦孫叔敖曰臣聞畏鞭箠之嚴而不敢諌<lb/>
其父非孝子也懼斧鉞之誅而不敢諌其君<lb/>
非忠臣也於是遂進諌曰臣園中有榆其上<lb/>
有蟬蟬方奮翼悲鳴欲飲清露不知螳蜋之<lb/>
在後曲其頸欲攫而食之也螳蜋方欲食蟬<lb/>
而不知黃雀在後舉其頸欲啄而食之也黃<lb/>
<pb n="15a"/>雀方欲食螳蜋不知童挾彈丸在下迎而欲<lb/>
彈之童子方欲彈黃雀不知前有深坑後有<lb/>
窟也此皆言前之利而不顧後害者也非獨<lb/>
昆蟲衆庶若此也人主亦然君今知貪彼之<lb/>
土而樂其士卒國不怠而晉國以寧孫叔敖<lb/>
之力也<lb/>
晉平公之時藏寳之臺燒士大夫聞皆趨車<lb/>
馳馬救火三日三夜乃勝之公子晏子獨束<lb/>
帛而賀曰甚善矣平公勃然作色曰珠玉之<lb/>
<pb n="15b"/>所藏也國之重寳也而天火之士大夫皆趨<lb/>
車走馬而救之子獨束帛而賀何也有說則<lb/>
生無說則死公子晏子曰何敢無說臣聞之<lb/>
王者藏於天下諸侯藏於百姓商賈藏於篋<lb/>
匱今百姓之於外短褐不蔽形糟糠不充口<lb/>
虚而賦歛無巳収太半而藏之臺是以天火<lb/>
之且臣聞之昔者桀殘賊海内賦歛無度萬<lb/>
民甚苦是故湯誅之爲天下戮笑今皇天降<lb/>
災於藏臺是君之福也而不自知變悟亦恐<lb/>
<pb n="16a"/>君之爲隣國笑矣公曰善自今巳徃請藏於<lb/>
百姓之間詩曰稼穡維寳代食維好<lb/>
魏文侯問里克曰吳之所以亡者何也里克<lb/>
對曰數戰而數勝文侯曰數勝國之福也其<lb/>
獨亡何也里克對曰數戰則民疲數勝則主<lb/>
驕驕則恣恣則極上下俱極吳之亡猶晚矣<lb/>
此夫差所以自䘮於干遂詩曰天降䘮亂滅<lb/>
我立王<lb/>
楚有士曰申鳴治園以養父母孝聞於楚王<lb/>
<pb n="16b"/>召之申鳴辭不徃其父曰王欲用汝何謂辭<lb/>
之申鳴曰何舎爲子乃爲臣乎其父曰使汝<lb/>
有禄於國有位於廷汝樂而我不憂矣我欲<lb/>
汝之仕也申鳴曰諾遂之朝受命楚王以爲<lb/>
左司馬其年遇白公之亂殺令尹子西司馬<lb/>
子期申鳴因以兵之衛白公謂石乞曰申鳴<lb/>
天下勇士也今將兵爲之奈何石乞曰吾聞<lb/>
申鳴孝也刼其父以兵使人謂申鳴曰子與<lb/>
我則與子楚國不與我則殺乃父申鳴流涕<lb/>
<pb n="17a"/>而應之曰始則父之子今則君之臣巳不得<lb/>
爲孝子矣安得不爲忠臣乎援桴皷之遂殺<lb/>
白公其父亦死焉王歸賞之申鳴曰受君之<lb/>
禄避君之難非忠臣也正君之法以殺其父<lb/>
又非孝子也行不兩全名不兩立悲夫若此<lb/>
而生亦何以示天下之士哉遂自刎而死詩<lb/>
曰進退惟谷<lb/>
昔者太公望周公旦受封而見太公問周公<lb/>
何以治魯周公曰尊尊親親太公曰魯從此<lb/>
<pb n="17b"/>弱矣周公問太公曰何以治齊太公曰舉賢<lb/>
賞功周公曰後世必有刼殺之君矣後齊日<lb/>
以大至於霸二十四世而田氏代之魯日以<lb/>
削三十四世而亡猶此觀之聖人能知微矣<lb/>
詩曰惟此聖人瞻言百里<lb/>
詩外傳卷第十終<lb/>
<pb n="18a"/>
                </p>

  </div>
        </body>
    </text>
</TEI>
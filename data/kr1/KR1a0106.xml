<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>周易易簡說</head>
    <p>
<pb n="1a"/>欽定四庫全書　　　　　經部一<lb/>
　周易易簡說　　　　　　易類<lb/>
　　提要<lb/>
　　　　<hi>臣</hi>等謹案周易易簡說三卷明髙攀龍撰攀<lb/>
　　　　龍字雲從無錫人萬厯己丑進士官至左都<lb/>
　　　　御史贈太子少保兵部尚書諡忠憲事蹟具<lb/>
　　　　明史本傳是書詮解易義每條不過數言自<lb/>
　　　　序云其知易知其能簡能易簡而天下之理<lb/>
<pb n="1b"/>　　　　得又曰五經注于後儒易注于夫子説易者<lb/>
　　　　明夫子之言而易明矣是其著書大㫖也攀<lb/>
　　　　龍之學出入朱陸之間故以心言易然其說<lb/>
　　　　曰天下有非易之心而無非心之易是故貴<lb/>
　　　　于學也學也者知非易則非心非心則非易<lb/>
　　　　易則吉非易則凶悔吝云云則其說主于學<lb/>
　　　　易以檢心非如楊簡王宗傳等引易以歸心<lb/>
　　　　學引心學以歸禪學務屏棄象數離絶事物<lb/>
<pb n="2a"/>　　　　遁于恍惚窅㝠以為不傳之秘也是固不得<lb/>
　　　　謂以心言易為攀龍之失矣乾隆四十六年<lb/>
　　　　十月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>周易易簡説原序<lb/>
夫易豈難知者乎哉豈難能者乎哉天髙地下萬物散<lb/>
殊八者流動充滿于吾前吾于其中具形而為一物天<lb/>
地之八者未嘗不備于吾吾之八者未嘗不充塞于天<lb/>
地靜而成象動而成占成象者退藏而為密成占者神<lb/>
明焉而為德吉凶悔吝如日月之彰彰焉而㝠行者不<lb/>
知也聖人惻然患之莫能致力則以易示之又詔之曰<lb/>
占故曰易者卜筮之謂也卜筮者占之謂也靜而不密<lb/>
<pb n="3b"/>則不占動而不得則不占至將有為也將有行也問之<lb/>
以蓍則卜筮之一事云爾謂蓍不足以盡占可謂占不<lb/>
足以盡易不可雖然不見易而能知者鮮矣則謂蓍為<lb/>
占也亦宜于何見易曰易無之而非是識其無之而非<lb/>
是無之不可見易也然果何物也曰吾之心也天下有<lb/>
非易之心而無非心之易是故貴于學學也者知非易<lb/>
則非心非心則非易也易則吉非易則凶悔吝其知易<lb/>
知其能簡能易簡而天下之理得矣于是作易簡説夫<lb/>
<pb n="4a"/>五經註于後儒易註于夫子説易者明夫子之言而明<lb/>
易矣<lb/>
</p>

  </div>
            <div>
<head>周易易簡說卷一</head> <lb/>
    <p>
<pb n="1a"/>欽定四庫全書<lb/>
　周易易簡說卷一<lb/>
　　　　　　　　　　　　明　高攀龍　撰<lb/>
　上經<lb/>
䷀<hi>乾上乾下</hi>
乾元亨利貞<lb/>
　夫乾元亨利貞而已終古一元亨利貞也終嵗一元<lb/>
　亨利貞也一人一物一元亨利貞也元亨利貞盡乎<lb/>
<pb n="1b"/>　乾盡乎易矣故學易者當實見之見之于天乎未也<lb/>
　見之于人乎未也天人一物也人之一呼吸天之一<lb/>
　闔闢也一元亨利貞也此之謂天行此之謂不息<lb/>
初九潛龍勿用<lb/>
　龍陽象潛下象聖人乗潛則勿用時位然也<lb/>
九二見龍在田利見大人<lb/>
　二陽出地上故曰見龍曰在田聖人為天下所利見<lb/>
　矣<lb/>
<pb n="2a"/>九三君子終日乾乾夕惕若厲无咎<lb/>
　三人位也君子終日乾乾夕惕若人道也<lb/>
九四或躍在淵无咎<lb/>
　四即體而用矣故曰或躍用不離潛故曰在淵上下<lb/>
　進退惟其時焉故无咎也<lb/>
九五飛龍在天利見大人<lb/>
　九五飛龍則首出庻物萬國以之咸寧者也然則聖<lb/>
　人首飛龍乎非也大中至正位乎天徳為一卦之主<lb/>
<pb n="2b"/>　也<lb/>
上九亢龍有悔<lb/>
　亢龍所以有悔言時位非言聖人<lb/>
用九見羣龍无首吉<lb/>
　用九者六爻皆九也六爻皆九則六龍俱見矣六龍<lb/>
　俱見則六龍俱變而无首矣易以首為終无首者无<lb/>
　終窮也天徳又何終窮之有此天下所以治天則所<lb/>
　以見故曰見羣龍无首吉<lb/>
<pb n="3a"/>彖曰大哉乾元萬物資始乃統天雲行雨施品物流形<lb/>
大明終始六位時成時乗六龍以御天乾道變化各正<lb/>
性命保合太和乃利貞首出庶物萬國咸寧<lb/>
　萬物資始言元也雲行雨施言亨也各正性命保合<lb/>
　太和言利貞也何以元亨之下有大明終始三言利<lb/>
　貞之下有首出庶物兩言也言元亨利貞則六位之<lb/>
　終始惟聖人大明之時乗六龍以御天而乾道始得<lb/>
　成其變化萬物始得保合其太和是聖人首出于庶<lb/>
<pb n="3b"/>　物萬國以之咸寧者也无天道則无人道无人道亦<lb/>
　无天道天人一而已矣<lb/>
象曰天行健君子以自强不息<lb/>
　君子何以能自强不息也以天行也天行自不息君<lb/>
　子之心天行也何息之有非此之以而能不息乎六<lb/>
　十四卦之以皆以此也<lb/>
潛龍勿用陽在下也<lb/>
　在下則勿用所謂易之序<lb/>
<pb n="4a"/>見龍在田徳施普也<lb/>
　見龍在田聖人未用于世也而徳施普矣故人患无<lb/>
　徳不患无位<lb/>
終日乾乾反復道也<lb/>
　反復于道一乾惕而已<lb/>
或躍在淵進无咎也<lb/>
　或之而聖人之見審矣<lb/>
飛龍在天大人造也<lb/>
<pb n="4b"/>　大人造即聖人作也<lb/>
亢龍有悔盈不可久也<lb/>
　陽至六而盈故爻至六而止易與天地凖如此<lb/>
用九天徳不可為首也<lb/>
　天徳循環无端故不可為首<lb/>
文言曰元者善之長也亨者嘉之㑹也利者義之和也<lb/>
貞者事之幹也君子體仁足以長人嘉㑹足以合禮利<lb/>
物足以和義貞固足以幹事君子行此四徳者故曰乾<lb/>
<pb n="5a"/>元亨利貞<lb/>
　元亨利貞者仁義禮智也聖人何以不言智智不可<lb/>
　見見之于幹事之貞離事无智智无朕也君子行此<lb/>
　四徳者故曰乾元亨利貞可見乾一君子也君子一<lb/>
　乾也言合天人者猶二之矣<lb/>
初九潛龍勿用何謂也子曰龍徳而隠者也不易乎世<lb/>
不成乎名遯世无悶不見是而无悶樂則行之憂則違<lb/>
之確乎其不可拔潛龍也<lb/>
<pb n="5b"/>　不為世易不成世名世不我知知不我是弗顧也行<lb/>
　其樂天之誠違其憂世之志確乎不拔所以為潛龍<lb/>
九二曰見龍在田利見大人何謂也子曰龍徳而正中<lb/>
者也庸言之信庸行之謹閑邪存其誠善世而不伐徳<lb/>
博而化易曰見龍在田利見大人君徳也<lb/>
　九二龍徳正中所謂中庸其至矣此人性之本色惟<lb/>
　聖人造其極夫何為哉庸言庸行之信謹而巳閑邪<lb/>
　存其誠而已善施而徳化聖人不知也故曰篤恭而<lb/>
<pb n="6a"/>　天下平<lb/>
九三曰君子終日乾乾夕惕若厲无咎何謂也子曰君<lb/>
子進徳修業忠信所以進徳也修辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<lb/>
　人道惟在忠信立誠在于修辭至者至此終者終此<lb/>
　進徳修業居上居下有何限事在其道在此而已孰<lb/>
<pb n="6b"/>　知其在此而已也故知至知終為難<lb/>
九四曰或躍在淵无咎何謂也子曰上下无常非為邪<lb/>
也進退无恒非離羣也君子進徳修業欲及時也故无<lb/>
咎<lb/>
　或者從時也聖人仕止久速惟其時也<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下則各従其類也<lb/>
<pb n="7a"/>　聖人作而萬物覩莫知其然而然<lb/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　動而有悔則不宜動明矣<lb/>
潛龍勿用下也見龍在田時舍也終日乾乾行事也或<lb/>
躍在淵自試也飛龍在天上治也亢龍有悔窮之災也<lb/>
乾元用九天下治也<lb/>
　不可為首者天徳也天下治者王道也有天徳便有<lb/>
<pb n="7b"/>　王道<lb/>
潛龍勿用陽氣潛藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天徳<lb/>
　六龍皆天徳也而非其位故飛龍曰乃位乎天徳<lb/>
亢龍有悔與時偕極乾元用九乃見天則<lb/>
　用九而必曰乾元者何也乾元言其始用九言其終<lb/>
　六位乗而天則見六龍乗而天下平也乾元用九者<lb/>
　時乗六龍也潛見惕躍飛亢各因其則如四時不易<lb/>
<pb n="8a"/>　故曰乃見天則<lb/>
乾元者始而亨者也利貞者性情也乾始能以美利利<lb/>
天下不言所利大矣哉<lb/>
　以始而亨故曰乾元成其性情故曰利貞何莫非利<lb/>
　不可言其所利此貞之所以无朕而乾元所以為大<lb/>
　也<lb/>
大哉乾乎剛健中正純粹精也六爻發揮旁通情也時<lb/>
乗六龍以御天也雲行雨施天下平也<lb/>
<pb n="8b"/>　大哉乾乎性也體也六爻發揮情也用也時乗六龍<lb/>
　者聖人也雲行雨施者聖人也明言乾而以聖人當<lb/>
　之然則天邪人邪一邪二邪<lb/>
君子以成徳為行日可見之行也潛之為言也隠而未<lb/>
見行而未成是以君子弗用也<lb/>
　初九成徳也以其隠而未見故行而未著君子見而<lb/>
　後用之<lb/>
君子學以聚之問以辨之寛以居之仁以行之易曰見<lb/>
<pb n="9a"/>龍在田利見大人君徳也<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　重剛不中時位然也聖人乗之乾惕而已因時而惕<lb/>
　者无時不惕也<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　不天不田不人故在淵虚圓無滯者或之理也<lb/>
<pb n="9b"/>夫大人者與天地合其徳與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而況於人乎況於鬼神乎<lb/>
　大人者天地日月四時鬼神也所謂乾元亨利貞也<lb/>
亢之為言也知進而不知退知存而不知亡知得而不<lb/>
知喪其唯聖人乎知進退存亡而不失其正者其唯聖<lb/>
人乎<lb/>
　亢之為言也言其時也所以有悔也其唯聖人乎言<lb/>
<pb n="10a"/>　其道也所以无悔也<lb/>
䷁<hi>坤下坤上</hi>
坤元亨利牝馬之貞君子有攸往先迷後得主利西南<lb/>
得朋東北喪朋安貞吉<lb/>
彖曰至哉坤元萬物資生乃順承天坤厚載物徳合无<lb/>
疆含𢎞廣大品物咸亨牝馬地類行地無疆柔順利貞<lb/>
君子攸行先迷失道後順得常西南得朋乃與類行東<lb/>
北喪朋乃終有慶安貞之吉應地无疆<lb/>
<pb n="10b"/>　坤之元即乾之元也坤透體皆乾乾元在坤故曰坤<lb/>
　元資生者生其所始也一元之氣於是乎成形亨乾<lb/>
　之亨利乾之利貞乾之貞順承乾而已故曰牝馬之<lb/>
　貞乾健而坤従如牡行而牝従馬乾而牝坤也乾无<lb/>
　疆而坤徳則合之坤無疆而君子之徳則合之三才<lb/>
　一而已隂道從陽先則迷而失道後則順而得常常<lb/>
　者利養萬物之常坤主利物而已西南得朋陰之類<lb/>
　也固其常也東北喪朋陽之従也正其慶也慶者以<lb/>
<pb n="11a"/>　其從陽而利物此君子安貞之吉應乎地之無疆者<lb/>
　也<lb/>
象曰地勢坤君子以厚徳載物<lb/>
　地之勢何其順乎君子順萬物之性因其勢而利導<lb/>
　所以能厚載也<lb/>
初六履霜堅氷至<lb/>
象曰履霜堅氷陰始凝也馴致其道致堅氷也<lb/>
　君子履霜而知堅氷之至矣其至雖漸有必至焉蚤<lb/>
<pb n="11b"/>　辨者辨諸此<lb/>
六二直方大不習无不利<lb/>
象曰六二之動直以方也不習无不利地道光也<lb/>
　順乾而動故直方大不習无不利也<lb/>
六三含章可貞或從王事无成有終<lb/>
象曰含章可貞以時發也或從王事知光大也<lb/>
　含章可貞非不發也以時發也不居其成功豈獨臣<lb/>
　職有終保其令終矣<lb/>
<pb n="12a"/>六四括囊无咎无譽<lb/>
象曰括囊无咎慎不害也<lb/>
　括囊者君子之隠也重坤不中而括囊守正順時免<lb/>
　害道莫尚於此矣非為居位者言也<lb/>
六五黃裳元吉<lb/>
象曰黃裳元吉文在中也<lb/>
　曰黃則有𤣥在曰裳則有衣在順徳在中何文如之<lb/>
上六龍戰于野其血𤣥黃<lb/>
<pb n="12b"/>象曰龍戰于野其道窮也<lb/>
　于六稱龍陽無終滅之理于戰稱血陰有必窮之勢<lb/>
　雖𤣥黃並血而尊卑自辨也<lb/>
用六利永貞<lb/>
象曰用六永貞以大終也<lb/>
　用六者六爻皆六也六爻皆六皆從乾矣永其牝馬<lb/>
　之貞是以大終也<lb/>
文言曰坤至柔而動也剛至靜而徳方後得主而有常<lb/>
<pb n="13a"/>含萬物而化光坤道其順乎承天而時行<lb/>
　順乾而動故剛一于從乾故方惟其後也故利物有<lb/>
　常惟其含也故生物化光承天時行不違毫髮所以<lb/>
　剛柔動靜為物不貳也<lb/>
積善之家必有餘慶積不善之家必有餘殃臣弑其君<lb/>
子弑其父非一朝一夕之故其所由來者漸矣由辨之<lb/>
不早辨也易曰履霜堅氷至葢言順也<lb/>
　坤惟一順而順當早辨善而順積而餘慶不善而順<lb/>
<pb n="13b"/>　積而餘殃至于堅氷亦以順致危哉其在履霜之漸<lb/>
　乎<lb/>
直其正也方其義也君子敬以直内義以方外敬義立<lb/>
而徳不孤直方大不習无不利則不疑其所行也<lb/>
　直方者本體敬義者合本體之工夫所以能大所以<lb/>
　能不習而无不利也非乾无坤非坤无乾非人无乾<lb/>
　坤非乾坤无人故曰三才者一而已矣<lb/>
陰雖有美含之以従王事弗敢成也地道也妻道也臣<lb/>
<pb n="14a"/>道也地道无成而代有終也<lb/>
　坤主含收歛謹畏待時而行故成曰弗敢有終曰代<lb/>
　含之至也<lb/>
天地變化草木蕃天地閉賢人隠易曰括囊无咎无譽<lb/>
葢言謹也<lb/>
　順時而隠非賢者不能中心无欲氣至而應也<lb/>
君子黃中通理正位居體美在其中而暢于四支發于<lb/>
事業美之至也<lb/>
<pb n="14b"/>　通大中之理居為下之體順徳積中發外美蔑以加<lb/>
　矣<lb/>
陰疑於陽必戰為其嫌於无陽也故稱龍焉猶未離其<lb/>
類也故稱血焉夫𤣥黃者天地之雜也天𤣥而地黃<lb/>
　陰進于六至于野矣陰之極也而天地雜焉雜而必<lb/>
　以陽為主故稱龍主而猶未離乎陰故稱血疑而雜<lb/>
　雜而戰戰而血血而𤣥黃而龍已儼然在矣謂坤无<lb/>
　陽也可乎<lb/>
<pb n="15a"/>䷂<hi>震下坎上</hi>
屯元亨利貞勿用有攸往利建侯<lb/>
彖曰屯剛柔始交而難生動乎險中大亨貞雷雨之動<lb/>
滿盈天造草昧宜建侯而不寧<lb/>
　乾坤之後乾一交于坤而為震再交于坤而為坎震<lb/>
　坎合而為屯故曰剛柔始交而難生難生者坎也震<lb/>
　動乎坎險之中生機結而未暢所以為屯大亨貞者<lb/>
　以雷雨滿盈生物伊始然洪荒開闢天運方草雜昧<lb/>
<pb n="15b"/>　晦宜建侯而未遑寧處也卦以震為主爻以初為主<lb/>
　凡卦皆有主爻而一卦之吉凶係之矣<lb/>
象曰雲雷屯君子以經綸<lb/>
　天下方屯千端萬緒君子經以分之綸以合之便各<lb/>
　有條理天地以雲雷生萬物君子以經綸理萬物也<lb/>
初九磐桓利居貞利建侯<lb/>
象曰雖磐桓志行正也以貴下賤大得民也<lb/>
　磐石桓柱也國之柱石鎮定不搖居貞如是利建如<lb/>
<pb n="16a"/>　是之侯雖未有所作為而志行之正下賤之誠能大<lb/>
　得民也<lb/>
六二屯如邅如乗馬班如匪宼婚媾女子貞不字十年<lb/>
乃字<lb/>
象曰六二之難乗剛也十年乃字反常也<lb/>
　六二乗剛初雖非宼而求婚媾故于二為難不字曰<lb/>
　貞者非正應也正應之婚媾至十年乃字而復其常<lb/>
　五不能得二二又不能得初此膏之所以屯也<lb/>
<pb n="16b"/>六三即鹿無虞惟入于林中君子幾不如舍往吝<lb/>
象曰即鹿無虞以從禽也君子舍之往吝窮也<lb/>
　三不當初而應上之陰柔如即鹿無虞又以従禽惟<lb/>
　入于林中而已言无禽也<lb/>
六四乗馬班如求婚媾往吉无不利<lb/>
象曰求而往明也<lb/>
　四應初故能求婚媾而吉<lb/>
九五屯其膏小貞吉大貞凶<lb/>
<pb n="17a"/>象曰屯其膏施未光也<lb/>
　九五屯其膏其施未行于事可小正不可大正者以<lb/>
　不當初而二又不能得初也<lb/>
上六乗馬班如泣血漣如<lb/>
象曰泣血漣如何可長也<lb/>
　上六則終于屯而已一卦主爻在初故吉凶随其向<lb/>
　背也<lb/>
䷃<hi>坎下艮上</hi>
<pb n="17b"/>蒙亨匪我求童蒙童蒙求我初筮告再三瀆瀆則不告<lb/>
利貞<lb/>
彖曰蒙山下有險險而止蒙蒙亨以亨行時中也匪我<lb/>
求童蒙童蒙求我志應也初筮告以剛中也再三瀆瀆<lb/>
則不告瀆蒙也蒙以養正聖功也<lb/>
　蒙以坎為主主爻在二雖上九亦用艮主禦宼而不<lb/>
　當時中之位故如屯之九五不以為主也蒙者性未<lb/>
　開通善通之則亨惟時中能亨之匪我求童蒙童蒙<lb/>
<pb n="18a"/>　求我雖蒙之志應亦二之善感初筮告再三瀆瀆則<lb/>
　不告非施之當可則反窒其真明瀆不在蒙在告蒙<lb/>
　者不迎其機而汩之則瀆亂之矣故曰瀆蒙正者蒙<lb/>
　之固有養之即為聖功也<lb/>
象曰山下出泉蒙君子以果行育徳<lb/>
　山下出泉浚發而渟泓故以果其行育其徳<lb/>
初六發蒙利用刑人用說桎梏以往吝<lb/>
象曰利用刑人以正法也<lb/>
<pb n="18b"/>　發蒙者以身儀刑之自能脫其桎梏若<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>而過求則<lb/>
　吝矣<lb/>
九二包蒙吉納婦吉子克家<lb/>
象曰子克家剛柔接也<lb/>
　二五剛柔交接以師包蒙以夫納婦以子克家皆謂<lb/>
　五也<lb/>
六三勿用取女見金夫不有躬无攸利<lb/>
象曰勿用取女行不順也<lb/>
<pb n="19a"/>　三不當二而應上故為見金夫不有躬之女<lb/>
六四困蒙吝<lb/>
象曰困蒙之吝獨逺實也<lb/>
　六四不當二而所居所比所應皆隂為無陽之爻故<lb/>
　獨逺實而為困蒙<lb/>
六五童蒙吉<lb/>
象曰童蒙之吉順以巽也<lb/>
　童蒙其赤子之天真乎<lb/>
<pb n="19b"/>上九擊蒙不利為宼利禦宼<lb/>
象曰利用禦宼上下順也<lb/>
　上擊三者也不為宼而禦宼則上下順矣禦宼者艮<lb/>
　止也因其固有非强其本无故順<lb/>
䷄<hi>乾下坎上</hi>
需有孚光亨貞吉利涉大川<lb/>
彖曰需須也險在前也剛健而不陷其義不困窮矣需<lb/>
有孚光亨貞吉位乎天位以正中也利涉大川往有功<lb/>
<pb n="20a"/>也<lb/>
　需之所以有孚光亨貞吉者以九五之得位而正中<lb/>
　也剛健能需不陷于險涉川之道孰加焉<lb/>
象曰雲上于天需君子以飲食宴樂<lb/>
　古人以燕客為需故需曰飲食宴樂其心之恬夷貞<lb/>
　靜也何如<lb/>
初九需于郊利用恒无咎<lb/>
象曰需于郊不犯難行也利用恒无咎未失常也<lb/>
<pb n="20b"/>　天下之可恒者惟常而已君子之安于常者曠如郊<lb/>
　焉又何犯難之有<lb/>
九二需于沙小有言終吉<lb/>
象曰需于沙衍在中也雖小有言以吉終也<lb/>
　二以在中故衍沙在水而水不濡能使水流通而无<lb/>
　礙衍正流通无礙之象也<lb/>
九三需于泥致宼至<lb/>
象曰需于泥災在外也自我致宼敬慎不敗也<lb/>
<pb n="21a"/>　需于泥則致宼矣然自我致之敬慎則不敗也<lb/>
六四需于血出自穴<lb/>
象曰需于血順以聽也<lb/>
　需于血則入于災矣然有順聽之道焉順聽焉則出<lb/>
　自穴矣<lb/>
九五需于酒食貞吉<lb/>
象曰酒食貞吉以中正也<lb/>
　君子酒食于中正之道順其遇之所安而無容心焉<lb/>
<pb n="21b"/>　故曰需于酒食貞吉也<lb/>
上六入于穴有不速之客三人來敬之終吉<lb/>
象曰不速之客來敬之終吉雖不當位未大失也<lb/>
　以上居六安其所處故曰入于穴柔順而能敬三陽<lb/>
　之進吉之道也曰不當位者上无位也<lb/>
䷅<hi>坎下乾上</hi>
訟有孚窒惕中吉終凶利見大人不利涉大川<lb/>
彖曰訟上剛下險險而健訟訟有孚窒惕中吉剛來而<lb/>
<pb n="22a"/>得中也終凶訟不可成也利見大人尚中正也不利涉<lb/>
大川入于淵也<lb/>
　凡訟之成皆以險健故上剛下險而為訟二五成卦<lb/>
　之主剛險相對然九二剛來得中故有孚窒惕不成<lb/>
　訟而吉終則成而凶矣九五中正天理之至當也人<lb/>
　能見理何訟之能成不上從天理之正則下陷人欲<lb/>
　之險故涉川則入淵聖人垂象豈不深切著明乎<lb/>
象曰天與水違行訟君子以作事謀始<lb/>
<pb n="22b"/>　天水違行成訟之象作事謀始絶訟之源<lb/>
初六不永所事小有言終吉<lb/>
象曰不永所事訟不可長也雖小有言其辯明也<lb/>
　訟宜止于初初六不永故雖小有言而終吉以上應<lb/>
　九四之剛非能訟者與上九終㓙正相反也<lb/>
九二不克訟歸而逋其邑人三百戸无眚<lb/>
象曰不克訟歸逋竄也自下訟上患至掇也<lb/>
　卦雖二五兩剛相敵而二居下知下不可訟上故不<lb/>
<pb n="23a"/>　克訟歸而逋所謂有孚能窒能惕而得中雖其邑人<lb/>
　三百戸亦得无眚也彖言吉爻不言吉者彖言一卦<lb/>
　之才爻明一爻之位安于位而不克訟无患而已在<lb/>
　訟之時為然卦有小大也<lb/>
六三食舊徳貞厲終吉或從王事无成<lb/>
象曰食舊徳従上吉也<lb/>
　三曰從上吉者從上九也以柔應剛安其素分貞固<lb/>
　自守雖厲而終吉或從王事亦无成也<lb/>
<pb n="23b"/>九四不克訟復即命渝安貞吉<lb/>
象曰復即命渝安貞不失也<lb/>
　四應初而初不永訟四亦不克訟而復于義命渝而<lb/>
　安貞故吉也<lb/>
九五訟元吉<lb/>
象曰訟元吉以中正也<lb/>
　九五中正訟之元吉者也故為訟所利見<lb/>
上九或錫之鞶帶終朝三褫之<lb/>
<pb n="24a"/>象曰以訟受服亦不足敬也<lb/>
　上九訟之終所謂終凶也聖人發終凶之義言雖勝<lb/>
　而受服必即見褫終朝言褫之速三言褫之衆為戒<lb/>
　深矣<lb/>
䷆<hi>坎下坤上</hi>
師貞丈人吉无咎<lb/>
彖曰師衆也貞正也能以衆正可以王矣剛中而應行<lb/>
險而順以此毒天下而民從之吉又何咎矣<lb/>
<pb n="24b"/>　五隂之衆一陽能左右之使歸于正所謂師貞剛中<lb/>
　而應行險而順所謂丈人雖毒天下而民悦從故吉<lb/>
　而无害義而无咎也<lb/>
象曰地中有水師君子以容民畜衆<lb/>
　容民畜衆如水之容畜于地中也<lb/>
初六師出以律否臧凶<lb/>
象曰師出以律失律凶也<lb/>
　律者行軍之法如肅部伍嚴賞罰審天時察地利之<lb/>
<pb n="25a"/>　類失之于初則无律矣否臧者失律也<lb/>
九二在師中吉无咎王三錫命<lb/>
象曰在師中吉承天寵也王三錫命懐萬邦也<lb/>
　剛中而應故承天之寵王三錫命命斯人而後可懐<lb/>
　萬邦也<lb/>
九三師或輿尸凶<lb/>
象曰師或輿尸大无功也<lb/>
　輿尸者戰敗也<lb/>
<pb n="25b"/>六四師左次无咎<lb/>
象曰左次无咎未失常也<lb/>
　六四能全其師者也<lb/>
六五田有禽利執言无咎長子帥師弟子輿尸貞凶<lb/>
象曰長子帥師以中行也弟子輿尸使不當也<lb/>
　田有禽非大害斯民者弗師利執言非大義可聲者<lb/>
　弗師長子丈人故能帥師弟子非丈人故有輿尸之<lb/>
　凶<lb/>
<pb n="26a"/>上六大君有命開國承家小人勿用<lb/>
象曰大君有命以正功也小人勿用必亂邦也<lb/>
　師終賞功嚴小人之用象申之曰必亂邦也後世専<lb/>
　取小人之才者何哉<lb/>
䷇<hi>坤下坎上</hi>
比吉原筮元永貞无咎不寧方來後夫凶<lb/>
彖曰比吉也比輔也下順従也原筮元永貞无咎以剛<lb/>
中也不寧方來上下應也後夫凶其道窮也<lb/>
<pb n="26b"/>　比者吉道也輔也下順従也原筮再筮重審也凡比<lb/>
　人與比于人有元永貞之徳如九五者无咎也人之<lb/>
　不得所比則不寧不寧故方來天下應之而後者凶<lb/>
　矣<lb/>
象曰地上有水比先王以建萬國親諸侯<lb/>
　衆建諸侯以比民也<lb/>
初六有孚比之无咎有孚盈缶終來有他吉<lb/>
象曰比之初六有他吉也<lb/>
<pb n="27a"/>　易重初初者未變之心也故曰有孚充積之而至盈<lb/>
　缶有他吉也他吉者非意之吉由四以比五也<lb/>
六二比之自内貞吉<lb/>
象曰比之自内不自失也<lb/>
　自内者由己也守其中道不自失也比卦五陰皆主<lb/>
　比五而比之為道則在守正<lb/>
六三比之匪人<lb/>
象曰比之匪人不亦傷乎<lb/>
<pb n="27b"/>　比主比五非五則匪人矣三應上故以戒之<lb/>
六四外比之貞吉<lb/>
象曰外比于賢以從上也<lb/>
　四外比五比賢從上貞吉可知<lb/>
九五顯比王用三驅失前禽邑人不誡吉<lb/>
象曰顯比之吉位中正也舍逆取順失前禽也邑人不<lb/>
誡上使中也<lb/>
　五无心成比如天之無私王道之至純也三驅失前<lb/>
<pb n="28a"/>　禽者三面之網前開一面以為門自門驅而入禽之<lb/>
　出者向我而逆則舍之故无面傷入者順我而去故<lb/>
　自膘達肩為上殺舍逆取順所取者所失者也<lb/>
上六比之无首凶<lb/>
象曰比之无首无所終也<lb/>
　在上為首首為終故爻曰无首象曰无終<lb/>
䷈<hi>乾下巽上</hi>
小畜亨密雲不雨自我西郊<lb/>
<pb n="28b"/>彖曰小畜柔得位而上下應之曰小畜健而巽剛中而<lb/>
志行乃亨密雲不雨尚往也自我西郊施未行也<lb/>
　以一陰畜五陽故曰小健而巽剛中而志行乃亨見<lb/>
　亨不在小也雲未雨而尚往雨未施而密于西郊陽<lb/>
　為陰畜也然則小畜之所以亨者止以五陽得位而<lb/>
　已<lb/>
象曰風行天上小畜君子以懿文徳<lb/>
　懿文徳取畜象文徳雖小而懿之足以行其道如風<lb/>
<pb n="29a"/>　行天上所謂无文不行也<lb/>
初九復自道何其咎吉<lb/>
象曰復自道其義吉也<lb/>
　復于自有之道何吉如之<lb/>
九二牽復吉<lb/>
象曰牽復在中亦不自失也<lb/>
　牽復于中與初同吉也不自失者不失于陰也<lb/>
九三輿說輻夫妻反目<lb/>
<pb n="29b"/>象曰夫妻反目不能正室也<lb/>
　九三比陰為陰畜制如輿之說輻而不能行雖夫妻<lb/>
　亦反目矣曰不能正其室則失不在妻也輻當作輹<lb/>
　輹在輿下説則不行輻在輿中不可脱也<lb/>
六四有孚血去惕出<lb/>
象曰有孚惕出上合志也<lb/>
　六四孚五故血去惕出而无咎可見四之能畜乾者<lb/>
　非四之力也<lb/>
<pb n="30a"/>九五有孚攣如富以其鄰<lb/>
象曰有孚攣如不獨富也<lb/>
　九五孚于同體有攣如之固如富者之能以其鄰此<lb/>
　所以成畜乎<lb/>
上九既雨既處尚徳載婦貞厲月幾望君子征凶<lb/>
象曰既雨既處徳積載也君子征凶有所疑也<lb/>
　上九畜之成未雨者既雨矣尚<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>者既處矣尊尚柔<lb/>
　徳積而滿矣媍將敵陽故厲陽有所征必凶小畜者<lb/>
<pb n="30b"/>　陰道也故聖人為戒如此<lb/>
䷉<hi>兌下乾上</hi>
履虎尾不咥人亨<lb/>
彖曰履柔履剛也說而應乎乾是以履虎尾不咥人亨<lb/>
剛中正履帝位而不疚光明也<lb/>
　履進進不已也和恱而順乎天理以是而履雖履虎<lb/>
　尾而不咥人也君子之履如履虎尾柔心而應剛中<lb/>
　之道故曰柔應剛九五中正光明无疚卦之所以亨<lb/>
<pb n="31a"/>　也<lb/>
象曰上天下澤履君子以辯上下定民志<lb/>
　上天下澤定分秩然君子所以行无越思者以此<lb/>
初九素履往无咎<lb/>
象曰素履之往獨行願也<lb/>
　素者本色也履其素往又何咎大人不失赤子之心<lb/>
　末世追隆古之道感遇萬變而素位者无入不自得<lb/>
　焉所謂素履也<lb/>
<pb n="31b"/>九二履道坦坦幽人貞吉<lb/>
象曰幽人貞吉中不自亂也<lb/>
六三眇能視跛能履履虎尾咥人凶武人為于大君<lb/>
象曰眇能視不足以有明也跛能履不足以與行也咥<lb/>
人之凶位不當也武人為于大君志剛也<lb/>
　君子雖中天下定四海而幽人之心自若故可敝屣<lb/>
　天下才弱而志剛鮮不及于患矣不曰武人為大君<lb/>
　而曰為于大君者三非君位乃以武人為于大君之<lb/>
<pb n="32a"/>　事非其人非其位象其志如此也<lb/>
九四履虎尾愬愬終吉<lb/>
象曰愬愬終吉志行也<lb/>
　三四皆曰履虎尾以乾兌相躡而四得終吉者健而<lb/>
　敬其才能勝其志得行也<lb/>
九五夬履貞厲<lb/>
象曰夬履貞厲位正當也<lb/>
　以九五之中正而夬決猶有貞厲之戒此所以履帝<lb/>
<pb n="32b"/>　位而不疚也夫<lb/>
上九視履考祥其旋元吉<lb/>
象曰元吉在上大有慶也<lb/>
　履而曰視則非㝠行視其履考其祥周旋而无虧乃<lb/>
　元吉也履終而元吉斯大慶矣<lb/>
䷊<hi>乾下坤上</hi>
泰小往大來吉亨<lb/>
彖曰泰小往大來吉亨則是天地交而萬物通也上下<lb/>
<pb n="33a"/>交而其志同也内陽而外陰内健而外順内君子而外<lb/>
小人君子道長小人道消也<lb/>
　凡陽在内必上凡陰在外必下故天地交陽來為主<lb/>
　于内小往聴従于外世之治也治世豈盡無小人君<lb/>
　子在内小人在外云爾<lb/>
象曰天地交泰后以財成天地之道輔相天地之宜以<lb/>
左右民<lb/>
　象于泰曰后于否曰君子聖人在天位而世始泰君<lb/>
<pb n="33b"/>　子在下位而世始否<lb/>
初九拔茅茹以其彚征吉<lb/>
象曰拔茅征吉志在外也<lb/>
　拔茅茹者以其彚之象君子進而用世退而自藏必<lb/>
　以其彚<lb/>
九二包荒用馮河不遐遺朋亡得尚于中行<lb/>
象曰包荒得尚于中行以光大也<lb/>
　仁无不包義无不正逺无所遺近无所比非中行光<lb/>
<pb n="34a"/>　大者其誰能之此之謂乾道<lb/>
九三无平不陂无往不復艱貞无咎勿恤其孚于食有<lb/>
福<lb/>
象曰无往不復天地際也<lb/>
　君子所以持平陂往復之間者惟艱貞而已艱貞則<lb/>
　自孚孚則自食其福矣<lb/>
六四翩翩不富以其鄰不戒以孚<lb/>
象曰翩翩不富皆失實也不戒以孚中心願也<lb/>
<pb n="34b"/>　陰之必下其象如此<lb/>
六五帝乙歸妹以祉元吉<lb/>
象曰以祉元吉中以行願也<lb/>
　以陰從陽福祉所歸也<lb/>
上六城復于隍勿用師自邑告命貞吝<lb/>
象曰城復于隍其命亂也<lb/>
　國家命亂遂成復隍然聖人于此猶有道焉曰勿用<lb/>
　師自邑告命而已雖貞吝尚可自守自昔亂亡之國<lb/>
<pb n="35a"/>　未有不昧斯理者也<lb/>
䷋<hi>坤下乾上</hi>
否之匪人不利君子貞大往小來<lb/>
彖曰否之匪人不利君子貞大往小來則是天地不交<lb/>
而萬物不通也上下不交而天下无邦也内陰而外陽<lb/>
内柔而外剛内小人而外君子小人道長君子道消也<lb/>
　匪人非人道也否之匪人者否時无人道之人不利<lb/>
　于君子之正道也<lb/>
<pb n="35b"/>象曰天地不交否君子以儉徳辟難不可榮以祿<lb/>
　君子之儉徳避難不可榮以祿者也可榮以祿而容<lb/>
　容為儉徳避難者乃持位固寵苟免而无恥也<lb/>
初六拔茅茹以其彚貞吉亨<lb/>
象曰拔茅貞吉志在君也<lb/>
　否之初否未甚也君子見幾以其彚貞則吉而亨矣<lb/>
　然豈忘世哉其志則在君也故聖人復明君子彚貞<lb/>
　之志<lb/>
<pb n="36a"/>六二包承小人吉大人否亨<lb/>
象曰大人否亨不亂羣也<lb/>
　二之時小人猶知承君子君子雖包其承不亂入其<lb/>
　羣乃為否亨<lb/>
六三包羞<lb/>
象曰包羞位不當也<lb/>
　三之時小人恣肆而攻正可羞甚矣在下之君子但<lb/>
　包其羞有无限深意存焉小人處非其位又安能久<lb/>
<pb n="36b"/>　也<lb/>
九四有命无咎疇離祉<lb/>
象曰有命无咎志行也<lb/>
　命謂天命君子疇類皆獲福祉矣泰之過中君子以<lb/>
　艱貞而食福否之過中君子以有命而離祉然則君<lb/>
　子固常立于福祉之中也<lb/>
九五休否大人吉其亡其亡繫于苞桑<lb/>
象曰大人之吉位正當也<lb/>
<pb n="37a"/>　休否必大人也而聖人猶為其亡之戒苞桑者初生<lb/>
　之柔桑繫于苞桑者危之之辭而非以為固也<lb/>
上九傾否先否後喜<lb/>
象曰否終則傾何可長也<lb/>
　傾者反而為泰也兩卦相綜陰陽進退治亂循環而<lb/>
　无窮也<lb/>
䷌<hi>離下乾上</hi>
同人于野亨利涉大川利君子貞<lb/>
<pb n="37b"/>彖曰同人柔得位得中而應乎乾曰同人同人曰同人<lb/>
于野亨利涉大川乾行也文明以健中正而應君子正<lb/>
也唯君子為能通天下之志<lb/>
　卦之所以為同人者以六二得位得中而應乾也卦<lb/>
　之所以亨而利涉大川利君子貞者以九五中正而<lb/>
　應二也然則柔非從剛不亨剛非中正不亨君子所<lb/>
　以能通天下之志者可識矣<lb/>
象曰天與火同人君子以類族辨物<lb/>
<pb n="38a"/>　君子之辨物也惟不同乃所以為同<lb/>
初九同人于門无咎<lb/>
象曰出門同人又誰咎也<lb/>
　初九未染于物无私係之累故能出門同人而无咎<lb/>
　也<lb/>
六二同人于宗吝<lb/>
象曰同人于宗吝道也<lb/>
　二五相應在他卦至吉矣于同人則為道之吝道大<lb/>
<pb n="38b"/>　同无我雖同于宗道未大也<lb/>
九三伏戎于莽升其高陵三嵗不興<lb/>
象曰伏戎于莽敵剛也三嵗不興安行也<lb/>
　三四非中正故不能同人伏戎于莽戎心也升其高<lb/>
　陵亢氣也動足皆荆棘之途將安之乎<lb/>
九四乗其墉弗克攻吉<lb/>
象曰乗其墉義弗克也其吉則困而反則也<lb/>
　四剛而居柔故有乗墉之妄有反則之吉<lb/>
<pb n="39a"/>九五同人先號咷而後笑大師克相遇<lb/>
象曰同人之先以中直也大師相遇言相克也<lb/>
　九五以中直同人又何大師相克之有同人者无我<lb/>
　也无我豈易言哉非有大師之相克不能有斷金之<lb/>
　相遇故克己為乾道之要<lb/>
上九同人于郊无悔<lb/>
象曰同人于郊志未得也<lb/>
　上九清逺閑曠幽人貞士之同人故曰志未得也<lb/>
<pb n="39b"/>䷍<hi>乾下離上</hi>
大有元亨<lb/>
彖曰大有柔得尊位大中而上下應之曰大有其徳剛<lb/>
健而文眀應乎天而時行是以元亨<lb/>
　大有以柔得尊位大中而上下應之也元亨以剛健<lb/>
　文明應乎天而時行也所以大善亨通者以應天時<lb/>
　行所以應天時行者以大明中天柔之為道至大有<lb/>
　之五而徳乃其至矣非九二何能成之<lb/>
<pb n="40a"/>象曰火在天上大有君子以遏惡揚善順天休命<lb/>
　火在天上大明也遏惡揚善大明而應乎天也故曰<lb/>
　順天休命<lb/>
初九无交害匪咎艱則无咎<lb/>
象曰大有初九无交害也<lb/>
　大有以上下交孚為利故初九以无交為害然非咎<lb/>
　也亦必艱則无咎者特立獨行固非易事也<lb/>
九二大車以載有攸往无咎<lb/>
<pb n="40b"/>象曰大車以載積中不敗也<lb/>
　乾剛得中大无不容故積而不敗也<lb/>
九三公用亨于天子小人弗克<lb/>
象曰公用亨于天子小人害也<lb/>
　公能歸富有于天子故亨于天子小人私富有于一<lb/>
　身故害于一身君子之亨小人之害矣<lb/>
九四匪其彭无咎<lb/>
象曰匪其彭无咎明辯晳也<lb/>
<pb n="41a"/>　鼓旁擊之曰東中擊之曰彭連聲曰彭彭借以為車<lb/>
　聲之盛曰出車彭彭匪其彭不有其盛也<lb/>
六五厥孚交如威如吉<lb/>
象曰厥孚交如信以發志也威如之吉易而无備也<lb/>
　六五之孚于二者有天然之信發人之志意有天然<lb/>
　之威不由于戒備非大明應天之主何由與于斯乎<lb/>
　此所以大有也<lb/>
上九自天祐之吉无不利<lb/>
<pb n="41b"/>象曰大有上吉自天祐也<lb/>
　上下應之曰大有上應五者也故曰履信思順尚賢<lb/>
　而自天祐之也<lb/>
䷎<hi>艮下坤上</hi>
謙亨君子有終<lb/>
彖曰謙亨天道下濟而光明地道卑而上行天道虧盈<lb/>
而益謙地道變盈而流謙鬼神害盈而福謙人道惡盈<lb/>
而好謙謙尊而光卑而不可踰君子之終也<lb/>
<pb n="42a"/>　天惟其下也而光明地惟其卑也而上行謙與盈正<lb/>
　相反盈則必害故謙則必亨居尊而徳光居卑而徳<lb/>
　不可踰君子有終者以此自古君子之不有其終者<lb/>
　豈少也乎有功而自有之也至于身之不保而功則<lb/>
　安在易所以重有終之戒與<lb/>
象曰地中有山謙君子以裒多益寡稱物平施<lb/>
　裒聚多者益其寡者稱物而平施之凡君子平其不<lb/>
　平皆地中有山之義也<lb/>
<pb n="42b"/>初六謙謙君子用涉大川吉<lb/>
象曰謙謙君子卑以自牧也<lb/>
　謙之最下故曰謙謙<lb/>
六二鳴謙貞吉<lb/>
象曰鳴謙貞吉中心得也<lb/>
　積中發外寔大聲宏者曰鳴二之鳴謙由於中心所<lb/>
　自得而人皆聞之非二之自鳴也<lb/>
九三勞謙君子有終吉<lb/>
<pb n="43a"/>象曰勞謙君子萬民服也<lb/>
　三居下之上上為君任下為衆歸而山在地中正謙<lb/>
　之所以為謙而彖之所謂君子有終者也<lb/>
六四无不利撝謙<lb/>
象曰无不利撝謙不違則也<lb/>
　撝施布之意動容周旋无所施而非謙无所施而不<lb/>
　利也四承五而乗三其則如此<lb/>
六五不富以其鄰利用侵伐无不利<lb/>
<pb n="43b"/>象曰利用侵伐征不服也<lb/>
　謙者天地人神所歸故不富以其鄰抗兵相加得衆<lb/>
　者勝謙為用師吉道聖人於五上兩言之<lb/>
上六鳴謙利用行師征邑國<lb/>
象曰鳴謙志未得也可用行師征邑國也<lb/>
　上為柔順之極亦曰鳴謙然而位處乎上非其志之<lb/>
　所安謙順之極則衆之所與故可用行師征邑國而<lb/>
　已<lb/>
<pb n="44a"/>䷏<hi>坤下震上</hi>
豫利建侯行師<lb/>
彖曰豫剛應而志行順以動豫豫順以動故天地如之<lb/>
而況建侯行師乎天地以順動故日月不過而四時不<lb/>
忒聖人以順動則刑罰清而民服豫之時義大矣哉<lb/>
　九四一剛五陰應之其志得行順道以動人无不服<lb/>
　故歡欣恱豫而為豫也建侯行師在得衆而已順以<lb/>
　動者順時而動也動不以時則動非其義矣如豫之<lb/>
<pb n="44b"/>　時如豫之義天下无事不可為也<lb/>
象曰雷出地奮豫先王以作樂崇徳殷薦之上帝以配<lb/>
祖考<lb/>
　先王之作樂以萬國之歡心盛薦其崇徳于上帝祖<lb/>
　考也<lb/>
初六鳴豫凶<lb/>
象曰初六鳴豫志窮凶也<lb/>
　初六陰柔小人得上應與志意滿極以豫自鳴其凶<lb/>
<pb n="45a"/>　可知矣<lb/>
六二介于石不終日貞吉<lb/>
象曰不終日貞吉以中正也<lb/>
　六二貞于中正之道明于理欲之介如石之堅確不<lb/>
　移故能見事之幾微不終日而決也非介石而何能<lb/>
　知幾乎<lb/>
六三盱豫悔遲有悔<lb/>
象曰旴豫有悔位不當也<lb/>
<pb n="45b"/>　六三上視于四不能自立其悔宜矣去之不終日庻<lb/>
　幾免乎故豫吉在斷其悔在遲<lb/>
九四由豫大有得勿疑朋盍簪<lb/>
象曰由豫大有得志大行也<lb/>
　九四由和順之道致時于豫故大得上下之應然上<lb/>
　有逼君之疑下有得衆之疑己既有疑人亦疑焉何<lb/>
　能致盍簪之朋乎大臣之道直身任天下之事而已<lb/>
　无他顧也<lb/>
<pb n="46a"/>六五貞疾恒不死<lb/>
象曰六五貞疾乗剛也恒不死中未亡也<lb/>
　于此見中也者生人之命脈中未亡貞疾恒不死矣<lb/>
上六㝠豫成有渝无咎<lb/>
象曰㝠豫在上何可長也<lb/>
　豫上故㝠動極故渝雖昏㝠之成而渝則无咎故順<lb/>
　動之道知其不善速改以從善而已象云何可長者<lb/>
　何可遲也故成有渝貴不終日<lb/>
<pb n="46b"/>䷐<hi>震下兊上</hi>
隨元亨利貞无咎<lb/>
彖曰隨剛來而下柔動而說隨大亨貞无咎而天下隨<lb/>
時隨時之義大矣哉<lb/>
　隨者隨時也隨時者從道也剛來而下柔其心下矣<lb/>
　心下則能隨時以從道元亨利貞天道也動以天豈<lb/>
　有不說者乎天下所以隨之凡隨時者必元亨利貞<lb/>
　乃无咎也<lb/>
<pb n="47a"/>象曰澤中有雷隨君子以嚮晦入宴息<lb/>
　澤中之雷無聲之雷春動而秋歛時莫大焉嚮晦宴<lb/>
　息隨莫大焉曰宴息則不宴之息非所以為息矣<lb/>
初九官有渝貞吉出門交有功<lb/>
象曰官有渝從正吉也出門交有功不失也<lb/>
　官主也渝變也心有所隨官有渝也從正則吉出門<lb/>
　交則有功出門不比于二陰而従四破私局而従正<lb/>
　大也<lb/>
<pb n="47b"/>六二係小子失丈夫<lb/>
象曰係小子弗兼與也<lb/>
　係初則失五故從正者當専一而無一毫私係也<lb/>
六三係丈夫失小子隨有求得利居貞<lb/>
象曰係丈夫志舍下也<lb/>
　六三係四失初非應而比故亦曰係有求得居貞之<lb/>
　戒<lb/>
九四隨有獲貞凶有孚在道以明何咎<lb/>
<pb n="48a"/>象曰隨有獲其義凶也有孚在道明功也<lb/>
　以臣獲下雖正亦凶有孚在道者孚以道也以明者<lb/>
　以其明也<lb/>
九五孚于嘉吉<lb/>
象曰孚于嘉位正中也<lb/>
　隨道之吉惟隨善而已如五之于二是也<lb/>
上六拘係之乃従維之王用亨于西山<lb/>
象曰拘係之上窮也<lb/>
<pb n="48b"/>　上窮則无所往守正而已拘係之又從維之固結而<lb/>
　不可解守正之則也王之亨于岐山君堅于為民民<lb/>
　堅于従君乃其象也<lb/>
䷑<hi>巽上艮下</hi>
蠱元亨利涉大川先甲三日後甲三日<lb/>
彖曰蠱剛上而柔下巽而止蠱蠱元亨而天下治也利<lb/>
涉大川往有事也先甲三日後甲三日終則有始天行<lb/>
也<lb/>
<pb n="49a"/>　剛上柔下上下不交下卑巽而上苟止故蠧積而為<lb/>
　蠱蠱壞則修飭亂而復治元亨而天下治也蠱則无<lb/>
　地非險治蠱則无<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>非事甲事之始也一日二日三<lb/>
　日思深慮逺先則善其所以始後則圖其所以終元<lb/>
　亨而天下治者以此<lb/>
象曰山下有風蠱君子以振民育徳<lb/>
　振民如風育徳如山<lb/>
初六幹父之蠱有子考无咎厲終吉<lb/>
<pb n="49b"/>象曰幹父之蠱意承考也<lb/>
　貞者事之幹所謂正其本萬事理治蠱須正其本故<lb/>
　曰幹子豈樂于改父意在承考也故有子則考无咎<lb/>
　雖厲而終吉也<lb/>
九二幹母之蠱不可貞<lb/>
象曰幹母之蠱得中道也<lb/>
　貞者盡其道也幹母之蠱豈能盡其道故不可貞者<lb/>
　乃中道也<lb/>
<pb n="50a"/>九三幹父之蠱小有悔无大咎<lb/>
象曰幹父之蠱終无咎也<lb/>
　九三過剛不中而巽體得正故有小悔而无大咎<lb/>
六四裕父之蠱往見吝<lb/>
象曰裕父之蠱往未得也<lb/>
　蠱裕之則日深偷安于目前往而見其吝矣<lb/>
六五幹父之蠱用譽<lb/>
象曰幹父用譽承以徳也<lb/>
<pb n="50b"/>　蠱者承其弊也蠱治則承其徳而有譽矣故幹蠱而<lb/>
　曰傷厥考者道人于大不孝也<lb/>
上九不事王侯高尚其事<lb/>
象曰不事王侯志可則也<lb/>
　高尚其事豈放情物外為高尚已哉正為天下第一<lb/>
　等事如孟子居仁由義尚志之事故曰志可則也<lb/>
䷒<hi>兌下坤上</hi>
臨元亨利貞至于八月有凶<lb/>
<pb n="51a"/>象曰臨剛浸而長說而順剛中而應大亨以正天之道<lb/>
也至于八月有凶消不久也<lb/>
　剛浸而長勢將遍及四陰陽和氣普遍大地說而順<lb/>
　剛中而應豈非大亨以正天之道乎聖人于此已見<lb/>
　八月之凶履霜之戒金柅之繫尚在一陰方長此則<lb/>
　于二陽方進葢持盈思永全在幾先遲則无及故曰<lb/>
　懼以終始其要无咎<lb/>
象曰澤上有地臨君子以教思无窮容保民无疆<lb/>
<pb n="51b"/>　君子之臨民也教思無窮容保民無疆此臨之所以<lb/>
　為大也<lb/>
初九咸臨貞吉<lb/>
象曰咸臨貞吉志行正也<lb/>
　咸無心之感也陰陽相感是天地自然之理二陽在<lb/>
　下四陰自然感動故初二皆曰咸臨正已物正如初<lb/>
　之臨四則貞吉也<lb/>
九二咸臨吉无不利<lb/>
<pb n="52a"/>象曰咸臨吉无不利未順命也<lb/>
　九二剛中而應一卦之主何吉如之如是又何不利<lb/>
　之有无心之咸非順命也若欲順命則四陰方盛豈<lb/>
　可得哉<lb/>
六三甘臨无攸利既憂之无咎<lb/>
象曰甘臨位不當也既憂之咎不長也<lb/>
　甘則遂于情憂則復于性失己則无攸利守己則咎<lb/>
　不長皆由己而已<lb/>
<pb n="52b"/>六四至臨无咎<lb/>
象曰至臨无咎位當也<lb/>
　地澤之交至臨之象臨下之道也<lb/>
六五知臨大君之宜吉<lb/>
象曰大君之宜行中之謂也<lb/>
　君之大知任賢而已如五之于二所謂知臨大君之<lb/>
　宜<lb/>
上六敦臨吉无咎<lb/>
<pb n="53a"/>象曰敦臨之吉志在内也<lb/>
　敦于二陽也尊而應卑高而從下吉又何咎也<lb/>
䷓<hi>坤下巽上</hi>
觀盥而不薦有孚顒若<lb/>
彖曰大觀在上順而巽中正以觀天下觀盥而不薦有<lb/>
孚顒若下觀而化也觀天之神道而四時不忒聖人以<lb/>
神道設教而天下服矣<lb/>
　九五卦主也故曰大觀在上順而巽中正以觀天下<lb/>
<pb n="53b"/>　盥而不薦之時其象何如有孚顒若而已此所以下<lb/>
　觀而化也神道者可默契而不可名言故於穆而四<lb/>
　時行篤恭而天下平觀天之神道盡矣<lb/>
象曰風行地上觀先王以省方觀民設教<lb/>
　先王省方觀民設教聖人身至而風行教豈煩乎哉<lb/>
初六童觀小人无咎君子吝<lb/>
象曰初六童觀小人道也<lb/>
　以初觀五童觀而已小人之道如是足也曾是以為<lb/>
<pb n="54a"/>　君子乎<lb/>
六二闚觀利女貞<lb/>
象曰闚觀女貞亦可醜也<lb/>
　六二能順承于五觀則闚觀女子之貞丈夫之醜也<lb/>
六三觀我生進退<lb/>
象曰觀我生進退未失道也<lb/>
　天地間莫非生也就人生而言動作威儀皆是六三<lb/>
　觀我生順時而進退也<lb/>
<pb n="54b"/>六四觀國之光利用賔于王<lb/>
象曰觀國之光尚賔也<lb/>
　六四光即生也觀天下者曰生下觀者曰光觀國之<lb/>
　光其觀大矣必有可以賔于王者而後可尚也<lb/>
九五觀我生君子无咎<lb/>
象曰觀我生觀民也<lb/>
　九五以天下為生故觀我生而曰觀民<lb/>
上九觀其生君子无咎<lb/>
<pb n="55a"/>象曰觀其生志未平也<lb/>
　上九不得位而道在焉其生而君子則天下萬世所<lb/>
　觀也道彌進而彌窮志彌虚而彌逺故曰未平<lb/>
䷔<hi>震下離上</hi>
噬嗑亨利用獄<lb/>
彖曰頤中有物曰噬嗑噬嗑而亨剛柔分動而明雷電<lb/>
合而章柔得中而上行雖不當位利用獄也<lb/>
　噬嗑亨者噬而後合合而後亨也剛柔交濟威明並<lb/>
<pb n="55b"/>　至柔中之主上居尊位故利用獄也<lb/>
象曰雷電噬嗑先王以明罰勑法<lb/>
　罰者一時所用之法法者平時所定之罰雷電合章<lb/>
　則明勑至矣<lb/>
初九屨校滅趾无咎<lb/>
象曰屨校滅趾不行也<lb/>
　初上取明動之義誡于初則无咎至于上則无及故<lb/>
　君子行已跬步不使妄行令小罪小惡根芽盡拔處<lb/>
<pb n="56a"/>　己處人其道一也<lb/>
六二噬膚滅鼻无咎<lb/>
象曰噬膚滅鼻乗剛也<lb/>
　以中正故有噬膚之易以乗剛故有滅鼻之深<lb/>
六三噬腊肉遇毒小吝无咎<lb/>
象曰遇毒位不當也<lb/>
　小物全乾為腊居位不當故治人不治而于事无咎<lb/>
　也<lb/>
<pb n="56b"/>九四噬乾胏得金矢利艱貞吉<lb/>
象曰利艱貞吉未光也<lb/>
　肉之連骨者曰胏胏而乾其堅至矣以剛直之才有<lb/>
　堅貞之戒者爻非中正而未光也<lb/>
六五噬乾肉得黄金貞厲无咎<lb/>
象曰貞厲无咎得當也<lb/>
　彖言不當位爻言得當惟不當位故貞厲而後得當<lb/>
　也<lb/>
<pb n="57a"/>上九何校滅耳凶<lb/>
象曰何校滅耳聰不明也<lb/>
　聰古聴字滅耳之凶其剛愎自用者乎六二至五皆<lb/>
　頤中雖四為物而同噬噬嗑之義不及初上用獄之<lb/>
　義則通于六爻<lb/>
䷕<hi>離下艮上</hi>
賁亨小利有攸往<lb/>
彖曰賁亨柔來而文剛故亨分剛上而文柔故小利有<lb/>
<pb n="57b"/>攸往天文也文明以止人文也觀乎天文以察時變觀<lb/>
乎人文以化成天下<lb/>
　離明艮止文明内藴天然本色不雜外飾故為賁賁<lb/>
　之亨以剛而剛之亨以柔賁之攸往以剛而小利以<lb/>
　柔剛柔往來交錯成文則天之文也人倫庻物各止<lb/>
　其所則人之文也觀天文之變而時變可察矣觀人<lb/>
　文之常而天下可化成矣<lb/>
象曰山下有火賁君子以明庻政无敢折獄<lb/>
<pb n="58a"/>　止而明故以明庶政明而止故无敢折獄<lb/>
初九賁其趾舍車而徒<lb/>
象曰舍車而徒義弗乗也<lb/>
　君子在下以守義為賁賁初者二舍二從四舍車而<lb/>
　徒也趾取義于初車徒取義于趾也<lb/>
六二賁其須<lb/>
象曰賁其須與上興也<lb/>
　剛得柔而文柔從剛而動賁其須則與上興也<lb/>
<pb n="58b"/>九三賁如濡如永貞吉<lb/>
象曰永貞之吉終莫之陵也<lb/>
　三在兩柔之中故有濡如之賁有永貞之戒貞則莫<lb/>
　之能陵何賁如之<lb/>
六四賁如皤如白馬翰如匪宼婚媾<lb/>
象曰六四當位疑也匪宼婚媾終无尤也<lb/>
　剛柔相賁異而實同四之與初非宼而婚當位之疑<lb/>
　疑所不當疑也<lb/>
<pb n="59a"/>六五賁于丘園束帛戔戔吝終吉<lb/>
象曰六五之吉有喜也<lb/>
　賁五不言君位而言山林寒素之賁天下之至賁者<lb/>
　不在富貴也<lb/>
上九白賁无咎<lb/>
象曰白賁无咎上得志也<lb/>
　白賁還其初也故曰得志聖人所謂得志者如此可<lb/>
　思矣<lb/>
<pb n="59b"/>䷖<hi>坤下艮上</hi>
剝不利有攸往<lb/>
彖曰剝剝也柔變剛也不利有攸往小人長也順而止<lb/>
之觀象也君子尚消息盈虚天行也<lb/>
　不利攸往君子觀順止之象也消息盈虚天行自然<lb/>
　君子以此為尚故以順止為道也<lb/>
象曰山附于地剝上以厚下安宅<lb/>
　山附于地下剝則上傾故厚下所以安宅大象不取<lb/>
<pb n="60a"/>　隂剝陽取陽覆隂之義也<lb/>
初六剝牀以足蔑貞凶<lb/>
象曰剝牀以足以滅下也<lb/>
　牀者身所安足者牀所安小人徒知蔑貞而不知自<lb/>
　剝其牀足蔑貞之凶小人之凶也滅下則上危矣凢<lb/>
　小人之貪欲剝民致四海困窮皆此象也<lb/>
六二剝牀以辨蔑貞凶<lb/>
象曰剝牀以辨未有與也<lb/>
<pb n="60b"/>　牀幹曰辨牀之中介處二與上不相當不得與于君<lb/>
　子益肆然无忌若使其見君子有開明之者豈至自<lb/>
　蔑其貞凶一至此乎<lb/>
六三剝之无咎<lb/>
象曰剝之无咎失上下也<lb/>
　六三應上而失羣隂在剝之時為无咎也<lb/>
六四剝牀以膚凶<lb/>
象曰剝牀以膚切近災也<lb/>
<pb n="61a"/>　膚者床之膚凶者四之凶小人之使灾害並至危亡<lb/>
　莫救此其象也<lb/>
六五貫魚以宫人寵无不利<lb/>
象曰以宫人寵終无尤也<lb/>
　六五近陽故能貫四陰而承之如宫人受寵于君也<lb/>
上九碩果不食君子得輿小人剝廬<lb/>
象曰君子得輿民所載也小人剝廬終不可用也<lb/>
　果為剝之貞反即復之元自上視之君子為五陰所<lb/>
<pb n="61b"/>　載為輿自下視之小人為一陽所覆為廬然則小人<lb/>
　剝陽寔自剝其廬此蔑貞所以為凶<lb/>
䷗<hi>震下坤上</hi>
復亨出入无疾朋來无咎反復其道七日來復利有攸<lb/>
往<lb/>
彖曰復亨剛反動而以順行是以出入无疾朋來无咎<lb/>
反覆其道七日來復天行也利有攸往剛長也復其見<lb/>
天地之心乎<lb/>
<pb n="62a"/>　剛反而復復則亨矣出者剛之長入者剛之反出入<lb/>
　无疾一陽動而順也朋來无咎五陰順而來也六反<lb/>
　為一七日來復也天行原其始也剛長要其終也天<lb/>
　地生物之心無一息間斷于復而見矣<lb/>
象曰雷在地中復先王以至日閉闗商旅不行后不省<lb/>
方<lb/>
　當安静以養微陽天地之氣然也國家之事然也人<lb/>
　身之養然也<lb/>
<pb n="62b"/>初九不逺復无祇悔元吉<lb/>
象曰不逺之復以修身也<lb/>
　復者復其情之未發即性也逺則祗于悔矣故不逺<lb/>
　之復不祗悔而元吉<lb/>
六二休復吉<lb/>
象曰休復之吉以下仁也<lb/>
　休則復矣復則仁矣二近初故取象于下仁寔聖人<lb/>
　之示心法也<lb/>
<pb n="63a"/>六三頻復厲无咎<lb/>
象曰頻復之厲義无咎也<lb/>
　非頻復之厲乃頻失之厲也復又何咎焉<lb/>
六四中行獨復<lb/>
象曰中行獨復以従道也<lb/>
　行羣陰之中獨應于初道當如是不問凶吉也故聖<lb/>
　人不言凶吉<lb/>
六五敦復无悔<lb/>
<pb n="63b"/>象曰敦復无悔中以自考也<lb/>
　復之敦矣止于无悔者微陽之時柔而无助自成其<lb/>
　中徳而已<lb/>
上六迷復凶有災眚用行師終有大敗以其國君凶至<lb/>
于十年不克征<lb/>
象曰迷復之凶反君道也<lb/>
　陰柔不中迷而不反其凶如此以行師之故致國君<lb/>
　之凶人身亦然天君迷而事謬事謬則心益凶所謂<lb/>
<pb n="64a"/>　反君道也<lb/>
䷘<hi>震上乾下</hi>
无妄元亨利貞其匪正有眚不利有攸往<lb/>
彖曰无妄剛自外來而為主于内動而徤剛中而應大<lb/>
亨以正天之命也其匪正有眚不利有攸往无妄之往<lb/>
何之矣天命不祐行矣哉<lb/>
　言心法者莫備于无妄剛自外來天命也為主于内<lb/>
　人心也人心即天命故動而徤剛中而應大亨以正<lb/>
<pb n="64b"/>　也匪正則非命非命則有眚而不利有攸往然所謂<lb/>
　匪正者不獨妄也无妄之往亦妄也无妄之往所謂<lb/>
　无事生事如上九然天命不祐也可行乎哉<lb/>
象曰天下雷行物與無妄先王以茂對時育萬物<lb/>
　天下雷行萬物化生也各正性命物與无妄也茂哉<lb/>
　造化之功乎故有一物失所不為茂對不為育物對<lb/>
　時者順時育物者因物而已<lb/>
初九无妄往吉<lb/>
<pb n="65a"/>象曰无妄之往得志也<lb/>
　初九人心之本色如此而往適得其志也<lb/>
六二不耕穫不菑畬則利冇攸往<lb/>
象曰不耕穫未富也<lb/>
　天下之望得莫如農之耕穫菑畬故不耕穫菑畬則无<lb/>
　富之心而无咎也<lb/>
六三无妄之災或繫之牛行人之得邑人之災<lb/>
象曰行人得牛邑人災也<lb/>
<pb n="65b"/>　无妄之災順受而已行人得牛邑人得災豈意之所<lb/>
　及者乎<lb/>
九四可貞无咎<lb/>
象曰可貞无咎固有之也<lb/>
　九四固有之心故可貞而无咎<lb/>
九五无妄之疾勿藥有喜<lb/>
象曰无妄之藥不可試也<lb/>
　九五无妄者也雖疾而勿藥則有喜<lb/>
<pb n="66a"/>上九无妄行有眚无攸利<lb/>
象曰无妄之行窮之災也<lb/>
　上九无妄者也窮而行斯災矣　六爻皆无妄而戒<lb/>
　其妄者則于二陰二應人心之妄皆陰也<lb/>
䷙<hi>乾下艮上</hi>
大畜利貞不家食吉利涉大川<lb/>
彖曰大畜剛健篤實輝光日新其徳剛上而尚賢能止<lb/>
健大正也不家食吉養賢也利涉大川應乎天也<lb/>
<pb n="66b"/>　大畜大涵養也乾之剛健艮之篤實輝光健進而止<lb/>
　于天理當然之極其徳日新而无窮故為大畜剛居<lb/>
　五上而尚賢能止天下之至健非大正者不能也有<lb/>
　天下之大抱負者當有天下之大設施以利濟天下<lb/>
　之險難故不家食吉而利涉大川以應乎天行也<lb/>
象曰天在山中大畜君子以多識前言往行以畜其徳<lb/>
　何莫非天也山之中天在焉若山畜之人心多識前<lb/>
　言往行所謂𢎞于天而徳之畜也大矣<lb/>
<pb n="67a"/>初九有厲利己<lb/>
象曰有厲利己不犯災也<lb/>
　乾之止止于天理也越理則犯災初不中知其有厲<lb/>
　而己之則利也<lb/>
九二輿說輹<lb/>
象曰輿說輹中无尤也<lb/>
　二中故自說其輹而无尤<lb/>
九三良馬逐利艱貞曰閑輿衞利有攸往<lb/>
<pb n="67b"/>象曰利有攸往上合志也<lb/>
　三與上合志畜而通者也雖良馬之逐當思其艱而<lb/>
　守于正又自警戒曰其閑我輿衞乎恐跬步之越于<lb/>
　矩也如是則利有攸往矣<lb/>
六四童牛之牿元吉<lb/>
象曰六四元吉有喜也<lb/>
　六四之止如童牛加牿禁于未發之謂豫何吉如之<lb/>
六五豶豕之牙吉<lb/>
<pb n="68a"/>象曰六五之吉有慶也<lb/>
　六五之止如去勢之豶豕又加以繫豕之牙則制事<lb/>
　制心有道天下受其慶矣<lb/>
上九何天之衢亨<lb/>
象曰何天之衢道大行也<lb/>
　何者驚喜之詞何天之衢乃如是乎所謂一旦豁然<lb/>
　也<lb/>
䷚<hi>震上艮下</hi>
<pb n="68b"/>頤貞吉觀頤自求口實<lb/>
彖曰頤貞吉養正則吉也觀頤觀其所養也自求口實<lb/>
觀其自養也天地養萬物聖人養賢以及萬民頤之時<lb/>
大矣哉<lb/>
　頤貞吉養人自養以正則吉觀其所養養賢則貞吉<lb/>
　也口實而曰自求則人人有自養者舍己求人可乎<lb/>
象曰山下有雷頤君子以慎言語節飲食<lb/>
　頤口也以動而止為其道慎言語節飲食聖人之頤<lb/>
<pb n="69a"/>　貞如此<lb/>
初九舍爾靈龜觀我朶頤凶<lb/>
象曰觀我朶頤亦不足貴也<lb/>
　初九不能自求口實而求諸人者故借所求者謂之<lb/>
　曰舍爾靈龜乃觀我朶頤乎欲食而頤動可鄙甚矣<lb/>
　葢在上者道在養人在下者當有以自養也<lb/>
六二顛頤拂經於丘頤征凶<lb/>
象曰六二征凶行失類也<lb/>
<pb n="69b"/>　六二无應求于初則為顛頤拂經求于上則為丘頤<lb/>
　征凶皆非其類也<lb/>
六三拂頤貞凶十年勿用无攸利<lb/>
象曰十年勿用道大悖也<lb/>
　不中正而處動極拂頤之貞矣一失道而十年无攸<lb/>
　利口之于人可畏哉<lb/>
六四顛頤吉虎視躭躭其欲逐逐无咎<lb/>
象曰顛頤之吉上施光也<lb/>
<pb n="70a"/>　六四養人者也故顛頤則吉躭躭下視逐逐无厭則<lb/>
　周悉人情繼續不匱上施之道如是乃光<lb/>
六五拂經居貞吉不可涉大川<lb/>
象曰居貞之吉順以従上也<lb/>
　六五賴養于上故曰拂經然以順從上為居貞之吉<lb/>
　者所從者正也其才豈可以濟險乎<lb/>
上九由頤厲吉利涉大川<lb/>
象曰由頤厲吉大有慶也<lb/>
<pb n="70b"/>　天下由之以養雖厲而吉利涉大川者大有為之才<lb/>
　得大有為之慶<lb/>
䷛<hi>巽下兊上</hi>
大過棟橈利有攸往亨<lb/>
彖曰大過大者過也棟橈本末弱也剛過而中巽而說<lb/>
行利有攸往乃亨大過之時大矣哉<lb/>
　大過以四陽言謂大者過也非聖人有過以大過之<lb/>
　時聖人為大過人之事非古今所經見正義理所當<lb/>
<pb n="71a"/>　然而人見為大過也四陽為棟本末弱而橈剛雖過<lb/>
　而二五中行之以巽而說必利有攸往乃亨大過之<lb/>
　時非大有為不亨也<lb/>
象曰澤滅木大過君子以獨立不懼遯世无悶<lb/>
　獨立不懼遯世无悶非大過人者能之乎故知大過<lb/>
　非過中之過也<lb/>
初六藉用白茅无咎<lb/>
象曰藉用白茅柔在下也<lb/>
<pb n="71b"/>　人心宜下下之至如藉用白茅之慎又何失之有<lb/>
九二枯楊生稊老夫得其女妻无不利<lb/>
象曰老夫女妻過以相與也<lb/>
　生意在根為稊二五以比初上而有女妻老媍之象<lb/>
　非以巽兊為長少也<lb/>
九三棟橈凶<lb/>
象曰棟橈之凶不可以有輔也<lb/>
　九三居下之上上實而下弱弱則上傾故曰棟橈<lb/>
<pb n="72a"/>九四棟隆吉有它吝<lb/>
象曰棟隆之吉不橈乎下也<lb/>
　九四居上之下上弱而下實下實則可載故曰棟隆<lb/>
　以應初有他吝之象<lb/>
九五枯楊生華老婦得其士夫无咎无譽<lb/>
象曰枯楊生華何可久也老婦士夫亦可醜也<lb/>
　巽者春生兊者秋殺故下為女妻上為老婦<lb/>
上六過涉滅頂凶无咎<lb/>
<pb n="72b"/>象曰過涉之凶不可咎也<lb/>
　楊敬仲曰見危授命而功不濟亦有従而議其後者<lb/>
　則鄉原之見利忘義者得志矣過涉之凶豈可咎乎<lb/>
䷜<hi>坎下坎上</hi>
習坎有孚維心亨行有尚<lb/>
彖曰習坎重險也水流而不盈行險而不失其信維心<lb/>
亨乃以剛中也行有尚往有功也天險不可升也地險<lb/>
山川丘陵也王公設險以守其國險之時用太矣哉<lb/>
<pb n="73a"/>　坎而又坎重險之象有孚維心乃亨有孚如水之不<lb/>
　失其信維心如水之行而不息如是則行有尚矣此<lb/>
　濟險之道刀鋸鼎鑊在前貞心不易處之泰然非獨<lb/>
　危而即安為往有功即殺身成仁亦往有功也時用<lb/>
　者有時而用王公設險以守其國君子設險以守其<lb/>
　身正衣冠尊瞻視望而畏焉何險如之<lb/>
象曰水洊至習坎君子以常徳行習教事<lb/>
　水洊至則習于坎志洊新則篤于道徳行以之常教<lb/>
<pb n="73b"/>　事以之習也<lb/>
初六習坎入于坎窞凶<lb/>
象曰習坎入坎失道凶也<lb/>
　水以行而出陷以入而陷險故入窞而失道也<lb/>
九二坎有險求小得<lb/>
象曰求小得未出中也<lb/>
　九二雖中下坎未出小得而不成大功也<lb/>
六三來之坎坎險且枕入于坎窞勿用<lb/>
<pb n="74a"/>象曰來之坎坎終无功也<lb/>
　兩坎之間往來皆坎故枕于陷而入于窞也<lb/>
六四樽酒簋貳用缶納約自牖終无咎<lb/>
象曰樽酒簋貳剛柔際也<lb/>
　人心之陷溺者非孚誠相輸自明而入不能出之于<lb/>
　陷也一樽之酒二簋之食瓦缶之器納此款款之約<lb/>
　于君所開明之牖必際合矣<lb/>
九五坎不盈祗既平无咎<lb/>
<pb n="74b"/>象曰坎不盈中未大也<lb/>
　水不盈科不行既平而後出于坎也陽陷陰中故中<lb/>
　未大<lb/>
上六繫用徽纆寘于叢棘三嵗不得凶<lb/>
象曰上六失道凶三嵗也<lb/>
　人心之陷如徽纆之係叢棘之寘三嵗不得則不得<lb/>
　矣聖人覺之曰何以如是失道云爾孰知係者自係<lb/>
　寘者自寘三嵗不得一朝得之曾莫之禦乎初云失<lb/>
<pb n="75a"/>　道拯之于始上云失道拯之于終聖人以斯道覺斯<lb/>
　民也如是夫<lb/>
䷝<hi>離下離上</hi>
離利貞亨畜牝牛吉<lb/>
彖曰離麗也日月麗乎天百穀草木麗乎土重明以麗<lb/>
乎正乃化成天下柔麗乎中正故亨是以畜牝牛吉也<lb/>
　火必麗于物始見故火為離重明以麗乎正以四剛<lb/>
　言柔麗乎中正以二柔言剛之能麗乎正正以柔之<lb/>
<pb n="75b"/>　能麗乎中牝牛至柔麗中正者非至柔至順不能故<lb/>
　畜牝牛吉也<lb/>
象曰明兩作離大人以繼明照於四方<lb/>
　兩作者明而又明以不息之明照于四方故曰繼明<lb/>
初九履錯然敬之无咎<lb/>
象曰履錯之敬以辟咎也<lb/>
　履錯然而動矣吉凶悔吝由兹出也可不敬乎<lb/>
六二黄離元吉<lb/>
<pb n="76a"/>象曰黄離元吉得中道也<lb/>
　人心真明乃黄離也故曰得中道加意焉非黄離矣<lb/>
九三日昃之離不鼓缶而歌則大耋之嗟凶<lb/>
象曰日昃之離何可久也<lb/>
　常明之明无昃也若夫日昃之離寧可久乎故不鼓<lb/>
　缶而歌則大耋之嗟也<lb/>
九四突如其來如焚如死如棄如<lb/>
象曰突如其來如无所容也<lb/>
<pb n="76b"/>　兩離相繼上炎躁進突如其來如赴火之蛾有焚死<lb/>
　棄而已故犯突如之象者皆无所容于世而入于死<lb/>
　道者也<lb/>
六五出涕沱若戚嗟若吉<lb/>
象曰六五之吉離王公也<lb/>
　惟其明也故憂民如此沱與嗟皆至明至虚中流出<lb/>
　至不容己之情此之謂王公<lb/>
上九王用出征有嘉折首獲匪其醜无咎<lb/>
<pb n="77a"/>象曰王用出征以正邦也<lb/>
　如上九剛明而後可行師故能折首不獲其醜有嘉<lb/>
　而无咎也<lb/>
　<lb/>
　<lb/>
　<lb/>
　<lb/>
　<lb/>
<pb n="77b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易易簡說卷一<lb/>
</p>

  </div>
            <div>
<head>周易易簡說卷二</head> <lb/>
    <p>
<pb n="1a"/>欽定四庫全書<lb/>
　周易易簡說卷二<lb/>
　　　　　　　　　　　　明　高攀龍　撰<lb/>
　下經<lb/>
䷞<hi>艮下兊上</hi>
咸亨利貞取女吉<lb/>
彖曰咸感也柔上而剛下二氣感應以相與止而說男<lb/>
下女是以亨利貞取女吉也天地感而萬物化生聖人<lb/>
<pb n="1b"/>感人心而天下和平觀其所感而天地萬物之情可見<lb/>
矣<lb/>
　咸者无心之感咸皆也彼此交感也二氣感應以相<lb/>
　與則亨矣止而說男下女則貞矣取如是之女則吉<lb/>
　也天地之感不可見而于萬物化生見之聖人感人<lb/>
　心不可見而于天下和平見之觀其所感而天地萬<lb/>
　物之情可見觀天地萬物之情而其所感益可見葢<lb/>
　神感神應莫知其然有心與之豈咸也哉<lb/>
<pb n="2a"/>象曰山上有澤咸君子以虛受人<lb/>
　山上有澤山氣上升澤氣下潤二氣感應無所不受<lb/>
　君子之以虚受人也如之<lb/>
初六咸其拇<lb/>
象曰咸其拇志在外也<lb/>
　咸者自然之感感而无感故卦以相與成咸爻以相<lb/>
　感為累初最下拇最微故雖志在外而无凶也<lb/>
六二咸其腓凶居吉<lb/>
<pb n="2b"/>象曰雖凶居吉順不害也<lb/>
　二應說而動故凶居則守其艮止之道故吉以中故<lb/>
　能居<lb/>
九三咸其股執其隨往吝<lb/>
象曰咸其股亦不處也志在隨人所執下也<lb/>
　三應説主隨之而動故如股之不能自主隨足而動<lb/>
　也<lb/>
九四貞吉悔亡憧憧往來朋従爾思<lb/>
<pb n="3a"/>象曰貞吉悔亡未感害也憧憧往來未光大也<lb/>
　四當心位四非能貞者故以憧憧為戒憧從心從童<lb/>
　蒙昧不明也人心一憧憧而朋類紛然從之往來无<lb/>
　休其害可知若復於未感之先則貞矣貞則光大矣<lb/>
　咸六爻无全吉者人心易動而難貞也<lb/>
九五咸其脢无悔<lb/>
象曰咸其脢志末也<lb/>
　脢背肉雖非妄動而非貞象云志末見道貴立本<lb/>
<pb n="3b"/>上六咸其輔頰舌<lb/>
象曰咸其輔頰舌滕口說也<lb/>
　上以輔頰舌為咸咸益下矣六爻皆以人身取象見<lb/>
　動于形皆欲也四不以形而以意意亦欲也聖人感<lb/>
　人心者一貞而已<lb/>
䷟<hi>巽下震上</hi>
恒亨无咎利貞利有攸往<lb/>
彖曰恒久也剛上而柔下雷風相與巽而動剛柔皆應<lb/>
<pb n="4a"/>恒恒亨无咎利貞久于其道也天地之道恒久而不已<lb/>
也利有攸往終則有始也日月得天而能久照四時變<lb/>
化而能乆成聖人久于其道而天下化成觀其所恒而<lb/>
天地萬物之情可見矣<lb/>
　恒而亨則无咎以其貞也貞者不易之道即變易之<lb/>
　道故利有攸往剛上柔下雷風相與巽而動剛柔皆<lb/>
　應四者不易之道所以恒也終則有始此變易之道<lb/>
　正所以恒也故日月順天行而无停晷四時變化而<lb/>
<pb n="4b"/>　无停機變易者乃所以為不易聖人乆道化成千變<lb/>
　萬化而不易其貞此天地萬物之所恒也豈有失其<lb/>
　貞膠于一而能恒者乎<lb/>
象曰雷風恒君子以立不易方<lb/>
　天下之至變易者无如雷風然萬古變易之雷風即<lb/>
　萬古不易之雷風君子之立不易方以此<lb/>
初六浚恒貞凶无攸利<lb/>
象曰浚恒之凶始求深也<lb/>
<pb n="5a"/>　居初而巽性務入故浚此執其常理而不知變者也<lb/>
九二悔亡<lb/>
象曰九二悔亡能久中也<lb/>
　中之道平常而已玩九二悔亡之詞何平常如之此<lb/>
　所以為中而可乆也<lb/>
九三不恒其徳或承之羞貞吝<lb/>
象曰不恒其徳无所容也<lb/>
　不恒之人其羞无方故曰或承以九居三故曰貞而<lb/>
<pb n="5b"/>　无救其為吝也葢天下未有不識中道而能恒其徳<lb/>
　者<lb/>
九四田无禽<lb/>
象曰乆非其位安得禽也<lb/>
　以九居四雖得初應而田无禽者田必有禽自是常<lb/>
　理四失其中正之常也<lb/>
六五恒其徳貞婦人吉夫子凶<lb/>
象曰婦人貞吉従一而終也夫子制義従婦凶也<lb/>
<pb n="6a"/>　五以中故恒以六故為婦人之恒乾道變化而能恒<lb/>
　地道順承而不能變也<lb/>
上六振恒凶<lb/>
象曰振恒在上大无功也<lb/>
　上以動之極故振不安平易而喜變易彼以求功也<lb/>
　烏知大无功乎<lb/>
䷠<hi>艮下乾上</hi>
遯亨小利貞<lb/>
<pb n="6b"/>彖曰遯亨遯而亨也剛當位而應與時行也小利貞浸<lb/>
而長也遯之時義大矣哉<lb/>
　遯之所以亨者以剛當位而應不係于應能與時行<lb/>
　也是時二隂雖長然長以浸止體未進未遽剝陽柔<lb/>
　小之利在貞剛則正于此時而行所以時義之大也<lb/>
象曰天下有山遯君子以逺小人不惡而嚴<lb/>
　天下有山山形有限天體无窮若遯而去之不相即<lb/>
　也君子嚴以律已而小人自逺陟山者豈能攀附于<lb/>
<pb n="7a"/>　天乎<lb/>
初六遯尾厲勿用有攸往<lb/>
象曰遯尾之厲不往何災也<lb/>
　六爻皆發遯時之義非以初二為害正也初在下故<lb/>
　為遯尾不往則雖厲而无災葢居下位而以隱嘿自<lb/>
　全者<lb/>
六二執之用黃牛之革莫之勝說<lb/>
象曰執用黃牛固志也<lb/>
<pb n="7b"/>　六二中正應五葢堅固自守詞說不可得而搖奪者<lb/>
　當遯之時秉志當如是矣<lb/>
九三係遯有疾厲畜臣妾吉<lb/>
象曰係遯之厲有疾憊也畜臣妾吉不可大事也<lb/>
　三比二隂欲遯而係以畜臣妾者優柔容與之態而<lb/>
　决于去就之大闗其能遯乎疾厲宜矣<lb/>
九四好遯君子吉小人否<lb/>
象曰君子好遯小人否也<lb/>
<pb n="8a"/>　四為初應而能遯是有相好而不為所係也君子以<lb/>
　失其所好而遯小人以失其所好而否矣<lb/>
九五嘉遯貞吉<lb/>
象曰嘉遯貞吉以正志也<lb/>
　九五正當位而應與時行者所以為嘉所以為貞而<lb/>
　吉<lb/>
上九肥遯无不利<lb/>
象曰肥遯无不利无所疑也<lb/>
<pb n="8b"/>　上則浩然物外不俟戰勝而肥其視疾憊者何如哉<lb/>
䷡<hi>乾下震上</hi>
大壯利貞<lb/>
彖曰大壯大者壯也剛以動故壯大壯利貞大者正也<lb/>
正大而天地之情可見矣<lb/>
　四陽曰大者壯剛以動動未必皆出于正故大壯利<lb/>
　貞人心正大即天地之情故曰正大而天地之情可<lb/>
　見<lb/>
<pb n="9a"/>象曰雷在天上大壯君子以非禮弗履<lb/>
　雷在天上是何力氣君子之非禮弗履者如此<lb/>
初九壯于趾征凶有孚<lb/>
象曰壯于趾其孚窮也<lb/>
　以初而壯于進其凶信矣易者時位也違時位而動<lb/>
　未有不凶者征而凶則不征而吉矣<lb/>
九二貞吉<lb/>
象曰九二貞吉以中也<lb/>
<pb n="9b"/>　九二以中不妄動而貞吉也<lb/>
九三小人用壯君子用罔貞厲羝羊觸藩羸其角<lb/>
象曰小人用壯君子罔也<lb/>
　九三何以並言君子小人用罔之君子無以異于用<lb/>
　壯之小人也貞厲同觸藩羸角同人品異而僨事一<lb/>
　也<lb/>
九四貞吉悔亡藩決不羸壯于大輿之輹<lb/>
象曰藩決不羸尚往也<lb/>
<pb n="10a"/>　九四正剛以動而不失其正者也<lb/>
六五喪羊于易无悔<lb/>
象曰喪羊于易位不當也<lb/>
　六五順陽而不觸是䘮羊而従平易之道柔之處不<lb/>
　當位者宜如是矣<lb/>
上六羝羊觸藩不能退不能遂无攸利艱則吉<lb/>
象曰不能退不能遂不詳也艱則吉咎不長也<lb/>
　進則厲矣艱則吉矣一念變易易凶而吉反掌也爻<lb/>
<pb n="10b"/>　言艱象言詳㫖哉<lb/>
䷢<hi>坤下離上</hi>
晉康侯用錫馬蕃庶晝日三接<lb/>
彖曰晉進也明出地上順而麗乎大明柔進而上行是<lb/>
以康侯用錫馬蕃庶晝日三接也<lb/>
　明出地上晉象也順而麗乎大明康侯象也錫馬蕃<lb/>
　庶坤象也晝日三接離象也以安民之侯順事大明<lb/>
　之君上下相際如此之盛也<lb/>
<pb n="11a"/>象曰明出地上晉君子以自昭明徳<lb/>
　明徳本明又當自昭之使大明升于天而不入于地<lb/>
　也<lb/>
初六晉如摧如貞吉罔孚裕无咎<lb/>
象曰晉如摧如獨行正也裕无咎未受命也<lb/>
　始進而摧如則貞吉罔孚而裕則无咎端謹雍容在<lb/>
　下无躁進之失也<lb/>
六二晉如愁如貞吉受兹介福于其王母<lb/>
<pb n="11b"/>象曰受茲介福以中正也<lb/>
　晉如愁如不以進為樂而務盡其道于貞道為至吉<lb/>
　也王母柔之至尊受介福于王母柔道之至美也<lb/>
六三衆允悔亡<lb/>
象曰衆允之志上行也<lb/>
　衆之允順之至也以上麗大明也故以六居三而悔<lb/>
　亡<lb/>
九四晉如鼫䑕貞厲<lb/>
<pb n="12a"/>象曰鼫鼠貞厲位不當也<lb/>
　以不中不正之人居大明之世如鼫鼠之晝見也<lb/>
六五悔亡失得勿恤往吉无不利<lb/>
象曰失得勿恤往有慶也<lb/>
　天下所順従而不計失得如是而往皆天理之至公<lb/>
　无功利之私意其光大何如故吉无不利也<lb/>
上九晉其角維用伐邑厲吉无咎貞吝<lb/>
象曰維用伐邑道未光也<lb/>
<pb n="12b"/>　晉其角進之極也維宜用之伐邑然人至于有私而<lb/>
　用伐非其本質矣故厲吉无咎而于貞道為吝以未<lb/>
　至光大也<lb/>
䷣<hi>離下坤上</hi>
明夷利艱貞<lb/>
彖曰明入地中明夷内文明而外柔順以蒙大難文王<lb/>
以之利艱貞晦其明也内難而能正其志箕子以之<lb/>
　内文明外柔順明夷也文王以之以即六十四象之<lb/>
<pb n="13a"/>　以文王以之蒙大難也艱貞者内難而正其志也以<lb/>
　艱而晦其明以貞而明不息也<lb/>
象曰明入地中明夷君子以蒞衆用晦而明<lb/>
　晦而明明不露也如在地中者然<lb/>
初九明夷于飛垂其翼君子于行三日不食有攸往主<lb/>
人有言<lb/>
象曰君子于行義不食也<lb/>
　于飛垂翼不為所容決矣君子見其幾微而行雖至<lb/>
<pb n="13b"/>　三日不食不顧也雖至所往主人有言不顧也義之<lb/>
　剛果明決如此<lb/>
六二明夷夷于左股用拯馬壯吉<lb/>
象曰六二之吉順以則也<lb/>
　六二柔順中正克盡臣則故雖夷于左股而用拯馬<lb/>
　壯其吉可知<lb/>
九三明夷于南狩得其大首不可疾貞<lb/>
象曰南狩之志乃有得也<lb/>
<pb n="14a"/>　九三正當暗主故南狩而得之觀孟津遲回而不可<lb/>
　疾貞見矣<lb/>
六四入于左腹獲明夷之心于出門庭<lb/>
象曰入于左腹獲心意也<lb/>
　入于左腹獲明夷之心者窺見至隠而後去之也<lb/>
六五箕子之明夷利貞<lb/>
象曰箕子之貞明不可息也<lb/>
　五之利貞者如箕子之晦其明而後為不失其貞也<lb/>
<pb n="14b"/>上六不明晦初登于天後入于地<lb/>
象曰初登于天照四國也後入于地失則也<lb/>
　上六失其則而其明息矣然後入于地者即初登于<lb/>
　天者也明之夷葢自夷之<lb/>
䷤<hi>離下巽上</hi>
家人利女貞<lb/>
彖曰家人女正位乎内男正位乎外男女正天地之大<lb/>
義也家人有嚴君焉父母之謂也父父子子兄兄弟弟<lb/>
<pb n="15a"/>夫夫婦婦而家道正正家而天下定矣<lb/>
　卦以二女故曰利女貞必男正而後女正然必女正<lb/>
　而後見男之正父父子子兄兄弟弟夫夫婦婦家之<lb/>
　正也而由于能嚴君其父母故家不能嚴君其父母<lb/>
　者未有能正其家者也以二卦言女以二五言曰父<lb/>
　母九五六二男女之正女貞者先正其内也<lb/>
象曰風自火出家人君子以言有物而行有恒<lb/>
　離在内巽在外風自火出實則家人為風化之本君<lb/>
<pb n="15b"/>　子所以正其家者言有物行有恒而已<lb/>
初九閑有家悔亡<lb/>
象曰閑有家志未變也<lb/>
　于初即曰閑閑之于初閑之于志未變也故用力易<lb/>
　而悔亡<lb/>
六二无攸遂在中饋貞吉<lb/>
象曰六二之吉順以巽也<lb/>
　巽剛在五二能順之无所自遂主中饋而已何貞吉<lb/>
<pb n="16a"/>　如之乎<lb/>
九三家人嗃嗃悔厲吉婦子嘻嘻終吝<lb/>
象曰家人嗃嗃未失也婦子嘻嘻失家節也<lb/>
　九三剛而不中故有嗃嗃之象嗃嗃者嘻嘻之反嘻<lb/>
　嘻喜笑也嘻嘻則失家節而終吝正以見嗃嗃者雖<lb/>
　悔厲而吉也<lb/>
六四富家大吉<lb/>
象曰富家大吉順在位也<lb/>
<pb n="16b"/>　六四之巽順則富家而大吉矣記曰父子篤兄弟睦<lb/>
　夫婦和家之肥也諺曰十人十心无財市鍼十人一<lb/>
　心有財市金其富家之謂乎<lb/>
九五王假有家勿恤吉<lb/>
象曰王假有家交相愛也<lb/>
　内外交相愛而後為有其家王至于有其家而又何<lb/>
　恤乎云勿恤者但盡正理更勿恤其他也自古有天<lb/>
　下而能有其家者鮮矣故曰王假有家<lb/>
<pb n="17a"/>上九有孚威如終吉<lb/>
象曰威如之吉反身之謂也<lb/>
　有孚則威如矣未有其身之不誠而有威之可畏者<lb/>
　家人重嚴君嚴以反身之誠也<lb/>
䷥<hi>兊下離上</hi>
暌小事吉<lb/>
彖曰暌火動而上澤動而下二女同居其志不同行說<lb/>
而麗乎明柔進而上行得中而應乎剛是以小事吉天<lb/>
<pb n="17b"/>地暌而其事同也男女暌而其志通也萬物暌而其事<lb/>
類也暌之時用大矣哉<lb/>
　卦之所以為暌者以火動而上澤動而下二女同居<lb/>
　志不同行也所以小事吉者以說而麗乎明柔進而<lb/>
　上行得中而應乎剛也卦才如是特可小事者以柔<lb/>
　也然而聖人又大用之者何也聖人于原本處見其<lb/>
　同不于暌乖處見其異无不可合異而之同也<lb/>
象曰上火下澤暌君子以同而異<lb/>
<pb n="18a"/>　聖人用暌異而同之取象又同而異之何也君子所<lb/>
　同者義理也所異者世俗也惟其同也故不得不異<lb/>
　惟其異也乃所以為同<lb/>
初九悔亡喪馬勿逐自復見惡人无咎<lb/>
象曰見惡人以辟咎也<lb/>
　初九以暌之時有悔也而剛正故悔亡喪馬失其所<lb/>
　以行也守正自亨故不逐自復見惡人亦謂迫斯見<lb/>
　之非往見也<lb/>
<pb n="18b"/>九二遇主于巷无咎<lb/>
象曰遇主于巷未失道也<lb/>
　遇則非禮見巷則非大途委曲以諭之于道非失道<lb/>
　也<lb/>
六三見輿曵其牛掣其人天且劓无初有終<lb/>
象曰見輿曵位不當也无初有終遇剛也<lb/>
　六三之疑上也若見上之曵其輿矣掣其牛矣其人<lb/>
　髠而且劓矣皆妄見也妄何可常故无初有終而自<lb/>
<pb n="19a"/>　與上相遇也<lb/>
九四暌孤遇元夫交孚厲无咎<lb/>
象曰交孚无咎志行也<lb/>
　四之與初非正應也故為暌孤然同徳也故為元夫<lb/>
　交則志行雖厲而无咎也<lb/>
六五悔亡厥宗噬膚往何咎<lb/>
象曰厥宗噬膚往有慶也<lb/>
　六五之悔亡以中也厥宗二也噬膚入之深也如是<lb/>
<pb n="19b"/>　而往入之深而益深不惟无咎而有慶矣<lb/>
上九暌孤見豕負塗載鬼一車先張之弧後說之弧匪<lb/>
宼婚媾往遇雨則吉<lb/>
象曰遇雨之吉羣疑亡也<lb/>
　上之與三非應也故亦曰暌孤見三為負塗之豕載<lb/>
　鬼之車先張弧而欲敵之後說弧而知其非宼也乃<lb/>
　婚媾也離下而兊上水火濟兊成澤故遇雨而吉也<lb/>
䷦<hi>艮下坎上</hi>
<pb n="20a"/>蹇利西南不利東北利見大人貞吉<lb/>
彖曰蹇難也險在前也見險而能止知矣哉蹇利西南<lb/>
往得中也不利東北其道窮也利見大人往有功也當<lb/>
位貞吉以正邦也蹇之時用大矣哉<lb/>
　蹇難也艱難之難水而遇山其道窮矣遇險而止則<lb/>
　往于坤矣東北者西南之對不之于東北即往而西<lb/>
　南前路既窮轉而來反即止為往也中正者濟蹇之<lb/>
　道五當位貞吉而能正邦故利見之以濟蹇止而得<lb/>
<pb n="20b"/>　中即見大人而有功也<lb/>
象曰山上有水蹇君子以反身修徳<lb/>
　君子之反身修徳何時不然而于蹇言之艱雖之時<lb/>
　厯世愈苦則自考愈真反修有獨至者矣<lb/>
初六往蹇來譽<lb/>
象曰往蹇來譽宜待也<lb/>
　來而不往者不往于東北而來于西南也初在下宜<lb/>
　待故來而待時則譽也<lb/>
<pb n="21a"/>六二王臣蹇蹇匪躬之故<lb/>
象曰王臣蹇蹇終无尤也<lb/>
　蹇蹇不輕進也此豈為其身圖乎故曰匪躬之故象<lb/>
　又明其无尤也<lb/>
九三往蹇來反<lb/>
象曰往蹇來反内喜之也<lb/>
　三為成卦之主二三一體二三所喜也反者反于内<lb/>
　得其所喜也<lb/>
<pb n="21b"/>六四往蹇來連<lb/>
象曰往蹇來連當位實也<lb/>
　四來與三連以四當位能得三之實也<lb/>
九五大蹇朋來<lb/>
象曰大蹇朋來以中節也<lb/>
　五當位貞吉而中節故諸爻皆以五之節為節凡來<lb/>
　者皆來于五也<lb/>
上六往蹇來碩吉利見大人<lb/>
<pb n="22a"/>象曰往蹇來碩志在内也利見大人以從貴也<lb/>
　上之來來于三三則合諸爻來于五所謂朋來皆見<lb/>
　大人而有功也<lb/>
䷧<hi>坎下震上</hi>
解利西南无所往其來復吉有攸往夙吉<lb/>
彖曰解險以動動而免乎險解解利西南往得衆也其<lb/>
來復吉有攸往夙吉往有功也天地解而雷雨作雷雨<lb/>
作而百果草木皆甲拆解之時大矣哉<lb/>
<pb n="22b"/>　解動于險外以東北之卦往而之西南為動而免于<lb/>
　險也无所往未可有為之時有攸往可以有為之時<lb/>
　來復坎之二也夙吉震之四也解以解天下之難時<lb/>
　至方動間不容髮故聖人大解之時而以无所往有<lb/>
　攸往審時之幾也<lb/>
象曰雷雨作解君子以赦過宥罪<lb/>
　天地以雷雨普萬物之生聖人以雷雨普赦宥之澤<lb/>
初六无咎<lb/>
<pb n="23a"/>象曰剛柔之際義无咎也<lb/>
　觀初六之无咎而知易重剛柔之際<lb/>
九二田獲三狐得黄矢貞吉<lb/>
象曰九二貞吉得中道也<lb/>
　解天下之難者去天下之小人而已去天下之小人<lb/>
　以中直之道而已<lb/>
六三負且乗致宼至貞吝<lb/>
象曰負且乗亦可醜也自我致戎又誰咎也<lb/>
<pb n="23b"/>　六三其狐乎負乗而致宼其吝也理所宜然故曰貞<lb/>
　吝<lb/>
九四解而拇朋至斯孚<lb/>
象曰解而拇未當位也<lb/>
　初六應剛而无咎九四應初而為拇解陰拇而孚陽<lb/>
　明絶陰私以出險難也<lb/>
六五君子維有解吉有孚于小人<lb/>
象曰君子有解小人退也<lb/>
<pb n="24a"/>　君子相維則有解矣未有君子之維不固而小人退<lb/>
　者未有小人在位而君子有解者<lb/>
上六公用射隼于高墉之上獲之无不利<lb/>
象曰公用射隼以解悖也<lb/>
　以上之正則有其徳矣公則有其位矣卦終則有其<lb/>
　時矣云射隼云高墉之上云獲之成器而動待時而<lb/>
　發故出而有獲聖人解悖之用如此<lb/>
䷨<hi>兊下艮上</hi>
<pb n="24b"/>損有孚元吉无咎可貞利有攸往曷之用二簋可用亨<lb/>
彖曰損損下益上其道上行損而有孚元吉无咎可貞<lb/>
利有攸往曷之用二簋可用亨二簋應有時損剛益柔<lb/>
有時損益盈虚與時偕行<lb/>
　損以三上為成卦之主剛上為益上柔下為損下故<lb/>
　曰損下益上其道上行損而有孚既元吉又无咎又<lb/>
　可貞又利有攸往備天下之衆善也時當損而損即<lb/>
　二簋可用亨以孚誠為本无所用乎煩文也<lb/>
<pb n="25a"/>象曰山下有澤損君子以懲忿窒欲<lb/>
　天下之當損者莫過忿欲懲戒于既往之禍則忿易<lb/>
　銷窒塞于方萌之幾則欲易制<lb/>
初九已事遄往无咎酌損之<lb/>
象曰已事遄往尚合志也<lb/>
　初九益上須如已事而遄往則无咎然不自失者方<lb/>
　能益人故又當酌損下之益上莫尚于與上合志也<lb/>
九二利貞征凶弗損益之<lb/>
<pb n="25b"/>象曰九二利貞中以為志也<lb/>
　二居柔而說體故戒利貞征凶弗損之益非中以為<lb/>
　志者孰能識之<lb/>
六三三人行則損一人一人行則得其友<lb/>
象曰一人行三則疑也<lb/>
　天地之化兩而已矣兩者生生之本三則損其一而<lb/>
　一斯得其友一人行者以三則疑也兩所以為致一<lb/>
　也<lb/>
<pb n="26a"/>六四損其疾使遄有喜无咎<lb/>
象曰損其疾亦可喜也<lb/>
　六四虚已受初之益自損其疾而使遄初遄往而已<lb/>
　亦遄損有喜矣<lb/>
六五或益之十朋之龜弗克違元吉<lb/>
象曰六五元吉自上祐也<lb/>
　六五非専受二之益者益來无方故曰或十朋之龜<lb/>
　龜之至靈也靈明天啟欲違之而不能葢自天祐之<lb/>
<pb n="26b"/>　也<lb/>
上九弗損益之无咎貞吉利有攸往得臣无家<lb/>
象曰弗損益之大得志也<lb/>
　上九受下之益者也弗損下而反以益之故備損之<lb/>
　衆美得臣得天下之臣服无家以天下為一家斯為<lb/>
　君子之大得志也<lb/>
䷩<hi>震下巽上</hi>
益利有攸往利涉大川<lb/>
<pb n="27a"/>彖曰益損上益下民說無疆自上下下其道大光利有<lb/>
攸往中正有慶利涉大川木道乃行益動而巽日進无<lb/>
疆天施地生其益无方凡益之道與時偕行<lb/>
　益以初四為成卦之主剛下為益下柔上為損上故<lb/>
　曰損上益下自上下下中正者二五也中正之道何<lb/>
　往不利乎木道者震巽也生生之道何大川不可涉<lb/>
　乎動而順理自有日進无疆之福時當春夏正是天<lb/>
　施地生之時損之偕時時損而損益之偕時无時不<lb/>
<pb n="27b"/>　益天地之益萬物聖人之益萬民一而已矣<lb/>
象曰風雷益君子以見善則遷有過則改<lb/>
　天下之有益者莫過遷善改過風雷一過宇宙改色<lb/>
　人心一新靣目皆别故遷改者起死回生之神劑超<lb/>
　凡入聖之捷法也<lb/>
初九利用為大作元吉无咎<lb/>
象曰元吉无咎下不厚事也<lb/>
　在下者不厚任事初九為上所益大作元吉乃得无<lb/>
<pb n="28a"/>　咎以下而厚事也<lb/>
六二或益之十朋之龜弗克違永貞吉王用享于帝吉<lb/>
象曰或益之自外來也<lb/>
　或益之无方之益也十朋之龜弗克違益之雖自外<lb/>
　來靈心實本自具故不能違以六故有永貞之戒如<lb/>
　王之亨于帝者然以享帝之心承君斯為永貞之吉<lb/>
　也<lb/>
六三益之用凶事无咎有孚中行告公用圭<lb/>
<pb n="28b"/>象曰益用凶事固有之也<lb/>
　凶事乃三之固有而善受者反以凶事得益為其有<lb/>
　孚中行誠信通于上也人能于貧賤憂戚受天之玉<lb/>
　成者如此<lb/>
六四中行告公従利用為依遷國<lb/>
象曰告公従以益志也<lb/>
　六四益初者必以中行告公從而益之大臣之義也<lb/>
　故雖以之為依従之遷國民親之而上不疑者以能<lb/>
<pb n="29a"/>　益君之志信于上而行于下也<lb/>
九五有孚惠心勿問元吉有孚惠我徳<lb/>
象曰有孚惠心勿問之矣惠我徳大得志也<lb/>
　大君有孚惠心如天施地生无擇于物何問之有故<lb/>
　天下亦有孚惠其徳而志乃大得也<lb/>
上九莫益之或擊之立心勿恒凶<lb/>
象曰莫益之偏辭也或擊之自外來也<lb/>
　上九无益下之志下亦莫益之且或擊之如是立心<lb/>
<pb n="29b"/>　其可恒乎哉偏辭者猶言豈但莫益之而擊之者且<lb/>
　立至也<lb/>
䷪<hi>乾下兊上</hi>
夬揚于王庭孚號有厲告自邑不利即戎利有攸往<lb/>
彖曰夬決也剛決柔也健而說決而和揚于王庭柔乗<lb/>
五剛也孚號有厲其危乃光也告自邑不利即戎所尚<lb/>
乃窮也利有攸往剛長乃終也<lb/>
　揚于王庭明白正大而不事陰謀也孚號有厲戒懼<lb/>
<pb n="30a"/>　兢業而不忽細微也但告勑于同類不角勝于異己<lb/>
　此所謂健而說決而和利有攸往矣何也卦惟一柔<lb/>
　而乗于五剛之上勢尚可危揚之號之則彼計无可<lb/>
　伏而危乃光自邑告戒不與即戎則彼隙无可投而<lb/>
　往決易矣<lb/>
象曰澤上于天夬君子以施祿及下居徳則忌<lb/>
　施逮下之祿居敬忌之徳兊之澤而乾之惕也<lb/>
初九壯于前趾往不勝為咎<lb/>
<pb n="30b"/>象曰不勝而往咎也<lb/>
　躁動于初未有能勝者其咎宜矣<lb/>
九二惕號莫夜有戎勿恤<lb/>
象曰有戎勿恤得中道也<lb/>
　蘇氏曰惕號莫夜警也有戎勿恤靜也<lb/>
九三壯于頄有凶君子夬夬獨行遇雨若濡有愠无咎<lb/>
象曰君子夬夬終无咎也<lb/>
　九三過剛而應上過剛故有壯頄之戒應上故有夬<lb/>
<pb n="31a"/>　夬之戒獨行而不暴其意遇雨而不避其嫌雖若濡<lb/>
　而見疑于正人有愠而暫晦于形迹然至于夬夬臻<lb/>
　厥成而晏如矣何咎之有<lb/>
九四臀无膚其行次且牽羊悔亡聞言不信<lb/>
象曰其行次且位不當也聞言不信聰不明也<lb/>
　九四位不中正欲止則不能違陽而居之不安欲往<lb/>
　則不能決上而行之不進計无若引衆陽之進可以<lb/>
　亡已之悔而聞言不信也大臣不能與衆正同心而<lb/>
<pb n="31b"/>　暱陰邪自累者毎如此<lb/>
九五莧陸夬夬中行无咎<lb/>
象曰中行无咎中未光也<lb/>
　九五為夬主而近上六如莧陸在五陽之月受陰氣而<lb/>
　生有不自覺者必須夬夬于中行乃无咎然一私未<lb/>
　鎔中未光也<lb/>
上六无號終有凶<lb/>
象曰无號之凶終不可長也<lb/>
<pb n="32a"/>　无號終有凶決辭也小人能自決未有不可從善者<lb/>
　如沈㝠不悟何哉<lb/>
䷫<hi>巽下乾上</hi>
姤女壯勿用取女<lb/>
彖曰姤遇也柔遇剛也勿用取女不可與長也天地相<lb/>
遇品物咸章也剛遇中正天下大行也姤之時義大矣<lb/>
哉<lb/>
　姤之時天地相遇品物咸章之時也剛居九五剛遇<lb/>
<pb n="32b"/>　中正天下大行之時也而一陰始生方壯之女不可<lb/>
　與長久聖人為戒于方盛而謹于幾微如此<lb/>
象曰天下有風姤后以施命誥四方<lb/>
　后施命而四方風動者豈文告之末哉有所以風之<lb/>
　也命不自人主真精神流布何以能風<lb/>
初六繫于金柅貞吉有攸往見凶羸豕孚蹢躅<lb/>
象曰繫于金柅柔道牽也<lb/>
　方生之陰其勢豈人所能制而聖人設繫于金柅之<lb/>
<pb n="33a"/>　戒以爲如是于貞道方吉若使有攸往則惟凶是見<lb/>
　矣葢羸豕之孚在蹢躅物性則然聖人乃因物而施<lb/>
　則也<lb/>
九二包有魚无咎不利賔<lb/>
象曰包有魚義不及賔也<lb/>
　二以初為魚而包之則无咎其義不可使往而應四<lb/>
　故曰不及賔<lb/>
九三臀无膚其行次且厲无大咎<lb/>
<pb n="33b"/>象曰其行次且行未牽也<lb/>
　九三志欲下行而後迫于四前阻于二其厲如此而<lb/>
　无大咎也<lb/>
九四包无魚起凶<lb/>
象曰无魚之凶遠民也<lb/>
　九四應初而才不中正不能包魚居上无民凶自此<lb/>
　起<lb/>
九五以杞包𤓰含章有隕自天<lb/>
<pb n="34a"/>象曰九五含章中正也有隕自天志不舍命也<lb/>
　九五居高包下不大聲色何含章如之雖始生之陰<lb/>
　必有自天隕落者以其念念不舍正命而天必應之<lb/>
　也<lb/>
上九姤其角吝无咎<lb/>
象曰姤其角上窮吝也<lb/>
　上九高亢自守不能包物故吝而亦无咎<lb/>
䷬<hi>坤下兊上</hi>
<pb n="34b"/>萃亨王假有廟利見大人亨利貞用大牲吉利有攸往<lb/>
彖曰萃聚也順以說剛中而應故聚也王假有廟致孝<lb/>
亨也利見大人亨聚以正也用大牲吉利有攸往順天<lb/>
命也觀其所聚而天地萬物之情可見矣<lb/>
　萃之所以聚者順天下之理說天下之心五剛得中<lb/>
　上下順而歸之也王之所以萃天下之心者以假于<lb/>
　有廟之心天下所以利見者以用大牲之心王假有<lb/>
　廟之心剛中也用大牲之心順應也此之謂聚以正<lb/>
<pb n="35a"/>　而天地萬物之情觀其所聚而見矣<lb/>
象曰澤上于地萃君子以除戎器戒不虞<lb/>
　物之所聚則有不虞簡除戎器戒備不虞如澤上于<lb/>
　地而防之也<lb/>
初六有孚不終乃亂乃萃若號一握為笑勿恤往无咎<lb/>
象曰乃亂乃萃其志亂也<lb/>
　初六陰柔不能自立故有孚不終志亂而妄聚若號<lb/>
　正應則羣陰一掬笑之勿恤而往則无咎也<lb/>
<pb n="35b"/>六二引吉无咎孚乃利用禴<lb/>
象曰引吉无咎中未變也<lb/>
　六二相引萃五則吉而无咎孚乃利用禴亦惟利用<lb/>
　禴乃孚中心如固不假物而固也<lb/>
六三萃如嗟如无攸利往无咎小吝<lb/>
象曰往无咎上巽也<lb/>
　三不中正不當于五故萃如不能而嗟如果何所利<lb/>
　乎則往而従上雖小吝而无咎以巽于理也<lb/>
<pb n="36a"/>九四大吉无咎<lb/>
象曰大吉无咎位不當也<lb/>
　九四不當萃之位而有萃之責故必大吉而後无咎<lb/>
　也<lb/>
九五萃有位无咎匪孚元永貞悔亡<lb/>
象曰萃有位志未光也<lb/>
　九五何以有匪孚乎天下之萃大矣居天下之萃難<lb/>
　矣所謂堯舜猶病而元永貞止得悔亡而已<lb/>
<pb n="36b"/>上六齎咨涕洟无咎<lb/>
象曰齎咨涕洟未安上也<lb/>
　上六居五之上不安宜矣必齎咨涕洟乃无咎也<lb/>
䷭<hi>巽下坤上</hi>
升元亨用見大人勿恤南征吉<lb/>
彖曰柔以時升巽而順剛中而應是以大亨用見大人<lb/>
勿恤有慶也南征吉志行也<lb/>
　木方升正元亨之時剛中而應則君臣同徳其志行<lb/>
<pb n="37a"/>　而福慶可及于天下故當勿恤而前進也<lb/>
象曰地中生木升君子以順徳積小以高大<lb/>
　地中生木生機之自然惟自然之順徳生生自不容<lb/>
　已可以積小高大也<lb/>
初六允升大吉<lb/>
象曰允升大吉上合志也<lb/>
　初六允升與二合志也<lb/>
九二孚乃利用禴无咎<lb/>
<pb n="37b"/>象曰九二之孚有喜也<lb/>
　九二之孚天下之慶也何喜如之<lb/>
九三升虚邑<lb/>
象曰升虚邑无所疑也<lb/>
　三陰在上至虚以聴而无所窒礙于前故如升虚邑<lb/>
　也<lb/>
六四王用亨于岐山吉无咎<lb/>
象曰王用亨于岐山順事也<lb/>
<pb n="38a"/>　六四之順事惟文王之亨于岐山者象之<lb/>
六五貞吉升階<lb/>
象曰貞吉升階大得志也<lb/>
　六五之貞在順應九二之賢二之升如升階焉都俞<lb/>
　于一堂之上矣此所以大得其志也<lb/>
上六㝠升利于不息之貞<lb/>
象曰㝠升在上消不富也<lb/>
　㝠升者不識不知而升正不息之貞也伎倆不存渣<lb/>
<pb n="38b"/>　滓渾化日進于不可知之神其消不富之謂與學者<lb/>
　順天理之自然上達之極致也<lb/>
䷮<hi>坎下兊上</hi>
困亨貞大人吉无咎有言不信<lb/>
彖曰困剛揜也險以說困而不失其所亨其唯君子乎<lb/>
貞大人吉以剛中也有言不信尚口乃窮也<lb/>
　剛為柔揜而險以說險難中自有說心者故困而不<lb/>
　失其所者不失其剛中而已困之時天下其孰信之<lb/>
<pb n="39a"/>　而有言乎故兊取說心而戒尚口<lb/>
象曰澤无水困君子以致命遂志<lb/>
　何地何時不可自遂其志不能遂志者不能致命也<lb/>
　今曰一切聴之于命吾順受而无容心焉是委命而<lb/>
　非致命也致極乎命知天所付之正理所謂困而不<lb/>
　失其所者何志之不可遂豈人所得而困乎<lb/>
初六臀困于株木入于幽谷三嵗不覿<lb/>
象曰入于幽谷幽不明也<lb/>
<pb n="39b"/>　初六在下臀象也困于株木則居不能安而困甚矣<lb/>
　所以困者以入于幽谷而不明故至于三嵗而不覿<lb/>
　小人欲困君子不知適以自困原其所以幽不明而<lb/>
　巳<lb/>
九二困于酒食朱紱方來利用亨祀征凶无咎<lb/>
象曰困于酒食中有慶也<lb/>
　九二能飲食天下困之者非能困其人困于酒食而<lb/>
　不能澤物耳然上有剛中之君朱紱方來其慶自在<lb/>
<pb n="40a"/>　特利于享祀之誠自守之固故不征則无咎也<lb/>
六三困于石據于蒺藜入于其宫不見其妻凶<lb/>
象曰據于蒺藜乗剛也入于其宫不見其妻不祥也<lb/>
　六三欲困四者不知四之不可困故曰困于石是乗<lb/>
　二者不知二之不可乗故曰據于蒺藜上下俱困自<lb/>
　入其宫而上非其應不見其妻小人専揜君子故不<lb/>
　祥莫大焉<lb/>
九四來徐徐困于金車吝有終<lb/>
<pb n="40b"/>象曰來徐徐志在下也雖不當位有與也<lb/>
　九四應初故有來徐徐困于金車之吝然所與在五<lb/>
　其終必合四之有終者以有與也<lb/>
九五劓刖困于赤紱乃徐有說利用祭祀<lb/>
象曰劓刖志未得也乃徐有說以中直也利用祭祀受<lb/>
福也<lb/>
　上下俱傷曰劓刖賢臣未遇曰困于赤紱然徐則必<lb/>
　遇而有說特利用祭祀之誠而受福也<lb/>
<pb n="41a"/>上六困于葛藟于臲卼曰動悔有悔征吉<lb/>
象曰困于葛藟未當也動悔有悔吉行也<lb/>
　以六有葛藟之纒束以上有臲卼之高危是以動而<lb/>
　有悔能自知其動悔有悔則征而吉矣小人初快于<lb/>
　一時其究也葛藟臲卼皆自受之聖人因其困極而<lb/>
　悔詔以悔過吉行所謂變而通之以盡利也<lb/>
䷯<hi>巽下坎上</hi>
井改邑不改井无喪无得往來井井汔至亦未繘井羸<lb/>
<pb n="41b"/>其瓶凶<lb/>
彖曰巽乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
　木在下巽乎水也水在上上水也井以上水為養以<lb/>
　剛中為泉中之在人猶泉之在地其體不易其用无<lb/>
　窮改邑不改井无喪无得不易也往來井井无窮也<lb/>
　幾至而綆未上井乃羸其瓶則失上水之義不成井<lb/>
　養之功是以凶<lb/>
<pb n="42a"/>象曰木上有水井君子以勞民勸相<lb/>
　君子之養人也豈人人而濟之哉勞來其民勸勉而<lb/>
　相助之田里樹畜養而不窮矣<lb/>
初六井泥不食舊井无禽<lb/>
象曰井泥不食下也舊井无禽時舍也<lb/>
　初六在下為泥而不食之舊井禽鹿盧也<lb/>
九二井谷射鮒甕敝漏<lb/>
象曰井谷射鮒无與也<lb/>
<pb n="42b"/>　二无應與故下而不上如澗谷之水止于射鮒甃井<lb/>
　之甕敝漏矣<lb/>
九三井渫不食為我心惻可用汲王明並受其福<lb/>
象曰井渫不食行惻也求王明受福也<lb/>
　九三之泉清渫而不食故行道心惻惟王明能汲之<lb/>
　而上下並受其福也<lb/>
六四井甃无咎<lb/>
象曰井甃无咎修井也<lb/>
<pb n="43a"/>　六四以甃修而无咎未能及物也<lb/>
九五井冽寒泉食<lb/>
象曰寒泉之食中正也<lb/>
　九五剛中故為清冽之寒泉天下用汲而食也<lb/>
上六井收勿幕有孚元吉<lb/>
象曰元吉在上大成也<lb/>
　收鹿盧收繘者收則上水勿幕以待井井而井養之<lb/>
　功大成矣<lb/>
<pb n="43b"/>䷰<hi>離下兊上</hi>
革已日乃孚元亨利貞悔亡<lb/>
彖曰革水火相息二女同居其志不相得曰革已日乃<lb/>
孚革而信之文明以說大亨以正革而當其悔乃亡天<lb/>
地革而四時成湯武革命順乎天而應乎人革之時大<lb/>
矣哉<lb/>
　已日當革之日也土者中也已土者離之中也正當<lb/>
　革之時故革而信之大亨以正而悔亡也天地之四<lb/>
<pb n="44a"/>　時差一日不得湯武之革命蚤一日不得革當乎革<lb/>
　之時已日乃孚矣<lb/>
象曰澤中有火革君子以治厯明時<lb/>
　四時之革惟夏秋發生而忽肅殺其革為著故澤中<lb/>
　有火為革君子以之治厯明時四時有自然之革君<lb/>
　子特厯以明之于此見六十四卦之以易本如是聖<lb/>
　人亦如是所謂顯道神徳行也<lb/>
初九鞏用黄牛之革<lb/>
<pb n="44b"/>象曰鞏用黄牛不可以有為也<lb/>
　初九不可以有為固守而勿為則得中順之理為黄<lb/>
　牛之革<lb/>
六二已日乃革之征吉无咎<lb/>
象曰已日革之行有嘉也<lb/>
　文明之主上而應說正彖之所謂已日征而従五非<lb/>
　自革也<lb/>
九三征凶貞厲革言三就有孚<lb/>
<pb n="45a"/>象曰革言三就又何之矣<lb/>
　九三征則凶而貞則厲度時審勢間不容髮必至言<lb/>
　革者三就則有孚也<lb/>
九四悔亡有孚改命吉<lb/>
象曰改命之吉信志也<lb/>
　九四當水火之際正改命之時天下信其志故悔亡<lb/>
　而吉<lb/>
九五大人虎變未占有孚<lb/>
<pb n="45b"/>象曰大人虎變其文炳也<lb/>
　九五大人虎變于上天下不占而孚過化存神之革<lb/>
　也<lb/>
上六君子豹變小人革面征凶居貞吉<lb/>
象曰君子豹變其文蔚也小人革面順以従君也<lb/>
　上六革道之成其君子則蔚然文明其小人則順以<lb/>
　相向于斯時也復何為哉為不當矣故征則凶而居<lb/>
　貞則吉也<lb/>
<pb n="46a"/>䷱<hi>巽下離上</hi>
鼎元吉亨<lb/>
彖曰鼎象也以木巽火烹飪也聖人亨以享上帝而大<lb/>
亨以養聖賢巽而耳目聰明柔進而上行得中而應乎<lb/>
剛是以元亨<lb/>
　鼎曰象者以鼎為象也以木巽火烹飪之象也聖人<lb/>
　烹飪則以享上帝養聖賢由此推之聖人于天下至<lb/>
　小之物皆成莫大之用也鼎所以元亨者六五五所<lb/>
<pb n="46b"/>　以耳目聰明者得中應剛元亨者春夏之生長萬物<lb/>
　鼎新之象也<lb/>
象曰木上有火鼎君子以正位凝命<lb/>
　鼎為安重之器木生有火正心不違仁之妙故曰正<lb/>
　位凝命命須如是而凝也<lb/>
初六鼎顛趾利出否得妾以其子无咎<lb/>
象曰鼎顛趾未悖也利出否以従貴也<lb/>
　初為鼎主趾顛則出否故以鼎趾之用成九二鼎實<lb/>
<pb n="47a"/>　之功如妾左右其中饋之内子顛而未悖于義者以<lb/>
　賤而従貴也<lb/>
九二鼎有實我仇有疾不我能即吉<lb/>
象曰鼎有實慎所之也我仇有疾終无尤也<lb/>
　九二鼎實如鼎中之物不可與木火相即故與初為<lb/>
　仇慎而不相即故我仇有疾而終无尤也<lb/>
九三鼎耳革其行塞雉膏不食方雨虧悔終吉<lb/>
象曰鼎耳革失其義也<lb/>
<pb n="47b"/>　鼎耳在五革者謂三與五不應也變易其常耳炎不<lb/>
　舉則三實行塞雉膏不食失鼎之義矣必方雨而和<lb/>
　則悔虧而吉見三之于五非相應而相成也<lb/>
九四鼎折足覆公餗其形渥凶<lb/>
象曰覆公餗信如何也<lb/>
　四應初故折足覆餗而形濡渥小人敗類其初不信<lb/>
　而今則何如邪<lb/>
六五鼎黄耳金鉉利貞<lb/>
<pb n="48a"/>象曰鼎黄耳中以為實也<lb/>
　黄耳金鉉則鼎實可食故曰中以為實惟五之中應<lb/>
　二之剛成鼎之義利以下應為貞也<lb/>
上九鼎玉鉉大吉无不利<lb/>
象曰玉鉉在上剛柔節也<lb/>
　玉鉉則剛柔得宜而鼎耳可舉鼎用之成故大吉无<lb/>
　不利<lb/>
䷲<hi>震下震上</hi>
<pb n="48b"/>震亨震來虩虩笑言啞啞震驚百里不喪匕鬯<lb/>
彖曰震亨震來虩虩恐致福也笑言啞啞後有則也震<lb/>
驚百里驚逺而懼邇也出可以守宗廟社稷以為祭主<lb/>
也<lb/>
　震之所以亨者有二一則以震懼而致福一則以震<lb/>
　懼而不失其所守震來虩虩笑言啞啞者致福者也<lb/>
　震驚百里不喪匕鬯者不失其所守者也<lb/>
　君主匕鬯不以震驚而喪如是則可以守宗廟社稷<lb/>
<pb n="49a"/>　以為祭主也<lb/>
象曰洊雷震君子以恐懼修省<lb/>
　君子之恐懼修省何時不然而待洊雷之震乎不以<lb/>
　洊雷而始有未嘗不以洊雷而加惕豈獨洊雷一切恐<lb/>
　懼之事皆君子之修省益密者也<lb/>
初九震來虩虩後笑言啞啞吉<lb/>
象曰震來虩虩恐致福也笑言啞啞後有則也<lb/>
　震而致福初九當之人心未得其中藉此一震而後<lb/>
<pb n="49b"/>　有則有則則中矣<lb/>
六二震來厲億喪貝躋于九陵勿逐七日得<lb/>
象曰震來厲乗剛也<lb/>
　二以柔乗剛震來厲而喪其中至躋于九陵逐之不<lb/>
　知中者人心固有勿逐而自得七日陽復之候人心<lb/>
　之復其常如卦之一反復也<lb/>
六三震蘇蘇震行无眚<lb/>
象曰震蘇蘇位不當也<lb/>
<pb n="50a"/>　三不當位至于蘇蘇自失能反其所震者修省于行<lb/>
　己則无眚也<lb/>
九四震遂泥<lb/>
象曰震遂泥未光也<lb/>
　九居四而陷于重陰故遂泥而不光<lb/>
六五震往來厲億无喪有事<lb/>
象曰震往來厲危行也其事在中大无喪也<lb/>
　不喪匕鬯者六五當之億无喪猶云萬无失其事在<lb/>
<pb n="50b"/>　中安得喪乎于有事匕鬯之時體在中之義則當大<lb/>
　震懼而不失其所者可識矣<lb/>
上六震索索視矍矍征凶震不于其躬于其鄰无咎婚<lb/>
媾有言<lb/>
象曰震索索中未得也雖凶无咎畏鄰戒也<lb/>
　上六震而失其守索索矍矍視蘇蘇益甚矣何者中<lb/>
　未得也何征之不凶哉若能于震未及躬而先有主<lb/>
　于震鄰之日則敬戒之心足以當震驚之至雖婚媾<lb/>
<pb n="51a"/>　以為迂而有言然得无咎矣<lb/>
䷳<hi>艮下艮上</hi>
艮其背不獲其身行其庭不見其人无咎<lb/>
彖曰艮止也時止則止時行則行動靜不失其時其道<lb/>
光明艮其止止其所也上下敵應不相與也是以不獲<lb/>
其身行其庭不見其人无咎也<lb/>
　易是一定不易之至理隨時變易者正變易以従其<lb/>
　不易者也故時止則止時行則行一止于當止當行<lb/>
<pb n="51b"/>　之所也人心所以不止以内見我外見人人我之見<lb/>
　一生而一定之所遂失上下敵應不相與則不係累<lb/>
　于感應之私故艮背而不獲其身行庭而不見其人<lb/>
　也然而止于无咎者何也靜而无靜動而无動吉凶<lb/>
　悔吝所不能加言无咎而已<lb/>
象曰兼山艮君子以思不出其位<lb/>
　思不出位止法也隨動隨靜各有位在思與位俱則<lb/>
　心隨身止矣<lb/>
<pb n="52a"/>初六艮其趾无咎利永貞<lb/>
象曰艮其趾未失正也<lb/>
　初六止之于趾是慎動第一步又何咎之有利永貞<lb/>
　者終于不動乎終于守正而已<lb/>
六二艮其腓不拯其隨其心不快<lb/>
象曰不拯其隨未退聴也<lb/>
　二能艮腓而三卦主不拯其失者三不能退而聴二<lb/>
　也然以二之中正故隨而不快豈失已而隨之者乎<lb/>
<pb n="52b"/>九三艮其限列其夤厲薰心<lb/>
象曰艮其限危薰心也<lb/>
　九三不中當兩卦之間如限隔身之上下而判列其<lb/>
　膂危厲薰心止不能安學不聞道毎如斯矣<lb/>
六四艮其身无咎<lb/>
象曰艮其身止諸躬也<lb/>
　六四艮身如近裏着已之學守而未化者要亦无咎<lb/>
　也<lb/>
<pb n="53a"/>六五艮其輔言有序悔亡<lb/>
象曰艮其輔以中正也<lb/>
　六五艮輔是止于中非制于口言有序豈易事哉<lb/>
上九敦艮吉<lb/>
象曰敦艮之吉以厚終也<lb/>
　上九敦艮是成終之學學不至是是曰无終<lb/>
䷴<hi>艮下巽上</hi>
漸女歸吉利貞<lb/>
<pb n="53b"/>彖曰漸之進也女歸吉也進得位往有功也進以正可<lb/>
以正邦也其位剛得中也止而巽動不窮也<lb/>
　漸進也如是之進女歸則吉以其貞也進得位者進<lb/>
　以正也進以正者剛得中也以靜止之心巽順而進<lb/>
　則其動不窮此漸之貞所以利也<lb/>
象曰山上有木漸君子以居賢徳善俗<lb/>
　居賢徳者寛以居之之居人之居賢徳亹亹而不已<lb/>
　循循而有序則其日進而不自知善俗亦然漸涵浸<lb/>
<pb n="54a"/>　漬而无速化之心則風移俗易而不覺矣<lb/>
初六鴻漸于干小子厲有言无咎<lb/>
象曰小子之厲義无咎也<lb/>
　初六漸干之鴻未得所安故小子以為厲而有言于<lb/>
　義實无咎也<lb/>
六二鴻漸于磐飲食衎衎吉<lb/>
象曰飲食衎衎不素飽也<lb/>
　六二中正漸磐而安飲食衎衎而吉其吉豈无所為<lb/>
<pb n="54b"/>　非素飽也故居位而安舒自適者皆素飽而失其衎<lb/>
　衎之義者也<lb/>
九三鴻漸于陸夫征不復婦孕不育凶利禦宼<lb/>
象曰夫征不復離羣醜也婦孕不育失其道也利用禦<lb/>
宼順相保也<lb/>
　九三過剛不中防其躁進故有夫征不復婦孕不育<lb/>
　之凶禦其私邪順理相保則夫不離羣婦不失道矣<lb/>
六四鴻漸于木或得其桷无咎<lb/>
<pb n="55a"/>象曰或得其桷順以巽也<lb/>
　鴻不木棲或得桷而安以順巽而无咎也<lb/>
九五鴻漸于陵婦三嵗不孕終莫之勝吉<lb/>
象曰終莫之勝吉得所願也<lb/>
　九五與二中正相應自有必亨之理不正之敵豈能<lb/>
　勝之故雖三嵗不孕而終得所願也<lb/>
上九鴻漸于陸其羽可用為儀吉<lb/>
象曰其羽可用為儀吉不可亂也<lb/>
<pb n="55b"/>　上九漸于天衢所謂㝠鴻天下之物莫得而亂之故<lb/>
　其羽可貴而用以儀世也<lb/>
䷵<hi>兊下震上</hi>
歸妹征凶无攸利<lb/>
彖曰歸妹天地之大義也天地不交而萬物不興歸妹<lb/>
人之終始也說以動所歸妹也征凶位不當也无攸利<lb/>
柔乗剛也<lb/>
　古之嫁者女必少于男故少女稱妹陰陽相従震東<lb/>
<pb n="56a"/>　兊西男上女下天地之大義也婚嫁者人之終生育<lb/>
　者人之始何以凶而不利于所歸之妹以說而動也<lb/>
　位不當失陰陽之正柔乗剛乖夫婦之常所以征凶<lb/>
　无攸利也天下事以不正而往未有利者聖人示人<lb/>
　之義明矣<lb/>
象曰澤上有雷歸妹君子以永終知敝<lb/>
　欲永其終必知其敝敝于始未有永其終者此說以<lb/>
　動之可畏也<lb/>
<pb n="56b"/>初九歸妹以娣跛能履征吉<lb/>
象曰歸妹以娣以恒也跛能履吉相承也<lb/>
　初二之娣也娣无専行如跛之履則征吉以恒道承<lb/>
　其主也<lb/>
九二𦕈能視利幽人之貞<lb/>
象曰利幽人之貞未變常也<lb/>
　九二剛中賢正之女眇能視不全用其明幽人之貞<lb/>
　不躁妄于動婦之常理如是也<lb/>
<pb n="57a"/>六三歸妹以須反歸以娣<lb/>
象曰歸妹以須未當也<lb/>
　三六二之娣也上說于四則為須女之賤反歸于二<lb/>
　庶得以娣之宜<lb/>
九四歸妹愆期遲歸有時<lb/>
象曰愆期之志有待而行也<lb/>
　九四震主與三不相當非妄動于說者故愆期待時<lb/>
　志歸于正也<lb/>
<pb n="57b"/>六五帝乙歸妹其君之袂不如其娣之袂良月幾望吉<lb/>
象曰帝乙歸妹不如其娣之袂良也其位在中以貴行<lb/>
也<lb/>
　五尊而應二故為帝乙歸妹以中徳為貴豈效娣袂<lb/>
　為良女徳之盛幾望之月矣吉孰尚焉<lb/>
上六女承筐无實士刲羊无血无攸利<lb/>
象曰上六无實承虚筐也<lb/>
　上六為女徳之无終者女承筐而无實則士刲羊而<lb/>
<pb n="58a"/>　无血矣六爻皆言所歸之妹也<lb/>
䷶<hi>離下震上</hi>
豐亨王假之勿憂宜日中<lb/>
彖曰豐大也明以動故豐王假之尚大也勿憂宜日中<lb/>
宜照天下也日中則昃月盈則食天地盈虚與時消息<lb/>
而況于人乎況于鬼神乎<lb/>
　豐之亨惟王能至之王者大而无外也當盛大者不<lb/>
　能无憂勿用有憂為日中之照而已大明中天則天<lb/>
<pb n="58b"/>　下之壞亂吾治者皆足以照之所以保吾盛大也若<lb/>
　夫中而昃自是天地盈虚消息舍日中之照亦别无<lb/>
　保常中之道矣<lb/>
象曰雷電皆至豐君子以折獄致刑<lb/>
　折獄以明致刑以斷故于雷電皆至之豐言之<lb/>
初九遇其配主雖旬无咎往有尚<lb/>
象曰雖旬无咎過旬災也<lb/>
　初九雖非明主以明之初當九四動之初明以動也<lb/>
<pb n="59a"/>　旬均也遇其配主雖均陽剛而无咎往則有尚矣過<lb/>
　旬之災見明與動之不容少偏也<lb/>
六二豐其蔀日中見斗往得疑疾有孚發若吉<lb/>
象曰有孚發若信以發志也<lb/>
　六二中正為明主而五不足以應故為蔀蔽其中天<lb/>
　之日而見斗于晝五方蔀往則徒得其疑疾惟有孚<lb/>
　而發其志意則吉也<lb/>
九三豐其沛日中見沬折其右肱无咎<lb/>
<pb n="59b"/>象曰豐其沛不可大事也折其右肱終不可用也<lb/>
　蔽日如斾甚于蔀也小星皆見甚于斗也皆上六所<lb/>
　為故三以至明亦失其右肱之用而于三无咎也<lb/>
九四豐其蔀日中見斗遇其夷主吉<lb/>
象曰豐其蔀位不當也日中見斗幽不明也遇其夷主<lb/>
吉行也<lb/>
　四不當位豐蔀見斗皆四之為惟遇初夷主則吉也<lb/>
六五來章有慶譽吉<lb/>
<pb n="60a"/>象曰六五之吉有慶也<lb/>
　二往五則疑五來二則章來天下之賢民被其慶君<lb/>
　得其譽何吉如之<lb/>
上六豐其屋蔀其家闚其户閴其无人三嵗不覿凶<lb/>
象曰豐其屋天際翔也闚其户閴其无人自藏也<lb/>
　上六柔暗自高豐屋蔀家而闚户无人至于三嵗不<lb/>
　覿其誰蔽之自藏而已葢豐終動極上翔而不下應<lb/>
　故失三之明而自取其凶也<lb/>
<pb n="60b"/>䷷<hi>民下離上</hi>
旅小亨旅貞吉<lb/>
彖曰旅小亨柔得中乎外而順乎剛止而麗乎明是以<lb/>
小亨旅貞吉也旅之時義大矣哉<lb/>
　小者柔也中而順乎剛止而麗乎明旅之貞也旅<lb/>
　之亨也夫旅窮而在外能得中順剛失其所止能止<lb/>
　而麗乎明其亨則小其時義則大聖人贊旅之時義<lb/>
　其有味于旅也乎<lb/>
<pb n="61a"/>象曰山上有火旅君子以明慎用刑而不畱獄<lb/>
　山上有火其明在上故明慎用刑山上之火過而不<lb/>
　留故不留獄明而曰慎恐恃其明留獄之病民也上<lb/>
　之人能慎之者鮮矣<lb/>
初六旅瑣瑣斯其所取災<lb/>
象曰旅瑣瑣志窮災也<lb/>
　初六最逺于明故旅而猶瑣瑣也斯其所以取災乎<lb/>
六二旅即次懷其資得童僕貞<lb/>
<pb n="61b"/>象曰得童僕貞終无尤也<lb/>
　旅以即次而安懷資為用得童僕貞為賴六二中正<lb/>
　故三者備而无尤也<lb/>
九三旅焚其次喪其童僕貞厲<lb/>
象曰旅焚其次亦以傷矣以旅與下其義喪也<lb/>
　九三過剛不中失旅之貞反旅之亨故焚次喪童僕<lb/>
　貞而厲也以旅與下者以旅之時居高臨下也三曰<lb/>
　與下如上曰在上也<lb/>
<pb n="62a"/>九四旅于處得其資斧我心不快<lb/>
象曰旅于處未得位也得其資斧心未快也<lb/>
　四不得位于處者非常處也雖得資斧未得所安心<lb/>
　未快也<lb/>
六五射雉一矢亡終以譽命<lb/>
象曰終以譽命上逮也<lb/>
　六五柔中順剛以文明而曰射雉不用直而曰矢亡<lb/>
　故下皆麗之下之所歸譽之所逮也<lb/>
<pb n="62b"/>上九鳥焚其巢旅人先笑後號咷喪牛于易凶<lb/>
象曰以旅在上其義焚也喪牛于易終莫之聞也<lb/>
　上九遇剛以旅之時而上人如此焚巢必矣其始傲<lb/>
　然自得其究窮无所歸喪其順道不自覺知終莫之<lb/>
　聞也<lb/>
䷸<hi>巽下巽上</hi>
巽小亨利有攸往利見大人<lb/>
彖曰重巽以申命剛巽乎中正而志行柔皆順乎剛是<lb/>
<pb n="63a"/>以小亨利有攸往利見大人<lb/>
　巽小卦也以申命而已所以小亨利有攸往者以剛<lb/>
　中正而柔能順之志行者剛故亨而利往者亦剛中<lb/>
　正之剛則利見之大人也<lb/>
象曰隨風巽君子以申命行事<lb/>
　隨風者相繼而不已君子行事必申命而後行如盤<lb/>
　庚遷殷者然故政莫惡于不教而誅不戒視成<lb/>
初六進退利武人之貞<lb/>
<pb n="63b"/>象曰進退志疑也利武人之貞志治也<lb/>
　志以進退而疑以武毅貞正而治柔従剛之義也<lb/>
九二巽在牀下用史巫紛若吉无咎<lb/>
象曰紛若之吉得中也<lb/>
　九二得中承五之命而布之下如尊者坐于牀卑者<lb/>
　在牀下史巫紛若正諄切申命之象如是乃吉无咎<lb/>
九三頻巽吝<lb/>
象曰頻巽之吝志窮也<lb/>
<pb n="64a"/>　兩巽相承頻巽之象九三居上過剛非能巽者故巽<lb/>
　而頻失志不中者究必窮吝道也<lb/>
六四悔亡田獲三品<lb/>
象曰田獲三品有功也<lb/>
　六四以順剛而悔亡有離之象焉故以田獲三品象<lb/>
　其功也<lb/>
九五貞吉悔亡无不利无初有終先庚三日後庚三日<lb/>
吉<lb/>
<pb n="64b"/>象曰九五之吉位正中也<lb/>
　巽五剛巽中正之大人故貞吉悔亡无不利申命行<lb/>
　事者也事有弊壞則有變更弊則无始變則有終變<lb/>
　者更也先庚後庚如先甲後甲甲云有始元之義也<lb/>
　庚云有終貞之義也補偏救弊不同于撥亂反治也<lb/>
上九巽在牀下喪其資斧貞凶<lb/>
象曰巽在牀下上窮也喪其資斧正乎凶也<lb/>
　上何以牀下上窮而反下也居柔巽極失其陽剛于<lb/>
<pb n="65a"/>　貞道為凶故曰正乎凶也可以見貞凶之義矣<lb/>
䷹<hi>兊下兊上</hi>
兊亨利貞<lb/>
彖曰兊說也剛中而柔外說以利貞是以順乎天而應<lb/>
乎人說以先民民忘其勞說以犯難民忘其死說之大<lb/>
民勸矣哉<lb/>
　兊亦小卦不曰小亨者以剛中而柔外也此為兊之<lb/>
　貞所以為兊之亨兊說順天而應人能先民而民忘<lb/>
<pb n="65b"/>　勞犯難而民忘死其用甚大所利者貞而已人心得<lb/>
　其貞則說天人不順應者非說之貞也<lb/>
象曰麗澤兊君子以朋友講習<lb/>
　聖人舉天下至可說者歸之朋友講習知朋友講習<lb/>
　之至可說而後不貞之說不足以說之矣<lb/>
初九和兊吉<lb/>
象曰和兊之吉行未疑也<lb/>
　初九和兊是人心最初之真說未有所以係累其心<lb/>
<pb n="66a"/>　者故行未疑<lb/>
九二孚兊吉悔亡<lb/>
象曰孚兊之吉信志也<lb/>
　九二孚兊其志有以自信不為外物所移故吉而悔<lb/>
　亡<lb/>
六三來兊凶<lb/>
象曰來兊之凶位不當也<lb/>
　三内為來來說二也位不當而兊不貞也<lb/>
<pb n="66b"/>九四商兊未寧介疾有喜<lb/>
象曰九四之喜有慶也<lb/>
　九四上承五下比三商度未寧介而疾邪則上同五<lb/>
　下澤物有慶可喜也<lb/>
九五孚于剝有厲<lb/>
象曰孚于剝位正當也<lb/>
　九五陽剛中正以孚信待人而密比陰柔若為所說<lb/>
　乃為所剝矣五之有厲為位正當也<lb/>
<pb n="67a"/>上六引兊<lb/>
象曰上六引兊未光也<lb/>
　說不本于中其味易盡故上兊為引其兊未光兩陰<lb/>
　爻為說主而非兊貞故非兊亨易所用者剛中而已<lb/>
䷺<hi>坎下巽上</hi>
渙亨王假有廟利涉大川利貞<lb/>
彖曰渙亨剛來而不窮柔得位乎外而上同王假有廟<lb/>
王乃在中也利涉大川乗木有功也<lb/>
<pb n="67b"/>　剛來而不窮何以不窮以中也柔得位乎外而上同<lb/>
　同五也在中故曰假廟乗巽故能濟險此涣之亨所<lb/>
　利之貞也人心渙其妄即聚其真而還其真即拯其<lb/>
　渙也<lb/>
象曰風行水上渙先王以享于帝立廟<lb/>
　享帝立廟所以合天下人心者以水木夲源之思人<lb/>
　心所同也<lb/>
初六用拯馬壯吉<lb/>
<pb n="68a"/>象曰初六之吉順也<lb/>
　初六順二是拯渙而馬壯也<lb/>
九二渙奔其杌悔亡<lb/>
象曰渙奔其杌得願也<lb/>
　九二剛來而不窮是自奔其杌而得所願也故悔亡<lb/>
六三渙其躬无悔<lb/>
象曰渙其躬志在外也<lb/>
　人之志内見一身遂難外通六三應上志在濟時渙<lb/>
<pb n="68b"/>　其有我之私而无悔矣<lb/>
六四渙其羣元吉渙有丘匪夷所思<lb/>
象曰渙其羣元吉光大也<lb/>
　六四同五是渙其陰之羣而得五之丘光大之吉非<lb/>
　平常所思也<lb/>
九五渙汗其大號渙王居无咎<lb/>
象曰王居无咎正位也<lb/>
　九五渙其大號以通天下之志天下通徹洽浹如一<lb/>
<pb n="69a"/>　身更无壅閼括結而王居无咎矣是乃所謂正位也<lb/>
上九渙其血去逖出无咎<lb/>
象曰渙其血逺害也<lb/>
　上九應險而能濟險故渙其血使其去而逺出正<lb/>
　乘巽涉川之功葢與四五同功渙妄還真而拯渙<lb/>
　者也<lb/>
䷻<hi>兊下坎上</hi>
節亨苦節不可貞<lb/>
<pb n="69b"/>彖曰節亨剛柔分而剛得中苦節不可貞其道窮也説<lb/>
以行險當位以節中正以通天地節而四時成節以制<lb/>
度不傷財不害民<lb/>
　澤以節水剛柔平分剛得中而不過説以行險説遇<lb/>
　險則有節而不流所以為節五當位而中正有節而<lb/>
　能通所以為亨苦節則不中而不通故道窮而不可<lb/>
　貞觀天地四時之節節自有天然不可易者以之制<lb/>
　度用儉而物裕雖節制而實流通矣<lb/>
<pb n="70a"/>象曰澤上有水節君子以制數度議徳行<lb/>
　制數度者為品節也議徳行者求中節也<lb/>
初九不出户庭无咎<lb/>
象曰不出户庭知通塞也<lb/>
　初九應四説而思險无事不當謹密而言語為最故<lb/>
　以不出户庭為无咎時當塞而知塞則時當通而亦<lb/>
　知通矣<lb/>
九二不出門庭凶<lb/>
<pb n="70b"/>象曰不出門庭凶失時極也<lb/>
　九二不出門庭不往從五也有中正之道而不從失<lb/>
　時宜之極矣<lb/>
六三不節若則嗟若无咎<lb/>
象曰不節之嗟又誰咎也<lb/>
　六三不節之嗟敏于知過又誰咎之<lb/>
六四安節亨<lb/>
象曰安節之亨承上道也<lb/>
<pb n="71a"/>　六四安于自然之節承五中正之道也<lb/>
九五甘節吉往有尚<lb/>
象曰甘節之吉居位中也<lb/>
　九五節而通故甘所往則有功而可嘉尚也<lb/>
上六苦節貞凶悔亡<lb/>
象曰苦節貞凶其道窮也<lb/>
　上六所謂苦節不可貞而貞之者也然以貞而凶雖<lb/>
　凶而悔亡葢雖苦而實節也<lb/>
<pb n="71b"/>䷼<hi>兊下巽上</hi>
中孚豚魚吉利涉大川利貞<lb/>
彖曰中孚柔在内而剛得中說而巽孚乃化邦也豚魚<lb/>
吉信及豚魚也利涉大川乗木舟虚也中孚以利貞乃<lb/>
應乎天也<lb/>
　柔在内而中虚剛得中而中寔皆孚也下說而應上<lb/>
　上巽以順下皆孚也豚魚澤中之信于風者信及豚<lb/>
　魚者中心之孚乗木舟虚者中虚之象中孚以利貞<lb/>
<pb n="72a"/>　乃應天道之利貞利貞者天之性情中孚者性情之<lb/>
　自然莫之為而為故曰應乎天<lb/>
象曰澤上有風中孚君子以議獄緩死<lb/>
　君子以議獄緩死之心孚天下天下無不孚者何一<lb/>
　段真誠惻怛由中而孚也<lb/>
初九虞吉有他不燕<lb/>
象曰初九虞吉志未變也<lb/>
　虞者憂虞人心自然之兢惕凡有真信者必有真虞<lb/>
<pb n="72b"/>　而志始定也正與有他之心反有他則不燕矣故中<lb/>
　孚之初要在真志不變虞而後吉<lb/>
九二鳴鶴在陰其子和之我有好爵吾與爾靡之<lb/>
象曰其子和之中心願也<lb/>
　二五相孚中心之願故有鶴鳴子和我爵爾縻之象<lb/>
　好爵者秉彛之良爾縻者懿德之好<lb/>
六三得敵或鼓或罷或泣或歌<lb/>
象曰或鼓或罷位不當也<lb/>
<pb n="73a"/>　六三不中正比四得敵故上應不専鼓罷泣歌不能<lb/>
　自主也<lb/>
六四月幾望馬匹亡无咎<lb/>
象曰馬匹亡絶𩔖上也<lb/>
　六四孚主而近君得正而信上故為幾望之月能絶<lb/>
　其三之匹而无咎也<lb/>
九五有孚攣如无咎<lb/>
象曰有孚攣如位正當也<lb/>
<pb n="73b"/>　九五之孚二孚之至也故曰攣如<lb/>
上九翰音登于天貞凶<lb/>
象曰翰音登于天何可長也<lb/>
　上九不知道者欲以小信孚人如翰音而期登天難<lb/>
　矣故雖貞而亦凶<lb/>
䷽<hi>艮下震上</hi>
小過亨利貞可小事不可大事飛鳥遺之音不宜上宜<lb/>
下大吉<lb/>
<pb n="74a"/>彖曰小過小者過而亨也過以利貞與時行也柔而得<lb/>
中是以小事吉也剛失位而不中是以不可大事也有<lb/>
飛鳥之象焉飛鳥遺之音不宜上宜下大吉上逆而下<lb/>
順也<lb/>
　小過以小者過而亨葢時有當過者時當過而過是<lb/>
　以利貞而過也宜于小不宜于大宜于下不宜于上<lb/>
　此小過之義也<lb/>
象曰山上有雷小過君子以行過乎恭喪過乎哀用過<lb/>
<pb n="74b"/>乎儉<lb/>
　山上之雷聲若加過焉其地上也君子之行過乎恭<lb/>
　喪過乎哀用過乎儉自世俗觀之為過君子不隨徇<lb/>
　乎俗亦若有過焉所謂小者過而亨過與時行者正<lb/>
　此𩔖也<lb/>
初六飛鳥以凶<lb/>
象曰飛鳥以凶不可如何也<lb/>
　小過有飛鳥之象焉飛在翼初上當之皆有飛鳥之<lb/>
<pb n="75a"/>　凶初陰而應動躁動小人如飛鳥焉所以凶也㝠然<lb/>
　悍然不可如何矣<lb/>
六二過其祖遇其妣不及其君遇其臣无咎<lb/>
象曰不及其君臣不可過也<lb/>
　六二中正小過之最善者四祖五君二則妣道也臣<lb/>
　道也二雖過其祖亦不及其君自守其妣道臣道得<lb/>
　无咎而已所謂下而不上小過之貞也<lb/>
九三弗過防之從或戕之凶<lb/>
<pb n="75b"/>象曰從或戕之凶如何也<lb/>
　九三居得其位弗過也而比隂當防若從之則戕之<lb/>
　矣<lb/>
九四无咎弗過遇之往厲必戒勿用永貞<lb/>
象曰弗過遇之位不當也往厲必戒終不可長也<lb/>
　九四雖不當位弗過而遇之往則厲故必戒柔過之<lb/>
　時剛失位而不可長如之何可永貞也<lb/>
六五密雲不雨自我西郊公弋取彼在穴<lb/>
<pb n="76a"/>象曰密雲不雨己上也<lb/>
　六五密雲不能成雨不可大事也但可弋取在穴之<lb/>
　二宜下也<lb/>
上六弗遇過之飛鳥離之凶是謂災眚<lb/>
象曰弗遇過之已亢也<lb/>
　上六動體而過極不宜上而上如飛鳥離人之迅疾<lb/>
　豈獨天災亦係人眚凶其宜矣<lb/>
䷾<hi>離下坎上</hi>
<pb n="76b"/>既濟亨小利貞初吉終亂<lb/>
彖曰既濟亨小者亨也利貞剛柔正而位當也初吉柔<lb/>
得中也終止則亂其道窮也<lb/>
　時既已濟則所亨者小而巳利貞者守其濟也初吉<lb/>
　二也終亂上也不言五者爻巳明之時已過矣雖剛<lb/>
　中之五不能如柔中之二也<lb/>
象曰水在火上既濟君子以思患而豫防之<lb/>
　水上火下而成濟然離濟坎甚難水滅火甚易故思<lb/>
<pb n="77a"/>　患豫防正于方盛之時也<lb/>
初九曵其輪濡其尾无咎<lb/>
象曰曵其輪義无咎也<lb/>
　曵其輪未進也濡其尾未涉也濟事者當欲濟未可<lb/>
　濟之時其慎如此故无咎<lb/>
六二婦喪其茀勿逐七日得<lb/>
象曰七日得以中道也<lb/>
　婦喪其蔽車之茀則不可行既濟之時君臣相與異<lb/>
<pb n="77b"/>　于共患難者矣然中正之道无終廢之理故勿逐而<lb/>
　七日得也<lb/>
九三高宗伐鬼方三年克之小人勿用<lb/>
象曰三年克之憊也<lb/>
　人但知盛時物力之甚裕不知盛時舉事之甚憊故<lb/>
　以高宗伐鬼方猶克之于三年小人勿用者當嚴之<lb/>
　于明盛也<lb/>
六四繻有衣袽終日戒<lb/>
<pb n="78a"/>象曰終日戒有所疑也<lb/>
　繻帛也袽絮也皆以補塞罅漏既濟之時弊竇百出<lb/>
　繻袽嚴備又須終日警戒爻在水火之交故取補塞<lb/>
　之象<lb/>
九五東鄰殺牛不如西鄰之禴祭實受其福<lb/>
象曰東鄰殺牛不如西鄰之時也實受其福吉大來也<lb/>
　此爻說者皆以五不如二故于東西之解穿鑿彌甚<lb/>
　不知實受其福只說本爻味象詞自見葢既濟已過<lb/>
<pb n="78b"/>　時只宜守儉自受其福不似初吉之時可為殺牛之<lb/>
　祭也離東坎西天然本象又何俟他求哉<lb/>
上六濡其首厲<lb/>
象曰濡其首厲何可久也<lb/>
　上六濡首之厲則彖之所謂終亂也<lb/>
䷿<hi>坎下離上</hi>
未濟亨小狐汔濟濡其尾无攸利<lb/>
彖曰未濟亨柔得中也小狐汔濟未出中也濡其尾无<lb/>
<pb n="79a"/>攸利不續終也雖不當位剛柔應也<lb/>
　既未皆明濟險皆用柔中未濟所以亨者六五也小<lb/>
　狐汔濟濡其尾不能續其終者二在險中未出也雖<lb/>
　不當位而剛柔應則可濟之道自在特時未濟耳<lb/>
象曰火在水上未濟君子以慎辨物居方<lb/>
　火在水上各居其方故君子于物慎辨而居之使各<lb/>
　得其所薰蕕不使並器邪正不使並立華夷不使相<lb/>
　雜則並育而不相害矣<lb/>
<pb n="79b"/>初六濡其尾吝<lb/>
象曰濡其尾亦不知極也<lb/>
　妄進而徒濡其尾不知進退之宜極矣<lb/>
九二曵其輪貞吉<lb/>
象曰九二貞吉中以行正也<lb/>
　九二時未能出險而曵其輪其貞而吉者以中行正<lb/>
　也<lb/>
六三未濟征凶利涉大川<lb/>
<pb n="80a"/>象曰未濟征凶位不當也<lb/>
　六三以不當位而征凶又以將出坎而利涉也<lb/>
九四貞吉悔亡震用伐鬼方三年有賞于大國<lb/>
象曰貞吉悔亡志行也<lb/>
　九四得五而志行非振動奮迅如伐鬼方之艱難至<lb/>
　三年之堅忍不能有賞于大國也<lb/>
六五貞吉无悔君子之光有孚吉<lb/>
象曰君子之光其暉吉也<lb/>
<pb n="80b"/>　六五柔中文明故貞吉无悔君子之光輝動于物莫<lb/>
　不孚之而吉也<lb/>
上九有孚于飲酒无咎濡其首有孚失是<lb/>
象曰飲酒濡首亦不知節也<lb/>
　上九濟之時將至惟自信自養従容俟時故有有孚<lb/>
　飲酒之象然樂志者易于溺志至于飲酒濡首則于<lb/>
　有孚之道失其是矣<lb/>
　周易易簡說卷二<lb/>
</p>

  </div>
            <div>
<head>周易易簡說卷三</head> <lb/>
    <p>
<pb n="1a"/>欽定四庫全書<lb/>
　周易易簡說卷三<lb/>
　　　　　　　　　　　　明　高攀龍　撰<lb/>
　　繫辭上傳<lb/>
天尊地卑乾坤定矣卑高以陳貴賤位矣動靜有常剛<lb/>
柔斷矣方以𩔖聚物以羣分吉凶生矣在天成象在地<lb/>
成形變化見矣是故剛柔相摩八卦相盪鼓之以雷霆<lb/>
潤之以風雨日月運行一寒一暑乾道成男坤道成女<lb/>
<pb n="1b"/>乾知大始坤作成物乾以易知坤以簡能易則易知簡<lb/>
則易従易知則有親易從則有功有親則可久有功則<lb/>
可大可久則賢人之徳可大則賢人之業易簡而天下<lb/>
之理得矣天下之理得而成位乎其中矣<lb/>
　此夫子首明易之所以為易也夫易者何物也現前<lb/>
　之物也乾坤非他天地之尊卑是矣貴賤非他天地<lb/>
　之高卑是矣剛柔非他天地之動靜是矣吉凶非他<lb/>
　天地間同方而𩔖聚各物而羣分者是矣變化非他<lb/>
<pb n="2a"/>　天地之成象成形者是矣洋洋乎觸目而是者孰非<lb/>
　剛柔相摩八卦相盪邪雷霆之鼓風雨之潤日月寒<lb/>
　暑之運行成男成女之人物皆乾之所始坤之所成<lb/>
　而乾之知始何其易也坤之成能何其簡也不易不<lb/>
　簡非道也賢人可久之徳可大之業莫非天地自然<lb/>
　之理天下易知而易従故有親而有功也易簡而天<lb/>
　下之理得三才之位參矣此所謂易也<lb/>
　　右第一章<lb/>
<pb n="2b"/>聖人設卦觀象繫辭焉而明吉凶剛柔相推而生變化<lb/>
是故吉凶者失得之象也悔吝者憂虞之象也變化者<lb/>
進退之象也剛柔者晝夜之象也六爻之動三極之道<lb/>
也是故君子所居而安者易之序也所樂而玩者爻之<lb/>
辭也是故君子居則觀其象而玩其辭動則觀其變而<lb/>
玩其占是以自天祐之吉无不利<lb/>
　聖人明於三極之道吉凶變化之決然而不易者欲<lb/>
　揭以示人故設為之卦掛以示之觀其象而繫之辭<lb/>
<pb n="3a"/>　以明吉凶焉六爻剛柔相推而生變化焉故人事有<lb/>
　得失示以吉凶之象人事有憂虞示以悔吝之象變<lb/>
　化者象進退也剛柔者象晝夜也六爻之動盡三極<lb/>
　之道矣易之序有其時有其位不可亂也故君子居<lb/>
　而安之爻之辭陳其理著其戒不可悖也故君子樂<lb/>
　而玩之居則因象而玩其辭動則因變而玩其占故<lb/>
　動與吉㑹不涉凶途順天之道而自天祐之矣<lb/>
　　右第二章<lb/>
<pb n="3b"/>彖者言乎象者也爻者言乎變者也吉凶者言乎其失<lb/>
得也悔吝者言乎其小疵也无咎者善補過也是故列<lb/>
貴賤者存乎位齊小大者存乎卦辨吉凶者存乎辭憂<lb/>
悔吝者存乎介震无咎者存乎悔是故卦有小大辭有<lb/>
險易辭也者各指其所之<lb/>
　彖言一卦之象爻言人事之變事有失得而言吉凶<lb/>
　事有小疵而言悔吝善補過而言无咎觀爻之上下<lb/>
　而貴賤之位列矣觀卦之陰陽而小大之象定矣觀<lb/>
<pb n="4a"/>　辭之吉凶而得失之辨明矣悔吝者所由以入于吉<lb/>
　凶者也憂之則當嚴其介无咎者由有咎而无之者<lb/>
　也善補則當震其悔以卦有小大故辭有險易指人<lb/>
　以所之而使人不迷于所往也<lb/>
　　右第三章<lb/>
易與天地準故能彌綸天地之道仰以觀于天文俯以<lb/>
察于地理是故知幽明之故原始反終故知死生之說<lb/>
精氣為物遊䰟為變是故知鬼神之情狀與天地相似<lb/>
<pb n="4b"/>故不違知周乎萬物而道濟天下故不過旁行而不流<lb/>
樂天知命故不憂安土敦乎仁故能愛範圍天地之化<lb/>
而不過曲成萬物而不遺通乎晝夜之道而知故神无<lb/>
方而易无體<lb/>
　聖人作易與天地相準天地之道大无不包者充周<lb/>
　而无外細无不入者密察而不遺聖人準則之而彌<lb/>
　綸其道也仰觀天文俯察地理可見者為明不可見<lb/>
　者為幽明者易之呈于有象幽者易之藏于无朕幽<lb/>
<pb n="5a"/>　明之故何以知之以易知之也原人之始而知其始<lb/>
　于易反人之終而知其終于易死生之說易一陰一<lb/>
　陽之說也精氣則物成其形魂遊則物變其故鬼神<lb/>
　之狀易一屈一伸之情狀也惟其準天地故天地與<lb/>
　相似惟其似天地故天地不能違以此為知故知周<lb/>
　萬物以此為道故道濟天下无所不徧而不過无所<lb/>
　不行而不流樂此之謂樂天知此之謂知命順天之<lb/>
　命而居易也夫何憂焉安此之謂安土敦此之謂敦<lb/>
<pb n="5b"/>　仁因地之宜而厚載也何不愛焉夫豈惟與天地相<lb/>
　似天地无心而成化此實範圍之使不過也萬物並<lb/>
　育于天地此實曲成之而不遺也晝夜代謝于吾前<lb/>
　此實通晝夜之道而常知也何者神无方所易无形<lb/>
　體大无不包也小无不入也聖人似天地之道者即<lb/>
　準天地之道也<lb/>
　　右第四章<lb/>
一陰一陽之謂道繼之者善也成之者性也仁者見之<lb/>
<pb n="6a"/>謂之仁知者見之謂之知百姓日用而不知故君子之<lb/>
道鮮矣顯諸仁藏諸用鼓萬物而不與聖人同憂盛徳<lb/>
大業至矣哉富有之謂大業日新之謂盛徳生生之謂<lb/>
易成象之謂乾效法之謂坤極數知來之謂占通變之<lb/>
謂事陰陽不測之謂神<lb/>
　夫易陰陽而已矣一陰一陽之謂道也一陰一陽相<lb/>
　繼而不已者善之流行也一陰一陽生物而成形者<lb/>
　性之各正也仁者見此則謂之仁知者見此則謂之<lb/>
<pb n="6b"/>　知百姓亦日用之而不知也故君子之道民鮮能之<lb/>
　而道豈難知哉目前森羅萬象皆是也顯而可見者<lb/>
　即不可見之仁顯不顯于可見而顯諸仁藏而不可<lb/>
　見者即可見之用藏不藏于不可見而藏諸用鼓動<lb/>
　萬物如聖人之日見于世特不同其憂世之心運而<lb/>
　無跡尸而不宰盛徳大業日新富有生生而无盡生<lb/>
　生者之謂易也道無象乾則確然而成象乾無為坤<lb/>
　則隤然而效法效法者順承乾而若效法之謂之占<lb/>
<pb n="7a"/>　者極此之數而可知來也謂之事者通此之變而使<lb/>
　不窮也謂之神者陰陽兩在而不測也百姓出入于<lb/>
　其中而日用之道豈難知哉<lb/>
　　右第五章<lb/>
夫易廣矣大矣以言乎逺則不禦以言乎邇則靜而正<lb/>
以言乎天地之間則備矣夫乾其靜也専其動也直是<lb/>
以大生焉夫坤其靜也翕其動也闢是以廣生焉廣大<lb/>
配天地變通配四時陰陽之義配日月易簡之善配至<lb/>
<pb n="7b"/>德<lb/>
　夫此生生之體廣矣大矣逺不可禦邇靜而正天地<lb/>
　間物物皆是也大者大生也乾靜専而動直是以大<lb/>
　生廣者廣生也坤靜翕而動闢是以廣生此之廣大<lb/>
　與天地配此之變通與四時配此陰陽之義與日月<lb/>
　配此易簡之善與天地之至德配謂之配者其為物<lb/>
　不二也故善學易者觀天地則知吾心人心之靜而<lb/>
　正者即逺不禦者也<lb/>
<pb n="8a"/>　　右第六章<lb/>
子曰易其至矣乎夫易聖人所以崇徳而廣業也知崇<lb/>
禮卑崇效天卑法地天地設位而易行乎其中矣成性<lb/>
存存道義之門<lb/>
　聖人之徳業盡之于易矣上達之知如天之崇下學<lb/>
　之禮如地之卑知禮成性而道義出猶之乎天地設<lb/>
　位而易行也成性者性本成必知禮以為徳業則本<lb/>
　成之性存存不息而所發者皆道義矣萬物統體一<lb/>
<pb n="8b"/>　天地知禮自成一天地人心之易與天地之易始配<lb/>
　合无間故曰人心即易而未易言也<lb/>
　　右第七章<lb/>
聖人有以見天下之賾而擬諸其形容象其物宜是故<lb/>
謂之象聖人有以見天下之動而觀其㑹通以行其典<lb/>
禮繫辭焉以斷其吉凶是故謂之爻言天下之至賾而<lb/>
不可惡也言天下之至動而不可亂也擬之而後言議<lb/>
之而後動擬議以成其變化鳴鶴在陰其子和之我有<lb/>
<pb n="9a"/>好爵吾與爾靡之子曰君子居其室出其言善則千里<lb/>
之外應之況其邇者乎居其室出其言不善則千里之<lb/>
外違之況其邇者乎言出乎身加乎民行發乎邇見乎<lb/>
遠言行君子之樞機樞機之發榮辱之主也言行君子<lb/>
之所以動天地也可不慎乎同人先號咷而後笑子曰<lb/>
君子之道或出或處或黙或語二人同心其利斷金同<lb/>
心之言其臭如蘭初六藉用白茅无咎子曰苟錯諸地<lb/>
而可矣藉之用茅何咎之有慎之至也夫茅之為物薄<lb/>
<pb n="9b"/>而用可重也慎斯術也以往其无所失矣勞謙君子有<lb/>
終吉子曰勞而不伐有功而不德厚之至也語以其功<lb/>
下人者也德言盛禮言恭謙也者致恭以存其位者也<lb/>
亢龍有悔子曰貴而无位高而无民賢人在下位而无<lb/>
輔是以動而有悔也不出户庭无咎子曰亂之所生也<lb/>
則言語以為階君不密則失臣臣不密則失身㡬事不<lb/>
密則害成是以君子慎密而不出也子曰作易者其知<lb/>
盜乎易曰負且乗致宼至負也者小人之事也乗也者<lb/>
<pb n="10a"/>君子之器也小人而乗君子之器盜思奪之矣上慢下<lb/>
暴盜思伐之矣慢藏誨盜冶容誨滛易曰負且乗致宼<lb/>
至盜之招也<lb/>
　天下之事至賾也以聖人見之皆易也設卦以象之<lb/>
　言其至賾而不可惡也天下之動至亂也以聖人見<lb/>
　之皆道也為之觀其㑹通之不可泥者以行其典禮<lb/>
　之不可易者如是則吉如是則凶言其至動而不可<lb/>
　亂也故卦爻之示人者使人慎于言動而已擬其當<lb/>
<pb n="10b"/>　然而後言議其當然而後動擬議者皆觀㑹通以行<lb/>
　典禮而成其變化也是故中孚之孚天下者言行也<lb/>
　如同心之言則其臭如蘭如藉茅之慎則无所失如<lb/>
　勞謙之以功下人則不至亢龍之動而有悔不然言<lb/>
　語鮮不階亂而負乗鮮不招盜矣聖人之象其物宜<lb/>
　而斷其吉凶者如此以此擬議而變化成言動其无<lb/>
　所失矣乎<lb/>
　　右第八章<lb/>
<pb n="11a"/>天一地二天三地四天五地六天七地八天九地十天<lb/>
數五地數五五位相得而各有合天數二十有五地數<lb/>
三十凡天地之數五十有五此所以成變化而行鬼神<lb/>
也大衍之數五十其用四十有九分而為二以象兩掛<lb/>
一以象三揲之以四以象四時歸竒于扐以象閏五嵗<lb/>
再閏故再扐而後掛乾之策二百一十有六坤之策百<lb/>
四十有四凡三百有六十當期之日二篇之策萬有一<lb/>
千五百二十當萬物之數也是故四營而成易十有八<lb/>
<pb n="11b"/>變而成卦八卦而小成引而伸之觸𩔖而長之天下之<lb/>
能事畢矣顯道神徳行是故可與酬酢可與佑神矣子<lb/>
曰知變化之道者其知神之所為乎<lb/>
　易主占此占法也所謂極數者極此數也天地五竒<lb/>
　五偶積之為五十有五成變化者成卦爻之變化行<lb/>
　鬼神者行鬼神之酬酢故揲蓍得卦顯陰陽之道神<lb/>
　徳行之用可與鬼神相酬酢而佑助造化之神功是<lb/>
　知變化之道皆神之所為非人所能為也<lb/>
<pb n="12a"/>　　右第九章<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占是以君子將有為也<lb/>
將有行也問言而以言其受命也如響无有逺近幽深<lb/>
遂知來物非天下之至精其孰能與於此參伍以變錯<lb/>
綜其數通其變遂成天地之文極其數遂定天下之象<lb/>
非天下之至變其孰能與於此易无思也无為也寂然<lb/>
不動感而遂通天下之故非天下之至神其孰能與於<lb/>
<pb n="12b"/>此夫易聖人之所以極深而研幾也惟深也故能通天<lb/>
下之志惟幾也故能成天下之務惟神也故能不疾而速<lb/>
不行而至子曰易有聖人之道四焉者此之謂也<lb/>
　易有聖人之道四焉聖人之用易有四也占則在辭<lb/>
　中變則在象中皆蓍卦之法也參而伍之以通其變<lb/>
　則成六爻剛柔相錯之文錯而綜之以極其數則定<lb/>
　一卦内外兩體之象變者分二掛一揲四歸餘再扐<lb/>
　之變參伍者爻之參揲而伍變也數者七八九六之<lb/>
<pb n="13a"/>　數錯綜者卦之往來上下也无思无為寂然感通則<lb/>
　易之體用也精則能極深而通天下之志變則能研<lb/>
　幾而成天下之務神則不知其所以然而然聖人尚<lb/>
　此四者以用易也<lb/>
　　右第十章<lb/>
子曰夫易何為者也夫易開物成務冒天下之道如斯<lb/>
而已者也是故聖人以通天下之志以定天下之業以<lb/>
斷天下之疑是故蓍之徳圓而神卦之徳方以知六爻<lb/>
<pb n="13b"/>之義易以貢聖人以此洗心退藏于密吉凶與民同患<lb/>
神以知來知以藏往其孰能與於此哉古之聰明睿知<lb/>
神武而不殺者夫是以明于天之道而察于民之故是<lb/>
興神物以前民用聖人以此齋戒以神明其徳夫是故<lb/>
闔户謂之坤闢户謂之乾一闔一闢謂之變往來不窮<lb/>
謂之通見乃謂之象形乃謂之器制而用之謂之法利<lb/>
用出入民咸用之謂之神是故易有太極是生兩儀兩<lb/>
儀生四象四象生八卦八卦定吉凶吉凶生大業是故<lb/>
<pb n="14a"/>法象莫大乎天地變通莫大乎四時縣象著明莫大乎<lb/>
日月崇高莫大乎富貴備物致用立成器以為天下利<lb/>
莫大乎聖人探賾索𨼆鈎深致逺以定天下之吉凶成<lb/>
天下之亹亹者莫大乎蓍龜是故天生神物聖人則之<lb/>
天地變化聖人效之天垂象見吉凶聖人象之河出圖<lb/>
洛出書聖人則之易有四象所以示也繫辭焉所以告<lb/>
也定之以吉凶所以斷也<lb/>
　易者開物成務盡冐天下之道而其用則以通天下<lb/>
<pb n="14b"/>　之志成天下之業斷天下之疑是故蓍圓而神以知<lb/>
　來卦方以知以藏往六爻變易以貢其義貢者顯呈<lb/>
　之也聖人之心純乎易也故曰以此洗心密者无朕<lb/>
　也退藏於密則寂然不動吉凶與民同患則感而遂<lb/>
　通古之聰明睿知神武不殺者羲皇也明於天之道<lb/>
　察於民之故興此神物開民之先聖人則以此齋戒<lb/>
　而通其徳于神明也是故乾坤為易之門坤者闔户<lb/>
　之謂乾者闢户之謂變者一闔一闢之謂通者往來<lb/>
<pb n="15a"/>　不窮之謂凡可見者皆謂之象有形者皆謂之器可<lb/>
　用者皆謂之法百姓之利用出入皆神也是皆易也<lb/>
　而易有太極所以生兩儀四象八卦以定吉凶生大<lb/>
　業也葢三才自然之理不假絲毫智力而成故天地<lb/>
　法象四時變通日月著明富貴崇高有莫大焉者矣<lb/>
　而備物致用立成器以為天下利者孰有大於聖人<lb/>
　乎探賾索𨼆鈎深致逺定天下吉凶之疑成天下亹<lb/>
　亹之業者孰有大於蓍龜乎是天生之神物也聖人<lb/>
<pb n="15b"/>　則此神物以用易而效天地之變化象天象之吉凶<lb/>
　則圖書之呈數所以示之象告之辭斷之吉凶者何<lb/>
　莫非因其自然而作法以利天下耶易之所以開物<lb/>
　成務冒天下之道者如此矣<lb/>
　　右第十一章<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
<pb n="16a"/>子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利鼓之舞之以盡神乾坤其易之緼<lb/>
邪乾坤成列而易立乎其中矣乾坤毁則無以見易易<lb/>
不可見則乾坤或幾乎息矣是故形而上者謂之道形<lb/>
而下者謂之器化而裁之謂之變推而行之謂之通舉<lb/>
而措之天下之民謂之事業是故夫象聖人有以見天<lb/>
下之賾而擬諸其形容象其物宜是故謂之象聖人有<lb/>
<pb n="16b"/>以見天下之動觀其㑹通以行其典禮繫辭焉以斷其<lb/>
吉凶是故謂之爻極天下之賾者存乎卦鼓天下之動<lb/>
者存乎辭化而裁之存乎變推而行之存乎通神而明<lb/>
之存乎其人黙而成之不言而信存乎徳行<lb/>
　舉大有上爻見書不盡言言不盡意然聖人之意以<lb/>
　象而盡天下之情偽以卦而盡聖人之言以繫辭而<lb/>
　盡又以六爻變易決其當従當違者以盡利而鼓舞<lb/>
　天下使亹亹不倦而盡神也故易之蘊蓄乾坤兩畫<lb/>
<pb n="17a"/>　盡之兩卦成列而易立乎其中兩不立則一不可見<lb/>
　一不可見則兩之用息故曰乾坤毁則無以見易易<lb/>
　不可見則乾坤或幾乎息也乾坤陰陽也陰陽亦器<lb/>
　也形而上者謂之道形而下者謂之器即器為道故<lb/>
　即形而上下之葢即易為太極非太極在易之先也<lb/>
　道在故妙於變通化而裁之使不過謂之變推而行<lb/>
　之使不窮謂之通變通則舉而措之天下之民為事<lb/>
　業矣存乎者全藉乎此也卦藉以極天下之賾辭藉<lb/>
<pb n="17b"/>　以鼓天下之動變則藉以化裁通則藉以推行至於<lb/>
　神明於幾微之妙者全藉乎人黙成其不測之用於<lb/>
　言意之外者全藉乎人之徳行也<lb/>
　　右第十二章<lb/>
<pb n="18a"/>　　繫辭下傳<lb/>
八卦成列象在其中矣因而重之爻在其中矣剛柔相<lb/>
推變在其中矣繫辭焉而命之動在其中矣吉凶悔吝<lb/>
者生乎動者也剛柔者立本者也變通者趣時者也吉<lb/>
凶者貞勝者也天地之道貞觀者也日月之道貞明者<lb/>
也天下之動貞夫一者也夫乾確然示人易矣夫坤隤<lb/>
然示人簡矣爻也者效此者也象也者像此者也爻象<lb/>
動乎内吉凶見乎外功業見乎變聖人之情見乎辭天<lb/>
<pb n="18b"/>地之大徳曰生聖人之大寶曰位何以守位曰仁何以<lb/>
聚人曰財理財正辭禁民為非曰義<lb/>
　八卦成列而萬物之象無不備以八卦而重之於是<lb/>
　乎有六爻六爻剛柔相推於是乎有變變者因天下<lb/>
　之動聖人因天下之動而繫辭以命之吉凶悔吝皆<lb/>
　生乎動也故易以剛柔為本剛柔以變通而趨時吉<lb/>
　凶何常之有不入於吉則入於凶常相勝而存乎人<lb/>
　之趨吉以勝凶也何以貞勝之觀天地之道不貞觀<lb/>
<pb n="19a"/>　乎日月之道不貞明乎天下之動貞夫一貞夫一而<lb/>
　動無不吉矣豈難能哉夫乾確然示人易矣夫坤隤<lb/>
　然示人簡矣萬古此易簡萬古此貞觀爻效此而為<lb/>
　爻象像此而為象如此則吉不如此則凶爻象動乎<lb/>
　蓍卦之内吉凶見乎事為之外功業即此變動而見<lb/>
　聖人之情即此繫辭而見神而明之存乎人而已<lb/>
　　右第一章<lb/>
古者包犧氏之王天下也仰則觀象於天俯則觀法於<lb/>
<pb n="19b"/>地觀鳥獸之文與地之宜近取諸身逺取諸物於是始<lb/>
作八卦以通神明之徳以𩔖萬物之情作結繩而為網<lb/>
罟以佃以漁葢取諸離包犧氏没神農氏作斵木為耜<lb/>
揉木為耒耒耨之利以教天下葢取諸益日中為市致<lb/>
天下之民聚天下之貨交易而退各得其所葢取諸噬<lb/>
嗑神農氏沒黃帝堯舜氏作通其變使民不倦神而化<lb/>
之使民宜之易窮則變變則通通則久是以自天祐之<lb/>
吉无不利黃帝堯舜垂衣裳而天下治葢取諸乾坤刳<lb/>
<pb n="20a"/>木為舟剡木為楫舟楫之利以濟不通致逺以利天下<lb/>
葢取諸渙服牛乗馬引重致逺以利天下葢取諸隨重<lb/>
門擊柝以待暴客葢取諸豫斵木為杵掘地為臼臼杵<lb/>
之利萬民以濟葢取諸小過弦木為弧剡木為矢弧矢<lb/>
之利以威天下葢取諸暌上古穴居而野處後世聖人<lb/>
易之以宫室上棟下宇以待風雨葢取諸大壯古之塟<lb/>
者厚衣之以薪塟之中野不封不𣗳喪期無數後世聖<lb/>
人易之以棺槨葢取諸大過上古結繩而治後世聖人<lb/>
<pb n="20b"/>易之以書契百官以治萬民以察葢取諸夬<lb/>
　天地之大徳生而已矣聖人體天地之大徳生天地<lb/>
　所生之人故以位為大寶以仁而守位以財而聚人<lb/>
　理其財正其辭禁其為非是乃義也古之聖王莫不<lb/>
　以之包犧氏之王天下仰觀俯觀近取逺取而知神<lb/>
　明之徳萬物之情始作八卦以通其徳𩔖其情因尚<lb/>
　象制器取離而為網罟以佃漁也神農則取益為耒<lb/>
　耜取噬嗑為日中之市黃帝堯舜葢通變宜民取乾<lb/>
<pb n="21a"/>　坤為衣裳取渙為舟楫取隨為服乗牛馬取豫為豫<lb/>
　備暴客取小過為臼杵取暌為弧矢取大壯為宫室<lb/>
　取大過為棺槨取夬為書契莫非易也易者生而已<lb/>
　矣<lb/>
　　右第二章<lb/>
是故易者象也象也者像也彖者材也爻也者效天下<lb/>
之動者也是故吉凶生而悔吝著也<lb/>
　觀聖人之取諸易者是故易者象也象者像也彖則<lb/>
<pb n="21b"/>　言一卦之材爻則效天下之動吉凶悔吝紛然不一<lb/>
　爻則視效之故吉凶生而悔吝著使人知之而善其<lb/>
　動也<lb/>
　　右第三章<lb/>
陽卦多陰陰卦多陽其故何也陽卦竒陰卦偶其徳行<lb/>
何也陽一君而二民君子之道也陰二君而一民小人<lb/>
之道也<lb/>
　天地之道陽尊而陰卑故陽君而陰民陽為主則為<lb/>
<pb n="22a"/>　君子之道陰為主則為小人之道陰陽者天地之道<lb/>
　扶陽抑陰者聖人所以彌綸天地之道也<lb/>
　　右第四章<lb/>
易曰憧憧往來朋從爾思子曰天下何思何慮天下同<lb/>
歸而殊途一致而百慮天下何思何慮日往則月來月<lb/>
往則日來日月相推而明生焉寒往則暑來暑往則寒<lb/>
來寒暑相推而嵗成焉往者屈也來者信也屈信相感<lb/>
而利生焉尺蠖之屈以求信也龍蛇之蟄以存身也精<lb/>
<pb n="22b"/>義入神以致用也利用安身以崇徳也過此以往未之<lb/>
或知也窮神知化徳之盛也易曰困于石據于蒺藜入<lb/>
于其宫不見其妻凶子曰非所困而困焉名必辱非所<lb/>
據而據焉身必危既辱且危死期將至妻其可得見邪<lb/>
易曰公用射隼于高墉之上𫉬之无不利子曰隼者禽<lb/>
也弓矢者器也射之者人也君子藏器於身待時而動<lb/>
何不利之有動而不括是以出而有𫉬語成器而動者<lb/>
也子曰小人不恥不仁不畏不義不見利不勸不威不<lb/>
<pb n="23a"/>懲小懲而大誡此小人之福也易曰屨校滅趾无咎此<lb/>
之謂也善不積不足以成名惡不積不足以滅身小人<lb/>
以小善為無益而弗為也以小惡為無傷而弗去也故<lb/>
惡積而不可掩罪大而不可解易曰荷校滅耳凶子曰<lb/>
危者安其位者也亡者保其存者也亂者有其治者也<lb/>
是故君子安而不忘危存而不忘亡治而不忘亂是以<lb/>
身安而國家可保也易曰其亡其亡繫于苞桑子曰徳<lb/>
薄而位尊知小而謀大力小而任重鮮不及矣易曰鼎<lb/>
<pb n="23b"/>折足覆公餗其形渥凶言不勝其任也子曰知幾其神<lb/>
乎君子上交不諂下交不瀆其知幾乎幾者動之微吉<lb/>
之先見者也君子見幾而作不俟終日易曰介于石不<lb/>
終日貞吉介如石焉寧用終日斷可識矣君子知微知<lb/>
彰知柔知剛萬夫之望子曰顔氏之子其殆庶幾乎有<lb/>
不善未嘗不知知之未嘗復行也易曰不逺復無祇悔<lb/>
元吉天地絪蘊萬物化醇男女構精萬物化生易曰三<lb/>
人行則損一人一人行則得其友言致一也子曰君子<lb/>
<pb n="24a"/>安其身而後動易其心而後語定其交而後求君子修<lb/>
此三者故全也危以動則民不與也懼以語則民不應<lb/>
也無交而求則民不與也莫之與則傷之者至矣易曰<lb/>
莫益之或擊之立心勿恒凶<lb/>
　夫易日用之常道也聖人舉十爻之最切要者推而<lb/>
　明之舉咸之九四以明人之思慮也曰天下果何所<lb/>
　思何所慮乎本同歸也人自殊途耳本一致也人自<lb/>
　百慮耳往來者何為邪日月往來則得代明寒暑往<lb/>
<pb n="24b"/>　來則成嵗功往來於吾前者如斯矣往則屈而來則<lb/>
　伸屈伸相感則利生屈非不善也尺蠖之屈以求伸<lb/>
　龍蛇之蟄可存身君子明乎屈伸往來之道惟求諸<lb/>
　同歸一致之理精義焉而巳矣精義入神則足以逄<lb/>
　源而致用利用安身則足以立本而崇徳過此以往<lb/>
　未之或知窮神知化徳盛致然非思慮之所及也而<lb/>
　憧憧者何為乎故學不明於易簡之善未有不入於<lb/>
　憧憧者欲彊遏之不可得也舉困之六三以明小人<lb/>
<pb n="25a"/>　之困君子也曰非所當困而欲困其人徒辱爾名矣<lb/>
　非所當據而欲據其位徒危爾身矣辱且危危且死<lb/>
　妻且不可得而見奈何自作此不祥也邪舉解之<lb/>
　上六以明君子之解小人也曰隼則集于高墉矣君<lb/>
　子射隼于高墉非漫為也有其器器則成矣有其時<lb/>
　動不括矣是以出而有𫉬也萬舉而一不當豈所以<lb/>
　解哉舉噬嗑之初九以明君子之懲小人者乃福小<lb/>
　人也舉噬嗑之上九以明小人之積小惡卒至於蒙<lb/>
<pb n="25b"/>　大禍也舉否之九五以明君子凛乎如危亡喪亂之<lb/>
　在前者乃所以安身而保國也舉鼎之九四以明小<lb/>
　人之肆然居尊謀大任重者乃所以自及於禍也舉<lb/>
　豫之六二以明君子知幾則上交下交不諂不瀆為<lb/>
　萬夫望矣非如石之介何以識不終日之斷乎舉復<lb/>
　之初九以明顔子之復復於幾先易之所謂不逺復<lb/>
　者如此也舉損之六三以明天地致一之道一不獨<lb/>
　行三必損一兩立則一行為物不二故生物不測也<lb/>
<pb n="26a"/>　舉益之上九以明君子安其身易其心定其交民斯<lb/>
　與之所以求諸民者無不本諸己也皆精義致用之<lb/>
　事君子之所以用易者思過半矣<lb/>
　　右第五章<lb/>
子曰乾坤其易之門邪乾陽物也坤陰物也陰陽合徳<lb/>
而剛柔有體以體天地之撰以通神明之徳其稱名也<lb/>
雜而不越於稽其𩔖其衰世之意邪夫易彰往而察來<lb/>
而微顯闡幽開而當名辨物正言斷辭則備矣其稱名<lb/>
<pb n="26b"/>也小其取𩔖也大其㫖逺其辭文其言曲而中其事肆<lb/>
而隱因貳以濟民行<lb/>
　乾坤兩畫一陰一陽為易之門雖陰陽合徳而剛柔<lb/>
　有體所以體天地之事通神明之徳者以此而已其<lb/>
　稱名雜而不越此二者稽其𩔖則皆物之情偽而衰<lb/>
　世之意也彰著其往者察知其來者微其顯者使人<lb/>
　見事之幾微闡其幽者使人見理之實象開示而當<lb/>
　其名其物甚辨其言甚正其辭甚斷無所不備也稱<lb/>
<pb n="27a"/>　名於物象之小取𩔖於陰陽之大辭不徒斷而旨逺<lb/>
　辭文言不徒正又曲而中物不徒辨又肆陳而𨼆因<lb/>
　民心之疑貳決之而濟其行以明失得之報有吉凶<lb/>
　之應而不易也所以體天地之撰通神明之徳者如<lb/>
　此<lb/>
　　右第六章<lb/>
易之興也其於中古乎作易者其有憂患乎是故履徳<lb/>
之基也謙徳之柄也復徳之本也恒徳之固也損徳之<lb/>
<pb n="27b"/>修也益徳之裕也困徳之辨也井徳之地也巽徳之制<lb/>
也履和而至謙尊而光復小而辨於物恒雜而不厭損<lb/>
先難而後易益長裕而不設困窮而通井居其所而遷<lb/>
巽稱而𨼆履以和行謙以制禮復以自知恒以一徳損<lb/>
以逺害益以興利困以寡怨井以辨義巽以行權<lb/>
　去古漸逺世風日下聖人憂患後世而作易也豈獨<lb/>
　因貳以濟民行哉所以成其徳行也是故非履則徳<lb/>
　無基以立非謙則徳無柄以持非復則不能還其初<lb/>
<pb n="28a"/>　而徳無本非恒則不能貞其守而徳不固非損則有<lb/>
　以損徳者而徳不修非益則無以益徳者而徳不裕<lb/>
　非困則無以騐其力而徳不辨非井則不能安其正<lb/>
　而徳無地非巽則不能以入其微觀其變而徳無制<lb/>
　也履和說而懇至謙自卑而尊光復入微而物辨恒<lb/>
　當紛雜而有常損欲先難而習熟則易益但充長而<lb/>
　不造作困窮於遇而心亨井居其所而及物巽稱物<lb/>
　之宜而𨼆其用於無跡也履上下有定而行和謙徳<lb/>
<pb n="28b"/>　盛禮恭而制禮復復於性以自知恒恒其心以一徳<lb/>
　損以逺欲之害益以興善之利困不得於人而不尤<lb/>
　井不遷其止而不惑巽以通變行權得時措之宜也<lb/>
　　右第七章<lb/>
易之為書也不可逺為道也屢遷變動不居周流六虚<lb/>
上下無常剛柔相易不可為典要惟變所適其出入以<lb/>
度外内使知懼又明於憂患與故無有師保如臨父母<lb/>
初率其辭而揆其方既有典常苟非其人道不虚行<lb/>
<pb n="29a"/>　易之為書也不可逺而求之不可泥而求之天下事<lb/>
　變無常故易道屢遷而不居周流六虚初無定位往<lb/>
　來而為上下相易而互剛柔惟變之適其宜者以為<lb/>
　典要不可執以為典要也出為外卦入為内卦有其<lb/>
　卦則有其爻有其爻則有其位尊卑貴賤確乎其有<lb/>
　度也悔吝憂虞凜乎其可懼也明於憂患之故如師<lb/>
　保父母臨之欲不懼而不可得矣率循其所告之辭<lb/>
　揆度其所向之道若有典常之可據苟非其人不能<lb/>
<pb n="29b"/>　神而明之以行道也<lb/>
　　右第八章<lb/>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終若<lb/>
夫雜物撰徳辨是與非則非其中爻不備噫亦要存亡<lb/>
吉凶則居可知矣知者觀其彖辭則思過半矣二與四<lb/>
同功而異位其善不同二多譽四多懼近也柔之為道<lb/>
不利逺者其要无咎其用柔中也三與五同功而異位<lb/>
<pb n="30a"/>三多凶五多功貴賤之等也其柔危其剛勝邪<lb/>
　一卦以六爻為始終六爻惟時物之相雜夫時者卦<lb/>
　之時物者爻之位原其始則難知要其終則易知初<lb/>
　為本難定其所向必辭擬之而後知上為末成一卦<lb/>
　之所終故易知也雜物者雜八卦之物撰徳者撰八<lb/>
　卦之徳是非者時物之是非皆於中爻備之彖辭言<lb/>
　一卦存亡吉凶皆於中爻定之故觀中爻則一卦居<lb/>
　然可知觀彖辭則六爻思亦過半矣二與四皆陰而<lb/>
<pb n="30b"/>　同功然位不同善亦不同二多譽以中也四多懼近<lb/>
　君也柔不利逺要於无咎其用柔中而去剛中者逺<lb/>
　矣三與五皆陽而同功以位不同故三居臣位而多<lb/>
　凶五居尊位而多功柔居之則危剛居之則力能勝<lb/>
　也一卦之始終皆隨六爻之時物𩔖如此<lb/>
　　右第九章<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非他也三才之道也道有變<lb/>
<pb n="31a"/>動故曰爻爻有等故曰物物相雜故曰文文不當故吉<lb/>
凶生焉<lb/>
　易書之廣大以三才之道無不備也下二爻為地中<lb/>
　二爻為人上二爻為天故曰兼三才而兩之才猶才<lb/>
　能三極不同其才同也故曰三才之道道有變動爻<lb/>
　以效其動爻有逺近貴賤之不同故值其位為物如<lb/>
　大射有耦立之物也物有剛柔之相雜故文文不當<lb/>
　者陰陽之不當其位也<lb/>
<pb n="31b"/>　　右第十章<lb/>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　危懼則無不安平慢易則無不覆傾惟懼而後得无<lb/>
　咎此易道之要領也<lb/>
　　右第十一章<lb/>
夫乾天下之至健也徳行恒易以知險夫坤天下之至<lb/>
<pb n="32a"/>順也徳行恒簡以知阻能說諸心能研諸侯之慮定天<lb/>
下之吉凶成天下之亹亹者是故變化云為吉事有祥<lb/>
象事知器占事知來天地設位聖人成能人謀鬼謀百<lb/>
姓與能八卦以象告爻彖以情言剛柔雜居而吉凶可<lb/>
見矣變動以利言吉凶以情遷是故愛惡相攻而吉凶<lb/>
生逺近相取而悔吝生情偽相感而利害生凡易之情<lb/>
近而不相得則凶或害之悔且吝將叛者其辭慙中心<lb/>
疑者其辭枝吉人之辭寡躁人之辭多誣善之人其辭<lb/>
<pb n="32b"/>游失其守者其辭屈<lb/>
　乾坤者六十四卦陰陽之畫徳行者乾坤之徳行不<lb/>
　易則險不簡則阻險阻者皆人為之私非自然之道<lb/>
　故乾至健恒易以知險坤至順恒簡以知阻也人心<lb/>
　無險阻則說而能慮明於吉凶之故而成亹亹之事<lb/>
　業是故變化於云為之間事之吉者知其有祥象則<lb/>
　知其器占則知其來天地設位聖人以易成其能人<lb/>
　謀鬼謀雖百姓亦與其能也六十四卦則以象告六<lb/>
<pb n="33a"/>　十四卦之爻辭則以情言剛柔雜居當位與不當位<lb/>
　而吉凶見矣易之變動欲人行其所利如利貞之𩔖<lb/>
　而有吉有凶者皆以情遷也故有愛惡相攻逺近相<lb/>
　取情偽相感之不同吉凶悔吝利害紛然不一矣葢<lb/>
　易之情近而不相得則有凶者有害者有悔且吝者<lb/>
　皆以情遷也聖人之情見乎辭如將叛者之𩔖有其<lb/>
　情則見於辭不可掩也觀於辭而聖人之情見矣<lb/>
　　右第十二章<lb/>
<pb n="34a"/>　　說卦傳<lb/>
昔者聖人之作易也幽贊於神明而生蓍參天兩地而<lb/>
倚數觀變於陰陽而立卦發揮於剛柔而生爻和順於<lb/>
道徳而理於義窮理盡性以至於命<lb/>
　聖人作易幽贊神明之用始生揲蓍之法以天三地<lb/>
　二倚之以起數故大衍之數五十也卦者陰陽之變<lb/>
　爻者剛柔之推立卦生爻繫之以辭欲人和順於道<lb/>
　徳而條理於義窮理盡性以至於命也<lb/>
<pb n="34b"/>　　右第一章<lb/>
昔者聖人之作易也將以順性命之理是以立天之道<lb/>
曰陰與陽立地之道曰柔與剛立人之道曰仁與義兼<lb/>
三才而兩之故易六畫而成卦分陰分陽迭用柔剛故<lb/>
易六位而成章<lb/>
　易以順性命之理在天為陰陽在地為剛柔在人為<lb/>
　仁義易之六畫天地人之道也易以順天地人之道<lb/>
　而已矣<lb/>
<pb n="35a"/>　　右第二章<lb/>
天地定位山澤通氣雷風相薄水火不相射八卦相錯<lb/>
數往者順知來者逆是故易逆數也<lb/>
　此伏羲先天之位所謂數往者順也至八卦相錯而<lb/>
　為六十四卦則以蓍而成所謂知來者逆也易之數<lb/>
　皆以知來故曰逆數也前不云乎蓍之徳圓而神神<lb/>
　以知來卦之徳方以知知以藏往往來之至義明矣<lb/>
　　右第三章<lb/>
<pb n="35b"/>雷以動之風以散之雨以潤之日以晅之艮以止之兊<lb/>
以說之乾以君之坤以藏之<lb/>
　雷風相薄一以動之一以散之水火不相射一以潤<lb/>
　之一以晅之山澤通氣一以止之一以說之天地定<lb/>
　位一以君之一以藏之天地之定體定用也<lb/>
　　右第四章<lb/>
帝出乎震齊乎巽相見乎離致役乎坤說言乎兊戰乎<lb/>
乾勞乎坎成言乎艮萬物出乎震震東方也齊乎巽巽<lb/>
<pb n="36a"/>東南也齊也者言萬物之潔齊也離也者明也萬物皆<lb/>
相見南方之卦也聖人南面而聴天下嚮明而治葢取<lb/>
諸此也坤也者地也萬物皆致養焉故曰致役乎坤兊<lb/>
正秋也萬物之所說也故曰說言乎兊戰乎乾乾西北<lb/>
之卦也言陰陽相薄也坎者水也正北方之卦也勞卦<lb/>
也萬物之所歸也故曰勞乎坎艮東北之卦也萬物之<lb/>
所成終而所成始也故曰成言乎艮<lb/>
　此文王後天卦也八方之位四時之序萬物之出入<lb/>
<pb n="36b"/>　莫不由之<lb/>
　　右第五章<lb/>
神也者妙萬物而為言者也動萬物者莫疾乎雷撓萬<lb/>
物者莫疾乎風燥萬物者莫熯乎火說萬物者莫說乎<lb/>
澤潤萬物者莫潤乎水終萬物始萬物者莫盛乎艮故<lb/>
水火相逮雷風不相悖山澤通氣然後能變化既成萬<lb/>
物也<lb/>
　帝神之主也神妙萬物變化萬物而成之故先天立<lb/>
<pb n="37a"/>　法象之體則後天為流行之用後天立時位之體則<lb/>
　先天為神化之用莫非易也故曰天地設位而易行<lb/>
　乎其中矣<lb/>
　　右第六章<lb/>
乾健也坤順也震動也巽入也坎陷也離麗也艮止也<lb/>
兊說也<lb/>
　乾健也凡健皆乾坤順也凡順皆坤八者盡萬物之<lb/>
　性情<lb/>
<pb n="37b"/>　　右第七章<lb/>
乾為馬坤為牛震為龍巽為雞坎為豕離為雉艮為狗<lb/>
兊為羊<lb/>
　逺取諸物則八卦為八物<lb/>
　　右第八章<lb/>
乾為首坤為腹震為足巽為股坎為耳離為目艮為手<lb/>
兊為口<lb/>
　近取諸身則一身為八卦<lb/>
<pb n="38a"/>　　右第九章<lb/>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兊三索而得女故謂之少女<lb/>
　八卦定而父母男女合上天下地而成一家一家之<lb/>
　中又分父母男女而自成八卦三才之義豈不重乎<lb/>
　　右第十章<lb/>
<pb n="38b"/>乾為天為圜為君為父為玉為金為寒為冰為大赤為<lb/>
良馬為老馬為瘠馬為駁馬為木果坤為地為母為布<lb/>
為釡為吝嗇為均為子母牛為大輿為文為衆為柄其<lb/>
於地也為黑震為雷為龍為𤣥黃為旉為大塗為長子<lb/>
為決躁為蒼筤竹為萑葦其於馬也為善鳴為馵足為<lb/>
作足為的顙其於稼也為反生其究為健為蕃鮮巽為<lb/>
木為風為長女為繩直為工為白為長為高為進退為<lb/>
不果為臭其於人也為寡髮為廣顙為多白眼為近利<lb/>
<pb n="39a"/>市三倍其究為躁卦坎為水為溝瀆為𨼆伏為矯輮為<lb/>
弓輪其於人也為加憂為心病為耳痛為血卦為赤其<lb/>
於馬也為美脊為亟心為下首為薄蹄為曳其於輿也<lb/>
為多𤯝為通為月為盜其於木也為堅多心離為火為<lb/>
日為電為中女為甲胄為戈兵其於人也為大腹為乾<lb/>
卦為鼈為蟹為蠃為蚌為龜其於木也為科上稿艮為<lb/>
山為徑路為小石為門闕為果蓏為閽寺為指為狗為<lb/>
䑕為黔喙之屬其於木也為堅多節兊為澤為少女為<lb/>
<pb n="39b"/>巫為口舌為毁折為附决其於地也為剛鹵為妾為羊<lb/>
　以言乎天地之間則備矣乾為馬須知馬為乾坤為<lb/>
　牛須知牛為坤至於龜鼈蠃蚌之微狗䑕黔喙之屬<lb/>
　皆為離為艮常人見其為物聖人見其為易故曰易<lb/>
　者非他現前之物也然而不識易徒見物之為易又<lb/>
　非易也神而明之存乎其人<lb/>
　　右第十一章<lb/>
<pb n="40a"/>　　序卦傳<lb/>
有天地然後萬物生焉盈天地之間者惟萬物故受之<lb/>
以屯屯者盈也屯者物之始生也物生必蒙故受之以<lb/>
蒙蒙者蒙也物之穉也物穉不可不養也故受之以需<lb/>
需者飲食之道也飲食必有訟故受之以訟訟必有衆<lb/>
起故受之以師師者衆也衆必有所比故受之以比比<lb/>
者比也比必有所畜故受之以小畜物畜然後有禮故<lb/>
受之以履履而泰然後安故受之以泰泰者通也物不<lb/>
<pb n="40b"/>可以終通故受之以否物不可以終否故受之以同人<lb/>
與人同者物必歸焉故受之以大有有大者不可以盈<lb/>
故受之以謙有大而能謙必豫故受之以豫豫必有隨<lb/>
故受之以隨以喜隨人者必有事故受之以蠱蠱者事<lb/>
也有事而後可大故受之以臨臨者大也物大然後可<lb/>
觀故受之以觀可觀然後有所合故受之以噬嗑嗑者<lb/>
合也物不可以苟合而已故受之以賁賁者飾也致飾<lb/>
然後亨則盡矣故受之以剝剝者剝也物不可以終盡<lb/>
<pb n="41a"/>剝窮上反下故受之以復復則不妄矣故受之以无妄<lb/>
有无妄然後可畜故受之以大畜物畜然後可養故受<lb/>
之以頥頥者養也不養則不可動故受之以大過物不<lb/>
可以終過故受之以坎坎者陷也陷必有所麗故受之<lb/>
以離離者麗也<lb/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯夫婦之道不<lb/>
<pb n="41b"/>可以不乆也故受之以恒恒者久也物不可以久居其<lb/>
所故受之以遯遯者退也物不可以終遯故受之以大<lb/>
壯物不可以終壯故受之以晉晉者進也進必有所傷<lb/>
故受之以明夷夷者傷也傷於外者必反其家故受之<lb/>
以家人家道窮必乖故受之以暌暌者乖也乖必有難<lb/>
故受之以蹇蹇者難也物不可以終難故受之以解解<lb/>
者緩也緩必有所失故受之以損損而不巳必益故受<lb/>
之以益益而不已必決故受之以夬夬者決也決必有<lb/>
<pb n="42a"/>所遇故受之以姤姤者遇也物相遇而後聚故受之以<lb/>
萃萃者聚也聚而上者謂之升故受之以升升而不已<lb/>
必困故受之以困困乎上者必反下故受之以井井道<lb/>
不可不革故受之以革革物者莫若鼎故受之以鼎主<lb/>
器者莫若長子故受之以震震者動也物不可以終動<lb/>
止之故受之以艮艮者止也物不可以終止故受之以<lb/>
漸漸者進也進必有所歸故受之以歸妹得其所歸者<lb/>
必大故受之以豐豐者大也窮大者必失其居故受之<lb/>
<pb n="42b"/>以旅旅而無所容故受之以巽巽者入也入而後說之<lb/>
故受之以兌兌者說也說而後散之故受之以渙渙者<lb/>
離也物不可以終離故受之以節節而信之故受之以<lb/>
中孚有其信者必行之故受之以小過有過物者必濟<lb/>
故受之以既濟物不可窮也故受之以未濟終焉<lb/>
<pb n="43a"/>　　離卦傳<lb/>
乾剛坤柔比樂師憂臨觀之義或與或求屯見而不失<lb/>
其居蒙雜而著震起也艮止也損益盛衰之始也大畜<lb/>
時也无妄災也萃聚而升不來也謙輕而豫怠也噬嗑<lb/>
食也賁无色也兌見而巽伏也隨无故也蠱則飭也剝<lb/>
爛也復反也晉晝也明夷誅也井通而困相掩也咸速<lb/>
也恒久也渙離也節止也解緩也蹇難也暌外也家人<lb/>
内也否泰反其𩔖也大壯則止遯則退也大有衆也同<lb/>
<pb n="43b"/>人親也革去故也鼎取新也小過過也中孚信也豐多<lb/>
故親寡旅也離上而坎下也小畜寡也履不處也需不<lb/>
進也訟不親也大過顛也姤遇也柔遇剛也漸女歸侍<lb/>
男行也頥養正也既濟定也歸妹女之終也未濟男之<lb/>
窮也夬決也剛決柔也君子道長小人道憂也<lb/>
　<lb/>
　<lb/>
　周易易簡說卷三<lb/>
</p>

  </div>
        </body>
    </text>
</TEI>
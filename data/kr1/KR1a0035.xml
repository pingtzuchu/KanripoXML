<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>南軒易説</head>
    <p>
<pb n="1a"/>欽定四庫全書　　　　經部一<lb/>
　南軒易説　　　　　　易類<lb/>
　　提要<lb/>
　　　　<hi>臣</hi>等謹案南軒易説宋張栻撰案曹學佺蜀<lb/>
　　　　中廣記載是書十一卷以為張浚所作考浚<lb/>
　　　　紫巖易傳其本猶存與此别為一書學佺殊<lb/>
　　　　誤朱彝尊經義考亦作十一卷注云未見又<lb/>
　　　　引董真卿説已闕乾坤二卦此本乃嘉興曹<lb/>
<pb n="1b"/>　　　　溶從至元壬辰贛州路儒學學正胡順父刊<lb/>
　　　　本傳寫並六十四卦皆佚之僅始於繫辭天<lb/>
　　　　一地二一章較真卿所見彌為殘缺然卷端<lb/>
　　　　題曰繫辭上卷下而順父序稱魯人東泉王<lb/>
　　　　公分司廉訪章貢等路公餘講論嘗誦伊川<lb/>
　　　　易傳特闕繫辭留心訪求因得南軒解説易<lb/>
　　　　繫繕寫家藏儻合以並傳斯為完書乃出示<lb/>
　　　　知事吳将仕刊之學宫以補遺缺使與周易<lb/>
<pb n="2a"/>　　　　程氏傳大字舊本同傳於世云云是初刊此<lb/>
　　　　書亦僅託始於繫辭溶所傳寫僅佚其上卷<lb/>
　　　　之上耳序末有鉤摹舊本三小印一作謙卦<lb/>
　　　　一曰贛州胡氏知順父即贛人一曰和卿葢<lb/>
　　　　其字也乾隆四十六年二月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>南軒易説序<lb/>
昔尹和靖語學者祁寛曰與其讀他書不若専讀易與<lb/>
其看伊川雜説不若専看伊川易傳又曰一日只念一<lb/>
卦閑時看繫辭周易程氏傳止於卦而不及繫非不及<lb/>
也以繫辭為易大傳不暇及也然易繫曰易有聖人之<lb/>
道四焉以言者尚其辭以動者尚其變以制器者尚其<lb/>
象以卜筮者尚其占其通論一經之大體如此不傳奚<lb/>
可伊川議論雖間見於遺書而終未完學者惜之至元<lb/>
<pb n="3b"/>壬辰魯人東泉王公分司廉訪章貢等路公餘講論因<lb/>
言辭謝衰病家食數年從事於易嘗誦伊川易傳特闕<lb/>
繫辭留心訪求遂得南軒解説易繫繕寫家藏好玩如<lb/>
寳聖人之言無有師保如臨父母欽哉欽哉儻合以並<lb/>
傳斯為完書乃出示知事吳將仕及路學宿儒議若命工<lb/>
刊之學宫以補遺闕使與周易程氏傳大字舊本並行<lb/>
於世可乎將仕洎諸儒復命曰斯文也蓋有待於今日<lb/>
也後之學者幸莫大焉順父承命校正敬録以付匠氏<lb/>
<pb n="4a"/>并序其槩於後是嵗季冬既望贑州路儒學學正權管學<lb/>
事胡順父序<lb/>
</p>

  </div>
            <div>
<head>南軒易說卷一</head> <lb/>
    <p>
<pb n="1a"/>欽定四庫全書<lb/>
　南軒易說卷一<lb/>
　　　　　　　　　　　　　宋　張栻　撰<lb/>
　　繫辭上卷下<lb/>
天一地二天三地四天五地六天七地八天九地十<lb/>
　陽數奇一三五七九是也隂數偶二四六八十是也<lb/>
　故生於天者成於地生於地者成於天而天地五十<lb/>
　五之數所以成變化行鬼神昆蟲之出入草木之生<lb/>
<pb n="1b"/>　死不外乎是<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
　一三五七九者此天數二十有五也二四六八十者<lb/>
　此地數三十也合天地之數乃見五行其五位相得<lb/>
　而各有合也故天一生水其性陽而地六之隂以成<lb/>
　之地二生火其性隂而天七之陽以成之天三生木<lb/>
<pb n="2a"/>　其性陽而地八之隂以成之地四生金其性隂而天<lb/>
　九之陽以成之天五生土其性陽而地十之隂以成<lb/>
　之此一與六共宗二與七共朋三與八為友四與九<lb/>
　同道五與十相守故曰五位相得而各有合天數二<lb/>
　十有五合地數三十此天地自然之數五十有五也<lb/>
　夫天地自然之數盈虗消息徃來不停變化雖妙而<lb/>
　數有以成之若月令所謂鳩化為鷹雀化為鴿林木<lb/>
　乃茂草木黄落可以厯數推而迎之者此天地之數<lb/>
<pb n="2b"/>　有以成其變化也鬼神雖幽而數有以行之若其神<lb/>
　勾芒其神祝融其神蓐収其神𤣥㝠各司其時各治<lb/>
　其職者此天地之數有以行鬼神也<lb/>
大衍之數五十其用四十有九分而為二以象兩掛一<lb/>
以象三揲之以四以象四時歸奇於扐以象閏五嵗再<lb/>
閏故再扐而後掛<lb/>
　大衍之數本於天地之數五十有五而大衍之數五<lb/>
　十者以五在五十之中也大衍之數五十其用四十<lb/>
<pb n="3a"/>　有九者虛一為用也譬之土分旺於四季而不可見<lb/>
　神農書云脾脈不可見見則人必死由此觀之天地<lb/>
　之數五十有五而大衍之數止於五十者也夫棊以<lb/>
　虛其一故善奕者莫能軍萬二千五百五十有五為<lb/>
　一軍惟其所奇者五人所以軍之變無窮也天有十<lb/>
　干而辰有十二此其所以善厯者莫能窮也大衍之<lb/>
　數五十其用止於四十有九者非不用一也方其初<lb/>
　也而一已在其中矣其道生於一立於兩成於三揲<lb/>
<pb n="3b"/>　蓍之法虛一為無用之用所以象道之用四十九數<lb/>
　㑹而總之所以象道之未判分之於左右手離之以<lb/>
　為二所以象兩者不止於兩儀也凡所謂兩者無所<lb/>
　不象也掛一於指所以象三者不止於三才所謂三<lb/>
　者無所不象也揲之以四分蓍而揲之皆以四四為<lb/>
　數者所以象四時也歸奇於扐歸其四之餘蓍合於<lb/>
　掛者所以象閏五嵗再閏故再扐而後掛再扐再歸<lb/>
　奇也兩也三也四時也閏月也皆自然之數也五嵗<lb/>
<pb n="4a"/>　再閏者天有三百六十五度四分度之一日行遲一<lb/>
　嵗一周天以全數言之則一年行三百六十度餘有<lb/>
　六度一嵗之間所剰六度又有六小月是十二日也<lb/>
　三年之中凡三十六日故閏一月又剰六日五年之<lb/>
　中積二十四日加此六日故五嵗再閏揲蓍之法歸<lb/>
　此三之奇數共成一扐與閏同也揲蓍法者用蓍草<lb/>
　四十九分為左右手左小指内掛一莖先以左手内<lb/>
　四莖數之留其餘如未遇四即留之復以右手内四<lb/>
<pb n="4b"/>　莖數之又以其餘并左右手餘作一處仍以小指内<lb/>
　所掛一莖湊之如此則第一揲若非五即九也留下<lb/>
　第一揲所餘者蓍只将餘蓍依前揲復分左右手亦<lb/>
　以所掛一莖湊之第二揲不四即八也第三揲亦如<lb/>
　前其數亦不四即八也每爻三變然後成一爻第一<lb/>
　揲不五即九第二揲不四即八第三揲亦不四即八<lb/>
　此所謂十有八變而成卦也若三者俱多為老陰謂<lb/>
　初得九次二次三俱得八是也<hi>此得純坤二拆</hi>若三者俱少<lb/>
<pb n="5a"/>　為老陽謂初得五次二次三俱得四是也<hi>此得純乾一單</hi>兩<lb/>
　少一多為少陰初與二三之間或得四或得五而有<lb/>
　八也或二揲得四一揲得九皆為兩少一多也<hi>此得巽離</hi>
　<hi>兌</hi>兩多一少為少陽初與二三之間或得九或得八<lb/>
　而有四也或二揲得四一揲得五皆兩多一少也<hi>此得</hi>
　<hi>震坎艮</hi>善揲者看左手即知右手第一揲左手餘一即<lb/>
　知五也左手餘二亦知五也左手餘三亦知五也左<lb/>
　手餘四亦知九也第二揲左手餘一即知四也餘二<lb/>
<pb n="5b"/>　亦知四也餘三即知八也餘四即知八也此觀天數<lb/>
　乃知地數每以兩手揲其餘各以其所掛湊<lb/>
乾之䇿二百一十有六坤之策百四十有四凡三百<lb/>
有六十當期之日二篇之䇿萬有一千五百二十當萬<lb/>
物之數也<lb/>
　此特論乾坤二篇之䇿不論六子之策夫揲蓍之法<lb/>
　三者俱少為老陽而三少之餘凡三十六故陽爻有<lb/>
　三十六數焉總乾六爻則是乾之䇿二百一十六也<lb/>
<pb n="6a"/>　三者俱多為老陰而三多之餘凡二十四故陰爻有<lb/>
　二十四數焉總坤六爻則是坤之䇿百四十有四也<lb/>
　總乾坤之䇿則為三百六十總六十四卦則為萬有<lb/>
　一千五百二十以三百六十當期之日以萬有一千<lb/>
　五百二十當萬物之數也此皆自然相當也一嵗之内<lb/>
　舉成數而言之故以乾坤之䇿當三百六十為期之<lb/>
　日也自乾坤終於坎離為上篇自咸恒終於既濟未<lb/>
　濟為下篇也此二篇有三百八十四爻陰陽各居其<lb/>
<pb n="6b"/>　半故乾之爻一百九十二每爻三十六一百九十二<lb/>
　爻共計六千九百一十二䇿坤之爻一百九十二每<lb/>
　爻二十四一百九十二爻共計四千六百單八䇿也<lb/>
　以乾之六千九百一十二䇿合坤之四千六百單八<lb/>
　䇿都總萬有一千五百二十䇿也以象萬物之數是<lb/>
　度之長短量之多寡天之星辰皆不逃於萬有一千<lb/>
　五百二十然此特乾坤老陰老陽之數耳而震坎艮<lb/>
　為少陽之數少陽之數七也四七二十八每爻二十<lb/>
<pb n="7a"/>　八一百九十二爻積五千三百七十六䇿巽離兊為<lb/>
　少陰之數少陰之數八也四八三十二每爻三十二<lb/>
　一百九十二爻積六千一百四十四䇿共總少陰少<lb/>
　陽之數亦萬有一千五百二十大抵易之數不離於<lb/>
　七九八六乾之䇿九四九三十六坤之䇿六四六二<lb/>
　十四震坎艮之䇿七四七二十八巽離兌之䇿八四<lb/>
　八三十二<lb/>
是故四營而成易十有八變而成卦八卦而小成引而<lb/>
<pb n="7b"/>伸之觸類而長之天下之能事畢矣顯道神徳行是故<lb/>
可與酬酢可與祐神矣<lb/>
　分而為二掛一以象三揲之以四歸奇於扐凡四營<lb/>
　然後成一爻每爻三揲則十八變以成其卦也自此<lb/>
　衍而信之則八卦之象可以窺天地之數自此觸類<lb/>
　而長之則一卦可成六十四卦道之奥妙其原本於<lb/>
　天也然道自此而顯徳行之塵迹其原本於人也然<lb/>
　徳行自此而神其粗可以出同民患故可與酬酢其<lb/>
<pb n="8a"/>　精可以賛化育故可與祐神<lb/>
子曰知變化之道者其知神之所為乎<lb/>
　大而天地㪚而萬物舉皆囿於造化之道而為其推<lb/>
　遷者也然變化豈能自運邪有神以行其變化者也<lb/>
　故知變化之道者其知神之所為乎變者自無而出<lb/>
　有化者自有而歸無日月之徃來寒暑之迭運雷霆<lb/>
　之震驚風雨之散潤以至山岳之鼎峙江河之流注<lb/>
　草木之榮枯蟲魚之出没無非變化之道有以為之<lb/>
<pb n="8b"/>　樞機然變者不能以自變有神以變之化者不能以<lb/>
　自化有神以化之故知變化之道者疑若窺測其妙<lb/>
　也然能知神之所為而已至於陰陽不測者此又非<lb/>
　知變化之道者所能知也<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
　易者無形之聖人而聖人者有形之易故易乃聖人<lb/>
　之道而聖人者乃盡易之道者也故指易以為聖人<lb/>
<pb n="9a"/>　可也指聖人以論易亦可也故曰易有聖人之道四<lb/>
　焉故指其所之者易之辭也以言者尚之則言無不<lb/>
　當矣化而裁之者易之變也以動者尚之則動無不<lb/>
　時矣象其物宜者易之象也制器者象之則可以盡<lb/>
　制物之智極數知來者易之占也卜筮者尚之則可<lb/>
　以窮先知之神人能言以尚其辭動以尚其變制器<lb/>
　以尚其象卜筮以尚其占則人皆可以為舜塗人可<lb/>
　以為禹此無他以其得聖人之道故也<lb/>
<pb n="9b"/>是以君子将有爲也将有行也問焉而以言其受命也<lb/>
如響無有逺近幽深遂知来物非天下之至精其孰能<lb/>
與於此<lb/>
　世之君子将欲有為而建功立業将欲有行而進用<lb/>
　撫世詎可不問之以言播之天下傳之四方故民之<lb/>
　從之速於置郵傳命不啻如響之應聲者以聖人之<lb/>
　言不以逺邇而有間不以幽深而罔測凡物之來干<lb/>
　我者近在眉睫之間逺在八荒之外莫不知之自非<lb/>
<pb n="10a"/>　盡易之至精安能與此<lb/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
　三五天地參而伍之義也一與六共宗二與七共朋<lb/>
　三與八成友四與九同道五與十相守此參天地之<lb/>
　數而成其行伍所以為變也以天之一而錯於地而<lb/>
　生水以地之二而錯於天而生火以至天三錯地而<lb/>
　生木地四錯天而生金凡此者謂之錯其數也老陽<lb/>
<pb n="10b"/>　之數總於九老陰之數總於六以至少陰之數總於<lb/>
　八少陽之數總於七凡此者謂之綜其數也人能參<lb/>
　伍天地之數以通其變則水火金木經緯於天地之<lb/>
　間以成天地之文者能成之而使之無虧矣人能錯<lb/>
　綜天地之數以極其數則老陽老陰少陽少陰見天<lb/>
　地之賾以定天下之象者能定之而無疑矣自非盡<lb/>
　易之至變其孰能與於此<lb/>
易无思也无為也寂然不動感而遂通天下之故非天<lb/>
<pb n="11a"/>下之至神其孰能與於此<lb/>
　夫至精猶有所思也惟易則本无所思至變猶有所<lb/>
　為也惟易則本无所為无思无為如鑑也然形至則<lb/>
　應如谷也然聲至則應无思无為寂然不動感而遂<lb/>
　通天下之故所以極天下之至神也<lb/>
夫易聖人之所以極深而研幾也唯深也故能通天下之<lb/>
志唯幾也故能成天下之務唯神也故不疾而速不行<lb/>
而至<lb/>
<pb n="11b"/>　深者理之奥能極深則天下之志果有不通者乎幾<lb/>
　者事之微能研幾則天下之務果有不成者乎然深<lb/>
　之所以通天下之志者以其窮理之奥而天下之好<lb/>
　惡取舎從違去就揆之以理莫不一以貫之而無所<lb/>
　遺也幾之所以成天下之務者以其察事之微而天<lb/>
　下之得失利害成敗存亡圖之於微莫不預為之計<lb/>
　而無所廢也然深也有待於極不極則不能造其至<lb/>
　幾也有待於研不研則不能窮其精故通天下之志<lb/>
<pb n="12a"/>　成天下之務可以指其方隅而言之也至於神則不<lb/>
　疾而速初未甞疾而速也感而遂通者乎不行而至<lb/>
　初未甞行而至也寂然不動者乎<lb/>
子曰易有聖人之道四焉者此之謂也<lb/>
　夫自至精至變而造於至神自唯深唯幾而造於唯<lb/>
　神其原皆自於以言者尚其辭以動者尚其變以制<lb/>
　器者尚其象以卜筮者尚其占以易有聖人之道四<lb/>
　焉君子将有為也将有行也皆可以至於聖人之道<lb/>
<pb n="12b"/>　故終之以此<lb/>
子曰夫易何為者也夫易開物成務冒天下之道如斯<lb/>
而已者也<lb/>
　此堯帝之命羲和厯象日月星辰推此以敬授人時<lb/>
　者也武王之訪箕子以陳洪範以立九疇演此以相<lb/>
　恊民居者也萬物所聽者命命此而已萬物所由者<lb/>
　道道此而已而易果何為哉未嘗贅虧於其間也未<lb/>
　嘗損益於其間也易之開物則因其數之自生者從<lb/>
<pb n="13a"/>　而與之開也如出乎震相見乎離説言乎兌勞乎坎<lb/>
　俾之流通而無所壅遏者歟易之成務則因其數之<lb/>
　自成者從而與之成也如制禮於履作樂於豫明政<lb/>
　於賁設教於臨俾之就緒而無所墜廢者歟夫開物<lb/>
　則物咸得其性成務則物咸有成功凡道之在範圍<lb/>
　之中者莫不冒之而無所遺此易所以用數而不役<lb/>
　於數者歟<lb/>
是故聖人以通天下之志以定天下之業以斷天下之<lb/>
<pb n="13b"/>疑<lb/>
　惟天地之數能開物也故聖人用之其深足以通天<lb/>
　下之志惟天地之數能成務也故聖人用之其幾足<lb/>
　以定天下之業惟天地之數能冒天下之道也故聖<lb/>
　人用之其神足以斷天下之疑<lb/>
是故蓍之徳圓而神卦之徳方以知六爻之義易以貢<lb/>
聖人以此洗心退藏於宻吉凶與民同患<lb/>
　甚哉天地之數所以成變化行鬼神大而日月寒暑<lb/>
<pb n="14a"/>　微而草木昆蟲未有不冒於此者聖人之意以謂青<lb/>
　黄黼黻吾固見之也謂天下皆離婁可乎金石絲竹<lb/>
　吾固聞之也謂天下皆師曠可乎将欲家至戸曉而<lb/>
　形之於言則言有不可傳者将欲鴻編大策而載之<lb/>
　於書則書有不可盡者於是生蓍立卦而著其六爻<lb/>
　之義者是乃示天下後世以天地之數者也故蓍之<lb/>
　四十九其分其卦其揲以四歸奇於扐運量無窮者<lb/>
　此圓而神也卦之六十四或奇或偶有小大之異别<lb/>
<pb n="14b"/>　陰陽之殊致吉凶已定者此方以知也至於六爻或<lb/>
　征而吉則以動而有功者貢於人也或征而凶則以<lb/>
　動而有咎者貢於人也其得夫存亡憂虞悔吝雜然<lb/>
　貢於人而均獲其利者此六爻之義交易而貢於人<lb/>
　也夫蓍之四十九乃衍天地之數也卦之六十四乃<lb/>
　備天地之數也爻之三百八十四乃通天地之數也<lb/>
　聖人以此而示天下之人其心休焉一疵不染滌除<lb/>
　澡雪無遑遽之勞無怵迫之患退藏於宻恬淡無為<lb/>
<pb n="15a"/>　是乃善與人同患者也非以蓍卦六爻濟斯民之患<lb/>
　而洗心退藏者乎大扺厥初生民不知多寡也聖人<lb/>
　為斗量以畀之則不必為之較龠合而民咸知其多寡<lb/>
　矣民不知輕重也聖人為權衡以畀之則不必為之<lb/>
　較錙銖而民咸知其輕重矣夫民之於吉凶其甚於<lb/>
　多寡輕重也聖人為之蓍為之卦為之六爻以濟民<lb/>
　行使天下之人咸知其是非利害得失臧否吾又何<lb/>
　必營為以憂其故邪以此洗心退藏於宻是乃吉凶<lb/>
<pb n="15b"/>　與民同患者乎<lb/>
神以知來知以藏徃其孰能與於此哉古之聰明睿知<lb/>
神武而不殺者夫是以明於天之道而察於民之故是<lb/>
興神物以前民用聖人以此齋戒以神明其徳夫<lb/>
　古本綴上文聖人以此洗心退藏於宻吉凶與民同<lb/>
　患神以知来知以藏徃作一段說者云屏思慮而安<lb/>
　其厥躬者聖人同患於民而不汨其身也察安危以<lb/>
　存其古訓者天下知其吉凶而均獲其利也如此天<lb/>
<pb n="16a"/>　下之民皆即蓍之神以知其來可以探賾而索隠可<lb/>
　以鈎深而致逺見不見之形抽不抽之緒三揲而一<lb/>
　爻具十八變而一卦成愆忒以是而决臧否由是而<lb/>
　著此神以知來蓍可以窮天地之數也即卦之知以<lb/>
　藏其徃可以鑒古昔之興衰可以察前日之得失堯<lb/>
　舜致衣裳之治湯武成炳虎之文考明夷而知箕子<lb/>
　觀旣濟而知髙宗囊括太始包裹太極此知以藏往<lb/>
　卦可以該天地之數也能盡此以推之天下與來世<lb/>
<pb n="16b"/>　乃古之聰明睿知神武而不殺者夫今夫伏羲之始<lb/>
　作八卦神農之制耒耜黄帝之迎日推策堯之厯象<lb/>
　日月星辰舜之在璿璣玉衡以齊七政夏禹之連山<lb/>
　成湯之歸藏文王之重卦武王之洪範孔子之十翼<lb/>
　皆覺之於心悟之於性其聰所以聞天下之不聞其<lb/>
　明所以見天下之不見其睿則黙識心通不待教而<lb/>
　能者乎其知則神解意悟不待學而知者乎夫聰明<lb/>
　睿知則智周乎萬物必思道濟天下此神武而不殺<lb/>
<pb n="17a"/>　俾民知懼無有師保如從父母甲兵不施刑措不用<lb/>
　而人為君子之歸者此聖人濟民行者乎今夫變化<lb/>
　之推遷陰陽之運量七宿軫轉六甲内馴無非天之<lb/>
　道也禍福之倚伏利害之相摩進退存亡吉凶悔吝<lb/>
　無非民之故也聖人知幽明之故知死生之說知鬼<lb/>
　神之情状所謂天之道固已明之也乆矣吉事有祥<lb/>
　象事知器占事知來所謂民之故固己察之也熟矣<lb/>
　奈何知進而不知退知存而不知亡昧於消息盈虛<lb/>
<pb n="17b"/>　者又烏能明於天之道邪安其危而利其葘樂其所<lb/>
　以亡暗於得失利害者又烏能察於民之故邪聖人<lb/>
　憂之是興神物以前民用乃所以為天下後世設也<lb/>
　蓍植物也足以揲天地之數龜動物也足以見天地<lb/>
　之象故天能生之而不能興之惟聖人用其四十九<lb/>
　而幽賛於神明者所以興其蓍也鑚之七十二而置<lb/>
　之前者所以興其龜也天下之民其終不倦而樂於<lb/>
　有為亹亹不忘而勇於有行者以其有蓍龜以前之<lb/>
<pb n="18a"/>　也聖人深居簡出利用安身齋以去其不一之思戒<lb/>
　以防其不測之患神明其徳有莫知其所以然者矣<lb/>
是故闔戸謂之坤闢戸謂之乾一闔一闢謂之變徃來<lb/>
不窮謂之通見乃謂之象形乃謂之器制而用之謂之<lb/>
法利用出入民咸用之謂之神<lb/>
　夫自太極既判兩儀肇焉故闔戸之坤所以包括萬<lb/>
　物而得陰也闢户之乾所以敷生萬物而得陽也即<lb/>
　乾坤之一闔一闢所以謂之變即乾坤之徃來不窮<lb/>
<pb n="18b"/>　所以謂之通夫乾坤者生成萬物之體也變化者乃<lb/>
　乾坤生化萬物之用也其覆載範圍之中可得而見<lb/>
　者謂之象也可指其形者謂之器也有聖人制而用<lb/>
　之所以謂之法也利用出入民咸用之而不可測者<lb/>
　謂之神也<lb/>
是故易有大極是生兩儀兩儀生四象四象生八卦八<lb/>
卦定吉凶吉凶生大業<lb/>
　易有大極者函三為一此中也如立天之道曰陰與<lb/>
<pb n="19a"/>　陽而大極乃陰陽之中者乎立地之道曰柔與剛而<lb/>
　大極乃剛柔之中者乎立人之道曰仁與義而大極<lb/>
　乃仁義之中者乎此大極函三為一乃皇極之中道<lb/>
　也是以聖人作易所謂六爻者乃三極之道故三才<lb/>
　皆得其中是乃順性命之理也爰自大極既判乃生<lb/>
　兩儀者在天為陰陽在地為柔剛在人為仁義雖曰<lb/>
　陰陽不可指為陰陽雖曰柔剛不可指為柔剛雖曰<lb/>
　仁義不可指為仁義乃儀則具存而有對代者也夫<lb/>
<pb n="19b"/>　有兩儀則一與六共宗二與七共朋三與八同道四<lb/>
　與九相友存一而六具有二而七存有三而八著有<lb/>
　四而九生此七九八六乃易之四象天一之水得六<lb/>
　而居北於卦為坎地二之火得七而居南於卦為離<lb/>
　天三之木得八而居東於卦為震地四之金得九而<lb/>
　居西於卦為兊是以坎之數六去三而餘三此三畫<lb/>
　之乾所以生於西北離之數七去三而餘四此四畫<lb/>
　之巽所以生於東南兊之數九去三而餘六此六畫<lb/>
<pb n="20a"/>　之坤所以生於西南震之數八去三而餘五此五畫<lb/>
　之艮所以生於東北乃四象生八卦也及夫八卦既<lb/>
　具則乾之䇿乃四九三十六䇿坤之䇿乃四六二十<lb/>
　四䇿震坎艮之䇿乃四七之䇿也巽離兊之䇿乃四<lb/>
　八之䇿也道之妙也由是而顯徳之粗也由是而神<lb/>
　可與祐神可與酬酢則吉凶豈有不定者乎吉凶既<lb/>
　定則知其利之可興害之可除伏羲之興網罟神農<lb/>
　之制耒耜黄帝堯舜之垂衣裳與夫帝之所興王之<lb/>
<pb n="20b"/>　所成所以舉而措之天下之民者無非本於此也<lb/>
是故法象莫大乎天地變通莫大乎四時縣象著明莫<lb/>
大乎日月崇髙莫大乎富貴備物致用立成器以為天<lb/>
下利莫大乎聖人探賾索隠鈎深致逺以定天下之吉<lb/>
凶成天下之亹亹者莫大乎蓍龜<lb/>
　夫易有大極而降以生兩儀兩儀生四象四象生八<lb/>
　卦八卦定吉凶吉凶生大業此易之興乎世聖人之<lb/>
　興乎易易所以垂之天下後世者也雖然物固有法<lb/>
<pb n="21a"/>　象至於法象之大者莫大乎天地物固有變通至於<lb/>
　變通之大者莫大乎四時水火固著明矣然垂象著<lb/>
　明惟在天之日月為莫大也爵齒固崇髙矣然崇髙<lb/>
　之極惟寳位之富貴為莫大也以至備物致用立成<lb/>
　器以為天下俾民養生䘮死仰事俯育用之不窮者<lb/>
　所以莫大於聖人也探賾索隠鉤深致逺定天下之<lb/>
　吉凶俾民避害趨利去危即安以前民用者所以莫<lb/>
　大於蓍龜也<lb/>
<pb n="21b"/>是故天生神物聖人則之天地變化聖人效之天垂象<lb/>
見吉凶聖人象之河出圖洛出書聖人則之<lb/>
　天生神物謂蓍龜之探賾索隠鉤深致逺者是也聖<lb/>
　人則之以明易之象數天地變化謂陰陽之消息盈<lb/>
　虛徃來進退者是也聖人效之而為六十四卦天垂<lb/>
　象謂天之經緯錯雜縦横昭著者是也聖人象之而<lb/>
　為三百八十四爻夫易之象數卦爻聖人皆得於心<lb/>
　而必參之天地者蓋聖人之心與天地之心相似其<lb/>
<pb n="22a"/>　愛人之心初未嘗不同也然天欲雨山川必先雲氣<lb/>
　况易之興也豈無先至之祥乎是以聖人必終之以<lb/>
　河出圖洛出書而又則之者則其皇天以興其易者<lb/>
　乎又况河圖不出吾已矣夫孔子嘗有是嘆九洛之<lb/>
　事治成徳備荘周嘗有是言聖人則之度其時以卜<lb/>
　其道之将興於世也大扺通於天者河也有龍馬負<lb/>
　圖而出此聖人之徳上配於天而天降其祥也中於<lb/>
　地者洛也有神龜載書而出此聖人之徳下及於地<lb/>
<pb n="22b"/>　而地呈其瑞也聖人則之故易興於世然後象數推<lb/>
　之以前民用卦爻推之以濟民行而推之天下後世<lb/>
　也而世儒之說乃謂伏羲得河圖洛書以作八卦果<lb/>
　如是則不當曰伏羲始畫八卦也而鄭康成溺於緯<lb/>
　書乃云河圖有九篇洛書有二篇而孔安國又以河<lb/>
　圖為八卦洛書為九疇此皆蕪穢聖經者矣甚者以<lb/>
　天生神物天地變化與夫天垂象河出圖洛出書為<lb/>
　四象者此尤不經學者不可不辨<lb/>
<pb n="23a"/>易有四象所以示也繫辭焉所以告也定之以吉凶所<lb/>
以斷也<lb/>
　易自大極既判兩儀生四象夫四象既具而列於四<lb/>
　方分為五行而七九八六之數乃生八卦此易所以<lb/>
　示者言其示於人也是以聖人當辨物正言而又斷<lb/>
　之以辭故為繇辭而又為爻辭為之彖辭而又為之<lb/>
　象辭皆繫續其辭所以告者言其告於人也夫易有<lb/>
　四象以示其人示其吉凶也至於不得已而有辭以<lb/>
<pb n="23b"/>　告其人者告其吉凶也夫示人以吉凶告人以吉凶<lb/>
　無非俾人自探也然猶有安其危而利其葘樂其所<lb/>
　以亡者故定之以吉凶如畫一之易知如白黒之易<lb/>
　辨㫁然使人易知也故征吉貞凶貞吉征凶大吉終<lb/>
　吉之類有凶終凶之類聖人至此可謂至矣盡矣<lb/>
易曰自天祐之吉无不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉无不利也<lb/>
<pb n="24a"/>　在天有理惟順以循其理則天必眷顧而不違在人<lb/>
　有心惟信以結其心則人必歸徃而來輔大有上九<lb/>
　以謂吾之信固足以感乎人矣然賢者人之所望也<lb/>
　詎可不以吾之信以信其賢乎吾之順固足以格乎<lb/>
　天矣然賢者天之所賚也詎可不以吾之順以順其<lb/>
　賢乎始焉盡信順之徳獲天人之助終焉推信順之<lb/>
　徳以之而尚賢如此則其謙足以格天其誠足以動<lb/>
　天自天祐之吉无不利固其宜也由此觀之則天不<lb/>
<pb n="24b"/>　妄祐人而人當反求諸己如大有之上九庻幾獲祐<lb/>
　而無所愧也<lb/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利鼔之舞之以盡神<lb/>
　言蔓衍而无窮非書之簡册所能載意幽深而罔測<lb/>
　非言之聲音所能窮也然則聖人之意其不可見乎<lb/>
　此立象所以盡意也又况以言告人告之愈切而認<lb/>
<pb n="25a"/>　其言者求之愈逺不若立象而示人以意是以瞽者<lb/>
　不識日問人而人告之曰日之明也如燭他日有捫<lb/>
　其籥以為日者又告之曰日之圓如盂他日有捫其<lb/>
　盤以為日者矣夫告之以其明如燭其圓如盂言之<lb/>
　切者也奈何認其言而失之逺者乃捫籥以為日而<lb/>
　捫盤以為日焉此言不能盡意也聖人憂之所以立<lb/>
　天以象乾立地以象坤以至以雷以水以山而象震<lb/>
　坎艮焉以風以火以澤而象巽離兊焉凡易者象也<lb/>
<pb n="25b"/>　象也者像此者也無適而非象者欲其即象以求其<lb/>
　意非吝於言也慮天下後世求之於言而失之逺也<lb/>
　賾不易見也聖人見賾而立象此象所以盡意也變<lb/>
　不易觀也聖人觀變而立卦此卦所以盡情偽也情<lb/>
　不易知也聖人逹情而為辭此繫所以盡其言也凡<lb/>
　此三者聖人作易而寓於書者也若夫變而通之者<lb/>
　俾民仰事俯育養生送死耕而食織而衣舟楫以濟<lb/>
　其川塗室宇以禦其風雨一日不可無萬世不可易<lb/>
<pb n="26a"/>　均獲其利者此推之卦象繫辭變而通之以盡其利<lb/>
　者歟鼔之舞之其道宻庸其化罔測動静變化易其<lb/>
　思慮徳威之震疊徳風之摇蕩由之而罔覺用之而<lb/>
　不知咸妙於神者此推其卦象繫辭鼔之舞之以盡<lb/>
　其神者歟<lb/>
乾坤其易之緼邪乾坤成列而易立乎其中矣乾坤毁<lb/>
則无以見易易不可見則乾坤或幾乎息矣<lb/>
　乾坤其易之門邪言易出入於乾坤也乾坤其易之<lb/>
<pb n="26b"/>　緼邪言易含畜於乾坤也故乾成位乎上坤成位乎<lb/>
　下而易立乎其中矣故乾坤者人之四支而易者人<lb/>
　之精神也方其首圓足方胷南背北則精神有所託<lb/>
　而立乎其中矣若夫四支隳廢則精神㪚而之他而<lb/>
　手足亦幾乎息矣夫乾坤初未嘗毁而易亦未嘗不<lb/>
　可見也聖人設此辭者欲天下後世求易者當即乾<lb/>
　坤以求之歟<lb/>
是故形而上者謂之道形而下者謂之器化而裁之謂<lb/>
<pb n="27a"/>之變推而行之謂之通舉而措之天下之民謂之事業<lb/>
　道不離形特形而上者也器異於道以形而下者也<lb/>
　試以天地論之隂陽者形而上者也至於穹窿磅礴<lb/>
　者乃形而下者歟離形以求道則失之恍惚不可為<lb/>
　象此老荘所謂道也非易之所謂道也易之論道器<lb/>
　特以一形上下而言之也然道雖非器禮樂刑賞是<lb/>
　治天下之道也禮雖非玉帛而禮不可以虛拘樂雖<lb/>
　非鐘皷而樂不可以徒作刑本遏惡也必託於甲兵<lb/>
<pb n="27b"/>　必寓於鞭扑賞本揚善也必表之以旂常必銘之於<lb/>
　鍾鼎是故形而上者之道託於器而後行形而下者<lb/>
　之器得其道而無弊聖人悟易於心覺易於性在道<lb/>
　不泥於無在器不墮於有徼妙並觀有無一致故化<lb/>
　而裁之者明乎道器窮而能變也推而行之者察乎<lb/>
　道器變而能通也舉而措之天下之民以至於為網<lb/>
　罟為耒耜作舟車作書契天下後世不可無萬世不<lb/>
　可易乃推其道器舉而措之天下而世之人指之為<lb/>
<pb n="28a"/>　事業也<lb/>
是故夫象聖人有以見天下之賾而擬諸其形容象其<lb/>
物宜是故謂之象聖人有以見天下之動而觀其㑹通<lb/>
以行其典禮繫辭焉以斷其吉凶是故謂之爻極天下<lb/>
之賾者存乎卦鼔天下之動者存乎辭化而裁之存乎<lb/>
變推而行之存乎通神而明之存乎其人黙而成之不<lb/>
言而信存乎徳行<lb/>
　聖人見天下之賾所以立象者示人以賾也聖人見<lb/>
<pb n="28b"/>　天下之動所以生爻者示人以動也然象固示人以<lb/>
　賾矣苟不寓之於卦何以極天下之賾乎爻固示人<lb/>
　以動矣苟不託之於辭何以鼔天下之動乎故由象<lb/>
　而畫卦自爻而為辭聖人之於天下何其憂之甚深<lb/>
　而慮之甚切也然象之與卦爻之與辭皆載在方册<lb/>
　化而裁之不失其中必存乎能通其變者乎推而行<lb/>
　之無有紀極必存乎能變而通者乎神而明之傳之<lb/>
　於心者存乎其人如伏羲神農堯舜文王周孔者是<lb/>
<pb n="29a"/>　也黙而成之悟之於理者不言而信存乎徳行如文<lb/>
　王之亨于岐山箕子之明夷利貞顔子之殆庻幾而<lb/>
　得其不逺復孟子之明仁義而終身未嘗言易者是<lb/>
　也大傳後世所傳聖人之言其終之以神而明之存<lb/>
　乎其人黙而成之不言而信存乎徳行深慮天下後<lb/>
　世徒泥其簡册言語而不能求聖人之心者乎<lb/>
　<lb/>
　<lb/>
<pb n="29b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒易説卷一<lb/>
</p>

  </div>
            <div>
<head>南軒易說卷二</head> <lb/>
    <p>
<pb n="1a"/>欽定四庫全書<lb/>
　南軒易說卷二<lb/>
　　　　　　　　　　　　宋　張栻　撰<lb/>
　　繫辭<lb/>
八卦成列象在其中矣因而重之爻在其中矣剛柔相<lb/>
推變在其中矣繫辭焉而命之動在其中矣吉凶悔吝<lb/>
者生乎動者也<lb/>
　四象生八卦方八卦成列而象已在其中矣然止有<lb/>
<pb n="1b"/>　八卦而八卦之道未備故因而重之則立天之道曰<lb/>
　隂與陽立地之道曰柔與剛立人之道曰仁與義而<lb/>
　爻已在其中矣爻有剛柔或以剛居柔或以柔推剛<lb/>
　而變已在其中矣聖人觀其㑹同以行其典禮繫辭<lb/>
　焉而命之而不能自己者其動已在其中矣或吉或<lb/>
　凶而有得失或悔或吝而有憂虞皆生於動者乎謂<lb/>
　在其中者言非自外至者也<lb/>
剛柔者立本者也變通者趣時者也吉凶者貞勝者也<lb/>
<pb n="2a"/>天地之道貞觀者也日月之道貞明者也天下之動貞<lb/>
夫一者也<lb/>
　六爻之義有奇有耦此剛柔所以立本也至於九六<lb/>
　迭居此剛柔變通以趣時者也或以剛位而居之以<lb/>
　柔或以柔位而居之以剛無非趣時以盡變者乎夫<lb/>
　變動以利言吉凶以情遷故吉凶所以生乎動也若<lb/>
　得貞固之道則寂然不動確乎不㧞禍亦不至吉凶<lb/>
　無得而動之者此吉凶以貞勝者也聖人以此齋戒<lb/>
<pb n="2b"/>　以神明其徳者乎故天位乎上地位乎下為法象之<lb/>
　大而以觀於天下者以貞而能長乆也日昱乎晝月<lb/>
　昱乎夜為垂象之大而以著明於天下者以貞而能<lb/>
　乆照也觀天下之動知者之所謀勇者之所爭紛紛<lb/>
　藉藉不能自已者此天下之動貞夫一者也<lb/>
夫乾確然示人易矣夫坤隤然示人簡矣爻也者效此<lb/>
者也象也者像此者也爻象動乎内吉凶見乎外功業<lb/>
見乎變聖人之情見乎辭<lb/>
<pb n="3a"/>　人人能法乾坤之易簡則聖人之易不復作矣竊觀<lb/>
　乾確然在上其日月星辰虹霓雲霧與夫晝夜有常<lb/>
　而可凖寒暑有數而可推此示人以易也奈何仰觀<lb/>
　諸天者不明乎乾之易轉而為難者有之坤隤然在<lb/>
　下其山川草木蟲魚鳥獸與夫勤勞則所獲者厚荒<lb/>
　棄則不能有秋此示人以簡也奈何俯察於地者不<lb/>
　明乎坤之簡轉而為繁者有之此衆人在天地之間<lb/>
　行矣而不著習矣而不察終身不能與天地相似而<lb/>
<pb n="3b"/>　知其易簡之至徳聖人憂之所謂見天下之動而立<lb/>
　爻者乃象乾坤之易簡以示人者歟使人人明乎乾<lb/>
　坤之易簡聖人必不為之譊譊也夫爻象動於内者<lb/>
　謂指其易簡於幽隠之中也吉凶見乎外者謂示其<lb/>
　易簡於得失之際也功業見乎變者謂易簡其功業<lb/>
　於從權者也聖人之情見乎辭者謂命其易簡而見<lb/>
　於言者也<lb/>
天地之大徳曰生聖人之大寳曰位何以守位曰仁何<lb/>
<pb n="4a"/>以聚人曰財理財正辭禁民爲非曰義<lb/>
　天以陽而運於上萬物資始是以大生焉地以陰而<lb/>
　載於下品物流形是以廣生焉此生者乃天地之大<lb/>
　徳也聖人賛天地之化育必得大寳之位然後可配<lb/>
　天地之大生也有仁焉以守位所以博施濟衆乃利<lb/>
　其生者也有財焉以聚衆人所以近悦逺來乃養其<lb/>
　生者也有義焉理其財而使之流通正其辭而使之<lb/>
　輯洽禁民爲非者慮其有以害其生者也天地之道<lb/>
<pb n="4b"/>　簡而大聖人之道曲而詳簡而大者所以止曰大徳<lb/>
　曰生至於聖人則以位而繼之以仁以財而繼之以<lb/>
　義所以推其天地之大徳者歟<lb/>
古者包犧氏之王天下也仰則觀象於天俯則觀法於<lb/>
地觀鳥獸之文與地之宜近取諸身逺取諸物於是始<lb/>
作八卦以通神明之徳以類萬物之情作結繩而為網<lb/>
罟以佃以漁蓋取諸離<lb/>
　聖人之於易覺之於心悟之於性神而明之黙然而<lb/>
<pb n="5a"/>　成之見天下之賾見天下之動抑何待於俯仰以觀<lb/>
　逺近以取哉葢聖人以作易之法以傳之天下後世<lb/>
　示其有循而體自然乎仰則觀象於天如觀其日月<lb/>
　星辰虹霓雲霧皆取其自然之象也俯則觀法於地<lb/>
　如觀其江河山嶽草木蟲魚皆取其自然之法也觀<lb/>
　鳥獸之文如鴻之儀如虎之炳是也觀其物之文則<lb/>
　知物之理從可知矣觀地之宜如丘園之物産如坎<lb/>
　窞之幽悔則四時之氣從可知也近取諸身則乾為<lb/>
<pb n="5b"/>　首坤為腹之類是也逺取諸物則乾為馬坤為牛之<lb/>
　類是也於是始作八卦以通神明之徳以類萬物之<lb/>
　情者乎上古之時禽獸多而人民少獸蹄鳥跡之道<lb/>
　交於中國故包犧氏為之網罟以教民佃漁者非徒<lb/>
　使民知鮮食之利抑亦去其害而俾民得安其居也<lb/>
　蓋取諸離者夫離以一隂而麗乎二陽之間鳥獸之<lb/>
　麗於網魚鼈之麗於罟其義其畫皆可得而推者乎<lb/>
包犧氏沒神農氏作斲木為耜揉木為耒耒耨之利以<lb/>
<pb n="6a"/>教天下葢取諸益日中為市致天下之民聚天下之貨<lb/>
交易而退各得其所葢取諸噬嗑<lb/>
　夫天産之物食之所以生精地産之物食之所以生<lb/>
　氣民之初生摶裂禽獸茹毛飲血非徒暴殄天物而<lb/>
　淫亂之風滋熾聖人憂之故為耒耜以教稼穡而地<lb/>
　産所以養其氣也蓋耒耜之利所以取諸益者上震<lb/>
　為動下巽為入農人所以深耕易耨發土膏而成五<lb/>
　榖其致用在耒耜所以獲其益也雖然山居者足於<lb/>
<pb n="6b"/>　鳥獸而不知水之所生水居者足於魚鼈而不知山<lb/>
　之所産故物貨貿遷以其所有易其所無者日中為<lb/>
　市致天下之民則逺近可以輻湊交易而退各得其<lb/>
　所則出入可以相友必取諸噬嗑者蓋噬嗑成卦離<lb/>
　上而震下離明乎上萬物皆相見為市之時也震動<lb/>
　乎下除物之間無所不合交易而退各得其所也<lb/>
神農氏没黄帝堯舜氏作通其變使民不倦神而化之<lb/>
使民宜之易窮則變變則通通則乆是以自天祐之吉<lb/>
<pb n="7a"/>无不利黄帝堯舜垂衣裳而天下治葢取諸乾坤<lb/>
　包犧神農黄帝堯舜皆制器以利天下者也獨至於<lb/>
　黄帝堯舜乃曰通其變使民不倦神而化之使民宜<lb/>
　之何也葢伏羲神農制為網罟以教之佃漁耒耜以<lb/>
　教之耕耨為市以教之交易夫民知飲食則嗜欲既<lb/>
　滋民有貨財則貪求愈熾黄帝堯舜不能通其變則<lb/>
　攘奪誕謾之俗生而乖爭陵犯之變起此無他以其<lb/>
　飽食煖衣逸居而無教也况伏羲神農至黄帝堯舜<lb/>
<pb n="7b"/>　之時上下數千百年無一簡册之可傳言語之相授<lb/>
　所謂易窮則變變則通通則乆者皆先聖後聖以心<lb/>
　相傳故也故在黄帝堯舜之時不得不通其變也惟<lb/>
　通易之變則從之者無斁使民不倦也惟神而化之<lb/>
　則由之而不失故使民宜之也此無他以伏羲神農<lb/>
　創業於前知萬世之下必有得易之道如黄帝堯舜<lb/>
　者窮而能變變而能通通而能乆者也故其運量無<lb/>
　窮上下與天地同流而無紀極故曰自天祐之吉无<lb/>
<pb n="8a"/>　不利也况夫乾確然示人易矣坤隤然示人簡矣天<lb/>
　地以簡易示人而天下之人習矣而不著行矣而不<lb/>
　察於是聖人作衣裳以被於身以啟廸天下之民故<lb/>
　垂綃為衣其色𤣥而象道襞幅為裳其色纁而象事<lb/>
　所以法乾坤而易之俾民知有君臣知有父子知有<lb/>
　尊卑貴賤之分以至飛潜動植山川鬼神莫不各安<lb/>
　其分者葢取諸乾坤者乎<lb/>
刳木為舟剡木為楫舟楫之利以濟不通致逺以利天<lb/>
<pb n="8b"/>下葢取諸渙<lb/>
　衣裳之垂固欲逺近之民不觀而化然川途之險阻<lb/>
　則有所不通惟夫舟車之利既興則日月所照霜露<lb/>
　所墜莫不拭目觀天下如一家中國如一人矣是以<lb/>
　刳其木而中虚剡其木而上銳舟所以載物而楫所<lb/>
　以進舟致逺以利天下而取諸渙者葢渙之成卦上<lb/>
　巽而下坎象曰利渉大川乗木有功也而渙者又有<lb/>
　㪚釋之義舟楫之用豈非㪚釋險難之器乎<lb/>
<pb n="9a"/>服牛乗馬引重致逺以利天下葢取諸隨<lb/>
　物之重者人力不能勝故聖人穿牛鼻者所以引其<lb/>
　重地之逺者人力不能致故聖人絡馬首者所以致<lb/>
　其逺夫牛之角能觸人也聖人因其順而俾之引重<lb/>
　夫馬之蹄能踢人也聖人因其健而俾之致逺皆因<lb/>
　其性而不逆故動以說而隨其人也故於卦取隨<lb/>
重門擊柝以待暴客蓋取諸豫<lb/>
　夫川有舟楫陸有牛馬塗既通則居民資之水者坐<lb/>
<pb n="9b"/>　而至越陸者坐而至燕然暴客亦可至也故重門以<lb/>
　禦之所以為㓂者不能攻擊柝以驚之所以為盜者<lb/>
　不能竊然必取於豫者成卦二陰在前其耦也如重<lb/>
　門一陽在中其動也如擊柝又有能豫備而能悅懌<lb/>
　之象<lb/>
斷木為杵掘地為臼臼杵之利萬民以濟葢取諸小過<lb/>
　心懐恐懼則口銜芻豢而不知味今也川塗險阻有<lb/>
　舟車牛馬以代其勞暴客之侵有重門擊柝以為之<lb/>
<pb n="10a"/>　備於是斷木為杵掘地為臼以去其糠粃以治其稻<lb/>
　糧粒食既精饔飱既備而萬民以濟者葢取諸小過<lb/>
　也小過之成卦上動而下止而又聖人知艱食矣復<lb/>
　為杵臼以治其五榖此小過者乎<lb/>
弦木為弧剡木為矢弧矢之利以威天下葢取諸睽<lb/>
　外有門柝以防其暴客内有杵臼以治其粒食而無<lb/>
　以威其不軌則雖有險而不能守雖有粟而不能食<lb/>
　此弧矢之利不可緩也夫弦木為弧剡木為矢此聖<lb/>
<pb n="10b"/>　人非取其利於攻取也将以威天下之大不軌使强<lb/>
　梗變心姦回易慮有所懼耳葢取諸睽者睽之為卦<lb/>
　火動而上澤動而下此事雖不同乃相須以為用也<lb/>
　不特逺方睽乖之民必待弦矢以威之又有取睽之<lb/>
　義者後世有六弓之制竹矢之利所以極其巧者乎<lb/>
上古穴居而野處後世聖人易之以宫室上棟下宇以<lb/>
待風雨葢取諸大壮<lb/>
　冬則穴居以避其寒夏則野處以逃其暑當是時也<lb/>
<pb n="11a"/>　鳬居鴈處而無常者以外有侵軼之患故也今也弧<lb/>
　矢以威其不軌然後可以營宫室之制棟則上之而<lb/>
　有所承宇則下之而有所覆震風雷雨頼其帡幪則<lb/>
　為壮也亦大矣葢大壮之成卦二陰在上有風雨之<lb/>
　象四陽在下有棟宇之象始取其壮而已非取其宫<lb/>
　室之美而丹楹刻桷也<lb/>
古之葬者厚衣之以薪葬之中野不封不樹喪期无數<lb/>
後世聖人易之以棺椁蓋取諸大過<lb/>
<pb n="11b"/>　生而庇大厦死而棄之中野不可也生而居奥室死<lb/>
　而蠅蚋姑嘬之又不可也不封不樹則無以識之䘮<lb/>
　期無數則無以節之聖人易之以棺椁故棺周於身<lb/>
　椁周於土棺椁之制既興則封之樹之不忘其地也<lb/>
　䘮期有數不忘其時也必取諸大過者大過之成卦<lb/>
　二陰周乎四方有棺椁之象又君子不以天下儉其<lb/>
　親於此而過亦無害也<lb/>
上古結繩而治後世聖人易之以書契百官以治萬民<lb/>
<pb n="12a"/>以察葢取諸夬<lb/>
　門柝之制足以防民之侵軼弓矢之利足以威民之<lb/>
　不軌此皆小人之過惡顯然易見可得而治也若夫<lb/>
　事之情僞是非有無虛實此包藏於内有不可測者<lb/>
　是以聖人制為書契故書以記乆而明逺契以結信<lb/>
　而止訟百官之務雖煩而以此治萬民之情雖隠而<lb/>
　以此察此决去小人無所容縱於其間也故必取諸<lb/>
　夬者葢夬者决去小人而君子之道長者乎<lb/>
<pb n="12b"/>是故易者象也象也者像也彖者材也爻也者效天下<lb/>
之動者也是故吉凶生而悔吝著也<lb/>
　易者道也夫道也者臣不能告之於君父不能告之<lb/>
　於子以其不可告之於人故象以像之乃所以盡其<lb/>
　意也是以易者象也言其無適而非象也謂之象者<lb/>
　乃所以象此以告人者歟且以八卦論之近取諸身<lb/>
　象乾以首象坤以腹而又逺取諸物象乾以馬象坤<lb/>
　以牛衍而伸之觸類而推之無適而非象也至於彖<lb/>
<pb n="13a"/>　則統論卦義如木之有材或主一爻所在或言二體<lb/>
　相與其終始本末兼該具備智者思過半矣至於爻<lb/>
　則盡其趨時之變所以效天下之動或以陽居陰或<lb/>
　以陰居陽或以貞吉而征凶或以征吉而貞凶其周<lb/>
　流六虛不可為典要君子動則觀其變者雖然易者<lb/>
　象也象也者像此者也謂之彖則言其象之材而已<lb/>
　謂之爻則言其象之變而已至於吉凶則悔吝著也<lb/>
　故悔者有改過之意至於吉則悔之著也吝者有文<lb/>
<pb n="13b"/>　過之意至於凶則吝之著也故悔吝者小疵而吉凶<lb/>
　則言乎得失至於吉凶乃悔吝之昭著而不可掩者<lb/>
　焉<lb/>
陽卦多陰陰卦多陽其故何也陽卦奇陰卦耦其徳行<lb/>
何也陽一君而二民君子之道也陰二君而一民小人<lb/>
之道也<lb/>
　震坎艮皆陽卦也然其畫皆一陽而二陰巽離兊皆<lb/>
　陰卦也然其畫皆一陰而二陽此其所因者何也三<lb/>
<pb n="14a"/>　陽之卦皆資乾之一體而成故其數奇以大而奇者<lb/>
　為之主也三陰之卦皆資坤之一體而成故其數耦<lb/>
　以小而耦者為之主也本其所得之徳所行之行而<lb/>
　言之則陽一君而二民以大者宜在上也陰二君而<lb/>
　一民以小者宜在下也大者在上故能進陽而抑陰<lb/>
　長君子而卑小人是以為君子之道也小者在下則<lb/>
　陰進於陽而陽退聽焉小人乗時射利而君子伏焉<lb/>
　是以為小人之道也<lb/>
<pb n="14b"/>易曰憧憧往來朋從爾思子曰天下何思何慮天下同<lb/>
歸而殊塗一致而百慮天下何思何慮日往則月來月<lb/>
往則日來日月相推而明生焉寒往則暑來暑往則寒<lb/>
來寒暑相推而歲成焉往者屈也來者信也屈信相感<lb/>
而利生焉尺蠖之屈以求信也龍蛇之蟄以存身也精<lb/>
義入神以致用也利用安身以崇徳也過此以往未之<lb/>
或知也窮神知化徳之盛也<lb/>
　思者索其所欲慮者防其所惡思而有所欲慮而有<lb/>
<pb n="15a"/>　所惡皆生於心之有妄也此咸九四所以憧憧於兩<lb/>
　剛之間有求而往有求而來朋從爾思有所繫慮不<lb/>
　能無心而待物又安知天下本同歸也而人自殊塗<lb/>
　本一致也而人自百慮故日月以往來而明生寒暑<lb/>
　以徃來而嵗成尺蠖以屈而致信龍蛇以蟄而存身<lb/>
　故天地之道日月寒暑任氣之自運初無思慮也萬<lb/>
　物之理尺蠖龍蛇委形之自然初無思慮也是以逹<lb/>
　乎此理故精義入神以致用此能為可用也利用安<lb/>
<pb n="15b"/>　身以崇徳此不求其必用也始焉精義入神以致吾<lb/>
　身之用及夫利用宜乎為用所惑亟於求用矣乃安<lb/>
　身以崇徳此得乎同歸一致之理而明乎何思何慮<lb/>
　者也雖然此特有用之可名也故日月寒暑則運此<lb/>
　者也尺蠖龍蛇則由此者也精義入神以致用則造<lb/>
　此而極其自得者也利用安身以崇徳則覺此而極<lb/>
　其髙明者也故過此以徃則雖聖人自為不敢知焉<lb/>
　未之或知者猶書所謂我不敢知是也所以窮神知<lb/>
<pb n="16a"/>　化而造於徳之盛焉<lb/>
易曰困于石據于蒺藜入于其宫不見其妻凶子曰非<lb/>
所困而困焉名必辱非所據而據焉身必危既危且辱<lb/>
死期将至妻其可得見邪<lb/>
　困人所不免也要在處之有道困而不失其所亨者<lb/>
　乃為君子困之六三應於上六而上六無情屹然不<lb/>
　動有類於石者也下乗於九二然九傷已有類於蒺<lb/>
　藜者也有應於上将以求名今困於石此非所困而<lb/>
<pb n="16b"/>　困焉名必辱也有依於下将以安身今據於蒺藜此<lb/>
　非所據而據焉身必危也夫在困之時名辱身危有<lb/>
　死之理此身不行道雖主饋之妻且不可見宜乎凶<lb/>
　也<lb/>
易曰公用射隼于髙墉之上獲之无不利子曰隼者禽<lb/>
也弓矢者器也射之者人也君子藏器於身待時而動<lb/>
何不利之有動而不括是以出而有獲語成器而動者<lb/>
也<lb/>
<pb n="17a"/>　解之六三以貪殘小人輙居髙位有隼居髙墉之象<lb/>
　而上六韜已成之器乗可為之時故𤼵强剛毅誅鋤<lb/>
　强梗如摧枯拉朽動而不括出而有獲以解其悖戾<lb/>
　之心者亦以成器而動故也<lb/>
子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校滅趾无咎此之<lb/>
謂也<lb/>
　仁義所以責於君子小人不以不仁為恥不以不義<lb/>
<pb n="17b"/>　為畏夫仁義不足責故非利則不勸非威則不懲也<lb/>
　人不知義而所見者利苟不早有以懲之則将至於<lb/>
　無父無君其禍有不可勝言者此噬嗑之初九所以<lb/>
　制之於其小屨校滅趾而使之不行乃小懲而大誡<lb/>
　也使小人知所忌憚不敢肆其暴戾是乃小人之福<lb/>
　也<lb/>
善不積不足以成名惡不積不足以滅身小人以小善<lb/>
為无益而弗為也以小惡為无傷而弗去也故惡積而<lb/>
<pb n="18a"/>不可掩罪大而不可解易曰何校滅耳凶<lb/>
　善之於惡皆曰積善固可欲也然不積亦未至於成<lb/>
　名惡固可惡也然不積亦未至於滅身奈何小人以<lb/>
　小善未足以成名而不為以小惡未足以滅身而不<lb/>
　去終至惡積而不可掩罪大而不可解至於噬嗑上<lb/>
　九何校滅耳凶由此觀之初之屨滅趾使之不行者<lb/>
　豈非小人之福乎<lb/>
子曰危者安其位者也亡者保其存者也亂者有其治<lb/>
<pb n="18b"/>者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繫于苞桑<lb/>
　否之九五休天下之否而天下已向於㤗通之時也<lb/>
　然古之人君在解則必思夙吉在既濟則必思豫防<lb/>
　故人皆樂於安也乃安而不忘危人皆知其存也乃<lb/>
　存而不忘亡人皆習於治也乃治而不忘亂如此則<lb/>
　身安而國家可保故曰其亡其亡繫于苞桑夫審其<lb/>
　亡之戒而繫之苞桑則根本固而不可動摇矣<lb/>
<pb n="19a"/>子曰徳薄而位尊知小而謀大力小而任重鮮不及矣<lb/>
易曰鼎折足覆公餗其形渥凶言不勝其任也<lb/>
　古之人方其人君任用之際必自揣其才力可以勝<lb/>
　其任乎然後膺人君顧託庻幾上不負其社稷下不<lb/>
　負其生靈鼎之九四徳薄而位尊知小而謀大力小<lb/>
　而任重如鼎之折足其形流汗而凶也葢不能自揣<lb/>
　以勝其所任乎<lb/>
子曰知㡬其神乎君子上交不諂下交不瀆其知幾乎<lb/>
<pb n="19b"/>幾者動之微吉之先見者也君子見幾而作不俟終日<lb/>
易曰介于石不終日貞吉介如石焉寜用終日斷可識<lb/>
矣君子知微知彰知柔知剛萬夫之望<lb/>
　豫之六二當天下悅豫之時人皆樂通於物而為恱<lb/>
　也六二乃介然如石當是時也上交於五不為諂諛<lb/>
　也下交於初不為褻瀆也乃介如石焉其方寸之地<lb/>
　淵静而物來能名事至能斷寜用終日斷可識矣故<lb/>
　在微而能知彰在柔而能知剛宜乎天下萬民望之<lb/>
<pb n="20a"/>　而為標準也<lb/>
子曰顔氏之子其殆庶幾乎有不善未嘗不知知之未<lb/>
嘗復行也易曰不逺復无祇悔元吉<lb/>
　復貴於早顔氏之子有不善未嘗不知知之未嘗復<lb/>
　行方其萌於心謀於慮乃改其過而不行此近於復<lb/>
　之初九所以无祇悔也<lb/>
天地絪緼萬物化醇男女構精萬物化生易曰三人行<lb/>
則損一人一人行則得其友言致一也子曰君子安其<lb/>
<pb n="20b"/>身而後動易其心而後語定其交而後求君子修此三<lb/>
者故全也危以動則民不與也懼以語則民不應也无<lb/>
交而求則民不與也莫之與則傷之者至矣易曰莫益<lb/>
之或擊之立心勿恒凶<lb/>
　天下之理惟一致者能得其要用志不分乃凝於神<lb/>
　苟挾二三之心狐疑之志則安能盡誠而進於徳乎<lb/>
　損之六三所謂三人行則損一人一人行則得其友<lb/>
　能致一者也益之上九莫益之或擊之立心勿恒凶<lb/>
<pb n="21a"/>　不能致一者也竊觀天地絪緼萬物化醇此二氣所<lb/>
　以致一也男女構精萬物化生此六子所以致一也<lb/>
　身不安則存諸已未定孰能為人乎故安其身而後<lb/>
　動可也心不易則是非毁譽懷於胸中而與之交戰<lb/>
　能無懼乎故易其心而後語可也交不定則好惡異<lb/>
　尚而情不通孰肯應乎故定其交而後求可也益之<lb/>
　上九立心勿恒不能盡此所以致凶邵子曰絪氣之<lb/>
　相因緼氣之相温相因以為合相温以為和此萬物<lb/>
<pb n="21b"/>　之化也醇而已醇者其氣也所謂精神生於道者也<lb/>
　男女構精萬物化生則生者精也道㪚而有一以至<lb/>
　萬則萬物皆出於一人之所以致一者順性命之理<lb/>
　而不以妄易真以復其本而已此損之六三言致一<lb/>
　也<lb/>
子曰乾坤其易之門邪乾陽物也坤陰物也陰陽合徳<lb/>
而剛柔有體以體天地之撰以通神明之徳其稱名也<lb/>
雜而不越於稽其類其衰世之意邪<lb/>
<pb n="22a"/>　易寓於乾坤乾坤可以見易故乾坤乃易之門言易<lb/>
　之道出入於乾坤之兩間者乎以卦言之乾之三奇<lb/>
　乃陽物也坤之三耦乃陰物也三奇三耦索而為六<lb/>
　子互體卦變積而為六十四此陰陽合徳而剛柔有<lb/>
　體也夫四時之迭運五行之攸序皆天地之撰也聖<lb/>
　人作易所以體天地之撰者如損益之盈虛剥復之<lb/>
　進退乃體天地之撰者乎陰陽之造化剛柔之消長<lb/>
　皆神明之徳也聖人作易所以通神明之徳者如知<lb/>
<pb n="22b"/>　死生之說知幽明之故乃通神明之徳者乎是以三<lb/>
　易之稱或曰歸藏而始於坤或曰連山而始於艮或<lb/>
　曰周易而始於乾坤此三者之名雖曰雜也然其畫<lb/>
　皆六其卦皆八初未嘗越於道也然考其類之所在<lb/>
　則夏曰連山商曰歸藏周曰周易皆世衰道微者乎<lb/>
夫易彰徃而察來而微顯闡幽開而當名辨物正言斷<lb/>
辭則備矣<lb/>
　論易之神彰徃察來論易之道微顯闡幽徃來以時<lb/>
<pb n="23a"/>　言或徃或來以其無常人不能知也惟易之神徃者<lb/>
　彰之來者察之微幽以理言或微或幽人不能察也<lb/>
　惟易之道微者顯之幽者闡之易之神易之道儻非<lb/>
　乾坤開而當名辨物正言斷辭則易之道安能備而<lb/>
　無窮乎是以乾陽物其數為奇坤陰物其數為耦陽<lb/>
　奇陰耦以示之然後即其健而名之以乾即其順而<lb/>
　名之以坤以至六子六十四卦當其名也夫名既當<lb/>
　則剛柔之物雖曰相雜葢有自然而辨者矣言天下<lb/>
<pb n="23b"/>　之至賾而為象言天下之至動而為爻以至吉凶者<lb/>
　言乎其失得悔吝者言乎其小疵皆正其言也夫言<lb/>
　既正則辭之指其所者葢有自然而斷者矣<lb/>
其稱名也小其取類也大其㫖逺其辭文其言曲而中<lb/>
其事肆而隠因貳以濟民行以明失得之報<lb/>
　夫名卦曰睽而已而天地之事同男女之事類在焉<lb/>
　名卦以恒而已而日月之乆照四時之九成在焉此<lb/>
　稱名小而取類大也利用安身窮神知化九四之意<lb/>
<pb n="24a"/>　深矣其辭乃曰憧憧徃來朋從爾思而已氤氲化醇<lb/>
　男女構精損六三之意逺矣其辭乃曰三人行則損<lb/>
　一人一人行則得其友而已此其㫖逺其辭文也在<lb/>
　同人未嘗言同所言者類族辨物大師相克之事其<lb/>
　言雖曲也乃中其尚同大過之弊也在鼎所載者以<lb/>
　木巽火烹飪之事其事甚肆而易見也然所寓者皆<lb/>
　養賢享帝與夫取新之道隠於其間也是以民之雖<lb/>
　安其危而利其葘樂其所以亡甚者有知者疑而不<lb/>
<pb n="24b"/>　能肆其謀有力者疑而不能肆其勇此聖人之作易<lb/>
　所以因民之疑以濟其民行所以明其得失之報<lb/>
易之興也其於中古乎作易者其有憂患乎是故履徳<lb/>
之基也謙徳之柄也復徳之本也恒徳之固也損徳之<lb/>
修也益徳之裕也困徳之辨也井徳之地也巽徳之制<lb/>
也履和而至謙尊而光復小而辨於物恒雜而不厭損<lb/>
先難而後易益長裕而不設困窮而通井居其所而遷<lb/>
巽稱而隠履以和行謙以制禮復以自知恒以一徳損<lb/>
<pb n="25a"/>以逺害益以興利困以寡怨井以辨義巽以行權<lb/>
　伏羲神農黄帝堯舜之時上下數千百年民淳事簡<lb/>
　三畫足以周天地之情八卦足以盡事物之變當是<lb/>
　時也易不以不興而亡也及夫周之文王在商受之<lb/>
　時有君人之大徳内文明而外柔順望道而未見於<lb/>
　是重伏羲之一卦而八八卦而六十四一爻而六六<lb/>
　爻而三百八十四此易所以興於中古也然六十四<lb/>
　卦皆濟民行而出民於憂患也而特取九卦以言之<lb/>
<pb n="25b"/>　者葢渉世路始於履終於巽則庶幾免人道之患也<lb/>
　此所以三言之是以君子以非禮勿履欲崇其徳必<lb/>
　始於禮履為徳之基謙者處後而人先之君子有終<lb/>
　不可須臾去也故曰謙徳之柄人復而反本則不逐<lb/>
　於末故曰復徳之本人而無恒不可以作巫醫故恒<lb/>
　則徳之固而不可動摇乎損去其害徳者徳自此而<lb/>
　修矣益者日益以増而進故綽然有餘也在困窮之<lb/>
　時不待言而徳自辨矣風雨然後知雞鳴不已嵗寒<lb/>
<pb n="26a"/>　然後知松栢之後彫也積徳如井内不失已外不失<lb/>
　人而又不改焉所以為徳之地巽以行權巽為本言<lb/>
　其曲直不執一節巽為風言其去來不知所自徳至於<lb/>
　巽則逹權通變制於事而不執於一方如工之制器<lb/>
　者乎孔子論乾之九三曰知至至之可與幾也葢言<lb/>
　九三不中能知中之可至此知幾也故中者可至之<lb/>
　地不及於中非至也過於中非至也禮而行其大同<lb/>
　於人而又得不失於中也故曰履和而至謙之彖曰<lb/>
<pb n="26b"/>　謙尊而光此又復云者言尊者知謙則合幷天下衆<lb/>
　善善為君子之光者矣人知復貴乎早方其發於心<lb/>
　萌於慮如顔子之不逺復此小而辨於物也若夫物<lb/>
　交物則引之而已白而易汙者不若湼而不緇剛而<lb/>
　易折者不若磨而不磷故有恒徳者雜之而不厭然<lb/>
　後見其道之乆也去其害己懲忿窒欲所以為難也<lb/>
　及夫毁己逺害則復易焉天下之益有心為之此出<lb/>
　於作為所以為設也人君之益天下天地之益萬物<lb/>
<pb n="27a"/>　長之裕之皆貴於不設因其自然可也在困而能通<lb/>
　者所以為君子也是以經曰困而不失其所亨者其<lb/>
　唯君子乎故窮阨禍患人不我知君不我用此困宜<lb/>
　乎窮也然君子致命遂志而其道常通者乃困而不<lb/>
　失其所亨也能存諸己然後可以推而及人井居其<lb/>
　所乃存諸己徃來井井遷而及人者也凡為人者必<lb/>
　失已為己者必失人惟井居其所而遷此物我兩存<lb/>
　也有智名者智有時而窮有勇名者勇有時而竭曽<lb/>
<pb n="27b"/>　不知巽之為道時之或文或質事之或寛或猛皆稱<lb/>
　其宜殆求其迹而不可見者此巽稱而隠者乎人之<lb/>
　行或太過或不及或為人或為己不得其節者多矣<lb/>
　惟履有以和其行則仁不失於姑息義不失於刻剥<lb/>
　信不至於失己智不至於穿鑿此履所以和行也謙<lb/>
　之象曰稱物平施而傳謙以輕為戒故君子之謙非<lb/>
　樂於下人者也徳言盛禮言恭謙以制禮而未嘗過<lb/>
　也有不善未嘗不知知之未嘗復行也此豈非自知<lb/>
<pb n="28a"/>　乎此非因人而知乃悟之於心覺之於性也故曰復<lb/>
　以自知徳惟一動罔不吉徳二三動罔不凶恒之君<lb/>
　子素富貴行乎富貴素貧賤行乎貧賤其徳如天地<lb/>
　之貞觀日月之貞明終始如一故曰恒以一徳九卦<lb/>
　所論皆修身行己之事損以逺害益以興利非謂去<lb/>
　天下之害興天下之利也害於己者逺之如懲忿窒<lb/>
　欲是也利於己者興之如遷善改過是也逺害之逺<lb/>
　如逺佞人之逺興利之興如興於詩之興在困而怨<lb/>
<pb n="28b"/>　者不能樂天者也然人皆有情能寡其怨者亦可貴<lb/>
　也欲知義觀諸井則義明矣此井所以辨義九卦惟<lb/>
　井為象之顯然者所以明其義人之出處進退取舎<lb/>
　辭受即井以明之故内能存已外不絶物乃為義也<lb/>
　孔子論可與共學未可與適道可與適道未可與立<lb/>
　可與立未可與權此權不易至也至於巽以行權則<lb/>
　人道之患莫能及矣所以終之以此<lb/>
易之為書也不可逺為道也屢遷變動不居周流六虚<lb/>
<pb n="29a"/>上下无常剛柔相易不可為典要唯變所適其出入以<lb/>
度外内使知懼又明於憂患與故无有師保如臨父母<lb/>
初率其辭而揆其方既有典常苟非其人道不虛行<lb/>
　易之書所以載道以其載道故不可逺如居則觀其<lb/>
　象而玩其辭動則觀其變而玩其占譬之日月之於<lb/>
　人水火之養生人雖欲逺之有不可得者故曰不可<lb/>
　逺故其為道也屢遷觀其變動不居周流六虚此言<lb/>
　六爻無定位也上下無常剛柔相易此言六爻無定<lb/>
<pb n="29b"/>　體也惟變動不居周流於六位之間故六位為虚器<lb/>
　惟上下无常而莫適乎剛柔之用故剛柔无定體非<lb/>
　若册之有典而太常可考也非若體之有要而衆形<lb/>
　可會也唯變所適而已凡此者皆言其為道也屢遷<lb/>
　者歟其出以度外則无外患也其入以度内則无内<lb/>
　患也易之辭各指其所之此其所以内外使知懼也<lb/>
　出門者固有功矣逖出者固无咎矣然不出戸者在<lb/>
　節乃為知時入于林中者固吝矣入于坎窞者固勿<lb/>
<pb n="30a"/>　用矣然視履而旋者在履乃為有慶是其可懼也如<lb/>
　此辭之所告非特使之知懼又明憂患與夫憂患之<lb/>
　所因此書之不可逺也无有師保如臨父母焉夫師<lb/>
　者教之道而有所欽也保者輔其功而有所愛也夫<lb/>
　有師保而後欽愛者此學而後知教而後能非天性<lb/>
　之自然也人之於易不待師保而欽愛之心如臨父<lb/>
　母此附麗不以膠漆約束不以纒索不可逺之道出<lb/>
　於天性之自然者乎大扺易之辭其告人也各指其<lb/>
<pb n="30b"/>　所之有上有下有内有外循其辭而揆其所指之方<lb/>
　則不迷其所向其道雖不可為典要與其書則有典<lb/>
　可循有常可道也凡此者皆以其書之不可逺者歟<lb/>
　嗚呼人能𢎞道非道𢎞人雖載道而不可逺道雖屢<lb/>
　遷而未始有常神而明之存乎其人者也苟非其人<lb/>
　則道安能虛行乎<lb/>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終若<lb/>
<pb n="31a"/>夫雜物撰徳辨是與非則非其中爻不備噫亦要存亡<lb/>
吉凶則居可知矣<lb/>
　如乾之卦所以原陽之始要陽之終如坤之卦所以<lb/>
　原陰之始要陰之終此為質也此卦之徳方以知也<lb/>
　至於觀其㑹通以行其典禮者時也分陰分陽迭用<lb/>
　柔剛者物也六爻相雜唯其時物此六爻之義所以<lb/>
　易以貢也其初難知謂凡爻之初辭隠而難知者謂<lb/>
　初辭擬之故也凡爻之上辭顯而易知者謂卒成之<lb/>
<pb n="31b"/>　終故也此本末所以不同者如此若夫或以陽居陰<lb/>
　或以陰居陽其物之交錯者此雜物也或中或不中<lb/>
　或正或不正其徳之迭作者此撰徳也辨其當於理<lb/>
　者為是辨其悖於理者為非其唯中爻乎二三四五<lb/>
　是也易之中爻其辨是與非者可謂備矣苟明乎此<lb/>
　而求其要則存亡吉凶可坐而知矣<lb/>
知者觀其彖辭則思過半矣二與四同功而異位其善<lb/>
不同二多譽四多懼近也柔之為道不利逺者其要无<lb/>
<pb n="32a"/>咎其用柔中也三與五同功而異位三多凶五多功貴<lb/>
賤之等也其柔危其剛勝邪<lb/>
　彖者言乎象者也葢言卦之不言之意具於彖者乎<lb/>
　彖者材也葢言卦之兼該之體備於此者乎故智者<lb/>
　觀其彖辭則所得者已七八矣又何必中爻雜物撰<lb/>
　徳而辨其是非乎二與四皆陰而二居内四居外三<lb/>
　與五皆陽而三為臣五為君是謂同功而異位也二<lb/>
　與四雖俱陰也然二多譽者以進於君而令聞令望<lb/>
<pb n="32b"/>　歸之也四多懼者以其近於君而抑權損勢也然柔<lb/>
　之為道固當有所麗而不利於逺若夫其要无咎則<lb/>
　所貴者在其中爾此二所以逺而多譽以其得於柔<lb/>
　中故其要无咎也三與五雖俱陽也然三多凶者以<lb/>
　其居下卦之上而近於賤五多功者以其居上卦之<lb/>
　中而處其貴故也然三也以柔處之則危而不安以<lb/>
　剛處之則重剛而勝也論二與四詳於二而略於四<lb/>
　論三與五詳於三而略於五此互相備即此以見彼<lb/>
<pb n="33a"/>　也<lb/>
易之為書也廣大悉備有天道焉有人道焉有地道焉<lb/>
兼三才而兩之故六六者非他也三才之道也道有變<lb/>
動故曰爻爻有等故曰物物相雜故曰文文不當故吉<lb/>
凶生焉<lb/>
　易之為書所以載三才之道此其所以為廣大悉備<lb/>
　也立天之道曰陰與陽立地之道曰柔與剛立人之<lb/>
　道曰仁與義此易所以六畫而成卦六位而成章六<lb/>
<pb n="33b"/>　者非他乃三才之道也三才之道其所變動如天之<lb/>
　陰陽地之柔剛人之仁義有所變動也如陽氣下降<lb/>
　陰氣上升柔來而文剛剛上而文柔仁濟之以義義<lb/>
　濟之以仁此天地之道有所變動以趨其時者乃所<lb/>
　以為爻也觀爻之二四有逺邇之殊三五有貴賤之<lb/>
　異或多譽而多懼或多凶而多功其等等不可移者<lb/>
　所以為物也至於三五之陽而以柔居之縦横錯綜<lb/>
　經緯无常此物之相雜故曰文也文之不當則宜凶<lb/>
<pb n="34a"/>　也而併與吉言者葢不當而凶乃知其當而吉故也<lb/>
易之興也其當殷之末世周之盛徳邪當文王與紂之<lb/>
事邪是故其辭危危者使平易者使傾其道甚大百物<lb/>
不廢懼以終始其要无咎此之謂易之道也<lb/>
　道汙則從而汙此商之末世也道隆則從而隆此周<lb/>
　之盛徳也觀諸文王與紂則危者使平易者使傾葢<lb/>
　可知矣文王囚于羑里望道未見以其小心翼翼而<lb/>
　尊其易故危者使平也紂貴為天子以其殺戮無辜<lb/>
<pb n="34b"/>　而悖於易故易者使傾也其道甚大世之百物所以<lb/>
　不廢者易有以行乎天地之中故無廢墜也既懼其<lb/>
　始使人防微杜漸又懼其終使人持盈守成其要之<lb/>
　以无咎而補過乃易之道也<lb/>
夫乾天下之至健也徳行恒易以知險夫坤天下之至<lb/>
順也徳行恒簡以知阻能説諸心能研諸侯之慮定天<lb/>
下之吉凶成天下之亹亹者<lb/>
　健者疑若不知險也今乾為天下之至健其徳行常<lb/>
<pb n="35a"/>　易故知險而不為陰所陷豈非至健乎順者疑若不<lb/>
　知阻也今坤為天下之至順其徳行常簡故知阻而<lb/>
　不為陽所拒豈非至順乎大扺易則易知簡則易從<lb/>
　故能說諸心知險知阻故能研諸慮心之説也不忤<lb/>
　於理慮之研也不昧於事則得者為吉失者為凶吉<lb/>
　凶既定則凡勉於事功者莫不𢎞之不息以成其功<lb/>
　矣是故變化云為吉事有祥象事知器占事知來聖<lb/>
　人悟易於心而天道之變化人事之云為得之於心<lb/>
<pb n="35b"/>　者如此則知幾之神吉事有祥也推此以利養生民<lb/>
　故象事知器推此以吉凶與民同患故占事知來變<lb/>
　者陽也化者陰也謂之變化此陰陽未辨者乎云者<lb/>
　言也為者行也謂之云為此言行未著者乎聖人之<lb/>
　心術雖融貫天人之道於方寸之間其見微知著觀<lb/>
　徃知來無非吉事有祥也故推之以制器則利養天<lb/>
　下之民推之以為占則吉凶與民同患<lb/>
天地設位聖人成能人謀鬼謀百姓與能<lb/>
<pb n="36a"/>　天能天而不能地地能地而不能天所頼聖人成其<lb/>
　能夫聖人之能成天地其能可謂大矣然又且明謀<lb/>
　之人如詢于芻蕘是也幽謀之鬼神如質諸卜筮是<lb/>
　也如是則不忍以為能故百姓莫不歸羙以與其能<lb/>
　矣<lb/>
八卦以象告爻彖以情言剛柔雜居而吉凶可見矣<lb/>
　八卦成列象在其中矣此八卦所以告人以象至於<lb/>
　爻者變也彖者材也皆有辭者此聖人以情而言於<lb/>
<pb n="36b"/>　人也剛柔雜居則交通以趨時而或失或得故吉凶<lb/>
　見焉<lb/>
變動以利言吉凶以情遷<lb/>
　乾之徳有利有正變動以利言非正也人之生有性<lb/>
　有情吉凶以情遷非性也正則無變動矣性則無吉<lb/>
　凶矣六爻之變動将以圖利而免害也六爻之吉凶<lb/>
　無非以情而感物也<lb/>
是故愛惡相攻而吉凶生逺近相取而悔吝生情偽相<lb/>
<pb n="37a"/>感而利害生<lb/>
　彼之所愛此或惡之此之所惡彼或愛之此愛惡出<lb/>
　於情之不同而吉凶所以生也逺者或有求於近近<lb/>
　者或有求於逺此逺近出於分之不等而悔吝所以<lb/>
　生也以情感者或應之以偽以偽感者或應之以情<lb/>
　此情偽出於心之不一而利害所以生也此聖人作<lb/>
　易畢羅天下之事者乎<lb/>
凡易之情近而不相得則凶或害之悔且吝<lb/>
<pb n="37b"/>　天下之物同聲相應同氣相求所以相近而相得也<lb/>
　廟堂之上閨門之中鄉黨之間學校之内皆貴乎近<lb/>
　而相得也今也近而不得其為患也異乎行道之人<lb/>
　故大則凶小則害其微則為悔吝矣考諸易爻莫不<lb/>
　皆然故云凡易之情<lb/>
将叛者其辭慚中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　叛而親離者内負所愧故其辭慙疑而備豫者蔓衍<lb/>
<pb n="38a"/>　不根故其辭必枝吉人為善不足故言出於不得已<lb/>
　故其辭寡躁人之急於自售故言必期於見信故其<lb/>
　辭多人有善也誣而謗之則其辭不敢正言人之非<lb/>
　故曰其辭游失其守則不能直已以見道故曰其辭<lb/>
　屈聖人既有以知人之情又有以察人之辭何異疎<lb/>
　而不漏者乎<lb/>
　<lb/>
　<lb/>
<pb n="38b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒易説卷二<lb/>
</p>

  </div>
            <div>
<head>南軒易說卷三</head> <lb/>
    <p>
<pb n="1a"/>欽定四庫全書<lb/>
　南軒易說卷三<lb/>
　　　　　　　　　　　　　宋　張栻　撰<lb/>
　　說卦<lb/>
昔者聖人之作易也幽賛於神明而生蓍參天兩地而<lb/>
倚數觀變於陰陽而立卦發揮於剛柔而生爻和順於<lb/>
道徳而理於義窮理盡性以至於命<lb/>
　義在我也命在天也天下之人皆知義命則聖人之<lb/>
<pb n="1b"/>　易不作矣惟夫不知義者甘心於自暴自棄不知命<lb/>
　者奔競而患得患失此聖人不得已而生蓍倚數立<lb/>
　卦生爻凡以為天下知義命者設也是以天地能生<lb/>
　蓍之形而不能生蓍之用惟聖人之徳賛於神明故<lb/>
　分之卦之揲之以四歸奇於扐生其用而至於圓而<lb/>
　神也一三五七九皆陽數也獨以一三五參之而用<lb/>
　九此倚其陽數也二四六八十者皆陰數也獨以二<lb/>
　四兩之而用六者此倚其陰數也特取九六而不用<lb/>
<pb n="2a"/>　夫七八者乃參天兩地而倚其數也純陽為乾純陰<lb/>
　為坤及夫陰陽之變則陽卦多陰陰卦多陽此卦所<lb/>
　以立也剛柔者所以立本變通者所以趨時必待發<lb/>
　其所藴揮其所聚此爻所以生也道者出于天徳者<lb/>
　得于已能和順道徳自然於義无所亂也故曰理於<lb/>
　義如此則人盡矣萬物有自然之理一身有自然之<lb/>
　性能窮理盡性自然於命無所負矣故曰至於命如<lb/>
　此則天道盡矣<lb/>
<pb n="2b"/>昔者聖人之作易也将以順性命之理是以立天之道<lb/>
曰陰與陽立地之道曰柔與剛立人之道曰仁與義兼<lb/>
三才而兩之故易六畫而成卦分陰分陽迭用柔剛故<lb/>
易六位而成章<lb/>
　君子不謂性有命存焉故凡耳之於聲目之於色鼻<lb/>
　之於臭口之於味四支之於安佚雖曰性也詎可以<lb/>
　性而害其命乎君子不謂命有性存焉凡仁之於父<lb/>
　子義之於君臣禮之於賔主智之於賢者聖人之於<lb/>
<pb n="3a"/>　天道雖曰命也詎可以命而害其性乎奈何中古以<lb/>
　降人偽日滋天機日澆以性滅命者必以人而勝天<lb/>
　以命廢性者必以天而勝人天人之理顛倒錯亂聖<lb/>
　人作易方其未作之前其意已在焉故曰将以順性<lb/>
　命之理者也是以二與四同功而初亦如之三與五<lb/>
　同功而上亦如之此分陰分陽也居剛者不必皆剛<lb/>
　而或以柔居柔者不必皆柔而或以剛此迭用柔剛<lb/>
　也分之以示其理之之經也迭用以示其理之之緯<lb/>
<pb n="3b"/>　也此六位而成章者經緯交錯而成也易道至此成<lb/>
　矣<lb/>
天地定位山澤通氣雷風相薄水火不相射八卦相錯<lb/>
數徃者順知來者逆是故易逆數也<lb/>
　自太極生兩儀兩儀生四象四象生八卦故八卦者<lb/>
　乃聖人闡其神明之徳以示人者也是以天運乎上<lb/>
　地處乎下此天地定其位也山之殺瘦澤之増肥此<lb/>
　山澤通氣也雷之震驚至於拔山風之鼔舞至於振<lb/>
<pb n="4a"/>　海各恃其功故曰相薄火之炎上其性燥水之流下<lb/>
　其性濕不可相近故曰不相射此麗於有形渉於有<lb/>
　數其勢若不相悖者也及夫聖人作易乾坤交通而<lb/>
　天地之位或上或下艮兌相與而山澤之氣或止或<lb/>
　悦以至震巽合而雷風迭用坎離濟而水火成功此<lb/>
　八卦相錯而六十四卦三百八十四爻可以窮造化<lb/>
　之大測鬼神之幽逆而推之則四象兩儀與夫太極<lb/>
　之逺可坐而致也大抵天下之事數徃者順知來者<lb/>
<pb n="4b"/>　逆故善作樂者必求之於無聲欲制禮者必求之於<lb/>
　太始易之於天下皆逆數以察其來故易逆數也逆<lb/>
　如逆暑逆寒之謂豫為之主者也<lb/>
雷以動之風以㪚之雨以潤之日以烜之艮以止之兌<lb/>
以說之乾以君之坤以藏之<lb/>
　陽氣升而阻於陰此雷所以動而震發其萬物也陰<lb/>
　氣逹而礙於陽此風所以㪚而吹嘘其萬物也陰之<lb/>
　不固而成和於陽者此雨所以潤萬物異乎灌溉之<lb/>
<pb n="5a"/>　勞也陽之所宗而不爍於陰者此日所以烜萬物異<lb/>
　乎爝火之微也此四者取其生物也故主象以言之<lb/>
　物之小大長短之不同剛柔緩急之不等椿菌各安<lb/>
　其夀夭鵬鷃各得其巨細物物有正性物物有正命<lb/>
　者有艮以止之者歟太和所稟而無所乖戾大順所<lb/>
　鍾而無所偏陂勞者自此而少息華者自此而向成<lb/>
　者有兌以說之者歟夫有風雷以作其氣有雨日以<lb/>
　成其形而又有艮以止其分兌以說其情豈無司其<lb/>
<pb n="5b"/>　造化之權者乎此乾所以君之也豈無㝠其出入之<lb/>
　機者乎此坤所以藏之也此四者取其成物也故主<lb/>
　卦以言之<lb/>
帝出乎震齊乎巽相見乎離致役乎坤說言乎兌戰乎<lb/>
乾勞乎坎成言乎艮萬物出乎震震東方也齊乎巽巽<lb/>
東南也齊也者言萬物之潔齊也離者明也萬物皆相<lb/>
見南方之卦也聖人南面而聽天下嚮明而治葢取諸<lb/>
此也<lb/>
<pb n="6a"/>　帝者神之應而生物之所宗也帝出乎震於方為東<lb/>
　於時為春萬物從之而出方其出也草昧而不齊汙<lb/>
　穢而不潔惟至於東南然後齊而潔潔齊然後可以<lb/>
　相見故離也者於方為南於時為夏萬物亨嘉而相<lb/>
　見聖人出人天之本宗應帝王之興起南面而聽天<lb/>
　下嚮明而治亦體天道以臨其人者也故曰葢取諸<lb/>
　此言其不恃其明以聽天下者乎<lb/>
坤也者地也萬物皆致養焉故曰致役乎坤兌正秋也萬<lb/>
<pb n="6b"/>物之所說也故曰說言乎兌戰乎乾乾西北之卦也言<lb/>
陰陽相薄也坎者水也正北方之卦也勞卦也萬物之<lb/>
所歸也故曰勞乎坎艮東北之卦也萬物之所成終而<lb/>
所成始也故曰成言乎艮<lb/>
　坤西南也乃夏秋之交也然萬物皆致養於坤如萬<lb/>
　物資生者是也至於出機入機出㝠入㝠生於此而<lb/>
　反於此未始暫停而坤乃隤然在下此致役乎坤也<lb/>
　萬物自出乎震相見乎離而又致役乎坤可謂勞乎<lb/>
<pb n="7a"/>　至兌之西方於時為秋所以少息此萬物所以説也<lb/>
　至於西北則陽自外來而為主於内陰恃已盛之勢<lb/>
　而未肯聽命此戰乎乾所以陰陽相薄也坎也者萬<lb/>
　物交精乎天一今也復歸於此故曰勞乎坎勞者如<lb/>
　勞師之勞勞其還也惟艮介乎東北之地乃春冬之<lb/>
　交萬物所從出入之方所以成其終而成其始故曰<lb/>
　成言乎艮<lb/>
神也者妙萬物而為言者也<lb/>
<pb n="7b"/>　夫八卦各有所在也而神則無在而無不在八卦各<lb/>
　有所為也而神則無為而無不為謂之生萬物乎然<lb/>
　未嘗不成萬物也謂之成萬物乎然未嘗不生萬物<lb/>
　也强名之曰神者即其妙萬物而强名之也<lb/>
動萬物者莫疾乎雷撓萬物者莫疾乎風燥萬物者莫<lb/>
熯乎火説萬物者莫説乎澤潤萬物者莫潤乎水終萬<lb/>
物始萬物者莫盛乎艮故水火相逮雷風不相悖山澤<lb/>
通氣然後能變化既成萬物也<lb/>
<pb n="8a"/>　此論六子萬物不能以自生有雷以動之有風以㪚<lb/>
　之萬物不能以自成有火以燥之有澤以說之有水<lb/>
　以潤之然終之而萬物有所歸始之而萬物有所出<lb/>
　者此莫盛乎艮也前言天地定位山澤通氣終於水<lb/>
　火不相射葢言八卦各立以為體也此言水火相逮<lb/>
　終於山澤通氣者葢言六子交通為用也水之飲酌<lb/>
　有待於火火之烹飪有湏於水此水火相逮也雷之<lb/>
　震驚有風以㪚之風之鼓舞有雷以先之此雷風不<lb/>
<pb n="8b"/>　相悖也山之氣下下通乎澤澤之氣上上通乎山此<lb/>
　山澤通氣也惟六爻交相為用故變者自無而有化<lb/>
　者自有而無此既成萬物者乎<lb/>
乾健也坤順也震動也巽入也坎陷也離麗也艮止也<lb/>
兌説也<lb/>
　乾之純陽故其性健震得其陽而在下故動也坎得<lb/>
　其陽而在中故陷也艮得其陽而在上故止也凡此<lb/>
　者皆得其陽而未全者也坤之純陰故其性順巽得<lb/>
<pb n="9a"/>　其陰而在下故入也離得其隂而在中故麗也兌得<lb/>
　其陰而在上故説也凡此者皆得其陰而不全者乎<lb/>
乾為馬坤為牛震為龍巽為雞坎為豕離為雉艮為狗<lb/>
兌為羊<lb/>
　乾得陽而健故為馬者以其致逺也坤得陰而順故<lb/>
　為牛者以其任重也震為龍者龍善動而升降自如<lb/>
　而東方之七宿其象蒼龍也巽為雞者雞知時善變<lb/>
　而工商執雞者亦如其知時坎為豕者豕主汙濕其<lb/>
<pb n="9b"/>　性趨下也離為雉雉性耿介而外文明也艮為狗言<lb/>
　其能止人而又止於人也兑為羊言其外柔而内狠<lb/>
　也凡此者皆逺取諸物也<lb/>
乾為首坤為腹震為足巽為股坎為耳離為目艮為手<lb/>
兌為口<lb/>
　其形上圓而五官寓而衆陽之所㑹者首也五臟六<lb/>
　腑之所存而陰虛有所受者腹也足在下而善動震<lb/>
　一陽而在乎二陰之下善動者也故震為足股輔上<lb/>
<pb n="10a"/>　而善隨一陰伏乎二陽之下善動者也故巽為股坎<lb/>
　為耳耳者内陽也而又為水故耳必下而能聽離為<lb/>
　目目者内陰也而又為火故目必仰而能視艮為手<lb/>
　執之而有釋之而無而四支之所止也兌為口出言<lb/>
　以説人飲食以說體此兌所以為口也凡此者皆近<lb/>
　取諸身也<lb/>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
<pb n="10b"/>故謂之中男離再索而得女故謂之中女艮三索而得<lb/>
男故謂之少男兌三索而得女故謂之少女<lb/>
　老陽為父故乾為父老陰為母故坤為母老陽能變<lb/>
　故自下而索震為長男自中而索坎為中男自上而<lb/>
　索艮為少男老陰能變故自下而索巽為長女自中<lb/>
　而索離為中女自上而索兌為少女<lb/>
乾為天為圜為君為父為玉為金為寒為氷為大赤為<lb/>
良馬為老馬為瘠馬為駁馬為木果<lb/>
<pb n="11a"/>　乾為天者運而不息得諸陽而在上者也圜者運而<lb/>
　無窮而考工記謂衣裳畫火為圜亦以象乾也為君<lb/>
　為父道之尊也為玉為金徳之貴也乾位在亥其陽<lb/>
　氣自下而升故陰氣凜冽而為寒凝結而為冰其畫<lb/>
　皆一故為大赤異乎坎之為赤也為良馬者言其性<lb/>
　為老馬者言其數為瘠馬者言其剛為駁馬者言其<lb/>
　變為木果者言其陽氣能生者乎<lb/>
坤為地為母為布為釜為吝嗇為均為子母牛為大輿<lb/>
<pb n="11b"/>為文為衆為柄其於地也為黑<lb/>
　坤為地者言其隤然下載上承於天也為母者親而<lb/>
　不尊生産而萬物育也為布者言其無逺無近行地<lb/>
　無疆徳合無疆者也為釜者化物而不化於物者也<lb/>
　為吝嗇者其静也翕而歛藏為事也為均者其勢均<lb/>
　平而無偏陂者也為子母牛善載而生生也為大輿<lb/>
　方而下載者也文事武備宜乎坤為文也其畫皆耦<lb/>
　故為衆也用處物之後而持其權者柄也其於地也<lb/>
<pb n="12a"/>　為黑者陰之色也異乎乾之為大赤<lb/>
震為雷為龍為𤣥黄為旉為大塗為長子為決躁為蒼<lb/>
筤竹為萑葦其於馬也為善鳴為馵足為作足為的顙<lb/>
其於稼也為反生其究為健為蕃鮮<lb/>
　陽氣自下而上者故為雷也潜升在已而動之以時<lb/>
　者故為龍也震為四時之首天地始交二氣未分故<lb/>
　為𤣥黄方春而發生萌芽條逹故為旉萬物由之而<lb/>
　出異乎艮之徑路故為大塗對女而言故為長男為<lb/>
<pb n="12b"/>　長子者亦以其一索而得之陽動於下物莫能遏故<lb/>
　其性以燥根之盤結而下其剛者為竹其柔者為蘆<lb/>
　葦皆一陽在下故也凡物不得其平則鳴在下而不<lb/>
　得其平故為馬之善鳴也後足白謂之馵<hi>見爾雅</hi>左為<lb/>
　陽而右為陰後足左白則陰不先動從陽而作故也<lb/>
　為作足者一陽性動而作於下也二陰在外而著見<lb/>
　故為的顙凡五榖草木之實必倒生焉言其陽陰自<lb/>
　下而生在人亦然凡陽有自然之性震之究必終於<lb/>
<pb n="13a"/>　為乾故其究為健於春而蕃鮮震其時乎<lb/>
巽為木為風為長女為繩直為工為白為長為髙為進<lb/>
退為不果為臭其於人也為寡髮為廣顙為多白眼為<lb/>
近利市三倍其究為躁卦<lb/>
　曲直不一即從權也故為木善入而無形故為風一<lb/>
　索為坤故為長女能屈能伸故為繩直制器不専於<lb/>
　一方而用其隠故為工白受采而無不入也故為白<lb/>
　不自矜故為長自下而人髙之故為髙巽則進退不<lb/>
<pb n="13b"/>　果故為進退又為不果也臭逹乎逺而無不通故為<lb/>
　臭髮者血之餘也一陰在内其氣耗故為寡髮二陽<lb/>
　在上昭然顯白故為廣顙木開竅為目金於色為白<lb/>
　巽為木而在己金生於己而尅木焉故為多白眼離<lb/>
　為南方日中之市而巽去離不逺也故為近利市三<lb/>
　倍凡物極則反故巽順之至究則為躁卦以陰本自<lb/>
　性者乎<lb/>
坎為水為溝瀆為隠伏為矯輮為弓輪其於人也為加<lb/>
<pb n="14a"/>憂為心病為耳痛為血卦為赤其於馬也為美脊為亟<lb/>
心為下首為薄蹄為曳其於輿也為多眚為通為月為<lb/>
盜其於木也為堅多心<lb/>
　一陽在内二陰在外内明外晦故為水也為溝瀆者<lb/>
　水之流行者也為隠伏者水之淵深者也為矯者以<lb/>
　曲而直為輮者以直而曲有矯輮而外之勢不泛濫<lb/>
　而潰亂者古人之行水者如此弓葢二十有八所以<lb/>
　蔽其車之上輪輻三十所以載其下為弓輪所以行<lb/>
<pb n="14b"/>　坎之險也水之為物生北而北方之志為恐恐則加<lb/>
　於憂也五行之氣在藏於心為火坎為水則勝於火<lb/>
　故於心為病水在藏為腎開竅於耳而坎一在中故<lb/>
　為耳痛氣為陽而血為陰周流於四支亦猶水之天<lb/>
　地間故為血其一在中異乎乾之純陽為大赤也故<lb/>
　為赤陽在其中其於馬為美脊其性善動故為亟心<lb/>
　其性趨下故為下首險而多陷故為薄蹄而不利於<lb/>
　行馬援傳注云蹄欲厚故也盈科而後進故為曵平<lb/>
<pb n="15a"/>　原易野故輿行而無阻也在坎故多眚萬折而歸於<lb/>
　東故為通外晦内明故為月行於陰而善陷故為盜<lb/>
　水生木而一生其中故為堅多心<lb/>
離為火為日為電為中女為甲胄為戈兵其於人也為<lb/>
大腹為乾卦為鼈為蟹為蠃為蚌為龜其於木也為科<lb/>
上槁<lb/>
　離為南方故為火外明内晦故為日此明於陽者也<lb/>
　在幽而明故為電此明於陰者也再索於坤而得之<lb/>
<pb n="15b"/>　故為中女甲冑外堅所以象離之畫戈兵上鋭所以<lb/>
　象火之性腹陰而有容坤為腹而離得坤在中故為<lb/>
　大腹暵其萬物故為乾卦鼈無耳而併精於目如離<lb/>
　之明蟹用心之躁如離之性也蠃上鋭而有所麗其<lb/>
　象離之形乎蚌内陰而産珠其象離之中虛乎至於<lb/>
　龜則於人為靈於己則昧於此外明内晦也火尅木<lb/>
　而槁故為科上槁<lb/>
艮為山為徑路為小石為門闕為果蓏為閽寺為指<lb/>
<pb n="16a"/>為狗為鼠為黔啄之屬其於木也為堅多節<lb/>
　艮之一陽上而止其所故為山也徑小也路大也萬<lb/>
　物自此而入故小自此而出故大故為徑路而又為<lb/>
　小石也葢石之小者有可轉之理乃能動能静者乎<lb/>
　一陽在上而徃來出入莫不由於斯者此門闕也果<lb/>
　者一陽在上之象也蓏者二陰在下之象也閽人譏<lb/>
　其出入而為之啟閽寺人相道出入之事而糾之閽<lb/>
　人掌其奇服怪民不入此司外者也寺人掌内宫之<lb/>
<pb n="16b"/>　戒令此司内者也為指乃四支之止亦指其出入者<lb/>
　也為狗止而能止人者也為鼠陰而止其所者也狗<lb/>
　陽而能止其所者乎黔黑色之潜者而艮為東北喙<lb/>
　吐納出入其又止於上者也堅剛在内則此為堅多<lb/>
　節者歟<lb/>
兌為澤為少女為巫為口舌為毁折為附決其於地也<lb/>
為剛鹵為妾為羊<lb/>
　澤能畜水而説物於枯悴之時故兌為澤三索於坤<lb/>
<pb n="17a"/>　而得之故為少女為巫以言語而説神而又以說人<lb/>
　者也為口舌以言而説人以食而説已兌正秋故毁<lb/>
　折異乎震之蕃鮮也震為決躁以其剛陽至於兌則<lb/>
　不能決物附於人而決之耳剛鹵者色白外柔而内<lb/>
　剛者也為妾陰之不正而説于人者乎羊者外説而<lb/>
　狠者乎<lb/>
　　序卦<lb/>
有天地然後萬物生焉盈天地之間者唯萬物故受之<lb/>
<pb n="17b"/>以屯屯者盈也屯者物之始生也物生必蒙故受之以<lb/>
䝉<lb/>
　天地者萬物父母故有萬物然後天覆乎上地載乎<lb/>
　下而萬物在天地間充滿宇宙此盈天地之間者唯<lb/>
　萬物也夫天地之氣始交而陰陽之氣甄陶孕育勾<lb/>
　而未萌甲而未拆此屯所以為物之始生也其生也<lb/>
　蒙雜而未著故受之以蒙也<lb/>
蒙者蒙也物之稺也物稺不可不養也故受之以需需<lb/>
<pb n="18a"/>者飲食之道也飲食必有訟故受之以訟<lb/>
　蒙者蒙也此始生之初自然而蒙也異乎物之蒙而<lb/>
　蒙也此物之幼稺不可不養者乎故受之以需需者<lb/>
　乃養之以中正不失其陰陽之和故為飲食之道也<lb/>
　夫飲食人之大欲不得其欲而必致訟故受之以訟<lb/>
訟必有衆起故受之以師師者衆也衆必有所比故受<lb/>
之以比比者比也比必有所畜故受之以小畜<lb/>
　烹黿勿與遂萌簒殺之心採桑侵疆乃起戰爭之患<lb/>
<pb n="18b"/>　故始乎訟而衆起故受之以師也夫自五人為伍積<lb/>
　而至萬二千五百人為師此師所以為衆然而無所<lb/>
　比安能統而歸於一乎故受之以比者言其相親比<lb/>
　而有所畜止故受之以小畜<lb/>
物畜然後有禮故受之以履履而泰然後安故受之以<lb/>
泰泰者通也<lb/>
　以内言之嘉㑹足以合禮以外言之萬物盛多可以<lb/>
　備禮故受之以禮也履得其道則所履者泰無適而<lb/>
<pb n="19a"/>　不安矣此履所以受之以泰泰者陰陽交感而無所<lb/>
　間故為通也<lb/>
物不可以終通故受之以否物不可以終否故受之以<lb/>
同人與人同者物必歸焉故受之以大有有大者不可<lb/>
以盈故受之以謙有大而能謙必豫故受之以豫豫必<lb/>
有隨故受之以隨以喜隨人者必有事故受之以蠱蠱<lb/>
者事也<lb/>
　治亂之相仍如環之無端故物安有久通者乎故受<lb/>
<pb n="19b"/>　之以否夫泰而驕者所以致否否而畏者所以復泰<lb/>
　此物不可終否故受之以同人也人能樂以天下與<lb/>
　天下同其樂憂以天下與天下同其憂此與人同也<lb/>
　而物歸焉故受之以大有有天下之大者不可自任<lb/>
　其聰明要在持之以謙惟能持之以謙故優游而無<lb/>
　事矣故謙以受之以豫惟能悦以動故天下之人如<lb/>
　蟻之慕羶蛾之赴火矣此象所以必有所隨也天下<lb/>
　之人推之不去却之不得中心說而從之然後建立<lb/>
<pb n="20a"/>　功業必有成績此以喜隨人者必有事故受之以蠱<lb/>
　而蠱者事也<lb/>
有事而後可大故受之以臨臨者大也物大然後可觀<lb/>
故受之以觀可觀而後有所合故受之以噬嗑嗑者合<lb/>
也物不可以苟合而已故受之以賁賁者飾也致飾然<lb/>
後亨則盡矣故受之以剥剥者剥也物不可以終盡剥<lb/>
窮上反下故受之以復復則不妄矣故受之以无妄<lb/>
　事之在天下未有驟而大者必積累以成之然後至<lb/>
<pb n="20b"/>　於大有事而後可大故受之以臨臨者二陽進而四<lb/>
　陰退駸駸已向於大矣天下皆山也惟泰山可觀天<lb/>
　下皆水也惟東海可觀况於人乎惟物大然後可觀<lb/>
　惟其可觀然後有所合也太公居東海之濱伯夷居<lb/>
　北海之濵所以盍歸於文王者以文王可觀然後有<lb/>
　所合也故受之噬嗑夫有物間之故欲合而不可得<lb/>
　矣惟噬而後嗑此噬嗑所以為噬去小人而君子合<lb/>
　也然物不可以苟合無故而合必以無故而離聖人<lb/>
<pb n="21a"/>　必綢繆委曲憂其合之易則㪚之亦易也故受之以<lb/>
　賁賁者飾之以禮而為之文飾也夫賁者設飾則貴<lb/>
　於文者夫文之太過則㓕其質而有所不通故致飾<lb/>
　則亨有所盡言其不通故受之以剥剥者五陰剥一<lb/>
　陽此所以為剥也然寒極則生暑陰極則生陽陰窮<lb/>
　於上則陽復於下此窮上反下故受之以復凡天下<lb/>
　之事皆妄也惟復而反本則無妄然後受之以无妄<lb/>
有无妄然後可畜故受之以大畜物畜然後可養故受<lb/>
<pb n="21b"/>之以頥頥者養也不養則不可動故受之以大過物不<lb/>
可以終過故受之以坎坎者陷也陷必有所麗故受之<lb/>
以離離者麗也<lb/>
　天之生民有孚於中能有其无妄則所養大矣故受<lb/>
　之以大畜物畜然後可以推而養人故受之以頥頥<lb/>
　者養也不養安能出而應世動而有為乎不成則不<lb/>
　逹也故頥然後繼之以大過也故大過也從權以濟<lb/>
　其一時然大過有弊物不可以終過故受之以坎夫<lb/>
<pb n="22a"/>　物過其中則陷而入於險矣陷而入於險必思有所<lb/>
　附麗而出其險故受之以離離者麗也上經始於乾<lb/>
　坤而終於坎離者此其序也<lb/>
有天地然後有萬物有萬物然後有男女有男女然後<lb/>
有夫婦有夫婦然後有父子有父子然後有君臣有君<lb/>
臣然後有上下有上下然後禮義有所錯<lb/>
　序卦上經之首不言乾坤下經之首不言咸者葢天<lb/>
　地者形也乾坤者天地之道也於序卦言天地欲人<lb/>
<pb n="22b"/>　即天地以求其乾坤者歟有心為感無心為咸於序<lb/>
　卦言夫婦而不言咸者欲人即夫婦以求其無心之<lb/>
　咸者歟葢乾坤與咸初無所受故也未有天地而萬<lb/>
　物安從生及夫天位乎上而施其氣地處乎下而生<lb/>
　其形此有天地然後有萬物也夫乾天也故稱乎父<lb/>
　所以成男坤地也故稱乎母所以成女此有萬物然<lb/>
　後有男女也男女者言其自然之别也男正位乎外<lb/>
　必有以代其終女正位乎内必有以造其始者此男<lb/>
<pb n="23a"/>　女睽而其志通故有男女然後有夫婦者言其自然<lb/>
　之配也夫婦之道納采問名親迎下嫁不敢苟合者<lb/>
　以父子之道已肇於此也謂之父子言其有自然之<lb/>
　繼也父子之間視安問寢合室異居不敢褻凟者以<lb/>
　君臣之道已著於此也謂之君臣言其有自然之分<lb/>
　也至於有君臣則上下之分不得不嚴所謂男女夫<lb/>
　婦父子其尊卑髙下咸有自然之分也知自别於萬<lb/>
　物之中者以其有上下而禮為之莭文義為之設飾<lb/>
<pb n="23b"/>　而禮義有所錯故也<lb/>
夫婦之道不可以不乆也故受之以恒恒者久也物不<lb/>
可以久居其所故受之以遯遯者退也物不可以終遯<lb/>
故受之以大壯物不可以終壮故受之以晉晉者進也<lb/>
　君子以永終知敝使三十之男二十之女夫婦偕老<lb/>
　而無華落色衰之棄此夫婦之道所以貴於恒而久<lb/>
　也此咸而受之以恒而恒為久也夫流水不濁戸樞<lb/>
　不蠧物之久居其所則蠱而易壞故受之以遯遯者<lb/>
<pb n="24a"/>　知退而有所遷者也夫遯而退則弱然柔弱所以致<lb/>
　强壮也故受之以大壮物壮則老其可久乎故受之<lb/>
　以晉晉者柔進而上行故也<lb/>
進必有所傷故受之以明夷夷者傷也傷於外者必反<lb/>
其家故受之以家人家道窮必乖故受之以睽睽者乖<lb/>
也<lb/>
　日中則昃月滿則虧故進而不已必有所傷故受之<lb/>
　以明夷明夷者明入地中而有所傷也人困苦則呼<lb/>
<pb n="24b"/>　父母林回棄千金之璧負赤子而趨故傷於外者必<lb/>
　反於家夫家固有父子之親夫婦之愛然身不行道<lb/>
　則父子夫婦無復親矣此家道窮則乖離而不和此<lb/>
　家人所以繼之以睽而睽所以為乖也<lb/>
乖必有難故受之以蹇蹇者難也物不可以終難故受<lb/>
之以解解者緩也緩必有所失故受之以損損而不已<lb/>
必益故受之以益<lb/>
　三軍同心則胡越一家六親不和則舟中咸作敵睽<lb/>
<pb n="25a"/>　乖而不和宜乎有難也故受之以蹇蹇見險而止所<lb/>
　以為難然皇天多難所以増益其所不能故勾踐之<lb/>
　伯生於㑹稽而威公之伯生於在莒此物不可以終<lb/>
　難故受之以解解者脫於險而人情之所懈怠有攸<lb/>
　徃夙吉者世鮮其人故曰解者緩也夫在解而緩則<lb/>
　所失多矣故受之以損凡物有損而致益如木落則<lb/>
　糞本是也損而不已必益故受之以益也<lb/>
益而不已必決故受之以夬夬者決也決必有所遇故<lb/>
<pb n="25b"/>受之以姤姤者遇也物相遇而後聚故受之以萃萃者<lb/>
聚也聚而上者謂之升故受之以升升而不已必困故<lb/>
受之以困<lb/>
　天下之事益而不已則失其常分如斷鶴續鳬揠苖<lb/>
　助長反為害矣故益而不已有必決之理而決者決<lb/>
　也善惡不兩立邪正不並行有所間則君子無相遇<lb/>
　之理故決去小人則君子交而遇也故受之以姤而<lb/>
　姤者天地交也凡物相遇然後聚如羊狼不同囿鳳<lb/>
<pb n="26a"/>　鷙不同林此不相遇故不相聚惟同聲相應同氣相<lb/>
　求此遇也故為萃也言其合聚而不㪚也天下之物<lb/>
　散之則小合而聚之則積小以成其髙大故聚而上<lb/>
　者升也升於徳則聖敬日躋若夫㝠升則有所蠱壞<lb/>
　而困矣故受之以困<lb/>
困乎上者必反下故受之以井井道不可不革故受之<lb/>
以革革物者莫若鼎故受之以鼎主器者莫若長子故<lb/>
受之以震震者動也物不可以終動止之故受之以艮<lb/>
<pb n="26b"/>艮者止也<lb/>
　凡人困於功名富貴然後可從於儉約故困於上者<lb/>
　必反下故受之以井井居其所不可革其道則不可<lb/>
　不革故受之以革革生為熟革剛為柔此革物者莫<lb/>
　若鼎鼎者天下之重器主之者其惟長子乎故受之<lb/>
　以震震以一陽在下故動飄風不終朝驟雨不終日<lb/>
　此物不可以終動止之故受之以艮而艮者一陽在<lb/>
　上二陰在下故為止也<lb/>
<pb n="27a"/>物不可以終止故受之以漸漸者進也進必有所歸故<lb/>
受之以歸妹得其所歸者必大故受之以豐豐者大也<lb/>
窮大者必失其居故受之以旅<lb/>
　藏舟於壑藏山於澤可謂固矣夜半有力者負之而<lb/>
　走此物不可以終止故受之以漸漸者止於下而漸<lb/>
　於上不終於止而有進也凡進者欲有歸也故受之<lb/>
　以歸妹得其所歸者如文王得伯夷太公之歸此其<lb/>
　所以大也故受之以豐豐者明之盛大之時然日中<lb/>
<pb n="27b"/>　必昃月盈必食天地盈虛與時消息勿憂宜日中可<lb/>
　也豐而太過則失其所居矣故受之以旅<lb/>
旅而無所容故受之以巽巽者入也入而後說之故受<lb/>
之以兑兑者說也説而後散之故受之以渙渙者離也<lb/>
物不可以終離故受之以節<lb/>
　旅者親寡之時無所容也惟巽然後得所入故受之<lb/>
　以巽而巽者入也入於道故有見而説故巽而受之<lb/>
　以兑惟説於道故推而及人説而後散故受之以渙<lb/>
<pb n="28a"/>　渙者乃萬民離㪚不安其居故為離也凡物之離者<lb/>
　必有時而合故受之以節而節者順其人心説以行<lb/>
　險<lb/>
節而信之故受之以中孚有其信者必行之故受之以<lb/>
小過有過物者必濟故受之以既濟物不可窮也故受<lb/>
之以未濟終焉<lb/>
　節天下以其節之道而民信之此出於中心之誠信<lb/>
　非勉强也故受之以中孚人能有其信雖蠻貊之邦<lb/>
<pb n="28b"/>　可行矣此有其信者必行之故受之以小過能髙於<lb/>
　人而過之然後可以濟天下此小過受之以既濟然<lb/>
　事至於既濟則人情倦於有為事之隳廢而物之窮<lb/>
　也故受之以未濟然後民勉於從事矣此易所以終<lb/>
　之以未濟<lb/>
　　雜卦<lb/>
乾剛坤柔比樂師憂<lb/>
　　　☰　　　☷　　此二卦無反對之畫<lb/>
<pb n="29a"/>　　　比　　䷇　　師<lb/>
　序卦所以言易道之常雜卦所以言易道之變此古<lb/>
　有是言也殊不知易之雜卦乃言卦畫反對各以類<lb/>
　而言非雜也於雜之中有不雜存焉乾三畫奇剛也<lb/>
　坤三畫耦柔也比一陽居五而民樂而從之師一陽<lb/>
　居二而民憂而畏之<lb/>
臨觀之義或與或求<lb/>
　　　臨　　䷒　　觀<lb/>
<pb n="29b"/>　臨者上有與於下觀者下有求於上或與或求乃一<lb/>
　時之義<lb/>
屯見而不失其居蒙雜而著<lb/>
　　　屯　　䷂　　蒙<lb/>
　物在屯難之中其居常蒙雜顓蒙而性當自著<lb/>
震起也艮止也<lb/>
　　　震　　䷲　　艮<lb/>
　一陽在下故震為起一陽在上故艮為止<lb/>
<pb n="30a"/>損益盛衰之始也<lb/>
　　　損　　䷨　　益<lb/>
　損而不已必益為盛之始益而不已必决為衰之始<lb/>
大畜時也无妄災也<lb/>
　　　大畜　䷙　妄无<lb/>
　惟大畜之君子所以能安其時若无妄而有妄者乃<lb/>
　為災也<lb/>
萃聚而升不來也<lb/>
<pb n="30b"/>　　　萃　　䷬　升<lb/>
　天地之理有聚有散惟順以説故聚也有徃有來惟<lb/>
　聚而升故不來也<lb/>
謙輕而豫怠也<lb/>
　　　謙　　䷎　　豫<lb/>
　謙而不持重者失於輕豫而不警戒者失於怠也<lb/>
噬嗑食也賁无色也<lb/>
　　　噬嗑　䷔　　賁<lb/>
<pb n="31a"/>　噬嗑除其間所以養其生故曰食也賁者設飾然終<lb/>
　於白賁故無色也<lb/>
兌見而巽伏也<lb/>
　　　兌　　䷹　　巽<lb/>
　兌一陰在上故見巽一陰在下故伏<lb/>
隨無故也蠱則飭也<lb/>
　　　隨　　䷐　　蠱<lb/>
　能隨者則窮而能變豈有故邪事之蠱壞要在致力<lb/>
<pb n="31b"/>　以治之故蠱為飭而飭有勁急之義<lb/>
剥爛也復反也<lb/>
　　　剥　　䷖　　復<lb/>
　剥者五陰剥一陽而勢之爛有不救之理復者一陽<lb/>
　生於下而復反其所也<lb/>
晋晝也明夷誅也<lb/>
　　　晋　　䷢　夷明<lb/>
　晋為日中過則明有所傷故為誅也誅言其傷<lb/>
<pb n="32a"/>井通而困相遇也<lb/>
　　　井　　䷯　　困<lb/>
　井内不失已外不失人無所蔽也故為通至於困則<lb/>
　敵然邂逅有不可免者<lb/>
咸速也恒乆也<lb/>
　　　咸　　䷞　　恒<lb/>
　咸之無心故應之也速恒者久於其道故恒者久不<lb/>
　可欲速也<lb/>
<pb n="32b"/>渙離也節止也<lb/>
　　　渙　　䷺　　節<lb/>
　渙者民情散而離也節者民情有所憚而止也<lb/>
解緩也蹇難也<lb/>
　　　解　　䷧　　蹇<lb/>
　天下之難旣解故安於佚樂每失於緩蹇者見險而<lb/>
　止故為難<lb/>
睽外也家人内也<lb/>
<pb n="33a"/>　　　睽　　䷥　人家<lb/>
　睽者言其在外之迹若不相通家人由内以及外也<lb/>
否泰反其類也<lb/>
　　　否　　䷋　　泰<lb/>
　否君子退而小人之類進也泰君子進而小人之類<lb/>
　退也此其類所以相反也<lb/>
大壮則止遯則退也<lb/>
　　　大壮　䷡　　遯<lb/>
<pb n="33b"/>　四陽長而不可過故大壮則止也二陰長而馴致有<lb/>
　害君子之理故陽當退<lb/>
大有衆也同人親也<lb/>
　　　大有　䷍　人同<lb/>
　大有之時時和嵗豐萬物盛多故為衆也惟與人同<lb/>
　故人皆歸而親之<lb/>
革去故也鼎取新也<lb/>
　　　革　　䷰　　鼎<lb/>
<pb n="34a"/>　革弊所以去其故鼎亨所以取其新<lb/>
小過過也<lb/>
　　　小過　䷽　　此卦無反對之畫天下失其中者<lb/>
　故小有所過以復其中是過也乃所以救其不中者乎<lb/>
中孚信也<lb/>
　　　中孚　䷼　　　　與小過卦相對而變者也天<lb/>
　之生民其中有信此信由中也故為中孚<lb/>
豐多故也親寡旅也<lb/>
<pb n="34b"/>　　　豐　　䷶　　旅<lb/>
　天下豐大之時其事故云多也在旅之時失上下之<lb/>
　交故為親寡<lb/>
離上而坎下也<lb/>
　　　離　　☲<lb/>
　　　坎　　☵　　　　此卦無反對之畫乃相對而<lb/>
　變者也離火炎上坎水流下其自然之性不可易也<lb/>
小畜寡也履不處也<lb/>
<pb n="35a"/>　　　小畜　䷈　　屐<lb/>
　宻雲不雨所濟者寡履行而不失其中不處也<lb/>
需不進也訟不親也<lb/>
　　　需　　䷄　　訟<lb/>
　需者有所待故不進訟者險而健人誰親也<lb/>
大過顛也<lb/>
　　　大過　䷛　　　此卦無反對之畫當本末弱<lb/>
　之時當從權以濟其難葢時之顛危故也<lb/>
<pb n="35b"/>姤遇也柔遇剛也<lb/>
　　　姤　　䷫　　夬<lb/>
　一陰始生乃柔遇也作易者進陽而退陰以一陰之<lb/>
　生為遇言出其不意也一陽之生為復言反其所也<lb/>
漸女歸待男行也<lb/>
　　　漸　　䷴　妹歸<lb/>
　漸有所待如女之待男然後行言其不躁進也<lb/>
頥養正也<lb/>
<pb n="36a"/>　　　頥　　䷚　　　此卦無反對所養不正則是<lb/>
　養其小者以害其大者也<lb/>
既濟定也<lb/>
　　　既濟䷾<lb/>
　既濟天下之分皆得其所故定也<lb/>
歸妹女之終也<lb/>
　　　歸妹　䷵<lb/>
　女子以嫁為歸此終身仰望所以為終也<lb/>
<pb n="36b"/>未濟男之窮也<lb/>
　　　未濟　䷿<lb/>
　男子有志於四方今也剛柔失位而不當故未濟其<lb/>
　已矣夫<lb/>
夬決也剛決柔也君子道長小人道憂也<lb/>
　何世無君子何世無小人欲有君子而無小人是欲<lb/>
　有陽而無陰也使小人之道有所憂危而不安者亦<lb/>
　為足矣雜卦乃以其類相生惟乾坤坎離小過大過<lb/>
<pb n="37a"/>　中孚頥八卦無反對此聖人之深意惟穆伯長老蘇<lb/>
　明之諸家並不逹此<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒易説卷三<lb/>
</p>

  </div>
        </body>
    </text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古周易訂詁卷十三</head> <lb/>
    <p>
<pb n="1a"/>
欽定四庫全書<lb/>
　古周易訂詁卷十三<lb/>
　　　　　　　　　　　　明　何楷　撰<lb/>
文言傳<hi>此夫子第七翼也梁武帝云文言是文王所制今按文言當即是乾坤二彖乃文王之言而孔</hi>
　<hi>子特為之作傳若以文言傳作文言稱則非也文言傳故自為一編王輔嗣移附乾坤後稱文言以别之</hi>
　<hi>而去傳字後人襲訛而不之考亦猶繫辭傳只稱繫辭也雙湖胡氏云朱子謂孔子十翼專用義理發揮</hi>
　<hi>經言竊謂彖象繫辭説卦襍卦耑言象數乃用易之括例唯乾坤文言純以義理發之其次則序卦只用</hi>
　<hi>卦名發其次序之義而不及象數也</hi>
<pb n="1b"/>
元者善之長<hi>張文反下長人同朱子云春秋傳記穆姜所誦之語謂元者體之長覺得體字較好是一體之長也吳幼清云彼釋人首之元此則假借元字以名天徳又子服惠伯解黄裳元吉亦曰元者善之長也</hi>也亨者嘉之會也利者義之和也貞者事之幹也君<lb/>
子<hi>春秋傳无君子字</hi>體仁<hi>京房荀爽董/遇本作體信</hi>足以長人嘉會<hi>春秋傳作嘉徳</hi>
足以合禮利物<hi>孟喜京荀陸績本作利之</hi>足以和義貞固足以幹事<lb/>
君子行此四徳者故曰乾元亨利貞　初九曰潛龍勿<lb/>
用何謂也子曰龍徳而隱者也不易乎世不成乎名遯<lb/>
世无悶不見是而无悶樂<hi>音洛</hi>則行之憂則違之確乎其<lb/>
<pb n="2a"/>
不可拔潛龍也　九二曰見<hi>賢遍反下見龍皆同</hi>龍在田利見<hi>如字下利見皆同</hi>大人何謂也子曰龍德而正中者也庸言之信<lb/>
庸行之謹閑邪存其誠善世而不伐德博而化易曰見<lb/>
龍在田利見大人君德也　九三曰君子終日乾乾夕<lb/>
惕若厲无咎何謂也子曰君子進德修業忠信所以進<lb/>
德也修辭立其誠所以居業也知至至之可與幾<hi>既依反</hi>
也知終終之可與存義也是故居上位而不驕在下位<lb/>
而不憂故乾乾因其時而惕雖危无咎矣　九四曰或<lb/>
<pb n="2b"/>
躍在淵无咎何謂也子曰上下无常非為邪也進退无<lb/>
恒非離<hi>力智反</hi>羣也君子進德修業欲及時也故无咎<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作<hi>馬融作起</hi>而<lb/>
萬物覩本乎天者親上本乎地者親下則各從其類也<lb/>
　上九曰亢龍有悔何謂也子曰貴而无位高而无民<lb/>
賢人在下位而无輔是以動而有悔也<hi>繫辭傳重出自元者至此彖象之義備矣</hi>　潛龍勿用下也見龍在田時舍<hi>上聲從井卦下也時舍也例讀</hi>
<pb n="3a"/>
也終日乾乾行事也或躍在淵自試也飛龍在天上治<lb/>
<hi>依本義作平聲讀叶災韻下天下治也同</hi>也亢龍有悔窮之災也乾元用九<lb/>
天下治也<hi>何妥云此第二章以人事明之</hi>　潛龍勿用陽氣潛藏見龍<lb/>
在田天下文明終日乾乾與時偕行或躍在淵乾道乃<lb/>
革飛龍在天乃位乎天德亢龍有悔與時偕極乾元用<lb/>
九乃見天則<hi>唐孔氏云此一章全説天氣以明之也</hi>　乾元者始而亨者<lb/>
也利貞者性情<hi>鄭𤣥作情性</hi>也乾始能以美利<hi>句</hi>利天下不<lb/>
言所利<hi>句</hi>大矣哉大哉乾乎剛健中正純粹精也六爻<lb/>
<pb n="3b"/>
發揮<hi>古文一作輝義取光輝</hi>旁通情也時乗六龍以御天也雲行<lb/>
雨施天下平也<hi>此下又反覆詳説以盡其義但首節解彖意重君子體乾者此則正贊乾徳耳</hi>
　君子以成德為行<hi>如字下同</hi>日可見之行也潛之為言也<lb/>
隱而未見<hi>賢遍反</hi>行而未成是以君子弗用也　君子學<lb/>
以聚之問以辯之寛以居之仁以行之易曰見龍在田<lb/>
利見大人君德也<hi>前釋初九九二皆曰龍徳再釋皆曰君子朱氏升謂通學知利行者而言理或然也</hi>　九三重<hi>直龍反/下節同</hi>剛而不中<hi>七字為句</hi>上不在天下不<lb/>
在田故乾乾因其時而惕雖危无咎矣　九四重剛而<lb/>
<pb n="4a"/>
不中<hi>七字為句</hi>上不在天下不在田中不在人故或之或之<lb/>
者疑之也故无咎<hi>此二節葢再釋三四所以憂疑之故</hi>　夫<hi>音符發端之字皆放此</hi>
大人者與天地合其德與日月合其明與四時合其序<lb/>
與鬼神合其吉㓙先<hi>悉薦反</hi>天而天弗違後<hi>胡豆反</hi>天而奉<lb/>
天時天且弗違而况於人乎况於鬼神乎<hi>前節釋利見此節正釋大人</hi>　亢之為言也知進而不知退知存而不知亡知得<lb/>
而不知喪<hi>息浪反</hi>其唯聖人<hi>王肅本作愚人後結始作聖人</hi>乎知進退存<lb/>
亡而不失其正者其唯聖人乎<hi>有悔之為龍人知之亢之所以為龍人未必知<pb n="4b"/>也合亢與悔而龍徳始備上段其唯聖人乎釋亢下段其唯聖人乎釋悔前節以位言此以徳言按此章釋彖凡兩節釋爻凡四節各不相襲讀者辯之</hi>
坤至柔而動也剛至靜而德方後得主<hi>程傳謂主字下脱利字不必從</hi>
而有常含萬物而化光坤道其順乎承天而時行　積<lb/>
善之家必有餘慶積不善之家必有餘殃臣弑其君子<lb/>
弑其父非一朝一夕之故其所由來者漸矣由辯<hi>周易音義載或作變</hi>之不早辯也易曰履霜堅冰至葢言順<hi>如字本義云當作慎</hi>
非也　直其正<hi>深衣作政鄒志完謂當作敬非也</hi>也方其義也君子敬<lb/>
<pb n="5a"/>
以直内義以方外敬義立而德不孤<hi>張倫本此下有易曰二字衆家皆无</hi>
直方大不習无不利則不疑其所行也　隂雖有美<hi>句</hi>
含之以從王事<hi>句</hi>弗敢成也地道也妻道也臣道也地<lb/>
道无成而代有終也　天地變化草木蕃天地閉賢人<lb/>
隠易曰括囊无咎无譽葢言謹也　君子黄中通理正<lb/>
位居體美在其中而暢於四支發於事業美之至也<lb/>
隂疑<hi>荀虞姚信蜀才本作凝</hi>於陽必戰為<hi>于偽/反</hi>其嫌<hi>荀虞陸董本作嗛鄭康成本作謙云讀如羣公慊之慊古書篆作立心與水相近讀者失之故作溓溓襍也</hi>於无陽也故<lb/>
<pb n="5b"/>
稱龍焉猶未離<hi>力智反</hi>其類也故稱血焉夫𤣥黄者天地<lb/>
之襍也天𤣥而地黄<hi>沙隨程氏云漢儒引易曰君子正其始萬事理差之毫釐繆以千里此緯書通卦驗之文也亦猶先儒引左氏傳為春秋也近世儒者舉此十六字附于坤卦文言之中曹建大不謂然而黄魯直為大易傳不知何所本也</hi>
　<lb/>
　<lb/>
　<lb/>
　古周易訂詁卷十三<lb/>
</p>
<p>
</p>
  </div>
</body>
</text>
</TEI>
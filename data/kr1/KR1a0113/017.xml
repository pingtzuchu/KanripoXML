<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　解經處答客問<lb/>
聖皇御極五禩余莅吳關畏此簡書夜寐夙興罔敢怠<lb/>
遑一二從事及庶人在官者咸滌濯屏營慎乃憲余臨<lb/>
流覃思維古之人觀河拜雒水哉水哉惄然懼學之不<lb/>
殖迺署燕思堂左廂為解經處退食居之先是三年余<lb/>
嘗學易獨寐寤言維無象之象厥祖繄畫厥鵠繄翼<lb/>
乃攝爻歸彖攝彖歸畫余未能忘言庸申諸鉛槧以俟<lb/>
來者客詔小子爾維算舟緡思不出位入而宴息背可<lb/>
<pb n="1b"/>
艮乎異哉官有渝拜曰俞師汝昌言昔吾有先正謂終<lb/>
日言不離乎是吾亦行不離也可得聞與曰可夫易開<lb/>
物成務冐天下之道者也理財聚人非瑣也乾為金與<lb/>
玊坤為布為吝嗇兌剛出金鹵出鹽離以佃以漁巽為<lb/>
近利市三倍震為大塗艮為徑路以利攸徃坎為大川<lb/>
利涉財求是阜民用龢同先王惟至日閉關商旅不行<lb/>
過此可知己若夫禁民為非存乎正辭余乃鉤攷簿書<lb/>
凡貨之良楛若舟大小必謹登之毋或遺佚謂爾商人<lb/>
<pb n="2a"/>
我無爾詐幅紙中分俾執其契取諸夬也視事無恒皿<lb/>
蟲是藂乃鑱時圭以測日景辰出升堂未復踵之毋或<lb/>
失時俾民有信葢取乾之履其繇曰君子終日乾乾夕<lb/>
惕若布指知寸舒肘知尺昭代有制涉吳之舟計尺而<lb/>
税起自五尺終丈有四播之話言工維信度葢取小畜<lb/>
之巽其繇曰復自道何其咎吉造舟為梁旁甃石矼其<lb/>
廣容刀五尺而下如蟻徃來津人不訶罔記何年樹之<lb/>
柴栅亟循其舊毋滋怨黷更有漁利寸寸而量知其非<lb/>
<pb n="2b"/>
義斯速已矣葢取節之臨其繇曰甘節吉行有尚是嵗<lb/>
不雨七八月之間吳糓以翔中丞莊公憂形於色謂子<lb/>
大夫司關稍輕厥征以來估客余謝不敏損什之一為<lb/>
君市義葢取屯之復其繇曰屯其膏小貞吉大貞㐫陽<lb/>
羡之區爰有百瀆百瀆渙衍皆入太湖爰有烏溪為之<lb/>
綰轂官樹厲禁毋許䦨出以窒湖宄以裕關賦城社之<lb/>
魁毁禁无忌前使苦之因勢約束令月輸緡如履康莊<lb/>
余曰不然是妨正課下車罷之移告當塗葢取井之蹇<lb/>
<pb n="3a"/>
其繇曰井谷射鮒甕敝漏海虞之區港有福山輕舠假<lb/>
道毋庸度關昔董以吏今董以官資其埃涓用佐額逋<lb/>
一切瑣費咸取給焉關籍之外不另獻數余心疑之不<lb/>
獻似簡獻之則清清簡孰多從其清者葢取姤之遯其<lb/>
繇曰包有魚不利賔氓之蚩蚩惟金是營如蛾赴燈雖<lb/>
焦不顧為商鵂鶹為關蟊賊大渲之竿若强若宣福山<lb/>
之竿若錢若高楓橋之竿若崔若殷余悉按之小懲大<lb/>
誡旅人咸喜葢取蒙之損其繇曰發蒙利用刑人用説<lb/>
<pb n="3b"/>
桎梏以徃吝吳地卑窪萬流輻輳枝津閏渠不可枚舉<lb/>
逋逃既多如巵無當或遣急足四出以譏𨽻也無狀網<lb/>
雉及鴻余易以官嵗僅再遣斆之法意畧示隄楗匪覬<lb/>
厥貲葢取无妄之同人其繇曰无妄之災或繫之牛行<lb/>
人之得邑人之災懸賞以購能釐一蠧賞不踰時罔則<lb/>
有罪雖未出戸離坎無壅葢取鼎之旅其繇曰鼎有實<lb/>
我仇有疾不我能即堂左有庫擊柝宿䕶不時出閲抶<lb/>
其占役葢取夬之革其繇曰惕號莫夜有戎勿恤維兹<lb/>
<pb n="4a"/>
擊柝𨽻于司閽或倣軍制五人為伍五伍各長晨趨廰<lb/>
事櫜鞬魚魚宛若軍容實同蝨官余恐不類謝而去之<lb/>
其他稗役毋滋處此葢取解之困其繇曰君子維有解<lb/>
吉有孚于小人亦越兩季小舟呶呶誦言不均小綦網<lb/>
密胡巨網疎余乃諦觀踰丈四尺或至八尺厥課正等<lb/>
是誠不均言于畢公差等其課計埤嵗入可六千緡豈<lb/>
繄損下永杜中飽前修之志持重未發公報楷曰爾其<lb/>
試哉葢取損之中孚其繇曰或益之十朋之龜弗克違<lb/>
<pb n="4b"/>
元吉王人戾止有司致餼兹署之餼供自蘇郵嵗二百<lb/>
緡復有若干繕治舟船徴之旁邑非曰養優實以養亷<lb/>
義舉蠲之僅有戚君間嵗不徴欲去餼羊此羊一去飲<lb/>
水而已余憫嵗歉徴之不忍去之不安復恐胥史牟為<lb/>
姦利關白其事繄我願蠲毋槩後人葢取頥之益其繇<lb/>
曰拂經居貞吉不可涉大川前賢代興踵事増華間<lb/>
訪徃牒頗軼不具或云史胥惡其害己亦維征夫傳舍<lb/>
之故徴文攷獻永垂厥緒葢取革之咸其繇曰鞏用黄<lb/>
<pb n="5a"/>
牛之革聖主宵衣計臣廢食按部就班爬梳如櫛余遭<lb/>
魃虐日課不前法當居殿室人愁苦余乃怡神暇則解<lb/>
易錙銖之緡悉入公家此心不怍幸而及格以聴天命<lb/>
葢取需之泰其繇曰需于酒食貞吉夫君子所居而安<lb/>
者易之序也所樂而玩者爻之辭也占在大有之大壯<lb/>
其繇曰自天佑之吉无不利客囅然曰有是哉盍識其<lb/>
言于石俾後之君子亹亹焉崇禎癸酉春正月吉虎疁<lb/>
使者閩漳何楷𤣥子氏識於署中之解經處<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古周易訂詁卷十</head> <lb/>
    <p>
<pb n="1a"/>
欽定四庫全書<lb/>
　古周易訂詁卷十<lb/>
　　　　　　　　　　　　明　何楷　撰<lb/>
象傳下<hi>此第四翼也</hi>
山上有澤咸君子以虛受人　咸其拇志在外也　雖<lb/>
㓙居吉順不害也　咸其股亦不處也志在隨人所執<lb/>
下也　貞吉悔亡未感害也憧憧徃來未光大也　咸<lb/>
其脢志末也　咸其輔頰舌滕<hi>九家作乘虞翻本作媵鄭𤣥云送也</hi>口說<lb/>
<pb n="1b"/>
也<lb/>
雷風恒君子以立不易方　浚恒之㐫始求深也　九<lb/>
二悔亡能久中也　不恒其德无所容也　久非其位<lb/>
安得禽也　婦人貞吉從一而終也夫子制義從婦㐫<lb/>
也　振恒在上大无功也<lb/>
天下有山遯君子以逺<hi>于願切</hi>小人不惡而嚴　遯尾之<lb/>
厲不徃何災也　執用黄牛固志也　繫遯之厲有疾<lb/>
憊也畜臣妾吉不可大事也　君子好<hi>如字</hi>遯小人否<hi>備鄙<pb n="2a"/>反</hi>也　嘉遯貞吉以正志也　肥遯无不利无所疑也<lb/>
<hi>升三同</hi>
雷在天上大壯君子以非禮弗履　壯于趾其孚窮也<lb/>
　九二貞吉以中也　小人用壯君子罔也　藩決不<lb/>
羸尚徃也　喪<hi>息浪反</hi>羊<hi>郭京舉/正作牛</hi>于易位不當也<hi>六居五曰位不當惟此爻</hi>　不能退不能遂不詳<hi>鄭𤣥王肅本作祥云善也</hi>也艱則吉咎<lb/>
不長也<lb/>
明出地上晉<hi>說文作㬜</hi>君子以自昭明徳　晉如摧如獨行<lb/>
<pb n="2b"/>
正也裕无咎未受命也　受兹介福以中正也　衆允<lb/>
之志上行也　鼫䑕貞厲位不當也<hi>位不當以九四言晉夬萃豐小過凡五</hi>　失得勿恤徃有慶也　維用伐邑道未光也<lb/>
明入地中明夷<hi>彖傳同</hi>君子以涖衆用晦而明　君子于<lb/>
行義不食也　六二之吉順以則也　南狩之志乃大<lb/>
得也　入于左腹獲心意也　箕子之貞明不可息也<lb/>
　初登于天照四國也後入于地失則也<lb/>
風自火出家人君子以言有物而行<hi>下孟反</hi>有恒　閑有<lb/>
<pb n="3a"/>
家志未變也<hi>中孚初同</hi>　六二之吉順以巽也　家人嗃嗃<lb/>
未失也婦子嘻嘻失家節也　富家大吉順在位也<lb/>
王假<hi>更白反</hi>有家交相愛也　威如之吉反身之謂也<lb/>
上火下澤睽君子以同而異　見惡人以辟<hi>音避</hi>咎也<lb/>
遇主于巷未失道也　見輿曳位不當也无初有終遇<lb/>
剛也　交孚无咎志行也　厥宗噬膚徃有慶也　遇<lb/>
雨之吉羣疑亡也<lb/>
山上有水蹇君子以反<hi>舉正據王弼本作正</hi>身修德　徃蹇來譽<lb/>
<pb n="3b"/>
宜待<hi>張楫本作時鄭𤣥本待下有時字</hi>也　王臣蹇蹇終无尤也　徃<lb/>
蹇來反<hi>舉正作正</hi>内喜之也　徃蹇來連當位實也　大蹇<lb/>
朋來以中<hi>去聲</hi>節也　徃蹇來碩志在内也利見大人以<lb/>
從貴也<hi>鼎初同</hi>
雷雨作解君子以赦過宥<hi>京房本作尤</hi>罪　剛柔之際義无<lb/>
咎也　九二貞吉得中道也　負且乘亦可醜也自我<lb/>
致戎<hi>古本一作寇</hi>又誰咎也　解而拇未當位也　君子有<lb/>
解小人退也　公用射<hi>食亦反</hi>隼以解悖也<lb/>
<pb n="4a"/>
山下有澤損君子以懲<hi>古本作徵陸徳明云止也鄭𤣥劉瓛云清也蜀才本作撜</hi>忿<lb/>
窒<hi>鄭劉本俱作懫云止也孟喜本作恎陸績本作瘠</hi>欲<hi>孟作/浴</hi>　已<hi>李鼎祚本作祀</hi>事遄<lb/>
往尚合志也　九二利貞中以為志也　一人行三則<lb/>
疑也　損其疾亦可喜也　六五元吉自上祐<hi>古本亦作佑</hi>
也　弗損益之大得志也<hi>益五升五同</hi>
風雷益君子以見善則遷有過則改　元吉无咎下不<lb/>
厚事也　或益之自外來也<hi>本卦上九同</hi>　益用㐫事固有<lb/>
之也　告公從以益志也　有孚惠心勿問之矣惠我<lb/>
<pb n="4b"/>
德大得志也　莫益之偏<hi>孟喜本作徧</hi>辭也或擊之自外來<lb/>
也<lb/>
澤上于天夬君子以施禄及下居德則<hi>王弼注作明</hi>忌　不<lb/>
勝而徃咎也　有戎勿恤得中道也　君子夬夬終无<lb/>
咎也　其行次<hi>七私反</hi>且<hi>七餘反</hi>位不當也聞言不信聰不<lb/>
明也　中行无咎中未光也　无號<hi>戶羔反</hi>之㐫終不可<lb/>
長也<lb/>
天下有風姤后以施命誥<hi>鄭𤣥本作詰</hi>四方　繫于金柅柔<lb/>
<pb n="5a"/>
道牽也　包有魚義不及賔也　其行次<hi>七私反</hi>且<hi>七餘反</hi>
行未牽也　无魚之㓙逺民也　九五含章中正也<hi>井五同</hi>有隕自天志不舍<hi>音捨</hi>命也　姤其角上窮吝也<lb/>
澤上於地萃君子以除<hi>古本一作錯又作治荀爽本作慮</hi>戎器戒不虞<lb/>
　乃亂乃萃其志亂也　引吉无咎中未變也　徃无<lb/>
咎上巽也　大吉无咎位不當也　萃有位志<hi>陸德明本无志字</hi>未光也　齎咨<hi>李鼎祚本作資</hi>涕洟未安上也<lb/>
地中生木升君子以順<hi>王肅本作慎</hi>徳<hi>姚信本/作得</hi>積小以<hi>古一本以<pb n="5b"/>下有成字</hi>高大　允升大吉上合志也　九二之孚有喜也<lb/>
　升虛邑无所疑也　王用亨<hi>許兩反</hi>于岐山順事也<lb/>
貞吉升階大得志也　㝠升在上消不富也<lb/>
澤无水困君子以致命遂志　入于幽谷幽<hi>舉正无幽字</hi>不<lb/>
明也　困于酒食中有慶也　據于蒺藜乘剛也入于<lb/>
其宮不見其妻不祥也　來徐徐志在下也雖不當位<lb/>
有與也　劓刖志未得也乃徐有說<hi>音恱</hi>以中直也利用<lb/>
祭祀受福也　困于葛藟未當也動悔有悔吉行也<lb/>
<pb n="6a"/>
木上有水井君子以勞<hi>力報反</hi>民勸相<hi>息亮反</hi>　井泥不食<lb/>
下也舊井无禽時舍<hi>音捨</hi>也　井谷射鮒无與<hi>陸徳明本有之字</hi>
也<hi>古本一作則莫之與也</hi>　井渫不食行惻也求王明受福也<lb/>
井甃无咎修井也　寒泉之食中正也　元吉在上大<lb/>
成也<lb/>
澤中有火革君子以治歴<hi>虞翻李鼎祚本作厯</hi>明時　鞏用黄牛<lb/>
不可以有為也　已日革之行有嘉也　革言三就又<lb/>
何之矣　改命之吉信志也　大人虎變其文炳也<lb/>
<pb n="6b"/>
君子豹變其文蔚<hi>説文作斐</hi>也小人革面順以從君也<lb/>
木上有火鼎君子以正位凝<hi>翟𤣥本作擬</hi>命　鼎顛趾未悖<lb/>
也利出否<hi>悲已反</hi>以從貴也　鼎有實慎所之也我仇有<lb/>
疾終无尤也　鼎耳革失其義也　覆公餗信如何也<lb/>
　鼎黄耳中以為實也　玉鉉在上剛柔節也<lb/>
洊雷震君子以恐懼修省　震來虩虩恐致福也笑言<lb/>
啞啞後有則也　震來厲乘剛也　震蘇蘇位不當也<lb/>
　震遂泥未光也　震徃來厲危行也其事在中大无<lb/>
<pb n="7a"/>
喪<hi>息浪反叶如字</hi>也　震索索中未得也雖㐫无咎畏鄰戒也<lb/>
兼山艮君子以思不出其位　艮其趾未失正也　不<lb/>
<hi>李鼎祚本不字上有其心不快四字</hi>拯其隨未退<hi>虞翻李鼎祚本作為</hi>聽也　艮其<lb/>
限危薰<hi>虞翻作閽</hi>心也　艮其身止諸躬也　艮其輔以中<lb/>
正<hi>朱子云正字羨文姚小彭云當作以正中於韻為協</hi>也　敦艮之吉以厚終也<lb/>
山上有水漸君子以居賢徳善<hi>王肅郭京本善下有風字</hi>俗　小子<lb/>
之厲義无咎也　飲食衎衎不素飽也　夫征不復離<lb/>
羣醜也婦孕不育失其道也利用禦寇順相保也　或<lb/>
<pb n="7b"/>
得其桷順以巽也　終莫之勝<hi>平聲</hi>吉得所願也　其羽<lb/>
可用為儀吉不可亂也<lb/>
澤上有雷歸妹君子以永終知敝<hi>陸德明本作弊</hi>　歸妹以娣<lb/>
以恒也跛能履吉相承也　利幽人之貞未變常也<lb/>
歸妹以須未當也　愆期之志有待<hi>古本一作時</hi>而行也<lb/>
帝乙歸妹不如其娣之袂良也<hi>郭京本无也字</hi>其位在中以貴<lb/>
行也　上六无實承虛筐也<lb/>
雷電皆至豐君子以折獄致刑　雖旬无咎過旬災也<lb/>
<pb n="8a"/>
　有孚𤼵若信以𤼵志也　豐其沛不可大事也折其<lb/>
右肱終不可用也　豐其蔀位不當也日中見斗幽不<lb/>
明也遇其夷主吉<hi>郭京本吉下有志字</hi>行也　六五之吉有慶也<lb/>
　豐其屋天際翔<hi>鄭𤣥王肅孟喜李鼎祚本俱作祥孟云天䧏下惡祥也</hi>也闚其<lb/>
戸闃其无人自藏<hi>王肅鄭𤣥諸家俱作戕</hi>也<lb/>
山上有火旅君子以明慎用刑而不留獄　旅瑣瑣志<lb/>
窮災也　得童<hi>虞翻李鼎祚本作僮</hi>僕貞終无尤也　旅焚其次<lb/>
亦以傷矣以旅與下其義喪<hi>息浪反叶如字</hi>也　旅于處未得<lb/>
<pb n="8b"/>
位也得其資斧心未快也　終以譽命上逮也　以旅<lb/>
在上其義<hi>古一本其義作宜其</hi>焚也喪<hi>息浪/反</hi>牛于易<hi>陸徳明本于易作之㐫</hi>
終莫之聞也<lb/>
隨風巽君子以申命行事　進退志疑也利武人之貞<lb/>
志治也　紛若之吉得中也　頻巽之吝志窮也　田<lb/>
獲三品有功也　九五之吉位正中也　巽在牀下上<lb/>
窮也喪<hi>息浪反</hi>其資斧正乎㐫也<lb/>
麗<hi>鄭𤣥本作離云猶得也</hi>澤兌君子以朋友講習　和兌之吉行<lb/>
<pb n="9a"/>
未疑也　孚兌之吉信志也　來兌之㐫位不當也<lb/>
九四之喜有慶也　孚于剝位正當也　上六引兌未<lb/>
光也<lb/>
風行水上渙先王以享于帝立廟　初六之吉順也<lb/>
渙奔其机<hi>李鼎祚本作杌</hi>得願也　渙其躬志在外也　渙其<lb/>
羣元吉光大也　王居无咎正位也　渙其血逺<hi>袁萬反</hi>害<lb/>
也<lb/>
澤上<hi>古本或作中</hi>有水節君子以制數度議徳行<hi>下孟反</hi>　不<lb/>
<pb n="9b"/>
出戸庭知通塞也　不出門庭㐫失時極也　不節之<lb/>
嗟又誰咎也　安節之亨承上道也　甘節之吉居位<lb/>
中也　苦節貞㐫其道窮也<lb/>
澤上有風中孚君子以議獄緩死　初九虞吉志未變<lb/>
也　其子和<hi>胡臥反</hi>之中心願也　或鼓或罷位不當也<lb/>
　馬匹亡絶類上也　有孚攣如位正當也　翰音登<lb/>
于天何可長也<lb/>
山上有雷小過君子以行<hi>下孟反</hi>過乎恭喪過乎哀用過<lb/>
<pb n="10a"/>
乎儉　飛鳥以㐫不可如何也　不及其君臣不可過<lb/>
也　從或戕之㐫如何也　弗過遇之位不當也徃厲<lb/>
不戒終不可長也　密雲不雨已上<hi>鄭𤣥本作尚郭京據王本作止然不叶韻</hi>也　弗遇過之已亢也<lb/>
水在火上既濟君子以思患而豫防之　曳其輪義无<lb/>
咎也　七日得以中道也　三年克之憊<hi>陸績本作備云當為憊</hi>
也　終日戒有所疑也　東鄰殺牛不如西鄰之時也<lb/>
實受其福吉大來也　濡其首厲何可久也<lb/>
<pb n="10b"/>
火在水上未濟君子以慎辯物居方　濡其尾亦不知<lb/>
極也　九二貞吉中以行正也　未濟征㐫位不當也<lb/>
　貞吉悔亡志行也　君子之光其暉吉也　飲酒濡<lb/>
首亦不知節也<lb/>
　<lb/>
　<lb/>
　<lb/>
　古周易訂詁卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古周易訂詁卷七</head> <lb/>
    <p>
<pb n="1a"/>
欽定四庫全書<lb/>
　古周易訂詁卷七<lb/>
　　　　　　　　　　　　　明　何楷　撰<lb/>
彖傳上<hi>卦之繇辭為彖王輔嗣云彖者統論一卦之體陸德明云彖者斷也按說文彖豕走也从互从</hi>
　<hi>豕省象形互音計豕之頭也象其銳而上見彖傳所以名為彖者葢取其發揚卦藴无藏匿也又楊用修</hi>
　<hi>謂彖者茅犀之名狀如犀而獨角善知吉凶禨祥然則彖之名彖當亦取先知之意而趙凡夫引劉勰言</hi>
　<hi>篆者傳也傳者轉也易傳謂之篆渻而作彖其義遂晦恐未然也其辭文王所繫傳者孔子所以釋經之</hi>
　<hi>辭此十翼之首也上下篇依經</hi>
<pb n="1b"/>
大哉乾元萬物資始乃統天雲行雨施品物流形太明<lb/>
終始六位時成時乘六龍以御天乾道變化各正性命<lb/>
保合大和乃利貞首出庻物萬國咸寧<hi>凡彖辭象辭皆押韻解已逐註於經文之下今不重註</hi>
至哉坤元萬物資生乃順承天坤厚載物德合无疆含<lb/>
𢎞光大品物咸亨牝馬地類行地无疆柔順利貞君子<lb/>
攸行先迷失道後順得常西南得朋乃與類行東北喪<lb/>
朋乃終有慶<hi>讀如羌文言傳必有餘慶叶殃詩農夫之慶叶臧急就章所不侵龍未央伊嬰齊翟<pb n="2a"/>回慶皆用羌音又羌亦通作慶漢書恐网兩之責景兮慶未得其云己師古註與羌同</hi>安貞之吉<lb/>
應地无疆<lb/>
屯剛柔始交而難<hi>去聲</hi>生動乎險<hi>漢劉修碑作儉誤也</hi>中大亨貞雷<lb/>
雨之動滿盈天造草昧宜建侯而<hi>鄭康成讀而曰能能猶安也不通</hi>不<lb/>
寧<lb/>
蒙山下有險險而止蒙蒙亨以亨行時中也匪我求童<lb/>
蒙童蒙求我志應也初筮告<hi>古毒反下同</hi>以剛中也再三瀆<lb/>
瀆則不告瀆蒙也蒙以養正聖功也<lb/>
<pb n="2b"/>
需須也險在前也剛健而不陷其義不困窮矣需有孚<lb/>
光亨貞吉位<hi>鄭康成音涖不必從</hi>乎天位以正中也<hi>朱子云以正中以中正也卽一般只要協韻</hi>利涉大川往有功也<lb/>
訟上剛下險險而健訟訟有孚窒惕中吉剛來而得中<lb/>
也終㓙訟不可成也利見大人尚中正也不利涉大川<lb/>
入于淵也<lb/>
師衆也貞正也能以衆正可以王<hi>陸德明云王如字物歸徃也又古徐註及程傳皆作徃况反</hi>矣剛中而應<hi>臨无妄萃升同</hi>行險而順以此毒天下<lb/>
<pb n="3a"/>
而民從之吉又何咎矣<lb/>
比<hi>毗志反下同</hi>吉也<hi>郭京王昭素皆謂誤増也字非</hi>比輔也下順從也原筮<lb/>
元永貞无咎以剛中也不寧方來上下應也後夫㓙其<lb/>
道窮也<lb/>
小畜柔得位而上下應之曰小畜健而㢲剛中而志行<lb/>
乃亨密雲不雨尚往也自我西郊施未行也<lb/>
履柔履剛也說<hi>音兊</hi>而應乎乾是以履虎尾不咥人亨剛<lb/>
中正履帝位而不疚<hi>陸績本作疾</hi>光明也<lb/>
<pb n="3b"/>
泰小往大來吉亨則是天地交而萬物通也上下交而<lb/>
其志同也内陽而外陰内健而外順内君子而外小人<lb/>
君子道長<hi>丁丈反</hi>小人道消也<lb/>
否<hi>備鄙反</hi>之匪人不利君子貞大往小來則是天地不交<lb/>
而萬物不通也上下不交而天下无邦也内陰而外陽<lb/>
内柔而外剛内小人而外君子小人道長<hi>丁丈反</hi>君子道<lb/>
消也<lb/>
同人柔得位得中而應乎乾曰同人同人曰同人于野<lb/>
<pb n="4a"/>
亨利涉大川乾行也文明以健中正而應君子正也唯<lb/>
君子為能通天下之志<lb/>
大有柔得尊位大中而上下應之曰大有其德剛健而<lb/>
文明應乎天而時行是以元亨<lb/>
謙亨天道下濟而光明地道卑而上行天道虧<hi>馬融本作毁</hi>
盈而益謙地道變盈而流謙鬼神害盈而福<hi>京房本作富後漢劉修碑同</hi>謙人道惡<hi>烏路/反</hi>盈而好<hi>呼報反</hi>謙謙尊而光卑而不可<lb/>
踰君子之終也<lb/>
<pb n="4b"/>
豫剛應而志行順以動豫豫順以動故天地如之而况<lb/>
建侯行師乎天地以順動故日月不過而四時不忒<hi>京房本作貣</hi>聖人以順動則刑罰清而民服豫之時義大矣哉<lb/>
<hi>言時義大矣哉者凡四卦豫遯姤旅</hi>
隨剛來而下柔動而說<hi>音恱</hi>隨大亨<hi>句古一本有利字舉正同</hi>貞无咎<lb/>
而天下隨時<hi>王肅本作之鄒德漙云古篆之為㞢時為峕葢傳者誤也今不從</hi>隨時之<lb/>
<hi>王肅本作之時鄒云此又因上文之誤而誤今不從</hi>義大矣哉<lb/>
蠱剛上而柔下㢲而止蠱蠱元亨而天下治也利涉大<lb/>
<pb n="5a"/>
川往有事也先甲三日後甲三日終則有始天行也<lb/>
臨剛浸而長<hi>丁丈反</hi>說<hi>音恱</hi>而順剛中而應大亨以正天之<lb/>
道也至于八月有㓙消不久也<lb/>
大觀在上順而㢲中正以觀天下觀盥而不薦有孚顒<lb/>
若下觀而化也觀天之神道而四時不忒聖人以<hi>陸德明本无以字</hi>神道設教而天下服矣<lb/>
頥中有物曰噬㗐噬㗐而亨剛柔分動而明雷電合而<lb/>
章柔得中而上行雖不當位利用獄也<lb/>
<pb n="5b"/>
賁亨柔來而文剛故亨分剛上而文柔故小利有攸徃<lb/>
<hi>郭京舉正據王弼本有剛柔交錯四字</hi>天文也文明以止人文也觀乎天<lb/>
文以察時變觀乎人文以化成天下<lb/>
剝剝<hi>舉正有落字</hi>也柔變剛也不利有攸徃小人長<hi>丁丈反</hi>也<lb/>
順而止之觀象<hi>彖傳言象者三剝鼎小過</hi>也君子尚消息盈虛天行<lb/>
也<lb/>
復亨剛反<hi>句</hi>動而以順行是以出入无疾朋來无咎反<lb/>
復其道七日來復天行也利有攸往剛長<hi>丁丈反</hi>也復其<lb/>
<pb n="6a"/>
見天地之心乎<lb/>
无妄剛自外來而為主于内動而<hi>舉正有愈字</hi>健剛中而應<lb/>
大亨以正天之命也其匪正有眚不利有攸往无妄之<lb/>
往何之矣天命不祐<hi>陸德明本作佑馬融本作右云天不右行</hi>行矣哉<lb/>
大畜剛健篤實<hi>句虞翻如此讀</hi>輝光日新<hi>句鄭𤣥虞翻如此讀</hi>其德剛上<lb/>
而尚賢能止健大正也不家食吉養賢也利涉大川應<lb/>
乎天也<lb/>
頥貞吉養正則吉也觀頥觀其所養也自求口實觀其<lb/>
<pb n="6b"/>
自養也天地養萬物聖人養賢以及萬民頥之時大矣<lb/>
哉<lb/>
大過大者過也棟橈本末弱<hi>古本一作溺</hi>也剛過而中㢲而<lb/>
說<hi>音恱</hi>行利有攸往乃亨大過之時大矣哉<lb/>
習<hi>舉正按王弼本云習字上脫卦名坎字卦首同</hi>坎重<hi>直龍反</hi>險也水流而不盈<lb/>
行險而不失其信維心亨乃以剛中也行有尚往有功<lb/>
也天險不可升也地險山川丘陵也王公設險以守其<lb/>
國險之時用大矣哉<lb/>
<pb n="7a"/>
離麗<hi>古作丽說文作䕻</hi>也日月麗乎天百榖草木麗乎土<hi>王肅本作地</hi>重<hi>直龍反</hi>明以麗乎正乃化成天下柔麗乎中正故亨<lb/>
是以畜牝牛吉也<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古周易訂詁卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>表記集傳</head>
    <p>
<pb n="1a"/>
欽定四庫全書　　　　　經部四<lb/>
　表記集傳　　　　　　禮類三<hi>禮記之屬</hi>
　　提要<lb/>
　　　　<hi>臣</hi>等謹案表記集傳二卷明黄道周撰道周<lb/>
　　　　有三易洞璣别著錄是書亦在經筵日纂輯<lb/>
　　　　進呈其自序以為古者窺測天地日月皆先<lb/>
　　　　立表為表記之所由名夫古者制字表裏皆<lb/>
　　　　從衣謂衣之著於外者人之言行猶衣之章<lb/>
<pb n="1b"/>
　　　　身鄭康成云以其記君子之徳見於儀表者<lb/>
　　　　是為本義必取義於八尺之表測土深正日<lb/>
　　　　景以御遠近髙深反屬濶遠又表記一篇古<lb/>
　　　　注約分九節正義曰稱子言之凡有八所皇<lb/>
　　　　氏云皆是發端起義記者詳之故稱子言之<lb/>
　　　　若於子言之下更廣開其事或曲説其理則<lb/>
　　　　直稱子曰今檢上文體例或如皇氏之言今<lb/>
　　　　依用之故於諸節脈絡相承處必詳記之如<lb/>
<pb n="2a"/>
　　　　云此經又廣明恭敬之事又云此一節總明<lb/>
　　　　仁義之事又云自此以下至某句更廣明仁<lb/>
　　　　義之道前儒説經於章段離合之間其慎如<lb/>
　　　　此陳澔不用注疏次第强分四十餘章後來<lb/>
　　　　説經者皆譏其失今乃約之為三十六章皆<lb/>
　　　　古訓所未有更於説經之法有乖其解首節<lb/>
　　　　云易與詩隱而顯書不矜而莊春秋不厲而<lb/>
　　　　威禮樂不言而信更屬强分葢道周此書亦<lb/>
<pb n="2b"/>
　　　　全引春秋解之故曰坊表二記不專為春秋<lb/>
　　　　而以春秋發其條例則百世而下有所稽測<lb/>
　　　　得其晷影夫坊記一篇如曰以此坊氏諸侯<lb/>
　　　　猶有畔者又云以此示民民猶争利而忘義<lb/>
　　　　又云以此坊民諸侯猶有薨而不葬者其通<lb/>
　　　　於春秋初無事强合至表記篇則多言君子<lb/>
　　　　恭敬仁義之徳而必以春秋證之於經之本<lb/>
　　　　義反荒矣又引韋鼎見王通之事則誤信偽<lb/>
<pb n="3a"/>
　　　　書於考據亦疏而其説春秋互證旁通頗有<lb/>
　　　　發明猶之胡安國春秋傳雖未必盡得經意<lb/>
　　　　特以議論正大因事納規甚有關於世教遂<lb/>
　　　　亦不可廢云乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集説卷十六</head>
    <p>
<pb n="1a"/>
欽定四庫全書<lb/>
　儀禮集説卷十六　　　　元　敖繼公　撰<lb/>
少牢饋食禮第十六<lb/>
　注曰於五禮屬吉禮<lb/>
　繼公謂此篇言大夫祭其祖之禮<lb/>
少牢饋食之禮<hi>少詩照反食音嗣</hi>
　注曰禮將祭祀必先擇牲繫于牢而芻之羊豕曰少<lb/>
　牢<lb/>
<pb n="1b"/>
日用丁己<hi>己音紀</hi>
　注曰内事用柔日必丁己者取其令名自丁寧自改<lb/>
　變皆為謹敬<lb/>
　繼公謂此指筮日之日也所謂諏日者也先諏是日<lb/>
　至其日乃筮<lb/>
筮旬有一日<lb/>
　以丁若己之日而筮旬有一日則所筮之日亦丁若<lb/>
　己可知矣以丁己之日而筮丁巳乃云旬有一日則<lb/>
<pb n="2a"/>
　是并筮日之日而數之也古者數日之法於此可見<lb/>
筮於庿門之外主人朝服西面于門東史朝服左執筮<lb/>
右抽上韇兼與筮執之東面受命于主人<hi>朝並直遥反下朝服並同</hi>
　朝服大夫士以筮之正服也史亦公有司也周官筮<lb/>
　人職中士二人史二人士冠特牲之筮者言筮人此<lb/>
　言史蓋互文也大夫筮亦朝服者降於卜也雜記言<lb/>
　大夫卜宅與𦵏日云占者皮弁又云如筮則占者朝<lb/>
　服是其服異也<lb/>
<pb n="2b"/>
主人曰孝孫某來日丁亥用薦歳事于皇祖伯某以某<lb/>
妃配某氏尚饗<lb/>
　注曰丁未必亥也直舉一日以言之耳禘於太庿禮<lb/>
　曰日用丁亥伯某且字也其仲叔季亦曰仲某叔某<lb/>
　季某某妃某妻也合食曰配某氏若言姜氏子氏也<lb/>
　繼公謂此惟云丁亥特見其一耳必言丁亥者以其<lb/>
　為六丁之末者故設言之也末者且用則其上者可<lb/>
　知矣已日亦宜如之稱其祖字則是指士之為祖者<lb/>
<pb n="3a"/>
　而言亦假設之辭耳大夫祭士之為祖者如此亦所<lb/>
　以明其從生者之爵也其祖禰若為大夫則稱曰某<lb/>
　子聘禮記曰皇考某子是也大夫三庿其常祀自曽<lb/>
　祖而下此辭惟言皇祖者亦見其一耳三庿説見聘<lb/>
　禮<lb/>
史曰諾西面于門西抽下韇左執筮右兼執韇以擊筮<lb/>
　擊筮者為將述命故也不述命則無此儀<lb/>
遂述命曰假爾大筮有常孝孫某來日丁亥用薦歳事<lb/>
<pb n="3b"/>
于皇祖伯某以某妃配某氏尚饗<hi>大音泰</hi>
　注曰重以主人辭告筮也假借也<lb/>
　繼公謂大者尊之之辭假爾大筮謂假借爾大筮之<lb/>
　靈以問於神也有常謂其常常如此也言每有疑事<lb/>
　則必問之而不敢專決所以見其敬信之意孝孫某<lb/>
　以下之辭則所謂述命也<lb/>
乃釋韇立筮<lb/>
　立筮而又在門西皆大夫之禮異者也<lb/>
<pb n="4a"/>
卦者在左坐卦以木卒筮乃書卦于木示主人乃退占<lb/>
　注曰卦者史之屬也卦以木者每一爻畫地以識之<lb/>
　六爻備書於板史受以示主人退占東面旅占之<lb/>
　繼公謂此卦者坐亦與筮者相變也上木畫地者也<lb/>
　下木板也退退于其位也不言其位亦西方東面可<lb/>
　知此占者亦當三人也大夫庿門外之位其有司之<lb/>
　西方東面者惟此耳蓋筮者有事於神故不為大夫<lb/>
　而變位也<lb/>
<pb n="4b"/>
吉則史韇筮史兼執筮與卦以告于主人占曰從<lb/>
　既筮又釋筮于所筮之處至是乃就而韇之也韇筮<lb/>
　而兼與卦執之以告此亦與士禮異者也<lb/>
乃官戒宗人命滌宰命為酒乃退<lb/>
　注曰滌溉濯祭器埽除宗庿<lb/>
　繼公謂官戒謂某官戒某人以某事也宰宗人乃官<lb/>
　之尊者故見其所命者以明之有司羣執事之位當<lb/>
　在門東東上大夫之宗人亦私人為之自此以下諸<lb/>
<pb n="5a"/>
　官司馬之屬皆放此<lb/>
若不吉則及逺日又筮日如初<lb/>
　注曰逺日後丁若後已<lb/>
　繼公謂此逺日對筮之日而言即所筮不吉之日也<lb/>
　至此日又筮旬有一日也此文當承占曰從之下欲<lb/>
　終言上事故至是乃見之<lb/>
　　　　右筮日<lb/>
宿<lb/>
<pb n="5b"/>
　宿謂宿賔以下也是亦官宿之大夫於助祭之賔為<lb/>
　踰等故不親宿此宿當在宿尸之後言於此者為下<lb/>
　文節也<lb/>
前宿一日宿戒尸<lb/>
　宿戒尸者凡可為尸者皆宿戒之為將筮也此宿戒<lb/>
　蓋亦使人為之尸未筮則未成其尊宿前一日又宿<lb/>
　戒尸亦尊者之禮異也<lb/>
明日朝筮尸如筮日之禮命曰孝孫某來日丁亥用薦<lb/>
<pb n="6a"/>
歳事于皇祖伯某以某妃配某氏以某之某為尸尚饗<lb/>
筮卦占如初<hi>朝如字</hi>
　不前期三日而筮尸未詳此筮日筮尸之辭皆不言<lb/>
　筮之亦與士異<lb/>
吉則乃遂宿尸祝擯<lb/>
　祝為擯與上篇祝致命之意同<lb/>
主人再拜稽首<lb/>
　不待其許諾而即再拜稽首亦異於士已上之儀當<lb/>
<pb n="6b"/>
　略與特牲同以其有成禮故略之而不言<lb/>
祝告曰孝孫某來日丁亥用薦歳事于皇祖伯某以某<lb/>
妃配某氏敢宿<lb/>
　注曰告尸以主人為此事來宿<lb/>
尸拜許諾主人又再拜稽首主人退尸送揖不拜<lb/>
　主人拜而后致辭故尸答拜而后許諾尸所以答拜<lb/>
　者亦以其未許諾故也主人又拜者所以見其不必<lb/>
　答已尊之又此主人退尸雖不拜送猶揖之凡尸與<lb/>
<pb n="7a"/>
　主人為禮於其家者皆變於賔主之儀<lb/>
若不吉則遂改筮尸<lb/>
　所改筮者嗣户也此所筮者若又不吉則直以其次<lb/>
　者為尸不復筮與筮日之意同<lb/>
　　　　右筮尸宿尸<lb/>
既宿尸反為期于庿門之外<lb/>
　注曰期祭期也言既宿尸反為期明大夫尊宿尸而<lb/>
　已其為賔及執事者使人宿之<lb/>
<pb n="7b"/>
　繼公謂既宿尸反而為期是其事相繼而不必至夕<lb/>
　也然則曏所宿者皆不在可知大夫宿與為期同日<lb/>
　此時又未有賔皆大夫禮異者也<lb/>
主人門東南面<lb/>
　主人門東南面有司羣執事之位北面大夫宜鄉之<lb/>
　亦大夫禮異也<lb/>
宗人朝服北面曰請祭期主人曰比於子<hi>比略志反</hi>
　注曰比次早晏在於子也<lb/>
<pb n="8a"/>
宗人曰旦明行事主人曰諾<lb/>
　注曰旦明旦日質明<lb/>
乃退<lb/>
　惟云乃退是主人不送也下篇云衆賔出主人拜送<lb/>
　于庿門外此退而不送則衆賔不在可知既退有司<lb/>
　乃宿賔<lb/>
　　　　右為期<lb/>
明日主人朝服即位于庿門之外東方南面宰宗人西<lb/>
<pb n="8b"/>
面北上牲北首東上司馬刲羊司士擊豕宗人告備乃<lb/>
退<hi>刲苦圭反</hi>
　注曰刲擊皆謂殺之此實既告備乃殺之文互者省<lb/>
　也<lb/>
　繼公謂東方視殺之位亦宜當塾少南此異宰宗人<lb/>
　之位亦與特牲異宗祝之位者同意牲亦當在東方<lb/>
　少南有司牽羊豕則束之而東足也乃退謂主人<lb/>
　　　　右視殺<lb/>
<pb n="9a"/>
雍人摡鼎匕俎于雍爨雍爨在門東南北上<lb/>
　注曰雍爨羊豕魚腊竈也<lb/>
　繼公謂摡猶拭也既筮日而宗人命滌則有司於祭<lb/>
　器皆已濯之矣故至此但摡之為去塵也鼎匕俎皆<lb/>
　牲器故雍人摡之於雍爨之上以其類也下文摡甑<lb/>
　甗匕敦于廪爨其義亦然雍人見公食禮<lb/>
廪人摡甑甗匕與敦于廩爨廪爨在雍爨之北<hi>甑于孕反甗魚展反敦音對下並同</hi>
<pb n="9b"/>
　注曰匕所以匕黍稷者也<lb/>
　䟽曰冬官陶人職云甗實二鬴厚半寸脣寸甑實二<lb/>
　鬴厚半寸脣寸七穿<lb/>
　繼公謂廪人與雍人對言則是掌為饎之事者也甗<lb/>
　如甑盖有底而無孔所以盛米也與甑則炊之匕則<lb/>
　出之此四器與鼎匕俎皆陳于外故雍人廪人分摡<lb/>
　之廪爨亦北上<lb/>
司宫摡豆籩勺爵觚觶几洗篚于東堂下勺爵觚觶實<lb/>
<pb n="10a"/>
于篚卒摡饌豆籩與篚于房中放于西方設洗于阼階<lb/>
東南當東榮<hi>放方往反</hi>
　司宫主陳設此器故俱摡之勺爵觚觶摡之則隨實<lb/>
　于篚不待其卒摡也勺亦實于篚者為將洗之饌之<lb/>
　蓋於北堂放于西方以次而西也下篚亦饌于房以<lb/>
　俟事至而設之不言陳几之處未詳其所特牲禮几<lb/>
　席陳于西堂<lb/>
　　　　右摡器<lb/>
<pb n="10b"/>
羹定雍人陳鼎五三鼎在羊鑊之西二鼎在豕鑊之西<lb/>
　三鼎羊魚腊二鼎豕與膚膚鼎亦在豕鑊西者以膚<lb/>
　在豕鑊故也魚腊自有鑊未升之時其鼎乃從羊者<lb/>
　以膚鼎從豕之故而為之也蓋此鑊四而鼎五若鼎<lb/>
　各從其鑊則豕鑊西之鼎二羊鑊西之鼎一嫌其輕<lb/>
　重失次故以魚腊之鼎從羊見其尊也不云爨而云<lb/>
　鑊據鼎實之所從出者而言是篇獨著鑊西之鼎位<lb/>
　以其異也士禮三鼎無嫌故不見之<lb/>
<pb n="11a"/>
司馬升羊右胖髀不升肩臂臑膊骼正脊一脡脊一横<lb/>
脊一短脅一正脅一代脅一皆二骨以並腸三胃三舉<lb/>
肺一祭肺三實于一鼎<hi>膊音純與肫同脡他頂反</hi>
　注曰肩臂臑肱骨也膊骼股骨也脊從前為正脅旁<lb/>
　中為正祭肺三為尸主人主婦<lb/>
　繼公謂升謂升於鼎也牲體盡在鑊惟神之俎實升<lb/>
　於鼎其餘則皆自鑊升於俎也正脊之屬用二骨乃<lb/>
　皆云一者則是但以其名相别耳不繫其骨之多寡<lb/>
<pb n="11b"/>
　也脊先前脅先後亦禮貴相變也腸三胃三者少牢<lb/>
　之俎五而已腸胃不得别俎故但附於其牲也附於<lb/>
　其牲則其數貶焉而止於三亦如特牲豕俎膚三之<lb/>
　意也大夫或用大牢而俎若九若七則腸胃别俎得<lb/>
　充其數此制於公食大夫禮見之<lb/>
司士升豕右胖髀不升肩臂臑膊骼正脊一脡脊一横<lb/>
脊一短脅一正脅一代脅一皆二骨以並舉肺一祭肺<lb/>
三實于一鼎<lb/>
<pb n="12a"/>
　此與上經升羊者皆出自鑊而入于鼎其文之序則<lb/>
　始於肩終於肺與下經之出於鼎而載於俎者同以<lb/>
　其出入先後之節攷之似正相反然則此所云者但<lb/>
　據其已在鼎者上下之次而言非謂入鼎之序亦然<lb/>
　也蓋與下經之文雖同而意則異矣<lb/>
雍人倫膚九實于一鼎<lb/>
　注曰倫擇也膚脅革肉擇之取美者<lb/>
　繼公謂膚九者與其牲異鼎不視腸胃故得充其數<lb/>
<pb n="12b"/>
　焉司士不倫膚以其卑也先魚腊實之者與牲體同<lb/>
　鑊宜因便也既實則遷之於腊爨之西南<lb/>
司士又升魚腊魚十有五而鼎腊一純而鼎腊用麋<lb/>
　云又升則司士即曏之升豕者也然則此時亦先升<lb/>
　魚後升腊與鼎謂實于一鼎也牲一胖而腊一純亦<lb/>
　大夫禮異也不言髀不升可知也每於將升之時則<lb/>
　舉鼎以就其鑊西他篇言腊者皆不言其物而此云<lb/>
　用麋者經特於此見之乎<lb/>
<pb n="13a"/>
卒脀皆設扄鼏乃舉陳鼎于庿門之外東方北面北上<lb/>
　陳於東方亦當塾少南曏不陳於此亦異於士<lb/>
司宫尊兩甒于房户之間同棜皆有冪甒有𤣥酒<lb/>
　棜即所謂棜禁也惟言棜文省耳設尊即加冪者甒<lb/>
　其無蓋與<lb/>
司宫設罍水于洗東有枓設篚于洗西南肆<hi>枓音主</hi>
　注曰枓㪺水器也<lb/>
　繼公謂枓者沃盥與洗用之加于罍上經言罍水者<lb/>
<pb n="13b"/>
　惟此與大射燕禮耳然則士之水器其異於此乎凡<lb/>
　沃洗及盥于洗者皆用枓經特於此見之<lb/>
改饌豆籩于房中南面如饋之設實豆籩之實<lb/>
　注曰改更也如饋之設如其陳之左右也饋設東面<lb/>
　繼公謂改饌乃就而實之大夫禮異也此亦司宫主<lb/>
　為之　案注云饋設東面以見其異者此耳<lb/>
小祝設槃匜與簞巾于西階東<lb/>
　其設如士虞禮惟異處耳<lb/>
<pb n="14a"/>
主人朝服即位于阼階東西面<lb/>
　更言朝服者嫌祭服或異於前也阼階東亦直東序<lb/>
　後放此主人既視殺而退至是乃出立于其位也<lb/>
司宫筵于奥祝設几于筵上右之<lb/>
　司宫不設几以祝接神宜使其為尊者公食大夫禮<lb/>
　司宫設几<lb/>
　　　　右實鼎陳設器饌即位<lb/>
主人出迎鼎除鼏士盥舉鼎主人先入<lb/>
<pb n="14b"/>
　注曰道之也主人不盥不舉<lb/>
　繼公謂主人未入室而先迎鼎且不舉亦大夫禮異<lb/>
　也除鼎示有事也士盥於外<lb/>
司宫取二勺于篚洗之兼執以升乃啓二尊之蓋冪奠<lb/>
于棜上加二勺于二尊覆之南枋<hi>覆方服反</hi>
　二尊兩甒也蓋冪蓋尊之冪也此時即徹冪而加勺<lb/>
　亦變於士<lb/>
鼎序入雍正執一匕以從雍府執四匕以從司士合執<lb/>
<pb n="15a"/>
二俎以從司士賛者二人皆合執二俎以相從入<hi>相如字</hi>
　雍正雍人之長府其佐也匕先俎後變於君禮也賛<lb/>
　者二人故云相從嫌並行也<lb/>
陳鼎于東方當序南于洗西皆西面北上膚為下匕皆<lb/>
加于鼎東枋<lb/>
　注曰南于洗西陳于洗西南<lb/>
　繼公謂膚為下陳鼎于外之時則然矣見於此者蓋<lb/>
　要終言之必言膚為下者以其出於豕且與之同鑊<lb/>
<pb n="15b"/>
　嫌宜在魚腊上也加匕東枋便匕者之執也既錯鼎<lb/>
　加匕則右人及執匕者退惟左人待載<lb/>
俎皆設于鼎西西肆肵俎在羊俎之北亦西肆<lb/>
　注曰肵俎在北將先載也異其設文不當鼎<lb/>
　繼公謂後言肵俎亦以設在後也執俎者既設俎乃<lb/>
　退<lb/>
宗人遣賔就主人皆盥于洗長匕<hi>長知丈反</hi>
　注曰主人不匕言就主人者明親臨之<lb/>
<pb n="16a"/>
　繼公謂此所遣者二佐食三司士也云賔者省文耳<lb/>
　此佐食賔也司士私人也就主人謂立于主人之南<lb/>
　西面也既乃序盥復位乃序進匕也云長匕則匕者<lb/>
　亦有先後矣此禮舉者匕者異人亦大夫禮異<lb/>
佐食上利升牢心舌載于肵俎心皆安下切上午割勿<lb/>
沒其載于肵俎末在上舌皆切本末亦午割勿沒其載<lb/>
于肵横之皆如初為之于爨也<lb/>
　注曰牢羊豕也安平也平割其下於載便也午割使<lb/>
<pb n="16b"/>
　可絶也勿沒為其分散也今文切皆為刌<lb/>
　䟽曰皆者皆羊豕羊豕皆有心舌也案特牲記云肵<lb/>
　俎心舌皆去本末午割之實于牲鼎載心立舌縮俎<lb/>
　即是未入鼎時則制此心舌然也既未入鼎先制之<lb/>
　是為之于爨也<lb/>
　繼公謂此羊豕之心舌蓋俱在羊鼎故惟上利升之<lb/>
　勿沒者不絶其中央也必切上下本末者欲其整也<lb/>
　特牲記云舌縮俎此云横之蓋於俎為縮於載者為<lb/>
<pb n="17a"/>
　横然則肵俎亦有執之以載者明矣皆如初為之於<lb/>
　爨者言此切割之制與為之於爨之時無以異也心<lb/>
　舌載於俎皆二以並羊左而豕右與此載者蓋南面<lb/>
　<hi>以羊俎在其南也</hi>
佐食遷肵俎于阼階西西縮乃反<lb/>
　肵俎既載則執俎者以錯于故處而佐食遷之也西<lb/>
　縮猶西肆<lb/>
佐食二人上利升羊載右胖髀不升肩臂臑膊骼正脊<lb/>
<pb n="17b"/>
一脡脊一横脊一短脅一正脅一代脅一皆二骨以並<lb/>
腸三胃三長皆及俎拒舉肺一長終肺祭肺三皆切肩<lb/>
臂臑膊骼在兩端脊脅肺肩在上<lb/>
　䟽曰云肩臂臑膊骼在兩端脊脅肺肩在上者此是<lb/>
　在俎之次俎有上下猶牲體之有前後故肩臂臑在<lb/>
　上端膊骼在下端脊脅肺在中其載之次序肩臂臑<lb/>
　正脊脡脊横脊代脅長脅短脅肺腸胃膊骼也<lb/>
　繼公謂此先言其出於鼎之序後言其載於俎之次<lb/>
<pb n="18a"/>
　也出於鼎者其序如此則其在鼎上下之次亦可見<lb/>
　矣拒未詳脊脅肺不言腸胃可知也或曰肺上當有<lb/>
　腸胃二字文脱耳凡吉禮之大牲其俎實體骨之名<lb/>
　與其出鼎及載之次見於此<lb/>
下利升豕其載如羊無腸胃體其載于俎皆進下<lb/>
　注曰進下變於食生也鄉飲酒禮進腠羊次其體豕<lb/>
　言進下互相見<lb/>
　繼公謂進下謂以每體之下鄉神位也載時則但為<lb/>
<pb n="18b"/>
　鄉俎之右耳<lb/>
司士三人升魚腊膚<lb/>
　升之每俎異人亦變於初也<lb/>
魚用鮒十有五而俎縮載右首進腴<lb/>
　注曰右首進腴亦變於食生也<lb/>
　繼公謂縮載謂載而縮俎也右首據載者視之而言<lb/>
　也魚之進腴猶牲之進下也魚以腴為下鬐為上右<lb/>
　首而進腴則亦寢右矣士䘮奠用食生之禮其魚則<lb/>
<pb n="19a"/>
　左首進鬐與此異又䘮奠魚九而為三列此其列亦<lb/>
　三而每列用五與<lb/>
腊一純而俎亦進下肩在上<lb/>
　注曰如羊豕<lb/>
　繼公謂腊一純而俎則肩臂臑膊骼各二而脊脅之<lb/>
　數亦倍於牲其載之次左右股肱皆二體以並而右<lb/>
　為上凡腊之體骨及載亦見於此<lb/>
膚九而俎亦横載革順<lb/>
<pb n="19b"/>
　注曰列載於俎令其皮相順亦者亦其骨體<lb/>
　繼公謂上俎云進下即横載也故此亦之横載者載<lb/>
　而横於俎也<lb/>
　　　　右陳鼎匕載俎<lb/>
卒脀祝盥于洗升自西階主人盥升自阼階祝先入南<lb/>
面主人從户内西面<lb/>
　祝先升亦大夫禮異也祝南面負墉<lb/>
主婦被緆衣侈袂薦自東房韭菹醓醢坐奠于筵前主<lb/>
<pb n="20a"/>
婦賛者一人亦被緆衣侈袂執葵菹蠃醢以授主婦主<lb/>
婦不興遂受陪設于東韭菹在南葵菹在北主婦興入<lb/>
于房<hi>緆並音彖蠃音螺</hi>
　被如被袗衣之被謂衣之也緆皆當作縁字之誤也<lb/>
　縁褖通内司服曰縁衣素沙是也内子祭服縁衣而<lb/>
　又侈其袂焉所以甚别於士妻之祭服也卿大夫之<lb/>
　妻展衣為上褖衣次之此自祭於家故服其次者辟<lb/>
　助祭於公也不言首飾其亦纚笄與賛者亦被褖衣<lb/>
<pb n="20b"/>
　侈袂婦人助祭者其服宜與主婦同亦如賔客之皆<lb/>
　朝服也然則雖非内子其衣亦得侈袂矣古者男女<lb/>
　吉凶之衣其袂二尺二寸袪一尺二寸此制之正也<lb/>
　侈袂之度則未詳主婦賛者云一人見其數止於此耳<lb/>
　以授主婦坐授之也故主婦不興上不言主婦之位<lb/>
　此不言盥如特牲可知大夫尊亦得用朝事之豆籩<lb/>
　乃於此禮惟用其二豆者逺下君禮也國君之豆籩<lb/>
　惟所用之而皆自其上者始<lb/>
<pb n="21a"/>
佐食上利執羊俎下利執豕俎司士三人執魚腊膚俎<lb/>
序升自西階相從入<lb/>
　此執俎皆匕者也不使載者設之亦大夫祭禮異也<lb/>
設俎羊在豆東豕亞其北魚在羊東腊在豕東特膚當<lb/>
俎北端<lb/>
　當豕俎北端乃云特者明不與之為列也<lb/>
主婦自東房執一金敦黍有蓋坐設于羊俎之南婦賛<lb/>
者執敦稷以授主婦主婦興受坐設于魚俎南又興受<lb/>
<pb n="21b"/>
賛者敦黍坐設于稷南又興受賛者敦稷坐設于黍南<lb/>
敦皆南首主婦興入于房<lb/>
　金敦以金飾之也四敦皆然特見其一耳婦賛者即<lb/>
　主婦賛者一人也不言主省文也後放此以授主婦<lb/>
　立授之也故主婦興受敦與受豆籩不同禮貴相變<lb/>
　也其後二敦則婦人賛者執以立于户外婦賛者一<lb/>
　一反之以授于主婦蓋婦賛者惟一人而已敦南首<lb/>
　是北足也士䘮禮曰敦啓㑹面足敦從設之首足異<lb/>
<pb n="22a"/>
　鄉蓋有所象也但其制則不可得而攷矣執敦者面<lb/>
　足而此設之南首則是設敦者亦鄉席為之如設豆<lb/>
　之面位矣<lb/>
祝酌奠遂命佐食啓㑹佐食啓㑹蓋二以重設于敦南<lb/>
<hi>重直容反</hi>
　注曰特牲饋食禮曰祝洗酌奠重累之<lb/>
　繼公謂已酌奠即奠之於韭菹之南而東當所設㑹<lb/>
　之西此文省也設于敦南郤而設于其南兩敦之南<lb/>
<pb n="22b"/>
　也云㑹復云蓋以明㑹之為蓋也<lb/>
主人西面祝在左主人再拜稽首祝祝曰孝孫某敢用<lb/>
柔毛剛鬛嘉薦普淖用薦歳事于皇祖伯某以某妃配<lb/>
某氏尚饗主人又再拜稽首<hi>祝祝下之又反淖女孝反</hi>
　主人固西面矣復見之者嫌此時或異面也羊曰柔<lb/>
　毛<lb/>
　　　　右設饌祝神<lb/>
祝出迎尸于廟門之外主人降立于阼階東西面祝先<lb/>
<pb n="23a"/>
入門右尸入門左<lb/>
　注曰特牲饋食禮曰尸入主人及賔皆辟位出亦如<lb/>
　之祝入門右者辟尸盥也既則後尸<lb/>
宗人奉槃東面于庭南一宗人奉匜水西面于槃東一<lb/>
宗人奉簞巾南面于槃北乃沃尸盥于槃上卒盥坐奠<lb/>
簞取巾興振之三以授尸坐取簞興以受尸巾<hi>奉並芳勇反</hi>
　注曰庭南没霤<lb/>
　繼公謂庭南於入門左之位為少北於此俟之亦異<lb/>
<pb n="23b"/>
　於士<lb/>
祝延尸尸升自西階入祝從<lb/>
　特牲饋食禮曰尸至于階祝延尸祝從從其升而入<lb/>
　也祝入亦南面<lb/>
主人升自阼階祝先入主人從<lb/>
　上云尸入祝從則祝固已入矣此復云祝先入者明<lb/>
　其先於主人<lb/>
　　　　右尸入<lb/>
<pb n="24a"/>
尸升筵祝主人西面立于户内祝在左<lb/>
　注曰祝從尸尸即席乃卻居主人左<lb/>
　繼公謂在左者當為主人釋妥尸之辭也在左之義<lb/>
　見聘禮<lb/>
祝主人皆拜妥尸尸不言答拜遂坐<lb/>
　注曰尸自此答拜而卒食其間有不啐奠不嘗鉶不<lb/>
　告㫖大夫之禮尸彌尊也<lb/>
　繼公謂云尸不言則妥有辭矣尸於既拜乃坐亦變<lb/>
<pb n="24b"/>
　於士所以升筵而未即坐者以主人尊故也<lb/>
祝反南面<lb/>
　注曰未有事也墮祭爾敦官各肅其職不命<lb/>
　繼公謂妥尸事畢也南面云反以見從尸入時位在<lb/>
　此不饗亦大夫禮異　案注云墮祭亦誤墮宜作授<lb/>
尸取韭菹辯㨎于三豆祭于豆間上佐食取黍稷于四<lb/>
敦下佐食取牢一切肺于俎以授上佐食上佐食兼與<lb/>
黍以授尸尸受同祭于豆祭<hi>辯音徧下並同㨎如悦反</hi>
<pb n="25a"/>
　牢一切肺羊豕各一也言兼與黍而不言稷見其尊<lb/>
　者耳或曰黍下脱一稷字同猶兼也豆祭豆實所祭<lb/>
　之處<lb/>
上佐食舉尸牢肺正脊以授尸上佐食爾上敦黍于筵<lb/>
上右之<lb/>
　注曰右之便尸食也重言上佐食明更起不相因<lb/>
　繼公謂此於所舉者皆繫以尸明其為尸物也肺脊<lb/>
　先食舉之亦明不與他舉同重言上佐食者授舉之<lb/>
<pb n="25b"/>
　後尸有事也不言振祭嚌之文省耳右之蓋當尸前<lb/>
　之南　案注云右之便尸食謂黍在尸右則尸以右<lb/>
　手取之便也<lb/>
主人羞肵俎升自阼階置于膚北<lb/>
　羞進也云升自阼階者嫌進俎者必升自西階故以<lb/>
　明之置亦横設之也<lb/>
上佐食羞兩鉶取一羊鉶于房中坐設于韭菹之南下<lb/>
佐食又取一豕鉶于房中以從上佐食受坐設于羊鉶<lb/>
<pb n="26a"/>
之南皆芼皆有柶尸扱以柶祭羊鉶遂以祭豕鉶嘗羊<lb/>
鉶<lb/>
　注曰芼羊用苦豕用薇皆有滑<lb/>
　繼公謂上佐食受興受之也故下云坐設芼以菜和<lb/>
　物之名祭鉶亦於豆祭也下篇曰以羊鉶之柶扱羊<lb/>
　鉶遂以扱豕鉶祭于豆祭若公食大夫禮用太牢則<lb/>
　祭鉶于上鉶之間與此異<lb/>
食舉<lb/>
<pb n="26b"/>
　特牲饋食禮曰乃食食舉謂一飯則食舉以安之也<lb/>
　士昬禮亦然則此亦當先飯而後食舉也不言乃食<lb/>
　者文有脱漏也<lb/>
三飯上佐食舉尸牢幹尸受振祭嚌之佐食受加于肵<lb/>
上佐食羞胾兩瓦豆有醢亦用瓦豆設于薦豆之北<hi>飯扶晚反下並同</hi>
　注曰設于薦豆之北以其加也四豆亦䋫羊胾在南<lb/>
　豕胾在北<lb/>
<pb n="27a"/>
　繼公謂薦豆兼二列而言也無臐膮其逺别於太牢<lb/>
　之禮與禮用太牢庶羞乃有膷臐膮　案注云羊胾<lb/>
　在南豕胾在北者謂羊在西列之南豕在東列之北<lb/>
　也<lb/>
尸又食食胾上佐食舉尸一魚尸受振祭嚌之佐食受<lb/>
加于肵横之<lb/>
　注曰魚横之者異於肉<lb/>
　繼公謂尸食胾亦異於士横之象其在魚俎也此亦<lb/>
<pb n="27b"/>
　於俎為縮於人為横然則佐食於加物于肵俎之時<lb/>
　其亦西面與賔尸益送之俎皆於羊俎南載之與此<lb/>
　禮同<lb/>
又食上佐食舉尸腊肩尸受振祭嚌之上佐食受加于<lb/>
肵<lb/>
　注曰腊魚皆一舉者少牢二牲略之腊必舉肩以肩<lb/>
　為終也<lb/>
　繼公謂肩右肩也骨體惟肩為尊腊但一舉故即用<lb/>
<pb n="28a"/>
　其尊體也别舉魚腊大夫禮異也此言上佐食受則<lb/>
　前後所謂佐食受者皆其上者也<lb/>
又食上佐食舉尸牢酪如初<lb/>
　注曰如舉幹也<lb/>
又食尸告飽祝西面于主人之南獨侑不拜侑曰皇尸<lb/>
未實侑<lb/>
　注曰實猶飽也祝既侑復反南面<lb/>
　繼公謂侑尸之禮祝固不拜矣乃言之者嫌主人不<lb/>
<pb n="28b"/>
　拜祝獨侑則或當拜也祝獨侑亦與士禮異<lb/>
尸又食上佐食舉尸牢肩尸受振祭嚌之佐食受加于<lb/>
肵<lb/>
　三舉骨體始於幹終於肩亦自卑而尊也此禮或三<lb/>
　飯而舉或一飯二飯而舉又别其魚腊各自為舉數<lb/>
　皆與士異也<lb/>
尸不飯告飽祝西面于主人之南<lb/>
　注曰祝當賛主人辭<lb/>
<pb n="29a"/>
　繼公謂不飯而告飽又變於上<lb/>
主人不言拜侑<lb/>
　祝為之辭故不言也<lb/>
尸又三飯<lb/>
　注曰為祝一飯為主人三飯尊卑之差凡十一飯士<lb/>
　九飯<lb/>
　繼公謂於舉肩之後又三飯為主人加也<lb/>
上佐食受尸牢肺正脊加于肵<lb/>
<pb n="29b"/>
　言受明尸未嘗奠之也特牲禮既舉幹魚尸實舉于<lb/>
　菹豆故食畢佐食自舉加于肵與此禮異佐食亦反<lb/>
　上敦黍于其所經文略也<lb/>
　　　　右尸食<lb/>
主人降洗爵升北面酌酒乃酳尸尸拜受主人拜送<lb/>
　云北面酌酒見凡酌於此者之面位也尊東西設勺<lb/>
　南枋而北面酌之則非酌於此者其面位亦可得而<lb/>
　推矣<lb/>
<pb n="30a"/>
尸祭酒啐酒賔長羞牢肝用俎縮執俎肝亦縮進末鹽<lb/>
在右<hi>長知丈反下並同</hi>
　注曰鹽在肝便尸㨎之<lb/>
　繼公謂此縮執俎者執其左右廉也肝進末即體進<lb/>
　下之意鹽在肝右則羊肝在豕肝之左與祭禮進末<lb/>
　則昬禮之肝從當進本也<lb/>
尸左執爵右兼取肝㨎于俎鹽振祭嚌之加于菹豆卒<lb/>
爵主人拜祝受尸爵尸答拜<lb/>
<pb n="30b"/>
　兼兼羊豕也於尸未受爵而主人拜故祝亦不相爵<lb/>
　皆大夫禮異也下凡與特牲異者皆放此不悉見之<lb/>
　　　　右主人酳尸<lb/>
祝酌授尸尸醋主人主人拜受爵尸答拜主人西面奠<lb/>
爵又拜<hi>醋才各反與酢同下不見之</hi>
　初拜固西面矣此言之者著受爵而反位也主人受<lb/>
　酢而俠拜亦大夫禮異也<lb/>
上佐食取四敦黍稷下佐食取牢一切肺以授上佐食<lb/>
<pb n="31a"/>
上佐食以綏祭<hi>綏當亦作授</hi>
　注曰右受佐食右手受祭於佐食也<lb/>
　繼公謂言坐祭之者凡奠爵拜者執爵興故至此云<lb/>
　坐也<lb/>
祝與二佐食皆出盥于洗入<lb/>
　三人皆為將執所嘏之物而盥敬其事也<lb/>
二佐食各取黍于一敦上佐食兼受摶之以授尸尸執<lb/>
以命祝<lb/>
<pb n="31b"/>
　注曰命祝以嘏辭<lb/>
　繼公謂各取黍上者取于上敦下者取于下敦黍之<lb/>
　上敦在西下敦在東<lb/>
卒命祝祝受以東北面于户西以嘏于主人曰皇尸命<lb/>
工祝承致多福無疆于女孝孫來女孝孫使女受禄于<lb/>
天宜稼于田眉夀萬年勿替引之<hi>女並音汝來如字</hi>
　注曰工官也承猶傳也耕種曰稼勿猶無也替廢也<lb/>
　引長也言無廢止時長如是也<lb/>
<pb n="32a"/>
　繼公謂受受黍也東北面鄉主人于户西者為尸致<lb/>
　嘏宜近尸也來如來禹之來來之者欲其進而受黍<lb/>
　也<lb/>
主人坐奠爵興再拜稽首興受黍坐振祭嚌之詩懐之<lb/>
實于左袂挂于季指執爵以興坐卒爵執爵以興坐奠<lb/>
爵拜尸答拜執爵以興出宰夫以籩受嗇黍主人嘗之<lb/>
納諸内<hi>挂音卦</hi>
　注曰出出户也納猶入也<lb/>
<pb n="32b"/>
　繼公謂云坐奠爵是立聼嘏也興少進受黍復位乃<lb/>
　坐祭嚌之也宰夫受黍主人左執爵乃取而甞之而<lb/>
　納之内謂籩中既嚌之復甞之亦大夫禮異也此嘏<lb/>
　禮詳於特牲者大夫尊尚多儀也<lb/>
　　　　右尸酢主人<lb/>
主人獻祝設席南面祝拜于席上坐受<lb/>
　亦先設席乃酌獻之<lb/>
主人西面答拜<lb/>
<pb n="33a"/>
　答拜即拜送也<lb/>
薦兩豆菹醢<lb/>
　薦者亦宰夫也下篇云主婦獻祝宰夫薦棗糗此宜<lb/>
　如之菹醢謂韭菹醓醢也蓋祝籩以尸之上籩則其<lb/>
　豆亦當以尸之上豆也不賔尸禮主人主婦之薦皆<lb/>
　以韭菹醓醢則此可知矣其設之亦菹在西醢在東<lb/>
佐食設俎牢髀横脊一短脅一腸一胃一膚三魚一横<lb/>
之腊兩髀屬于尻<hi>屬音燭尻苦刀反</hi>
<pb n="33b"/>
　髀右髀也横脊短脅不二骨者俎實已多故此略之<lb/>
　魚横之亦據人而言也其義與加于肵者同牢皆用<lb/>
　右髀腊兩髀不殊皆取尸俎之不用者耳腊亦髀者<lb/>
　與牲並用故體亦放之祝俎一而已乃雜用五俎之<lb/>
　物者見其尊也不賔尸之禮主人主婦俎亦然<lb/>
祝取菹㨎于醢祭于豆間祝祭俎<lb/>
　注曰大夫祝俎無肺祭用膚逺下尸<lb/>
　繼公謂祭俎取膚以祭也亦振祭嚌之既則反之於<lb/>
<pb n="34a"/>
　俎士虞餞尸以乾肉半尹為祭其祭之也振祭嚌之<lb/>
　反之此膚乃俎實異於豆祭不可以置于地其儀當<lb/>
　與乾肉之祭同不言振祭嚌之亦文省耳<lb/>
祭酒啐酒肝牢從祝取肝㨎于鹽振祭嚌之不興加于<lb/>
俎<lb/>
　肝牢當作牢肝俎牲俎也<lb/>
卒爵興<lb/>
　注曰亦如佐食授爵乃興<lb/>
<pb n="34b"/>
主人酌獻上佐食上佐食户内牖東北面拜坐受爵主<lb/>
人西面答拜<lb/>
　取節於牖見其少西於其他之北面拜者也凡室中<lb/>
　北面拜者皆在户牖間其言户西者則近於户言牖<lb/>
　東者則近於牖<lb/>
佐食祭酒卒爵拜坐授爵興<lb/>
　拜蓋衍文祝與佐食皆不拜既爵者逺下尸亦大夫<lb/>
　禮異也佐食興則出立于户外士虞記曰佐食無事<lb/>
<pb n="35a"/>
　則出户負依南面<lb/>
俎設于兩階之間其俎折一膚<lb/>
　下篇獻衆賔以至於私人皆有薦脀佐食在衆賔之<lb/>
　中又有上事不宜貶於私人但有脀而無薦此不云<lb/>
　薦亦似文略也又不賔尸之禮云其獻祝與二佐食<lb/>
　其位其薦脀皆如儐然則此佐食有薦明矣折説見<lb/>
　前篇記<lb/>
主人又獻下佐食亦如之其脀亦設于階間西上亦折<lb/>
<pb n="35b"/>
一膚<lb/>
　卒獻則主人受爵以實于下篚而升復位特牲饋食<lb/>
　禮曰佐食卒角主人受角降反于篚<lb/>
　　　　右主人獻祝及佐食<lb/>
有司賛者取爵于篚以升授主婦賛者于房户<lb/>
　篚下篚也主婦亞獻用下篚之爵豈此時内篚未有<lb/>
　爵與婦人不可以取爵于庭故有司為取之户字誤<lb/>
　若授受於户當言内外西東不宜單言也下篇曰司<lb/>
<pb n="36a"/>
　宫取爵于篚以授婦賛者于房東此户亦當為東與<lb/>
婦賛者受以授主婦主婦洗于房中出酌入户西面拜<lb/>
獻尸<lb/>
　注曰入户西面拜由便也<lb/>
尸拜受主婦主人之北西面拜送爵<lb/>
　注曰此拜於北則上拜於南矣<lb/>
尸祭酒卒爵主婦拜祝受尸爵尸答拜易爵洗酌授尸<lb/>
　尸不啐而卒爵為無從也易爵易于下篚也醋而易<lb/>
<pb n="36b"/>
　爵亦内子禮異也下篚在洗西故因易爵而洗之也<lb/>
　凡尸酢不洗賔尸乃或有之<lb/>
主婦拜受爵尸答拜<lb/>
　主婦受酢不夾爵拜亦變於不賔尸之禮<lb/>
上佐食綏祭主婦西面于主人之北受祭祭之其綏祭<lb/>
如主人之禮不嘏卒爵拜尸答拜<lb/>
　注曰不嘏夫婦一體<lb/>
　繼公謂綏亦當作授其授祭謂所取及相授者也士<lb/>
<pb n="37a"/>
　妻撫祭内子受祭又有于房于室之異皆相變也主<lb/>
　婦既祭又祭酒乃卒爵下篇曰主婦立卒爵執爵拜<lb/>
主婦以爵出賛者受易爵于篚以授主婦于房中<lb/>
　注曰賛者有司賛者也<lb/>
　繼公謂賛者與主婦親授受亦變於初此易爵于下<lb/>
　篚則内篚初無爵明矣易爵于下篚乃不洗者辟祝<lb/>
　為尸易爵之禮也<lb/>
　　　　右主婦獻尸尸酢<lb/>
<pb n="37b"/>
主婦洗酌獻祝祝拜坐受爵主婦答拜于主人之北卒<lb/>
爵不興坐授主婦<lb/>
　主婦必洗者為賛者終其事也獻祝可以不洗<lb/>
主婦受酌獻上佐食于户内佐食北面拜坐受爵主婦<lb/>
西面答拜祭酒卒爵坐授主婦主婦獻下佐食亦如之<lb/>
主婦受爵以入于房<lb/>
　注曰不言拜于主人之北可知也爵奠于内篚<lb/>
　繼公謂上云主人之北此云西面上云不興此云祭<lb/>
<pb n="38a"/>
　酒皆互見也<lb/>
　　　　右主婦獻祝佐食<lb/>
賔長洗爵獻于尸尸拜受爵賔户西北面拜送爵尸祭<lb/>
酒卒爵賔拜祝受尸爵尸答拜祝酌授尸賔拜受爵尸<lb/>
拜送爵賔坐奠爵遂拜執爵以興坐祭遂飲卒爵執爵<lb/>
以興坐奠爵拜尸答拜<lb/>
　賔受酢而俠拜與夫奠爵拜執爵興之類皆放主人<lb/>
　事尸之禮為之<lb/>
<pb n="38b"/>
　　　　右賔獻尸尸酢<lb/>
賔酌獻祝祝拜坐受爵賔北面答拜祝祭酒啐酒奠爵<lb/>
于其筵前<lb/>
　不卒爵故啐而奠之筵前席南也蓋北面奠之奠於<lb/>
　此者明其與他奠爵之禮異祝不卒爵又不及佐食<lb/>
　蓋放不賔尸末獻之儀也<lb/>
　　　　右賔獻祝<lb/>
主人出立于阼階上西面祝出立于西階上東面祝告<lb/>
<pb n="39a"/>
曰利成<lb/>
　階上亦皆序内也<lb/>
祝入尸謖主人降立于阼階東西面祝先尸從遂出于<lb/>
庿門<lb/>
　祝先先尸而行也其出户降階及門之時亦皆鄉尸<lb/>
　而還略如士虞記所云也尸出庿門祝宜告以主人<lb/>
　將有事則尸於門外次中俟之士冠禮曰請醴賔賔<lb/>
　就次<lb/>
<pb n="39b"/>
祝反復位于室中主人亦入于室復位祝命佐食徹肵<lb/>
俎降設于堂下阼階南<hi>徹直列反</hi>
　徹肵俎不出門示將賔尸之意也不賔尸之禮尸出<lb/>
　則佐食出尸俎于庿門外有司受歸之肵俎而以賔<lb/>
　尸者賔尸之俎宜俱用尊體肵俎有肩骼之屬在焉<lb/>
　不得不於是乎取之也終以歸尸故無嫌佐食亦上<lb/>
　佐食也阼階南近於曏者所升之處也<lb/>
　　　　右尸出祭禮畢<lb/>
<pb n="40a"/>
司宫設對席乃四人𧃊上佐食盥升下佐食對之賔長<lb/>
二人備<lb/>
　注曰備四人餕也三餕亦盥升<lb/>
　繼公謂賔長二人謂長賔及衆賔長也此佐食皆異<lb/>
　姓也故可使賔長對之　案注知三餕亦盥升者以<lb/>
　特牲禮舉奠及長兄弟盥而推之也<lb/>
司士進一敦黍于上佐食又進一敦黍于下佐食皆右<lb/>
之于席上<lb/>
<pb n="40b"/>
　注曰右之者東面在南西面在北<lb/>
資黍于羊俎兩端兩下是餕<lb/>
　注曰資猶減也減置于羊俎兩端則一賔長在上佐<lb/>
　食之北一賔長在下佐食之南<lb/>
　繼公謂資字未詳兩端當肩骼之處也羊俎兩端其<lb/>
　於兩下亦皆為右兩下是餕謂二賔長以此黍餕也<lb/>
　餕主於二佐食故以二賔長為兩下<lb/>
司士乃辯舉𧃊者皆祭黍祭舉<lb/>
<pb n="41a"/>
　辯舉舉膚以授四人膚即在特俎者<lb/>
主人西面三拜𧃊者𧃊者奠舉于俎皆答拜皆反取舉<lb/>
　注曰三拜旅之也<lb/>
　繼公謂西面於其位也言此者明其不為二人西面<lb/>
　而易位拜之也奠舉于俎亦各於其所近者與皆答<lb/>
　拜答一拜也𧃊者答拜無異文則是西面者亦西面<lb/>
　拜矣反取舉復取舉于俎也言反者為其曏者亦在<lb/>
　手也<lb/>
<pb n="41b"/>
司士進一鉶于上𧃊又進一鉶于次𧃊又進二豆湇於<lb/>
兩下乃皆食食舉<lb/>
　兩下資黍於俎又有湇無鉶皆下立𧃊者也此二佐<lb/>
　食衆賔也兩下賔長也𧃊則佐食反尊於賔長者以<lb/>
　其勞於室事故報禮特重焉祝不𧃊者接神職尊不<lb/>
　敢使之𧃊也二鉶上𧃊羊下𧃊豕然則二豆湇亦羊<lb/>
　豕各一與<lb/>
卒食主人洗一爵升酌以授上𧃊賛者洗三爵酌主人<lb/>
<pb n="42a"/>
授于户内以授次𧃊若是以辯皆不拜受爵主人西面<lb/>
三拜𧃊者𧃊者奠爵皆答拜皆祭酒卒爵奠爵皆拜主<lb/>
人答一拜<lb/>
　賛者蓋亦宰夫也每於將酌乃洗爵云洗三爵緫言<lb/>
　之耳若是謂酌受授也辯及于兩下也皆不拜受爵<lb/>
　者人多重勞主人一一答之也𧃊者奠爵拜亦與士<lb/>
　異答一拜卒爵禮輕可以略特牲二人𧃊其禮亦然<lb/>
　凡大夫士之禮其答卒爵拜者皆一拜也乃見之者<lb/>
<pb n="42b"/>
　嫌人多或旅之也<lb/>
𧃊者三人興出<lb/>
　注曰出降反其賔位<lb/>
　繼公謂不執爵以出統於上𧃊也<lb/>
上𧃊止主人受上𧃊爵酌以醋于户内西面坐奠爵拜<lb/>
上𧃊答拜<lb/>
　注曰主人自醋者上𧃊獨止當尸位尊不酌也<lb/>
坐祭酒啐酒<lb/>
<pb n="43a"/>
　主人啐酒者為聼嘏凡既祭酒而未得即卒爵者必<lb/>
　啐酒<lb/>
上𧃊親嘏曰主人受祭之福胡夀保建家室<lb/>
　上𧃊親嘏且不用黍惟以辭别於尸也胡如胡福之<lb/>
　胡<lb/>
主人興坐奠爵拜執爵以興坐卒爵拜<lb/>
　重嘏故其禮盛至是乃云主人興是坐而聼嘏也亦<lb/>
　殺於尸<lb/>
<pb n="43b"/>
上𧃊答拜上𧃊興出主人送乃退<lb/>
　云上𧃊興出則是不受主人爵也主人奠爵上𧃊不<lb/>
　受示禮有終且為有司將徹之也出亦謂出户送謂<lb/>
　送之於户外退者上𧃊退立于賔位也賔以出為退<lb/>
　主人以入為退<lb/>
　　　　右𧃊<lb/>
　<lb/>
　儀禮集説卷十六<lb/>
<pb n="44a"/>
正誤<lb/>
長匕<lb/>
　鄭本匕作朼今亦從古文作匕<lb/>
緆衣<lb/>
　鄭本緆作錫注曰今文錫為緆繼公謂錫緆二字皆<lb/>
　誤而緆於縁為差近故但取其近者<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集説卷十</head>
    <p>
<pb n="1a"/>
欽定四庫全書<lb/>
　儀禮集説卷十　　　　　元　敖繼公　撰<lb/>
覲禮第十<lb/>
　此篇主言同姓大國之君入覲于王之禮初無四時<lb/>
　之别與周官所謂秋見曰覲之意異覲於五禮屬賔<lb/>
　禮<lb/>
覲禮至于郊王使人皮弁用璧勞侯氏亦皮弁迎于帷<lb/>
門之外再拜<hi>勞力報反</hi>
<pb n="1b"/>
　注曰郊謂近郊去王城五十里皮弁者天子之朝朝<lb/>
　服也<lb/>
　繼公謂勞而用璧以為信天子於諸侯之禮也璧無<lb/>
　束帛别於享禮且為其當還之也凡以玉行禮而當<lb/>
　還者例不用帛云侯氏者指來覲之一者而言耳若<lb/>
　泛言之乃云諸帷門者以帷為門也掌舍職曰為帷<lb/>
　宫設旌門彼天子之制也然則此但為壇與帷門而<lb/>
　已其不為宫與蓋於壇之南横設兩帷於兩旁而空<lb/>
<pb n="2a"/>
　其中以當門也不受於舘舍而受於此蓋其禮冝然<lb/>
　爾小行人職曰凡諸侯入王則逆勞于畿小行人下<lb/>
　大夫也以是差之則天子之於諸侯有三勞者遠郊<lb/>
　冝使中大夫近郊冝使卿然此經惟言一勞之禮亦<lb/>
　似與周官異<lb/>
使者不荅拜遂執玉三揖至于階使者不讓先升<hi>使並色吏反下使者並同</hi>
　注曰不讓先升奉王命尊也升者升壇<lb/>
<pb n="2b"/>
　繼公謂侯氏既拜亦揖而先入門右使者乃執玉也<lb/>
　言遂者明即於此執之也使者既入門左侯氏乃與<lb/>
　之三揖也云使者不讓則侯氏不先讓可知侯氏不<lb/>
　讓者以使者尊當先升而不敢讓之也使者不讓而<lb/>
　先升者以其正奉至尊之命故略之也然則主人與<lb/>
　客讓升者自敵以下之禮然若客尊而當先升者則<lb/>
　冝先讓主人歟客讓則主人亦辭<lb/>
侯氏升聽命降再拜稽首遂升受玉<lb/>
<pb n="3a"/>
　注曰使者東面致命侯氏東階上西面聽之<lb/>
　繼公謂降拜於階間北面升就使者北面訝受之<lb/>
使者左還而立侯氏還璧使者受侯氏降再拜稽首使<lb/>
者乃出<hi>左還音旋</hi>
　注曰立者見侯氏將有事於已侯之也<lb/>
　繼公謂左還東面以侯之也侯氏就使者還璧使者<lb/>
　於是復南面受之降拜為送玉也亦於階間北面還<lb/>
　璧者明其以為信也<lb/>
<pb n="3b"/>
侯氏乃止使者使者乃入侯氏與之讓升侯氏先升授<lb/>
几侯氏拜送几使者設几荅拜<lb/>
　有司既布席侯氏乃出止使者止止其去也且迎而<lb/>
　欲儐之使者亦禮辭許侯氏揖先入使者乃入也既<lb/>
　入不言三揖者如上禮可知讓升侯氏與使者三讓<lb/>
　而先升使事既畢則行賔主禮也儐而用几尊王使<lb/>
　也授几設几之儀見於士昬聘禮及少牢下篇此經<lb/>
　文略也<lb/>
<pb n="4a"/>
侯氏用束帛乘馬儐使者使者再拜受侯氏再拜送幣<lb/>
<hi>乘繩證反下同</hi>
　注曰拜者各於其階<lb/>
　繼公謂使者受儐不稽首者同為王臣故不因其受<lb/>
　璧之禮也其授受之節蓋於壇中亦北面授<lb/>
使者降以左驂出侯氏送于門外再拜侯氏遂從之<hi>驂七南反</hi>
　使者亦左執幣乃北面右執左驂以出也四馬象在<lb/>
<pb n="4b"/>
　車前故西者曰左驂駕車之馬兩服居中兩驂在旁<lb/>
　使者以左驂出侯氏之士以三馬從之既則其從者<lb/>
　並受幣而皆訝受馬也從之者隨以入國<lb/>
　　　　右郊勞<lb/>
天子賜舍<lb/>
　注曰賜舍猶致館也小行人為承擯<lb/>
　䟽曰天子尊極故言賜舍不言致館注云小行人為<lb/>
　承擯者案小行人云及郊勞眡館將幣為承而擯是<lb/>
<pb n="5a"/>
　也<lb/>
　繼公謂侯氏至于國而即館天子則使上大夫賜舍<lb/>
　也此舍謂公館<lb/>
曰伯父女順命于王所賜伯父舍<hi>女音汝</hi>
　注曰此使者致館辭<lb/>
　䟽曰此及下經皆云伯父謂同姓大國也舉同姓大國<lb/>
　則同姓小國及異姓之國禮不殊也<lb/>
　繼公謂順命謂順王命而來朝也賜舍不用幣尊者<lb/>
<pb n="5b"/>
　之禮也<lb/>
侯氏再拜稽首<lb/>
　注曰受館<lb/>
　繼公謂不著其所是於舎門外也使者東面致命侯<lb/>
　氏西面聽命既則北面拜<lb/>
儐之束帛乘馬<lb/>
　注曰王使人以命致館無禮猶儐之者尊王使也<lb/>
　繼公謂凡儐使者必於受命之處則此儐之亦當在<lb/>
<pb n="6a"/>
　舍門外也侯氏於使者亦有迎送之拜不言者文略<lb/>
　耳下於大夫戒之禮亦然　案註云禮謂禮物也<lb/>
　　　　右賜舍<lb/>
天子使大夫戒曰某日伯父帥乃初事<lb/>
　注曰戒使順循其事也初猶故也<lb/>
　䟽曰初事者以其四時朝覲自是尋常故事也<lb/>
　繼公謂大夫者卿也此戒之亦於舍門外其面位與<lb/>
　賜舍同<lb/>
<pb n="6b"/>
侯氏再拜稽首<lb/>
　注曰受覲日也<lb/>
　　　　右戒覲日<lb/>
諸侯前朝皆受舍于朝同姓西面北上異姓東面北上<lb/>
<hi>朝直遥反餘並同</hi>
　注曰言諸侯者明來朝者衆矣顧其入覲不得並耳<lb/>
　諸侯上介先朝受舍分别同姓異姓受之將有先後<lb/>
　也春秋傳曰寡人若朝於薛不敢與諸任齒則周禮<lb/>
<pb n="7a"/>
　先同姓<lb/>
　李微之曰受舍于朝所謂外朝也<lb/>
　繼公謂朝猶覲也前朝者先覲日也此舍如廬舍之<lb/>
　舍謂覲時待事之處也若諸侯相朝則但授次而已<lb/>
　聘禮記所云君之次者是也<lb/>
　　　　右受舍于朝<lb/>
侯氏禆冕釋幣于禰<hi>禆婢禮反</hi>
　注曰將覲質明時也禆冕者衣禆衣而冠冕也釋幣<lb/>
<pb n="7b"/>
　者告將覲也<lb/>
　繼公謂禆冕者冕服之次者也侯氏若上公也則服<lb/>
　鷩侯伯也則服毳子男也則服希是時天子受覲亦<lb/>
　服其禆冕故覲者不得服其上服也天子以大裘而<lb/>
　冕十二章者為上衮冕九章者次之禰謂考也釋幣<lb/>
　者告將覲也其禮則筵几于其館堂户牖之間南面<lb/>
　祝升自西階君升自阼階祝奠幣于几下君北鄉祝<lb/>
　在左君及祝再拜興祝曰孝嗣侯某將覲天子敢用<lb/>
<pb n="8a"/>
　嘉幣告于皇考某侯又再拜君就東箱祝就西箱有<lb/>
　間君反位祝乃取幣藏之君反于阼乃降而遂出也<lb/>
　歸則埋幣于禰廟西階之東此朝以禆冕亦與周官<lb/>
　異大行人職言朝服云上公冕服九章侯伯七章子<lb/>
　男五章皆其上服也<lb/>
　　　　右釋幣<lb/>
乘墨車載龍旂弧韣乃朝以瑞玉有繅<lb/>
　注曰墨車大夫制也乘之者入天子之國車服不可<lb/>
<pb n="8b"/>
　盡同也交龍為旂諸侯之所建弧所以張縿之弓也<lb/>
　弓衣曰韣瑞玉謂公桓圭侯信圭伯躬圭子榖璧男<lb/>
　蒲璧<lb/>
　䟽曰云墨車大夫制者以周禮巾車職云大夫乘墨<lb/>
　車故也云乘之者入天子之國車服不可盡同者巾<lb/>
　車云同姓金路異姓象路四衛革路據在本國所乘<lb/>
　並得與天子同此乘墨車以朝是東服不可盡同也<lb/>
　云交龍為旂諸侯之所建者司常職文云弧所以張<lb/>
<pb n="9a"/>
　縿之弓者爾雅説旌旗正幅為縿故以此弧弓張縿<lb/>
　之兩幅也<lb/>
　繼公謂乘墨車屈也載龍旂不沒其實也晉韓宣子<lb/>
　聘于周自稱曰士大國之卿自比天子之士則其君<lb/>
　自比於大夫亦宜也上云前朝此云乃朝則以覲名<lb/>
　篇之意可見矣<lb/>
天子設斧依於戸牖之間左右几<hi>依於豈反下同</hi>
　注曰依如今綈素屏風也有繡斧文所以示威也斧<lb/>
<pb n="9b"/>
　謂之黼几玉几也立而左右几優至尊也其席莞席<lb/>
　紛純加繅席畫純加次席黼純<lb/>
　䟽曰周禮司几筵云左右玉几故知此几玉几也云<lb/>
　其席莞席以下亦司几筵文<lb/>
　繼公謂右亦設几者至尊冝逸不取便其右之義也<lb/>
　然則天子升席不由下矣生人左几自諸侯而下<lb/>
天子衮冕負斧依<lb/>
　注曰衮衣九章其龍天子有升龍有降龍衣此衣而<lb/>
<pb n="10a"/>
　冠冕南鄉而立以俟諸侯見<lb/>
　䟽曰負謂背之九章見司服注<lb/>
　繼公謂衮冕天子之禆冕也負斧依以俟侯氏入所<lb/>
　謂不下堂而見諸侯也而周官齊僕職乃言車送逆<lb/>
　朝覲者之節大行人職亦先言公侯伯子男其朝位<lb/>
　賔主之間相去之歩數乃云廟中將幣亦與是禮異<lb/>
　者與<lb/>
嗇夫承命告于天子<lb/>
<pb n="10b"/>
　注曰嗇夫蓋司空之屬也春秋傳曰嗇夫馳<lb/>
　繼公謂侯氏以天子將庿受之其禮太重故不敢當<lb/>
　而辭焉嗇夫於是承其命以告于天子擯者不承命<lb/>
　者是時在廟門内猶未出也或曰嗇夫微者也不可<lb/>
　以與國君接而直告于至尊蓋嗇當作大字之誤也<lb/>
　未知是否<lb/>
天子曰非他伯父實來予一人嘉之伯父其入予一人<lb/>
將受之<lb/>
<pb n="11a"/>
　言所以廟受之者非有他也以嘉其來朝之故耳伯<lb/>
　父其入納賔之辭也入告者又以天子此辭出告侯<lb/>
　氏<lb/>
侯氏入門右坐奠圭再拜稽首<lb/>
　注曰入門而右不敢由賔客位也卑者見尊奠贄而<lb/>
　不授<lb/>
擯者謁<lb/>
　注曰謁猶告也上擯告以天子前辭欲親受之如賔<lb/>
<pb n="11b"/>
　客也其辭所易者曰伯父其升天子見公擯者五人<lb/>
　見侯伯擯者四人見子男擯者三人皆宗伯為上擯<lb/>
侯氏坐取圭升致命王受之玉侯氏降階東北面再拜<lb/>
稽首擯者延之曰升升成拜乃出<lb/>
　注曰擯者請之侯氏坐取圭則遂左降拜稽首送玉<lb/>
　也從後詔禮曰延延進也<lb/>
　繼公謂拜于西階東别於内臣也侯氏既成拜宰乃<lb/>
　受玉以東是時王於侯氏氏之拜皆不荅所以見至<lb/>
<pb n="12a"/>
　尊之義也<lb/>
　　　　右覲<lb/>
四享皆束帛加璧庭實唯國所有<hi>四注讀作三</hi>
　注曰四讀作三古書作三四或皆積畫此篇又多四<lb/>
　字字相似由此誤也大行人職曰諸侯廟中將幣皆<lb/>
　三享其禮差又無取於四也初享或用馬或用虎豹<lb/>
　之皮其次享龜也金也丹漆絲纊竹箭也其餘無常<lb/>
　貨此地物非一國所能有唯所有分為三享皆以璧<lb/>
<pb n="12b"/>
　帛致之<lb/>
奉束帛匹馬卓上九馬隨之中庭西上奠幣再拜稽首<lb/>
　注曰馬必十匹者不敢斥王之乘用成數敬也<lb/>
　繼公謂匹馬卓上謂以一馬卓然居前而先行也言<lb/>
　此者明其入不與九馬相屬也中庭西方南北之中<lb/>
　也庭實用十馬且設於此皆至尊禮異也此奠幣蓋<lb/>
　於入門左之位<lb/>
擯者曰予一人將受之<lb/>
<pb n="13a"/>
　受親受也此擯者曰乃言予一人則是擯者凡告於<lb/>
　侯氏皆為述王言矣是亦異於國君以下擯者之禮<lb/>
　與<lb/>
侯氏升致命王撫玉<lb/>
　撫之者示受之王不執璧帛者貶於瑞玉亦至尊禮<lb/>
　異也<lb/>
侯氏降自西階東面授宰幣西階前再拜稽首以馬出<lb/>
授人九馬隨之<lb/>
<pb n="13b"/>
　幣謂璧帛西階前拜送幣者非其正位以欲執馬由<lb/>
　便也擯者不延之以升變於授圭時也馬左馬也侯<lb/>
　氏親以左馬出敬之至也王臣不於内受馬者無以<lb/>
　為節亦至尊之禮異也凡他禮之庭實其主人之士<lb/>
　受之者皆以堂上授受為節<lb/>
事畢<lb/>
　注曰三享訖<lb/>
　繼公謂覲有三享經之所見初享之儀耳其次二享<lb/>
<pb n="14a"/>
　庭實唯國所有不可相蒙故空其文<lb/>
　　　　右三享<lb/>
乃右肉袒于廟門之東<lb/>
　肉袒示恐懼也袒右變於禮事也為之於廟門之東<lb/>
　亦變位鄭氏曰凡以禮事者左袒<lb/>
乃入門右北面立告聽事<lb/>
　入而復右已事更端也告聽事者告擯者以已於此<lb/>
　聽事也事謂己所以得罪于天子之事大戴記曰肉<lb/>
<pb n="14b"/>
　袒入門而右以聽事也<lb/>
擯者謁諸天子天子辭於侯氏曰伯父無事歸寧乃邦<lb/>
侯氏再拜稽首<lb/>
　注曰謁告寧安也乃猶女也<lb/>
　繼公謂天子辭於侯氏者天子以命擯者擯者以告<lb/>
　侯氏也凡擯者於侯氏之行臣禮如奠圭之類皆以<lb/>
　謁諸王其告於侯氏也則皆傳王命也上文不言謁<lb/>
　諸天子天子辭於侯氏此不言擯者告於侯氏皆互<lb/>
<pb n="15a"/>
　見其文耳云伯父無事者辭其聽也云歸寧乃邦者<lb/>
　安之之辭實未使之歸也<lb/>
　　　　右聽事<lb/>
出自屏南適門西遂入門左北面立王勞之再拜稽首<lb/>
擯者延之曰升升成拜降出<hi>勞力報反</hi>
　注曰天子外屏勞之其道勞也<lb/>
　䟽曰云天子外屏者據此文出門乃云屏南也<lb/>
　繼公謂出自屏南乃適門西則侯氏之出入天子之<lb/>
<pb n="15b"/>
　門亦必由闑東矣適門西為襲也西下似脱襲字袒<lb/>
　於東襲於西冝相變也王勞之亦擯者傳王之辭<lb/>
　案注云天子外屏用荀子文<lb/>
　　　　右王勞<lb/>
天子賜侯氏以車服迎于門外再拜<lb/>
　注曰賜車者同姓以金路異姓以象路服則衮也鷩<lb/>
　也毳也<lb/>
　繼公謂上云賜舍則此門外乃舍門外也凡舍惟有<lb/>
<pb n="16a"/>
　一門<lb/>
路先設西上路下四亞之重賜無數在車南<lb/>
　注曰路謂車也凡君所乘車曰路路下四謂乘馬也<lb/>
　亞之次車而東也詩云君子來朝何錫予之雖無予<lb/>
　之路車乘馬又何予之𤣥衮及黼重猶善也所加賜<lb/>
　善物多少由恩也春秋傳曰重錦三十兩<lb/>
　繼公謂設路亦於西方中庭北輈路車一而已乃云<lb/>
　西上者以其與馬同設也四馬設於車東異於駕也<lb/>
<pb n="16b"/>
　　案注引重錦之文以證重之為善也<lb/>
諸公奉篋服加命書于其上升自西階東面大史是右<lb/>
<hi>大音泰下大史同</hi>
　注曰右讀如周公右王之右是右者始隨入於升東<lb/>
　面乃居其右<lb/>
　繼公謂奉篋服者一人耳乃云諸公者若師若傅若<lb/>
　保不定也置服於篋故謂之篋服命書若文侯之命<lb/>
　之類是也先設庭實乃奉其所以將命者亦至尊之<lb/>
<pb n="17a"/>
　禮異也此不言揖讓之禮如勞可知<lb/>
侯氏升西面立大史述命<lb/>
　注曰讀王命書也<lb/>
侯氏降兩階之間北面再拜稽首<lb/>
　是時侯氏升降自阼階故拜於兩階之間不於階東<lb/>
　者拜至尊之命冝異於常禮也使者不辭之者以其<lb/>
　同為王臣且尊之也春秋傳宰孔止齊侯毋下拜以<lb/>
　王命辭之也<lb/>
<pb n="17b"/>
升成拜<lb/>
　亦於阼階上不辭之而升成拜尊者之禮也必成拜<lb/>
　者放授玉之儀也受勞者未有所放故惟拜於下而<lb/>
　已<lb/>
大史加書于服上侯氏受<lb/>
　注曰受篋服<lb/>
　繼公謂受亦北面諸公南面訝受之此受於堂乃不<lb/>
　著其所是就而受之明矣<lb/>
<pb n="18a"/>
使者出侯氏送再拜儐使者諸公賜服者束帛四馬儐<lb/>
大史亦如之<lb/>
　注曰既云拜送乃言儐使者以勞有成禮略而遂言<lb/>
　　　　右賜車服<lb/>
同姓大國則曰伯父其異姓則曰伯舅同姓小邦則曰<lb/>
叔父其異姓小邦則曰叔舅<lb/>
　注曰此禮云伯父據同姓大邦而言<lb/>
饗禮乃歸<lb/>
<pb n="18b"/>
　注曰禮謂食燕也掌客職曰上公三饗三食三燕侯<lb/>
　伯再饗再食再燕子男一饗一食一燕<lb/>
　　　　右言稱謂與其禮<lb/>
諸侯覲於天子為宫方三百歩四門壇十有二尋深四<lb/>
尺加方明于其上<hi>壇徒丹反深式鴆反</hi>
　注曰為宫者於國外八尺曰尋十有二尋則方九十<lb/>
　六尺也深謂髙也從上曰深司儀職曰為壇三成成<lb/>
　猶重也三重者自下差之為三等而上有堂焉堂上<lb/>
<pb n="19a"/>
　方二丈四尺上等中等下等每面十二尺方明者上<lb/>
　下四方神明之象也王巡守至于方嶽之下諸侯㑹<lb/>
　之亦為此宫以見之<lb/>
　繼公謂為宫者築宫牆也王十二歲若不巡守則四<lb/>
　方諸侯皆來朝於是為壇壝宫於國門外之南方而<lb/>
　受之此所謂大朝覲也司儀職曰將合諸侯則令為<lb/>
　壇三成宫旁一門詔王儀南鄉見諸侯正謂此也方<lb/>
　明云者其制方而每面又各以色為其神明之象因<lb/>
<pb n="19b"/>
　以名之加此於壇為將祀之也掌舍職曰為壇壝宫<lb/>
　設棘門<lb/>
方明者木也方四尺設六色東方青南方赤西方白北<lb/>
方黒上𤣥下黄設六玉上圭下璧南方璋西方琥北方<lb/>
璜東方圭<hi>琥音虎璜音黄</hi>
　注曰六色象其神六玉以禮之設玉者刻其木而著<lb/>
　之<lb/>
　繼公謂設六色以象天地四方之色也設六玉為祀<lb/>
<pb n="20a"/>
　時以此禮之上不以璧而以圭下不以琮而以璧亦<lb/>
　與周官異也所以然者以四方之玉無所象故於天<lb/>
　地之玉亦不必象之也用圭璧者圭璧尊也大宗伯<lb/>
　職曰以玉作六器以禮天地四方以蒼璧禮天以黄<lb/>
　琮禮地以青圭禮東方以赤璋禮南方以白琥禮西<lb/>
　方以𤣥璜禮北方謂方明之玉也<lb/>
上介皆奉其君之旂置于宫上左公侯伯子男皆就其<lb/>
旂而立<lb/>
<pb n="20b"/>
　注曰置于宫者建之豫為其君見王之位也<lb/>
　繼公謂旂上左而公侯伯子男皆就其旂而立則是<lb/>
　五等之位自西而東皆北面與朝事義所言諸侯之<lb/>
　位異也射人職言正朝之位云諸侯在朝則皆北面<lb/>
　朝士職言外朝之位云右九棘公侯伯子男位焉然<lb/>
　則五等諸侯同在朝唯為一列亦可見矣諸侯既入<lb/>
　立于位王乃於壇上三揖之土揖庶姓時揖異姓天<lb/>
　揖同姓<lb/>
<pb n="21a"/>
四傳擯<lb/>
　王既揖於是諸侯皆升奠瑞玉公於上等侯伯於中<lb/>
　等子男於下等既則皆拜於下擯者緫延之曰升乃<lb/>
　各升成拜於奠玉之處降出三享奠玉幣亦如之傳<lb/>
　擯者傳其擯辭使之升拜也一朝三享凡四此於享<lb/>
　亦升之異於特覲者以其衆也<lb/>
天子乘龍載大旂象日月升龍降龍出拜日於東門之<lb/>
外反祀方明<lb/>
<pb n="21b"/>
　注曰馬八尺以上為龍大旂大常也王建大常縿首<lb/>
　畫日月其下及旒交畫升龍降龍<lb/>
　繼公謂載大旂者以拜日及祀方明也巾車職曰玉<lb/>
　路樊纓十有再就建大常十有二斿以祀此載大常<lb/>
　則乘玉路矣東門即此宫之東門也拜日於東鄉其<lb/>
　所出之處也於宫門外者由便爾祀方明者祀上下<lb/>
　四方之神也上下四方之神唯壹祀之者因朝為之<lb/>
　故其禮簡大宗伯職曰皆有牲幣各放其器之色謂<lb/>
<pb n="22a"/>
　祀方明之禮也此言已受諸侯之朝享乃帥而拜日<lb/>
　其節亦與朝事義不同<lb/>
禮日於南門外禮月與四瀆於北門外禮山川丘陵於<lb/>
西門外<lb/>
　門亦謂宫門禮謂祀之也不言祀者以異於正祭變<lb/>
　其文耳禮日於南禮月與四瀆於北禮山川丘陵於<lb/>
　西皆隨其地之隂陽而為之與拜日於東之義異也<lb/>
　禮川不於北者四瀆尊冝辟之也此三禮者皆與上<lb/>
<pb n="22b"/>
　事相屬而舉之天子廵守有懷柔百神望秩山川之<lb/>
　禮此諸侯以天子不巡守之故而來覲故天子於此<lb/>
　亦略修祀事以放廵守之禮云<lb/>
祭天燔柴祭山丘陵升祭川沈祭地瘞<hi>瘞於例反</hi>
　謂以此四事用其祭物也祭物謂牲幣之屬燔柴者<lb/>
　置之於積柴之上而燔之升謂縣之瘞埋也此皆順<lb/>
　其性而為之蓋因上文遂并言正祭之法以明所謂<lb/>
　禮者異於此也然此祭亦不盡與周官合未詳<lb/>
<pb n="23a"/>
　　　　右大朝覲之禮<lb/>
記几俟于東箱<lb/>
　經云設斧依于户牖之間左右几乃云天子衮冕負<lb/>
　斧依則是天子登席於既設几之後也而此云几俟<lb/>
　于東箱其指未設几之前而言與<lb/>
偏駕不入王門<lb/>
　言此者明唯王車乃入王門也凡非王車皆謂之偏<lb/>
　駕<lb/>
<pb n="23b"/>
奠圭于繅上<lb/>
　明奠時開繅而見玉也經云乃朝以瑞玉有繅<lb/>
　<lb/>
　<lb/>
　<lb/>
　<lb/>
　<lb/>
　儀禮集説卷十<lb/>
<pb n="24a"/>
正誤<lb/>
迎于門外<lb/>
　鄭本作外門外注云古文曰迎于門外繼公案聘禮<lb/>
　則舍惟有一門而已此今文雖有外門外之文則是<lb/>
　以為有二門也然以其行禮之節求之絶無可以為<lb/>
　二門者之徵故且以古文為正<lb/>
上左<lb/>
　鄭本上作尚注云古文尚作上案上左云者以左為<lb/>
<pb n="24b"/>
　上也且春秋傳亦有上左之文則上字之義優於尚<lb/>
　也冝從古文<lb/>
</p>
<p>
</p>
  </div>
</body>
</text>
</TEI>
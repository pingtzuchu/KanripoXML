<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集説卷三</head>
    <p>
<pb n="1a"/>
欽定四庫全書<lb/>
　儀禮集説卷三　　　　　元　敖繼公　撰<lb/>
士相見禮第三<lb/>
　注曰相見於五禮屬賓禮<lb/>
　繼公謂此篇主言士相見之禮其他禮則亦因而及<lb/>
　之也<lb/>
士相見之禮贄冬用雉夏用腒左頭奉之<hi>腒其居反奉芳勇反</hi>
　注曰贄所執以至者君子見於所尊敬必執贄以將<lb/>
<pb n="1b"/>
　其厚意也夏用腒備腐臭也<lb/>
　繼公謂贄者所依以相見者也故先言之士贄用雉<lb/>
　其義未聞必用死者為其難生得也冬言雉夏言腒<lb/>
　文互見耳乾禽謂之腒猶乾獸而謂之腊也此乾雉<lb/>
　乃泛言腒者與雉互見不嫌其為他物也惟見冬夏<lb/>
　而不言春秋蓋春則先從冬後從夏秋則反之亦若<lb/>
　屨然與左頭奉之亦但言其執之之法如是其實此<lb/>
　時賓未執也必左頭者頭冝鄉内也不言服者亦𤣥<lb/>
<pb n="2a"/>
　端可知<lb/>
曰某也願見無由達某子以命命某見<hi>見並賢遍反下不出者皆同</hi>
　注曰無由達言久無因縁以自達也以命者稱述主<lb/>
　人之意<lb/>
　繼公謂此荅擯者請事之辭也某子之某所因縁者<lb/>
　之姓也以命以主人之命也言某子以主人之命命<lb/>
　某見乃敢見也恭孫之辭<lb/>
主人對曰某子命某見吾子有辱請吾子之就家也某<lb/>
<pb n="2b"/>
將走見<lb/>
　言某子命某見者明已冝先往見也吾子有辱者不<lb/>
　敢當其先見已也有辱謂有所屈辱也賓來見已是<lb/>
　自屈辱走言其不敢緩<lb/>
賓對曰某不足以辱命請終賜見<lb/>
　命謂請吾子就家之言<lb/>
主人對曰某不敢為儀固請吾子之就家也某將走見<lb/>
　為儀徒為辭讓之儀也再請之故曰固<lb/>
<pb n="3a"/>
賓對曰某不敢為儀固以請<lb/>
　請請終賜見也<lb/>
主人對曰某也固辭不得命將走見聞吾子稱贄敢辭<lb/>
贄<lb/>
　注曰不得命者不得見許之命也稱舉也<lb/>
　繼公謂許其見復辭其贄賓客之禮尚辭讓也<lb/>
賓對曰某不以贄不敢見<lb/>
　注曰見於所尊敬而無贄嫌太簡<lb/>
<pb n="3b"/>
　繼公謂賓言此者謂始相見不可無贄也故主人再<lb/>
　辭但以不足以習禮言之<lb/>
主人對曰某不足以習禮敢固辭<lb/>
　禮謂授受往來之禮蓋指用贄而言<lb/>
賓對曰某也不依於贄不敢見固以請<lb/>
　注曰言依於贄謙自卑也<lb/>
　繼公謂依於贄言託之以為重<lb/>
主人對曰某也固辭不得命敢不敬從<lb/>
<pb n="4a"/>
　以上賓主之辭皆擯者傳之不言者可知也後放此<lb/>
出迎于門外再拜賓荅再拜主人揖入門右賓奉贄入<lb/>
門左主人再拜受賓再拜送贄出<lb/>
　主人入門而右賓入門而左是賓主之位在大門内<lb/>
　之東西也其拜則相鄉其贄則東西訝授于門中此<lb/>
　賓主相見而授贄於大門内大夫士之禮也士惟昬<lb/>
　禮受鴈於堂大夫私面乃受幣于堂者因問及之非<lb/>
　相見之正禮<lb/>
<pb n="4b"/>
主人請見賓反見退主人送于門外再拜<hi>下見如字</hi>
　請見於賓荅賓之見於巳也賓反見之其於主人之<lb/>
　堂與此禮未聞<lb/>
　　　　右士相見<lb/>
主人復見之以其贄曰曏者吾子辱使某見請還贄於<lb/>
將命者<hi>上見如字</hi>
　注曰復報也復見之者禮尚往來也以其贄謂曏時<lb/>
　所執來者也曏曩也將猶傳也傳命者謂擯相者<lb/>
<pb n="5a"/>
　繼公謂使某見謂因其見已而使得於家見之也云<lb/>
　請還贄於將命者不敢斥主人<lb/>
主人對曰某也既得見矣敢辭<lb/>
　疏曰上言主人者據前為主人而言此云主人者據<lb/>
　前賓今在已家而言<lb/>
　繼公謂贄所依以見者也既得見則事畢矣故辭其<lb/>
　還贄<lb/>
賓對曰某也非敢求見請還贄于將命者<lb/>
<pb n="5b"/>
　注曰言不敢求見嫌䙝主人<lb/>
主人對曰某也既得見矣敢固辭賓對曰某不敢以聞<lb/>
固以請於將命者<lb/>
　謂不敢以還贄之辭聞於主人特固以請於將命者<lb/>
　耳請謂請還之<lb/>
主人對曰某也固辭不得命敢不從賓奉贄入主人再<lb/>
拜受賓再拜送贄出主人送于門外再拜<lb/>
　賓得主人見許之命則不俟主人之迎而即自入蓋<lb/>
<pb n="6a"/>
　急欲還贄且尊主人也是亦復見之禮異於始見者<lb/>
　與授受不著其所如上可知<lb/>
　　　　右復見<lb/>
士見於大夫終辭其贄於其入也一拜其辱也賓退送<lb/>
再拜<lb/>
　注曰終辭其贄以將不親荅也凡不荅而受其贄惟<lb/>
　君於臣耳<lb/>
　繼公謂終辭謂主人三辭則賓不復請也士於大夫<lb/>
<pb n="6b"/>
　降等者也受贄而不荅則疑於君荅之則疑於敵使<lb/>
　人還之則又疑於待舊臣是以終辭之也一拜其辱<lb/>
　亦於大門内之東為之大夫云一拜則士或荅再拜<lb/>
　與大夫於士不出迎入一拜又不出送亦以其降等<lb/>
　也入一拜而送乃再拜則是凡拜而送者之禮皆然<lb/>
　固不可得而殺也送而一拜喪禮也<lb/>
　　　　右士見於大夫<lb/>
若嘗為臣者則禮辭其贄曰某也辭不得命不敢固辭<lb/>
<pb n="7a"/>
　注曰禮辭一辭其贄而許也将不荅而聽其以贄入<lb/>
　有臣道也<lb/>
　繼公謂嘗為臣者謂曏為其家臣今為公臣者也然<lb/>
　則士大夫以贄相見亦不獨始相見者為然禮辭之<lb/>
　者異於見為臣者也見為臣則不辭之<lb/>
賓入奠贄再拜主人荅壹拜<lb/>
　注曰奠贄尊卑異不親授也<lb/>
　繼公謂入亦入門左也奠贄再拜亦東面也荅一拜<lb/>
<pb n="7b"/>
　者主人尊也言主人荅拜是不拜其辱矣<lb/>
賓出使擯者還其贄于門外曰某也使某還贄<lb/>
　注曰還其贄者辟正君也<lb/>
　繼公謂賓退而主人不拜送亦異於不為臣者也以<lb/>
　其不見為臣故當還贄某也大夫名<lb/>
賓對曰某也既得見矣敢辭<lb/>
　亦辭其還贄<lb/>
擯者對曰某也命某某非敢為儀也敢以請<lb/>
<pb n="8a"/>
　命某謂命某還贄也非敢為儀言必欲還之請亦請<lb/>
　還贄也還贄而擯者自為之辭亦以主人尊也<lb/>
賓對曰某也夫子之賤私不足以踐禮敢固辭<lb/>
　私謂私屬春秋傳曰邾滕人之私也禮與上文習禮<lb/>
　之禮同意亦指還贄而言踐行也<lb/>
擯者對曰某也使某不敢為儀也固以請<lb/>
　使猶命也<lb/>
賓對曰某固辭不得命敢不從再拜受<lb/>
<pb n="8b"/>
　再拜者象受於主人也亦訝受之<lb/>
　　　　右士嘗為大夫臣者見於大夫<lb/>
下大夫相見以鴈飾之以布維之以索如執雉<hi>見如字下相見並同</hi>
　注曰飾之以布謂裁縫衣其身也維謂繫聨其足<lb/>
　疏曰如執雉亦左頭奉之<lb/>
　繼公謂下大夫贄用鴈其義未聞云飾之以布則非<lb/>
　白布也曲禮曰飾羔鴈者以繢則此布其繢者與維<lb/>
<pb n="9a"/>
　之謂繫聨其足翼也<lb/>
上大夫相見以羔飾之以布四維之結于面左頭如麛<lb/>
執之<hi>麛音迷</hi>
　注曰上大夫卿也面前也繫聨四足交出背上於胷<lb/>
　前結之也如麛執之者秋獻麛有成禮如之蓋謂左<lb/>
　執前足右執後足<lb/>
　繼公謂上大夫之贄以羔其義未聞<lb/>
如士相見之禮<lb/>
<pb n="9b"/>
　注曰大夫雖贄異其儀猶如士<lb/>
　繼公謂此相見之禮蓋兼復見者言之也上下大夫<lb/>
　亦當有互相見之禮經不言之者蒙士禮故惟見其<lb/>
　敵者焉非謂其得相見者僅止於是也大夫相見朝<lb/>
　服<lb/>
　　　　右大夫相見<lb/>
始見于君執贄至下容彌蹙<hi>蹙子六反</hi>
　注曰蹙猶促也促恭慤貌也其為恭士大夫一也<lb/>
<pb n="10a"/>
　繼公謂至下謂當帶也曲禮曰凡奉者當心提者當<lb/>
　帶此執物髙下之節也執贄當帶見至尊者之禮也<lb/>
　春秋傳曰邾子來朝執玉髙其容仰子貢觀之曰髙<lb/>
　仰驕也然則執贄至下之為恭也明矣彌猶甚也彌<lb/>
　蹙如踧踖屏氣之類<lb/>
庶人見於君不為容進退走<lb/>
　不為容則又甚於彌蹙者矣進退走亦見其不為容<lb/>
　也<lb/>
<pb n="10b"/>
士大夫則奠贄再拜稽首君荅壹拜<hi>稽音啟下同</hi>
　臣以贄見於君北面奠贄於中門之内而拜是時君<lb/>
　位亦在路門外之東南鄉也君於臣之再拜稽首而<lb/>
　荅一拜者惟奠贄之禮則然蓋以此明君臣之義也<lb/>
　此奠贄之儀主於大夫士則庶人之見於君者其不<lb/>
　用贄與<lb/>
　　　　右大夫士庶人見於君<lb/>
若他邦之人則使擯者還其贄曰寡君使某還贄賓對<lb/>
<pb n="11a"/>
曰君不有其外臣臣不敢辭再拜稽首受<lb/>
　人蓋通大夫士而言還其贄者非已臣也此於已臣<lb/>
　惟以還贄為異則是曏者亦奠贄矣主君於聘使與<lb/>
　上介之私覿乃終不許其奠幣而必親受之者重其<lb/>
　為使介且幣又隆於贄故也不有言外之也不敢辭<lb/>
　尊君也再拜稽首受亦若受於君前然他邦之人以<lb/>
　贄見國君者如去國而適他國若卿見朝君之類春<lb/>
　秋傳公㑹晉師于瓦晉大夫執贄以見非舊禮也<lb/>
<pb n="11b"/>
　　　　右他邦之人見於君<lb/>
凡燕見于君必辯君之南面若不得則正方不疑君<hi>疑音擬</hi>
　注曰君南面則臣見正北面君或時不然當正東面<lb/>
　若正西面不得疑君所處邪鄉之此謂特見圖事非<lb/>
　立賓主之燕也疑度之<lb/>
　繼公謂辯猶視也下文放此<lb/>
君在堂升見無方階辯君所在<lb/>
<pb n="12a"/>
　注曰升見升堂見於君也君近東則升東階君近西<lb/>
　則升西階<lb/>
　繼公謂方猶常也此云君在堂則上之燕見未必專<lb/>
　在堂<lb/>
　　　　右燕見于君<lb/>
凡言非對也妥而後傳言<hi>妥他果反</hi>
　注曰傳言猶出言也<lb/>
　繼公謂凡言謂凡與人言也妥安也謂安和其志氣<lb/>
<pb n="12b"/>
　乃言不可怱遽也易大傳曰君子易其心而後語惟<lb/>
　有所對荅則或可怱遽言之<lb/>
與君言言使臣與大人言言事君與老者言言使弟子<lb/>
與幼者言言孝弟于父兄與衆言言慈祥與居官者言<lb/>
言忠信<hi>孝弟音悌</hi>
　注曰博陳言語之儀也使臣者使臣之禮也大人卿<lb/>
　大夫也事君者臣事君以忠也祥善也居官謂士以<lb/>
　下<lb/>
<pb n="13a"/>
　繼公謂此陳與人言之義而言則各主於一端者亦<lb/>
　但舉其切要者以為法與<lb/>
凡與大人言始視面中視抱卒視面毋改終皆若是<lb/>
　注曰始視面謂觀其顔色可傳言未也中視抱容其<lb/>
　思之且為敬也卒視面察其納已言否也<lb/>
　繼公謂大人亦謂卿大夫也毋改謂不可變亂其三<lb/>
　視先後之序也終皆若是謂與言之時自初至終皆<lb/>
　當如上所云亦不可以久故而或改之也<lb/>
<pb n="13b"/>
若父則遊目毋上於面毋下於帶<hi>上時掌反下户嫁反</hi>
　此謂與父言之時也其異於大人者遊目耳毋上於<lb/>
　面視面時也毋下於帶視抱時也此與視大人者無<lb/>
　以異乃著之者嫌遊目則或不然也遊目而不上於<lb/>
　面孝且敬也<lb/>
若不言立則視足坐則視膝<lb/>
　視足視膝異於言時且益恭也<lb/>
　　　　右言視之法<lb/>
<pb n="14a"/>
凡侍坐於君子君子欠伸問日之蚤晏以食具告改居<lb/>
則請退可也<hi>蚤音早</hi>
　注曰君子謂卿大夫及國中賢者也志倦則欠體倦<lb/>
　則伸問日蚤晏近於久也改居謂自變動也<lb/>
　繼公謂以食具告謂以所食之具告從者蓋欲食也<lb/>
　卑幼之於尊長請見不請退而此乃得請退者縁君<lb/>
　子意也可者許之之辭明其異於常禮<lb/>
夜侍坐問夜膳葷請退可也<hi>葷香云反</hi>
<pb n="14b"/>
　注曰問夜問其時數也膳謂食之葷辛物葱薤之屬<lb/>
　食之以止臥<lb/>
　疏曰注云時數者謂若鐘皷漏刻之數<lb/>
　　　　右侍坐於君子<lb/>
若君賜之食則君祭先飯徧嘗膳飲而俟君命之食然<lb/>
後食<hi>飯扶晚反</hi>
　注曰君祭先飯謂君祭食臣先飯示為君嘗食也此<lb/>
　謂君與之禮食膳謂庶羞既嘗庶羞則飲俟君之徧<lb/>
<pb n="15a"/>
　嘗也<lb/>
　疏曰凡君將食必有膳宰嘗君之食備火齊不得下<lb/>
　文是也此膳宰不在則侍食者自嘗自已前食既不<lb/>
　嘗君食則不正嘗食故注云示為君嘗食<lb/>
　繼公謂賓主共食則賓當祭此君臣共食君祭而臣<lb/>
　否所以别尊卑也臣既不祭又先飯而嘗膳所以明<lb/>
　臣禮也君命之食然後食則臣食或先於君矣君若<lb/>
　不命之則亦俟君之食乃食與<lb/>
<pb n="15b"/>
若有將食者則俟君之食然後食<lb/>
　注曰將食猶進食謂膳宰也膳宰進食則臣不嘗食<lb/>
　周禮膳夫品嘗食王乃食<lb/>
　繼公謂君食然後食臣侍君食之正禮以其不嘗膳<lb/>
　故君不必命之<lb/>
若君賜之爵則下席再拜稽首受爵升席祭卒爵而俟<lb/>
君卒爵然後授虚爵<hi>下户嫁反</hi>
　賜之爵使人授之於其席也下降也降席者降而當<lb/>
<pb n="16a"/>
　席末也既拜興受爵君荅再拜乃升席坐祭酒既卒<lb/>
　爵興授人爵也臣先卒爵亦先飯嘗膳之意君卒爵<lb/>
　而授虚爵則是授爵亦先於君矣此受爵卒爵授爵<lb/>
　之節皆異於燕之無算爵者禮貴相變也凡升席降<lb/>
　席皆由下<lb/>
退坐取屨隱辟而後屨<hi>辟匹亦反</hi>
　注曰謂君若食之飲之而退也<lb/>
　繼公謂是時屨在西階下曲禮曰就屨跪而舉之屏<lb/>
<pb n="16b"/>
　於側此坐取屨即跪而舉之也隱辟即屏於側之時<lb/>
　也屨謂納屨<lb/>
君為之興則曰君無為興臣不敢辭君若降送之則不<lb/>
敢顧辭遂出<hi>為並于偽反</hi>
　云不敢辭者明已不敢與君為禮也送之亦當至門<lb/>
　君於士尊卑懸絶乃降送之其禮太崇故益不敢當<lb/>
大夫則辭退下比及門三辭<hi>下户嫁反比必利反</hi>
　大夫起而退則君興下階則君降及門則君送於此<lb/>
<pb n="17a"/>
　三節皆辭之故曰三辭大夫位尊不嫌與君為禮故<lb/>
　得辭也此著大夫則上之不敢辭者為士明矣<lb/>
　　　　右士大夫侍飲食於君<lb/>
若先生異爵者請見之則辭辭不得命則曰某無以見<lb/>
辭不得命將走見先見之<hi>見之並如字先見之先亦當作走</hi>
　注曰異爵謂卿大夫也<lb/>
　繼公謂卿大夫之爵於士為踰等故曰異爵辭者謂<lb/>
　其以尊就卑已不敢當也辭不得命謂三辭而不見<lb/>
<pb n="17b"/>
　許也無以見言其非敵不可以接見之走者行之速<lb/>
　也先見之先亦當作走蓋既傳言即走而見之也此<lb/>
　禮當在以贄見于先生異爵者之後又先生異爵者<lb/>
　之見於士其禮同則士之以贄見於先生亦當如見<lb/>
　於大夫之禮明矣<lb/>
　　　　右先生異爵者見於士<lb/>
非以君命使則不稱寡大夫士則曰寡君之老<hi>使所吏反</hi>
　注曰謂擯贊者辭也<lb/>
<pb n="18a"/>
　繼公謂此文不可强通或曰君之老與大夫士之文<lb/>
　冝易處蓋傳冩者因寡字之同而誤也未審是否<lb/>
　　　　右自稱於他邦之辭<lb/>
凡執幣者不趨容彌蹙以為儀<lb/>
　注曰不趨主慎也以進而益恭為威儀耳<lb/>
　繼公謂執幣謂以幣相見及為使者也凡者通尊卑<lb/>
　言之行而張足曰趨蓋以容彌蹙為儀故不趨也惟<lb/>
　著凡執幣者之儀如是則執贄者或不然矣士大夫<lb/>
<pb n="18b"/>
　執贄于君前其儀乃與此同<lb/>
執玉者則唯舒武舉前曳踵<lb/>
　注曰唯舒武者重玉器尤慎也武迹也舉前曳踵備<lb/>
　<graphic n="KR2102" url="https://raw.githubusercontent.com/kanripo/KR-Gaiji/master/images/KR2102.png" mimeType="image/png"/>跲也<lb/>
　繼公謂執玉謂朝君與聘使執圭璧以行禮之時也<lb/>
　唯舒武謂僅舒其武耳舉前曳踵見其舒武之法也<lb/>
　踵足後也足之前起而後不離地則步之促狹可知<lb/>
　此又不止於不趨而已<lb/>
<pb n="19a"/>
　　　　右執幣玉之儀<lb/>
凡自稱於君士大夫則曰下臣宅者在邦則曰市井之<lb/>
臣在野則曰草茅之臣庶人則曰刺草之臣他國之人<lb/>
則曰外臣<hi>刺七亦反</hi>
　注曰刺猶剗除也<lb/>
　繼公謂士大夫謂見為臣者也宅者未仕而家居者<lb/>
　也他國之人亦謂士大夫<lb/>
　　　　右自稱於君<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集說卷三<lb/>
<pb n="20a"/>
正誤<lb/>
終皆若是<lb/>
　鄭本終作衆注曰今文衆作終繼公謂衆字無意義<lb/>
　宜作終<lb/>
與衆言言慈祥<lb/>
　今本云言忠信慈祥大戴記注引此無忠信字今有<lb/>
　之者葢後人因下文有言忠信三字而誤衍之也今<lb/>
　以彼注為據删之<lb/>
</p>
<p>
</p>
  </div>
</body>
</text>
</TEI>
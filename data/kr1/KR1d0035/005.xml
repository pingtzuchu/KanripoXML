<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集説卷五上</head>
    <p>
<pb n="1a"/>
欽定四庫全書<lb/>
　儀禮集説卷五上　　　　元　敖繼公　撰<lb/>
鄉射禮第五<lb/>
　注曰於五禮屬嘉禮<lb/>
　繼公謂鄉射者士與其鄉之士大夫會聚于學宫飲<lb/>
　酒而習射也此與上篇大同小異惟多射一節耳亦<lb/>
　飲酒而但以射言者主於射也<lb/>
鄉射之禮主人戒賔賔出迎再拜主人荅再拜乃<lb/>
<pb n="1b"/>
請賔禮辭許主人再拜賔荅再拜主人退賔送再<lb/>
拜<lb/>
　請亦謂致戒辭而請之為賔也請下似脱一賔字迎<lb/>
　者出見之之稱故雖不入門亦謂之迎<lb/>
無介<lb/>
　無介者以介尊次於賔同於大夫射時難為耦也<lb/>
　　　　右戒賔<lb/>
乃席賔南靣東上<lb/>
<pb n="2a"/>
　不言户牖間者可知也記云出自東房有東房西房<lb/>
　則中有室而席賔於室之户牖間也明矣凡席於此<lb/>
　者皆東上經不悉見之也惟為神席則西上<lb/>
衆賔之席繼而西<lb/>
　衆賔亦衆賔之長三人也繼繼賔席也云繼者明其<lb/>
　以次而西衆賔之席亦皆不屬而東上<lb/>
席主人於阼階上西面<lb/>
　阼階上東西節也南北當東序凡主位皆然<lb/>
<pb n="2b"/>
尊于賔席之東兩壺斯禁左𤣥酒皆加勺篚在其南東<lb/>
肆<lb/>
　注曰設尊者北面西曰左<lb/>
　繼公謂賔席之東即房户之間也此亦與前篇互見<lb/>
　其文<lb/>
設洗于阼階東南南北以堂深東西當東榮水在洗東<lb/>
篚在洗西南肆縣于洗東北西靣<hi>深式鴆反縣音𤣥</hi>
　注曰縣於東方辟射位也<lb/>
<pb n="3a"/>
　䟽曰鄉飲無射事縣於階間<lb/>
　繼公謂縣不近階者權移於此宜辟東縣之正位也<lb/>
　大射東縣在阼階之東縣謂縣鐘磬與鑮於筍簴也<lb/>
　皷鼙之屬亦存焉周官小胥職曰凡縣鐘磬半為堵<lb/>
　全爲肆又曰天子宫縣諸侯軒縣卿大夫判縣士特<lb/>
　縣然則凡為士者之樂皆得縣鐘與磬惟以特而别<lb/>
　於其上耳大射儀言國君西方之縣先磬次鐘次鑮<lb/>
　皷鼙在其南下經云不鼓不釋鐘師職曰掌以鐘皷<lb/>
<pb n="3b"/>
　奏九夏鎛師職曰掌金奏之皷此與上篇皆賔出奏<lb/>
　陔陔夏金奏之一也然則是禮亦有鐘皷鑮明矣其<lb/>
　設之磬在北鼓在南畧放大射西方之縣云<lb/>
乃張侯下綱不及地武<lb/>
　注曰侯謂所射布也綱持舌繩也武迹也中人之迹<lb/>
　尺二寸<lb/>
　䟽曰周禮梓人云上綱與下綱出舌尋縜寸焉注云<lb/>
　綱所以繫侯於植者也中人之迹尺二寸無正文漢<lb/>
<pb n="4a"/>
　禮云五武成歩歩六尺或據此而言也<lb/>
　繼公謂射布而曰侯者王朝射之以威不寧侯遂以<lb/>
　名之也諸侯以下則因其名而不改與下綱謂已繫<lb/>
　者也綱不及地武則下个亦然<lb/>
不繫左下綱中掩束之<hi>繫古帝反</hi>
　注曰事未至也侯北面西方謂之左<lb/>
　繼公謂侯以左為尊故事未至則未繫左下綱也中<lb/>
　掩束之者中掩左下个而以綱束之也下个出於躬<lb/>
<pb n="4b"/>
　五尺中掩之是所掩者二尺五寸也<lb/>
乏參侯道居侯黨之一西五歩<lb/>
　注曰容謂之乏所以為獲者御矢也侯道五十歩此<lb/>
　乏去侯北十丈西三丈<lb/>
　䟽曰參謂三分之黨旁也云容謂之乏者射人職云<lb/>
　王射三容是也<lb/>
　繼公謂乏爾雅曰乏謂之防說者云如今牀頭小曲<lb/>
　屏風也侯黨指侯之西邊而言此乏參分侯道而居<lb/>
<pb n="5a"/>
　其一也乃云侯黨者明雖取數於侯道實取節於侯<lb/>
　黨也西五歩亦謂侯黨之西也然則此乏其南十丈<lb/>
　其東三丈乃與侯黨相當與大射儀曰乏各去其侯<lb/>
　西十北十乏義未詳<lb/>
　　　　右設席噐張侯<lb/>
羹定主人朝服乃速賔賔朝服出迎再拜主人荅再拜<lb/>
退賔送再拜<hi>朝並直遥反</hi>
　禮戒速同服此速賔朝服則戒時亦朝服可知鄉射<lb/>
<pb n="5b"/>
　而朝服其義與鄉飲同<lb/>
賔及衆賔遂從之<lb/>
　主人旣退衆賔乃至於賔之門而與之皆行也云遂<lb/>
　者雖相去有間而事則實相接也<lb/>
　　　　右速賔<lb/>
　　　　　自此以後經文及記文有與鄉飲酒禮同<lb/>
　　　　　者不重釋之<lb/>
及門主人一相出迎于門外再拜賔荅再拜揖衆賔主<lb/>
<pb n="6a"/>
人以賔揖先入賔厭衆賔衆賔皆入門左東面北上賔<lb/>
少進<hi>相息亮反厭乙渉反篇内同</hi>
　注曰以猶與也少進差在前<lb/>
　繼公謂門學門也賔厭衆賔入門左此脫三字爾少<lb/>
　進謂少東<lb/>
主人以賔三揖皆行及階三讓主人升一等賔升<lb/>
　皆行言無先後也主人升一等賔乃升敵者之禮也<lb/>
　　　　右迎賔<lb/>
<pb n="6b"/>
主人阼階上當楣北面再拜賔西階上當楣北靣荅再<lb/>
拜<lb/>
　　　　右拜至<lb/>
主人坐取爵于上篚以降賔降主人阼階前西靣坐奠<lb/>
爵興辭降賔對主人坐取爵興適洗南靣坐奠爵于篚<lb/>
下盥洗賔進東北面辭洗主人坐奠爵于篚興對賔反<lb/>
位<lb/>
　注曰反從降之位也鄉飲酒曰當西序東靣<lb/>
<pb n="7a"/>
主人卒洗壹揖壹讓以賔升賔西階上北靣拜洗主人<lb/>
阼階上北靣奠爵遂荅拜乃降賔降主人辭降賔對主<lb/>
人卒盥壹揖壹讓升賔升西階上疑立主人坐取爵實<lb/>
之賔席之前西北面獻賔<hi>疑舊魚乞反下同</hi>
　席之當作之席<lb/>
賔西階上北面拜主人少退賔進受爵于席前復位主<lb/>
人阼階上拜送爵賔少退薦脯醢賔升席自西方乃設<lb/>
折俎主人阼階東疑立賔坐左執爵右祭脯醢奠爵于<lb/>
<pb n="7b"/>
薦西興取肺坐絶祭尚左手嚌之興加于俎坐挩手執<lb/>
爵遂祭酒興席末坐啐酒降席坐奠爵拜告㫖執爵興<lb/>
主人阼階上荅拜賔西階上北面坐卒爵興坐奠爵遂<lb/>
拜執爵興主人阼階上荅拜<lb/>
　　　　右獻賔<lb/>
賔以虛爵降主人降賔西階前東靣坐奠爵興辭降主<lb/>
人對賔坐取爵適洗北面坐奠爵于篚下興盥洗主人<lb/>
阼階之東南面辭洗賔坐奠爵于篚興對主人反位<lb/>
<pb n="8a"/>
　注曰反從降之位主人辭洗進<lb/>
賔卒洗揖讓如初升主人拜洗賔荅拜興降盥如主人<lb/>
之禮賔升實爵<lb/>
　鄉飲酒無升字<lb/>
主人之席前東南靣酢主人主人阼階上拜賔少退主<lb/>
人進受爵復位賔西階上拜送爵薦脯醢主人升席自<lb/>
北方乃設折俎祭如賔禮不告㫖自席前適阼階上北<lb/>
面坐卒爵興坐奠爵遂拜執爵興賔西階上北靣荅拜<lb/>
<pb n="8b"/>
主人坐奠爵于序端阼階上再拜崇酒賔西階上荅再<lb/>
拜<lb/>
　　　　右賔酢主人<lb/>
主人坐取觶于篚以降賔降主人奠觶辭降賔對東靣<lb/>
立主人坐取觶洗賔不辭洗卒洗揖讓升賔西階上疑<lb/>
立主人實觶酬之阼階上北靣坐奠觶遂拜執觶興賔<lb/>
西階上北靣荅拜主人坐祭遂飲卒觶興坐奠觶遂拜<lb/>
執觶興賔西階上北靣荅拜主人降洗賔降辭如獻禮<lb/>
<pb n="9a"/>
升不拜洗賔西階上立主人實觶賔之席前北面賔西<lb/>
階上拜主人坐奠觶于薦西賔辭坐取觶以興反位主<lb/>
人阼階上拜送賔北靣坐奠觶于薦東反位<lb/>
　　　　右酬賔<lb/>
主人揖降賔降東面立于西階西當西序<lb/>
　注曰主人將與衆賔為禮賔不敢獨居堂<lb/>
主人西南面三拜衆賔衆賔皆荅一拜主人揖升坐取<lb/>
爵于序端降洗升實爵西階上獻衆賔衆賔之長升拜<lb/>
<pb n="9b"/>
受者三人主人拜送坐祭立飲不拜旣爵授主人爵降<lb/>
復位<hi>長知丈反</hi>
　位亦堂下之位賔之南也<lb/>
衆賔皆不拜受爵坐祭立飲毎一人獻則薦諸其席衆<lb/>
賔辯有脯醢主人以虚爵降奠于篚揖讓升賔厭衆賔<lb/>
升衆賔皆升就席<hi>辯音遍</hi>
　　　　右獻衆賔<lb/>
一人洗舉觶于賔升實觶西階上坐奠觶拜執觶興賔<lb/>
<pb n="10a"/>
席末荅拜舉觶者坐祭遂飲卒觶興坐奠觶拜執觶興<lb/>
賔荅拜降洗升實之西階上北面賔拜舉觶者進坐奠<lb/>
觶于薦西賔辭坐取以興<lb/>
　注曰若親受然<lb/>
　繼公謂前篇言受此言取互文也<lb/>
舉觶者西階上拜送賔反奠于其所舉觶者降<lb/>
　鄉飲酒曰坐奠觶于其所<lb/>
　　　　右一人舉觶<lb/>
<pb n="10b"/>
大夫若有遵者則入門左<lb/>
　若有遵者謂若有與此㑹而為遵者也入門左則曏<lb/>
　者賔入之位也不俟於門外别於正賔<lb/>
主人降<lb/>
　注曰迎大夫於門内<lb/>
賔及衆賔皆降復初位<lb/>
　初位階西以南當序之位<lb/>
主人揖讓以大夫升拜至大夫荅拜主人以爵降大夫<lb/>
<pb n="11a"/>
降主人辭降大夫辭洗如賔禮<lb/>
　此賔禮自三揖三讓以至于一揖一讓升之儀也<lb/>
席于尊東<lb/>
　此言尊東鄉飲酒言賔東亦文互見也又此言設席<lb/>
　之節與鄉飲酒不同未知當以何者為正<lb/>
升不拜洗主人實爵席前獻于大夫大夫西階上拜進<lb/>
受爵反位主人大夫之右拜送<lb/>
　席前獻其西北面與主人旣拜送則亦立於階東此<lb/>
<pb n="11b"/>
　與薦脯醢以下皆如鄉飲酒之介禮其不釋者以意<lb/>
　求之<lb/>
大夫辭加席主人對不去加席<hi>去起吕反</hi>
　鄉飲酒禮曰大夫則如介禮有諸公則辭加席委于<lb/>
　席端主人不徹無諸公則大夫辭加席主人對不去<lb/>
　加席此惟主言無諸公之大夫則是鄉射之禮諸公<lb/>
　不與又説見鄉飲酒禮<lb/>
乃薦脯醢大夫升席設折爼祭如賔禮不嚌肺不啐酒<lb/>
<pb n="12a"/>
不告㫖西階上卒爵拜主人荅拜<lb/>
　注曰大夫升席由東方<lb/>
　繼公謂主人荅拜亦於大夫之右<lb/>
大夫降洗<lb/>
　大夫若衆則主人辯獻之長乃洗<lb/>
主人復阼階降辭如初卒洗主人盥揖讓升大夫授主<lb/>
人爵于兩楹間復位<lb/>
　授主人爵于兩楹間者大夫雖尊若與鄉飲鄉射之<lb/>
<pb n="12b"/>
　禮則屈於正賔其禮但比於介故此授受之節亦惟<lb/>
　與介同<lb/>
主人實爵以酢于西階上坐奠爵拜大夫荅拜坐祭卒<lb/>
爵拜大夫荅拜主人坐奠爵于西楹南再拜崇酒大夫<lb/>
荅拜主人復阼階揖降大夫降立于賔南<lb/>
　必降者宜與賔序升也立于賔南下之也鄉射之禮<lb/>
　大夫若與則下於賔鄉飲之禮公與大夫若與則皆<lb/>
　下於介盖其禮皆主於士故也<lb/>
<pb n="13a"/>
主人揖讓以賔升大夫及衆賔皆升就席<lb/>
　賔亦厭大夫大夫亦厭衆賔乃升也衆賔其長三人<lb/>
　也<lb/>
　　　　右遵者之禮<lb/>
席工于西階上少東樂正先升北面立于其西<lb/>
　少東據工之下席而言也樂正立于其西猶未至階<lb/>
　也鄉飲酒禮曰樂正先升立于西階東<lb/>
工四人二瑟瑟先相者皆左何瑟面皷執越内弦右手<lb/>
<pb n="13b"/>
相入升自西階北面東上工坐相者坐授瑟乃降<hi>相並息亮反何户我反</hi>
　注曰面前也可皷者在前變於君也言執者手入之<lb/>
　淺也<lb/>
　䟽曰變於君者鄉射與大射相對大射君禮而後首<lb/>
　此臣禮前首故云變<lb/>
　繼公謂前越去廉差遠故不可挎但執之而已面皷<lb/>
　亦變於飲酒<lb/>
<pb n="14a"/>
笙入立于縣中西靣<hi>縣音𤣥</hi>
　注曰堂下樂相從也<lb/>
　繼公謂此與鄉飲立于磬南之意同縣中蓋縣中之<lb/>
　西也<lb/>
乃合樂周南闗雎葛覃卷耳召南鵲巢采蘩采蘋<hi>召音邵</hi>
　不歌不間不笙者為射事繁且久故畧於樂也不畧<lb/>
　合樂者周南召南國風也國風為鄉樂大夫士之正<lb/>
　樂也不可畧其正也<lb/>
<pb n="14b"/>
工不興告于樂正曰正歌備樂正告于賔乃降<lb/>
　注曰不興者瞽矇禮畧也<lb/>
　繼公謂凡歌至於合鄉樂乃為備此合鄉樂矣故雖<lb/>
　不歌小雅亦可謂之備<lb/>
主人取爵于上篚獻工大師則為之洗賔降主人辭降<lb/>
<hi>大音泰為於偽反</hi>
　大夫不降亦别於賔<lb/>
工不辭洗卒洗升實爵<lb/>
<pb n="15a"/>
　主人卒洗亦與賔揖讓乃升此以上著大師之禮異<lb/>
　也餘則與非大師者同<lb/>
工不興左瑟一人拜受爵<lb/>
　注曰一人無大師則工之長者<lb/>
主人阼階上拜送爵薦脯醢使人相祭工飲不拜旣爵<lb/>
授主人爵衆工不拜受爵祭飲辯有脯醢不祭不洗遂<lb/>
獻笙于西階上<hi>相息亮反辯音遍下並同</hi>
　非大師則工之長亦不洗矣乃著笙不洗者正使笙<lb/>
<pb n="15b"/>
　師猶不洗也諸侯之笙師蓋以下士為之言遂者承<lb/>
　工後也鄉飲酒禮笙入樂南陔白華華黍乃獻之此<lb/>
　不笙亦獻之者主人自為射故而畧於樂耳不可以<lb/>
　其無事而廢禮也<lb/>
笙一人拜于下盡階不升堂受爵主人拜送爵階前坐<lb/>
祭立飲不拜旣爵升授主人爵衆笙不拜受爵坐祭立<lb/>
飲辯有脯醢不祭主人以爵降奠於篚反升就席<hi>盡子忍反</hi>
　　　　右樂<lb/>
<pb n="16a"/>
主人降席自南方側降<lb/>
　注曰賔不從降<lb/>
作相為司正司正禮辭許諾主人再拜司正荅拜主人<lb/>
升就席司正洗觶升自西階由楹内適阼階上北面受<lb/>
命于主人<hi>相息亮反</hi>
　注曰楹内楹北<lb/>
　䟽曰受命謂受主人請安賔之命<lb/>
　繼公謂楹謂兩楹<lb/>
<pb n="16b"/>
西階上北靣請安于賔<lb/>
　注曰傳主人之命<lb/>
　繼公謂賔為射事而來此時未射若無嫌於不安乃<lb/>
　亦請安于賔者飲酒之節宜然也<lb/>
賔禮辭許司正告于主人遂立于楹間以相拜主人阼<lb/>
階上再拜賔西階上荅再拜皆揖就席<hi>相息亮反</hi>
　賔辭者亦不敢必主人之終行射事也<lb/>
司正實觶降自西階中庭北靣坐奠觶興退少立<lb/>
<pb n="17a"/>
　此中庭其阼階前南北之中與蓋射時司正為司馬<lb/>
　至誘射之後方易位於司射之南則此位必不在階<lb/>
　間如鄉飲酒司正之位也<lb/>
進坐取觶興反坐不祭遂卒觶興坐奠觶拜執觶興洗<lb/>
北面坐奠于其所興少退北靣立于觶南<lb/>
　　　　右立司正<lb/>
未旅<lb/>
　大射儀亦司正已定位即行射事然則射之正禮以<lb/>
<pb n="17b"/>
　此為節上下同也經於射事旣畢始見旅酬之儀則<lb/>
　是時未旅可知乃言之者亦經文過於詳耳<lb/>
三耦俟於堂西南靣東上<lb/>
　記云三耦使弟子司射前戒之至是乃立於此以俟<lb/>
　其比也<lb/>
司射適堂西袒決遂取弓於階西兼挾乗矢升自西階<lb/>
階上北靣告于賔曰弓矢旣具有司請射<hi>挾音接乗䋲證反下並同</hi>
　注曰袒左免衣也決猶闓也以象骨為之著右大擘<lb/>
<pb n="18a"/>
　指以鉤弦闓體也遂射韝也以朱韋為之著左臂亦<lb/>
　謂之拾拾斂也所以蔽膚斂衣也方持弦矢曰挾乗<lb/>
　矢四矢也大射曰挾乗矢於弓外見鏃於弣右巨指<lb/>
　鉤弦<lb/>
　繼公謂司射蓋學中之有司給射事者也設決謂之<lb/>
　決設遂謂之遂遂義未詳或曰旣設決乃遂設拾因<lb/>
　以稱焉兼皆也未射則不搢三挾一異於耦也階上<lb/>
　北靣位當少東言有司請射示已不敢擅其事也<lb/>
<pb n="18b"/>
　案注云袒左免衣也以射則左執弓故也<lb/>
賔對曰某不能為二三子許諾<hi>為于偽反</hi>
　注曰言某不能謙也二三子謂衆賔以下<lb/>
　繼公謂不能謂不善射也為二三子許諾見所以不<lb/>
　辭而即許之意曏者賔為射而來故至是不敢辭但<lb/>
　謙遜而已<lb/>
司射適阼階上東北靣告於主人曰請射於賔賔許<lb/>
　不請射於主人惟告以賔許者縁主人尊賔之意也<lb/>
<pb n="19a"/>
　賔許之辭主人與聞之矣必告之者禮當然也阼階<lb/>
　上告主人當北面東似衍文上言司正阼階上北面<lb/>
　受命于主人足以見之矣北靣告變於君也大射儀<lb/>
　司射東面請射于公<lb/>
　　　　右請射<lb/>
司射降自西階階前西面命弟子納射器<lb/>
　注曰弟子賔黨之年少者也納猶入也射器弓矢決<lb/>
　拾旌中籌楅豐也賔黨東靣主人之黨西面<lb/>
<pb n="19b"/>
乃納射器皆在堂西<lb/>
　初納之時緫置於堂西未有所分别旣則陳其弓矢<lb/>
　如下文所云<lb/>
賔與大夫之弓倚于西序矢在弓下北括衆弓倚于堂<lb/>
西矢在其上<lb/>
　注曰上堂西廉矢亦北括<lb/>
　䟽曰北括順射時矢南行<lb/>
　繼公謂此以弓位之上下見尊卑也下文云東序東<lb/>
<pb n="20a"/>
　則此序下似脫一西字也序西堂西之弓其亦皆北<lb/>
　上與<lb/>
主人之弓矢在東序東<lb/>
　如賔弓矢可知<lb/>
　　　　右納射器<lb/>
司射不釋弓矢遂以比三耦於堂西三耦之南北靣命<lb/>
上射曰某御於子命下射曰子與某子射<hi>比毗二反下並同</hi>
　注曰御猶侍也古文曰某從于子<lb/>
<pb n="20b"/>
　繼公謂比猶合也謂合之而為耦也上下射相配謂<lb/>
　之耦命上下射之辭異示尊卑也其命之惟以所立<lb/>
　之序為先後故不復變位旣命耦乃定所謂比也下<lb/>
　比衆耦放此<lb/>
　　　　右比三耦<lb/>
司正為司馬<lb/>
　以其始與射事故名為司馬此時之位其西靣於觶<lb/>
　南與司正為司馬逺辟君禮也大射儀司馬二人司<lb/>
<pb n="21a"/>
　正如故<lb/>
司馬命張侯弟子說束遂繫左下綱<hi>説吐活反繫古帝反</hi>
　注曰事至也<lb/>
　繼公謂命之繫左下綱耳乃云張侯者以張侯之事<lb/>
　成於此故也<lb/>
司馬又命獲者倚旌于侯中<lb/>
　注曰獲者亦弟子也謂之𫉬者以事名之<lb/>
獲者由西方坐取旌倚于侯中乃退<lb/>
<pb n="21b"/>
　云坐取旌見其偃於地也旌所獲者也侯中侯之中<lb/>
　央也倚之於此若示射者以中地然退反於西方之<lb/>
　位也倚旌而未負侯蓋當誘射之節則異於耦射也<lb/>
　且行事亦宜有漸<lb/>
　　　　右繫綱倚旌<lb/>
樂正適西方命弟子賛工遷樂於下<lb/>
　注曰當辟射也賛佐也遷徙也<lb/>
　繼公謂適西方自西階東而往西階前也樂謂瑟也<lb/>
<pb n="22a"/>
　亦西面命之<lb/>
弟子相工如初入降自西階阼階下之東南堂前三笴<lb/>
西面北上坐<hi>相息亮反笴古老反</hi>
　注曰笴矢榦也長三尺<lb/>
　繼公謂如初入謂何瑟之儀與後先之序也堂東堂<lb/>
　也堂前三笴坐處之北也必空三笴者辟主人往來<lb/>
　堂東之路也位於堂下而坐惟工耳亦無席<lb/>
樂正北靣立于其南<lb/>
<pb n="22b"/>
　北面者蓋變於堂上之位堂上則樂正與工同面<lb/>
　　　　右遷樂<lb/>
司射猶挾乗矢以命三耦各與其耦讓取弓矢拾<hi>拾其劫反</hi>
　猶者言其未變改也讓者下讓其上也拾更也取云<lb/>
　拾者謂更迭而取之也司射以此二者命之<lb/>
三耦皆袒決遂有司左執弣右執弦而授弓<lb/>
　注曰弣弓把<lb/>
　繼公謂有司弟子主授受弓矢者如此授之是並授<lb/>
<pb n="23a"/>
　也<lb/>
遂授矢<lb/>
　云遂則亦授弓者授之也上云衆弓倚於堂西矢在<lb/>
　其上是旣納射器則陳之矣弟子乃留於堂西主授<lb/>
　受之事故此時復執以授之<lb/>
三耦皆執弓搢三而挾一个<hi>搢音晋</hi>
　注曰搢插也插於帶右个猶枚也<lb/>
司射先立于所設中之西南東靣<lb/>
<pb n="23b"/>
　下經云設楅於中庭南當洗又云設中南當楅西當<lb/>
　西序然則此時司射之位少南於洗而西當榮與司<lb/>
　射先立於此欲三耦知其位也司射俟三耦畢取弓<lb/>
　矢乃適其位者以三耦皆弟子備或未習其禮也<lb/>
三耦皆進由司射之西立于其西南東面北上而俟<lb/>
　進亦毎耦並行上射在左如退適堂西之儀也立於<lb/>
　其西南又以司射所立處為節也俟俟作射<lb/>
　　　　右三耦就射位<lb/>
<pb n="24a"/>
司射東靣立于三耦之北搢三而挾一个<lb/>
　復云東靣者以其違於舊處且明旣還而後搢三挾<lb/>
　一也三耦之北其正位之西也立於此者示三耦以<lb/>
　揖進之節耳<lb/>
揖進當階北面揖及階揖升堂揖序則鉤楹内堂則由<lb/>
楹外當左物北靣揖<lb/>
　注曰周以庠為鄉學鄉飲酒義曰主人迎賔於庠門<lb/>
　外是也左物下物也<lb/>
<pb n="24b"/>
　繼公謂自揖進以下皆教三耦以射儀也誘射而就<lb/>
　左物者亦以其為主黨也序州黨之學堂即庠也鄭<lb/>
　氏以為鄉學是也黨屬於州州屬於鄉以此言之則<lb/>
　三者之學其小大深淺可知矣序則鉤楹内謂繞楹<lb/>
　之東而北以其物當棟也堂則由楹外謂循楹之南<lb/>
　而東以其物當楣也蓋射者必履物而物之在堂有<lb/>
　深有淺故爾夫此篇以鄉射為名而其禮乃及於州<lb/>
　黨之學者其故何哉蓋君子之居於是鄉或有近於<lb/>
<pb n="25a"/>
　庠者或有近於序者故其射也各隨其居之所近而<lb/>
　因便會聚於其中以行禮焉此其所以不容不異也<lb/>
及物揖左足履物不方足還視侯中俯正足<hi>還音旋</hi>
　注曰志在於射南面視侯之中乃俯視併正其足方<lb/>
　猶併也<lb/>
　䟽曰案大射納射器之下即言工人士與梓人升自<lb/>
　北階兩楹間畫物此文畧亦當在納射噐後也<lb/>
　繼公謂及物揖揖履物也左足履物履從畫也大射<lb/>
<pb n="25b"/>
　儀曰司射由下物少退則履物者當履其從畫矣不<lb/>
　方足未暇北面而立也他時凡欲還者必先立故言<lb/>
　此以明之還謂右還而南面也右還者為下射冝向<lb/>
　上射也旣視侯中乃俯視而正足則視侯中之時右<lb/>
　足其亦在從畫而少退與正足謂左右各履横畫之<lb/>
　兩端也亦左先而右次之<lb/>
不去旌<hi>去起吕反</hi>
　倚旌於侯而不去者以誘射不主於中且不獲也<lb/>
<pb n="26a"/>
誘射<lb/>
　誘引導也亦有教之之意<lb/>
將乗矢<lb/>
　言此者明四矢盡發也大射儀誘射以四矢射三侯<lb/>
　將行也<lb/>
執弓不挾右執弦<lb/>
　執弓左執弣也不挾明事畢也挾弓者以右巨指鉤<lb/>
　弦也此不挾則但執弦而已<lb/>
<pb n="26b"/>
南面揖揖如升射降出於其位南適堂西改取一个挾<lb/>
之<lb/>
　南靣揖揖退也揖如升射謂如其當物升堂之揖也<lb/>
　云出於其位南見是時未有司馬西方之位也自賔<lb/>
　與大夫之外凡南行而適堂西與堂西出而北行者<lb/>
　皆由於此惟發於其位及反位者則否改更也挾一<lb/>
　个之説見後<lb/>
遂適階西取扑搢之以反位<hi>扑普卜反</hi>
<pb n="27a"/>
　注曰扑所以撻犯教者書云扑作教刑<lb/>
　繼公謂搢扑者以三耦將射也<lb/>
　　　　右誘射<lb/>
司馬命獲者執旌以負侯<lb/>
　使之執旌於侯中以示射者若謂中侯則舉此而言<lb/>
　獲然<lb/>
獲者適侯執旌負侯而俟<lb/>
　䟽曰俟司馬命去侯<lb/>
<pb n="27b"/>
司射還當上耦西面作上耦射<hi>還音旋</hi>
　注曰還左還也作使也<lb/>
　繼公謂當上下射之間<lb/>
司射反位上耦揖進上射在左並行當階北靣揖及階<lb/>
揖上射先升三等下射從之中等<hi>中丁仲反</hi>
　注曰並併也中猶間也<lb/>
　繼公謂上射在左以其當就上物也上射差尊故先<lb/>
　升中等空一等也同階升者前後相當宜空一等以<lb/>
<pb n="28a"/>
　相逺為敬與異階升者之義不同其降亦然然則凡<lb/>
　升階者必於其中央與<lb/>
上射升堂少左下射升上射揖並行<lb/>
　少左者為下射升堂則當在右也<lb/>
皆當其物北靣揖及物揖皆左足履物還視侯中合足<lb/>
而俟<hi>還音旋</hi>
　䟽曰俟司馬命去侯<lb/>
　繼公謂不云不方足省文耳合足左右並立於横畫<lb/>
<pb n="28b"/>
　即上所謂正足也<lb/>
司馬適堂西不決遂袒執弓<lb/>
　惟云適堂西是猶未出於司射之南也云執弓是亦<lb/>
　不挾也不決遂不挾弓變於大射也云袒執弓則固<lb/>
　不決遂矣乃先言之者嫌執弓者袒必決遂也經文<lb/>
　亦或言袒以包二者故以此明之<lb/>
出于司射之南升自西階鉤楹由上射之後西南靣立<lb/>
于物間右執簫南揚弓命去侯<lb/>
<pb n="29a"/>
　注曰簫弓末也揚猶舉也揚弓者執下末大射曰左<lb/>
　執弣<lb/>
　繼公謂鉤楹即鉤楹内也西南靣别於射者也物間<lb/>
　前從畫之間也右執簫為欲揚弓也至是乃云執簫<lb/>
　則初執弓之時左執弣右執弦矣南揚弓以弓之上<lb/>
　端南鄉而舉之也必南之者為獲者在侯故也去離<lb/>
　也命去侯者令辟射且當獲也<lb/>
獲者執旌許諾聲不絶以至于乏坐東靣偃旌興而俟<lb/>
<pb n="29b"/>
　注曰偃猶仆也<lb/>
　繼公謂聲不絶不以宫商不絶而已變於大射也此<lb/>
　去侯亦宜趨直西乃折北而就乏東面偃旌是旌亦<lb/>
　東首矣俟俟中則獲也大射儀曰興共而俟<lb/>
司馬出于下射之南還其後降自西階反由司射之南<lb/>
適堂西釋弓襲反位立于司射之南<hi>還户貫反</hi>
　圍下射而降者徃來相變以爲儀也反謂復其故道<lb/>
　也司射之南皆指其虚位言也是時司射不在此襲<lb/>
<pb n="30a"/>
　復衣也此襲對袒而言上衣雖裼猶為襲也玉藻曰<lb/>
　尸襲執玉龜襲非是則皆裼矣立於司射之南北上<lb/>
　也以司射主射事尊之言反位而著其在司射之南<lb/>
　則前此猶在觶南之位也上耦升射司馬乃變其儀<lb/>
　而定其位亦異於司射也方有此位而言反以曏者<lb/>
　由是而往故也是或一例與<lb/>
司射進與司馬交于階前相左由堂下西階之東北靣<lb/>
視上射命曰無射獲無獵獲上射揖司射退反位<hi>射獲之射<pb n="30b"/>食亦反</hi>
　注曰獵矢從旁<lb/>
　繼公謂司射進與司馬交於階前著其進之節也相<lb/>
　左著其行之方也司馬南行司射北行而相過故謂<lb/>
　之交司馬在西司射在東故謂之相左蓋南行者以<lb/>
　東為左北行者以西為左也下放此由堂下者自堂<lb/>
　下而少東行也西階之東當上物之南也其於堂中<lb/>
　為少西故取節於西階也惟命上射者以其先發而<lb/>
<pb n="31a"/>
　下射從之且下射共聞之矣故不復戒戒其射獲獵<lb/>
　獲而不及其他者獲近於侯舉近以見其逺也揖以<lb/>
　揖受其戒<lb/>
乃射上射旣發挾弓矢而后下射射拾發以將乗矢<hi>拾其劫反</hi>
　弓字衍文挾矢則挾弓可知不必言也大射儀無弓<lb/>
　字旣發而挾矢是射時乃傅矢也此亦可以見其節<lb/>
　矣云拾發者亦見下射旣發挾矢而後上射射也古<lb/>
<pb n="31b"/>
　之射者其序整齊而不紊其儀從容而不廹大抵類<lb/>
　此<lb/>
獲者坐而獲<lb/>
　注曰射者中則坐言獲獲得也射講武師田之類是<lb/>
　以中為獲也<lb/>
　繼公謂獲者於射時則坐以俟其中也中乃獲之必<lb/>
　坐而獲者旌在地須坐乃舉之以獲也且示有所變<lb/>
舉旌以宫偃旌以商<lb/>
<pb n="32a"/>
　注曰再言獲也<lb/>
　䟽曰以宫大言獲也以商小言獲也<lb/>
　繼公謂此一中而兩言獲也<lb/>
獲而未釋獲<lb/>
　注曰但言獲未釋其算<lb/>
　繼公謂是時未立釋獲者則未釋獲可知經言此者<lb/>
　亦過於詳耳<lb/>
卒射皆執弓不挾南靣揖揖如升射<lb/>
<pb n="32b"/>
　注曰不挾亦右執弦如司射<lb/>
　繼公謂不挾者變於大射<lb/>
上射降三等下射少右從之中等<hi>中丁仲反</hi>
　堂上並行下射在左今降階必少右乃當上射之後<lb/>
　也<lb/>
並行上射於左<lb/>
　謂上射先降少左下射降乃並行而上射於左也上<lb/>
　射必於左者進時上射在左退亦宜然堂上各發於<lb/>
<pb n="33a"/>
　其物不可得而變降時有先後故因旣降而為之此<lb/>
　將適堂西也上射乃不於右便其反位者以有釋弓<lb/>
　等事而未即反故也<lb/>
與升射者相左交于階前相揖由司馬之南適堂西釋<lb/>
弓説決拾襲而俟于堂西南面東上三耦卒射亦如之<lb/>
<hi>説吐活反</hi>
　進退者交則相揖以其事同也司馬之南即曏者所<lb/>
　謂司射之南也此時已有司馬之位又在司射之南<lb/>
<pb n="33b"/>
　正當往來者之北故以之為節耳釋弓説決拾以已<lb/>
　初射之事畢也説遂而言拾者别於用時也俟俟司<lb/>
　射命也三當作二字之誤也二耦謂次耦下耦也下<lb/>
　耦與此異者無與升射者相左相揖之事耳<lb/>
司射去扑倚于西階之西升堂北靣告于賔曰三耦卒<lb/>
射賔揖<hi>去起吕反</hi>
　注曰以揖然之<lb/>
　繼公謂扑刑噐也將告尊者必去之敬也士之射禮<lb/>
<pb n="34a"/>
　賔主之故司射獨以是告賔<lb/>
　　　　右初射<lb/>
司射降搢扑反位司馬適堂西袒執弓由其位南進與<lb/>
司射交于階前相左<lb/>
　司射將反位司馬將升堂而交於階前則是其去扑<lb/>
　與袒執弓之事亦相接為之<lb/>
升自西階鉤楹自右物之後立于物間西南靣揖弓命<lb/>
取矢<lb/>
<pb n="34b"/>
　注曰揖推之也<lb/>
　繼公謂揖弓與揚弓相變為文則揖者其推而下之<lb/>
　之謂與去侯取矢之事異故上下其弓以别之揖弓<lb/>
　繼西南靣而言是弓亦西南鄉矣蓋以獲者與弟子<lb/>
　皆在西南故也揖弓者蓋右執弦<lb/>
獲者執旌許諾聲不絶以旌負侯而俟<lb/>
　注曰俟弟子取矢以旌指教之<lb/>
　繼公謂獲者許諾者取矢之事已主之也獲者審於<lb/>
<pb n="35a"/>
　視矢雖不親取而主其事聲不絶以至於侯<lb/>
司馬出於左物之南還其後降自西階遂適堂前北靣<lb/>
立于所設楅之南命弟子設楅<hi>還户貫反楅音福</hi>
　注曰楅所以承矢者<lb/>
　繼公謂司馬立於所設楅之南示弟子以設處也凡<lb/>
　言所設某者皆謂器之未設者也曏者射器納於堂<lb/>
　西楅在其中今司馬北靣命設之則是時弟子已奉<lb/>
　楅而出與弟子在西司馬北靣不必鄉而命之楅之<lb/>
<pb n="35b"/>
　名義未詳<lb/>
乃設楅于中庭南當洗東肆<lb/>
　中庭東西節也南當洗不言北文省也後放此東肆<lb/>
　龍首在西也必東肆者以上射在西也司馬不以弓<lb/>
　為畢者辟大射禮也<lb/>
司馬由司射之南退釋弓于堂西襲反位<lb/>
　司馬所由者亦其位南也是時司射在其位之北故<lb/>
　以司射為節<lb/>
<pb n="36a"/>
弟子取矢北面坐委于楅北括乃退司馬襲進當楅南<lb/>
北靣坐左右撫矢而乘之<lb/>
　注曰撫拊之也就委矢左右手撫而四四數分之也<lb/>
　繼公謂司馬是時不執弓無嫌於不襲此襲字蓋衍<lb/>
若矢不備則司馬又袒執弓如初升命曰取矢不索<hi>索悉各反</hi>
　索猶盡也此自適堂西以至揖弓皆如初也適堂西<lb/>
　亦由其位南<lb/>
<pb n="36b"/>
弟子自西方應曰諾乃復求矢加于楅<hi>應應對之應復扶又反</hi>
　此時獲者猶負侯而取矢之弟子已退在西方之位<lb/>
　故獨應之弟子已應即往取矢司馬乃降由司射之<lb/>
　南執弓反位如初弟子旣加矢於楅司馬進撫之如<lb/>
　初此經文畧也<lb/>
　　　　右取矢加於楅<lb/>
司射倚扑于階西升請射于賔如初賔許諾<lb/>
　此請射請三耦之外皆射也其辭盖曰有司請射耳<lb/>
<pb n="37a"/>
　如初者升自西階階上北靣告也後放此此請射與<lb/>
　下請釋獲亦示聽命於賔之意<lb/>
　　　　右再請射<lb/>
賔主人大夫若皆與射則遂告于賔適阼階上告于主<lb/>
人主人與賔為耦<hi>與射之與音預</hi>
　注曰言若者或射或否在時欲耳告賔曰主人御於<lb/>
　子告主人曰子與賔射<lb/>
　繼公謂言遂者謂承賔許諾之後也賔若不與射則<lb/>
<pb n="37b"/>
　雖許諾而司射亦不告然則上言請射於賔者非獨<lb/>
　為請賔射明矣云若皆與射而後告是其或欲或不<lb/>
　欲固已前告司射矣主人與賔為耦禮也假令或有<lb/>
　一人不欲射則闕此一耦蓋不可與餘人為耦故爾<lb/>
　告於主人亦北面<lb/>
遂告于大夫大夫雖衆皆與士為耦以耦告于大夫曰<lb/>
某御於子<lb/>
　注曰大夫為下射而云御於子尊大夫也<lb/>
<pb n="38a"/>
　繼公謂士謂衆賔也大夫宜與衆賔長為耦若衆則<lb/>
　以次而為之不足乃及於堂下者焉大夫不自為耦<lb/>
　者變於君所之射也此賔主人皆士於衆耦之上下<lb/>
　射不敢俱以大夫為之<lb/>
西階上北靣作衆賔射<lb/>
　作衆賔射使之降而為射事也<lb/>
司射降搢扑由司馬之南適堂西立比衆耦<lb/>
　立比衆耦謂立於此為比衆耦耳比之之事俟衆賔<lb/>
<pb n="38b"/>
　降而後為之<lb/>
衆賔將與射者皆降由司馬之南適堂西繼三耦而立<lb/>
東上大夫之耦為上<hi>與音預</hi>
　云將與則或有不與者矣記曰衆賔不與射者不降<lb/>
　是也降者由司馬之南適堂西而堂下之衆賔皆從<lb/>
　之不言者可知也此雖未執弓矢亦必由司馬之南<lb/>
　者異於大夫也繼三耦而立居其西也衆賔之立以<lb/>
　齒則大夫之耦為上可知乃著之者嫌其不與耦並<lb/>
<pb n="39a"/>
　立則或變於有耦者也<lb/>
若有東面者則北上<lb/>
　謂衆賔若多堂西南面之位不足以盡之則當東靣<lb/>
　於西壁而北上也言若有者見堂下之士多寡無定<lb/>
　數也<lb/>
賔主人與大夫皆未降<lb/>
　尊者事至乃降也<lb/>
司射乃比衆耦辯<hi>辯音遍</hi>
<pb n="39b"/>
　乃者言其方有事也衆耦謂衆賔自為耦者也大夫<lb/>
　之耦亦存焉是時衆賔皆已立於司射之北若西然<lb/>
　後可比之不言命之之辭者如上耦可知也大夫之<lb/>
　耦則先命之其辭曰子與某子射與他耦上射之辭<lb/>
　異云辯者為下節也<lb/>
　　　　右比衆耦<lb/>
遂命三耦拾取矢司射反位<hi>拾其劫反</hi>
　注曰反位者俟其袒決遂來<lb/>
<pb n="40a"/>
三耦拾取矢皆袒決遂執弓進立于司馬之西南<lb/>
　朱子曰此拾取矢疑衍<lb/>
　繼公謂惟云執弓是亦不挾也亦變於大射者與此<lb/>
　所立者即其故位更以司馬為節近故爾曏者司馬<lb/>
　未在此故以司射為節<lb/>
司射作上耦取矢司射反位上耦揖進當楅北面揖及<lb/>
楅揖<lb/>
　注曰當楅楅正南之東西<lb/>
<pb n="40b"/>
　繼公謂當楅北靣揖者當楅南則折而北行故北靣<lb/>
　揖也及楅揖者為上下射將折而西東也<lb/>
上射東靣下射西面<lb/>
　上射在西下射在東如其物之位也<lb/>
上射揖進坐横弓卻手自弓下取一个兼諸弣順羽且<lb/>
興執弦而左還退反位東靣揖<hi>弣音府還音旋</hi>
　注曰卻手由弓下取矢者以左手在弓表右手從裏<lb/>
　取之便也兼并也并矢於弣當順羽旣又當執弦也<lb/>
<pb n="41a"/>
　順羽者手放而下備不整理也<lb/>
　䟽曰言順羽且興者謂順羽之時則興也<lb/>
　繼公謂進坐不言北靣可知也下放此矢南鄉人於<lb/>
　楅南北靣取之便也横弓踣弓也此横弓覆手也坐<lb/>
　而横弓亦便也覆手横之以上端鄉下射敬之也弓<lb/>
　下弦弣之下也兼諸弣明左手并執矢也凡執弓者<lb/>
　左執弣兼矢於弣即順羽興則是横弓者惟取矢之<lb/>
　時則然也執弓者言不挾也左還者以左體向右而<lb/>
<pb n="41b"/>
　還也於楅前必左還者以楅東肆宜順之反位不言<lb/>
　毋周是亦左還也此與順羽且興皆變於大射云<lb/>
下射進坐横弓覆手自弓上取一个興其他如上射<hi>覆芳服反</hi>
　注曰覆手由弓上取矢者以左手在弓裏右手從表<lb/>
　取之亦便<lb/>
　繼公謂此横弓郤手也郤手横之亦以上端鄉上射<lb/>
　也人北鄉弓東西鄉於人於弓皆為横也弓上弦弣<lb/>
<pb n="42a"/>
　之上也凡覆手郤手而横弓其弦皆鄉身與他謂兼<lb/>
　諸弣而下也惟西面揖異爾<lb/>
旣拾取乗矢揖皆左還南靣揖<hi>還音旋下並同</hi>
　不捆矢不兼挾皆左還亦變於大射<lb/>
皆少進當楅南皆左還北面搢三挾一个<lb/>
　進謂東西行而相近也當楅南曏及楅之位北面乃<lb/>
　搢挾者禮貴變也<lb/>
揖皆左還上射于右<lb/>
<pb n="42b"/>
　上射固居右矣復言之者嫌或當如卒射而退轉居<lb/>
　左也自此少南行至於曏當楅之位亦揖不言者無<lb/>
　以為節亦以其可知故也凡毎耦旣射若旣取矢而<lb/>
　退者其曲折皆與進時同<lb/>
與進者相左相揖退反位<lb/>
　注曰相左者由進者之北<lb/>
　繼公謂此惟云相左而不著所交之處者以其東西<lb/>
　相過可知也然則上耦退於曏當楅之位次耦乃揖<lb/>
<pb n="43a"/>
　進與相揖者亦以事同也<lb/>
三耦拾取矢亦如之後者遂取誘射之矢兼乗矢而取<lb/>
之以授有司於西方而后反位<hi>拾其劫反</hi>
　注曰取誘射之矢挾五个<lb/>
　繼公謂三亦當作二大射云二耦是也下耦之下射<lb/>
　於旣拾取之後又兼取誘射之四矢皆兼諸弣至楅<lb/>
　南乃北靣搢三挾五个至西方以四矢授有司而挾<lb/>
　一个以反位此見其異者也又下耦亦無與進者相<lb/>
<pb n="43b"/>
　左相揖之事經不見之者可知也此西方即堂西也<lb/>
　士喪禮以東堂下西堂下為東方西方亦其徵也有<lb/>
　司即弟子之納射器者因留主授受於堂西故此下<lb/>
　射出於其東靣位之後以乗矢就而授之也大射儀<lb/>
　曰以授有司於次中皆襲反位亦謂就而授之<lb/>
　　　　右三耦取矢於楅<lb/>
衆賔未拾取矢皆袒決遂執弓搢三挾一个由堂西進<lb/>
繼三耦之南而立東靣北上大夫之耦為上<hi>拾其劫反</hi>
<pb n="44a"/>
　未拾取矢謂於堂西取矢不拾也堂西取矢固不拾<lb/>
　矣乃言之者以繼三耦拾取之後嫌當如之也其後<lb/>
　取矢於楅乃拾故此云未也是時雖未拾取矢亦讓<lb/>
　取弓矢拾如曏者三耦之為進立射位以射事至也<lb/>
　衆賔未有拾取矢於楅之禮故俟三耦取矢之事畢<lb/>
　而後進<lb/>
　　　　右衆耦皆就射位<lb/>
司射作射如初一耦揖升如初司馬命去侯獲者許諾<lb/>
<pb n="44b"/>
司馬降釋弓反位<lb/>
　命去侯以下不䝉如初者可知也<lb/>
司射猶挾一个去扑與司馬交于階前升請釋獲于賔<lb/>
<hi>去起吕反</hi>
　司射於誘射之後改挾一个至此時猶然也必云猶<lb/>
　者嫌旣久則可以不挾也官以司射為名故執弓必<lb/>
　挾矢以掌射事也先去扑乃進與司馬交于階前則<lb/>
　去扑當於西方而不於階下矣不言相左不言升及<lb/>
<pb n="45a"/>
　堂上所立處亦文省<lb/>
賔許降搢扑西面立于所設中之東北面命釋獲者設<lb/>
中遂視之<lb/>
　注曰視之當教之<lb/>
　繼公謂西面立於所設中之東亦示以設之之處如<lb/>
　前設楅之為也釋獲者在堂西故北面命之旣則復<lb/>
　西面視之中實算之器也名之曰中者取其中於侯<lb/>
　而後釋算也此不以弓為畢亦辟大射禮<lb/>
<pb n="45b"/>
釋獲者執鹿中一人執算以從之<lb/>
　鹿中者以主人士也記曰士鹿中釋獲者自執中而<lb/>
　不執算亦變於君禮<lb/>
釋獲者坐設中南當楅西當西序東靣興受算坐實八<lb/>
算於中横委其餘于中西南末興共而俟<hi>共音拱</hi>
　興受算東靣並受也南末象矢之北括而南鏃也俟<lb/>
　待其將射乃執算<lb/>
司射遂進由堂下北靣命曰不貫不釋上射揖司射退<lb/>
<pb n="46a"/>
反位<lb/>
　惟云堂下文省也後放此貫謂中而不脫言此者明<lb/>
　雖中而不貫猶不釋算<lb/>
釋獲者坐取中之八算改實八算于中興執而俟<lb/>
　注曰執所取算<lb/>
　䟽曰八算者人四矢一耦八矢雖不知中否要須一<lb/>
　矢則一算改實八算擬後來者用之<lb/>
　繼公謂右取算以予左手乃改實之執二手共執之<lb/>
<pb n="46b"/>
　也俟謂俟射中乃釋算<lb/>
乃射若中則釋獲者坐而釋獲毎一个釋一算上射於<lb/>
右下射於左若有餘算則反委之<hi>中丁仲反</hi>
　注曰委餘算禮尚異也委之合於中西<lb/>
　繼公謂乃射謂堂下拾發矢也若中則獲者言獲此<lb/>
　則釋之釋謂置算於地獲則用此算故因名此算曰<lb/>
　獲坐而釋獲旣釋則興云每一个釋一算覆言釋獲<lb/>
　之法也一个謂一矢中也於右於左象其堂上南靣<lb/>
<pb n="47a"/>
　之位也下言數獲謂竒者縮之然則此毎釋一算亦<lb/>
　縮之與蓋中西之算横則釋者縮亦宜也餘算釋之<lb/>
　不盡者也於一耦卒射乃反委之旣則興共而俟<lb/>
　案注曰中西謂中西之算<lb/>
又取中之八算改實八算于中興執而俟<lb/>
　此一節在於次耦升而將射之時也後皆如初禮可<lb/>
　知<lb/>
三耦卒射<lb/>
<pb n="47b"/>
　言此者著繼射者之節也自上耦乃射至二耦卒射<lb/>
　皆不言其儀亦不以如初蒙之者亦以其可知故省<lb/>
　文也<lb/>
賔主人大夫揖皆由其階降揖主人堂東袒決遂執弓<lb/>
搢三挾一个賔于堂西亦如之<lb/>
　司射不告賔主人射者辟君禮也皆由其階謂主人<lb/>
　東階賔大夫西階也堂東東堂之下也堂西亦然賔<lb/>
　主人之弓各倚於其序矢在其下而二人乃皆於堂<lb/>
<pb n="48a"/>
　下執弓挾矢蓋有司取以授之大夫亦降者别於不<lb/>
　與射者也<lb/>
皆由其階階下揖升堂揖主人為下射皆當其物北靣<lb/>
揖及物揖乃射<lb/>
　復言皆由其階者賔主射禮嫌主人從之而升降於<lb/>
　西階也旣揖乃升階此豫言之耳下文放此主人為<lb/>
　下射者尊賔且不失其位也不言履物及射之儀者<lb/>
　如三耦可知<lb/>
<pb n="48b"/>
卒南靣揖皆由其階階上揖降階揖<lb/>
　凡耦之升降皆上射先而下射後此賔為上射主人<lb/>
　為下射乃分階而行又不别見其升降之序則是主<lb/>
　人先而賔後如常禮亦與其他為耦者不同也<lb/>
賔序西主人序東皆釋弓説決拾襲反位升及階揖升<lb/>
堂揖皆就席<hi>説吐活反</hi>
　賔序西主人序東自釋弓於故處也反位升謂反位<lb/>
　而後升也位者主人階東賔階西當序之位也反立<lb/>
<pb n="49a"/>
　於此相待而升也此升堂揖揖就席也凡自側階升<lb/>
　降者經皆不見之<lb/>
大夫袒決遂執弓搢三挾一个由堂西出于司射之西<lb/>
就其耦大夫為下射<lb/>
　大夫與賔同降止於堂西至是乃袒決遂執弓矢亦<lb/>
　尊者事至而後為之也大夫執弓亦有司授之於堂<lb/>
　西就其耦亦由其西而立於其南也故云大夫為下<lb/>
　射大夫為下射者以貴下賤之義也大夫於士尊固<lb/>
<pb n="49b"/>
　尊矣若復為上射則太不敵故與士為耦則必為之<lb/>
　下射<lb/>
揖進耦少退揖如三耦及階耦先升卒射揖如升射耦<lb/>
先降降階耦少退皆釋弓于堂西襲耦遂止于堂西大<lb/>
夫升就席<lb/>
　耦於庭少退宜尊大夫且變於大射也揖如三耦謂<lb/>
　當階及階二揖也及階耦先升升三等而大夫從之<lb/>
　上射之禮也揖如升射謂堂上三揖也言如升射明<lb/>
<pb n="50a"/>
　升時亦有堂上三揖矣耦先降其儀與先升同降階<lb/>
　耦少退者耦旣降少左俟大夫先行乃行也於此不<lb/>
　言揖如三耦蓋亦與上文互見之也皆釋弓於堂西<lb/>
　亦過司馬之南而後為之大夫亦由司馬之南者為<lb/>
　與耦俱行故爾釋弓亦先說決拾也大夫釋弓亦於<lb/>
　堂西者統於上射不敢異之也旣則有司為倚之於<lb/>
　序西此經言士與大夫為耦之儀其異於三耦者惟<lb/>
　於庭少退耳則其他皆同可知<lb/>
<pb n="50b"/>
衆賔繼射<lb/>
　不言如三耦可知也<lb/>
釋獲皆如初<lb/>
　皆皆賔主人以下也<lb/>
司射所作惟上耦<lb/>
　嫌作射亦在如初中故以明之亦經文過於詳耳<lb/>
卒射釋獲者遂以所執餘獲升自西階盡階不升堂告<lb/>
於賔曰左右卒射降反位坐委餘獲於中西興共而俟<lb/>
<pb n="51a"/>
<hi>盡子忍反共音拱</hi>
　注曰司射不告卒射者釋獲者於是有事宜終之也<lb/>
　餘獲餘算也無餘算則空手耳<lb/>
　繼公謂後射者旣由司馬之南而適堂西釋獲者乃<lb/>
　告卒射也執獲以告已所有事者也不升堂降於司<lb/>
　射也左右猶言上下射也此亦據其所立之物而言<lb/>
　之下文放此俟謂俟司射視算乃數之<lb/>
　　　　右再射<lb/>
<pb n="51b"/>
司馬袒決執弓升命取矢如初獲者許諾以旌負侯如<lb/>
初司馬降釋弓反位弟子委矢如初大夫之矢則兼束<lb/>
之以茅上握焉司馬乗矢如初<lb/>
　注曰握謂中央也<lb/>
　繼公謂禮無決而不遂者此決字當為衍文上經云<lb/>
　司馬適堂西不決遂袒執弓此宜如之也司馬降亦<lb/>
　由司射之南釋弓於堂西襲乃反位兼束大夫矢異<lb/>
　之也上握謂上於手握之處也矢以鏃為上括為下<lb/>
<pb n="52a"/>
　下經云靣鏃是也周官鄉師職曰黨共射器州共賔<lb/>
　器鄉共吉凶禮樂之器然則古之射於學宫者其射<lb/>
　器亦皆公家共之與此大夫之矢未必大夫所自有<lb/>
　也但於衆矢之中取乗矢而兼束之即為大夫矢矣<lb/>
　主人之矢不束則其為士又益可知乗矢惟言如初<lb/>
　則是不進束矣亦異於大射禮也<lb/>
　　　　右再取矢<lb/>
司射遂適西階西釋弓去扑襲進由中東立于中南北<lb/>
<pb n="52b"/>
靣視算<hi>去起吕反</hi>
　注曰算獲算也<lb/>
　繼公謂云遂者由釋獲者之西而北行也釋弓并矢<lb/>
　去之去扑而視算為算中有尊者之獲不敢佩刑器<lb/>
　以視之敬也必釋弓矢者射事已矣因去扑之時可<lb/>
　以并去之也不執弓則不宜袒故襲不言説決拾文<lb/>
　省云由中東明於階西直進也<lb/>
釋獲者東靣于中西坐先數右獲<hi>數所主反</hi>
<pb n="53a"/>
　注曰固東面矣復言之者為其少南就右獲<lb/>
　繼公謂先數右獲尊上射也<lb/>
二算為純<lb/>
　注曰純猶全也<lb/>
一純以取實于左手<lb/>
　取謂以右手數即取之<lb/>
十純則縮而委之<lb/>
　注曰縮從也於數者東西為從<lb/>
<pb n="53b"/>
　繼公謂委之當在所釋右獲之南<lb/>
毎委異之<lb/>
　注曰易校數<lb/>
　繼公謂異之者又在其南<lb/>
有餘純則横于下<lb/>
　注曰又異之也自近為下<lb/>
　繼公謂有餘純不成十者也下謂委之西横之者冝<lb/>
　變於上純自二以上則亦毎純異之以次而西此横<lb/>
<pb n="54a"/>
　者亦南末也其縮者東末與<lb/>
一算為竒竒則又縮諸純下<hi>竒居宜反下並同</hi>
　注曰竒猶虧也<lb/>
興自前適左東靣<lb/>
　注曰更端故起由中東就左獲少北於故東靣鄉之<lb/>
坐兼斂算實于左手一純以委十則異之<lb/>
　注曰變於右<lb/>
其餘如右獲<lb/>
<pb n="54b"/>
　注曰謂所縮所横者<lb/>
　繼公謂如其所縮所横及毎委異之也異之則次而<lb/>
　北與<lb/>
司射復位<lb/>
　視算事畢乃不執弓搢扑者以命設豐之事與此相<lb/>
　接故也復位以俟釋獲者之反<lb/>
釋獲者遂進取賢獲執以升自西階盡階不升堂告于<lb/>
賔<hi>盡子忍反</hi>
<pb n="55a"/>
　賢獲勝黨所餘之算也言賢者因下文也旣數左獲<lb/>
　少退當中之正西校其算之多寡卒進取其所餘者<lb/>
　二手共執之以升<lb/>
若右勝則曰右賢於左若左勝則曰左賢於右以純數<lb/>
告若有竒者亦曰竒<lb/>
　注曰賢猶勝也告曰某賢於某若干純若干竒<lb/>
　繼公謂以純數告若有竒者亦曰竒說者謂若十算<lb/>
　則曰五純九算則曰九竒也<lb/>
<pb n="55b"/>
若左右鈞則左右皆執一算以告曰左右鈞<lb/>
　注曰鈞猶等也等則左右手各執一算以告<lb/>
降復位坐兼斂算實八算于中委其餘于中西興共而<lb/>
俟<hi>共音拱</hi>
　䟽曰此將為第三番射故豫設之或實或委一如前<lb/>
　法<lb/>
　繼公謂兼斂算者兼斂左右之算及横於中西者而<lb/>
　執之也<lb/>
<pb n="56a"/>
　　　　右告獲<lb/>
司射適堂西命弟子設豐<lb/>
　注曰豐形蓋似豆而卑<lb/>
　繼公謂命設豐乃不搢扑者以尊者亦當飲此豐上<lb/>
　之觶故也<lb/>
弟子奉豐升設于西楹之西乃降<hi>奉芳勇反</hi>
　降反於堂西<lb/>
勝者之弟子洗觶升酌南靣坐奠于豐上降袒執弓反<lb/>
<pb n="56b"/>
位<lb/>
　注曰勝者之弟子其少者也<lb/>
　繼公謂弟子不待司射命之而洗觶升酌者設豐實<lb/>
　觶其事相因可知也此不命之而弟子知其為勝黨<lb/>
　者蓋於釋獲者升告之時已與聞之矣勝者之黨實<lb/>
　觶者主於飲不勝者也然亦惟發端以見其意耳故<lb/>
　後有執爵者為之酌者不授爵辟飲尊者之禮也反<lb/>
　位反堂西之位此時袒執弓於禮無所當三字疑衍<lb/>
<pb n="57a"/>
　大射儀無之<lb/>
司射遂袒執弓挾一个搢扑北靣于三耦之南命三耦<lb/>
及衆賔勝者皆袒決遂執張弓<lb/>
　注曰執張弓右手執弦如卒射<lb/>
　繼公謂司射袒亦決遂經文省耳執張弓射時執弓<lb/>
　之常法也<lb/>
不勝者皆襲説決拾郤左手右加弛弓于其上遂以執<lb/>
弣<hi>説吐活反</hi>
<pb n="57b"/>
　此亦司射以是命之也不勝者固襲説決拾矣復言<lb/>
　之者承命勝者之後冝明言之不然則嫌亦袒決遂<lb/>
　與之同也弛弓而又横執之皆變於常且示辱也左<lb/>
　手郤執弣則右手其覆執簫與<lb/>
司射先反位三耦及衆射者皆與其耦進立于射位北<lb/>
上<lb/>
　三耦以下皆如司射所命而後進也大夫之耦亦當<lb/>
　進立於三耦之南<lb/>
<pb n="58a"/>
司射作升飲者如作射一耦進揖如升射及階勝者先<lb/>
升升堂少右<lb/>
　注曰少右辟飲者也<lb/>
　繼公謂先升道之勝者升三等而不勝者從之也上<lb/>
　下射在庭如初儀至階乃以勝負分先後蓋屈伸之<lb/>
　節然爾先者少右辟飲者變於射時也耦不酌不授<lb/>
　乃同升而並立者示相飲之意也<lb/>
不勝者進北面坐取豐上之觶興少退立卒觶進坐奠<lb/>
<pb n="58b"/>
于豐下興揖<lb/>
　注曰右手執觶左手執弓<lb/>
　繼公謂進固北靣矣乃言之者嫌南靣奠觶則亦當<lb/>
　南面取觶也少退者欲與勝者並乃飲也耦不酌不<lb/>
　授故飲者惟立卒觶而已皆罰爵異也豐下豐下之<lb/>
　南<lb/>
不勝者先降<lb/>
　後升者先降亦變於射時也此禮以勝者為主故勝<lb/>
<pb n="59a"/>
　者先升不勝者先降勝者從降亦中等不勝者若下<lb/>
　射也則旣降而少右上射則少左庭中之行如射時<lb/>
與升飲者相左交于階前相揖出于司馬之南遂適堂<lb/>
西釋弓襲而俟<lb/>
　不勝者釋弓而已勝者又説決拾而襲也經文省爾<lb/>
　俟謂南靣東上以俟司射之後命<lb/>
有執爵者<lb/>
　注曰賛者代弟子酌也於旣升飲而升自西階立于<lb/>
<pb n="59b"/>
　序端<lb/>
　繼公謂執爵者之升似當在上耦未升飲之時立于<lb/>
　序端以俟之也<lb/>
執爵者坐取觶實之反奠于豐上<lb/>
　注曰每者輙酌以至於徧<lb/>
　繼公謂取觶北靣奠之亦南靣　案注意蓋謂毎人<lb/>
　旣飲則執爵者輙為酌之以至於徧也<lb/>
升飲者如初三耦卒飲賔主人大夫不勝則不執弓執<lb/>
<pb n="60a"/>
爵者取觶降洗升實之以授于席前<lb/>
　注曰優尊者也<lb/>
　繼公謂上射勝則酌主人大夫下射勝則酌賔授于<lb/>
　席前賔主人則於其右大夫則於其左皆邪鄉之<lb/>
受觶以適西階上北靣立飲<lb/>
　西階上亦楹西少南此飲罰爵者之正位也以是禮<lb/>
　主於罰爵故雖尊亦當就此而飲<lb/>
卒觶授執爵者反就席<lb/>
<pb n="60b"/>
　必授之者宜反於其所受者也<lb/>
大夫飲則耦不升<lb/>
　注曰以賔主人飲耦在上嫌其升<lb/>
　繼公謂不升立于射位也大夫旣飲則徑適堂西而<lb/>
　釋弓與<lb/>
若大夫之耦不勝則亦執弛弓特升飲<lb/>
　言特升飲明大夫在席自若也大夫飲而耦不升則<lb/>
　耦飲而大夫不與亦宜爾執弛弓而升飲衆賔之不<lb/>
<pb n="61a"/>
　勝者其禮然故不得以所與為耦者之異而變也<lb/>
衆賔繼飲射爵者辯乃徹豐與觶<hi>辯音遍徹直列反</hi>
　注曰徹猶除也設豐者反豐於堂西執爵者反觶於<lb/>
　篚<lb/>
　繼公謂衆賔繼飲皆如三耦也自命設豐以下皆言<lb/>
　勝者飲不勝者之禮若左右鈞則無此而即獻獲者<lb/>
　與<lb/>
　　　　右飲不勝者<lb/>
<pb n="61b"/>
司馬洗爵升實之以降獻獲者于侯<lb/>
　獲者受命於司馬故司馬主獻之是時獲者負侯未<lb/>
　退就而獻之辟君禮也獻時蓋西南面大射之禮獻<lb/>
　獲者于侯西北三歩<lb/>
薦脯醢設折俎俎與薦皆三祭<lb/>
　先設薦俎乃受爵亦變於君禮也其設之亦當侯中<lb/>
　在獲者之前皆三祭為其將祭於侯之三處也薦有<lb/>
　三祭謂脯之半膱者三也俎祭謂刌肺也薦俎皆北<lb/>
<pb n="62a"/>
　面設之俎在薦南<lb/>
獲者負侯北靣拜受爵司馬西面拜送爵<lb/>
　固負侯北面矣復言之者明其還而倚旌乃拜且嫌<lb/>
　受獻或異面也此拜送爵不同面者明其異於常禮<lb/>
　也<lb/>
獲者執爵使人執其薦與俎從之適右个設薦俎<hi>个如字舊讀作幹非</hi>
　注曰人謂主人賛者上設薦俎者也<lb/>
<pb n="62b"/>
　繼公謂獲者因射侯而得獻故就侯而祭其薦俎與<lb/>
　酒焉示不忘本也下言獲者南靣坐祭薦乃祭俎則<lb/>
　是俎在侯北薦在俎北而獲者又在薦北如常禮矣<lb/>
　其設薦之位亦脯西而醢東蓋上右也薦俎不統於<lb/>
　侯者此獻主於獲者非為侯故耳<hi>个之名義未詳</hi>
獲者南靣坐左執爵祭脯醢執爵興取肺坐祭遂祭酒<lb/>
　必云執爵興者見其所取者非離肺也取離肺者必<lb/>
　奠爵乃興<lb/>
<pb n="63a"/>
興適左个中亦如之<lb/>
　謂適左个又適侯中皆如適右个而祭之儀也先右<lb/>
　次左後中禮之序然爾士喪禮曰主人扱米實于右<lb/>
　三實一貝左中亦如之其序正與此同<lb/>
左个之西北三歩東靣設薦俎獲者薦右東面立飲不<lb/>
拜旣爵<lb/>
　左个之西北三歩獲者受獻之正位也曏以有為而<lb/>
　受于侯今執爵宜居正位故執爵先立于此而東靣<lb/>
<pb n="63b"/>
　執薦俎者又從之而西面設於其東也薦右脯南也<lb/>
　飲於薦右亦變於大射禮也以違其位而南故復言<lb/>
　東面<lb/>
司馬受爵奠于篚復位<lb/>
　司馬於此方言復位則是旣獻獲者於侯之後即北<lb/>
　靣立於侯之西北以俟獲者之來與<lb/>
獲者執其薦使人執俎從之辟設于乏南<hi>辟音闢</hi>
　注曰設於南右之也凡他薦俎皆當其位之前<lb/>
<pb n="64a"/>
　繼公謂獲者於此自執其薦者已授爵則不敢徒手<lb/>
　而勞人也辟如辟奠之辟謂離於故處也此改設於<lb/>
　乏南故云辟設必就乏者宜近其位也不當其位辟<lb/>
　旌<lb/>
獲者負侯而俟<lb/>
　事未畢而受獻故反而卒之俟俟命去侯<lb/>
　　　　右獻獲者<lb/>
司射適西階西釋弓矢去扑説決拾襲適洗洗爵升實<lb/>
<pb n="64b"/>
之以降獻釋獲者于其位少南薦脯醢折俎有祭<lb/>
　注曰不當其位辟中<lb/>
　繼公謂釋弓矢説決拾為將洗酌而行禮也不執弓<lb/>
　矢則當襲矣去扑者獻則不可佩刑器也説決拾襲<lb/>
　當於堂西不言者文省也釋獲者聽命於司射故司<lb/>
　射主獻之獻時蓋西北靣旣授乃北靣也折上當有<lb/>
　設字蓋文脱也有祭脯與切肺也獲者與釋獲者皆<lb/>
　賔之弟子以有勤勞之事於此乃得獻則其他弟子<lb/>
<pb n="65a"/>
　於獻衆賔之時亦不與明矣<lb/>
釋獲者薦右東面拜受爵司射北面拜送爵釋獲者就<lb/>
其薦坐左執爵祭脯醢興取肺坐祭遂祭酒<lb/>
　就其薦謂於薦西也<lb/>
興司射之西北面立飲不拜旣爵司射受爵奠於篚<lb/>
　司射之西則又少南於薦右之位矣蓋與司射俱北<lb/>
　靣則宜並立也拜受立飲不同靣者異於堂上之獻<lb/>
　也獲者亦然<lb/>
<pb n="65b"/>
釋獲者少西辟薦反位<hi>辟音闢</hi>
　注曰辟薦少西之者為復射妨司射視算也亦辟俎<lb/>
　繼公謂辟與上經辟設之意同惟云辟薦據釋獲者<lb/>
　所執而言也辟俎則有司為之<lb/>
司射適堂西袒決遂取弓于階西挾一个搢扑以反位<lb/>
　為獻事畢也至此乃言反位則曏者於旣奠爵於篚<lb/>
　乃遂適堂西俟<lb/>
　　　　右獻釋獲者<lb/>
<pb n="66a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集説卷五上<lb/>
<pb n="67a"/>
欽定四庫全書<lb/>
　儀禮集説卷五下　　　　元　敖繼公　撰<lb/>
鄉射禮第五<lb/>
司射去扑倚于階西升請射于賔如初賔許<hi>去起吕反</hi>
　搢扑而即去反位而即往皆禮節當然也不於未搢<lb/>
　扑而遂請者有事於尊者不宜與獻賤者之禮相因<lb/>
　也<lb/>
　　　　右三請射<lb/>
<pb n="67b"/>
司射降搢扑由司馬之南適堂西命三耦及衆賔皆袒<lb/>
決遂執弓就位<lb/>
　於階西搢扑乃由司馬之南適堂西者示不敢由便<lb/>
　也<lb/>
司射先反位三耦及衆賔皆袒決遂執弓各以其耦進<lb/>
反于射位<lb/>
　以其耦進謂上射先而下射從之也進亦並行若<lb/>
　大夫之耦則亦以序而獨進下文云大夫就其耦<lb/>
<pb n="68a"/>
　是也<lb/>
司射作拾取矢三耦拾取矢如初反位<hi>拾並其劫反</hi>
　司射亦惟作上耦也位亦射位<lb/>
賔主人大夫降揖如初<lb/>
　云揖如初則是亦兼堂上者言也<lb/>
主人堂東賔堂西皆袒決遂執弓皆進階前揖<lb/>
　進至階前相俟乃南靣而揖行也<lb/>
及楅揖拾取矢如三耦<hi>拾其劫反</hi>
<pb n="68b"/>
　注曰及楅當楅東西也<lb/>
　繼公謂及楅揖亦南靣揖也旣揖主人乃西靣賔乃<lb/>
　東靣拾取矢階前揖而南及楅揖而止所止之處即<lb/>
　拾取矢之位也是其位猶未離乎階前矣然則衆耦<lb/>
　於楅東西之位亦宜如是也<lb/>
卒北面搢三挾一个<lb/>
　卒即北靣而為此是猶未離其位也此儀異於三耦<lb/>
　者蓋退於北與退於南者不同也<lb/>
<pb n="69a"/>
揖退<lb/>
　一揖而退又畧於初也<lb/>
賔堂西主人堂東皆釋弓矢襲及階揖升堂揖就席<lb/>
　賔主人釋弓矢不於序之西東者變於卒射時也不<lb/>
　言説決拾者可知也然則經文之類此者皆可得而<lb/>
　見矣<lb/>
大夫袒決遂執弓就其耦<lb/>
　注曰袒決遂於堂西就其耦於射位<lb/>
<pb n="69b"/>
　繼公謂袒決遂蓋於賔旣出堂西而為之<lb/>
揖皆進如三耦<lb/>
　如三耦則耦不少退也以其行事於庭無堂上堂下<lb/>
　之異故不得如升射之儀也<lb/>
耦東靣大夫西靣大夫進坐説矢束興反位而後耦揖<lb/>
進<hi>説吐活反</hi>
　大夫即位乃進説矢束以其為下射也凡大夫之取<lb/>
　矢於楅者必説其矢束以當拾取也其自為耦者並<lb/>
<pb n="70a"/>
　行至楅南即為之其與士為耦者即位而後為之此<lb/>
　其異者也説矢束不言北面亦文省大夫進及反位<lb/>
　皆不揖以非與耦行禮之事也<lb/>
坐兼取乗矢順羽而興反位揖大夫進坐亦兼取乗矢<lb/>
如其耦<lb/>
　耦兼取乗矢不敢拾取者以其非敵也凡敵者共取<lb/>
　矢於楅則拾以為儀言順羽是亦兼諸弣矣此與三<lb/>
　耦異者惟不拾取矢耳餘則同<lb/>
<pb n="70b"/>
北面搢三挾一个<lb/>
　注曰亦於三耦為之位<lb/>
揖退<lb/>
　惟云揖退亦以其如三耦可知也<lb/>
耦反位大夫遂適序西釋弓矢襲升即席<lb/>
　注曰大夫不序於下尊也<lb/>
　繼公謂適序西者以其獨往故得釋弓矢於故處亦<lb/>
　為變於卒射之時也<lb/>
<pb n="71a"/>
衆賔繼拾取矢皆如三耦以反位<hi>拾其劫反</hi>
　　　　右射者皆取矢於楅<lb/>
司射猶挾一个以進作上射如初一耦揖升如初<lb/>
　注曰進前也今文或言作升射<lb/>
　繼公謂進由司馬之東而進也此以適南為進者凡<lb/>
　進退之文無常大抵以有事於彼為進卒事而反為<lb/>
　退也上字似衍否則其下當有耦字今文或言作升<lb/>
　射蓋後人亦疑其誤而易之矣或曰進字亦衍<lb/>
<pb n="71b"/>
司馬升命去侯獲者許諾司馬降釋弓反位<lb/>
　亦皆如初可知<lb/>
司射與司馬交于階前去扑襲升請以樂樂于賔賔許<lb/>
諾<hi>去起吕反樂於之樂音洛下同</hi>
　司射惟去扑耳其決遂執弓挾矢自若也似不宜襲<lb/>
　此言襲蓋衍文以樂樂者用樂為歡樂也以此請之<lb/>
　於賔故曰請以樂樂於賔大射儀曰請以樂<lb/>
司射降搢扑東靣命樂正曰請以樂樂于賔賔許<lb/>
<pb n="72a"/>
　注曰東靣於西階之前也樂正亦許諾<lb/>
　繼公謂必搢扑而後命樂正者辟併敬也<lb/>
司射遂適階閒堂下北面命曰不鼓不釋上射揖司射<lb/>
退反位<lb/>
　注曰不與鼓節相應不釋算也射用應節為難鼓亦<lb/>
　樂之節學記曰鼓無當於五聲五聲不得不和凡射<lb/>
　之鼓節投壺其存者也周禮射節天子九諸侯七卿<lb/>
　大夫以下五<lb/>
<pb n="72b"/>
　繼公謂不鼔不釋言不與鼔節相應雖貫猶不釋算<lb/>
　也不言貫者可知也毎歌之終乃奏鼔鄉射之歌五<lb/>
　終而鼓五節其三節先以聽而二節之間拾發乘矢<lb/>
　焉射人職所謂五節二正是也王之大射九節五正<lb/>
　諸侯七節三正卿大夫與士同<lb/>
樂正東面命大師曰奏騶虞閒若一大師不興許諾樂<lb/>
正退反位<hi>大並音泰</hi>
　注曰東面者進還鄉大師也騶虞國風召南之詩篇<lb/>
<pb n="73a"/>
　也間若一者調其聲之䟽數重節<lb/>
　䟽曰間若一謂五節之間長短希數皆如一則是重<lb/>
　樂節也<lb/>
　繼公謂言命大師者見所命者必其長也此惟據有<lb/>
　大師者言之周官射人職曰王以騶虞諸侯以貍首<lb/>
　卿大夫以采蘋士以采蘩此士射之樂乃得奏騶虞<lb/>
　亦其異者<lb/>
乃奏騶虞以射三耦卒射賔主人大夫衆賔繼射釋獲<lb/>
<pb n="73b"/>
如初卒射降<lb/>
　降指衆耦之最後者而言以見釋獲者升告之節也<lb/>
　大射儀曰降反位<lb/>
釋獲者執餘獲升告左右卒射如初<lb/>
　　　　右三射<lb/>
司馬升命取矢獲者許諾司馬降釋弓反位弟子委矢<lb/>
司馬乗之皆如初司射釋弓視算如初釋獲者以賢獲<lb/>
與鈞告如初降復位<lb/>
<pb n="74a"/>
　言如初又言降復位為司射命設豐之節也亦以見<lb/>
　其所如者止於此無復實算於中之事矣蓋以其不<lb/>
　復射故也<lb/>
　　　　右取矢告獲如初<lb/>
司射命設豐設豐實觶如初遂命勝者執張弓不勝者<lb/>
執弛弓升飲如初<lb/>
　大射儀此下云卒退豐與觶如初此脫一句也<lb/>
　　　　右飲不勝者如初<lb/>
<pb n="74b"/>
司射猶袒決遂左執弓右執一个兼諸弦靣鏃適堂西<lb/>
以命拾取矢如初<hi>拾其劫反</hi>
　注曰側持弦矢曰執面猶上也并矢於弦尚其鏃將<lb/>
　止變於射也<lb/>
　繼公謂右手先執矢乃又執弦則兼矢於弦矣兼矢<lb/>
　於弦靣鏃以命拾取矢者蓋示之以此節執一矢之<lb/>
　法而不必挾也兼矢於弓者皆靣鏃蓋矢以鏃為上<lb/>
　凡射者於矢將用之則挾不用之則執<lb/>
<pb n="75a"/>
司射反位三耦及賔主人大夫衆賔皆袒決遂拾取矢<lb/>
如初矢不挾兼諸弦弣以退不反位遂授有司於堂西<lb/>
<hi>拾其劫反</hi>
　䟽曰兼諸弦弣者一矢兼弦三矢兼弣<lb/>
　繼公謂拾取時猶皆兼諸弣至楅南北面則不挾矢<lb/>
　但取一矢兼諸弦餘三矢則兼諸弣自若亦象搢三<lb/>
　挾一之儀且如司射之戒也賔與主人則亦於楅東<lb/>
　西之位為之位射位也不反位但由司馬之南而過<lb/>
<pb n="75b"/>
　也授有司授之以弓矢也必授之者射事止則宜反<lb/>
　於所受者也此文主於三耦及衆賔也大夫與其耦<lb/>
　亦存焉若賔則自階下以授有司於堂西主人則以<lb/>
　授有司於堂東也<lb/>
辯拾取矢揖皆升就席<hi>辯音遍拾其劫反</hi>
　揖皆升就席謂衆賔三人也衆賔三人必俟拾取矢<lb/>
　者辯而後升若主人賔大夫則旣授弓矢即升如初<lb/>
　禮固不俟其辯也三人旣升則餘人以次立於西方<lb/>
<pb n="76a"/>
　如未射之時矣<lb/>
　　　　右射者復皆取矢於楅<lb/>
司射乃適堂西釋弓去扑説決拾襲反位<hi>去起吕反説吐活反下同</hi>
　反位其猶在中西南與不言釋矢可知也<lb/>
司馬命弟子說侯之左下綱而釋之<lb/>
　注曰說解也<lb/>
　繼公謂云釋則是不束也説而釋之變於射與未射<lb/>
　之時<lb/>
<pb n="76b"/>
命獲者以旌退命弟子退楅司射命釋獲者退中與算<lb/>
而俟<lb/>
　注曰備復射也獲者釋獲者亦退其薦俎<lb/>
　繼公謂旌退於西方楅與中算退於堂西以俟其人<lb/>
　則皆復於西方之位也　案注云獲者釋獲者亦退<lb/>
　其薦俎此據大射儀而言也退薦俎各當其位之前<lb/>
　與<lb/>
司馬反為司正退復觶南而立<lb/>
<pb n="77a"/>
　射事已而復其故職也云復觶南見射時觶不徹是<lb/>
　時司射亦當復東方之位<lb/>
樂正命弟子賛工即位弟子相工如其降也升自西階<lb/>
反坐<hi>相息亮反</hi>
　注曰降時如初入樂正反於西階東北面<lb/>
　繼公謂命弟子亦適西方命之也如其降亦謂後先<lb/>
　及相之之儀也反坐謂反其故位而坐也工旣坐弟<lb/>
　子亦降立於西方<lb/>
<pb n="77b"/>
　　　　右射事止<lb/>
賔北靣坐取俎西之觶興阼階上北面酬主人主人降<lb/>
席立于賔東賔坐奠觶拜執觶興主人荅拜賔不祭卒<lb/>
觶不拜不洗實之進東南靣主人阼階上北靣拜賔少<lb/>
退主人進受觶賔主人之西北靣拜送賔揖就席主人<lb/>
以觶適西階上酬大夫大夫降席立于主人之西如賔<lb/>
酬主人之禮<lb/>
　注曰其旣實觶進西南面立鄉所酬<lb/>
<pb n="78a"/>
主人揖就席若無大夫則長受酬亦如之<hi>長知丈反</hi>
　長謂衆賔之長也此惟據主人所酬者而言大夫若<lb/>
　衆則相酬辯乃及長<lb/>
司正升自西階相旅作受酬者曰某酬某子<hi>相息亮反</hi>
　注曰某者字也某子者氏也春秋傳曰字不若子<lb/>
　繼公謂此謂大夫酬長若長相酬之時也司正稱酬<lb/>
　者之字稱受酬者曰某子彼此之辭也此主為酬者<lb/>
　命受酬者縁酬者意欲尊敬之故於此言字於彼言<lb/>
<pb n="78b"/>
　子所以不同<lb/>
受酬者降席司正退立于西序端東靣衆受酬者拜興<lb/>
飲皆如賔酬主人之禮辯遂酬在下者皆升受酬于西<lb/>
階上<hi>辯音遍</hi>
　注曰在下謂賔黨也鄉飲酒記曰主人之賛者西靣<lb/>
　北上不與無算爵然後與此異於賔<lb/>
　繼公謂在下者迭升受酬亦如上禮可知<lb/>
卒受者以觶降奠于篚司正降復位<lb/>
<pb n="79a"/>
　　　　右旅酬<lb/>
使二人舉觶于賔與大夫<lb/>
　至是乃并舉觶於大夫者異之也<lb/>
舉觶者皆洗觶升實之西階上北靣皆坐奠觶拜執觶<lb/>
興賔與大夫皆席末荅拜舉觶者皆坐祭遂飲卒觶興<lb/>
坐奠觶拜執觶興賔與大夫皆荅拜<lb/>
　大夫席末席東端也<lb/>
舉觶者逆降洗升實觶皆立于西階上北靣東上賔與<lb/>
<pb n="79b"/>
大夫拜舉觶者皆進坐奠于薦右賔與大夫辭坐受觶<lb/>
以興<lb/>
　東上主賔者在右也至是乃言之者以其將奠觶也<lb/>
舉觶者退反位皆拜送乃降賔與大夫坐反奠于其所<lb/>
興<lb/>
　此奠於其所亦皆少違其故處而在其俎之西也於<lb/>
　此云興見其無事則不坐也<lb/>
若無大夫則唯賔<lb/>
<pb n="80a"/>
　言此者明不舉觶於賔長此二人舉觶雖曰正禮然<lb/>
　若無大夫則闕一人以其禮唯當行於尊者耳<lb/>
　　　　右二人舉觶<lb/>
司正升自西階阼階上受命于主人適西階上北靣請<lb/>
坐于賔<lb/>
　司正適阼階上北靣而受命<lb/>
賔辭以俎反命于主人主人曰請徹俎賔許<hi>徹直列反下同</hi>
　注曰上言請坐於賔此言主人曰互相備耳<lb/>
<pb n="80b"/>
司正降自西階階前命弟子俟徹俎司正升立于序端<lb/>
賔降席北靣主人降席自南方阼階上北靣大夫降席<lb/>
席東南靣賔取俎還授司正司正以降自西階賔從之<lb/>
降遂立于階西東靣司正以俎出授從者主人取俎還<lb/>
授弟子弟子受俎降自西階以東主人降自阼階西靣<lb/>
立<hi>還並音旋下同從者才用反</hi>
　主人取俎未必在司正出門之後上文蓋終言之耳<lb/>
　西靣立階東當序位也<lb/>
<pb n="81a"/>
大夫取俎還授弟子弟子以降自西階遂出授從者大<lb/>
夫從之降立于賔南衆賔皆降立于大夫之南少退北<lb/>
上<hi>從者才用反</hi>
　說見前篇記<lb/>
　　　　右徹俎<lb/>
主人以賔揖讓説屨乃升大夫及衆賔皆説屨升坐<hi>説並吐活反</hi>
　亦當說屨乃揖讓如飲酒之禮特立文異耳<lb/>
<pb n="81b"/>
　　　　右説屨升坐<lb/>
乃羞無算爵使二人舉觶賔與大夫不興取奠觶飲卒<lb/>
觶不拜<lb/>
　注曰二人謂曏者二人也使之升立於西階上當執<lb/>
　觶也卒觶者固不拜矣著之者嫌坐卒爵者拜旣爵<lb/>
　此坐於席禮旣殺不復崇<lb/>
　繼公謂使之亦司正也此舉觶謂取而酌之即下文<lb/>
　所云執觶者受觶遂實之之事也其位蓋在西序端<lb/>
<pb n="82a"/>
　北上若無大夫則惟一人<lb/>
執觶者受觶遂實之賔觶以之主人大夫之觶長受而<lb/>
錯皆不拜<hi>長知丈反下同錯七洛反</hi>
　注曰皆不拜受禮又殺也<lb/>
　繼公謂錯謂以次更迭而受也大夫若惟一人則衆<lb/>
　賔長先受其觶以次錯行之大夫若有二人以上則<lb/>
　皆及於大夫乃及衆賔蓋先尊而後卑也云大夫之<lb/>
　觶長受而錯則賔觶但至主人而止與所以然者以<lb/>
<pb n="82b"/>
　二觶並行難為旅也若無大夫乃行主人之觶為其<lb/>
　無二觶故爾先者不拜而飲故受者皆不拜禮蓋相<lb/>
　因也<lb/>
辯卒受者興以旅在下者于西階上<hi>辯音遍</hi>
　注曰執觶者酌在上辯降復位<lb/>
　繼公謂辯謂堂上皆已受爵也卒受者衆賔長之末<lb/>
　者也其受於席末飲興以旅在下者乃飲如下文所<lb/>
　云是已云卒受者興見惟行一觶也<lb/>
<pb n="83a"/>
長受酬酬者不拜乃飲卒觶以實之<lb/>
　注曰言酬者不拜者嫌酬堂下異位當拜也乃猶而<lb/>
　也<lb/>
　繼公謂長謂堂下賔黨之長也言酬者不拜者嫌親<lb/>
　酬當拜也實之謂自實之<lb/>
受酬者不拜受<lb/>
　曏者旅酬有拜而飲者拜而受者故於此一一明之<lb/>
辯旅皆不拜<hi>辯音遍</hi>
<pb n="83b"/>
　注曰主人之賛者於此始旅嫌有拜<lb/>
執觶者皆與旅<hi>與音預</hi>
　注曰亦自以齒與於旅也<lb/>
　繼公謂於此言執觶者皆與旅則曏者旅酬之時主<lb/>
　人之賛者不與信矣<lb/>
卒受者以處觶降奠于篚<lb/>
　此以降者一觶也然則主人所飲之觶執觶者其先<lb/>
　以奠於篚與<lb/>
<pb n="84a"/>
執觶者洗升實觶反奠于賔與大夫<lb/>
　二觶元在賔與大夫之前故云反奠餘則皆如上文<lb/>
　賔與大夫不興取奠觶飲以下之儀不言者可知也<lb/>
　此後酒行終而復始儀亦如之至醉而止所謂無算<lb/>
　爵也<lb/>
無算樂<lb/>
　此無算樂亦宜與鄉飲者同<lb/>
　　　　右無算爵<lb/>
<pb n="84b"/>
賔興樂正命奏陔賔降及階陔作賔出衆賔皆出主人<lb/>
送于門外再拜<lb/>
　降謂降堂及階至階上也<lb/>
　　　　右賔出<lb/>
明日賔朝服以拜賜于門外主人不見如賔服遂從之<lb/>
拜辱于門外乃退<hi>朝直遥反見賢遍反</hi>
　拜賜之禮賔至於門外擯者出請入告主人辭不見<lb/>
　賔乃拜主人拜辱亦如之<lb/>
<pb n="85a"/>
　　　　右賔拜賜主人拜辱<lb/>
主人釋服乃息司正無介<lb/>
　注曰此已下皆記禮之異者<lb/>
　繼公謂昨日正禮已無介則此可知矣乃言之者嫌<lb/>
　不射而飲或用介也<lb/>
不殺使人速<lb/>
　亦當使人戒乃速經文畧也<lb/>
迎于門外不拜入升不拜至不拜洗薦脯醢無俎賔酢<lb/>
<pb n="85b"/>
主人主人不崇酒<lb/>
　言不殺復言無俎者嫌不殺者亦或有俎也士冠士<lb/>
　虞以乾肉折俎主人不崇酒則賔亦不告㫖矣其他<lb/>
　不見者可以意求之<lb/>
不拜衆賔<lb/>
　此謂不拜之於庭指將獻之時也若獻則衆賔亦拜<lb/>
　受爵而主人荅之<lb/>
旣獻衆賔一人舉觶遂無算爵<lb/>
<pb n="86a"/>
　注曰言遂者明其間闕也賔坐奠觶於其所擯者遂<lb/>
　受命於主人請坐於賔賔降説屨升坐矣不言遂請<lb/>
　坐者請坐主於無算爵<lb/>
　繼公謂此一人舉觶在獻衆賔之後雖與正禮之舉<lb/>
　觶為旅酬始者同實為無算爵始也言遂無算爵明<lb/>
　其說屨升坐即取此觶飲也　案注云明其間闕謂<lb/>
　舉觶之後無算爵之前其間工入升歌等禮皆闕也<lb/>
無司正<lb/>
<pb n="86b"/>
　注曰使擯者而已不立之<lb/>
　繼公謂此禮畧無所用之故不立<lb/>
賔不與<hi>與音預</hi>
　昨日正賔不可䙝也<lb/>
徵唯所欲以告於鄉先生君子可也羞唯所有鄉樂唯<lb/>
欲<lb/>
　此與前篇息司正之禮亦同但文有詳畧爾<lb/>
　　　　右息司正<lb/>
<pb n="87a"/>
記大夫與則公士為賔<hi>與音預</hi>
　記言此者恐其或用處士也所以不可用處士者以<lb/>
　處士去大夫之尊逺故也鄉飲酒之禮大夫若與其<lb/>
　賔介亦當以公士為之大夫不與則公士若處士皆<lb/>
　可舊説謂鄉飲酒鄉射大夫自來觀禮非也大夫於<lb/>
　一人旣舉觶於賔乃入主人必無臨時易賔之理然<lb/>
　則大夫之與此㑹者乃亦主人請之明矣<lb/>
使能不宿戒其牲狗也<lb/>
<pb n="87b"/>
　用狗者因大射之牲也其義與鄉飲酒同此下有不<lb/>
　釋者見前篇記<lb/>
亨于堂東北尊綌冪賔至徹之蒲筵緇布純西序之席<lb/>
北上<hi>亨音烹徹直列反純之允反</hi>
　經言衆賔長升就席者三人耳又曰衆賔之席繼而<lb/>
　西是未必有西序之席北上者此記未詳<lb/>
獻用爵其他用觶以爵拜者不徒作薦脯用籩五膱祭<lb/>
半膱横于上醢以豆出自東房膱長尺二寸<hi>膱音職長直亮反</hi>
<pb n="88a"/>
　注曰脯用籩籩宜乾物也醢以豆豆宜濡物也膱或<lb/>
　謂之挺為記者異耳膱挺皆取直貌焉祭横於上殊<lb/>
　之也於人為縮膱廣狹未聞<lb/>
　繼公謂曲禮曰以脯脩置者左朐右末是膱長尺二<lb/>
　寸而中屈之也士虞記有乾肉折俎亦曰朐在南此<lb/>
　可以見其制矣祭半膱則不屈之<lb/>
俎由東壁自西階升賔俎脊脅肩肺主人俎脊脅臂肺<lb/>
肺皆離皆右體也進腠<hi>腠七奏反</hi>
<pb n="88b"/>
　注曰賔俎用肩主人用臂尊賔也若有遵者則俎其<lb/>
　餘體也<lb/>
　繼公謂不言大夫俎者有無不定也<lb/>
凡舉爵三作而不徒爵凡奠者于左將舉者于右衆賔<lb/>
之長一人辭洗如賔禮若有諸公則如賔禮大夫如介<lb/>
禮無諸公則大夫如賔禮<hi>長知丈反</hi>
　賔禮介禮亦謂其受獻時之儀耳云有諸公則如賔<lb/>
　禮大夫如介禮其言畧與鄉飲酒之經合似也云無<lb/>
<pb n="89a"/>
　諸公則大夫如賔禮其言大與此經違則非矣此經<lb/>
　所言遵者大夫之儀正指無諸公者也而其儀亦無<lb/>
　以異於介烏在其為如賔禮乎蓋大夫之禮宜降於<lb/>
　賔固不以諸公之有無而為隆殺又經惟屢見大夫<lb/>
　禮而畧不及公則無諸公明矣記乃著有諸公之禮<lb/>
　皆似失之<lb/>
樂作大夫不入樂正與立者齒<lb/>
　但云與立者齒則獻薦與旅皆在其中矣惟位則異<lb/>
<pb n="89b"/>
三笙一和而成聲<hi>和胡卧反</hi>
　三人吹笙而一人歌其所吹之詩以和之而後笙之<lb/>
　辭顯且成聲也此其在無算樂之時乎笙之入也以<lb/>
　將射之故不奏之<lb/>
獻工與笙取爵于上篚旣獻奠于下篚其笙則獻諸西<lb/>
階上立者東靣北上<lb/>
　注曰賔黨也<lb/>
　繼公謂門内堂下之位同<lb/>
<pb n="90a"/>
司正旣舉觶而薦諸其位三耦者使弟子司射前戒之<lb/>
　注曰弟子賔黨之少者也前戒謂先射請戒之<lb/>
　繼公謂三耦射則在先立則居前乃以弟子為之者<lb/>
　為司射當誘射故也誘射有敎之之意故以少者為<lb/>
　三耦而誘之不使長者嫌其待之淺也惟前戒故不<lb/>
　待命而先俟於堂西<lb/>
司射之弓矢與扑倚于西階之西<lb/>
　經於司射取弓挾矢取扑皆著其在階西則此文意<lb/>
<pb n="90b"/>
　已在其中矣似不必言也經又著司射適堂西挾一<lb/>
　个則是司射之矢亦不盡倚於階西也然則記之文<lb/>
　意又似失之不備矣<lb/>
司射旣袒決遂而升司馬階前命張侯遂命倚旌<lb/>
　注曰著竝行也古文曰遂命獲者倚旌<lb/>
　繼公謂經言司馬命張侯及倚旌乃在司射比三耦<lb/>
　之後記言此以明其在司射升請射於賔之時非若<lb/>
　經文之次也然經文所以如彼者欲終上事乃言下<lb/>
<pb n="91a"/>
　事故爾階前即觶南之處也此云階前下云命負侯<lb/>
　者由其位文互見也　案注云著竝行者謂此時司<lb/>
　射司馬同時行事非相繼為之經不明言故記著之<lb/>
　也<lb/>
凡侯天子熊侯白質諸侯麋侯赤質大夫布侯畫以虎<lb/>
豹士布侯畫以鹿豕凡畫者丹質<hi>麋音迷畫胡卦反</hi>
　此謂獸侯也其於大夫士則為鄉射天子諸侯則為<lb/>
　燕射也燕禮曰若射則如鄉射之禮梓人職曰張獸<lb/>
<pb n="91b"/>
　侯則王以息燕是天子諸侯雖無鄉射其燕射則皆<lb/>
　用鄉射之禮而張此侯故記之於此云熊侯麋侯者<lb/>
　皆以其獸皮之全者二夾置於其質之旁也凡皮侯<lb/>
　之制亦然惟不質而鵠為異爾大夫士之鄉射於布<lb/>
　侯之上但畫此四獸為飾不以皮也此云布見熊麋<lb/>
　二侯其體亦布也此云畫見熊麋二侯之非畫也質<lb/>
　亦的名荀子曰質的具而弓矢至是也圉人職曰射<lb/>
　則共椹質考工記曰利射革與質則質者以木為之<lb/>
<pb n="92a"/>
　而其方如鵠與白赤丹者質上所塗之色各因其所<lb/>
　宜以為飾且相别異也凡畫者丹質謂畫虎豹鹿豕<lb/>
　之侯皆以丹質言其質同也大射之禮王則虎侯熊<lb/>
　侯豹侯諸侯則熊侯豹侯豻侯卿大夫則麋侯士則<lb/>
　豻侯此天子用其三侯之次諸侯又用卿大夫之侯<lb/>
　大夫士又但畫而已皆辟其大射也一侯而畫獸二<lb/>
　者亦宜夾其質也不畫一獸者變於用皮者也不以<lb/>
　熊與麋為畫者雖不用皮猶不與君燕射之侯同物<lb/>
<pb n="92b"/>
　所以遠下之也下記云禮射不主皮此皮謂革也周<lb/>
　官及考工記言射者皆以質與革並言是其堅類也<lb/>
　禮射不主皮為力不同科此射亦禮射也乃用質者<lb/>
　以其近故與侯近則質雖堅而易貫故與主皮之義<lb/>
　異<lb/>
射自楹間物長如笴其間容弓距隨長武<hi>長直亮反下同笴古可反</hi>
　注曰楹間中央東西之節也物謂射時所立處也長<lb/>
　如笴者謂從畫之長短也長三尺與距相應射者進<lb/>
<pb n="93a"/>
　退之節也距隨者物横畫也武尺二寸<lb/>
　繼公謂其間容弓為從畫言也横畫之距隨長武則<lb/>
　上下射之相去不及五尺矣射者南靣還視侯中之<lb/>
　後先以左足履物之東端乃以右足履其西端而合<lb/>
　之故名東端為距西端為隨取其左足至則右足從<lb/>
　之也距至也隨猶從也物之名義未詳<lb/>
序則物當棟堂則物當楣<lb/>
　注曰是制五架之屋也正中曰棟次曰楣前曰屐<lb/>
<pb n="93b"/>
　繼公謂當棟當楣其以庭之深淺而異與堂之庭深<lb/>
　於序故進退其物以合侯道之數此侯道五十弓<lb/>
命負侯者由其位<lb/>
　䟽曰司馬自在已位遥命之<lb/>
　繼公謂位觶南也此與前二命皆不離其位者以射<lb/>
　事未至畧之由便也<lb/>
凡適堂西皆出入于司馬之南唯賔與大夫降階遂西<lb/>
取弓矢<lb/>
<pb n="94a"/>
　凡凡司射司馬三耦衆耦也必出入於此者近於其<lb/>
　位也此於司射司馬之位為南於耦之射位為北故<lb/>
　以之為節云賔無射位大夫不立於射位故取弓矢<lb/>
　於堂西不由之大夫卒射而退乃由此者統於上射<lb/>
　非正禮也<lb/>
旌各以其物<lb/>
　注曰旌緫名也雜帛為物大夫士之所建也<lb/>
　繼公謂記據士之為主人者言也士之物云各則是<lb/>
<pb n="94b"/>
　三等之士其物亦有不同者矣士喪禮曰為銘各以<lb/>
　其物亦此意也<lb/>
無物則以白羽與朱羽糅杠長三仞以鴻脰韜上二尋<lb/>
<hi>糅女又反杠音江長直亮反仞音刃脰音豆韜吐刀反</hi>
　注曰此翿旌也糅雜也杠橦也鴻鳥之長脰者也八<lb/>
　尺曰尋<lb/>
　繼公謂無物謂士之未仕者也周官云大夫士建物<lb/>
　蓋指見居官者而言以白羽朱羽相雜而綴於杠之<lb/>
<pb n="95a"/>
　首亦象析羽為旌之意也仞與尋皆八尺並言之者<lb/>
　異其文耳仞尋之度見考工記匠人職<lb/>
凡挾矢于二指之間横之<lb/>
　兼左右手言也云凡者謂挾矢或多或寡其法皆然<lb/>
　寡則挾以食指將指多則以餘指分挾之凡挾矢有<lb/>
　挾一矢者有挾四矢五矢者<lb/>
司射在司馬之北司馬無事不執弓<lb/>
　司馬將升堂而有事乃執弓非是則亦有有事而不<lb/>
<pb n="95b"/>
　執弓之時記蓋大畧言之耳<lb/>
始射獲而未釋獲復釋獲復用樂行之<hi>復並扶又反</hi>
　始射謂第一畨三耦射時復又射也前言復謂第二<lb/>
　畨射時後言復謂第三畨射時三耦始射志在於中<lb/>
　中則當言獲未釋獲者此如習射然未宜較勝負且<lb/>
　三耦之外皆未射難以相飲亦不可以徒釋之也至<lb/>
　次射則賔主而下皆繼射乃可以釋獲及第三射則<lb/>
　其事已熟乃可以樂為節也此皆行事有漸且示先<lb/>
<pb n="96a"/>
　質後文之意<lb/>
上射于右<lb/>
　注曰於右物射<lb/>
楅長如笴博三寸厚寸有半龍首其中蛇交韋當<hi>長直亮反</hi>
　長如笴兩端相去之度也龍首者刻其上端作龍首<lb/>
　之狀為識且以飾也上端為首則下端為尾明矣經<lb/>
　云東肆是其證也蛇交者以兩木屈曲為之狀如蛇<lb/>
　交然必屈曲為之者象弓也當者其以當矢而名之<lb/>
<pb n="96b"/>
　與楅身蛇交廣狹相間必通設韋當於其上乃可以<lb/>
　承矢<lb/>
楅髤横而奉之南靣坐而奠之南北當洗<hi>髤音休奉芳勇反</hi>
　注曰髤赤黑漆也<lb/>
　繼公謂言奉之明執其兩端也<lb/>
射者有過則撻之<hi>撻吐達反</hi>
　注曰過謂矢揚中人凡射時矢中人當刑之今此射<lb/>
　者中人本意在侯其傷害之心遠是以輕之以扑撻<lb/>
<pb n="97a"/>
　於中庭而已書曰扑作敎刑<lb/>
　繼公謂射者有過謂或不能盡循司射之教而犯其<lb/>
　所命者也射時司射搢扑以涖事然則撻之者其司<lb/>
　射與又考司射之行事其有關於尊者必去扑乃為<lb/>
　之則是尊者之射雖有過固不在此科也<lb/>
衆賔不與射者不降<hi>與音預</hi>
　衆賔在三人之中者也射時賔主人大夫皆降而此<lb/>
　衆賔或不降者以是時堂下無衆賔不射者之位故<lb/>
<pb n="97b"/>
　也又考經言賔主人大夫若皆與射之禮則是賔主<lb/>
　人大夫或有時不與矣此記又言衆賔不與射者不<lb/>
　降皆以堂上者言也以是觀之則堂上者可以不與<lb/>
　而在下之衆賔無有不與者乎<lb/>
取誘射之矢者旣拾取矢而后兼誘射之乘矢而取之<lb/>
<hi>拾其劫反</hi>
　經云後者遂取誘射之矢此則見其於旣拾取已矢<lb/>
　乃為之<lb/>
<pb n="98a"/>
賔主人射則司射擯升降卒射即席而反位卒事<lb/>
　注曰擯賔主人升降者皆尊之也不使司馬擯其升<lb/>
　降主於射<lb/>
　繼公謂擯謂以辭賛之射時擯升降則取矢亦當然<lb/>
　也將擯而去扑搢之乃反位<lb/>
鹿中髤前足跪鑿背容八算釋獲者奉之先首<hi>奉芳勇反</hi>
　注曰前足跪者象敎擾之獸受負也<lb/>
　䟽曰屈前足以受負若今駞受負則四足俱屈之類<lb/>
<pb n="98b"/>
　也<lb/>
大夫降立于堂西以俟射<lb/>
　以大夫不可與士並立于射位也<lb/>
大夫與士射袒薫襦<lb/>
　注曰不肉袒殊於耦<lb/>
　繼公謂薫讀為纁古字通用也袒纁襦尊者不見體<lb/>
　也襦先著於衣内袒時則出之大夫非射於君所固<lb/>
　不肉袒矣乃以與士射為言者嫌為下射或當統於<lb/>
<pb n="99a"/>
　上射而不宜異之也<lb/>
耦少退于物<lb/>
　經言耦於大夫射時之禮在下則屈在上則伸然則<lb/>
　似未必有此少退於物之儀也且侍射於君乃退於<lb/>
　物尊君也大夫之耦此禮亦不宜與君之耦同記似<lb/>
　過矣<lb/>
司射釋弓矢視算與獻釋獲者釋弓矢<lb/>
　司射於射事未畢而唯此二事釋弓矢故記者併言<lb/>
<pb n="99b"/>
　之也視算而去弓矢者為射事已因去扑之節而并<lb/>
　去之也獻釋獲者而釋弓矢者為有洗酌荅拜等事<lb/>
　故也二者之意義不同<lb/>
禮射不主皮主皮之射者勝者又射不勝者降<lb/>
　注曰禮射大射賔射燕射是矣言不勝者降則不復<lb/>
　升射也主皮者無侯張獸皮而射之天子大射張皮<lb/>
　侯賔射張五采之侯燕射張獸侯<lb/>
　繼公謂禮射謂此篇所載與大射燕射之類是也禮<lb/>
<pb n="100a"/>
　射則張皮侯若采侯與獸侯而加正鵠主皮之射則<lb/>
　不用正鵠但欲射中其皮耳此皮與所謂皮侯者之<lb/>
　皮不同蓋以中甲之革為之周官云射甲革樂記云<lb/>
　貫革之射皆指此而言也中甲之革犀兕若牛之皮<lb/>
　也其為物堅厚惟强有力者乃能貫之故禮射則不<lb/>
　主皮為力不同科故也勝者言又射不勝者言降文<lb/>
　互見也主皮之射以又射與不射示榮辱亦異於禮<lb/>
　射者也其相飲之禮有無則未聞<lb/>
<pb n="100b"/>
主人亦飲于西階上<lb/>
　經文已明<lb/>
獲者之俎折脊脅肺<lb/>
　注曰折以大夫之餘體<lb/>
　繼公謂折謂折分其牲體不用全體也無大夫則臑<lb/>
　折有大夫則折其餘體此俎先言折則其載之次又<lb/>
　異於堂上之俎矣肺離肺也下同<lb/>
東方謂之右个<lb/>
<pb n="101a"/>
　注曰侯以鄉堂為靣也<lb/>
　繼公謂於此釋右个者順經文也或曰下俎言皆有<lb/>
　祭承獲者之俎而言也則此文原不在是後人移之<lb/>
　耳未知是否<lb/>
釋獲者之俎折脊脅肺皆有祭<lb/>
　注曰皆皆獲者也祭祭肺也<lb/>
　繼公謂此折與獲者共一體與皆皆二俎也經於二<lb/>
　俎已見其有祭記復言之者以此云肺嫌為祭肺也<lb/>
<pb n="101b"/>
　是以明之二俎有離肺復有祭肺者為獲者祭於三<lb/>
　處而加之釋獲者俎遂因之亦加祭肺一也<lb/>
大夫說矢束坐説之<hi>説並吐活反</hi>
　經文亦已明<lb/>
歌騶虞若采蘋皆五終<lb/>
　注曰毎一耦射歌五終也<lb/>
　繼公謂若采蘋亦與周官異者也<lb/>
射無算<lb/>
<pb n="102a"/>
　射者多寡隨宜無定數也<lb/>
古者于旅也語<lb/>
　言古者以見周禮之不然古謂殷以上也於旅而語<lb/>
　以敬殺也然則周之禮其燕坐乃語與<lb/>
凡旅不洗不洗者不祭旣旅士不入大夫後出主人送<lb/>
于門外再拜<lb/>
　大夫後出與其後入之意同亦欲使主人各得盡其<lb/>
　待賔與大夫之禮而賔與大夫亦各得伸其尊也主<lb/>
<pb n="102b"/>
　人送賔入門大夫乃出大夫雖多亦惟拜送其長而<lb/>
　已鄉飲酒尊者之禮亦當如此<lb/>
鄉侯上个五尋<hi>个如字</hi>
　注曰上个謂最上幅也上幅用布四丈<lb/>
中十尺<lb/>
　注曰方者也用布五丈今官布幅廣長二尺二寸旁<lb/>
　削一寸考工記曰梓人為侯廣與崇方謂中也<lb/>
　繼公案注云今官布幅廣二尺二寸蓋謂周布之廣<lb/>
<pb n="103a"/>
　當如漢布也然亦未有以見其必然又鄭氏於他注<lb/>
　或謂幅廣二尺與此不同則是鄭氏之説亦未定也<lb/>
　姑闕之<lb/>
侯道五十弓弓二寸以為侯中<lb/>
　注曰言侯中取數也正二寸骹中之博也<lb/>
　䟽曰周禮弓人云骹中有變焉謂弓弣把側骨之處<lb/>
　博二寸故於此處取數焉<lb/>
　繼公謂言以五十弓之長為侯道五十弓之博為侯<lb/>
<pb n="103b"/>
　中也<lb/>
倍中以為躬<lb/>
　注曰躬身也謂中之上下幅也用布各二丈<lb/>
　䟽曰躬謂中上中下各横接一幅布者<lb/>
倍躬以為左右舌<lb/>
　注曰謂上个也左右出謂之舌<lb/>
　䟽曰此兩个躬外兩相各出一丈<lb/>
下舌半上舌<lb/>
<pb n="104a"/>
　注曰半者半其出於躬者用布三丈凡鄉侯用布十<lb/>
　六丈數起侯道五十弓以計道七十弓之侯用布二<lb/>
　十五丈二尺道九十弓之侯用布三十六丈<lb/>
　䟽曰上舌兩相各一丈今下舌兩相各五尺通躬二<lb/>
　丈故云用布三丈也云凡鄉侯用布十六丈數起侯<lb/>
　道五十弓以計者中五幅幅一丈用布五丈上下躬<lb/>
　揔用布四丈上个四丈下个三丈是通用布十六丈<lb/>
　也云道七十弓之侯用布二十五丈二尺者中七幅<lb/>
<pb n="104b"/>
　幅丈四尺用布九丈八尺上下躬揔用布五丈六尺<lb/>
　上个五丈六尺下个四丈二尺通用布二十五丈二<lb/>
　尺也云道九十弓之侯用布三十六丈者中九幅幅<lb/>
　丈八尺用布十六丈二尺上下躬揔用布七丈二尺<lb/>
　上个亦七丈二尺下个五丈四尺通用布三十六丈<lb/>
　也<lb/>
　繼公謂下舌所以半上舌者慮其植之妨於徃來者<lb/>
　也下舌之長若如上舌則兩植相去五丈六尺有餘<lb/>
<pb n="105a"/>
　矣故須半之也攷工記曰上綱與下綱出舌尋縜寸<lb/>
　焉<lb/>
箭籌八十<lb/>
　注曰箭篠也籌算也<lb/>
　繼公謂上記云射無算而箭籌惟止於八十則是此<lb/>
　射者雖多亦不過十耦也釋獲者之執算各視射者<lb/>
　之矢數<lb/>
長尺有握握素<hi>長直亮反下同</hi>
<pb n="105b"/>
　注曰握本所持處也素謂刋之也刋本一膚<lb/>
　䟽曰公羊傳何休云側手為膚又投壺云室中五扶<lb/>
　注云鋪四指曰扶一指案寸皆謂布四指<lb/>
　繼公謂尺有握猶言尺有四寸也必云握者亦見其<lb/>
　為所握處也<lb/>
楚扑長如笴刋本尺<lb/>
　注曰刋其可持處<lb/>
君射則為下射上射退於物一笴旣發則荅君而俟<lb/>
<pb n="106a"/>
　注曰退於物一笴不敢與君併也荅對也此以下雜<lb/>
　記也<lb/>
　繼公謂君為下射者降尊以就卑則不宜與卑者序<lb/>
　而從尊卑為耦之常法也且下射之物在東亦不失<lb/>
　其主位也上射賔也荅君謂東靣立而對之射時進<lb/>
　左手㣲背於君故旣射則還對之俟待君發也<lb/>
君樂作而後就物君袒朱襦以射<hi>襦音儒</hi>
　注曰君尊也<lb/>
<pb n="106b"/>
　繼公謂君樂作乃就物亦以樂節多故也樂謂奏貍<lb/>
　首也此記先言樂乃後見君之射儀則是君之燕射<lb/>
　於再射即用樂行之亦變於大射也投壺之禮因飲<lb/>
　酒而為之於其再投即用樂此意其類之乎鄉射三<lb/>
　射乃用樂行之<lb/>
小臣以巾執矢以授<lb/>
　注曰君尊不搢矢不挾矢授之稍屬<lb/>
　繼公謂以巾執矢敬君物不敢䙝也大射儀曰小臣<lb/>
<pb n="107a"/>
　師以巾内拂矢而授矢於公稍屬蓋以巾拂之而又<lb/>
　藉手以執之也<lb/>
若飲君如燕則夾爵<hi>飲於鴆反</hi>
　注曰謂君在不勝之黨也賔飲君如燕賔騰觶於公<lb/>
　之禮則夾爵夾爵者君旣卒爵復自酌<lb/>
　繼公謂夾爵謂夾君爵而自飲也以大射儀攷之飲<lb/>
　君之禮其所以異於燕賔之勝觶者於獨夾爵而已<lb/>
　記但以此言之亦大畧之説也<lb/>
<pb n="107b"/>
君國中射則皮樹中以翿旌獲白羽與朱羽糅<hi>翿徒刀反</hi>
　注曰國中城中也皮樹獸名<lb/>
　繼公謂燕禮大射儀皆射於公宫即此國中射也必<lb/>
　云國中者對郊竟而言也<lb/>
于郊則閭中以旌獲<lb/>
　注曰閭獸名如驢一角或曰如驢歧蹄周書曰北唐<lb/>
　以閭析羽為旌<lb/>
于竟則虎中龍旜<lb/>
<pb n="108a"/>
　注曰畫龍於旜尚文章也通帛為旜<lb/>
　繼公謂虎中龍旜逺則彌文也記言君之中與所獲<lb/>
　者有國中郊竟之異而不言為某射於某所則是其<lb/>
　所以異者惟繫於地之遠近不繫於射之大小也若<lb/>
　然則固有大射而用皮樹中翿旌者亦有燕射而用<lb/>
　虎中龍旜者矣<lb/>
大夫兕中各以其物獲<hi>兕徐履反</hi>
　注曰兕獸名似牛一角<lb/>
<pb n="108b"/>
　繼公謂其指大夫而言大夫有上中下之異故物亦<lb/>
　有差司常職曰大夫士建物<lb/>
士鹿中翿旌以獲<lb/>
　翿旌即白羽與朱羽糅者也上記言士禮云旌各以<lb/>
　其物無物則以白羽與朱羽糅此直見翿旌而已蓋<lb/>
　記者雜也<lb/>
惟君有射于國中其餘否<lb/>
　其餘否謂人臣不為射主於國中也君有射於國中<lb/>
<pb n="109a"/>
　者以其於公宫為之也若人臣之家其庭淺隘器用<lb/>
　又未必備故射則必於鄉州之學行事焉是雖居於<lb/>
　國而欲射於其中亦不可得也此不惟見尊君之意<lb/>
　亦其勢然爾<lb/>
君在大夫射則肉袒<lb/>
　不袒纁襦遠下君<lb/>
　<lb/>
　<lb/>
<pb n="109b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集説卷五下<lb/>
<pb n="110a"/>
正誤<lb/>
序則鉤楹外<lb/>
　鄭本序作豫注曰今文豫作序繼公謂序之文意明<lb/>
　白於豫且記亦以序與堂對言宜從今文<lb/>
獲者之俎折脊脅肺<lb/>
　今本肺下有臑字繼公謂臑在肺下非其次且與折<lb/>
　文不合葢𫝊寫者因注首言臑而衍也大射注引此<lb/>
　無臑字又古文云釋獲者之俎折脊脅肺則此俎不<lb/>
<pb n="110b"/>
　當言臑亦明矣今據大射注刪之<lb/>
</p>
<p>
</p>
  </div>
</body>
</text>
</TEI>
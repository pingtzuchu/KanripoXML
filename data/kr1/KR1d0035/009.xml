<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集説卷九</head>
    <p>
<pb n="1a"/>
欽定四庫全書<lb/>
　儀禮集説卷九　　　　　元　敖繼公　撰<lb/>
公食大夫禮第九<lb/>
　注曰於五禮屬嘉禮<lb/>
　䟽曰此篇魚腸胃倫膚皆七篇末云上大夫魚腸胃<lb/>
　倫膚若九若十有一下大夫則若七若九則此大夫<lb/>
　謂子男之下大夫也<lb/>
　繼公謂此篇主言食小國小聘之賔蓋與前篇互見<lb/>
<pb n="1b"/>
　其禮也<lb/>
公食大夫之禮使大夫戒各以其爵<hi>食音嗣下並同異者别見之</hi>
　云各以其爵則兼卿大夫言矣此蓋顧下經見上<lb/>
　大夫之禮而立文也飲食之禮賔主敵則主人親<lb/>
　戒速所以尊賔也此使戒賔而各以其爵亦其義<lb/>
　耳<lb/>
上介出請入告三辭<lb/>
　注曰為既先受賜不敢當<lb/>
<pb n="2a"/>
　䟽曰饗食皆當三辭<lb/>
　繼公謂食必三辭者重於燕也燕則再辭而許<lb/>
賔出拜辱大夫不答拜將命賔再拜稽首<lb/>
　注曰受命<lb/>
　繼公謂賔不言朝服可知也既對乃北面而拜拜辱<lb/>
　説見鄉飲酒<lb/>
大夫還<lb/>
　注曰復於君<lb/>
<pb n="2b"/>
賔不拜送遂從之<lb/>
　云不拜送明有拜送者先拜送乃從之國君於王使<lb/>
　之禮也<lb/>
　　　　右戒賔<lb/>
賔朝服即位于大門外如聘<hi>朝直遥反</hi>
　拜命之時賔固朝服矣於此乃著之者明其與聘服<lb/>
　異亦因事而見之如聘謂賔入于次乃即位而主君<lb/>
　之擯者亦三人也賔即位亦于西方東面介立于其<lb/>
<pb n="3a"/>
東南北面西上<lb/>
　　　　右賔即位<lb/>
即位具<lb/>
　賔即位而主人之有司乃具者節也具如具官饌之<lb/>
　具謂具其所當陳設之物也<lb/>
羮定甸人陳鼎七當門南面西上設扃鼏鼏若束若編<lb/>
　注曰凡鼎鼏蓋亦茅為之長則束本短則編其中<lb/>
　繼公謂甸人掌以薪蒸役外内饔之事故此時為陳<lb/>
<pb n="3b"/>
　鼎也天子則外饔為之大牢而用七鼎以所食者乃<lb/>
　下大夫也篇首雖言使大夫戒各以其爵而篇中則<lb/>
　實主言下大夫耳陳鼎於庭少北而東西則當門陳<lb/>
　鼎當門南面君禮也西上明為賔也設扃鼏在陳鼎<lb/>
　之前於此乃言之者亦因而見之也若束若編亦謂<lb/>
　七者皆科用其一耳此與若丹若墨之文意同<lb/>
設洗如饗<lb/>
　注曰必如饗者先饗後食如其近者也饗禮亡燕禮<lb/>
<pb n="4a"/>
　則設洗於阼階東南<lb/>
小臣具槃匜在東堂下<hi>匜音移</hi>
　為公設盥也匜盛盥水槃盛盥棄水也凡行禮其以<lb/>
　槃匜盥而不就洗者尊者一人而巳有敵者則否不<lb/>
　言簞巾文略耳祭禮有槃匜必有簞巾<lb/>
宰夫設筵加席几<lb/>
　注曰設筵於户西南面而左几公不賔至授几者親<lb/>
　設湆醬可以略此<lb/>
<pb n="4b"/>
無尊<lb/>
　言此者嫌酒漿或用尊也<lb/>
飲酒漿飲俟于東房<lb/>
　注曰其俟奠于豐上也<lb/>
　繼公謂酒言飲者指其所用名之也漿云飲者明其<lb/>
　為六飲之一者也漿在六飲而云漿飲亦猶醴在五<lb/>
　齊而云醴齊之類也言俟者見其已在觶特俟時而<lb/>
　設之耳<lb/>
<pb n="5a"/>
凡宰夫之具饌于東房<lb/>
　注曰凡非一也飲食之具宰夫所掌也酒漿不在凡<lb/>
　中者雖無尊猶嫌在堂<lb/>
　繼公謂此所饌者謂豆簠簋鉶也<lb/>
　　　　右陳設<lb/>
公如賔服迎賔于大門内大夫納賔賔入門左公再拜<lb/>
賔辟再拜稽首公揖入賔從<hi>辟音避</hi>
　此行禮於禰廟亦有每門每曲之揖不言者亦文省<lb/>
<pb n="5b"/>
　此説已在聘禮後不見者放此<lb/>
及廟門公揖入賔入<lb/>
　注曰廟禰廟也<lb/>
三揖至于階三讓公升二等賔升<lb/>
　此下大夫與公升階之儀乃與卿同然則升階尊卑<lb/>
　之差不過一等此三揖與士冠禮者同與聘禮者異<lb/>
　　　　右迎賔<lb/>
大夫立于東夾南西面北上<lb/>
<pb n="6a"/>
　注曰東夾南東西節也<lb/>
　繼公謂大夫亦兼上下者言也下大夫西面辟擯者<lb/>
　及士位而在此耳東夾南即東堂南舍坫而取節於<lb/>
　夾見其去堂遠也羣臣至是方即位於廟則是曏者<lb/>
　公亦不在廟明矣此其異於臣禮與士冠士昬禮主<lb/>
　人皆先待於廟乃出迎賔<lb/>
士立于門東北面西上<lb/>
　注曰非其正位辟賔在此<lb/>
<pb n="6b"/>
　繼公謂立于門東冝東上而統於君乃西上者順其<lb/>
　本位之列所以見此非正位也西方北上門東西上<lb/>
　皆上左也聘時大夫士之位亦冝如是<lb/>
小臣東堂下南面西上<lb/>
　小臣者小臣正小臣師與其從者也<lb/>
宰東夾北西面<lb/>
　宰大宰也東夾北北堂下之東方也宰尊官於此乃<lb/>
　見之者位定在後耳宰與羣臣同入以其位在内故<lb/>
<pb n="7a"/>
　後於在外者<lb/>
内官之士在宰東北西面南上<lb/>
　注曰夫人之官内宰之屬也自卿大夫至此不先即<lb/>
　位從君而入者明助君食賔自無事<lb/>
　繼公謂内官之士内小臣之屬也在宰東北少退於<lb/>
　宰也此惟取節於宰則宰獨立於此明矣<lb/>
介門西北面西上<lb/>
　注曰西上自統於賔<lb/>
<pb n="7b"/>
　繼公謂介位序於内官之後見其不從賔而入變於<lb/>
　聘時也上擯則隨公而入立于階下承擯紹擯亦隨<lb/>
　入立于士東少進負東塾北面東上<lb/>
　　　　右羣臣及介即位<lb/>
公當楣北鄉至再拜賔降也公再拜<hi>鄉許亮反下並同</hi>
　䟽曰公方一拜賔即降賔降後公又一拜<lb/>
　繼公謂至再拜言其拜至之數也賔降之上不言公<lb/>
　壹拜者文脱耳於公壹拜而賔降者急於荅拜亦所<lb/>
<pb n="8a"/>
　以辟之至再拜説見士昬禮<lb/>
賔西階東北面荅拜擯者辭<lb/>
　注曰辭拜於下<lb/>
拜也<lb/>
　不從其命而拜<lb/>
公降一等辭曰寡君從子雖將拜興也<lb/>
　曰者擯者辭也公降一等辭止其又拜也公辭而賔<lb/>
　猶欲拜故擯者復釋辭以止之而賔終不從命也君<lb/>
<pb n="8b"/>
　於臣乃拜至其禮太崇故荅之亦與常禮異<lb/>
賔栗階升不拜<lb/>
　注曰自以已拜也<lb/>
　繼公謂升不拜者以其終拜於公辭之後也栗階説<lb/>
　見燕記<lb/>
命之成拜階上北面再拜稽首<lb/>
　注曰賔降拜主君辭之賔雖終拜於主君之意猶為<lb/>
　不成<lb/>
<pb n="9a"/>
　繼公謂拜下者臣也拜于上者賔也既升而命之成<lb/>
　拜所以賔之<lb/>
　　　　右拜至<lb/>
士舉鼎去鼏於外次入陳鼎于碑南面西上右人抽扃<lb/>
坐委于鼎西南順出自鼎西左人待載<lb/>
　幂當作鼏去鼏亦右人也次序也次入鼎在西者先<lb/>
　在東者後也碑下脱一南字西南之南衍文皆傳寫<lb/>
　者誤也朝位君南面故陳鼎於内外皆順之鼎西每<lb/>
<pb n="9b"/>
　鼎之西也順出以次而出也順出正禮也其或逆出<lb/>
　由便耳左人待載蓋各立于其鼎之東南面<lb/>
雍人以俎入陳于鼎南旅人南面加匕于鼎退<lb/>
　注曰雍人掌割烹之事者雍人言入旅人言退文互<lb/>
　相備也匕俎每器一人諸侯官多也<lb/>
　繼公謂雍人西面于鼎南陳俎俎南順旅人南面于<lb/>
　鼎北加匕匕北枋退蓋兼執匕俎者而言旅人其士<lb/>
　旅食與<lb/>
<pb n="10a"/>
大夫長盥<hi>長之兩反</hi>
　以長而序盥也亦目下事之辭<lb/>
洗東南西面北上<lb/>
　當盥者七人皆違其位而立於此也國君設洗當東<lb/>
　霤於東夾南為少東洗之東南則又東矣<lb/>
序進盥退者與進者交于前<lb/>
　前者其立處之西也於洗南為少東交于前不言相<lb/>
　右可知也此可見經文之例矣<lb/>
<pb n="10b"/>
卒盥序進南面匕<lb/>
　南面立于鼎後也匕出鼎實也<lb/>
載者西面<lb/>
　注曰載者左人亦序自鼎東西面於其前大夫匕則<lb/>
　載之<lb/>
　䟽曰在鼎南稍東也<lb/>
　繼公謂西面執俎以載也<lb/>
魚腊飪<lb/>
<pb n="11a"/>
　注曰食禮冝孰饗有腥者<lb/>
　䟽曰上云羮定恐魚腊不在其中故此特著魚腊飪<lb/>
　也又曰國語云王饗用體薦體薦則腥矣樂記云大<lb/>
　饗俎腥魚是饗禮有腥也<lb/>
載體進奏<hi>奏七豆反</hi>
　注曰體謂牲與腊也<lb/>
　繼公謂體者三牲則右體腊其一純與言體而不言<lb/>
　骨見其尊者耳牲體之數五其脊脅各三而皆二骨<lb/>
<pb n="11b"/>
　以並腊則倍之也少牢饋食禮曰腊一純而俎進奏<lb/>
　注見鄉飲酒記<lb/>
魚七縮俎寢右<lb/>
　注曰寢右進鬐也<lb/>
　繼公謂魚七者腸胃有俎故魚亦放其數也縮俎者<lb/>
　首尾鄉俎之前後也所以變於牲寢右進鬐亦進奏<lb/>
　之意魚鬐在上腴在下士喪禮曰載魚左首進鬐<lb/>
腸胃七同俎<lb/>
<pb n="12a"/>
　注曰以其同類也不異其牛羊腴賤也此俎實凡二<lb/>
　十八<lb/>
　䟽曰牛羊各有腸胃腸胃各七四七二十八也<lb/>
　繼公謂腸胃七者大牢之下數也與牲異俎者大牢<lb/>
　之禮也<lb/>
倫膚七<lb/>
　倫膚者雍人所倫之膚也倫猶擇也膚乃七者亦效<lb/>
　腸胃之數也少牢饋食禮曰雍人倫膚九<lb/>
<pb n="12b"/>
腸胃膚皆横諸俎垂之<lb/>
　注曰腸胃垂及俎拒<lb/>
　繼公謂横諸俎者以其皆出於牲體故載於俎也與<lb/>
　牲體同言垂之見其長也不言其垂之所及者腸胃<lb/>
　與膚其長或異<lb/>
大夫既匕匕奠于鼎逆退復位<lb/>
　匕奠于鼎謂加匕於鼎上也位東夾南<lb/>
　　　　右鼎入匕載<lb/>
<pb n="13a"/>
公降盥賔降公辭<lb/>
　注曰辭其從巳<lb/>
　繼公謂公辭賔亦對而反位于階西於是小臣各執<lb/>
　槃匜簞巾以就公盥<lb/>
卒盥公壹揖壹讓公升賔升<lb/>
　壹讓者殺於初<lb/>
宰夫自東房授醯醬<lb/>
　注曰授公也<lb/>
<pb n="13b"/>
　繼公謂此亦並授也下放此<lb/>
公設之<lb/>
　示親饋<lb/>
賔辭北面坐遷而東遷所<lb/>
　辭時蓋東面於公之西辭者辭公親設也東遷所東<lb/>
　遷於其所也所者謂醬之正位也公設之處於其正<lb/>
　位為少西必少西者為賔當遷之故也遷之者示其<lb/>
　不敢當公親設之意且以為禮也下皆放此<lb/>
<pb n="14a"/>
公立于序内西鄉賔立于階西疑立<hi>疑舊魚乙反</hi>
　事未至故離其拜位也序内西鄉主位也階西西階<lb/>
　上之西也公與賔各俟於此與鄉飲酒之主人立于<lb/>
　階東之意同公不立于阼階東者公尊也<lb/>
宰夫自東房薦豆六設于醬東西上韭菹以東醓醢昌<lb/>
本昌本南糜臡以西菁菹鹿臡<hi>臡音尼</hi>
　注曰昌本昌蒲本菹也醢有骨謂之臡菁蓂菁即蔓<lb/>
　菁也<lb/>
<pb n="14b"/>
　䟽曰周禮醢人朝事之豆八此用其六<lb/>
　繼公謂六豆為二列内列自西而東外列自東而西<lb/>
　惟云西上者明外列統於内列也食禮用朝事之豆<lb/>
　者君尊故其用之自上者始也若朝事饋食之禮兩<lb/>
　有則其籩豆乃各有所屬云<lb/>
士設俎于豆南西上牛羊豕魚在牛南腊腸胃亞之膚<lb/>
以為特<lb/>
　當豆南者牛俎也羊俎之半也亞次也設俎之法毎<lb/>
<pb n="15a"/>
　者必當兩豆欲其整也特在豕東<lb/>
旅人取匕甸人舉鼎順出奠于其所<lb/>
　注曰其所謂當門<lb/>
　繼公謂甸人加扃乃舉鼎其出也亦匕先而鼎後<lb/>
宰夫設黍稷六簋于俎西二以並東北上黍當牛俎其<lb/>
西稷錯以終南陳<hi>錯匕各反</hi>
　東北上惟指黍當牛俎者言也錯以終者稷南黍黍<lb/>
　東稷稷南黍黍西稷也上列之黍當牛俎則次列之<lb/>
<pb n="15b"/>
　稷當魚俎而後列南於魚俎之西也一簋當一俎則<lb/>
　其位之䟽數可知矣<lb/>
大羮湇不和實于鐙宰右執鐙左執蓋由門入升自阼<lb/>
階盡階不升堂授公以蓋降出入反位<hi>大音泰鐙音登盡子忍反</hi>
　注曰不和貴其質瓦豆謂之鐙宰謂大宰有蓋者饌<lb/>
　自外入為風塵<lb/>
　䟽曰宰以蓋出於門外乃更入門反於東夾北位也<lb/>
　繼公謂此大羮謂牛汁不和者以無肉菜尚質也以<lb/>
<pb n="16a"/>
　五味調物謂之和周禮曰凡和春多酸夏多苦之類<lb/>
　是也凡湇皆不和經特於此見之自門入者湇在爨<lb/>
　也士昬禮曰大羮湇在爨記曰亨于門外東方足以<lb/>
　明之矣入反位自東壁而適東夾北也<lb/>
公設之于醬西賔辭坐遷之<lb/>
　注曰亦東遷所<lb/>
　繼公謂設湇于醬西是醬湇東上也凡醬湇之位變<lb/>
　於正豆<lb/>
<pb n="16b"/>
宰夫設鉶四于豆西東上牛以西羊羊南豕豕以東牛<lb/>
　東上變於豆<lb/>
飲酒實于觶加于豐<lb/>
　具饌之時則然矣言於此者為下文發之<lb/>
宰夫右執觶左執豐進設于豆東<lb/>
　注曰食有酒者優賔也<lb/>
　繼公謂不授觶者以未用也設於豆東者不主於飲<lb/>
　且後用之故不欲其妨<lb/>
<pb n="17a"/>
宰夫東面坐啓簋㑹各郤于其西<hi>㑹如字</hi>
　注曰㑹簋蓋也亦一一合郤之各當其簋之西<lb/>
　䟽曰少牢云佐食啓㑹蓋二以重設于敦南<lb/>
　繼公謂此六簋為三列每列之二㑹則各相重而郤<lb/>
　置於列之西故曰各郤于其西<lb/>
　　　　右設正饌<lb/>
賛者負東房南面告具于公<lb/>
　賛者所謂上賛也負東房負其墉也士喪禮曰祝負<lb/>
<pb n="17b"/>
　墉南面然則此其上賛之正位與具謂正饌已具<lb/>
公再拜揖食<hi>食如字</hi>
　再拜者欲賔食禮之也拜亦當楣北面<lb/>
賔降拜公辭賔升再拜稽首賔升席坐取韭菹以辯擩<lb/>
于醢上豆之間祭<hi>辯音遍下並同擩人悦反</hi>
　擩猶染也此所擩者醓醢而下五豆惟云醢者省文<lb/>
　耳少牢饋食用四豆尸取韭菹擩于三豆是其徵也<lb/>
　上豆韭菹醓醢也祭於二豆之間少北此節見少牢<lb/>
<pb n="18a"/>
　下篇<lb/>
賛者東面坐取黍實于左手辯又取稷辯反于右手興<lb/>
以授賔賔祭之<lb/>
　注曰賔亦興受坐祭之於豆祭<lb/>
　䟽曰此所授者皆遠賔者也<lb/>
　繼公謂辯謂辯取於三簋先黍後稷不欲其雜也每<lb/>
　取黍稷皆以右手而實于左手既則反于右手也亦<lb/>
　壹以授賔不言壹者其文已明也<lb/>
<pb n="18b"/>
三牲之肺不離賛者辯取之壹以授賔賔興受坐祭<lb/>
　注曰不離者刌之也亦祭於豆祭<lb/>
　繼公謂云不離者見其為切肺且明無舉肺也食而<lb/>
　舉肺脊者其肺則離之云壹者見其不再也必著之<lb/>
　者嫌每肺當别授之也上言興授此言興受文互見<lb/>
　耳<lb/>
挩手扱上鉶以柶辯擩之上鉶之間祭<lb/>
　䟽曰此云上鉶之間祭者著其異於餘者餘祭於上<lb/>
<pb n="19a"/>
　豆之間<lb/>
　繼公謂扱上鉶以柶謂以内列牛鉶之柶扱其鉶也<lb/>
　辯擩之者遂以柶擩三鉶也此四鉶皆有柶其擩之<lb/>
　則惟用其上者之柶與少牢饋食禮略同上鉶之間<lb/>
　謂内列二鉶之間少北也祭鉶不於豆祭而於鉶間<lb/>
　者其大牢之禮異與<lb/>
祭飲酒於上豆之間魚腊醬湇不祭<lb/>
　注曰不祭者非食物之盛者<lb/>
<pb n="19b"/>
　繼公謂魚腊屬於牲醬屬於豆湆屬於鉶故此雖設<lb/>
　之亦不祭蓋已祭其大則略其細也不言腸胃膚者<lb/>
　在魚腊之下不祭可知<lb/>
　　　　右賔祭正饌<lb/>
宰夫授公飯粱公設之于湇西賔北面辭坐遷之<lb/>
　注曰既告具矣而又設此加也<lb/>
　繼公謂粱言飯者以賔主食之也北面辭蓋於公之<lb/>
　左而少退上云北面坐遷與此文互見也遷之亦東<lb/>
<pb n="20a"/>
　遷所<lb/>
公與賔皆復初位<lb/>
　注曰位序内階西<lb/>
宰夫膳稻于粱西<lb/>
　膳當作設字之誤也膳設聲相近由是誤云<lb/>
士羞庶羞皆有大蓋執豆如宰<lb/>
　注曰大以肥美者特為臠所以祭也魚或謂之膴膴<lb/>
　大也唯醢醬無大如宰如其進大羮湇右執豆左執<lb/>
<pb n="20b"/>
　蓋<lb/>
　繼公謂言執於蓋豆之間見其兩執也　案注曰唯<lb/>
　醢醬無大者以經文云皆故言此以明之醢醬四醢<lb/>
　及芥醬也<lb/>
先者反之<lb/>
　先者即執膷豆者也既設膷豆則以次受其餘於西<lb/>
　階上而設之反者既徃而復來之辭此文似失其次<lb/>
　而在是<lb/>
<pb n="21a"/>
由門入升自西階<lb/>
　由門入則三牲與魚亦於門外雍爨為之與<lb/>
先者一人升設于稻南簋西間容人<hi>間如字</hi>
　注曰簋西黍稷西也必稻南者明庶羞加不與正豆<lb/>
　併也間容人者賔當從間徃來也<lb/>
　繼公謂先者一人士之長設膷者也設膷于稻南言<lb/>
　其東西節也簋西言其南北節也閒諸簋之西庶羞<lb/>
　之東也　案注云必稻南者明庶羞加不與正豆併<lb/>
<pb n="21b"/>
　謂稻乃加食其位不與正饌併而庶羞又設於稻南<lb/>
　明庶羞亦為加不與正豆併也併謂同為一處唯云<lb/>
　正豆者以其器同也<lb/>
旁四列西北上<lb/>
　注曰不統於正饌者雖加自是一禮<lb/>
　繼公謂云旁者見正饌之中席而此在旁也下文云<lb/>
　賔坐席末取粱即稻而庶羞在稻南足以明之矣西<lb/>
　北上謂膷豆在諸豆之西北也必西北上者放正豆<lb/>
<pb n="22a"/>
　之位亦變於席之所上也<lb/>
膷以東臐膮牛炙<hi>炙之夜反下並同餘見前篇</hi>
　炙炙肉<lb/>
炙南醢以西牛胾醢牛鮨<hi>胾側吏反鮨巨之反</hi>
　注曰先設醢䋫之以次也胾切肉也内則謂鮨為膾<lb/>
　然則膾用鮨今文鮨作鰭<lb/>
　繼公謂此二醢為牛之炙胾膾設也　案注云先設<lb/>
　醢䋫之以次也謂炙南之醢為炙而設故其次在胾<lb/>
<pb n="22b"/>
　之上<lb/>
鮨南羊炙以東羊胾醢豕炙<lb/>
　此一醢為羊炙羊胾設也<lb/>
炙南醢以西豕胾芥醬魚膾<lb/>
　注曰芥醬芥實醬也内則曰膾春用葱秋用芥<lb/>
　繼公謂此一醢為豕炙豕胾設芥醬為魚膾設也牛<lb/>
　三品二醢尊也羊二品一醢降於牛也豕亦二品一<lb/>
　醢而醢次於炙又異於羊也魚一而已其芥醬復先<lb/>
<pb n="23a"/>
　於膾又異於豕也古人於食物之微亦以多寡先後<lb/>
　示尊卑之義則其精微周宻之意亦可見矣<lb/>
衆人騰羞者盡階不升堂授以蓋降出<hi>盡子忍反</hi>
　注曰授授先者一人<lb/>
　繼公謂進羞而言騰亦取其自下而上之意衆人不<lb/>
　升設者降於俎也以羞授先者一人先者每為設之<lb/>
　所謂先者反之也以蓋降出惟謂衆人其先者之蓋<lb/>
　則次者既授豆而受之并以出矣<lb/>
<pb n="23b"/>
賛者負東房告備于公<lb/>
　注曰復告庶羞具者以其異饌<lb/>
　繼公謂此言備者備周於具<lb/>
　　　　右設加饌<lb/>
賛升賔<lb/>
　注曰命賔升席<lb/>
　繼公謂公曏者已再拜揖食故於此惟賛者升賔禮<lb/>
　不可褻也升賔之辭蓋曰吾子其升也<lb/>
<pb n="24a"/>
賔坐席末取粱即稻祭于醬湇間<lb/>
　坐席末者就加饌也取粱即稻言不反粱於左手也<lb/>
　不祭于豆祭而于醬湇間者以其近也且别於正饌<lb/>
賛者北面坐辯取庶羞之大興一以授賔賔受兼壹祭<lb/>
之<lb/>
　一壹同賛者壹以授賔賔兼壹祭之禮之節當然也<lb/>
　賔於黍稷牲肺皆壹祭之特於此發之耳祭不言其<lb/>
　所亦於醬湇間可知<lb/>
<pb n="24b"/>
　　　　右賔祭加饌<lb/>
賔降拜<lb/>
　拜者為將食故也<lb/>
公辭賔升再拜稽首公答再拜賔北面自間坐左擁簠<lb/>
粱右執湇以降<lb/>
　注曰間兩饌之間也擁抱也必取粱者公所設也繼<lb/>
　公謂擁之者示其重也必取湇者飯則先啜湇故特<lb/>
　取之以降者為公立于堂已不敢坐食于席也必以<lb/>
<pb n="25a"/>
　降者臣也云簠粱見其器也凡粱稻皆以簠<lb/>
公辭賔西面坐奠于階西東面對<lb/>
　注曰奠而後對成其意也<lb/>
　繼公謂公辭止其食於下也階西賔所欲食之處也<lb/>
　故於此奠之對者釋其所以降之意且從命也<lb/>
西面坐取之栗階升北面反奠于其所降辭公<lb/>
　公不許其降食乃敢辭公為禮之節然也辭公之意<lb/>
　與曏者欲食于下之意同降而辭者亦以其臣也<lb/>
<pb n="25b"/>
公許賔升公揖退于箱擯者退負東塾而立<lb/>
　注曰箱東夾之前<lb/>
賔坐遂卷加席公不辭<hi>卷九阮反下同</hi>
　注曰賛者以告公公聽之<lb/>
　繼公謂卷加席者北面坐而卷自末也公不辭以其<lb/>
　降等也若於朝君則辭而賔反之矣<lb/>
賔三飯以湇醬宰夫執觶漿飲與其豐以進<hi>飯扶晚反</hi>
　注曰縁賔意欲自潔清<lb/>
<pb n="26a"/>
　繼公謂漿觶亦先加於豐上如飲酒可知<lb/>
賔挩手興受<lb/>
　注曰受觶<lb/>
宰夫設其豐于稻西<lb/>
　注曰酒在東漿在西是所謂左酒右漿<lb/>
　繼公案左酒右漿弟子職文<lb/>
庭實設<lb/>
　注曰乘皮<lb/>
<pb n="26b"/>
　繼公謂此與下文行禮之節亦略與聘禮醴賔者同<lb/>
賔坐祭遂飲奠于豐上<lb/>
　其祭亦於醬湇間<lb/>
　　　　右賔食<lb/>
公受宰夫束帛以侑西鄉立<lb/>
　注曰侑猶勸也主國君以為食賔殷勤之意未至復<lb/>
　發幣以勸之西鄉立序内位也受束帛于序端<lb/>
　繼公謂是時公受束帛蓋于東箱醴時公在堂則受<lb/>
<pb n="27a"/>
　于序端侑者食賔而從之以貨財之之稱勸人食亦<lb/>
　曰侑<lb/>
賔降筵北面<lb/>
　注曰以君將有命也北面於西階上<lb/>
擯者進相幣賔降辭幣升聽命<hi>相息亮反</hi>
　辭幣者謂既受賜食不宜又辱賜幣也公於是降一<lb/>
　等止其降且不許其辭賔即栗階升聽命也經似有<lb/>
　脫文<lb/>
<pb n="27b"/>
降拜公辭賔升再拜稽首受幣當東楹北面退西楹西<lb/>
東面立<lb/>
　西楹西亦少北也<lb/>
公壹拜賔降也公再拜介逆出賔北面揖執庭實以出<lb/>
　北面揖之者象親受之也凡庭實並受<lb/>
公降立<lb/>
　注曰俟賔反<lb/>
　繼公謂亦立于中庭<lb/>
<pb n="28a"/>
上介受賔幣從者訝受皮<lb/>
　　　　右侑幣<lb/>
　　　　　此一節經文有不釋者已見於前篇醴賔<lb/>
　　　　　條故也<lb/>
賔入門左沒霤北面再拜稽首<lb/>
　霤門内霤也沒霤庭南也拜者謝侑幣之賜也沒霤<lb/>
　而拜以公立于中庭也<lb/>
公辭<lb/>
<pb n="28b"/>
　辭其拜於庭也<lb/>
揖讓如初升<lb/>
　此三揖時公在中庭與賔三揖則是與聘禮者同矣<lb/>
　云如初亦大略之言也既升則介入復位<lb/>
賔再拜稽首公荅再拜<lb/>
　曏也賔拜賜于庭南公辭之故成拜於此<lb/>
　　　　右賔拜侑幣<lb/>
賔降辭公如初<lb/>
<pb n="29a"/>
　注曰將復食<lb/>
　繼公謂初謂公許也<lb/>
賔升公揖退于箱賔卒食㑹飯三飲<hi>食飯皆如字</hi>
　注曰㑹飯謂黍稷也此食黍稷則初時食稻粱<lb/>
　繼公謂減簋飯於㑹而食之故云㑹飯曏者三飯乃<lb/>
　飲此凡三飲蓋九飯也九飯大夫禮也後禮更端故<lb/>
　與前三飯不相蒙食加飯而飲漿則此所飲者其酒<lb/>
　與<lb/>
<pb n="29b"/>
不以醬湇<lb/>
　亦變於初禮也先言醬者不用之故惟據所設之序<lb/>
　而言<lb/>
挩手興北面坐取粱與醬以降西面坐奠于階西<lb/>
　注曰示親徹也<lb/>
　繼公謂再食不用粱與醬乃取以降者重公所設也<lb/>
　公於正饌先設醬加饌先設粱故賔親徹此二者階<lb/>
　西曏者所欲食之處也<lb/>
<pb n="30a"/>
東面再拜稽首<lb/>
　注曰卒食拜也<lb/>
　繼公謂卒食而拜賜也亦拜於階西不於階東又不<lb/>
　北面皆變於初明其將遂退矣<lb/>
公降再拜<lb/>
　公拜亦西面于阼階下<lb/>
　　　　右卒食<lb/>
介逆出賔出公送于大門内再拜賔不顧<lb/>
<pb n="30b"/>
　於此復云賔不顧嫌其或與聘問之時異也<lb/>
有司卷三牲之俎歸于賔舘<lb/>
　注曰卷猶收也無遺之辭也<lb/>
　繼公謂云卷者明盡以其俎與其實歸之此牲體皆<lb/>
　在俎則食時不舉之明矣少牢特牲饋食禮尸所舉<lb/>
　者加于肵虞禮則實于篚司儀職言食禮舉數上公<lb/>
　九侯伯七子男五以差言之則大夫當三也此乃不<lb/>
　舉其亦與周官異者乎<lb/>
<pb n="31a"/>
魚腊不與<hi>與音預</hi>
　言卷三牲之俎則魚腊不與可知乃言之者亦經文<lb/>
　過於詳爾<lb/>
　　　　右賔出歸俎<lb/>
明日賔朝服拜賜于朝拜食與侑幣皆再拜稽首<lb/>
　曏於既食既受侑幣皆已親拜謝公今復往拜賜者<lb/>
　正禮不可廢也此拜公不見故無嫌於重複<lb/>
訝聽之<lb/>
<pb n="31b"/>
　注曰受其言入告出報也此下大夫有士訝<lb/>
　　　　右賔拜賜<lb/>
上大夫八豆八簋六鉶九俎魚腊皆二俎<lb/>
　注曰記公食上大夫異於下大夫之數<lb/>
　繼公謂豆加茆菹麋臡簋加黍稷各一鉶加羊豕俎<lb/>
　加鮮魚鮮獸於膚之下如饔九鼎之次云九俎則四<lb/>
　四為列而特鮮獸<lb/>
魚腸胃倫膚若九若十有一下大夫則若七若九<lb/>
<pb n="32a"/>
　注曰此以命數為差也九謂再命者也十一謂三命<lb/>
　者也七謂一命者也九或上或下者皆再命者也謂<lb/>
　小國之卿大國次國之大夫也卿則曰上大夫則曰<lb/>
　下大國之孤視子男<lb/>
　䟽曰云此以命數為差者案周禮典命公侯伯之卿<lb/>
　三命大夫再命士一命子男之卿再命大夫一命士<lb/>
　不命則諸侯之臣分為三等三命再命一命不命與<lb/>
　一命同此經魚腸胃倫膚亦分為三等有十一有九<lb/>
<pb n="32b"/>
　有七則十一當三命九當再命七當一命若然惟有<lb/>
　上下二文者以公侯伯之大夫與子男之卿同再命<lb/>
　卿爵尊為上大夫爵卑為下則上言若九者子男之<lb/>
　卿也下言若九者公侯伯之大夫也故鄭云卿則曰<lb/>
　上大夫則曰下云大國之孤視子男者此經惟見三<lb/>
　命以下故鄭併論及之案周禮典命大國之孤四命<lb/>
　又大行人云大國之孤執皮帛以繼子男又云其他<lb/>
　皆視小國之君若然孤與子男同十三侯伯十五上<lb/>
<pb n="33a"/>
　公十七差次可知<lb/>
　繼公謂其俎數之同者又以此見尊卑也因言上大<lb/>
　夫以及下大夫蓋以足前禮未備之意<lb/>
庶羞西東毋過四列<lb/>
　注曰謂上下大夫也<lb/>
　繼公謂欲閒容人也膷當稻南若過四列則近於簋<lb/>
　矣西東西列東列也先言西者上也庶羞每列自北<lb/>
　而南䋫之此乃言西東毋過四列者所以見庶羞雖<lb/>
<pb n="33b"/>
　多其南北列之豆不得過四也南北列之豆若過於<lb/>
　四則西東列亦過於四矣<lb/>
上大夫庶羞二十加於下大夫以雉兎鶉鴽<hi>鶉音淳鴽音如</hi>
　注曰鴽無母<lb/>
　䟽曰案爾雅云鴽鴾母郭氏曰䳺也青州人呼曰鴾<lb/>
　母<lb/>
　繼公謂上言東西毋過四列則此四者為一列於南<lb/>
　也<lb/>
<pb n="34a"/>
　　　　右食上大夫禮<lb/>
若不親食使大夫各以其爵朝服以侑幣致之<lb/>
　説見前篇<lb/>
豆實實于罋陳于楹外二以並北陳簋實實于筐陳于<lb/>
楹内兩楹間二以並南陳<lb/>
　豆實在罋簋實在筐又皆陳于楹閒皆變於食也南<lb/>
　北異陳示不相統也罋數如豆北上韭菹其東醓醢<lb/>
　屈筐數如簋南上黍其東稷錯也<lb/>
<pb n="34b"/>
庶羞陳于碑内<lb/>
　庶羞者醢四并魚膾與芥醬也不陳於上以牲在下<lb/>
　冝從之庶羞主於牲肉也上大夫又加以雉兎鶉鴽<lb/>
　此豆實也亦實於罋<lb/>
庭實陳于碑外<lb/>
　此庭實不於西方參分庭一在南又不執之皆變於<lb/>
　食也<lb/>
牛羊豕陳于門内西方東上<lb/>
<pb n="35a"/>
　生歸之亦變於食陳于門西餼位也<lb/>
賔朝服以受如受饔禮<lb/>
　親食時朝服故此致者受者皆服之云如受饔禮則<lb/>
　侑幣與食亦殊拜之<lb/>
無擯<lb/>
　李寳之曰擯當作儐下同<lb/>
明日賔朝服以拜賜于朝訝聽命<lb/>
　注曰賜亦謂食與侑幣<lb/>
<pb n="35b"/>
　　　　右致食禮<lb/>
大夫相食親戒速<lb/>
　注曰記異於君者也速召也先就告之歸具既具復<lb/>
　自召之<lb/>
　繼公謂親戒而又速之者以其敵也<lb/>
迎賔于門外拜至皆如饗拜<lb/>
　注曰饗大夫相饗之禮也今亡<lb/>
　繼公謂迎賔與拜至亦皆再拜大夫相饗蓋亦附於<lb/>
<pb n="36a"/>
　公饗大夫禮中而并亡之矣<lb/>
降盥<lb/>
　賔亦從降主人辭降賔對主人乃盥于洗南面卒盥<lb/>
　一揖一讓升經不言文省也禮賔主敵則不設槃匜<lb/>
　惟盥于洗耳<lb/>
受醬湇侑幣束錦也皆自阼階降堂受授者升一等賔<lb/>
止也<lb/>
　注曰皆者謂受醬受湇受幣也降堂謂止階上<lb/>
<pb n="36b"/>
　繼公謂降堂升一等中等相授也不受於堂辟君也<lb/>
　中等相授異於士也大夫之階亦惟三等於此見之<lb/>
　矣考工記言天子堂崇九尺以是差之則公侯伯七<lb/>
　尺子男五尺大夫士皆三尺也賔止之義與上篇大<lb/>
　夫止者同士冠禮賔受冠降階一等<lb/>
賔執粱與湇之西序端<lb/>
　亦為主人立于堂故不敢食於席也其尊敵故但辟<lb/>
　之於堂上而已粱不擁亦降於君<lb/>
<pb n="37a"/>
主人辭賔反之<lb/>
　云反之明不對也此下當有辭於主人降一等主人<lb/>
　從十字蓋傳冩脱之<lb/>
卷加席主人辭賔反之<lb/>
　卷加席亦謙也辭則反之敵也<lb/>
辭幣降一等<lb/>
　辭而降一等為恭也亦略放於公食之禮而為之<lb/>
主人從<lb/>
<pb n="37b"/>
　從亦降一等也從者辭其降且不許其辭<lb/>
受侑幣再拜稽首主人送幣亦然<lb/>
　著之者主人非君嫌不必稽首<lb/>
辭於主人降一等主人從<lb/>
　從者亦辭其降且許之此謂再入而辭者也然則初<lb/>
　辭亦有此文明矣又公食禮有賔再入之拜上經乃<lb/>
　不見其異者則是大夫禮無此拜也<lb/>
卒食徹于西序端<lb/>
<pb n="38a"/>
　注曰亦示親徹<lb/>
　繼公謂亦奠于曏者所欲食之處也<lb/>
東面再拜降出<lb/>
　注曰拜亦拜卒食<lb/>
　繼公謂拜不當階又不北面亦變於前主人亦於阼<lb/>
　階上西面答再拜也<lb/>
其他皆如公食大夫之禮<lb/>
　他謂在公食禮中而不見於上者也然上禮所不見<lb/>
<pb n="38b"/>
　者亦未可盡與公食禮相通經云皆如者大約言之<lb/>
　耳又此不别見所饌者之異則是俎豆之屬亦皆如<lb/>
　公食者矣蓋大夫此禮為公而舉故其饌放之而不<lb/>
　嫌與之同也大夫祭其宗廟惟用少牢且於其始也<lb/>
　不敢純用朝事之豆則此食禮之意可見矣<lb/>
　　　　右大夫相食<lb/>
若不親食則公作大夫朝服以侑幣致之<lb/>
　不言其禮者與公致食之禮同可知<lb/>
<pb n="39a"/>
賔受于堂無擯<lb/>
　注曰與受君禮同<lb/>
　繼公謂言此者嫌或與君禮異也賔受大夫餼不於<lb/>
　堂故明之賔阼階上北面再拜稽首受幣于楹間則<lb/>
　異於君禮不見者可知也<lb/>
　　　　右大夫致食<lb/>
記不宿戒<lb/>
　宿戒者先期日而戒之也此禮當日乃戒故云然<lb/>
<pb n="39b"/>
戒不速<lb/>
　經文已明<lb/>
不授几無阼席<lb/>
　經文亦已明<lb/>
亨于門外東方<hi>亨音烹</hi>
　門外廟門外也門外東方雍爨在焉<lb/>
司宫具几與蒲筵常緇布純加莞席尋𤣥帛純皆卷自<lb/>
末<hi>純並音準下並同莞音官</hi>
<pb n="40a"/>
　注曰丈六尺曰常半常曰尋末經所終有以識之必<lb/>
　長筵者以有左右饌也<lb/>
　䟽曰云丈六尺曰常半常曰尋者據周禮考工記殳<lb/>
　長尋有四尺崇于人四尺車㦸常崇于殳四尺之文<lb/>
　而言也<lb/>
　繼公謂蒲筵而加莞席美者在上也筵常而加席尋<lb/>
　是加席之度必半於其筵於此見之矣莞小蒲也<lb/>
宰夫筵出自東房<lb/>
<pb n="40b"/>
　筵亦謂布之也<lb/>
賔之乘車在大門外西方北面立<hi>乗繩證反</hi>
　注曰賔車將至下行而後車還立于西方<lb/>
　䟽曰少儀云僕於君子始乘則式君子下行然後還<lb/>
　立是車還立于西方也<lb/>
　繼公謂唯云賔之乘車在此則上介以下之車不然<lb/>
　矣車北面立者俟賔之出冝郷之云立明其不説駕<lb/>
鉶芼牛藿羊苦豕薇皆有滑<hi>芼眉報反</hi>
<pb n="41a"/>
　注曰芼菜也藿豆葉也苦苦荼也滑菫荁之屬<lb/>
　繼公案内則曰菫荁枌榆免薧滫瀡以滑之故注以<lb/>
　滑為菫荁之屬<lb/>
賛者盥從俎升<lb/>
　注曰俎其所有事<lb/>
　繼公謂賛者之所有事於賔者簋俎庶羞之祭也而<lb/>
　俎先二者而設故從之以升<lb/>
簠有蓋幂<lb/>
<pb n="41b"/>
　注曰稻粱將食乃設去㑹於房蓋以幂<lb/>
　繼公謂有蓋幂者變於簋也<lb/>
凡炙無醬<hi>灸之夜反</hi>
　注曰已有鹹和<lb/>
　繼公謂凡凡三牲也此庶羞於三牲之炙皆為設醢<lb/>
　唯魚膾乃用芥醬是凡炙無醬矣不言胾者如灸可<lb/>
　知<lb/>
上大夫蒲筵加莞席其純皆如下大夫純卿擯由下<lb/>
<pb n="42a"/>
　擯無上事故不必升堂<lb/>
上賛下大夫也<lb/>
　上賛即經所謂賛者也以其佐賔食於堂上故云上<lb/>
　賛蓋對堂下之擯者而言也擯賛者事相近故以上<lb/>
　下通之此以下大夫為之者欲其不尊於賔<lb/>
上大夫庶羞酒飲漿飲庶羞可也<lb/>
　此記難強解<lb/>
拜食與侑幣皆再拜稽首<lb/>
<pb n="42b"/>
　記此於上大夫之後恐或是為彼言之若然亦長語<lb/>
　矣此篇中見上大夫禮之異者俎豆簋鉶之加耳其<lb/>
　他不見之則皆如下大夫禮可知固無不稽首之嫌<lb/>
　也又何必贅言之哉<lb/>
　<lb/>
　<lb/>
　<lb/>
　儀禮集說卷九<lb/>
<pb n="43a"/>
正誤<lb/>
宰東夾北西面<lb/>
　鄭本此下有南上二字注曰古文無南上繼公案經<lb/>
　文惟言宰而已是獨立於此也南上之文無所用之<lb/>
　又以下文證之益可見矣蓋傳冩今文者因下文而<lb/>
　衍此二字也鄭氏不察而從之非是冝從古文<lb/>
委于鼎西<lb/>
　鄭本委作奠注曰今文奠為委繼公案後篇皆作委<lb/>
<pb n="43b"/>
　冝從今文<lb/>
記加莞席尋𤣥帛純又曰上大夫蒲筵加莞席<lb/>
　鄭本莞皆作萑注曰今文萑皆作莞繼公案司几筵<lb/>
　云諸侯祭祀席蒲筵繢純加莞席紛純是蒲筵之上<lb/>
　冝加莞席也而萑乃葦屬其為物麤惡故司几筵惟<lb/>
　於䘮事則用萑席焉似不可用之於此禮也冝從今<lb/>
　文皆作莞<lb/>
</p>
<p>
</p>
  </div>
</body>
</text>
</TEI>
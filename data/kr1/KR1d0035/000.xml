<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集説</head>
    <p>
<pb n="1a"/>
欽定四庫全書　　　　經部四<lb/>
　儀禮集説　　　　　　禮類二<hi>儀禮之屬</hi>
　　提要<lb/>
　　　　<hi>臣</hi>等謹按儀禮集説十七卷元敖繼公撰繼公字君<lb/>
　　　　善長樂人家於呉興趙孟頫嘗從受業後以江浙<lb/>
　　　　平章髙彦敬薦授信州教授是書成於大徳辛<lb/>
　　　　丑前有自序稱鄭康成注疵多而醇少刪其不<lb/>
　　　　合于經者意義有未足則取疏記或先儒之<lb/>
<pb n="1b"/>
　　　　説以補之又未足則附以一得之見又疑䘮<lb/>
　　　　服𫝊違悖經義非子夏作皆未免南宋末年<lb/>
　　　　務詆漢儒之餘習然鄭注之中録其所取而<lb/>
　　　　不攻駁所不取無吹毛索垢百計求勝之心<lb/>
　　　　葢繼公于禮所得頗深其不合于舊説者不<lb/>
　　　　過所見不同各自抒其心得初非矯激以争<lb/>
　　　　名故與目未睹注疏之面而隨聲佐鬭者有<lb/>
　　　　不同也且鄭注簡約又多古語賈公彦䟽尚<lb/>
<pb n="2a"/>
　　　　未能一一申明繼公獨逐字研求務暢厥㫖<lb/>
　　　　實能有所發揮則亦不病其異同矣卷末各<lb/>
　　　　附正誤考辨字句頗詳知非徒騁虚詞者其<lb/>
　　　　喪服𫝊一篇以其兼釋記文知作於記後又<lb/>
　　　　疑鄭康成散附經記之下而不敢移其舊第<lb/>
　　　　又十三篇後之記朱子經𫝊通解皆割裂其<lb/>
　　　　語分屬經文各條之下繼公則謂諸篇之説<lb/>
　　　　有特為一條而發者有兼為兩條而發者有<lb/>
<pb n="2b"/>
　　　　兼為數條而發者亦有於經意之外别見他<lb/>
　　　　禮者不敢移掇其文失記者之意自比于以<lb/>
　　　　魯南子之不學學栁下恵之可卷末特為後<lb/>
　　　　序記之則繼公所學猶有先儒謹嚴之意固<lb/>
　　　　異乎王柏呉澄諸人奮筆而改經者也乾隆<lb/>
　　　　四十四年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
儀禮集説原序<lb/>
儀禮何代之書也曰周之書也何人所作也曰先儒皆<lb/>
以為周公所作愚亦意其或然也何以言之周自武王<lb/>
始有天下然其時已老矣必未暇為此事也至周公相<lb/>
成王乃始制禮作樂以致太平故以其時攷之則當是<lb/>
周公之書又以其書攷之辭意簡嚴品節詳備非聖人<lb/>
莫能為益有以見其果為周公之書也然周公之書乃<lb/>
為侯國而作也而王朝之禮不與焉何以知其然也書<lb/>
<pb n="3b"/>
中十七篇冠昬相見鄉飲鄉射士喪既夕士虞特牲饋<lb/>
食凡九篇皆言侯國之士禮少牢饋食上下二篇皆言<lb/>
侯國之大夫禮聘食燕大射四篇皆言諸侯之禮惟覲<lb/>
禮一篇則言諸侯朝天子之禮然主於諸侯而言也喪<lb/>
服篇中言諸侯及公子大夫士之服詳矣其間雖有諸<lb/>
侯與諸侯之大夫為天子之服然亦皆主於諸侯與其<lb/>
大夫而言也由是觀之則此書决為侯國之書無疑矣<lb/>
然則聖人必為侯國作此書者何也夫子有言曰夫禮<lb/>
<pb n="4a"/>
必本於天殽於地列於鬼神達於喪祭冠昬射御朝聘<lb/>
聖人以禮示之故天下國家可得而正也以夫子此言<lb/>
證之則是書也聖人其以為正天下之具也歟故當是<lb/>
時天下五等之國莫不寳守是書而藏之有司以為典<lb/>
籍無事則其君臣相與講明之有事則皆據此以行禮<lb/>
又且班之於其國以教其人此有周盛時所以國無異<lb/>
禮家無殊俗兵寢刑措以躋太平者其以是乎其後王<lb/>
室衰㣲諸侯不道樂於放縱而憚於檢束也於是惡典<lb/>
<pb n="4b"/>
籍之不便於已而皆去之則其曏之受於王朝者不復<lb/>
藏於有司矣曏之藏於有司者或私傳於民間矣此十<lb/>
七篇之所以不絶如綫而幸存以至今日也或曰此十<lb/>
七篇為侯國之書固也豈其本數但如是而已乎抑或<lb/>
有亡逸而不具者乎曰是不可知也但以經文與其禮<lb/>
之類攷之恐其篇數本不止此也是經之言士禮特詳<lb/>
其於大夫則但見其祭禮耳而其昬禮䘮禮則無聞焉<lb/>
此必其亡逸者也公食大夫禮云設法如饗謂如其公<lb/>
<pb n="5a"/>
饗大夫之禮也而今之經乃無是禮焉則是逸之也明<lb/>
矣又諸侯之有覲禮但用於王朝耳若其邦交亦當有<lb/>
相朝相饗相食之禮又諸侯亦當有喪禮祭禮而今皆<lb/>
無聞焉是亦其亡逸者也然此但以經之所嘗言禮之<lb/>
所可推者而知之也而况其間又有不盡然者乎由此<lb/>
言之則是經之篇數本不止於十七亦可見矣但不知<lb/>
諸侯既去其籍之後即失之邪抑傳之民間久而後失<lb/>
之也是皆不可得而攷矣記有之曰經禮三百曲禮三<lb/>
<pb n="5b"/>
千所謂經禮即十七篇之類也其數乃至於三百者豈<lb/>
其合王朝與侯國之禮而言之歟若所謂曲禮則又在<lb/>
經禮之外者如内則少儀所記之類是也先王之世人<lb/>
無貴賤事無大小皆有禮以行之盖以禮有所闕則事<lb/>
有所遺故其數不容不如是之多也去古既逺而其所<lb/>
存者乃不能什一也可勝歎哉夫其已廢壞而亡逸者<lb/>
固不可復見矣其幸存而未冺者吾曺安可不盡心而<lb/>
講明之乎固不宜以其無用於今為説而絶之也繼公<lb/>
<pb n="6a"/>
半生㳺學晚讀此書沉?既久忽若有得每一開卷則<lb/>
心目之間如親見古人於千載之上而與之揖讓周旋<lb/>
於其間焉盖有手之舞足之蹈而不自知者夫如是則<lb/>
其無用有用之説尚何足以蔕芥於胸中哉嗚呼予之<lb/>
所玩者僅十七篇耳而其意已若此設使盡得三百三<lb/>
千之條目而讀之又將何如耶此書舊有鄭康成注然<lb/>
其間疵多而醇少學者不察也予今輒刪其不合於經<lb/>
者而存其不謬者意義有未足則取疏記或先儒之説<lb/>
<pb n="6b"/>
以補之又未足則附之以一得之見焉因名曰儀禮集<lb/>
説自知蕪陋固不敢以示知禮之君子然初學之士或<lb/>
有取焉亦未必無小補云爾大徳辛丑孟秋望日長樂<lb/>
敖繼公謹序<lb/>
</p>
<p>
</p>
  </div>
</body>
</text>
</TEI>
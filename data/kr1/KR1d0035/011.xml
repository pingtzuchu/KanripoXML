<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集說卷十一</head>
    <p>
<pb n="1a"/>
欽定四庫全書<lb/>
　儀禮集說卷十一　　　　元　敖繼公　撰<lb/>
喪服第十一<lb/>
　此篇言諸侯以下男女所為之喪服於五禮屬凶禮<lb/>
喪服　斬衰裳苴絰杖絞帶冠繩纓菅屨者<hi>衰七回反下並同苴七余反絰大結反絞尸交反菅古顔反</hi>
　注曰者者明為下出也凡服上曰衰下曰裳麻在首<lb/>
　在要皆曰絰要絰象大帶絞帶象革帶齊衰以下用<lb/>
<pb n="1b"/>
　布<lb/>
　疏曰斬衰裳者謂斬三升布以為衰裳斬衰不言三<lb/>
　年者可知也注云者者明為下出也者明為下句父<lb/>
　諸侯為天子等而出也<lb/>
　繼公謂苴絰杖者謂絰帶用苴麻杖用竹也絞帶所<lb/>
　以束衣代革帶也齊衰以下用冠布則此其用牡麻<lb/>
　與菅茅類也凡喪服衰裳冠帶之屬皆因吉服而易<lb/>
　之若首絰則不然葢古者未有喪服之時但加此絰<lb/>
<pb n="2a"/>
　以表哀戚後世聖人因而不去且異其大小之制以<lb/>
　為輕重云斬衰自卒哭以至練祥服有變除絰皆不<lb/>
　著之唯言初服者喪服之行於世其來久矣節文纎<lb/>
　悉人所習見故絰但舉大略以記之耳後放此案疏<lb/>
　云斬三升布但據正服而言也正服布三升義服布<lb/>
　三升有半<lb/>
𫝊曰斬者何不緝也<hi>緝七入反</hi>
　此釋絰斬衰裳之文也不緝謂不齊之也其領袖亦<lb/>
<pb n="2b"/>
　有純作𫝊之人未詳說見記後<lb/>
苴絰者麻之有蕡者也苴絰大搹左本在下去五分一<lb/>
以為帶<hi>蕡符云反搹音革去起吕反下並同</hi>
　注曰盈手曰搹搹扼也以五分一為殺者象五服之<lb/>
　殺也<lb/>
　疏曰爾雅云蕡枲實即麻子也以色言之謂之苴以<lb/>
　實言之謂之蕡下言牡者對蕡為名言枲者對苴生<lb/>
　稱也本謂麻根<lb/>
<pb n="3a"/>
　繼公謂此釋苴絰之文也麻有蕡則老而麤惡矣故<lb/>
　以為斬衰之絰絰之大惟以槅為度而不言寸數未<lb/>
　詳重服之絰以麻之有本者為之又有纓此絰左本<lb/>
　而在下所以見其以本為纓也去五分一五分其絰<lb/>
　之大而去其一也絰大帶小見輕重也閒𫝊曰男子<lb/>
　重首婦人重帶絰帶大小之義主於男子<lb/>
齊衰之絰斬衰之帶也去五分一以為帶大功之絰齊<lb/>
衰之帶也去五分一以為帶小功之絰大功之帶也去<lb/>
<pb n="3b"/>
五分一以為帶緦麻之絰小功之帶也去五分一以為<lb/>
帶<hi>齊並音咨</hi>
　𫝊主言斬衰之絰帶此則連言之耳<lb/>
苴杖竹也削杖桐也各齊其心皆下本<hi>齊如字</hi>
　此主釋苴杖而并及削杖也竹杖而謂之苴者以其<lb/>
　不脩治故也削杖齊衰之杖也用桐木而又削之所<lb/>
　以别於斬衰者杜元凱曰貟削之象竹是巳小記曰<lb/>
　杖大如絰則是二杖皆如其首絰之度矣各齊其心<lb/>
<pb n="4a"/>
　者謂其長短以當每人之心為節也皆者皆二杖也<lb/>
　下本所以别於吉凡吉杖下末曲禮曰獻杖者執末<lb/>
　謂吉杖也<lb/>
杖者何爵也無爵而杖者何擔主也非主而杖者何輔<lb/>
病也童子何以不杖不能病也婦人何以不杖亦不能<lb/>
病也<hi>擔市豔反</hi>
　注曰爵謂天子諸侯卿大夫士也擔猶假也無爵者<lb/>
　假之以杖尊其為主也非主謂衆子也<lb/>
<pb n="4b"/>
　繼公謂此因廣言用杖不用杖之義無爵者謂大夫<lb/>
　以下其子之無爵者及庶人也𫝊意葢謂此杖初為<lb/>
　有爵者居重喪而設所以優貴者也其後乃生擔主<lb/>
　輔病之義焉童子與婦人皆謂非主者也故但以不<lb/>
　能病而不杖然此章著妻妾女子子之服異者布縱<lb/>
　箭笄髽衰也是其絰杖之屬如男子矣妾與女子子<lb/>
　非主也而亦杖則似與不能病而不杖之義異<lb/>
絞帶者繩帶也<lb/>
<pb n="5a"/>
　疏曰絰帶至虞後變麻服葛絞帶虞後雖不言所變<lb/>
　案公士衆臣為君服布帶則絞帶於虞後變麻服布<lb/>
　於義可也<lb/>
　繼公謂此釋絞帶之文經言絞帶而𫝊以繩帶釋之<lb/>
　者葢絞之則為繩矣絞者紏也先儒以此絞帶象革<lb/>
　帶則其博當二寸齊衰以下之布帶其博宜亦如之<lb/>
　玉藻曰革帶博二寸<lb/>
冠繩纓條屬右縫冠六升外畢鍛而勿灰衰三升<hi>屬音燭鍛<pb n="5b"/>丁亂反</hi>
　注曰屬猶著也布八十縷為升升字當為登登成也<lb/>
　今之禮家皆以登為升俗誤已行久矣<lb/>
　疏曰鍛而勿灰者以水濯之勿用灰也<lb/>
　繼公謂此主釋冠繩纓之文條屬右縫皆謂纓也條<lb/>
　屬者以一條繩為纓而又屬於武也右縫者以纓之<lb/>
　上端縫綴於武之右邊也必右邊縫者辟絰之纓也其<lb/>
　屬之内以下端鄉上而結於武之左邊以固其冠也<lb/>
<pb n="6a"/>
　齊衰大功布纓亦如之惟小功以下則纓在左而屬<lb/>
　於右雜記曰喪冠條屬以别吉凶三年之練冠亦條<lb/>
　屬右縫小功以下左是也冠六升以下乃因上文而<lb/>
　并言冠之布與其制又因冠布而見衰布也畢謂縫<lb/>
　冠於武而畢之也外畢者别於吉也吉冠於武上之<lb/>
　内縫合之凶冠於武上之外縫合之是其異也言鍛<lb/>
　而勿灰者嫌當異於衣也故以明之凡五服之布皆<lb/>
　不加灰雜記曰加灰錫也則凶服可知云衰三升者<lb/>
<pb n="6b"/>
　但以正服言之不及義服也記曰斬衰三升三升有<lb/>
　半是斬衰有二等也升之縷數未詳今呉人謂四十<lb/>
　縷為烝烝升聲相近或古之遺言與<lb/>
菅屨者菅菲也外納<hi>菲扶味反</hi>
　注曰納收餘也<lb/>
　繼公謂此釋菅屨之文也菲者後世喪屨之名故云<lb/>
　然𫝊釋經文止於此其下因言孝子居喪之禮云<lb/>
居倚廬寢苫枕塊<hi>苫失占反枕之鴆反塊苦對反</hi>
<pb n="7a"/>
　注曰倚廬倚木為廬在門外東方北户苫編藳塊堛<lb/>
　也<lb/>
　繼公謂此見其哀戚不敢安處也<lb/>
哭晝夜無時<lb/>
　注曰哀至則哭不必朝夕<lb/>
歠粥朝一溢米夕一溢米<hi>歠昌恱反粥之六反</hi>
　疏曰孝子遭父母之喪水漿不入口三日之後乃始<lb/>
　食雖食猶節之朝夕但各一溢米而已<lb/>
<pb n="7b"/>
　繼公謂溢未詳小爾雅曰一手之盛謂之溢兩手謂<lb/>
　之掬一升也<lb/>
寢不說絰帶<hi>說音脫</hi>
　喪莫重於絰帶非變除之時及有故則雖寢猶不敢<lb/>
　脫明其頃刻不忘哀也<lb/>
既虞翦屏拄楣寝有席食疏食水飲朝一哭夕一哭而<lb/>
巳<hi>柱音主疏食音嗣下不音者並同</hi>
　疏曰既虞翦屏拄楣者三虞之後乃改舊廬西鄉開<lb/>
<pb n="8a"/>
　户翦去户旁與兩廂屏之餘草楣下兩頭豎柱施梁<lb/>
　也云疏食者用麤疏米為飯明不止朝一溢夕一溢<lb/>
　而已當以足為度云水飲者恐虞後飲漿酪等故云<lb/>
　飲水而巳<lb/>
　繼公謂屏蔽也朝一哭夕一哭於次中為之以是時<lb/>
　既卒殯宫朝夕哭故也言而巳者明次中之哭止於<lb/>
　此異於曏之晝夜無時者也<lb/>
既練舍外寢始食菜果飯素食哭無時<hi>始食如字飯當音反</hi>
<pb n="8b"/>
　注曰外寢於中門之外屋下壘墼為之不塗塈所謂<lb/>
　堊室也素猶故也謂復平生時食也<lb/>
　疏曰食謂飯也<lb/>
　繼公謂哭無時者既練又變而不朝夕哭惟哀至則<lb/>
　哭而巳此哭亦在次中凡哭有三無時二有時始死<lb/>
　未殯以前哭不絶聲一無時也既殯以後阼階下朝<lb/>
　夕哭之外有次中晝夜無時之哭二無時也既練之<lb/>
　後無次中朝夕之哭惟哀至則哭即此所云者三無<lb/>
<pb n="9a"/>
　時也既殯之後卒哭之前朝夕哭于阼階下一有時<lb/>
　也卒哭之後未練之前朝夕哭于次中二有時也<lb/>
　案注云復平生時食則𫝊之飯字似當作反<lb/>
父𫝊曰為父何以斬衰也父至尊也<hi>為子偽反下並同異者别出之</hi>
　經云父𫝊云為父皆謂為父服也下文云君與為天<lb/>
　子之類皆放此此經為父服葢主於士禮大夫以上<lb/>
　亦存焉中庸曰父母之喪無貴賤一也云何以斬衰<lb/>
　怪其重也凡𫝊之為服而發問有怪其重者有怪其<lb/>
<pb n="9b"/>
　輕者讀者宜以意求之<lb/>
諸侯為天子𫝊曰天子至尊也君𫝊曰君至尊也<lb/>
　諸侯及公卿大夫士有臣者皆曰君此為之服者諸<lb/>
　侯則其大夫士也公卿大夫士則其貴臣也此亦主<lb/>
　言士禮以關上下下放此<lb/>
父為長子<hi>長知丈反後長子皆同</hi>
　為之三年者異其為嫡加隆之也此嫡子也不云嫡<lb/>
　而云長者明其嫡而又長故為之服此而不䧏之也<lb/>
<pb n="10a"/>
　疏衰三年章放此後凡言嫡者亦皆兼長言之經文<lb/>
　互見耳<lb/>
𫝊曰何以三年也正體于上又乃將所𫝊重也庶子不<lb/>
得為長子三年不繼祖也<lb/>
　注曰此言為父後者然後為長子三年重其當先祖<lb/>
　之正體又以其將代巳為宗廟主也庶子者為父後<lb/>
　者之弟也<lb/>
　繼公謂祖謂别子也繼祖者大宗子也記曰别子為<lb/>
<pb n="10b"/>
　祖繼别為宗是也此云不繼祖者惟指大宗之庶子<lb/>
　而言若小記所謂不繼祖與禰者則兼言大宗小宗<lb/>
　之庶子也然經但云父為長子耳𫝊記乃有庶子不<lb/>
　繼祖禰不得為長子三年之說亦似異於經殤小功<lb/>
　章云大夫公之昆弟為庶子之長殤公之昆弟為其<lb/>
　庶子服與大夫同則為其適子服亦三年與大夫同<lb/>
　明矣公之昆弟不繼祖禰者也而其服乃若是則所<lb/>
　謂庶子不得為長子三年者其誤矣乎<lb/>
<pb n="11a"/>
為人後者<hi>為如字下可為以為同</hi>
　不言為所後之父者義可知也禮大宗子死而無子<lb/>
　族人乃以支子為之後<lb/>
𫝊曰何以三年也受重者必以尊服服之<lb/>
　此釋經意也重謂宗廟之屬尊服謂斬衰<lb/>
何如而可為之後同宗則可為之後<lb/>
　此言當為同宗者後也自是以下又覆言為人後之<lb/>
　義<lb/>
<pb n="11b"/>
何如而可以為人後支子可也<lb/>
　疏曰變庶言支支者取枝條之義適妻第二子以下<lb/>
　皆是不限妾子而巳<lb/>
　繼公謂必支子者以其不繼祖禰也<lb/>
為所後者之祖父母妻妻之父母昆弟昆弟之子若子<lb/>
　注曰若子者為所為後之親如親子<lb/>
　疏曰死者祖父母則為後者之曽祖父母妻即為後<lb/>
　者之母也妻之父母妻之昆弟妻之昆弟之子於為<lb/>
<pb n="12a"/>
　後者為外祖父母及舅與内兄弟皆如親子為之服<lb/>
　也<lb/>
　繼公謂言妻之昆弟以見從母言妻之昆弟之子以<lb/>
　見從母昆弟也此於尊者惟言所後者之祖父母於<lb/>
　親者惟言所後者之妻葢各舉其一以見餘服也至<lb/>
　於其妻之父母以下乃備言之者嫌受重之恩主於<lb/>
　所後者而或略於其妻黨也其妻黨之服且如是則<lb/>
　於所後者之親服益可知矣經見為人後者如子之<lb/>
<pb n="12b"/>
　服僅止於父故𫝊為凡不見者言之又詳此𫝊言為<lb/>
　人後者為所後者祖父母服則是所後者死而其祖<lb/>
　父若父或猶存於祖父若父猶存而子孫得置後者<lb/>
　以其為宗子故爾葢尊者巳老使子孫代領宗事亦<lb/>
　謂之宗子所謂宗子不孤者也非是則無置後之義<lb/>
妻為夫𫝊曰夫至尊也<lb/>
　疏曰妻者齊也言與夫齊也夫至尊者雖是體敵齊<lb/>
　等以其在家天父嫁出則天夫是男尊女卑之義故<lb/>
<pb n="13a"/>
　同之於君父也<lb/>
　繼公謂此亦主言士妻之禮以通上下凡婦人之為<lb/>
　服者皆放此<lb/>
妾為君傳曰君至尊也<lb/>
　妾與臣同故亦以所事者為君春秋傳曰男為人臣<lb/>
　女為人妾<lb/>
女子子在室為父<lb/>
　女子猶言婦人也云女子子者見其有父母也在室<lb/>
<pb n="13b"/>
　在父之室也與不杖期章適人者對言<lb/>
布緫箭笄髽衰三年<hi>笄音雞髽側𤓰反</hi>
　注曰此妻妾女子子喪服之異於男子者緫束髪謂<lb/>
　之緫者既束其本又緫其末箭篠也髽露紒也凡服<lb/>
　上曰衰下曰裳此但言衰不言裳婦人不殊裳衰如<lb/>
　男子衰下如深衣深衣則衰無帶下<lb/>
　疏曰云深衣則衰無帶下者案下記衣云帶下尺以<lb/>
　掩裳上際也此裳既縫著衣故不須用之<lb/>
<pb n="14a"/>
　繼公謂髽者露紒之名也此主言成服以後之禮然<lb/>
　當髽者自小歛之時則然矣故士喪禮卒歛婦人髽<lb/>
　于室自此以至終喪不變也此言笄緫髽衰皆所以<lb/>
　示其異於男子則與男子同者絰帶杖屨也士喪禮<lb/>
　曰婦人牡麻絰結本是亦婦人斬衰要絰之異者此<lb/>
　不見之者以經惟主言首絰故略之<lb/>
𫝊曰緫六升長六寸箭笄長尺吉笄尺二寸<hi>長並直亮反</hi>
　注曰緫六升者首飾象冠數長六寸謂出紒後所垂<lb/>
<pb n="14b"/>
　為飾也<lb/>
　疏曰此斬衰緫六寸南宫縚之妻為姑緫八寸以下<lb/>
　雖無文大功當與齊衰同八寸小功緦麻同一尺吉<lb/>
　緫當尺二寸也此箭笄長尺吉笄尺有二寸南宫縚<lb/>
　之妻為姑榛以為笄亦云一尺則大功以下不容更<lb/>
　差降故五服略為一節皆用一尺而巳<lb/>
　繼公謂緫六升亦但指卒哭以前者也其卒哭以後<lb/>
　當與男子受冠之布同七升既練則八升也變服之<lb/>
<pb n="15a"/>
　後其長之異同則未聞當攷<lb/>
子嫁反在父之室為父三年<lb/>
　子女子子也承上經而言故但云子省文耳非經之<lb/>
　正例也又云嫁則為女子子無嫌亦可以不必言女<lb/>
　經於他處凡言子者皆謂男子言反在父之室明其<lb/>
　見出於父存之時也著之者嫌與未嫁者異也此喪<lb/>
　父與未嫁者同則其為母以下亦如之可知經特於<lb/>
　此發之也凡女行於人其為妻者曰嫁兼為妾者言<lb/>
<pb n="15b"/>
　之曰適人此惟言嫁者省文耳自父以下凡為此女<lb/>
　服者亦皆從其本服<lb/>
公士大夫之衆臣為其君布帶繩屨<lb/>
　李㣲之曰以𫝊考之疑士即卿字𫝊冩誤也<lb/>
　繼公謂此亦以其異故著之且明異者之止於是也<lb/>
　公即所謂諸公也公卿大夫亦仕於諸侯者也其衆<lb/>
　臣為之布帶繩屨降於為君之正服所以辟貴臣而<lb/>
　不敢與之同也葢此君之尊殺於國君故其臣之為<lb/>
<pb n="16a"/>
　服者得以分别貴賤也為公卿大夫之服如此則其<lb/>
　於士又殺可知矣<lb/>
𫝊曰公卿大夫室老士貴臣其餘皆衆臣也君謂有地<lb/>
者也衆臣杖不以即位近臣君服斯服矣繩屨者繩菲<lb/>
也<lb/>
　注曰室老家相也近臣閽寺之屬君嗣君也斯此也<lb/>
　近臣從君喪服無所䧏也繩菲今時不借也<lb/>
　疏曰謂之不借者此凶屨不得從人借亦不得借人<lb/>
<pb n="16b"/>
　也<lb/>
　繼公謂室老家臣之長者也士凡士之為家臣者皆<lb/>
　是也衆臣杖不以即位亦異於貴臣也然則貴臣得<lb/>
　以杖與子同即位者亦以其尊少貶故也經惟言公<lb/>
　卿大夫爾而𫝊以有地者釋之則無地者其服不如<lb/>
　是乎似失於固矣近臣君服斯服乃諸侯之近臣從<lb/>
　君服者也𫝊言於此亦似非其類<lb/>
　　　　右斬衰<lb/>
<pb n="17a"/>
疏衰裳齊牡麻絰冠布纓削杖布帶疏屨三年者<lb/>
　注曰疏猶麤也<lb/>
　疏曰後言齊以先作之後齊之也布帶者亦象革帶<lb/>
　以七升布為之即下章帶縁各視其冠是也<lb/>
　繼公謂此冠布纓亦條屬右縫又下𫝊曰帶縁各視<lb/>
　其冠以此推之則凡布纓皆當同於冠布也屨云疏<lb/>
　者亦謂麤也以其為之者不一故不偏見其物而以<lb/>
　疏言之此衰裳與屨皆言疏則斬衰者可知矣又經<lb/>
<pb n="17b"/>
　列削杖布帶皆在冠布纓之下與前章杖帶之次異<lb/>
　者此杖之文無所蒙而帶與冠纓之縷數同宜復其<lb/>
　常處而在此也<lb/>
𫝊曰齊者何緝也牡麻者枲麻也牡麻絰右本在上冠<lb/>
者沽功也疏屨者藨蒯之菲也<hi>枲思似反沽音古後同藨皮表反蒯苦怪反</hi>
　注曰沽猶麤也麤功大功也<lb/>
　疏曰緝則今人謂之緶也此冠七升初入大功之境<lb/>
　故言沽功<lb/>
<pb n="18a"/>
　繼公謂牡麻者無實之麻也𫝊以枲麻釋之亦前後<lb/>
　名異也牡麻比苴為善故齊衰以下之絰用之此絰<lb/>
　右本而在上所以見其不以本為纓而纓亦在左也<lb/>
　上言左本在下此言右本在上是其為制葢屈一條<lb/>
　繩為之自額上而後交於項中一端垂於左之下而<lb/>
　為纓一端止於右之上而前鄉其不纓者則左端不<lb/>
　垂而在上為異耳冠布纓之制與繩纓同巳見於前<lb/>
　𫝊故此惟言冠布也不見升數者言沽功則為大功<lb/>
<pb n="18b"/>
　之首可知<lb/>
父卒則為母<lb/>
　注曰尊得伸也<lb/>
　繼公謂父在為母期父卒則三年云則者對父在而<lb/>
　立文也其女子子在室者為此服亦惟笄緫髽衰異<lb/>
　爾下及後章放此　案注云尊得伸者謂至尊不在<lb/>
　則無所屈而得伸其私尊也<lb/>
繼母如母<lb/>
<pb n="19a"/>
　疏曰繼母者謂已母早卒或被出之後續已母也喪<lb/>
　之如親母故云如母<lb/>
𫝊曰繼母何以如母繼母之配父與因母同故孝子不<lb/>
敢殊也<lb/>
　注曰因猶親也<lb/>
　繼公謂此禮乃聖人之所為而𫝊謂孝子不敢殊者<lb/>
　明聖人因人情以制禮<lb/>
慈母如母𫝊曰慈母者何也𫝊曰妾之無子者妾子之<lb/>
<pb n="19b"/>
無母者父命妾曰女以為子命子曰女以為母若是則<lb/>
生養之終其身如母死則喪之三年如母貴父之命也<lb/>
<hi>養陽尚反</hi>
　注曰此主謂大夫士之妾無子妾子之無母父命為<lb/>
　母子者其使養之不命為母子則亦服庶母慈巳者<lb/>
　之服可也大夫之妾子父在為母大功則士之妾子<lb/>
　為母期矣父卒則皆得伸也<lb/>
　疏曰𫝊别舉舊𫝊以證成巳義也貴父之命者一非<lb/>
<pb n="20a"/>
　骨肉之屬二非配父之尊但惟貴父之命故也<lb/>
　繼公謂言喪之三年者以其見於此章故惟據父卒<lb/>
　者言也　案注云其使養之不命為母子則亦服庶<lb/>
　母慈巳之服者謂妾或自有子或子之母有他故不<lb/>
　能自養其子是以不可命為母子但使慈之而巳若<lb/>
　是則其服惟加於庶母一等可也庶母慈巳者服見<lb/>
　小功章<lb/>
母為長子<lb/>
<pb n="20b"/>
　疏曰母為長子齊衰者以子為母服齊衰母為之不<lb/>
　得過於子為巳也<lb/>
　繼公謂絰不著女子子為母及此服之異於男子者<lb/>
　以其巳於前章發之則其類皆可得而推故也<lb/>
𫝊曰何以三年也父之所不降母亦不敢降也<lb/>
　夫妻一體故俱為長子三年此加隆之服也不宜云<lb/>
　不䧏父母於子其正服但當期初非䧏服<lb/>
　　　　右齊衰三年<lb/>
<pb n="21a"/>
疏衰裳齊牡麻絰冠布纓削杖布帶疏屨期者<hi>期音雞下並同</hi>
　疏曰此章雖止一期而禫杖具有案下雜記云十一<lb/>
　月而練十三月而祥十五月而禫即是此章者也<lb/>
　繼公謂此期服也而杖屨之屬皆與三年章同者是<lb/>
　章凡四條其三言為母其一言為妻也以禮攷之為<lb/>
　母宜三年乃或為之期者則以父在若母出故屈而<lb/>
　在此也妻以夫為至尊而為之斬衰三年夫以妻為<lb/>
　至親宜為之齊衰三年乃不出於期者不敢同於母<lb/>
<pb n="21b"/>
　故爾然則二服雖在於期實有三年之義此杖屨之<lb/>
　屬所以皆與之同也<lb/>
𫝊曰問者曰何冠也曰齊衰大功冠其受也緦麻小功<lb/>
冠其衰也帶縁各視其冠<hi>縁以絹反</hi>
　疏曰此假他問巳荅之言也降服齊衰四升冠七升<lb/>
　以其冠為受受衰七升正服齊衰五升冠八升受衰<lb/>
　八升義服齊衰六升冠九升受衰九升降服大功衰<lb/>
　七升冠十升受衰十升正服大功衰八升冠十升受<lb/>
<pb n="22a"/>
　衰十升義服大功衰九升冠十一升受衰十一升其<lb/>
　冠皆與其受衰升數同故云冠其受也降服小功衰<lb/>
　十升正服小功衰十一升義服小功衰十二升緦麻<lb/>
　十五升抽其半其冠皆與其衰升數同故曰冠其衰<lb/>
　也云帶縁各視其冠者視猶比也二者之布升數多<lb/>
　少各比擬其冠也然本問齊衰之冠因苓大功與緦<lb/>
　麻小功并苓帶縁者博陳其義也<lb/>
　繼公謂斬衰有二其冠同齊衰三年惟有子為母之<lb/>
<pb n="22b"/>
　冠耳是章有降服有正服有義服疑其冠之異同故<lb/>
　發問也齊衰大功有受布故冠其受冠衰布異也緦<lb/>
　麻小功無受布故但冠其衰冠衰布同也問者惟疑<lb/>
　此章之冠荅者則揔以諸章之冠為言以其下毎章<lb/>
　之服亦或各自不同故也帶縁各視其冠者謂齊衰<lb/>
　以至緦麻其布帶與其冠衰之縁亦各以其冠布為<lb/>
　之閒𫝊曰期而小祥練冠縓縁檀弓曰練衣縓縁則<lb/>
　重服未練以前與夫輕服之冠衰皆有布縁明矣此<lb/>
<pb n="23a"/>
　所云者是也冠縁者紕也衰縁者其領及袪之純也<lb/>
　此復言帶縁者又因其布之與冠同而并及之　案<lb/>
　疏言降服齊衰正服齊衰但可斷自此章而下葢此<lb/>
　䧏服為母也正服為妻也<lb/>
父在為母<lb/>
　此主言士之子為母也其為繼母慈母亦如之<lb/>
𫝊曰何以期也屈也至尊在不敢伸其私尊也父必三<lb/>
年然後娶達子之志也<lb/>
<pb n="23b"/>
　疏曰家無二尊故於母屈而為期不直言尊而言私<lb/>
　尊者母於子為尊夫不尊之故也<lb/>
　繼公謂喪妻者必三年然後娶禮當然爾非必専為<lb/>
　達子心喪之志也葢夫之於妻宜有三年之恩為其<lb/>
　不可以不降於母是以但服期而巳然服雖有限情<lb/>
　則可伸故必三年然後娶所以終牉合之義焉若謂<lb/>
　惟主於達子之志則妻之無子而死者夫其可以不<lb/>
　俟三年而娶乎春秋傳曰王一嵗而有三年之喪二<lb/>
<pb n="24a"/>
　謂后與太子也喪妻之義於此可見<lb/>
妻<lb/>
　下章𫝊曰父在則為妻不杖然則此為妻杖謂無父<lb/>
　者也<lb/>
𫝊曰為妻何以期也妻至親也<lb/>
　疏曰妻移天齊體與巳同奉宗廟為萬世之主故云<lb/>
　至親<lb/>
　繼公謂此𫝊偏釋為妻期服不為過重之意義似未<lb/>
<pb n="24b"/>
　備<lb/>
出妻之子為母<lb/>
　疏曰此謂母犯七出去夫氏或適他族或之本家子<lb/>
　為之服者也七出者無子一也淫泆二也不事舅姑<lb/>
　三也口舌四也盜竊五也妬忌六也惡疾七也天子<lb/>
　諸侯之妻無子不出惟有六出<lb/>
　繼公謂出妻者見出之妻也云出妻之子主於父在<lb/>
　者也若父没則或有無服者矣如下𫝊所云者是也<lb/>
<pb n="25a"/>
　又此禮亦關上下言之若妾子之為其出母則亦或<lb/>
　有不然者非達禮也<lb/>
𫝊曰出妻之子為母期則為外祖父母無服𫝊曰絶族<lb/>
無施服親者屬<lb/>
　注曰在旁而及曰施親者屬母子至親無絶道<lb/>
　繼公謂此於其外親但云外祖父母見其重者耳絶<lb/>
　族離絶之族謂父族與母族相絶而不為親也絶族<lb/>
　無施服言所以為外祖父母無服也親者屬言所以<lb/>
<pb n="25b"/>
　為出母期也此葢𫝊者引舊禮而復引𫝊以釋之也<lb/>
　下放此<lb/>
出妻之子為父後者則為出母無服𫝊曰與尊者為一<lb/>
體不敢服其私親也<lb/>
　言為父後則無父矣乃云出妻之子蒙經文也與尊<lb/>
　者為一體釋為父後也母不配父則子視之為私親<lb/>
　母子無絶道固當有服然有服則不可以祭故為父<lb/>
　後則不敢服之有服則不可以祭者吉凶二道不得<lb/>
<pb n="26a"/>
　相干故也<lb/>
父卒繼母嫁從為之服報<lb/>
　王子雍曰從乎繼母而寄育則為服不從則不服<lb/>
　繼公謂父卒而繼母不嫁則為之三年從之嫁則期<lb/>
　所以異内外也報者以其服服之之名謂出妻於其<lb/>
　子與此繼母皆報也小記曰妾從女君而出則不為<lb/>
　女君之子服妾不服之明出妻有服也舊說謂此女<lb/>
　君猶為其子期是巳母於子乃亦杖期者既出嫁則<lb/>
<pb n="26b"/>
　無尊加之義故宜報之所以别於在其父之室者也<lb/>
　此經言出妻之子為母及子為繼母嫁從之服而獨<lb/>
　不及於父卒母嫁者今以此二條之禮定之則子於<lb/>
　嫁母其從與否皆當為之杖期而經不著之者豈以<lb/>
　其既有子矣乃夫没而再嫁尤為非禮故闕之以見<lb/>
　義乎𫝊曰出妻之子為父後者則為出母無服然則<lb/>
　嫁母之子自居其室而為父後者亦不為嫁母服也<lb/>
𫝊曰何以期也貴終也<lb/>
<pb n="27a"/>
　終者終為母子也以終為貴故服此服也繼母嫁而<lb/>
　子從之是終為母子也<lb/>
　　　　右齊衰杖期<lb/>
不杖麻屨者<lb/>
　注曰此亦齊衰言其異於上<lb/>
　繼公謂大功章曰三月受以小功衰即葛九月此受<lb/>
　以大功衰即葛而期為異耳<lb/>
祖父母<lb/>
<pb n="27b"/>
　疏曰服之本制若為父期祖合大功為父母加隆至<lb/>
　三年祖亦加隆至期也<lb/>
　繼公謂此服惟據父在者言也父没則服或異矣𫝊<lb/>
　曰父卒然後為祖後者服斬小記曰祖父卒而后為<lb/>
　祖母後者三年<lb/>
𫝊曰何以期也至尊也<lb/>
　謂不可以大功之服服至尊故加而為期也<lb/>
世父母叔父母<lb/>
<pb n="28a"/>
　注曰為姑在室亦如之<lb/>
　疏曰伯言世也欲見繼世也<lb/>
　繼公謂女子子在室為之亦然惟巳許嫁者則異也<lb/>
　此服皆報不言之而别見者欲序昆弟之子於衆子<lb/>
　之後序夫之昆弟之子於舅姑之後以見親疏尊卑<lb/>
　之等故不於此言報也若輕服則不然<lb/>
𫝊曰世父叔父何以期也與尊者一體也<lb/>
　陳詮曰尊者父也所謂昆弟一體也<lb/>
<pb n="28b"/>
　繼公謂世叔父本是大功之服以其與父一體故當<lb/>
　加一等也以五服差之族之親為四緦麻從祖之親<lb/>
　為三小功則從父之親宜為二大功也而禮為從父<lb/>
　昆弟大功世叔父期以此𫝊攷之則世叔父之期乃<lb/>
　是加服從父昆弟之大功則其正服也此釋經文為<lb/>
　世父叔父期之意<lb/>
然則昆弟之子何以亦期也旁尊也不足以加尊焉故<lb/>
報之也<lb/>
<pb n="29a"/>
　加尊者謂以其尊加之也昆弟之子本服亦大功世<lb/>
　叔父不以本服服之而報以其為巳加隆之服者以<lb/>
　巳非正尊不足以尊加之故也加尊而不報者如父<lb/>
　於衆子祖於庶孫之類是也昆弟之子雖不在此條<lb/>
　然以其即為世叔父之服者而世叔父亦以此服之<lb/>
　義有不同故并釋之也<lb/>
父子一體也夫妻一體也昆弟一體也故父子首足也<lb/>
夫妻牉合也昆弟四體也<hi>牉普半反</hi>
<pb n="29b"/>
　言首足牉合四體者皆所以釋其為一體也此又申<lb/>
　言與尊者一體之義雖以三者並言而其㫖則惟主<lb/>
　於昆弟葢世叔父乃其父之昆弟所謂與尊者一體<lb/>
　也<lb/>
故昆弟之義無分然而有分者則辟子之私也子不私<lb/>
其父則不成為子故有東宫有西宫有南宫有北宫異<lb/>
居而同財有餘則歸之宗不足則資之宗<hi>辟音避</hi>
　注曰資取也<lb/>
<pb n="30a"/>
　疏曰昆弟之義無分者以手足四體本在一身不可<lb/>
　分别是昆弟之義不合分也然而分者則辟子之私<lb/>
　也使昆弟之子各自私其父故須分也若兄弟同在<lb/>
　一宫則不成為人子之法案内則云命士以上父子<lb/>
　異宫不命之士父子同宫縱同宫亦有隔别為四方<lb/>
　之宫也<lb/>
　張子曰子不私其父則不成為子古之人曲盡人情<lb/>
　如此若同宫有叔父伯父則為子者何以獨厚於其<lb/>
<pb n="30b"/>
　父為父者又烏得而當之<lb/>
　繼公謂此承上文而言也父子夫妻昆弟俱是一體<lb/>
　然夫子夫妻不分而昆弟則分似乖於一體之義故<lb/>
　言其理之不容不分者以釋之東宫西宫南宫北宫<lb/>
　葢古者有此稱亦或有以之為氏者故𫝊引之以證<lb/>
　古之昆弟亦有分而不同宫者焉異居而同財則其<lb/>
　所以分之意可見矣宗謂大宗小宗共禰者也<lb/>
世母叔母何以亦期也以名服也<lb/>
<pb n="31a"/>
　疏曰以配世叔父而生母名則當隨世叔父而服之<lb/>
　繼公謂此釋經文也言以名服見其恩疏<lb/>
大夫之適子為妻<hi>適丁敵反下不音者並同</hi>
　𫝊曰父在則為妻不杖則是凡父在為妻而非有所<lb/>
　降者其服皆然不别適庶也此乃特見大夫之適子<lb/>
　葢謂大夫庶子為妻則異於是惟其適子為妻如邦<lb/>
　人故特舉以眀之凡大夫之子之服例在正服後今<lb/>
　序於昆弟之上者葢以此包上下而言故居衆人為<lb/>
<pb n="31b"/>
　妻之處若重出者乃在正服後也<lb/>
𫝊曰何以期也父之所不降子亦不敢降也何以不杖<lb/>
也父在則為妻不杖<lb/>
　注曰大夫不以尊降適婦者重適也凡不降者謂如<lb/>
　其親服服之<lb/>
　繼公謂父之所不降謂大夫為適婦亦大功如衆人<lb/>
　故子亦為之不杖期如衆人也若大夫於庶婦降之<lb/>
　而至於不服其子亦降之而至於大功所謂大夫之<lb/>
<pb n="32a"/>
　子則從乎大夫而降也父在則為妻不杖者不敢同<lb/>
　於父在為母之服也故父没為母三年乃得為妻杖<lb/>
　是其差也降有三品大夫以尊而降公之昆弟大夫<lb/>
　之子以其父之所厭而降為人後者女子子適人者<lb/>
　以出而降子亦不敢降之說見後<lb/>
昆弟<lb/>
　注曰昆兄也為姊妹在室亦如之<lb/>
為衆子<lb/>
<pb n="32b"/>
　注曰衆子者長子之弟及妾子女子子在室亦如之<lb/>
　繼公謂衆子即庶子也對長子立文故曰衆子庶則<lb/>
　對適之稱也實則一耳父母為衆子乃期者以尊加<lb/>
　之也士妻為妾子亦期凡適而非長父母為之亦與<lb/>
　衆子同<lb/>
昆弟之子𫝊曰何以期也報之也<lb/>
　其女子子在室者亦如之<lb/>
大夫之庶子為適昆弟<lb/>
<pb n="33a"/>
　大夫之庶子為昆弟大功嫌於適亦然故以明之斬<lb/>
　衰章云父為長子則大夫之適亦謂其長子未必指<lb/>
　為弟者也此云適昆弟者古之文法不可以單言昆<lb/>
　故連弟言之經中此類多矣不言適子者嫌自為其<lb/>
　子也<lb/>
𫝊曰何以期也父之所不降子亦不敢降也<lb/>
　注曰大夫雖尊不降其適重之也適子為庶昆弟庶<lb/>
　昆弟相為亦如大夫為之<lb/>
<pb n="33b"/>
　繼公謂大夫之子於昆弟之屬或有所降者以從乎<lb/>
　其父而不得不降之耳若為其父之適及尊同者乃<lb/>
　其父之所不降者故巳亦得遂其服焉非謂以其父<lb/>
　不降之之故欲降之而不敢降也凡後𫝊之言若此<lb/>
　者不復見之<lb/>
適孫𫝊曰何以期也不敢降其適也有適子者無適孫<lb/>
孫婦亦如之<lb/>
　注曰周之道適子死則立適孫是適孫將上為祖後<lb/>
<pb n="34a"/>
　者也長子在則皆為庶孫耳孫婦亦如之適婦在亦<lb/>
　為庶孫之婦凡父於將為後者非長子皆期也<lb/>
　疏曰云周道者以其殷道適子死弟乃當先立與此<lb/>
　不同也<lb/>
　繼公謂祖於孫宜降於子一等而大功此期者亦異<lb/>
　其為適加隆焉爾非不降之謂也有適子者無適孫<lb/>
　孫婦亦如之皆謂適不可二也　案注云凡父於將<lb/>
　為後者非長子皆期者葢以斬衰章惟言父為長子<lb/>
<pb n="34b"/>
　故也鄭言此者為適子死而無適孫者見之且明為<lb/>
　適孫亦期之意也適孫為祖父後服與子同<lb/>
為人後者為其父母報<hi>上為如字𫝊為人曷為並同</hi>
　言其以别於所後者也餘皆放此父母為支子服率<lb/>
　降於為巳者一等此支子出為人後者為其父母期<lb/>
　其父母亦報之以期而不復降者以其既為所後者<lb/>
　之子統不可二故不敢以正尊加之而報之也<lb/>
𫝊曰何以期也不貳斬也何以不貳斬也持重于大宗<lb/>
<pb n="35a"/>
者降其小宗也<lb/>
　疏曰此問雖兼母荅専據父故以斬而言<lb/>
　繼公謂此一節釋所以服期之意為父固當斬衰然<lb/>
　父不可二斬不並行既為所後之父斬則於所生之<lb/>
　父不得不降而為期葢一重則一輕禮宜然也大宗<lb/>
　者繼别子之後者也小宗者凡庶子之長子適孫之<lb/>
　屬皆是也此為大宗子矣乃復謂所生之家為小宗<lb/>
　者以其本為支子故也持猶主也<lb/>
<pb n="35b"/>
為人後者孰後後大宗也曷為後大宗大宗者尊之統<lb/>
也禽獸知母而不知父野人曰父母何筭焉都邑之士<lb/>
則知尊禰矣大夫及學士則知尊祖矣諸侯及其大祖<lb/>
天子及其始祖之所自出尊者尊統上卑者尊統下大<lb/>
宗者尊之統也大宗者收族者也不可以絶故族人以<lb/>
支子後大宗也適子不得後大宗<hi>算素管反大祖音泰</hi>
　注曰都邑之士則知尊禰近政化也大祖始封之君<lb/>
　上猶逺也下猶近也收族者謂别親疏序昭穆大𫝊<lb/>
<pb n="36a"/>
　曰繫之以姓而弗别綴之以食而弗殊雖百世昬姻<lb/>
　不通者周道然也<lb/>
　疏曰大祖始封者不毁其廟若魯之周公齊之太公<lb/>
　之類<lb/>
　繼公謂此一節承上文言所以後大宗之意尊之統<lb/>
　為尊者之統也小宗者族人之所尊而大宗又統乎<lb/>
　小宗故言尊之統見其至尊也大宗為尊者之統而<lb/>
　收族人故族人不得不為之立後諸侯言太祖天子<lb/>
<pb n="36b"/>
　言始祖則始祖太祖異矣周祖后稷又祖文王白虎<lb/>
　通義云后稷為始祖文王為太祖此其徴也及謂祭<lb/>
　及之也及其始祖之所自出謂禘也始祖之所自出<lb/>
　若殷周之帝嚳也諸侯之太祖世世祭之天子不惟<lb/>
　世世祭其太祖又祭其始祖又祭其始祖之所自出<lb/>
　葢所祭者之尊不同故也尊者天子卑者諸侯此尊<lb/>
　統謂為祖禰之統者也尊統上天子始祖之所自出<lb/>
　者也尊統下諸侯之太祖也此與大宗為族人之尊<lb/>
<pb n="37a"/>
　統者義不相關意略相類故假此以發明之適子不<lb/>
　得後大宗則大宗亦有時而絶矣<lb/>
女子子適人者為其父母昆弟之為父後者<hi>適如字為父同字𫝊為父同</hi>
　此昆弟不言報是亦為之大功耳<lb/>
𫝊曰為父何以期也婦人不貳斬也婦人不貳斬者何<lb/>
也婦人有三從之義無専用之道故未嫁從父既嫁從<lb/>
夫夫死從子故父者子之天也夫者妻之天也婦人不<lb/>
<pb n="37b"/>
貳斬者猶曰不貳天也婦人不能貳尊也<lb/>
　此一節釋為其父母也從者順其所為而不違之所<lb/>
　謂以順為正者也天者取其尊大之義人所尊大者<lb/>
　無如天故以之為比<lb/>
為昆弟之為父後者何以亦期也婦人雖在外必有歸<lb/>
宗曰小宗故服期也<lb/>
　此一節釋為其昆弟之為父後者也歸宗者所歸之<lb/>
　宗也婦人雖外成然終不可忘其所由生故以本宗<lb/>
<pb n="38a"/>
　為歸宗也歸云者若曰婦人或不安於夫家必以此<lb/>
　為歸然也其於為父後者特重以其為宗子也以私<lb/>
　親言之故曰小宗其昆弟雖繼别猶謂之小所以别<lb/>
　於夫家之宗也<lb/>
繼父同居者<lb/>
　繼父因母之後夫也其或從繼母而嫁者若為其夫<lb/>
　服亦宜如之<lb/>
𫝊曰何以期也𫝊曰夫死妻穉子幼子無大功之親與<lb/>
<pb n="38b"/>
之適人而所適者亦無大功之親所適者以其貨財為<lb/>
之築宫廟嵗時使之祀焉妻不敢與焉若是則繼父之<lb/>
道也同居則服齊衰期異居則服齊衰三月必嘗同居<lb/>
然後為異居未嘗同居則不為異居<hi>適並如字與音預為異如字</hi>
　注曰妻穉謂年未满五十子幼謂年十五以下大功<lb/>
　之親謂同財者也為之築宫廟於家門之外神不歆<lb/>
　非族妻不敢與焉恩雖至親族巳絶矣夫不可二此<lb/>
　以恩服爾未嘗同居則不服之<lb/>
<pb n="39a"/>
　繼公謂𫝊之言若此則是子於繼父本無服特以二<lb/>
　者具且同居故為服此服若先同居後異居則降而<lb/>
　三月是又於三者之外以居之同異為恩之深淺而<lb/>
　定服之重輕也然則三者或闕其一雖同居亦無服<lb/>
　矣小記言同居異居者與此異更詳之<lb/>
為夫之君𫝊曰何以期也從服也<lb/>
　疏曰夫為君斬故妻從之服期也<lb/>
姑姊妹女子子適人無主者姑姊妹報<hi>適如字</hi>
<pb n="39b"/>
　為姑姊妹女子子出適者降為大功今以其無主乃<lb/>
　加於降服一等而為之期其姑姊妹於昆弟姪亦不<lb/>
　容不以其所加者服之云報者服期之義生於巳而<lb/>
　不在彼故也女子子適人者為父母自當期固不必<lb/>
　言報矣然父母為巳加一等而巳於父母不復加者<lb/>
　其亦以婦人不能貳斬也與<lb/>
𫝊曰無主者謂其無祭主者也何以期也為其無祭主<lb/>
故也<lb/>
<pb n="40a"/>
　祭主者夫若子若孫也死而無祭主尤可哀憐故加<lb/>
　一等大功之服乃得加一等者以其本服如是也<lb/>
為君之父母妻長子祖父母<lb/>
　祖父母尊也乃在下者見其為變服也孫於祖父母<lb/>
　其正服期<lb/>
𫝊曰何以期也從服也父母長子君服斬妻則小君也<lb/>
父卒然後為祖後者服斬<lb/>
　注曰此為君矣而有父若祖之喪者謂始封之君也<lb/>
<pb n="40b"/>
　若是繼體則其父若祖有廢疾不立父卒者父為君<lb/>
　之孫宜嗣位而早卒今君受國於曽祖<lb/>
　疏曰云父母長子君服斬者欲見臣從君服期君之<lb/>
　母當齊衰而言斬者以母亦有三年之服故并言之<lb/>
　繼公謂此先揔言從服則夫人之服亦在其中矣以<lb/>
　其非從斬而期故復以小君别言之為小君亦謂之<lb/>
　從服者謂其得配於君乃有小君之稱故也為母齊<lb/>
　衰亦云斬者以皆三年而略從其文耳父卒然後為<lb/>
<pb n="41a"/>
　祖後者服斬則是父在而祖之不為君者卒君雖為<lb/>
　之後亦惟服期以父在故爾惟祖後於父而卒者君<lb/>
　乃為之斬也葢其斬與期惟以父之存没為制君服<lb/>
　斬然後臣從服期又此言為君之母與其祖母皆指<lb/>
　其卒於夫死之後者也其夫若在君為之期則臣無<lb/>
　服也　案注云此為君矣而有父若祖之喪者謂始<lb/>
　封之君也若是繼體則其父若祖有廢疾不立此揔<lb/>
　釋國君有不為君之祖若父也注又云父卒者父為<lb/>
<pb n="41b"/>
　君之孫宜嗣位而早卒今君受國於曽祖此釋父卒<lb/>
　然後為祖後者服斬之文也夫君之無父而為祖後<lb/>
　者有二有君巳即位而父先卒祖後卒者如注所云<lb/>
　者是也亦或有父為君而卒子既代立而祖乃卒者<lb/>
　注乃舉其一而遺其一意似未備<lb/>
妾為女君<lb/>
　注曰女君君適妻<lb/>
　繼公謂此服期與臣為小君之義相類<lb/>
<pb n="42a"/>
𫝊曰何以期也妾之事女君與婦之事舅姑等<lb/>
　禮夫妻體敵妾為君斬衰三年而為女君期嫌其服<lb/>
　輕故發問也妾之至尊者君也而女君次之婦之至<lb/>
　尊者夫也而舅姑次之二事相類故以為况妾之事<lb/>
　女君既與婦之事舅姑等則其為女君服亦不宜過<lb/>
　於婦為舅姑服但當期而已然妾於女君其有親者<lb/>
　或大功或小功緦麻乃皆不敢以其服服之而必為<lb/>
　之期又所以見其尊之也女君於妾不著其服者親<lb/>
<pb n="42b"/>
　疎不同則其服亦異故也惟緦章見貴妾之服彼盖<lb/>
　主於士也若以士之妻言之乃為其無親者耳若有<lb/>
　親者則宜以出降一等者服之<lb/>
婦為舅姑𫝊曰何以期也從服也<lb/>
　子為父母三年加隆之服也妻從其加服故降一等<lb/>
　而為期然則從服者惟順所從者之重輕而為之固<lb/>
　不辨其加與正也餘不見者放此<lb/>
夫之昆弟之子𫝊曰何以期也報之也<lb/>
<pb n="43a"/>
　世母叔母服之也其女子子在室亦如之<lb/>
公妾大夫之妾為其子<lb/>
　二妾之子為母之服異於衆人嫌母為其子亦然故<lb/>
　以眀之公國君也<lb/>
𫝊曰何以期也妾不得體君為其子得遂也<lb/>
　公與大夫於其子有以正服服之者有以尊降之若<lb/>
　絶之者其妻與夫為一體而從之故不問巳子與妾<lb/>
　子其為服若不服亦然二妾於君之子亦從乎其君<lb/>
<pb n="43b"/>
　而為之其為服若不服皆與女君同惟為其子得遂<lb/>
　獨與女君異者則以不得體君故也葢母之於子本<lb/>
　有期服初非因君而有之故不得體君則此服無從<lb/>
　君之義是以得遂也<lb/>
女子子為其祖父母<lb/>
　斬衰章曰女子子在室為父對適人者言之也此惟<lb/>
　云女子子而巳所以見其在室適人同也然章首巳<lb/>
　見祖父母則是服亦在其中可知矣必復著之者嫌<lb/>
<pb n="44a"/>
　出則亦或降之如其為父母然也<lb/>
𫝊曰何以期也不敢降其祖也<lb/>
　𫝊以經意為主於適人者而發故云然女子子適人<lb/>
　不降其祖者不敢以兄弟之服服至尊也此不敢降<lb/>
　之語與大夫為祖父母之𫝊意同皆失之也說見於<lb/>
　後<lb/>
大夫之子為世父母叔父母子昆弟昆弟之子姑姊妹<lb/>
女子子無主者為大夫命婦者唯子不報<hi>為大如字𫝊為大曷為同</hi>
<pb n="44b"/>
　注曰此所為者凡六命夫六命婦<lb/>
　繼公謂大夫之子從其父亦降旁親一等世叔父母<lb/>
　子昆弟昆弟之子為大夫命婦與其父尊同故不降<lb/>
　而服期若姑姊妹女子子服亦本期也其在室者則<lb/>
　以大夫之尊厭降為大功若適士則又以出降為小<lb/>
　功今以其為命婦故不復以尊降惟以出降為大功<lb/>
　若又無祭主乃加一等而為期大夫之妻謂之命婦<lb/>
　者君命其夫為大夫則亦命其妻矣此於其子不别<lb/>
<pb n="45a"/>
　適庶以父在故爾𫝊曰有適子者無適孫是也是章<lb/>
　有大夫為適孫為士者之服則此昆弟之子為其父<lb/>
　之適孫者雖不為大夫巳亦不降之也又姑姊妹女<lb/>
　子子云無主則是夫先卒也夫為大夫而先卒其妻<lb/>
　猶用命婦之禮焉以是推之則嘗為大夫而巳者亦<lb/>
　用大夫之禮可知<lb/>
𫝊曰大夫者其男子之為大夫者也命婦者其婦人之<lb/>
為大夫妻者也無主者命婦之無祭主者也何以言惟<lb/>
<pb n="45b"/>
子不報也女子子適人者為其父母期故言不報也言<lb/>
其餘皆報也何以期也父之所不降子亦不敢降也大<lb/>
夫曷為不降命婦也夫尊于朝妻貴於室矣<hi>適如字朝直遥反</hi>
　注曰無主者命婦之無祭主謂姑姊妹女子子也其<lb/>
　有祭主者如衆人<lb/>
　繼公謂經言惟子不報謂男子為父三年與期服異<lb/>
　也𫝊以女子子釋之似失之矣女子子適人者為其<lb/>
　父自當期乃不在不報中者以與其餘報服同故略<lb/>
<pb n="46a"/>
　言之也又世父母叔父母昆弟昆弟之子為大夫命<lb/>
　婦乃於大夫之子亦報之者葢以其父之故不敢以<lb/>
　降等者服之亦貴貴之意也惟父卒乃如衆人大夫<lb/>
　曷為不降命婦承父之所不降者而問也此不降命<lb/>
　婦據大夫於其子之姑姊妹女子子也大夫為此四<lb/>
　命婦或大功或小功皆不以尊降之惟以出降耳問<lb/>
　者葢怪其無爵而不降之夫尊於朝則妻貴於室言<lb/>
　其夫妻一體同尊卑也是以不降之尊於朝謂為大<lb/>
<pb n="46b"/>
　夫貴於室謂為内子<lb/>
大夫為祖父母適孫為士者<lb/>
　此祖父適孫為士也乃合祖母言之所謂妻從夫爵<lb/>
　者也上已見祖父母適孫矣此復著大夫之禮則經<lb/>
　凡不見為服之人者雖曰通上下言之而實則主於<lb/>
　士也明矣<lb/>
𫝊曰何以期也不敢降其祖與適也<lb/>
　注曰不敢降其祖與適則可降其旁親也<lb/>
<pb n="47a"/>
　繼公謂大夫於為士者之服則降之此亦為士也乃<lb/>
　不降者以其為祖與適也大夫所以降其旁親而不<lb/>
　降祖與適者聖人制禮使之然也非謂大夫之意亦<lb/>
　欲降此親但以其為祖與適故不敢降之也此𫝊之<lb/>
　言似有害於義理<lb/>
公妾以及士妾為其父母<lb/>
　馬季長曰公謂諸侯其閒有卿大夫妾故言以及士<lb/>
　妾<lb/>
<pb n="47b"/>
　繼公謂此妾云女子子適人者為其父母則是服已<lb/>
　在其中矣復言此者猶嫌為人妾者屈於其君則為<lb/>
　其私親或與為人妻者異故以明之云公妾以及士<lb/>
　妾又以見是服不以其君之尊卑而異也<lb/>
𫝊曰何以期也妾不得體君得為其父母遂也<lb/>
　傳意葢謂妾於其父母亦本自有服非因君而服之<lb/>
　故不得體君則為之得遂然妾以不得體君之故而<lb/>
　遂其服者惟自為其子耳若其私親則無與於不體<lb/>
<pb n="48a"/>
　君之義葢女君雖體君亦未見有重降其私親者𫝊<lb/>
　義似誤也<lb/>
　　　　右齊衰不杖期<lb/>
疏衰裳齊牡麻絰無受者<lb/>
　注曰無受者服是服而除不以輕服受之小記曰齊<lb/>
　衰三月與大功同者繩屨<lb/>
　繼公謂受者以輕衰受重衰也成人齊衰之服而無<lb/>
　受則惟三月可知故不復見月數<lb/>
<pb n="48b"/>
寄公為所寓<lb/>
　注曰寓亦寄也為所寄之國君服<lb/>
𫝊曰寄公者何也失地之君也何以為所寓服齊衰三<lb/>
月也言與民同也<lb/>
　注曰諸侯五月而𦵏而服齊衰三月者三月而藏其<lb/>
　服至𦵏又反服之既𦵏而除之<lb/>
　繼公謂經𫝊不見諸侯相為服之禮是無服也寄公<lb/>
　巳失國則異於諸侯又寓於他邦之地則不可不為<lb/>
<pb n="49a"/>
　其君服然非臣也故但齊衰三月而與民同國君五<lb/>
　月而𦵏此為之服者則止於三月以齊衰之輕者惟<lb/>
　有此耳故不以其𦵏月為節也不特制為國君服者<lb/>
　辟天子也諸侯之大夫為天子繐衰既𦵏除之特制<lb/>
　之服也<lb/>
丈夫婦人為宗子宗子之母妻<lb/>
　注曰宗子繼别之後百世不遷所謂大宗也<lb/>
　繼公謂丈夫者男子之與大宗絶屬者也婦人者謂<lb/>
<pb n="49b"/>
　絶屬之女子子在室者及宗婦也丈夫婦人於宗子<lb/>
　宗子之母妻若在嫂叔之列者則不服之葢親者且<lb/>
　無服疏者可知<lb/>
𫝊曰何以齊衰三月也尊祖也尊祖故敬宗敬宗者尊<lb/>
祖之義也宗子之母在則不為宗子之妻服<lb/>
　别子為祖繼别為宗祖者巳之所自出也尊之重本<lb/>
　也然其尊祖之誠無由自盡故於敬宗見之葢敬其<lb/>
　為别子之後者乃所以尊别子也故曰敬宗者尊祖<lb/>
<pb n="50a"/>
　之義也此為宗子與其母妻服皆敬宗之事故𫝊言<lb/>
　之宗子之母在則不為宗子之妻服者謂族人於宗<lb/>
　子之妻其服與否惟以其母之在不在為節則宗子<lb/>
　之母雖老而妻代主家事若先其母而卒族人亦不<lb/>
　為此服葢其母尚在故也此義與宗子不孤而死族<lb/>
　人不以宗子服之者意實相類<lb/>
為舊君君之母妻<lb/>
　君亦謂舊君也在國而云舊君者明其不見為臣也<lb/>
<pb n="50b"/>
　此服大夫士同之<lb/>
𫝊曰為舊君者孰謂也仕焉而巳者也何以服齊衰三<lb/>
月也言與民同也君之母妻則小君也<lb/>
　注曰仕焉而巳者謂老若有廢疾而致仕者也為小<lb/>
　君服者恩深於民<lb/>
　繼公謂已猶止也鄭氏以為致仕是也此嘗仕矣今<lb/>
　又在國其服宜異於民乃亦齊衰三月者葢不在其<lb/>
　位則不宜服斬以同於見為臣者而臣於君又無期<lb/>
<pb n="51a"/>
　服故但齊衰三月而不嫌其與民同也然又為小君<lb/>
　服則亦異於民矣<lb/>
庶人為國君<lb/>
　注曰不言民而言庶人庶人或有在官者<lb/>
　疏曰云庶人在官者謂府史胥徒<lb/>
　繼公謂庶人此服夫妻同之非在官與在官與當家<lb/>
　者則不服也畿内之民其服天子亦當如此乃不著<lb/>
　之者則此經惟主為侯國而作益可見矣<lb/>
<pb n="51b"/>
大夫在外其妻長子為舊國君<lb/>
　此承庶人之下故但據其妻與長子言之云舊國君<lb/>
　明妻子亦在外也大夫於舊君恩深故雖去國而於<lb/>
　巳服之外妻子又為之服也去國且若是則在國可<lb/>
　知大夫在位與其長子俱為君服斬妻服期去位則<lb/>
　皆為之齊衰三月而巳又為君之母妻若去國則不<lb/>
　服其母妻也士之異於此者長子無服若去國則夫<lb/>
　妻亦不服之矣<lb/>
<pb n="52a"/>
𫝊曰何以服齊衰三月也妻言與民同也長子言未去<lb/>
也<lb/>
　其為服之意若但如是而已則士之在外者妻與長<lb/>
　子亦宜然也何必大夫乎𫝊似失之<lb/>
繼父不同居者<lb/>
　注曰嘗同居今不同<lb/>
　疏曰此則期章所云必嘗同居然後為異居者也<lb/>
　繼公謂為繼父同居者期而為異居者不降一等為<lb/>
<pb n="52b"/>
　大功乃服此服者恩同於父不敢以卑服褻之也繼<lb/>
　父於子同居異居皆不為服知不為服者二章無報<lb/>
　文且齊衰三月不可用於卑者也<lb/>
曽祖父母<lb/>
　曽猶重也謂祖之上又有祖也<lb/>
𫝊曰何以齊衰三月也小功者兄弟之服也不敢以兄<lb/>
弟之服服至尊也<lb/>
　疏曰三年問云至親以期斷然則何以三年也曰加<lb/>
<pb n="53a"/>
　隆焉爾也是本為父期則為祖宜大功曽祖宜小功<lb/>
　髙祖宜緦麻<lb/>
　繼公謂兄弟之服大功以下皆是也小功者據當為<lb/>
　曽祖之本服言也曽祖本小功以其為兄弟之服不<lb/>
　宜施於至尊故服以齊衰三月焉此其日月雖減於<lb/>
　小功而衰麻之屬實過於大功且専為尊者之服是<lb/>
　以日月之多寡有所不計禮有似殺而實隆者此之<lb/>
　謂與曽祖之父本服在緦麻若以此𫝊義推之則亦<lb/>
<pb n="53b"/>
　當齊衰而經不言之者葢髙祖𤣥孫亦鮮有相及者<lb/>
　也<lb/>
大夫為宗子<lb/>
　亦與宗子絶屬者也前條云丈夫婦人為宗子宗子<lb/>
　之母妻大夫此服既如衆人則命婦亦宜然也此但<lb/>
　云大夫為宗子不云命婦又不云宗子之母妻各見<lb/>
　其尊者爾<lb/>
𫝊曰何以服齊衰三月也大夫不敢降其宗也<lb/>
<pb n="54a"/>
　言不敢降則是宗子為士也絶屬者且不降則有親<lb/>
　者亦服之如邦人可知矣<lb/>
舊君<lb/>
　此即在外之大夫為之也子思子曰古之君子進人<lb/>
　以禮退人以禮故有舊君反服之禮孟子曰諫行言<lb/>
　聽膏澤下於民有故而去則君使人導之出疆又先<lb/>
　於其所往去三年不反然後收其田里此之謂三有<lb/>
　禮焉如此則為之服矣為舊君之義二說盡之<lb/>
<pb n="54b"/>
𫝊曰大夫為舊君何以服齊衰三月也大夫去君埽其<lb/>
宗廟故服齊衰三月也言與民同也何大夫之謂乎言<lb/>
其以道去君而猶未絶也<lb/>
　云君埽其宗廟見猶望其復反之意所謂猶未絶者<lb/>
　此也然則巳絶者其不為此服乎亦似與經意異矣<lb/>
曽祖父母為士者如衆人<hi>為如字</hi>
　不云如士而云如衆人是庶人之服亦或如士禮矣<lb/>
𫝊曰何以齊衰三月也大夫不敢降其祖也<lb/>
<pb n="55a"/>
　經言大夫為宗子舊君曽祖父母為士者葢連文也<lb/>
　故𫝊於此以大夫言之非専取為士之文也<lb/>
女子子嫁者未嫁者為曽祖父母<lb/>
　此不降之服似不必言未嫁者經葢顧大功章立文<lb/>
　耳女子子之適人者降其父母一等乃不降其祖與<lb/>
　曽祖者葢尊服止於齊衰三月其自大功以下則服<lb/>
　至尊者不用焉故父母之三年可降而為齊衰期而<lb/>
　祖之齊衰期不可降而為大功曽祖之齊衰三月又<lb/>
<pb n="55b"/>
　不可降而無服此所以二祖之服俱不降也<lb/>
𫝊曰嫁者其嫁于大夫者也未嫁者成人而未嫁者也<lb/>
何以服齊衰三月不敢降其祖也<lb/>
　𫝊意謂嫁於大夫者雖尊猶不敢降其祖然則大夫<lb/>
　妻亦有降其本族之旁親與士妻異者乎又所謂成<lb/>
　人而未嫁者與不敢降之意尤不相通傳似失其㫖<lb/>
　矣<lb/>
　　　　右齊衰三月<lb/>
<pb n="56a"/>
大功布衰裳牡麻絰無受者<lb/>
　注曰大功布者其鍛治之功沽麤也<lb/>
子女子子之長殤中殤<hi>長知丈反下並同</hi>
　注曰殤者男女未冠笄而死可殤者也<lb/>
　疏曰中殤或從上或從下是則殤有三等制服惟有<lb/>
　二等者欲使大功下殤有服故也若服亦三等則大<lb/>
　功下殤無服矣聖人之意然也<lb/>
　繼公謂言子又言女子子以殊之是經之正例凡言<lb/>
<pb n="56b"/>
　子者皆謂男子益可見矣此子之殤服不分適庶但<lb/>
　俱從本服而降者以齊衰服重不宜用之於殤也經<lb/>
　言男女為殤之節如此則是古者男女必二十乃冠<lb/>
　笄明矣<lb/>
傳曰何以大功也未成人也何以無受也喪成人者其<lb/>
文縟喪未成人者其文不縟故殤之絰不樛垂葢未成<lb/>
人也年十九至十六為長殤十五至十二為中殤十一<lb/>
至八嵗為下殤不滿八嵗以下皆為無服之殤無服之殤<lb/>
<pb n="57a"/>
以日易月以日易月之殤殤而無服故子生三月則父<lb/>
名之死則哭之未名則不哭也<hi>縟音辱樛居蚪反為並如字</hi>
　注曰縟猶數也其文數者謂變除之節也以日易月<lb/>
　謂生一月者哭之一日也殤而無服者哭之而巳<lb/>
　疏曰未名則不哭者不以日易月而哭也<lb/>
　繼公謂文謂禮文也樛當作繆檀弓曰齊衰而繆絰<lb/>
　正謂此也繆絞也絰謂首絰也垂者其纓也殤絰之<lb/>
　有纓者不絞其纓而散之此亦異於成人者故以證<lb/>
<pb n="57b"/>
　之無服之殤以日易月惟用於凡有齊斬之親者自<lb/>
　大功之親以下則否葢齊斬之長殤中殤大功下殤<lb/>
　小功以次言之則七嵗以下猶宜有服但以其不入<lb/>
　當服之限是以略之然其恩之輕重與殤之在緦麻<lb/>
　者相等故不可不計日而哭之若滿七嵗者哭之八<lb/>
　十四日則亦近於緦麻之日月矣是其差也知大功<lb/>
　以下之親則否者大功之下殤在緦麻則七嵗者自<lb/>
　無服故大功以下者不必與無服之殤以日易月之<lb/>
<pb n="58a"/>
　哭可也子生三月則父名之者三月天時一變故名<lb/>
　子者法之未名則不哭者子見於父父乃名之未名<lb/>
　則是未之見也未見則未成父子之恩故不哭也其<lb/>
　他親之哭與否亦以此為節此義與婦之未廟見而<lb/>
　死者相類<lb/>
叔父之長殤中殤姑姊妹之長殤中殤昆弟之長殤中<lb/>
殤夫之昆弟之子女子子之長殤中殤<lb/>
　小功章云昆弟之子女子子夫之昆弟之子女子子<lb/>
<pb n="58b"/>
　之下殤則此服亦夫妻同也是章中不見昆弟之子<lb/>
　女子子今以下章例之復攷其尊卑親疎之次則知<lb/>
　亦當有此七字葢傳冩者以其文同故脫之耳<lb/>
適孫之長殤中殤大夫之庶子為適昆弟之長殤中殤<lb/>
公為適子之長殤中殤大夫為適子之長殤中殤<lb/>
　注曰重適也天子亦如之<lb/>
　疏曰諸侯於庶子則絶而無服大夫於庶子降一等<lb/>
　故於此惟言適子也<lb/>
<pb n="59a"/>
　繼公謂公亦有為適子長殤之服則國君之世子亦<lb/>
　必二十而後冠如衆人矣<lb/>
其長殤皆九月纓絰其中殤七月不纓絰<lb/>
　注曰絰有纓者為其重也<lb/>
　繼公謂纓絰謂纓其絰也纓即絰之垂者此大功之<lb/>
　纓絰亦右本在上其異於成人者散而不絞爾纓絰<lb/>
　止於大功九月故此七月者亦有大功而不纓絰所<lb/>
　以見其差輕也此絰雖不纓猶以麻之有本者為之<lb/>
<pb n="59b"/>
　以其為大功之服也<lb/>
　　　　右殤大功九月七月<lb/>
大功布衰裳牡麻絰纓布帶三月受以小功衰即葛九<lb/>
月者<lb/>
　注曰受猶承也即就也閒傳曰大功之葛與小功之<lb/>
　麻同<lb/>
　繼公謂齊衰以上其絰皆不言絰纓故於此成人大<lb/>
　功言之乃因輕以見重且明有纓者之止於此也受<lb/>
<pb n="60a"/>
　以小功衰者說大功布衰裳而以小功布衰裳受之<lb/>
　也即葛說麻絰帶就葛絰帶也三月而變衰葛九月<lb/>
　而除之婦人異於男子者不葛帶耳小功亦然檀弓<lb/>
　曰婦人不葛帶此章特著受月者以承上經無受之<lb/>
　後嫌與之同亦且明受衰之止於此也此三月受服<lb/>
　上下同之章内有君為姑姊妹女子子嫁於國君者<lb/>
　而服問又言君主適婦之喪是諸侯雖無大功而於<lb/>
　其尊同者若所不可得而絶者亦服此服也其姑姊<lb/>
<pb n="60b"/>
　妹女子子之嫁於國君者為外喪君之受服固不視<lb/>
　其卒哭之節適婦雖内喪而其禮則比於命婦但三<lb/>
　月而𦵏故君亦惟三月而受服也<lb/>
傳曰大功布九升小功布十一升<lb/>
　注曰此受之下也以發傳者明受盡於此也<lb/>
　疏曰云大功布九升小功布十一升者此章有降有<lb/>
　正有義降則衰七升冠十升正則衰八升冠亦十升<lb/>
　義則衰九升冠十一升十升者降小功十一升者正<lb/>
<pb n="61a"/>
　小功傳以受服不言降大功與正大功直言義大功<lb/>
　之受者鄭云此受之下據受之下發傳者明受盡於<lb/>
　此義服大功以其小功至𦵏唯有變麻服葛因故衰<lb/>
　無受服之法故傳據義大功而言也<lb/>
　繼公謂大功布三等受布二等此於大功與受布各<lb/>
　見一等者但以其一一相當者言也觀此則其上二<lb/>
　等之受布亦可見矣<lb/>
姑姊妹女子子適人者<hi>適如字</hi>
<pb n="61b"/>
　不杖期章不特著為此親在室者之服葢以此條見<lb/>
　之葢經之例然也其他不見者放此<lb/>
𫝊曰何以大功也出也<lb/>
　以出者降其本親之服故此亦降之也<lb/>
從父昆弟<lb/>
　注曰世父叔父之子也其姊妹在室亦如之<lb/>
　繼公謂世叔父之子謂之從父昆弟者言此親從父<lb/>
　而别也故以明之從祖之義亦然<lb/>
<pb n="62a"/>
為人後者為其昆弟𫝊曰何以大功也為人後者降其<lb/>
昆弟也<hi>為人如字𫝊同</hi>
　其姊妹在室亦如之<lb/>
庶孫<lb/>
　孫言庶者對適立文也孫於祖父母本服大功以其<lb/>
　至尊故加隆而為之期祖父母於庶孫以尊加之故<lb/>
　不報而以本服服之也<lb/>
適婦<lb/>
<pb n="62b"/>
　注曰適婦適子之妻言適者從夫名<lb/>
𫝊曰何以大功也不降其適也<lb/>
　亦加隆之服為之大功非不降之謂也婦從其夫而<lb/>
　服舅姑期舅姑以正尊而加尊焉故例為之小功此<lb/>
　異其為適故加一等也<lb/>
女子子適人者為衆昆弟<hi>適如字</hi>
　昆弟云衆對為父後者立文也是亦主言父没者之<lb/>
　禮矣禮女子子成人而未嫁或逆降其旁親之期服<lb/>
<pb n="63a"/>
　此言巳適人者乃為其昆弟大功則是其旁親之期<lb/>
　服之不可以逆降者惟此耳<lb/>
姪丈夫婦人報𫝊曰姪者何也謂吾姑者吾謂之姪<hi>姪大結反</hi>
　必言丈夫婦人者明男女皆謂之姪也若但云姪則<lb/>
　嫌若偏指昆弟之女然故兩見之經凡於為姪之服<lb/>
　皆指姑之巳適人者而言葢以姪或成人或在下殤<lb/>
　以上則姑亦鮮有在室者矣姪之婦人在室適人同<lb/>
<pb n="63b"/>
　章首巳見為姑適人者之服此似不必言報疑報字<lb/>
　非誤則衍<lb/>
夫之祖父母世父母叔父母<lb/>
　不言夫之世父母叔父母報文略也<lb/>
𫝊曰何以大功也從服也<lb/>
　此釋經意也<lb/>
夫之昆弟何以無服也其夫屬乎父道者妻皆母道也<lb/>
其夫屬乎子道者妻皆婦道也謂弟之妻婦者是嫂亦<lb/>
<pb n="64a"/>
可謂之母乎故名者人治之大者也可無慎乎<lb/>
　朱子曰𫝊意本謂弟妻不得為婦兄妻不得為母故<lb/>
　反言以詰之曰若謂弟妻為婦則是兄妻亦可謂之<lb/>
　母矣而可乎言其不可爾<lb/>
　繼公謂為夫之祖父母世叔父母大功皆從夫之期<lb/>
　服者也夫為其昆弟亦期妻若從而服之亦當大功<lb/>
　今乃無服故因而發𫝊母道婦道謂世叔母及昆弟<lb/>
　之子婦之類也此據男子所為服者而言故繼之曰<lb/>
<pb n="64b"/>
　謂弟之妻婦者是嫂亦可謂之母乎葢以當時有謂<lb/>
　弟妻為婦者故引而正之以言其不可也𫝊之意葢<lb/>
　謂男子為婦人來嫁於巳族者之服惟在母婦之行<lb/>
　者則可若尊不列於母卑不列於婦則不為之服以<lb/>
　其無母婦之名也故為昆弟之妻無服經之此條主<lb/>
　於妻為其夫之黨𫝊以從服釋之是也又云夫之昆<lb/>
　弟何以無服亦據妻不從夫而服其昆弟發問亦是<lb/>
　也顧乃以男子不服昆弟之妻為荅此不惟失所問<lb/>
<pb n="65a"/>
　之意又與夫之昆弟所以無服之義相違葢婦人於<lb/>
　夫之昆弟當從服而乃不從服其無服之義生於婦<lb/>
　人而非起於男子也檀弓曰嫂叔之無服也葢推而<lb/>
　逺之彼似善於此矣爾雅曰弟之妻為婦<lb/>
大夫為世父母叔父母子昆弟昆弟之子為士者<hi>為士如字</hi>
　注曰子謂庶子<lb/>
　繼公謂大夫於士為異爵故其喪服例降其旁親之<lb/>
　為士者一等雖世叔父母亦降之所以見貴貴之意<lb/>
<pb n="65b"/>
　勝也不杖期章為此親之為大夫命婦者云大夫之<lb/>
　子此云大夫互見其人以相備也<lb/>
傳曰何以大功也尊不同也尊同則得服其親服<lb/>
　注曰尊同謂亦為大夫者親服期<lb/>
公之庶昆弟大夫之庶子為母妻昆弟<lb/>
　注曰公之庶昆弟則父卒也大夫之庶子則父在也<lb/>
　其或為母謂妾子也昆弟庶昆弟也<lb/>
　繼公謂母妻及昆弟之尊同者若不宜降而此二人<lb/>
<pb n="66a"/>
　降之者則皆以死者為其父尊之所厭而不得伸其<lb/>
　服故也其所厭雖有逺近之異而意義實同故並言<lb/>
　之公之昆弟其親之以厭而降者僅止於此若大夫<lb/>
　之子此服之外更有而降在大功者其多寡與公之<lb/>
　昆弟不類乃並言此者葢主於其庶子之為母妻耳<lb/>
　非謂其親之以厭而降者亦僅止於此也且此昆弟<lb/>
　之降大夫之子皆然亦不專在於庶<lb/>
𫝊曰何以大功也先君餘尊之所厭不得過大功也大<lb/>
<pb n="66b"/>
夫之庶子則從乎大夫而降也父之所不降子亦不敢<lb/>
降也<hi>厭於棄反</hi>
　注曰言從乎大夫而降則於父卒如國人也父所不<lb/>
　降謂適也<lb/>
　繼公謂厭謂厭其所為服者也不得過大功謂使服<lb/>
　之者不得過此而伸其服也大夫之子從乎大夫而<lb/>
　降謂尊降之義在大夫而不已也葢國君於旁期而<lb/>
　下皆以尊厭而絶之此三人者皆君所絶者也尊者<lb/>
<pb n="67a"/>
　之子必從其父而為服故君在則公子於昆弟無服<lb/>
　而為母若妻於五服之外君没矣其死者猶為餘尊<lb/>
　之所厭是以公子為此三人止於大功也大夫於所<lb/>
　服者或以尊加之而降一等亦謂之厭此三人者皆<lb/>
　大夫之所降者也其子亦從其父而降之一等為大<lb/>
　功與公子父没之禮同大夫没子乃得伸其服以其<lb/>
　無餘尊也此傳言公之昆弟大夫之庶子是服之所<lb/>
　以同者備矣而諸侯大夫尊厭輕重逺近之差亦略<lb/>
<pb n="67b"/>
　於是乎見焉推而上之則天子之所厭者又可知矣<lb/>
　先儒乃以天子之子同於公子之禮似誤也<lb/>
皆為其從父昆弟之為大夫者<hi>為大如字</hi>
　此文承上經兩條而言則皆云者皆大夫公之昆弟<lb/>
　大夫之子也大夫公之昆弟於此親則尊同也大夫<lb/>
　之子於此親則亦以其父之所不降者也故皆服其<lb/>
　親服春秋𫝊曰公子之重視大夫公之昆弟降其昆<lb/>
　弟之為公子者不降其從父昆弟之為大夫者則知<lb/>
<pb n="68a"/>
　先君餘尊之所厭止於上三人耳<lb/>
為夫之昆弟之婦人子適人者<lb/>
　注曰婦人子者女子子也<lb/>
　疏曰此謂世叔母為之服<lb/>
　繼公謂是服夫妻同也上經不言夫為之者其文脫<lb/>
　與或言女子子或言婦人子互文以見其同爾<lb/>
大夫之妾為君之庶子<lb/>
　此服亦從乎其君而服之也大夫為庶子大功女子<lb/>
<pb n="68b"/>
　子在室亦如之妾為君之長子亦三年自為其子期<lb/>
　經於妾為君之黨服皆略之惟著大夫之妾以見其<lb/>
　異則士之妾不言可知矣<lb/>
女子子嫁者未嫁者為世父母叔父母姑姊妹<lb/>
　注曰女子子成人者有出道降旁親及將出者明當<lb/>
　及時也<lb/>
　繼公謂此著其降之之節異於他親也在室而逆降<lb/>
　正言此七人者葢世父母叔父母與姑之期為旁尊<lb/>
<pb n="69a"/>
　之加服姊妹之期雖本服然以其外成也故并世父<lb/>
　巳下皆於未嫁而略從出降明其異於父母昆弟也<lb/>
　此服無為妻為妾之異經惟以嫁為言者約文以包<lb/>
　之耳又前經見姊妹適人者及為夫之昆弟之婦人<lb/>
　子適人者此世父母而下為凡女子子之降服也其<lb/>
　服惟以適人為節以此見逆降之服無報禮也<lb/>
𫝊曰嫁者其嫁于大夫者也未嫁者成人而未嫁者也<lb/>
何以大功也妾為君之黨服得與女君同下言為世父<lb/>
<pb n="69b"/>
母叔父母姑姊妹者謂妾自服其私親也<lb/>
　注曰此不辭即實為妾遂自服其私親當言其以明<lb/>
　之齊衰三月章曰女子子嫁者未嫁者為曽祖父母<lb/>
　經與此同足以見之矣<lb/>
　疏曰不辭者不是解義言辭也即實為妾遂自服其<lb/>
　私親當言其以明之者案不杖期章云女子子適人<lb/>
　者為其父母又云公妾以及士妾為其父母皆言其<lb/>
　以明其為私親今此不言其明非妾為私親<lb/>
<pb n="70a"/>
　繼公謂𫝊者以此經合於上謂皆大夫之妾為之故<lb/>
　其言如此何以大功怪其卑賤而服之降否如尊者<lb/>
　然也妾為君之黨服得與女君同釋所以大功之意<lb/>
　言大夫於此庶子女子子或以尊降之或以其尊同而<lb/>
　不降皆在大功妻體其夫服宜如之若妾則不體君<lb/>
　而此服亦大功者以是三人者皆君之黨巳因君而<lb/>
　服之故其降若否亦視君以為節而不得不與女君<lb/>
　同固無嫌於卑賤也然此但可以釋爲君之庶子之<lb/>
<pb n="70b"/>
　文若并女子子未嫁者言之則不合於經葢經初無<lb/>
　為女子子未嫁者之禮且凡云嫁者皆指凡嫁於人<lb/>
　者而言非必謂行於大夫而后為嫁也又謂為世父<lb/>
　母以下皆妾為私親之服亦不合於經葢此乃適人<lb/>
　者之通禮經必不特為此妾發之又此妾為私親大<lb/>
　功者亦不止於是也傳說俱失之詳傳者之意葢失<lb/>
　於分句之不審又求其為嫁者大功之說而不可得<lb/>
　故強生嫁於大夫之義以自傅㑹既以女子子嫁者<lb/>
<pb n="71a"/>
　未嫁者屬於上條則為世父母以下之文無所屬又<lb/>
　以為亦大夫之妾為之遂使一條之意析而為二首<lb/>
　尾衡決兩無所當實甚誤也攷此傳文其始葢引大<lb/>
　夫之妾至未嫁者之經文而釋之故已釋其所謂本<lb/>
　條者之㫖復以下言云云併釋下經今在此者乃鄭<lb/>
　氏移之爾　案注云齊衰三月章曰女子子嫁者未<lb/>
　嫁者為曽祖父母經與此同足以眀之矣者謂二經<lb/>
　之文同足以眀其不當如舊說也<lb/>
<pb n="71b"/>
大夫大夫之妻大夫之子公之昆弟為姑姊妹女子子<lb/>
嫁于大夫者<lb/>
　大夫公之昆弟為此服則尊同也大夫之子則亦從<lb/>
　乎大夫而為之也大夫之妻為此女子子其義亦然<lb/>
　若為此姑姊妹又但為本服耳葢婦人之嫁者於其<lb/>
　兄弟惟有出降而已姑姊妹雖不為命婦猶為之大<lb/>
　功也經言大夫大夫之子為服者多矣於是乃著大<lb/>
　夫之妻者以惟此條可與之相通故因而見之也凡<lb/>
<pb n="72a"/>
　妻為夫之族類於其姊妹與其在父列以上者率降<lb/>
　於夫於其昆弟之列者又無服惟在子列而下乃與<lb/>
　夫同之耳又攷公之昆弟為此姊妹惟在出降之科<lb/>
　則是先君餘尊之所厭亦不及於其嫁出之女也若<lb/>
　先於君其姊妹與其孫則不厭之固矣<lb/>
君為姑姊妹女子子嫁于國君者<lb/>
　以上條例之則夫人公子之服亦當然也<lb/>
𫝊曰何以大功也尊同也尊同則得服其親服<lb/>
<pb n="72b"/>
　疏曰問者以諸侯絶旁期大功降一等今此大功故<lb/>
　也<lb/>
　繼公謂尊同謂君於為夫人者大夫公之昆弟於為<lb/>
　命婦者也夫人命婦雖非有爵者然此三人以其與<lb/>
　已敵者齊體之故亦例以尊同者視之而如其出嫁<lb/>
　之服不敢絶之降之也此一節釋經之文義<lb/>
諸侯之子稱公子公子不得禰先君公子之子稱公孫<lb/>
公孫不得祖諸侯此自卑别於尊者也若公子之子孫<lb/>
<pb n="73a"/>
有封為國君者則世世祖是人也不祖公子此自尊别<lb/>
於卑者也<hi>别並彼列反</hi>
　注曰不得禰不得祖不得立其廟而祭之也卿大夫<lb/>
　以下祭其祖禰則世世祖是人不祖公子者後世為<lb/>
　君者祖此受封之君不復祀别子也因國君以尊降<lb/>
　其親故終說此義云<lb/>
　繼公謂卑謂為臣者也尊謂為君者也言身為人臣<lb/>
　則其廟不可上及於為君者身為國君則其廟不可<lb/>
<pb n="73b"/>
　上及於為臣者是謂别之也别於尊者所以塞僣上<lb/>
　之原别於卑者所以明貴貴之義聖人制禮之意然<lb/>
　也此言封君之後世世祖封君不祖公子則是封君<lb/>
　之時其祖考之廟在故家自若也不復更立而立一<lb/>
　虛廟於公宫左之最東以為行禮之所及封君没則<lb/>
　於焉祀之謂之大廟而為百世之祖也祖封君而不<lb/>
　祖公子如晉不祖桓叔而祖武公是其事也<lb/>
是故始封之君不臣諸父昆弟封君之子不臣諸父而<lb/>
<pb n="74a"/>
臣昆弟封君之孫盡臣諸父昆弟<hi>盡子忍反</hi>
　朱子曰始封君之諸父昆弟始封君之父未嘗臣之<lb/>
　故始封之君不敢臣之封君之子所謂諸父者即始<lb/>
　封君謂之昆弟而未嘗臣之者也故封君之子亦不<lb/>
　敢臣之封君之子所謂昆弟者即始封君之子始封<lb/>
　君嘗臣之者也故封君之子亦臣之封君之孫所謂<lb/>
　諸父昆弟者即始封君之子所臣之昆弟及其子也<lb/>
　故封君之孫亦臣之故下文繼之以君之所不服子<lb/>
<pb n="74b"/>
　亦不敢服也君之所為服子亦不敢不服也<lb/>
　繼公謂此因上云公子之子孫有封為國君者而言<lb/>
　之也<lb/>
故君之所為服子亦不敢不服也君之所不服子亦不<lb/>
敢服也<lb/>
　言此者以其與上文意義相類也謂公子之服與否<lb/>
　皆視其君而為之此專指公子之公在者言也若公<lb/>
　没則曏之所謂不敢服者今則皆服之矣但其為先<lb/>
<pb n="75a"/>
　君餘尊所厭者乃降之如為母妻昆弟大功是也不<lb/>
　敢不服之意與前𫝊所謂不敢降者同後放此<lb/>
　　　　右大功九月<lb/>
繐衰裳牡麻絰既𦵏除之者<hi>繐音嵗</hi>
　此服特為諸侯之大夫為天子而制故必於其七月<lb/>
　既𦵏乃除之𦵏時大夫若㑹若否其除之節同也七<lb/>
　月而除則絰未必纓也其度亦未聞前齊衰章𫝊云<lb/>
　帶縁各視其冠又記云繐衰冠八升則此帶亦八升<lb/>
<pb n="75b"/>
　矣又此承大功之下疑其亦用繩屨與齊衰三月者<lb/>
　同葢服至尊之屨或當然也<lb/>
𫝊曰繐衰者何以小功之繐也<lb/>
　注曰治其縷如小功而成布四升半細其縷者以恩<lb/>
　輕也升數少者以服至尊也凡布細而疏者謂之繐<lb/>
　今南陽有鄧繐<lb/>
　繼公謂云何以又云小功之繐則繐之麤細亦不一<lb/>
　矣小功之布有三等此繐衰之縷其如小功之上者<lb/>
<pb n="76a"/>
諸侯之大夫為天子<lb/>
　疏曰此經直云大夫則大夫中有孤卿也<lb/>
　繼公謂惟言諸侯之大夫則其士庶不服可知諸侯<lb/>
　之大夫於天子為陪臣不可以服斬又不可以無服<lb/>
　故為之變而制此繐衰焉不齊衰三月者亦辟於其<lb/>
　舊國君之服也<lb/>
𫝊曰何以繐衰也諸侯之大夫以時接見乎天子<hi>見賢遍反</hi>
　接見乎天子者謂為天子所接見也經惟言諸侯之<lb/>
<pb n="76b"/>
　大夫而𫝊意乃爾若然則諸侯之大夫其亦有不為<lb/>
　天子服者乎<lb/>
　　　　右繐衰<lb/>
小功布衰裳澡麻帶絰五月者<hi>澡音早</hi>
　注曰澡者治去莩垢也小記曰下殤小功帶澡麻不<lb/>
　絶本屈而反以報之<lb/>
　疏曰上文多以一絰包二此别言帶者欲見與絰不<lb/>
　同故也帶在絰上者小功以下絰帶斷本此殤小功<lb/>
<pb n="77a"/>
　中有下殤小功帶不絶本故進帶於絰上以見重也<lb/>
　又此不言布帶文略也不言屨者當與下章同吉屨<lb/>
　無絇也<lb/>
　繼公謂小功布之縷麤於緦之縷矣乃曰小功者對<lb/>
　大功立文也不言牡麻與無受者可知也<lb/>
叔父之下殤適孫之下殤昆弟之下殤大夫庶子為適<lb/>
昆弟之下殤為姑姊妹女子子之下殤<lb/>
　此章别言女子子之下殤而不見公之下殤又公為<lb/>
<pb n="77b"/>
　適子大夫為適子之下殤亦不見皆文脫耳<lb/>
為人後者為其昆弟從父昆弟之長殤<hi>為人如字</hi>
　為從父昆弟者異人也經文省耳其姊妹之殤亦如<lb/>
　之<lb/>
𫝊曰問者曰中殤何以不見也大功之殤中從上小功<lb/>
之殤中從下<hi>見賢遍反</hi>
　注曰問者據從父昆弟之下殤在緦麻也大功小功<lb/>
　皆謂服其成人也此主謂丈夫之為殤者服也凡不<lb/>
<pb n="78a"/>
　見者以此求之<lb/>
　繼公謂大功之殤始見於此而又不言中殤故發問<lb/>
　也喪服之等其重者自大功而上輕者自小功而下<lb/>
　巳於麻本有無之類見之矣此復以二者之中殤各<lb/>
　異其從上從下之制亦因以見義云從父昆弟之殤<lb/>
　丈夫與女子子在室者為之同也然則此𫝊亦兼婦<lb/>
　人之為其親族之為殤者言矣凡不見者以此求之<lb/>
為夫之叔父之長殤昆弟之子女子子夫之昆弟之子<lb/>
<pb n="78b"/>
女子子之下殤為姪庶孫丈夫婦人之長殤<lb/>
　姪之殤服亦姑之適人者為之也於庶孫之下言丈<lb/>
　夫婦人者明庶孫之文不可以兼男女亦為其與姪<lb/>
　連文故也<lb/>
大夫公之昆弟大夫之子為其昆弟庶子姑姊妹女子<lb/>
　子之長殤<lb/>
　注曰云公之昆弟為庶子之長殤則知公之昆弟猶<lb/>
　大夫<lb/>
<pb n="79a"/>
　繼公謂其中殤亦從上若下殤則不服之蓋大夫無<lb/>
　緦服也公之昆弟於庶子而下則為以尊而降於昆<lb/>
　弟則亦以其父之所厭而降也大夫大夫之子所以<lb/>
　降之意前章詳之矣此巳為大夫不應有昆與姊之<lb/>
　殤而此經乃爾蓋以昆弟姊妹宜連文且此條亦不<lb/>
　専主於大夫故也<lb/>
大夫之妾為庶子之長殤<lb/>
　注曰君之庶子<lb/>
<pb n="79b"/>
　繼公謂上巳言君之庶子故此略之為君之女子子<lb/>
　亦然是雖大功之殤亦中從上葢女君之為此子與<lb/>
　夫同而妾為君之黨或得與女君同故皆宜中從上<lb/>
　而不可以婦人之從服者例論也其下殤亦不服之<lb/>
　　　　右殤小功五月<lb/>
　　　　　此所不見者子之下殤公為適子大夫為<lb/>
　　　　　適子之下殤葢文脫耳<lb/>
小功布衰裳牡麻絰即葛五月者<lb/>
<pb n="80a"/>
　注曰小功輕三月變麻因故衰以就葛絰帶而五月<lb/>
　也閒𫝊曰小功之葛與緦之麻同舊說小功以下吉<lb/>
　屨無絇也<lb/>
　繼公謂絰不言澡可知也此變麻即葛乃不易衰者<lb/>
　為無受布也即葛不云三月者已於大功章見之故<lb/>
　不言也<lb/>
從祖祖父母從祖父母報<lb/>
　注曰祖父之昆弟之親<lb/>
<pb n="80b"/>
　繼公謂此與為之者尊卑雖異亦旁尊也故報之於<lb/>
　此即言報者略輕服齊衰大功重報服或别見之<lb/>
　案注意謂從祖祖父乃祖父之昆弟從祖父乃祖父<lb/>
　之昆弟之子故曰祖父之昆弟之親也<lb/>
從祖昆弟<lb/>
　注曰父之從父昆弟之子<lb/>
　疏曰三者為三小功也<lb/>
從父姊妹孫適人者<hi>適如字下適人同</hi>
<pb n="81a"/>
　三者適人其法同云適人則為女孫無嫌故不必言<lb/>
　女<lb/>
為人後者為其姊妹適人者<hi>為人如字</hi>
　經於前章為人後者惟見其父母昆弟姊妹之服餘<lb/>
　皆不見是於本服降一等者止於此親爾所以然者<lb/>
　以其與巳為一體也然則自此之外凡小宗之正親<lb/>
　旁親皆以所後者之親疎為服不在此數矣此姊妹<lb/>
　之屬不言報省文也記曰為人後者於兄弟降一等<lb/>
<pb n="81b"/>
　報<lb/>
為外祖父母𫝊曰何以小功也以尊加也<lb/>
　尊云者謂其為母之父母也子之從其母而服母黨<lb/>
　者當降於其母二等母為父母期子為外祖父母小<lb/>
　功宜也非以尊加也<lb/>
從母丈夫婦人報<lb/>
　注曰從母母之姊妹丈夫婦人姊妹之子男女同<lb/>
　繼公謂從母之義與從父同以其在母列故但以從<lb/>
<pb n="82a"/>
　母為稱丈夫婦人即為從母服者也此為加服而從<lb/>
　母乃報之者以其為母黨之旁尊不足以加尊焉故<lb/>
　報之也經凡三以丈夫婦人連文而所指各異讀者<lb/>
　詳之<lb/>
𫝊曰何以小功也以名加也外親之服皆緦也<lb/>
　母為姊妹大功子從服當緦以有母名故加一等而<lb/>
　在此云外親之服皆緦以見此為加也然外親之服<lb/>
　有在緦者則以其從與報而為之不得不然耳非故<lb/>
<pb n="82b"/>
　輕之令例皆緦也又為外祖父母亦從服之常禮也<lb/>
　而在小功乃云皆緦何哉<lb/>
夫之姑姊妹娣姒婦報<lb/>
　注曰夫之姑姊妹不殊在室及嫁者因恩輕略從嫁<lb/>
　降娣姒婦者兄弟之妻相名也<lb/>
　繼公謂為夫之姑姊妹從服也乃小功者惟從其夫<lb/>
　之降服也記曰夫之所為兄弟服妻降一等夫為其<lb/>
　姑姊妹在室者期正服也出嫁者大功降服也妻不<lb/>
<pb n="83a"/>
　隨其夫之正服降服而為升降者從服者宜有一定<lb/>
　之制而不必隨時變易也所以不從其夫之正服者<lb/>
　恐為其出嫁者或與夫同服則失從服之義也此為<lb/>
　從服故姑姊妹言報娣姒婦固相為矣亦言報者明<lb/>
　其不以夫爵之尊卑而異也先娣後姒則娣長姒穉<lb/>
　明矣<lb/>
𫝊曰娣姒婦者娣長也何以小功也以為相與居室中<lb/>
則生小功之親焉<lb/>
<pb n="83b"/>
　婦人於夫之昆弟當從服以逺嫌之故而止之故無<lb/>
　服假令從服亦僅可以及於其昆弟之身不可以復<lb/>
　及其妻也然則娣姒婦無相為服之義而禮有之者<lb/>
　則以居室相親不可無服故爾然二人或有並居室<lb/>
　者有不並居室者亦未必有常共居室者而相為服<lb/>
　之義惟主於此者葢本其禮之所由生者言也娣長<lb/>
　也釋娣婦之為長婦也其下亦似有脫文<lb/>
大夫大夫之子公之昆弟為從父昆弟庶孫姑姊妹女<lb/>
<pb n="84a"/>
子子適士者<hi>適如字</hi>
　注曰從父昆弟及庶孫亦謂為士者<lb/>
　繼公謂此姑姊妹女子子再降故其服在此不言適<lb/>
　人而言適士者所以見從父昆弟及庶孫亦謂為士<lb/>
　者也經之例多類此公之昆弟於其從父昆弟之不<lb/>
　為大夫者乃小功者以其非公子也周之定制諸侯<lb/>
　父死子繼不立昆弟於此亦可見矣<lb/>
大夫之妾為庶子適人者<lb/>
<pb n="84b"/>
　注曰君之庶子女子子也庶女子子在室大功其嫁<lb/>
　於大夫亦大功<lb/>
　繼公謂女子子不必言庶文有脫誤也經凡言庶子<lb/>
　皆主於男子也此非巳子故其服如此若為已之女<lb/>
　子子在室期適人亦大功又故喪服記與小記言妾<lb/>
　為君之長子之服大功章及此章凡三見大夫之妾<lb/>
　為君之庶子及其女子子之服若其君之他親則無<lb/>
　聞焉然則凡妾之從乎其君而服其君之黨者止於<lb/>
<pb n="85a"/>
　此耳是亦異於女君者也<lb/>
庶婦<lb/>
　庶婦為舅姑期舅姑乃再降之為小功者所以别於<lb/>
　適婦也<lb/>
君母之父母從母𫝊曰何以小功也君母在則不敢不<lb/>
從服君母不在則不服<lb/>
　注曰君母父之適妻也從母君母之姊妹不敢不服<lb/>
　者恩實輕也凡庶子為君母如適子<lb/>
<pb n="85b"/>
　疏曰不在者或出或死也君母在既為君母父母其<lb/>
　己母之父母或亦兼服之<lb/>
　繼公謂君母在則不敢不從服者以其配父尊之也<lb/>
　君母不在則不服者别於巳之外親也此庶子雖服<lb/>
　其君母之父母姊妹彼於此子則無服也葢庶子以<lb/>
　君母之故不得不服其親而彼之視己實非外孫與<lb/>
　姊妹之子故略而不服<lb/>
君子子為庶母慈巳者<lb/>
<pb n="86a"/>
　注曰君子子者大夫及公子之適妻子<lb/>
　繼公謂此服固適妻之子為之若妾子則謂其母或<lb/>
　不在或有他故不能自養其子而庶母代養之不命<lb/>
　為母子者也<lb/>
𫝊曰君子子者貴人之子也為庶母何以小功也以慈<lb/>
巳加也<lb/>
　注曰内則曰異為孺子室於宫中擇於諸母與可者<lb/>
　必求其寛裕慈惠温良恭敬慎而寡言者使為子師<lb/>
<pb n="86b"/>
　其次為慈母其次為保母皆居子室他人無事不往<lb/>
　不言師保慈母居中服之可知也國君世子生卜士<lb/>
　之妻大夫之妾使食子三年而出見於公宫則劬非<lb/>
　慈母也士之妻自養其子<lb/>
　繼公謂禮為庶母緦謂士及其子也其慈巳者恩宜<lb/>
　有加固小功矣此云君子子者明雖有貴者其服猶<lb/>
　然也大夫之子公子之子於庶母亦當緦麻以從其<lb/>
　父而降遂不服其於慈巳者加在小功若又從父而<lb/>
<pb n="87a"/>
　降則宜在緦麻今乃不降而從其加服者嫌其與凡<lb/>
　父在而為不慈已者之服同也正者降之加者伸之<lb/>
　其意雖異而禮則各有所當也云君子子則父在也<lb/>
　父在且伸此服則父没可知矣其為父後者則但服<lb/>
　緦葢不可以過於因母也若為大夫則不服之以大<lb/>
　夫於庶母本無服故也<lb/>
　　　　右小功五月<lb/>
緦麻三月者<lb/>
<pb n="87b"/>
　注曰緦麻緦布衰裳而麻絰帶也不言衰絰略輕服<lb/>
　省文<lb/>
　繼公謂輕服既𦵏即除之故但三月也不别見殤服<lb/>
　者以其服與成人無異也齊衰三月不言繩屨大功<lb/>
　不言冠布纓小功不言布帶緦麻不言衰絰服彌輕<lb/>
　則文彌略也　案注以麻為言麻絰帶者葢經𫝊單<lb/>
　言麻者多以絰帶言也<lb/>
𫝊曰緦者十五升抽其半有事其縷無事其布曰緦<lb/>
<pb n="88a"/>
　注曰謂之緦者治其縷細如絲也抽猶去也雜記曰<lb/>
　緦冠繰纓<lb/>
　繼公謂十五升者將為十五升布之縷也抽其半而<lb/>
　為布則成布七升有半也此比於他服之布為稍疏<lb/>
　比於他布之縷為最細細者所以見其為輕喪疏者<lb/>
　所以明其非吉布若布縷之或治或否其意亦猶是<lb/>
　也曰緦者葢治其縷則縷細如絲故取此義而名之<lb/>
　亦以異於錫衰也此布七升有半乃在小功之下者<lb/>
<pb n="88b"/>
　以其縷細也凡五服之布皆以縷之麤細為序其麤<lb/>
　者則重細者則輕故升數雖多而縷麤猶居於前如<lb/>
　大功在繐衰之上是也升數雖少而縷細猶居於後<lb/>
　如緦麻在小功之下是也<lb/>
族曽祖父母族祖父母族父母族昆弟<lb/>
　注曰曽祖昆弟之親也<lb/>
　疏曰此即禮記云四世而緦服之窮也名為四緦麻<lb/>
　者也族屬也骨肉相連屬以其親盡恐相疏故以族<lb/>
<pb n="89a"/>
　言之耳<lb/>
　繼公謂以從父從祖者差之則此乃從曽祖之親也<lb/>
　變言族者明親盡於此也凡有親者皆曰族記曰三<lb/>
　族之不虞是也<lb/>
庶孫之婦<lb/>
　庶孫之婦緦則適孫之婦小功也小功章不見之者<lb/>
　文脫耳夫之祖父母於庶孫之婦其本服當小功以<lb/>
　别於適孫之婦故亦降一等而在此<lb/>
<pb n="89b"/>
庶孫之中殤<hi>中依注音下</hi>
　注曰庶孫者成人大功其殤中從上此當為下殤言<lb/>
　中殤者字之誤爾又諸言中者皆連上下也<lb/>
從祖姑姊妹適人者報<lb/>
　云報者謂亦既適人乃降之也小功章巳不著嫁<lb/>
　者未嫁者之服又以此條徴之則女子之逆降固<lb/>
　不及大功而下者矣適人者為此親非報服略言<lb/>
　之耳<lb/>
<pb n="90a"/>
從祖父從祖昆弟之長殤<lb/>
　注曰不見中殤中從下<lb/>
　繼公謂上章之首連言三小功此惟見其二者之殤<lb/>
　葢以從祖祖父未必有在殤者也此與經不見曽祖<lb/>
　之父及曽孫之子之服者意頗相類<lb/>
外孫<lb/>
　注曰女子子之子<lb/>
　疏曰以女外適而生故云外孫<lb/>
<pb n="90b"/>
　繼公謂此服亦男女同外孫為外祖父母小功不報<lb/>
　之者以其為外家之正尊與<lb/>
從父昆弟姪之下殤<lb/>
　單言姪者前既以丈夫婦人言之此無嫌也又以前<lb/>
　章例之則為人後者為其昆弟之下殤亦當在此經<lb/>
　文闕耳<lb/>
夫之叔父之中殤下殤<lb/>
　注曰見中殤者明中從下<lb/>
<pb n="91a"/>
　疏曰下傳言婦人為夫之族類大功之殤中從下<lb/>
　繼公謂見中殤者明其與前條異<lb/>
從母之長殤報<lb/>
　前章從母成人之服已言報此復見之者嫌其報加<lb/>
　服者或略於殤也<lb/>
庶子為父後者為其母𫝊曰何以緦也𫝊曰與尊者為<lb/>
一體不敢服其私親也然則何以服緦也有死于宫中<lb/>
者則為之三月不舉祭是以服緦也<hi>為父如字𫝊為一同</hi>
<pb n="91b"/>
　注曰君卒庶子為母大功大夫卒庶子為母三年士<lb/>
　雖在庶子為母皆如衆人<lb/>
　疏曰有死於宫中者縱是臣僕亦三月不舉祭故此<lb/>
　庶子因是為母服緦也<lb/>
　繼公謂為父後者或當為適母後故不服妾母葢與<lb/>
　適子同也有死於宫中則三月不舉祭者吉凶之事<lb/>
　存亡共之因是以服緦者言非若是則不敢服也葢<lb/>
　子之於母情雖無窮然禮所不許則其情亦不可得<lb/>
<pb n="92a"/>
　而遂今因有三月不舉祭之禮乃得略伸其服焉觀<lb/>
　此則孝子之心可知矣何以不齊衰三月也尊者之<lb/>
　服不敢用於妾母也<lb/>
士為庶母<lb/>
　言士者承上經之下宜别之且起下文也<lb/>
傳曰何以緦也以名服也大夫以上為庶母無服<lb/>
　疏曰有母名也云大夫以上無服者以其降故也<lb/>
　繼公謂大夫以上為庶母無服者以庶母之服緦而<lb/>
<pb n="92b"/>
　大夫以上無緦服故也又大夫以上於其有親者且<lb/>
　降之絶之則此無服亦宜矣<lb/>
貴臣貴妾傳曰何以緦也以其貴也<lb/>
　此亦士為之也貴臣室老也貴妾長妾也此服似夫<lb/>
　妻同之妻為此妾服則非有私親者也其有親者宜<lb/>
　以其服服之大夫以上無緦服<lb/>
乳母<lb/>
　此亦蒙士為之文也士之妻自養其子若有故或使<lb/>
<pb n="93a"/>
　賤者代食之故謂之乳母其妾子亦然若於大夫之<lb/>
　子則慈母之外又有乳母内則曰大夫之子有食母<lb/>
　鄭氏以為即此乳母是也大夫之子父没乃為之服<lb/>
傳曰何以緦也以名服也<lb/>
　疏曰有母名也<lb/>
從祖昆弟之子<lb/>
　注曰族父母為之服<lb/>
　繼公謂為族曽祖父族祖父族父族昆弟皆緦其族<lb/>
<pb n="93b"/>
　昆弟固相為矣此條則族父報然則族曽祖父於昆<lb/>
　弟之曽孫族祖父於從父昆弟之孫以其為旁親卑<lb/>
　者之輕服故略之而不報與　案經但見族父為此<lb/>
　服注兼言族母者足經意也婦人為夫黨之卑屬與<lb/>
　夫同<lb/>
曽孫<lb/>
　疏曰據曽祖為之緦不言𤣥孫者此亦如齊衰三月<lb/>
　章直見曽祖不言髙祖以其曽孫為曽髙同曽髙亦<lb/>
<pb n="94a"/>
　為曽孫𤣥孫同也<lb/>
　繼公謂此曽祖為之服也以本服之差言之為子期<lb/>
　為孫大功則為曽孫亦宜小功乃在此者以曽孫為<lb/>
　已齊衰三月故已亦為之緦麻三月葢不可以過於<lb/>
　其為已之月數也不分適庶者以其卑逺略之且不<lb/>
　可使其庶者無服也<lb/>
父之姑<lb/>
　注曰歸孫為祖父之姊妹<lb/>
<pb n="94b"/>
　疏曰歸孫爾雅文<lb/>
　繼公謂此從祖之親乃緦者以其為祖父之姊妹於<lb/>
　屬為尊故但據已適人者言之其意與姑為姪者同<lb/>
　不言報者亦以非其一定之禮故也<lb/>
從母昆弟<lb/>
　從母姊妹亦存焉外親之婦人在室適人同<lb/>
傳曰何以緦也以名服也<lb/>
　名謂昆弟之名母謂姊妹之子小功子無所從也惟<lb/>
<pb n="95a"/>
　以名服之從母以名加此以名服子於母黨其情葢<lb/>
　可見矣然則有可從而不從者所以逺别於父族與<lb/>
甥傳曰甥者何也謂吾舅者吾謂之甥何以緦也報之<lb/>
也<lb/>
　亦丈夫婦人同<lb/>
壻傳曰何以緦報之也<lb/>
　注曰壻女子子之夫也<lb/>
妻之父母傳曰何以緦從服也<lb/>
<pb n="95b"/>
　注曰從於妻而服之<lb/>
　繼公謂從期服而緦是降於其妻三等矣妻從夫降<lb/>
　一等子從母降二等夫從妻降三等差之宜也<lb/>
姑之子𫝊曰何以緦報之也<lb/>
　注曰姑之子外兄弟也<lb/>
舅傳曰何以緦從服也<lb/>
　從於母之大功而緦也母於昆弟之為父後者期子<lb/>
　乃不從之而服小功者亦可以見從服一定之制矣<lb/>
<pb n="96a"/>
舅之子<lb/>
　注曰内兄弟也<lb/>
傳曰何以緦從服也<lb/>
　此與姑之子相為皆男女同也子為母黨服止於外<lb/>
　祖父母從母舅舅之子從母之子耳其餘則無服也<lb/>
　外祖父母從母舅與母為一體至親也故從服舅之<lb/>
　子與從母昆弟則以其為尊者至親之子而在兄弟<lb/>
　之列不可以無服故或從服而或以名服也<lb/>
<pb n="96b"/>
夫之姑姊妹之長殤<lb/>
　夫之姊無在殤者此云姊蓋連妹而立文耳古者三<lb/>
　十而取何夫姊之殤之有<lb/>
夫之諸祖父母報<lb/>
　夫之所為服小功者則妻為之緦若於夫之祖父母<lb/>
　之行而服此者惟其從祖祖父母耳似不必言諸然<lb/>
　則此經所指者其夫之從祖祖父母及從祖父母與<lb/>
　但言諸者疑文誤且脱也<lb/>
<pb n="97a"/>
君母之昆弟<lb/>
　此服亦不報其義與君母之從母同<lb/>
傳曰何以緦從服也<lb/>
　注曰君母在則不敢不從服君母卒則不服也<lb/>
　繼公謂庶子從君母之服惟止於此不及其昆弟之<lb/>
　子與從母昆弟異於因母也若為父後則服之蓋其<lb/>
　禮當與為人後者同也<lb/>
從父昆弟之子之長殤昆弟之孫之長殤<lb/>
<pb n="97b"/>
　此從祖父從祖祖父為之服也然則從祖祖母從祖<lb/>
　母亦當服之矣<lb/>
為夫之從父昆弟之妻<lb/>
　小功章云夫之姑姊妹娣姒婦報是章惟見此服不<lb/>
　及夫之從父姊妹者文不具耳<lb/>
傳曰何以緦也以為相與同室則生緦之親焉<lb/>
　注曰同室者不如居室之親也<lb/>
　繼公謂此亦言其所以有服之由也其義與娣姒婦<lb/>
<pb n="98a"/>
　以居室之故而有服者同前章詳之矣<lb/>
長殤中殤降一等下殤降二等<lb/>
　此主言丈夫為大功以上之殤婦人為夫族齊衰之<lb/>
　殤也不宜在此蓋脫文也婦人為本族之殤服其降<lb/>
　之等亦與丈夫同<lb/>
齊衰之殤中從上大功之殤中從下<lb/>
　注曰齊衰大功皆服其成人也大功之殤中從下則<lb/>
　小功之殤亦中從下也此主謂妻為夫之親服也凡<lb/>
<pb n="98b"/>
　不見者以此求之<lb/>
　繼公謂此亦脫文失其次而在是也<lb/>
　　　　右緦麻三月<lb/>
記公子為其母練冠麻麻衣縓縁為其妻縓冠葛絰帶<lb/>
麻衣縓縁皆既𦵏除之<hi>縓並七見反縓冠之縓當作練</hi>
　注曰公子君之庶子也其或為母謂妾子也麻者緦<lb/>
　麻之絰帶也此麻衣者如深衣為不制衰裳變也詩<lb/>
　云麻衣如雪縓淺絳也練冠而麻衣縓縁三年練之<lb/>
<pb n="99a"/>
　采飾也檀弓曰練練衣黄裏縓縁諸侯之妾子為母<lb/>
　不得伸權為制此服不奪其恩也為妻葛絰帶妻輕<lb/>
　繼公謂縓冠之縓亦當作練字之誤也練冠者九升<lb/>
　若十升布練熟為之與衆人為母為妻之練冠同麻<lb/>
　衣以十五升布為衣如深衣然其異者縁爾縓縁以<lb/>
　縓色布為領及純也間傳曰練冠縓縁是冠紕亦以<lb/>
　縓也此縁皆視其衣冠之布為母但言麻故於為妻<lb/>
　言葛絰帶以見之練冠麻葛凶服也先言之麻衣吉<lb/>
<pb n="99b"/>
　布也後言之文當然爾此二喪本當有練有祥故於<lb/>
　此得用既練之冠既祥之衣與夫練服之飾以明其<lb/>
　服之本重又小其麻葛之絰帶以見不敢為服之意<lb/>
　也此為妻之衣冠一與為母同惟以絰帶為輕重耳<lb/>
　妾與庶婦厭於其君公子為之不得伸故權為制此<lb/>
　服然君在公子不得伸其服者多矣乃於其母妻特<lb/>
　制此服者為其皆在三年之科與他期服異也諸侯<lb/>
　之妾公子之妻視外命婦皆三月而𦵏<lb/>
<pb n="100a"/>
傳曰何以不在五服之中也君之所不服子亦不敢服<lb/>
也君之所為服子亦不敢不服也<lb/>
　注曰君之所不服謂妾與庶婦也君之所為服謂夫<lb/>
　人與適婦也<lb/>
　繼公謂君之所不服子亦不敢服者謂其母與妻皆<lb/>
　君之所厭而不服者也子亦從乎其君而不敢服之<lb/>
　傳以此釋其所以不在五服中之意其實子從君而<lb/>
　不敢服者則不止於此也君之所為服謂適與尊同<lb/>
<pb n="100b"/>
　者也君為之服子亦各以其服服之傳又因上文而<lb/>
　并言此以見凡公子之服與不服其義皆不在已也<lb/>
大夫公之昆弟大夫之子于兄弟降一等<lb/>
　注曰兄弟猶言族親也凡不見者以此求之<lb/>
　繼公謂此言所為之兄弟謂為士者也惟公之昆弟<lb/>
　雖與其兄弟同為公子亦降之也三人所以降其兄<lb/>
　弟之義固或有異而服則同其兄弟之服雖皆已見<lb/>
　於經然亦有不並列三人而言之者故於此明之大<lb/>
<pb n="101a"/>
　夫小功而下之親為士者皆不為之服蓋小功降一<lb/>
　等則緦而大夫無緦服故也<lb/>
為人後者于兄弟降一等報於所為後之兄弟之子若<lb/>
子<hi>為並如字</hi>
　注曰言報者嫌其為宗子不降<lb/>
　繼公謂此為兄弟於本服降一等止謂同父者也禮<lb/>
　為宗子服自大功之親以至親盡者皆齊衰但有月<lb/>
　數之異爾此報云者昆弟與姊妹在室者但視其為<lb/>
<pb n="101b"/>
　已之月筭也而服亦齊衰惟姊妹適人者則報以小<lb/>
　功也之子二字當為衍文所後者之兄弟凡已所降<lb/>
　一等之外者皆是也其有服若無服皆如所後者親<lb/>
　子之為<lb/>
兄弟皆在他邦加一等不及知父母與兄弟居加一等<lb/>
　注曰皆在他邦謂行仕出遊若被仇不及知父母父<lb/>
　母早卒<lb/>
　繼公謂兄弟以皆在他邦而加者為其客死於外故<lb/>
<pb n="102a"/>
　也以不及知父母而加者為其有恩於己故也凡兄<lb/>
　弟之加服惟此與姑姊妹女子子適人而無主者也<lb/>
　其餘則否<lb/>
傳曰何如則可謂之兄弟傳曰小功以下為兄弟<lb/>
　注曰於此發兄弟傳者嫌大功以上又加也大功以<lb/>
　上若皆在他國則親自親矣若不及知父母則固同<lb/>
　財矣<lb/>
　繼公謂謂之二字似誤亦當作為為兄弟者為兄弟<lb/>
<pb n="102b"/>
　服也此惟以加一等者為問爾小功以下為兄弟謂<lb/>
　是乃小功以下之親為兄弟之服者然也然則此等<lb/>
　加服不得過於大功矣蓋大功以上皆在親者之限<lb/>
　故不必復加云<lb/>
朋友皆在他邦袒免歸則已<hi>免音問</hi>
　注曰每至袒時則袒袒則去冠代之以免舊說以為<lb/>
　免象冠廣一寸已猶止也<lb/>
　疏曰袒免與宗族五世者同<lb/>
<pb n="103a"/>
　繼公謂朋友相為弔服如麻也此亦為其客死於外<lb/>
　尤可哀憐故加一等而為之袒免以示其情歸于其<lb/>
　國則復故而如其常服故曰歸則已也死於他邦者<lb/>
　朋友袒免兄弟加一等其意正同此云歸則已是兄<lb/>
　弟雖歸其加服故自若也亦足以見親疏之殺矣<lb/>
朋友麻<lb/>
　注曰朋友雖無親有同道之恩相為服緦之絰帶檀<lb/>
　弓曰羣居則絰出則否其服弔服也弔服則疑衰也<lb/>
<pb n="103b"/>
　繼公謂天子弔服三錫衰也緦衰也疑衰也諸侯弔<lb/>
　服二錫衰也疑衰也皆用於臣禮國君不相弔則亦<lb/>
　未必有朋友之服是記蓋主為大夫以下言之服問<lb/>
　謂大夫相為錫衰以居當事則弁絰此大夫於朋友<lb/>
　之為大夫者服也以是推之則大夫於士若士於大<lb/>
　夫皆疑衰裳雖當事亦素冠也士庶人相為亦然其<lb/>
　服皆加麻既𦵏乃已若非朋友則弔之時其服皆與<lb/>
　朋友同所異者退則不服耳疑衰者亦十五升而去<lb/>
<pb n="104a"/>
　其半蓋布縷皆有事者也布縷皆有事則疑於吉升<lb/>
　數與緦錫同則疑於凶故因以名之<lb/>
君之所為兄弟服室老降一等<lb/>
　君者謂凡有家臣者皆是也與室老對言故曰君亦<lb/>
　如妾為君為女君之比<lb/>
夫之所為兄弟服妻降一等<lb/>
　此惟指妻從夫服者而言如為夫祖父母之類是也<lb/>
　其在夫之昆弟之行者則不從<lb/>
<pb n="104b"/>
庶子為後者為其外祖父母從母舅無服不為後如邦<lb/>
人<hi>為後並如字</hi>
　凡從服皆為所從在三年之科者也庶子為父後者<lb/>
　為其母緦則於母黨宜無服也不為後如邦人是君<lb/>
　母與己母之黨或兼服之明矣<lb/>
宗子孤為殤大功衰小功衰皆三月親則月筭如邦人<lb/>
<hi>為如字</hi>
　注曰言孤有不孤者不孤則族人不為殤服服之也<lb/>
<pb n="105a"/>
　不孤謂父有廢疾若年七十而老子代主宗事者也<lb/>
　孤為殤長殤中殤大功衰下殤小功衰皆如殤服而<lb/>
　三月謂與宗子絶屬者也親謂在五屬之内筭數也<lb/>
　月數如邦人者與宗子有期之親者成人服之齊衰<lb/>
　期長殤大功衰九月中殤大功衰七月下殤小功衰<lb/>
　五月有大功之親者成人服之齊衰三月卒哭受以<lb/>
　大功衰九月其長殤中殤大功衰五月下殤小功衰<lb/>
　三月有小功之親者成人服之齊衰三月卒哭受以<lb/>
<pb n="105b"/>
　小功衰五月其殤與絶族者同有緦麻之親者成人<lb/>
　及殤皆與絶族者同<lb/>
　疏曰云孤謂無父者也云大功衰小功衰者以其成<lb/>
　人齊衰故長殤中殤皆在大功衰下殤在小功衰也<lb/>
　云皆三月者以其衰雖降月本三月也<lb/>
　繼公謂此言宗子孤而為殤其服乃如是若不孤則<lb/>
　族人之親盡者不為服而有親者則或降服或降而<lb/>
　無服亦如邦人也<lb/>
<pb n="106a"/>
改𦵏緦<lb/>
　注曰謂墳墓以他故崩壊將亡失尸柩也其奠如大<lb/>
　斂從廟之廟從墓之墓禮宜同也必服緦者親見尸<lb/>
　柩不可以無服<lb/>
　繼公謂改𦵏者或以有故而遷𦵏於他處如文王於<lb/>
　王季之類是也或以向者之𦵏不能如禮後乃更之<lb/>
　如晉惠公於共世子之類是也此惟言緦不著其人<lb/>
　則是凡有親而在其所者服皆然也以其非常服而<lb/>
<pb n="106b"/>
　事又略故五屬同之不言其除之之節或既改𦵏則<lb/>
　不服之與　案注云從廟之廟從墓之墓禮宜同也<lb/>
　言此者以徴改𦵏之奠當如大斂耳蓋祖奠如大斂<lb/>
　奠故鄭氏以此況彼謂改𦵏之奠宜與之同也<lb/>
童子惟當室緦<lb/>
　注曰童子未冠之稱也當室為父後承家事者為家<lb/>
　主與人為禮於有親者雖恩不至不可以無服也<lb/>
　疏曰當室是代父當家事<lb/>
<pb n="107a"/>
　繼公謂此言惟當室則緦是雖父在亦得為之曲禮<lb/>
　曰孤子當室言孤則有不孤者矣<lb/>
傳曰不當室則無緦服也<lb/>
　童子不當室則無緦服所以降於成人當室則緦所<lb/>
　以異於衆子<lb/>
凡妾為私兄弟如邦人<lb/>
　注曰私兄弟自其族親也<lb/>
　繼公謂亦嫌屈於其君而為私親或與邦人異也此<lb/>
<pb n="107b"/>
　經正言妾之服其私親者惟有為父母一條其餘則<lb/>
　皆與為人妻者並言於凡適人者及嫁者未嫁者為<lb/>
　其親屬之條中恐讀者不察故記言此以明之<lb/>
大夫弔于命婦錫衰命婦弔于大夫亦錫衰<lb/>
　注曰弔於命婦命婦死也弔於大夫大夫死也服問<lb/>
　曰公為卿大夫錫衰以居出亦如之當事則弁絰大<lb/>
　夫相為亦然為其妻往則服之出則否凡婦人相弔<lb/>
　吉笄無首素緫<lb/>
<pb n="108a"/>
　繼公謂服問以錫衰為大夫相為之服則命婦相弔<lb/>
　亦錫衰矣此記惟見大夫於命婦命婦於大夫者嫌<lb/>
　所弔者異則服或異也大夫命婦之錫衰惟於尊同<lb/>
　者用之則弔於其下者不錫衰明矣<lb/>
傳曰錫者何也麻之有錫者也錫者十五升抽其半無<lb/>
事其縷有事其布曰錫<lb/>
　注曰謂之錫者治其布使之滑易也<lb/>
　繼公謂有錫疑當作滑易蓋二字各有似以傳冩而<lb/>
<pb n="108b"/>
　誤也鄭司農注司服職云錫麻之滑易者也其據此<lb/>
　記未誤之文與以天子弔服差之錫重於緦故緦治<lb/>
　縷而錫則否蓋凡服以麤細為先後錫不治縷則其<lb/>
　縷不如緦之細所以差重也然而必有事其布者蓋<lb/>
　弔服不可以無所事既不治縷則當治布也治其布<lb/>
　則滑易矣所以謂之錫<lb/>
女子子適人者為其父母婦為舅姑惡笄有首以髽卒<lb/>
哭子折笄首以笄布總傳曰笄有首惡笄之有首也惡<lb/>
<pb n="109a"/>
笄者櫛笄也折笄首者折吉笄之首也吉笄者象笄也<lb/>
何以言子折笄首而不言婦終之也<hi>櫛莊乙反</hi>
　注曰笄有首者若今時刻鏤摘頭矣折其首者為其<lb/>
　大飾也<lb/>
　繼公謂云有首見惡笄之制也是亦其異於箭笄者<lb/>
　與言笄有首而復云以髽見成服以後猶髽且明齊<lb/>
　衰而髽者之止於是也然則婦人之髽者惟妻為夫<lb/>
　妾為君女子子在室為父母與此耳以笄之笄著笄<lb/>
<pb n="109b"/>
　之稱也卒哭子折笄首以笄則不復髽矣婦則惡笄<lb/>
　以髽自若也此亦㣲有内夫家外父母家之意緫之<lb/>
　用布五服婦人皆然特以齊衰章亦不言緫故記因<lb/>
　而見之也下文放此檀弓云南宫縚之妻為姑榛以<lb/>
　為笄此傳所謂櫛者疑即彼之榛也葢聲相近而轉<lb/>
　為櫛耳言子折笄首而不言婦者謂記於始者並言<lb/>
　女子子與婦之笄髽後乃獨言子折笄首而不及於<lb/>
　婦也終終喪也言婦惡笄以終喪無折笄首之事故<lb/>
<pb n="110a"/>
　不言婦也傳引記文云笄有首則記之惡字似衍<lb/>
妾為女君君之長子惡笄有首布總<lb/>
　笄緫與上同乃别見之者明其不髽也然則三年之<lb/>
　喪亦有不必髽者矣妾為女君不杖期為君之長子<lb/>
　三年<lb/>
凡衰外削幅裳内削幅幅三袧<hi>袧其俱反</hi>
　注曰削猶殺也袧者謂辟兩側空中央也凡裳前三<lb/>
　幅後四幅也<lb/>
<pb n="110b"/>
　疏曰外削幅者謂縫之邊幅鄉外内削幅者謂縫之<lb/>
　邊幅鄉内幅三袧者據裳而言謂辟積其腰中也腰<lb/>
　中廣狹任人麤細故袧之辟積亦不言寸數多少但<lb/>
　幅别以三為限耳注云袧者謂辟兩側空中央者袧<lb/>
　者屈中之稱辟攝兩邊相著自然中央空矣<lb/>
　繼公謂凡衰謂凡名衰者也衰外削幅者所以别於<lb/>
　吉服之制亦如喪冠外畢之類裳幅不變者衣裳同<lb/>
　用衣重而裳輕變其重者以示異足矣故裳不必變<lb/>
<pb n="111a"/>
　也下云袂屬幅則衰之削幅者惟裻耳<lb/>
若齊裳内衰外<lb/>
　注曰齊緝也緝裳者内展之緝衰者外展之<lb/>
　疏曰言若者不定辭以其斬者不齊故也<lb/>
　繼公謂裳内衰外與其削幅之意同亦以衰齊别於<lb/>
　吉也凡齊主於裳也故先言之<lb/>
負廣出于適寸<hi>廣古曠反適如字下同</hi>
　注曰負在背上者也適辟領也負出於辟領外旁一<lb/>
<pb n="111b"/>
　寸<lb/>
　疏曰以一方布置在背上上畔縫著領下畔垂放之<lb/>
　以在背上故得負名<lb/>
　繼公謂負之廣無定數惟以出於適旁一寸為度也<lb/>
　其長葢比於衰與<lb/>
適博四寸出于衰<lb/>
　注曰博廣也出於衰者旁出衰外也<lb/>
　疏曰此辟領廣四寸據兩相而言<lb/>
<pb n="112a"/>
　繼公謂適辟領之布旁出者也云博四寸又云出於<lb/>
　衰則出於衰者非謂其博也然則博者其從之廣與<lb/>
　凡為衣必先開當項之處其上下之度相去四寸左<lb/>
　右之度則隨其人之肥瘠而為之闊狹不定也凡吉<lb/>
　衣皆方翦之所謂方領是也此凶服亦方領其異者<lb/>
　則但翦其上下之相去四寸者而不殊其左右之布<lb/>
　使連於衣而各出於肩上之兩旁而為適所謂適博<lb/>
　四寸也以其横之闊狹不定故不著其出於衰之寸<lb/>
<pb n="112b"/>
　數惟言出於衰而已<lb/>
衰長六寸博四寸<hi>長直亮反</hi>
　注曰廣袤當心也前有衰後有負板左右有辟領孝<lb/>
　子哀戚無所不在<lb/>
　繼公謂五服之屬及錫與疑皆以衰為名則是凡凶<lb/>
　服弔服無不有此衰矣其辟領亦當同之若負板則<lb/>
　惟孝子乃有之故記先言之也孔子式負版者以其<lb/>
　服最重故爾<lb/>
<pb n="113a"/>
衣帶下尺<lb/>
　注曰衣帶下尺者要也廣尺足以掩裳上際也<lb/>
　疏曰其横不著尺寸者人有麤細取足為限也<lb/>
　繼公謂此接衣之布其廣亦無常度惟以去帶一尺<lb/>
　為準豈亦以人有長短之不齊故與帶謂要絰也絞<lb/>
　帶布帶亦存焉<lb/>
衽二尺有五寸<lb/>
　注曰衽所以掩裳際也上正一尺燕尾一尺五寸凡<lb/>
<pb n="113b"/>
　用布三尺五寸<lb/>
　疏曰裳際者裳兩相下際不合處也云上正一尺者<lb/>
　取布三尺五寸廣一幅留上一尺為正正者正方不<lb/>
　破之言也一尺之下從一畔旁入六寸乃邪鄉下一<lb/>
　畔一尺五寸去下畔亦六寸横斷之留下一尺為正<lb/>
　如是則用布三尺五寸得兩條衽衽各二尺五寸兩<lb/>
　條共用布三尺五寸也然則兩旁皆綴於衣垂之鄉<lb/>
　下掩裳際<lb/>
<pb n="114a"/>
袂屬幅<hi>屬音燭</hi>
　注曰屬猶連也連幅謂不削<lb/>
　繼公謂袂屬幅而不削是繚合之也古者衣袂皆屬<lb/>
　幅乃著之者嫌凶服之制或異於吉也此袂之長短<lb/>
　蓋如深衣之袂亦反屈之及肘<lb/>
衣二尺有二寸<lb/>
　注曰衣自領至腰二尺二寸倍之四尺四寸<lb/>
　繼公謂衣謂衰之身也言此於袪袂之閒則是除殺<lb/>
<pb n="114b"/>
　袪之外其袪之廣亦如衣也<lb/>
袪尺二寸<lb/>
　注曰袪袖口也<lb/>
　繼公謂此袂廣二尺二寸而袂尺二寸亦謂圜殺一<lb/>
　尺如深衣之袪也此衣與袪衽帶下之度吉服亦然<lb/>
　特於此見之耳<lb/>
衰三升三升有半其冠六升以其冠為受受冠七升<lb/>
　注曰衰斬衰也或曰三升半者義服也六升齊衰之<lb/>
<pb n="115a"/>
　下也斬衰變而受之此服也<lb/>
　疏曰注云或曰三升半者義服也注以無正文故引<lb/>
　或人所解為證也<lb/>
　繼公謂以其冠為受謂受衰之布與冠布同也此言<lb/>
　衰布有二其冠以下惟見其一則是斬衰正義之服<lb/>
　冠與受布皆同但初死之衰差異耳<lb/>
齊衰四升其冠七升以其冠為受受冠八升<lb/>
　注曰言受以大功之上也<lb/>
<pb n="115b"/>
　繼公謂此齊衰四升其於三年者為正服於期者為<lb/>
　降服也齊衰三年有正有義義服五升冠八升齊衰<lb/>
　期有降有正有義正服五升冠八升義服六升冠九<lb/>
　升亦皆以其冠為受其受冠之升數亦多於受服一<lb/>
　等記不著之者葢特舉重者以見其餘也<lb/>
繐衰四升有半其冠八升<lb/>
　注曰此謂諸侯之大夫為天子繐衰也服在小功之<lb/>
　上者欲著其縷之精麤也升數在齊衰之中者不敢<lb/>
<pb n="116a"/>
　以兄弟之服服至尊也<lb/>
　繼公案注云服在小功之上者謂此經喪服之序繐<lb/>
　衰在小功之上也云升數在齊衰之中者齊衰四升<lb/>
　五升六升而此繐衰四升有半是在齊衰之中也云<lb/>
　不敢以兄弟之服服至尊者用齊衰三月章𫝊文<lb/>
大功八升若九升小功十升若十一升<lb/>
　注曰此以小功受大功之差也不言七升者主於受<lb/>
　服欲其文相直言服降而在大功者衰七升正服衰<lb/>
<pb n="116b"/>
　八升其冠皆十升義服九升其冠十一升亦皆以其<lb/>
　冠為受也其降而在小功者衰十升正服衰十一升<lb/>
　義服衰十二升皆以即葛及緦麻無受也此大功不<lb/>
　言受者其謂小功也<lb/>
　繼公謂此齊衰以主小功服各有三等自大功而上<lb/>
　皆有受服受冠其受服當下於本服三等故斬衰受<lb/>
　以齊衰之下齊衰三等受以大功三等各如其次焉<lb/>
　大功之上亦受小功之上皆校三等也以例言之大<lb/>
<pb n="117a"/>
　功之中當受以小功之中大功之下當受以小功之<lb/>
　下如是則可與前之受服者輕重相比而乃不然中<lb/>
　者亦受以小功之上下者則受以小功之中止校二<lb/>
　等此非有他故葢欲以小功之下十二升者為大功<lb/>
　義服之受冠而然也大功受冠亦多於受布一等<lb/>
　案注云不言七升者主於受服欲其文相直謂記者<lb/>
　於小功不言十升若十一升不言十二升是主於受<lb/>
　服故於大功亦但言八升若九升以當之而不必言<lb/>
<pb n="117b"/>
　七升是欲其文相直若謂七升者亦受十升而并言<lb/>
　之則大功三而小功二其文不相直也鄭氏之意葢<lb/>
　或如此<lb/>
　<lb/>
　<lb/>
　<lb/>
　<lb/>
　儀禮集說卷十一<lb/>
<pb n="118a"/>
　案他篇之有記者多矣未有有傳者也有記而復有<lb/>
　傳者惟此篇耳先儒以傳為子夏所作未必然也今<lb/>
　且以記明之漢藝文志言禮經之記顔師古以為七<lb/>
　十子後學者所記是也而此𫝊則不特釋經文而已<lb/>
　亦有釋記文者焉則是作𫝊者又在於作記者之後<lb/>
　明矣今攷傳文其發明禮意者固多而其違悖經義<lb/>
　者亦不少然則此傳亦豈必皆知禮者之所為乎而<lb/>
　先儒乃歸之子夏過矣夫傳者之於經記固不盡釋<lb/>
<pb n="118b"/>
　之也苟不盡釋之則必間引其文而釋之也夫如是<lb/>
　則其始也必自為一編而置於記後葢不敢與經記<lb/>
　相雜也後之儒者見其為經記作傳而别居一處憚<lb/>
　於尋求而欲從簡便故分散𫝊文而移之於經記每<lb/>
　條之下焉<hi>疑亦鄭康成移之也</hi>此於義理雖無甚害然使初學<lb/>
　者讀之必將以其序為先後反謂作經之後即有𫝊<lb/>
　作𫝊之後方有記作記之後又有𫝊先後紊亂轉生<lb/>
　迷惑則亦未為得也但其從來已乆世人皆無譏焉<lb/>
<pb n="119a"/>
　故予亦不敢妄有釐正也姑識於此以俟後之君子<lb/>
　云<lb/>
</p>
<p>
</p>
  </div>
</body>
</text>
</TEI>
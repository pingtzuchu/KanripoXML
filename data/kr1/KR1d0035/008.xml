<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集説卷八上</head>
    <p>
<pb n="1a"/>
欽定四庫全書<lb/>
　儀禮集説卷八上　　　　元　敖繼公　撰<lb/>
聘禮第八<lb/>
　注曰大問曰聘諸侯相於久無事則使卿相問小聘<lb/>
　使大夫周禮凡諸侯之邦交嵗相問也殷相聘也世<lb/>
　相朝也於五禮屬賔禮<lb/>
　繼公謂此篇主言次國大聘之禮<lb/>
聘禮君與卿圖事<lb/>
<pb n="1b"/>
　注曰圖謀也謀事者必因朝其位君南面卿西面大<lb/>
　夫北面士東面<lb/>
　䟽曰注其位君南面以下諸侯路門外正朝不見疑<lb/>
　當與燕射二朝面位同故以燕禮大射儀約之也<lb/>
遂命使者<hi>使色吏反下使者並同</hi>
　注曰聘使卿<lb/>
使者再拜稽首辭<lb/>
　注曰辭以不敏<lb/>
<pb n="2a"/>
　繼公謂使者少進而北面乃拜君親命之故拜而後<lb/>
　辭變於𫝊命之儀也<lb/>
君不許乃退<lb/>
　注曰退反位也<lb/>
　繼公謂君不許其辭故不荅拜使者亦當許而後退<lb/>
既圖事戒上介亦如之<lb/>
　注曰戒猶命也<lb/>
　繼公謂旣圖事乃戒之者以其不在圖事之數也又<lb/>
<pb n="2b"/>
　使者言命上介言戒亦異尊卑也如如其禮辭也使<lb/>
　者與上介必辭者不敢以専對之才自許謙敬也凡<lb/>
　聘使有故則上介攝其事<lb/>
宰命司馬戒衆介衆介皆逆命不辭<lb/>
　注曰衆介者士也士屬司馬周禮司馬之屬司士掌<lb/>
　作士適四方使為介逆猶受也<lb/>
　䟽曰不辭者賤不敢辭<lb/>
　繼公謂宰命司馬戒衆介以其卑賤也不辭者自别<lb/>
<pb n="3a"/>
　於使者及上介且任輕亦不必辭衆介受命亦當再<lb/>
　拜稽首宰說見大射儀<lb/>
宰書幣<lb/>
　注曰書聘所用幣多少也宰又掌制國之用<lb/>
　繼公謂周官冢宰以九式均節財用六曰幣帛之式<lb/>
　故此主書幣也<lb/>
命宰夫官具<lb/>
　注曰命之使衆官具幣及所宜齎<lb/>
<pb n="3b"/>
　　　　右命使介具聘物<lb/>
及期夕幣<lb/>
　注曰夕幣先行之日夕陳而視之<lb/>
　繼公謂此云及期則上亦當有請期告期之禮文略<lb/>
　耳夕如夕月之夕以夕時陳幣而展之故曰夕幣云此<lb/>
　題下事也下不見者以意求之<lb/>
使者朝服帥衆介夕<hi>朝直遥反下並同</hi>
　注曰視其事也<lb/>
<pb n="4a"/>
　繼公謂於此云朝服者嫌朝夕之服異也下言君朝<lb/>
　服放此<lb/>
管人布幕于寢門外<lb/>
　注曰布幕以承幣<lb/>
　繼公謂管人其有司之掌勞辱之事者與寢門外正<lb/>
　朝也<lb/>
官陳幣皮北首西上加其奉于左皮上馬則北面奠幣<lb/>
于其前<lb/>
<pb n="4b"/>
　注曰奉所奉以致命者謂束帛也馬言則者此享主<lb/>
　用皮或時用馬馬入則在幕南皮馬皆乘<lb/>
　繼公謂陳皮不言幕上可知也北首變於執也西上<lb/>
　放設時之位也左皮尊故加幣於其上馬入則亦右<lb/>
　牽之北面猶北首也前謂左馬之前幕之上也此皮<lb/>
　若馬之位其享主君者在西享夫人者在東<lb/>
使者北面衆介立于其左東上<lb/>
　注曰既受行同位也<lb/>
<pb n="5a"/>
　繼公謂北面蓋在雉門内之右宜鄉君也<lb/>
卿大夫在幕東西面北上<lb/>
　注曰大夫西面辟使者<lb/>
　䟽曰此謂處者大夫當北面今與卿同西面是辟使<lb/>
　者<lb/>
　繼公謂幕東南北節也<lb/>
宰入告具于君<lb/>
　注曰入入路門<lb/>
<pb n="5b"/>
　繼公謂是時君亦立於阼階東南南鄉宰北面告之<lb/>
　具謂所陳者已具<lb/>
君朝服出門左南鄉<hi>鄉許亮反</hi>
　出門左出路門而少東辟天子之朝位也天子日視<lb/>
　朝當宁而立<lb/>
史讀書展幣<lb/>
　書謂書享幣之數於方者也展謂詳視之下云拭圭<lb/>
　遂執展之足以明之矣史蓋幕西東面讀書有司北<lb/>
<pb n="6a"/>
　面展之<lb/>
宰執書告備具于君授使者使者受書授上介<lb/>
　注曰展幣畢史以書授宰宰既告備以授使者其受<lb/>
　授皆北面<lb/>
　繼公案注云宰既告備則經文似本無具字蓋傳寫<lb/>
　者誤衍之也<lb/>
公揖入<lb/>
　注曰揖禮羣臣<lb/>
<pb n="6b"/>
官載其幣舎于朝<lb/>
　注曰待旦行也<lb/>
　繼公謂載謂載之於車幣亦兼皮言也古者載幣之<lb/>
　車以人推之春秋傳曰用幣必百兩百兩必千人<lb/>
上介視載者所受書以行<lb/>
　注曰監其安處之畢乃出<lb/>
　繼公謂所受書謂上介所受於使者者也别言以行<lb/>
　見其不與幣同處<lb/>
<pb n="7a"/>
　　　　右夕幣<lb/>
厥明賔朝服釋幣于禰<lb/>
　注曰告為君使也天子諸侯將出告羣庿大夫告禰<lb/>
　而已<lb/>
　繼公謂或言賔或言使者互見也卿大夫之服以朝<lb/>
　服為正故入庿亦用之釋舎置也將出而釋幣于禰<lb/>
　象生時出必告也大夫三廟惟告禰者逺辟天子諸<lb/>
　侯也<lb/>
<pb n="7b"/>
有司筵几于室中祝先入主人從入主人在右再拜祝<lb/>
告又再拜<lb/>
　注曰更云主人者庿中之稱也<lb/>
　繼公謂筵几蓋亦蒲筵漆几也室中室中之奥也筵<lb/>
　亦東面而右几祝升自右階先入主人升自阼階從<lb/>
　之在右在祝右也祝在左者以親釋辭於鬼神宜變<lb/>
　於他時詔辭之位也少儀曰詔辭自右主人拜不稽<lb/>
　首變於祭祝不拜辟君禮<lb/>
<pb n="8a"/>
釋幣制𤣥纁束奠于几下出<lb/>
　注曰祝釋之也丈八尺曰制二制合之束十制五合<lb/>
　𤣥纁之率𤣥居三纁居二朝貢禮云純四只制丈八<lb/>
　尺<lb/>
　䟽曰純謂幅之廣狹制謂舒之長短<lb/>
　繼公謂既告乃釋幣亦辟君禮奠於几下亦縮之出<lb/>
　亦祝先而主人從　案注云𤣥居三纁居二蓋據魯<lb/>
　人之贈幣言也以此幣用於神者故意其亦然魯人<lb/>
<pb n="8b"/>
　之贈見雜記又案注引朝貢禮云純四只者不可曉<lb/>
　姑闕之<lb/>
主人立于户東祝立于牖西<lb/>
　注曰少頃之閒示有俟於神<lb/>
　繼公謂先言主人立以其位近於户也其立東西相<lb/>
　鄉<lb/>
又入取幣降卷幣實于笲埋于西階東<hi>卷九轉反笲音煩</hi>
　注曰埋幣必盛以器若藏之然<lb/>
<pb n="9a"/>
　繼公謂又入者祝及主人也祝旣取幣乃與主人俱<lb/>
　出幣必埋之者神物不欲令人褻之笲說見昬禮<lb/>
又釋幣于行<lb/>
　注曰䘮禮有毁宗躐行出乎大門則行神之位在庿<lb/>
　門外西方為軷壇厚二寸廣五尺輪四尺不言埋幣<lb/>
　可知也今時春秋祭祀有行神古之遺禮乎<lb/>
　繼公謂將有事於道路故釋幣于行以告之亦告為<lb/>
　君使也此釋幣之儀與室中者異故不蒙如之也<lb/>
<pb n="9b"/>
遂受命<lb/>
　注曰賔須介來乃受命也<lb/>
　繼公謂受命謂帥介以受命於朝也言於此者明與<lb/>
　釋幣之事相接也<lb/>
上介釋幣亦如之<lb/>
　注曰如其於禰與行<lb/>
　　　　右釋幣<lb/>
上介及衆介俟于使者之門外<lb/>
<pb n="10a"/>
　注曰俟於門外東面北上<lb/>
使者載旜<hi>旜之然反</hi>
　注曰旜旌旗屬也載之者所以表識其事也周禮曰<lb/>
　通帛為旜又曰孤卿建旜<lb/>
　繼公謂此載旜為將受君命以行也使事於是乎始<lb/>
　故以其旗表之後或張旜亦皆為事故意與此類<lb/>
帥以受命于朝<lb/>
　受命于朝亦目下事之言也朝蓋指受命之處而言<lb/>
<pb n="10b"/>
　謂路門外也<lb/>
君朝服南鄉卿大夫西面北上君使卿進使者<hi>鄉許亮反</hi>
　此在朝固朝服矣必著之者嫌命聘使或當皮弁服<lb/>
　也南鄉亦在路門外之左也使卿進使者重其事也<lb/>
　使者此時蓋俟命於雉門外凡人臣非朝夕之時而<lb/>
　欲至公所者必俟命而後入<lb/>
使者入及衆介隨入北面東上君揖使者進之上介立<lb/>
于其左接聞命<lb/>
<pb n="11a"/>
　注曰進之者有命宜相近也接猶續也<lb/>
　繼公謂入入雉門而右也接聞命釋所以立于其左<lb/>
　之意其實此時君未發命也上介必接聞命者為使<lb/>
　者或有故則上介攝使事宜與聞之<lb/>
賈人西面坐啓櫝取圭垂繅不起而授宰<hi>賈音稼下並同櫝大木反繅音早</hi>
　注曰賈人在官知物賈者雜采曰繅所以薦玉重愼<lb/>
　也<lb/>
<pb n="11b"/>
　繼公謂櫝藏玉之器也西面坐啓之則是近於君而<lb/>
　或在其東矣繅以帛為之表𤣥裏纁所以藉玉而又<lb/>
　揜其上者也垂繅謂開之也開而不揜則其繅垂授<lb/>
　玉不起賤者宜自别也宰於其右亦坐受之<lb/>
宰執圭屈繅自公左授使者<lb/>
　注曰屈繅者斂之自公左賛幣之義<lb/>
　繼公謂屈繅以繅揜玉之上也揜之則其繅屈宰執<lb/>
　圭屈繅則公不視之也<lb/>
<pb n="12a"/>
使者受圭同面垂繅以受命<lb/>
　注曰同面者宰就使者北面並授之既授之而君出<lb/>
　命矣<lb/>
　繼公謂於使者受圭公乃命之明其執此以申信也<lb/>
既述命同面授上介<lb/>
　注曰述申言之也述君之言重失誤<lb/>
　繼公謂此授受皆同面别於聘時賔主之儀也其不<lb/>
　見者以此求之<lb/>
<pb n="12b"/>
上介受圭屈繅出授賈人衆介不從<lb/>
　注曰賈人將行者在門外北面<lb/>
　䟽曰上介授賈人訖則復入<lb/>
　繼公謂自賈人取圭至此凡三授受或垂繅或屈繅<lb/>
　蓋相變以為儀然亦莫不有義存焉也上介出授賈<lb/>
　人賈人以他櫝藏之<lb/>
受享束帛加璧受夫人之聘璋享𤣥纁束帛加琮皆如<lb/>
初<hi>琮才宗反</hi>
<pb n="13a"/>
　凡以玉帛之屬為禮其於敵以上者皆曰享束帛加<lb/>
　璧者束帛之上加以璧也加琮亦然此二束帛即曏<lb/>
　之所展而官載之者至是復取而合諸璧琮以見用<lb/>
　之之法也享束帛不言𤣥纁文省耳夫人之聘璋享<lb/>
　琮謂君復以二器聘享主國君之夫人也聘享主君<lb/>
　而并及其夫人所以見敬愛主君之至也記曰君以<lb/>
　社稷故在寡小君足以明之矣聘君用圭聘夫人用<lb/>
　璋享君用璧享夫人用琮尊卑之差也聘用圭璋以<lb/>
<pb n="13b"/>
　為信也享用璧琮以為禮也圭璋特達以其尊而幣<lb/>
　不足以稱之也璧琮有加以其降於圭璋可以用幣<lb/>
　又以將其厚意也聘享夫人之禮惟聘則有之諸侯<lb/>
　相朝無是禮也周官曰瑑圭璋璧琮以覜聘<lb/>
遂行舎于郊<lb/>
　為將有事於此也記曰問大夫之幣俟于郊<lb/>
斂旜<lb/>
　斂藏也斂旜者上事已也至是乃斂者行時未可以<lb/>
<pb n="14a"/>
　變因舎而後可為之<lb/>
　　　　右受命遂行<lb/>
若過邦至于竟使次介假道束帛將命于朝曰請帥奠<lb/>
幣<hi>竟音境下並同</hi>
　注曰至竟而假道諸侯以國為家不敢直徑也帥猶<lb/>
　道也請道已道路所當由<lb/>
　繼公謂次介士也假道禮輕故使次介將命猶致命<lb/>
　也此朝謂大門外將命别有辭請帥乃其後語耳奠<lb/>
<pb n="14b"/>
　幣者賤不敢授也<lb/>
下大夫取以入告出許遂受幣<lb/>
　君許乃可受之受幣蓋亦有辭文不具耳於其奠幣<lb/>
　未即受者不必其君意也<lb/>
餼之以其禮上賔大牢積唯芻禾介皆有餼<hi>大音泰下大牢並同積子賜反</hi>
　注曰以其禮者尊卑有常差也上賔有禾十車芻二<lb/>
　十車禾以秣馬<lb/>
<pb n="15a"/>
　李微之曰賔大牢則介不得用大牢積唯芻禾則無<lb/>
　米可見矣<lb/>
　繼公謂以牲之生者與人曰餼其禮者賔則大牢上<lb/>
　介則小牢羣介則特牲也米禾薪芻皆謂之積積唯<lb/>
　芻禾是無薪與米也上賔有積上介以下未必有之<lb/>
　此餼積唯若是所以降於主國之禮賔也然以此而<lb/>
　待過客亦不為不厚矣餼與積皆陳於門外其餼以<lb/>
　大牢者牽牛以致之少牢者牽羊以致之特牲則束<lb/>
<pb n="15b"/>
　之也亦執其紲以致之與　案注末恐有脫文<lb/>
士帥沒其竟<lb/>
　注曰没盡<lb/>
誓于其竟賔南面上介西面衆介北面東上史讀書司<lb/>
馬執策立于其後<lb/>
　注曰賔南面専威信也史讀書以敕告士衆為其犯<lb/>
　禮暴掠也禮君行師從卿行旅從司馬主軍法者執<lb/>
　䇿示罰<lb/>
<pb n="16a"/>
　繼公謂春秋傳昭六年楚公子棄疾聘晉過鄭禁芻<lb/>
　牧採樵不入田不樵樹不采蓻不抽屋不強匄誓曰<lb/>
　有犯命者君子廢小人降此所誓者其類之乎書謂<lb/>
　誓辭史讀書不言東面亦可知也此當在次介假道<lb/>
　而復命之時言於此者終上事而後及之耳<lb/>
　　　　右假道<lb/>
未入竟壹肄<hi>肄以二反</hi>
　注曰肄習也習聘之威儀重失誤<lb/>
<pb n="16b"/>
　繼公謂竟謂所聘之國竟也<lb/>
為壝壇畫階帷其北無宫<hi>壝維癸反壇音檀畫音獲</hi>
　築壇而卑曰壝壇為壝壇象堂也壇卑故畫地為階<lb/>
　必畫階者習升降之儀也帷其北象房室以為堂深<lb/>
　之節無宫謂不為外垣亦不以他物象之也天子之<lb/>
　禮有車宫壇壝宫帷宫諸侯未聞<lb/>
朝服無主無執也<lb/>
　必言朝服者嫌肄聘儀則當如聘服也下展玉言朝<lb/>
<pb n="17a"/>
　服意亦類此固無主矣乃言之者嫌習禮則或當以<lb/>
　人象之也無執不執玉帛也無主則無授受之儀故<lb/>
　不必執之且不敢䙝也徒習其威儀而已凡道路常<lb/>
　服卿大夫則朝服士以下則𤣥端與<lb/>
介皆與北面西上<hi>與音預</hi>
　注曰入門左之位也<lb/>
　繼公謂言皆與者肄時介無事嫌不必與也<lb/>
習享士執庭實<lb/>
<pb n="17b"/>
　士乃有司之主執庭實者也庭實亦無授受之事乃<lb/>
　執之者當别於玉帛也實如内實之實此庭實謂皮<lb/>
　若馬也對堂上之幣而言故謂之庭實<lb/>
習夫人之聘享亦如之習公事不習私事<lb/>
　注曰公事致命者也<lb/>
　䟽曰私事者謂私覿私面<lb/>
　繼公謂公事聘享與問大夫者也<lb/>
　　　　右習儀<lb/>
<pb n="18a"/>
及竟張旜誓<lb/>
　注曰張旜明事在此國也張旜謂使人維之<lb/>
　繼公謂張旜者將與主國接如下文所云者是也過<lb/>
　邦假道不張旜者使事不在彼國也或云張或云載<lb/>
　互文耳誓之儀亦如初<lb/>
乃謁關人<lb/>
　注曰謁告也古者竟上為關以譏異服識異言<lb/>
關人問從者幾人<hi>從才用反下凡從者皆同幾居豈反</hi>
<pb n="18b"/>
　欲知其人數者所以防奸人<lb/>
以介對<lb/>
　注曰聘禮上公之使者七介侯伯之使者五介子男<lb/>
　之使者三介<lb/>
　繼公謂以介數對則人數亦在其中春秋傳曰卿行<lb/>
　旅從若侯伯之國也介者五人則知使者之為卿而<lb/>
　從者五百人矣<lb/>
　　　　右及竟<lb/>
<pb n="19a"/>
君使士請事遂以入竟<lb/>
　注曰遂以入因道之<lb/>
　繼公謂使者既謁關人因止於竟未敢輙入關人以<lb/>
　告于君於是君使士請事其辭蓋曰寡君使某請事<lb/>
　賔既對遂帥之入竟也<lb/>
　　　　右請事<lb/>
入竟斂旜<lb/>
　亦因舎而為之<lb/>
<pb n="19b"/>
乃展<lb/>
　玉幣各有主之者至是乃復展之周慎之至也斂旜<lb/>
　乃展者見非公事不張旜<lb/>
布幕賔朝服立于幕東西面介皆北面東上賈人北面<lb/>
坐拭圭<hi>拭音式</hi>
　注曰拭清也側幕而坐乃開櫝<lb/>
　繼公謂布幕亦管人也介之位蓋在賔西南賈人則<lb/>
　少進亦在賔之西南而在幕之東南也故下云上介<lb/>
<pb n="20a"/>
　北面視之退拭圭者就櫝拭之故下乃云執<lb/>
遂執展之上介北面視之退復位<lb/>
　注曰言退復位則視圭進違位<lb/>
退圭<lb/>
　退之者其展事畢也退則藏之於櫝與<lb/>
陳皮北首西上又拭璧展之會諸其幣加于左皮上上<lb/>
介視之退<lb/>
　會合也亦既拭璧乃執展之不言展幣者文略耳璧<lb/>
<pb n="20b"/>
　會諸幣上介乃視之貶於圭且欲并視幣也退退復<lb/>
　位也<lb/>
馬則幕南北面奠幣于其前<lb/>
　亦以璧會於幣乃奠之<lb/>
展夫人之聘享亦如之<lb/>
　展璋如圭展琮如璧無以異也<lb/>
賈人告于上介上介告于賔<lb/>
　告之以展聘享之玉幣已畢也旣告乃退璧琮與皮<lb/>
<pb n="21a"/>
　幣<lb/>
有司展羣幣以告<lb/>
　注曰羣幣私覿及大夫者有司載幣者自展自告<lb/>
　繼公謂有司自展旣則以告上介上介亦告于賔此<lb/>
　皮幣蓋不陳於幕辟君禮也羣幣且展之則享幣可<lb/>
　知矣　案注云及者即記所謂幣之所及者也<lb/>
及郊又展如初<lb/>
　注曰郊逺郊也周制天子畿内千里逺郊百里以此<lb/>
<pb n="21b"/>
　差之逺郊上公五十里侯伯三十里子男十里也近<lb/>
　郊各半之<lb/>
　繼公案注云周制天子畿内千里者以司馬職云方<lb/>
　千里曰國畿也云逺郊百里者以司馬法云王國百<lb/>
　里為郊也<lb/>
及館展幣於賈人之館如初<lb/>
　館舎也幣亦兼玉而言展之於賈人之館者展事將<lb/>
　終故禮殺而由便也自入竟至此凡三展者以聘事<lb/>
<pb n="22a"/>
　將至而愈愼且一與主國卿大夫為禮則不暇及之<lb/>
　矣此所以屢展而不厭其煩<lb/>
　　　　右展<lb/>
賔至于近郊張旜<lb/>
　亦為有下事也此後不見斂旜之節至館為之可知<lb/>
君使下大夫請行反君使卿朝服用束帛勞<hi>勞力報反下並同</hi>
　請行謂請之行蓋速之也勞亦謂勞其道路勞苦殷<lb/>
　勤之意也使卿亦以其爵也主君於朝君則親郊勞<lb/>
<pb n="22b"/>
　故此禮放之而以同班蓋行禮欲其稱也下凡使卿<lb/>
　者其義皆然士請事大夫請行亦皆朝服也特於此<lb/>
　見之耳<lb/>
上介出請入告賔禮辭迎于舎門之外再拜勞者不荅<lb/>
拜<lb/>
　賔禮辭者以其用幣也上介以賔辭告勞者復𫝊言<lb/>
　而入賔乃出迎若士請事大夫請行則上介出請入<lb/>
　告而賔即出拜于門外不迎之以入以其不受幣也<lb/>
<pb n="23a"/>
　上不言出請入告而於此言之者禮簡者其文或略<lb/>
　禮繁者其文必備經之例然爾<lb/>
賔揖先入受于舎門内<hi>舎音赦</hi>
　惟云舎門是舎但有一門耳此公館之異者也先入<lb/>
　門而右北面<lb/>
勞者奉幣入東面致命<lb/>
　入入門左致命致其君命也<lb/>
賔北面聽命還少退再拜稽首受幣勞者出<hi>還音旋</hi>
<pb n="23b"/>
　注曰少退象降拜<lb/>
　䟽曰歸饔餼大夫東面致命賔降階西再拜稽首是<lb/>
　此象之也又訝受法歸饔餼時堂上北面受幣此在<lb/>
　庭亦當北面訝受幣勞者南面可知也<lb/>
　繼公謂賔入門即北面至是乃言之者亦因事而見<lb/>
　之耳受幣蓋在庭中西下言歸饔餼之禮賔升堂北<lb/>
　面聽命受幣于堂中西此雖受幣於庭亦皆當放之<lb/>
授老幣出迎勞者<lb/>
<pb n="24a"/>
　勞者出俟於門外上介出請勞者告事畢上介入告<lb/>
　賔乃出迎之而告以欲儐之之辭老說見士昬禮<lb/>
勞者禮辭賔揖先入勞者從之乗皮設<hi>乗䋲證反下並同</hi>
　注曰設於門内也物四曰乗皮麋鹿皮也<lb/>
　䟽曰庭實當參分庭一在南設之今以儐勞者在庭<lb/>
　故設於門内也<lb/>
　繼公謂賔先入西面勞者從入東面乗皮設亦宜在<lb/>
　門内之西其於勞者之南與<lb/>
<pb n="24b"/>
賔用束錦儐勞者<hi>儐必刃反</hi>
　聘禮凡大夫士所用之幣皆以錦蓋不敢與尊者之<lb/>
　幣同因事而用幣於賔謂之儐所以見殷勤也<lb/>
勞者再拜稽首受<lb/>
　稽首者因賔曏者受幣之禮以相尊敬也後多類此<lb/>
　受幣蓋當門中南面賔北面授旣受則東面俟此受<lb/>
　郊勞儐使者皆於門内與周官異司儀職言諸公侯<lb/>
　伯子男之臣相為國客其於大夫郊勞之禮云登聽<lb/>
<pb n="25a"/>
　命下拜登受又云儐使者如初之儀是皆於堂也<lb/>
賔再拜稽首送幣<lb/>
　注曰受送拜皆北面象階上<lb/>
　繼公案注云受送拜者謂受者送者之拜也象階上<lb/>
　者謂放儐于堂之禮也<lb/>
勞者揖皮出乃退賔送再拜<lb/>
　注曰揖皮出揖執皮者而出示親受<lb/>
　繼公謂勞者已執幣不可以復執皮故揖執皮者欲<lb/>
<pb n="25b"/>
　其為已執之以出也公食大夫禮曰賔北面揖執庭<lb/>
　實以出然則此亦北面揖之矣出則幣與皮各有受<lb/>
　之者不言者可知也<lb/>
夫人使下大夫勞<lb/>
　注曰使下大夫下君也<lb/>
　繼公謂夫人使勞之者以其亦奉命而聘享已也<lb/>
以二竹簋方𤣥被纁裏有蓋<hi>簋音軌</hi>
　注曰竹簋以竹為之狀如簋而方如今寒具筥筥者<lb/>
<pb n="26a"/>
　圜此方耳<lb/>
　繼公謂竹簋而方變於食器也古者盛黍稷之簋以<lb/>
　瓦為之後或用竹制亦不方是其異於此者也<lb/>
其實棗烝栗擇兼執之以進<lb/>
　烝孰之也擇治之謂去其皮也兼執之者左手執棗<lb/>
　右手執栗與士虞禮曰主婦自取兩邊棗栗設于會<lb/>
　南棗在西北面設兩邊而棗在西亦足以見其所執<lb/>
　之左右矣<lb/>
<pb n="26b"/>
賔受棗大夫二手授栗<lb/>
　注曰授受不游手愼之也<lb/>
　䟽曰游手謂游暇一手<lb/>
　繼公謂賔受棗二手共受之旣則以右手受栗此亦<lb/>
　訝受<lb/>
賔之受如初禮<lb/>
　注曰如卿勞之儀<lb/>
儐之如初<lb/>
<pb n="27a"/>
　君使以束帛夫人使以棗栗勞賔賔儐之皆以束錦<lb/>
　乗皮者亦輕財重禮之意也<lb/>
　　　　右請行郊勞<lb/>
下大夫勞者遂以賔入<lb/>
　注曰出以束錦授從者因東面釋辭請道之以入<lb/>
　繼公謂入入國門也賔不拜送者辟諸侯於天子使<lb/>
　者之禮也<lb/>
至于朝主人曰不腆先君之祧旣拚以俟矣<hi>祧吐條反拚方問反</hi>
<pb n="27b"/>
　注曰賔至外門下大夫入告出釋此辭主人者公也<lb/>
　不言公而言主人主人接賔之辭<lb/>
　繼公謂守祧掌守先王先公之廟祧其遺衣服藏焉<lb/>
　又云其庿則有司脩除之其祧則守祧黝堊之然則<lb/>
　祧者庿堂以北之稱也拚灑掃也受聘於庿故其言<lb/>
　若此蓋緣賔意欲速達其君命也<lb/>
賔曰俟閒<hi>閒音閑</hi>
　閒暇也言此者謂已雖欲速達君命亦不可不俟主<lb/>
<pb n="28a"/>
　人之暇乃為之是亦緣主人意而言也大禮而倉卒<lb/>
　受之非人情<lb/>
　　　　右至朝<lb/>
大夫帥至于館卿致館<lb/>
　賔言俟閒然後致館亦尚辭讓也大夫即曏者以賔<lb/>
　入者也帥亦謂道賔賔至于館則入矣致如致爵之<lb/>
　致致館謂以君命致此館於賔也<lb/>
賔迎再拜卿致命賔再拜稽首卿退賔送再拜<lb/>
<pb n="28b"/>
　致命者致其君致館之命也致命於門外者以無幣<lb/>
　也致館不以幣而在門外亦與周官異司儀職言公<lb/>
　侯伯子男之臣相為國客致館如郊勞之儀是亦於<lb/>
　堂也<lb/>
　　　　右致館<lb/>
宰夫朝服設飧<hi>飧音孫</hi>
　宰夫士也以奉君命故亦朝服徒有食而無他饌謂<lb/>
　之飧傳曰盤飧寘璧是也徒食食亦曰飧玉藻曰不<lb/>
<pb n="29a"/>
　食肉而飧是也二者所指雖殊義則同耳此禮用大<lb/>
　牢其上有簠簋豆鉶之屬乃云飧者主人之謙辭所<lb/>
　以甚言其菲薄也故禮亦因以為名云<lb/>
飪一牢在西鼎九羞鼎三腥一牢在東鼎七<lb/>
　注曰庭中之饌也飪孰也鼎西九東七凡其鼎實與<lb/>
　其陳如陳饔餼羞鼎則陪鼎也以其實言之則曰羞<lb/>
　以其陳言之則曰陪<lb/>
　繼公謂牢大牢也大牢者牛羊豕各一也飪鼎九腥<lb/>
<pb n="29b"/>
　鼎七乃皆云牢者主於牛羊豕也飪在西腥在東以<lb/>
　西為尊也腥減二鼎亦明其輕於飪也此飧牢二不<lb/>
　視其饔餼之死牢者别於朝君之禮也<lb/>
堂上之饌八西夾六<lb/>
　注曰八六者豆數也凡饌以豆為本堂上八豆八簋<lb/>
　六鉶兩簠八壺西夾六豆六簋四鉶兩簠六壺其實<lb/>
　與其陳亦如饔餼<lb/>
門外米禾皆二十車<lb/>
<pb n="30a"/>
　注曰禾槀實并刈者也米陳門西禾陳門東<lb/>
　繼公謂皆二十車者大夫飧禮其米禾皆視其牢牢<lb/>
　十車朝君之飧禮則米禾共視其牢也凡飧皆無生<lb/>
　牢<lb/>
薪芻倍禾<lb/>
　注曰各四十車凡此之陳亦如饔餼<lb/>
上介飪一牢在西鼎七羞鼎三堂上之饌六門外米禾<lb/>
皆十車薪芻倍禾<lb/>
<pb n="30b"/>
　注曰鼎七無鮮魚鮮腊<lb/>
衆介皆少牢<hi>少詩照反下少牢同</hi>
　注曰亦飪在西鼎五<lb/>
　繼公謂少牢五鼎羊豕魚腊膚與饋食之鼎同也此<lb/>
　少牢故無堂上之饌<lb/>
　　　　右設飧<lb/>
厥明訝賔于館<hi>訝五嫁反</hi>
　注曰此訝下大夫也以君命迎賔謂之訝訝迎也亦<lb/>
<pb n="31a"/>
　皮弁<lb/>
賔皮弁聘至于朝賔入于次<lb/>
　注曰入于次者俟辦也次在大門外之西以帷為之<lb/>
　繼公謂皮弁者放其君相朝之服也朝聘必用皮弁<lb/>
　服者宜加於其朝服一等也侯國君臣日朝朝服視<lb/>
　朔乃皮弁服<lb/>
乃陳幣<lb/>
　注曰有司入于主國庿門外以布幕陳幣如展幣焉<lb/>
<pb n="31b"/>
　圭璋賈人執櫝而俟<lb/>
　繼公謂惟幣陳之圭璋璧琮皆在櫝也事至乃出焉<lb/>
　　　　右賔至朝<lb/>
卿為上擯大夫為承擯士為紹擯<lb/>
　承紹云者皆有為之先之辭周禮言天子之擯者其<lb/>
　於上公則五人於侯伯則四人於子男則三人皆以<lb/>
　朝者之爵為差也此但言上擯承擯紹擯而不言其<lb/>
　人數則是諸侯之擯者三人而已不以已爵及朝聘<lb/>
<pb n="32a"/>
　者之尊卑而異所以别於天子也此擯者雖有三人<lb/>
　惟上擯專相禮事乃必立承紹者所以别於諸臣之<lb/>
　禮也<lb/>
擯者出請事<lb/>
　擯者上擯也云請事則為上擯可知故不必質言之<lb/>
　而但云擯者也下文放此請事云出則擯者常近於<lb/>
　君所矣請事之辭蓋曰寡君使某請事是時賔即位<lb/>
　于西方東面介立于其東南北面西上擯者東方西<lb/>
<pb n="32b"/>
　面請事賔對擯者乃入告于公矣諸侯相朝則上擯<lb/>
　傳主君之命以請于上介上介以告于朝君又以朝<lb/>
　君之命告于上擯所謂交擯也聘賔臣也故親對而<lb/>
　不交擯云出請事而不云入告省文也後多類此<lb/>
公皮弁迎賔于大門内大夫納賔<lb/>
　注曰公不出大門降於待其君也公迎賔卿大夫以<lb/>
　下入庿門即位而俟之<lb/>
　繼公謂於此乃迎賔于大門内則是擯者出請事之<lb/>
<pb n="33a"/>
　時公猶未出中門也大門内者其在門右西面與此<lb/>
　大夫亦謂上擯也云納賔則為上擯可知故變言大<lb/>
　夫與卿為上擯之文互見以明卿亦謂之大夫也此<lb/>
　與上經言擯者之意略同皆錯綜其文以見義爾左<lb/>
　氏傳於列國大夫或見其名或見其字與諡蓋得此<lb/>
　法也納賔亦西面鄉之<hi>闕</hi>其辭曰寡君須矣吾子其<lb/>
　入也旣則道之以入於公之迎賔也諸擯皆從之上<lb/>
　擯出納賔而承擯紹擯則皆立于門東北面<lb/>
<pb n="33b"/>
賔入門左<lb/>
　注曰衆介隨入北面西上少退<lb/>
　繼公謂賔入門左而東面鄉公介亦立于其東南北<lb/>
　面西上上擯亦入門而右玉藻曰賔入不中門不履<lb/>
　閾又曰公事自闑西亦謂此時也<lb/>
公再拜賔辟不荅拜<hi>辟音避</hi>
　賔入門左而公乃拜之是西面拜迎於入門右之處<lb/>
　明矣公迎大夫乃再拜者尊國賔也相見禮主人於<lb/>
<pb n="34a"/>
　降等者不出迎一拜其辱<lb/>
公揖入每門每曲揖<lb/>
　諸侯三門庫雉路則庫門為大門左宗庿右社稷入<lb/>
　大門東行而至庿此每門指閤門與庿之中門而言<lb/>
　也諸侯有五庿大祖之庿最東髙祖而下之庿以次<lb/>
　而西庿各有大門有中門有庿門中門外西邊皆有<lb/>
　南北隔牆牆中央通閤門故入諸侯之庿必有每門<lb/>
　也每門揖者主人至每門則揖而先入也每曲揖者<lb/>
<pb n="34b"/>
　於曲處則揖而折行也天子之庿各有五門與其寢<lb/>
　同是諸侯亦有三門也康王受顧命於庿出庿見諸<lb/>
　侯乃云王出在應門之内則天子諸侯庿門之名數<lb/>
　可見矣天子五門臯庫雉應路路門寢門也其於庿<lb/>
　則曰庿門<lb/>
及庿門公揖入立于中庭<lb/>
　庿未詳其為何庿以差言之則受天子之聘宜於太<lb/>
　庿受諸侯之朝若聘其於髙祖而下者與公揖賔而<lb/>
<pb n="35a"/>
　入禮之也凡主人與賔揖而入門者有二義俱入則<lb/>
　為道之自入則為禮之公先入俟賔於内也擯者隨<lb/>
　公鴈行而入負東塾東上中庭東方南北之中入而<lb/>
　俟賔於此尊也若敵者則俟於門内公立蓋西面<lb/>
賔立接西塾<lb/>
　接西塾者在其南而東面也立於此俟時而執玉也<lb/>
　介立于其西南東面北上<lb/>
　　　　右迎賔<lb/>
<pb n="35b"/>
几筵既設擯者出請命<lb/>
　注曰几筵司宫於依前設之席西上周禮諸侯祭祀<lb/>
　席蒲筵繢純右彫几<lb/>
　繼公謂賔至庿門乃設几筵者君禮也請命者請致<lb/>
　其君命也　案注似脱加莞席紛純五字<lb/>
賈人東面坐啓櫝取圭垂繅不起而授上介<lb/>
　玉尊不與幣同陳故事至乃取之上介受圭於其左<lb/>
　亦東面<lb/>
<pb n="36a"/>
上介不襲執圭屈繅授賔<lb/>
　襲而執圭者惟賔與主人行禮者二人耳故上介不<lb/>
　襲而執之必言之者嫌聘時執玉者必襲也授賔東<lb/>
　面於其右<lb/>
賔襲執圭<lb/>
　襲謂襲上衣不見裼衣也聘以圭為尊吉服以襲為<lb/>
　異玉藻曰服之襲也充美也又曰禮不盛服不充襲<lb/>
　而執圭以行禮欲其稱也不言垂繅可知也<lb/>
<pb n="36b"/>
擯者入告出辭玉<lb/>
　注曰入告公以賔執圭<lb/>
　繼公謂辭之者以其禮太崇也此辭亦禮辭耳賔對<lb/>
　則擯者復以入告而出納賔也辭對之言則春秋傳<lb/>
　有焉見文公十二年<lb/>
納賔賔入門左<lb/>
　賔此時猶待納而後入以其臣也<lb/>
介皆入門左北面西上<lb/>
<pb n="37a"/>
　玉藻曰君入門介拂闑大夫中棖與闑之閒士介拂<lb/>
　棖言朝君之儀也此聘賔入自闑西則上介亦由棖<lb/>
　闑之閒士介亦拂棖矣司儀職曰及庿門惟君相入<lb/>
　亦與此異<lb/>
三揖<lb/>
　注曰君與賔也<lb/>
　繼公謂於賔入門左而揖參分庭一在南而揖又皆<lb/>
　行而至於參分庭一在北而揖是三揖也賔至西方<lb/>
<pb n="37b"/>
　之中庭公乃與之偕行<lb/>
至于階三讓<lb/>
　公必讓升者賔之也<lb/>
公升二等賔升西楹西東面<lb/>
　公升二等賔乃升臣也下云公左遷北鄉則此時公<lb/>
　升堂西鄉可知西楹西言其東西節也當在楹西少<lb/>
　北<lb/>
擯者退中庭<lb/>
<pb n="38a"/>
　注曰曏公所立處<lb/>
　繼公謂至是而退於中庭則是曏者從公而立於階<lb/>
　下矣凡公與賔為禮擯者皆賛之<lb/>
賔致命<lb/>
　注曰致其君命<lb/>
公左還北鄉擯者進公當楣再拜<hi>還音旋鄉許亮反下同</hi>
　注曰進阼階西當釋辭於賔相公拜也<lb/>
　繼公謂必退乃進者禮以變為敬公必待擯者進之<lb/>
<pb n="38b"/>
　然後拜尊者之禮尚多儀也下放此左還乃當楣則<lb/>
　公曏者亦當東楹少北矣以此見賔立之處必不正<lb/>
　在楹西也此拜為將受玉<lb/>
賔三退負序<lb/>
　與尊者授受於堂禮重故其儀如此公再拜之閒賔<lb/>
　凡三退見其頃刻不敢安也三退則負序而立矣此<lb/>
　拜雖非為己然猶不敢自安若是敬之至也<lb/>
公側襲受玉于中堂與東楹之閒<lb/>
<pb n="39a"/>
　注曰側猶獨也他日公有事必有贊為之者中堂南<lb/>
　北之中也<lb/>
　䟽曰大射云公卒射小臣正賛襲是賛為之<lb/>
　繼公謂側襲尊賔也襲不著其所是於拜處為之也<lb/>
　此受玉之儀公西面賔東面授也東楹之閒四分楹<lb/>
　閒一在東也凡堂上授受贄幣之禮敵者則在兩楹<lb/>
　之閒主人尊則於東賔尊則於西又皆以逺近為差<lb/>
　此聘君於主君其尊同聘君之命宜降於主君一等<lb/>
<pb n="39b"/>
　故使者就主君於東楹之閒而授玉也中堂者其凡<lb/>
　授受贄幣者南北之節與<lb/>
擯者退負東塾而立<lb/>
　注曰反其位無事<lb/>
　繼公謂負東塾則其位在士之東矣<lb/>
賔降介逆出賔出<lb/>
　注曰逆出由便<lb/>
公側授宰玉<lb/>
<pb n="40a"/>
　注曰授於序端<lb/>
　繼公謂授玉於上公尊也下放此公受玉時亦垂繅<lb/>
　宰既受之則屈繅矣<lb/>
裼降立<hi>裼先歷反</hi>
　注曰裼者免上衣見裼衣玉藻曰裘之裼也見美也<lb/>
　又曰麛裘青豻褎絞衣以裼之論語曰素衣麛裘皮<lb/>
　弁時或素衣其裘同可知也裘者為温表之為其褻<lb/>
　也寒暑之服冬則裘夏則葛降立亦於中庭<lb/>
<pb n="40b"/>
　䟽曰凡服四時不同假令冬有裘襯身單衫又有襦<lb/>
　襦上有裘裘上有裼衣裼衣上又有上服皮弁祭服<lb/>
　之等若夏則有絺綌絺綌上有中衣中衣上復有上<lb/>
　服也<lb/>
　繼公謂裼者偏免上衣而見裼衣也此裼亦左為之<lb/>
　與朝祭之衣以裼為常故當盛禮則襲以為敬而盛<lb/>
　禮畢則裼而復其常也凡裼衣不必與上衣同色<lb/>
　　　　右聘<lb/>
<pb n="41a"/>
擯者出請賔裼奉束帛加璧享擯者入告出許<lb/>
　請即所謂請命也璧降於圭故裼而奉之以行禮即<lb/>
　許之也旣受其大則不必辭其細也賔出則裼矣言<lb/>
　於此者亦因事見之許許其入也其辭蓋如納賔<lb/>
庭實皮則攝之毛在内内攝之入設也<hi>攝並之涉反下同</hi>
　注曰皮虎豹之皮内攝之者兩手相鄉也入設亦參<lb/>
　分庭一在南言則者或以馬也凡君於臣臣於君麋<lb/>
　鹿皮可也<lb/>
<pb n="41b"/>
　繼公謂入設亦設於西方而西上攝説見士昏禮<lb/>
賔入門左揖讓如初<lb/>
　此時介亦入門左<lb/>
升致命張皮<lb/>
　注曰張者釋外足見文也<lb/>
公再拜受幣<lb/>
　其儀亦如初惟不襲耳幣亦兼玉而言下放此<lb/>
士受皮者自後右客<lb/>
<pb n="42a"/>
　注曰從東方來由客後西居其左受皮也<lb/>
　繼公謂受者自後右客則客旣授亦自後而出皆與<lb/>
　受馬之儀相變也<lb/>
賔出當之坐攝之<lb/>
　注曰象受于賔<lb/>
　繼公謂賔降而當皮之西士乃坐攝之<lb/>
公側授宰幣皮如入右首而東<lb/>
　右當作左字之誤也士昬禮皮左首此亦宜然入時<lb/>
<pb n="42b"/>
　不言左首故於此因見之東適東壁也亦逆退此庭<lb/>
　實之儀當與昬禮參考<lb/>
　　　　右享<lb/>
聘于夫人用璋享用琮如初禮<lb/>
　注曰如公立于中庭以下<lb/>
　繼公謂聘享皆致聘君之命也夫人不可以親受君<lb/>
　代受之其受之之禮則皆與已之所受者同以夫妻<lb/>
　一體也不言束帛加琮省文耳<lb/>
<pb n="43a"/>
　　　　右聘享于夫人<lb/>
若有言則以束帛如享禮<lb/>
　注曰有言有所告請若有所問也記曰有故則束帛<lb/>
　加書以將命是也無庭實<lb/>
　繼公謂若有言因聘以達之故卒聘而後行此禮也<lb/>
　此如秦伯使西乞術來聘且言將伐晉之類<lb/>
　　　　右因聘有言<lb/>
擯者出請事賔告事畢<lb/>
<pb n="43b"/>
　注曰公事畢<lb/>
　繼公謂上云請命此云請事者以其將命之禮已畢<lb/>
　故也<lb/>
賔奉束錦以請覿<hi>覿音狄</hi>
　覿卑見尊之稱也公事已畢欲伸其私敬也奉君命<lb/>
　而使則其覿禮宜與他時見于國君者不同故不用<lb/>
　其贄而用幣與庭實也<lb/>
擯者入告出辭<lb/>
<pb n="44a"/>
　辭欲其後之也賔旣將公事主人宜先盡其待賔之<lb/>
　禮賔乃可行其私事也不辭其覿者已受其君禮則<lb/>
　不必辭其臣禮也<lb/>
請禮賔賔禮辭聽命擯者入告<lb/>
　注曰告賔許也<lb/>
　繼公謂請禮之禮當作醴字之誤也是禮主於醴故<lb/>
　雖用幣猶以醴名之此請醴之辭蓋曰子以君命辱<lb/>
　於敝邑寡君有不腆先君之禮請醴從者賔曰使臣<lb/>
<pb n="44b"/>
　旣得將命矣敢辭曰寡君固曰不腆敢固以請曰某<lb/>
　辭不得命敢不敬從<lb/>
宰夫徹几改筵<hi>徹直列反</hi>
　徹几筵入于房而改設賔席也賔席東上公食大夫<lb/>
　記曰蒲筵常緇布純加莞席尋𤣥帛純皆卷自末宰<lb/>
　夫筵出自東房<lb/>
公出迎賔以入揖讓如初<lb/>
　注曰公出迎者已之禮更端也<lb/>
<pb n="45a"/>
　繼公謂出出庿門也公於門内之揖不盡與曏者同<lb/>
　處乃云如初者見其亦三揖耳<lb/>
公升側受几于序端<lb/>
　公升亦如初也公與賔升皆北面當楣而立不拜至<lb/>
　醴賔之禮當拜至此不者其辟朝君之儐禮歟周官<lb/>
　司儀言諸侯相朝之禮云登再拜下云儐亦如之則<lb/>
　其儐禮拜至可見矣<lb/>
宰夫内拂几三奉兩端以進<lb/>
<pb n="45b"/>
　注曰漆几也内拂几不欲塵坋尊者以進自東箱來<lb/>
　授君<lb/>
　繼公謂内拂几以袂内鄉而拂之也先言拂乃言奉<lb/>
　是拂時几猶在地也未至公所而内拂几敬也奉兩<lb/>
　端謂横執之凡執几皆横執之惟設時乃縮也宰夫<lb/>
　横執几而奉兩端别於賔主也賔主授受則各執一<lb/>
　廉進進于序端南面以授公<lb/>
公東南鄉外拂几三卒振袂中攝之進西鄉<hi>攝如字鄉並許亮反</hi>
<pb n="46a"/>
　注曰攝持也<lb/>
　繼公謂宰夫旣拂几公又親重拂之敬也卒謂旣拂<lb/>
　也振袂去塵也中攝之謂二手於几之中央攝之也<lb/>
　授几而中攝之亦君禮異也進西鄉于筵前賔是時<lb/>
　猶在西階上北面<lb/>
擯者告<lb/>
　注曰告賔以公授几<lb/>
賔進訝受几于筵前東面俟<lb/>
<pb n="46b"/>
　俟公拜宜鄉之下放此<lb/>
公壹拜送賔以几辟<hi>辟音避</hi>
　壹拜者送几之常禮必著之者以賔荅再拜稽首嫌<lb/>
　此拜為再拜也公及賔拜或不言北面者可知也<lb/>
北面設几不降階上荅再拜稽首<lb/>
　公壹拜而賔荅再拜稽首者公尊也乃先拜而送几<lb/>
　故賔當以此荅之不降者辟盛禮也此醴賔之禮以<lb/>
　用幣之時為盛<lb/>
<pb n="47a"/>
宰夫實觶以醴加柶于觶面枋<lb/>
　宰夫酌醴面枋而並授賛者授觶之正禮也說又見<lb/>
　士冠禮<lb/>
公側受醴<lb/>
　受醴不言序端者如受几可知公旣受醴亦進筵前<lb/>
　西北面<lb/>
賔不降壹拜進筵前受醴復位公拜送醴<lb/>
　壹拜亦受醴之通禮必著之者嫌賔拜當再拜稽首<lb/>
<pb n="47b"/>
　也賔於公乃不降而壹拜亦辟受幣之儀也授几授<lb/>
　醴其禮均而賔之拜不同者彼荅公拜此則先拜不<lb/>
　無輕重也位西階上北面位<lb/>
宰夫薦邊豆脯醢賔升筵擯者退負東塾<lb/>
　必言籩豆者經蓋見一脯一醢之器也擯者退負東<lb/>
　塾者是時賔方有祭薦祭醢啐醴之儀其事稍久故<lb/>
　於此俟之擯者至此方退則是送几授醴之類皆擯<lb/>
　者告之矣經不盡見之也凡擯者之退近則中庭逺<lb/>
<pb n="48a"/>
　則負塾皆視後事之久速以為節<lb/>
賔祭脯醢以柶祭醴三庭實設<lb/>
　注曰庭實乘馬<lb/>
　繼公謂賔祭醴而庭實設以為節也下公用束帛及<lb/>
　擯者進之節皆放此庭實亦設于西方西上<lb/>
降筵北面以柶兼諸觶尚擸坐啐醴<hi>擸音葉</hi>
　注曰降筵就階上<lb/>
　繼公謂以柶兼諸觶以右手執柶并執觶也尚擸以<lb/>
<pb n="48b"/>
　擸鄉上也必以柶兼諸觶者欲便於啐醴也必尚擸<lb/>
　者欲便於建也北面於階上乃兼之則是先時亦加<lb/>
　柶於觶矣<lb/>
公用束帛<lb/>
　注曰亦受之于序端<lb/>
　繼公謂醴賔而用束帛庭實所以将厚意亦如儐禮<lb/>
　也<lb/>
建柶北面奠于薦東<lb/>
<pb n="49a"/>
　上言兼柶尚擸則此建柶亦尚擸明矣故不言扱奠<lb/>
　奠觶也<lb/>
擯者進相幣<hi>相息亮反</hi>
　注曰為君釋辭於賔<lb/>
　繼公謂相幣賛其授受之禮<lb/>
賔降辭幣<lb/>
　辭者謂旣受賜矣不可以又辱盛禮<lb/>
公降一等辭<lb/>
<pb n="49b"/>
　辭者止其降且不許其辭<lb/>
栗階升聽命<lb/>
　注曰升聽命釋許辭<lb/>
降拜<lb/>
　拜為將受幣<lb/>
公辭<lb/>
　公先已降一等故於此不降<lb/>
升再拜稽首受幣當東楹北面退東面俟<lb/>
<pb n="50a"/>
　當東楹當其北也其南北亦中堂受幣當東楹其視<lb/>
　為君將幣者又過東矣俟俟送幣<lb/>
公壹拜賔降也公再拜<lb/>
　公壹拜而賔即降不敢安受尊者之拜因辟之而遂<lb/>
　降也賔已降而公猶再拜者送幣之禮當然宜終之<lb/>
　也此皆所以相尊敬也<lb/>
賔執左馬以出<lb/>
　注曰牽馬者并左右靮授之餘三馬主人牽者從出<lb/>
<pb n="50b"/>
　也<lb/>
　繼公謂左馬者上也故賔親執之然則主人之庭實<lb/>
　亦設於西方而西上也主人庭實之位乃如賔者因<lb/>
　賔禮也左執幣乃北面右執馬右還而出凡賔受主<lb/>
　人禮其於庭實可以執則執之與主人之受禮異也<lb/>
　賔出而公降立<lb/>
上介受賔幣從者訝受馬<lb/>
　從者蓋賔之私臣也受馬云訝則幣並受矣並受幣<lb/>
<pb n="51a"/>
　訝受馬皆變於賔主授受之禮也四馬皆訝受者賔<lb/>
　旣執左馬則餘馬已悉為賔物公之士代之牽出耳<lb/>
　故從者與受之於賔同<lb/>
　　　　右醴賔<lb/>
賔覿奉束錦緫乗馬二人賛入門右北面奠幣再拜稽<lb/>
首<lb/>
　注曰覿用束錦辟享幣也賛者居馬閒扣馬也<lb/>
　䟽曰二人賛者各居兩馬閒各用左右手扣一匹也<lb/>
<pb n="51b"/>
　北面奠幣衆授時亦北面也<lb/>
　繼公謂此亦擯者出請入告而出許不言者可知也<lb/>
　緫謂以物合乗馬之入轡而束之也二人自牽之乃<lb/>
　云賛者言代賔為之所以見庭實後入之意也入門<lb/>
　自闑東入也玉藻曰私事自闑東謂此爾下介禮同<lb/>
　不以客禮見故庭實在後且奠幣於入門右之位而<lb/>
　不敢授也賔再拜稽首而公不荅拜者不受此禮也<lb/>
擯者辭<lb/>
<pb n="52a"/>
　辭其用卑者之禮<lb/>
賔出<lb/>
　以覿事畢而不受其辭也<lb/>
擯者坐取幣出有司二人牽馬以從出門西面于東塾<lb/>
南<lb/>
　注曰賛者有司受馬乃出凡取幣于庭北面<lb/>
　繼公謂有司牽馬亦二人者不可多於賔之賛也西<lb/>
　面于東塾南鄉賔也然則賔之外位常接西塾矣牽<lb/>
<pb n="52b"/>
　馬者蓋在擯者之南少退<lb/>
擯者請受<lb/>
　受謂公欲親受其辭蓋曰寡君使某請受<lb/>
賔禮辭聽命<lb/>
　注曰賔受其幣賛者受馬<lb/>
牽馬右之入設<lb/>
　注曰庭實先設客禮也右之欲人居馬左任右手便<lb/>
　也於是牽馬者四人事得伸也曲禮曰效馬效羊者<lb/>
<pb n="53a"/>
　右牽之<lb/>
　繼公謂云右之明牽者四人也二人受於有司而後<lb/>
　四人牽之用四人則左先隨入而設於西方<lb/>
賔奉幣入門左介皆入門左西上<lb/>
　注曰以客禮入可從介<lb/>
　繼公謂此以客禮入則當自闑西玉藻所云私事自<lb/>
　闑東者但據始覿而言也上介禮放此<lb/>
公揖讓如初升公北面再拜<lb/>
<pb n="53b"/>
　公升即當楣北面賔升西楹西東面公乃再拜公升<lb/>
　不西面者以賔不稱覿也不稱覿降等者之禮也亦<lb/>
　以其曏已奠幣拜於入門右之位故爾<lb/>
賔三退反還負序<hi>還音旋</hi>
　注曰反還者不敢與授圭同<lb/>
　繼公謂反還者反西面而復東鄉也三退而反還愈<lb/>
　不敢安矣聘時執玉故不敢反還<lb/>
振幣進授當東楹北面<lb/>
<pb n="54a"/>
　此已禮也故振幣去塵乃授君以示敬<lb/>
士授馬者自前還牽者後適其右受<hi>還音患</hi>
　注曰適牽者之右而受之也<lb/>
　䟽曰馬生物恐驚之故由前是變於受皮<lb/>
　繼公謂自前而適其右受皆變於受皮且便其已授<lb/>
　則自前而去也<lb/>
牽馬者自前西乃出<lb/>
　自前西者稍進而前乃西行又南行而出也已授而<lb/>
<pb n="54b"/>
　出必自前者其放受者自前而來之儀乎<lb/>
賔降階東拜送君辭<lb/>
　拜於西階東别於已君也凡臣於異國之君其拜下<lb/>
　者皆不當階拜於階下者已臣也拜君命亦然<lb/>
拜也君降一等辭<lb/>
　注曰君辭之而賔猶拜也<lb/>
　繼公謂辭者止其又拜<lb/>
擯者曰寡君從于雖將拜起也<lb/>
<pb n="55a"/>
　君降一等辭而賔又將拜故擯者云然從謂從賔而<lb/>
　降也公降一等耳乃曰從者君為臣降一等與敵者<lb/>
　没階之禮同也此禮擯辭多矣未有著之者是時賔<lb/>
　主相接歡敬兩盡故特見之食禮亦然<lb/>
栗階升公西鄉賔階上再拜稽首<hi>鄉許亮反</hi>
　公西鄉即俟拜之位也賔升即拜又不言成拜則是<lb/>
　曏者賔亦以擯者辭之之故而不終其拜於下也<lb/>
公少退<lb/>
<pb n="55b"/>
　注曰為敬<lb/>
　繼公謂君尊乃少退辟之者荅其反還之意也<lb/>
賔降出公側授宰幣馬出<lb/>
　馬出而皮之亦相變於賔之降也介亦逆出<lb/>
公降立<lb/>
　　　　右賔私覿<lb/>
擯者出請上介奉束錦士介四人皆奉玉錦束請覿<lb/>
　注曰玉錦後言束辭之便也<lb/>
<pb n="56a"/>
　繼公謂玉錦錦之文纎縟而白者也士介之錦反文<lb/>
　於賔與上介者以無庭實故也玉錦後言束亦𤣥纁<lb/>
　束之類<lb/>
擯者入告出許上介奉幣儷皮二人賛<hi>儷音麗</hi>
　注曰上介用皮變於賔也<lb/>
　繼公謂每人執一皮而云賛意與上同賔卿也私覿<lb/>
　之庭實用乗馬上介大夫也用儷皮士介不用庭實<lb/>
　此固禮之差等然亦因其禄之厚薄而為之品節焉<lb/>
<pb n="56b"/>
　禮意人情並行無閒於此見之矣<lb/>
皆入門右東上奠幣皆再拜稽首<lb/>
　注曰皆者皆衆介也<lb/>
　繼公謂皆者皆上介及衆介也其行之序則上介先<lb/>
　賛皮者並而從之衆介又次之其立之序則上介在<lb/>
　東衆介次而西賛皮者北面立于上介之後此位雖<lb/>
　東上而皮則亦左首也於介之奠幣也賛皮者奠皮<lb/>
　而先出上介士介尊卑異乃同覿者尊君不敢自分<lb/>
<pb n="57a"/>
　别且辟賔禮也上介若特入則正與賔初覿之禮同<lb/>
擯者辭介逆出<lb/>
　其意皆與賔禮同<lb/>
擯者執上幣士執衆幣有司二人舉皮從其幣出請受<lb/>
　其幣上介之幣也二人舉皮亦並行而出出請受者<lb/>
　言其出為請受也<lb/>
委皮南面<lb/>
　注曰委皮當門<lb/>
<pb n="57b"/>
　繼公謂執皮者從上擯出門不俟上擯之釋辭即委<lb/>
　皮而退執衆幣者於是由皮東而進委皮不於東塾<lb/>
　南辟執衆幣者且變於馬也<lb/>
執幣者西面北上擯者請受<lb/>
　注曰請于上介也<lb/>
　繼公謂不言東塾南可知也<lb/>
介禮辭聽命皆進訝受其幣<lb/>
　聽請受之命者上介也而士介亦皆訝受其幣者此<lb/>
<pb n="58a"/>
　時統於尊者而不敢異之也介旣受幣賛者乃南面<lb/>
　取皮<lb/>
上介奉幣皮先入門左奠皮<lb/>
　注曰皮先者介隨執皮者而入也入門左介至揖位<lb/>
　而立<lb/>
　繼公謂皮先執皮者先上介而入也是時儷皮隨入<lb/>
　而左先也奠皮而不敢授示逺下於賔介奉幣而皮<lb/>
　入介入門左而奠皮節也奠皮之處亦參分庭一在<lb/>
<pb n="58b"/>
　南<lb/>
公再拜<lb/>
　注曰拜於中庭也<lb/>
　繼公謂公拜蓋西面也下放此<lb/>
介振幣自皮西進北面授幣退復位再拜稽首送幣<lb/>
　進者北行將至中庭與公稍相當乃東行及公左而北<lb/>
　面公還南面受幣也此發於入門左之位而云自皮<lb/>
　西進則是凡庭實皆設于西方參分庭一在南明矣<lb/>
<pb n="59a"/>
　介退公復西鄉介拜亦北面不受於堂者公尊則介<lb/>
　禮宜逺别於賔也<lb/>
介出宰自公左受幣<lb/>
　公不離位宰就而受之殺於賔禮也云自公左則受<lb/>
　之於公可知文主於受者故不言側<lb/>
有司二人坐舉皮以東<lb/>
　有司至是乃舉皮亦異於受皮之節也<lb/>
擯者又納士介<lb/>
<pb n="59b"/>
　納之之辭亦與納賔同<lb/>
士介入門右奠幣再拜稽首<lb/>
　注曰終不敢以客禮見<lb/>
　繼公謂終不敢以客禮見者以曏者惟上介聽命故<lb/>
　也此與初禮同乃復為之者以既受幣復入則禮更<lb/>
　端也<lb/>
擯者辭介逆出擯者執上幣以出禮請受賔固辭<lb/>
　注曰禮請受者一請受而聽之也<lb/>
<pb n="60a"/>
　繼公謂公於士介亦辭之者以其非已臣也奠幣者<lb/>
　四人擯者惟執其上幣以出又但禮請受而已皆殺<lb/>
　於上介也請者西面請於士介固辭者決不從命之<lb/>
　稱也以其決不從命故士介賤則不敢辭而賔為辭<lb/>
　之一辭而得遂亦可謂之固記放此<lb/>
公荅再拜擯者出立于門中以相拜<hi>相息亮反</hi>
　注曰擯者以賔辭入告還立門中閾外公乃遥荅拜<lb/>
　也相者賛告之<lb/>
<pb n="60b"/>
　繼公謂公曏欲親受幣故不受其奠幣之拜士介終<lb/>
　不敢授公乃荅之公是時拜於東方之中庭而介位<lb/>
　在門外之西則擯者相拜宜西北面也司儀云凡行<lb/>
　人之儀不朝不夕不正其主面亦不背客謂此類也<lb/>
士介皆辟<lb/>
　注曰辟於其東面位<lb/>
　繼公謂必著此者嫌旅拜之於内則在外者不必辟<lb/>
　也辟者所以為敬且明其拜之主於已也<lb/>
<pb n="61a"/>
士三人東上坐取幣立<lb/>
　注曰俟擯者執上幣來也<lb/>
擯者進<lb/>
　注曰就公所也<lb/>
　繼公謂進至中庭以上幣示公<lb/>
宰夫受幣于中庭以東<lb/>
　受幣受上幣於擯者<lb/>
執幣者序從之<lb/>
<pb n="61b"/>
　士三人從宰夫也<lb/>
　　　　右介私覿<lb/>
擯者出請賔告事畢<lb/>
　賔旣告事畢衆介亦逆出而賔從之也<lb/>
擯者入告公出送賔<lb/>
　公出三擯亦序從之<lb/>
及大門内公問君賔對公再拜公問大夫賔對<lb/>
　注曰賔至始入門之位衆介亦在其右少退西上時<lb/>
<pb n="62a"/>
　承擯紹擯亦於門東北面東上上擯徃來傳君命問<lb/>
　君曰君不恙乎對曰使臣之來寡君命臣于庭拜拜<lb/>
　其無恙公拜賔亦辟問大夫曰二三子不恙乎對曰<lb/>
　寡君命使臣于庭二三子皆在<lb/>
　繼公謂曏者行禮之時各有其節不可亂之故問勞<lb/>
　之事至是乃爲之也及大門内則賔東面公西面而<lb/>
　問之周禮云客再拜對與此微異是時上擯往來傳<lb/>
　命承擯紹擯亦負東塾<lb/>
<pb n="62b"/>
公勞賔賔再拜稽首公荅拜公勞介介皆再拜稽首公<lb/>
荅拜<hi>勞力報反下並同</hi>
　注曰勞賔曰道路悠逺客甚勞勞介則曰二三子甚<lb/>
　勞<lb/>
賔出公再拜送賔不顧<lb/>
　不顧公之拜而去亦辟之義凡主人拜送賔賔皆不<lb/>
　顧經不盡見之也於此見之者明於尊者之禮如此<lb/>
　則其餘可知<lb/>
<pb n="63a"/>
賔請有事于大夫公禮辭許<lb/>
　注曰請問卿也上擯送賔出賔東面而請之擯者反<lb/>
　命告之<lb/>
　繼公謂有事謂問之也此蓋據賔所請之辭而言故<lb/>
　不曰問也大夫者卿也下大夫嘗使至者亦存焉將<lb/>
　問大夫乃先請之於其君者明其以君故而問之也<lb/>
　不於内遂請之者尊者之禮未終不宜以卑者之事<lb/>
　亂之也賔請公辭許皆擯者𫝊之<lb/>
<pb n="63b"/>
　　　　右賔出公送<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集說卷八上<lb/>
<pb n="64a"/>
欽定四庫全書<lb/>
　儀禮集說卷八下　　　　元　敖繼公　撰<lb/>
聘禮第八<lb/>
賔即館<lb/>
　注曰即就也<lb/>
卿大夫勞賔賔不見<hi>見賢遍反</hi>
　注曰以己公事未行上介以賔辭辭之<lb/>
　繼公謂其勞以爵之高下為先後不同時不見猶不<lb/>
<pb n="64b"/>
　出也下放此案注云公事請問卿大夫之禮也公事<lb/>
　未行故不敢當其勞已之禮而不見也<lb/>
大夫奠鴈再拜上介受<lb/>
　大夫兼卿言也又攷此篇凡於卿所為之事但發端<lb/>
　言卿以見其爵而已其後則惟言大夫不復言卿也<lb/>
　是其例然爾故此大夫亦得兼卿言也大夫即於館<lb/>
　之外門外東面奠之上介受之亦東面卿勞賔用鴈<lb/>
　者變於相見也大夫用鴈亦非以其贄之義因卿禮耳<lb/>
<pb n="65a"/>
勞上介亦如之<lb/>
　勞之於其館上介亦不見士介為受鴈也此卿亦執<lb/>
　鴈以勞上介亦非尊者降用卑者之贄之義但因賔<lb/>
　禮耳<lb/>
　　　　右卿大夫勞賔介<lb/>
君使卿韋弁歸饔餼五牢<hi>饔音雍</hi>
　韋弁即爵弁也其服純衣纁裳韎韐纁屨韋弁加於<lb/>
　皮弁而歸饔餼用之者變於聘服且敬也<lb/>
<pb n="65b"/>
上介請事賔朝服禮辭<lb/>
　注曰朝服示不受也受之當以尊服<lb/>
有司入陳<lb/>
　賔禮辭而許乃入陳也<lb/>
饔<lb/>
　注曰謂飪與腥<lb/>
　繼公謂殺牲而割亨焉曰饔周官内外饔皆掌割亨<lb/>
　之事斯可見矣是禮有飪有腥乃曰饔者主於飪而<lb/>
<pb n="66a"/>
　言也<lb/>
飪一牢鼎九設于西階前陪鼎當内廉東面北上上當<lb/>
碑南陳牛羊豕魚腊腸胃同鼎膚鮮魚鮮腊設扄鼏膷<lb/>
臐膮蓋陪牛羊豕<hi>鮮並音仙下同膷音香臐許云反膮許堯反</hi>
　注曰膷臐膮陪鼎三也牛曰膷羊曰臐豕曰膮皆香<lb/>
　美之名今時臛也陪之庶羞加也膚豕肉宫必有碑<lb/>
　所以識日景别陰陽也<lb/>
　繼公謂先言飪上之也設饔先於西方統於客也客<lb/>
<pb n="66b"/>
　謂大夫奉君命者凡饔餼之牢雖有多寡而飪惟一<lb/>
　牢則同耳是以少者為貴也然鼎九且有陪鼎則又<lb/>
　以其貴故加而異之也内廉西階之東廉也陪鼎當<lb/>
　内廉而不正設於階前者明其加也上當碑謂牛鼎<lb/>
　膷鼎南北之節也飪鼎以牛為上陪鼎以膷為上古<lb/>
　者宫庭有碑蓋居其庭東西南北之中所以識深淺<lb/>
　也蓋發語辭云陪牛羊豕明其鼎相當也<lb/>
腥二牢鼎二七無鮮魚鮮腊設于阼階前西面南陳如<lb/>
<pb n="67a"/>
飪鼎二列<lb/>
　鼎二七降於子男也周官掌客言子男饔餼云腥十<lb/>
　有八無鮮魚鮮腊加者可殺也如飪亦如其北上上<lb/>
　當碑也設鼎于階前皆辟堂塗其在西階前者宜少<lb/>
　東此則宜少西也<lb/>
堂上八豆設于户西西陳皆二以竝東上韭菹其南醓<lb/>
醢屈<hi>醓他感反</hi>
　注曰户室户也東上變于親食賔也竝併也醓肉汁<lb/>
<pb n="67b"/>
　也醓醢醢有醓<lb/>
　繼公謂二以並者八豆皆兩兩而設也東上者每列<lb/>
　以東者為尊也韭菹其南醓醢見其為二以並之位<lb/>
　也八豆惟言韭菹醓醢則為朝事之豆可知文省耳<lb/>
　云屈者言設餘豆之法也醓醢西昌本昌北麋臡臡<lb/>
　西菁菹菹南鹿臡臡西茆菹菹北麋臡曲折而下所<lb/>
　謂屈也設豆不綪而屈亦歸禮之異者<lb/>
八簋繼之黍其南稷錯<hi>七各反</hi>
<pb n="68a"/>
　八簋黍稷各四也簋繼豆上簋黍在北稷在南次西<lb/>
　次北餘皆如豆之屈乃變言錯者取其二物相閒之<lb/>
　意<lb/>
六鉶繼之牛以西羊豕豕南牛以東羊豕<lb/>
　注曰鉶羹器<lb/>
　䟽曰此䋫也<lb/>
兩簠繼之粱在北<lb/>
　簠不次簋者粱稻加也凡加饌必别於正饌粱在北<lb/>
<pb n="68b"/>
　上也凡米與食則粱尊於稻醴與酒則稻尊於粱以<lb/>
　西夾饌位例之則自簋以下亦皆西陳也<lb/>
八壺設于西序北上二以並南陳<lb/>
　八壺之酒稻也黍也粱也稻黍各二壺稻在北黍次<lb/>
　之粱四壺又次之蓋如設筥米之例云北上南陳統<lb/>
　於豆也堂上之饌皆屬飪牢<lb/>
西夾六豆設于西墉下北上韭菹其東醓醢屈六簋繼<lb/>
之黍其東稷錯四鉶繼之牛以南羊羊東豕豕以北牛<lb/>
<pb n="69a"/>
兩簠繼之粱在西皆二以並南陳六壺西上二以並東<lb/>
陳<lb/>
　此饌屬腥牢也西夾西夾室也東西室皆云夾者以<lb/>
　與正室夾房而立名也六壺者稻酒黍酒粱酒各二<lb/>
　壺也壺不著其所蓋亦近於簠而設之與在堂上者<lb/>
　之位相似下放此<lb/>
饌于東方亦如之西北上壺東上西陳<lb/>
　注曰東方東夾室西北上亦韭菹其東醓醢屈<lb/>
<pb n="69b"/>
　繼公謂東方東夾東墉下也西北上言韭菹亦在饌<lb/>
　之西北也此東夾之饌亦屬腥牢也腥鼎皆西面北<lb/>
　上故東西夾室之饌皆西北上飪鼎東面北上故堂<lb/>
　上之饌東北上各順之也屬飪者於堂上屬腥者於<lb/>
　夾室亦異尊卑也夾室之饌先西後東是腥牢亦以<lb/>
　西者為尊矣凡鼎俎恒竒豆簋之屬恒偶而鼎自三<lb/>
　以上則豆簋之數率降於鼎者一鈃之數率降於豆<lb/>
　簋者兩故此飪鼎九則堂上之饌八而鈃六腥鼎七<lb/>
<pb n="70a"/>
　則東西夾之饌六而鈃四也一牢則兩簠故堂上兩<lb/>
　夾之數同<lb/>
醯醢百甕夾碑十以為列醯在東<hi>甕烏弄反</hi>
　百甕醯醢各半也云夾碑是居於鼎之中央而上者<lb/>
　少北於鼎矣此居於鼎之中央是緫為腥飪設之也<lb/>
　醯在東醢為尊也設甕之位飪在西腥在東足以見<lb/>
　所尚矣<lb/>
餼二牢陳于門西北面東上牛以西羊豕豕西牛羊豕<lb/>
<pb n="70b"/>
　注曰牛羊右手牽之豕束之寢右亦居其左<lb/>
　繼公謂餼陳于内者以堂上庭中皆有所陳宜與之<lb/>
　相近且門外有米禾薪芻之車在焉亦不足以容此<lb/>
　餼禮故也二牢為一列變於腥亦以惟有牢故也東<lb/>
　上門西之位然也亦變於饔　案注云寢右言其東<lb/>
　上而西足也<lb/>
米百筥筥半斛設于中庭十以為列北上黍粱稻皆二<lb/>
行稷四行<hi>筥居吕反行並户郎反</hi>
<pb n="71a"/>
　注曰東西為列列當醯醢南亦相變也<lb/>
　繼公謂此米從餼者也餼陳於内故米宜從之饔有<lb/>
　醯醢餼有筥米盛大禮也中庭乃東西之中繼餼而<lb/>
　言故指其所以明之其南北之節宜於庭少南黍稻<lb/>
　粱皆二行而稷獨四行者以其下也故多之以足百<lb/>
　筥之數掌客職言待侯伯之禮醯醢百罋米百筥此<lb/>
　侯伯之卿其米與醯醢之數乃與其君同然則公與<lb/>
　子男之卿亦可知矣凡米以黍為上稷為下於此見<lb/>
<pb n="71b"/>
　之矣食則以黍為上稻為下酒則稻為上粱為下而<lb/>
　不用稷蓋稷不可以為酒故也<lb/>
門外米三十車車秉有五籔設于門東為三列東陳禾<lb/>
三十車車三秅設于門西西陳<hi>籔所主反秅都故反</hi>
　注曰秉籔秅數名也籔讀若不數之數<lb/>
　繼公謂大夫饔餼之禮其米禾皆視死牢故禾三十<lb/>
　車焉若朝君則取數於生牢死牢雜也經凡言某陳<lb/>
　者皆謂其下郷之也此云東陳是西轅也西陳者反<lb/>
<pb n="72a"/>
　是云為三列每列皆南北為之前列在西後二列以<lb/>
　次而東也禾不云三列可知也其列則先東而後西<lb/>
薪芻倍禾<lb/>
　注曰倍禾者以其用多也薪從米芻從禾凡此所以<lb/>
　厚重禮也聘義曰古之用財不能均如此然而用財<lb/>
　如此其厚者言盡之於禮也盡之於禮則内君臣不<lb/>
　相陵而外不相侵故天子制之而諸侯務焉爾<lb/>
　䟽曰薪可以炊爨故從米陳之芻可以食馬故從禾<lb/>
<pb n="72b"/>
　陳之<lb/>
　繼公謂倍禾謂車數也獨言倍禾者以其相類而相<lb/>
　等故也此唯言倍禾而已不見其設之之法則是二<lb/>
　者之車亦各為三列而其陳亦皆如米禾之車與<lb/>
賔皮弁迎大夫于外門外再拜大夫不荅拜<lb/>
　注曰大夫使者卿也<lb/>
　繼公謂賔不韋弁而皮弁者嫌其加於已致君命時<lb/>
　之服也<lb/>
<pb n="73a"/>
揖入<lb/>
　注曰賔與使者揖而入<lb/>
及庿門賔揖入<lb/>
　及庿門大夫立接西塾賔揖而先入俟之于入門右<lb/>
　之位旣則上介出請命矣記曰卿館於大夫經云及<lb/>
　庿門是賔館於大夫之庿也明矣庿者其禰庿乎是<lb/>
　篇言入庿之儀詳矣獨於此入庿不云每曲揖是不<lb/>
　自主人之寢外門入也蓋古者之庿亦自有外門與<lb/>
<pb n="73b"/>
　寢之外門同無事則閉之今賔館於此乃開之以便<lb/>
　賔之出入故自是而入庿無每曲揖也凡主人與客<lb/>
　東行入庿其於禰庿則每曲揖於祖庿以上則每門<lb/>
　每曲揖若諸侯則雖於其禰庿亦有每門每曲揖也<lb/>
　賔揖入義見前<lb/>
大夫奉束帛<lb/>
　注曰執其所以將命者<lb/>
入三揖皆行<lb/>
<pb n="74a"/>
　揖而皆行明賔俟之於門内也<lb/>
至于階三讓大夫先升一等<lb/>
　此三讓者大夫也大夫三讓而賔三辭大夫先讓者<lb/>
　以其奉君命尊也客尊則主人不敢先讓升於覲禮<lb/>
　見之<lb/>
賔從升堂北面聽命<lb/>
　升堂不西面而即北面者辟國君之禮也國君於天<lb/>
　子之命西面聽之乃降拜<lb/>
<pb n="74b"/>
大夫東面致命<lb/>
　注曰致其君命<lb/>
賔降階西再拜稽首拜餼亦如之<lb/>
　再拜稽首為將受幣也乃云拜餼亦如之然則此幣<lb/>
　其主於饔禮乎下之餼禮雖以太牢亦無幣斯可見<lb/>
　矣<lb/>
大夫辭<lb/>
　亦稱君命辭之賔既卒拜於下大夫乃辭之者别於<lb/>
<pb n="75a"/>
　君也凡君與異國之臣為禮於其降拜即辭之不待<lb/>
　其卒<lb/>
升成拜<lb/>
　亦饔餼異拜也每拜皆再拜稽首<lb/>
受幣堂中西北面大夫降出賔降授老幣<lb/>
　堂中西四分楹閒一在西也賔受幣而少過於西者<lb/>
　尊君命也降授老幣亦變於君禮<lb/>
出迎大夫大夫禮辭許入揖讓如初賔升一等大夫從<lb/>
<pb n="75b"/>
升堂<lb/>
　初謂三揖三讓賔於是三讓而大夫三辭受儐私事<lb/>
　也故復其常禮旣升皆北面<lb/>
庭實設馬乗<lb/>
　乗四也亦設于西方<lb/>
賔降堂受老束錦大夫止<lb/>
　降堂受錦亦辟君禮云大夫止者嫌賔為已受幣則<lb/>
　當從之也不從者以降堂禮輕也少牢下篇曰主人<lb/>
<pb n="76a"/>
　降受宰几尸侑降降謂没階也以此徵之則大夫止<lb/>
　之義見矣<lb/>
賔奉幣西面大夫東面賔致幣<lb/>
　致幣稱其致幣之辭也<lb/>
大夫對北面當楣再拜稽首授幣于楹閒南面退東面<lb/>
俟賔再拜稽首送幣<lb/>
　賔不南面授辟尊者之禮也凡授幣于堂而南面者<lb/>
　惟君及奉君命於臣者耳<lb/>
<pb n="76b"/>
大夫降執左馬以出<lb/>
　賔之士於是執三馬隨之出庿門側從者並受幣而<lb/>
　皆訝受馬也<lb/>
賔送于外門外再拜明日賔拜于朝拜饔與餼皆再拜<lb/>
稽首<lb/>
　注曰拜於大門外此拜亦皮弁服<lb/>
　繼公謂此所謂拜賜也<lb/>
　　　　右歸賔饔餼<lb/>
<pb n="77a"/>
上介饔餼三牢<lb/>
　三牢亦降以兩也<lb/>
飪一牢在西鼎七羞鼎三<lb/>
　注曰飪鼎七無鮮魚鮮腊也<lb/>
腥一牢在東鼎七堂上之饌六<lb/>
　注曰六者賔西夾之數<lb/>
西夾亦如之<lb/>
　其饌亦六也不設於東夾以腥牢惟有一爾腥牢自<lb/>
<pb n="77b"/>
　二以上乃兼有東西夾之饌<lb/>
筥及罋如上賔<lb/>
　上介之牢與其鼎饌者皆殺於賔而筥及罋獨否亦<lb/>
　盛大禮也又此二者初不視牢數以為隆殺故得略<lb/>
　之而與賔同筥米從餼乃與罋並言於此者因文而<lb/>
　遂及之耳<lb/>
餼一牢門外米禾視死牢牢十車薪芻倍禾<lb/>
　死牢飪與腥也牢十車則二十車也<lb/>
<pb n="78a"/>
凡其實與陳如上賔<lb/>
　注曰凡凡飪以下<lb/>
下大夫韋弁用束帛致之上介韋弁以受如賔禮<lb/>
　下大夫致之者亦使人各以其爵也上介韋弁以受<lb/>
　主人如賔服正禮也曏者皮弁以聘者上賔也故上<lb/>
　介於此不必皮弁以無加服之嫌故爾<lb/>
儐之兩馬束錦<lb/>
　其禮如賔可知<lb/>
<pb n="78b"/>
　　　　右歸上介饔餼<lb/>
士介四人皆餼大牢米百筥設于門外<lb/>
　注曰米設當門亦十為列北上<lb/>
　繼公謂大牢各一降於上介者兩也此惟有餼與筥<lb/>
　米則筥為從餼而罋為從饔又可見矣門亦所館之<lb/>
　外門也牢米陳于外餼之正禮也牢在米南東上<lb/>
宰夫朝服牽牛以致之<lb/>
　注曰執紖牽之<lb/>
<pb n="79a"/>
　繼公謂使宰夫亦以其爵也宰夫致之故朝服士之<lb/>
　朝服與卿大夫之弁服其差相似也致之謂致其禮<lb/>
　也亦以君命下文皆以是推之<lb/>
士介朝服北面再拜稽首受<lb/>
　注曰適宰夫右受由前東面授從者<lb/>
　繼公謂士介出門左西面拜迎北面聽命宰夫東面<lb/>
　致命士介還少退再拜稽首適宰夫右受也不言宰<lb/>
　夫退士介拜送者略之也<lb/>
<pb n="79b"/>
無擯<lb/>
　注曰明日衆介亦各如其受之服從賔拜於朝<lb/>
　李寶之曰擯當作儐下無擯同<lb/>
　繼公謂無儐者賤也大夫以上乃有儐禮必著之者<lb/>
　嫌受國君之賜皆當儐也<lb/>
　　　　右餼衆介<lb/>
賔朝服問卿<lb/>
　注曰卿每國三人<lb/>
<pb n="80a"/>
卿受于祖庿<lb/>
　注曰祖王父也<lb/>
　繼公謂于祖庿亦尊國君之禮也<lb/>
下大夫擯<lb/>
　下大夫擯公使為之也必使下大夫者欲與上介之<lb/>
　爵相當也此公事也故重之<lb/>
擯者出請事大夫朝服迎于外門外再拜賔不荅拜揖<lb/>
大夫先入每門每曲揖<lb/>
<pb n="80b"/>
　大夫三庿曾祖庿在最東祖庿次而西禰庿又次之<lb/>
　此受于祖庿故亦有每門每曲揖此每門謂二閤門<lb/>
　也大夫之庿惟自曾祖而下雖别子之後亦無大祖<lb/>
　庿王制云一昭一穆與大祖之庿而三記者誤也<lb/>
及庿門大夫揖入<lb/>
　此說見賔受饔餼條<lb/>
擯者請命<lb/>
　注曰亦從入而出請<lb/>
<pb n="81a"/>
　繼公謂請命亦請將其君命也不几筵者君使尊不<lb/>
　敢設神位以臨之不几筵之義有二禮太重者不設<lb/>
　此類是也禮差輕者亦不設小聘之禮是也<lb/>
庭實設四皮賔奉束帛入三揖皆行至于階三讓<lb/>
　此三讓者賔也<lb/>
賔升一等大夫從升堂北面聽命賔東面致命大夫降<lb/>
階西再拜稽首賔辭升成拜受幣堂中西北面賔降出<lb/>
大夫降授老幣<lb/>
<pb n="81b"/>
　自三讓至此其禮意與歸饔餼同大夫於是進立于<lb/>
　中庭西面<lb/>
無擯<lb/>
　無儐逺辟君也臣之儐雖殺於主君之醴而束帛庭<lb/>
　實則同故不用之聘賔有儐禮若不在國無嫌<lb/>
　　　　右問卿<lb/>
擯者出請事賔面如覿幣<lb/>
　注曰面亦見也<lb/>
<pb n="82a"/>
　繼公謂聘使私見于主君曰覿大夫曰靣蓋異其稱<lb/>
　以别尊卑也然周禮以私覿為私面則又通而言之<lb/>
　與此異覿幣束錦也後放此<lb/>
賔奉幣庭實從<lb/>
　注曰庭實四馬<lb/>
　繼公謂擯者入告出許賔乃入介禮皆放此<lb/>
入門右<lb/>
　注曰見私事也雖敵賔猶謙入門右為若降等然<lb/>
<pb n="82b"/>
　繼公謂亦中門而入乃右也下放此入門右者欲於<lb/>
　此北面奠幣也賔與大夫爵敵乃若降等然者不敢<lb/>
　自同於奉命之禮也大夫不出迎以面與問禮相因<lb/>
　也凡自敵以下客禮之相因而行者惟於内俟之<lb/>
大夫辭<lb/>
　於中庭南面辭之<lb/>
賔遂左<lb/>
　大夫不俟其奠幣而親辭賔亦不果奠幣而遂左此<lb/>
<pb n="83a"/>
　則異於降等者也於是賔少立于入門左之位以俟<lb/>
　之<lb/>
庭實設揖讓如初大夫升一等賔從之<lb/>
　庭實旣設於西方大夫乃至入門右之位揖賔而皆<lb/>
　行如初謂三揖三讓也賔亦三辭<lb/>
大夫西面賔稱面<lb/>
　注曰稱舉也舉相見之辭以相接<lb/>
　繼公謂稱面不言東鄉可知也稱面者敵者之禮也<lb/>
<pb n="83b"/>
　亦以曏者以大夫辭之不得為禮於下故爾<lb/>
大夫對北面當楣再拜受幣于楹閒南面退西面立<lb/>
　不稽首别於聘君之命賔亦當少退賔不振幣異於<lb/>
　授主君也不言受馬之儀如覿可知<lb/>
賔當楣再拜送幣降出大夫降授老幣<lb/>
　　　　右賔私面<lb/>
擯者出請事上介特面幣如覿介奉幣<lb/>
　注曰特面者異於主君君尊衆介始覿不自别也<lb/>
<pb n="84a"/>
　繼公謂特面獨請面也上介與大夫尊不相逺故别<lb/>
　於士介面不與之同面又初面之儀亦與賔異故無<lb/>
　嫌<lb/>
皮二人賛<lb/>
　注曰亦儷皮也<lb/>
入門右奠幣再拜<lb/>
　注曰降等也<lb/>
　繼公謂介奠幣賛者亦奠皮出<lb/>
<pb n="84b"/>
大夫辭<lb/>
　注曰於辭上介則出<lb/>
　繼公謂於其旣拜乃辭之降於賔也<lb/>
擯者反幣<lb/>
　注曰出還于上介也<lb/>
　繼公謂此與請受之言互見也反幣者取之出請受<lb/>
　而上介受之也不禮辭者亦别於君主人之士亦取<lb/>
　皮從其幣以出委之於門外上介旣受幣則賛者亦<lb/>
<pb n="85a"/>
　取之<lb/>
庭實入設介奉幣入大夫揖讓如初<lb/>
　介入門左少立大夫亦進至於入門右之位揖而皆<lb/>
　行也大夫先升當楣北面<lb/>
介升大夫再拜受<lb/>
　注曰亦於楹閒南面而受<lb/>
　繼公謂云介升大夫再拜明其不稱面也介於卿雖<lb/>
　降一等然同為大夫故受於堂上亦得在楹閒也<lb/>
<pb n="85b"/>
介降拜大夫降辭介升再拜送幣<lb/>
　注曰介旣送幣降出也大夫亦降授老幣<lb/>
　繼公謂降拜者亦貶於卿大夫旣辭則揖而先升西<lb/>
　面介升拜於西階上北面也<lb/>
　　　　右上介私面<lb/>
擯者出請衆介面如覿幣入門右奠幣皆再拜大夫辭<lb/>
介逆出<lb/>
　於士介亦親辭辟君也<lb/>
<pb n="86a"/>
擯者執上幣出禮請受賔辭<lb/>
　注曰賔亦為士介辭<lb/>
　繼公謂惟執上幣是亦不必其受之也<lb/>
大夫荅再拜擯者執上幣立于門中以相拜士介皆辟<lb/>
老受擯者幣于中庭士三人坐取羣幣以從之<hi>相息亮反辟音避</hi>
　此士介私面之儀大約與其覿禮同惟以一入而大<lb/>
　夫親辭為異老受擯者幣于中庭者以大夫降立於<lb/>
<pb n="86b"/>
　此故也<lb/>
　　　　右衆介私面<lb/>
擯者出請事賔出大夫送于外門外再拜賔不顧<lb/>
　賔亦告事畢乃出也此言賔不顧見敵者之禮也必<lb/>
　言之者嫌其或異於尊者也禮於尊者拜或辟去而<lb/>
　不敢當<lb/>
擯者退大夫拜辱<lb/>
　注曰拜送也<lb/>
<pb n="87a"/>
　繼公謂擯者從大夫出門而遂退拜辱謝其屈辱而<lb/>
　相已也此拜亦兼二義經蓋以其所主者立文也<lb/>
　　　　右賔退<lb/>
下大夫嘗使至者幣及之<hi>使所吏反</hi>
　注曰嘗使至己國則以幣問之也君子不忘舊<lb/>
　繼公謂使至者謂小聘之使或為上介者也言及之<lb/>
　明非正禮<lb/>
上介朝服三介問下大夫下大夫如卿受幣之禮<lb/>
<pb n="87b"/>
　注曰上介三介下大夫使之禮也<lb/>
　䟽曰據此篇大聘使卿五介小聘使大夫三介若大<lb/>
　國之卿七介小聘使大夫五介小國之卿三介小聘<lb/>
　使大夫一介也問下大夫使上介是各以其爵也<lb/>
　繼公謂此異於上卿者上士擯耳<lb/>
其面如賔面于卿之禮<lb/>
　如其禮耳庭實則用儷皮也士介不面亦殺於正禮<lb/>
　　　　右問下大夫嘗使者<lb/>
<pb n="88a"/>
大夫若不見<hi>賢遍反</hi>
　注曰有故也<lb/>
君使大夫各以其爵為之受如主人受幣禮不拜<hi>為于偽反</hi>
　注曰各以其爵主人卿也則使卿大夫也則使大夫<lb/>
　不拜代受之耳不當主人禮也<lb/>
　繼公謂必使人代受者不可虚聘君之命也各以其<lb/>
　爵者亦欲與使者之尊相當也聘君問卿使卿問大<lb/>
　夫使大夫此受者非主人則亦無揖讓之禮也惟言<lb/>
<pb n="88b"/>
　不拜見其重者耳<lb/>
　　　　右代受問<lb/>
夕夫人使下大夫韋弁歸禮<lb/>
　注曰夕問卿之夕也<lb/>
　繼公謂次日之夕夫人乃歸禮不惟不敢與君同曰<lb/>
　又且不敢同其時皆下之也使下大夫者亦下君或<lb/>
　亦辟其於朝君之禮也亦韋弁者君與夫人之聘享<lb/>
　其器幣略同其日又同則使者之同服亦宜也<lb/>
<pb n="89a"/>
堂上籩豆六設于户東西上二以並東陳<lb/>
　注曰籩豆六者下君禮也設于户東又辟饌位也<lb/>
　繼公謂籩豆六與子男之禮同重聘使也凡設籩豆<lb/>
　自二以上皆先豆而後籩乃言籩豆者文順耳此六<lb/>
　豆六籩皆宜用朝事者而各去其末之二其設之之<lb/>
　序則豆皆在西籩繼之而東韭菹其南醓醢屈以終<lb/>
　麷其南蕡亦屈以終饔餼之禮其饌各有所屬户西<lb/>
　之饌為飪也西夾東夾之饌為腥也此無牢故惟有<lb/>
<pb n="89b"/>
　堂上之饌而設于户東示其異也不用簋簋鈃者亦<lb/>
　以無牢故也此禮主於飲主君之禮主於食<lb/>
壺設于東序北上二以並南陳醙黍清皆兩壺<hi>醙所九反</hi>
　注曰醙白酒也凡酒稻為上黍次之粱次之皆有清<lb/>
　白以黍閒清白者互相備明三酒六壺也先言醙白<lb/>
　酒尊先設之<lb/>
　繼公謂設于東序北上亦統於豆醙未詳　案注云<lb/>
　凡酒稻為上黍次之粱次之盖據内則三醴之次言<lb/>
<pb n="90a"/>
　之也<lb/>
大夫以束帛致之<lb/>
　以束帛致其禮亦盛之也飧不致此殺於飧乃致者<lb/>
　蓋主君以設飧為差輕而夫人以歸禮為特重所以<lb/>
　異也<lb/>
賔如受饔之禮儐之乗馬束錦<lb/>
　此亦不盡與受饔之禮同云如者亦大略言之<lb/>
上介四豆四籩四壺受之如賔禮<lb/>
<pb n="90b"/>
　四豆者去菁菹鹿臡四籩者去形鹽膴四壺者去粱<lb/>
　酒不言其位如賔可知也言受之明亦用束帛致之<lb/>
　也如賔禮者亦如其受饔之禮也不言所使者下大<lb/>
　夫可知於上介亦使下大夫者禮窮則同也<lb/>
儐之兩馬束錦<lb/>
　夫人歸禮不及士介者以其禮薄不可得而復殺且<lb/>
　君於士介已無堂上之饌故也<lb/>
明日賔拜禮於朝<lb/>
<pb n="91a"/>
　注曰於是乃言賔拜明介從拜也<lb/>
　　　　右夫人歸禮於賔介<lb/>
大夫餼賔大牢米八筐<lb/>
　注曰其陳於門外黍粱各二筐稷四筐二次並南陳<lb/>
　無稻牲陳於後東上<lb/>
　繼公謂君餼賔米百筥筥半斛此米八筐筐五斛以<lb/>
　量言之則八筐者殺於君米二筐也所以下之此亦<lb/>
　陳於其館之外門外<lb/>
<pb n="91b"/>
賔迎再拜老牽牛以致之賔再拜稽首受老退賔再拜<lb/>
送<lb/>
　賔出門左西面拜迎聽命老東面致命賔還北面拜<lb/>
　乃適老右受此使老致之者大夫之臣老為尊也賔<lb/>
　於老乃拜迎之亦重其為使也再拜稽首受者蓋以<lb/>
　大夫曏者稽首受其君命故賔於此因其禮與使者<lb/>
　受儐而稽首之意同大夫不親餼者以其禮輕不欲<lb/>
　煩賔且辟君禮也君歸饔餼於朝君則親致於賔亦<lb/>
<pb n="92a"/>
　使卿<lb/>
上介亦如之<lb/>
　然則此牢米亦如賔矣蓋以其具不可得而殺故也<lb/>
衆介皆少牢米六筐皆士牽羊以致之<lb/>
　注曰士亦大夫之貴臣<lb/>
　繼公謂米六筐蓋黍粱稷各二筐也於賔上介使老<lb/>
　於衆介使士所使者雖賤亦不可以無所别也不言<lb/>
　受之之禮如賔可知<lb/>
<pb n="92b"/>
　　　　右大夫餼賔介<lb/>
公於賔壹食再饗<hi>食音嗣下並同</hi>
　注曰此饗謂亨大牢以飲賔也公食大夫禮曰設洗<lb/>
　如饗則饗與食互相先後也<lb/>
　繼公案注云互相先後謂食居二饗之閒也<lb/>
燕與羞俶獻無常數<hi>俶尺六反</hi>
　注曰羞謂禽羞鴈鶩之屬成熟煎和也俶始也始獻<lb/>
　四時新物聘義所謂時賜無常數由恩意也<lb/>
<pb n="93a"/>
　繼公謂羞謂禽羞周官亦謂之禽獻庖人職曰凡用<lb/>
　禽獸春行羔豚膳膏香夏行腒鱐膳膏臊秋行犢麛<lb/>
　膳膏腥冬行鱻羽膳膏羶即此羞也燕亦無常數異<lb/>
　於朝君也<lb/>
賔介皆明日拜于朝<lb/>
　上惟見賔禮乃言介拜似非其次蓋此文宜在下句<lb/>
　之下也賔與介之拜賜各主於其所受者也饗賔燕<lb/>
　賔之時介雖與焉然禮不為已故不必拜賔於禽羞<lb/>
<pb n="93b"/>
　亦拜之者謝主君之意也<lb/>
上介壹食壹饗<lb/>
　注曰饗賔介為介從饗獻矣復特饗之客之也<lb/>
　繼公謂云壹食壹饗見先食而後饗也下文放此<lb/>
　　　　右饗食燕羞獻<lb/>
若不親食使大夫各以其爵朝服致之以侑幣如致饔<lb/>
無儐<hi>侑音又</hi>
　注曰君不親食謂有疾及他故也必致之不廢其禮<lb/>
<pb n="94a"/>
　也致禮於卿使卿致禮於大夫使大夫非必命數也<lb/>
　無儐以已本宜往<lb/>
　䟽曰他故者死䘮之事<lb/>
　繼公謂若不親食之文雖主於君然賔有故而不及<lb/>
　往者其禮亦存焉致之各以其爵者賔介之爵不同<lb/>
　則所使者亦宜異也古人於所使者或尊或卑亦莫<lb/>
　不有義存焉<lb/>
致饗以酬幣亦如之<lb/>
<pb n="94b"/>
　注曰酬幣所用未聞也禮幣束帛乗馬亦不是過也<lb/>
　繼公謂酬幣說見士昬禮<lb/>
大夫於賔壹饗壹食上介若食若饗<lb/>
　此大夫與餼賔介者皆謂卿也下大夫嘗使者亦存<lb/>
　焉云若食若饗是主於食也蓋饗賔之時介已為介<lb/>
　故也<lb/>
若不親饗則公作大夫致之以酬幣致食以侑幣<lb/>
　注曰作使也大夫有故君必使其同爵者為之致之<lb/>
<pb n="95a"/>
　列國之賔來榮辱之事君臣同之<lb/>
　繼公謂酬幣侑幣皆用束錦亦有庭實若不親饗食<lb/>
　則使人告于公公乃作其同爵者為致之同爵者非<lb/>
　己之所能使故須告公也必使大夫者其禮重也此<lb/>
　致之以大夫不嫌與君同者公作之故也<lb/>
　　　　右大夫饗食<lb/>
君使卿皮弁還玉于館<lb/>
　皮弁者象還於其君故如聘服也玉圭璋也還玉即<lb/>
<pb n="95b"/>
　還贄之義使卿者亦欲與賔相當也<lb/>
賔皮弁襲迎于外門外不拜帥大夫以入<lb/>
　不事至乃襲辟君也不言出請入告文省也禮不主<lb/>
　於己故不拜云帥以入則是不揖之也大夫亦襲至<lb/>
　庿門乃執玉<lb/>
大夫升自西階鉤楹<lb/>
　鉤楹由楹内也必云鉤楹者見其入堂深而東行也<lb/>
　下文云賔自左南面受圭則是大夫南面立於中堂<lb/>
<pb n="96a"/>
　少西而致命也南面致命而不東面者宜别於親受<lb/>
　者且尊者之禮異也<lb/>
賔自碑内聽命<lb/>
　聽命於下以君命不主於己也言自碑内見於庭少<lb/>
　北也入門而賔在東大夫在西分庭皆行大夫直行<lb/>
　而升賔則當碑東少北乃西行負碑北面立於此鄉<lb/>
　致命者也不於阼階西辟主位也凡大夫於君命之<lb/>
　主於己者聽命於上乃降拜之<lb/>
<pb n="96b"/>
升自西階自左南面受圭退負右房而立<lb/>
　注曰自左南面右大夫竝受也<lb/>
　繼公謂升自西階非受玉之正主也亦鉤楹由大夫<lb/>
　之後乃自左受之玉當訝受乃南面竝受者代受之<lb/>
　示異也二人俱代君行禮故皆不北面賔退負右房<lb/>
　而立俟降階之節也必俟於此者辟主位且便於降<lb/>
　記曰卿館於大夫而此云負右房則大夫之家亦有<lb/>
　左右房明矣<lb/>
<pb n="97a"/>
大夫降中庭賔降自碑内東面授上介于阼階東<lb/>
　注曰大夫降出言中庭者為賔降節也<lb/>
　繼公謂中庭西方南北之中也大夫降而至于中庭<lb/>
　賔乃發於負右房之位而降蓋以之為節也自碑内<lb/>
　者反其曏者所由之塗也旣授上介則復立于中庭<lb/>
　司儀職曰還圭如將幣之儀謂君親還之也則其禮<lb/>
　皆與此異矣<lb/>
上介出請賔迎大夫還璋如初入<lb/>
<pb n="97b"/>
　請謂請命也不言入告亦文省下不見者放此如初<lb/>
　入者自帥入以至授介皆如之也還璋為夫人還之<lb/>
賔裼迎大夫賄用束紡<hi>賄呼罪反紡方往反</hi>
　注曰賄予人財之言也紡紡絲為之今之縳也所以<lb/>
　遺聘君相厚之至<lb/>
　繼公謂裼者已受聘玉則復其常也大夫於賔裼亦<lb/>
　裼亦上介出請入告乃迎之賄禮主於荅其聘故略<lb/>
　於聘禮而不用庭實吕氏春秋曰以襌緇當紡緇紡<lb/>
<pb n="98a"/>
　與襌對言則紡非單絲矣<lb/>
禮玉束帛乗皮<lb/>
　注曰禮禮聘君也所以報享也亦言玉璧可知也<lb/>
　繼公謂不言迎大夫文又省乗皮先設束帛加玉如<lb/>
　享禮其執皮亦有攝張之節<lb/>
皆如還玉禮<lb/>
　皆者皆賄與禮玉也禮玉之庭實不在如中是亦大<lb/>
　槩言之耳<lb/>
<pb n="98b"/>
大夫出賔送不拜<lb/>
　亦上介出請大夫告事畢乃出送之不拜送與不拜<lb/>
　迎之意同<lb/>
　　　　右還玉及賄禮<lb/>
公館賔<lb/>
　館者就其館之稱也公館賔將致四者之拜也此禮<lb/>
　在還玉之明日是時公蓋朝服而立於賔館之外門東<lb/>
　向亦接西塾<lb/>
<pb n="99a"/>
賔辟<hi>音避</hi>
　不敢辭不敢見若隱辟然故經以之為稱此主君於<lb/>
　聘享夫人之聘享問大夫其拜皆為拜君命之辱賔<lb/>
　出受之可也乃辟者其為有拜送之禮與此辟字義<lb/>
　與上文所云者異<lb/>
上介聽命<lb/>
　注曰擯者每賛君辭上介則曰敢不承命告于寡君<lb/>
　之老<lb/>
<pb n="99b"/>
　繼公謂上介聽命蓋西面於外門外之東塾少南不<lb/>
　敢當君也<lb/>
聘享夫人之聘享問大夫送賔公皆再拜<lb/>
　注曰拜此四事公東面拜擯者北面<lb/>
　繼公謂拜聘享與問謝聘君也所謂拜貺也拜送賔<lb/>
　以賔將去也<lb/>
公退賔從請命于朝<lb/>
　請命欲親受公命也曏者賔辟但不敢當君館已之<lb/>
<pb n="100a"/>
　禮耳上介既入告乃知主君有拜聘問等事故於此<lb/>
　從而請命焉受命于朝臣禮也此言請命周官言拜<lb/>
　辱亦其異者也<lb/>
公辭賔退<lb/>
　辭者謂曏已拜今無事矣<lb/>
　　　　右公館賔<lb/>
賔三拜乗禽于朝訝聽之<lb/>
　發去乃拜乗禽以乗禽之賜終於此也而緫拜之乗<lb/>
<pb n="100b"/>
　禽雖輕受賜多矣故為之三拜三拜則不稽首此禮<lb/>
　在公館賔之明日<lb/>
　　　　右賔拜賜<lb/>
遂行舎于郊<lb/>
　注曰郊近郊<lb/>
　繼公謂舎于郊者為當與主國為禮於此也<lb/>
公使卿贈如覿幣<lb/>
　注曰言如覿幣見為反報也<lb/>
<pb n="101a"/>
　繼公謂出郊而後贈亦異於荅聘君之節也如覿幣<lb/>
　帛用束也其庭實亦存焉親受覿而使人贈君臣之<lb/>
　禮也贈說見士昬禮<lb/>
受于舎門外如受勞禮無儐<hi>勞力報反下並同</hi>
　注曰如受勞禮以贈勞同節<lb/>
　繼公謂舎門外受之變於來時也無儐以其荅己之<lb/>
　覿故也<lb/>
使下大夫贈上介亦如之使士贈衆介如其覿幣<lb/>
<pb n="101b"/>
　於上介用束帛於衆介各用束帛上介之庭實如賔<lb/>
大夫親贈如其面幣無儐贈上介亦如之使人贈衆介<lb/>
如其面幣<lb/>
　親贈為報其面故不嫌與君禮同此所贈者皆用錦<lb/>
　也賔與上介之庭實亦同大夫親贈無儐可知承上<lb/>
　文無儐之後故重言以明之大夫親贈賔上介而使<lb/>
　人贈衆介以其降等也亦為曏者不親受<lb/>
士送至于竟<hi>音境下並同</hi>
<pb n="102a"/>
　此至于竟謂沒其竟也若過邦則亦假道如初司儀<lb/>
　職言公侯伯子男之臣相為國客真入也則三積皆<lb/>
　三辭拜受其出也如入之積聘義亦云主國待客出<lb/>
　入三積是篇前後皆不見之未詳<lb/>
　　　　右贈<lb/>
使者歸及郊請反命<lb/>
　注曰郊近郊也<lb/>
　繼公謂不敢徑入恭也請反命其亦使次介與<lb/>
<pb n="102b"/>
朝服載旜<lb/>
　云朝服者反命則執玉嫌當如聘服也載旜為反命<lb/>
　也君既許乃可為之反命使事之終是以重之也及<lb/>
　郊即載之者出時受命至此而斂歸時反命至此而<lb/>
　載亦其節也至己之門外乃斂之<lb/>
禳乃入<hi>禳如羊反</hi>
　禳祭名所以除不祥者也入入國也禳乃入者其意<lb/>
　以為使者久出在外不能必其無不祥之事故也又<lb/>
<pb n="103a"/>
　以是禮推之則天子諸侯之出而反者其亦有此祭與<lb/>
乃入陳幣于朝西上上賔之公幣私幣皆陳上介公幣<lb/>
陳他介皆否<lb/>
　注曰皆否者公幣私幣皆不陳此幣使者及介所得<lb/>
　於彼國君卿大夫之贈賜也其或陳或不陳詳尊而<lb/>
　略卑也其陳之及卿大夫處者待之如夕幣其禮於<lb/>
　君者不陳上賔使者公幣君之賜也私幣卿大夫之<lb/>
　幣也他介士介也<lb/>
<pb n="103b"/>
　䟽曰賔之公幣則主君郊勞幣也醴賔幣也致饔餼<lb/>
　幣也夫人歸禮幣也食侑幣也饗酬幣也再饗酬幣<lb/>
　也郊贈幣也賔之私幣則主國三卿皆一食有侑幣<lb/>
　饗有酬幣又皆有郊贈幣也其上介公幣則致饔餼<lb/>
　幣也夫人致禮幣也食侑幣也饗酬幣也郊贈幣也<lb/>
　其私幣則主國三卿或饗或食要有其一則各有幣<lb/>
　焉又三卿皆有郊幣如其面幣也禮於君者謂賄用<lb/>
　束紡禮用束帛乗皮之類<lb/>
<pb n="104a"/>
　繼公謂此乃入謂入公門也西上則賔之公幣在西<lb/>
　私幣次而東上介之公幣又次之其三者之幣又各<lb/>
　以所得禮之先後為序而西上也<lb/>
束帛各加其庭實皮左<lb/>
　上經云陳皮北首此皮左皮上左也故云加然則此<lb/>
　於庭實之皮其各重累陳之乎是禮蓋主於有皮者<lb/>
　言也若無皮者則束帛奠之於地與不布幕别於君<lb/>
　物也或曰皮左猶言左皮<lb/>
<pb n="104b"/>
公南鄉<hi>許亮反</hi>
　注曰亦宰告于君君乃朝服出門左南鄉<lb/>
卿進使者使者執圭垂繅北面上介執璋屈繅立于其<lb/>
左<lb/>
　君使卿進使者使者執圭上介執璋而入士介皆隨<lb/>
　入門右北面東上君揖使者進之上介立于其左與<lb/>
　受命時同也此經文省爾使者執玉常垂繅上介執<lb/>
　玉常屈繅以是推之則經所不見者可知矣<lb/>
<pb n="105a"/>
反命曰以君命聘于某君某君受幣于某宫某君再拜<lb/>
以享某君某君再拜<lb/>
　注曰某君某國君也某宫若言桓宫僖宫也某君再<lb/>
　拜謂再拜受也必言此者明彼君敬君<lb/>
　繼公謂聘而云受幣者古者於玉亦以幣言之司儀<lb/>
　云將幣皆指朝聘之玉也享屬於聘故執圭而并言<lb/>
　之某宫則是不在太庿矣<lb/>
宰自公左受玉<lb/>
<pb n="105b"/>
　注曰亦於使者之東同面竝受也<lb/>
　繼公謂君南鄉則宰已立于其左少退至是乃進而<lb/>
　受之旣受玉則屈繅矣<lb/>
受上介璋致命亦如之<lb/>
　注曰致命曰以君命聘於某君夫人某君再拜以享<lb/>
　某君夫人某君再拜<lb/>
　繼公謂致命即反命之辭致與反互文也反者復其<lb/>
　所自出致者𫝊其所自來其實一耳<lb/>
<pb n="106a"/>
執賄幣以告曰某君使某子賄授宰<lb/>
　注曰某子若言髙子國子凡使者所當執以告君者<lb/>
　上介取以授之<lb/>
禮玉亦如之<lb/>
　注曰亦執束帛加璧也告曰某君使某子禮<lb/>
　繼公謂使者旣告而以玉束帛授宰則士訝受皮也<lb/>
　陳幣之時賄幣禮玉束帛乗皮亦以入特不陳之耳<lb/>
　於上介取玉束帛有司亦執皮<lb/>
<pb n="106b"/>
執禮幣以盡言賜禮<hi>盡子忍反</hi>
　注曰禮幣主國君初禮賔之幣也以盡言賜禮謂自<lb/>
　此至於贈<lb/>
　䟽曰禮幣郊勞幣也<lb/>
公曰然而不善乎<lb/>
　注曰而猶女也<lb/>
　繼公謂言汝豈不善於禮乎以其賜禮之多故美之<lb/>
　也<lb/>
<pb n="107a"/>
授上介幣再拜稽首公荅再拜<lb/>
　不奠幣拜辟奠贄之禮也公旣拜則上介復奠幣於<lb/>
　故處焉<lb/>
私幣不告<lb/>
　注曰亦略卑也<lb/>
君勞之再拜稽首君荅再拜<lb/>
　注曰勞之以道路勤苦<lb/>
若有獻則曰某君之賜也<lb/>
<pb n="107b"/>
　注曰言此物某君之所賜予為惠者也大夫出反必<lb/>
　獻忠孝也<lb/>
　繼公謂獻亦奠之於地云某君之賜則此所獻者其<lb/>
　賄禮中之物與傳云厚賄之是賄禮之厚薄不常也<lb/>
　厚薄不常故有獻有否時賜之物似不足以為獻而<lb/>
　他禮則又在公賜中而不必獻也<lb/>
君其以賜乎<lb/>
　注曰不必其當君也<lb/>
<pb n="108a"/>
　繼公謂賜謂賜臣下也此乃尊賜卑之物故獻君之<lb/>
　辭如是不拜者嫌其異於公幣也<lb/>
上介徒以公賜告如上賔之禮<lb/>
　注曰徒謂空手不執其幣<lb/>
　繼公謂徒以告下賔也如如其盡言賜禮<lb/>
君勞之再拜稽首君荅拜勞士介亦如之<lb/>
　於士介四人旅答再拜尊者之禮也私覿私面主君<lb/>
　及大夫荅士介之拜亦然勞賔介辭前注有焉<lb/>
<pb n="108b"/>
君使宰賜使者幣使者再拜稽首<lb/>
　注曰以所陳幣賜之也禮臣子人賜之而必獻之君<lb/>
　父不敢自私之也君父因以與之則拜受之如更受<lb/>
　賜也<lb/>
　繼公謂所聘之國君與夫人及大夫已以此幣賜己<lb/>
　今君復使宰賜之者蓋使者之意以為因君命乃有<lb/>
　此賜故以之入公門欲歸之君也君於是復以賜之<lb/>
　使者拜而君不荅者以其拜受於宰也凡臣拜受君<lb/>
<pb n="109a"/>
　命於擯賛者則君不荅之其例見於此及燕射命賔<lb/>
　之儀是或一禮與　案注之服字恐誤<lb/>
賜介介皆再拜稽首<lb/>
　注曰士介之幣皆載以造朝不陳之耳與上介同受<lb/>
　賜命俱拜<lb/>
　繼公謂不特命上介降於使者也士介之幣雖不陳<lb/>
　不告然旣以入公門是亦欲歸之公也故併賜之<lb/>
乃退<lb/>
<pb n="109b"/>
　退亦謂使介也惟於使介言退則君後入可知是時<lb/>
　君先使者而出故亦後之而入其節與受命之時同<lb/>
介皆送至于使者之門<lb/>
　注曰將行俟于門反又送于門與尊長出入之禮也<lb/>
乃退揖<lb/>
　注曰揖别也<lb/>
　繼公謂凡退者不揖此乃揖者是禮主於送使者也<lb/>
使者拜其辱<lb/>
<pb n="110a"/>
　注曰謝之也再拜上介三拜士介<lb/>
　繼公謂此與上文所云大夫拜辱之意同拜之亦於<lb/>
　門外之左<lb/>
　　　　右歸反命<lb/>
釋幣于門<lb/>
　注曰門大門也布席于闑西閾外東面<lb/>
　繼公謂出于行入于門者行為道路之始出則禮之<lb/>
　門為内外之限入則禮之也然則二禮皆未詳<lb/>
<pb n="110b"/>
乃至于禰筵几于室薦脯醢<lb/>
　注曰告反也<lb/>
　䟽曰亦司宫設席于奥東面右几<lb/>
　繼公謂旣筵几則祝先入主人後入主人在右賛者<lb/>
　乃盥薦脯醢<lb/>
觴酒陳<lb/>
　注曰主人酌進奠一獻也<lb/>
　繼公謂下云三獻則此觴乃用爵也陳者主人與酌<lb/>
<pb n="111a"/>
　奠于薦南也以觴與籩豆並列故謂之陳旣奠反位<lb/>
　及祝再拜祝釋詞主人又再拜其後二獻則惟獻者<lb/>
　於旣奠反位再拜而已出釋幣而入釋奠禮相變且<lb/>
　欲行飲至之禮也<lb/>
席于阼<lb/>
　設酢席于阼變於祭且為將與從者為禮於堂也主<lb/>
　人旣獻則酌而自酢與祭而有尸者之儀異<lb/>
薦脯醢<lb/>
<pb n="111b"/>
　酢而有薦亦異於祭<lb/>
三獻<lb/>
　注曰室老亞獻士三獻也毎獻奠輙取爵酌自酢也<lb/>
　繼公謂亞獻三獻皆不薦也每獻奠爵相次而南主<lb/>
　人初獻而酢于阼則亞獻三獻者皆酢于西階上矣<lb/>
一人舉爵<lb/>
　注曰三獻禮成更起酒也主人奠之未舉也<lb/>
　繼公謂舉爵舉觶也亦如鄉飲舉觶之為<lb/>
<pb n="112a"/>
獻從者<hi>從才用反</hi>
　注曰從者家臣從行者也主人獻之勞之也皆升飲<lb/>
　酒于西階上<lb/>
　繼公謂此獻蓋自室老始行酬亦如之獻亦以爵<lb/>
行酬乃出<lb/>
　注曰主人舉奠酬從者下辯<lb/>
　繼公謂行酬者行酬酒也出謂主人以下亦旣徹闔<lb/>
　牖户而後出也獻從者而行酬所謂飲至也楚令尹<lb/>
<pb n="112b"/>
　子重伐吳歸而飲至用此禮耳國君則旣飲至又或<lb/>
　有䇿勲之事傳曰凡公行告宗庿反行飲至舎爵䇿<lb/>
　勲焉禮也<lb/>
上介至亦如之<lb/>
　如其釋幣告至也<lb/>
　　　　右釋幣于門釋奠于禰<lb/>
聘遭䘮入竟則遂也<lb/>
　注曰遭䘮主國君薨也<lb/>
<pb n="113a"/>
　繼公謂入竟則遂為其已承主國君之命也君使士<lb/>
　請事乃以入竟<lb/>
不郊勞<lb/>
　聘不主於嗣君使人郊勞則嫌也不郊勞則夫人亦<lb/>
　不使下大夫勞矣然則大夫請行者其以賔入與<lb/>
不筵几<lb/>
　此亦受於庿不筵几者變於君親受之禮也<lb/>
不禮賔<lb/>
<pb n="113b"/>
　禮當作醴君喪則使大夫受故不醴賔以其非正主<lb/>
　也<lb/>
主人畢歸禮<lb/>
　注曰賔所飲食不可廢也禮謂饔餼饗食<lb/>
　繼公謂畢歸禮者不可以已之喪而廢待賔之禮也<lb/>
　禮謂食饔餼饗食<lb/>
賔唯饔餼之受<lb/>
　唯受饔餼者以主人雖不遭喪亦歸之饔餼故於此<lb/>
<pb n="114a"/>
　受之而不辭不受饗食者則以主人有喪不宜饗食<lb/>
　己故雖致之亦不受也受饔餼則飧亦受可知飧饔<lb/>
　餼之細也<lb/>
不賄不禮玉不贈<lb/>
　賄與禮玉主君以報聘君者也今主君薨難乎其為<lb/>
　辭故闕之贈者所以荅私覿遭喪則不覿故主國亦<lb/>
　不宜贈<lb/>
遭夫人世子之喪君不受使大夫受于廟其他如遭君<lb/>
<pb n="114b"/>
喪<lb/>
　注曰夫人世子死君為喪主使大夫受聘禮不以凶<lb/>
　接吉也其他謂禮所降<lb/>
　䟽曰服問云君所主夫人妻大子適婦<lb/>
　繼公謂此大夫庿受之禮即記所云者是也遭君喪<lb/>
　之禮凡所降者各有其義此亦遭喪也故因其禮而<lb/>
　用之耳其義則或合或否而不能盡同<lb/>
遭喪將命于大夫主人長衣練冠以受<lb/>
<pb n="115a"/>
　注曰長衣素純布衣也去衰易冠不以純凶接純吉<lb/>
　也吉時在裏為中衣中衣長衣繼皆掩尺表之曰深<lb/>
　衣純袂寸半耳<lb/>
　繼公謂此遭喪亦謂遭主君喪也主人即大夫文互<lb/>
　見耳亦嗣君使大夫受之不言者可知也長衣練冠<lb/>
　凶服變也主君喪而受之之服如此則夫人世子之<lb/>
　喪其亦皮弁服以受與<lb/>
　　　　右遭喪<lb/>
<pb n="115b"/>
聘君若薨于後入竟則遂<lb/>
　後謂使者旣行之後也云入竟則遂是未入竟則反<lb/>
　而奔喪矣君薨則其國使人告使者而不反之以其<lb/>
　行或有逺近故也入竟則遂意與上同<lb/>
赴者未至則哭于巷衰于館<hi>衰七囬反下同</hi>
　注曰赴走告也此謂赴告主國君也哭于巷者哭于<lb/>
　巷門也<lb/>
　繼公謂赴告喪者之稱也哭于巷其變於赴者至之<lb/>
<pb n="116a"/>
　禮與其哭也亦為位奔喪曰諸臣在他國為位而哭<lb/>
　亦謂此時也衰于館有事而出則吉服也<lb/>
受禮<lb/>
　注曰受饔餼也<lb/>
不受饗食<lb/>
　所以不受之者蓋以為主君若饗食已已有君之喪<lb/>
　自不宜往故雖歸之猶辭而不受是亦原其禮之所<lb/>
　由來也<lb/>
<pb n="116b"/>
赴者至則衰而出<lb/>
　但云衰而出則其出也非為聘事矣以此見赴者之<lb/>
　至例在聘日之後也<lb/>
唯稍受之<hi>稍所敎反</hi>
　稍謂漿飲乗禽之屬以其稍稍給之故謂之稍漿人<lb/>
　職云共賔客之稍禮記云旬而稍宰夫始歸乗禽亦<lb/>
　可見矣云唯稍受之對不受饗食而言也<lb/>
歸執圭復命于殯升自西階不升堂<lb/>
<pb n="117a"/>
　注曰復命于殯者臣子之於君父存亡同<lb/>
　繼公謂亦衰而執圭也升自西階而不升堂告殯之<lb/>
　禮然也是時上介亦執璋立于其左　案注云臣子<lb/>
　之於君父存亡同者謂此倣君存時致命之禮故云<lb/>
　存亡同<lb/>
子即位不哭<lb/>
　注曰將有事宜清浄也不言世子者君薨也諸臣待<lb/>
　之亦皆如朝夕哭位<lb/>
<pb n="117b"/>
　䟽曰奔喪云奔父之喪在家者待之皆如朝夕哭位<lb/>
　繼公謂子者諸侯在喪之稱子位在阼階上不哭者<lb/>
　子臣同<lb/>
辯復命如聘子臣皆哭<hi>辯音遍</hi>
　注曰如聘者自陳幣至于上介以公賜告<lb/>
與介入北鄉哭<hi>鄉許亮反</hi>
　注曰北鄉哭新至别於朝夕<lb/>
　繼公謂云入者旣復命則出至是乃更入蓋復命奔<lb/>
<pb n="118a"/>
　喪宜異其節也此云與介入則復命之時士介不入<lb/>
　歟奔喪云奔喪者非主人入門左中庭北面哭然則<lb/>
　使介此時之哭亦在西方之中庭而西上與<lb/>
出袒括髮<lb/>
　袒括髮於外臣也<lb/>
入門右即位踊<lb/>
　注曰從臣位自哭而踊如奔喪禮<lb/>
　　　　右聘君薨<lb/>
<pb n="118b"/>
若有私喪則哭于館衰而居不饗食<lb/>
　注曰私喪謂其父母也衰而居不敢以私服干君之<lb/>
　吉使春秋傳曰大夫以君命出聞喪徐行而不反<lb/>
　䟽曰傳春秋宣八年公羊傳<lb/>
　繼公謂云哭于館者嫌其不敢發哀於主人之庿也<lb/>
　昔曾子與客立于門側其徒趨而出曾子曰爾將何<lb/>
　之曰吾父死將出哭于巷曾子曰反哭於爾次曾子<lb/>
　北面而弔焉正此意也不饗食謂主君饗食己則不<lb/>
<pb n="119a"/>
　往也其致之則斯受之是亦異於其君之喪<lb/>
歸使衆介先衰而從之<lb/>
　注曰其在道路使介居前歸請反命君納之乃朝服<lb/>
　旣反命出公門釋服哭而歸其他如奔喪之禮<lb/>
　繼公謂此别於有君喪者也經但見其未及郊之禮<lb/>
　耳若君旣許其反命則朝服而帥衆介以行也<lb/>
　　　　右私喪<lb/>
賔入竟而死遂也<lb/>
<pb n="119b"/>
　遂謂遂其聘事者也若未入竟則使告于君止而俟<lb/>
　命<lb/>
主人為之具而殯<lb/>
　注曰具謂始死至殯所當用<lb/>
　繼公謂具謂衣物之屬殯即其館而殯之也尸未得<lb/>
　歸故權殯於此云殯則不以造朝矣<lb/>
介攝其事<lb/>
　為致聘享及問大夫之禮也初時必使上介接聞命<lb/>
<pb n="120a"/>
　者其意蓋慮此也與<lb/>
君弔介為主人<lb/>
　注曰雖有臣子親姻猶不為主人以介與賔並命於<lb/>
　君尊也<lb/>
　繼公謂君弔之已不視斂異内外臣也凡諸侯弔於<lb/>
　異國之臣君為之主此時其君不在故介為主人受<lb/>
　主君之弔以此時惟介為尊故也君弔蓋皮弁服禮<lb/>
　諸侯弔於異國之臣皮弁錫衰主人未喪服則君亦<lb/>
<pb n="120b"/>
　不錫衰不錫衰則惟皮弁服矣此賔死於外雖已殯<lb/>
　主人蓋未喪服也介為主則袒免喪服記曰朋友皆<lb/>
　在他邦袒免謂此類也凡諸侯弔主人必免<lb/>
主人歸禮幣必以用<lb/>
　注曰當中奠贈諸喪具之用不必如賔禮<lb/>
介受賔禮無辭也<lb/>
　注曰介受主君賔已之禮無所辭也有賔喪嫌其辭<lb/>
　之<lb/>
<pb n="121a"/>
不饗食<lb/>
　與私喪同亦致則受之<lb/>
歸介復命柩止于門外<lb/>
　注曰門外大門外也必以柩造朝達其忠心<lb/>
介卒復命出奉柩送之君弔卒殯<lb/>
　注曰卒殯成節乃去<lb/>
　䟽曰卒復命謂復命訖送之謂送至賔之家殯喪之<lb/>
　大節卒殯而後君與介乃去也<lb/>
<pb n="121b"/>
　繼公謂卒殯謂旣奠乃去也大夫之喪自外歸載柩<lb/>
　以輲車舉柩由阼階升即適所殯<lb/>
若大夫介卒亦如之<lb/>
　注曰不言上介者小聘上介士也<lb/>
士介死為之棺斂之<hi>斂力艶反下同</hi>
　斂斂于棺也上云具此云棺文互見也其異者殯與<lb/>
　斂耳<lb/>
君不弔焉<lb/>
<pb n="122a"/>
　注曰主國君使人弔不親往<lb/>
　繼公謂此降於賔與上介且異内外臣也<lb/>
若賔死未將命則旣斂于棺造于朝介將命<hi>造七到反下同</hi>
　注曰未將命謂俟閒之後也以柩造朝以己至朝志<lb/>
　在達君命<lb/>
　繼公謂此朝謂大門外也介將命于庿如賔禮旣則<lb/>
　歸而殯之於館<lb/>
若介死歸復命唯上介造于朝<lb/>
<pb n="122b"/>
　於賔言止於門外於上介造於朝文互見也<lb/>
若介死雖士介賔旣復命往卒殯乃歸<lb/>
　注曰往謂送柩<lb/>
　繼公謂賔送上介已見於大夫介卒亦如之之中故<lb/>
　惟主士介而言也不言君弔其在旣殯之後乎是亦<lb/>
　降於賔與上介也<lb/>
　　　　右賔介卒<lb/>
小聘曰問不享有獻不及夫人主人不筵几不禮面不<lb/>
<pb n="123a"/>
升不郊勞<lb/>
　注曰記貶於聘所以為小也獻私獻也面猶覿也<lb/>
　䟽曰面不升者謂私覿庭中受之不升堂<lb/>
　繼公謂受於庿而不筵几禮差輕也禮亦當作醴凡<lb/>
　受禮而設筵几乃醴賔此不筵几故不醴賔亦相因<lb/>
　而然也面不升以其為下大夫也其禮如大聘之上<lb/>
　介特初覿不與士介同入為異耳郊勞乃使臣之禮<lb/>
　故言於君禮之後云獻繼不享而言謂聘君之獻也<lb/>
<pb n="123b"/>
　經記於大聘皆不言聘君有獻於主君及夫人而此<lb/>
　於小聘乃以有獻不及夫人為異亦未詳<lb/>
其禮如為介三介<lb/>
　注曰如為介如為大聘上介<lb/>
　繼公謂禮者饔餼饗食之屬也<lb/>
　　　　右小聘<lb/>
記乆無事則聘焉<lb/>
　注曰事謂盟會之屬<lb/>
<pb n="124a"/>
若有故則卒聘束帛加書將命百名以上書于䇿不及<lb/>
百名書于方<lb/>
　注曰將猶致也名書文也今謂之字䇿簡也方板也<lb/>
　䟽曰簡是一片䇿是衆簡相連<lb/>
　繼公謂故猶事也有故謂有事可言者也此與經之<lb/>
　所謂有言者互見爾卒已也聘者兼享而言或亦通<lb/>
　小聘也小聘則不享束帛加書以書加於帛上也將<lb/>
　命之時但稱言以達其君之書而已未必言及其故<lb/>
<pb n="124b"/>
主人使人與客讀諸門外<lb/>
　注曰主人主國君也人内史也書必璽之<lb/>
　繼公謂公旣受書客降出公以書授宰降立乃使人<lb/>
　與客讀書於庿門外必與客讀之者欲其審也不於<lb/>
　内讀之者客降則出矣無其節也<lb/>
客將歸使大夫以其束帛反命于館<lb/>
　注曰為書報也<lb/>
　繼公謂大夫即還玉之卿也束帛言其是即曏者加<lb/>
<pb n="125a"/>
　書者也以其束帛反命亦如還玉之義蓋以之為信<lb/>
　也此一節當繼禮玉之後不見於經者以其或有或<lb/>
　無不可必<lb/>
明日君館之<lb/>
　此反命蓋與還玉同日而明日君館之則無此禮者<lb/>
　其館之之節亦可見矣<lb/>
旣受行出遂見宰問幾月之資<hi>幾居豈反</hi>
　注曰資行用也問行用當知多少而已古文資作齎<lb/>
<pb n="125b"/>
　繼公謂見宰見之於其官府也幾月之資公費也問<lb/>
　之者欲以為私費之節度也宰制國用故問之<lb/>
使者旣受行日朝同位<lb/>
　注曰謂前夕幣之閒同位者使者北面介立于左少<lb/>
　退别於其處臣也<lb/>
　繼公謂日朝每日常朝也經惟見夕幣與受命之位<lb/>
　故記明之　案注云前者蓋如前期之前<lb/>
出祖釋軷祭酒脯乃飲酒于其側<hi>軷蒲末反</hi>
<pb n="126a"/>
　注曰祖始也旣受聘享之禮行出國門止陳車馬釋<lb/>
　酒脯之奠於軷為行始也詩𫝊曰軷道祭也謂祭道<lb/>
　路之神<lb/>
　繼公謂道祭謂之軷者為旣祭而以車軷之因以為<lb/>
　名也釋軷者釋其所軷之物謂酒脯也旣釋則人為<lb/>
　神祭之如士虞禮佐食為神祭黍稷膚祝祭酒之為<lb/>
　旣祭乃與同行者飲酒於其側禮畢乗車軷之而過<lb/>
　也<lb/>
<pb n="126b"/>
所以朝天子圭與繅皆九寸剡上寸半厚半寸博三寸<lb/>
繅三采六等朱白倉<hi>剡以冉反厚胡豆反</hi>
　注曰圭所執以為瑞節也九寸上公之圭也雜記孔<lb/>
　䟽曰聘禮記云朝天子圭與繅皆九寸繅三采六等<lb/>
　朱白倉朱白倉旣重云朱白倉是一采為二等相閒<lb/>
　而為六等也<lb/>
　朱子曰案上記只有朱白倉而雜記䟽所引乃重有<lb/>
　之不知何時傳冩之誤而失此三字也<lb/>
<pb n="127a"/>
　繼公謂圭謂桓圭也圭與繅皆九寸但言其長同耳<lb/>
　若其廣則玉三寸而繅蓋一尺許也剡上寸半厚半<lb/>
　寸博三寸惟據玉而言剡上寸半謂剡其左右各寸<lb/>
　半也其義則未詳三采六等者三就也每一匝為一<lb/>
　就三采而三就以上下或左右數之則六等矣<lb/>
問諸侯朱綠繅八寸<lb/>
　注曰於天子曰朝於諸侯曰問記之於聘文互相備<lb/>
　䟽曰上公朝天子圭與繅皆九寸則自相朝亦九寸<lb/>
<pb n="127b"/>
　上公遣臣相問圭與繅皆八寸則遣臣問天子亦八<lb/>
　寸是記於聘文互相備也<lb/>
　繼公謂此言上公聘玉之繅也朱綠者繅之采也典<lb/>
　瑞職曰瑑圭璋璧琮繅皆二采一就以覜聘則此朱<lb/>
　綠蓋合而為一就也一就則二等矣二采當去朱而<lb/>
　用白倉乃不然者為其少飾故存朱而加以綠焉亦<lb/>
　尚文之意也上言朝玉與其繅九寸故於此但言繅<lb/>
　而不及玉蓋省文耳玉人職云瑑圭璋八寸璧琮八<lb/>
<pb n="128a"/>
　寸以覜聘是公之聘玉亦與繅之長同也然則侯伯<lb/>
　聘玉與繅當六寸子男則當四寸與<lb/>
皆𤣥纁<lb/>
　此言所用以為繅者也朝聘之繅皆以𤣥纁之帛為<lb/>
　之蓋表𤣥而裏纁也其表裏則皆絢以采<lb/>
繫長尺絢組<hi>繫如字長直亮反絢呼縣反</hi>
　注曰采成文曰絢繫無事則以繫玉因以為飾<lb/>
　繼公謂繫者繅之繫也以絢組為之其絢亦如繅之<lb/>
<pb n="128b"/>
　采與繅言采繫言絢文互見也絢者蓋以采絲飾物<lb/>
　之稱舊說以絢為畫非是語曰素以為絢兮又曰繪<lb/>
　事後素而考工記並言畫繢之事則絢非畫也明矣<lb/>
問大夫之幣俟于郊為肆又齎皮馬<lb/>
　注曰肆猶陳列也齎猶付也使者旣受命有司載問<lb/>
　大夫之禮待于郊陳之為行列至則以付之也使者<lb/>
　初行舎于近郊幣云肆馬云齎因其宜亦互文也不<lb/>
　於朝付之者辟君禮也必陳列之者不夕也<lb/>
<pb n="129a"/>
　繼公謂經於問大夫之庭實惟言皮此兼云馬是其<lb/>
　所用亦不定也<lb/>
辭無常孫而說<hi>孫音遜說音恱</hi>
　注曰孫順也大夫使受命不受辭辭必順且說<lb/>
　繼公謂聘為結好故辭貴於孫而說<lb/>
辭多則史少則不達辭苟足以達義之至也<lb/>
　史言其文勝也論語曰文勝質則史辭以達意而已<lb/>
　若辭當少而反多則文勝而傷於煩當多而反少則<lb/>
<pb n="129b"/>
　失於略而不足以達意辭苟足以達則不煩不略為<lb/>
　得其宜故曰義之至也<lb/>
辭曰非禮也敢對曰非禮也敢<lb/>
　注曰辭不受也對荅問也二者皆卒曰敢言不敢<lb/>
　繼公謂此辭對之辭未詳其所用之節姑闕之<lb/>
卿館于大夫大夫館于士士館于工商<lb/>
　注曰館者必於廟<lb/>
　繼公謂古者使介入國但有私館而無公館於此可<lb/>
<pb n="130a"/>
　見<lb/>
管人為客三日具沐五日具浴<lb/>
　注曰客謂使者下及士介也<lb/>
　繼公謂三日五日古人平常沐浴之節也内則言子<lb/>
　事父母之禮云五日則燂湯請浴三日具沐又云少<lb/>
　事長賤事貴共帥時則亦足以見之矣沐潘也<lb/>
飧不致<lb/>
　不致者宰夫設之而已不以君命致之也必不致者<lb/>
<pb n="130b"/>
　逺辟朝君之禮也<lb/>
賔不拜<lb/>
　注曰以不致也<lb/>
沐浴而食之<hi>食如字</hi>
　注曰自絜清尊主國君賜也記此重者沐浴可知<lb/>
卿大夫訝大夫士訝士皆有訝<hi>訝五嫁反</hi>
　注曰卿使者大夫上介也士衆介也訝主國君所使<lb/>
　迎待賔者如今使者護客<lb/>
<pb n="131a"/>
　繼公謂掌訝職云凡訝者賔客至而往詔相其事而<lb/>
　掌其治令其職如是則以降等者為之宜也云士皆<lb/>
　有訝者嫌其賤不必訝若上士則使中士訝之中士<lb/>
　則使下士訝之也<lb/>
賔即館訝將公命<lb/>
　注曰使己迎待之命<lb/>
　繼公謂此節宜在卿致館之後將公命蓋於外門内<lb/>
　也下禮同<lb/>
<pb n="131b"/>
又見之以其贄<lb/>
　注曰復以私禮見者訝將舎於賔館之外宜相親也<lb/>
　也大夫訝者執鴈士訝者執雉<lb/>
　繼公謂言又者見其與上禮相接也訝者旣將公命<lb/>
　出奉贄以請見賔亦於門外俟之賔未將公事乃不<lb/>
　辭其私見者以其因將公命而為之也<lb/>
賔旣將公事復見之以其贄<lb/>
　注曰公事聘享問大夫<lb/>
<pb n="132a"/>
　繼公謂其贄即訝之贄也復見之以其贄所謂還贄<lb/>
　也卿則還鴈大夫士則皆還雉於其訝士相見禮云<lb/>
　士見於大夫終辭其贄蓋以無復見之禮故也此亦<lb/>
　有士見於大夫而不終辭之者以其受公而為訝與<lb/>
　同國之降等者異故略如敵者之禮不辭其贄而復<lb/>
　見之也<lb/>
凡四器者惟其所寶以聘可也<lb/>
　四器者聘享及夫人之聘享共用四玉器也公侯伯<lb/>
<pb n="132b"/>
　之所寶者圭璋璧琮子男之所寶者璧琮琥璜言惟<lb/>
　得用其所寶者以聘見不可用其不當用者也公侯<lb/>
　伯聘用圭璋享用璧琮子男聘用璧琮享用琥璜<lb/>
宗人授次次以帷少退于君之次<lb/>
　注曰主國之門外諸侯及卿大夫之所使者次位皆<lb/>
　有常處<lb/>
　繼公謂授次授賔次也設次者掌次也宗人則主授<lb/>
　之耳君謂朝君也云少退之則似謂在其南而少西<lb/>
<pb n="133a"/>
　也司儀云及將幣車進拜辱賔車進荅拜云車進是<lb/>
　朝君未嘗入于次也此乃著君之次亦以微異<lb/>
上介執圭如重授賔<lb/>
　注曰愼之也曲禮曰凡執主器執輕如不克<lb/>
　繼公謂上介凡執玉皆如是不惟將聘授賔之時為<lb/>
　然記者特於此發之耳其餘執玉者亦如之不盡見<lb/>
　也<lb/>
賔入門皇升堂讓將授志趨<lb/>
<pb n="133b"/>
　注曰皇自莊盛也志趨卷豚而行也<lb/>
　繼公謂讓謂必後主君也經云公升二等賔升是也<lb/>
　春秋傳衞孫林父聘於魯公登亦登是不讓也將授<lb/>
　謂發於負序之位將授玉也行而張足曰趨曲禮曰<lb/>
　堂上不趨執玉不趨特志於趨耳言其急於授君而<lb/>
　行速也注云志趨卷豚是已<lb/>
授如争承下如送君還而后退<hi>還音旋</hi>
　授如争謂尚疾而不敢留君也承下如送謂既授則<lb/>
<pb n="134a"/>
　以手承公手之下而未即退防玉之失隊也如送者<lb/>
　如送客然言其未即退之意也君還東面而後賔退<lb/>
下階發氣怡焉再三舉足又趨<hi>下户稼反</hi>
　注曰發氣舎息也再三舉足自安定乃復趨也<lb/>
　繼公謂下階謂降而沒階之時也怡和說也於此言<lb/>
　發氣怡焉言又趨則鄉者之屏氣戰色足如有循可<lb/>
　知矣趨言又者明復其常也<lb/>
及門正焉<lb/>
<pb n="134b"/>
　注曰容色復故此皆心變見於威儀<lb/>
執圭入門鞠躬焉如恐失之<lb/>
　注曰記異說也<lb/>
　繼公謂鞠躬者敬也如恐失之者愼也<lb/>
及享發氣焉盈容<lb/>
　注曰孔子之於享禮有容色<lb/>
　繼公謂聘時屏氣享時發氣又且盈容禮有重輕故<lb/>
　敬亦有隆殺<lb/>
<pb n="135a"/>
衆介北面蹌焉<hi>蹌七將反</hi>
　注曰容貌舒揚<lb/>
　繼公謂於享乃云蹌焉以見聘時之不然也然則衆<lb/>
　介容貌之變其節亦略與賔同矣<lb/>
私覿愉愉焉<lb/>
　注曰容貌和敬<lb/>
　䟽曰享時盈容舒於聘時之戰色私覿愉愉又舒於<lb/>
　盈容<lb/>
<pb n="135b"/>
出如舒鴈<lb/>
　䟽曰又舒於愉愉也<lb/>
　繼公謂如舒鴈謂儀容舒遲如鴈鵞<lb/>
皇且行入門主敬升堂主愼<lb/>
　注曰復記執玉異說<lb/>
　繼公謂主敬鞠躬也主愼如恐失之也先言皇且行<lb/>
　乃云入門主敬則與上記入門皇者異也云升堂主<lb/>
　愼則又與入門而如恐失之者異也是為異說<lb/>
<pb n="136a"/>
凡庭實隨入左先皮馬相閒可也<hi>閒閒側之閒</hi>
　注曰隨入不並行也<lb/>
　䟽曰皮馬以西頭者為上故左先入陳也<lb/>
　繼公謂凡庭實謂凡入而即設於叄分庭一在南者<lb/>
　也左先謂其設於左者先行也皮馬相閒謂庭實若<lb/>
　相繼而兩設用皮則宜俱用皮用馬則宜俱用馬或<lb/>
　不能然則一節用皮一節用馬相閒而設亦自無害<lb/>
　於禮故云可也可者許其得用之辭<lb/>
<pb n="136b"/>
賔之幣唯馬出其餘皆東<lb/>
　賔之幣謂將聘君之幣及私覿者也馬亦言幣則幣<lb/>
　字之所包者廣矣<lb/>
多貨則傷于徳<lb/>
　貨指聘物而言聘物有常數若多用之則有重貨之<lb/>
　意而傷害於其德矣言此者見貨之所以不可多也<lb/>
幣美則沒禮<lb/>
　注曰幣謂束帛也美之則是主於幣而禮之本意不<lb/>
<pb n="137a"/>
　見也<lb/>
　繼公謂美謂竒巧也聘幣有常制若美為之則過於<lb/>
　禮而禮為之沒矣言此者見幣之所以不必美也上<lb/>
　言貨則幣在其中矣以其出於人力之所為故復以<lb/>
　美戒之然則其他聘物固不厭其美也<lb/>
賄在聘于賄<hi>于注讀作為</hi>
　注曰賄財也于讀曰為言主國禮賔當視賔之聘禮<lb/>
　而為之財也賔客者主人所欲豐也若苟豐之是又<lb/>
<pb n="137b"/>
　傷財也周禮曰凡諸侯之交各稱其邦而為之幣以<lb/>
　其幣為之禮<lb/>
凡執玉無藉者襲<hi>藉才夜反</hi>
　藉謂束帛以藉玉也以此篇攷之則聘以圭璋而不<lb/>
　用束帛以為藉所謂無藉者也其賔主授受之時皆<lb/>
　襲以執之過此則皆裼矣蓋聘玉尊當特達而無藉<lb/>
　執聘玉則當加敬而襲其襲與無藉之義初不相通<lb/>
　記人特因二者之異於常故合而為言耳執玉之無<lb/>
<pb n="138a"/>
　藉者襲則於其有藉者裼可知乃不言之者裼乃常<lb/>
　禮不特於執享玉之時為然故也<lb/>
醴不拜至<lb/>
　醴賔而不拜至其辟朝君之禮乎諸侯相朝有儐禮<lb/>
　與醴相類<lb/>
醴尊于東箱瓦大一有豐<hi>大音泰</hi>
　士冠禮醴尊于房中勺觶角柶脯醢在其北南上此<lb/>
　尊于東箱則勺觶籩豆之類亦宜近之<lb/>
<pb n="138b"/>
薦脯五膱祭半膱横之祭醴再扱始扱一祭卒再祭<hi>膱音職扱初洽反</hi>
　注曰卒謂後扱<lb/>
主人之庭實則主人遂以出賔之士訝受之<lb/>
　注曰此謂餘三馬也左馬賔執以出矣<lb/>
　繼公謂主人之庭實謂用於醴賔之時者也遂以出<lb/>
　者主人之士也賔之士其從者也此文似以庭實主<lb/>
　於皮馬而言是醴賔之庭實或皮或馬亦不定也經<lb/>
<pb n="139a"/>
　惟言馬者特見其一耳<lb/>
旣覿賔若私獻奉獻將命<lb/>
　注曰時有珍異之物或賔奉之所以自序尊敬也猶<lb/>
　以君命致之<lb/>
　䟽曰臣統於君雖是私獻己物亦以君命致之故曰<lb/>
　將命<lb/>
　繼公謂玉藻曰親在行禮於人稱父此臣有獻於他<lb/>
　國之君而稱其君命以將之亦其義也<lb/>
<pb n="139b"/>
擯者入告出禮辭<lb/>
　注曰辭其獻也<lb/>
賔東面坐奠獻再拜稽首<lb/>
　注曰獻不入者禮輕<lb/>
　繼公謂以君命將之而奠獻於外再拜稽首見其為<lb/>
　己物也<lb/>
擯者東面坐取獻舉以入告出禮請受<lb/>
　亦東面取者舉奠物之儀然也請受說見本篇<lb/>
<pb n="140a"/>
賔固辭公荅再拜<lb/>
　云荅則拜非為受也凡尊者與卑者之禮而不得親<lb/>
　受者其儀皆然公拜亦於中庭<lb/>
擯者立于閾外以相拜賔辟擯者授宰夫于中庭<hi>相息亮反辟音避</hi>
　注曰旣乃介覿<lb/>
若兄弟之國則問夫人<lb/>
　注曰兄弟謂同姓若昬姻甥舅有親者問猶遺也謂<lb/>
<pb n="140b"/>
　獻也不言獻者變於君也<lb/>
　繼公謂此記似謂賔於兄弟之國必有問夫人之禮<lb/>
　也經不言賔之私獻上記言私獻而云若則是賔於<lb/>
　兄弟之國其主君之獻或有或無不可必也乃謂必<lb/>
　有問夫人之禮何與是亦與上記微不相通或曰問<lb/>
　猶聘也即經所謂夫人之聘享者也未知是否<lb/>
若君不見<hi>見賢遍反</hi>
　注曰君有疾若他故不見使者<lb/>
<pb n="141a"/>
使大夫受<lb/>
　注曰受聘享也大夫上卿也<lb/>
　繼公謂大夫亦皮弁襲迎賔于大門外不拜帥賔以<lb/>
　入也<lb/>
自下聽命自西階升受負右房而立賔降亦降<lb/>
　注曰此儀如還圭然而賔大夫易處耳<lb/>
不醴<lb/>
　使大夫代受則醴賔之禮自不可行乃必言之者嫌<lb/>
<pb n="141b"/>
　受其聘享則當醴之也<lb/>
幣之所及皆勞不釋服<hi>勞力報反</hi>
　經云卿大夫勞賔而此云幣之所及皆勞則謂大夫<lb/>
　時或有勞之者時或有皆不勞之者矣似異於經且<lb/>
　以幣不及己之故而不勞賔亦恐非禮意蓋聘君之<lb/>
　問卿卿大夫之勞賔皆禮之當然二者初不相關記<lb/>
　乃合而言之似失之矣服謂皮弁服不釋服之意亦<lb/>
　未詳<lb/>
<pb n="142a"/>
賜饔唯羮飪筮一尸若昭若穆<hi>昭如字</hi>
　注曰羮飪謂飪一牢也肉謂之羹唯是祭其先大禮<lb/>
　之盛者也腥餼不祭則士介不祭也<lb/>
　繼公謂唯羹飪之文意不具或脫一祭字也云筮一<lb/>
　尸者嫌并祭祖禰當異尸也并祭祖禰而唯一尸故<lb/>
　若昭若穆者皆可尸云筮則子弟之從行者衆矣<lb/>
僕為祝<lb/>
　僕御者也僕為祝者祝不從行故僕攝之𫝊載祝鮀<lb/>
<pb n="142b"/>
　之言曰嘉好之事君行師從卿行旅從臣無事焉然<lb/>
　則君與大夫以嘉好之事出竟祝皆不從亦可見矣<lb/>
祝曰孝孫某孝子某薦嘉禮于皇祖某甫皇考某子<hi>祝之又反</hi>
　孝孫孝子稱於祖禰之辭也禮指饔而言即所謂大<lb/>
　禮也字祖而諡考亦假設之辭爾凡稱鬼神大夫則<lb/>
　舉其諡士則舉其字并祭祖禰盛之也一牢而并祭<lb/>
　并祭而一尸皆所以異於常禮<lb/>
<pb n="143a"/>
如饋食之禮<hi>食音嗣</hi>
　饋食者少牢饋食也不云少牢者可知也士虞記云<lb/>
　其他如饋食亦不云特牲也是其徵矣此如少牢饋<lb/>
　食之禮但如其不賔尸者耳賔於聘日受饔且在他<lb/>
　國則此時祭物雖多而禮儀亦不得不略又此用大<lb/>
　牢亦與彼禮異者也然則所謂如者蓋大約言之耳<lb/>
假器于大夫<lb/>
　必假於大夫者其禮其器與之同也<lb/>
<pb n="143b"/>
朌肉及廋車<hi>朌音班廋所求反</hi>
　注曰朌猶賦也廋廋人也車巾車也二人掌視車馬<lb/>
　之官也<lb/>
　䟽曰此謂祭訖歸胙所及廋人巾車見周禮<lb/>
　繼公謂言此明亦有不及者矣朌猶攽也<lb/>
聘日致饔<lb/>
　自此至旬而稍記主國行禮於賔之節也<lb/>
明日問大夫<lb/>
<pb n="144a"/>
　所以下於其君亦以聘日未有暇及之也<lb/>
夕夫人歸禮既致饔旬而稍宰夫始歸乗禽日如其饔<lb/>
餼之數<hi>稍所敖反</hi>
　注曰乗禽乗行之禽也謂鴈鶩之屬其歸之以雙為<lb/>
　數其賔與上介也<lb/>
　繼公謂旬日乃稍者以饔餼之物多也上賔饔餼五<lb/>
　牢則日五雙上介三牢則日三雙士介一牢則一雙<lb/>
　亦降殺以兩與<lb/>
<pb n="144b"/>
士中日則二雙<lb/>
　注曰中猶閒也不一日一雙太寡不敬也<lb/>
凡獻執一雙委其餘于面<lb/>
　注曰執一雙以將命也面前也其受之也上介受之<lb/>
　以入告士舉其餘從之賔不辭拜受于庭上介執之<lb/>
　以相拜于門中乃入授人上介受亦如之士介拜受<lb/>
　于門外<lb/>
　䟽曰自上介受之授人約私獻文云上介受亦如之<lb/>
<pb n="145a"/>
　以其受饔餼之時已如賔禮故知此亦如賔也云士<lb/>
　介拜受於門外者以其受餼在門外此在門外可知<lb/>
禽羞俶獻比<lb/>
　注曰放比也其致之禮如乗禽<lb/>
歸大禮之日旣受饔餼請觀訝帥之自下門入<lb/>
　歸大禮之日即聘日也是日所行之禮自聘以至於<lb/>
　介之私覿凡十餘節以大槩言之亦必至於日幾中<lb/>
　而后畢旣而又有受饔之事已受饔又以祭其祖禰<lb/>
<pb n="145b"/>
　如饋食之禮由是觀之則日暮人倦可知矣乃復請<lb/>
　觀何哉且問卿之公事未舉而私為道觀亦非禮也<lb/>
　此記必誤矣<lb/>
各以其爵朝服<lb/>
　注曰此句似非其次宜在凡致禮下絶爛在此<lb/>
士無饔無饔者無擯<lb/>
　注曰謂歸餼也<lb/>
　李寶之曰擯當作儐<lb/>
<pb n="146a"/>
　繼公謂君不致饔於士士不儐君之使皆禮之當然<lb/>
　無儐不為無饔也<lb/>
大夫不敢辭君初為之辭矣<hi>為于偽反</hi>
　此上蓋有闕文<lb/>
凡致禮皆用其饗之加籩豆<lb/>
　注曰凡致禮謂君不親饗賔及上介以酬幣致其禮<lb/>
　也其其賔與上介也饗禮今亡<lb/>
　繼公謂春秋傳晉侯享季武子有加籩武子辭韓宣<lb/>
<pb n="146b"/>
　子曰寡君以為驩也是籩豆之加與否已定於未饗<lb/>
　之先若不親饗而歸之嫌加者不致故云然或曰禮<lb/>
　上當有饗字<lb/>
無饔者無饗禮<lb/>
　注曰士介無饗禮<lb/>
　繼公謂此與所謂無饔者無儐之意同<lb/>
凡餼大夫黍粱稷筐五斛<lb/>
　凡凡賔上介及士介也經云大夫餼賔上介米八筐<lb/>
<pb n="147a"/>
　士介米六筐而此云黍粱稷則是皆不用稻矣八筐<lb/>
　者二黍二粱四稷也六筐者二黍二粱二稷也其器<lb/>
　旣異於君器又多寡相懸且不敢與君同用四種皆<lb/>
　所以逺下之凡降殺之例自下者始此八筐者乃不<lb/>
　去稷而去稻者以當多者不宜去而當少者不宜多<lb/>
　也是或一義耳若六筐者則因賔介之禮而但減其<lb/>
　多者之數以别之無他義也君器多而小大夫器寡<lb/>
　而大亦隆殺之宜<lb/>
<pb n="147b"/>
旣將公事賔請歸<lb/>
　注曰謂已問大夫事畢即請歸也主國留之饗食燕<lb/>
　獻無日數盡殷勤也<lb/>
　繼公謂不欲久溷主國也<lb/>
凡賔拜于朝訝聽之<lb/>
　注曰拜拜賜也<lb/>
　繼公謂訝聽之異於己臣也<lb/>
燕則上介為賔賔為苟敬<lb/>
<pb n="148a"/>
　饗食之禮君親為主故以賔為賔尊賔也君與臣燕<lb/>
　則宰夫為獻主故不以賔為賔而以為苟敬亦尊賔<lb/>
　也此苟敬之位在阼階西北面餘並見燕禮記云<lb/>
宰夫獻<lb/>
　注曰為主人代公獻<lb/>
　繼公謂燕禮輕故君與臣燕則不親為主而使宰夫<lb/>
　獻所以明君臣之義也此與他國之臣燕亦用此禮<lb/>
　者所以别於其君也<lb/>
<pb n="148b"/>
無行則重賄反幣<lb/>
　注曰無行謂獨來復無所之也<lb/>
　繼公謂於反幣之外又重賄之荅其特來之厚意也<lb/>
　即贈幣也贈幣為報其私覿故云反必言反幣者嫌<lb/>
　重賄則不必贈也春秋傳吳公子札聘于諸國是為<lb/>
　有行<lb/>
曰子以君命在寡君寡君拜君命之辱<lb/>
　注曰此贊君拜聘享辭也在存也<lb/>
<pb n="149a"/>
君以社稷故在寡小君拜<lb/>
　注曰其卒亦曰寡君拜命之辱<lb/>
又拜送<lb/>
　注曰拜送賔也其辭蓋云子將有行寡君敢拜送<lb/>
君貺寡君延及二三老拜<lb/>
　注曰<hi>闕</hi>
賔于館堂楹閒釋四皮束帛賔不致主人不拜<lb/>
　注曰賔將遂去是館留禮以禮主人所以謝之也<lb/>
<pb n="149b"/>
　繼公謂必釋於此者明為館故也皮亦在堂禮之變<lb/>
　也不致不拜者賔主各有當為主人之嫌難乎其為<lb/>
　授受也不用錦而帛不授受無嫌於君禮<lb/>
大夫來使無罪饗之<hi>使所吏反</hi>
　無罪謂無失誤也饗之親饗之也聘義曰使者聘而<lb/>
　誤主君弗親饗食所以愧厲之也主國君於賔有饗<lb/>
　食燕之禮但言饗者舉其盛者言之也云來使者與<lb/>
　下文所謂過者相對立文也<lb/>
<pb n="150a"/>
過則餼之<lb/>
　謂假道而過者則餼之也過即經所謂過邦餼即經<lb/>
　所謂餼之以其禮復記於此者蒙無罪之文也若有<lb/>
　不假道與不禁侵掠之類是其罪矣<lb/>
其介為介<lb/>
　此上當言饗賔之禮乃及此耳其亦有闕文與饗賔<lb/>
　君為主人故以賔為賔而上介為介若饗上介則上<lb/>
　介為賔而無介小聘使下大夫其饗禮亦如之蓋士<lb/>
<pb n="150b"/>
　介賤不可以與主君為禮故也<lb/>
有大客後至則先客不饗食致之<hi>食音嗣</hi>
　主人待客隆殺之宜也大客謂朝君<lb/>
唯大聘有几筵<lb/>
　經於小聘云不几筵其文已明<lb/>
十斗曰斛十六斗曰籔十籔曰秉<lb/>
　注曰今江淮之閒量各有為籔者今文籔為逾<lb/>
　繼公謂籔與庾同量今文籔作逾疑庾逾通<lb/>
<pb n="151a"/>
二百四十斗<lb/>
　注曰謂一車之米秉有五籔<lb/>
四秉曰筥<lb/>
　注曰此秉謂刈禾盈手之秉也筥穧名也若今萊易<lb/>
　之閒刈稻聚把有名為筥者詩云彼有遺秉又云此<lb/>
　有不斂穧<lb/>
十筥曰㯶十㯶曰秅四百秉為一秅<hi>㯶音揔</hi>
　<lb/>
<pb n="151b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集說卷八下<lb/>
<pb n="152a"/>
正誤<lb/>
至于階三讓大夫先升一等<lb/>
　鄭本去三字注曰古文曰三讓繼公謂宜從古文<lb/>
至于階三讓賔升一等<lb/>
　鄭本亦去三字注曰古文曰三讓繼公謂宜從古文<lb/>
庭實入設<lb/>
　鄭本無入字注曰古文曰入設繼公謂此庭實云入<lb/>
　設方見庭實旣出而復入之意若無入字則文不明<lb/>
<pb n="152b"/>
　白矣宜從古文<lb/>
醴不拜至<lb/>
　鄭本作禮注曰今文禮為醴繼公謂宜從今文<lb/>
不醴<lb/>
　鄭本作禮注曰今文禮作醴繼公謂宜從今文<lb/>
對曰非禮也敢<lb/>
　舊本敢下有辭字案注云二者皆卒曰敢是無此辭<lb/>
　字明矣本有者蓋𫝊冩者因注上之辭字而設衍之<lb/>
<pb n="153a"/>
　也今以注為據刪之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="153b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集說卷八下<lb/>
</p>
<p>
</p>
  </div>
</body>
</text>
</TEI>
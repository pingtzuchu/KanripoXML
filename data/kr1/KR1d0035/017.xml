<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集說卷十七</head>
    <p>
<pb n="1a"/>
欽定四庫全書<lb/>
　儀禮集說卷十七　　　　元　敖繼公　撰<lb/>
有司徹第十七<lb/>
　注曰少牢之下篇也<lb/>
　繼公謂此别為一篇及其名篇之意皆與既夕同<lb/>
有司徹<hi>徹直列反下並同</hi>
　徹室中之饋及𧃊者之豆爵與祝之薦俎也祝不自<lb/>
　執其俎以出是未歸也其二佐食乃衆賔為之室中<lb/>
<pb n="1b"/>
　事畢亦反於賔位然則祝與佐食皆當與賔尸之禮<lb/>
　矣此時有司徹祝俎或設於堂下與主人於𧃊者之<lb/>
　退亦反入於室及有司既徹則出立於阼階東也<lb/>
埽堂<lb/>
　注曰為賔尸新之<lb/>
司宫攝酒乃燅尸俎<lb/>
　注曰燅温也温尸俎於爨肵亦温焉古文燅皆作尋<lb/>
　記或作燖春秋傳曰若可燖也亦可寒也<lb/>
<pb n="2a"/>
　繼公謂皆示新之俎俎實謂尸前之羊魚豕及所加<lb/>
　於肵俎者也雍爨之所燅者固不止此是特為其已<lb/>
　在俎者言之耳祝佐食亦與賔尸之禮其俎實不燅<lb/>
　者以無上位略之但因其故俎而已<lb/>
卒燅乃升羊豕魚三鼎無腊與膚乃設扄鼏陳鼎于門<lb/>
外如初<hi>燅音尋又徐鹽反</hi>
　注曰如初者如廟門之外東方北面北上<lb/>
　繼公謂少牢當五鼎此乃無腊與膚鼎者賔尸之禮<lb/>
<pb n="2b"/>
　膚不專俎而附於豕俎故是時亦不可以專鼎而惟<lb/>
　附於豕鼎也然鼎數冝竒是以併去腊鼎而為三焉<lb/>
　腊全不用者此禮貶於祭而腊又賤故略之<lb/>
　　　　右新儐禮<lb/>
乃議侑于賔以異姓<lb/>
　議侑於賔謂與賔長謀議可以為侑者也此與郷飲<lb/>
　酒就先生而謀賔介之意相類以異姓謂於衆賔之<lb/>
　中擇之也必異姓者以尸既同姓故侑須用異姓侑<lb/>
<pb n="3a"/>
　之言佑也所以輔助尸者也賔尸而立侑亦示敬尸<lb/>
　之意且貴多儀也<lb/>
宗人戒侑<lb/>
　注曰戒猶告也南靣告於其位戒曰請子為侑<lb/>
侑出俟于廟門之外<lb/>
　注曰俟於次當與尸更入<lb/>
　　　　右立侑<lb/>
司宫筵于户西南面<lb/>
<pb n="3b"/>
　注曰為尸席也<lb/>
又筵于西序東靣<lb/>
　注曰為侑席也<lb/>
尸與侑北面于廟門之外西上<lb/>
　尸北面者尊大夫若不敢為賔客然也其位當在門<lb/>
　外之西祭事已尸出門則不敢以尊自居西上賔位<lb/>
　尚左也<lb/>
主人出迎尸宗人擯<lb/>
<pb n="4a"/>
　迎之而使宗人擯待賔之禮也賔客尸而迎之亦為<lb/>
　祭事已<lb/>
主人拜尸荅拜主人又拜侑侑荅拜<lb/>
　主人拜蓋西面也荅拜者其皆東面與此拜皆再拜<lb/>
　下文拜至亦然<lb/>
主人揖先入門右尸入門左侑從亦左揖乃讓<lb/>
　亦三揖至於階乃三讓也惟云揖乃讓經文省亦以<lb/>
　其可知故也凡主人與客揖而先入皆入門右也經<lb/>
<pb n="4b"/>
　獨於此見之<lb/>
主人先升自阼階尸侑升自西階西楹西北面東上<lb/>
　尸侑升自西階尸升三等侑從之中等如上下射升<lb/>
　階之儀也其降也亦然東上尸冝與主人相當也<lb/>
主人東楹東北面拜至尸荅拜主人又拜侑侑荅拜<lb/>
　拜至說見士昬禮<lb/>
　　　　右迎尸侑<lb/>
乃舉<lb/>
<pb n="5a"/>
　注曰舉鼎也舉者不盥殺也<lb/>
司馬舉羊鼎司士舉豕鼎舉魚鼎以入陳鼎如初<lb/>
　司馬二人司士四人也魚鼎重言舉明其與豕鼎異<lb/>
　人也如初如其東方當序西面北上<lb/>
雍正執一七以從雍府執二七以從司士合執二俎以<lb/>
從司士賛者亦合執二俎以從七皆加于鼎東枋二俎<lb/>
設于羊鼎西西縮二俎皆設于二鼎西亦西縮<lb/>
　注曰凡三七鼎一七四俎為尸侑主人主婦其二俎<lb/>
<pb n="5b"/>
　設於豕鼎魚鼎之西陳之冝具也<lb/>
　繼公謂一七羊七也二七豕魚七也四俎乃尸侑主<lb/>
　人主婦之羊俎也設之亦北上如鼎之序然其載之<lb/>
　亦先北而後南也此皆羊俎其二乃在豕鼎魚鼎西<lb/>
　者但欲使鼎前皆有俎耳不嫌其所載者異也羊鼎<lb/>
　西特有二俎尊之也此執匕以少者為貴設俎以多<lb/>
　者為尊亦冝也<lb/>
雍人合執二俎陳于羊俎西並皆西縮覆二䟽七于其<lb/>
<pb n="6a"/>
上皆縮俎西枋<hi>覆芳服反下並同</hi>
　注曰䟽七七柄有刻飾者<lb/>
　繼公謂羊俎指在羊鼎西者也此二俎陳於其西亦<lb/>
　北上其北俎次賔以羞羊七湇豕匕湇其南俎司馬<lb/>
　以羞羊肉湇司士以羞豕脀湇魚䟽匕二者羊豕之<lb/>
　湇冝異噐也覆者為塵也二七覆於二俎之上羊七<lb/>
　在北豕七在南南非匕湇之俎亦覆匕於其上者事<lb/>
　未至權加之耳此俎將載則更以豕匕加於其北俎<lb/>
<pb n="6b"/>
　既則反之縮俎西枋為縮執俎者在西也<lb/>
　　　　右陳設鼎俎於内<lb/>
主人降受宰几尸侑降主人辭尸對<lb/>
　為尸受几故尸從降侑亦降者從尸也凡尸為禮之<lb/>
　類此者侑則從之此所以謂之侑也與<lb/>
宰授几主人受二手横執几揖尸<lb/>
　几自東壁來其授受於阼階東與獨揖尸尸尊也聘<lb/>
　禮公受几於序端<lb/>
<pb n="7a"/>
主人升尸侑升復位<lb/>
　注曰位阼階賔階上位<lb/>
主人西面左手執几縮之以右袂推拂几三二手横執<lb/>
几進授尸于筵前<lb/>
　推拂謂外拂之推者推手也<lb/>
尸進二手受于手間<lb/>
　案聘禮曰賔進訝受几於筵前此亦訝受也乃云手<lb/>
　間者但言其䟽數之節耳此授受者皆横執几而二<lb/>
<pb n="7b"/>
　手之間有廣狹則凡賔主之横執几者二手共執其<lb/>
　一亷明矣<lb/>
主人退尸還几縮之右手執外亷北面奠于筵上左之<lb/>
南縮不坐<hi>還音旋</hi>
　主人退復位也還几還而易執之也縮執几亦用二<lb/>
　手此惟云右手執外亷特見其一耳右亷而謂之外<lb/>
　者以其差遠於人故也几稍高故設之不坐少儀曰<lb/>
　取俎設俎不坐其意類此<lb/>
<pb n="8a"/>
主人東楹東北面拜<lb/>
　注曰拜送几也<lb/>
尸復位尸與侑皆北面荅拜<lb/>
　注曰侑拜者從於尸<lb/>
　繼公謂至此尸乃復位則是主人拜時尸在筵前東<lb/>
　面也聘禮曰賔進訝受几於筵前東面俟公壹拜送<lb/>
　此異於彼者先奠几與飲酒而授几其禮重故侑亦<lb/>
　拜荅拜之文主於尸也<lb/>
<pb n="8b"/>
　　　　右授几<lb/>
主人降洗尸侑降尸辭洗主人對卒洗揖主人升尸侑<lb/>
升<lb/>
　辭對之儀見郷飲酒故此略之揖亦主人揖尸也文<lb/>
　省耳下放此<lb/>
尸西楹西北面拜洗主人東楹東北面奠爵荅拜降盥<lb/>
尸侑降主人辭尸對卒盥主人揖升尸侑升主人坐取<lb/>
爵酌獻尸尸北面拜受爵主人東楹東北面拜送爵<lb/>
<pb n="9a"/>
　獻受之儀亦當如郷飲酒禮<lb/>
　　　　右主人獻尸<lb/>
主婦自東房薦韭菹醢坐奠于筵前菹在西方婦賛者<lb/>
執昌菹醢以授主婦主婦不興受陪設于南昌在東方<lb/>
興取籩于房麷蕡坐設于豆西當外列麷在東方婦賛<lb/>
者執白黒以授主婦主婦不興受設于初籩之南白在<lb/>
西方興退<hi>麷芳中反</hi>
　注曰昌昌本也韭菹醓醢昌本麋臡麷熬麥也蕡熬<lb/>
<pb n="9b"/>
　枲實也白熬稻黒熬黍主婦取籩興者以饌異親之<lb/>
　當外列辟鉶也退退入房也<lb/>
　繼公謂四豆四籩放室中之數也賔尸以飲酒為主<lb/>
　其禮變於饋食不可復因其薦故於其始亦變而用<lb/>
　朝事之豆籩焉不辟君禮者變而用之無嫌也當外<lb/>
　列麷在麋臡西也<lb/>
　　　　右主婦薦尸豆籩<lb/>
乃升<lb/>
<pb n="10a"/>
　注曰升牲體於俎也<lb/>
司馬朼羊亦司馬載載右體肩臂肫胳臑正脊一脡脊<lb/>
一横脊一短脅一正脅一代脅一腸一胃一祭肺一載<lb/>
於一俎<lb/>
　注曰一俎謂司士所設羊鼎西第一俎<lb/>
　繼公謂二司馬即舉羊鼎者也以下凡升羊者皆司<lb/>
　馬為之特於此見之耳上言燅尸俎而此肩臂臑肫<lb/>
　胳具有明其神俎肵俎並用也復序俎實者其數及<lb/>
<pb n="10b"/>
　載與進俎之法皆有異於上故爾是言載時先後之<lb/>
　序也其在俎則與正祭者略同惟臑後於胳為異耳<lb/>
　臑後於胳者以其折也折之則不為全體而在全體<lb/>
　之下矣臑必折者見其貶於神俎且欲以所折者為<lb/>
　肉湆俎也其脊脅皆一骨及腸胃各一者義亦如之<lb/>
　賔尸主於飲酒此俎乃有祭肺者盛之一俎謂司士<lb/>
　所設羊鼎西之北俎也司馬亦南靣執之以載與他<lb/>
　俎異也既載則侑主人主婦之羊俎三亦繼此而序<lb/>
<pb n="11a"/>
　載之每俎既載則遷之於阼階西亦北上西縮俟時<lb/>
　乃設耳所以然者為當進羊匕湇羊肉湇於尸也朼<lb/>
　當作匕下同<lb/>
羊肉湇臑折正脊一正脅一腸一胃一嚌肺一載于南<lb/>
俎<lb/>
　注曰肉湇肉在汁中者也必云臑折明為上所折分<lb/>
　者嚌肺離肺也南俎雍人所設在南者<lb/>
　繼公謂云臑折者明其為臑之下也此臑葢與後足<lb/>
<pb n="11b"/>
　之觳同以無異名故但云臑折而已羊俎之外又分<lb/>
　其體以為此俎貴多儀也尊尸不敢用左體故分右<lb/>
　臑為之用嚌肺亦别於其正羊肉湇與羊俎之實同<lb/>
　鼎而名不同以其於鼎有湇上湇中之異也羊俎西<lb/>
　之二俎亦北上肉湇載於南俎則其北俎為羞匕湇<lb/>
　明矣凡羊肉湇與豕脀湇魚皆俟時而載因升正俎<lb/>
　之節而遂見之欲其文相比也<lb/>
司士朼豕亦司士載亦右體肩臂肫胳臑正脊一脡脊<lb/>
<pb n="12a"/>
一横脊一短脅一正脅一代脅一膚五嚌肺一載于一<lb/>
俎<lb/>
　此謂豕脀也二司士即舉豕鼎者也此下凡升豕者<lb/>
　皆此司士為之豕無正俎故此尸俎之體骨皆放於<lb/>
　羊俎此俎與羊肉湆俎同臑在胳下是亦折矣<lb/>
侑俎羊左肩左肫正脊一脅一腸一胃一切肺一載於<lb/>
一俎侑俎豕左肩折正脊一脅一膚三切肺一載于一<lb/>
俎<lb/>
<pb n="12b"/>
　注曰切肺亦祭肺互言之耳<lb/>
　繼公謂侑無羊肉湇故羊俎得用二體前體以肩後<lb/>
　體以肫尊之也右體皆在尸俎故此皆用左焉有肩<lb/>
　有肫則肫在下端矣羊俎亦用祭肺者與尸俎同在<lb/>
　堂上因其禮也阼俎亦然飲酒正禮祭以離肺其有<lb/>
　以切肺者或盛之或有為加之或相因用之非常禮<lb/>
　也豕左肩折不用全體為羊俎已用二故於此殺之<lb/>
　豕脀體數殺於羊俎又無羊肉湇皆下尸也豕脀之<lb/>
<pb n="13a"/>
　肺冝如羊肉湇而用嚌此乃放羊俎而用切者亦以<lb/>
　無羊肉湇故也侑之羊俎司士所設在羊鼎西之南<lb/>
　者侑之豕俎與尸之豕脀同用南俎<lb/>
阼俎羊肺一祭肺一載于一俎羊肉湇臂一脊一脅一<lb/>
腸一胃一嚌肺一載于一俎豕脀臂一脊一脅一膚三<lb/>
嚌肺一載于一俎<lb/>
　注曰臂左臂也阼俎司士所設豕鼎西俎也<lb/>
　繼公謂尸之牲俎三主人亦如之故其正俎無體遠<lb/>
<pb n="13b"/>
　下尸也無骨之屬但用肺而已臂不言左者可知也<lb/>
　正俎太貶故加俎冝用尊體其脊脅之屬亦不嫌於<lb/>
　與尸同也侑正俎用肩主人之加俎乃用臂葢示其<lb/>
　不相統之意豕脀猶言豕俎也不言肉湇者一俎而<lb/>
　已無所别異也豕脀體數乃放羊肉湇者亦羊俎太<lb/>
　簡故爾此羊肉湇豕脀皆用雍人所設之南俎與尸<lb/>
　同<lb/>
主婦俎羊左臑脊一脅一腸一胃一膚一嚌羊肺一載<lb/>
<pb n="14a"/>
于一俎<lb/>
　注曰言嚌羊肺者文承膚下嫌也其俎司士所設在<lb/>
　魚鼎西者<lb/>
　繼公謂主婦有正俎而無豕脀下侑也必用膚者明<lb/>
　其可用豕脀而不用也亦與阼俎惟用羊肺之意相<lb/>
　近用嚌肺者此俎設於房中故不因堂上之禮膚在<lb/>
　嚌羊肺上未詳<lb/>
司士朼魚亦司士載尸俎五魚横載之侑主人皆一魚<lb/>
<pb n="14b"/>
亦横載之皆加膴祭于其上<hi>膴火吳反鄭又音哻</hi>
　注曰横載之者異於牲膴讀如殷哻之哻刳魚時割<lb/>
　其腹以為大臠可用祭也<lb/>
　繼公謂二司士舉魚鼎者也横載之亦縮俎其於載<lb/>
　者則爲横此益送魚肉之俎載時皆横執之與羞之<lb/>
　之時異於斯見之矣凡經言載俎之例惟云横載者<lb/>
　據俎而言也加以之字者據載者而言也此三羞湆<lb/>
　魚亦皆迭用南俎朼亦當作匕<lb/>
<pb n="15a"/>
　　　　右通言載俎之法<lb/>
卒升<lb/>
　謂已升四羊俎也<lb/>
賔長設羊俎于豆南賔降尸升筵自西方坐左執爵右<lb/>
取韭菹㨎于三豆祭于豆間尸取麷蕡宰夫賛者取白<lb/>
魚以授尸尸受兼祭于豆祭<hi>長之丈反</hi>
　注曰賔長上賔<lb/>
　繼公謂賔長設俎尊尸之正俎也阼俎亦然云賔降<lb/>
<pb n="15b"/>
　見尸升之節也既祭則右執爵於尸升筵主人亦疑<lb/>
　立於阼階東<lb/>
雍人授次賔䟽七與俎受于鼎西左手執俎左亷縮之<lb/>
郤右手執七枋縮于俎上以東面受于羊鼎之西司馬<lb/>
在羊鼎之東二手執挑七枋以挹湇注于䟽匕若是者<lb/>
三<hi>挑湯堯反鄭音由挹一入反</hi>
　注曰挑謂之㰱讀如或舂或抌之抌此二匕者皆有<lb/>
　淺升狀如飯撡挑長枋可以抒物於噐中者注猶冩<lb/>
<pb n="16a"/>
　也今文挑作抌<lb/>
　繼公謂䟽匕與俎在羊俎西之北者也匕湇尊於肉<lb/>
　湇故用上俎羞之陳俎時俎西縮䟽匕縮俎西枋而<lb/>
　此左手執左亷郤右手執匕枋以受湇是身當俎下<lb/>
　端也然則凡縮執俎者皆當其下端矣左手執俎左<lb/>
　亷乃縮之是授受時皆横執俎也縮執俎以受於鼎<lb/>
　西者惟此與豕匕湇耳二手執挑匕枋敬其事不游<lb/>
　手也挹湇且若是則匕牲體者可知<lb/>
<pb n="16b"/>
尸興左執爵右取肺坐祭之祭酒興左執爵<lb/>
　注曰肺羊祭肺<lb/>
　繼公謂言興左執爵明其右執爵以興也下文皆然<lb/>
次賔縮執匕俎以升若是以授尸尸郤手受匕枋坐祭<lb/>
嚌之興覆手以授賔賔亦覆手以受縮匕于俎上以降<lb/>
　若是者謂執匕俎之儀無變也郤手受匕枋則匕内<lb/>
　鄉而便於用覆手以授賔明其變於有事之時次賔<lb/>
　亦覆手以受統於尊者也縮俎則不復執之而二手<lb/>
<pb n="17a"/>
　執俎矣祭湇如祭酒然亦注於地他時湇不祭此祭<lb/>
　者重其在俎也湇與肉湇相將之物故以此先肉湇<lb/>
　而進之<lb/>
尸席末坐啐酒興坐奠爵拜告㫖執爵以興主人北面<lb/>
于東楹東荅拜<lb/>
　拜告㫖不降筵以有後事也云主人北面于東楹東<lb/>
　明其復位下放此<lb/>
司馬羞羊肉湇縮執俎尸坐奠爵興取肺坐絶祭嚌之<lb/>
<pb n="17b"/>
興反加于俎司馬縮奠俎于羊湇俎南乃載于羊俎卒<lb/>
載俎縮執俎以降<lb/>
　縮執俎者既載則錯而改執之也載時横執之尸奠<lb/>
　爵亦於左冝辟羞俎者後湆字衍司馬北面縮奠俎<lb/>
　既則西面於俎東載之<lb/>
尸坐執爵以興次賔羞羊燔縮執俎縮一燔于俎上鹽<lb/>
在右尸左執爵受燔㨎於鹽坐振祭嚌之興加于羊俎<lb/>
賔縮執俎以降<lb/>
<pb n="18a"/>
　室中之事無燔俎故此與亞獻皆用之受燔取於俎<lb/>
　也<lb/>
尸降筵北面于西楹西坐卒爵執爵以興坐奠爵拜執<lb/>
爵以興主人北面于東楹東荅拜主人受爵尸升筵立<lb/>
于筵末<lb/>
　　　　右主人獻尸禮卒<lb/>
主人酌獻侑侑西楹西北面拜受爵主人在其右北面<lb/>
荅拜<lb/>
<pb n="18b"/>
　獻侑亦於席前西南面也侑既拜則進受之以復位<lb/>
　主人既拜則立於西階東及侑降筵北面則復就其<lb/>
　右<lb/>
主婦薦韭菹醢坐奠于筵前醢在南方婦賛者執二籩<lb/>
麷蕡以授主婦主婦不興受之奠麷于醢南蕡在麷東<lb/>
主婦入于房<lb/>
　醢在南方是豆北上也豆北上者以席南上也主人<lb/>
　席豆相變之法於斯見之矣下云侑升筵降筵自北<lb/>
<pb n="19a"/>
　方是席南上也主婦薦豆而賛者即賛籩者兩豆兩<lb/>
　籩同時設故不必親取籩<lb/>
侑升筵自北方司馬横執羊俎以升設于豆東<lb/>
　凡正俎皆横執此乃明言之者以司馬進之嫌亦縮<lb/>
　執也<lb/>
侑坐左執爵右取菹㨎于醢祭于豆間又取麷蕡同祭<lb/>
于豆祭興左執爵右取肺坐祭之祭酒興左執爵次賔<lb/>
羞羊燔如尸禮<lb/>
<pb n="19b"/>
　不啐酒者凡堂上毎獻啐酒之節皆當放於尸上禮<lb/>
　尸嚌湇乃啐酒此無湇則不冝啐酒以異其節侑無<lb/>
　羊匕湇者以無肉湇故也<lb/>
侑降筵自北方北面于西楹西坐卒爵執爵以興坐奠<lb/>
爵拜主人荅拜<lb/>
　注曰荅拜拜於侑之右<lb/>
　　　　右主人獻侑<lb/>
尸受侑爵降洗侑降立于西階西東面主人降自阼階<lb/>
<pb n="20a"/>
辭洗尸坐奠爵于篚興對<lb/>
　尸適洗南北面主人阼階東南面辭洗尸對主人復<lb/>
　阼階東西面<lb/>
卒洗主人升尸升自西階主人拜洗尸北面于西楹西<lb/>
坐奠爵荅拜降盥主人降尸辭主人對卒盥主人升尸<lb/>
升坐取爵酌<lb/>
　主人亦揖乃升與前後之儀同不言者可知也侑不<lb/>
　升辟酢禮也與尸同升則嫌若同酢主人然<lb/>
<pb n="20b"/>
司宫設席于東序西面主人東楹東北面拜受爵尸西<lb/>
楹西北面荅拜<lb/>
　事至乃設席略倣室中致爵之節亦所以尊尸侑也<lb/>
　既設席尸乃於席前東南面酢主人主人拜受爵復<lb/>
　位<lb/>
主婦薦韭菹醢坐奠於筵前菹在北方婦賛者執二籩<lb/>
麷蕡主婦不興受設麷於菹西北蕡在麷西主人升筵<lb/>
自北方主婦入於房<lb/>
<pb n="21a"/>
　注曰設籩於菹西北亦辟鉶<lb/>
　繼公謂主人之席亦南上而菹在北方豆席相變之<lb/>
　法愈可見矣升筵之節侑速於尸主人速於侑皆所<lb/>
　以示其異<lb/>
長賔設羊俎于豆西主人坐左執爵祭豆籩如侑之祭<lb/>
興左執爵右取肺坐祭之祭酒興次賔羞匕湇如尸禮<lb/>
席未坐啐酒執爵以興司馬羞羊肉湇縮執俎主人坐<lb/>
奠爵於左興受肺坐絶祭嚌之興反加于湇俎司馬縮<lb/>
<pb n="21b"/>
奠湇俎于羊俎西乃載之卒載縮執虗俎以降<lb/>
　祭酒興亦左執爵乃受匕湇奠爵於左辟肉湇俎也<lb/>
　受肺亦取於俎言受者執俎以進亦授也故取之云<lb/>
　受言虚俎者見其盡載於羊俎而無所釋也此經言<lb/>
　羞湇俎一節其文有加尸者所以足其義非異也<lb/>
主人坐取爵以興次賔羞燔主人受如尸禮<lb/>
　燔不言羊可知也<lb/>
主人降筵自北方北面于阼階上坐卒爵執爵以興坐<lb/>
<pb n="22a"/>
奠爵拜執爵以興尸西楹西荅拜主人坐奠爵于東序<lb/>
南侑升尸侑皆北面于西楹西主人北面于東楹東再<lb/>
拜崇酒尸侑皆荅再拜主人及尸侑皆升就筵<lb/>
　此尸酢主人主人拜崇酒而侑亦荅拜者縁主人意<lb/>
　亦欲并謝已也云主人及尸侑先後之辭也後文放<lb/>
　此升就二字冝衍其一<lb/>
　　　　右尸酢主人<lb/>
司宫取爵于篚以授婦賛者于房東以授主婦<lb/>
<pb n="22b"/>
　注曰房東房户外之東<lb/>
　繼公謂以授主婦婦賛者以授主婦於房中也上篇<lb/>
　亞獻畢主婦以爵入於房今司宫乃取爵於下篚以<lb/>
　授者其有司徹之後此爵又反於下篚與<lb/>
主婦洗于房中出實爵尊南西面拜獻尸尸拜于筵上<lb/>
受<lb/>
　注曰尊南西面拜由便也<lb/>
　繼公謂尸拜於筵上受以其殺於主人且因室中之<lb/>
<pb n="23a"/>
　禮也後三獻放此<lb/>
主婦西面于主人之席北拜送爵入于房取一羊鉶坐<lb/>
奠于韭菹西主婦賛者執豕鉶以從主婦不興受設于<lb/>
羊鉶之西興入于房取糗與腵脩執以出坐設之糗在<lb/>
蕡西脩在白西興立于主人席北西面<lb/>
　主人席北此時主婦堂上之正位也飲酒而有鉶尸<lb/>
　尊亦盛之設二籩而主婦親取之以其與鉶異類不<lb/>
　可相因也糗與脩雜用饋食之籩也去棗用脩以示<lb/>
<pb n="23b"/>
　其變糗脩北上明不與初儀序下儀類此<lb/>
尸坐右執爵祭糗脩同祭于豆祭<lb/>
　於此乃云尸坐是受爵時立也祭糗脩之祭當如下<lb/>
　文作取葢字誤也<lb/>
以羊鉶之柶扱羊鉶遂以扱豕鉶祭于豆祭祭酒<lb/>
　祭鉶乃祭酒者是禮初獻祭酒之節居其祭之四三<lb/>
　獻居其祭之二故於此特居其祭之三以序之且示<lb/>
　禮殺有漸也<lb/>
<pb n="24a"/>
次賔羞豕匕湇如羊匕湇之禮<lb/>
　如者如其左手執俎左亷以下之儀其異者次賔自<lb/>
　縮執匕俎以受雍人不復授之也羞豕匕湇亦用羊<lb/>
　匕湇之俎其匕則殊乃曏之覆於羊俎西之南俎之<lb/>
　上者也將羞此湇則以羊匕與之易處焉既則各反<lb/>
　之<lb/>
尸坐啐酒左執爵嘗上鉶執爵以興坐奠爵拜主婦荅<lb/>
拜執爵以興<lb/>
<pb n="24b"/>
　此嘗鉶拜也不告㫖異於主人也特牲饋食禮曰尸<lb/>
　祭鉶嘗之告㫖主人拜尸荅拜<lb/>
司士羞豕脀尸坐奠爵興受如羊肉湇之禮坐取爵興<lb/>
　奠爵亦於左<lb/>
次賔羞豕燔尸左執爵受燔如羊燔之禮坐卒爵拜主<lb/>
婦荅拜受爵<lb/>
　受爵亦於其席也下文放此<lb/>
　　　　右主婦獻尸<lb/>
<pb n="25a"/>
酌獻侑侑拜受爵主婦主人之北西面荅拜<lb/>
　亦拜於筵上受葢不敢異於尸不言者可知也北亦<lb/>
　席北<lb/>
主婦羞糗脩坐奠糗于䵄南脩在蕡南侑坐左執爵取<lb/>
糗脩兼祭于豆祭<lb/>
　無鉶亦殺也不祭酒者上禮尸祭鉶乃祭酒此無鉶<lb/>
　則不祭酒其義與上不啐酒同<lb/>
司士縮執豕脀以升侑興取肺坐祭之司士縮奠豕脀<lb/>
<pb n="25b"/>
于羊俎之東載于羊俎卒乃縮執俎以降侑興<lb/>
　取肺亦右取之肺謂切肺豕脀無湇者初獻無羊湆<lb/>
　故此雖有豕脀亦不用湆也<lb/>
次賔羞豕燔侑受如尸禮坐卒爵拜主婦荅拜受爵<lb/>
　如尸禮亦如受羊燔之禮也<lb/>
　　　　右主婦獻侑<lb/>
酌以致于主人主人筵上拜受爵主婦北面于阼階上<lb/>
荅拜<lb/>
<pb n="26a"/>
　筵上受因尸禮也北面荅拜放室中之儀也與主人<lb/>
　行禮故亦得獨拜於阼階上<lb/>
主婦設二鉶與糗脩如尸禮主人其祭糗脩祭鉶祭酒<lb/>
受豕匕湇啐酒皆如尸禮嘗鉶不拜<lb/>
　有鉶者阼俎如尸故鉶亦因之設二鉶羊在菹北豕<lb/>
　在羊北設糗脩糗在䵄北脩在蕡北此啐酒為將嘗<lb/>
　鉶也嘗鉶不拜鉶已物也言此以别於尸禮<lb/>
其受豕脀受豕燔亦如尸禮坐卒爵拜主婦北面荅拜<lb/>
<pb n="26b"/>
受爵<lb/>
　　　　右主婦致爵於主人<lb/>
尸降筵受主婦爵以降<lb/>
　主婦受爵尸即降筵主婦以尸將受已爵也其西面<lb/>
　於主人之北以待之與<lb/>
主人降侑降主婦入于房<lb/>
　侑主人降從尸也主婦入於房尸降為已冝辟之也<lb/>
　凡婦人於丈夫之為已而降洗者例無徒降之禮蓋<lb/>
<pb n="27a"/>
　於此篇及士昬禮見之矣<lb/>
主人立于洗東北西面侑東面于西階西南<lb/>
　設洗當東榮而主人降位在阼階東直東序則冝西<lb/>
　於洗北又上文侑降立於西階西此亦從降也而主<lb/>
　人云洗東北侑云西階西南未詳疑文有誤衍也<lb/>
尸易爵于篚盥洗爵<lb/>
　易爵酢主婦因室中之禮也<lb/>
主人揖尸侑<lb/>
<pb n="27b"/>
　亦異揖之於此乃并揖侑者以曏者尸酢主人之時<lb/>
　侑不升故也必揖之使升者尸酢之意己見於前今<lb/>
　無嫌也<lb/>
主人升尸升自西階侑從主人北面立于東楹東侑西<lb/>
楹西北面立<lb/>
　以尸方行禮冝俟之<lb/>
尸酌主婦出于房西面拜受爵尸北面于侑東荅拜主<lb/>
婦入于房<lb/>
<pb n="28a"/>
　西面亦於主人席北葢尸亦就此位而酢之<lb/>
司宫設席于房中南面主婦南面立于席西<lb/>
　既受爵乃設席降於主人也席南面變於不賔尸之<lb/>
　禮也立於席西者亦西為下未設豆而立席西亦異<lb/>
　於上<lb/>
婦賛者薦韭菹醢坐奠于筵前菹在西方婦人賛者執<lb/>
麷蕡以授婦賛者婦賛者不興受設麷于菹西蕡在麷<lb/>
南<lb/>
<pb n="28b"/>
　注曰婦人賛者宗婦之少者<lb/>
主婦升筵司馬設羊俎于豆南主婦坐左執爵右取菹<lb/>
㨎于醢祭于豆間又取麷蕡兼祭于豆祭主婦奠爵興<lb/>
取肺坐絶祭嚌之興加于俎坐挩手祭酒啐酒<lb/>
　注曰挩手者於<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>
                    <graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>佩巾内則曰婦人亦左佩紛<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>
　繼公謂凡祭離肺者必挩手經不盡見之也<lb/>
次賔羞羊燔主婦興受燔如主人之禮主婦執爵以出<lb/>
于房西面于主人席北立卒爵執爵拜尸西楹西北面<lb/>
<pb n="29a"/>
荅拜主婦入立于房尸主人及侑皆就筵<lb/>
　出房卒爵冝成禮於所酢者之前也立卒爵婦人常<lb/>
　禮也立卒爵而拜既惟人君及主婦耳其異者奠爵<lb/>
　與執爵也燕禮曰公立卒爵坐奠爵拜云立於房見<lb/>
　其不就席<lb/>
　　　　右尸酢主婦<lb/>
上賔洗爵以升酌獻尸尸拜受爵賔西楹西北面拜送<lb/>
爵尸奠爵于薦左賔降<lb/>
<pb n="29b"/>
　注曰上賔賔長也或謂之長賔奠爵爵止也<lb/>
　繼公謂拜受爵亦於筵上也尸於三獻而奠爵亦欲<lb/>
　助祭者皆受獻也薦左醢東也不奠於右為妨徃來<lb/>
　及行禮也<lb/>
　　　　右上賔獻尸爵止<lb/>
主人降洗觶尸侑降主人奠爵于篚辭尸對卒洗揖尸<lb/>
升侑不升<lb/>
　侑不升者酬禮不及已升嫌也<lb/>
<pb n="30a"/>
主人實觶酬尸東楹東北面坐奠爵拜尸西楹西北面<lb/>
荅拜坐祭遂飲卒爵拜尸荅拜降洗尸降辭主人奠爵<lb/>
于篚對卒洗主人升尸升主人實觶尸拜受爵主人反<lb/>
位荅拜尸北面坐奠爵于薦左尸侑主人皆升筵<lb/>
　卒洗亦揖乃升主人實觶亦北面於尸之席前尸階<lb/>
　上拜乃進受之而反位主人既荅拜尸乃進北面奠<lb/>
　爵薦左其昌本之東與酬而授觶者大夫之禮異於<lb/>
　士也主人於尸爵止之後即舉觶以酬尸者冝終尸<lb/>
<pb n="30b"/>
　禮乃可以獻助祭者也侑升堂之節其在尸奠爵之<lb/>
　時乎<lb/>
　　　　右主人酬尸尸奠酬<lb/>
乃羞宰夫羞房中之羞于尸侑主人主婦皆右之司士<lb/>
羞庻羞于尸侑主人主婦皆左之<lb/>
　注曰房中之羞其籩則糗餌粉餈其豆則酏食糝食<lb/>
　繼公謂房中之羞饌於房者也言房中以别於庻羞<lb/>
　明庶羞不自房來也饋食之禮庻羞亦設於薦豆之<lb/>
<pb n="31a"/>
　左則庻羞在左乃其常處庻羞左則内羞右亦冝矣<lb/>
　庶羞之物恐亦不過胾醢而已　案注以羞籩羞豆<lb/>
　之實為此房中之羞亦恐或然但未必其俱用之也<lb/>
　　　　右羞於尸侑主人主婦<lb/>
主人降南面拜衆賔于門東三拜衆賔門東北面皆荅<lb/>
壹拜<lb/>
　注曰拜於門東明少南就之也<lb/>
　繼公謂助祭之賔主黨也故主人降拜之而尸侑不<lb/>
<pb n="31b"/>
　從與郷飲鄉射之禮異也未獻之前衆賔位在門東<lb/>
　亦大夫之禮異於士者主人三拜旅衆賔衆賔荅一<lb/>
　拜大夫士之禮同<lb/>
主人洗爵長賔辭主人奠爵于篚興對卒洗升酌獻賔<lb/>
于西階上長賔升拜受爵主人在其右北面荅拜<lb/>
　長賔辭亦北面盖於門東少進也主人已酌長賔乃<lb/>
　升遠下尸也獻賔當西南面<lb/>
宰夫自東房薦脯醢醢在西<lb/>
<pb n="32a"/>
　醢在西者為降設於其位則脯當在南也賔位於庭<lb/>
　北上而脯醢南上亦席豆相變之意也由是言之則<lb/>
　他禮之類此者皆可得而推矣<lb/>
司士設俎于豆北羊胳一腸一胃一切肺一膚一<lb/>
　注曰羊胳羊左胳薦與設俎者既則俟於西序端<lb/>
　繼公謂上賔一體又無脊脅遠别於堂上者也用切<lb/>
　肺者賔俎設於堂故亦因尸禮肺繼胃言之羊肺可<lb/>
　知<lb/>
<pb n="32b"/>
賔坐左執爵右取脯㨎於醢祭之執爵興取肺坐祭之<lb/>
祭酒遂飲卒爵執爵以興坐奠爵拜執爵以興主人答拜<lb/>
受爵賔坐取祭以降西面坐委於西階西南<lb/>
　注曰成祭於上尊賔也取祭以降反下位也反下位<lb/>
　而在西階西南已獻尊之祭脯肺<lb/>
　繼公謂賔取祭以降以已所有事者也冝親執之西<lb/>
　階西南賔之正位也既獻乃立於此尊者之禮節文<lb/>
　彌多以相變為貴執以興似脱一爵字<lb/>
<pb n="33a"/>
宰夫執薦以從設于祭東司士執俎以從設于薦東<lb/>
　此設薦於祭東則是凡祭於豆間乃當其間之前耳<lb/>
　此獻長賔而宰夫司士薦則自此以下皆私人為之<lb/>
　明矣宰夫司士大夫之私人也<lb/>
衆賔長升拜受爵主人荅拜坐祭立飲卒爵不拜既爵<lb/>
宰夫賛主人酌若是以辯辯受爵<lb/>
　宰夫賛酌大夫尊也賛酌者主人以虗爵授宰夫宰<lb/>
　夫為酌之於此乃言之者見獻賔一人乃賛酌也若<lb/>
<pb n="33b"/>
　是以辯謂皆如衆賔長升拜受爵以下之儀言辯受<lb/>
　爵嫌或有不與者也<lb/>
其薦脯醢與脀設于其位其位繼上賔而南皆東面其<lb/>
脀體儀也<lb/>
　注曰亦宰夫薦司士脀用儀者尊體盡儀度餘骨可<lb/>
　用而用之今文儀作<graphic n="KR2846" url="https://raw.githubusercontent.com/kanripo/KR-Gaiji/master/images/KR2846.png" mimeType="image/png"/>
　繼公謂特牲饋食禮曰衆賔升拜受爵坐祭立飲薦<lb/>
　俎設於其位辯此下經言兄弟之儀云升受爵其薦<lb/>
<pb n="34a"/>
　脀設於其位然則此薦脀亦於毎獻設之也體儀謂<lb/>
　或體或儀也尊者用體折卑者但用儀且儀者其脊<lb/>
　若脅之屬與又下云長兄弟之脀折脅一膚一則此<lb/>
　非折而儀者惟有膚而已<lb/>
　　　　右主人獻賔<lb/>
乃升長賔主人酌酢于長賔西階上北面賔在左<lb/>
　注曰言升長賔則有賛者為之<lb/>
　繼公謂乃升長賔者其宗人與後長賔二字似衍蓋<lb/>
<pb n="34b"/>
　此乃主人自酢非酢於長賔也鄉飲酒曰主人實爵<lb/>
　以酢於西階上此文冝類之徧獻乃酢變於士禮賔<lb/>
　辟尸不敢親酢主人故主人自酢以逹其意<lb/>
主人坐奠爵拜執爵以興賔荅拜坐祭遂飲卒爵執爵<lb/>
以興坐奠爵拜賔荅拜賔降<lb/>
　注曰降反位<lb/>
　繼公謂賔降反位則主人亦就席矣<lb/>
　　　　右主人自酢<lb/>
<pb n="35a"/>
宰夫洗觶以升主人受酌降酬長賔于西階南北面賔<lb/>
在左主人坐奠爵拜賔荅拜坐祭遂飲卒爵拜賔荅拜<lb/>
　注曰宰夫授主人觶則受其虗爵奠於篚<lb/>
　繼公謂宰夫授觶於上便其酌也此亦異于士<lb/>
主人洗賔辭主人坐奠爵於篚對卒洗升酌降復位賔<lb/>
拜受爵主人拜送爵賔西面坐奠爵于薦左<lb/>
　位西階南之位也以特牲禮例之此時當西面乃云<lb/>
　復位未詳主人拜亦北面也賔西面奠爵於薦左由<lb/>
<pb n="35b"/>
　便說見特牲禮薦左薦北<lb/>
　　　　右主人酬賔<lb/>
主人洗升酌獻兄弟于阼階上兄弟之長升拜受爵主<lb/>
人在其右荅拜坐祭立飲不拜既爵皆若是以辯辯受<lb/>
爵<lb/>
　獻兄弟不殊其長與衆賔同亦大夫禮異也不言宰<lb/>
　夫賛主人酌略其文耳兄弟卑於衆賔主人於其次<lb/>
　者不親酌可知下獻内賔放此此獻亦西南面<lb/>
<pb n="36a"/>
其位在洗東西面北上升受爵其薦脀設于其位<lb/>
　又著兄弟長以下既獻之位及其設薦脀之節也至<lb/>
　此乃言其位者因文而見之也升受爵謂每人升受<lb/>
　爵之時也於其受獻則為之設薦脀於位明不俟其<lb/>
　降也郷飲酒禮衆賔每一人獻則薦諸其席是禮似<lb/>
　之矣此不言宰夫賛酌獻衆賔不言升受爵而設薦<lb/>
　脀其禮同故互文以相足也<lb/>
其先生之脀折脅一膚一其衆儀也<lb/>
<pb n="36b"/>
　注曰先生長兄弟<lb/>
　繼公謂脀猶俎也其折與脅若羊若豕則不可攷先<lb/>
　生脀折其衆則儀亦以此别長㓜也無離肺者因上<lb/>
　賔俎也俎不設於堂故無切肺<lb/>
　　　　右主人獻兄弟<lb/>
主人洗獻内賔于房中南面拜受爵主人南面于其右<lb/>
荅拜坐祭立飲不拜既爵若是以辯亦有薦脀<lb/>
　注曰内賔姑姊妹及宗婦獻於主婦之席東南面於<lb/>
<pb n="37a"/>
　其右主人之位恒左人亦設薦脀於其位特牲饋食<lb/>
　禮記曰内賔立於房中西墉下東面南上宗婦北堂<lb/>
　東面北上<lb/>
　繼公謂洗不言降是洗於房也獻之盖東北面受送<lb/>
　之拜皆南面猶堂上之皆北面也是或一禮與若是<lb/>
　以辯亦謂長㓜拜受以下之儀同也不言辯受爵已<lb/>
　於衆賔兄弟見之此可知也不著其位者嫌未獻既<lb/>
　獻之位異也<lb/>
<pb n="37b"/>
　　　　右主人獻内賔<lb/>
主人降洗升獻私人于阼階上拜于下升受主人荅其<lb/>
長拜乃降坐祭立飲不拜既爵若是以辯宰夫賛主人<lb/>
酌主人于其羣私人不荅拜其位繼兄弟之南亦北上<lb/>
亦有薦脀<lb/>
　注曰初亦北面在衆賔之後爾凡獻位定<lb/>
　繼公謂私人猶私臣也經記異人故其文亦異獻私<lb/>
　人而降洗重獻禮也拜於下而降飲賤也獻亦西南<lb/>
<pb n="38a"/>
　面於東楹東而拜於其右私人賤故但荅其長拜以<lb/>
　殊之自獻衆賔至此其獻凡四節惟前後兩言宰夫<lb/>
　賛主人酌所以見其間二獻之不言此者為省文耳<lb/>
　此言於若是以辨之後見獻私人之長即賛之也以<lb/>
　是例之則獻内賔以上主人所親酌者惟於其長益<lb/>
　可見矣此位亦北上者賤於兄弟故其位繼其後而<lb/>
　不更端也特牲記言衆賔及衆兄弟内賔宗婦公有<lb/>
　司私臣其俎同然則此禮内賔以及私人其俎亦皆<lb/>
<pb n="38b"/>
　儀而有膚矣大夫無獻公有司之禮豈其私臣多足<lb/>
　以任其事不用公有司與或公有司在衆賔之中不<lb/>
　必别見之與<lb/>
　　　　右主人獻私人<lb/>
主人就筵尸作三獻之爵<lb/>
　注曰上賔所獻爵<lb/>
　繼公謂主人畢獻而就筵三獻於是升立於西階上<lb/>
　尸乃舉爵也此與不賔尸之禮皆尸自作止爵不待<lb/>
<pb n="39a"/>
　獻者作之亦異於士<lb/>
司士羞湇魚縮執俎以升尸取膴祭祭之祭酒卒爵<lb/>
　注曰不羞魚匕湇略小味也羊有正俎羞匕湇肉湇<lb/>
　豕無正俎魚無匕湇隆殺之殺<lb/>
　繼公謂不言左執爵與興坐者如上禮可知<lb/>
司士縮奠俎于羊俎南横載于羊俎卒乃縮執俎以降<lb/>
尸奠爵拜三獻北面荅拜受爵<lb/>
　横載者於俎為横與牲體同也不縮載者正俎之實<lb/>
<pb n="39b"/>
　已多又加以益送之俎故載魚於此不得象其在魚<lb/>
　俎也尸既卒爵乃執虚爵以待執俎者降而後奠爵<lb/>
　拜行禮之序於此可見<lb/>
　　　　右尸作止爵<lb/>
酌獻侑侑拜受三獻北面荅拜司馬羞湇魚一如尸禮<lb/>
卒爵拜三獻荅拜受爵<lb/>
　司馬當作司士字之誤也上下皆司士為之此不冝<lb/>
　使司馬且司馬惟主羊俎耳羞湇魚非其事也卒爵<lb/>
<pb n="40a"/>
　與拜其節冝與尸同此略言之耳下文主人亦然<lb/>
酌致主人主人拜受爵三獻東楹東北面荅拜司士羞<lb/>
一湇魚如尸禮卒爵拜三獻荅拜受爵<lb/>
　致下葢脱於字也賔拜東楹東者以與主人為禮則<lb/>
　不敢獨拜西階上辟尸也此與侑如尸禮皆兼祭酒<lb/>
　而言不致爵於主婦變於不賔尸之禮<lb/>
　　　　右上賔獻侑致於主人<lb/>
尸降筵受三獻爵酌以酢之<lb/>
<pb n="40b"/>
　注曰既致於主人尸乃酢之遂賔意<lb/>
　繼公謂賔尸則尸與侑主人為序故俟其畢獻乃酢<lb/>
　之酢而不洗亦因室中之禮也賔尸而不因室中之<lb/>
　禮者惟主人耳<lb/>
三獻西楹西北面拜受爵尸在其右以授之尸升筵南<lb/>
面荅拜坐祭遂飲卒爵拜尸荅拜執爵以降實于篚<lb/>
　尸在其右並授也並授而不同面拜遠辟主人獻賔<lb/>
　之禮也云執爵以降則是既卒爵亦奠之而拜矣<lb/>
<pb n="41a"/>
　　　　右尸酢上賔<lb/>
二人洗觶升實爵西楹西北面東上坐奠爵拜執爵以<lb/>
興尸侑荅拜坐祭遂飲卒爵執爵以興坐奠爵拜尸侑<lb/>
荅拜皆降<lb/>
　二人舉觶為旅酬始也中庸曰旅酬下為上所以逮<lb/>
　賤也其是之謂與<lb/>
洗升酌反位尸侑皆拜受爵舉觶者皆拜送侑奠觶于<lb/>
右<lb/>
<pb n="41b"/>
　反位於西楹西俟拜也受爵亦於其席拜送亦於其<lb/>
　位舉觶者不奠觶於席前不變於主人之儀也侑奠<lb/>
　觶不言坐文省也於右亦由便耳右糗南<lb/>
　　　　右二人舉觶於尸侑<lb/>
尸遂執觶以興北面于阼階上酬主人主人在右<lb/>
　言遂執觶以興是曏者亦執觶以坐而俟也尸雖不<lb/>
　奠觶猶坐以其當然也<lb/>
坐奠爵拜主人荅拜不祭立飲卒爵不拜旣爵酌就于<lb/>
<pb n="42a"/>
阼階上酬主人<lb/>
　亦執觶興主人乃荅拜也此酬主人謂東面授之如<lb/>
　特牲賔兄弟旅酬之儀<lb/>
主人拜受爵尸拜送尸就筵主人以酬侑于西楹西侑<lb/>
在左坐奠爵拜執爵興侑荅拜不祭立飲卒爵不拜既<lb/>
爵酌復位侑拜受主人拜送主人復筵<lb/>
　復位而西面授之下放此<lb/>
乃升長賔侑酬之如主人之禮<lb/>
<pb n="42b"/>
　注曰遂旅也<lb/>
至于衆賔遂及兄弟亦如之皆飲于上<lb/>
　注曰上西階上<lb/>
遂及私人拜受者升受下飲<lb/>
　私人拜而升受兄弟之爵俟兄弟荅拜乃下也下飲<lb/>
　謂就其位而飲之以酬其次者也惟云拜受云下飲<lb/>
　是兄弟及私人飲時皆不拜矣兄弟飲不拜者以所<lb/>
　酬者在下難為禮也私人飲不拜者因酬已者之儀<lb/>
<pb n="43a"/>
　且賤者禮簡也<lb/>
卒爵升酌以之其位相酬辯<lb/>
　注曰其位兄弟南位亦拜受拜送升酌由西階<lb/>
　繼公謂以之其位飲所酬者也亦於此相酬則私人<lb/>
　之長其下飲之時亦在此明矣<lb/>
卒飲者實爵于篚<lb/>
　注曰末受酬者雖無所旅猶飲<lb/>
　　　　右旅酬<lb/>
<pb n="43b"/>
乃羞庻羞于賔兄弟内賔及私人<lb/>
　無房中之羞别於主婦以上也此節亦當祭薦脀文<lb/>
　不具耳此羞同時羞則兄弟酌以相酬之時房中亦<lb/>
　旅<lb/>
　　　　右羞於堂下及房中<lb/>
兄弟之後生者舉觶于其長<lb/>
　注曰後生年少也<lb/>
洗升酌降北面立于阼階南長在左坐奠爵拜執爵以<lb/>
<pb n="44a"/>
興長荅拜<lb/>
　此後生者舉觶與主人酬賔之儀略同似有為主人<lb/>
　酬長兄弟之意故位如主人而長在左<lb/>
坐祭遂飲卒爵執爵以興坐奠爵拜執爵以興長荅拜<lb/>
　長既拜則復於東面位也<lb/>
洗升酌降長拜受于其位舉爵者東面荅拜爵止<lb/>
　此拜受於其位者别於主人之親酬是亦變於士也<lb/>
　酬而受爵因賔禮也東面荅拜冝郷之爵止奠之於<lb/>
<pb n="44b"/>
　薦左也以其未即舉故言止亦省文<lb/>
　　　　右兄弟之後生者舉觶於其長<lb/>
賔長獻于尸如初無湇爵不止<lb/>
　注曰如初如其獻侑酌致於主人受尸酢也無湇爵<lb/>
　不止别不如初者<lb/>
　繼公謂賔長衆賔長即次賔也但言賔長者亦獻於<lb/>
　尸不嫌與三獻者同也此獻當用觚不言者文省耳<lb/>
　特牲饋食禮長兄弟於三獻之後洗觚為加爵此節<lb/>
<pb n="45a"/>
　與之同噐亦冝同也上篇實觚於篚其為此用與不<lb/>
　使兄弟不稱加爵大夫禮異也湆謂湆魚<lb/>
　　　　右次賔獻致如初<lb/>
賔一人舉爵于尸如初亦遂之于下<lb/>
　注曰遂之於下者遂及賔兄弟下至於私人<lb/>
　繼公謂賔一人次賔之次者也舉爵即舉觶也如初<lb/>
　如二人舉觶於尸侑之儀其異者不及侑耳亦上文<lb/>
　尸酬主人以下之禮<lb/>
<pb n="45b"/>
　　　　右賔一人舉觶於尸遂旅酬<lb/>
賔及兄弟交錯其酬皆遂及私人爵無筭<lb/>
　言皆遂及私人則是賔及兄弟之奠爵先後迭舉而<lb/>
　不並行也其禮則賔長取觶酬兄弟長交錯以辯不<lb/>
　拜私人之卒飲者洗酌反之長兄弟乃取觶酬賔長<lb/>
　亦交錯以辯卒飲者亦洗酌反之賔與兄弟又皆迭<lb/>
　舉如初禮爵行無數至醉而止賔尸至於飲酒而堂<lb/>
　上不行無筭爵者此雖變於祭禮然尸猶有餘尊不<lb/>
<pb n="46a"/>
　冝無所别無筭爵之儀太簡不崇敬<lb/>
　　　　右堂下相酬爵無筭<lb/>
尸出侑從主人送于廟門之外拜尸不顧<lb/>
　送尸於廟門外以其賔之也此云不顧見士於大夫<lb/>
　之禮也<lb/>
拜侑與長賔亦如之衆賔從<lb/>
　從從長賔也<lb/>
司士歸尸侑之俎<lb/>
<pb n="46b"/>
　尸侑尊司士徹俎而歸之賔長而下則自徹而授其<lb/>
　人以歸<lb/>
主人退<lb/>
　注曰反於寢也<lb/>
有司徹<lb/>
　徹徹阼俎與堂上下之薦羞之屬也婦人不徹則其<lb/>
　所徹者不以入於房與<lb/>
　　　　右尸出禮畢<lb/>
<pb n="47a"/>
若不賔尸<lb/>
　此下之禮視賔尸者為少質則是制禮之序此先彼<lb/>
　後如冠禮之醴與醮者然也而上下篇以賔尸者為<lb/>
　主至是乃更端言不賔尸者焉周禮尚文抑又可見<lb/>
　是雖與冠禮言醴醮之序者不同意則相類也然既<lb/>
　有新儀又存舊禮使夫人自擇而行之是又聖人至<lb/>
　公無我之心固不專主於所尚而已<lb/>
則祝侑亦如之<lb/>
<pb n="47b"/>
　注曰謂尸七飯時<lb/>
尸食<lb/>
　注曰八飯<lb/>
乃盛俎臑臂肫脡脊横脊短脅代脅皆牢<hi>盛音成下同</hi>
　注曰盛者盛於肵俎也<lb/>
　繼公謂先正體而後脊脅亦以尊卑也前體先臑後<lb/>
　臂者肩未舉若自下而上然此所取者三體四骨與<lb/>
　所舉正脊幹骼則羊豕各四體六骨矣肩既舉而俎<lb/>
<pb n="48a"/>
　但有六骨以為所釋者也<lb/>
魚七<lb/>
　注曰盛半也魚十有五而俎其一已舉<lb/>
　繼公謂魚盛七并前所舉者一僅八而已牢之骨體<lb/>
　匕多此可以略特牲少故魚盛十有二<lb/>
腊辯無髀<lb/>
　注曰亦盛半也言無髀者云一純而俎嫌有之<lb/>
　繼公謂前升腊於鼎俎時不云髀不升故此明之腊<lb/>
<pb n="48b"/>
　用一純故得取其半云辯者明右體及其脅與脊皆<lb/>
　盛也腸胃膚不盛者以其於骨體為賤既取骨體則<lb/>
　賤者略之可也<lb/>
卒盛乃舉牢肩尸受振祭嚌之佐食受加于肵<lb/>
　先盛衆骨體乃舉肩變於士禮亦為舉肩之後又實<lb/>
　他俎不冝與肵俎之事並行也<lb/>
佐食取一俎于堂下以入奠于羊俎東<lb/>
　羊當作魚字之誤也<lb/>
<pb n="49a"/>
乃摭于魚腊俎俎釋三个其餘皆取之實于一俎以出<lb/>
<hi>摭之石反</hi>
　摭猶取也其餘謂三个之外者也魚摭四个腊摭八<lb/>
　个其所釋者腊則短脅正脅代脅各一骨魚三个而<lb/>
　已魚腊俎釋三个而牢俎六个者肵俎於三脊三脅<lb/>
　惟當各取一骨而已故牢俎之所釋不容不有六骨<lb/>
祝主人之魚腊取于是<lb/>
　注曰祝主人主婦俎之魚腊取於此者三者各取一<lb/>
<pb n="49b"/>
　魚其腊主人臂主婦臑不言主婦未聞<lb/>
　繼公謂此亦大夫之禮異者也取於是者主人主婦<lb/>
　之魚腊及祝之魚也祝俎之腊用髀儐與不儐同耳<lb/>
尸不飯告飽主人拜侑不言尸又三飯<hi>飯並符晚反</hi>
　惟云主人拜侑省文<lb/>
侑食受牢舉如儐<lb/>
　注曰舉肺脊<lb/>
　繼公謂此儐者賔之之謂葢指賔尸之禮也惟言賔<lb/>
<pb n="50a"/>
　則意有所不僃故以儐言之經先見儐禮已有成文<lb/>
　故此以如蒙之省文耳不言如初者見是禮元不在<lb/>
　儐禮後也<lb/>
　　　　右不賔尸尸食之禮<lb/>
主人洗酌酳尸賔羞肝皆如儐禮卒爵主人拜祝受尸<lb/>
爵尸荅拜<lb/>
　自卒爵以下不蒙如儐禮者欲與後禮相屬也凡與<lb/>
　儐禮同而重見之者其意皆然<lb/>
<pb n="50b"/>
　　　　右主人酳尸<lb/>
祝酌授尸尸以醋主人亦如儐<lb/>
　此與上文所謂儐者皆前篇室中之事初非儐禮乃<lb/>
　以儐旗文者以其已入儐之節内故爾下文放此<lb/>
其㨎祭其嘏亦如儐<lb/>
　㨎亦當作授㨎去授字又差近也<lb/>
　　　　右尸酢主人<lb/>
其獻祝與佐食其位其薦脀皆如儐<lb/>
<pb n="51a"/>
　祝之薦脀如儐則牢與腊皆髀明矣祝與儐亦有肝<lb/>
　從不言者與佐食連文故略之耳惟言位與薦脀不<lb/>
　及其儀者可知也下文類此者皆然<lb/>
　　　　右主人獻祝及佐食<lb/>
主婦其洗獻于尸亦如儐<lb/>
　此如儐謂拜送爵以上之禮<lb/>
主婦反取籩于房中執棗糗坐設之棗在稷南糗在棗<lb/>
南婦賛者執栗脯主婦不興受設之栗在糗東脯在棗<lb/>
<pb n="51b"/>
東主婦興反位<lb/>
　注曰反位反主人之北拜送爵位<lb/>
　繼公謂籩位自左而右綪之變於敦位也此饋食之<lb/>
　禮則四籩者其饋食之籩與周官籩人職饋食之籩<lb/>
　五有棗栗而糗脯葢棗下脱糗栗下脱脯也天子諸<lb/>
　矦饋食之籩亦八當與其豆數同此從獻之禮儐則<lb/>
　闕之者詳於堂上故略於室中隆殺之冝也<lb/>
尸左執爵取棗糗祝取栗脯以授尸尸兼祭于豆祭祭<lb/>
<pb n="52a"/>
酒啐酒次賔羞牢燔用俎鹽在右尸兼取燔㨎于鹽振<lb/>
祭嚌之祝受加于肵<lb/>
　注曰自主婦反取籩至此異於儐<lb/>
卒爵主婦拜祝受尸爵尸荅拜<lb/>
　　　　右主婦獻尸<lb/>
祝易爵洗酌授尸尸以醋主婦主婦主人之北拜受爵<lb/>
尸荅拜主婦反位又拜上佐食綏祭如儐卒爵拜尸荅<lb/>
拜<lb/>
<pb n="52b"/>
　此夾爵拜内子正禮也儐則略之綏亦當作授<lb/>
　　　　右尸酢主婦<lb/>
主婦獻祝其酌如儐拜坐受爵主婦主人之北荅拜<lb/>
　如儐其酌以前之禮<lb/>
宰夫薦棗糗坐設棗于菹西糗在棗南祝左執爵取棗<lb/>
糗祭于豆祭祭酒啐酒次賔羞燔如尸禮<lb/>
　注曰自宰夫薦至此亦異於儐<lb/>
　繼公謂内子不薦而使官為之者遠下尸亦大夫禮<lb/>
<pb n="53a"/>
　異也士禮主婦薦豆籩於祝<lb/>
卒爵主婦受爵酌獻二佐食亦如儐主婦受爵以入于<lb/>
房<lb/>
　祝卒爵而主婦受是亦不拜既如儐也此以上如儐<lb/>
　者皆在前篇<lb/>
　　　　右主婦獻祝及佐食<lb/>
賔長洗爵獻于尸尸拜受賔户西北面荅拜爵止<lb/>
　此三獻爵止之義與特牲饋食禮同受爵而即止亦<lb/>
<pb n="53b"/>
　大夫禮異也<lb/>
　　　　右賔長獻尸爵止<lb/>
主婦洗于房中酌致于主人主人拜受主婦户西北面<lb/>
拜送爵司宫設席<lb/>
　設席亦於主人立處之南也<lb/>
主婦薦韭菹醢坐設于席前菹在北方婦賛者執棗糗<lb/>
以從主婦不興受設棗于菹北糗在棗西佐食設俎臂<lb/>
脊脅肺皆牢膚三魚一腊臂<lb/>
<pb n="54a"/>
　臂左臂也腊臂亦如之肺離肺也脊脅各一骨脊脅<lb/>
　之數皆少者以俎實多故爾亦遠下尸也魚一亦横<lb/>
　之與牲腊異既設俎主人乃升筵坐與主婦升筵之<lb/>
　節同<lb/>
主人左執爵右取菹㨎于醢祭于豆間遂祭籩奠爵興<lb/>
取牢肺坐絶祭嚌之興加于俎坐挩手祭酒執爵以興<lb/>
坐卒爵拜<lb/>
　此籩祭不賛且無從與士禮異者其辟尊者之禮與<lb/>
<pb n="54b"/>
　此牢肺則絶祭嚌之者各一也亦卒爵於席者室中<lb/>
　之禮已在席則冝卒爵於席不必於拜受之處成禮<lb/>
　也<lb/>
主婦荅拜受爵酌以醋户内北面拜主人荅拜卒爵拜<lb/>
主人荅拜主婦以爵入於房<lb/>
　李寳之曰主人不致爵於主婦異於士<lb/>
　繼公謂主婦亦坐祭立飲而卒爵此文略也<lb/>
　　　　右主婦致爵於主人<lb/>
<pb n="55a"/>
尸作止爵<lb/>
　注曰自爵止至此亦異於儐<lb/>
祭酒卒爵賔拜祝受爵尸荅拜<lb/>
　尸曏受爵而即止故於是祭之於三獻而無從與士<lb/>
　禮異者其亦辟尊者之禮與<lb/>
祝酌授尸賔拜受爵尸拜送坐祭遂飲卒爵拜尸荅拜<lb/>
　此賔受酢不夾爵拜而卒爵之儀又略以其間有爵<lb/>
　止之事既變於上故此儀亦不得同於主人是與儐<lb/>
<pb n="55b"/>
　少異者也<lb/>
　　　　右尸作止爵酢賔<lb/>
獻祝及二佐食<lb/>
　賔獻祝亦北面拜獻佐食亦西面拜與上篇此節獻<lb/>
　祝不卒爵又不言獻佐食之禮此經文略也其或以<lb/>
　主婦獻禮通之與特牲禮曰獻祝及佐食皆如初<lb/>
　　　　右賔長獻祝佐食<lb/>
洗致爵于主人主人席上拜受爵賔北面荅拜坐祭遂<lb/>
<pb n="56a"/>
飲卒爵拜賔荅拜受爵<lb/>
　主人雖拜於席亦立受爵與祝異<lb/>
酌致爵于主婦主婦北堂司宫設席東面<lb/>
　注曰賔致爵於主婦異於儐北堂謂立於北堂即所<lb/>
　設席之北也特牲記曰宗婦北堂東面北上主婦之<lb/>
　席北堂東面則在宗婦之北也亦異於儐此設席亦<lb/>
　北上也賔尸之禮席主婦於房中南面主婦立於席<lb/>
　西是東上而上左也此禮設席雖變而東面亦冝上<lb/>
<pb n="56b"/>
　左也上左則北上也<lb/>
主婦席北東面拜受爵賔西面荅拜<lb/>
　席北上主婦乃拜於席北者以其先立於此故由便<lb/>
　也不拜於席南者其以切近於宗婦長之位故與<lb/>
婦賛者薦韭菹醢菹在南方<lb/>
　以篇首設豆之例言之菹在南方則席北上明矣<lb/>
婦人賛者執棗糗授婦賛者婦賛者不興受設棗於菹<lb/>
南糗在棗東佐食設俎于豆東羊臑豕折羊脊脅祭肺<lb/>
<pb n="57a"/>
一膚一魚一腊臑<lb/>
　豕折不言其所用之體未詳此肺嚌羊肺也曰祭者<lb/>
　誤衍爾豕折而腊臑者腊與牲並用則冝放其尊者<lb/>
主婦升筵坐左執爵右取菹㨎于醢祭之祭籩奠爵興<lb/>
取肺坐絶祭嚌之興加于俎坐挩手祭酒執爵興筵北<lb/>
東面立卒爵拜賔荅拜賔受爵易爵于篚洗酌醋于主<lb/>
人户西北面拜主人荅拜卒爵拜主人荅拜賔以爵降<lb/>
奠于篚<lb/>
<pb n="57b"/>
　易爵於篚亦下篚也自及佐食至此亦儐之所殺者<lb/>
　其義與上同自是而後以至於末獻室中之事無復<lb/>
　如儐者以内外之禮異故耳<lb/>
　　　　右賔長致於主人主婦<lb/>
乃羞宰夫羞房中之羞司士羞庶羞于尸祝主人主婦<lb/>
内羞在右庻羞在左<lb/>
　注曰不賔尸則祝猶侑耳<lb/>
　　　　右羞於尸祝主人主婦<lb/>
<pb n="58a"/>
主人降拜衆賔洗獻衆賔其薦脀其位其酬醋皆如儐<lb/>
禮主人洗獻兄弟與内賔與私人皆如儐禮其位其薦<lb/>
脀皆如儐禮<lb/>
　注曰此與儐同者在此篇<lb/>
　繼公謂此禮長賔之俎其異於儐者無切肺耳<lb/>
　　　　右主人獻賔以至於私人<lb/>
卒乃羞于賔兄弟内賔及私人辯<lb/>
　卒謂皆獻畢也獻畢即羞之亦其節之異於儐者羞<lb/>
<pb n="58b"/>
　者羞庻羞<lb/>
　　　　右羞於堂下及房中<lb/>
賔長獻于尸尸醋獻祝致醋賔以爵降實于篚<lb/>
　注曰致謂致爵於主人主婦<lb/>
　䟽曰此次賔長為加爵也<lb/>
　繼公謂此亦洗觚以獻與特牲兄弟長加爵之噐同<lb/>
　經見此禮之殺於上者惟爵不止與不及佐食耳餘<lb/>
　則畧之以其可知故也此亦衆賔長也惟言賔長説<lb/>
<pb n="59a"/>
　見於前<lb/>
　　　　右次賔獻致<lb/>
賔兄弟交錯其酬無筭爵<lb/>
　李寶之曰此兄弟舉觶於其長亦當如儐禮在羞於<lb/>
　私人之後賔長加獻之前文不具耳<lb/>
　繼公謂此亦儐不儐同不言如儐未詳特牲禮衆賔<lb/>
　長以觶為加爵於尸爵止堂下乃舉觶而旅酬既作<lb/>
　止爵復旅酬遂行無筭爵大夫賔尸之禮賔一人舉<lb/>
<pb n="59b"/>
　觶於尸尸乃行酬徧及於下然後在庭者爵無筭以<lb/>
　是二者觀之則庭中之行觶皆以尸用觶之時為節<lb/>
　也此於衆賔長以觚加獻之後而賔兄弟乃舉觶以<lb/>
　相酬而為無筭爵似非其節盖此上之文不具者多<lb/>
　矣固不止如李氏所云也<lb/>
　　　　右賔兄弟相酬爵無筭<lb/>
利洗爵獻于尸尸醋獻祝祝受祭酒啐酒奠之<lb/>
　奠之亦北面奠於其筵前也祭事將畢其禮漸殺衆<lb/>
<pb n="60a"/>
　賔長獻不及佐食故祝於此亦不終其獻以見已禮<lb/>
　亦冝殺之意是亦異於士<lb/>
　　　　右上利獻尸祝<lb/>
主人出立于阼階上西面祝出立于西階上東面祝告<lb/>
於主人曰利成祝入主人降立于阼階東西面尸謖祝<lb/>
前尸從遂出于廟門祝反復位于室中祝命佐食徹尸<lb/>
俎<lb/>
　祝反復位於室中主人亦入於室復位經有脱文也<lb/>
<pb n="60b"/>
佐食乃出尸俎于廟門外有司受歸之徹阼薦俎<lb/>
　徹阼薦俎亦佐食為之既徹阼俎則堂下俎畢出與<lb/>
　特牲禮同也<lb/>
　　　　右尸出祭禮畢<lb/>
乃𧃊如儐<lb/>
　注曰謂上篇自司宫設對席至上餕興出也<lb/>
　　　　右𧃊<lb/>
卒𧃊有司官徹饋饌于室中西北隅南面如饋之設右<lb/>
<pb n="61a"/>
几厞用席納一尊于室中<hi>厞扶味反</hi>
　注曰官徹饋者司馬司士舉俎宰夫取敦及豆佐食<lb/>
　不舉羊豕俎親餕尊也古文厞作茀<lb/>
　繼公謂南面亦大夫禮異<lb/>
司宫埽祭<lb/>
　注曰埽豆間之祭舊説云埋之西階東<lb/>
　繼公案舊說謂埋祭於西階東者據聘禮埋幣之處<lb/>
　而言也<lb/>
<pb n="61b"/>
　　　　右改設<lb/>
主人出立于阼階上西面祝執其俎以出立于西階上<lb/>
東面司宫闔牖户祝告利成乃執俎以出于廟門外有<lb/>
司受歸之衆賔出主人拜送于廟門外乃反<lb/>
　注曰拜送賔者亦拜送其長<lb/>
婦人乃徹<lb/>
　言婦人乃為徹事也其事在下<lb/>
徹室中之饌<lb/>
<pb n="62a"/>
　室中之饌即改設者也婦人徹此饌者為其當以入<lb/>
　於房與凡徹饌而以入於房者婦人乃得為之不然<lb/>
　則否室中之饋改饌而闔牖户自闔牖户至此須臾<lb/>
　之頃耳然則改饌之不為厭神益可見矣<lb/>
　　　　右禮畢<lb/>
　<lb/>
　<lb/>
　<lb/>
<pb n="62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集説卷十七<lb/>
<pb n="63a"/>
正誤<lb/>
以羊鉶之柶扱羊鉶遂以扱豕鉶<lb/>
　鄭本扱作挹繼公案上經云以挹湆注曰今文挹皆<lb/>
　作扱皆此經文也案士昏禮聘禮賔以柶祭醴二記<lb/>
　皆云始扱一祭又公食大夫禮曰扱上鉶以柶辯擩<lb/>
　之上鉶之間祭葢以柶取物而祭則必扱之此亦以<lb/>
　柶祭鉶也宜云扱與彼同不冝云挹當從今文<lb/>
南面立於席西<lb/>
<pb n="63b"/>
　鄭本無南面字注曰今文曰南面立於席西繼公謂<lb/>
　冝從今文入南面字<lb/>
其㨎祭<lb/>
　鄭本㨎作綏注曰綏古文為㨎繼公謂此當云授祭<lb/>
　綏㨎二字皆誤也但㨎於授字為尤近故冝取其近<lb/>
　者<lb/>
啐酒皆如尸禮<lb/>
　本云拜啐酒䟽曰或此經啐酒之上無拜文繼公謂<lb/>
<pb n="64a"/>
　啐酒之上不當有拜今從䟽之所謂或本者去拜字<lb/>
<pb n="65a"/>
禮古經十七篇其十三篇之後皆有記四篇則無之四<lb/>
篇者士相見大射少牢上下也然以意度之此四篇者<lb/>
未必無一記之可言或者有之而亡逸焉爾夫記者乃<lb/>
後人述其所聞以足經意者也舊各置之於其本篇之<lb/>
後者所以尊經而不敢與之雜也<hi>漢藝文志言禮經與記各自爲篇數是班固之時經記猶不相合也今乃各在其本篇後者其鄭氏置之與</hi>朱子作儀禮通解乃<lb/>
始以記文分屬於經文每條之下謂以從簡便予作集<lb/>
說而於此則不能從也予非求異於朱子也顧其勢有<lb/>
<pb n="65b"/>
所不可耳何以言之儀禮諸篇之記有特爲一條而發<lb/>
者<hi>如士冠記云始冠之緇布冠之類是也</hi>有兼爲兩條而發者<hi>如聘記云大夫來使無罪饗之過則餼之是也</hi>亦有兼爲數條而發者<hi>如冠記云適子冠於阼以著代也醮於客位加有成也云云之類是也</hi>亦有於經意之外别見他禮者<hi>如郷射記言君射之禮士冠記言無大夫冠禮而有其昬禮士昬記言壻見妻父之類是也</hi>若其但爲一<lb/>
條而發者固可用通解之例矣非是則未見其可也何<lb/>
則通解之書規模大而篇數繁其記文有不可附於本<lb/>
篇每條之下者則或於其篇末見之否則於他篇附之<lb/>
<pb n="66a"/>
故雖未必盡如其所謂以從簡便之說而其於記文亦<lb/>
皆包括而無所遺也然以記者之意攷之則亦不爲無<lb/>
少異矣予之所撰者但十七篇之集説耳若亦用此法<lb/>
則其所遺者不既多乎故不若仍舊貫之爲愈而不敢<lb/>
效朱子通解之爲也魯人所謂以吾之不可學柳下惠<lb/>
之可者吾有取焉爾夫豈敢有求異之心哉且夫易之<lb/>
爲書也更四聖而后成伏羲畫卦爻文王周公作卦爻<lb/>
之辭孔子作文言彖象之辭其始也四聖之書或前或<lb/>
<pb n="66b"/>
後各居一處不相雜也後世學者乃各分而合之以從<lb/>
簡便及至朱子復釐正之以復古經之舊夫文言與彖<lb/>
象之辭可以附於每卦每爻之下者也朱子猶且正之<lb/>
蓋不欲其相雜也而况此記之文有不可盡入於本篇<lb/>
每條之下者乎由是言之則予之不敢用通解之法也<lb/>
亦冝矣又何足怪焉大徳辛丑仲秋望日長樂敖繼公<lb/>
書<lb/>
</p>
<p>
</p>
  </div>
</body>
</text>
</TEI>
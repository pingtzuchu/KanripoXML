<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集説卷十三</head>
    <p>
<pb n="1a"/>
欽定四庫全書<lb/>
　儀禮集説卷十三　　　　元　敖繼公　撰<lb/>
既夕禮第十三<lb/>
　注曰士喪禮之下篇也<lb/>
　繼公謂此禮承上篇為之乃别為篇者以其禮更端<lb/>
　故也篇首云既夕哭故以既夕名篇<lb/>
既夕哭<lb/>
　注曰謂先葬二日既夕哭出門哭止復外位時<lb/>
<pb n="1b"/>
請啓期吿于賔<lb/>
　注曰將葬當遷柩于祖有司於是乃請啓肂之期於<lb/>
　主人以告賔賔宜知其時也<lb/>
　繼公謂曏者既卜日即吿于異爵者及衆賔則是賔<lb/>
　固知其葬日矣知其葬日則啓之日不言可知而有<lb/>
　司必請其期以吿于賔者重慎之至也於夕哭而賔<lb/>
　在焉則其朝夕哭之儀同矣此不載主人荅辭者下<lb/>
　文已明故略之<lb/>
<pb n="2a"/>
　　　　右請啓期<lb/>
夙興設盥于祖庿門外<lb/>
　注曰祖王父也<lb/>
　繼公謂設盥為舉鼎及設奠者也一庿而祖禰皆在<lb/>
　焉惟云祖者是禮主於祖也<lb/>
陳鼎皆如殯東方之饌亦如之<lb/>
　皆如殯謂三鼎之面位與其實皆如曏者門外所陳<lb/>
　殯奠之鼎也東方之饌云如殯亦但據其盛者言之<lb/>
<pb n="2b"/>
　也其遷祖奠之脯醢當在甒北不别見之者略之也<lb/>
夷牀饌于階間<lb/>
　此即曏者承尸于堂之牀也階間祖庿堂下<lb/>
二燭俟于殯門外<lb/>
　　　　右陳設器饌<lb/>
丈夫髽散帶垂即位如初<hi>髽側𤓰反散息但反</hi>
　注曰為將啓變也如初朝夕哭門外位<lb/>
　繼公謂皆為之於次乃即位髽者去冠與纚而為露<lb/>
<pb n="3a"/>
　紒也將髺髮者必先髽故言此以明之亦與前經髺<lb/>
　髮互見也此斬衰者耳其齊衰以下則皆免散帶垂<lb/>
　解其三日所絞者也凡大功以上皆然髽與散帶垂<lb/>
　未殯之服也是時棺柩復見故復此服焉此但言丈<lb/>
　夫是婦人不與也婦人之帶所以不散垂者初已結<lb/>
　本又質而少變故於此不可與丈夫同其所以不言<lb/>
　髽者婦人不當髽者雖未殯亦不髽則此時可知矣<lb/>
　其當髽者自小斂以來至此自若無所改變故不必<lb/>
<pb n="3b"/>
　言之<lb/>
婦人不哭主人拜賔入即位袒<lb/>
　注曰此不蒙如初者以男子入門不哭也不哭者將<lb/>
　有事止讙囂<lb/>
　繼公謂婦人不哭説見于前<lb/>
商祝免袒執功布入升自西階盡階不升堂聲三啓三<lb/>
命哭<hi>免音問盡子忍反</hi>
　注曰執功布為有所拂㧍也聲三三有聲存神也啓<lb/>
<pb n="4a"/>
　三三言啓吿神也舊説以為聲噫興也<lb/>
　繼公謂商祝公有司也其為士但當弔服加麻此時<lb/>
　有事於柩故復為之袒免<lb/>
燭入<lb/>
　注曰炤徹與啓肂者<lb/>
　䟽曰一燭於室中照徹奠一燭於堂照開殯肂也<lb/>
祝降與夏祝交于階下取銘置于重<hi>重直龍反後倣此</hi>
　祝降者周祝取銘而降也不言其升故以降見之與<lb/>
<pb n="4b"/>
　夏祝交事相接也惟云交者亦相右也凡交而非相<lb/>
　右者經必言相左以别之夏祝與執事者升取宿奠<lb/>
　也祝取銘置于重為啓肂遷之取銘在前置于重在<lb/>
　後乃合而言之文順耳<lb/>
踊無算<lb/>
　注曰主人也<lb/>
商祝拂柩用功布幠用夷衾<hi>幠火吳反</hi>
　注曰拂去塵也幠覆之為其形露<lb/>
<pb n="5a"/>
　䟽曰夷衾於後無徹文當隨柩入壙矣<lb/>
　繼公謂夷衾即小斂後覆尸者也以其事相類故復<lb/>
　用之　案注云形露猶露見也<lb/>
　　　　右啓<lb/>
遷于祖用軸<lb/>
　注曰遷于祖朝祖庿也檀弓曰殷朝而殯于祖周朝<lb/>
　而遂葬<lb/>
　繼公謂必遷于祖者以其昭穆同後又當祔之於此<lb/>
<pb n="5b"/>
　故也檀弓曰喪之朝也順死者之孝心也其哀離其<lb/>
　室也故至於祖考之庿而后行<lb/>
重先奠從燭從柩從燭從主人從<lb/>
　主人從衆主人以下從婦人從女賔從男賔在後女<lb/>
　賔以上其行皆以服之親䟽為序服同乃以長㓜也<lb/>
　經但言主人從者以其餘皆從可知也葬而從柩之<lb/>
　序亦然<lb/>
升自西階<lb/>
<pb n="6a"/>
　注曰柩也<lb/>
　繼公謂升自西階神之也凡柩歸自外而入庿者既<lb/>
　小斂則升自阼階未忍異於生也既大斂則升自西<lb/>
　階此亦入庿耳故其禮與大斂而入者同<lb/>
奠俟于下東面北上<lb/>
　注曰俟正柩也<lb/>
　繼公謂北上則巾席在後也記曰巾席從而降<lb/>
主人從升婦人升東面衆人東即位<lb/>
<pb n="6b"/>
　注曰東方之位<lb/>
　繼公謂婦人東面當負序以辟奠者之往來東即位<lb/>
　者乃衆主人也脱一主字耳以記攷之可見此時堂<lb/>
　下之位亦如朝夕哭不皆在東方<lb/>
正柩于兩楹間用夷牀<lb/>
　注曰是時柩北首<lb/>
　繼公謂此正柩于堂正與小斂之後尸夷於堂者相<lb/>
　類故仍用其牀兩楹間東西節也其於楹間為少北<lb/>
<pb n="7a"/>
主人柩東西面置重如初<lb/>
　注曰如殯宫時也<lb/>
　繼公謂云柩東明近於柩<lb/>
席升設于柩西奠設如初巾之升降自西階<lb/>
　注曰從奠設如初東面也巾之為禦當風塵<lb/>
　䟽曰此奠巾之者異於朝夕在室者也<lb/>
　繼公謂席設于柩西亦差近於柩奠設于席前亦當<lb/>
　柩少北柩北首西乃右也於此奠焉與奠于尸右之<lb/>
<pb n="7b"/>
　意同不統於柩奠宜統於席也不去席者先已用席<lb/>
　則不變之且尸柩之奠亦宜異也<lb/>
主人踊無算降拜賔即位踊襲主婦及親者由足西面<lb/>
　主人即柩東之位則踊既奠乃降也即位亦在阼階<lb/>
　下襲亦在序東婦人由足出於柩南也西面于阼階<lb/>
　上亦南上若有南面者則東上<lb/>
薦車直東榮北輈<hi>直音值輈竹虬反</hi>
　注曰進車者象生時將行陳駕今時謂之魂車車當<lb/>
<pb n="8a"/>
　東榮西上於中庭<lb/>
　繼公謂此即遣車也北輈者以柩北首故爾乗車之<lb/>
　前一木當中而曲縳衡以駕馬者謂之輈大車之前<lb/>
　二木在旁而直縳軛以駕牛者謂之轅　案注云西<lb/>
　上於中庭鄭知其在東方之中庭者以雜記所言賵<lb/>
　車之位定之也<lb/>
質明滅燭<lb/>
　燭堂之上下者<lb/>
<pb n="8b"/>
徹者升自阼階降自西階<hi>徹直列反下並同</hi>
　注曰徹者辟新奠<lb/>
　繼公謂徹者無由足之嫌故得升自阼階從其正禮<lb/>
　亦可以見此奠者自西階升之意矣徹奠不改設於<lb/>
　序西南亦以無俎而非盛饌故也<lb/>
乃奠如初升降自西階<lb/>
　注曰為遷祖奠也奠升不由阼階柩北首辟其足<lb/>
　繼公謂此奠亦惟以脯醢醴酒<lb/>
<pb n="9a"/>
主人要節而踊<hi>要於遙反下並同</hi>
　節謂徹者奠者之升降與奠者由重南東時也要節<lb/>
　而踊丈夫婦人皆然如其在殯宫之儀也惟言主人<lb/>
　亦文省<lb/>
薦馬纓三就入門北面交轡圉人夾牽之御者執筴立<lb/>
于馬後<lb/>
　注曰駕車之馬每車二疋纓今馬鞅也就成也諸侯<lb/>
　之臣飾纓以三色而三成此三色者蓋絛絲也其著<lb/>
<pb n="9b"/>
　之如罽然天子之臣如其命數王之革路絛纓圉人<lb/>
　養馬者在左右曰夾既奠乃薦馬者為其踐汚庿中<lb/>
　也<lb/>
　繼公謂三就采三匝也惟言入門則是但沒霤耳每<lb/>
　馬兩轡交轡而夾牽之謂左人牽右轡右人牽左轡<lb/>
　也馬有纓而無樊蓋臣禮也春秋傳仲叔于奚請繁<lb/>
　纓以朝孔子非之　案注云天子之臣如其命數亦<lb/>
　未有以見其必然<lb/>
<pb n="10a"/>
哭成踊右還出<hi>還音旋下並同</hi>
　哭成踊圉人與御者也雜記曰薦馬者哭踊右還者<lb/>
　西上也<lb/>
賔出主人送于門外有司請祖期<lb/>
　注曰亦因在外位請之當以吿賔每事畢輙出<lb/>
　繼公謂送亦拜之門庿門也　案注每上更當有一<lb/>
　賔字<lb/>
曰日側<lb/>
<pb n="10b"/>
　注曰側昳也謂過中之時<lb/>
　繼公謂不用日中者辟殷人所尚也檀弓曰殷人尚<lb/>
　白大事斂用日中有司既得祖期不言吿賔者於請<lb/>
　啓期已見之故略於此下經請葬期亦然<lb/>
　　　　右請祖期<lb/>
主人入袒乃載踊無算卒束襲<lb/>
　注曰袒為載變也乃舉柩卻下而載之束束棺於柩<lb/>
　車賔出遂匠納車於階間謂此車<lb/>
<pb n="11a"/>
　繼公謂主人入袒當在阼階下既載則在柩東柩東<lb/>
　之位亦當柩少北<lb/>
降奠當前束<lb/>
　注曰下遷祖之奠也當前束猶當尸腢也亦在柩車<lb/>
　西束有前後<lb/>
　繼公謂亦見其當柩少北耳<lb/>
商祝飾柩一池紐前赬後緇齊三采無貝<hi>赬丑蒸反</hi>
　注曰飾柩為設牆栁也巾奠乃牆謂此也牆有布帷<lb/>
<pb n="11b"/>
　柳有布荒池者象宫室之承霤以竹為之狀如小車<lb/>
　笭衣以青布一池縣於柳前紐所以聨帷荒前赤後<lb/>
　黒因以為飾左右面各有前後齊居柳之中央若今<lb/>
　小車蓋上蕤矣以三采繒為之上朱中白下蒼著以<lb/>
　絮<lb/>
設披<hi>披彼誼反</hi>
　注曰披絡柳棺上貫結於戴人居旁牽之以備傾虧<lb/>
　喪大記曰士戴前纁後緇二披用纁<lb/>
<pb n="12a"/>
屬引<hi>屬音燭下同</hi>
　注曰屬猶著也引所以引柩車古者人引柩<lb/>
　繼公謂引柩車之索也屬之於車輅云引者以用名<lb/>
　之凡引天子用六諸侯四大夫士二<lb/>
　　　　右載柩<lb/>
陳明器于乗車之西<hi>乗繩證反</hi>
　注曰明器藏器也檀弓曰其曰明器神明之也言神<lb/>
　明者異於生器竹不成用瓦不成沫木不成斵琴瑟<lb/>
<pb n="12b"/>
　張而不平竽笙備而不和有鐘磬而無筍虡<lb/>
　繼公謂陳於車西其在東堂之南與<lb/>
折橫覆之<hi>折之設反覆芳服反</hi>
　注曰折猶庪也窆事畢加之壙上以承抗席覆之見<lb/>
　善面也<lb/>
　繼公謂陳折云横則是折之狀當與抗木之横者相<lb/>
　似但未必有縮者耳於此横陳之蓋象其在壙也後<lb/>
　言横者縮者皆放此自抗木至茵亦後用者先陳此<lb/>
<pb n="13a"/>
　折之用在抗木之前乃首陳之者以其差重大於抗<lb/>
　木故特異之與<lb/>
抗木横三縮二<lb/>
　注曰抗禦也所以禦止土者其横與縮各足掩壙<lb/>
加抗席三<lb/>
　注曰席所以禦塵<lb/>
　繼公謂此席在茵與抗木縮者之間是亦縮也不言<lb/>
　者亦文省耳每席之長亦與壙齊用三則廣足以掩<lb/>
<pb n="13b"/>
　之矣用時云覆是此陳時卻也<lb/>
加茵用䟽布緇翦有幅亦縮二横三<lb/>
　注曰茵所以藉棺者翦淺也幅緣之亦者亦抗木也<lb/>
　今文翦作淺<lb/>
　繼公謂翦與有幅皆未詳或曰有幅謂繚縫之而不<lb/>
　削幅也未知是否茵與抗木其陳之用之横縮之次<lb/>
　各不類蓋貴相變也<lb/>
器西南上綪<hi>綪側耕反</hi>
<pb n="14a"/>
　注曰器目言之也陳明器以西行南端為上綪屈也<lb/>
　不容則屈而反之<lb/>
　繼公謂器自苞而下者也均其多寡分為數列以要<lb/>
　方也其前列始於茵北之西以次而綪焉其後列不<lb/>
　過於茵北之東可知矣器主於入壙故南上<lb/>
茵<lb/>
　注曰茵在抗木上陳器次而北也<lb/>
　繼公謂茵之下有抗席抗木惟言茵者指其可見者<lb/>
<pb n="14b"/>
　言也<lb/>
苞二<lb/>
　所以裹遣奠羊豕之體<lb/>
筲三黍稷麥<hi>筲所交反</hi>
　注曰筲畚種類也其容蓋與簋同一觳也<lb/>
罋三醯醢屑幂用䟽布<hi>幂眉狄反</hi>
　注曰罋其容亦蓋一觳屑薑桂之屑也内則曰屑桂<lb/>
　與薑<lb/>
<pb n="15a"/>
　繼公謂䟽布六升以上至四升者也<lb/>
甒二醴酒幂用功布皆木桁乆之<hi>桁户耕反</hi>
　注曰桁所以庪苞筲罋甒也每器異桁<lb/>
　繼公謂皆以桁乆之也乆説見上篇<lb/>
用器弓矢耒耜兩敦兩杅槃匜匜實于槃中南流<hi>敦音對杅音于</hi>
　注曰此皆常用之器也杅盛湯漿流匜口也<lb/>
　繼公謂耒耜田器也耜以起土耒其柄也此有爵矣<lb/>
<pb n="15b"/>
　乃以耒耜為用器為其有圭田故也孟子曰卿以下<lb/>
　必有圭田圭田者主人所親耕以共祭祀之齍盛者<lb/>
　也<lb/>
無祭器<lb/>
　注曰士器略也大夫以上兼用鬼器人器也<lb/>
　繼公謂祭器尊惟尊者乃得用之　案注云大夫以<lb/>
　上兼用鬼器人器鄭氏以此士喪禮無祭器故意大<lb/>
　夫則有之然亦未有以見其必然若天子諸侯則固<lb/>
<pb n="16a"/>
　宜有之矣<lb/>
有燕樂器可也<lb/>
　注曰與賔客燕飲用樂之器也<lb/>
　繼公謂如琴瑟之類是也檀弓曰琴瑟張而不平竽<lb/>
　笙備而不和有鐘磬而無筍虡其此之謂與云可亦<lb/>
　不必其用之也<lb/>
役器甲胄干笮<hi>笮側白反</hi>
　注曰此皆師役之器甲鎧胄兠鍪干楯笮矢箙<lb/>
<pb n="16b"/>
　繼公謂笮不屬用器乃屬役器豈以有師役方用之<lb/>
　乎<lb/>
燕器杖笠翣<hi>翣所甲反</hi>
　注曰燕居安體之器也笠竹<graphic n="KR2131" url="https://raw.githubusercontent.com/kanripo/KR-Gaiji/master/images/KR2131.png" mimeType="image/png"/>蓋也翣扇<lb/>
　　　　右陳器<lb/>
徹奠巾席俟于西方主人要節而踊<lb/>
　注曰巾席俟于西方俎奠將用焉<lb/>
　繼公謂徹者由東方當棧之南折而西至棧之西南<lb/>
<pb n="17a"/>
　折而北東面而徹奠既徹至西方折而南乃由重南<lb/>
　東也要節者東方西鄉時丈夫踊西方南鄉時婦人<lb/>
　踊由重南東時丈夫踊也此時徹奠辟還柩也不改<lb/>
　設亦以無俎也<lb/>
袒<lb/>
　注曰為將祖變<lb/>
商祝御柩<lb/>
　注曰亦執功布居前為還柩車為節<lb/>
<pb n="17b"/>
乃祖<lb/>
　注曰還柩向外為行始<lb/>
踊襲少南當前束<lb/>
　注曰主人也<lb/>
　繼公謂不言主人者可知也此踊襲皆於故位既則<lb/>
　少南也主人柩東之位皆當前束載時前束在北及<lb/>
　還柩則在南故少南以當之然則柩車雖還亦不離<lb/>
　其所也<lb/>
<pb n="18a"/>
婦人降即位于階間<lb/>
　注曰位東上<lb/>
　繼公謂柩已還而首南鄉婦人乃得即位于其北位<lb/>
　亦當西上婦人不位于車西恐妨賔客之行禮者也<lb/>
祖還車不還器<lb/>
　注曰祖有行漸車亦宜鄉外也器之陳自若南上<lb/>
　繼公謂不還器者以陳之之時西南上已見行意也<lb/>
　必云不還器者嫌車與重皆還此亦宜如之也祖似<lb/>
<pb n="18b"/>
　衍又經無此例<lb/>
祝取銘置于茵<lb/>
　銘之在重其面外鄉正與重之鄉背異故將還重則<lb/>
　徹之亦以是時可以不用銘也置于茵者當與之同<lb/>
　入壙<lb/>
二人還重左還<lb/>
　注曰重與車馬還相反由便也<lb/>
　繼公謂車馬西上宜右還重一而已宜左還皆由便<lb/>
<pb n="19a"/>
　也二人還之則凡舉之亦二人矣重之鄉背不必與<lb/>
　柩同但因還柩之節而併還之也<lb/>
布席乃奠如初主人要節而踊<lb/>
　記曰祝饌祖奠于主人之南當前輅北上巾之謂此<lb/>
　時與如記所云則是布席于柩東少南東面而奠于<lb/>
　其東也柩已南首故奠於此亦奠于尸東之意也布<lb/>
　席于柩西則北上柩東則南上與初大斂時舉鼎以<lb/>
　下之儀也是雖所奠異處而面位則同故以如初蒙<lb/>
<pb n="19b"/>
　之奠者之來由東方當前輅而西既奠則由柩北而<lb/>
　西亦由重南而東反于其位矣要節而踊謂奠者於<lb/>
　東方西鄉時丈夫踊西方南鄉時婦人踊由重南東<lb/>
　丈夫踊也<lb/>
薦馬如初<lb/>
　注曰柩動車還宜新之也<lb/>
賔出主人送有司請葬期<lb/>
　注曰亦因在外位時<lb/>
<pb n="20a"/>
入復位<lb/>
　注曰主人也自死至於殯自啓至於葬主人及兄弟<lb/>
　恒在内位<lb/>
　繼公謂復柩東之位<lb/>
　　　　右請葬期<lb/>
公賵𤣥纁束馬兩<hi>賵芳奉反</hi>
　注曰公國君也賵所以助主人送葬也兩馬士制也<lb/>
　春秋傳曰宋景曹卒魯季康子使冉求賵之以馬曰<lb/>
<pb n="20b"/>
　其可以稱旌繁乎<lb/>
　繼公謂國君以馬幣禮於其臣者惟此耳君賵之乃<lb/>
　用兩馬者如其駕遣車之數也然則賵以車馬之意<lb/>
　亦可見矣<lb/>
擯者出請入吿主人釋杖迎于庿門外不哭先入門右<lb/>
北面及衆主人袒<lb/>
　注曰尊君命也衆主人自若西面<lb/>
　繼公謂釋杖出迎及袒者尊君命也<lb/>
<pb n="21a"/>
馬入設<lb/>
　設於西方也雜記言諸侯相賵之禮云上介賵陳乘<lb/>
　黄大路於中庭則此賵馬其亦中庭與設於此者變<lb/>
　於吉也吉時參分庭一在南<lb/>
賔奉幣由馬西當前輅北面致命<hi>輅音路</hi>
　注曰賔使者幣𤣥纁也輅轅縳所以屬引柩車在階<lb/>
　間少前參分庭之北輅有前後<lb/>
　䟽曰賔使者亦士也注云轅縳謂以木縳於柩車轅<lb/>
<pb n="21b"/>
　上也<lb/>
　繼公謂賔奉幣入門左當階而北行當輅乃折而東<lb/>
　行至其右北面致命君使乃不升堂致命者柩在下<lb/>
　也賔進自西方而云由馬西則馬亦在西方明矣<lb/>
主人哭拜稽顙成踊賔奠幣于棧左服出<hi>棧士板反</hi>
　注曰棧謂柩車也棧車不革鞔而漆之服車箱今文<lb/>
　棧作輚<lb/>
　䟽曰車南鄉以東為左尸在車上以東為右<lb/>
<pb n="22a"/>
　繼公謂下經云至于邦門公使宰夫贈𤣥纁束主人<lb/>
　由左聽命賔由右致命然則此時主人雖不在位亦<lb/>
　當進於庭之北稍近於賔而聽命矣賔既致命亦於<lb/>
　是而拜之奠于左服與委物於尸東殯東者同意<lb/>
　案注云象授人授其右者如授生人以物必於其右<lb/>
　而授之欲其便於受也<lb/>
宰由主人之北舉幣以東<lb/>
　主人之北謂主人當時所立處之北也蓋是時主人<lb/>
<pb n="22b"/>
　不拜于位又以下文主人受賻之儀例之則主人拜<lb/>
　此君命亦西面矣<lb/>
士受馬以出<lb/>
　此受馬者亦以舉幣為節<lb/>
主人送于外門外拜<lb/>
　此外門亦庿之外門也將葬則開之以出柩吉時惟<lb/>
　館賔於此則開之<lb/>
襲入復位杖<lb/>
<pb n="23a"/>
　此亦為君命袒故既送使者則襲於外<lb/>
　　　　右公賵<lb/>
賔賵者將命擯者請入吿出吿須<lb/>
　賔卿大夫士之使者也<lb/>
馬入設賔奉幣擯者先入賔從致命如初<lb/>
　注曰初公使者<lb/>
　繼公謂擯者先入入門而若道之也賔從入門而左<lb/>
　也<lb/>
<pb n="23b"/>
主人拜于位不踊<lb/>
　注曰柩車東位也<lb/>
　繼公謂拜不稽顙亦以與君禮同節宜逺辟之下禮<lb/>
　放此<lb/>
賔奠幣如初舉幣受馬如初<lb/>
　舉幣亦蒙如初者是時主人之位與拜君命之處雖<lb/>
　不同而宰之舉幣以主人之北為節則一也<lb/>
擯者出請<lb/>
<pb n="24a"/>
　言出請見賔已出在外也此時賔客為禮或不一而<lb/>
　足故於其出也主人未送而必請之與襚時異<lb/>
若奠<lb/>
　奠謂致可以為葬奠之物也<lb/>
入吿出以賔入將命如初<lb/>
　此將命猶致命也主人亦拜于位<lb/>
士受羊如受馬<lb/>
　如其受之以出也羊者士葬奠之上牲故此奠者用<lb/>
<pb n="24b"/>
　之奠不用幣<lb/>
又請若賻<hi>賻音附</hi>
　注曰賻之言補也助也貨財曰賻<lb/>
入吿主人出門左西面賔東面將命<lb/>
　注曰主人出者賻主施於主人<lb/>
　繼公謂此將命執物以將之也<lb/>
主人拜賔坐委之宰由主人之北東面舉之反位<lb/>
　注曰反位反主人之後位<lb/>
<pb n="25a"/>
　繼公謂主人有喪則於賔客之餽遺者不宜親受故<lb/>
　賔坐委之以見不敢授之意有器而不委之嫌若必<lb/>
　以授主人<lb/>
若無器則捂受之<hi>捂五故反</hi>
　注曰謂對相授受不委地<lb/>
　繼公謂亦宰捂受之舉之則同面受之則相對亦禮<lb/>
　貴相變器所以盛賻物者也不委地者為其坋汙無<lb/>
　器則無必授主人之嫌故可以不委之<lb/>
<pb n="25b"/>
又請賔告事畢拜送入<lb/>
　宰既反位主人未即入俟擯者既請事乃遂送之也<lb/>
　如但賵若奠而已主人亦出送之<lb/>
贈者將命<lb/>
　以柩將去而贈之與贈生人之意同<lb/>
擯者出請納賔如初<lb/>
　注曰如其入吿出吿須<lb/>
賔奠幣如初<lb/>
<pb n="26a"/>
　注曰亦於棧左服<lb/>
　繼公謂亦北面致命既則主人拜之乃奠幣也幣亦<lb/>
　𤣥纁束<lb/>
若就器則坐奠于陳<lb/>
　注曰就猶善也贈無常唯玩好所有陳明器之陳<lb/>
　繼公謂就成也謂已成之器也奠于陳從其類也以<lb/>
　陳明器之處為陳者因事名之如以脊肺為舉之類<lb/>
　是也<lb/>
<pb n="26b"/>
凡將禮必請而後拜送<lb/>
　注曰雖知事畢猶請君子不必人意<lb/>
　繼公謂此為不見者言之也將行也行禮謂賵若賻<lb/>
　之屬上文惟於賻之後言拜送此則明不賻若不奠<lb/>
　者亦當如之也<lb/>
兄弟賵奠可也<lb/>
　注曰兄弟有服親者可且賵且奠許其厚也<lb/>
　繼公謂可者許其得賵且奠然亦未必其並用之辭<lb/>
<pb n="27a"/>
　以上經攷之其得賵奠者亦可賻若贈也而此經兄<lb/>
　弟惟正言賵奠文已略矣乃復不必其並用者記曰<lb/>
　有其禮無其財君子不行也聖人之意其或在是與<lb/>
所知則賵而不奠<lb/>
　注曰所知通問相知也降於兄弟<lb/>
　繼公謂賵以幣馬尊敬之意也故親䟽皆得用之奠<lb/>
　以羊若相飲食然親親之恩也故䟽者不得用之以<lb/>
　自别於兄弟所知謂知死知生者也朋友亦存焉<lb/>
<pb n="27b"/>
知死者贈知生者賻<lb/>
　注曰各主於所知<lb/>
　繼公謂是又於所知之中以此二者别之也知死者<lb/>
　且賵且贈知生者且賵且賻以是推之則生死兩知<lb/>
　者三者皆得用也然此亦但許其禮之所得為者耳<lb/>
　初不必其備禮也經於兄弟已見其意故於此略之<lb/>
書賵於方若九若七若五<lb/>
　注曰書賵奠賻贈之人名與其物於板每板若九行<lb/>
<pb n="28a"/>
　若七行若五行<lb/>
　䟽曰以賔客所致有賵有賻有贈有奠直云書賵舉<lb/>
　首而言所送有多少故行數不同<lb/>
　繼公謂書者為將讀之行數多不過於九少不下於<lb/>
　五言其䟽數之節也<lb/>
書遣於䇿<hi>遣棄戰反下並同</hi>
　注曰遣猶送也謂所當藏物<lb/>
　䟽曰上書賵於方此言書遣於策不同者聘禮記云<lb/>
<pb n="28b"/>
　百名以上書於策不及百名書於方以賔客贈物名<lb/>
　字少故書於方遣送死者之物名字多故書之於策<lb/>
　繼公謂遣謂苞以下書賵於方書遣於策所以别内<lb/>
　外又遣皆為主人之物不必别書之亦宜於策也策<lb/>
　廣於方<lb/>
乃代哭如初<lb/>
　注曰初謂既小斂時<lb/>
　繼公謂此陳柩與小斂後夷尸相類故亦代哭明日<lb/>
<pb n="29a"/>
　而葬亦類於殯<lb/>
宵為燎于門内之右<lb/>
　注曰為哭者為明<lb/>
　繼公謂此於門右者宜逺尸柩也必逺之者亦謂鬼<lb/>
　神或者尚幽闇<lb/>
　　　　右賔賵奠賻贈<lb/>
厥明陳鼎五于門外如初<lb/>
　注曰鼎五羊豕魚腊鮮獸各一鼎也士禮特牲三鼎<lb/>
<pb n="29b"/>
　盛葬奠加一等用少牢也<lb/>
　繼公謂少牢五鼎大夫之禮士奠乃用之者喪大事<lb/>
　也而葬為尤重故於此奠特許而攝用之明非常禮<lb/>
　如初如殯奠時<lb/>
其實羊左胖<hi>胖音判</hi>
　實鼎實也總為五鼎言之羊其一耳亦豚解之肩肫<lb/>
　胉脊共四段也羊豕用左胖亦變於吉凡食生與吉<lb/>
　祭皆尚右體<lb/>
<pb n="30a"/>
髀不升<hi>髀歩禮反</hi>
　此奠用大牲不合升故雖豚解亦去髀<lb/>
腸五胃五<lb/>
　注曰亦盛之也<lb/>
　䟽曰少牢用腸三胃三<lb/>
　繼公謂此雖盛之亦變於吉也<lb/>
離肺<lb/>
　明無切肺也<lb/>
<pb n="30b"/>
豕亦如之豚解無腸胃<lb/>
　注曰如之如羊左胖髀不升離肺也豚解解之如解<lb/>
　豚亦前肩後肫脊脅而已豕無腸胃者君子不食溷<lb/>
　腴<lb/>
　繼公謂豚解謂以解豚之法解之凡俎實用羊豕者<lb/>
　其體數同此豕云豚解則羊如之明矣於羊不見之<lb/>
　者不嫌其異也用少牢矣乃熟而豚解之亦奠禮之<lb/>
　異於祭者與<lb/>
<pb n="31a"/>
魚腊鮮獸皆如初<hi>鮮音僊</hi>
　注曰鮮新殺者<lb/>
　繼公謂如初者如殯奠魚九腊左胖髀不升也鮮獸<lb/>
　亦如腊凡魚腊皆貴槀而賤新此牲用少牢乃無膚<lb/>
　而加鮮獸者凡牲用豚者例無膚此豕用豚解之法<lb/>
　故亦放豚之不用膚而以鮮獸代之也<lb/>
東方之饌<lb/>
　亦設棜于東堂下南順齊于坫饌于其上也其饌在<lb/>
<pb n="31b"/>
　下<lb/>
四豆脾析蜱醢葵菹蠃醢<hi>蜱皮佳反蠃音螺</hi>
　注曰脾析百葉也蜱蜯也<lb/>
　繼公謂脾析亦未詳其為何物蜱周官作蠯<lb/>
四籩棗糗栗脯<hi>糗去九反</hi>
　注曰糗以豆糗粉餌<lb/>
　繼公謂上四豆於周官為饋食之豆則此四籩亦當<lb/>
　為饋食之籩然籩人職於此但有棗栗而無糗脯豈<lb/>
<pb n="32a"/>
　其所脫者乎<lb/>
醴酒<lb/>
　醴酒亦北上而籩在醴北豆在籩北也其豆亦南上<lb/>
　籩亦北上而皆綪之<lb/>
陳器<lb/>
　注曰明器也夜斂藏之<lb/>
滅燎執燭俠輅北面<hi>俠音夾</hi>
　燭在輅東者炤徹祖奠與設遣奠在輅西者炤改設<lb/>
<pb n="32b"/>
　祖奠也<lb/>
賔入者拜之<lb/>
　亦鄉而拜之<lb/>
徹者入丈夫踊設于西北婦人踊<lb/>
　注曰亦既盥乃入<lb/>
　繼公謂徹者入門右由東方進當前輅折而西至輅<lb/>
　東徹奠如初位既則由柩車北而設于其西北不設<lb/>
　于序西南柩在下故也丈夫踊蓋亦在徹者折而西<lb/>
<pb n="33a"/>
　之時<lb/>
徹者東<lb/>
　注曰由柩車北東適葬奠之饌<lb/>
　繼公謂東適東堂下之饌以待事至<lb/>
鼎入<lb/>
　注曰舉入陳之也西面北上如初<lb/>
　繼公謂亦陳于阼階前<lb/>
乃奠豆南上綪籩蠃醢南北上綪<lb/>
<pb n="33b"/>
　注曰籩蠃醢南辟醴酒也<lb/>
　繼公謂南上綪蠃醢在脾析東也北上綪脯在棗東<lb/>
　也<lb/>
俎二以成南上不綪特鮮獸<lb/>
　注曰成猶併也不綪者魚在羊東腊在豕東<lb/>
　繼公謂二列各南上是不綪也獸特于其北此設豆<lb/>
　籩俎乃云綪不綪者省文法也<lb/>
醴酒在籩西北上<lb/>
<pb n="34a"/>
　北上醴在棗西酒在糗西凡饌異位則所上相變明<lb/>
　不相統也此設之次亦如殯奠<lb/>
　繼公謂此亦不見主人荅辭與請啓期者相類<lb/>
奠者出主人要節而踊<lb/>
　注曰亦以往來為節<lb/>
　繼公謂奠者亦從柩北而西乃出也節亦謂阼階前<lb/>
　鄉西西階下鄉南及過重南時也上言徹者入此言<lb/>
　奠者出則私臣於是日不復位于内矣<lb/>
<pb n="34b"/>
　　　　右遣奠<lb/>
甸人抗重出自道道左倚之<lb/>
　注曰抗舉也出自道出從門中央也今時有死者鑿<lb/>
　木置食其中樹於道側由此<lb/>
　繼公謂上篇言甸人置重於中庭於此又言甸人蓋<lb/>
　始終之辭也所以見其間凡有事於重者皆此人為<lb/>
　之道左廟大門外之道南<lb/>
薦馬馬出自道車各從其馬駕于門外西面而俟南上<lb/>
<pb n="35a"/>
　注曰南上便其行也行者乘車在前道槀序從<lb/>
　繼公謂重與車馬皆出自道者象其平生之出必中<lb/>
　道也門庿門也西面于門外之東方俟器出而從之<lb/>
　也南上將行以近外者為先也<lb/>
　　　　右出重與車馬<lb/>
徹者入踊如初徹巾苞牲取下體<lb/>
　注曰苞者象既饗而歸賔俎者也士苞三个前脛折<lb/>
　取臂臑後脛折取骼雜記曰父母而賔客之所以為<lb/>
<pb n="35b"/>
　哀<lb/>
　繼公謂苞謂以苞盛之也徹巾即苞牲是即於席前<lb/>
　為之也取下體為其皮骨多差可以乆也惟折取下<lb/>
　體則是每牲之俎猶有四段也此不取俎釋三个之<lb/>
　義與祭禮之歸尸俎者異也<lb/>
不以魚腊<lb/>
　注曰非正牲也<lb/>
　　　　右苞牲<lb/>
<pb n="36a"/>
行器<lb/>
　器謂折抗席抗木行謂舉之以出<lb/>
茵苞器序從<lb/>
　注曰如其陳之先後<lb/>
　繼公謂此又以茵苞連言者見其相繼也此器指筲<lb/>
　甕之屬序從者茵苞以下為序而從抗席也行器抗<lb/>
　席在後<lb/>
車從<lb/>
<pb n="36b"/>
　注曰次器<lb/>
　繼公謂從器而序於庿之外門外以俟柩也<lb/>
徹者出踊如初<lb/>
　注曰於是庿中當行者唯柩車<lb/>
　繼公謂徹者亦自柩北而設於西北乃出也<lb/>
　　　　右行器<lb/>
主人之史請讀賵執筭從柩東當前束西面不命毋哭<lb/>
哭者相止也惟主人主婦哭燭在右南面<lb/>
<pb n="37a"/>
　注曰史北面請既而與執筭西面於主人之前讀書<lb/>
　釋筭燭在右南面炤書便也<lb/>
　繼公謂賵即書于方者也賵禮賔為之也故主人之<lb/>
　史讀之不命毋哭嫌若併止主人主婦然也哭者相<lb/>
　止將讀書不可讙譁右史右也執燭者在右則執筭<lb/>
　者在左也<lb/>
讀書釋筭則坐<lb/>
　釋筭則坐謂每釋筭則坐既則興也必釋筭者物有<lb/>
<pb n="37b"/>
　多寡宜知其數<lb/>
卒命哭滅燭書與筭執之以逆出<lb/>
　卒謂讀之畢也言逆出亦見執筭者在史南<lb/>
公史自西方東面命毋哭主人主婦皆不哭讀遣卒命<lb/>
哭滅燭出<lb/>
　注曰公史君之典禮書者<lb/>
　繼公謂遣即書于䇿者也此主人之物故公史為讀<lb/>
　之柩將行而讀賵與遣者若欲神一一知之然曏者<lb/>
<pb n="38a"/>
　賵時雖致命於柩今亦宜與遣物皆讀之故不嫌於<lb/>
　再吿此讀遣執筭執燭之位與上同惟東西左右則<lb/>
　異耳此二燭即曏之俠輅者少進而轉南面耳出亦<lb/>
　逆出<lb/>
　　　　右讀賵讀遣<lb/>
商祝執功布以御柩<lb/>
　注曰居柩車之前若道有低仰傾虧則以布為抑揚<lb/>
　左右之節使引者執披者知之今文無以<lb/>
<pb n="38b"/>
執披<lb/>
　注曰士執披八人<lb/>
　繼公謂此見執披之節也不言引者披後於引言執<lb/>
　披則引可知矣<lb/>
主人袒乃行踊無筭<lb/>
　注曰袒為行變也乃行謂柩車行也<lb/>
出宫踊襲<lb/>
　出宫而踊哀親之遂離其室也行路不宜袒故於此<lb/>
<pb n="39a"/>
　而襲<lb/>
　　　　右柩行<lb/>
至于邦門公使宰夫贈𤣥纁束<lb/>
　邦門城北門也檀弓曰葬於北方北首天下之達禮<lb/>
　也柩至此公乃贈亦異於臣也<lb/>
主人去杖不哭由左聽命賔由右致命主人哭拜稽顙<lb/>
<hi>去起吕反</hi>
　注曰柩車前輅之左右也當時止柩車<lb/>
<pb n="39b"/>
　䟽曰在廟柩車南鄉左則在東此柩車北鄉左則在<lb/>
　前輅之西也賔由右致命則在柩車之東矣<lb/>
　繼公謂是時柩北首賔當南面致命主人東面聽命<lb/>
　而拜之略與賵于庿者相類不成踊變於家也<lb/>
賔升實幣于蓋降主人拜送復位杖乃行<lb/>
　注曰升柩車之前實其幣於棺蓋之柳中若親授之<lb/>
　然復位反柩車後<lb/>
　繼公謂不奠于左服别於在庿之禮也是時宰不舉<lb/>
<pb n="40a"/>
　之乃行亦謂柩車行<lb/>
　　　　右公贈<lb/>
至于壙陳器于道東西北上<hi>壙口廣反</hi>
　注曰統於壙<lb/>
　繼公謂西北上以西行北端為上謂苞莦而下者也<lb/>
　亦綪之茵以上當其北亦如在庿中之陳然<lb/>
茵先入<lb/>
　注曰當藉柩也<lb/>
<pb n="40b"/>
屬引<lb/>
　注曰於是說載除飾更屬引於緘耳<lb/>
　繼公謂此屬之為將窆也其用異矣猶以引名之者<lb/>
　見其索不易也引柩下棺異索天子之禮也　案注<lb/>
　云緘耳見喪大記大夫士以咸注又此及記注皆云<lb/>
　説載除飾用周官全文耳其實此禮當除飾乃説載<lb/>
主人袒衆主人西面北上婦人東面皆不哭<lb/>
　注曰俠羨道為位<lb/>
<pb n="41a"/>
　繼公謂袒為窆變也婦人亦北上皆不哭亦為有事<lb/>
　不可讙譁也喪大記曰士哭者相止也<lb/>
乃窆主人哭踊無筭襲<hi>窆彼驗反</hi>
　注曰窆下棺也今文窆為封<lb/>
贈用制幣𤣥纁束拜稽顙踊如初<lb/>
　此贈謂主人以幣贈死者於壙中也尸柩已在壙則<lb/>
　有長不復反之意故此禮亦以贈名之朋友贈於家<lb/>
　主人贈於壙親䟽之宜<lb/>
<pb n="41b"/>
卒袒拜賔主婦亦拜賔即位拾踊三襲<hi>拾其業反下並同</hi>
　注曰主婦拜賔拜女賔也即位反位拾更也<lb/>
　繼公謂於此拜賔特為之袒重其禮也主婦所拜賔<lb/>
　謂内賔與宗婦之屬古者婦人非有親者不送其葬<lb/>
　即位主人主婦也拜賔必鄉之拾踊者主先賔後婦<lb/>
　人居間三謂三者三也襲者主人也禮婦人不袒<lb/>
賔出則拜送<lb/>
　注曰相問之賔也凡弔賔有五去皆拜之此舉中焉<lb/>
<pb n="42a"/>
　䟽曰凡弔賔有五見雜記<lb/>
　繼公謂拜送云則明賔有未出者也<lb/>
藏器於旁加見<hi>見賢遍反</hi>
　注曰見棺飾也先言藏器乃云加見者器在見内也<lb/>
　檀弓曰有虞氏瓦棺夏后氏堲周殷人棺槨周人牆<lb/>
　置翣<lb/>
　繼公謂器用器至燕器也此旁先言之謂棺之左旁<lb/>
　也加見者以見加於棺及藏器之上也牆柳之屬謂<lb/>
<pb n="42b"/>
　之見者以其見於棺器之外故因以名之此藏器者<lb/>
　其冢人之屬與冢人職云大喪入藏凶器<lb/>
藏苞莦于旁<lb/>
　注曰於旁者在見外也不言罋甒饌相次可知喪大<lb/>
　記曰棺槨之間君容柷大夫容壺士容甒<lb/>
　繼公謂苞莦先陳乃藏於用器以下之後亦先陳而<lb/>
　後用也旁右旁也藏苞莦罋甒於右亦猶奠于尸柩<lb/>
　之右之意也喪大記云棺槨之間士容甒則此四者<lb/>
<pb n="43a"/>
　蓋一一而居也若藏器多則相重累可　案注云見<lb/>
　外謂見外槨内也<lb/>
加折卻之加抗席覆之加抗木<lb/>
　折云加者謂在見與苞莦之上也抗木不言卻與覆<lb/>
　是兩面同矣<lb/>
實土三主人拜鄉人<lb/>
　注曰謝其勤勞<lb/>
　䟽曰案雜記云鄉人五十者從反哭四十者待盈坎<lb/>
<pb n="43b"/>
　於時鄉人並在故主人拜謝之謂在道助執紼在壙<lb/>
　助下棺及實土也<lb/>
　繼公謂下云襲是亦袒拜鄉人也不言袒蓋文脫耳<lb/>
即位踊襲如初<lb/>
　如初亦拾踊三也<lb/>
　　　　右窆<lb/>
乃反哭入升自西階東面衆主人堂下東面北上<lb/>
　注曰西階東面反諸其所作也反哭者於其祖庿<lb/>
<pb n="44a"/>
　繼公謂反哭於祖庿者為其棺柩從此而出也升自<lb/>
　西階未變其曏者升堂之路也升堂而不見故但止<lb/>
　於西階之上焉此亦變於尸柩在堂之位也衆主人<lb/>
　西方東面統於主人也<lb/>
婦人入丈夫踊升自阼階<lb/>
　注曰辟主人也<lb/>
　繼公謂以上經及此文攷之則送葬之行婦人次於<lb/>
　衆主人以下明矣<lb/>
<pb n="44b"/>
主婦入于室踊出即位及丈夫拾踊三<lb/>
　注曰入于室反諸其所養也出即位堂上西面也<lb/>
　繼公謂惟主婦入于室則餘人先即位于阼矣必入<lb/>
　于室者以其生時於此共祭祀也入室又不見矣故<lb/>
　出而與主人相鄉而哭踊同其哀也<lb/>
賔弔者升自西階曰如之何主人拜稽顙<lb/>
　注曰賔弔者衆賔之長也反而亡焉失之矣於是為<lb/>
　甚故弔之弔者北面主人拜於位<lb/>
<pb n="45a"/>
　繼公謂此弔異於常故為之稽顙<lb/>
賔降出主人送于門外拜稽顙<lb/>
　門外庿門外也送賔而稽顙者以其送葬且從反哭<lb/>
　尤勤勞也故重謝之雜記曰相見也反哭而退朋友<lb/>
　虞祔而退然朋友於此時亦出至虞祔則復來助祭<lb/>
　也<lb/>
遂適殯宫皆如啓位拾踊三<lb/>
　如啓位婦人即位于阼階上西面南上丈夫即位于<lb/>
<pb n="45b"/>
　堂下直東序西面也拾踊者丈夫先婦人後而已蓋<lb/>
　此時無賔<lb/>
兄弟出主人拜送<lb/>
　注曰兄弟小功以下也異門大功亦可以歸<lb/>
　繼公謂賔出自庿兄弟出自殯宫親䟽之殺<lb/>
衆主人出門哭止闔門主人揖衆主人乃就次<lb/>
　注曰次倚廬也<lb/>
　　　　右反哭<lb/>
<pb n="46a"/>
猶朝夕哭不奠<lb/>
　既葬矣猶朝夕哭於殯宫以其神靈在此也不奠者<lb/>
　為無尸柩也下云三虞則此朝夕哭乃指未虞以前<lb/>
　之禮檀弓曰既葬反日中而虞葬日虞不忍一日離<lb/>
　也而此經於葬虞之間其言乃若是則檀弓所記者<lb/>
　其非舊典與<lb/>
三虞卒哭<lb/>
　注曰虞喪祭名<lb/>
<pb n="46b"/>
　繼公謂卒哭謂卒殯宫之哭也禮於三虞既餞之後<lb/>
　而遂卒哭以其明日祔于祖故不復朝夕哭於殯宫<lb/>
　惟朝一哭夕一哭于其次而已虞説見士虞記<lb/>
明日以其班祔<lb/>
　注曰班次也祔卒哭之明日祭名祔猶屬也祭昭穆<lb/>
　之次而屬之喪服小記曰祔必以其昭穆亡則中一<lb/>
　以上<lb/>
　繼公謂明日三虞之次日也班昭穆之次也祔謂祔<lb/>
<pb n="47a"/>
　于祖父孫與祖其昭穆同既葬則祔之者尸柩已去<lb/>
　神宜在廟也祔而祭之因名其祭為祔云<lb/>
　　　　右虞卒哭祔<lb/>
記<lb/>
　此上下二篇之記也<lb/>
士處適寢寢東首于北墉下<hi>適音嫡</hi>
　注曰將有疾乃寢于適室<lb/>
　繼公謂適寢正寢也此云適寢明經所謂適室者為<lb/>
<pb n="47b"/>
　適寢之室耳<lb/>
有疾疾者齊<hi>齊側皆反下同</hi>
　注曰適寢者不齊不居其室<lb/>
　繼公謂齊之言齊也齊其不齊使其心意湛然純一<lb/>
　也疾者齊一其心意所以養氣體<lb/>
養者皆齊<hi>養羊尚反</hi>
　養者齊欲専心於所養者也<lb/>
徹琴瑟<hi>徹直列反下並同</hi>
<pb n="48a"/>
　記曰士無故不去琴瑟<lb/>
疾病外内皆埽<hi>埽悉報反</hi>
　疾甚曰病埽者為將有事也<lb/>
徹䙝衣加新衣<lb/>
　此謂死衣也必易之者為不可使之服故衣以死也<lb/>
　衣云䙝見其非上衣然則新者亦非上衣矣上衣者<lb/>
　朝服𤣥端之類不加上衣者為其後有襲斂等事皆<lb/>
　用上衣故於此略之<lb/>
<pb n="48b"/>
御者四人皆坐持體<lb/>
　注曰御者今時侍從之人<lb/>
　繼公謂持體正其手足也<lb/>
男女改服屬纊以俟絶氣<hi>屬音燭下並同</hi>
　注曰為其氣微難節也纊易動搖置口鼻之上以為<lb/>
　候<lb/>
　繼公謂絶氣猶氣絶也<lb/>
男子不絶于婦人之手婦人不絶于男子之手<lb/>
<pb n="49a"/>
　注曰備䙝<lb/>
　䟽曰疾時使御者持體并死於其手婦人則内御者<lb/>
　持體還死於其手<lb/>
乃行禱于五祀<lb/>
　注曰盡孝子之情<lb/>
　繼公謂此禱于平常所祭者也士之得祭五祀於此<lb/>
　可見<lb/>
乃卒<lb/>
<pb n="49b"/>
　注曰卒終也<lb/>
主人啼兄弟哭<lb/>
　注曰哀有甚有否<lb/>
設床笫當牖衽下莞上簟設枕<hi>笫側里反</hi>
　注曰病卒之間廢牀至是設之事相變<lb/>
　䟽曰喪大記曰疾病寢東首于北墉下廢牀是其始<lb/>
　死亦因在地無牀復而不蘇乃設牀于墉下<lb/>
　繼公謂設枕于南<lb/>
<pb n="50a"/>
遷尸<lb/>
　注曰徙於牖下也於是幠用夷衾<lb/>
復者朝服左執領右執要招而左<hi>朝音潮下同要於遙反</hi>
　簪裳于衣故左執領右執要此謂既登屋而易執之<lb/>
　之時也招而左謂招時兩手自右而左也左尊故其<lb/>
　執與招之儀如此朝服為求神敬其事也<lb/>
楔貌如軶上兩末<hi>軶於革反</hi>
　注曰事便也<lb/>
<pb n="50b"/>
　繼公謂柶而云楔因其楔齒而名之以别於他柶軛<lb/>
　在大車轅端厭牛領者楔狀類之故以曉未知者焉<lb/>
　楔齒時以兩末上鄉則末出於口旁矣<lb/>
綴足用燕几校在南御者坐持之<hi>綴之劣反校胡孝反</hi>
　校亦几左廉之名校在南則横設也几之為制前後<lb/>
　狹而左右差廣綴足宜寛故横設之必校在南者生<lb/>
　時設几左亷近人故放之也坐持之則御者亦在牀<lb/>
　矣其於几之北與<lb/>
<pb n="51a"/>
即牀而奠當腢用吉器若醴若酒無巾柶<hi>腢音偶</hi>
　注曰腢肩頭也用吉器器未變也<lb/>
　繼公謂此吉器之異於凶者豆籩耳凶時毼豆籩無<lb/>
　縢其觶則無吉凶之異皆用角也若醴若酒謂無酒<lb/>
　則二觶皆醴無醴則皆酒無巾者非盛饌無柶者異<lb/>
　於大斂以後之奠也<lb/>
赴曰君之臣某死赴母妻長子則曰君之臣某之某死<lb/>
<hi>長之丈反</hi>
<pb n="51b"/>
　母妻長子死亦赴於君者哀樂之事君臣同<lb/>
室中惟主人主婦坐兄弟有命夫命婦在焉亦坐<lb/>
　注曰别尊卑也<lb/>
　繼公謂經云衆婦人戸外北面衆兄弟堂下北面記<lb/>
　乃見兄弟之命夫命婦者亦坐于室中然則經所言<lb/>
　者惟指其為士者及士妻耳<lb/>
尸在室有君命衆主人不出<lb/>
　注曰不二主<lb/>
<pb n="52a"/>
　繼公謂凡居喪而為君命出者惟主人耳衆主人則<lb/>
　否記乃特著尸在室之禮者異時衆主人與主人皆<lb/>
　在庭嫌此時亦然故以明之<lb/>
襚者委衣于牀不坐<lb/>
　牀髙可以不坐<lb/>
其襚于室户西北面致命<lb/>
　注曰始死時也<lb/>
夏祝淅米差盛之<hi>差舊初佳七何藏何三反盛音成</hi>
<pb n="52b"/>
　差字未詳<lb/>
御者四人抗衾而浴襢笫<hi>襢音袒舊之善反非</hi>
　注曰抗衾為其裸裎蔽之也襢袒也袒簀去席盝水<lb/>
　便<lb/>
　繼公謂古字襢袒通詩曰襢裼暴虎史記云左襢右<lb/>
　襢是也四人抗衾而二人浴<lb/>
其母之喪則内御者浴鬠無笄<lb/>
　注曰内御女御也無笄猶丈夫之不冠也<lb/>
<pb n="53a"/>
　繼公謂鬠笄雖短亦笄也故辟之其亦以生時不用<lb/>
　此笄而然與<lb/>
設明衣婦人則設中帶<lb/>
　注曰中帶若今之褌襂<lb/>
　繼公謂明衣之制有衣有裳婦人生時衣不殊裳故<lb/>
　此不用明衣也中帶未詳其制然與明衣對言則其<lb/>
　連衣裳為之與<lb/>
卒洗貝反于笲實貝柱右齻左齻<hi>齻音顛</hi>
<pb n="53b"/>
　齻牙也含而因柱其左右齻蓋恐其口復閉也<lb/>
夏祝徹餘飯<hi>飯扶晚反</hi>
　注曰徹去鬻之<lb/>
瑱塞耳<lb/>
　注曰塞充窒<lb/>
掘坎南順廣尺輪二尺深三尺南其壤<hi>廣古曠反深式鴆反</hi>
　注曰南順統於堂<lb/>
　繼公謂南順復南其壤明其掘之自北而南也<lb/>
<pb n="54a"/>
垼用塊<hi>垼音役</hi>
　注曰塊堛也<lb/>
明衣裳用幕布𬒮屬幅長下膝<hi>長直亮反下同</hi>
　注曰幕布帷幕之布升數未聞也長下膝又有裳於<lb/>
　蔽下體深也<lb/>
　繼公謂必云袂屬幅者嫌明衣或異於生也然則吉<lb/>
　服之袂屬幅也明矣屬幅説見喪服記<lb/>
有前後裳不辟長及觳<hi>辟音壁觳苦角反</hi>
<pb n="54b"/>
　注曰觳足跗也凡他服短無見膚長無被土<lb/>
　繼公謂裳前三幅後四幅不辟之則其要廣而前後<lb/>
　相掩者深旁不開體不見矣長及觳為蔽足也明衣<lb/>
　之長下膝其裳之制復如是皆為重形且異於生也<lb/>
縓綼緆<hi>綼緆舊音毗替</hi>
　綼緆未詳<lb/>
緇純<hi>純之允反</hi>
　純蓋兼指在衣裳者而言<lb/>
<pb n="55a"/>
設握裹親膚繫鉤中指結于<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>
　握手唯一而已與決同設於右手其繫則相闗經文<lb/>
　詳於設決略於設握故記見之設握之法以纁裹親<lb/>
　膚其中央正當於掌右端掩四指之後左端在其上<lb/>
　乃以其組繫環將指之本而與決之繫相結于<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>而<lb/>
　連之所謂設握乃連<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>者也<lb/>
甸人築坅坎<hi>坅五錦反</hi>
　注曰築實土其中堅之穿坎之名一曰坅<lb/>
<pb n="55b"/>
隷人湼厠<hi>湼奴結反厠側吏反</hi>
　注曰隷人罪人也今之徒役作者也湼塞也為人復<lb/>
　往䙝之<lb/>
既襲宵為燎于中庭厥明滅燎陳衣<lb/>
　注曰記節<lb/>
凡絞紟用布倫如朝服<hi>絞戸交反</hi>
　注曰凡凡小斂大斂也倫比也今文無紟<lb/>
　繼公謂紟不必言凡與絞連文爾大斂有紟小斂無<lb/>
<pb n="56a"/>
　之<lb/>
設棜于東堂下南順齊于坫饌于其上兩甒醴酒酒在<lb/>
南篚在東南順實角觶四木柶二素勺二豆在甒北二<lb/>
以並籩亦如之<hi>棜於庶反</hi>
　注曰棜之制如今之大木轝也上有四周下無足豆<lb/>
　籩二以併則是大斂饌也<lb/>
　繼公謂此大斂饌也其次當在衆主人布帶之後角<lb/>
　觶四木柶二為明日朝奠兼饌之也自是以後常更<lb/>
<pb n="56b"/>
　用之以位而言豆當在籩北乃云甒北者設豆之時<lb/>
　未有籩也故但取節於甒<lb/>
凡籩豆實具設皆巾之<lb/>
　注曰籩豆偶而為具具則巾之加飾也明小斂一豆<lb/>
　一籩不巾<lb/>
　繼公謂籩豆實謂菹栗之屬皆皆上下也籩豆有實<lb/>
　而具則饌于東方及奠于席前皆巾之若一豆一籩<lb/>
　則於奠時或有巾之者饌時亦不巾也經言小斂之<lb/>
<pb n="57a"/>
　饌云饌于東堂下脯醢醴酒幂用功布實于簞此則<lb/>
　不皆巾者也<lb/>
觶俟時而酌柶覆加之面枋及錯建之<hi>錯七故反</hi>
　俟時而酌謂將設乃酌之面枋者便於建也建時亦<lb/>
　覆手取之而枋在下<lb/>
小斂辟奠不出室<hi>辟音闢</hi>
　奠即始死之奠也後奠未即設而先辟此奠者辟斂<lb/>
　也不出室明未徹去也是時尸在室未忍遂徹其奠<lb/>
<pb n="57b"/>
　而脯醢醴酒又無改設于西堂之禮故辟之於室中<lb/>
　而已既設小斂奠乃去之舊説謂辟之設于室西南<lb/>
　隅<lb/>
無踊節<lb/>
　此承上文而言亦異於小斂以後之禮也踊節即所<lb/>
　謂要節而踊者也凡丈夫婦人之踊或以徹奠者之<lb/>
　往來為節嫌此辟奠之時亦然故以明之此與上文<lb/>
　皆當在設棜于東堂下之上<lb/>
<pb n="58a"/>
既馮尸主人袒髺髮絞帶衆主人布帶<hi>髺音括絞戸交反下同</hi>
　注曰衆主人齊衰以下<lb/>
　繼公謂絞帶者繩帶也先言袒髺髮著其節也然則<lb/>
　布帶者亦於既免乃加之<lb/>
大斂于阼<lb/>
　大斂于阼乃殯于西階象其由主位而往也<lb/>
大夫升自西階階東北面東上<lb/>
　視斂也云階東者明大夫雖多亦不可以當階恐妨<lb/>
<pb n="58b"/>
　斂者之往來也<lb/>
既馮尸大夫逆降復位<lb/>
　卿大夫之位東方西面<lb/>
巾奠執燭者滅燭出降自阼階由主人之北東<lb/>
　注曰巾奠而室事已<lb/>
　繼公謂此見出時之節且不與執事者偕行也言由<lb/>
　主人之北則主人之位近於階明矣<lb/>
既殯主人説髦<hi>説吐活反</hi>
<pb n="59a"/>
　注曰既殯置銘于肂復位時也兒生三月鬋髮為鬌<lb/>
　男角女覊否則男左女右長大猶為飾存之謂之髦<lb/>
　所以順父母幼小之心至此尸柩不見喪無飾可以<lb/>
　去之髦之形象未聞<lb/>
　繼公謂子事父母必著拂髦親已死至殯乃說之者<lb/>
　未殯之前孝子猶冀其復生既殯則絶望矣乃說之<lb/>
　也詩云髧彼兩髦兩者為父母俱存之故若然則是<lb/>
　時但當脱其一耳孔氏曰父死説左髦母死説右髦<lb/>
<pb n="59b"/>
　二親並没並説之親没不髦是也<lb/>
三日絞垂<lb/>
　注曰成服日絞要絰之散垂者<lb/>
　繼公謂記惟指主人也而男女大功以上亦存焉小<lb/>
　斂之時婦人之帶雖結本亦未絞至此與丈夫同絞<lb/>
　之將成服先絞其帶之垂者以其已在身故也其下<lb/>
　冠衰屨亦皆以所加之次言之<lb/>
冠六升外縪纓條屬厭<hi>厭一涉反</hi>
<pb n="60a"/>
　厭伏也冠厭亦變於吉也冠所以厭者其不用辟積<lb/>
　乎縪喪服傳作畢疑此誤<lb/>
衰三升屨外納杖下本竹桐一也居倚廬寢苫枕塊不<lb/>
説絰帶哭晝夜無時非喪事不言<hi>衰初回反枕之鴆反説吐活反</hi>
　意不在他也<lb/>
歠粥朝一溢米夕一溢米不食菜果<hi>粥之育反</hi>
　注曰不在於飽與滋味實在木曰果在地曰蓏<lb/>
主人乗惡車<lb/>
<pb n="60b"/>
　注曰拜君命拜衆賔及有故行所乗也雜記端衰喪<lb/>
　車皆無等然則此惡車王喪之木車也<lb/>
　䟽曰此惡車王喪之木車者案巾車云王之喪車五<lb/>
　乗發首云木車蒲蔽是王始喪所乗木車無飾與此<lb/>
　惡車同故引之見尊卑同也<lb/>
白狗幦<hi>幦眉狄反</hi>
　注曰未成豪狗幦覆笭也以狗皮為之取其臑也白<lb/>
　於喪飾宜古文幦為幕<lb/>
<pb n="61a"/>
　䟽曰案玉藻云士齊車鹿幦此喪車無飾故用白狗<lb/>
　幦云未成豪狗爾雅釋畜文<lb/>
蒲蔽<lb/>
　蔽即笰也在車兩邊以蒲席為之吉時或以簟詩云<lb/>
　簟笰魚服是也<lb/>
御以蒲菆<hi>菆側留反</hi>
　注曰不在於驅馳蒲菆牡蒲莖<lb/>
　繼公謂蒲菆亦變於吉也吉時蓋以竹為策蒲楊栁<lb/>
<pb n="61b"/>
犬服<lb/>
　注曰笭間兵服以犬皮為之取堅也亦白<lb/>
　繼公謂不言色似以其革為之<lb/>
木錧<hi>錧音管</hi>
　注曰取少聲今文錧作鎋<lb/>
　繼公謂錧轂端沓也<lb/>
約綏約轡<lb/>
　約繩也吉時二者皆以絲為之與<lb/>
<pb n="62a"/>
木鑣<hi>鑣彼苖反</hi>
　注曰亦取少聲<lb/>
　䟽曰平常車錧馬鑣以金為之今用木是取少聲<lb/>
　繼公謂鑣馬銜也<lb/>
馬不齊髦<lb/>
　注曰齊翦也主人之惡車如王之木車則齊衰以下<lb/>
　其乘素車繅車駹車漆車與<lb/>
　䟽曰齊衰以下其乗素車繅車駹車漆車與案巾車<lb/>
<pb n="62b"/>
　王之喪車五乗木車始死所乗素車卒哭所乗繅車<lb/>
　既練所乗駹車大祥所乗漆車既禫所陳此士之喪<lb/>
　車亦當五乗主人乗惡車齊衰乗素車與卒哭同大<lb/>
　功乗繅車與既練同小功乗駹車與大祥同緦麻乗<lb/>
　漆車與既禫同主人至卒哭以後哀殺故齊衰以下<lb/>
　節級約與主人同故鄭為此義也若然士尋常乗棧<lb/>
　車漆之今既禫亦與王以下同乗漆車者禮窮則同<lb/>
　也<lb/>
<pb n="63a"/>
　繼公謂馬不齊髦所謂髦馬也<lb/>
主婦之車亦如之䟽布裧<hi>裧尺占反</hi>
　婦人之車必有裧而喪車則以䟽布為之明吉時不<lb/>
　然也主婦乗車而出者拜夫人之命及女賔之弔者<lb/>
　也<lb/>
貳車白狗攝服<lb/>
　注曰攝猶緣也狗皮緣服差飾<lb/>
　繼公謂主人主婦皆有貳車各得用二乗與其所乘<lb/>
<pb n="63b"/>
　者而三士昬禮謂從車二乘是其數也凡貳車之數天<lb/>
　子十二上公九侯伯七子男五孤卿大夫三士二乗<lb/>
　也此貳車亦惡車也攝服未詳姑從注説<lb/>
其他皆如乗車<hi>乗繩證反</hi>
　注曰如所乗惡車<lb/>
　繼公謂乗車主人主婦所乗之車也其他謂凡器物<lb/>
　在服之外者也<lb/>
朔月童子執帚卻之左手奉之<hi>奉芳勇反</hi>
<pb n="64a"/>
　注曰童子隷子弟也執用右手卻之示未用<lb/>
從徹者而入<lb/>
　注曰童子不専禮事<lb/>
比奠舉席埽室聚諸窔布席如初卒奠埽者執帚垂末<lb/>
内鬛從執燭者而東<hi>比必二反窔一弔反鬛獵葉二音</hi>
　注曰比猶先也室東南隅謂之窔<lb/>
　繼公謂此埽室之節蓋於既徹則為之如初亦東面<lb/>
　也執帚垂末明已用也是時垂末内鬛則曏者卻之<lb/>
<pb n="64b"/>
　其皆反是與<lb/>
燕養饋羞湯沐之饌如他日<hi>養羊尚反</hi>
　注曰燕養平常所用供養也饋朝夕食也羞四時之<lb/>
　珍異湯沐所以洗去汙垢内則曰三日具沐五日具<lb/>
　浴孝子不忍一日廢其事親之禮於下室日設之如<lb/>
　生存也進徹之時如其頃<lb/>
　䟽曰云燕養者謂在燕寢之中生平時所有共養之<lb/>
　事則饋羞湯沐之饌是也<lb/>
<pb n="65a"/>
　繼公謂此饌蓋使人為之孝子不親視之也記曰在<lb/>
　堊室之中非時見乎母也不入門説者謂居廬時絶<lb/>
　不入門<lb/>
朔月若薦新則不饋於下室<lb/>
　注曰下室如今之内堂<lb/>
　繼公謂不饋於下室者以其殷奠且有敦實也<lb/>
筮宅冢人物土<lb/>
　注曰物猶相也相其地可葬者乃營之<lb/>
<pb n="65b"/>
卜日吉吿從于主婦主婦哭婦人皆哭主婦升堂哭者<lb/>
皆止<hi>日人實反</hi>
　若不吉其禮亦然<lb/>
啓之昕外内不哭<lb/>
　注曰將有事為其讙囂既啓命哭<lb/>
夷牀輁軸饌于西階東<hi>輁九勇反</hi>
　注曰明階間者位近西也夷牀饌于祖庿輁軸饌于<lb/>
　殯宫<lb/>
<pb n="66a"/>
其二庿則饌于禰庿如小斂奠乃啓<lb/>
　此主於朝祖故於朝禰之奠降焉蓋不可與祖奠同<lb/>
　也是日二庿皆饌記惟見其異者耳均之為士而庿<lb/>
　數不同者蓋士之先世或為大夫而有三庿至後世<lb/>
　為士則廢其一而但存二庿若先世無為大夫者則<lb/>
　惟一庿而已<lb/>
朝于禰庿重止于門外之西東面柩入升自西階正柩<lb/>
于兩楹間奠止于西階之下東面北上主人升柩東西<lb/>
<pb n="66b"/>
面衆主人東即位婦人從升東面奠升設于柩西升降<lb/>
自西階主人要節而踊<hi>朝音潮下同重直容反要於遙反</hi>
　注曰重不入者主於朝祖而行若過之矣門西東面<lb/>
　待之便也<lb/>
　䟽曰主人要節而踊者奠升主人踊降時婦人踊也<lb/>
　繼公謂重不入者亦以既奠則柩行不乆留於此故<lb/>
　也夷牀一而已惟當陳於祖庿此正柩其在軸與是<lb/>
　時即要節而踊亦其異於祖庿者<lb/>
<pb n="67a"/>
燭先入者升堂東楹之南西面後入者西階東北面在<lb/>
下<lb/>
　注曰炤正柩者先先柩者後後柩者<lb/>
　繼公謂記於此者見下適祖時不用燭也<lb/>
主人降即位徹乃奠升降自西階主人踊如初<lb/>
　主人降即位則婦人亦東即阼階上位矣不拜賔踊<lb/>
　襲以成禮不在此且欲急於適祖也其他禮之不同<lb/>
　者意亦如是奠即如小斂奠者也如初謂設奠及踊<lb/>
<pb n="67b"/>
　節也是時丈夫婦人皆踊惟言主人亦文省<lb/>
祝及執事舉奠巾席從而降柩從序從如初適祖<lb/>
　柩從從巾席而降也序從柩從奠主人以下從柩而<lb/>
　出也如初謂出殯宫時也此與主人踊之文相屬則<lb/>
　是其事相接也柩過禰庿因而朝之初無他事既奠<lb/>
　則禮畢矣故即適祖不見適祖之儀者蓋與本篇所<lb/>
　言者不異故耳記載二庿者其禰廟在西祖庿在東<lb/>
　以是言之則古者之庿尊者東而卑者西皆有常位<lb/>
<pb n="68a"/>
　固無昭居昭廟穆居穆庿之制也<lb/>
薦乗車鹿淺幦于笮革靾載旜載皮弁服纓轡貝勒縣<lb/>
於衡<hi>乗繩證反笮側白反靾音泄縣音𤣥</hi>
　注曰士乗棧車鹿淺鹿夏毛也玉藻曰士齊車鹿幦<lb/>
　豹犆靾韁也旜孤卿之所建亦攝焉貝勒貝飾勒有<lb/>
　干無兵有箙無弓矢明不用<lb/>
　繼公謂勒馬頭絡銜也衡輈端横木以駕馬者既夕<lb/>
　禮曰薦馬纓三就入門北面交轡圉人夾牽之則是<lb/>
<pb n="68b"/>
　薦馬之時纓轡皆在馬之身矣此乃謂纓轡貝勒縣<lb/>
　于衡其指薦馬前後之時而言與蓋事至則加之既<lb/>
　則脫之而置於此也<lb/>
道車載朝服<lb/>
　注曰道車朝夕及燕出入之車<lb/>
　繼公謂案注云朝夕謂乗此以朝夕於君也<lb/>
槀車載蓑苙<hi>槀古老反蓑素何反</hi>
　注曰槀猶散也散車以田以鄙之車蓑苙備雨服今<lb/>
<pb n="69a"/>
　文槀為潦凡道車槀車之纓轡及勒亦縣于衡也<lb/>
　繼公謂巾車職曰士乗棧車然則此三車者皆漆車<lb/>
　也以制言之其乗車道車輪與輈之髙下又等但因<lb/>
　事名之耳所異者槀車也考工記曰田車之輪六尺<lb/>
　有三寸乗車之輪六尺有六寸又曰國馬之輈深四<lb/>
　尺有七寸田馬之輈深四尺足以知其制矣薦車三<lb/>
　乗士禮也此薦車即遣車禮天子遣車九諸侯七大<lb/>
　夫五士三<lb/>
<pb n="69b"/>
將載祝及執事舉奠户西南面東上卒束前而降奠席<lb/>
于柩西<lb/>
　注曰將于柩西當前束設之<lb/>
　繼公謂先舉奠者辟舉柩也東上統於柩也卒束前<lb/>
　卒束之前也束未畢而先降奠席為卒束即奠故也<lb/>
　此舉奠於堂上者退立于户西則奠近於柩而不當<lb/>
　西階明矣<lb/>
巾奠乃牆<lb/>
<pb n="70a"/>
　注曰牆飾柩也<lb/>
抗木刋<lb/>
　兩面皆刋也刋剥削之<lb/>
茵著用荼實綏澤焉<hi>著張吕反</hi>
　注曰荼茅秀也綏廉薑也澤澤蘭也皆取其香且御<lb/>
　濕<lb/>
　繼公謂茵以草為著故文從荼實綏澤謂加綏澤以<lb/>
　實之也綏澤未聞<lb/>
<pb n="70b"/>
葦苞長三尺一編<lb/>
　注曰用便易也<lb/>
　繼公謂編則於苞物宜<lb/>
菅筲三其實皆瀹<hi>筲所交反</hi>
　注曰米麥皆湛之湯未知神之所享不用食道所以<lb/>
　為敬<lb/>
　繼公謂此筲設于棺旁其實宜皆用穀亦如殯時之<lb/>
　熬然<lb/>
<pb n="71a"/>
祖還車不易位<hi>還音旋</hi>
　注曰為鄉外耳未行<lb/>
　繼公謂還車謂還薦車也不易位西者亦當東榮<lb/>
執披者旁四人<hi>披彼義反</hi>
　注曰前後各二人<lb/>
凡贈幣無常<lb/>
　注曰賔之贈也玩好曰贈在所有<lb/>
　繼公謂此幣亦廣言之經言贈者奠幣如初又云若<lb/>
<pb n="71b"/>
　就器則坐奠于陳亦可見其無常矣<lb/>
凡糗不煎<lb/>
　云凡則非特葬奠之糗如是也不煎之以膏則但熬<lb/>
　之而已所以熬而不煎者凡食各有所宜必云不煎<lb/>
　者糗之類有煎者矣嫌或當為之也<lb/>
唯君命止柩于堩其餘則否<hi>堩古鄧反</hi>
　注曰不敢留神也堩道也曾子問曰葬既引至于堩<lb/>
　繼公謂言此者明餘人不當行禮於堩也<lb/>
<pb n="72a"/>
車至道左北面立東上<lb/>
　遣車北鄉而往則道左乃道西也其位於壙為西故<lb/>
　東上而統於壙<lb/>
柩至于壙斂服載之<lb/>
　注曰柩車至壙祝説載除飾乃斂乗車道車槀車之<lb/>
　服載之不空之以歸送形而往迎精而反亦禮之宜<lb/>
　繼公案注云説載除飾亦當作除飾説載説見本篇<lb/>
卒窆而歸不驅<lb/>
<pb n="72b"/>
　此亦指遣車也祝斂服而載於棧則遣車空而無所<lb/>
　用之矣故於既窆即反云不驅者嫌其與去時異<lb/>
君視斂若不待奠加蓋而出不視斂則加蓋而至卒事<lb/>
　注曰為有他故也<lb/>
　繼公謂喪大記曰君於士既殯而往蓋常禮也此二<lb/>
　者則加於常禮則以有故而不能終始其事耳<lb/>
既正柩賔出遂匠納車于階間<lb/>
　注曰車載柩車其車之轝狀如牀有轅前後出設前<lb/>
<pb n="73a"/>
　後輅轝上有四周下則前後有軸以輇為輪許叔重<lb/>
　云有輻曰輪無輻曰輇<lb/>
　繼公謂既正柩與賔出不相屬蓋爛文也遂匠未詳<lb/>
　或曰遂之匠也未知是否車謂棧也喪大記謂之國<lb/>
　車又以其為公家之車故也賔出而納此車於階間<lb/>
　為主人送賔而入則當載矣<lb/>
祝饌祖奠于主人之南當前輅北上巾之<lb/>
　饌猶設此祖奠即如殯奠者也祝及執事者饌此惟<lb/>
<pb n="73b"/>
　言祝者祝尊也于主人之南明其在車東也主人之<lb/>
　位當前束故奠少南當前輅也北上謂先設豆於北<lb/>
　也是亦略言之以見其如初耳經於既袒但云布席<lb/>
　乃奠如初不言其所故記明之<lb/>
弓矢之新沽功<hi>沽音古</hi>
　注曰設之宜新沽示不用<lb/>
　繼公謂之新恐當作新之<lb/>
有弭飾焉亦張可也有柲設依撻焉有韣<lb/>
<pb n="74a"/>
　注曰弭以骨角為飾柲弓檠弛則縳之於弓裏備損<lb/>
　傷以竹為之詩云竹柲緄縢依纒弦也撻弣側矢道<lb/>
　皆以韋為之韣緇布為之今文撻作銛<lb/>
　繼公謂此言弓也弭弓弰也亦張可也許其得張之<lb/>
　依撻未詳<lb/>
翭矢一乗骨鏃短衞<hi>翭音候乗繩證反下同鏃子木反</hi>
　注曰翭猶候也候物而射之矢也四矢曰乗骨鏃短<lb/>
　衛亦示不用也生時翭矢金鏃凡為矢五分笴長而<lb/>
<pb n="74b"/>
　羽其一<lb/>
　繼公案注云五分笴長而羽其一者以見短衞者不<lb/>
　及其笴五分之一耳<lb/>
志矢一乗軒輖中亦短衞<hi>輖音周</hi>
　注曰志猶擬也習射之矢書云若射之有志輖摯也<lb/>
　無鏃短衞亦示不用生時志矢骨鏃凡為矢前重後<lb/>
　輕也<lb/>
　繼公案注知此矢無鏃者以記不見鏃且言軒輖中<lb/>
<pb n="75a"/>
　也凡矢之所以於前重後輕者皆在鏃此無鏃故前<lb/>
　後之軒輖中詩云如輊如軒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集説卷十三<lb/>
</p>
<p>
</p>
  </div>
</body>
</text>
</TEI>
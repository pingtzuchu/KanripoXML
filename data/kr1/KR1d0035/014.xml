<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集說卷十四</head>
    <p>
<pb n="1a"/>
欽定四庫全書<lb/>
　儀禮集說卷十四　　　　元　敖繼公　撰<lb/>
士虞禮第十四<lb/>
　注曰虞於五禮屬凶<lb/>
　繼公謂此篇言士喪始虞之禮<lb/>
士虞禮　特豕饋食<hi>食音嗣</hi>
　注曰祭祀自孰始曰饋食饋食者食道也<lb/>
　繼公謂祭而用黍稷焉曰饋食猶言饋之以食也<lb/>
<pb n="1b"/>
側亨于廟門外之右東面<hi>亨音烹</hi>
　注曰側亨亨一胖也<lb/>
　繼公謂東面謂亨者也爨亦存焉此亨于門外之西<lb/>
　變於吉祭且别於奠也廟亦謂殯宫<lb/>
魚腊爨亞之北上<hi>爨七亂反</hi>
　於特豕云亨云東面魚爨云爨云北上文互見也<lb/>
饎爨在東壁西面<hi>饎尺志反</hi>
　爲食曰饎饎爨在東壁變於吉也其爨亦北上亨饎<lb/>
<pb n="2a"/>
　皆有爨於其所蓋祭禮也爨在堂下乃云在東壁者<lb/>
　見其近於壁也壁爨之間當容人此南北之節亦當<lb/>
　南齊坫特牲曰主婦視饎爨于西堂下<lb/>
設洗于西階西南水在洗西篚在東<lb/>
　注曰亦當西榮南北以堂深<lb/>
　繼公謂此設洗在西亦以主人位于西階上故也凡<lb/>
　設洗水在外篚在内不别於東西也此篚亦南順而<lb/>
　實爵焉<lb/>
<pb n="2b"/>
尊于室中北墉下當户兩甒醴酒酒在東無禁冪用絺<lb/>
布加勺南枋<lb/>
　注曰酒在東上醴也<lb/>
　繼公謂祭而尊于室中且用一醴一酒皆異於吉也<lb/>
　醴酒並用者醴以饗神酒以飲尸亦見其未甚變於<lb/>
　奠也兩甒西上亦以神席在西也尊之所上吉凶同<lb/>
　士吉祭冪用綌此喪祭乃用絺其義未聞<lb/>
素几葦席在西序下<lb/>
<pb n="3a"/>
　虞乃用几辟尊者之禮也周官司几筵職凡喪事設<lb/>
　葦席右素几謂奠時也是天子之禮未虞以前已用<lb/>
　几矣<lb/>
苴刌茅長五寸束之實于篚饌于西坫上<hi>苴子徐反刌七本反長直亮反</hi>
　注曰苴猶藉也所以藉祭也<lb/>
　繼公謂云苴者亦以其用名之<lb/>
饌兩豆菹醢于西楹之東醢在西一鉶亞之<lb/>
<pb n="3b"/>
　醢在西東上也東上者變於堂下之敦位也鉶亞於<lb/>
　醢又在其西鉶不言豕可知<lb/>
從獻豆兩亞之四籩亞之北上<lb/>
　注曰豆從主人獻祝籩從主婦獻尸祝北上菹與棗<lb/>
　繼公謂此豆籩云從獻者以其先獻而後薦也兩豆<lb/>
　亞之菹在鉶西醢在菹南也四籩亞之於醢之南一<lb/>
　一爲列也北上者南陳不東上西陳者别於正<lb/>
饌黍稷二敦于階間西上藉用葦席<hi>敦音對下並同藉才夜反</hi>
<pb n="4a"/>
　藉猶薦也藉敦未必有席席字蓋因上文而衍也特<lb/>
　牲禮曰藉用萑<lb/>
匜水錯于槃中南流在西階之南簞巾在其東<hi>錯七故反下並同</hi>
　匜水匜中有水也所以沃盥自設洗至此其陳設之<lb/>
　位與特牲饋食異者皆爲變於吉<lb/>
陳三鼎于門外之右北面北上設扄鼏<hi>扄古螢反鼏眉狄反</hi>
　門外之右西方當塾少南也記曰皆設扄鼏陳之此<lb/>
<pb n="4b"/>
　亦先設鼏乃設扄云扄鼏文順爾陳鼎於西與亨于<lb/>
　西之意同下設鼎放此<lb/>
匕爼在西塾之西<lb/>
　匕亦在俎上<lb/>
羞燔俎在内西塾上南順<lb/>
　燔炙肉也言羞見其非正俎南順以羞之者當北面<lb/>
　縮執之也少牢下篇言縮執匕湇俎之法乃當其下<lb/>
　端然則縮執俎者其法同耳此俎在塾上執時則升<lb/>
<pb n="5a"/>
　取之如取物于堂然不言肝爼肝先進此時亦設之<lb/>
　可知設肝俎當在燔西便其先取之也西塾之階在<lb/>
　塾西<lb/>
　　　　右陳饌具<lb/>
主人及兄弟如葬服賔執事者如弔服皆即位于門外<lb/>
如朝夕臨位婦人及内兄弟服即位于堂亦如之<hi>臨力蔭反</hi>
　注曰賔執事者賔客來執事也<lb/>
　繼公謂葬服主人髺髪衆主人及兄弟免而大功以<lb/>
<pb n="5b"/>
　上者皆散帶垂也弔服疑衰素冠麻絰帶也如朝夕<lb/>
　臨位主人及兄弟在東方賓執事者在西方也婦人<lb/>
　及内兄弟其服亦如葬服其位亦如臨位婦人葬服<lb/>
　經無所見蓋與既殯之服同<lb/>
祝免澡葛絰帶布席于室中東面右几降出及宗人即<lb/>
位于門西東面南上<hi>免音問澡音早</hi>
　注曰祝亦執事免者祭祀之禮祝所親也澡治也治<lb/>
　葛以爲首絰及帶接神宜變也右几於席近南也<lb/>
<pb n="6a"/>
　繼公謂祝公有司之助喪祭者也其服但當弔服加<lb/>
　麻以其接神也則宜少異故免而葛絰帶焉其免也<lb/>
　若過於重其葛也若過於輕然輕重相準則與其本<lb/>
　服亦不甚相逺也此服亦當事則然既事則已宗人<lb/>
　亦公有司也南上明其與賓不相統葛絰帶云澡則<lb/>
　有不澡者矣右几神席南上也<lb/>
　　　　右門外位<lb/>
宗人告有司具遂請拜賓如臨入門哭婦人哭<lb/>
<pb n="6b"/>
　注曰臨朝夕哭<lb/>
　繼公謂告主人以有司已具遂請行祭事也拜賓如<lb/>
　臨謂旁三拜也<lb/>
主人即位于堂衆主人及兄弟賓即位于西方如反哭<lb/>
位<lb/>
　注曰既夕曰乃反哭入門升自西階東面衆主人堂<lb/>
　下東面北上此則異於朝夕<lb/>
　繼公謂反哭之位乃順孝子一時之心而爲之本非<lb/>
<pb n="7a"/>
　正位自始虞至卒哭其位皆如之者蓋因此以别於<lb/>
　旣祔以後吉祭之位也此正與婦人於旣小歛有阼<lb/>
　階上之位者其意相類賔即位于西方朝夕反哭同<lb/>
　也是時賓皆爲執事而來無異爵者焉惟士而已<lb/>
祝入門左北面<lb/>
　門内之西祝之位也特牲饋食記曰公有司門西北<lb/>
　面東上是也<lb/>
宗人西階前北面<lb/>
<pb n="7b"/>
　注曰當詔主人及賓之事<lb/>
　繼公謂宗人即立于此者以主人已在階上故也<lb/>
　　　　右門内位<lb/>
祝盥升取苴降洗之升入設于几東席上東縮降洗觶<lb/>
升止哭<lb/>
　東縮上西也止哭爲祭事至祝洗觶升則執之以入<lb/>
　俟時而酌亦異於吉也<lb/>
主人倚杖入祝從在左西面<lb/>
<pb n="8a"/>
　注曰主人倚杖西序乃入喪服小記曰虞杖不入于<lb/>
　室祔杖不入於堂然則練杖不入於門明矣<lb/>
　繼公謂凡喪祭之始及無尸者之祭主人皆先祝而<lb/>
　入室祝從故入即西面亦皆異於吉祝在左之義見<lb/>
　聘禮<lb/>
賛薦菹醢醢在北<lb/>
　醢在北豆南上也席南上而豆如之神饌之異者也<lb/>
　主婦不設豆及敦未敢同於吉也<lb/>
<pb n="8b"/>
佐食及執事盥出舉長在左<hi>長知文反</hi>
　注曰舉舉鼎也長在左西方位也凡事宗人詔之<lb/>
　繼公謂此云長在左下云佐食及右人載是佐食非<lb/>
　長也乃先言之者以其有常職故爾鼎在門外北面<lb/>
　則舉時長者在西　案注云長在左西方位謂鼎設<lb/>
　于西方者之位如此明其與設于東方者相反也<lb/>
鼎入設于西階前東面北上匕俎從設左人抽扄鼏匕<lb/>
佐食及右人載<lb/>
<pb n="9a"/>
　注曰佐食載則亦在右矣<lb/>
　繼公謂設鼎南北節當南於洗東東面亦順主人之<lb/>
　面位也此執匕爼者亦三人各兼執匕俎也從設從<lb/>
　鼎入而各設于其鼎之東其設之法俎東順而匕西<lb/>
　枋也左人亦抽扄予左手取鼏委于鼎北加扄乃執<lb/>
　匕而匕惟言抽扄鼏匕省文耳<lb/>
卒朼者逆退復位<lb/>
　注曰復賓位也<lb/>
<pb n="9b"/>
　繼公謂朼當作匕字之誤也<lb/>
俎入設于豆東魚亞之腊特賛設二敦于俎南黍其東<lb/>
稷<lb/>
　俎南豕魚二俎之南也<lb/>
設一鉶于豆南<lb/>
　設一鉶貶於吉<lb/>
佐食出立于戸西<lb/>
　旣設俎則出而立于此矣後言之者亦終上事乃及<lb/>
<pb n="10a"/>
　之也<lb/>
賛者徹鼎<hi>徹直列反</hi>
　注曰反于門外<lb/>
　繼公謂以公食禮士喪禮參攷之則此徹鼎亦當與<lb/>
　設俎相屬爲之言於此者與上文之意同賛者賓執<lb/>
　事者也<lb/>
祝酌醴命佐食啟㑹佐食許諾啟㑹卻于敦南復位<hi>㑹如字</hi>
<pb n="10b"/>
　注曰復位出立于戸西<lb/>
　繼公謂祝旣酌醴南面命佐食遂於此俟之<lb/>
祝奠觶于鉶南復位主人再拜稽首<lb/>
　注曰復位復主人之左<lb/>
　繼公謂此酌醴用觶别於酳獻也先啟㑹乃奠亦異<lb/>
　於吉主人此拜爲食具也<lb/>
　　　　右設饌<lb/>
祝饗<lb/>
<pb n="11a"/>
　注曰饗告神饗也<lb/>
　繼公謂饗辭即記所云哀子某圭爲而哀薦之饗者<lb/>
　也<lb/>
命佐食祭佐食許諾鉤袒取黍稷祭于苴三取膚祭祭<lb/>
如初祝取奠觶祭亦如之不盡益反奠之主人再拜稽<lb/>
首<lb/>
　注曰鉤袒如今擐衣也<lb/>
　繼公謂祭爲神祭食也鉤袒蓋外卷其袂以出臂也<lb/>
<pb n="11b"/>
　爲神祭當與尸祭異處故祭于席爲其汚席故以苴<lb/>
　藉之三者三祭之也每一祭畢則反取之祭膚祭如<lb/>
　初亦于苴三也記曰膚祭三取諸左膉上神祭用膚<lb/>
　亦别於尸也祝取奠觶祭于苴亦三注之不盡者三<lb/>
　祭而不盡其醴也旣祭更酌而益之乃反奠于故處<lb/>
　主人拜爲饗也旣祭乃拜者以此饗禮成於祭也於<lb/>
　此而饗且爲之祭皆異於吉<lb/>
祝祝卒主人拜如初哭出復位<hi>下祝之又反後祝祝放此</hi>
<pb n="12a"/>
　注曰祝祝者釋孝子祭辭<lb/>
　繼公謂祝祝之辭則記所謂哀子某哀顯相夙興夜<lb/>
　處不寧下至適爾皇祖某甫者也如初亦再拜稽首<lb/>
　也祝饗與祝皆在其位<lb/>
　　　　右饗神<lb/>
祝迎尸一人衰絰奉篚哭從尸<hi>衰七回反奉芳勇反下同</hi>
　注曰尸主也孝子之祭不見親之形象心無所繫立<lb/>
　尸而主意焉一人主人兄弟<lb/>
<pb n="12b"/>
　繼公謂云衰絰明其爲主人兄弟且不易服也祝出<lb/>
　迎尸而主人不降者亦變於吉<lb/>
尸入門丈夫踊婦人踊<lb/>
　注曰踊不同文者有先後也<lb/>
　繼公謂此婦人踊惟繼丈夫之後不以尸行爲節<lb/>
淳尸盥宗人授巾<hi>淳音諄</hi>
　注曰淳沃也沃尸盥者賓執事者也<lb/>
　繼公謂亦於入門左之位爲之<lb/>
<pb n="13a"/>
尸及階祝延尸<lb/>
　注曰告之以升<lb/>
　繼公謂覲禮云擯者延之曰升<lb/>
尸升宗人詔踊如初<lb/>
　至是乃云宗人詔踊明尸入門而踊者非宗人詔之<lb/>
　也如初如其丈夫先婦人後下文放此<lb/>
尸入户踊如初哭止<lb/>
　哭止將有事也<lb/>
<pb n="13b"/>
婦人入于房<lb/>
　祭禮婦人當在房前此在堂者以其有尸入之哭也<lb/>
　今哭止故入于房及尸謖又復位而哭也<lb/>
　　　　右尸入<lb/>
主人及祝拜妥尸尸拜遂坐<hi>妥他果反</hi>
　此皆變於其吉祭也士之吉祭尸旣坐主人乃拜妥<lb/>
　尸祝不拜妥謂安之<lb/>
從者錯篚于尸左席上立于其北<hi>從才用反下從者並同</hi>
<pb n="14a"/>
　注曰北席北也<lb/>
　繼公謂立俟其畢也<lb/>
尸取奠左執之取菹擩于醢祭于豆閒<hi>擩人恱反</hi>
　右手取奠予左手執之爲右手將有事也下祭之類<lb/>
　此者皆于豆閒特於是見之耳<lb/>
祝命佐食綏祭<hi>綏當讀作授</hi>
　綏或是授字之誤以下文可見<lb/>
佐食取黍稷肺祭授尸尸祭之祭奠<lb/>
<pb n="14b"/>
　奠先執後祭皆尊之<lb/>
祝祝主人拜如初尸嘗醴奠之<lb/>
　注曰如初亦祝祝卒乃再拜稽首<lb/>
　繼公謂此拜爲祝祝也故尸不荅拜凡祝祝之辭皆<lb/>
　告于神嘗醴奠之復於故處嘗與啐之異同未聞<lb/>
佐食舉肺脊授尸尸受振祭嚌之左手執之<lb/>
　注曰右手將有事也<lb/>
　繼公謂於此舉之明其不在舉數中也下篇意亦類<lb/>
<pb n="15a"/>
　此<lb/>
祝命佐食邇敦佐食舉黍錯于席上<lb/>
　邇近也士之吉祭則並邇黍稷此亦其異者<lb/>
尸祭鉶嘗鉶<lb/>
　注曰右手也少牢曰以柶祭羊鉶遂以祭豕鉶嘗羊<lb/>
　鉶<lb/>
㤗羹湇自門入設于鉶南<hi>㤗當作大字之誤也音㤗記同</hi>
　此大羹豕肉之汁也後篇同設湇於右亦因食生之<lb/>
<pb n="15b"/>
　禮又以别於吉祭也<lb/>
胾四豆設于左<hi>胾側吏反</hi>
　左醢北也庶羞惟用胾亦變於吉<lb/>
尸飯播餘于篚<hi>飯扶晚反下並同</hi>
　注曰不反餘也古者飯用手吉時播餘于㑹<lb/>
　繼公謂於尸之初飯即言播餘是每飯皆然也惟飯<lb/>
　而已不食舉未忍同於吉雖不食舉猶左執之<lb/>
三飯佐食舉幹尸受振祭嚌之實于篚<lb/>
<pb n="16a"/>
　尸既嚌而佐食受之實于篚舉幹不云授尸省文亦<lb/>
　以尸受見之也<lb/>
又三飯舉胳祭如初<lb/>
　不言佐食又不言尸受文又省初謂振祭嚌之下放<lb/>
　此<lb/>
佐食舉魚腊實于篚<lb/>
　魚腊一魚及腊胳也於前後二舉不舉魚腊此節舉<lb/>
　之又不以授尸以其不在三舉之數故略之亦喪祭<lb/>
<pb n="16b"/>
　異也必於此節舉之者所以見前後宜舉而不舉之<lb/>
　意也<lb/>
又三飯舉肩祭如初<lb/>
　注曰後舉肩者貴要成也<lb/>
　繼公謂此三舉牲之體骨始于脅終於肩先賤而後<lb/>
　貴也於前後體惟以肩骼者後體則舉其下前體則<lb/>
　舉其上亦宜爾<lb/>
舉魚腊俎俎釋三箇<lb/>
<pb n="17a"/>
　注曰釋猶遺也箇猶枚也今俗或名枚曰個音相近<lb/>
　繼公謂佐食於魚亦舉其五腊又舉其三每俎各釋<lb/>
　三箇腊體之在俎者亦臂臑肫也必釋之者俎未即<lb/>
　徹則不宜空之此腊亦體五骨二如其牲<lb/>
尸卒食佐食受肺脊實于篚反黍如初設<lb/>
　注曰九飯而已士禮也篚猶吉祭之有肵爼<lb/>
　繼公謂尸九飯乃卒食雖與吉祭之數同然其閒無<lb/>
　告飽拜侑之事亦喪質威儀少也云受肺脊則尸曏<lb/>
<pb n="17b"/>
　者未嘗奠于豆明矣是亦變於其吉祭者也<lb/>
　　　　右尸食<lb/>
主人洗廢爵酌酒酳尸尸拜受爵主人北面荅拜尸祭<lb/>
酒嘗之<lb/>
　注曰爵無足曰廢爵<lb/>
　繼公謂北面蓋於户西北面答拜變於吉凡異者皆<lb/>
　變於吉<lb/>
賓長以肝從實于俎縮右鹽<hi>長知丈反</hi>
<pb n="18a"/>
　注曰縮實肝灸於俎也喪祭進柢右鹽於俎近北便<lb/>
　尸取之也縮執爼言右鹽則肝鹽併也<lb/>
　繼公謂實於俎縮右鹽言肝鹽在俎之法爾非謂此<lb/>
　時方實之也鹽於俎與執者皆爲右<lb/>
尸左執爵右取肝擩鹽振祭嚌之加于俎賓降反俎于<lb/>
西塾復位<lb/>
　䟽曰加于俎異於吉時<lb/>
　繼公謂擩鹽不言于文略耳餘放此加于俎特俎也<lb/>
<pb n="18b"/>
尸卒爵祝受不相爵主人拜尸答拜<hi>相悉亮反</hi>
　注曰相爵者特牲曰送爵皇尸卒爵<lb/>
　繼公謂不相爵變於吉祝相爵者命主人拜送爵也<lb/>
　此雖不相爵而主人猶先拜蓋其節宜然也<lb/>
　　　　右主人酳尸<lb/>
祝酌授尸尸以醋主人主人拜受爵尸答拜主人坐祭<lb/>
卒爵拜尸答拜<hi>醋才各反</hi>
　尸無降席之禮故祝爲酌之酢不洗爵尸禮也孝子<lb/>
<pb n="19a"/>
　於是時乃飲而卒爵者爲尊者之賜也<lb/>
　　　　右尸酢主人<lb/>
筵祝南面<lb/>
　筵祝蓋賛者也筵於北墉下尊之西也室中之席南<lb/>
　面以西方爲上旣筵則祝升席與<lb/>
主人獻祝祝拜坐受爵主人答拜<lb/>
　祝與佐食皆事尸者也故於酳尸獻尸之後因而獻<lb/>
　焉承已飲之後乃不洗而獻祝者下尸也坐受爵者<lb/>
<pb n="19b"/>
　因尸禮也以明其由尸而得獻祝旣受爵主人乃反<lb/>
　西面位而答拜<lb/>
薦菹醢設俎<lb/>
　亦賛薦而佐食設俎<lb/>
祝左執爵祭薦奠爵興取肺坐祭嚌之興加于俎祭酒<lb/>
嘗之肝從祝取肝擩鹽振祭嚌之加于俎卒爵拜主人<lb/>
答拜祝坐授主人<lb/>
　祭薦亦右手以菹擩醢祭于豆閒也先奠爵乃取肺<lb/>
<pb n="20a"/>
　以祭離肺用二手也祭不言絶文省以肝從亦賔長<lb/>
　也祝亦左執爵乃取肝不言之者同於尸可知授主<lb/>
　人下宜脫一爵字<lb/>
主人酌獻佐食佐食北面拜坐受爵主人答拜佐食祭<lb/>
酒卒爵拜主人答拜受爵出實于篚升堂復位<lb/>
　復堂上東面位<lb/>
　　　　右主人獻祝及佐食<lb/>
主婦洗足爵于房中酌亞獻尸如主人儀<lb/>
<pb n="20b"/>
　注曰爵有足輕者飾也<lb/>
　繼公謂此不謂之酳而云獻者食尸之禮非關於主<lb/>
　婦故此禮與彼不相蒙而惟以進酒者爲稱也如主<lb/>
　人儀則亦北面拜<lb/>
自反兩籩棗栗設于㑹南棗在西<lb/>
　反或是取字之誤此兩籩自堂而設于室非可言反<lb/>
　云自者明其不用賛也吉祭則宗婦賛之特牲禮曰<lb/>
　宗婦執兩籩户外坐主婦受設于敦南是也<lb/>
<pb n="21a"/>
尸祭籩<lb/>
　祭棗栗於豆閒也亦祝取而授之特牲禮曰祝賛籩<lb/>
　祭尸受祭之<lb/>
祭酒如初賓以燔從如初尸祭燔卒爵如初<lb/>
　注曰初主人儀<lb/>
　繼公謂賓謂次賓燔者蒙如初者如肝從之儀也<lb/>
　　　　右主婦亞獻<lb/>
酌獻祝籩燔從獻佐食皆如初以虚爵入于房<lb/>
<pb n="21b"/>
　皆皆獻祝以下四事也籩位則豆俎西<lb/>
　　　　右主婦獻祝佐食<lb/>
賓長洗繶爵三獻燔從如初儀<hi>繶於力反</hi>
　注曰繶爵口足之閒有篆文彌飾<lb/>
　　　　右賔長三獻<lb/>
婦人復位<lb/>
　注曰復堂上西面位<lb/>
祝出户西面告利成主人哭<lb/>
<pb n="22a"/>
　注曰西面告告主人也利猶養也成畢也言養禮畢<lb/>
　也<lb/>
　繼公謂上云主人升堂復位而此云祝出户西面告<lb/>
　利成則主人虞祭與反哭之位皆入堂深矣利成未<lb/>
　詳<lb/>
皆哭<lb/>
　注曰丈夫婦人於主人哭斯哭矣<lb/>
　　　　右祝告利成<lb/>
<pb n="22b"/>
祝入尸謖<hi>謖音叔</hi>
　謖起也祭旣畢矣尸必俟祝入乃起者禮之節當然<lb/>
　也<lb/>
從者奉篚哭如初<lb/>
　注曰初哭從尸<lb/>
祝前尸出户踊如初降堂踊如初出門亦如之<lb/>
　注曰如初者出如入降如升三者之節悲哀同<lb/>
　繼公謂祝前者道尸也踊如初者丈夫先婦人後也<lb/>
<pb n="23a"/>
　云降堂者明其方降於階上而即踊<lb/>
　　　　右尸出<lb/>
祝反入徹設于西北隅如其設也几在南厞用席<hi>厞扶未反下並同</hi>
　設于西北隅者亦以尊者之盛饌未可遽徹去之故<lb/>
　改設於此也蓋㣲與徹喪奠而改設於序西南之類<lb/>
　者同意几在南在饌之南也厞用席者以席之一端<lb/>
　倚于几一端倚于俎則足以障蔽其饌矣如是者明<lb/>
<pb n="23b"/>
　其非爲求神祝改設之亦變於吉<lb/>
　　　　右改設<lb/>
祝薦席徹入于房祝自執其俎出賛闔牖户<lb/>
　徹薦席者賛也云徹入于房則祝薦席初自房來<lb/>
主人降賓出主人出門哭止皆復位<lb/>
　注曰門外未入位<lb/>
　繼公案注云門外未入位者謂殯宫門外未入時之<lb/>
　位也<lb/>
<pb n="24a"/>
宗人告事畢賓出主人送拜稽顙<lb/>
　注曰送于大門外也<lb/>
　繼公謂送此賓亦稽顙者爲徒勞之故重拜其辱也<lb/>
　吉祭之賔有俎主人則但拜送之而已蓋儀物相爲<lb/>
　隆殺也<lb/>
　　　　右事畢<lb/>
記虞浴不櫛<lb/>
　注曰浴者將祭自潔清不櫛未在於飾也惟三年之<lb/>
<pb n="24b"/>
　喪不櫛期以下櫛可也<lb/>
陳牲于庿門外北首西上寢右<lb/>
　注曰言牲腊在其中西上變於吉寢右者當升左胖<lb/>
　也<lb/>
　繼公謂陳之亦在西方而當陳鼎之南略如特牲禮<lb/>
　也西上腊在東也腊與豕序則不在棜矣北首寢右<lb/>
　謂牲也吉時腊東首則此時西首與<lb/>
日中而行事<lb/>
<pb n="25a"/>
　日中行事亦變於吉祭也三虞皆然至祔乃質明行<lb/>
　事以其始用吉祭也<lb/>
殺于庿門西主人不視豚解<lb/>
　注曰豚解解前後脛脊脅而已孰乃體解升於鼎也<lb/>
　繼公謂庿門亦庿門外也主人不視亦變於吉主人<lb/>
　不視殺則陳牲之時可知矣<lb/>
羮飪升左肩臂臑肫骼脊脅離肺膚祭三取諸左膉上<lb/>
肺祭一實于上鼎<hi>骼音格與胳同膉音益</hi>
<pb n="25b"/>
　注曰脊脅正脊正脅也離肺舉肺也膉脰肉也<lb/>
　繼公謂惟云脊脅則是各一骨耳無横脊短脅而又<lb/>
　但用一骨逺别於吉祭也離肺乃與脊同舉者也言<lb/>
　離見其制與絶祭者同膚祭三以爲神祭肺祭一以<lb/>
　爲尸祭<lb/>
升魚鱄鮒九實于中鼎<lb/>
　魚九亦未可與其吉祭同凡士之喪奠用魚則九<lb/>
升腊左胖髀不升實于下鼎<lb/>
<pb n="26a"/>
　腊亦體五骨二所謂腊如牲骨也<lb/>
皆設扄鼏陳之<lb/>
　注曰嫌旣陳乃設扄鼏也<lb/>
載猶進柢魚進鬐<lb/>
　注曰猶猶士喪旣夕言未可以吉也<lb/>
　繼公謂喪奠於牲則進柢魚則進鬐始者但以未忍<lb/>
　異於生之故而爲之其後遂因之以别於吉祭故三<lb/>
　虞之時雖祭而不奠猶未變於初也<lb/>
<pb n="26b"/>
祝俎髀脰脊脅離肺陳于階閒敦東<hi>脰音豆</hi>
　髀亦左髀也脊脅其亦脡脊代脅與離肺嚌肺也祝<lb/>
　祭以離肺者是禮主於飲故不因尸之食禮也此俎<lb/>
　實自鑊而徑載於俎不復升於鼎者不敢與神俎同<lb/>
　也尸三俎用豕魚腊祝之俎實惟用豕者亦變於吉<lb/>
　也階閒執事之俎所陳之常處也特牲饋食禮曰執<lb/>
　事之俎陳于階閒二列北上則於階閒而陳是俎吉<lb/>
　凶同也階閒先有黍稷敦故記又明著其所焉云敦<lb/>
<pb n="27a"/>
　東者言其相直也<lb/>
　　　　右記牲鼎俎實<lb/>
淳尸盥執槃西面執匜東面執巾在其北東面宗人授<lb/>
巾南面<hi>淳音諄</hi>
　注曰槃以盛棄水也執巾不授巾卑也<lb/>
　繼公謂淳尸盥執匜者也此執盥器者之面位亦皆<lb/>
　變於吉<lb/>
主人在室則宗人升戸外北面<lb/>
<pb n="27b"/>
　注曰當詔主人室事<lb/>
佐食無事則出户負依南面<hi>依於豈反</hi>
　依如負斧依之依亦謂如屏風然者也然則自天子<lb/>
　至於士其户牖之閒皆設依惟天子則飾以斧文耳<lb/>
　負依南面明與宗人不相統也佐食室中無正位故<lb/>
　是時立於此特牲記曰佐食當事則户外南面無事<lb/>
　則中庭北面此禮三獻而止佐食無中庭之位故但<lb/>
　以事之有無爲言雖當事猶云無也<lb/>
<pb n="28a"/>
　　　　右記執事者面位<lb/>
鉶芼用苦若薇有滑夏用葵冬用荁有柶<hi>荁音丸</hi>
　注曰荁堇類也乾則滑夏秋用生葵冬春用乾荁<lb/>
　繼公謂若苦若薇亦各隨其時之所有而用之有柶<lb/>
　所以祭而嘗之也<lb/>
豆實葵菹菹以西蠃醢<hi>蠃音螺</hi>
　經惟言菹醢此則見其所用之物也言以西則指其<lb/>
　饌時<lb/>
<pb n="28b"/>
籩棗烝栗擇<lb/>
　惟言棗烝栗擇則是籩豆之類皆未變也此時尸用<lb/>
　葦席素几主人酳以廢爵則其他可知矣<lb/>
　　　　右記鉶豆籩<lb/>
尸入祝從尸<lb/>
　入謂入門也言祝從尸者嫌其如迎尸之時猶先行<lb/>
　也祝始出迎尸先行入門及尸入祝乃居後而從之<lb/>
　少牢饋食禮曰祝先入門右尸入門左亦辟尸使先<lb/>
<pb n="29a"/>
　行也入門如是則入户亦從尸可知<lb/>
尸坐不說屨<hi>說吐活反下並同</hi>
　尸乆坐於室中嫌或說屨也禮有敬事則不說屨而<lb/>
　坐少儀曰凡祭於室中堂上無跣燕則有之<lb/>
尸謖祝前郷尸還出户又郷尸還過主人又郷尸還降<lb/>
階又郷尸降階還及門如出户<hi>郷並音向還並音旋</hi>
　注曰祝道尸必先郷之爲之節<lb/>
　繼公謂前者當尸之前而行也前行者所以道之郷<lb/>
<pb n="29b"/>
　尸還謂先郷尸而即還也主人位在堂深祝出户而<lb/>
　西行當階而南行乃過主人也過主人則近階矣故<lb/>
　不必見及階之節也上降階者祝也下降階者尸也<lb/>
　祝先降而郷尸及尸旣降祝乃反面而行及門如出<lb/>
　户謂出門又郷尸凡道尸之儀在此<lb/>
尸出祝反入門左北面復位然後宗人詔降<lb/>
　祝於尸出即反則不復前矣祝於門外迎尸而不送<lb/>
　亦終始異也詔降詔主人降也主人於是乃取杖與<lb/>
<pb n="30a"/>
　此言主人降之節似與經異<lb/>
　　　　右記祝相尸之節<lb/>
尸服卒者之上服<lb/>
　卒者士也其上服則爵弁服是亦異於吉祭者也吉<lb/>
　祭之尸服元端元裳<lb/>
男男尸女女尸必使異姓不使賤者<lb/>
　女尸以在孫倫者之妻爲之據夫家而言之故曰異<lb/>
　姓其或雖與卒者同姓亦可以爲之也賤者孫倫之<lb/>
<pb n="30b"/>
　妾也<lb/>
　　　　右記尸服及爲尸者<lb/>
無尸則禮及薦饌皆如初<lb/>
　注曰無尸謂無孫列可爲者也<lb/>
　繼公謂禮謂主人哭出復位以前之儀及改設饌與<lb/>
　賔出以後之事薦饌神席前俎豆之類皆是也如初<lb/>
　謂與有尸者同<lb/>
旣饗祭于苴祝祝卒<hi>下祝之又反</hi>
<pb n="31a"/>
　雖無尸此儀則同也主人於每節亦皆再拜稽首記<lb/>
　將見主人哭出之節故先言此<lb/>
不綏祭無㤗羮湇胾從獻<hi>綏當音授</hi>
　綏亦當作授㤗亦當作大授祭謂佐食授祭也無尸<lb/>
　則固無所授矣嫌其當象有尸者之禮故言不以明<lb/>
　之無大羮湇胾從獻意亦類此從獻謂籩及肝燔俎<lb/>
　也此記終始也事尸之禮始於授祭終於從獻<lb/>
主人哭出復位<lb/>
<pb n="31b"/>
　注曰於祝祝卒<lb/>
祝闔牖户降復位于門西<lb/>
　注曰門西北面位也<lb/>
男女拾踊三<hi>拾其劫反下並同</hi>
　是時婦人亦在堂也不入于房與有尸者異<lb/>
如食閒<lb/>
　注曰隱之如尸九飯之頃也<lb/>
　繼公謂闔牖户如食閒象神食之也此謂陰厭<lb/>
<pb n="32a"/>
祝升止哭聲三啟户<lb/>
　注曰聲者噫歆也將啟户警覺神也<lb/>
　繼公謂注云警覺神者謂欲令知其將啟户也<lb/>
主人入祝從啟牖郷如初<hi>郷許亮反</hi>
　注曰牖先闔後啟扇在内也<lb/>
　繼公謂郷猶面也謂祝在主人之左皆西郷<lb/>
主人哭出復位<lb/>
　注曰堂上位也<lb/>
<pb n="32b"/>
卒徹祝佐食降復位<lb/>
　注曰祝復門西北面位佐食復西方位<lb/>
　繼公謂卒徹者言其節也比徹亦改設于西北隅不<lb/>
　言之者亦爲其已蒙如初之文也卒徹祝闔牖户乃<lb/>
　與佐食俱降佐食於此方云復位則陰厭之時其在<lb/>
　中庭北面與士之佐食位在兄弟之列特牲記曰佐<lb/>
　食於旅齒於兄弟是也<lb/>
宗人詔降如初<lb/>
<pb n="33a"/>
　此如初但言其與有尸者之節同也上記云尸出祝<lb/>
　反入門左北面復位然後宗人詔降<lb/>
　　　　右記無尸<lb/>
始虞用柔日<lb/>
　柔日乙丁己辛癸也柔日言用則固非葬日矣<lb/>
曰哀子某哀顯相夙興夜處不寧<hi>相息亮反</hi>
　注曰曰祝祝之辭也喪祭稱哀顯相助祭者也顯明<lb/>
　也相助也詩云於穆清廟肅雝顯相不寧悲思不安<lb/>
<pb n="33b"/>
　繼公謂哀子主人也哀顯相衆主人以下也夙興夜<lb/>
　處不寧言其以神未祔廟之故日夜爲之悲思不安<lb/>
　也此祝祝之辭也云夙興夜處則始虞與葬不同日<lb/>
　明矣<lb/>
敢用潔牲剛鬛<lb/>
　注曰豕曰剛鬛<lb/>
香合<lb/>
　注曰黍也大夫士於黍稷之號合言普淖而已此言<lb/>
<pb n="34a"/>
　香合蓋記者誤耳辭次黍又不得在薦上<lb/>
嘉薦普淖<hi>淖女孝反</hi>
　注曰嘉薦菹醢也普淖黍稷也<lb/>
　繼公謂普淖未詳<lb/>
明齊溲酒<hi>齊才計反溲所求反</hi>
　明齊蓋言醴也郊特牲曰縮酌用茅明酌也又曰明<lb/>
　水涗齊貴新也蓋用明水涗醴齊故曰明齊也祝祝<lb/>
　之時奠用醴而已不用酒也云溲酒似衍文<lb/>
<pb n="34b"/>
哀薦祫事<lb/>
　注曰始虞謂之祫事者主欲其祫先祖也<lb/>
適爾皇祖某甫<lb/>
　注曰告之以適皇祖也皇君也某甫皇祖字也若言<lb/>
　尼甫<lb/>
　繼公謂云適爾皇祖某甫所以勸勉之尸柩已去則<lb/>
　神宜在廟爲神未欲遽離其室故於三虞皆告之以<lb/>
　此<lb/>
<pb n="35a"/>
饗<lb/>
　以袝祭之辭例之當云尚饗蓋庶其饗此祭也<lb/>
再虞皆如初曰哀薦虞事<lb/>
　注曰其祝辭異者一言耳<lb/>
　繼公謂舊說謂再虞後於始虞二日理或然也皆如<lb/>
　初謂日與祝辭也曰哀薦虞事見其與上文異者惟<lb/>
　虞祫二字耳虞之言度也再告之則有使之度其去<lb/>
　就之意故曰虞事焉虞祭之名蓋取諸此不以祫爲<lb/>
<pb n="35b"/>
　稱者以其與大祫之名同且此時猶未果祫也<lb/>
三虞卒哭他用剛日亦如初曰哀薦成事<lb/>
　注曰其祝辭異者亦一言耳<lb/>
　繼公謂三虞卒哭謂旣三虞遂卒朝夕哭也他者變<lb/>
　易之辭猶今之言别矣不用柔日而别用剛日故曰<lb/>
　他也他用剛日則三虞卒哭後於再虞三日矣所以<lb/>
　用剛日者爲祔祭宜用柔日故爾蓋三虞與祔日當<lb/>
　相接經云明日以其班祔是也亦如初謂祝辭也成<lb/>
<pb n="36a"/>
　事謂見其一言之異者耳三虞云成事者謂神靈適<lb/>
　祖之意已定也此三祭之辭皆告之以適其皇祖乃<lb/>
　異其某事之云者所以見義也初言祫者象啓尊者<lb/>
　以其事也次言虞者象尊者聞言則度其可否也末<lb/>
　言成者象其思慮已審將行之也凡此皆所以順孝<lb/>
　子事死如事生之心故其爲辭先後有漸從容不迫<lb/>
　蓋若此此先王之道所以爲美與<lb/>
　　　　右記祭日與祝辭<lb/>
<pb n="36b"/>
獻畢未徹乃餞<lb/>
　注曰餞送行者之酒詩云出宿于泲飲餞于禰<lb/>
　繼公謂此承上文謂三虞之祭旣三獻也餞尸于外<lb/>
　者象神將適其祖而送之也<lb/>
尊兩甒于庿門外之右少南水尊在酒西勺北枋<lb/>
　是禮主於尸故惟用酒耳用酒而有水尊尊者之禮<lb/>
　也水尊在酒西西上也下文言尸席設于尊之西北<lb/>
　是尸席西於尊北也尸席西於尊北而尊西上以是<lb/>
<pb n="37a"/>
　觀之則設尊之法愈可得而見矣無冪變於祭<lb/>
洗在尊東南水在洗東篚在西<lb/>
　洗取節於尊是猶未離於廟門外之西方也<lb/>
饌籩豆脯四脡<hi>脡大頂反</hi>
　饌籩豆主於飲也脯四脡猶變於吉也郷飲酒禮曰<lb/>
　薦脯五脡横祭于其上此亦有祭記但見其異者耳<lb/>
有乾肉折俎二尹縮祭半尹在西塾<hi>乾音干</hi>
　尹正也二尹云縮則祭半尹横矣乾肉在俎而縮亦<lb/>
<pb n="37b"/>
　變於牲三者蓋饌於外西塾上之南籩豆在俎北也<lb/>
尸出執几從席從<lb/>
　注曰祝亦告利成入尸乃出几席素几葦席也以几<lb/>
　席從執事也<lb/>
尸出門右南面<lb/>
　他時尸出則歸此乃南面立者或祝告之以將有事<lb/>
　也與<lb/>
席設于尊西北東面几在南<lb/>
<pb n="38a"/>
　此亦右几明其象神<lb/>
賓出復位<lb/>
　注曰將入臨之位<lb/>
主人出即位于門東少南婦人出即位于主人之北皆<lb/>
西面哭不止<lb/>
　主人位少南者宜稍郷尸且爲婦人當位于其北也<lb/>
　衆主人以下亦在婦人之南如臨位而婦人之位則<lb/>
　當南上婦人出者宜送神也云哭不止見其哭而出<lb/>
<pb n="38b"/>
　也<lb/>
尸即席坐唯主人不哭洗廢爵酌獻尸尸拜受主人拜<lb/>
送哭復位<lb/>
　是時惟主人不哭爲將行禮也然則亞獻三獻之時<lb/>
　主婦賔長亦不哭特於此見之也主人拜送蓋亦北<lb/>
　面如室中之儀<lb/>
薦脯醢設俎于薦東朐在南<hi>朐其俱反</hi>
　注曰朐脯及乾肉之屈也屈者在南變於吉<lb/>
<pb n="39a"/>
尸左執爵取脯擩醢祭之<lb/>
　亦祭于籩豆之閒<lb/>
佐食授嚌尸受振祭嚌反之<lb/>
　注曰授嚌授乾肉之祭也反之反於佐食佐食反之<lb/>
　於俎<lb/>
　繼公謂乾肉之祭云嚌者亦因事名之<lb/>
祭酒卒爵奠于南方<lb/>
　卒爵而主人不拜且奠之而不酢皆略也南方薦右<lb/>
<pb n="39b"/>
　也後奠者又以次而南<lb/>
主人及兄弟踊婦人亦如之<lb/>
　亦如之者亦及内兄弟之屬皆踊也<lb/>
主婦洗足爵亞獻如主人儀無從踊如初賓長洗繶爵<lb/>
三獻如亞獻踊如初佐食取俎實于篚<hi>長知丈反</hi>
　如主人儀謂自薦脯醢至反之之外皆如之也從從<lb/>
　獻者也如燔之類踊如初亦丈夫先婦人後也取俎<lb/>
　謂取乾俎之實<lb/>
<pb n="40a"/>
尸謖從者奉篚哭從之祝前哭者皆從及大門内踊如<lb/>
初<lb/>
　注曰從尸不出大門者猶廟門外無事尸之禮也䟽<lb/>
　曰云從尸不出大門者猶廟門外無事尸之禮者在<lb/>
　廟以廟爲限在寢門外以大門爲限正祭在廟廟門<lb/>
　外無事尸之禮今餞尸在寢門外則大門外無事尸<lb/>
　之禮故鄭舉正祭況之<lb/>
　繼公謂哭者皆從尸者主於餞尸則宜送之亦男先<lb/>
<pb n="40b"/>
　女後不拜者凡主人於尸無拜送之禮惟大夫賔尸<lb/>
　乃拜送之<lb/>
尸出門哭者止<lb/>
　注曰以餞於外大門猶廟門<lb/>
賓出主人拜送稽顙<lb/>
　注曰送於大門外<lb/>
　繼公謂主人旣復位宗人告事畢賓乃出也<lb/>
主婦亦拜賓<lb/>
<pb n="41a"/>
　注曰女賓也不言出不言送拜之於闈門之内闈門<lb/>
　如今東西掖門<lb/>
　繼公謂拜賓之位未詳<lb/>
丈夫說絰帶于庿門外<lb/>
　注曰當變麻受之以葛也夕日則服葛者爲祔期<lb/>
　繼公謂三虞事畢即說絰帶者蓋其節當然也喪服<lb/>
　之始絰帶先加故於將變之時亦先說之若受服及<lb/>
　柱楣之類皆當爲之於旣徹之後此特見其始者耳<lb/>
<pb n="41b"/>
　　案注云夕日則服葛者爲袝期是亦以意言之耳<lb/>
入徹主人不與<lb/>
　主人不與則是丈夫自齊衰以下婦人自主婦而下<lb/>
　皆得爲之矣<lb/>
婦人說首絰不說帶<lb/>
　旣徹乃說絰下丈夫也婦人指五服之親言也不說<lb/>
　帶則不以葛易之閒𫝊曰男子重首婦人重帶婦人<lb/>
　質故於其所重者有除無變其三年者至小祥而除<lb/>
<pb n="42a"/>
　之齊衰期以至小功則皆終喪而除之檀弓曰婦人<lb/>
　不葛帶是也其緦麻者此時亦不說旣退則除之與<lb/>
　　　　右記卒哭祭後餞尸<lb/>
無尸則不餞猶出几席設如初拾踊三<lb/>
　注曰以餞尸者本爲送神也丈夫婦人亦從几席而<lb/>
　出<lb/>
　繼公謂此節在旣陰厭主人復位之後拾踊者謂丈<lb/>
　夫婦人及賓也然則於餞尸之時賓亦踊矣上記不<lb/>
<pb n="42b"/>
　見之者文略也<lb/>
哭止告事畢賓出<lb/>
　其賓出以下之儀與有尸者同<lb/>
　　　　右記無尸不餞之法<lb/>
死三日而殯三月而葬遂卒哭<lb/>
　云遂卒哭以其與葬事相屬也記者於旣三虞乃更<lb/>
　端言此者明葬與卒哭之月數當視殯之日數也然<lb/>
　則天子七日而殯諸侯五日大夫三日其葬卒哭之<lb/>
<pb n="43a"/>
　月皆可得而定之矣<lb/>
將旦而祔則薦<lb/>
　此薦在三虞之夕也將以來日旦明祔神靈於廟則<lb/>
　是時復薦于寢而告之薦謂薦脯醢而奠酒也惟主<lb/>
　告神以祔期耳故其禮略曩者旣餞尸送神於外也<lb/>
　今復薦於寢者以神不可測雖已送之猶不敢必其<lb/>
　徃也<lb/>
卒辭曰哀子某來日某隮祔爾于爾皇祖某甫尚饗<lb/>
<pb n="43b"/>
　隮升也尚庶幾也卒謂已薦也已薦則祝吿以此辭<lb/>
女子曰皇祖妣某氏<lb/>
　注曰女孫祔于祖母<lb/>
婦曰孫婦于皇祖姑某氏<lb/>
　謂隮祔爾孫婦于皇祖姑某氏也云孫婦者對祖姑<lb/>
　之稱<lb/>
其他辭一也<lb/>
　注曰來日某隮祔尚饗<lb/>
<pb n="44a"/>
饗辭曰哀子某圭爲而哀薦之饗<lb/>
　注曰圭絜也詩曰吉圭爲饎凡吉祭饗尸曰孝子<lb/>
　繼公謂饗謂饗神也祝旣釋告祔之辭主人及祝皆<lb/>
　再拜主人出立于牖西祝立于户東如食閒主人及<lb/>
　祝又入祝乃釋此饗辭主人及祝又再拜主人出祝<lb/>
　乃徹之也此雖主爲告祔之饗言之然凡喪祭之饗<lb/>
　辭亦皆然爾　注云圭絜也案大戴禮云孝嗣侯某<lb/>
　潔爲而明薦之享注豈據此而訓圭爲絜與<lb/>
<pb n="44b"/>
明日以其班祔<lb/>
　注曰卒哭之明日也喪服小記曰祔必以其昭穆亡<lb/>
　則中一以上<lb/>
　吕與叔曰禮之祔祭各以昭穆之班祔于祖廟有祭<lb/>
　即而祭之旣除喪而後遷于新廟故此謂之祔<lb/>
沐浴櫛搔翦<hi>搔音爪</hi>
　注曰彌自飾也搔當爲爪搔翦或爲蚤揃揃或爲鬋<lb/>
用専膚爲折俎取諸脰膉<lb/>
<pb n="45a"/>
　注曰専猶厚也折俎以脰膉變於純吉<lb/>
　繼公謂惟云取諸脰膉是不分左右皆用之矣此折<lb/>
　俎謂尸祝之外凡執事者之俎也阼俎亦存焉有此<lb/>
　俎則有致爵獻賓之禮矣曽子問曰小祥者主人練<lb/>
　祭而不旅奠酬於賔賔弗舉禮也然則祔祭其無奠<lb/>
　酬之事與以専膚爲俎且取諸脰膉明不用體骨也<lb/>
　所以然者祔未純吉猶以左胖爲神俎其右胖之體<lb/>
　骨則不敢以爲執事者之俎實蓋辟吉祭神俎之所<lb/>
<pb n="45b"/>
　用者也<lb/>
其他如饋食<hi>食音嗣</hi>
　注曰如特牲饋食之事<lb/>
　繼公謂其他謂陳設之位與事神事尸之儀及執事<lb/>
　者也<lb/>
用嗣尸<lb/>
　嗣尸主人子行之次於爲虞尸者也以次相繼而用<lb/>
　之故曰嗣虞祔異尸者若曰吉凶不可相因然<lb/>
<pb n="46a"/>
曰孝子某孝顯相夙興夜處小心畏忌不惰其身不寧<lb/>
<hi>相息亮反</hi>
　注曰稱孝者吉祭<lb/>
　繼公謂此祭兩告之而辭乃惟以孝子爲稱者蓋主<lb/>
　於祔者也自此以下亦皆祝祝之辭<lb/>
用尹祭<lb/>
　注曰尹祭脯也大夫士祭無云脯者今不言牲號而<lb/>
　云尹祭亦記者誤矣<lb/>
<pb n="46b"/>
嘉薦普淖普薦溲酒<lb/>
　注曰普薦鉶羮不稱牲記其異者<lb/>
　繼公謂普薦亦未詳<lb/>
適爾皇祖某甫以隮祔爾孫某甫尚饗<lb/>
　注曰欲其祔合兩告之<lb/>
　繼公謂此兩吿之是兩祭之也兩祭之而用一尸且<lb/>
　不别設几席薦饌蓋祭禮或當然也聘禮記曰賜饔<lb/>
　惟羮飪筮一尸若昭若穆祝曰孝孫某孝子某薦嘉<lb/>
<pb n="47a"/>
　禮于皇祖某甫皇考某子此禮差近之<lb/>
　　　　右記祔<lb/>
朞而小祥<lb/>
　注曰小祥祭名祥吉也<lb/>
　繼公謂三年之喪至朞而凶服或有所除故謂之祥<lb/>
　再朞而祭祝辭乃曰祥事則此未得正謂之祥也故<lb/>
　以小言之自此以下之祭皆於祖廟特祭新死者不<lb/>
　復及其皇祖與祔異<lb/>
<pb n="47b"/>
曰薦此常事<lb/>
　注曰祝辭之異者<lb/>
　繼公謂此見其與祔辭之異者耳當云敢用某物薦<lb/>
　此常事于皇祖某甫也一朞天氣變易重服至是當<lb/>
　有變除有變除則當祭故曰常事<lb/>
又朞而大祥曰薦此祥事<lb/>
　凶事至是盡除故曰大祥而其辭曰祥事言大者對<lb/>
　小之稱<lb/>
<pb n="48a"/>
中月而禫<hi>禫大感反</hi>
　注曰禫祭名也禫之言澹澹然平安意也<lb/>
　繼公謂中如中夜之中謂半之也中月者祥之後半<lb/>
　月其相去蓋十五日也如以乙丑日祥則或以已夘<lb/>
　禫矣記曰三年之喪二十五月而畢其此之謂與<lb/>
是月也吉祭猶未配<lb/>
　注曰是月是禫月也配以某妃配某氏也少牢饋食<lb/>
　禮祝祝曰孝孫某敢用柔毛剛鬛嘉薦普淖用薦歳<lb/>
<pb n="48b"/>
　事于皇祖伯某以某妃配某氏尚饗<lb/>
　繼公謂禫之月即安祭所以安神大戴記言諸侯遷<lb/>
　廟事畢乃擇日而祭焉正此意也至是方云吉祭則<lb/>
　於祔云其他如饋食者亦大約言之耳猶未配謂孝<lb/>
　子之母雖先其父而卒者此時猶未以之配祭也蓋<lb/>
　此祭主於安其父之神靈故不及其母與所謂薦其<lb/>
　歳事者不同也記以此繼禫而言蓋指一廟者耳若<lb/>
　二廟則遷于禰廟而後吉祭也士有二廟則祖在東<lb/>
<pb n="49a"/>
　禰在西<lb/>
　　　　右記祥禫<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集說卷十四<lb/>
<pb n="50a"/>
正誤<lb/>
祝命佐食綏祭<lb/>
　鄭本綏作墮注曰今文墮爲餒繼公謂以文意求之<lb/>
　當云授祭墮綏皆誤而餒於授字爲差近故但取其<lb/>
　近者<lb/>
浴不櫛<lb/>
　本云沐浴而鄭注乃云今文曰沐浴則是鄭氏但從<lb/>
　古文元無沐字也今本記與注首皆云沐浴蓋𫝊冩<lb/>
<pb n="50b"/>
　者誤衍之宜刪<lb/>
</p>
<p>
</p>
  </div>
</body>
</text>
</TEI>
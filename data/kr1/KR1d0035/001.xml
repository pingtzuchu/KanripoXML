<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集説卷一</head>
    <p>
<pb n="1a"/>
欽定四庫全書<lb/>
　儀禮集説卷一　　　　　元　敖繼公　撰<lb/>
士冠禮第一<lb/>
　鄭注曰童子年二十而冠主人𤣥冠朝服則是諸侯<lb/>
　之士天子之士朝服皮弁素樍古者四民世事士之<lb/>
　子恒為士冠於五禮屬嘉禮<lb/>
　繼公謂此篇主言士冠其適子之禮然此士云者據<lb/>
　其子而立文也下篇放此冠者加冠之稱凡經言士<lb/>
<pb n="1b"/>
　禮者皆謂諸侯之士其言大夫禮者亦然蓋此經乃<lb/>
　天子為諸侯制之以為其國之典籍者也故不及王<lb/>
　朝大夫士之禮<lb/>
士冠禮<hi>冠古亂反篇内不音者並同</hi>
　此目下文所言之禮也後篇皆放此<lb/>
筮于廟門<lb/>
　注曰筮以蓍問吉凶於易也廟謂禰廟<lb/>
　繼公謂此目筮日之事也凡經文類此者不悉見之<lb/>
<pb n="2a"/>
　筮日者重冠事也于廟門者為將有事於廟中故也<lb/>
　必于門者明其求於外神也<lb/>
主人𤣥冠朝服緇帶素韠即位于門東西面<hi>冠如字朝音潮下同</hi>
　<hi>韠音畢</hi>
　注曰素韠白韋韠長三尺上廣一尺下廣二尺其頸<lb/>
　五寸肩革帶博二寸天子與其臣𤣥冕以視朔皮弁<lb/>
　以日視朝諸侯與其臣皮弁以視朔朝服以日視朝<lb/>
　凢染黑五入為緅七入為緇𤣥則六入與<lb/>
<pb n="2b"/>
　繼公謂主人將冠者之父也𤣥冠黒繒委貎也朝服<lb/>
　十五升之𤣥布衣而素裳也士朝服以筮敬其神也<lb/>
　士服以𤣥端為正緇帶緇繒帶士帶以禪練為體其<lb/>
　博四寸又以緇繒之博二寸者二合而辟其帶下之<lb/>
　垂者故謂之緇帶帶下長三尺其屈垂者二尺素韠<lb/>
　象裳色也士之韠率象裳色或近焉惟有為而變者<lb/>
　乃大異也韠之義説者謂古者田狩而食其肉衣其<lb/>
　皮先以兩皮如韠以蔽前後後世聖人易之以布帛<lb/>
<pb n="3a"/>
　猶存其蔽前示不忘古云<lb/>
有司如主人服即位于西方東面北上<lb/>
　有司即筮者占者宰宗人之類<lb/>
筮與席所卦者具饌于西塾<hi>饌士戀反塾音孰</hi>
　注曰筮謂蓍也具俱也饌陳也西塾門外西堂也門<lb/>
　側之堂謂之塾<lb/>
　繼公謂蓍而云筮者以其所用名之席蒲筵也士用<lb/>
　蒲席神人同所卦者所以畫地記爻及書卦之具也<lb/>
<pb n="3b"/>
　士喪筮日之禮云奠龜于西塾上南首有席燋在龜<lb/>
　東然則此時具饌之位蓍亦當南郷席在其後而所<lb/>
　卦者則在蓍右亦變於筮時也<lb/>
布席于門中闑西閾外西面<hi>闑魚列反閾音域</hi>
　注曰闑門橛閾閫也<lb/>
　繼公謂闑西東西節也閾外南北節也此席西於闑<lb/>
　乃云門中則二扉之間惟有一闑明矣<lb/>
筮人執筴抽上韇兼執之進受命於主人<hi>筴音筮韇音獨</hi>
<pb n="4a"/>
　注曰韇蔵筮之噐今時蔵弓矢者謂之韇丸兼并也<lb/>
　進前也自西方而前<lb/>
　䟽曰言上韇者其制有上下下者從下郷上承之上<lb/>
　者從上郷下韜之也少牢曰史左執筮右抽上韇兼<lb/>
　與筮執之<lb/>
　繼公謂筮人有司之共筮事者也少牢饋食禮言為<lb/>
　大夫筮者史也此為士筮宜亦如之史而云筮人者<lb/>
　因事名之也執筴當作執筮筮亦謂蓍也上云筮與<lb/>
<pb n="4b"/>
　席下云徹筮席以其上下文徵之則此筴字乃傳寫<lb/>
　誤也又特牲少牢禮皆云執筮益可見矣<lb/>
宰自右少退賛命<lb/>
　注曰自由也賛左也少儀曰賛幣自左詔辭自右<lb/>
　繼公謂曏者宰亦在有司位至是乃來主人之右賛<lb/>
　命為主人釋辭也其辭蓋曰某將以來日某加布於<lb/>
　其子某之首敢筮<lb/>
筮人許諾右還即席坐西面卦者在左卒筮書卦<hi>還音旋下<pb n="5a"/>同</hi>
　注曰即就也東面受命右還北行就席卒已也<lb/>
　繼公謂筮人即席抽下韇乃釋之而坐筮也凡卜筮<lb/>
　于門者皆西面筮宅於兆南則北面蓋以西北隂方<lb/>
　故郷之以求諸鬼神也筮用四十九蓍分而為二掛<lb/>
　揲而歸竒焉又以所餘蓍如上法者再乃成爻六爻<lb/>
　<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>而成卦卦者主識爻書卦者也少牢饋食禮曰卦<lb/>
　者在左坐卦以木卒筮書卦于木此不言坐則是立<lb/>
<pb n="5b"/>
　也其亦士禮異與立則卦時乃坐既則興<lb/>
執以示主人主人受眡反之<hi>眡音視</hi>
　執之不言筮人文省也反之反於筮人<lb/>
筮人還東面旅占卒進告吉<lb/>
　注曰旅衆也<lb/>
　繼公謂筮人東面而言還明其位亦在有司中也旅<lb/>
　占與有司旅占之占者占所遇之卦若其爻之吉凶<lb/>
　也必旅占者欲盡衆人之見也其人數未聞士之占<lb/>
<pb n="6a"/>
　卜者則三人告吉亦執卦<lb/>
若不吉則筮逺日如初儀<lb/>
　逺日去初筮者蓋旬有一日也以其干同故謂之逺<lb/>
　日少牢日用丁巳而以後丁後己為逺日則可見矣<lb/>
　初儀筮人執筮以下者也凡經言不吉而改筮者皆<lb/>
　不至於再重瀆神也此筮若又不吉則直用其後之<lb/>
　逺日不復筮矣凡筮賔筮尸卜日之屬皆類此議見<lb/>
　特牲篇張子説中<lb/>
<pb n="6b"/>
徹筮席<hi>徹直列反下並同</hi>
　筮蓍也蓋既筮則釋于闑西今乃并與席徹去之<lb/>
宗人告事畢<lb/>
　注曰宗人有司主禮者<lb/>
　繼公謂宰宗人筮人之屬皆公家所使給事於私家<lb/>
　者也告事畢東北面特牲禮宗人東北面告濯具<lb/>
　　　　右筮日<lb/>
主人戒賔賔禮辭許主人再拜賔荅拜<lb/>
<pb n="7a"/>
　注曰戒警也告也禮辭一辭而許<lb/>
　繼公謂賔者主人同郷之士也戒者告之使知其事<lb/>
　且欲勞之也此上更當有賔主為禮一節與宿賔者<lb/>
　同文不具耳凢賔之與冠事者主人皆親戒之而以<lb/>
　將為筮者為先餘人亦各以次為先後也是時主人<lb/>
　皆親戒之者未筮則未有所别異也戒賓亦朝服凡<lb/>
　既筮而有事如戒宿之類皆因筮服無變也賔許而<lb/>
　主人再拜謝其許也後禮類此者其義皆然此雖親<lb/>
<pb n="7b"/>
　相見其辭則皆擯者傳之宿賔放此説見特牲篇<lb/>
主人退賔拜送<lb/>
　此言戒賔之儀略者蓋以宿賔之儀見之也必拜送<lb/>
　者所以謝之凡拜送客者皆於其既退乃拜之故不<lb/>
　荅拜亦異於迎也吉禮拜送者必再拜經或不見之<lb/>
　文省耳<lb/>
　　　　右戒賔<lb/>
前期三日筮賔如求日之儀<lb/>
<pb n="8a"/>
　注曰筮賔筮其可使冠子者冠義曰古者冠禮筮日<lb/>
　筮賔所以敬冠事<lb/>
　繼公謂前猶先也期即下文所謂為期者也此所空<lb/>
　者但爲期之一日耳乃云前期三日未詳筮賔之辭<lb/>
　蓋曰某以來日某加布於其子某之首將以某為賔<lb/>
　敢筮言如求日之儀是亦不過再筮而已初筮者若<lb/>
　不吉則改筮其次者為正賔若次者又不吉則不復<lb/>
　筮而即以第三者為正賔亦以初筮者為次賔也主<lb/>
<pb n="8b"/>
　人於賓既次第其先後矣然猶筮之者蓋慮其異日<lb/>
　或以他故而不及與則將廢冠事此乃非人之所能<lb/>
　預知者故不可不問於神而用舍壹聽之雖或先後<lb/>
　易位有不能盡如人意者亦不以為嫌也<lb/>
　　　　右筮賔<lb/>
乃宿賔賔如主人服出門左西面再拜主人東面荅拜<lb/>
　注曰主人朝服左東也出以東為左入以東為右朱<lb/>
　子曰此云宿賔言主人往而宿之以目下事如篇首<lb/>
<pb n="9a"/>
　言筮于廟門後亦多有此例也<lb/>
　繼公謂既筮即宿賔故云乃宿之為言速也既戒之<lb/>
　則宜速之使來也不曰速而曰宿者以其事在異日<lb/>
　也賔尊故主人親宿之出門左出大門而左也西面<lb/>
　再拜拜其辱也禮又謂之拜迎<lb/>
乃宿賔賔許主人再拜賔荅拜主人退賔拜送<lb/>
　注曰乃宿賔者親相見致其辭<lb/>
宿賛冠者一人亦如之<lb/>
<pb n="9b"/>
　注曰賛冠者佐賔為冠事者<lb/>
　繼公謂賛冠者一人賛者之長也尊次於正賔如郷<lb/>
　飲酒之介然故主人亦親宿之也經之所言乃主人<lb/>
　親宿者耳若衆賔則或使人宿其禮簡故經不著之<lb/>
　郷飲酒禮惟言主人戒賔及介之儀而於衆賔則闕<lb/>
　焉其例正與此相類宿賔及此賛冠者其禮與辭皆<lb/>
　同惟以先後為别衆賔不親宿者宜别於尊者也<lb/>
　　　　右宿賔<lb/>
<pb n="10a"/>
厥明夕為期于廟門之外主人立于門東兄弟在其南<lb/>
少退西面北上有司皆如宿服立于西方東面北上<lb/>
　注曰宿服朝服兄弟主人親戚也<lb/>
　䟽曰期加冠之期也<lb/>
　繼公謂云有司皆如宿服則主人及兄弟可知矣<lb/>
擯者請期宰告曰質明行事<hi>擯必刃反</hi>
　注曰擯者有司佐禮者質正也旦日正明行冠事<lb/>
　繼公謂請期東西少牢禮主人南面宗人北面請祭<lb/>
<pb n="10b"/>
　期<lb/>
告兄弟及有司<lb/>
　注曰擯者告也<lb/>
　䟽曰上文兄弟有司皆已在位此復告者禮取審愼<lb/>
　之義也<lb/>
　繼公謂此告兄弟蓋東北面告有司蓋西北面也特<lb/>
　牲饋食禮曰宗人東北面告濯具<lb/>
告事畢擯者告期于賔之家<lb/>
<pb n="11a"/>
　别言擯者事更端也賔謂賔及衆賔也<lb/>
　　　　右為期<lb/>
夙興設洗直于東榮南北以堂深水在洗東<hi>直音值深式鴆反</hi>
　注曰夙早也興起也洗承盥洗者棄水噐也<lb/>
　䟽曰堂深從堂廉北至房室之壁南北以堂深者洗<lb/>
　去堂逺近取於堂上深淺假令堂深二丈洗亦去堂<lb/>
　二丈以此為度<lb/>
　繼公謂説文曰屋梠之兩頭起者為榮又曰梠楣也<lb/>
<pb n="11b"/>
　爾雅曰楣謂之梁然則榮者乃梁東西之兩端也直<lb/>
　東榮謂遥當之周制卿大夫以下為夏屋故其設洗<lb/>
　以東榮為節人君為殿屋故以東霤為節其處同也<lb/>
　南北以堂深者謂設洗南北之節視堂深之度而為<lb/>
　之深謂其修也水所以盥洗者也其噐則國君及大<lb/>
　夫用罍士未聞洗在東方則沃洗者宜西面故水在<lb/>
　洗東<lb/>
陳服于房中西墉下東領北上<lb/>
<pb n="12a"/>
　墉牆也東領統於主位也北上便其先取在南者也<lb/>
爵弁服纁裳純衣緇帶韎韐<hi>纁香云反純如字韎音妹韐音閤</hi>
　注曰爵弁其色赤而微黒如爵頭然纁淺絳凡染絳<lb/>
　一入謂之縓再入謂之頳三入謂之纁朱則四入與<lb/>
　韐合韋為之冠弁不與衣陳而言於上以冠名服耳<lb/>
　繼公謂爵弁服士之上服也純衣絲衣而緇色者也<lb/>
　周官云純帛論語云今也純儉此其徵矣言纁裳於<lb/>
　衣上者以其與冕服之裳同尊之也韎者韋之蒨者<lb/>
<pb n="12b"/>
　也韐之制如韠不曰韠者尊之異其名耳其在冕服<lb/>
　者尤尊則謂之韍<lb/>
皮弁服素積緇帶素韠<lb/>
　注曰皮弁者以白鹿皮為冠也積猶辟也以素為裳<lb/>
　辟蹙其要中<lb/>
　繼公謂皮弁次於爵弁亦士之尊服也其衣蓋亦絲<lb/>
　衣而色如其裳二弁之衣用絲者宜别於冠服也冠<lb/>
　服之衣用布此裳之辟積亦幅三袧<lb/>
<pb n="13a"/>
𤣥端𤣥裳黃裳雜裳可也緇帶爵韠<lb/>
　注曰𤣥端即朝服之衣易其裳耳不以𤣥冠名服者<lb/>
　是為緇布冠陳之<lb/>
　繼公謂𤣥端士之正服也𤣥端𤣥裳謂𤣥端之服其<lb/>
　裳以𤣥者為正也若無𤣥裳亦許其用黃裳若雜裳<lb/>
　故曰黃裳雜裳可也雜裳者或前𤣥後黃或前黃後<lb/>
　𤣥也黃裳雖眨於𤣥裳然其色純故言於雜裳之上<lb/>
　𤣥裳黃裳雜裳而皆爵韠近裳色也<lb/>
<pb n="13b"/>
緇布冠缺項青組纓屬于缺緇纚廣終幅長六尺皮弁<lb/>
笄爵弁笄緇組紘纁邉同篋<hi>冠如字下同缺如字屬音燭纚山買反廣古曠反長直亮反笄音雞紘音宏篋苦協反</hi>
　注曰屬猶著也纚今之幘梁也終充也纚一幅長六<lb/>
　尺足以韜髪而結之矣笄今之簪纁邉組側赤也同<lb/>
　篋謂此以上凡六物隋方曰篋<lb/>
　䟽曰二弁之笄天子諸侯用玉大夫士用象<lb/>
　繼公謂下經言賔受冠右手執項左手執前則是冠<lb/>
<pb n="14a"/>
　後亦謂之項也此缺項者蓋别以緇布一條圍冠而<lb/>
　後不合故名之曰缺項謂其當冠項之處則缺也其<lb/>
　兩端有<graphic n="KR1362" url="https://raw.githubusercontent.com/kanripo/KR-Gaiji/master/images/KR1362.png" mimeType="image/png"/>别以物貫穿而連結之以固冠其兩相又<lb/>
　皆以纓屬之而結於頥下以自固蓋太古始知為冠<lb/>
　之時其制如此後世之冠縫著於武亦因缺項之法<lb/>
　而為之也纚舊説謂繒為之纚長六尺則固足以韜<lb/>
　其髪矣然廣惟一幅則圍髪際而不足或亦缺其後<lb/>
　與古者布帛幅廣二尺經言纚於缺項二笄之間以<lb/>
<pb n="14b"/>
　見三加同一纚也紘弁之繫也以組一條為之冠用<lb/>
　纓弁用紘各從其便也<lb/>
櫛實于簞蒲筵二在南<hi>櫛莊乙反簞音丹</hi>
　注曰筵席也<lb/>
　䟽曰二者一冠一醴<lb/>
　繼公謂簞笥類也南謂簞南<lb/>
側尊一甒醴在服北有篚實勺觶角柶脯醢南上<hi>甒音武觶之豉反柶音四醢音海</hi>
<pb n="15a"/>
　注曰側猶特也服北者纁裳北也篚竹噐如笭者勺<lb/>
　尊升所以㪺酒也爵三升曰觶柶狀如匕以角為之<lb/>
　欲滑也<lb/>
　繼公謂尊設尊也甒瓦甒醴尊設於房臣禮也國君<lb/>
　則於東箱南上醢在北　案注云柶狀如匕蓋如有<lb/>
　司所謂挑匕者也<lb/>
爵弁皮弁緇布冠各一匴執以待于西坫南南面東上<lb/>
賔升則東面<hi>匴素管反坫丁念反</hi>
<pb n="15b"/>
　注曰匴竹噐名今之冠箱也執之者有司也坫在堂<lb/>
　角<lb/>
　陳用之曰士之服止於爵弁而荀卿曰士韋弁孔安<lb/>
　國曰雀韋弁也則爵弁即韋弁耳又曰古文弁象形<lb/>
　則其制上鋭如合手然韋其質也爵其色也<lb/>
　繼公謂爵弁皮弁其制同也周禮言王與諸侯及孤卿大<lb/>
　夫之弁飾以玉琪各以其等為之<hi>又有象邸則士之弁無玉又無象邸也此</hi>
　<hi>三冠特别</hi>于西方而統於賔蓋以賔専掌冠事使若賔之<lb/>
<pb n="16a"/>
　物然執匴者皆主人之賛者也南面而東上及東面<lb/>
　則北上矣不言者可知也坫在東西堂之南　案陳<lb/>
　氏以為爵弁即韋弁其説近是今攷經傳見物色之<lb/>
　言爵者於爵弁之外惟曰爵韠爵韋耳若絲與布之<lb/>
　類則皆絶不聞其或以爵名之者以是參之則爵弁<lb/>
　其果以韋為之與然禮經言士之服則曰爵弁言大<lb/>
　夫以上之服則曰韋弁是其物雖同而名則以尊卑<lb/>
　而異蓋必有義存焉但禮文殘缺未能定也<lb/>
<pb n="16b"/>
屨夏用葛𤣥端黒屨青絇繶純純博寸<hi>絇其子反繶音億純章允反下</hi>
　<hi>同</hi>
　注曰屨順裳色𤣥端黒屨以𤣥裳為正也絇狀如刀<lb/>
　衣鼻在屨頭繶縫中紃也純縁也三者皆青博廣也<lb/>
　䟽曰屨順裳色者禮之通例衣與冠同屨與裳同也<lb/>
　縫中紃謂相接之處縫中有絛紃也縁謂繞口縁邉<lb/>
　也絇純亦以絛為之博寸謂純之廣也<lb/>
　繼公謂絇取屈中之義而名之綴於屨頭以為飾也<lb/>
<pb n="17a"/>
素積白屨以魁柎之緇絇繶純純博寸<lb/>
　魁柎皆未詳注云魁蜃蛤柎注之<lb/>
爵弁纁屨黒絇繶純純博寸<lb/>
　黒屨青飾白屨緇飾則此纁屨當飾以白而白非所<lb/>
　以為飾也故越之而用黒焉此見屨者或言衣或言<lb/>
　裳或言冠錯綜以為文也先卑而後尊以三加之次<lb/>
　言之也三屨陳之蓋在其裳之西<lb/>
冬皮屨可也<lb/>
<pb n="17b"/>
　䟽曰冬時寒許用皮故云可也<lb/>
　繼公謂皮屨不見其色與飾同於上可知上言夏此<lb/>
　言冬則是周之禮四時皆可冠矣又此及士喪禮篇<lb/>
　其於屨惟云冬夏者蓋以純用皮葛之時言之若春<lb/>
　秋則或先皮後葛或先葛後皮故不言與<lb/>
不屨繐屨<hi>繐音嵗</hi>
　不屨之屨著屨之稱也繐乃布之䟽者以之為屨則<lb/>
　輕涼也言此者嫌夏時冠或得用之繐非吉布而冠<lb/>
<pb n="18a"/>
　則嘉禮之重者是以不宜屨此屨若燕居則或屨之<lb/>
　可自屨夏用葛至此本在辭後朱子移之於此今從<lb/>
　之<lb/>
　　　　右陳服噐<lb/>
主人𤣥端爵韠立于阼階下直東序西面<hi>直音值</hi>
　注曰堂東西牆謂之序<lb/>
　繼公謂此言𤣥端亦不言冠者可知也主位謂之阼<lb/>
　故東階謂之阼階下云禮于阼是也凡牆在堂上者<lb/>
<pb n="18b"/>
　謂之序堂下者謂之壁在房室者謂之墉在庭者謂<lb/>
　之牆<lb/>
兄弟畢袗𤣥立于洗東西面北上<hi>袗之忍反</hi>
　畢猶盡也袗如袗絺綌之袗乃被服之别稱也𤣥𤣥<lb/>
　端也畢袗𤣥者謂盡服𤣥端也洗東於主人為東南<lb/>
擯者𤣥端負東塾<lb/>
　此見其少東於入門右之位也東塾西塾其北蓋與<lb/>
　東西堂相對而廣亦如之立於塾北而云負則塾之<lb/>
<pb n="19a"/>
　崇其過於堂與士之堂崇三尺<lb/>
將冠者采衣紒在房中南面<hi>紒音計</hi>
　注曰采衣未冠者所服玉藻曰童子之節也緇布衣<lb/>
　錦縁錦紳并紐錦束髪皆朱錦也紒結髪<lb/>
　朱子曰房户宜當南壁東西之中而將冠者在房中<lb/>
　當户而立也<lb/>
　繼公謂童子之衣蓋亦深衣制也曲禮曰童子不衣<lb/>
　裘裳不裳則連裳於衣矣紒露髪為紒也凶時謂之<lb/>
<pb n="19b"/>
　髽吉時謂之紒内則言男子未冠者亦用纚此乃紒<lb/>
　者為將冠去之<lb/>
　　　　右即位<lb/>
賔如主人服賛者𤣥端從之立于外門之外<lb/>
　注曰從猶隨也外門大門<lb/>
　繼公謂賔言如主人服賛者言𤣥端亦互文也賛者<lb/>
　賛冠者而下之衆賔也皆俟于賔之門賔出乃從之<lb/>
　立于主人外門之外西方東面北上<lb/>
<pb n="20a"/>
擯者告<lb/>
　上言擯者負東塾則在廟也至是則賔之將命者入<lb/>
　告擯者擯者東面以告主人也此賔乃主人戒宿而<lb/>
　來故不出請事<lb/>
主人迎出門左西面再拜賔荅拜<lb/>
　荅拜不言再可知也凡荅再拜而不言其數者皆放<lb/>
　此<lb/>
主人揖賛者與賔揖先入<lb/>
<pb n="20b"/>
　注曰與賔揖先入道之賛者隨賔<lb/>
　繼公謂揖賛者尊正賔也<lb/>
毎曲揖<lb/>
　毎曲揖謂大門之内廟門之外賔主於凡所行曲折<lb/>
　之處則相揖也周左宗廟尊卑同之主人迎賔入門<lb/>
　右西面而立賔入門左東面乃折而北又折而東又<lb/>
　折而南與主人相郷而前乃東行入閤門主人入門<lb/>
　右賔入門左接西塾東面而立主人折而東又折而<lb/>
<pb n="21a"/>
　北又折而西與賔相郷而前乃北行入禰廟也凡主<lb/>
　人以賔入而有毎曲揖者惟將入廟之禮然其餘則<lb/>
　否<lb/>
至于廟門揖入三揖<lb/>
　揖入主人揖而先入門右西面也賔入門左賛者皆<lb/>
　入門左東面北上主人乃與賔三揖也三揖者於入<lb/>
　門左右之位揖參分庭一在南揖參分庭一在北揖<lb/>
　凡經言揖入三揖者放此<lb/>
<pb n="21b"/>
至于階三讓<lb/>
　讓據主人言也主人三讓而客三辭既則主人先升<lb/>
　一等而賔從之凡讓升之法賔主敵則主人先讓而<lb/>
　先升主人尊亦然客尊則客先讓而先升也惟天子<lb/>
　之使則不讓<lb/>
主人升立于序端西面賔西序東面<lb/>
　注曰序端東序頭<lb/>
　繼公謂主人立于序端北當序也賔在西序負序也<lb/>
<pb n="22a"/>
　主人不立于東序者辟子之坐且不參冠禮也賔不<lb/>
　言升省文<lb/>
　　　　右迎賔<lb/>
賛者盥于洗西升立于房中西面南上<hi>盥音管</hi>
　注曰立于房中近其事也<lb/>
　朱子曰賛者西面則負東墉而在將冠者之東矣<lb/>
　繼公謂盥者重冠禮故將執事而自潔清也盥于洗<lb/>
　西者以洗西無篚故得辟正賔而盥於此也不然則<lb/>
<pb n="22b"/>
　否升升自西階也不言者可知也房中南上賔位也<lb/>
　特牲饋食内賔東面于西墉下亦南上是也<lb/>
主人之賛者筵于東序少北西面<lb/>
　注曰筵布席也東序主人位也適子冠於阼少北辟<lb/>
　主人<lb/>
　繼公謂主人之賛者私臣也此席南上<lb/>
將冠者出房南面<lb/>
　注曰南面立于房外之西待賔命<lb/>
<pb n="23a"/>
賛者奠纚笄櫛于筵南端<lb/>
　注曰賛者賔之賛冠者也奠停也<lb/>
　䟽曰不言餘物及篋簞者皆來可知也又凡言主人<lb/>
　之賛者即加主人字今此不言故知是賔之賛冠者<lb/>
　也<lb/>
　繼公謂奠猶置也奠于筵南端以將冠者升降由下<lb/>
　也<lb/>
賔揖將冠者將冠者即筵坐賛者坐櫛設纚<lb/>
<pb n="23b"/>
　䟽曰此二事皆勞役之事故賛者為之<lb/>
　繼公謂揖者欲其即筵以揖見意也下文凡揖者多<lb/>
　類此賛者坐櫛設纚宜於筵後為之不言者可知也<lb/>
賔降主人降<lb/>
　主人降以賔為已事而降則不敢安於上而從之也<lb/>
　後放此凡賔主從降之義皆然其異者則别見之主<lb/>
　人降亦立于阼階東當東序西面<lb/>
賔辭主人對<lb/>
<pb n="24a"/>
　注曰辭對之辭未聞<lb/>
　繼公謂辭者謂主人無事不必降也蓋於階前辭之<lb/>
　主人少進既則復位<lb/>
賔盥卒壹揖壹讓升主人升復初位<lb/>
　賔盥當於洗南北面也一揖揖賔進也一讓禮宜殺<lb/>
　於初也升亦主人先而賔從之惟云主人復初位所<lb/>
　以見賔之不然<lb/>
賔筵前坐正纚興降西階一等執冠者升一等東面授<lb/>
<pb n="24b"/>
賔<hi>冠如字</hi>
　注曰正纚者將加冠宜親之冠緇布冠也<lb/>
　繼公謂士階三等堂不與焉此降階一等蓋并堂為<lb/>
　二等也東面授賔則賔西面受之也授冠時亦以匴<lb/>
　既則以匴退矣<lb/>
賔右手執項左手執前進容乃祝坐如初乃冠興復位<lb/>
賛者卒<hi>祝之又反下同</hi>
　注曰進容者行翔而前鶬焉至則立祝坐如初坐筵<lb/>
<pb n="25a"/>
　前復位西序東面卒謂設缺項結纓也<lb/>
　䟽曰項謂冠後翔謂行而張拱也鶬與蹌同<lb/>
　繼公謂右手執項以冠時進右手便也容者示之以<lb/>
　威儀<lb/>
冠者興賔揖之適房服𤣥端爵韠出房南面<lb/>
　服𤣥端爵韠亦賛者為之出房南面亦待賔命也不<lb/>
　言帶與屨可知也下皆放此<lb/>
賔揖之即筵坐櫛設笄賔盥正纚如初降二等受皮弁<lb/>
<pb n="25b"/>
右執項左執前進祝加之如初復位賛者卒紘<lb/>
　注曰如初為不見者言也卒紘謂繫屬之<lb/>
　繼公謂笄皮弁笄也設笄于加弁之前則此笄之度<lb/>
　其短與不言去冠去纓及設纚可知也卒紘謂終其<lb/>
　設紘之事也其設之也先繫一端於笄之左端繞頥<lb/>
　下而上復繫一端於笄之右端所以固弁也<lb/>
興賔揖之適房服素積素韠容出房南面<lb/>
　上不見皮弁之衣故此亦不言之皆省文也容與進<lb/>
<pb n="26a"/>
　容之意同再加祝辭曰敬爾威儀此言容出房見其<lb/>
　奉賔戒也<lb/>
賔降三等受爵弁加之服纁裳韎韐其他如加皮弁之<lb/>
儀<lb/>
　注曰降三等下至地<lb/>
　繼公謂受爵弁降三等者以其㝡尊故就而受之雜<lb/>
　記言襚者受服之節云受爵弁服於門内霤皮弁服<lb/>
　於中庭朝服於階𤣥端於堂亦尊者逺而卑者近其<lb/>
<pb n="26b"/>
　義似與此所受冠弁之差相類不言純衣亦文省他<lb/>
　謂賔揖之即筵而下凡所不見者也云如皮弁之儀<lb/>
　者以有設笄容出卒紘之事為與再加者同也<lb/>
徹皮弁冠櫛筵入于房<hi>冠如字</hi>
　注曰徹者主人之賛者為之<lb/>
　繼公謂再加去冠三加去皮弁亦置于篋此所徹者<lb/>
　篋與櫛之簞也不言缺纓笄紘與冠弁同處可知賔<lb/>
　賛者徹篋簞主人賛者徹筵<lb/>
<pb n="27a"/>
　　　　右冠三加<lb/>
筵于户西南面<lb/>
　注曰筵主人之賛者户西室户西<lb/>
　繼公謂户西即户牖間也後皆放此户西客位也筵<lb/>
　於此者以其成人尊之不因冠位者逺辟主人也著<lb/>
　代之義惟於冠時見之此席東上<lb/>
賛者洗于房中側酌醴加柶覆之面葉<lb/>
　注曰面前也葉柶大端古文葉為䔾<lb/>
<pb n="27b"/>
　繼公謂洗洗觶也房中有洗在北堂士昬記詳之酌<lb/>
　醴蓋西面也云側明無佐之酌者面葉葉郷外也覆<lb/>
　之面葉為冠者祭時當覆手執枋也凡賛者酌醴皆<lb/>
　側也特於此見之<lb/>
賔揖冠者就筵筵西南面賔受醴于户東加柶面枋筵<lb/>
前北面<hi>枋音柄</hi>
　注曰户東室户東今文枋為柄<lb/>
　繼公謂賛者出房西面賔由西序往故受醴于室户<lb/>
<pb n="28a"/>
　東與主人受醴之處異矣言面枋見其訝受也非所<lb/>
　與行禮者而訝受辟君禮也固加柶矣乃言之者見<lb/>
　其更為之也筵前北面欲其受於席也<lb/>
冠者筵西拜受觶賔東面荅拜<lb/>
　注曰筵西拜南面拜也賔還荅拜於西序之位<lb/>
　繼公謂受觶于筵前乃復位醴用觶亦以其質也東<lb/>
　面荅拜别於荅孤子孤子之冠行主人禮賔則北面<lb/>
　荅拜于西階上<lb/>
<pb n="28b"/>
薦脯醢<lb/>
　注曰賛冠者也薦進也<lb/>
　繼公謂不言於席前可知也薦脯醢脯在西<lb/>
冠者即筵坐左執觶右祭脯醢以柶祭醴三<lb/>
　注曰祭於脯醢之豆間必祭者示有所先也<lb/>
　䟽曰祭醴三者如昬禮始扱一祭又扱再祭也注云<lb/>
　有所先即先世之造此食者也<lb/>
　繼公謂祭脯醢以脯祭擩醢而祭之古人飲食於其<lb/>
<pb n="29a"/>
　重者則有祭禮既祭不言右執觶者可知也<lb/>
興筵末坐啐醴建柶興降筵坐奠觶拜執觶興賔荅拜<lb/>
冠者奠觶于薦東<hi>啐七内反</hi>
　注曰啐甞也其拜皆如初<lb/>
　繼公謂筵末席之西端也亦以柶兼諸觶乃坐啐醴<lb/>
　建猶立也云建者上葉下枋與扱時異又以明其已<lb/>
　入于觶則不復執之也降筵坐於筵西也不卒爵故<lb/>
　既啐則拜其意與拜既爵者同冠者升筵乃奠觶不<lb/>
<pb n="29b"/>
　卒爵而奠之者此禮不主於飲也于薦東者堂上自<lb/>
　奠其觶者之節也籩豆而云薦者上經云薦脯醢故<lb/>
　因其事而名之省文耳後皆放此<lb/>
　　　　右醴<lb/>
降筵北面坐取脯降自西階適東壁北面見于母<hi>見賢遍反</hi>
　取脯亦右取而左奉之必取脯者見其受賜也執脯<lb/>
　見于母因有脯而為之且明其禮成也云適東壁而<lb/>
　見之則是時母位在此與<lb/>
<pb n="30a"/>
母拜受子拜送母又拜<lb/>
　母於其子乃俠拜者重冠禮也子拜送亦再拜此拜<lb/>
　非主於受送也亦因有脯而言之耳凡婦人與丈夫<lb/>
　為禮其禮重者則俠拜<lb/>
　　　　右見于母<lb/>
賔降直西序東面主人降復初位<hi>直音值</hi>
　但云直西序則當南於階初位阼階東直東序之位<lb/>
冠者立于西階東南面賔字之冠者對<lb/>
<pb n="30b"/>
　注曰對辭未聞<lb/>
　繼公謂賔當少進乃字之<lb/>
　　　　右字<lb/>
賔出主人送于廟門外<lb/>
　賔出而賛者不從以其當與冠者為禮也<lb/>
請醴賔賔禮辭許賔就次<lb/>
　注曰醴賔者謝其勤勞也次門外更衣處也以帷幕<lb/>
　簟席為之<lb/>
<pb n="31a"/>
　繼公謂請者有白於人而恭孫之辭也醴亦謂以醴<lb/>
　飲之也請醴之辭則士昬記有之此禮雖與彼異辭<lb/>
　宜略同醴賔之禮壹獻有俎有幣似饗矣乃曰醴者<lb/>
　亦因用醴而名之<lb/>
　　　　右賔出就次<lb/>
冠者見于兄弟兄弟再拜冠者荅拜見賛者西面拜亦<lb/>
如之<hi>見並賢遍反下入見見母見于見於並同</hi>
　注曰見賛者西面拜則見兄弟東面拜<lb/>
<pb n="31b"/>
　䟽曰亦如之者言賛者先拜而冠者荅之也<lb/>
　繼公謂兄弟與賛者皆先拜之亦重冠禮也兄弟位<lb/>
　在洗東賛者位在西方亦西當西序賛者為禮竟則<lb/>
　亦出而就次此時兄弟之在廟者冠者皆見之乃不<lb/>
　見父者以難為禮也蓋此時冠者於凡所見者皆不<lb/>
　先拜而荅拜乃其禮當然爾父至尊也是禮有不可<lb/>
　行故闕之且父為冠主雖不見之亦無嫌也不見賔<lb/>
　者賔既醴之則交拜矣是亦見也若復行禮則幾於<lb/>
<pb n="32a"/>
　䙝<lb/>
入見姑姊如見母<lb/>
　注曰入入寢門也如見母者亦北面姑與姊亦俠拜<lb/>
　也<lb/>
　繼公謂見姑姊于寢未詳其處不見妹者未成人則<lb/>
　不與為禮也古者男女皆年二十乃冠笄其説見喪<lb/>
　服<lb/>
　　　　右見兄弟賛者姑姊<lb/>
<pb n="32b"/>
乃易服服𤣥冠𤣥端爵韠奠贄見于君遂以贄見於郷<lb/>
大夫郷先生<hi>冠如字贄音至</hi>
　注曰贄雉也<lb/>
　䟽曰郷先生即郷飲酒所謂先生<lb/>
　繼公謂此𤣥端更言𤣥冠者别於曏之緇布冠也奠<lb/>
　贄見于君謂執贄至下奠贄再拜稽首也見於君亦<lb/>
　𤣥端而不朝服者以其未仕也所見者亦𤣥端見之<lb/>
　郷大夫郷之異爵者也或曰郷大夫即主治一郷者<lb/>
<pb n="33a"/>
　未知孰是先生徳齒俱尊者也士相見禮曰士見於<lb/>
　大夫終辭其贄於其入也一拜其辱見於先生之禮<lb/>
　亦宜如之<lb/>
　　　　右見君見郷大夫郷先生<lb/>
乃醴賔以壹獻之禮<lb/>
　注曰此醴賔泲其醴内則曰飲重醴稻醴清糟黍醴<lb/>
　清糟粱醴清糟凡醴事質者用糟文者用清<lb/>
　繼公謂醴賔之時賛者皆與賛冠者為介與郷飲酒<lb/>
<pb n="33b"/>
　相類則是壹獻之禮賔介而下皆然也共獻及酢酬<lb/>
　亦略如郷飲酒之儀與<lb/>
主人酬賔束帛儷皮<hi>儷音麗</hi>
　注曰飲賔客而從之以財貨曰酬所以申暢厚意也<lb/>
　凡物十曰束束帛十端也儷兩也皮鹿皮<lb/>
　繼公謂醴之而有俎又酬以皮帛重謝之也此酬賔<lb/>
　之禮當行於賔受獻之後未卒爵之前猶食禮既受<lb/>
　侑幣乃卒食也<lb/>
<pb n="34a"/>
賛者皆與賛冠者為介<hi>與音預</hi>
　言此於酬賔之後者明酬幣惟用於正賔也賛者亦<lb/>
　兼賛冠者而言介副也以副於正賔名之飲酒之禮<lb/>
　有賔有介有衆賔此賛冠者為介其餘為衆賔也衆<lb/>
　賔之位亦在堂郷飲酒禮賔席于户牖間介席于西<lb/>
　序衆賔之席繼賔而西<lb/>
賔出主人送于外門外再拜歸賔俎<lb/>
　注曰一獻之禮有薦有俎其牲未聞使人歸諸賔家<lb/>
<pb n="34b"/>
　也古者與人飲食必歸其盛者所以厚禮之<lb/>
　　　　右醴賔<lb/>
　　　　　此禮用醴蓋因醴子用醴而為之若不醴<lb/>
　　　　　子而醮則此禮亦因之而用酒與用酒則<lb/>
　　　　　為饗也<lb/>
若不醴則醮用酒<hi>醮子召反</hi>
　此醮與醴大意略同惟用酒而儀物繁為異上既見<lb/>
　醴禮矣此復言不醴則醮者蓋冠禮之始惟醴而已<lb/>
<pb n="35a"/>
　然少近於質故後世聖人又為此醮禮與之並行焉<lb/>
　言若者文質在人用之惟所欲耳<lb/>
尊于房户之閒兩甒有禁𤣥酒在西加勺南枋<lb/>
　注曰房户閒者房西室户東也禁承尊之噐也𤣥酒<lb/>
　新水也雖今不用猶設之不忘古也在西上也<lb/>
　繼公謂此醮而設酒甒與醴而設醴甒者其節同亦<lb/>
　於陳服之後為之兩甒一酒一𤣥酒也𤣥酒在西尊<lb/>
　西上也尊西上者以冠者之位在其西故順之他篇<lb/>
<pb n="35b"/>
　不見者其義皆放此加勺加於二尊之上而覆之也<lb/>
　𤣥尊亦加勺者不以無用待之也南枋為酌者北面<lb/>
　覆手執之便也少牢饋食禮曰主人北面酌酒<lb/>
洗有篚在西南順<lb/>
　注曰洗庭洗篚陳於洗西南順北為上也順從也<lb/>
　繼公謂醮而設洗之節亦與醴同惟有篚為異此見<lb/>
　其異者耳篚以盛爵也不醴則服北無甒又無篚惟<lb/>
　有三加之豆籩也下篚之爵三<lb/>
<pb n="36a"/>
始加醮用脯醢賔降取爵于篚辭降如初卒洗升酌<lb/>
　注曰一升曰爵辭降如初如將冠時降盥辭主人降<lb/>
　也<lb/>
　朱子曰始加二字乃疊見前始加緇布冠一章之禮<lb/>
　醮用脯醢乃題下事其實賔荅拜後乃薦之也賔升<lb/>
　時冠者猶在出房南面之位<lb/>
　繼公謂賛者筵于户西賔乃降也用爵醮禮文也卒<lb/>
　洗亦當壹揖壹讓乃升<lb/>
<pb n="36b"/>
冠者拜受賔荅拜如初<lb/>
　注曰賔升揖冠者就筵乃酌冠者南面拜受賔授爵<lb/>
　東面荅拜如醴禮也於賔荅拜賛者則亦薦之凡薦<lb/>
　出自東房<lb/>
　繼公謂初醴時之儀也言如初所以見其先有醴後<lb/>
　有醮<lb/>
冠者升筵坐左執爵右祭脯醢祭酒興筵末坐啐酒降<lb/>
筵拜賔荅拜冠者奠爵于薦東立于筵西<lb/>
<pb n="37a"/>
　注曰冠者立俟賔命賔揖之則就東序之筵<lb/>
徹薦爵筵尊不徹<lb/>
　注曰徹薦與爵者辟後加也不徹筵尊三加可相因<lb/>
　由便也<lb/>
　繼公謂徹之亦賛冠者也毎醮禮畢必徹薦爵者所<lb/>
　以新後醮之禮若不相因然徹薦爵蓋入于房<lb/>
加皮弁如初儀再醮攝酒其他皆如初<lb/>
　注曰攝猶整也整酒謂撓之<lb/>
<pb n="37b"/>
　朱子曰此如初儀者如前再加一章之儀也下條放<lb/>
　此再醮攝酒其他皆如初言唯攝酒異於始醮其他<lb/>
　皆如之也<lb/>
　繼公謂攝酒亦示新之之意<lb/>
加爵弁如初儀三醮有乾肉折俎嚌之其他如初<hi>乾音干折之設反嚌才計反</hi>
　注曰乾肉牲體之脯也如今涼州烏翅矣<lb/>
　朱子曰初儀見上三醮唯攝酒及有乾肉折俎嚌之<lb/>
<pb n="38a"/>
　為異其他皆如始醮也<lb/>
　繼公謂乾肉折俎猶言乾肉俎也俎盛牲體之折者<lb/>
　故名曰折俎設之於脯醢之南士虞禮曰有乾肉折<lb/>
　俎二尹縮祭半尹此乾肉亦縮俎而左朐右末其所<lb/>
　嚌即祭半尹者也亦振祭乃嚌之唯言嚌省文耳物<lb/>
　至齒謂之嚌知其味謂之甞<lb/>
北面取脯見于母<lb/>
　著此者見其與醴同也下放此<lb/>
<pb n="38b"/>
　　　　右醮禮<lb/>
若殺則特豚載合升離肺實于鼎設扃鼏<hi>扃古螢反鼏眉狄反</hi>
　注曰特一也合升合左右胖升於鼎也離割也離肺<lb/>
　小而長午割之不提心扄鼎扛所以舉之者也鼏覆<lb/>
　之<lb/>
　繼公謂載衍文士喪禮曰特豚四鬄去蹄兩胉脊此<lb/>
　其合升之體數也肺離之者使絶之而為祭也既祭<lb/>
　則嚌之故又名嚌肺其與脊同舉者則謂之舉肺鼎<lb/>
<pb n="39a"/>
　設扄是亦舉之也孤子則舉鼎陳于門外此不陳惟<lb/>
　俟時而入錯于阼階前也是篇始言醴次言醮後言<lb/>
　殺聖人制禮愈變則愈盛此亦可見其尚文之意也<lb/>
　鼏見公食大夫禮<lb/>
始醮如初<lb/>
　朱子曰初謂前章之始醮也<lb/>
再醮兩豆葵菹蠃醢兩籩栗脯<hi>菹莊魚反蠃力禾反</hi>
　注曰蠃螔蝓今文蠃為蝸<lb/>
<pb n="39b"/>
　繼公謂此見其異於上者爾是禮愈文故於此即加<lb/>
　其籩豆以起三醮之禮且示禮隆有漸也兩豆兩籩<lb/>
　之位若以有俎之禮言之則醢在菹東栗在菹西脯<lb/>
　在栗南也此薦雖不與三醮有俎者相因而位則亦<lb/>
　放之與又籩豆有加則祭之之儀亦與祭脯醢者略<lb/>
　異蠃未詳<lb/>
三醮攝酒如再醮加俎齊之皆如初嚌肺<lb/>
　注曰攝酒如再醮則再醮亦攝之矣<lb/>
<pb n="40a"/>
　朱子曰初謂上章之始醮也嚌肺者釋上嚌之為肺<lb/>
　也上章之俎無肺而此有肺故又特言之而不嫌於<lb/>
　複出凡言之法多此類<lb/>
　繼公謂攝酒如再醮此與不殺之禮互言也加俎者<lb/>
　謂於籩豆之外又加豚俎也設之當菹醢之南三加<lb/>
　後者彌尊故三醮而後者愈盛禮宜相稱也嚌之謂<lb/>
　絶祭嚌之不言祭者亦文省肺之嚌者必祭祭者不<lb/>
　必嚌也皆如初謂此再醮三醮之所不見者皆如不<lb/>
<pb n="40b"/>
　殺始醮之禮也云嚌肺者又明其所嚌之異於不殺<lb/>
　者也不殺則祭用乾肉而嚌之<lb/>
卒醮取籩脯以降如初<lb/>
　籩脯謂其在籩者也言此以别於所祭者耳三醮亦<lb/>
　兩豆兩籩如再醮而又加俎焉一俎而兩豆兩籩變<lb/>
　於常禮亦盛之<lb/>
　　　　右殺牲而醮<lb/>
若孤子則父兄戒宿<lb/>
<pb n="41a"/>
　父伯父叔父也兄親兄也無則䟽者亦可孤子雖尊<lb/>
　於家然未冠則不可與成人為禮於外故戒宿賔客<lb/>
　則諸父若兄為之惟言父兄戒宿則筮日筮賔為期<lb/>
　之事皆將冠者自主之可知<lb/>
冠之日主人紒而迎賔拜揖讓立于序端皆如冠主禮<lb/>
於阼<lb/>
　必云紒者嫌與父在者異也冠主將冠者親父也孤<lb/>
　子未冠而於此乃行成人之禮者無父則得伸其尊<lb/>
<pb n="41b"/>
　也諸父若兄不主其事者家無二主也必主于序端<lb/>
　者因冠主之位也禮謂賔與冠者行禮也蓋指三加<lb/>
　與醴之類而言行禮皆於阼亦見其異於父在者以<lb/>
　其為主人故也然則若醴若醮皆因冠席為之與<lb/>
凡拜北面于阼階上賔亦北面于西階上荅拜<lb/>
　此賔主相拜之正位也凡拜謂主人於醴若醮時拜<lb/>
　受之類也<lb/>
若殺則舉鼎陳于門外直東塾北面<hi>直音值</hi>
<pb n="42a"/>
　注曰孤子尊得伸禮盛之父在有鼎不陳於門外<lb/>
　繼公謂殺謂醮而殺牲也直束塾當其南也鼎陳於<lb/>
　此亦俟時而入錯之凡鼎既升乃舉而别陳之者正<lb/>
　禮也是禮為主人而設故得如禮大夫士陳鼎於門<lb/>
　外皆北面惟喪奠乃西面耳國君陳鼎南面天子未<lb/>
　聞<lb/>
　　　　右孤子冠<lb/>
若庶子則冠于房外南面遂醮焉<lb/>
<pb n="42b"/>
　注曰房外謂尊東也不於阼非代也不醮於客位成<lb/>
　而不尊<lb/>
　繼公謂言遂者見其因冠席也冠醮同處可以不必<lb/>
　别布席經惟言冠而遂醮略無異文則是三加三醮<lb/>
　皆與上文適子之禮同惟以冠醮在房外為異若不<lb/>
　醮而醴其位亦如之經不言醴者蓋見其文者耳此<lb/>
　言庶子指父在者也父在而冠宜别於適父沒則其<lb/>
　禮同矣凡冠者於廟<lb/>
<pb n="43a"/>
　　　　右庶子冠<lb/>
冠者母不在則使人受脯于西階下<lb/>
　言於此者見以上冠者之禮同也母不在者或已沒<lb/>
　或疾病或見出皆是也授人脯正禮也此正禮乃後<lb/>
　言之者以母在者為主也授人脯之禮男子則於階<lb/>
　下婦人則於門外云<lb/>
　　　　右母不在<lb/>
戒賔曰某有子某將加布於其首願吾子之教之也<lb/>
<pb n="43b"/>
　注曰吾子相親之辭子男子之美稱<lb/>
　䟽曰上某主人名下某子之名布緇布冠也教之者<lb/>
　以加冠行禮為教之也<lb/>
　繼公謂冠禮三加乃惟云布者取其始加而質者言<lb/>
　之謙也又以士昬禮例之此以下所載諸辭皆當為<lb/>
　記文乃在經後記前亦未詳<lb/>
賔對曰某不敏恐不能共事以病吾子敢辭<hi>共音恭</hi>
　不能共事則冠禮不成故云病吾子病猶辱也<lb/>
<pb n="44a"/>
主人曰某猶願吾子之終教之也賔對曰吾子重有命<lb/>
某敢不從<hi>重直用反</hi>
　重再也<lb/>
宿曰某將加布於某之首吾子將莅之敢宿賔對曰某<lb/>
敢不夙興<lb/>
　止賔而下其宿之之辭皆同惟以主人之親宿與否<lb/>
　别之耳莅臨也<lb/>
始加祝曰令月吉日始加元服<lb/>
<pb n="44b"/>
　注曰令吉皆善也元首也<lb/>
　朱子曰諸辭皆當以古音讀之其韻乃叶<lb/>
弃爾㓜志順爾成徳夀考惟祺介爾景福<lb/>
　注曰祺祥也介景皆大也因冠而戒且勸之女如是<lb/>
　則有夀考之祥大女之大福也<lb/>
　朱子曰順古與愼通用<lb/>
　繼公謂棄爾㓜志戒之也愼爾成徳勉之也言先去<lb/>
　㓜志而後能愼成徳也㓜志即傳所謂童心成徳成<lb/>
<pb n="45a"/>
　人之徳<lb/>
再加曰吉月令辰乃申爾服<lb/>
　注曰辰子丑也申重也<lb/>
敬爾威儀淑愼爾徳眉夀萬年永受胡福<lb/>
　注曰胡猶遐也逺也<lb/>
　繼公謂有威而可畏謂之威有儀而可象謂之儀徳<lb/>
　者得也行道而有得於心之謂徳者内也威儀者外<lb/>
　也學者固當以徳為先威儀為後然不重其外亦未<lb/>
<pb n="45b"/>
　必能保其中之所有者也故此先言敬威儀乃後言<lb/>
　愼徳淑善也眉夀豪眉也人年老者必有豪眉秀出<lb/>
　者<lb/>
三加曰以嵗之正以月之令咸加爾服<lb/>
　注曰咸皆也皆加女之三服謂緇布冠皮弁爵弁也<lb/>
　繼公謂嵗之正謂當冠之年也古者男子二十而冠<lb/>
　嵗言正而月言令言吉則周禮冠無常月又可見矣<lb/>
兄弟具在以成厥徳<lb/>
<pb n="46a"/>
　厥者指兄弟而言能成兄弟之徳則正身齊家之事<lb/>
　也以此勉之其所以責成人之道也深矣<lb/>
黃耇無疆受天之慶<hi>耇音苟</hi>
　注曰黃黃髪也耇凍梨也皆夀徵也疆竟<lb/>
醴辭曰甘醴惟厚嘉薦令芳<lb/>
　注曰嘉善也善薦謂脯醢芳香也<lb/>
　繼公謂醴謂以醴飲冠者也言厚見其未泲<lb/>
拜受祭之以定爾祥承天之休夀考不忘<lb/>
<pb n="46b"/>
　注曰休美也不忘長有令名<lb/>
　繼公謂言拜受祭之亦教之也然則賔釋此辭其在<lb/>
　筵前北面冠者未拜之時與夀考不忘者謂至於夀<lb/>
　考而人不能忘之也此蓋古人祝頌之常語詩亦多<lb/>
　用之<lb/>
醮辭曰旨酒既清嘉薦亶時<hi>亶丁但反</hi>
　注曰旨美也亶誠也<lb/>
　繼公謂進此醮辭當與醴辭之節同亶時謂誠得成<lb/>
<pb n="47a"/>
　熟之時也<lb/>
始加元服兄弟具來孝友時格永乃保之<lb/>
　注曰善父母為孝善兄弟為友時是也格至也永長<lb/>
　也保安也行此乃能保之<lb/>
　繼公謂具俱也保守而有之也言女方加元服而兄<lb/>
　弟皆來者蓋女孝友之徳有以感格之也然自今以<lb/>
　後當常常保守此徳而勿失之美而復戒之也一加<lb/>
　則一醮故毎醮之辭輙見加冠之序以明其各有所<lb/>
<pb n="47b"/>
　為而不嫌與祝辭同也經於醮禮始加無異文於再<lb/>
　加三加皆云如初儀乃見醮禮則是醮者亦祝明矣<lb/>
　醮禮文故以多儀為貴<lb/>
再醮曰旨酒既湑嘉薦伊脯<hi>湑思吕反</hi>
　注曰湑清也伊惟也<lb/>
　繼公謂獨言脯者欲協音耳亦但舉其所上者言也<lb/>
　凡一籩一豆則先脯後醢醮辭蓋主為不殺者而作<lb/>
　故其言如此若殺則籩豆有加乃因用之而不改者<lb/>
<pb n="48a"/>
　以其亦有脯故也<lb/>
乃申爾服禮儀有序祭此嘉爵承天之祜<hi>祜音户</hi>
　序謂始加再加之次第祜福也<lb/>
三醮曰旨酒令芳籩豆有楚<lb/>
　注曰楚陳列之貌<lb/>
咸加爾服肴升折俎承天之慶受福無疆<lb/>
　肴謂乾肉若豚也詩曰爾殽伊脯<lb/>
字辭曰禮儀既<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>令月吉日昭告爾字爰字孔嘉髦士<lb/>
<pb n="48b"/>
攸宜宜之于假<hi>假音嘏</hi>
　注曰昭明也爰於也孔甚也髦俊也攸所也于猶為<lb/>
　也<lb/>
　繼公謂假通典作嘏今從之髦士才徳過人之稱言<lb/>
　髦士乃與嘉字相宜若宜之則為嘏矣嘏福也<lb/>
永受保之曰伯某甫仲叔季唯其所當<lb/>
　注曰伯仲叔季長㓜之稱甫是丈夫之美稱孔子為<lb/>
　尼甫周大夫有嘉甫宋大夫有孔甫是其類甫字或<lb/>
<pb n="49a"/>
　作父<lb/>
　李微之曰伯某甫仲叔季唯所當如伯休甫仲山甫<lb/>
　之類<lb/>
　繼公謂永受保之謂字也仲叔季唯其所當謂其第<lb/>
　若當在仲則云仲某甫也叔季亦然<lb/>
記冠義始冠緇布之冠也大古冠布齊則緇之其緌也<lb/>
孔子曰吾未之聞也冠而敝之可也<hi>始冠古亂反冠而同大音泰齊側皆反緌如誰反</hi>
<pb n="49b"/>
　注曰大古唐虞以上緌纓飾未之聞大古質蓋亦無<lb/>
　飾重古始冠冠其齊冠<lb/>
　䟽曰凡言記者皆是記經不<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>及經外逺古之言云<lb/>
　冠義者記冠中之義<lb/>
　繼公謂大古冠布謂始知作冠之時但以白布為之<lb/>
　初無吉凶之異至齊則緇之以變於無事時也是大<lb/>
　古惟有白布緇布二冠耳後世冠制既與大古異則<lb/>
　古冠廢矣然有故則或亦用之如始冠緇布冠之類<lb/>
<pb n="50a"/>
　是也其緌也孔子曰吾未之聞者謂大古之時冠但<lb/>
　有纓未聞其緌也緌者以纓之餘長為飾者也古者<lb/>
　之纓足以固冠則己未知為飾後世若或用古冠亦<lb/>
　宜存古意若緌之則失之矣玉藻曰緇布冠繢緌諸<lb/>
　侯之冠也此其夫子之所非者與冠謂始加之後也<lb/>
　敝猶毁壊也敝之猶可則不復用可知既不復用則<lb/>
　亦何必以緌為飾乎<lb/>
適子冠於阼以著代也<hi>適丁厯反冠古亂反下並同</hi>
<pb n="50b"/>
　著明也著代明其代父也<lb/>
醮於客位加有成也<lb/>
　冠禮或醴或醮此記惟言醮亦見當時尚文之意加<lb/>
　猶尚也尊也有成謂有成人之道也尊其有成故以<lb/>
　客禮待之<lb/>
三加彌尊諭其志也<lb/>
　凡人之志皆欲自卑而尊故三加之禮其最尊者在<lb/>
　後蓋諭其志而然也諭謂深曉之彌益也<lb/>
<pb n="51a"/>
冠而字之敬其名也<lb/>
　注曰名者質所受於父母冠成人益文故敬之也<lb/>
委貌周道也章甫殷道也毋追夏后氏之道也<hi>毋追舊音牟堆</hi>
　注曰其制之異同未之聞<lb/>
　繼公謂此言三代之冠各不同也道猶制也三冠之<lb/>
　名義未聞<lb/>
周弁殷冔夏收<hi>冔況甫反</hi>
　注曰其制之異同亦未聞<lb/>
<pb n="51b"/>
　繼公謂弁爵弁也冔收與弁同稱是亦弁之類也其<lb/>
　名義亦未聞<lb/>
三王共皮弁素積<lb/>
　三王共之者以其制善不可得而變也記言此於爵<lb/>
　弁之下者欲令異者以類相從然後言同者耳蓋文<lb/>
　法宜然<lb/>
無大夫冠禮而有其昬禮古者五十而后爵何大夫冠<lb/>
禮之有<lb/>
<pb n="52a"/>
　注曰五十乃爵重官人也大夫或時改取有昬禮是<lb/>
　也<lb/>
　繼公謂無大夫冠禮而有其昬禮據禮經而言也其<lb/>
　下二句所以釋無大夫冠禮之意也古者謂始有冠<lb/>
　禮之時也五十而爵者以其年艾徳盛乃可服官政<lb/>
　也後世雖未必五十而后爵然亦不至於未冠而為<lb/>
　大夫故作記之時去古雖逺而猶不别立大夫冠禮<lb/>
　也<lb/>
<pb n="52b"/>
公侯之有冠禮也夏之末造也<lb/>
　造作也下文云繼世以立諸侯象賢也則是公侯父<lb/>
　死子繼其來乆矣或有㓜而嗣位者是雖未冠而其<lb/>
　爵固已為諸侯矣則及其冠也不容不與士冠禮異<lb/>
　此所以至夏末而始作公侯之冠禮也然夏初以前<lb/>
　未有此禮者其義則未聞<lb/>
天子之元子猶士也天下無生而貴者也<lb/>
　注曰元子世子也<lb/>
<pb n="53a"/>
　繼公謂元子長子也天子之元子其冠時猶士而用<lb/>
　士禮以其未即位則無爵故也未有爵而自異於士<lb/>
　是生而貴也舉天子之元子以見其餘<lb/>
繼世以立諸侯象賢也以官爵人徳之殺也死而諡今<lb/>
也古者生無爵死無諡<hi>殺色界反諡時志反</hi>
　朱子曰此於冠義無所當疑錯簡也蓋老子不尚賢<lb/>
　貴因任之意言上古之時各推其賢者奉以為君沒<lb/>
　則復奉其子以繼之其後遂以為諸侯然其子之立<lb/>
<pb n="53b"/>
　也但象似其賢而已非故擇賢而立之也至于中古<lb/>
　乃在上者擇人任官而為之爵等此則徳之衰殺不<lb/>
　及上古之時矣又至於周而有諡法則生而有爵者<lb/>
　死又加諡此則又其殺也上古民自立君故生無爵<lb/>
　中古未有諡法故雖有爵而無諡又以申言古今之<lb/>
　變也<lb/>
　繼公謂古惟謂上古也記之意蓋謂以官爵人已不<lb/>
　如古死而有諡則愈不如古矣故曰古者生無爵死<lb/>
<pb n="54a"/>
　無諡<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集説卷一<lb/>
</p>
<p>
</p>
  </div>
</body>
</text>
</TEI>
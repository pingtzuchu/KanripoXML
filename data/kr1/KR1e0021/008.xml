<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋權衡卷八</head>
    <p>
<pb n="1a"/>
欽定四庫全書<lb/>
　春秋權衡卷八　　　　　　宋　劉敞　撰<lb/>
公羊之所以異二傳者大指有三一曰據百二十國寳<lb/>
書而作二曰張三世三曰新周故宋以春秋當新王吾<lb/>
以此三者皆非也以謂夫子作春秋祖述堯舜下包文<lb/>
武又為大漢用之訓世故不專據魯史而已然則齊髙<lb/>
偃帥師納北燕伯于陽公羊以為公子陽生也文當曰<lb/>
齊髙偃帥師納北燕公子陽生于北燕有所誤有所闕<lb/>
<pb n="1b"/>
故云爾不知百二十國寳書悉爾書謬乎若悉爾書謬<lb/>
信公羊之說可也若百二十國寳書有一二不同仲尼<lb/>
何不去彼取此乎且百二十國之書衆矣不容悉謬又<lb/>
不宜悉同今奈何不革其不革也然後知所據魯史而<lb/>
已且公羊見晉晚入春秋則曰後治同姓同姓之先治<lb/>
者又不可遽數皆泥于百二十國寳書而不知本據魯<lb/>
史而作魯史所書有詳有略仲尼止考核是非加襃貶<lb/>
而已非必百二十國書也<lb/>
<pb n="2a"/>
又所謂張三世者本無益于經也何以言之傳曰所見<lb/>
異辭所聞異辭所傳聞異辭則是言仲尼作經託記傳<lb/>
聞而已說者乃分裂年歳參差不同欲以蒙澒其說務<lb/>
便私學假令推日月之例書之詳而中其義則曰當若<lb/>
此矣適不中義則猥曰此傳聞若所聞若所見故略故<lb/>
詳也以是通之以是扶之無徃而不入要之無益于經<lb/>
而便于私學而已捨三世而言春秋豈不明乎又傳曰<lb/>
隐亦逺矣曷為為隐諱隐賢而桓賤也然則本說三世<lb/>
<pb n="2b"/>
欲辨逺近近者諱而逺者不諱也今更不然賢者諱之<lb/>
不肖者不諱之通春秋之内無不如此亦何用分三世<lb/>
乎公羊以謂國君以國為體故先君之恥猶今君之恥<lb/>
雖百世猶可復讎而言春秋之義逺則不諱豈不横出<lb/>
三世反戾其言乎<lb/>
又所謂新周故宋以春秋當新王者亦非也聖人作春<lb/>
秋本欲見襃貶是非達王義而已王義茍達雖不新周<lb/>
雖不故宋雖不當新王猶是春秋也聖人曰不怨天不<lb/>
<pb n="3a"/>
尤人知我者其天乎今天不命以王天下之任而聖人<lb/>
因懟而自立王天下之文不可訓也且周命未改何新<lb/>
之說傳既以百二十國寳書為據又見記成周宣榭火<lb/>
則謂外災不書今忽書者新周也既無足以輔經而厚<lb/>
誣聖人不亦甚乎說者又謂作春秋為漢制迷惑䜟書<lb/>
以偽為真其端出于欲干合時君排抵二傳也今而觀<lb/>
之而不掩口笑也幾希矣又曰變周之文從殷之質夫<lb/>
春秋襃貶本也文質末也車服器械封建制度皆春秋<lb/>
<pb n="3b"/>
所後言也居周之世食周之粟擅合其爵<hi>伯子男</hi>擅易其<lb/>
時<hi>田獵用夏時孟</hi>豈仲尼所謂非天子不制度不議禮不考文<lb/>
者乎此不可通之尤者而儒者世世守之意乃欲尊顯<lb/>
仲尼而不知䧟于非義也雖然為章句者則守之矣為<lb/>
道者則未之守也<lb/>
　　　隐公<lb/>
元年者公羊以謂諸侯不得改元春秋王魯故託稱元<lb/>
非也元者始爾君之始年謂之元年猶嵗之初月謂之<lb/>
<pb n="4a"/>
正月非有天子諸侯之辨也說者以謂變一為元元者<lb/>
氣也言天地由之始生夫人君即位何乃逺及天地未<lb/>
生之前乎又曰上無所繫故使春繫之夫制元年者人<lb/>
君也非實太極也以一為元氣何當于義哉其過在必<lb/>
欲成五始之說而不究元年之本情也上無所繫者文<lb/>
勢當然聖人雖欲損之不可損雖欲益之不可益又何<lb/>
云云乎<lb/>
王者孰謂謂文王也亦非也公羊言王者正受命是矣<lb/>
<pb n="4b"/>
其言文王則非矣春秋者王政之本故假王以正萬事<lb/>
置之春正之間者明天子受命于天諸侯受命于君不<lb/>
但指文王也又公羊以謂黜周王魯即指文王非黜周<lb/>
也又公羊以謂王道三統即指文王非三統也此其自<lb/>
相背也<lb/>
曷為先言王而後言正月此問之非也文不可先正月<lb/>
而後王也則問曰曷為先言春而後言王<hi>據春隨時王之正</hi>則<lb/>
可謂云爾已矣又公羊以為春者天之所為正者人之<lb/>
<pb n="5a"/>
所為所以先春而後王也亦非也元年獨非人之所為<lb/>
乎何以獨在春上大凡元年春正月公即位此八字者<lb/>
文理相須茍載事者必皆庸焉非聖人新意也唯王一<lb/>
字在春正之間為聖人新意耳則所謂五始者殆虚言<lb/>
乎何休又言諸侯不奉春王之正則不得即位按桓公<lb/>
書即位非能奉王正也此皆蔓衍其辭飾春秋焉可矣<lb/>
非傳道必信之語也<lb/>
公何以不言即位公羊以謂桓貴隐卑然則國非隐公<lb/>
<pb n="5b"/>
之國也隐公亦僭而有之耳始僭而有之終辭而反之<lb/>
可謂知過矣未可謂能讓也今公羊美隐公善讓非其<lb/>
義矣苟為非己有而有之者又可謂之讓豈春秋之意<lb/>
乎故讀春秋則多隐之讓推公羊則所謂讓乃非讓也<lb/>
然則公羊必欲謂隐公讓則宜先正隐公始有國必欲<lb/>
謂桓公賤則宜先正桓公始無國則隐得讓名桓得賤<lb/>
號矣今隐本無國則讓非其名也桓本有國則賤非其<lb/>
號矣隐無讓名則何賢之有桓無賤號則何惡之紀又<lb/>
<pb n="6a"/>
桓既本正當與商人同例不當春秋深絶之又曰子以<lb/>
母貴母以子貴何休因曰妾母得稱夫人所以使漢室<lb/>
多母后之亂者由此言也嗚呼可不慎乎<lb/>
公及邾婁儀父盟于眜公羊以謂及言汲汲也我欲之<lb/>
也非也按公㑹齊侯盟于柯當是時曹子手劔劫齊侯<lb/>
以復汶陽之田可謂我欲之矣而反書㑹則及者非我<lb/>
欲之也且公羊說春秋進儀父者為其慕義首與公盟<lb/>
也今按文欲盟汲汲者魯也而受襃者邾也不亦反施<lb/>
<pb n="6b"/>
之乎且公羊謂及者我欲之之辭即外欲之當如何書<lb/>
外欲之我不欲之書暨容可若外欲之我亦欲之當如<lb/>
何書曰㑹者無淺深之辭書㑹容可然而柯之盟則不<lb/>
通也按春秋有相與及者此是也有相次及者及其大<lb/>
夫孔父是也有逮及者公追齊師弗及是也文為事出<lb/>
不專汲汲而已汲汲已無義矣儀父者公羊以謂襃之<lb/>
也言以魯為新王故襃儀父于先至也非也假令春秋<lb/>
誠以魯為新王者儀父猶不應襃何以言之本汲汲者<lb/>
<pb n="7a"/>
魯也非儀父也魯汲汲儀父不汲汲如有新王亦勿誅<lb/>
儀父則幸矣又何襃之敢望豈有王者作而汲汲從人<lb/>
盟乎有汲汲從人盟而得為王者乎<lb/>
鄭伯克叚于鄢克者公羊以謂殺也曰謂之克大鄭伯<lb/>
之惡何休因云以弗克大郤缺之善知加克大鄭伯之<lb/>
惡非也彼弗克納者猶曰弗果納云爾非克叚之比也<lb/>
即以弗克為善弗克葬有何善乎即以克之為惡弗克<lb/>
葬有何惡乎大凡春秋之文與事推移非拘一而廢百<lb/>
<pb n="7b"/>
也是何異求鄭人之璞于周人者哉鄭人謂玉之未剖<lb/>
曰璞周人謂䑕之未腊曰璞知其同名而不知其異物<lb/>
也故吾謂克之者戡之也戡之者殺之也不直言殺而<lb/>
言克者叚有徒衆非直殺一夫者也<lb/>
于鄢者公羊謂當國而在外也曰在内雖當國不地也<lb/>
不當國雖在外亦不地也何休曰明當國者在外乃地<lb/>
爾為其將交連鄰國復為内難故録其地明當急誅之<lb/>
然則諸傳所稱者討賊例也地與不地皆已殺而後見<lb/>
<pb n="8a"/>
又何說將交連鄰國復為内難乎死乃復有為難者乎<lb/>
休又曰其當國者殺于國内禍已絶故亦不地若然殺<lb/>
于國外者禍獨未絶乎均之禍絶而已則國内猶國外<lb/>
也<lb/>
天王使宰咺来歸惠公仲子之賵何休云稱天王者王<lb/>
不能自正而上繫于天非也周雖微豈自嫌于楚越哉<lb/>
周雖自嫌于楚越春秋亦豈嫌周于楚越哉楚越稱王<lb/>
春秋正之為子周自繫天春秋可勿正乎且理必無自<lb/>
<pb n="8b"/>
稱天王之義此乃諸侯尊天子之號耳不如何休言也<lb/>
宰咺者公羊以謂中士當以官録非也宰者尊稱非中<lb/>
士所當冒又設非宰士可云司徒司焉司㓂司空咺乎<lb/>
來歸者公羊以謂來者不及事也而分别之曰㑹葬奔<lb/>
喪稱來者常文也歸賵含襚稱來者不及事也其及事<lb/>
者宜去来而王使榮叔歸含且賵者又實不及事則公<lb/>
羊所說都不信也吾以謂喪有早晚著之于經其及事<lb/>
不及事可見也假令去来而不及事不可强通以及事<lb/>
<pb n="9a"/>
假令不去来而及事不可强排以不及事其情易明何<lb/>
假委曲為例乎然則有来而歸者有歸而不来者此其<lb/>
所以文異也㑹葬也奔喪也歸賵也襚也含也衛寳也<lb/>
公孫敖之喪也濟西田也有何異乎<lb/>
惠公仲子者公羊以謂仲子惠公之妾非也此與僖公<lb/>
成風同耳成風豈僖公之妾乎又曰兼之非禮也是又<lb/>
以惠公仲子分兩人也亦非也妾母因子而得賵故舉<lb/>
母冠子明其以子得賵非兩人也公羊以妾母得稱夫<lb/>
<pb n="9b"/>
人故為此說茍知道者皆足以知其非矣又足辨乎<lb/>
及宋人盟于宿公羊以謂兩㣲者非也盟者國之大事<lb/>
豈兩㣲者所定乎茍有兩㣲者盟春秋固不書之然則<lb/>
此自公也諱之沒公矣<lb/>
蔡伯来公羊以謂奔也不及奔者王者無外也非也周<lb/>
人未滅降以為國魯人不王進以為君脩虚文而害實<lb/>
義仲尼豈為之乎且王者無外言奔不言出足矣亦猶<lb/>
言入不言歸也又欲不言奔則與祭公来何以異乎<lb/>
<pb n="10a"/>
公子益師卒公羊以謂何以不日逺也何休曰所見之<lb/>
世恩已與父之臣尤深大夫卒有罪無罪皆日錄之吾<lb/>
謂已與父之臣雖誠有可恩者若有罪如季孫隱如者<lb/>
又可恩之何以訓後世乎彼實逐其君得以小恩妨大<lb/>
義乎又曰於所聞之世王父之臣恩少殺大夫卒無罪<lb/>
者日錄有罪者不日吾謂公孫敖非無罪者實著甲申<lb/>
叔孫得臣傳無罪惡卒而不日何休乃引公孫敖以為<lb/>
諱恥而排叔孫得臣以見知不亦誣乎又曰所傳聞之<lb/>
<pb n="10b"/>
世髙祖曽祖之臣恩淺大夫有罪無罪皆不日吾謂春<lb/>
秋治十二世之事善善惡惡今如所言是使善惡混淆<lb/>
善不見旌惡不見貶也且公羊謂春秋以隐公當新王<lb/>
也有王者作方治内之時而忘恩於其卿佐乎故事在<lb/>
可以然之域則歸之三世在不可以然之域則致之新<lb/>
王使其言如循環而不可訓以迷世罔民也此學者之<lb/>
禍也故辨者能惑人以言而不能服人之心此之謂歟<lb/>
二年無駭帥師入極公羊以謂入者滅也無駭不氏者<lb/>
<pb n="11a"/>
疾始滅也非也春秋雖為國諱然皆使其文不害實今<lb/>
更滅為入則是文害實也且無駭不氏亦非疾始滅也<lb/>
滅人之國重矣始滅終滅其坐應同且公羊以春秋王<lb/>
魯所傳聞之世治起於衰亂之中用心尚麤豈非謂刑<lb/>
新國用輕典乎今貶無駭反特重貶鄭㳺速反故輕殊<lb/>
不可曉也按春秋之初接近西周先王餘法猶存諸侯<lb/>
僭佚猶鮮故魯卿執政多再命翬俠無駭皆是也公羊<lb/>
不知見無駭不氏因謂貶也又惡貶之過例因謂入者<lb/>
<pb n="11b"/>
滅也此求其義不得而强為之詞也<lb/>
紀履緰来逆女公羊以謂不稱使昬禮不稱主人非也<lb/>
按禮國君求昬之辭曰請君之玉女與寡人共有宗廟<lb/>
之事豈非主人乎又公羊外使文稱使内使文稱如若<lb/>
昬禮不稱主人履緰不稱使可也為養廉逺恥也公子<lb/>
遂如齊逆女故稱使乎豈聖人於佗國之君則欲使養<lb/>
廉逺恥於己國之君則欲使勿養廉逺恥乎此其不通<lb/>
也<lb/>
<pb n="12a"/>
夫人子氏薨公羊以謂隐之母也此公羊以妾母得稱<lb/>
夫人故謂隐母為夫人也然妾母實不得稱夫人當此<lb/>
之時禮法尚少存惠公仲子是也而隐公又賢豈其違<lb/>
禮私貴其母哉<lb/>
三年二月己巳日有食之公羊以謂或日或不日或失<lb/>
之前或失之後非也公羊以日月為例故為此說然聖<lb/>
人據魯史以作經是以稱日其事則史其序則主㑹者<lb/>
為之其義則丘有罪焉若夫日月有詳略此皆史文也<lb/>
<pb n="12b"/>
聖人所不得改之又非不欲改也無所據也事有善惡<lb/>
史文雖不實聖人則正之何則事故與日月不同也假<lb/>
令舊史無日月今例當日横增之則不信不增之則反<lb/>
於例如此者聖人所無可奈何也是以春秋不取日月<lb/>
也若夫人事之善惡政令之得失聖人嘗上考三五之<lb/>
世矣與天下共之故加其意而損益焉不疑故也故吾<lb/>
論春秋不以日月為例豈不然乎<lb/>
天王崩公羊以謂記崩不記葬必其時也非也公羊據<lb/>
<pb n="13a"/>
百二十國寳書故云不及時書過時書我有往者書不<lb/>
知凡書者皆為我有往者耳其名氏著者命卿也其名<lb/>
氏不著者微者也其不志葬則公自往也春秋常事不<lb/>
書故奔喪會葬朝京師皆不書也若以必其時則不書<lb/>
是無以見公自往與不自往<lb/>
葬宋繆公公羊以謂不及時而日渴葬也<hi>渇急也</hi>不及時<lb/>
而不日慢葬也過時而日隐之也過時而不日謂之不<lb/>
能葬也當時而不日正也當時而日危不得葬也予謂<lb/>
<pb n="13b"/>
渴之與慢同施於葬先時耳若謂慢與渴有别則何不<lb/>
出過時而慢之例又所謂過時而日者直指齊桓公而<lb/>
言爾當是時公子爭國隠之可也若夫衛穆公宋文公<lb/>
<hi>成三年</hi>無齊桓之賢無爭國之患過時而日有何可隐之<lb/>
乎若如傳所言者衛穆公宋文公無他患難而過時乃<lb/>
葬宜不日以見其慢無為乃隐之也又所謂過時而不<lb/>
日者謂平安無故而懈緩不能葬者也若國有憂亂嗣<lb/>
子放弑雖復過時豈臣子本情而當責以不能葬乎諸<lb/>
<pb n="14a"/>
如此義不可勝紀故稍舉焉其蔽在於以日月為例也<lb/>
吾既言之矣<lb/>
四年莒人伐把取牟婁公羊以謂外取邑不書疾始取<lb/>
邑故書非也公羊以百二十國寳書言之故云爾不知<lb/>
佗國取邑有赴有不赴也赴者書之不赴者不書之其<lb/>
書之則春秋所有也其不書之則春秋所無有也且伐<lb/>
人取邑要為不可則疾始與久等耳<hi>長葛為久</hi>等為取邑而<lb/>
書何必分别外取邑哉何休又云外小惡不書故此處<lb/>
<pb n="14b"/>
見疾始也然則傳聞之世外小惡不書則所聞所見之<lb/>
世應治外小惡諸取邑者何不據百二十國寳書悉書<lb/>
之而獨汎謂外取邑不書乎<lb/>
衛州吁弑其君完公羊以謂不稱公子當國也非也諸<lb/>
弑君而稱公子公子而為大夫者也公子而不稱公子<lb/>
公子而未為大夫者也大夫弑君其三命稱氏其再命<lb/>
稱名其不命稱盜通乎春秋亦不說已當國與不當國<lb/>
何足辨乎公子公孫弑其君有不當國乎非公子公孫<lb/>
<pb n="15a"/>
弑其君有當國乎宋督宋萬豈當國為君者哉公子商<lb/>
人豈不當國為君者哉乃曰宋督為馮取國故使氏國<lb/>
然則齊陳乞亦為陽生取國何不使乞氏齊哉又曰商<lb/>
人次正當立故氏公子然則陽生亦本正當立何不氏<lb/>
公子哉以為陽生為諼故去公子商人豈不先諼舎而<lb/>
後弑之哉其諼之同而氏不氏異何也以謂陽生諼成<lb/>
于乞商人已自諼之則是諼成他人者不得次正之名<lb/>
而已自諼之者猶冒次正之號當使其罪差輕不亦失<lb/>
<pb n="15b"/>
輕重乎且春秋書陳乞弑君見諼成於乞足矣何不氏<lb/>
陽生以公子少明其次正乎此皆非聖人本意也<lb/>
公及宋公遇于清何休云言及者起公要之其意謂及<lb/>
汲汲也非也及者與耳義不可稱曰公㑹宋公遇于清<lb/>
若爾便似遇者别一朝㑹之名非卒然相遇也公羊既<lb/>
無以釋及遂强云一君要之必欲使有汲汲之意居間<lb/>
以符元年之言而何休因就成之其去道不亦逺乎<lb/>
翬帥師㑹宋公伐鄭公羊以謂翬不氏者與弑公貶也<lb/>
<pb n="16a"/>
非也當此之時翬未弑君可得貶乎且公羊說仲遂卒<lb/>
不於弑時貶者曰於文則無罪於子則無年是明不貶<lb/>
人於無罪也今此雖在隐年而固在無罪之時如何乃<lb/>
貶之乎又何休以謂桓三年乃無王者三年之前未無<lb/>
王也然則必及其已無王而後貶也於此貶翬可謂當<lb/>
乎是皆公羊何休之說而忽自違之謂他人何<lb/>
五年考仲子之宫公羊以謂仲子桓母非也說已見元<lb/>
年歸賵初獻六羽公羊以謂僭諸公近之矣而未合也<lb/>
<pb n="16b"/>
魯祭周公宜用八佾祭魯公宜用六佾祭羣公宜四佾<lb/>
今祭仲子用六佾是以仲子僭魯公以仲子僭魯公則<lb/>
且以羣公僭周公矣言六羽之僭而不言八佾之僭者<lb/>
在春秋之中而不可言也此所以季氏得僭八佾也<lb/>
宋人伐鄭圍長葛公羊以謂邑不言圍非也圍之為義<lb/>
施於塹守而已無擇於國與邑也茍有過告者則書之<lb/>
何為不言乎且春秋之所以不擇於國與邑而悉書之<lb/>
者有說為害民傷財也何謂邑不言圍<lb/>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋權衡卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋權衡卷十六</head>
    <p>
<pb n="1a"/>
欽定四庫全書<lb/>
　春秋權衡卷十六　　　　　宋　劉敞　撰<lb/>
許男新臣卒榖梁曰死於師何為不地内桓師也非也<lb/>
書卒于師不足貶桓公不書卒于師不足襃桓公諸侯<lb/>
之死當地不當地自有常義不必詭文以伸桓公也<lb/>
齊人執陳袁濤塗榖梁曰齊人者齊侯也不正其踰國<lb/>
而執也若然齊人執鄭詹何以謂之與執乎且齊為伯<lb/>
主陳其屬國大夫有罪所當執也必無踰國執之者將<lb/>
<pb n="1b"/>
安執之乎<lb/>
公至自伐楚榖梁曰有二事偶則以後事致後事小則<lb/>
以先事致其以伐楚致大伐楚也非也凡榖梁所說致<lb/>
君之義茍取臨時而無通理不足致詰者也豈知致者<lb/>
歸格告致之事乎<lb/>
五年晉人執虞公榖梁曰其曰公何也猶曰其下執之<lb/>
之辭也其猶下執之之辭何也晉命行乎虞民矣非也<lb/>
五等之爵有尊卑矣襃貶進退宜以其類豈有貶之而<lb/>
<pb n="2a"/>
反崇其爵哉且仲尼欲以見虞公不仁猶其民執之者<lb/>
則冝若梁亡之例書虞執其公則可謂云爾已今春秋<lb/>
乃曰晉人執虞公非其下矣何謂其下執之邪<lb/>
八年用致夫人榖梁曰言夫人而不言氏姓立妾之辭<lb/>
也近之矣未盡也夫稱夫人而謂之用致此立妾之辭<lb/>
也不言氏姓不為見其妾也盖有深義矣非榖梁所能<lb/>
見<lb/>
九年晉里克殺其君之子奚齊榖梁曰其君之子云者<lb/>
<pb n="2b"/>
國人不子也非也欲云弑其君則一年不二君欲云弑<lb/>
其子則子不可特稱欲云子奚齊且亂於里克之子欲<lb/>
云晉里克殺晉子則子當繫先君而言且不當殊晉子<lb/>
於里克也故云君之子爾以謂國人不君故繫於君可<lb/>
謂言辯而理非<lb/>
十年晉殺其大夫里克榖梁曰其以累上之辭言之何<lb/>
也殺之不以其罪也其殺之不以其罪奈何里克所為<lb/>
弑者為重耳也非也假令重耳賢便可弑彼以立此乎<lb/>
<pb n="3a"/>
又曰夷吾曰是又將殺我乎故殺之不以其罪也亦非<lb/>
也夷吾既云是又將殺我矣此其責弑二君之言也可<lb/>
謂殺不以其罪者乎<lb/>
十二年楚人滅黄榖梁曰管仲死楚伐江滅黄桓公不<lb/>
能救故君子閔之也非也書楚人滅黄何以見其閔乎<lb/>
且榖梁謂滅國有三術中國日卑國月夷狄時夫黄非<lb/>
夷狄也今滅而書時是屈之使從夷狄矣曽以是為閔<lb/>
乎<lb/>
<pb n="3b"/>
十四年沙鹿崩榖梁曰無崩道而崩故志之也非也春<lb/>
秋正名名者出於理者也無崩道則亦無崩名矣今謂<lb/>
之崩而曰無崩道可謂理乎然則沙非山名也鹿非山<lb/>
足也謂沙鹿山是也謂沙山之鹿非也<lb/>
冬蔡侯肸卒榖梁曰諸侯時卒惡之也非也君薨臣赴<lb/>
赴以日月此禮之常也臣子少慢則赴不具日月大慢<lb/>
則都不赴春秋不改者因文可以見也若必以惡此君<lb/>
則卒書時者鄭厲公衛恵公内則篡國外則叛王何為<lb/>
<pb n="4a"/>
春秋不惡之哉<lb/>
十五年齊師曹師伐厲劉子曰以榖梁例言之曹無師<lb/>
曹師者曹伯也於此冝問曹無師其曰師何曹伯也曹<lb/>
伯則曷為不言曹伯以其不言齊侯不可言曹伯也其<lb/>
不言齊侯何也以其不足乎揚不言齊侯也乃可以充<lb/>
榖梁子之例矣而於此遂都不言何哉豈齊侯伐厲為<lb/>
有罪當貶稱師乎抑齊師無罪曹伯有罪貶稱師乎向<lb/>
者牡丘之會亦先次後救事與聶北同何不曰齊師宋<lb/>
<pb n="4b"/>
師陳師衛師鄭師許師曹師盟于牡丘遂次于匡乎推<lb/>
此以較前後知所謂曹無師以其不言齊侯不可言曹<lb/>
伯皆妄說雖使榖梁復生雅亦不能持其論<lb/>
己卯晦震夷伯之廟榖梁曰晦冥也安知非晦朔之晦<lb/>
乎又曰夷伯魯大夫也說者因謂夷諡伯字也亦非也<lb/>
吾於左氏既言之矣<lb/>
晉侯及秦伯戰于韓獲晉侯榖梁曰晉侯失民矣以其<lb/>
民未敗而君獲也非也凡為君而見獲茍不失民將焉<lb/>
<pb n="5a"/>
取之顧春秋所以不書師敗績者舉君獲為重耳且榖<lb/>
梁以宣二年宋師敗績獲宋華元為盡其衆以救其將<lb/>
明華元之得民然則華元以敗績得民為襃晉侯以不<lb/>
敗失民為貶即有上不及華元下不為晉侯而獲者春<lb/>
秋欲何書之今以一為襃以一為貶未有常辭也吾請<lb/>
求其常辭如何<lb/>
十六年六鷁退飛過宋都榖梁子曰石無知之物故<lb/>
日之鷁微有知之物故月之非也言是月者宋不告日<lb/>
<pb n="5b"/>
嫌與五石為一日故分别之耳榖梁本以日月解經因<lb/>
此以誣聖人欲後世信之豈實然乎<lb/>
公子季友卒榖梁曰稱公弟叔仲賢也非也言季友之<lb/>
賢不過季子來歸足矣死之日非復賢也且書季友云<lb/>
賢則書仲遂亦可謂賢乎<lb/>
十七年滅項榖梁曰孰滅之桓公也何以不言桓公為<lb/>
賢者諱也非也吾既言之於公羊矣<lb/>
十八年宋師及齊師戰于甗榖梁曰戰不言伐客不言<lb/>
<pb n="6a"/>
及言及惡宋也非也正月伐齊者宋公也五月戰于甗<lb/>
者宋師也戰不言伐於此何妨乎又客不言及言及以<lb/>
謂貶矣莊二十八年齊伐衛衛人及齊人戰彼時榖梁<lb/>
亦以春秋惡齊則何不使齊及衛乎鄭𤣥為榖梁起廢<lb/>
不能深見舉之病反舉衛人以為比是藥之使亟也<lb/>
邢人狄人伐衛榖梁曰狄稱人何也善累而後進之伐<lb/>
衛所以救齊也功近而徳逺矣非也吾於公羊既言之<lb/>
矣<lb/>
<pb n="6b"/>
二十年西宫災榖梁曰謂之新宫則近為禰宫以諡言<lb/>
之則如䟽之然以是為閔宫也非也榖梁不云親之非<lb/>
父尊之非君繼之如君父者受國焉爾者乎何為不可<lb/>
謂之新宫且新宫非禰宫也以新宫近禰宫而更謂之<lb/>
西宫是推而逺之矣比稱諡不亦愈䟽乎<lb/>
二十一年執宋公以伐宋榖梁曰以重辭也非也直云<lb/>
執宋公以伐宋文理盡矣不可改易非於其間曲有輕<lb/>
重也<lb/>
<pb n="7a"/>
二十二年宋公及楚人戰于泓宋師敗績榖梁曰春秋<lb/>
三十有四戰未有以尊敗乎卑以師敗乎人者也非也<lb/>
適宋公以師敗乎人爾春秋據事實録非以為襃貶也<lb/>
今年及邾人戰于升陘榖梁曰不言及之者為内諱也<lb/>
盖指魯公公尊人卑何謂未有以尊敗乎卑者哉又曰<lb/>
以尊敗乎卑以師敗乎人則驕其敵襄公以師敗乎人<lb/>
而不驕其敵何也責之也吾不知於春秋何以為驕其<lb/>
敵何以為不驕其敵其驕其敵也如何襃之其不驕其<lb/>
<pb n="7b"/>
敵也如何責之所以為襃之責之也如何書之今此宋<lb/>
公榖梁以謂不驕其敵者於經何以驗之哉又曰衆敗<lb/>
身傷七月而死如此何不書宋公敗績乎鄭𤣥雖强為<lb/>
解不足文之又曰道之貴者時其行勢也似責宋公不<lb/>
早擊楚於險而失機會也何其悖乎如宋公之用心不<lb/>
鼓不成列懔懔乎忠厚有徳之人哉雖師敗國削猶非<lb/>
其恥也春秋豈惡其不能以詐取勝哉凡泓之戰公羊<lb/>
以為襃榖梁以為貶言貶者非也言襃者亦未是吾各<lb/>
<pb n="8a"/>
論之矣<lb/>
二十三年齊侯伐宋圍閔榖梁曰伐國不言圍邑此其<lb/>
言圍何也不正其以惡報惡也非也假令但書伐宋不<lb/>
書圍閔豈不惡之哉惡之不待圍閔而見亦何必書圍<lb/>
閔哉若復一國以惡報惡伐而不圍則春秋遂可虚増<lb/>
圍邑以見之乎<lb/>
宋公茲父卒榖梁曰其不𦵏何也失民也其失民何也<lb/>
以其不教民戰則是棄其師也非也宋公不忍厄人於<lb/>
<pb n="8b"/>
險而致敗爾豈不教民戰者乎審如榖梁言泓之敗何<lb/>
不書宋棄其師乎周末時諸侯交爭恥守信而好竒功<lb/>
故榖梁子亦以宋公為非<lb/>
二十五年宋殺其大夫榖梁曰其不稱名姓以其在祖<lb/>
之位尊之也非也春秋非孔氏家牒當為後世書法耳<lb/>
何得擅諱其祖名哉且傳曰子所雅言詩書執禮皆雅<lb/>
言也又曰臨文不諱若詩書執禮皆雅言而臨文不諱<lb/>
安得諱祖之名遂不書乎<lb/>
<pb n="9a"/>
楚人圍陳納頓子于頓榖梁曰盖納頓子者陳也非也<lb/>
觀其文可以見其繆矣又何辨乎<lb/>
公會衛子莒慶盟于洮榖梁曰莒無大夫其曰莒慶何<lb/>
也以公之會目之也非也直云衛子莒人豈不可乎在<lb/>
春秋之中此類多矣何獨至於慶也而目之乎向令但<lb/>
會莒慶而無衛子謂之目云猶有可諉今衛子之外又<lb/>
目慶也吾知榖梁必將窘於此而莒無大夫之説不可<lb/>
復恃矣<lb/>
<pb n="9b"/>
二十六年公會莒子衛寗速盟于向榖梁曰公不會大<lb/>
夫其曰寗速何也以其隨莒子可以言會也此例亦多<lb/>
矣何為獨發於此<lb/>
齊人侵我西鄙公追齊師至酅弗及榖梁曰人微者也<lb/>
侵淺事也公之追之非正也按榖梁例苞人民驅牛馬<lb/>
曰侵今齊為無道至如此矣追之是也反蒙不正之貶<lb/>
乎又曰弗及者弗與也可以及而弗敢及也内辭也然<lb/>
則榖梁譏公之弗敢及又何云追之非正乎<lb/>
<pb n="10a"/>
楚人伐宋圍緡公以楚師伐齊取榖榖梁曰伐國不言<lb/>
圍邑此其言圍何也以吾用其師目其事也非道用師<lb/>
也非也楚自以人伐宋公自以師伐齊人之與師異矣<lb/>
豈一哉吾於公羊既言之矣<lb/>
二十八年晉侯侵曹晉侯伐衛榖梁曰再稱晉侯忌也<lb/>
非也即實再出何以知之<lb/>
公子買戍衛不卒戍刺之榖梁曰先名後刺刺有罪也<lb/>
非也會不言所為言所為皆譏也然則刺不言所坐言<lb/>
<pb n="10b"/>
所坐皆諱也少文矣<lb/>
晉侯入曹執曹伯畀宋人榖梁曰以晉侯而斥執曹伯<lb/>
惡晉侯也非也向若稱晉人執曹伯則榖梁毋乃又如<lb/>
齊人執陳袁濤塗而譏其踰國以執乎<lb/>
盟于踐土榖梁曰諱會天王也非也若實㑹天王者罪<lb/>
大矣可得諱乎<lb/>
衛侯鄭自楚復歸于衛榖梁曰復者復中國也歸者歸<lb/>
其所也此語無理盖不足辨又曰鄭之名失國也亦非<lb/>
<pb n="11a"/>
也諸亡國者春秋尚不忍悉名之況鄭之國未亡乎又<lb/>
衛侯前出奔今復歸出時可謂失國未嘗名復歸可謂<lb/>
得國反名之此乃吾所不解也<lb/>
天王守于河陽榖梁曰全天王之行也非也天子巡守<lb/>
者巡所守也云天王巡于河陽可矣言天王守于河陽<lb/>
何哉<lb/>
公朝于王所榖梁曰朝于外非禮也然則天王在是諸<lb/>
侯可勿朝乎又曰會于温言小諸侯温河北地以河陽<lb/>
<pb n="11b"/>
言之大天子也非也温與河陽大同小殊非一地也言<lb/>
諸侯天王大小反不明必待地乃明乎又曰日繫月月<lb/>
繫時以晉文之行事為已顛矣亦非也晉文行事之顛<lb/>
豈患不見乎必待日月乃見哉此皆不足以論春秋<lb/>
晉人執衛侯歸之于京師榖梁曰此入而執非也正自<lb/>
執之爾何必入乎<lb/>
曹伯襄復歸于曹榖梁曰天子免之因與之會其曰復<lb/>
通王命也非也即天子免之何故猶名乎且衛侯鄭復<lb/>
<pb n="12a"/>
歸于衛榖梁謂其名者失國也今如曹伯襄但見執爾<lb/>
非失國也何故亦名<lb/>
二十九年介葛盧來榖梁曰其曰來卑也非也牟人葛<lb/>
人亦可謂卑矣何以得言朝哉<lb/>
三十年衛侯鄭歸于衛按榖梁前二十八年云鄭之名<lb/>
失國也然則此非失國者何以亦名之又前云復者復<lb/>
中國歸者歸其所然則此亦復中國此亦歸其所何不<lb/>
曰復歸乎<lb/>
<pb n="12b"/>
公子遂如京師遂如晉榖梁曰此言不敢叛京師也然<lb/>
則此固魯公當時意爾春秋據事先後而書本無異者<lb/>
何強解乎<lb/>
三十一年乃免牲榖梁曰乃者亡乎人之辭非也此又<lb/>
自當云乃非若乃克𦵏而克𦵏可移易者也何謂人亡<lb/>
乎<lb/>
三十二年十有二月己卯晉侯重耳卒按十七年齊侯<lb/>
小白卒榖梁曰此不正其日之何也其不正前見矣然<lb/>
<pb n="13a"/>
則小白不正卒不得書曰以其不正前見故得書曰也<lb/>
今重耳亦不正者其不正前未嘗見則卒不當日而日<lb/>
之何哉<lb/>
三十三年晉人及姜戎敗秦師于殽榖梁曰不言戰而<lb/>
言敗狄秦也非也此傳云晉人及姜戎要而擊之殽夫<lb/>
要而擊之則非戰矣春秋可得强書戰乎且平心論之<lb/>
晉則背殯厄人於險而秦反見狄不亦誤哉又曰徒亂<lb/>
人子女之教無男女之别此吾所不知也又云秦之為<lb/>
<pb n="13b"/>
狄自殽之戰始也吾則知之矣此傳妄也榖梁公羊左<lb/>
氏三家說經多同異不相能久矣此之所是彼以為非<lb/>
彼之所是此以為非未易據此難彼也吾欲且置彼二<lb/>
家之言秦穆賢而以詩書決之儻可乎按詩秦自襄公<lb/>
始為諸侯及穆公而大矣言穆公之事不聞自殽之戰<lb/>
而狄也若求於書秦穆公敗於殽悔過自責作秦誓仲<lb/>
尼取以次三王之末因此論之秦之不為狄自殽之戰<lb/>
始則可矣未見其始為狄也<lb/>
<pb n="14a"/>
　　　文公<lb/>
元年楚世子商臣弑其君髠榖梁曰日髠之卒所以謹<lb/>
商臣之弑也非也即不日者乃不謹商臣之弑乎日之<lb/>
何當<lb/>
二年及晉處父盟榖梁曰何以知其與公盟以其日也<lb/>
非也公盟不日者多矣何以能必之<lb/>
四年逆婦姜于齊榖梁曰逆者誰也親迎而稱婦或者<lb/>
公與曰公也非也榖梁既云親迎而稱婦則稱婦乃宜<lb/>
<pb n="14b"/>
也又何以見其非成禮於齊乎<hi>非責也</hi>且令非成禮於齊<lb/>
者云公如齊逆婦姜足矣文不當没公没公者唯所隱<lb/>
諱乃然耳至於刺譏常事未有没公也此似不識春秋<lb/>
不但失解而已<lb/>
五年王使榮叔歸含且賵榖梁曰兼歸之非正也非也<lb/>
春秋惡歸之云乎豈曰惡兼之云乎又曰其不言來不<lb/>
周事之用也亦非也宰咺豈周事之用者乎何以言來<lb/>
六年閏月不告月猶朝于廟榖梁曰閏月者附月之餘<lb/>
<pb n="15a"/>
日也天子不以告朔而喪事不數也非也閏月亦有政<lb/>
可得勿告乎吾於公羊既言之矣<lb/>
七年三月甲戌取須朐榖梁曰取邑不日此其日何也<lb/>
不正其再取故謹而日之非也設不日則聽其取乎諸<lb/>
取邑不日者皆聽之矣<lb/>
宋人殺其大夫榖梁曰稱人以殺誅有罪也非也若有<lb/>
罪何不名之乎<lb/>
公會諸侯晉大夫盟于扈榖梁曰其曰諸侯略之也不<lb/>
<pb n="15b"/>
知略之者何故哉此似不了直強言之爾<lb/>
八年宋人殺其大夫司馬宋司城來奔榖梁曰以其官<lb/>
稱無君之辭也鄭𤣥解云謂無人君之徳皆非也既有<lb/>
大夫矣何謂無君又晉殺其大夫郤錡郤犫郤至並尸<lb/>
三卿傳曰禍於是起矣亦可謂無君徳者則曷為不以<lb/>
官稱之<lb/>
九年𦵏襄王榖梁曰志𦵏危不得𦵏也日之甚矣其不<lb/>
𦵏之辭也非也上云得臣如京師者即會𦵏之人矣何<lb/>
<pb n="16a"/>
謂不𦵏乎故以日月為例其膠固至如此<lb/>
夫人姜氏至自齊榖梁曰卑以尊致病文公也非也夫<lb/>
人歸寧禮也反致於廟禮也夫人出不致者皆非禮也<lb/>
致者何病乎文姜哀姜縱恣出遊反皆不致也如榖梁<lb/>
言是不病哉<lb/>
秦人來歸僖公成風之襚榖梁曰秦人弗夫人也非也<lb/>
秦人唯以夫人之禮視成風故來禭之耳豈云弗夫人<lb/>
乎且榖梁謂魯人逼秦使來禭乎固秦人自來禭也若<lb/>
<pb n="16b"/>
魯逼秦云秦人弗夫人可矣若秦自來豈端欲慢魯君<lb/>
之祖母弗夫人哉<lb/>
十一年叔孫得臣敗狄于鹹榖梁曰不言帥師而曰敗<lb/>
何也直敗一人之辭也非也不言帥師者將卑師少爾<lb/>
有何可疑哉又曰何為不言其獲古者不重創不禽二<lb/>
毛故不言獲為内諱也云魯既射長夷之目又斷其首<lb/>
是以諱之亦非也榖梁本意謂長狄一人力足敵衆故<lb/>
變獲言敗者起長狄之强也既變獲言敗敗即獲矣又<lb/>
<pb n="17a"/>
安得不言獲為魯諱之説乎且如何為文哉季子敗莒<lb/>
師獲莒拏榖梁以謂春秋貶之今得臣獲長狄榖梁以<lb/>
謂春秋諱之事相同也而是非不一誰能知之邪要知<lb/>
此非長狄吾既言於公羊矣<lb/>
十三年公及晉侯盟還自晉榖梁曰還者事未畢也自<lb/>
晉事畢也非也畢則云畢未畢則云未畢且畢且未畢<lb/>
如何可為義乎<lb/>
十四年齊人執單伯齊人執子叔姬榖梁曰私罪也非<lb/>
<pb n="17b"/>
也何不用陳袁濤塗鄭祭仲例以解齊人乎<lb/>
十五年宋司馬華孫來盟榖梁曰其以官稱無君之詞<lb/>
也非也有司馬矣何謂無君乎必無君者如齊大夫盟<lb/>
于蔇乃可通爾且華孫來不稱使以解無君可也指司<lb/>
馬而謂之無君不亦悖乎<lb/>
齊人來歸子叔姬榖梁曰父母於子雖有罪猶欲其免<lb/>
也非也郯伯姬來歸者此有罪見出者也齊人來歸子<lb/>
叔姬者此無罪齊人强出之者也曰齊人來歸子叔姬<lb/>
<pb n="18a"/>
者猶曰齊人來歸子叔姬云爾凡諸侯出夫人禮皆有<lb/>
大夫將命則郯伯姬亦當云郯人來歸伯姬所以春秋<lb/>
直云郯伯姬來歸者伯姬有罪父母當受之而辭不教<lb/>
者也<lb/>
十六年毁泉臺榖梁曰喪不二事二事緩喪也以文為<lb/>
多失道矣非也但毁一臺何能令緩喪乎聲姜九月而<lb/>
𦵏所以緩者亦猶作僖公主矣豈為毁臺乎又曰自古<lb/>
為之已毁之不如勿居而已矣按榖梁本以緩喪為譏<lb/>
<pb n="18b"/>
復出此者又似晚得公羊之說而附益之耳非一家學<lb/>
也<lb/>
十八年子卒季孫行父如齊吾既言之於莊公末年矣<lb/>
　　　宣公<lb/>
元年會晉師于棐林榖梁曰大趙盾之事也非也即大<lb/>
趙盾名之是已無為没其名也且卿大夫不得㑹公侯<lb/>
春秋之常也今晉侯不行趙盾專國亦無貶則善矣曷<lb/>
為大之邪<lb/>
<pb n="19a"/>
二年獲宋華元榖梁曰言盡其衆以救其將也然則韓<lb/>
之戰不得獨云晉侯失民<lb/>
三年乃不郊榖梁曰乃者亡乎人之辭吾既言之矣<lb/>
五年齊髙固來逆子叔姬榖梁曰不正其接内故不與<lb/>
夫婦之稱非也吾於莒慶既言之矣<lb/>
六年晉趙盾衛孫免侵陳榖梁曰其不言帥師何也不<lb/>
正其敗前事非也將尊師少稱將此通例也為榖梁者<lb/>
皆用之矣何忽昬妄乎即以謂命卿之將舉當言帥師<lb/>
<pb n="19b"/>
者十一年公孫歸父㑹齊人伐莒不言帥師以何事敗<lb/>
之哉<lb/>
八年公子遂如齊至黄乃復榖梁曰復者事畢也非也<lb/>
遂受命而行辭病而反此春秋所惡也乃加事畢之文<lb/>
為之文過何以訓事君<lb/>
仲遂卒于垂榖梁曰其曰仲何也踈之也是不卒者也<lb/>
非也即春秋欲踈之何不但書遂卒若無駭與俠乎且<lb/>
春秋欲䟽弑君之臣不書其氏反書其字何為哉<lb/>
<pb n="20a"/>
𦵏我小君頃熊雨不克𦵏榖梁曰𦵏既有日不為雨止<lb/>
禮也非也朝會常事耳雨霑服失容則廢朝會况𦵏者<lb/>
大事所謂慎終追逺人情之所不忍怱怱者也豈反冒<lb/>
雨不待成禮哉徐邈云士喪禮有潦車載簑笠者疑葬<lb/>
當不為雨止非也潦車載蓑笠者固未𦵏禦雨之用爾<lb/>
九年晉侯黒臋卒于扈榖梁曰其地於外也其日未逾<lb/>
境也非也未逾境猶在國爾何得書其地然則扈者他<lb/>
國之地名非晉地也<lb/>
<pb n="20b"/>
十年齊崔氏出奔衛榖梁曰氏者舉族而出之之辭也<lb/>
非也凡春秋襃善貶惡而已矣舉族而奔何足記哉且<lb/>
榖梁曰使舉上客而不稱介客重而介輕故也今崔杼<lb/>
則重崔族則輕輕重相冒書於春秋何其不憚煩乎<lb/>
天王使王季子來聘榖梁曰其曰王季王子也其曰子<lb/>
尊之也非也若不尊之但云王季乎則與王猛何異哉<lb/>
但王季何以得指以為王子哉以義理推之季者少也<lb/>
曰王弟可耳如榖梁之言季既王子矣何以不直書王<lb/>
<pb n="21a"/>
子乎意者王者之尊其子不得以其屬通哉王子虎何<lb/>
以書也今斷王季於上析子於下不可訓解皆謬説也<lb/>
十一年楚人殺陳夏徴舒榖梁曰此入而殺其不言入<lb/>
何也外徴舒於陳也非也言楚人殺者乃明徴舒有罪<lb/>
爾且先言入後言殺可謂内徴舒於陳乎夫春秋記事<lb/>
之書也先殺而後入皆其實録矣豈紛紛然更易古事<lb/>
以便私意哉<lb/>
十五年宋人及楚人平榖梁曰平稱衆上下欲之也非<lb/>
<pb n="21b"/>
也暨齊平何以不曰暨齊人平乎又曰外平不道以吾<lb/>
人之存焉道之也非也楚人圍宋經厯三時幸而得平<lb/>
以告諸侯故魯史有其事耳且外盟會常書外平何以<lb/>
不可書<lb/>
晉師滅赤狄潞氏以潞子嬰兒歸榖梁曰滅國有三術<lb/>
中國謹日卑國月夷狄不日皆非也頃遂譚温梁繒蔡<lb/>
虢皆中國也不日潞子甲氏舒鳩陸渾皆夷狄也不時<lb/>
又榖梁傳不見說附庸滅者今學者則皆以卑國為附<lb/>
<pb n="22a"/>
庸而榖梁乃指夔子弦子為微國按爵稱子非附庸明<lb/>
矣不知榖梁誤以夔子弦子為附庸邪抑學者誤以卑<lb/>
國為附庸邪有卑國無附庸有附庸無卑國了不可推<lb/>
也又曰其曰潞子賢也亦非也其意以謂夷狄稱子則<lb/>
是襃矣不知夷狄之爵正自當子非以賢故進之也豈<lb/>
有國滅身虜而得為賢者哉<lb/>
王札子殺召伯毛伯榖梁曰不言其何也兩下相殺也<lb/>
非也凡殺大夫稱其者皆君也豈可云王札子殺其大<lb/>
<pb n="22b"/>
夫召伯毛伯乎又曰兩下相殺不志乎春秋亦非也春<lb/>
秋撥亂君臣皆譏茍有兩下相殺亂孰甚焉可得弗書<lb/>
乎<lb/>
十六年成周宣榭災榖梁曰周災不志非也宋災猶志<lb/>
況周災乎大凡災異之發主人告災不告異諸侯弔災<lb/>
不弔異理當然也後世道衰災異並告春秋因而書之<lb/>
以通人情無擇於周獨不志也<lb/>
十八年邾人戕鄫子于鄫榖梁曰戕殘也挩殺也按榖<lb/>
<pb n="23a"/>
梁但言挩殺而已不言邾人何人也鄫子何為以見殺<lb/>
有罪乎無罪乎漫不可知<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋權衡卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋權衡卷二</head>
    <p>
<pb n="1a"/>
欽定四庫全書<lb/>
　春秋權衡卷二　　　　　　宋　劉敞　撰<lb/>
七年叔姬歸于紀杜氏云伯姬之娣待年者也非也春<lb/>
秋不言内女爲媵於諸侯者以媵卑不足言也叔姬何<lb/>
以得書邪苟云史之記事有詳有略又何以爲春秋<lb/>
滕侯卒左氏云不書名未同盟也非也嘗同盟者卒未<lb/>
必皆名未嘗同盟者卒未必皆不名而左氏又云赴以<lb/>
名則書之不然則否若實從例則不當從赴若實從赴<lb/>
<pb n="1b"/>
則無用設例今進不必從赴退不必從例徒用是紛紛<lb/>
也且吾論同盟諸侯卒不必書名何者欲以名别同盟<lb/>
邪則同盟已見于經不必書名乃知之也然必欲謂同<lb/>
盟乃書名者似見春秋諸侯盟㑹多欲因此推言之爾<lb/>
禮云諸侯不生名生名不可死名乃常也唯天子崩告<lb/>
於諸侯則不名諸侯薨赴于諸侯無不名其不名是有<lb/>
僭君之心非謂不同盟故略之也大凡天下有道王巡<lb/>
狩四岳則四方諸侯各隨其方伯州牧朝於天子以聽<lb/>
<pb n="2a"/>
天子黜陟故一方諸侯共事方伯一州諸侯共事州牧<lb/>
死則相哀患則相䘏朝聘通焉赴告及焉苟異方殊州<lb/>
生不共事患不同憂則朝聘不相通赴告不相及左氏<lb/>
所云同盟則赴以名蓋緣此也言同盟赴以名非也同<lb/>
盟則相赴是也<lb/>
戎伐凡伯于楚丘以歸左氏云戎鳴鐘皷以伐天子之<lb/>
使非也若謂鳴鐘皷則得云伐苟戎不鳴鐘皷則可云<lb/>
戎侵凡伯乎侵伐雖以鐘皷爲辨要當施之國邑非施<lb/>
<pb n="2b"/>
之一夫也<lb/>
八年鄭伯使宛來歸祊杜氏云宛鄭大夫不書氏未賜<lb/>
族非也苟取不氏者以未賜族說之耳人誰知之翬溺<lb/>
則以爲貶柔挾則以爲未賜族僑如及遂則以爲尊夫<lb/>
人宋督宋萬之比則以爲從赴人豈能知之乎<lb/>
我入祊杜氏云桓元年乃卒易祊田知此入祊未肯受<lb/>
而有之非也經云入祊者旣入之矣又何未肯受而有<lb/>
之乎若魯未肯受祊經書其入是仲尼誣君之惡也原<lb/>
<pb n="3a"/>
杜氏之意蓋見桓元年傳云鄭伯以璧假許田爲周公<lb/>
祊故也此自傳誤隱公時鄭人歸祊者鄭自欲與隱公<lb/>
也桓元年以璧假許田者桓公以許田與鄭眞易璧玉<lb/>
也傳乃并而言之謂鄭人以祊易許而不顧隱八年已<lb/>
有我入祊之文且許田者魯本受封之地詩云居常與<lb/>
許是也地名與國同者魯多有之莊公築臺于秦築臺<lb/>
于薛豈眞近秦近薛哉傳見許國近鄭不悟魯是地名<lb/>
許田因謂鄭欲得近許之田故以祊易許混合兩事并<lb/>
<pb n="3b"/>
爲一說而杜氏遂倍經信傳扶成其僞可謂有功于左<lb/>
氏矣未可謂知經也<lb/>
公及莒人盟于浮來杜氏云莒人微者不嫌敵公侯故<lb/>
直稱公例在僖二十九年今按僖二十九年翟泉之盟<lb/>
傳曰在禮卿不㑹公侯㑹伯子男可也然則傳例以卑<lb/>
不㑹尊杜意反謂卑可以㑹尊也公侯之卿不可當公<lb/>
侯子男之微者而當公侯乎且卿不㑹公侯非爲嫌也<lb/>
爲其不敵也卿可以㑹伯子男非爲不嫌也爲其足相<lb/>
<pb n="4a"/>
敵也若以微故不嫌敵者卿不嫌于公侯而嫌于伯子<lb/>
男不可㑹伯子男可㑹公侯也<lb/>
無駭卒傳曰羽父請族公命爲展氏杜云無駭公子<lb/>
展之孫非也若無駭眞公孫之子當其繼大宗也賜氏<lb/>
久矣何待其死而賜氏乎且禮云公孫之子以王父字<lb/>
爲氏曾非言其死而後氏之也然則無駭固公孫也羽<lb/>
父請族者爲無駭之子請族也子展稱公子無駭稱公<lb/>
孫無駭之子未有稱也此其所以請之也若必公孫之<lb/>
<pb n="4b"/>
子死然後賜族則無駭爲終身無所氏也故曰不明於<lb/>
禮矣<lb/>
九年大雨震電傳曰大雨霖以震凡雨自三日以往爲<lb/>
霖杜氏云此傳解經書霖而經無霖字經誤也非也經<lb/>
有電無霖傳有霖無電傳不解經經反誤哉然丘明不<lb/>
宜革電爲霖蓋其所據簡䇿錯誤不能決之於經直因<lb/>
循舊記而已杜氏遂專謂經誤黨於左氏至如此不已<lb/>
惑乎且左氏之言未必可信也三日之雨豈非常者乎<lb/>
<pb n="5a"/>
此固經所未嘗書者若以雨三日已往而必書之是春<lb/>
秋二百四十二年之中三日雨者一而已是豈足信也<lb/>
庚辰大雨雪左氏云平地尺爲大雪亦非也按左氏諸<lb/>
言凡者皆史書之舊章然則此大雨霖大雨雪亦皆舊<lb/>
章常例所必書者也則春秋固應書此二者冝甚多矣<lb/>
何以言之三日雨平地尺雪皆非可怪者也曷爲二百<lb/>
四十二年之間獨此而一哉用此推之左氏凡例亦不<lb/>
必皆史書之舊也乃丘明推己意以解經爲凡爾其合<lb/>
<pb n="5b"/>
於道者則周公之典又仲尼所取也其考之不合於經<lb/>
如此類者則其臆議而復斷之加凡於其首云爾非周<lb/>
公之典仲尼本意也<lb/>
傳曰宋公不王鄭伯爲王左卿士以王命討之伐宋宋<lb/>
以入郛之役怨公不告命公怒絶宋使推驗此文及其<lb/>
前後知宋之怨公不獨以不救入郛也何者宋魯相睦<lb/>
而同怨鄭鄭伯伐宋宋人請救而使者失辭故公不肯<lb/>
救宋明年則鄭人來輸平此必鄭伯知公與宋有隙也<lb/>
<pb n="6a"/>
鄭雖輸平公亦未許又因爲宋伐邾則未知公欲結宋<lb/>
邪欲市於鄭也而宋尚銜之故明年鄭遂致其祊田公<lb/>
因受之許其爲平自然宋人怨公與鄭和而不告命也<lb/>
宋之怨公不以入郛明矣其端自入郛起則誠有之然<lb/>
此傳事爾吾聊明之<lb/>
十年公㑹齊侯鄭伯于中丘左氏云癸丑盟於鄧爲師<lb/>
期按經無盟鄧之文杜氏以謂告㑹不告盟非也國史<lb/>
所記皆時君政事政事旣行則皆書之豈待告廟乃書<lb/>
<pb n="6b"/>
哉唯公行而還告廟則致不告廟則不致此乃君有境<lb/>
外之事歸當告致也不謂政事大小一一告廟也公盟<lb/>
則書盟㑹則書㑹豈在告廟乃書乎明此本無盟鄧之<lb/>
事左氏所得記注橫生此語而杜氏飾說之又據其癸<lb/>
丑謂經書二月誤傳書正月眞皆倍經任傳不可信者<lb/>
也<lb/>
翬帥師㑹齊人鄭人伐宋杜氏云翬不待公命貪㑹二<lb/>
國之君疾其專進故去氏非也按元年公子豫亦不待<lb/>
<pb n="7a"/>
公命帥師而出彼則都不書姓名此但去氏而已輕重<lb/>
頗矣非春秋意也<lb/>
辛未取郜辛已取防左氏曰公㑹齊侯鄭伯于老桃公<lb/>
敗宋師于菅庚午鄭師入郜辛未歸於我庚辰鄭師入<lb/>
防辛巳歸於我此皆不實也經無㑹老桃之事又但書<lb/>
云敗宋師取郜取防曽不言鄭伯居閒者豈得如傳言<lb/>
哉且如傳言春秋爲縱漏鄭伯取邑之罪反移之其君<lb/>
也爲人臣子固如此邪傳又曰君子謂鄭莊公可謂正<lb/>
<pb n="7b"/>
矣不貪其土以勞王爵亦非也鄭雖以王命討宋得其<lb/>
土地當歸之王鄭何得專而有之專而裂之邪專而有<lb/>
之專而裂之不臣甚矣反謂之正乎周之末世人尤不<lb/>
知義哉其以此類爲正也此丘明不學於仲尼之蔽也<lb/>
宋人蔡人衞人伐戴鄭伯伐取之左氏曰取三師焉非<lb/>
也三國之師衆矣鄭何以能悉取之邪且三國伐戴爾<lb/>
不入戴也鄭伯圍戴爾何以能取三師邪假令三國已<lb/>
擊戴居之鄭來圍戴則三國亦各自去戴非其社稷所<lb/>
<pb n="8a"/>
寄也何爲共守此地邪是不足信然爲此說者蓋讀春<lb/>
秋而不曉其趣乃飾而說之耳<lb/>
十一年滕侯薛侯來朝左氏曰公使羽父請於薛侯曰<lb/>
周之宗盟異姓爲後乃長滕侯皆非禮也晉侯使荀庚<lb/>
來聘衞侯使孫良夫來聘魯尚不敢同日而與之盟豈<lb/>
有南面之君來朝而令同日並見邪異姓爲後固應謂<lb/>
朝天子時耳魯不當旅見二君又不當引天子自况<lb/>
傳曰鄭伯使許大夫百里奉許叔以居許東偏君子曰<lb/>
<pb n="8b"/>
鄭莊公於是乎有禮非也許若有罪鄭已破其國即當<lb/>
請王而立君許若無罪鄭固不當妄破其國妄逐其君<lb/>
今許罪不可知而專爲威福政不由王而制於己私其<lb/>
邊圉之固皆大罪也何謂知禮乎<lb/>
傳曰公之爲公子也與鄭人戰于狐壤止焉按謂之公<lb/>
子則非太子也因此觀之知左氏之意謂惠公不以隱<lb/>
爲太子而以桓爲太子隱攝桓位也而杜氏謂隱公追<lb/>
成父志以國讓桓蓋非左氏之意矣然其非左氏之意<lb/>
<pb n="9a"/>
乃實春秋意也<lb/>
公薨左氏云不書葬不成喪也非也桓本濳謀弑君欲<lb/>
人不知之故歸罪寪氏豈更令其喪禮不成以自發露<lb/>
邪此乃事之不然又明左氏初不受經於仲尼不知薨<lb/>
不書葬之意<lb/>
　　　桓公<lb/>
元年鄭伯以璧假許田左氏曰爲周公祊故也非也祊<lb/>
自祊田許自許田以祊易許改云以璧易許乃是爲鄭<lb/>
<pb n="9b"/>
伯諱不爲魯公諱也且入祊久矣經有明文何故至此<lb/>
乃卒易祊田乎若實以祊易許則隱八年我入祊爲春<lb/>
秋増誣其君若實以祊易許強諱云璧假是又春秋諱<lb/>
鄭不諱魯實說祊者鄭所以平怨於魯也許者鄭見桓<lb/>
篡位利得其地以璧易之桓旣不肖貪嗜寶貨又逼初<lb/>
立欲得鄭歡故聽其易也許則詩所謂居常與許蓋周<lb/>
公受封之地非謂近許也傳本誤謂許田者近許之田<lb/>
又見鄭許鄰國數相侵伐疑鄭欲求近許之田又見鄭<lb/>
<pb n="10a"/>
前入祊遂牽引傅致成此說爾不然無爲倍經害義也<lb/>
故學者莫若信經莫若信義<lb/>
秋大水左氏曰凡平原出水爲大水非也水之爲害何<lb/>
必平原出之乎連雨不解禾稼不成所在汎濫亦大水<lb/>
也江河逆溢壞民廬舎亦大水也山岳崩坼泉源發洩<lb/>
往往爲害亦大水也至於平原出水蓋最鮮爾限此爲<lb/>
凡亦非周公仲尼之意也<lb/>
二年宋督弑其君與夷及其大夫孔父杜氏云孔父稱<lb/>
<pb n="10b"/>
名内不能治其閨門外取怨於民身死而禍及君故貶<lb/>
之非也仇牧荀息皆稱名春秋雖以字爲襃然己名其<lb/>
君於上則不得字其臣於下此所謂君前臣名禮之大<lb/>
節也用杜氏之意者乃當名君字大夫顚倒人倫乎其<lb/>
不通經則亦已矣又誣彼三人以爲有罪不亦蔽惑甚<lb/>
乎<lb/>
㑹于稷以成宋亂杜氏云成平也非也春秋有輸平又<lb/>
有曁齊平又有公及齊侯平莒及郯皆直稱平若春秋<lb/>
<pb n="11a"/>
欲諱受賂之惡言其平宋亂乃是矣今不曰平而曰成<lb/>
此豈平之謂乎且按傳曰㑹于稷以成宋亂爲賂故立<lb/>
華氏也此則傳以受賂立華氏解經之成宋亂也豈不<lb/>
明哉<lb/>
把侯來朝左氏曰杞侯不敬歸乃謀伐之九月入把非<lb/>
也按公羊經紀侯來朝竊以謂當作紀不當作杞春秋<lb/>
雖亂世至於兵革之事亦愼用之杞來朝魯有少不敬<lb/>
未冝便入其國也左氏誤紀爲把遂生不敬之說<lb/>
<pb n="11b"/>
三年春正月杜氏云不書王者時王不頒厯非也十七<lb/>
年十月朔日有食之傳云不書日官失之也謂日官推<lb/>
厯不得其正耳非謂不班厯也何爲其年亦不書王乎<lb/>
若謂官失之者即不班厯矣莊十八年春王三月日有<lb/>
食之亦不書朔者亦當不書王而反書王何哉故以桓<lb/>
十七年爲不班厯則與莊十八年不合且傳云官失之<lb/>
者是實班厯而有失耳非不班厯明矣由是觀之不書<lb/>
王者不爲厯也<lb/>
<pb n="12a"/>
齊侯衞侯胥命于蒲左氏曰不盟也非也兩君相聚必<lb/>
有故矣雖復不盟猶應以㑹書之何忽謂之胥命乎且<lb/>
胥命善乎不善乎若善也不見所善兩君相聚而不盟<lb/>
何善也若不善也不見所不善兩君相聚而不盟何不<lb/>
善也然則胥命者固常㑹也何足異而書之哉<lb/>
公子翬如齊逆女左氏曰脩先君之好故曰公子非也<lb/>
春秋非脩先君之好而稱公子者多矣何必脩先君之<lb/>
好乃稱公子哉若脩先君之好乃稱公子者翬帥師適<lb/>
<pb n="12b"/>
其冝矣無謂疾之去氏也<lb/>
四年天王使宰渠伯糾來聘左氏曰父在故名非也武<lb/>
氏子來求賻言世武氏也仍叔之子來聘言幼弱也襃<lb/>
貶不旣明矣乎若糾擅攝父位自取冢宰者其貶猶應<lb/>
甚彼不得但以父在名之而已捨大責小非春秋也又<lb/>
宰咺歸賵小惡爾左氏以謂宰官咺名也以名配宰貶<lb/>
之甚者矣今糾乃自攝父位不待王命王官之宰其任<lb/>
豈小哉春秋貶之反輕於咺何邪杜氏曰渠氏伯糾名<lb/>
<pb n="13a"/>
此亦非也渠伯爵也糾名也凡說經者冝以逆順深淺<lb/>
爲義得其義是得聖人之意得聖人之意者雖有餘說<lb/>
勿聽可也不得其意則牽於衆說牽於衆說而逆順深<lb/>
淺失義之中是有功于衆說而非求合於聖人也故吾<lb/>
求合於聖人而不敢曲隨於衆說聖人之意可求也求<lb/>
在義而已矣<lb/>
五年甲戌己丑陳侯鮑卒左氏云陳亂再赴非也陸淳<lb/>
論之矣<lb/>
<pb n="13b"/>
傳曰祝聃射王中肩夜鄭伯使祭足勞王且問左右杜<lb/>
氏云傳言鄭志在茍免王討之非此言不可以訓於世<lb/>
奈之何其以解經哉且是使亂臣賊子喜也何謂懼乎<lb/>
大雩傳曰書不時也非也龍見而雩常事爾遇旱而雩<lb/>
非常也非常當書書爲旱發非爲過時發也且此下書<lb/>
螽螽之爲物常因旱而生則其雩非失時者自爲旱故<lb/>
也又曰啓蟄而郊亦非也魯郊以周正周郊以夏正不<lb/>
專啓蟄而已<lb/>
<pb n="14a"/>
六年實來左氏云自曹來朝書曰實來不復其國也非<lb/>
也州公如曹如知其國有難必不如曹矣假令度其國<lb/>
危而遂不復方其來朝猶是州公爾何得不言乎盛伯<lb/>
來奔實太子也徒君以諸侯逆之遂以盛伯書此親左<lb/>
氏義豈嘗顧盛太子不復其國奪其伯爵哉則州公旣<lb/>
行朝禮矣何以獨不書朝夫公之與州公亢朝禮猶與<lb/>
盛太子亢諸侯禮也盛太子以公故故書盛伯州公豈<lb/>
不得以公故故書朝邪且盛伯不復其國州公亦不復<lb/>
<pb n="14b"/>
其國其不復其國也均而一與一奪焉可以信左氏之<lb/>
說非也<lb/>
大閱左氏曰簡車乗也杜云蓋以備鄭此以鄭事相接<lb/>
續爲說爾非必然也<lb/>
蔡人殺陳佗杜氏云佗立逾年不稱爵者未㑹諸侯非<lb/>
也雖㑹諸侯庸得不討其篡乎吾已語於州吁之事矣<lb/>
七年焚咸丘杜氏曰以火田也非也禮有火田豈得譏<lb/>
其盡物哉又文稱焚咸丘咸丘乃邑也邑非田則不得<lb/>
<pb n="15a"/>
但謂火田也即實以火田春秋譏之者當如狩于郎狩<lb/>
于郜蒐于紅之例加于以繩之矣今乃云焚咸丘此其<lb/>
意豈譏火田而己者乎<lb/>
榖伯綏來朝鄧侯吾離來朝左氏曰名賤之也杜氏云<lb/>
僻陋小國賤之禮不足故書名非也榖伯爵鄧侯爵侯<lb/>
伯之爵豈小哉且上杞侯來朝雖不敬猶不書名計杞<lb/>
之國又非大於鄧榖也彼何故不名且先王制禮不敢<lb/>
遺小國之臣豈嘗惡其僻陋而賤之哉此非春秋之意<lb/>
<pb n="15b"/>
也又經書夏朝傳云春朝此傳所據者以夏正記事也<lb/>
杜云以春來夏乃行朝禮爲之蔽短非實矣<lb/>
八年祭公來遂逆王后于紀左氏曰禮也非也若其得<lb/>
禮文何以無天王使祭公乎先儒論天子親迎多矣或<lb/>
以謂王者無敵不當親迎或以謂在洽之陽造舟于渭<lb/>
即親迎之事然以禮言之王者不親迎非也謂造舟親<lb/>
迎此文王事紂時制不可通於天子矣然則天子娶后<lb/>
當使同姓諸侯主其辭命而天子之卿逆之父母之國<lb/>
<pb n="16a"/>
諸侯送之至於京師舎而止然後天子親迎以入也凡<lb/>
諸侯來朝天子猶駕而逆焉況於王后所與共事天地<lb/>
宗廟繼萬世之重者哉其親迎不疑矣<lb/>
九年紀季姜歸于京師杜氏云書字者伸父母之尊二<lb/>
傳亦然皆非也紀季姜歸于京師爾何忽伸父母之尊<lb/>
乎彼齊侯送姜氏于讙則可言曰雖爲鄰國夫人猶曰<lb/>
吾姜氏當是時齊侯親送之故必去夫人以伸父母之<lb/>
尊今此紀侯不親送女無故伸父母之尊義不相符也<lb/>
<pb n="16b"/>
又三家所以云云者見其不稱氏而稱字耳此猶知二<lb/>
五而不知十也但言姜氏歸于京師則似别一姜氏故<lb/>
須冠紀以别之旣冠紀以别之不得復云紀姜氏也婦<lb/>
人以字配氏乃其常例譬猶伯姬叔姬矣然齊侯送姜<lb/>
氏不言孟姜者孟姜即魯之夫人魯之臣子所不敢字<lb/>
也魯於季姜亦臣子耳何故字之魯雖臣子猶諸侯也<lb/>
有不純臣之義魯又主㛰文復不可言紀姜氏故得書<lb/>
紀季姜也此聖人作經隨所深淺各盡其義而不相亂<lb/>
<pb n="17a"/>
也<lb/>
曹伯使其世子射姑來朝左氏曰賔之以上卿禮也然<lb/>
則傳言魯之得禮非言曹也杜云諸侯之適子攝其君<lb/>
則以皮帛繼子男此周禮文也然則杜以曹世子爲得<lb/>
禮矣非也周禮稱繼子男者諸侯朝天子有時不得後<lb/>
其期故老疾者使世子攝己事而往其位繼子男之後<lb/>
而見天子急述職也諸侯閒於王事則相朝相朝本無<lb/>
時曹伯雖有疾何急於朝魯而使世子攝哉是欲使其<lb/>
<pb n="17b"/>
子亢諸侯之禮審也何可謂之禮<lb/>
十年齊侯衞侯鄭伯來戰于郎左氏曰我有辭也鄭人<lb/>
請師於齊齊人以衞師助之故不稱侵伐先書齊衞王<lb/>
爵也非也經云衞侯傳云衞師自不同矣又主爲此戰<lb/>
者鄭人也鄭當先序以見其罪何故反推齊爲先乎雖<lb/>
欲明魯不失周班不虞反匿鄭人之惡也且魯之以周<lb/>
班後鄭乃在數年之前今此三國固顚倒班次而來矣<lb/>
順其事以書之足以見鄭人首惡不言侵伐而言來戰<lb/>
<pb n="18a"/>
足以明魯人有辭而反蔽匿鄭志非襃貶之㫖也且鄭<lb/>
忽救齊之時經無魯人往齊者又明其妄矣<lb/>
十一年宋人執鄭祭仲杜氏云不稱行人罪之也非也<lb/>
傳云誘祭仲而執之此乃非行人假令仲無罪猶不書<lb/>
行人也何足以效其襃貶哉<lb/>
突歸于鄭杜氏云爲宋所納故曰歸非也自祭仲君之<lb/>
爾若宋納之何不言納乎又曰不稱公子從告也亦非<lb/>
也諸侯之子未爲大夫自不稱公子也稱公子皆已爲<lb/>
<pb n="18b"/>
大夫貴者也又曰文連祭仲故不言鄭亦非也此下有<lb/>
鄭忽出奔衞文亦與祭仲相連何故獨言鄭乎<lb/>
鄭忽出奔衞杜氏云莊公旣葬不稱爵者鄭人賤之以<lb/>
名赴非也諸侯在喪於其封内三年稱子又一年不二<lb/>
君故逾年改元此通制耳豈有旣葬稱爵者乎杜氏見<lb/>
春秋亂世諸侯旣葬稱爵者多意以謂禮當若此矣獨<lb/>
不顧一年不二君逾年改元之義乎且茍以春秋諸侯<lb/>
旣葬稱爵爲非失禮者彼臣弑其君子弑其父亦常常<lb/>
<pb n="19a"/>
有之寧復可信其爲禮哉又曰鄭人賤忽以名赴亦非<lb/>
也春秋之襃貶仲尼蓋自謂丘有罪焉豈專從赴而已<lb/>
假令實賢而不令之臣汚毁其君以赴諸侯春秋固亦<lb/>
從之邪且以義觀之忽正突不正而突篡忽二者孰爲<lb/>
可賤乎何以顚倒若此哉<lb/>
十二年及鄭師伐宋丁未戰于宋左氏曰宋無信也杜<lb/>
氏云尤其無信故以獨戰爲文非也且上三國伐魯魯<lb/>
有辭故三國以獨戰爲文今尤宋無信反使魯以獨戰<lb/>
<pb n="19b"/>
爲文何哉向令不以獨戰爲文者可云及鄭師及宋人<lb/>
戰于宋乎又可云及鄭師伐宋宋人及我師戰乎要是<lb/>
魯鄭伐宋戰于其國宋人不出主名故文須先言伐後<lb/>
言戰耳此與齊人伐衞衞人及齊人戰相類也所縁之<lb/>
端内外異故故如此爾豈苟欲尤宋哉且凡春秋盟㑹<lb/>
未嘗不惡也又非獨於此尤宋無信而已也<lb/>
十三年公㑹紀侯鄭伯及齊侯宋公衞侯燕人戰齊師<lb/>
宋師衞師燕師敗績左氏曰宋多責賂於鄭鄭不堪命<lb/>
<pb n="20a"/>
故以紀魯及齊與宋戰不書所戰後也杜氏云公後其<lb/>
地期而及其戰非也若宋鄭相怨鄭爲此戰者鄭當序<lb/>
紀上宋當序齊上何故反顚倒之乎公雖不及其㑹期<lb/>
而及其戰期自當没㑹地而舉戰地今何故反没戰地<lb/>
乎以例理推之前年我師及鄭人伐宋戰于宋地故宋<lb/>
人今歳來報怨也宋雖報怨齊實主之故齊序上也戰<lb/>
于宋時在其城下可得言戰于宋今亦戰于城下不可<lb/>
得言戰于魯故不舉地也豈鄭以紀魯戰者乎豈有魯<lb/>
<pb n="20b"/>
不及其㑹地者乎左氏又曰鄭人來脩好按魯鄭同好<lb/>
未嘗有隙何故忽脩之是見明年㑹于曹因說此爾<lb/>
十四年乙亥嘗左氏曰書不害也非也記災而書其不<lb/>
害何益於敎乎火不害粟此亦物之不爲災者於例當<lb/>
不書何故自書於上又自解釋於下乎茍令御廩災在<lb/>
乙亥之後當不復見其不害矣<lb/>
十五年鄭世子忽復歸于鄭杜氏曰稱世子者逆以太<lb/>
子之禮非也忽出奔時非君也又不言世子則讀春秋<lb/>
<pb n="21a"/>
者未知忽之爲正歟突之爲正歟然而突稱鄭伯矣突<lb/>
之稱鄭伯非正也謂忽世子者所以見正也豈以其用<lb/>
太子之禮逆忽哉鄭人雖以太子之禮逆忽及忽之至<lb/>
豈不君忽乎其赴於諸侯故當謂忽歸爲君也豈曰忽<lb/>
歸爲太子也春秋欲貶忽者寧在其以太子之禮逆忽<lb/>
乎蓋不知而言之<lb/>
邾人牟人葛人來朝杜氏云皆附庸世子也非也世子<lb/>
不當攝君朝凡春秋所書世子朝皆貶也應不没其名<lb/>
<pb n="21b"/>
十六年伐鄭按傳例與謀曰及不與謀曰㑹此稱公㑹<lb/>
則不與謀者也而正月㑹于曹傳云謀伐鄭乃是與謀<lb/>
與謀而稱㑹何邪杜云魯諱納不正非也本說與謀與<lb/>
不與謀之例者欲以微文見襃貶也所謂主人習其讀<lb/>
而問其傳未知己之有罪者也而又反易事實以㑹爲<lb/>
及以及爲㑹則奚知本不設㑹及例邪春秋王法也非<lb/>
茍徇人之情而已如魯人自知其罪而諱避不言此固<lb/>
春秋所當正也何故縁其不肖之意與之比周掩匿邪<lb/>
<pb n="22a"/>
且魯人唯不知義故伐鄭豈復稍避與謀之名哉伐鄭<lb/>
故不恥也與謀何足恥乎<lb/>
十七年公㑹邾儀父盟于趡按隱元年傳曰嘉之也彼<lb/>
時嘉之似云隱公初即位繼好息民耳今與桓公盟則<lb/>
亦何嘉若諸侯盟㑹每輒見襃是春秋不譏盟也何爲<lb/>
獨儀父受襃他國未嘗受襃乎明此不知春秋之意謬<lb/>
説之耳且鄧榖皆大國身自朝魯反以爲僻陋名而賤<lb/>
之邾附庸也亢魯而盟盟輒見襃何春秋之難曉若此<lb/>
<pb n="22b"/>
蔡季自陳歸于蔡左氏曰蔡人嘉之也按此蔡人嘉之<lb/>
則必蔡人逆之矣蔡人逆之於左氏例當言入不當言<lb/>
歸何故言歸乎<lb/>
葬蔡桓侯杜氏云稱侯蓋謬誤豈非不知而作者邪讀<lb/>
聖人所爲書已所不曉因以爲謬矣苟非不知而作何<lb/>
以及此<lb/>
　<lb/>
　春秋權衡卷二<lb/>
</p>
<p>
</p>
  </div>
</body>
</text>
</TEI>
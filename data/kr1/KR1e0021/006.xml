<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋權衡卷六</head>
    <p>
<pb n="1a"/>
欽定四庫全書<lb/>
　春秋權衡卷六　　　　　宋　劉敞　撰<lb/>
十四年叔孫僑如如齊逆女九月僑如以夫人婦姜氏<lb/>
至自齊左氏曰稱族尊君命也舍族尊夫人也非也一<lb/>
事而再見者卒名之此春秋之常耳非為尊君命故舉<lb/>
氏尊夫人故舍族也杜氏成公逆夫人最為得禮亦非<lb/>
也諸侯親迎今成公使卿豈曰禮乎且使得禮則應不<lb/>
書書者以其非常者也<lb/>
<pb n="1b"/>
十五年晉侯執曹伯歸于京師左氏云書晉侯執曹伯<lb/>
不及其民也凡君不道于民諸侯討而執之則曰某人<lb/>
執某侯不然則否非也負芻殺太子而篡之國人不義<lb/>
舉欲隨公子欣時而亡此非不道而何且大者天地其<lb/>
次君臣有人殺其君反輕於不道其民乎有忍其君而<lb/>
非不道其民乎夫負芻之惡未見於經也晉侯執之然<lb/>
後可見其罪今以左氏例推之則負芻非不道其民而<lb/>
晋侯妄執之爾豈其然邪<lb/>
<pb n="2a"/>
宋華元自晉歸于宋杜云華元欲挾晉以自重故以外<lb/>
納告非也如左氏之說則魚石止華元耳大凡奔者在<lb/>
外而内無形援則有挾大國之勢以重其身求入而已<lb/>
今華元内有魚石之援則不待挾晉以為勢而自入也<lb/>
尚何求而挾晉哉杜氏嫌傳與牾故左右遷就以成其<lb/>
說此可謂信傳未可謂通經也<lb/>
宋殺其大夫山左氏曰不書氏言背其族也非也柔折<lb/>
鄭詹莒慶紀履緰皆直舉名若其見殺者則亦背其族<lb/>
<pb n="2b"/>
乎左氏又曰華元自止魚石五大夫予謂此傳未可信<lb/>
也華元賢臣討其一族何乃及彼五子且經又無之非<lb/>
必信之語也<lb/>
會吳于鍾離杜氏曰晉帥諸侯大夫而㑹之故殊㑹眀<lb/>
本非同好非也當是之時晉為伯主雖齊秦楚之强皆<lb/>
畏焉其肯帥諸侯大夫以就吳㑹乎盖不知文不可直<lb/>
稱吳耳<lb/>
十六年楚殺其大夫公子側按左氏楚師既敗王使譲<lb/>
<pb n="3a"/>
子反子反因自殺王使止之弗及此則非楚殺之經何<lb/>
以書楚殺乎<lb/>
曹伯歸自京師左氏以晉侯赦之予謂經云歸自京師<lb/>
則非晉侯專之矣杜云或書名或不名或言歸自某或<lb/>
言自某歸傳無義例從告辭予謂傳自無義例爾何必<lb/>
從告辭邪<lb/>
晉執季孫行父舍之于苕丘左氏以舍之者處之云爾<lb/>
按昭二十六年晉執叔孫婼囚之于箕共是晉地共是<lb/>
<pb n="3b"/>
魯卿共是執之彼何以不云舍之于箕此何以獨云舍<lb/>
之于苕丘乎<lb/>
叔孫僑如出奔齊左氏云出叔孫僑如而盟之若然者<lb/>
乃當書放叔孫僑如不當書其自奔也<lb/>
十七年九月辛丑用郊杜云書用郊從史文非也史之<lb/>
記事雖甚質不應加用於郊雖史加用郊仲尼猶當削<lb/>
筆焉不然則是苟因史之謬也苟因史之謬又何以稱<lb/>
游夏之徒不能措一辭<lb/>
<pb n="4a"/>
十八年宋魚石復入于彭城左氏曰凡去其國國逆之<lb/>
曰入<hi>本無位者</hi>復其位曰復歸<hi>亦國逆</hi>諸侯納之曰歸以惡曰復入<lb/>
今按左氏國逆之未必言入言入者未必國逆復其位<lb/>
者未必言復歸諸侯納之者未必言歸以惡入者或言<lb/>
復入或不言復入事與例合者少而與例違者多不託<lb/>
之從赴則諉以從某例唯注者推言之而已不復可信<lb/>
也<lb/>
　　　襄公<lb/>
<pb n="4b"/>
元年圍宋彭城左氏曰非宋地追書也由是言之則孔<lb/>
子作春秋所筆削多矣豈専用舊史者乎<lb/>
四年冬十月傳曰邾人莒人伐鄫臧紇救之敗於狐駘<lb/>
然則經何以不書邪杜曰敗不書魯人諱之非也升陘<lb/>
之戰邾人獲公胄至恥矣諱公不諱戰乾時之戰公喪<lb/>
戎路左右皆止至危矣諱公不諱敗彼皆公親之猶<lb/>
著其文不䘮其實此乃臧紇耳何足諱之而都不書乎<lb/>
意者春秋為君諱淺為臣諱深乎不然喪胄逃遁之恥<lb/>
<pb n="5a"/>
不若直敗者甚乎何其詳略異也<lb/>
五年楚殺其大夫公子壬夫傳曰楚人討陳叛故曰由<lb/>
令尹子辛實侵欲焉乃殺之書曰楚殺其大夫公子壬<lb/>
夫貪也此傳解經所以書壬夫名之意言壬夫貪殺之<lb/>
當也又曰君子謂楚共王於是乎不刑夫共王殺壬夫<lb/>
春秋謂之貪而當是共王之刑無失也如令共王之刑<lb/>
有失則春秋不應名壬夫以見其罪傳指言貪以著其<lb/>
惡也春秋名壬夫以見罪傳指言貪以著其惡共王殺<lb/>
<pb n="5b"/>
之何謂不刑乎然猶謂共王不刑則是春秋亦不刑也<lb/>
觧經若此取舍安從哉<lb/>
六年季孫宿如晉左氏曰晉人以鄫故來討曰何故亡<lb/>
鄫季武子如晉見且聽命非也五年夏叔孫豹鄫世子<lb/>
巫如晉鄫始屬魯其年秋穆叔以屬鄫為不利使鄫人<lb/>
聽命于㑹故經書吳人鄫人是則魯已辭鄫矣晉已知<lb/>
之矣今鄫之滅非魯責也晉人何以來討邪又曰莒人<lb/>
滅鄫鄫恃賂也若鄫與魯有屬無絶或恃賂慢莒以取<lb/>
<pb n="6a"/>
滅亡今魯以絶鄫鄫無賦於魯矣尚何所恃而取滅邪<lb/>
然則傳所言皆不實也<lb/>
七年㑹鄬鄭伯髡頑如㑹未見諸侯丙戌卒于鄵左氏<lb/>
曰子駟使賊殺之而以瘧病赴於諸侯言經所以從赴<lb/>
而書也非也凡議春秋者必曰亂臣賊子懼亂臣賊子<lb/>
懼者以其書法不隱而善惡眀也左氏亦云求名而亡<lb/>
欲盖而彰善人勸焉淫人懼焉夫臣殺其君欲盖者也<lb/>
春秋順其欲而不彰則何懼矣彼亂臣賊子知偽赴之<lb/>
<pb n="6b"/>
可以免於貶絶則又母乃勸乎耳是由春秋啓之也奈<lb/>
何哉<lb/>
八年鄭人侵蔡獲蔡公子燮杜云鄭子國稱人惡其無<lb/>
故生患以佗日合之安知非告辭略乎<lb/>
會于邢丘左氏云大夫不書尊晉侯也安知非貶大夫<lb/>
㑹公侯者乎為例若此誰能識哉<lb/>
九年公㑹晉侯宋公衛侯曹伯莒子邾子滕子薛伯把<lb/>
伯小邾子齊世子光伐鄭十有二月已亥同盟于戲杜<lb/>
<pb n="7a"/>
云伐鄭而書同盟則鄭受盟可知未必然也成公十七<lb/>
年公㑹單子尹子晉侯等伐鄭而同盟于柯陵如杜此<lb/>
注則柯陵之盟鄭亦受盟矣考之左氏鄭實未服不得<lb/>
云同盟也且春秋記同盟甚多而左氏以謂書同者由<lb/>
服異也服異雖似可信挍之前後則不能盡通宣十二<lb/>
年同盟于清丘是時無新服者十七年同盟于㫁道亦<lb/>
無新服者成九年同盟于蒲亦無新服者十五年同盟<lb/>
于戚亦無新服者十八年同盟于虚朾亦無新服者僖<lb/>
<pb n="7b"/>
七年盟于寗母鄭始服于齊而不言同二十八年盟于<lb/>
踐土諸侯始服于晉而不言同襄二十五年盟于澶淵<lb/>
齊請成而亦不言同如此者衆甚則同不為服異發眀<lb/>
矣他日稱同盟其新服之國猶列於會至伐鄭則但以<lb/>
同盟見鄭亦與盟而已設令鄭不與盟如柯陵者又不<lb/>
可知襄公二十五年㑹于夷儀無伐齊之文也盟于重<lb/>
丘而稱同若以同為齊受盟出乎則未有伐齊之文若<lb/>
以為服異出乎則諸侯無新服者書同盟何哉<lb/>
<pb n="8a"/>
傳曰晉侯以公宴于河上問公年季武子對曰㑹于沙<lb/>
隨之嵗寡君以生晉侯曰十二年矣大夫盍為冠具武<lb/>
子對曰君冠必以祼享之禮行之以金石之樂節之以<lb/>
先君之祧處之今寡君在行未可具也請及兄弟之國<lb/>
而假備焉晉侯曰諾公還及衛冠于成公之廟假鐘磬<lb/>
焉禮也夫武子言君冠必具禮樂可矣言及兄弟之國<lb/>
假具而冠無乃亟乎衛與魯壤地相接能冠于衛不能<lb/>
冠于魯乎衛君之廟非先君之祧也成公之神非祼享<lb/>
<pb n="8b"/>
所宜也則武子所得者金石而已矣魯豈無金石乎何<lb/>
亟于冠而以他國之廟為已君之祧他廟之神為已君<lb/>
之先而傳又謂之禮不亦過乎<lb/>
十年㑹吳于柤杜云吳子在柤晉以諸侯往㑹之故曰<lb/>
㑹吳非也晉為伯主悼公其賢君也軍師方強豈肯帥<lb/>
諸侯以㑹吳乎黄池之㑹晉弱于吳猶爭盟焉況其方<lb/>
強哉又曰吳不稱子從所稱也亦非也吳子豈自稱吳<lb/>
而己乎凡吳子鄭伯之類亦皆人稱之爾非其君自稱<lb/>
<pb n="9a"/>
也且若從其所稱而稱之乎則吳當稱王楚亦當稱王<lb/>
必不但曰吳也<lb/>
遂滅偪陽左氏曰以偪陽子歸獻于武宫謂之夷俘偪<lb/>
陽妘姓也使周内史選其族姓納諸霍人禮也夫偪陽<lb/>
子竟何罪乎欲取其國以封向戌耳既已擅滅諸侯又<lb/>
擅以其地予人罪孰大焉謂之禮何哉即以選其族姓<lb/>
納諸霍人為禮者諸侯誰不樂滅國乎茍滅國矣取其<lb/>
子孫償以一邑誰不樂為此乎且經書滅偪陽君死其<lb/>
<pb n="9b"/>
位也傳云以偪陽子歸安得此子乎偪陽一國有二君<lb/>
可爾<lb/>
十一年公㑹晉侯宋公衛侯曹伯齊世子光莒子邾子<lb/>
滕子薛伯把伯小邾子伐鄭秋七月同盟于亳城北杜<lb/>
氏曰伐鄭而書同盟鄭與盟可知非也吾於九年既言<lb/>
之矣<lb/>
十二年吳子乗卒左氏曰臨於周廟禮也凡諸侯之䘮<lb/>
異姓臨於外同姓於宗廟同宗於祖廟同族於禰廟杜<lb/>
<pb n="10a"/>
氏曰周廟者文王之廟皆非也禮諸侯不祖天子大夫<lb/>
不祖諸侯則文王之廟魯何得以有之孔子曰公廟之<lb/>
設於私家非禮也自三桓始也然則魯君僣上而立周<lb/>
廟三桓僣魯而設公廟矣丘眀不知又習見之遂真謂<lb/>
禮然豈不誤哉以實言之凡諸侯之䘮異姓臨於外同<lb/>
姓於祖廟同族於禰廟於義足矣<lb/>
十三年取邿左氏曰凡書取言易也用大師曰滅弗地<lb/>
曰入非也春秋之興襃善貶惡所以示後世法非記難<lb/>
<pb n="10b"/>
易而已也難易何足紀乎且滅國言滅者言旣殺其君<lb/>
又泯其杜稷故君死其位亦曰滅如滅國而謂之取則<lb/>
未知君死其位歟如取邑而謂之滅則未知邑安取君<lb/>
死其位乎如是是春秋記滅國也略記用師難易也詳<lb/>
豈然也哉<lb/>
十四年㑹于向傳曰將執戎子駒支范宣子親數于朝<lb/>
曰今諸侯之事我寡君不如昔者則言語漏洩職汝之<lb/>
由此皆不實也諸侯觧體非此戎之過審矣范宣子豈<lb/>
<pb n="11a"/>
不知邪何以誣之哉去年蒐于綿上傳曰晉國由是大<lb/>
和諸侯遂睦到此一年爾何故遽有言語漏洩不如昔<lb/>
者之事邪言與事不相應矣又曰宣子辭焉使即事於<lb/>
㑹以成愷悌然則是姜戎列于㑹矣經何以不序乎杜<lb/>
氏曰戎為晉屬不得特達非也近上魯人請屬鄫已而<lb/>
以為不利使鄫大夫聽命于㑹則經亦書鄫人誠以鄫<lb/>
既與㑹則列國故也今范宣子亦使戎子即事於㑹去<lb/>
私屬比諸侯矣與鄫人相似何故不書乎即以姜戎微<lb/>
<pb n="11b"/>
法不當書者殽之戰何以書也即以殽戰時姜戎未為<lb/>
晉屬故得書者按戎子自云為先君不侵不叛之臣乃<lb/>
在文公之前不得云殽戰未屬晉也推此數者知傳所<lb/>
叙都非信實<lb/>
伐秦左氏曰齊宋大夫不書惰也北宫括書於伐秦攝<lb/>
也非也於春秋何以辨之且又無大體非春秋本意也<lb/>
衛侯出奔齊按左氏云名藏在諸侯之策曰孫林父寗<lb/>
殖出其君今經書乃如此此眀仲尼作春秋皆刪掇大<lb/>
<pb n="12a"/>
義不與衆史同也然則謂春秋即用舊史從史文從赴<lb/>
告者皆謬妄矣<lb/>
十六年公㑹晉侯宋公衛侯鄭伯曹伯莒子邾子薛伯<lb/>
把伯小邾子于湨梁左氏曰宴于温使諸大夫舞曰歌<lb/>
詩必類齊髙厚之詩不類荀偃怒使諸大夫盟高厚然<lb/>
則髙厚在㑹矣經何以不序邪杜氏云髙厚逃歸故不<lb/>
書也按僖五年夏公及齊侯宋公陳侯衛侯鄭伯許男<lb/>
㑹王世子于首止八月諸侯盟于首止鄭伯逃歸不盟<lb/>
<pb n="12b"/>
夫鄭伯之逃與髙厚之逃無以異也鄭伯逃盟猶記其<lb/>
㑹髙厚逃盟何以不記其會邪或者鄭伯逃盟不逃會<lb/>
故得記其㑹髙厚乃逃㑹者故不得記其會近上七年<lb/>
公㑹晉侯宋公陳侯衛侯于鄬陳侯逃歸亦逃會者何<lb/>
以得會記邪且驗傳文髙厚非逃會也已與於會矣忿<lb/>
荀偃之盟已故逃盟耳然則方其會時厚不得不書也<lb/>
然而不書獨奈何哉<lb/>
晉人執莒子邾子以歸左氏曰以我故執之且曰通齊<lb/>
<pb n="13a"/>
楚之使然則非為不道於其民矣以左氏例考之當云<lb/>
晉侯執耳何以得稱晉人邪杜氏患苦其不合因以不<lb/>
道誣二國之君文過乎哉罔人乎哉<lb/>
叔老會鄭伯晉荀偃衛寗殖宋人伐許左氏云書曰會<lb/>
鄭伯為夷故也言諸侯之卿可以㑹伯子男故示之義<lb/>
云爾非也主兵者居上自其班列同者也諸侯與諸侯<lb/>
相從卿大夫與卿大夫相從若名位不敵卿雖主兵猶<lb/>
序諸侯之下貴王爵也去諸侯而言主兵者自可見爾<lb/>
<pb n="13b"/>
何疑哉<lb/>
十八年白狄來杜云不言朝不能朝也非也聖人固不<lb/>
責夷狄禮耳來朝者則謂之朝何待其與中國均然後<lb/>
謂之朝哉且若必待其與中國均然後謂之朝是無賔<lb/>
享也<lb/>
十九年晉人執邾子杜云稱人以執惡及民也予謂傳<lb/>
叙其事自為伐我故執之耳未嘗有惡及民之實也杜<lb/>
氏惡其與例不合則以惡及民罔之非誠然也哉<lb/>
<pb n="14a"/>
二十年仲孫速帥師伐邾左氏曰邾人驟至以諸侯之<lb/>
事弗能報也孟莊子伐邾以報之按邾人驟至謂十五<lb/>
年十七年也至十九年盟于祝柯晋人執邾子又取邾<lb/>
田自漷水歸之于我則亦報舊怨矣何謂未報乎然則<lb/>
仲孫速自以他故伐邾不為報其驟至也<lb/>
二十三年陳殺其大夫慶虎及慶寅左氏曰慶氏以陳<lb/>
叛役人相命各殺其長然則何以不曰陳人殺慶虎邪<lb/>
又稱及者杜氏云史異辭則是春秋非復仲尼之法也<lb/>
<pb n="14b"/>
專用史而已豈其然哉<lb/>
叔孫豹帥師救晉次于雍榆杜云待命于雍榆故書次<lb/>
非也救者赴急之師也受命以出又何待焉即待晉命<lb/>
者豈救人之急方待命而行哉言之逺理莫甚於此矣<lb/>
十月乙亥臧孫紇出奔邾杜氏云書名者阿順季氏為<lb/>
之廢長立少以取奔亡罪之非也如杜之意以為名則<lb/>
貶矣字則襃矣獨不計名不必皆貶字不必皆襃乎謂<lb/>
字者皆襃猶之可也顧不當引凡無罪者一以字見之<lb/>
<pb n="15a"/>
耳且襃者當字貶者當名如善不足襃惡不足貶者奈<lb/>
何<lb/>
二十四年會于夷儀楚子蔡侯陳侯許男伐鄭左氏曰<lb/>
諸侯還救鄭然則何以不書於經邪諸侯相㑹而救患<lb/>
義事也春秋豈諱之哉且必若救許救徐何以得書也<lb/>
二十五年會于夷儀左氏有晉侯伐齊慶封如師之文<lb/>
而經無之何邪又言齊人賂晉侯及其六正五吏三十<lb/>
帥三軍之大夫百官之正長師旅及處守者皆有賂是<lb/>
<pb n="15b"/>
成亂也亦不譏何邪杜氏曰不譏受賂者齊有喪師自<lb/>
宜退非也若齊侯以夀沒師退可也今臣弑其君為惡<lb/>
大矣何故退乎假使晉遂討齊破其城殺其賊汙其宫<lb/>
未可謂之伐䘮也且夫弑君而謂之喪諸侯其無討賊<lb/>
者矣<lb/>
鄭公孫舍之帥師入陳左氏曰陳侯免擁社使男女别<lb/>
而纍以待於朝子展執縶而見子羙入數俘而出祝祓<lb/>
社司徒致民司馬致節司空致地乃還若是則陳已服<lb/>
<pb n="16a"/>
罪矣何為其冬公孫夏復帥師而伐陳乎且數俘而出<lb/>
是無獲虜也則子産何用獻捷乎捷者俘獲也何以知<lb/>
之哉成二年傳曰蠻夷戎狄則有獻捷兄弟甥舅告事<lb/>
而已不獻其功今傳謂子産獻捷則非告事矣如曰數<lb/>
俘而出是安得捷而獻歟<lb/>
二十六年公會晉人鄭良霄宋人曹人于澶淵左氏曰<lb/>
趙武不書尊公也向戌不書後也鄭先宋不失所也予<lb/>
謂此皆不足信於經無以見之<lb/>
<pb n="16b"/>
晉人執衛寗喜左氏云使女齊以先歸若實爾者經何<lb/>
故不云以歸乎<lb/>
二十七年豹及諸侯之大夫盟于宋左氏曰不書其族<lb/>
言違命也非也蔡沈失位左氏貶之今魯欲自同人之<lb/>
私失位甚矣貢賦雖重所不得已也大夫出境有可以<lb/>
重社稷猶曰專之今命出季氏而以為不可違何哉誠<lb/>
使豹徇季氏之命輕貢賦之數雖偷得一時之益而其<lb/>
貶魯國之秩已多矣反不當疾之邪又是會也楚先晉<lb/>
<pb n="17a"/>
㰱而經先書晉左氏以謂仲尼追正之也今此視邾滕<lb/>
之事仲尼亦必知其非公命審矣苟舊史不知而貶豹<lb/>
焉仲尼猶宜正之况知之乎夫知其非公命且辱國而<lb/>
猶責豹以不從命者是開强臣挾君以令於國而莫之<lb/>
亢也不亦悖乎<lb/>
十二月乙亥朔日有食之左氏曰於是辰在申司厯過<lb/>
也再失閏矣眀年春無冰杜氏曰頓置兩閏以應天正<lb/>
故正月建子得以無冰為災皆不然也厯家之術求閏<lb/>
<pb n="17b"/>
餘易求交朔難今司厯能正交朔反不能置閏乎此非<lb/>
人情也閏有常準率三十二月必一逢之如傳所言再<lb/>
失閏者則司厯廢閏殆七十月彌五年矣亦非人情也<lb/>
頓置兩閏詭聽駭俗亦非人情也且必若云其亂天時<lb/>
多矣春秋何能不譏乎故曰未然<lb/>
二十九年公在楚左氏曰釋不朝正於廟也非也茍為<lb/>
不朝正而書乎他日公在外不朝正多矣何為不悉書<lb/>
邪去年公如楚未有至之文也公之不朝正亦審矣雖<lb/>
<pb n="18a"/>
不釋於此猶足知也曽何春秋之憚煩<lb/>
三十年宋伯姬卒左氏曰君子謂宋共姬女而不婦女<lb/>
待人婦義事也非也如共姬之守禮死義不求生以害<lb/>
生亦可免矣反謂之不婦乎易曰恒其徳貞婦人吉共<lb/>
姬恒之矣所謂婦也<lb/>
鄭良霄出奔許自許入于鄭左氏曰伯有聞鄭人之盟<lb/>
已也怒聞子皮之甲不與攻已也喜曰子皮與我矣晨<lb/>
自墓門之瀆入因馬師頡介于襄庫以伐舊北門然則<lb/>
<pb n="18b"/>
是惡入也惡入之例當書復入曷為但書入乎杜氏云<lb/>
不言復入獨還無兵非也所謂以惡入曰復入者以其<lb/>
意害也意害矣以兵入與雖不以兵入而盜兵作亂等<lb/>
耳豈特以兵入者惡而盜兵鬭者無惡乎即以為獨還<lb/>
無兵得不稱復入者是良霄之入為直入國中無有惡<lb/>
也夫伯有入鄭與欒盈入晉有以異乎欒盈空身因曲<lb/>
沃之兵以與君鬬伯有徒還資馬師之衆以伐國門竟<lb/>
無異也欒盈書復入以眀其惡伯有獨不言何哉<lb/>
<pb n="19a"/>
㑹于澶淵宋災故左氏曰謀歸宋財既而無歸故不書<lb/>
其人非也他日㑹而匱盟雖惡之未有舉其事者直貶<lb/>
其人而己矣今獨舉其事又貶其人何邪由是論之此<lb/>
非特惡失信而已也失信者如清丘及蜀之盟是也<lb/>
三十一年莒人弑其君密州左氏曰莒犂比公生去疾<lb/>
及展輿既立展輿又廢之犂比公虐國人患之展輿因<lb/>
國人以攻莒子弑之乃立如是則子弑其父也子弑其<lb/>
父春秋不書乎又曰書曰莒人弑其君買朱鉏言罪之<lb/>
<pb n="19b"/>
在也如是則父有罪子得而弑之也蔡世子般弑其君<lb/>
固固之惡最甚矣何以亦貶乎且經曰密州傳曰買朱<lb/>
鉏吾誰適從哉亂天地之性莫甚於斯言矣此固左氏<lb/>
不受經之蔽也<lb/>
傳曰鄭禆諶能謀謀於野則獲於邑則否此不然也語<lb/>
曰為命禆謀草創之世叔討論之行人子羽脩飾之東<lb/>
里子産潤色之亦朝廷之常耳傳者不知以為草野之<lb/>
草記者不辨遂増適野之事<lb/>
<pb n="20a"/>
　　　昭公<lb/>
元年三月取鄆傳曰季武子伐莒取鄆杜氏注經云不<lb/>
稱將帥將卑師少書取言易也此則注與傳異矣經但<lb/>
言取傳又言伐此則傳與經異矣紛錯如此誰能聽之<lb/>
哉<lb/>
秦伯之弟鍼出奔晉左氏曰其車千乗又曰后子享晉<lb/>
侯歸取酬幣終事八反予謂出奔者勢不以千乗行又<lb/>
一日之享取幣八反非朝夕所可望皆不近事實者也<lb/>
<pb n="20b"/>
蓋舊說秦伯以千乗之富而不能容其母弟傳者不知<lb/>
則以謂鍼以千乗出奔矣記者不辨又増取幣八反之<lb/>
事<lb/>
莒展輿出奔呉左氏曰展輿立而奪羣公子秩公子召<lb/>
去疾於齊齊納去疾展輿奔吳君子曰莒展之不立棄<lb/>
人也若是末哉君子之言也夫展輿親弑其君而不譏<lb/>
棄人而譏之是謂棄人重於弑父也藉使展輿但勿棄<lb/>
人以濟其不義之身則固以為賢矣不亦害天下之教<lb/>
<pb n="21a"/>
乎<lb/>
楚子麇卒左氏曰公子圍入問王疾縊而殺之杜云楚<lb/>
以瘧疾赴故不書弑也楚公子比出奔晉左氏曰遂殺<lb/>
其二子幕及平夏右尹子干出奔晉杜云書名罪之皆<lb/>
非也若臣弑其君託於瘧疾而可以免則亂臣賊子何<lb/>
懼矣而公子比又何罪哉彼君弑國亂不忍其惡而出<lb/>
奔者也方存乎見襃又何貶焉且如傳言則是公子圍<lb/>
罪大而經為之諱公子比無罪而經致其貶輕重失序<lb/>
<pb n="21b"/>
非仲尼意矣<lb/>
三年北燕伯欵出奔齊杜氏曰不書大夫逐之而言奔<lb/>
罪之也非也如傳言者款多嬖寵欲去諸大夫而立其<lb/>
寵人故大夫比而殺其外嬖公懼而奔齊耳此則公之<lb/>
自奔焉有逐之者乎又曰書名從告亦非也榖伯綏鄧<lb/>
侯吾離以名為賤衛侯燬楚子䖍以名為貶此傳又云<lb/>
書曰北燕伯款出奔齊罪之也是為款之名者乃罪矣<lb/>
杜氏獨以為從赴何哉即以名為從赴而已衞侯燬何<lb/>
<pb n="22a"/>
用知其非從赴乎<lb/>
四年大雨雹左氏曰季武子問於申豐雹可禦乎對曰<lb/>
聖人在上無雹雖有不為災古者日在北陸而藏冰西<lb/>
陸朝覿而出之其藏之也周其用之也徧則冬無愆陽<lb/>
夏無伏隂春無淒風秋無苦雨雷出不震無災霜雹癘<lb/>
疾不降今藏川池之冰棄而不用雹之為災誰能禦之<lb/>
夫豐言聖王在上無雹可也言雹之為災由藏冰故非<lb/>
也魯雖藏川池之冰未為不藏冰如今之天下莫有藏<lb/>
<pb n="22b"/>
冰何故雹不輒降乎且豐之為人姦佞人也黨於季氏<lb/>
不敢端言其罪故推雹災歸之藏冰欲以諂媚强臣抹<lb/>
摋災異此與張禹谷永何異哉所以使昭公死于外者<lb/>
未必非此人也<lb/>
楚人執徐子杜云稱人以執以不道於民告非也春秋<lb/>
為襃貶是非作也如苟從赴而已矣是誣善者無所理<lb/>
也賊亂之人何所懲而畏乎<lb/>
遂滅賴左氏曰頼子面縛銜璧非也經所謂滅者固謂<lb/>
<pb n="23a"/>
君死其位者矣既曰死其位尚能面縛乎又曰成王克<lb/>
許許僖公如是是亦不然吾既言之矣<lb/>
取鄫左氏曰莒亂著丘公立而不撫鄫鄫叛而來故曰<lb/>
取凡克邑不用師徒曰取非也若鄫自來則非魯取不<lb/>
可書取鄫矣且鄫之叛者誰乎上大夫也固當見經下<lb/>
大夫微者也亦當如邾庻其書之何故匿其名也杜氏<lb/>
曰不書奔者潰散而來將帥微也亦非也杜惡傳所說<lb/>
不與例合又恥左氏有不傳春秋之名遂為文飾爾且<lb/>
<pb n="23b"/>
傳言叛不言潰潰者在下叛者在上可知也縦其微甚<lb/>
猶當書之所謂雖賤必書重地也何遽違例而掩叛人<lb/>
乎所謂不登叛人之義安在哉<lb/>
五年舍中軍左氏曰卑公室也毁中軍於施氏成諸臧<lb/>
氏然則非公意也以左氏凡例推之非公意者則當不<lb/>
書就令書之猶應有貶今左氏言作三軍舍中軍之事<lb/>
可謂甚害矣而經無所貶何也杜氏又云季氏稱左師<lb/>
孟氏稱右師叔孫氏則自以叔孫為軍名如是竟未嘗<lb/>
<pb n="24a"/>
舍中軍也徒以軍為師名號之少異耳何謂舍中軍乎<lb/>
六年宋華合比出奔衛杜云合比事君不以道自取奔<lb/>
亡書名罪之非也杜氏信以謂茍無罪而出者舉字之<lb/>
乎則彼有殊絶之美者宜以何書夫春秋非其所襃不<lb/>
加字焉非謂茍奔而無罪者皆字之也<lb/>
叔弓如楚左氏曰楚令尹子蕩帥師伐吳師于豫章吳<lb/>
人敗其師于房鍾獲公廏尹棄疾子蕩歸罪于薳洩而<lb/>
殺之叔弓如楚聘且弔敗也非也若如傳言吳真敗楚<lb/>
<pb n="24b"/>
經何以不書乎杜氏曰歸罪於薳洩不以敗告故不書<lb/>
非也若楚不赴於魯則魯亦不敢弔矣今魯弔之是楚<lb/>
嘗赴敗於魯也經何得無其事乎<lb/>
七年暨齊平左氏云齊求之也杜云齊伐燕<hi>伐燕在六年末</hi>燕人<lb/>
賂之反從求平也予謂杜氏之說與傳意錯傳所云齊<lb/>
求之者似指齊求與魯為平也其下乃云癸巳齊侯次<lb/>
于虢燕人行成若謂齊已暨燕平則齊侯無縁更進次<lb/>
虢而燕乃行成也且齊侯伐燕燕人賂之則傳當云燕<lb/>
<pb n="25a"/>
求之經當書暨燕平不當反云齊求之暨齊平也杜又<lb/>
注經曰前年冬齊伐燕閒無異事故不重言燕從可知<lb/>
此杜欲引州公寔來為比彼州公寔來之文卓詭非常<lb/>
乃可爾非此之類也試覆以事推之自昭公即位以來<lb/>
未嘗與齊通好此年三月叔孫婼如齊莅盟此則魯與<lb/>
齊平之驗矣亦猶定十一年冬及鄭平叔還如鄭莅盟<lb/>
云其文也其理也其事也三襲焉章灼不疑<lb/>
八年蒐于紅傳云大蒐與經不合矣<lb/>
<pb n="25b"/>
𦵏陳哀公左氏曰輿嬖袁克殺馬毁玉以𦵏楚人將殺<lb/>
之請寘之既又請私私於幄加絰於顙而逃此則𦵏陳<lb/>
哀公者袁克也非諸侯也何以得書於經乎若曰魯徃<lb/>
㑹之是又不然楚尚不聽袁克𦵏其君豈聽諸侯赴其<lb/>
𦵏乎且魯何能不畏楚也<lb/>
十年季孫意如叔弓仲孫貜帥師伐莒杜氏曰三大夫<lb/>
皆卿故書之非也使舉上客師言元帥此乃春秋之常<lb/>
所謂尊無二上亦此之謂也豈卿則悉書之哉晉嘗為<lb/>
<pb n="26a"/>
六軍六軍之將盖命卿十有二人未常有得並書者何<lb/>
邪<lb/>
十一年楚子䖍誘蔡侯般殺之于申杜云蔡大夫深怨<lb/>
楚故以楚子名告非也即如所言春秋為無襃貶茍從<lb/>
赴告而已衞侯燬滅邢寜非邢大夫怨之邪<lb/>
十二年公子憗出奔齊杜云書名謀亂故予謂憗本患<lb/>
季氏强公室弱是以與公謀去季氏也此則季氏之仇<lb/>
而魯忠臣矣謀泄事變卒為强臣所逐豈謀亂者哉茍<lb/>
<pb n="26b"/>
使憗無罪而奔遂書其字乎黨於季氏失君臣之義<lb/>
晉伐鮮虞杜云不書將帥史闕文予謂以殽之戰推之<lb/>
安知非晉恥以詐襲人而不以將帥告乎在殽之戰則<lb/>
以為晉恥背喪用兵在鮮虞則以為史自闕文春秋之<lb/>
義何其駮且至於此也<lb/>
傳曰公如晉晉人辭公公子憗遂如晉按經無憗如晉<lb/>
之文也杜云憗還不復命而奔故史不書於䇿非也公<lb/>
孫歸父如晉還自晉至笙遂奔齊此亦不復命者何以<lb/>
<pb n="27a"/>
書其如晉乎笙地在境外憗奔在郊不得獨不書也公<lb/>
孫敖如周丙戌奔莒此亦自外奔者也亦先記其如周<lb/>
不以不復命而略其出時也且史之記事始遣使則書<lb/>
矣何待其復乃書於䇿邪欲為傳文過而不知例有相<lb/>
反不可通者不亦誣乎<lb/>
楚殺其大夫成虎傳曰或譛成虎於楚子成虎知之而<lb/>
不能行書曰楚殺其大夫成虎懐寵也杜云解經所以<lb/>
書名皆非也人譛成虎成虎不行者自恃無罪或冀君<lb/>
<pb n="27b"/>
不信䜛也但當譏楚子信䜛專殺大夫不當貶成虎不<lb/>
能行也成虎不能行小過耳楚專殺大夫大罪也大罪<lb/>
不見詰小過先受貶此豈春秋㫖哉傳徒以名為貶字<lb/>
為襃不知輕重有權未可一槩也<lb/>
十三年楚公子比自晉歸于楚弑其君䖍于乾谿左氏<lb/>
曰觀從以蔡公之命召子干以傳例推之則比冝以國<lb/>
逆例書入耳今書歸何邪杜云依陳蔡以入言陳蔡猶<lb/>
列國非也陳蔡是時滅而為邑矣楚公子守之矣豈可<lb/>
<pb n="28a"/>
復為國哉正令可號以為國其召公子比者實楚人也<lb/>
書國逆而立當矣書諸侯納之不亦放哉以杜氏華元<lb/>
歸例推之又安知非比欲假晉為援以赴於諸侯者乎<lb/>
八月甲戌同盟于平丘傳曰齊服也非也在此以前齊<lb/>
未嘗不服以同盟之文强云齊服欲以成其說妄矣<lb/>
蔡侯廬歸于蔡陳侯吳歸于陳杜氏不解二君稱名之<lb/>
意直云受封于楚故稱爵諸侯納之故曰歸予謂二國<lb/>
前滅二君復封義有卓詭春秋所辨也又諸侯納之曰<lb/>
<pb n="28b"/>
歸謂本有國者爾若社稷已除一旦復立此則非歸不<lb/>
得以歸為例也<lb/>
吳滅州來左氏云州來楚邑用大師曰滅非也國滅曰<lb/>
滅君死其位曰滅滅之名施於國審也國有宗廟社稷<lb/>
此滅之義所為施也言若滅火絶其後也非縣邑所得<lb/>
亢也邑雖大必謂之邑國雖小必謂之國夫滅取之不<lb/>
可貿易乃國邑之不可相亂也州來小國世服於楚為<lb/>
楚執事未嘗特與諸侯盟㑹世皆謂州來固楚邑也以<lb/>
<pb n="29a"/>
此而謂州來真楚邑則背於經矣且春秋記滅取者為<lb/>
襃貶也正其所為名者所以正其罪也取人之邑滅人<lb/>
之國是以為罪大師小師何分别焉<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋權衡卷六<lb/>
</p>
<p>
</p>
  </div>
</body>
</text>
</TEI>
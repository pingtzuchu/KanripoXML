<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋權衡卷十二</head>
    <p>
<pb n="1a"/>
欽定四庫全書<lb/>
　春秋權衡卷十二　　　　　宋　劉敞　撰<lb/>
十一年叔孫得臣敗狄于鹹公羊曰長狄也非也春秋<lb/>
有赤狄白狄山戎陸渾戎淮夷之類記夷狄如此之詳<lb/>
也茍有長狄如公羊所說盖長百尺無為不言長狄也<lb/>
十二年盛伯來奔公羊曰失地之君也非也邢遷于夷<lb/>
儀此自遷也宋人遷宿此亡國之文也盛降於齊師此<lb/>
亦自降也齊人降鄣此亦亡國之文也此類分明理無<lb/>
<pb n="1b"/>
可疑然則郕本未亡公羊強謂之亡此盛伯自來奔魯<lb/>
公羊謂即莊公時所滅者且莊公至今七十餘嵗矣又<lb/>
曰與郜子相似亦可怪也<lb/>
子叔姬卒公羊曰母弟也非也子叔姬者子叔姬也<lb/>
晉人秦人戰于河曲公羊曰曷為以水地河千里而一<lb/>
曲也非也河曲者亦地名爾豈謂千里一曲乎若千里<lb/>
一曲悉可名之河曲是三河之閒無他地名直曰河曲<lb/>
而已不亦妄乎何休又曰起兩曲益非也戰于濆泉公<lb/>
<pb n="2a"/>
羊曰濆泉者直泉也可謂兩曲乎<lb/>
十三年陳侯朔卒不書葬何休曰盈為晉文諱也劉子<lb/>
曰推此言也而觀之其妄可勝記乎<lb/>
十四年齊人執單伯齊人執子叔姬公羊曰道淫也非<lb/>
也按齊舎未踰年魯人豈以女予之縦令世衰多居䘮<lb/>
而娶者春秋猶書子叔姬歸于齊<lb/>
十五年宋司馬華孫來盟何休曰不稱使者宋無大夫<lb/>
按司馬即大夫之官華孫即大夫之名何謂無大夫乎<lb/>
<pb n="2b"/>
又祭叔來聘何休云不稱使起我無君今此不稱使又<lb/>
云無大夫其言雜亂不可條理豈不甚歟<lb/>
齊人歸公孫敖之䘮公羊曰何以不言來内辭也脅我<lb/>
而歸之筍將而來也按此言脅我則近矣其說不言來<lb/>
之意則謬矣有來者有不來者此其不來者也春秋據<lb/>
實而書耳非為内辭也且文稱齊人歸公孫敖之䘮見<lb/>
脅明矣何必云來也哉又曰筍將而來按敖死殆十月<lb/>
豈可置之編輿以行此又理之不然者<lb/>
<pb n="3a"/>
諸侯盟于扈何休曰不序不日者順上諱文使若扈之<lb/>
盟都不可得而知非也扈地雖同文公之行有善惡惡<lb/>
自當貶善自當襃何有貶其前㑹之惡遂舉地而諱之<lb/>
乎若以文公之行無改者此扈之㑹猶前扈之㑹也是<lb/>
又不然按十三年還自晉注曰文公前扈之盟不見序<lb/>
後能救鄭之患不逆天王之求上得尊尊之義下得解<lb/>
患之恩一出三為諸侯所榮若此文公可謂能變矣秦<lb/>
穆能變公羊以為賢文公能變春秋反追其舊惡乎何<lb/>
<pb n="3b"/>
謂順上諱文使扈之盟為不可知哉<lb/>
齊人來歸子叔姬公羊曰其言來何閔之也非也加來<lb/>
何以為閔不加來何以不閔此直來歸耳無強說也凡<lb/>
公羊言來歸之意多若此<lb/>
齊侯侵我西鄙遂伐曹入其郛公羊曰入郛書乎曰不<lb/>
書此何以書動我也非也入郛殆矣㡬乎入矣勢不輕<lb/>
於圍豈得不書乎<lb/>
十六年宋人弑其君處臼公羊例曰大夫弑君稱名氏<lb/>
<pb n="4a"/>
賤者窮諸人大夫相殺稱人賤者窮諸盜非也大夫弑<lb/>
君有稱名氏者有獨稱名者有稱人者所謂賤者也至<lb/>
於盜則皆盜賊矣非所謂賤乎賤者也大夫相殺正當<lb/>
明其罪王札子殺邵伯毛伯是也稱人者其有罪者也<lb/>
其文意分明可不講而得又何紛紛乎凡弑君者公羊<lb/>
或云當國或云不當國使春秋之例此可通也固足信<lb/>
也今當國者或不當國不當國者或當國例與文反豈<lb/>
可賴乎且公羊分别當國以謂見輕重也夫弑君者何<lb/>
<pb n="4b"/>
惑於輕重乎而固分别之哉<lb/>
　　　宣公<lb/>
元年晉放其大夫胥甲父于衞公羊曰君放之非也大<lb/>
夫待放正也非也大夫待放者以道去其君者也君放<lb/>
大夫者寛其罪於死投之於逺者也若放驩兜于崇山<lb/>
之類也無去是云爾豈非正乎<lb/>
晉趙穿帥師侵柳公羊曰柳者天子之邑也不繫乎周<lb/>
者不與伐天子也非也信如公羊之言柳為天子之邑<lb/>
<pb n="5a"/>
趙穿伐之晉罪大矣春秋曽無文貶之乎郤缺所以稱<lb/>
人者納接菑也無駭所以不氏者始滅也衞侯朔所以<lb/>
絶者犯命也以郤缺論之則晉當稱人以無駭論之則<lb/>
趙穿當名以衞侯朔論之則此誅絶之罪其無文以貶<lb/>
之何哉<lb/>
二年戰于大棘宋師敗績獲宋華元何休曰復出宋者<lb/>
非獨惡華元明恥辱及宋國非也一國之卿戰而大敗<lb/>
敗而見獲其恥可知矣春秋雖不明之人獨不見乎又<lb/>
<pb n="5b"/>
成十五年宋華元自晉復歸于宋何休曰不去宋者華<lb/>
元賢大夫故繁文大之也此一華元之身或冒宋以惡<lb/>
賤之或冒宋以美大之是何淆亂哉<lb/>
四年公及齊侯平莒及郯莒人不肯公伐莒取向公羊<lb/>
曰其言不肯何辭取向也非也聖人作經曰諱國惡云<lb/>
乎豈曰文過云乎誣人甚矣<lb/>
五年齊髙固及子叔姬来公羊曰何言乎髙固之来言<lb/>
叔姬之来而不言髙固之来則不可非也昉以髙固之<lb/>
<pb n="6a"/>
来故并書以譏之爾無他義也<lb/>
六年晉趙盾衞孫免侵陳公羊曰趙盾弑君何以復見<lb/>
此問之迂者其意欲𤼵盾非弑君也不知例不可通也<lb/>
凡弑君復見者寧止盾乎以謂盾復見則非弑君宋萬<lb/>
復見亦非弑君乎說者乃巧辭蔽之如此誰不能者然<lb/>
去道已逺矣<lb/>
八年仲遂卒于垂公羊曰不稱公子貶也是也何休曰<lb/>
貶加字者起嬰齊為歸父後大宗不得絶也非也必如<lb/>
<pb n="6b"/>
休言季友卒復欲起誰為後乎且古之人賞善罰惡不<lb/>
私其親弑君者滅其人汚其宫何大宗不可絶哉<lb/>
九年取根牟公羊云邾婁之邑也何休曰屬有小君之<lb/>
䘮邾婁子来加禮未期而取其邑故諱不繫邾婁也劉<lb/>
子曰推此言也而觀之其妄可勝記乎<lb/>
十年齊人歸我濟西田公羊曰言我者未絶於我也非<lb/>
也若未絶於我經何故得書齊人取濟西田乎何休又<lb/>
云明齊不當坐取邑如此春秋書齊取之者乃非也迷<lb/>
<pb n="7a"/>
惑至如此按僖公取濟西田本當得之何休以謂坐取<lb/>
田今齊人取濟西田本不當得之何休以謂不坐取田<lb/>
持議詭僻非所謂使民無所措手足者乎<lb/>
十一年晉侯㑹狄于攅□何休曰所聞世治近升平記<lb/>
外離㑹言㑹者殊夷狄也非也㑹狄者便文耳他時中<lb/>
國離㑹可曰某人某人㑹於某狄不當稱人又不可曰<lb/>
晉侯狄㑹於某書㑹狄者便文故也休不曉其意而造<lb/>
異端其實於道無所損益<lb/>
<pb n="7b"/>
楚人殺陳夏徴舒公羊曰此楚子也其稱人何貶也非<lb/>
也此譬猶蔡人殺陳佗耳何以異哉且外討弑君之賊<lb/>
何不得乎假令於義小負尚未可貶稱人也田恒弑簡<lb/>
公孔子沐浴請討之聖人豈不知義而欲陷其君使至<lb/>
於貶者如公羊意是謂仲尼不知義也<lb/>
納公孫寗儀行父于陳公羊曰納公黨與也按公羊例<lb/>
立納入皆為篡此公孫寗儀行父稱納者篡大夫乎其<lb/>
謂之公黨何哉何休曰徴舒殺君二子如楚訴之徴舒<lb/>
<pb n="8a"/>
之黨従後絶其位然則二子之位本不絶也困於賊臣<lb/>
故失職爾今何以謂之納反従篡書乎<lb/>
十二年晉荀林父帥師及楚子戰于邲晉師敗績公羊<lb/>
曰大夫不敵君此其稱名氏以敵君何不與晉而與楚<lb/>
子為禮也非也大夫不敵君而荀林父獨得稱名氏以<lb/>
敵楚子此可謂與晉而不與楚子為禮而非不與晉而<lb/>
與楚子為禮也城濮之戰子玉得臣不見名氏公羊以<lb/>
謂大夫不敵君也彼子玉以不見名氏為不敵君二者<lb/>
<pb n="8b"/>
孰能知之乎又城濮之戰晉文公也今邲之戰楚莊王<lb/>
也二君者皆公羊所賢同為設義而乖異如此此雖使<lb/>
公羊復生吾知其必不能合也而諸儒競為文飾以惑<lb/>
後進豈不可怪也哉<lb/>
十四年曹伯壽卒何休曰日者公子喜時父也劉子曰<lb/>
推此言也而觀之其妄可勝記乎<lb/>
十五年宋人及楚人平公羊曰大其平乎已也非也臣<lb/>
無專美古今之通誼也且莊王非不賢者司馬子反何<lb/>
<pb n="9a"/>
不退與其君謀而遂擅與宋平且吾觀子反旣以宋情<lb/>
告莊王而莊王更怒者其意非必獨惡子反之以軍糧<lb/>
告宋也亦愠子反之擅平於外也故曰舎而止如使莊<lb/>
王素懐不仁之行必且窮國之力而甘心焉是由子反<lb/>
激之也而子反乃今劫君以先歸而後僅克成其功亦<lb/>
幸莊王素有仁人之心爾故子反進則擅君之美退有<lb/>
邀君之罪二者無一可而春秋乃大其平乎已可謂義<lb/>
乎<lb/>
<pb n="9b"/>
晉師滅赤狄潞氏以潞子嬰兒歸公羊曰潞何以稱子<lb/>
潞子之為善也躬足以亡爾非也赤狄狄也潞氏狄之<lb/>
别也潞子其君也夷狄之君稱子周禮也非為善而亡<lb/>
也盖迷於有爵爾<lb/>
十六年晉人滅赤狄甲氏及留吁何休曰言及者留吁<lb/>
行微不進非也言甲氏留吁則似一國言甲留吁則一<lb/>
國愈明故以及絶之為二國也又氏者所以配甲也非<lb/>
為行進也文固不可曰晉人滅赤狄甲及留吁又不可<lb/>
<pb n="10a"/>
曰晉師滅赤狄潞以潞子嬰兒歸故以氏足之爾公羊<lb/>
乃謂國不若氏非通論也<lb/>
成周宣榭災公羊曰新周也非也吾旣言之矣<lb/>
郯伯姬來歸何休曰嫁不書為媵也來歸書者後為嫡<lb/>
也若其始嫁時郯子未為君亦當不書休何用必之乎<lb/>
此非君子之言也<lb/>
　　　成公<lb/>
元年作丘甲公羊云譏始丘使也何休云使丘民作甲<lb/>
<pb n="10b"/>
非也若如此經自當言丘作甲非作丘甲也且如何休<lb/>
所譏春秋當為惡其使農為工亂四民之業爾然則當<lb/>
言農作甲或言民作甲何故云丘乎丘者井邑之類若<lb/>
丘民作甲井民獨不作甲乎春秋但曰井作甲豈不益<lb/>
明而度邑指丘其意何哉<lb/>
二年戰于鞌公羊曰曹無大夫公子手何以書憂内也<lb/>
非也春秋不王魯吾旣言之矣且曹何以獨無大夫乎<lb/>
若曹以小國故無大夫鄭亦伯也亦無大夫乎且春秋<lb/>
<pb n="11a"/>
之正諸侯也以王爵不以土地廣狹也曹鄭同儕一有<lb/>
大夫一無大夫何哉<lb/>
齊侯使國佐如師公羊曰君不行使乎大夫此其行使<lb/>
乎大夫何佚獲也非也君不行使乎大夫者謂安平無<lb/>
事耳今兩國治戎將在軍君命有所不受茍君命有所<lb/>
不受其重且專也可知矣行使何傷又諸侯㑹晉師於<lb/>
棐林實趙盾之師言晉師者君不㑹大夫也君不㑹大<lb/>
夫故可言晉師不可言趙盾師今此亦言晉師足矣乃<lb/>
<pb n="11b"/>
其常文何以為不行使大夫乎<lb/>
取汶陽田何休曰不言取之齊恥乗勝脅齊求賂也非<lb/>
也此乃取齊所侵地耳何恥之有<lb/>
公及楚人秦人宋人陳人衞人鄭人齊人曹人邾婁人<lb/>
薛人鄫人盟于蜀公羊曰其稱人何得一貶焉云爾吾<lb/>
不識此語得貶云者竟何事也吾欲問之<lb/>
五年梁山崩公羊云外異不書非也迷於百二十國寳<lb/>
書不知據魯史爾<lb/>
<pb n="12a"/>
八年晉侯使韓穿來言汶陽田歸之于齊公羊云内辭<lb/>
也脅我歸之也非也此直書其事耳亦何内辭哉又云<lb/>
鞌之戰齊侯弔死問疾七年不飲酒不食肉亦妄也仲<lb/>
尼稱顔子三月不違仁以謂難也如齊侯遂能若此過<lb/>
顔回逺矣國人歸之諸侯畏之死何以復諡頃公乎<lb/>
宋公使公孫夀來納幣公羊曰録伯姬也非也伯姬雖<lb/>
賢然當此之時未有可賢者賢在其守死善道非禮不<lb/>
動耳豈可先事襃之哉<lb/>
<pb n="12b"/>
天子使召伯來錫公命公羊曰元年春王正月正也其<lb/>
餘皆通矣是謂天子天王等耳而何休說之又異其文<lb/>
意自相伐也是非之說可勝紀乎<lb/>
衞人来媵公羊說與納幣同非也<lb/>
十年乃不郊公羊曰其言乃不郊何不免牲故言乃不<lb/>
郊也是矣何休乃言諱使若重難不得郊其意欲指乃<lb/>
難乎而也不知本不可稱而不郊也此所謂知其一不<lb/>
知其二者也休又云不免牲當坐盜天牲夫不免者直<lb/>
<pb n="13a"/>
繫之耳何說盜乎且此又小惡不足以深諱也<lb/>
十五年宋華元自晉歸于宋何休曰不省文復出宋華<lb/>
元者以憂國為大夫山所譛大之也非也此但常文耳<lb/>
無所見義必欲為之造說者宣二年書宋華元以為賤<lb/>
恥之若實賤恥乎若實美大乎何二三也<lb/>
宋魚石出奔楚何休云後言復入者出無惡知非君漏<lb/>
言魚石不殺山非也此本不當為例且不可推之也向<lb/>
令魚石不復入彭城便當指之為殺山者矣休意欲為<lb/>
<pb n="13b"/>
漏言護短故為此解短不可護而拙彌甚<lb/>
㑹吳于鍾離公羊曰曷為殊㑹吳外吳也非也一地而<lb/>
再言㑹者明一㑹也吳則其君矣未可以爵通又不可<lb/>
稱人稱人則下從大夫之例故須云㑹吳以成其文也<lb/>
若實外吳者後吳人㑹向何以不殊之又㑹於申有淮<lb/>
夷亦何以不外之吳豈不若淮夷哉夫太伯至徳實始<lb/>
有吳以族言之則周伯父也春秋豈端外之乎<lb/>
十六年㑹于沙隨不見公公羊曰公不見見大夫執何<lb/>
<pb n="14a"/>
以致㑹不恥也曷為不恥公幼也非也按公即位至今<lb/>
十有六年矣豈得云幼哉近上不郊不免牲等公羊輙<lb/>
云公怨天怨懟有不敬心也若此時尚幼彼時固甚幼<lb/>
幼不當恥何苦責之<lb/>
晉人執季孫行父舎之于招丘公羊曰代公執故仁之<lb/>
非也凡國有罪而執其正卿禮也又公羊說公時尚幼<lb/>
則罪非公為罪非公為則正卿當執矣此乃行父致恥<lb/>
於公春秋何故反仁之乎理苟不足仁之則舎於招丘<lb/>
<pb n="14b"/>
都不如公羊之語也又晉人來乞師而不與何休云不<lb/>
書者無惡亦非也晉為伯主伐叛討罪所以恭王命也<lb/>
乞師於屬諸侯其意甚恭而魯人靳不予之是惡矣何<lb/>
謂無惡乎<lb/>
十七年九月辛丑用郊公羊曰九月非所用郊也非也<lb/>
五月郊何不加用乎五月豈所宜郊乎且如公羊之言<lb/>
春秋但譏郊失時爾直曰九月郊理豈不明而加用乎<lb/>
又曰用然後郊明公羊初未了經意聊為此說爾<lb/>
<pb n="15a"/>
壬申公孫嬰齊卒于貍軫公羊曰非此月日也待君命<lb/>
然後卒大夫非也君之許嬰齊為大夫固在前矣君至<lb/>
而後明之爾然則卒嬰齊當在致公之前無疑也若以<lb/>
嬰齊反未至故不得以大夫卒之者嬰齊之卒竟未為<lb/>
大夫則嬰齊終不合卒無為但移卒於致公之後也若<lb/>
以公許之則成大夫矣先公未至卒之何傷乎假令國<lb/>
人未知公命不録其卒公後告之乃追録其卒旣追録<lb/>
之固應在致公之前明公之許之為大夫也固在前爾<lb/>
<pb n="15b"/>
豈不可乎又公孫敖卒於齊彼不待公命何為卒之哉<lb/>
物有似是而非者此之謂也<lb/>
　　　襄公<lb/>
三年陳侯使袁僑如㑹公羊曰後㑹也非也吾於陳侯<lb/>
如㑹已言之矣又曰諸侯之大夫及陳袁僑盟何休云<lb/>
復出陳者喜得陳國亦非也成二年戰于鞌齊侯使國<lb/>
佐如師己酉及國佐盟于袁婁當此之時亦得齊國矣<lb/>
則何不復出齊國佐乎<lb/>
<pb n="16a"/>
五年叔孫豹鄫世子巫如晉公羊云相與往殆乎晉也<lb/>
非也請解之於滅<lb/>
㑹吳人鄫人于戚公羊曰吳何以稱人吳鄫人云則不<lb/>
辭是也言不可以為文辭也然公羊問吳何以稱人者<lb/>
是謂吳不當稱人也則非矣各有所施此年㑹吳於善<lb/>
稻其君在㑹也今㑹吳人于戚其臣來㑹也君臣異辭<lb/>
此所以不同非為欲抑鄫人故進吳子為人也且若所<lb/>
言春秋序吳於鄫上則是抑鄫矣亦無縁更進吳也<lb/>
<pb n="16b"/>
六年莒人滅鄫公羊曰鄫取莒公子為後故春秋書之<lb/>
同於滅也陸質曰若鄫取莒人為後者罪在鄫子不在<lb/>
莒人也春秋應以梁亡之例書鄫亡不當但責莒人而<lb/>
已此言善也<lb/>
七年鄭伯髠原如㑹未見諸侯丙戌卒于操公羊曰大<lb/>
夫弑之為中國諱不忍言也非也臣弑其君孰與乎弑<lb/>
其父哉弑其父春秋不為中國諱也今何故忽為中國<lb/>
諱弑君乎又人弑其君不務正其罪而顧欲遮覆掩匿<lb/>
<pb n="17a"/>
使為惡者不顯而銜寃者不報此所謂以利口覆邦家<lb/>
者也非君子之辭也又曰未見諸侯其言如㑹何致其<lb/>
意也亦非也未見諸侯者記事之次序耳何足問乎<lb/>
十二年莒人伐我東鄙圍台公羊曰邑不言圍伐而言<lb/>
圍者取邑之辭也伐而不言圍者非取邑之辭也非也<lb/>
伐一事也圍一事也取一事也三者不相亂明矣而猶<lb/>
云云不亦惑乎又此下有季孫宿帥師救台即莒人已<lb/>
取之者尚何救哉又十五年齊人伐我北鄙圍成公救<lb/>
<pb n="17b"/>
成至遇公羊曰其言至遇何不敢進也是謂齊已取成<lb/>
矣明年又有齊侯伐我北鄙圍成即已取之者安得又<lb/>
有一成而取之乎又十五年公救成至遇下云季孫宿<lb/>
帥師城成郛即齊已取之魯安得郛之乎<lb/>
十八年白狄來公羊曰何以不言朝不能朝也似近之<lb/>
矣其實非也周之正朔本不及白狄豈責白狄以行朝<lb/>
禮哉茍為順其俗而至者其有慕中國之心斯可謂朝<lb/>
矣<lb/>
<pb n="18a"/>
十九年公至自伐齊公羊曰何以致伐未圍齊也非也<lb/>
若諸侯實未嘗圍齊者春秋何得書之乎且春秋所謂<lb/>
紀事之書而非紀意之書豈得探意以為事哉<lb/>
取邾婁田自漷水公羊曰漷移也非也向者執邾子乃<lb/>
為此爾且如公羊言魯以漷自移而取田春秋乃坐其<lb/>
君以盜地乎何悖也<lb/>
晉士匄侵齊至榖聞齊侯卒乃還公羊曰大夫以君命<lb/>
出進退在大夫也非也若兵未出境豈得擅還哉春秋<lb/>
<pb n="18b"/>
記其至榖者乃所以明境外得專之也與公子結于鄄<lb/>
一例矣何休曰言乃者士匄有重難廢君命之心亦非<lb/>
也乃猶即爾譬如箕子乃言之類直謂遂然非必重難<lb/>
也大凡以乃對而則而輕乃重謂若乃克葬而克葬二<lb/>
者文通而字異故得以别輕重若文不可通則亦不可<lb/>
通也乃不郊乃還乃卜三龜若此之類訓與即相近非<lb/>
復乃克葬之等也然則理自不合言而非不欲言也<lb/>
二十二年邾婁庶其以漆閭丘來奔公羊曰邾婁無大<lb/>
<pb n="19a"/>
夫非也其曰重地是也假令賤者竊邑來奔不可但云<lb/>
邾人故須著見其名示有以懲勸也<lb/>
二十三年邾婁鼻我來奔公羊曰以近書也此文過飾<lb/>
非之辭非要言也<lb/>
晉欒盈復入于晉入于曲沃公羊曰欒盈將入晉晉人<lb/>
不納由乎曲沃而入非也若盈能入晉禍已萌矣且何<lb/>
能勿納乎夫盈之不單身入晉審也苟焉不能入晉矣<lb/>
則雖由乎曲沃亦何能入乎然則由曲沃之士衆以入<lb/>
<pb n="19b"/>
者也春秋宜先明其復入曲沃乃後言其入于晉今何<lb/>
故反顛倒之乎按盈入于晉晉人不納盈為未嘗得入<lb/>
也春秋不當書入矣由乎曲沃而入是得入也春秋當<lb/>
書入矣不當書而書當書而不書是何謂春秋乎<lb/>
叔孫豹帥師救晉次于雍榆公羊曰先救後次先通君<lb/>
命也非也大夫受命而出豈有君命而不通哉何必為<lb/>
此文乎<lb/>
二十五年諸侯同盟于重丘何休曰㑹盟再出不舉重<lb/>
<pb n="20a"/>
者起諸侯欲誅崔杼按是後遂無誅杼之事則此妄語<lb/>
也<lb/>
衞侯入于陳儀公羊曰曷為不言入于衞諼君以弑也<lb/>
非也衎雖失位非剽臣也剽雖得國非衎君也春秋豈<lb/>
謂衎為諼君乎哉何休又謂衎不能自復遂詐為剽臣<lb/>
此非人之情何有此事哉入于陳儀者猶突入于櫟公<lb/>
在鄆爾不須多疑而更紛紛也<lb/>
二十六年宋公殺其世子痤何休曰痤有罪故平公書<lb/>
<pb n="20b"/>
葬如休言者痤何以不若鄭段省其氏乎痤不省氏無<lb/>
惡明矣且凡葬者臣子之事也君弑不討賊不書葬者<lb/>
以為無臣子故可以至此焉今以誅大夫之故故去其<lb/>
葬謂誅大夫與弑君比乎且凡君殺母弟世子則直稱<lb/>
君殺大夫則稱國所以貶之已明矣何賴於葬不葬乎<lb/>
晉人執衞寗喜公羊曰不以其罪執之非也晉為伯主<lb/>
不討賊不執人則已矣今欲討賊且執人而反不以其<lb/>
罪執之何哉此殆不然<lb/>
<pb n="21a"/>
二十七年衞殺其大夫寗喜公羊曰已約歸至殺寗喜<lb/>
然則喜非復有他罪也衞侯以弑君誅之耳以弑君誅<lb/>
之何為不以討賊之辭言之乎謂衞侯不當誅喜乎何<lb/>
以責定公不能討季氏也<lb/>
豹及諸侯之大夫盟于宋公羊曰曷為再言豹殆諸侯<lb/>
也曷為殆諸侯為衞石惡在是也曰惡人之徒在是矣<lb/>
非也此乃一事再見者前目而後凡耳何謂殆諸侯乎<lb/>
假令衞石惡實惡人者何至能變亂諸侯之盟乎衞比<lb/>
<pb n="21b"/>
諸侯亦小國耳何至諸侯遂危懼之乎皆事之不然者<lb/>
且石惡名爾行未必惡也謂名惡者行惡名善者則行<lb/>
善矣董賢可謂賢乎<lb/>
三十年葬宋共姬公羊曰外夫人不書葬非也内女不<lb/>
書卒者常禮也嫁於諸侯則書之旣已錄其卒矣何得<lb/>
不錄其葬乎唯所貶乃不書葬耳<lb/>
㑹于澶淵宋災故公羊曰錄伯姬也非也宋災故者豈<lb/>
善之乎又曰此大事也曷為使微者亦非也諸侯相聚<lb/>
<pb n="22a"/>
而更宋之䘮何大事之有又曰卿則其稱人何卿不得<lb/>
憂諸侯也亦非也大夫受君命以出為㑹是諸侯耳何<lb/>
用必其非諸侯之命乎<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋權衡卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳續説卷二</head>
    <p>
<pb n="1a"/>
欽定四庫全書<lb/>
　左氏傳續説卷二　　　　宋　吕祖謙　撰<lb/>
　　　桓公<lb/>
公及鄭伯盟于越<hi>元年</hi>
　鄭與魯盟此弑君初與諸侯㑹盟<lb/>
見孔父之妻于路<hi>元年</hi>
　妻而使人見于路此冶容誨淫之類宜其及禍<lb/>
師服論名子<hi>二年</hi>
<pb n="1b"/>
　晉之師服魯之臧僖伯申繻之徒皆是國家所咨訪<lb/>
　底人盖古者諸侯之國必有知典故備訪問底人所<lb/>
　以三代之源流先王之制度不至於斷續而不知者<lb/>
　正緣有這般人在春秋之初尚多有之<lb/>
師服曰吾聞國家之立也本大而末小是以能固故天<lb/>
子建國諸侯立家卿置側室大夫有貳宗士有隷子弟<lb/>
庶人工商各有分親皆有等衰是以民服事其上而下<lb/>
無覬覦<hi>二年</hi>
<pb n="2a"/>
　此數句皆是左傳中大綱目學者惟經厯久看書多<lb/>
　然後深曉得<lb/>
今晉甸侯也而建國本既弱矣其能久乎<hi>二年</hi>
　古者所謂甸亦有兩般有畿甸之甸有侯甸之甸禹<lb/>
　貢曰五百里甸服此是畿甸之甸周禮職方氏曰乃<lb/>
　辨九服之邦國方千里曰王畿其外方五百里曰侯<lb/>
　服又其外方五百里曰甸服此是侯甸之甸如周㐮<lb/>
　王謂規方千里以為甸服鄭子産謂列卑而貢重者<lb/>
<pb n="2b"/>
　甸服也此皆是以王畿為甸世俗習熟多呼畿為甸<lb/>
　正合禹貢之制如師服謂今晉甸侯也子産謂曹為<lb/>
　伯甸此謂是晉以諸侯而在甸服曹以伯爵而居甸<lb/>
　服正合成周之制今晉師服曰晉甸侯也本既弱矣<lb/>
　師服指甸地以為本弱則此甸在侯服之外可知盖<lb/>
　去王畿既逺故其地小古者大率地近畿者土廣而<lb/>
　貢重地逺畿者土狹而貢輕何故舊時海島之地亦<lb/>
　有十里之國以此見愈逺處愈小侯服近畿想侯服<lb/>
<pb n="3a"/>
　之地必多於甸地也子産曰鄭伯男也而使從公侯<lb/>
　之貢公侯伯子男古者分土為三只有此三等公侯<lb/>
　一等伯一等子男一等公侯一等其貢重伯一等其<lb/>
　貢稍輕子男一等其貢又輕今鄭伯男也使之從伯<lb/>
　本等之貢已為重矣又使之出公侯之貢則豈不甚<lb/>
　重觀此兩句最見得古者分土為三一句分眀周禮<lb/>
　職方氏載凡邦國千里封公以方五百里則四公方<lb/>
　四百里則六侯方三百里則七伯方二百里則二十<lb/>
<pb n="3b"/>
　五子方百里則百男以周知天下大扺周禮所載皆<lb/>
　與其他書合惟此一處却有可疑恐是後來諸侯欲<lb/>
　侵占土地者私廣其數目耳且以孟子考之公侯皆<lb/>
　方百里伯七十里子男五十里以此益可見古者三<lb/>
　等之制又曰周公之封於魯為方百里也地非不足<lb/>
　而儉扵百里太公之封於齊也為方百里也地非不<lb/>
　足也而儉於百里古公侯皆是百里如何便有三百<lb/>
　里四百里之制况孟子正是當時人豈不可信國語<lb/>
<pb n="4a"/>
　謂鄭伯男也鄭在男服此説亦通<lb/>
芮伯萬之母芮姜惡芮伯之多寵人也逐之<hi>三年</hi>
　此正是後世母后專權之漸<lb/>
王師秦師圍魏執芮伯以歸<hi>四年</hi>
　此非是秦執以屈辱他却是有意要納他所以先執<lb/>
　歸去十年秦遂納芮伯秦本周殽函之地去周最近周<lb/>
　宜親倚之觀此時猶相親其後漸踈矣<lb/>
王奪鄭伯政<hi>五年</hi>
<pb n="4b"/>
　周将亡舉措無不失失之又失至於此無復可言矣<lb/>
王以諸侯伐鄭鄭伯禦之王為中軍虢公林父将右軍<lb/>
蔡人衛人屬焉周公黒肩将左軍陳人屬焉鄭曼伯為<lb/>
右拒祭仲足為左拒原繁髙渠彌以中軍奉公<hi>五年</hi>
　古者天子六軍今桓王何故只有三軍鄭何故却有<lb/>
　左右拒及中軍盖周室衰弱不能備天子六軍之制<lb/>
　鄭欲當王之三軍就一軍中分出左右拒故有三軍<lb/>
　鄭命二拒曰旝動而鼓旝中軍之旗皷二拒之皷古<lb/>
<pb n="5a"/>
　者每軍主将之車必有一鼓如國語曰有中軍之鼓<lb/>
　有國子之皷有髙子之皷則此中軍亦當有皷今中<lb/>
　軍乃動旝而不動鼓何也盖車進則鼓動今鄭欲先<lb/>
　命左右拒以擊陳蔡衛則中軍尚未動所以鄭中軍<lb/>
　以旝為號令也<lb/>
魚麗之陳<hi>五年</hi>
　只緣鄭既分左右拒以當三國則中軍人少不能敵<lb/>
　王三軍故先偏後伍分開人數使行陳廣闊足以當<lb/>
<pb n="5b"/>
　王之三軍盖左右拒只在兩邉當蔡人衛人陳人又<lb/>
　不能當王之左右軍也古者車制毎車必有甲士三<lb/>
　人如主将之車則主将居中御戎與右却在兩傍如<lb/>
　非主将之車則御却居中兩邉却自有左右故在主<lb/>
　将之左者謂之御戎居車之中者只謂之御御之職<lb/>
　掌馬之六轡右之職掌執戈矛哀二年鐵之戰郵無<lb/>
　恤御簡子衛太子為右太子曰吾救主於車退敵於<lb/>
　下我右之上也郵良曰我兩靷将絶吾能止之我御<lb/>
<pb n="6a"/>
　之上也清人之詩曰左旋右抽中軍作好此皆見得<lb/>
　御與右之職事<lb/>
戰于繻葛<hi>五年</hi>
　繻葛之戰此是周室大變處自此後如陳如蔡如衛<lb/>
　之属竟不見來從王室盖自此一敗後諸侯皆解體<lb/>
　矣<lb/>
楚武王侵隨鬬伯比言於楚子曰漢東之國隨為大<hi>六年</hi>
　觀楚經略漢東之初便欲滅隨而隨終不為楚所滅<lb/>
<pb n="6b"/>
　者何故盖少師死季梁在諌行言聴無人沮撓其謀<lb/>
　故楚不敢滅後來却反以厚意結隨以為助使之勿<lb/>
　救援小國故漢東之小國盡為楚所滅而隨獨終春<lb/>
　秋之世如所謂周之子孫在漢川者楚實盡之隨密<lb/>
　邇於楚楚實存之世有盟誓至今未改看此兩處便<lb/>
　見楚常結隨而不滅隨處<lb/>
楚略漢東<hi>六年</hi>
　楚初盛時横取湘漢一𢃄漸至中國如敗鄧㑹南諸<lb/>
<pb n="7a"/>
　侯盟貳軫州蓼皆是<lb/>
隨人使少師董成<hi>六年</hi>
　董成如涖盟相似盖兩君不親相見故使人徃臨之<lb/>
季梁曰所謂道忠於民而信於神也<hi>六年</hi>
　古人説治民必言事神盖人君是神民之主天下國<lb/>
　家只是治民事神兩事周禮一書自初至末亦只説<lb/>
　此事見得古人以實事看神如後世以神為虚誕文<lb/>
　具了春秋之時神民所以並説者只實見其不是虚<lb/>
<pb n="7b"/>
　誕且如學者不愧屋漏不欺暗室此便是知有神處<lb/>
上思利民忠也<hi>六年</hi>
　尋常以誠事君謂之忠如隋煬帝下詔非不説要利<lb/>
　民只此心不誠於為民故謂之忠則不可古人上下<lb/>
　常通説此一字如孟子曰自反而有禮矣自反而仁<lb/>
　矣必曰自反而忠既説禮與仁而又必説忠者何故<lb/>
　盖亦欲實驗此心果何如也一部左傳所以多只説<lb/>
　一箇忠字自秦漢以來簡册中此字始斷絶<lb/>
<pb n="8a"/>
祝史矯舉以祭<hi>六年</hi>
　所謂矯舉者如無嘉徳而曰嘉栗不能馨香而曰㫖<lb/>
　酒之類皆謂之矯<lb/>
奉牲以告曰愽碩肥腯謂民力之普存也謂其畜之碩<lb/>
大蕃滋也謂其不疾瘯蠡也謂其備腯咸有也<hi>六年</hi>
　既説愽碩肥腯何故又説備腯咸有此兩句似重然<lb/>
　細看來愽碩肥腯是大綱統言牲體備腯咸有自各<lb/>
　以其類而言之如用太牢則牛羊豕三者皆相似乃<lb/>
<pb n="8b"/>
　可如三者之中有一不稱則不得謂之咸有此四句<lb/>
　各不相似故杜氏謂其實皆當兼此四者看他下兼<lb/>
　字便見得杜氏不以為同處<lb/>
所謂馨香無讒慝也<hi>六年</hi>
　無讒慝便是所以為馨香處且如一家中所以謂之<lb/>
　馨香者必其父子兄弟中和睦而無乖離之意乃可<lb/>
　謂之馨香所謂馨香無讒慝也兩句最有味<lb/>
故務其三時修其五教親其九族以致其禋祀<hi>六年</hi>
<pb n="9a"/>
　此四句自有次第<lb/>
北戎伐齊<hi>六年</hi>
　當齊桓未覇以前戎狄横行於中國滅衛伐魯伐周<lb/>
　之類甚多自管仲相桓公之後方能攘之所以孔子<lb/>
　有微管仲吾其被髮左袵之歎須看當時事體然後<lb/>
　知聖人之語不妄𤼵<lb/>
諸侯之大夫戍齊齊人饋之餼使魯為其班後鄭<hi>六年</hi>
　春秋時班次亦有兩般無事時則以爵尊者為先出<lb/>
<pb n="9b"/>
　師時則以主兵者為先𨼆五年邾人鄭人伐宋邾在<lb/>
　鄭之先邾主兵也桓十年齊衛鄭來戰于郎齊衛在<lb/>
　鄭之先王爵也今鄭為齊伐戎如以主兵例論之自<lb/>
　合居先而魯以王爵論故居後又如踐土之盟載書<lb/>
　曰晋重魯申衛武蔡甲午鄭㨗齊潘宋王臣莒期藏<lb/>
　在盟府夫魯弱國也蔡小國也如何却在鄭齊之先<lb/>
　盖周之宗盟異姓為後此所以周班為先後也戍齊<lb/>
　見當時諸侯猶相親附猶相扶持<lb/>
<pb n="10a"/>
鄭忽辭齊昏<hi>六年</hi>
　忽不借助於他國而自求多福非奮然誠有志也盖<lb/>
　其為人淺狹而多所拘攣暗滯而動皆疑畏浮易而<lb/>
　不知審量孑孑然以文義自喜而國𫝑人情與其身<lb/>
　之安危皆懵然莫之察也適足以取亡而已矣使忽<lb/>
　誠有志而深求其實則資之弱固可彊而所以持國<lb/>
　者固無待於外助也惟其為善有名而無實所以卒<lb/>
　見嗤於祭仲而為詩人所閔此功利之説所以多勝<lb/>
<pb n="10b"/>
　而信道者所以益寡也盖昭公但云自求多福在我<lb/>
　而已而所謂在者初未甞做功夫也<lb/>
季梁曰楚人尚左君必左<hi>八年</hi>
　楚人所以尚左者蠻夷之俗也蠻夷以左為尚如左<lb/>
　袵之類皆是中國則以右為尚<lb/>
少師曰不當王非敵也<hi>八年</hi>
　謂君當與王為敵<lb/>
王命虢仲<hi>八年</hi>
<pb n="11a"/>
　此皆畿内諸侯周之舊制畿外諸侯則世襲畿内者<lb/>
　則皆隨其所職且如為卿則有采地或免或死則已<lb/>
　不世襲也其後乃亦世襲周之王畿皆為人所有所<lb/>
　以益弱<lb/>
巴子使韓服告于楚請與鄧為好楚子使道朔将巴客<lb/>
以聘于鄧鄧南鄙鄾人攻而奪之幣殺道朔及巴行人<lb/>
楚子使薳章讓于鄧鄧人弗受<hi>九年</hi>
　此見得鄧全無政刑處道朔巴客之聘既及鄧境而<lb/>
<pb n="11b"/>
　鄾人敢于殺而奪之則鄧之綱紀盖可知矣及楚薳<lb/>
　章讓鄧之時則鄾人之罪鄧所必討而鄧反助之盖<lb/>
　國家将亡則綱紀都無後來楚文王過鄧而三甥請<lb/>
　殺文王曰亡鄧國者必此人也縱使是時殺得楚文<lb/>
　王鄧亦不能久存盖鄾人奪幣之時鄧之亡形見矣<lb/>
　左傳中如此等處最要看<lb/>
虢仲譛其大夫詹父于王<hi>十年</hi>
　虢仲是王之卿士詹父是虢之屬大夫假使詹父有<lb/>
<pb n="12a"/>
　罪虢何故不自討而必譛之於王盖大夫命于天子<lb/>
　而属于虢仲非虢所能私討也如今相國府有左右<lb/>
　司之屬六部有郎中員外之属相似此虢仲所以必<lb/>
　訴之于王<lb/>
鄖人軍於蒲騷将與隨絞州蓼伐楚師莫敖患之<hi>十一年</hi>
　莫敖楚官也楚初只有莫敖後來彊盛時又有令尹<lb/>
　故令尹之權却重莫敖一官雖存而權反居令尹之<lb/>
　下矣<lb/>
<pb n="12b"/>
祭封人仲足有寵于荘公荘公使為卿<hi>十一年</hi>
　封人是治封疆之官祭仲以封人而入來執政得見<lb/>
　春秋之初尚未世襲在盖官人以世非古之制度乃<lb/>
　武王數紂之辭<lb/>
雍氏宗有寵於宋荘公故誘祭仲而執之曰不立突将<lb/>
死亦執厲公而求賂焉祭仲與宋人盟以厲公歸而立<lb/>
之<hi>十一年</hi>
　此盟是要盟要盟義所當昔如孔子蒲之盟孔子過<lb/>
<pb n="13a"/>
　蒲公叔氏以蒲畔蒲人止孔子弟子有公良儒者以<lb/>
　私車五乗從孔子鬬甚疾蒲人懼謂孔子曰苟無適<lb/>
　衛吾出子與之盟出孔子東門孔子遂適衛子貢曰<lb/>
　盟可負也孔子曰要盟也神不聽<lb/>
楚伐絞莫敖屈瑕曰絞小而輕輕則寡謀請無扞採樵<lb/>
者以誘之<hi>十二年</hi>
　行軍之法有正軍有役徒正軍是行陳之兵役徒是<lb/>
　供役使之兵如采樵底人乃是役徒非行伍間執干<lb/>
<pb n="13b"/>
　戈弓矢者也然役使採樵時却必使正軍扞衛以徃<lb/>
　今欲為計以誘絞人故請無扞僖二十八年欒枝使<lb/>
　輿曵柴而遁昭十三年衛請禁芻蕘者皆是采樵之<lb/>
　役徒也<lb/>
楚屈瑕伐羅鬬伯比送之還謂其御曰莫敖必敗遂見<lb/>
楚子曰必濟師楚子辭焉入告夫人鄧曼楚子使賴人<lb/>
追之不及<hi>十三年</hi>
　鬬伯比既知莫敖之必敗不便明告于是子而使追<lb/>
<pb n="14a"/>
　屈瑕却待鄧曼之説而後方使賴人追之遷延了許<lb/>
　多時節何故盖此不是伯比不肯直諌楚王恐是楚<lb/>
　軍法軍行而沮撓軍謀者則有刑故伯比㣲諷而不<lb/>
　徑言之意欲使楚王自悟耳婦人不預軍事而楚王<lb/>
　入告鄧曼者盖師已盡行而又欲益師訝其説而入<lb/>
　言諸家人耳此亦人之常情也<lb/>
夫固謂君訓衆而好鎮撫之召諸司而勸之以令徳<hi>十三年</hi>
<pb n="14b"/>
　衆謂士卒諸司謂偏禆之將<lb/>
楚師盡行<hi>十三年</hi>
　楚伐羅一小國其師盡行則當時楚亦未甚大<lb/>
楚宥羣帥<hi>十三年</hi>
　楚之政事如此便自是将興氣象<lb/>
莫敖屈瑕<hi>十三年</hi>
　屈瑕終始三事博議論得却是大率博議中議論自<lb/>
　今日看來十全精確者大段有數盖此書舊日一時<lb/>
<pb n="15a"/>
　間意思耳<lb/>
㑹于曹曹人致餼禮也<hi>十四年</hi>
　左氏所謂禮非左氏自説乃是周之典禮盖夫子未<lb/>
　筆削春秋時魯史本謂魯春秋魯春秋之法合於周<lb/>
　禮者則書不合於周禮者亦書所以示勸戒也故韓<lb/>
　宣子適魯見易象與魯春秋曰周禮盡在魯矣今左<lb/>
　氏所謂禮也之類便是然其中却又有兩般有周之<lb/>
　舊典禮經又有春秋當時之所謂禮如鄭以齊人朝<lb/>
<pb n="15b"/>
　王禮也祭公来遂逆王后于紀禮也曹人致餼禮也<lb/>
　此皆古之所謂禮也如大夫三月同位至如君薨卒<lb/>
　哭而祔之類此皆是春秋當時之所謂禮左傳書禮<lb/>
　處極多要須編緝作一處看方見得兩般分明古之<lb/>
　周禮非今周禮之書今周禮之書只可謂之周官<lb/>
鄭子人来尋盟<hi>十四年</hi>
　杜氏曰其後為子人氏此公孫之子以王父字為氏<lb/>
　者<lb/>
<pb n="16a"/>
宋人以諸侯伐鄭焚渠門入及大逵<hi>十四年</hi>
　逵是道路之名如荘二十八年楚伐鄭衆軍入自純<lb/>
　門及逵市宣十二年楚伐鄭入自皇門至于逵路在<lb/>
　鄭多謂之逵在齊多謂之荘在魯多謂之衢此皆各<lb/>
　以其國之道路廣狹名之逵道方九軌車兩輪間曰<lb/>
　軌一軌凡八尺九軌七十二尺計十二步而周禮註<lb/>
　九軌不名逵爾雅曰九逹謂之逵杜氏謂道方九軌<lb/>
　為逵者彼以鄭城内不應有九出之道故以為九軌<lb/>
<pb n="16b"/>
　然鄭有九逹之道未可知或只是容得九軌亦未可<lb/>
　知此正如蜀中棊盤市之類<lb/>
天王使家父來求車非禮也諸侯不貢車服天子不私<lb/>
求財<hi>十五年</hi>
　杜氏謂車服乃上之所以賜下如舜典曰眀試以功<lb/>
　車服以庸益稷曰眀庶以功車服以庸是也然書中<lb/>
　所説車服亦各不同如舜典所説乃天子所以賞諸<lb/>
　侯者益稷所説乃人君所以賞士大夫者此兩般亦<lb/>
<pb n="17a"/>
　所當然至于不私求財則諸侯自有常貢如禹貢九<lb/>
　州之賦各貢其方物若過求之則為私求財矣以天<lb/>
　子下求車此雖非天子之體然天子不能自辦而所<lb/>
　以下求於諸侯者亦見得當時諸侯常賦不供敢於<lb/>
　慢周處<lb/>
祭仲專鄭伯患之使其壻雍糾殺之将享諸郊<hi>十五年</hi>
　當時雍糾不享於家而必享於郊者何故盖祭仲是<lb/>
　鄭之權臣黨與盛强就享於國中則救援多至必難<lb/>
<pb n="17b"/>
　誰何所以享諸郊者特地使他出在逺地使他黨與<lb/>
　卒來不得故殺之也易如陽虎将享季氏於蒲圃而<lb/>
　後殺之之類相似盖蒲與郊皆國外之逺地而季氏<lb/>
　與祭仲皆一國之權臣<lb/>
諸侯謀納鄭厲公<hi>十五年</hi>
　昭公正嫡出奔並無人欲納之厲公庶子纔出奔而<lb/>
　諸侯即謀納之盖昭弱厲强可見當時不論是非只<lb/>
　論强弱人情大略類此<lb/>
<pb n="18a"/>
宣姜與公子朔構急子公使諸齊使盗待諸莘将殺之<lb/>
夀子告之使行不可及行飲以酒夀子載其旌以先盗<lb/>
殺之<hi>十六年</hi>
　夀子将欲免急子而必載旌以先者何故盖旌旗屬<lb/>
　凡使者出竟則有旌儀禮聘禮云使者載旜及竟又<lb/>
　云及竟張旜誓乃謁闗人入竟斂旜乃展又云及郊<lb/>
　又展如初註曰旜旌旗屬也載之者所以表識其事<lb/>
　此古使者之制如此夀子所以飲之酒者正欲使之<lb/>
<pb n="18b"/>
　醉而後可竊旌以先徃也自常情看來夀與朔是同<lb/>
　母弟朔既讒構急子則夀亦宜同構之也今乃導急<lb/>
　子使行又欲以身免其死此最是賢於人處太史公<lb/>
　曰余讀世家言至於宣公之太子以婦見誅弟夀争<lb/>
　死以相讓此與晉太子申生不敢眀驪姫之過同俱<lb/>
　惡傷父之志然卒死亡何其悲也或父子相殺兄弟<lb/>
　相滅亦獨何哉然以道理論之急夀之死亦有未盡<lb/>
　處父有過子當掩䕶而正救之争相為死是暴其父<lb/>
<pb n="19a"/>
　之過也此未得為盡事親之道必如舜之號泣大杖<lb/>
　則走然後能盡事親之道<lb/>
及齊師戰于奚疆事也<hi>十七年</hi>
　疆事云者謂此疆場間微事耳為疆吏者當自區處<lb/>
　足矣何必來告若如契丹來求闗南地之類此却是<lb/>
　大事須當請之於朝廷非邉将所能自區處得了若<lb/>
　只是邉鄙間時復侵掠五里或十里此亦常事耳何<lb/>
　必一一浼朝廷之聽<lb/>
<pb n="19b"/>
髙渠彌弑昭公<hi>十七年</hi>
　鄭荘公聚權謀之臣於朝雖可以立一時之功快一<lb/>
　時之意然只荘公可制服之纔至荘公薨百態交作<lb/>
　都無一豪節義如渠彌之弑昭公如祭仲之逐厲公<lb/>
　都不知義理所在盖此曹平日只理㑹得權謀上有<lb/>
　人制服則為用而不敢肆上既無人則自用其權謀<lb/>
　自擇其便利何所不至耶君子非不欲快一時之意<lb/>
　用權謀之士也所以獨取忠厚長者盖為長久之計<lb/>
<pb n="20a"/>
　耳<lb/>
君子謂昭公知所惡矣<hi>十七年</hi>
　此一句是左氏譏昭公處言其特能知之耳而不能<lb/>
　去之意自見於言外此正是惡惡而不能去也左傳<lb/>
　中如此處皆左氏筆髙含不盡意<lb/>
公子逹曰髙伯其為戮乎復惡已甚矣<hi>十七年</hi>
　復是報復之復謂昭公初間只是惡渠彌而渠彌後<lb/>
　來却弑了昭公以為報言其報之之甚也<lb/>
<pb n="20b"/>
公將有行遂與姜氏如齊申繻曰女有家男有室無相<lb/>
凟也謂之有禮易此必敗<hi>十八年</hi>
　左氏所以載申繻諫辭一段者便要見得姜氏是第<lb/>
　一次如齊處言前此未甞如齊至此方徃故申繻以<lb/>
　未曽有此遂入諌耳故左氏因以諌辭繫之大扺作<lb/>
　史之法皆如此後來文姜如齊不知其幾而都無諌<lb/>
　者何故以此看來此行是第一次尤分眀<lb/>
人曰祭仲以知免仲曰信也<hi>十八年</hi>
<pb n="21a"/>
　此見祭仲全不顧義理只計較利害底人且昭公是<lb/>
　祭仲所立渠彌既弑昭公仲何故不討而又事子亹<lb/>
　况仲在當時專據兵權非力不足盖當時厲公在櫟<lb/>
　自櫟入鄭地殊不逺仲若討渠彌時正恐厲公乗隙<lb/>
　而入盖厲公不是無能底人仲所以顧一時利害且<lb/>
　安順過若以賢者處之安肯如此<lb/>
辛伯諌曰並后匹嫡兩政耦國亂之本也<hi>十八年</hi>
　並后如褒姒申后之類匹嫡如齊僖公寵夷仲年之<lb/>
<pb n="21b"/>
　類兩政如狐突諌晉太子曰外寵二政是也謂如政<lb/>
　當由中書出而令却自近習出之類耦國如鄭京城<lb/>
　晉曲沃之類<lb/>
</p>
<p>
</p>
  </div>
</body>
</text>
</TEI>
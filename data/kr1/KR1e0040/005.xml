<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳續説卷五</head>
    <p>
<pb n="1a"/>
欽定四庫全書<lb/>
　左氏傳續説卷五　　　宋　吕祖謙　撰<lb/>
　　　文公上<lb/>
先王之正時也履端於始舉正於中歸餘於終<hi>元年</hi>
　大扺厯法不過此三句履端於始正是立春立夏之<lb/>
　類是四時之始舉正於中是一月中氣如春分秋分<lb/>
　斗建寅建夘之類歸餘於終以每月大小盡每嵗零<lb/>
　日積成閏此三句皆統説一嵗事書謂恊時月正日<lb/>
<pb n="1b"/>
　正是此三句素問謂立端於始表正於中推餘於終<lb/>
　而天度畢矣註云端首也始初也表彰示也正斗建<lb/>
　也中月半也推退位也言立首氣於初節之日示斗<lb/>
　建於月半之辰退餘閏於相望之後此説却分明<lb/>
晉人以公不朝來討<hi>二年</hi>
　文公何故不朝晉前輩謂文公做事大率寛緩亦是<lb/>
　如閏不告朔之類大率如此<lb/>
晉人使陽處父盟公以恥之<hi>二年</hi>
<pb n="2a"/>
　古者卿不㑹諸侯與伯子男㑹可也處父不能正君<lb/>
　之失故春秋去氏以貶之<lb/>
大事于太廟<hi>二年</hi>
　禴祠烝嘗常祭也故止曰事若禘祫之類非常祭故<lb/>
　曰大事<lb/>
且眀見曰吾見新鬼大故鬼小<hi>二年</hi>
　弗忌亦是想像得如此耳盖閔公薨時年七八歳僖<lb/>
　公之薨㡬五十餘矣故曰吾見新鬼大故鬼小<lb/>
<pb n="2b"/>
禮無不順<hi>二年</hi>
　禮者順也大率禮事無有不順况祀是國之大事豈<lb/>
　可不順今乃逆之豈可謂之禮<lb/>
湯不先契文武不先不窋<hi>二年</hi>
　契與不窋非是不賢只較之湯武則少劣帝乙厲王<lb/>
　却非有徳者雖非有徳而禮猶尊上之盖子不可以<lb/>
　已之賢而先父<lb/>
臧文仲其不仁者三其不知者三<hi>二年</hi>
<pb n="3a"/>
　下展禽盖柳下惠當時之賢者位之以卿可也今處<lb/>
　之於下位故曰下天生賢者本以利民如養賢以及<lb/>
　萬民盖惟賢者乃能保芘萬民今而不用是使民不<lb/>
　蒙其利所以謂之不仁廢六闗止為禁民之竒邪未<lb/>
　甞有征到臧文仲廢闗使商賈得徃來意在富强其<lb/>
　國亦未是要取他利此法之初變也又其甚至戰國<lb/>
　時却又添置闗以征取商賈徃來賦税又法之再變<lb/>
　也妾織蒲盖公卿食祿之家不得與民争利作虚器<lb/>
<pb n="3b"/>
　盖無位而虚有其器又無所用處故曰虚器縱逆祀<lb/>
　當文仲為魯卿其勢自足以禁弗忌之逆祀惜乎素<lb/>
　不學禮而不能正故謂之縱祀爰居爰居只海鳥偶<lb/>
　避風於魯地耳而命祀之此皆不知處國語曰海鳥<lb/>
　曰爰居止于魯東門之外三日臧文仲使國人祭之<lb/>
　展禽曰夫祀國之大節也而節政之大成也故慎制<lb/>
　祀以為國典今海鳥已不知而祀以為國典難以為<lb/>
　仁且智矣夫仁者講功而智者處物無功而祀非仁<lb/>
<pb n="4a"/>
　也不知而不問非智也今兹海其有災乎夫廣川之<lb/>
　鳥獸恒知而避其災也文仲聞柳下惠之言曰信吾<lb/>
　過也季子之言不可不法然臧文仲是當時賢者却<lb/>
　有此等過失何故盖文仲之過亦止此數端耳皆可<lb/>
　數可書者此乃見文仲賢處若他人之過則不可勝<lb/>
　言矣然下展禽一事不謂之不知而謂之不仁何也<lb/>
　盖知柳下恵之賢而不與立却非是不知乃是不仁<lb/>
襄仲如齊納幣禮也凡君即位好舅甥修婚婣<hi>二年</hi>
<pb n="4b"/>
　襄仲是荘公子於文公為季父其親最近也故文公<lb/>
　成公之世當時雖有三桓為卿大抵却是東門氏用<lb/>
　事其後却是三桓好甥舅齊魯本是甥舅之國修婚<lb/>
　婣是重婣親<lb/>
秦伯伐晉濟河焚舟<hi>三年</hi>
　當時不是文具必湏盡焚然如何能復歸于秦盖秦<lb/>
　所以示士卒必死之意萬一摧敗倉卒决不可囘既<lb/>
　勝晉了却不患無物可渡如戈矛浮瓢之𩔖皆可以<lb/>
<pb n="5a"/>
　渡不必皆是舟<lb/>
晉人不出<hi>三年</hi>
　晉人不出便是大勝晉了不必交兵<lb/>
封殽尸而還<hi>三年</hi>
　殽之敗已三數年了如何又有尸只是骸骨皆是尸<lb/>
　封是積尸在一處以土封之如京觀之𩔖其意却與<lb/>
　京觀不同京觀是夸大其功積尸令髙此却是斂向<lb/>
　時之敗死者塟埋封瘞之<lb/>
<pb n="5b"/>
遂覇西戎<hi>三年</hi>
　盖為西邉戎狄之長不闗渉中國事<lb/>
其不懈也能懼思也<hi>三年</hi>
　懈字説得極切大抵人纔做事敗了意思便懶怯惟<lb/>
　孟明却不懈怠仍自奮作於困頓中能懼思也懼而<lb/>
　能思尤好只是懼又不濟事湏懼而能思則其思必<lb/>
　切於利害<lb/>
于以采蘩于沼于沚于以用之公侯之事秦穆有焉<hi>三年</hi>
<pb n="6a"/>
　蘩至賤之物公侯却是至重底事然苟有可用不管<lb/>
　其他如孟眀苟有可用不管其他有不善處<lb/>
詒厥孫謀以燕翼子子桑有焉<hi>三年</hi>
　言人臣為國家宏逺之計者莫如舉賢者為益無窮<lb/>
君子是以知出姜之不允於魯也<hi>四年</hi>
　盖夫人位望輕時事事便做不行如東門氏殺其二<lb/>
　子皆是文公始初輕了出姜故大率不為衆人所欽<lb/>
　重<lb/>
<pb n="6b"/>
在國必亂在家必亡<hi>四年</hi>
　夫人義兼家國在魯言之謂之國在宫中言之謂之<lb/>
　家<lb/>
詩曰畏天之威于時保之敬主之謂也<hi>四年</hi>
　盖名分上下截然不可犯處便是天威書曰天叙有<lb/>
　典敇我五典五惇哉天秩有禮自我五禮有庸哉與<lb/>
　此意同<lb/>
同盟滅雖不能救敢不矜乎吾自懼也<hi>四年</hi>
<pb n="7a"/>
　此皆是穆公好處以功業論固不及桓文以資質論<lb/>
　則有逺過桓文處邵康節謂穆公是五覇得一極是<lb/>
王使榮叔來含且賵<hi>五年</hi>
　車馬曰賵古人以祭器鐘鼎為寳以車馬為貨在當<lb/>
　時車馬最是易貨底物如今人以金玉為貨相似顔<lb/>
　路請子之車以為之椁不是便以車為椁乃是欲賣<lb/>
　車以為椁見得車馬易貨當時便人人要用底物<lb/>
召昭公来㑹𦵏禮也<hi>五年</hi>
<pb n="7b"/>
　此禮非周公禮經如今時州郡例册相似當時以為<lb/>
　禮耳<lb/>
臧文仲聞六與蓼滅曰徳之不建民之無援哀哉<hi>五年</hi>
　徳之不建謂上無明天子建徳以固諸侯盖天子建<lb/>
　徳者也民之無援謂下無賢方伯以救援而使聖賢<lb/>
　之後見滅於東夷上無明天子下無賢方伯所以如<lb/>
　此六蓼是唐堯所封經許多時尚在到此一旦㓕了<lb/>
　所以深歎文仲畢竟是舊時人識得此等事要𦂳不<lb/>
<pb n="8a"/>
　然亡國亦多何故獨嘆此二國想當時典籍尚具在<lb/>
　今六安縣有臯陶冡<lb/>
晉陽處父聘于衛反過甯甯嬴從之<hi>五年</hi>
　註嬴逆旅大夫是主客館底人國語云陽處父如衛<lb/>
　反過甯舎於逆旅甯嬴氏<lb/>
商書曰沉潛剛克髙明柔克<hi>五年</hi>
　是惟深沉不暴露底人為能剛惟髙眀不暗弱底人<lb/>
　為能柔箕子恐後世以張眉揚目底人為剛以因循<lb/>
<pb n="8b"/>
　不整底人為柔故書曰平康正直彊弗友剛克燮友<lb/>
　柔克此三句正解上面一曰正直二曰剛克三曰柔<lb/>
　克三句到下面正直一句便不解盖此句容易曉故<lb/>
　特再舉所以為剛為柔底様子説與人<lb/>
華而不實怨之所聚也<hi>五年</hi>
　此句以草木譬之華不必盡是詐偽且如要濟惠底<lb/>
　人易得多可人情不周徧則衆皆怨之甯子初見處<lb/>
　父便踴躍從之他想見是華及久便釋然舎去此便<lb/>
<pb n="9a"/>
　見得他不實國語云嬴謂其妻曰吾求君子久矣乃<lb/>
　今得之舉而從之陽子道與之語及山而還曰吾見<lb/>
　其貎而欲之聞其言而惡之<lb/>
晉趙成子欒貞子霍伯臼季皆卒<hi>六年</hi>
　中軍帥先且居即霍伯也中軍佐趙衰即趙成子上<lb/>
　軍帥狐毛箕鄭父上軍佐狐偃荀林父下軍帥欒枝<lb/>
　即欒貞子下軍佐胥臣即臼季<lb/>
夷之蒐晉侯将登箕鄭父先都而使士榖梁益耳将中<lb/>
<pb n="9b"/>
軍先克曰狐趙之勲不可廢也從之<hi>六年</hi>
使狐射姑將中軍趙盾佐之陽處父至自温改蒐于董<lb/>
易中軍<hi>六年</hi>
　中軍帥趙盾中軍佐狐射姑上軍帥先克上軍佐荀<lb/>
　林父下軍帥箕鄭父下軍佐先都此一次命帥凡三<lb/>
　次更改而後定<lb/>
君子曰秦穆之不為盟主也宜哉<hi>六年</hi>
　不罪襄公而罪穆公者盖當時穆公曽命三良殉𦵏<lb/>
<pb n="10a"/>
　故特罪之<lb/>
先王違世猶詒之法而况奪之善人乎<hi>六年</hi>
　猶字與况字相對法是末節尚立而遺後世况賢者<lb/>
　國之本豈可殺之乎<lb/>
並建聖哲樹之風聲<hi>六年</hi>
　並建不特是一人風聲是教化著之話言如周公作<lb/>
　書告成王是也予之法制如冠昏喪祭是也告之訓<lb/>
　典是先王之書道之以禮則是以禮防民而教之中<lb/>
<pb n="10b"/>
　使毋失其土宜使人民萬物各得其所如稼穡之類<lb/>
　亦使各得其性<lb/>
季文子将聘於晉使求遭喪之禮以行<hi>六年</hi>
　季文子求遭喪之禮大抵士大夫平時皆當自講禮<lb/>
　不待臨時方求然文子備豫不虞儘勝得不講者比<lb/>
　之平時素講者亦是其次<lb/>
吾聞前志有之曰敵惠敵怨不在後嗣忠之道也<hi>六年</hi>
　敵惠是我甞有恩於人此人不親自報我而死我亦<lb/>
<pb n="11a"/>
　不責望他子孫來報敵怨如我有怨於人未及報而<lb/>
　此人亦死我亦不復報怨於他子孫此便是忠之道<lb/>
　也古人大扺多説忠字躬自厚而薄責於人謂之忠<lb/>
同官故<hi>六年</hi>
　杜註同寮是趙宣子與狐射姑同在中軍故謂同寮<lb/>
　如一人在上軍一人在中軍之類此不謂之同寮<lb/>
盡具其帑與器用財賄<hi>六年</hi>
　左氏詳書之者盖見得纎<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>周盡向慱議論趙宣子<lb/>
<pb n="11b"/>
　特地遣㬰駢送狐射姑之帑全不是盖古人風俗尚<lb/>
　厚却不如此<lb/>
親帥扞之<hi>六年</hi>
　㬰駢親自扞衛者盖恐㬰駢之人其徒黨或害他<lb/>
閏以正時時以作事事以厚生<hi>六年</hi>
　夫閏月在天雖無閏人却不可無閏盖閏月之氣首<lb/>
　尾正占兩月如閏三月前半月便占正三月末之氣<lb/>
　後半月却占四月初之氣其間七十二侯如倉庚鳴<lb/>
<pb n="12a"/>
　苦菜生之類閏月亦有之閏月既有此時候則凡所<lb/>
　謂蠶桑耕種底事亦當各隨閏月中之氣候以為之<lb/>
　如不告朔則閏月中間所當做底事便廢弛了此便<lb/>
　是棄時政也<lb/>
穆嬴頓首於宣子<hi>七年</hi>
　古者婦人拜禮與男子一般自後世方改了<lb/>
先君奉此子也而属諸子<hi>七年</hi>
　奉即抱也如曲禮奉扃之類<lb/>
<pb n="12b"/>
宣子與諸大夫皆患穆嬴且畏偪<hi>七年</hi>
　見得當時諸大夫皆知靈公必無道無一人敢説靈<lb/>
　公當立者<lb/>
箕鄭居守<hi>七年</hi>
　居守在春秋時是一件大事<lb/>
士㑹在秦<hi>三年</hi>
不見士伯<hi>七年</hi>
　士㑹此意極好大凡人各就資質便處相入有憂底<lb/>
<pb n="13a"/>
　人自要與憂者處無聊底人自要與窮困者處此皆<lb/>
　是資質凡下士㑹不見士伯却不肯如此亦正是處<lb/>
　患難之法盖患難中正當以静自處豈宜迭相徃來<lb/>
　以引惹閒事士㑹意思正如此是出於厯練熟所以<lb/>
　後來復歸于晉<lb/>
趙宣子使因賈季問酆舒<hi>七年</hi>
　此見得當時風俗厚處賈季以陽處父之故出奔狄<lb/>
　自他人既得罪於宗國必懐不平之意賈季仍舊不<lb/>
<pb n="13b"/>
　棄父母之邦其言尚為晉在故當時宣子所以使他<lb/>
　時亦託得他過此足以見風俗厚處正如公山弗狃<lb/>
　曰人之行不以所惡廢鄉<lb/>
對曰趙盾夏日之日<hi>七年</hi>
　其意亦欲懼狄此狄是當時居中國者<lb/>
諸侯㑹晋趙盾盟于扈<hi>七年</hi>
　盾是大夫如何以大夫盟諸侯盖當時靈公尚少<lb/>
晉侯使解揚歸匡戚之田于衛且復致公壻池之對自<lb/>
<pb n="14a"/>
申至于境<hi>八年</hi>
　至虎牢之境申與虎牢皆鄭地衛鄭相近故自鄭之<lb/>
　界皆還衛<lb/>
司馬握節以死<hi>八年</hi>
　司馬所以有節者盖其職主兵古者節之制大小短<lb/>
　長固各不同如周禮玉節角節或以金為節或以管<lb/>
　為節所謂玉節湏畧短所謂旌節湏長盖欲節上掛<lb/>
　旌也然一節湏分為兩其一分収之於國其一官自<lb/>
<pb n="14b"/>
　守之合而後以為信如止有一節則人或得以自為<lb/>
　之何以防其欺偽後世所謂節之制皆訛了古意與<lb/>
　古制全不同古時亦官長有節如以下官屬恐不盡<lb/>
　有<lb/>
司城蕩意諸來奔效篩于府人而出<hi>八年</hi>
　周禮掌節府二人古時必湏自有府庫以藏此節故<lb/>
　蕩意諸所以效節於府人<lb/>
公以其官逆之皆復之<hi>八年</hi>
<pb n="15a"/>
　皆復謂其官屬官屬皆來尤見其從容整暇處<lb/>
晉人殺先都梁益耳<hi>九年</hi>
　當時賊殺先克者五人何故先殺此二人想是先知<lb/>
　得此二人耳到後來探索得三人出故三月間始殺<lb/>
　箕鄭父士縠蒯得三人<lb/>
楚子師于狼淵以伐鄭<hi>九年</hi>
　范山言于楚子一段舊説已得大意盖中國與夷狄<lb/>
　一消一長常相盛衰<lb/>
<pb n="15b"/>
鄭及楚平<hi>九年</hi>
陳懼乃及楚平<hi>九年</hi>
　楚服陳鄭陳鄭是近楚之國至宋亦服則大勢全歸<lb/>
　于楚矣<lb/>
楚使越椒來聘執幣傲叔仲惠伯曰是必滅若敖氏之<lb/>
宗傲其先君神弗福也<hi>九年</hi>
　當時越椒只不過恃楚之大而輕魯之小而不知傲<lb/>
　時便是傲了先君故叔仲惠伯謂必滅若敖氏之宗<lb/>
<pb n="16a"/>
　以此見古之時最重宗廟盖使臣出使他國必先告<lb/>
　廟然後行則此幣乃先君之幣也如西漢丙吉子顯<lb/>
　少為諸曹甞從祠祖至夕牲日乃使出取齋衣丞相<lb/>
　吉大怒謂其大夫曰宗廟之重而顯不敬亡吾爵者<lb/>
　必顯也漢去古尚近氣味尚在到後漢則全無此氣<lb/>
　味矣<lb/>
秦人來歸僖公成風之襚<hi>九年</hi>
　秦人來歸僖公成風之襚而左氏謂諸侯相弔賀也<lb/>
<pb n="16b"/>
　雖不當事苟有禮焉書也以無忌舊好此一段氣味<lb/>
　深長宜子細看盖成風已死四五年秦襚方至而此<lb/>
　猶曰雖不當事無忌舊好盖人苟以是而來不問地<lb/>
　之逺近情之親疎時之遲速皆感其誠意此是忠厚<lb/>
　損怨之道夫人最不可有責望人之心此送襚雖緩<lb/>
　然猶勝於不來<lb/>
</p>
<p>
</p>
  </div>
</body>
</text>
</TEI>
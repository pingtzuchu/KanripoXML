<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳續説卷三</head>
    <p>
<pb n="1a"/>
欽定四庫全書<lb/>
　左氏傳續説卷三　　　宋　吕祖謙　撰<lb/>
　　　荘公<lb/>
築王姫之館于外<hi>元年</hi>
　荘公之立桓公見殺於齊則荘公之於齊有不共戴<lb/>
　天之讎而不能以復讐為念前輩論之詳矣然又須<lb/>
　識得荘公之要領王姫歸于齊魯絶之而不與主婚<lb/>
　義也而魯則畏齊之强而不敢絶欲與之主婚内則<lb/>
<pb n="1b"/>
　畏清議而不與外則畏齊之見討而不敢絶其君臣<lb/>
　之間宛轉商量一箇兩不相妨底道理故築王姫之<lb/>
　館于外三傳之説不一然皆未必是凡天下之事不<lb/>
　知夫不共戴天之仇義不可與者未足為憂既知之<lb/>
　而求所以委曲回互者深可憂盖其不知者良心一<lb/>
　朝頓回則其𤼵不可禦既知之而欲立一名字求以<lb/>
　委曲囬互亦終於此而已矣父子之間天属之恩荘<lb/>
　公報齊之心宜如火之必熱如水之必寒如手足之<lb/>
<pb n="2a"/>
　必捍頭目安可以委曲安排回互使之兩不相妨至<lb/>
　如伐郕一段亦然荘公本自畏齊而曰我實不徳齊<lb/>
　師何罪皆是立一箇名字文飾之此其所以終於不<lb/>
　振穀梁謂主王姫者必自公門出註云公門朝之外<lb/>
　門主王姬者當設几筵于宗廟以俟迎故在公門之<lb/>
　内築王姬之館又曰於朝則已尊於寝則已卑為之<lb/>
　改築外變之正也仇讐之人非所以接婚姻也衰麻<lb/>
　非所以接弁冕也此同姓主婚之制而魯人改築之<lb/>
<pb n="2b"/>
　意也然天子之女下嫁諸侯何以必魯主之而天子<lb/>
　不自主盖天子不當與諸侯為敵體是故天子嫁女<lb/>
　乎諸侯必使諸侯同姓者主之諸侯嫁女于大夫必<lb/>
　使大夫同姓者主之魯於周為同姓故使主之然荘<lb/>
　公是時於齊有不共戴天之仇荘公非不知道理去<lb/>
　不得只緣力弱不能自强眀告天子誓與齊絶恐恐<lb/>
　然懼為齊所侵伐只顧些少利害忘了父子大義却<lb/>
　説中間做委曲底道理大抵為人最戒如此設辭做<lb/>
<pb n="3a"/>
　事極是害人寧是不知義理底人一旦覺時尚有改<lb/>
　悔時節<lb/>
楚武王荆尸授師孑焉以伐隨<hi>四年</hi>
　楚初稱荆詩所謂荆楚便是尸乃是楚陳名孑亦鎗<lb/>
　属盖楚陳所利也大抵陳中自有利于長兵有利于<lb/>
　短兵弓矢利逺是謂長兵孑只利近故為短兵此亦<lb/>
　見始参用孑為陳處<lb/>
将齊入告夫人鄧曼曰余心蕩<hi>四年</hi>
<pb n="3b"/>
　此見得當時尚知古人致齊之義盖楚武王平日是<lb/>
　攻城略地底人豈復知正心誠意之理然欲入廟之<lb/>
　初猶知所謂齊者盖齊是精神㑹聚之時于此散蕩<lb/>
　覺不収斂故驚而入告諸夫人耳所謂将齊是欲入<lb/>
　齊而未齊之時故可入告使其已齊之後則不可復<lb/>
　見夫人矣後世徒有齊之名而不知齊之實故雖當<lb/>
　此時而亦不復知所謂蕩矣<lb/>
王遂行卒于樠木之下<hi>四年</hi>
<pb n="4a"/>
　武王既死何不便去𤼵喪却除道梁溠營軍臨隨何<lb/>
　故此是為竒兵伐他處盖軍中既無主帥則事變易<lb/>
　生不如此隨必反追楚師故楚人到此只得向前至<lb/>
　莫敖以王命入盟隨侯請為㑹于漢汭而後無可慮<lb/>
　盖漢汭是楚地既入楚地則事始無他虞矣<lb/>
紀侯不能下齊以與紀季<hi>四年</hi>
　紀侯能全身逺害為宗社計亦不為不賢比之御璧<lb/>
　靣縛者逺勝<lb/>
<pb n="4b"/>
王人救衛<hi>六年</hi>
　朔不當立王救之是也<lb/>
夫能周位者必度于本末而後立衷焉不知其本不謀<lb/>
知本之不枝弗强詩云本支百世<hi>六年</hi>
　此正是左氏論大凡立君之法非是斷此事之是非<lb/>
　夫所謂本者指適子而言所謂支者指庶子而言今<lb/>
　以適子謂之本此固易見苟無適子而能于庶子之<lb/>
　中擇其最親者亦謂之本以庶子之最親繼先君之<lb/>
<pb n="5a"/>
　正統此止可謂之本而又未可謂之知本所謂知本<lb/>
　者謂又於羣公子最親之中舍其不賢者擇其賢者<lb/>
　而立之始謂之知本詩云本支百世周之所以能長<lb/>
　久者只緣是知這箇本支道理<lb/>
楚文王伐申過鄧騅甥聃甥養甥請殺楚子鄧侯弗許<lb/>
還年楚子伐鄧十六年楚復伐鄧滅之<hi>六年</hi>
　夫鄧之亡不在於不殺楚子而在於不能自立紀綱<lb/>
　修治甲兵以整頓一國所以卒為楚所滅向使前時<lb/>
<pb n="5b"/>
　從三甥之言殺了楚文王又安知後來别無一箇楚<lb/>
　文王出故不能自强其國而徒然不從人言者亦所<lb/>
　當戒<lb/>
恒星不見<hi>七年</hi>
　齊桓公将覇乃天下一變故天象先見<lb/>
夏書曰臯陶邁種徳徳乃降<hi>八年</hi>
　夏書臯陶邁種徳徳乃降此正今臯陶謨之文而杜<lb/>
　氏謂逸書者何故盖緣秦火之後唯伏生口授尚書<lb/>
<pb n="6a"/>
　傳于世如益稷大禹謨泰誓諸篇世皆不得而有自<lb/>
　孔安國古文尚書始皆有此數篇當時但𨼆藏于民<lb/>
　間未甚公行于天下至東晉時始盛行于世杜預是<lb/>
　西晉時人猶未得見之故曰逸書如楊子雲以酒誥<lb/>
　為空言相似亦是未曽見也邁逺也降及也言徳非<lb/>
　可頃刻問求速效必湏逺播其徳乃能及民<lb/>
君子是以善魯荘公<hi>八年</hi>
　荘公不能報父之讐而却立名字要委曲回䕶過了<lb/>
<pb n="6b"/>
　此政與築王姬之館于外相似左氏不眀大義却徒<lb/>
　取他一節此左氏于此等處猶有欠處<lb/>
齊無知弑襄公<hi>八年</hi>
　看齊襄公須看得每舉而每得志是其所以速襄公<lb/>
　之死觀其當時淫侈無度肆行不道無不得志如一<lb/>
　滅紀則紀侯大去其國纔以王人伐衛衛使服纔欲<lb/>
　滅郕郕便降至于欲㑹魯侯則魯侯至欲要姜氏則<lb/>
　姜氏至每舉而每得志惟其得志之頻故所以為死<lb/>
<pb n="7a"/>
　期之速宜乎卒蹈無知簒弑之禍也<lb/>
冬十有二月齊侯游于姑棼遂田于貝丘見大豕豕人<lb/>
立而啼<hi>八年</hi>
　此亦是大豕之常態耳不足深怪縁齊侯有疑心所<lb/>
　主不定故見得如此<lb/>
誅屨于徒人費<hi>八年</hi>
　以齊之富强豈無一屨之供而必責于徒人費者盖<lb/>
　求之倉卒所以偶無耳<lb/>
<pb n="7b"/>
石之紛如死于階下<hi>八年</hi>
　以襄公之無常本無徳以感人而紛如孟陽之徒皆<lb/>
　為之死者何故盖襄公平日不能親任賢者而小惠<lb/>
　所懐者止此等人雖千百為死亦無益于事此見得<lb/>
　襄公所以為襄公處<lb/>
襄公立無常<hi>八年</hi>
　不必只是政令無定凡事皆然如與文姜㑹處皆是<lb/>
　無常底事<lb/>
<pb n="8a"/>
鮑叔牙曰君使民慢亂将作矣<hi>八年</hi>
　既使民慢則雖殺人而人亦不畏<lb/>
鮑叔牙奉公子小白出奔莒亂作管夷吾召忽奉公子<lb/>
糾來奔<hi>八年</hi>
　鮑叔奉小白出奔于将亂之初管仲奉子糾出奔于<lb/>
　已亂之後以仲之才論之豈不及鮑叔而叔何故如<lb/>
　此知㡬仲何為而不能知㡬盖叔素知小白之賢平<lb/>
　日保䕶故其輔佐出于誠所以未亂而先奔子糾平<lb/>
<pb n="8b"/>
　日亦只是尋常底人耳而仲之佐糾又非其本意而<lb/>
　出于君命故亂作而後奔如仲射小白中鈎其于事<lb/>
　子糾之義亦盡矣仲之不死于子糾亦未為傷義<lb/>
公及齊大夫盟于蔇齊無君也夏公伐齊納子糾<hi>九年</hi>
　桓公自莒先入與齊大夫盟在春間至夏方納子糾<lb/>
　何其遲緩如此盖二公子各有黨魯欲在中間調䕶<lb/>
　勢亦甚難故遲了許多時節<lb/>
鮑叔曰管召讐也請受而甘心焉<hi>九年</hi>
<pb n="9a"/>
　鮑叔之意正在生得管仲所以如此説管仲亦知鮑<lb/>
　叔必不殺他故特地請囚至堂阜而後稅者盖堂阜<lb/>
　是齊地至堂阜而稅則魯人不疑不然魯人知之則<lb/>
　未必不復為魯所奪也<lb/>
管夷吾治于髙傒<hi>九年</hi>
　髙傒齊之上卿治是治政之才過之<lb/>
公将戰曹劌請見<hi>十年</hi>
　劌平時初未甞仕于魯何故却自出來為之謀盖魯<lb/>
<pb n="9b"/>
　是劌父母之邦前年乾時之戰社稷㡬不可保此一<lb/>
　戰若再大敗則社稷必危劌不忍坐視父母之邦至<lb/>
　于殄滅其勢不得不自出來向使大勢未到極處時<lb/>
　劌亦未便自出以此見乾時之戰是魯大敗處况當<lb/>
　其時齊之興勢方强而魯之在位者又皆非深謀逺<lb/>
　慮之士劌于此不出則魯未必有復存之理故自此<lb/>
　長勺既勝之後魯却用曹劌于朝觀諌觀社處便見<lb/>
肉食者鄙未能逺謀<hi>十年</hi>
<pb n="10a"/>
　此指當時在位者耳然古者肉食亦自有制唯貴者<lb/>
　老者耳如食肉者皆與食肉者無墨之類皆是説貴<lb/>
　者如孟子云七十者衣帛食肉是老者皆食肉古人<lb/>
　儉約非如後世奢侈諸侯無故不殺牛大夫無故不<lb/>
　殺羊士無故不殺犬豕此皆是古之制<lb/>
小恵未徧民弗從也小信未孚神弗福也<hi>十年</hi>
　曹劌之言正與季梁之諌相似盖古人只理㑹神民<lb/>
　如周禮所説賔祀處皆是此兩事春秋去古未逺尚<lb/>
<pb n="10b"/>
　知此理自秦漢而下鮮能識此者<lb/>
忠之属也<hi>十年</hi>
　言亦是忠之一端耳觀此數條亦似迂濶而不切于<lb/>
　戰然以理論之可謂得其要處大扺得民之心便是<lb/>
　得軍心然荘公素不逹此何故便能悟其言盖劌自<lb/>
　前面鋪叙有来厯所以見得眀白<lb/>
齊人三鼓劌曰可矣<hi>十年</hi>
　齊人三鼓而魯不鼓非是任齊自來進兵盖魯前面<lb/>
<pb n="11a"/>
　遮䕶截定了後全不動<lb/>
齊師敗績公将馳之劌曰未可下視其轍登軾而望之<lb/>
<hi>十年</hi>
　軾是中車之軾板劌所以登軾而望之者盖軍敗有<lb/>
　兩般有果敗者有詐敗者詐敗者旗雖亂而行伍進<lb/>
　退之節初未甞亂乃是變陣特偽亂其旗以誤敵耳<lb/>
　自非真知兵法者不能識之劌正恐齊人復有變陣<lb/>
　設伏兵以誤我故登軾而望之故曰夫大國難測也<lb/>
<pb n="11b"/>
　懼有伏焉吾視其轍亂望其旗靡故逐之<lb/>
臧文仲曰宋其興乎<hi>十一年</hi>
　杜註謂文仲魯大夫盖當時臧哀伯已為魯卿故文<lb/>
　仲止得為大夫何故盖一族中只一人為卿故哀伯<lb/>
　卒後文仲始為卿注曰魯大夫所以别為卿者也<lb/>
禹湯罪已其興也勃焉桀紂罪人其亡也忽焉<hi>十一年</hi>
　如五子述大禹之戒作歌曰予視天下愚夫愚婦一<lb/>
　能勝予一人三失怨豈在眀不見是圖湯以六事自<lb/>
<pb n="12a"/>
　責之類皆是禹湯罪已處桀悔不殺成湯于夏䑓紂<lb/>
　則曰我生不有命在天之類皆是桀紂罪人處<lb/>
既而聞之曰公子御説之辭也<hi>十一年</hi>
　此是閔公對他如何見得是御説之辭盖春秋時辭<lb/>
　命有自君出者亦有臣為之者論語所謂為命禆諶<lb/>
　草創之世叔討論之此是出于臣所為者盖辭命安<lb/>
　危之所係不是臨時漫對他必先子細與人商確而<lb/>
　後告之<lb/>
<pb n="12b"/>
石祁子論歸猛𫉬<hi>十二年</hi>
　宋人請猛𫉬于衛衛人欲弗與石祁子曰天下之惡<lb/>
　一也惡于宋而保于我保之何補此一節是以道理<lb/>
　論得一夫而失一國與惡而棄好非謀也此一節是<lb/>
　以利害論此數句當作兩節看方分眀惟天下之惡<lb/>
　一也此句最道得好非有識見底人不能説得出觀<lb/>
　檀弓所載石駘仲卒無適子卜庶子為後皆欲沐浴<lb/>
　佩玉石祁子曰孰有執親之喪而沭浴佩玉者乎不<lb/>
<pb n="13a"/>
　沭浴佩玉以此見得石祁子自㓜年便别了故至此<lb/>
　所以有這般議論<lb/>
盟于柯<hi>十三年</hi>
　齊服魯當時宋與魯最近齊而彊故先事宋魯宋魯<lb/>
　既服即有鄄之㑹齊始覇矣<lb/>
齊請師于周單伯㑹之<hi>十四年</hi>
　是時單伯帥師以徃其出兵多少之數雖不載於經<lb/>
　傳然亦可以例𩔖如晉平丘之㑹請帥王賦元戎十<lb/>
<pb n="13b"/>
　乗以先唘行以此看來兵亦不多盖覇者只欲假王<lb/>
　師之名耳非真欲資其力也<lb/>
鄭厲公自櫟侵鄭及大陵𫉬傳瑕傳瑕曰苟舍我吾請<lb/>
納君與之盟而赦之六月甲子傳瑕殺鄭子及其二子<lb/>
而納厲公<hi>十四年</hi>
　傳瑕初間許納君之盟不過一時間勢所廹耳是謂<lb/>
　要盟及至入國之後背之可也然必去弑君者何故<lb/>
　盖當時風俗以盟為重纔與之盟則不得不踐其言<lb/>
<pb n="14a"/>
　唯識道理者然後能自區處故所謂背<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>者又自有<lb/>
　兩等人有般是狡猾底人反覆無信者有一般是識<lb/>
　得道理逹時變者如孔子蒲盟是也<lb/>
傳瑕殺鄭子<hi>十四年</hi>
　稱鄭子居喪故也有在喪稱子有貶而稱子如宋子<lb/>
　鄭子之類皆在喪而稱者如杞子自侯而伯而子者<lb/>
　乃貶爵而稱<lb/>
厲公殺傳瑕<hi>十四年</hi>
<pb n="14b"/>
　厲公殺傳瑕與晉恵公殺里克相似<lb/>
上大夫之事吾願與伯父圖之<hi>十四年</hi>
　上大夫便是卿周禮纔書卿了便無上大夫止書中<lb/>
　大夫下大夫春秋之初周制尚在到後來如晉有上<lb/>
　卿又有上大夫便見得制度壊處<lb/>
厲公入遂殺原繁<hi>十四年</hi>
　自當時觀之厲公之問甚曲原繁之對甚正何故厲<lb/>
　公纔入却便殺了原繁盖原繁與祭仲之徒皆荘公<lb/>
<pb n="15a"/>
　舊臣又有權謀厲公若不去他時終放不下鄭有祭<lb/>
　仲原繁洩駕曼伯之徒故後來鄭常多謀臣如衛有<lb/>
　石碏故後來有蘧伯玉之徒<lb/>
楚滅息入祭<hi>十四年</hi>
楚伐鄭<hi>十六年</hi>
　當時齊雖覇然如楚如晉雖妄侵伐而力未能正故<lb/>
　置而不問其後彊盛則晉楚自服譬如奕棊渠自知<lb/>
　所先後也<lb/>
<pb n="15b"/>
君子曰商書所謂惡之易也如火之燎于原不可嚮邇<lb/>
其猶可撲滅者其如蔡哀侯乎<hi>十四年</hi>
　大扺事須自小處便遏絶了乃好如蔡弗賔初間只<lb/>
　是小事後來至於伐蔡以獻舞歸又至于滅息這便<lb/>
　不可撲滅了使蔡初間便遏絶了時終不至于喪身<lb/>
　失國<lb/>
齊人執鄭詹<hi>十七年</hi>
　鄭詹至晉文公時猶在此盖鄭用事底臣然前年鄭<lb/>
<pb n="16a"/>
　既服齊今却不朝何故盖鄭介於齊楚兩間恐楚來<lb/>
　伐故不朝齊<lb/>
遂因氏領氏工婁氏須遂氏殺齊戍<hi>十七年</hi>
　此皆是遂國之大族以此見得氏族得力處<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>為災也<hi>十八年</hi>
　大凡春秋所書皆是本地素無有而忽有焉者則書<lb/>
　如有蜚有鸜鵒之類是也<lb/>
楚子禦之大敗於津還鬻拳弗納<hi>十九年</hi>
<pb n="16b"/>
　夫勝負兵家之常而楚子一敗之後鬻拳何故便不<lb/>
　納盖楚正是圖覇之𥘉不是㝷常時節一小不勝則<lb/>
　聲𫝑不張羣蠻小國必乗𫝑共起而叛之此鬻拳所<lb/>
　深慮也况此一敗又非是小小不勝鬻拳如何不出<lb/>
　來强做得此又見楚方興時便自有這般人觀其以<lb/>
　兵諫楚子便見鬻拳乃是朴直木强底人忠于國家<lb/>
　不知其他只是不曽識得道理左氏謂之愛君此亦<lb/>
　是左氏不明得大處故杜氏之注云眀非臣法此一<lb/>
<pb n="17a"/>
　句雖非是左氏本意然杜預却以此一句救左氏之<lb/>
　失處<lb/>
蒍國邉伯石速詹父子禽祝跪作亂因蘓氏秋五大夫<lb/>
奉公子頽以伐王<hi>十九年</hi>
　恵王致亂之因只自貪裏來<lb/>
王子頽享五大夫樂及徧舞鄭伯聞之見虢叔曰寡人<lb/>
聞之哀樂失時殃咎必至今王子頽歌舞不倦樂禍也<lb/>
奸王之位禍孰大焉臨禍忘憂憂必及之盍納王乎虢<lb/>
<pb n="17b"/>
公曰寡人之願也<hi>二十年</hi>
王廵虢守虢公為王宫于玤王與之酒泉鄭伯之享王<lb/>
也王以后之鞶鑑予之虢公請器王與之爵鄭伯由是<lb/>
始惡于王<hi>二十一年</hi>
　王無事時于虢為厚于鄭為薄有事時鄭每先出力<lb/>
　扶持虢却全然不見大凡此處正是事之𦂳要處上<lb/>
　自天子下至庶人皆要識得洛誥曰汝其敬識百辟<lb/>
　享亦識其有不享享多儀儀不及物惟曰不享惟不<lb/>
<pb n="18a"/>
　役志于享凡民惟曰不享惟事其爽侮周公告老只<lb/>
　以此一件事戒成王盖此却不是容易底事看敬識<lb/>
　兩字便見得如此難湏子細辯别其果是誠意來享<lb/>
　又湏辯别其是不誠來享其間有享雖多儀誠意不<lb/>
　及此與不享者同若不能用志辯别其真偽以誠意<lb/>
　來享者如此不誠意來享者亦如此則天下何緣復<lb/>
　來盖是非不眀則并其是者皆亦不誠矣享且如此<lb/>
　則其他事事如此如虢築宫于玤此正是享多儀儀<lb/>
<pb n="18b"/>
　不及物者恵王無事時都被他以閒禮數取奉了不<lb/>
　特是此一事每每如此鄭却是得力可倚仗底人王<lb/>
　却不曽識得此周室之所以衰正緣如此顛倒了譬<lb/>
　如朋友中無事時以酒食笑語相追逐底人平時甚<lb/>
　好及至有患難時却便都不見至于平時冷淡底人<lb/>
　雖若不滿人意患難時却十分得力故學者湏是知<lb/>
　所親疎<lb/>
陳人殺其太子禦冦陳公子完與顓孫奔齊<hi>二十二年</hi>
<pb n="19a"/>
　陳人陳宣公也陳公子完是厲公躍子史記謂厲公<lb/>
　佗之子非也當以釋例為正<lb/>
陳完奔齊<hi>二十二年</hi>
　齊始覇而亡齊者已至頗如寒暑相代夏至一隂生<lb/>
　冬至一陽生也<lb/>
臣卜其晝未卜其夜<hi>二十二年</hi>
　此是真箇以龜卜盖古者大事必卜今以臣飲君亦<lb/>
　大事故卜<lb/>
<pb n="19b"/>
懿氏卜妻敬仲<hi>二十二年</hi>
　左氏所載筮易之辭如此詳者何故盖左氏正當田<lb/>
　氏簒齊之時故大意亦以為田氏所以强盛者亦非<lb/>
　偶然其數如此<lb/>
庭實旅百<hi>二十二年</hi>
　庭實旅百楚子入享于鄭時孟獻子亦言之禮記曰<lb/>
　庭實旅百何為乎諸侯之庭以此見諸侯不當用此<lb/>
奉之以玉帛天地之美具焉<hi>二十二年</hi>
<pb n="20a"/>
　玉帛正是天地之産天産是動物地産是植物如幣<lb/>
　帛之𩔖皆出于蠶故為天産金玉之𩔖皆藏于地故<lb/>
　為地産<lb/>
公如齊觀社<hi>二十三年</hi>
　觀社是觀兵<lb/>
㑹以制財用之節<hi>二十三年</hi>
　制財用之節如平丘之㑹鄭子産争承是也<lb/>
諸侯有王<hi>二十三年</hi>
<pb n="20b"/>
　王是王事是朝㑹征伐之事<lb/>
晉士蒍又與羣公子謀使殺游氏之二子士蒍告晉侯<lb/>
曰可矣<hi>二十四年</hi>
　前年既謀譛富子而去之今又殺游氏之二子盖富<lb/>
　子是有力者游氏二子是有謀者先去有力者次去<lb/>
　有謀底人然後可以下手故士蒍告晋侯曰可矣<lb/>
始結陳好<hi>二十五年</hi>
　盖十九年陳與齊人宋人伐我西鄙至此始結好看<lb/>
<pb n="21a"/>
　左傳如這般處便考他前後事迹曽有甚斷絶處方<lb/>
　見得來厯子細如前無事可考時只是未曽徃來此<lb/>
　是看左傳一條例<lb/>
夏同盟于幽陳鄭服也<hi>二十七年</hi>
　此是大節目盖已前皆服楚今始服齊<lb/>
晉侯将伐虢士蒍曰夫民讓事樂和愛親哀喪而後可<lb/>
用也<hi>二十七年</hi>
　讓事如班白者不負戴於道路之𩔖樂和如出入相<lb/>
<pb n="21b"/>
　友守望相助管子内政所謂夜戰聲相聞晝戰目相<lb/>
　接其歡欣足以相死之𩔖哀喪内政所謂死喪同恤<lb/>
　禍災共之之類<lb/>
王使召伯廖賜齊侯命且請伐衛<hi>二十七年</hi>
　恵王恐使齊侯不動故先賜齊侯命此見周室所以<lb/>
　衰弱處然齊侯數以王命取賂而還亦只是略略應<lb/>
　命不是十分着力當時管仲尚在而齊侯取賂何故<lb/>
　盖桓公做事管仲亦有調䕶不得處於此可見<lb/>
<pb n="22a"/>
驪姬嬖欲立其子賂外嬖梁五與東闗嬖五使言於公<lb/>
曰若使太子主曲沃而重耳夷吾主蒲與屈使俱曰狄<lb/>
之廣莫於晉為都<hi>二十八年</hi>
　此所謂使俱曰者使國人皆如此説杜註謂使二五<lb/>
　俱説恐説不順盖離間骨肉底人湏要彌縫不覺<lb/>
羣公子皆鄙唯二姬之子在絳<hi>二十八年</hi>
　盖情踈則易離情親則難間<lb/>
楚令尹子元欲蠱文夫人為館於其宫側而振萬焉夫<lb/>
<pb n="22b"/>
人聞之泣曰先君以是舞也習戎備也<hi>二十八年</hi>
　盖舞有部曲行伍之次便是陣法樂記曰天子夾振<lb/>
　之而駟伐盛威於中國也分夾而進事蚤濟也註云<lb/>
　夾振者王與大將夾舞者振鐸以為節也武舞戰象<lb/>
　也每奏四伐一擊一刺為一伐分猶部曲也舞者各<lb/>
　有部曲之列又夾振之者象用兵務於早成也觀此<lb/>
　可見舞之制度故曰先君以是舞習戎備也<lb/>
秋子元以車六百乗伐鄭入于桔柣之門縣門不𤼵楚<lb/>
<pb n="23a"/>
言而出子元曰鄭有人焉諸侯救鄭楚師夜遁鄭人将<lb/>
奔桐丘<hi>二十八年</hi>
　是時楚師既遁而鄭自有備何故却要奔盖楚此一<lb/>
　戰亦不是小戰觀子元以車六百乗伐鄭一句可見<lb/>
　城濮之戰春秋之大戰也不過七百乗此六百乗計<lb/>
　二千四百騎車其𫝑最彊盛此所以欲奔<lb/>
鬬榖於菟為令尹自毁其家以紓楚國之難<hi>三十年</hi>
　當時子元既以貪淫亂楚故楚遂擇亷潔者繼之左<lb/>
<pb n="23b"/>
　氏記此事在子元為令尹下見得湏當如此如唐肅<lb/>
　宗既見元載以貪敗故特用楊綰其事正與此相似<lb/>
　齊服楚所以甚難者以有子文為令尹也正如諸葛<lb/>
　武侯乃與司馬懿為敵所以不能成功耳<lb/>
齊侯來獻戎㨗<hi>三十一年</hi>
　獻㨗亦有兩例如襄八年邢丘之㑹鄭𫉬蔡司馬公<lb/>
　子夑鄭伯獻㨗于晉親聴命此是獻其囚謂之㨗二<lb/>
　十五年鄭伐陳陳侯使其衆男女别而纍以待子産<lb/>
<pb n="24a"/>
　數俘而出此是獻其功而不獻其俘今齊侯來獻㨗<lb/>
　是獻其俘也<lb/>
凡諸侯有四夷之功則獻于王王以警于夷中國則否<lb/>
<hi>三十一年</hi>
　此句最要看盖中國而至于用兵此是甚不得已盖<lb/>
　中國非叔父則伯舅之國也<lb/>
宋公請先見于齊侯夏遇于梁丘<hi>三十二年</hi>
　大凡㑹盟中欲先相見者皆是先欲自謀二國私議<lb/>
<pb n="24b"/>
　如𨼆八年齊侯将平宋衛有㑹期宋公以幣請于衛<lb/>
　請先相見<lb/>
秋七月有神降于莘<hi>三十二年</hi>
　古者尊敬神眀纔在後世便是差錯了意思自應如<lb/>
　此就此一段論之如内史過議論尚有可取未至全<lb/>
　然差舛在<lb/>
雩講于梁氏女公子觀之圉人犖自墻外與之戯子般<lb/>
怒使鞭之公曰不如殺之是不可鞭犖有力焉能投盖<lb/>
<pb n="25a"/>
于稷門<hi>三十二年</hi>
　荘公既知犖之罪可殺而終于不殺何故盖當時只<lb/>
　不合説過了便休天下事當做便做切不可如此説<lb/>
　了便休極是害事然荘公當時家法不正習以成風<lb/>
　雖圉人犖與之戯亦不深以為怪盖魯自文姜以來<lb/>
　禍亂既作初間其夫桓公見弑其後二子叔牙慶父<lb/>
　見殺及其二孫子般閔公見弑又及其子婦哀姜以<lb/>
　宗族言之則閨門之内禍亂如此以名義論之既弑<lb/>
<pb n="25b"/>
　三君又殺二卿此皆緣文姜淫亂所以生出許多事<lb/>
　以此觀之曲禮内則所以纎<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>閨中事者非是繁碎<lb/>
成季使以君命命僖叔待于鍼巫氏使鍼季酖之<hi>三十二年</hi>
　成季殺叔牙而不殺慶父何故盖兄弟間至扵不得<lb/>
　不殺者此是甚不得已安可又殺慶父但去其一人<lb/>
　則其黨自孤矣<lb/>
子般即位次于黨氏<hi>三十二年</hi>
　古者君薨太子即位皆有喪次如顧命所謂迎子釗<lb/>
<pb n="26a"/>
　于南門之外延入翼室恤宅宗翼室即次也子般所<lb/>
　以次于黨氏盖欲倚外家以為助耳<lb/>
　　　閔公<lb/>
天若祚太子其無晉乎<hi>元年</hi>
　士蒍勸申生去至與其及也義已足矣何故下又説<lb/>
　天若祚太子其無晉乎盖緣申生本是慈祥底人有<lb/>
　眷戀不果之意士蒍是當時謀臣見得利害明故其<lb/>
　辭若此<lb/>
<pb n="26b"/>
畢萬筮仕于晉<hi>元年</hi>
　左氏載畢萬筮辭如此詳者何故盖左氏正當三晉<lb/>
　强韓魏盛時故推原其始而言之如戴陳敬仲事相<lb/>
　類亦如王莽武后時多獻符䜟之類<lb/>
衛懿公與石祁子玦與寗荘子矢使守<hi>二年</hi>
　衛侯不命以言而以物何故盖古人大抵以物為信<lb/>
狄人囚史華龍滑與禮孔以逐衛人二人曰我太史也<lb/>
實掌其祭<hi>二年</hi>
<pb n="27a"/>
　如周禮太史之職祭之曰執事以次位常盖祝史皆<lb/>
　掌祭如今此制尚在天地神祇位板皆太史局掌<lb/>
齊人使昭伯烝于宣姜<hi>二年</hi>
　盖衛恵公即位時正是齊襄公時所以有此<lb/>
齊侯使公子無虧帥車三百乗甲士三千人以戍曹<hi>二年</hi>
　古者一車甲士三人論來三百乗止合九百人而今<lb/>
　何故却有三千人盖此甲士却又非在車上者乃别<lb/>
　是車外步兵緣其國中長于步兵故齊所以増了許<lb/>
<pb n="27b"/>
　多後來晉伐狄亦毁車為行皆是此類<lb/>
歸公乗馬祭服五稱牛羊豕雞狗皆三百與門材歸夫<lb/>
人魚軒重錦三十兩<hi>二年</hi>
　此一段最要看自常人看來祭服門材魚軒皆是閒慢<lb/>
　底物事不知此却要𦂳緣衛國既為狄所滅全不成<lb/>
　模様所以略與他做一國大綱體面乗馬是人君出<lb/>
　入湏要儀衛祭服是奉社稷湏用禮儀牛羊豕是與<lb/>
　他做畜産之本門材是與他為外面體面魚軒重錦<lb/>
<pb n="28a"/>
　皆夫人車服之用事事不可缺此是齊桓公識得立<lb/>
　國規模所以纎息備具以此見左傳學者最不可不<lb/>
　細看此乃有用之書<lb/>
鄭人使髙克帥師次于河上<hi>二年</hi>
　髙克何故在河上盖當時狄已滅衛聲勢大了鄭湏<lb/>
　預為之備盖衛在河北鄭在河南<lb/>
晉人使太子申生伐東山臯落氏<hi>二年</hi>
　申生伐東山當時衆人無不知太子之危若從衆人<lb/>
<pb n="28b"/>
　之言逃之他國或可以免驪姬但欲得太子之位其<lb/>
　子得立則亦已矣太子居深宫中難得過失則難讒<lb/>
　譖故驪姬常使之出外将兵無功固可加罪有功則<lb/>
　又以為得人心<lb/>
</p>
<p>
</p>
  </div>
</body>
</text>
</TEI>
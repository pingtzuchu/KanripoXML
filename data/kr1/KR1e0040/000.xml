<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳續説</head>
    <p>
<pb n="1a"/>
欽定四庫全書　　　　經部五<lb/>
　左氏傳續説　　　　　春秋類<lb/>
　　提要<lb/>
　　　　<hi>臣</hi>等謹案左氏傳續説十二卷宋吕祖謙撰<lb/>
　　　　祖謙是編繼左氏傳説而作以補所未及故<lb/>
　　　　謂之續說久無傳本今見於永樂大典者惟<lb/>
　　　　自僖公十四年秋八月至三十三年襄公十<lb/>
　　　　六年夏至三十一年舊本缺佚無從採録其<lb/>
<pb n="1b"/>
　　　　餘則首尾完具以傳文次第排比之仍可成<lb/>
　　　　帙其中如臾駢送狐射姑之帑孟獻子愛公<lb/>
　　　　孫敖二子兩條俱以博議所云為非是則是<lb/>
　　　　書當成於晚年矣其體例主於隨文解義故<lb/>
　　　　議論稍不如前說之濶大然於傳文所載闡<lb/>
　　　　𤼵其藴並抉摘其疵如所謂左氏有三病不<lb/>
　　　　明君臣大義一也好以人事附會災祥二也<lb/>
　　　　記管晏事則盡精神說聖人事便無氣象三<lb/>
<pb n="2a"/>
　　　　也云云雖亦沿宋儒好軋先儒之習然實頗<lb/>
　　　　中其失至於朝祭軍旅官制賦役諸大典及<lb/>
　　　　晉楚興衰列國向背之事機詮釋尤為明暢<lb/>
　　　　惟子服景伯系本桓公而以為出自襄公稍<lb/>
　　　　為訛舛耳葢祖謙邃於史事知空談不可以<lb/>
　　　　說經故研究傳文窮始末以核得失而不倡<lb/>
　　　　廢傳之髙論視孫復諸人其學為有據多矣<lb/>
　　　　乾隆四十六年七月恭校上<lb/>
<pb n="2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="3a"/>
左氏傳續説綱領<lb/>
學者觀史各有詳略如左傳史記前漢三書皆當精熟<lb/>
細㸔反覆考究直不可一字草草自後漢三國志以下<lb/>
諸史只是㸔大綱始末成敗葢自司馬氏班氏以後作<lb/>
史者皆無史法<lb/>
看史記又與看左傳不同左傳字字縝密史記所載却<lb/>
有嵗月差互先後不同處不似左傳縝密只是識見髙<lb/>
逺真箇識得三代規模此學者所當熟㸔<lb/>
<pb n="3b"/>
司馬遷作史記却有變風變雅底意思惜乎却少正風<lb/>
之意<lb/>
史記世家多書别國事如魯世家却書晉國秦國之類<lb/>
此皆是當時大事筆法最髙不可不細㸔如此條例亦<lb/>
㸔史者所當知<lb/>
司馬遷雖不免有些血氣為學未粹然規模終是濶使<lb/>
他克己為學消除得血氣雖董仲舒亦不能及<lb/>
一部左傳都不曽載一件閒事盖此書是有用底書學<lb/>
<pb n="4a"/>
者看得左傳熟時以下諸史條例亦不過如此<lb/>
子貢曰文武之道未墜於地在人賢者識其大者不賢<lb/>
者識其小者莫不有文武之道焉此數句便是㸔左傳<lb/>
綱領葢此書正接虞夏商周之末戰國秦漢之初上既<lb/>
見先王遺制之尚在下又見後世變遷之所因此所以<lb/>
最好看看左傳須是看得人情物理出<lb/>
看史要識得時節不同處春秋自是春秋時節秦漢自<lb/>
是秦漢時節<lb/>
<pb n="4b"/>
看史書事實須是先識得大綱領處則其餘細事皆舉<lb/>
譬如一二百幅公案但是識得要領處方見得破决得<lb/>
定切不可只就小處泥<lb/>
學者觀史且要熟看事之本末源流未要便生議論<lb/>
左傳一部三十卷其大綱領只有三節自第一卷至第<lb/>
三卷莊公九年齊桓初出時是一節此一節霸者未興<lb/>
當時之權亦未嘗專在一國自莊公九年以後直至召<lb/>
陵之盟又是一節凡二十四卷正是五霸迭興之際此<lb/>
<pb n="5a"/>
一節甚長自召陵以後直至卷末又是一節盖當時晉<lb/>
楚霸諸侯凡南方之諸侯盡從楚北方之諸侯盡從晉<lb/>
自楚用子常以來以玉與馬之故遂執二國之君故蔡<lb/>
侯以子為質於晉而請伐楚晉荀寅又以求貨於蔡弗<lb/>
得遂辭蔡而不肯伐楚只縁要些小物事遂壞了霸業<lb/>
晉便失霸諸侯遂無霸自是以來吳與越却以蠻夷主<lb/>
盟諸侯當時吳闔廬正用子胥要霸諸侯蔡侯一東遂<lb/>
當此事都不成世界了此是末一節凡三節皆是左傳<lb/>
<pb n="5b"/>
大綱領<lb/>
孔子論禮樂征伐自天子出與禄之去公室與陳恒弑<lb/>
君當作一段看盖天下大𫝑浸浸至此亦非一日譬如<lb/>
傷寒傳經至七日病證極矣若初從醫者之説便下藥<lb/>
尚可調理若自此不從醫者之説則其病必入惡症不<lb/>
可復救當夫子請討陳恒之時亦是一箇時節當時魯<lb/>
君若從其説亦可轉而為夏商周之盛惟其不從終所<lb/>
以變而為戰國不可整頓<lb/>
<pb n="6a"/>
孟子論五霸一段正是説春秋一節當子細看天子適<lb/>
諸侯曰巡狩天子五載一巡狩舜典周官皆同此制當<lb/>
時巡狩非只是巡一方乃是徧四方巡之古之人君兵<lb/>
衛之出亦少所以易雖是一嵗之中亦巡得徧諸侯朝<lb/>
於天子曰述職如舜典所謂明試以功車服以庸是春<lb/>
省耕而補不足秋省歛而助不給是偶因見以與之非<lb/>
徧天下而與之也故天子所至謂幸此略以匱乏農耕<lb/>
之具者與之至於困窮之甚者諸侯亦自有罰養老尊<lb/>
<pb n="6b"/>
賢俊傑在位此自是三事養老只是養老一事不必問<lb/>
其他如國老庶老皆是老尊賢只是尊賢不必問其他<lb/>
未論到才上俊傑是在位有才能者方養老時其間固<lb/>
是多賢只是専論尚齒意思未論賢否之如何方尊賢<lb/>
時其間固是多才只是尊賢不論其才之如何此是大<lb/>
議論須是經厯久逺方可見天子討而不伐諸侯伐而<lb/>
不討諸侯只是方伯連率如湯伐葛之類謂之伐三不<lb/>
朝則六師移之如羲和湎淫命𦙍侯以征之是也左傳<lb/>
<pb n="7a"/>
載葵丘之㑹𨼆其五命而止曰凡我同盟之人既盟之<lb/>
後言歸于好以孟子五命之事觀之見得左氏愛仲之<lb/>
深而於桓公之過皆𨼆而不書如内政之類皆是桓雖<lb/>
為霸主而於五命之戒亦未免有所犯故左氏特𨼆之<lb/>
所以使後世不知桓公躬言之而躬自蹈之也觀孟子<lb/>
左氏之言其意豈不盡見孟子之言出於無心故無所<lb/>
𨼆左氏之言拘於有愛故欲𨼆其過然左氏在春秋亦<lb/>
可謂之賢大夫若子産叔向皆其徒也諸侯束牲載書<lb/>
<pb n="7b"/>
而不㰱血牲是諸侯之牲束是備而不用此見齊桓威<lb/>
信兼著此只是仍舊舉盟時禮數故牲皆不殺初命曰<lb/>
誅不孝無易樹子無以妾為妻此皆是桓公命諸侯之<lb/>
辭即是君臣父子夫婦之三綱當時有管仲在所以曉<lb/>
得此誅不孝是楚世子商臣弑君之類是也易樹子是<lb/>
晉獻公殺申生立奚齊之類是也無以妾為妻即桓公<lb/>
如夫人者六人衛姬鄭姬之類是也再命曰尊賢育才<lb/>
以彰有徳賢是成徳者所以尊之才是育而未成者須<lb/>
<pb n="8a"/>
要保䕶之如唐元稹本自可取因言宦官遂見退黜被<lb/>
貶之後平日亷耻遂喪彰有徳是土地闢田野治養老<lb/>
尊賢底人三命曰敬老慈幼無忘賓旅敬老只諸侯自<lb/>
敬其國之老者慈幼亦只欲諸侯撫其國之幼者賓旅<lb/>
是國之大事如國語所載周之秩官有曰敵國賓至關<lb/>
尹以告行理以節逆之侯人為導卿出郊勞門尹除門<lb/>
宗祝執祀司里授館司徒具徒司空視塗司㓂詰奸虞<lb/>
人入材甸人積薪火師監燎水師監濯膳宰致饔廩人<lb/>
<pb n="8b"/>
獻餼司馬陳芻工人展車百官各以物至賓入如歸是<lb/>
故小大莫不懷愛其貴國之賓至則以班加一等益䖍<lb/>
至於王使則皆官正蒞事上卿監之若王巡狩則君親<lb/>
監之四命曰士無世官官事無攝取士必得無専殺大<lb/>
夫上三句總是一事士是入仕為官者世官見得當時<lb/>
大夫已世襲多了桓公已自無整頓處所以只説士且<lb/>
舉小者言之士既世官其位必有虚曠桓公又恐復用<lb/>
他子弟以權攝又戒諸侯曰官事無攝士既無世官其<lb/>
<pb n="9a"/>
子弟又無攝則其為士者必取其賢才而用之取士必<lb/>
得又須是果得賢者方可盖桓公與他改了條貫所以<lb/>
如此戒他毋専殺大夫如晉恵公殺慶鄭及殺里克之<lb/>
類是也五命曰無曲防正如戰國䇿所載西周欲為稻<lb/>
東周不下水戒他不得曲相防遏無遏糶盖北方多是<lb/>
販米於鄰國無有封而不告如齊封衛晉封曲沃皆是<lb/>
此類凡封國諸侯不當專須當上告於天王然後封今<lb/>
之大夫今之諸侯之罪人也諸侯之所以為三王之罪<lb/>
<pb n="9b"/>
人也者皆由其大夫長逢其惡故曰今之大夫今之諸<lb/>
侯之罪人也<lb/>
論孟論管仲併作一段此亦要看孔子稱管仲但言其<lb/>
功孟子却責以王者之佐夫子見子貢企慕聖學求造<lb/>
其妙一或過之則失其中雖言管仲之功亦是隨材而<lb/>
教子貢孟子見公孫丑性質卑下未明於理或推管仲<lb/>
之功則公孫丑必有歆慕之意而其趨向愈卑則孟子<lb/>
之責管仲亦所以教公孫丑<lb/>
<pb n="10a"/>
霸者把也此説是<lb/>
春秋自子産叔向死後氣象頓衰及到范鞅全是戰國<lb/>
人或謂子産叔向不似春秋時人非也子産叔向只是<lb/>
春秋時賢大夫只喚作春秋時人可矣如孟子在戰國<lb/>
却是不似當時人也<lb/>
看得左氏亦是子産叔向一等人其記管晏子産叔向<lb/>
事皆連當時精神寫出深知精髓若不是此等人品無<lb/>
縁記得如此精妙只記孔子事便無意思以此知杜預<lb/>
<pb n="10b"/>
謂左丘明受經於仲尼其説難信<lb/>
左氏只有三般病除却此三病便十分好所謂三病者<lb/>
左氏生於春秋時為習俗所移不明君臣大義視周室<lb/>
如列國如記周鄭交質此一病也又好以人事附㑹災<lb/>
祥夫禮義動作古人固是於此見人吉凶亦豈専係於<lb/>
此此二病也記管晏之事則盡精神纔説聖人事便無<lb/>
氣象此三病也<lb/>
觀𨼆公一卷其間言王處甚多其中止有二年不書耳<lb/>
<pb n="11a"/>
到桓文以後漸漸少又其後言王處極少盖𨼆公之時<lb/>
王室雖衰而猶未甚衰當時尚知有王到後言王處少<lb/>
便見得當時全不以為事故王室之衰又不如𨼆公之<lb/>
時周自東遷之後王室便衰然初遷之始凡事尚可料<lb/>
理至𨼆公之時經四十餘年而故家遺俗猶有存者如<lb/>
臧哀伯之諌納郜鼎臧僖伯之諌觀魚申繻之對問名<lb/>
皆三代之遺制則其東遷之初又可知恵公平王三年<lb/>
即位在位四十六年則春秋作時平王東遷已四十九<lb/>
<pb n="11b"/>
年盖春秋始於平王非始於周之東遷也春秋之始周<lb/>
家法度紀綱猶班班可見尚似可為若五十年之前便<lb/>
能整頓則文武之迹猶未墜也惜乎平王之不能振耳<lb/>
大凡天下大亂之後須得大聖賢出來料理方可如桀<lb/>
之亂天下得湯而後治紂之亂天下得文武而後治平<lb/>
王東遷之後無一聖賢出來整頓所以直至於秦<lb/>
東坡蘇氏曰周之失計未有如東遷之謬也使平王定<lb/>
不遷之計收豐鎬之遺民以形勢臨東諸侯齊晉雖大<lb/>
<pb n="12a"/>
未敢貳也此蘇氏之論亦失於考之不精盖岐豐之地<lb/>
自幽王犬戎之禍作文武成康之舊都非復周家所有<lb/>
故平王遂以岐豐之地賜秦襄公使之自取此其𫝑非<lb/>
可以不遷也而蘇氏亦欲如晉王導不遷都豫章㑹稽<lb/>
之謀只恐此説與當時事𫝑大段不相似<lb/>
</p>
<p>
</p>
  </div>
</body>
</text>
</TEI>
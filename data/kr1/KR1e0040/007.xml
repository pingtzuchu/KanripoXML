<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳續說巻七</head>
    <p>
<pb n="1a"/>
欽定四庫全書<lb/>
　左氏傳續說巻七　　　宋　吕祖謙　撰<lb/>
　　　宣公<lb/>
晉人討不用命者放胥甲父于衛<hi>元年</hi>
　河曲之戰趙穿與胥甲俱敗軍謀何故獨放胥甲父<lb/>
　此見得趙宣子私親處當時所以不便誅他時正為<lb/>
　是親不敢行法耳自晉文公不殺魏犨而止殺顛頡<lb/>
　此端隙已開然晉文公猶是國君趙宣子乃是元帥<lb/>
<pb n="1b"/>
　秉國之法豈可徇私意此所以成趙穿弑靈公之事<lb/>
　也<lb/>
楚子侵陳遂侵宋<hi>元年</hi>
　楚侵陳遂侵宋蓋陳與宋壤地相接<lb/>
鄭伐宋囚華元<hi>二年</hi>
　元是元帥華元被執此是大敗<lb/>
將戰華元殺羊食士其御羊斟不與<hi>二年</hi>
　大抵事須一一㸃檢得致方可羊斟不與在元亦不<lb/>
<pb n="2a"/>
　為無失然華元之意正以親宻待了羊斟所以不與<lb/>
　者乃是親之也羊斟却是簞食豆羮見於色底故及<lb/>
　戰乃特地馳車入鄭而使元為鄭所獲於此亦見得<lb/>
　華元平時觀人亦未仔細此等人一毫不到便易生<lb/>
　怨平時亦有可見處豈可復置諸左右此是華元之<lb/>
　失也然古人所以多以羊羮賜人者亦以羊羮賤者<lb/>
　所常食故多賜之如戰國時中山君饗都士大夫司<lb/>
　馬子期在焉羊羮不遍司馬子期怒而走於楚此亦<lb/>
<pb n="2b"/>
　見因羊羮而致忿者但羊斟是緣親宻而不及子期<lb/>
　是疎逺而不及<lb/>
華元逃歸<hi>二年</hi>
　華元當時所以能逃得歸時葢元自有此等才能觀<lb/>
　華元夜入楚師登子反之牀一段便可見<lb/>
華元逃歸立於門外告而入見叔牂曰子之馬然也<hi>二年</hi>
　大棘之敗羊斟之罪也羊斟先歸宋何故不聲其罪<lb/>
　而討之葢大棘之戰宋師大敗宋但見華元被囚而<lb/>
<pb n="3a"/>
　亦不知是御者馳主將車入鄭乃所以敗之之由故<lb/>
　羊斟雖歸而宋無人知之所以不討其罪然自華元<lb/>
　初歸之時首正典刑誅羊斟以謝國人亦不為過觀<lb/>
　元反告斟曰子之馬然也此亦是華元一時間意思<lb/>
　葢大敗之後但當自責故以温辭慰勞所以安反側<lb/>
　之心此也是華元一時間意思<lb/>
華元為植巡功<hi>二年</hi>
　植正是大司馬司馬大役屬其植葢植在軍則謂之<lb/>
<pb n="3b"/>
　將帥有大役則謂之植<lb/>
使其驂乗謂之<hi>二年</hi>
　亦是作歌以荅之<lb/>
牛則有皮犀兕尚多<hi>二年</hi>
　周禮冬官函人為甲犀甲七屬兕甲六屬合甲五屬<lb/>
　犀甲不是犀角之犀只是今水牛之類合甲是合兩<lb/>
　皮以成者古時只用皮甲自戰國以後方用鐵甲<lb/>
華元曰去之夫其口衆我寡<hi>二年</hi>
<pb n="4a"/>
　此見得華元知為人上之大體處<lb/>
使婦人載以過朝<hi>二年</hi>
　所以使婦人載葢不欲令人見耳如特地示威於衆<lb/>
　時必不使婦人載也<lb/>
㑹請先<hi>二年</hi>
　葢士㑹言為輕在宣子是秉政大臣如不行時便無<lb/>
　可説故士㑹請先時特地留一著在後<lb/>
三進及溜而後視之<hi>二年</hi>
<pb n="4b"/>
　古之君臣相見甚易亦無時不比後世分嚴<lb/>
詩曰靡不有初鮮克有終<hi>二年</hi>
　士㑹引詩靡不有初鮮克有終者葢其意謂事寧可<lb/>
　使無始而有終不可使有始而無終若靈公初雖不<lb/>
　君一旦能改時便是有終<lb/>
君能補過衮不廢矣<hi>二年</hi>
　葢補過本是人臣之職今君若自能之尤善故士㑹<lb/>
　特地褒奬他<lb/>
<pb n="5a"/>
鉏麑退觸槐而死<hi>二年</hi>
　柳子厚非國語中論鉏麑事謂宣子為政於晉如此<lb/>
　分明鉏麑豈不知之特待假寐而後始不殺是不赦<lb/>
　其大徳而赦其小節也要不必如此泥葢俠士恃勇<lb/>
　唯君所使初不問其人之賢否與其當殺不當殺一<lb/>
　向恃力以前耳到得後來一見而便囘轉了意思此<lb/>
　亦俠士所見多如此<lb/>
過三爵非禮也<hi>二年</hi>
<pb n="5b"/>
　過三爵不必如禮中所謂三爵但提彌明見事急所<lb/>
　以仗正義如此説正如樊噲脱沛公一般<lb/>
盾曰棄人用犬雖猛何為<hi>二年</hi>
　看趙宣子此言已全無君臣恩意了當時靈公雖無<lb/>
　道然使賢者處之當不如此樂毅上燕昭王書儘好<lb/>
宦三年矣<hi>二年</hi>
　宦是學做宦底事業<lb/>
既而與為公介<hi>二年</hi>
<pb n="6a"/>
　公介是宿衛底人<lb/>
不告而退<hi>二年</hi>
　不告而退却知是靈轍者何故葢當時為公介時必<lb/>
　有姓名後來訪問得之<lb/>
太史書曰趙盾弑其君<hi>二年</hi>
　趙盾弑其君太史既如此書諸侯之國史皆從晉史<lb/>
　如此書然當時趙盾亦不為無意使盾無意時反必<lb/>
　討賊可也焉可復使趙穿迎公子黒臀於周左氏載<lb/>
<pb n="6b"/>
　孔子曰越境乃免縱使越境而反不討賊時亦不可<lb/>
　况不越境乎此一段載夫子之言傳聞差了如為法<lb/>
　受惡一句最訛了本意然齊崔杼殺齊太史而盾安<lb/>
　受之亦見宣子終是别看前時盾説棄人用犬雖猛<lb/>
　何為己自有無君之心觀太史所言四句可見宣子<lb/>
　分明弑君孔子曰五句恐非夫子之言豈有弑君之<lb/>
　後纔出竟便可免罪<lb/>
驪姬之亂詛無畜羣公子<hi>二年</hi>
<pb n="7a"/>
　驪姬詛無畜羣公子自成公方改更晉文公尚依驪<lb/>
　姬制度何故蓋文公當時亦因循過了不曽整頓成公<lb/>
　雖改驪姬之制立公族以總諸國子然亦有不盡處<lb/>
　依舊親近者有在外底疎逺者却在内徃徃改制之<lb/>
　時文襄所出在外之子弟不曽請歸來故有流離在<lb/>
　外者其法竟不及自成公始公族大夫如成十八年<lb/>
　晉悼公使荀家荀㑹欒黶韓無忌為公族大夫使訓<lb/>
　卿之子弟又有掌公族大夫者又統管其餘公族大<lb/>
<pb n="7b"/>
　夫餘子公行之屬國語祁奚曰公族之不恭公室之<lb/>
　有囘内事之邪大夫之貪是吾罪也此是掌公族大<lb/>
　夫職事此皆是宿衛入宫中者最甚親近成十六年<lb/>
　晉伐鄭欒范以其族夾公行此處可見是近國語韓<lb/>
　獻子老使公族穆子受事於朝辭曰厲公之亂無忌<lb/>
　備公族不能死穆子以無忌處公族而不能死以為<lb/>
　深恥此猶可見其處親近之地所以為深媿也成公<lb/>
　稍改得亦未有盡處依舊適子得為君者方得在内<lb/>
<pb n="8a"/>
　其有不得為君者猶在外文襄所出之子弟亦不曽<lb/>
　歸得想當時只是成公一派得歸<lb/>
又宦其餘子亦為餘子其庶子為公行<hi>二年</hi>
　餘子在周禮則統謂之士庶子故士是適子庶子是<lb/>
　妾子左傳則分而言之故以餘子為適子之弟以庶<lb/>
　子為妾子周禮小司徒凡國之大故致餘子鄭注去<lb/>
　餘子卿大夫之子當守於王宫者也正義曰致餘子<lb/>
　與太子使宿衛也夏官諸子國有大事則帥國子而<lb/>
<pb n="8b"/>
　致於太子唯所用之若有甲兵之事則授之車甲合<lb/>
　其卒伍置其有司以軍法治之司馬弗征此國子不<lb/>
　屬之司馬而屬之太子何故盖古者太子與卿大夫<lb/>
　之子同在學如國語宣王欲得國子之能訓諸侯者<lb/>
　樊穆仲曰魯侯肅恭明神而敬事耉老賦事行刑必<lb/>
　問於遺訓而咨於故實不干所問不犯所咨王乃命<lb/>
　魯孝公於夷宫此皆是諸侯子弟同在學者又如楚<lb/>
　世家曰當周成王時楚子熊繹與魯公伯禽衛康叔<lb/>
<pb n="9a"/>
　子牟晉侯<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>齊太公子吕伋俱事成王此又可見太<lb/>
　子素與諸侯之子弟相處朝夕習熟故後來諸侯之<lb/>
　子立為諸侯時事太子為君此正是封建諸侯之本<lb/>
　不如後世徒然封建且平日在學時必先擇其可以<lb/>
　為諸侯者則他日立為諸侯有不可立者則不立也<lb/>
　又凡國有大事天子親御六師時天子既與公卿大<lb/>
　夫同出在外則太子却又與公卿大夫之子弟同守<lb/>
　王宫於内此内外相維不可拔之根基此皆三代制<lb/>
<pb n="9b"/>
　度學者所宜深考<lb/>
君姬氏之愛子也<hi>二年</hi>
　君姬氏者盖周天子之女稱王姬諸侯姬姓之女稱<lb/>
　君稱氏<lb/>
趙盾為旄車之族<hi>二年</hi>
　旄車之族注謂公行恐不應降在妾子之列但盾既<lb/>
　讓括為適子故已之子居次而已<lb/>
鄭穆公卒<hi>三年</hi>
<pb n="10a"/>
　鄭穆公事左氏所以詳載者葢鄭自穆公以後七穆<lb/>
　之盛直至春秋末故石癸曰其後必蕃此皆是氏族<lb/>
　左傳多留意氏族氏族是一件大事唐時尚有人專<lb/>
　平生之功理㑹氏族者盖緣難理㑹後世氏族紊亂<lb/>
　亦難盡考蓋有公卿數世之後又有轉為皂隸者<lb/>
公及齊侯平莒及郯<hi>四年</hi>
　郯與莒並徐州地亦相近當細考之<lb/>
楚人獻黿於鄭靈公<hi>四年</hi>
<pb n="10b"/>
　楚大國也却曰獻正如君有饋焉曰獻相似古人不<lb/>
　以此一字為重黿是海物海近楚故有之<lb/>
靈公召子公而弗與<hi>四年</hi>
　此特一時之戲耳却生出大亂以此人不可以戱謔<lb/>
　為小事<lb/>
子家懼而從之<hi>四年</hi>
　此只是失之弱大率弱最不濟事故洪範六極以弱<lb/>
　為先<lb/>
<pb n="11a"/>
令尹子文卒鬭般為令尹<hi>四年</hi>
　子文之後却是子玉子玉之後却是蒍吕臣以此見<lb/>
　鬬般非正繼子文之後言子文死後為令尹耳<lb/>
蒍賈為工正譖子揚而殺之<hi>四年</hi>
　蒍賈謀譖子揚後來却又自不免蓋蒍賈畢竟是謀<lb/>
　臣工正位次三卿位亦甚重如齊侯使敬仲為卿敬<lb/>
　仲辭卿便使為工正他如襄九年宋使工正出車備<lb/>
　甲兵庇武守昭五年季孫為司馬與工正書服處皆<lb/>
<pb n="11b"/>
　可見<lb/>
圄伯嬴於轑陽而殺之<hi>四年</hi>
　此見得越椒之族強盛處便要作亂蒍賈同為卿而<lb/>
　若敖遽興兵輒殺之自備甲兵以師於漳澨此見子<lb/>
　越逼莊王之急然若敖之彊已見於六卒之時<lb/>
王使巡師曰盡於是矣<hi>四年</hi>
　此是安慰士心<lb/>
虎乳子文<hi>四年</hi>
<pb n="12a"/>
　虎乳子文正如牛羊飲食后稷之類子文之字亦取<lb/>
　虎文之義<lb/>
君天也天可逃乎<hi>四年</hi>
　此方是分明見得大義<lb/>
高固使齊侯止公<hi>五年</hi>
　宣公弑兄而即位不正所以有鄰國之侮况魯又近<lb/>
　齊所以從來多懼齊<lb/>
齊高固來逆女自為也<hi>五年</hi>
<pb n="12b"/>
　諸侯之女下嫁大夫者亦有之如趙穿之類是也但<lb/>
　不出於偪迫而強成耳<lb/>
赤狄伐晉中行桓子曰使疾其民以盈其貫將可殪也<lb/>
<hi>六年</hi>
　晉伐狄皆中行桓子之謀觀宣十五年桓子滅赤狄<lb/>
　潞氏此可見始終皆出於中行桓子晉之規模當其<lb/>
　盛時則經畧中國之諸侯及其稍衰則專攘夷狄從<lb/>
　來如此當是時楚莊王方強晉稍弱則便去理㑹夷<lb/>
<pb n="13a"/>
　狄如後來伐白狄之類皆是稍衰時便去理㑹狄事<lb/>
以盈其貫<hi>六年</hi>
　貫如在繩索之貫不必作習字解<lb/>
其在周易豐之離<hi>六年</hi>
　古人論易才舉一爻論時便是言其變如昭二十九<lb/>
　年蔡墨曰周易有之在乾之姤曰潛龍勿用其同人<lb/>
　曰見龍在田其大有曰飛龍在天其夬曰亢龍有悔<lb/>
　其坤曰見羣龍无首吉坤之剥曰龍戰于野葢爻者<lb/>
<pb n="13b"/>
　言乎變者也聖人作易時有這一爻時便有這一爻<lb/>
　變故左傳論易雖論本卦此爻立文而此爻便自有<lb/>
　變爻也<lb/>
盟于黒壤王叔桓公臨之以謀不睦<hi>七年</hi>
　此是王官伯臨諸侯之例其他如王子虎盟諸侯於<lb/>
　王庭單子盟于雞澤劉子盟于召陵皆是盖晉是諸<lb/>
　侯之伯王叔桓公是王官之伯位却在方伯上諸侯<lb/>
　所以欲王官伯以臨盟者盖欲假天子卿士之重以<lb/>
<pb n="14a"/>
　令諸侯年<lb/>
晉人𫉬秦諜殺諸絳市六日而蘇<hi>八年</hi>
　秦諜是細宻探事之人六日而蘓所以記其異<lb/>
有事於太廟襄仲卒而繹<hi>八年</hi>
　古人所以有繹祭時盖是祭之明日又復㑹以賔尸<lb/>
　故謂之繹盖古人誠意敦厚不便蕭散故所以正祭<lb/>
　後又有繹祭然其禮比正祭之禮則多殺鄭氏注儀<lb/>
　禮云卿大夫既祭而賔尸禮崇也賔尸則不設饌西<lb/>
<pb n="14b"/>
　南隅以此薦爼之陳有祭象亦足以厭飫神天子諸<lb/>
　侯祭於祊明日而繹有司掃室陳鼎之後乃議侑於<lb/>
　賔以異姓宗人戒侑此是擇異姓賔之賢者以侑尸<lb/>
　南面告於其位曰請子為侑其禮又不如正祭時甚<lb/>
　嚴凡胙俎主人胙無體逺下尸也尸俎五魚横載之<lb/>
　者異於牲體彌變於神也豕脀無湆於侑禮殺也主<lb/>
　人降洗觶尸侑降不升者尸禮益殺不從也凡此類<lb/>
　皆繹祭之儀殺於正祭之儀者也盖繹祭正如待賔<lb/>
<pb n="15a"/>
　而非十分如正祭故在商曰肜高宗肜日是也在周<lb/>
　曰繹<lb/>
楚盟吳越而還<hi>八年</hi>
　吳越自此方入春秋吳越在此時只是一小國未大<lb/>
　强盛<lb/>
雨不克葬<hi>八年</hi>
　雨不克葬當看胡氏春秋<lb/>
諸侯之師伐鄭<hi>十年</hi>
<pb n="15b"/>
　自宣四年以後晉楚俱欲服鄭鄭遂南北兩屬此可<lb/>
　見中國夷狄盛衰<lb/>
子良曰與其來者可也<hi>十一年</hi>
　看此一部書鄭始終謀䇿只是出於此子産所謂玉<lb/>
　帛以待於四境惟其彊者從之與此一般<lb/>
令尹蒍艾獵城沂<hi>十一年</hi>
　令尹城沂須看處置規模土功是一件大事令尹如<lb/>
　此亦見楚所以興處封人是周禮封人之類慮事是<lb/>
<pb n="16a"/>
　謀慮此事分財用是看四隅所費多少各分於四隅<lb/>
　主事之人免臨時交亂財用是應于築城所用之物<lb/>
　版是所築之版榦是牆中之木有司不是都統役之<lb/>
　人此是毎處監臨底人<lb/>
晉卻成子求成於衆狄<hi>十一年</hi>
　晉求成於狄當時赤狄強盛<lb/>
非徳莫如勤<hi>十一年</hi>
　此勤謂勉力以求人<lb/>
<pb n="16b"/>
轘諸栗門<hi>十一年</hi>
　轘周禮亦有此刑<lb/>
鄉取一人焉以歸謂之夏州<hi>十一年</hi>
　夏州如戎州相似東晉時北方人在南方者一時聚<lb/>
　落亦各從北方州軍之號今鎮江謂之南徐州者亦<lb/>
　緣曽聚徐州人故也<lb/>
且巷出車吉<hi>十二年</hi>
　鄭有大逵巷閭皆出車於逵道葢九逹之逵兩旁皆<lb/>
<pb n="17a"/>
　無居民只通商賈往來之路耳巷者乃閭門之巷各<lb/>
　自其閭出車於巷古者五家為比五比為閭一閭各<lb/>
　環以牆一閭共一門出入謂之閭門<lb/>
鄭伯肉袒牽羊以逆<hi>十二年</hi>
　肉袒牽羊是降底禮數如面縳銜璧之類<lb/>
使臣妾之<hi>十二年</hi>
　古者有良人有賤人如為妾時則世世曰妾以其賤<lb/>
　也如後周滅後梁時虜其君與公卿大夫皆為臣妾<lb/>
<pb n="17b"/>
徹福於厲宣桓武<hi>十二年</hi>
　鄭大宫世祀厲宣故當時有曰鄭祖厲王古者諸侯<lb/>
　不得祖天子此何故却祖厲宣葢諸侯不祖天子周<lb/>
　初制度也到春秋時亦潛僭<lb/>
彘子以中軍佐濟<hi>十二年</hi>
　泌之戰荀林父士㑹欒書之徒皆不欲戰唯彘子一<lb/>
　人凶暴不從上令遂致䘮師論來先縠剛愎非可告<lb/>
　語唯有殺之爾然則林父何為不殺曰春秋時却未<lb/>
<pb n="18a"/>
　嘗有殺軍佐之法問當初彘子獨濟自可不恤曰不<lb/>
　然若此人剛暴一向直前䘮其偏師亦是敗也如城<lb/>
　濮子玉中軍雖不敗左右師潰亦是敗績先縠雖獨<lb/>
　濟却是一體事故不若大軍盡從却有幸勝之理<lb/>
伍參言於王<hi>十二年</hi>
　觀伍參言晉國諸帥一節曲折非是孫叔敖不知但<lb/>
　叔敖國相自是知體當是時楚已自彊若能自全為<lb/>
　上戰危事也勝負成敗繫焉伍參誚孫叔無謀渠自<lb/>
<pb n="18b"/>
　不知叔敖若謂伍參言於楚子者孫叔所不知此大<lb/>
　非也<lb/>
楚少宰如晉師<hi>十二年</hi>
　觀當時楚少宰如晉師辭命亦煞商量言語甚是謙<lb/>
　遜曰我但聞得鄭自來屬我我不知其他晉士㑹對<lb/>
　得亦是正是就渠上對非諂也彘子專命擅改亦竟<lb/>
　何益勝負却不在此也遷大國之迹於鄭是説要逐<lb/>
　你出去<lb/>
<pb n="19a"/>
丙辰楚重至於邲<hi>十二年</hi>
　以乙卯戰於邲而丙辰楚輜重始至盖楚軍制輜重<lb/>
　常後大軍一日故無鈔擊之患若後世多不知此是<lb/>
　以或為人先擊輜重而至於敗者多矣<lb/>
楚子不築京觀<hi>十二年</hi>
　潘黨請築武軍為京觀楚子不許看此一段楚興氣<lb/>
　象自别或問曰楚莊不知大義如問鼎事何如曰他<lb/>
　本是蠻夷不可以此責他但看右尹子革對楚靈曰<lb/>
<pb n="19b"/>
　桃弧棘矢以共禦王事便自可見自商時渠亦未嘗<lb/>
　馴服觀詩商誦可見只是後來漸盛然後漸學中國<lb/>
　盟㑹制度東坡作王者不治夷狄論謂秦楚流入於<lb/>
　夷狄正是倒説盖秦楚正是夷狄漸流為中國非為<lb/>
　夷狄也問鼎之事不必責<lb/>
進思盡忠退思補過<hi>十二年</hi>
　此與孝經事君章所説同盖是事君常道<lb/>
晉原縠盟清丘<hi>十二年</hi>
<pb n="20a"/>
　先縠既敗後晉何故又用他主盟葢先縠是當時之<lb/>
　卿<lb/>
赤狄伐晉及清先縠召之也<hi>十三年</hi>
　先縠召狄他亦是自見邲敗不得志所以如此<lb/>
惡之來也已則取之<hi>十三年</hi>
　論來先縠亦不至滅族言先縠自取其罪注中極好<lb/>
孔達縊而死衛人以説於晉而免<hi>十四年</hi>
　衛殺孔達以説於晉此與定十年董安于事相類皆<lb/>
<pb n="20b"/>
　諸侯殺大夫例説如解説之説<lb/>
中行桓子曰示之以整<hi>十四年</hi>
　蓋自邲敗之後仍舊整齊示軍容不減前日之舊<lb/>
使謀而來<hi>十四年</hi>
　是使鄭自與一國公卿謀<lb/>
鄭人懼使子張代子良於楚<hi>十四年</hi>
　此便是叛楚了蓋子良是有謀底人不留在楚則其<lb/>
　意可見<lb/>
<pb n="21a"/>
楚子使申舟聘於齊曰無假道於宋亦使公子馮聘於<lb/>
晉不假道於鄭<hi>十四年</hi>
　楚無假道於宋鄭亦見莊王邲勝之後驕心發見處<lb/>
　假道之禮有二有君命假道者如荀息請以屈産之<lb/>
　乘與垂棘之璧假道於虞之類有使臣假者如聘禮<lb/>
　曰若過禮至於竟使次介假道束帛將命於朝曰請<lb/>
　帥奠幣下大夫敢以入告出許遂受幣之類<lb/>
見犀而行<hi>十四年</hi>
<pb n="21b"/>
　此便是以其位傳其子與見溷之類皆是<lb/>
楚子聞之投袂而起<hi>十四年</hi>
　此見得楚軍素備要去便去不是臨時旋辦若吳漢<lb/>
　士卒常衣糧整備有變即起<lb/>
屨及於窒皇<hi>十四年</hi>
　古人平居不著屨出則履屨此處亦可見<lb/>
孟獻子言於公<hi>十四年</hi>
　孟獻子言聘而獻物於是有庭實旅百朝而獻功於<lb/>
<pb n="22a"/>
　是有容貎采章此皆是小國朝聘大國之禮當如此<lb/>
　嘉淑而有加貨嘉善也淑好也若大國有喜慶典禮<lb/>
　如納夫人之類則加貨物以聘之杜氏注謂主人答<lb/>
　賔之禮以本文觀之皆無此意若從杜説則謀其不<lb/>
　免一句説不通謀其不免者言小國之所以事大國<lb/>
　如此者皆是以謀其不免致討之意看莊公二十三<lb/>
　年庭實旅百杜注諸侯朝王陳贄幣之象此説却是<lb/>
伯宗曰天方授楚<hi>十五年</hi>
<pb n="22b"/>
　此説未當凡事更不去做只推在天亦不可<lb/>
高下在心<lb/>
　此一句若與下面數句不類然皆是含蓄之意凡事<lb/>
　之輕重高下皆藏之在心<lb/>
楚登解揚樓車使呼宋人而告之<hi>十五年</hi>
　樓車是軍中别是有望逺之車又不是兵車<lb/>
申叔時曰築室反耕者宋必聽命<hi>十五年</hi>
　築室反耕者示為久逺之計此亦見楚子出兵久糧<lb/>
<pb n="23a"/>
　已盡公羊子載子反曰吾軍亦有七日之糧爾亦可<lb/>
　見縱宋人不與之盟楚亦自退<lb/>
華元夜入楚師<hi>十五年</hi>
　杜氏謂因其鄉人而用之在兵法亦有之<lb/>
宋及楚平<hi>十五年</hi>
　子反未起間華元至亦是元脅之而與之盟不然殺<lb/>
　子反亦不可知<lb/>
棄仲章而奪黎氏地<hi>十五年</hi>
<pb n="23b"/>
　此非兩事恐奪黎氏地時仲章也曽諫了<lb/>
夫恃才與衆亡之道也商紂由之故滅<hi>十五年</hi>
　紂有億兆人離心離徳此是恃衆手格猛獸強足以<lb/>
　拒諌此是恃才<lb/>
文反正為乏<hi>十五年</hi>
　此古者篆字體中有之<lb/>
盡在狄矣<hi>十五年</hi>
　謂狄皆有之<lb/>
<pb n="24a"/>
王孫蘓與召氏毛氏爭政<hi>十五年</hi>
　三人皆是畿内諸侯如魯有三桓晉有六卿左氏所<lb/>
　以載者見王室之弱<lb/>
晉畧狄土<hi>十五年</hi>
　晉之規模纔是本國強盛時專與楚為敵若楚強盛<lb/>
　時則與戎狄為敵此是一部左傳綱領其後至魯昭<lb/>
　公之世晉猶伐狄未已所以至三晉之強爭相侵奪<lb/>
　亦有許多地<lb/>
<pb n="24b"/>
及雒魏顆敗秦師於輔氏<hi>十五年</hi>
　此是伐狄還而與秦師相遇秦報河曲之役魏顆一<lb/>
　段大槩甚好只所載夢之類亦難信<lb/>
晉侯賞荀林父狄臣千室<hi>十五年</hi>
　千室正是百乗之家蓋十家出一乗公孫免餘曰唯<lb/>
　卿備百邑百邑共一千家此亦十室之邑非成周四<lb/>
　井之邑如論語千室之邑百乗之家及十室之邑如<lb/>
　鄭賜子展八邑及公孫免餘辭邑六十皆同邑是小聚<lb/>
<pb n="25a"/>
　春夏出廬舎之邑若周禮四井之邑則其地制皆大<lb/>
　與此不同<lb/>
晉士㑹滅赤狄<hi>十六年</hi>
　當時晉既無如楚何却去這邊開拓亦是彊國規模<lb/>
晉侯請於王以黻冕命士㑹將中軍<hi>十六年</hi>
　見得當時上卿為元帥皆命於王大抵諸侯之正卿<lb/>
　皆出於天子之命若次卿下卿却出於諸侯齊管仲<lb/>
　辭上卿之禮曰有天子之二守國高在即天子所命<lb/>
<pb n="25b"/>
　也如漢制諸侯守相乃是天子所命餘官皆諸侯自<lb/>
　命之七國反後餘官亦不得自命矣晉欒盈過周辭<lb/>
　於行人曰天子陪臣盈得罪于王之守臣杜預注范<lb/>
　宣子為王所命故曰守臣於此可見諸侯之正卿皆<lb/>
　命於天子大率晉命中軍帥未嘗請於王此特請者<lb/>
　何故盖以其黻冕之服也<lb/>
晉士㑹將中軍且為太傅<hi>十六年</hi>
　晉太傅與成周時三公之太傅不同何故盖三公論<lb/>
<pb n="26a"/>
　道經邦何嘗管事晉之太傅却聽命於上卿如趙宣<lb/>
　子為國政時以授太傅陽子處可見又國語載叔向<lb/>
　為太傅實賦禄皆是理㑹小事亦可見<lb/>
於是晉國之盜逃奔於秦<hi>十六年</hi>
　此是范武子徳望所感民自不敢欺他列子載斯事<lb/>
　謂晉國苦盜有郄雍者能視盜之貌察其眉睫之間<lb/>
　而得其情晉侯使視盜千百無遺一焉晉侯大喜告<lb/>
　趙文子曰吾得一人而一國盜為盡矣奚用多為文<lb/>
<pb n="26b"/>
　子曰吾君伺視察而得盜盜不盡矣且郄雍必不得<lb/>
　其死焉俄而羣盜謀曰吾所窮者郄雍也遂共盜而<lb/>
　殘之晉侯聞而大駭立召文子而告之曰果如子言<lb/>
　郄雍死矣然取盜何方文子曰周諺有云察見淵魚<lb/>
　者不祥智料隠慝者有殃且君欲無盜莫若舉賢而<lb/>
　任之使教明於上化行於下民有恥心則何盜之為<lb/>
　於是用隨㑹知政而羣盜奔秦焉此事雖出於當時<lb/>
　寓言意思却儘好<lb/>
<pb n="27a"/>
成周宣榭火<hi>十六年</hi>
　宣榭恐是宣王之廟亦不可知<lb/>
婦人笑於房獻子怒<hi>十七年</hi>
　如榖梁所載秃御秃跛御跛皆是傳聞之過不可信<lb/>
獻子先歸使欒京廬待命於齊<hi>十七年</hi>
　凡隣國之使至節次自有許多禮數待他郤子既先<lb/>
　歸故使欒京廬待其禮畢<lb/>
晉人執晏弱於野王執蔡朝於原執南郭偃於温<hi>十七年</hi>
<pb n="27b"/>
　是時三子同來而晉囚之三處<lb/>
晉侯衛太子臧伐齊齊侯㑹晉侯盟於鄫以公子彊為<lb/>
質於晉晉師還<hi>十八年</hi>
　初間郤克銳意伐齊却到此便反是如何蓋當時晉<lb/>
　君本不欲去伐齊而出於郤克所以畧伐便還觀十<lb/>
　七年請伐齊晉侯弗許事可見後因魯衛請所以亦<lb/>
　便從之<lb/>
邾人戕鄫子於鄫<hi>十八年</hi>
<pb n="28a"/>
　邾與鄫是隣國鄫却又小於邾故邾人所以常欺鄫<lb/>
　觀向來宋襄公時邾人用鄫子於次雎之社處可見<lb/>
季文子曰使我殺適立庶而失大援者仲也夫<hi>十八年</hi>
　觀文子意思假正義以濟其私葢欲去東門氏耳然<lb/>
　宣叔既怒文子之言何故却又曰許請出之此葢順<lb/>
　文子之意言子如欲去之我即為子去之看此意思<lb/>
　則前時去莒僕之意亦不見是十分好向時博議所<lb/>
　論是却是但太過耳大抵文子在家言之却好自魯<lb/>
<pb n="28b"/>
　看來却不好正如莊王在楚却好自中國言之却不<lb/>
　好後三家專權皆是此始<lb/>
子家壇帷復命於介<hi>十八年</hi>
　壇帷有兩般古時祭鬼神時除地為壇有他般做事<lb/>
　時亦有壇如後漢范冉傳王奐遷漢太守將行時冉<lb/>
　乃與弟恊步齎麥酒於道側設壇以待之此亦是古<lb/>
　制尚在者<lb/>
即位哭<hi>十八年</hi>
<pb n="29a"/>
　即位哭是設子家位次<lb/>
書曰歸父還自晉善之也<hi>十八年</hi>
　言其出奔從容所以善之胡氏春秋一段亦當看<lb/>
</p>
<p>
</p>
  </div>
</body>
</text>
</TEI>
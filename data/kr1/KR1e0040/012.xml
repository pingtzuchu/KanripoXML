<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳續説十二</head>
    <p>
<pb n="1a"/>
欽定四庫全書<lb/>
　左氏傳續説十二　　　宋　吕祖謙　撰<lb/>
　　　哀公<lb/>
二十年之外吳其為沼乎<hi>元年</hi>
　越既為吳俘虜殘滅之餘若不是二十年亦不能伐<lb/>
　吳<lb/>
一日之行所欲必成<hi>元年</hi>
　所欲必成是水陸必備如漢霍去病出師天子遣太<lb/>
<pb n="1b"/>
　官齎數十乗是也<lb/>
命公子郢為太子君命也<hi>二年</hi>
　衛侯命公子郢為太子若郢當時便自立則衛必不<lb/>
　亂郢徒潔一已而不恤國之亂如無子則立孫檀弓<lb/>
　舍子立孫是也至此則又難以此論若蒯瞶不爭則<lb/>
　子輒可立今蒯瞶既在外則郢纔立必定然左傳于<lb/>
　蒯瞶何不稱君只稱太子太子既葬後方稱君如文<lb/>
　帝紀九月葬太子即位是也<lb/>
<pb n="2a"/>
上大夫受縣下大夫受郡<hi>二年</hi>
　古人以縣為大至秦以郡為大<lb/>
志父無罪<hi>二年</hi>
　志父趙簡子名簡子既叛君之後名聞于諸侯至後<lb/>
　來所以改名<lb/>
太子曰吾救主于車<hi>二年</hi>
　衛太子救趙孟太子何初怯而後勇葢縁他初不經<lb/>
　厯見鄭師衆便自驚後來得王良在所以膽氣便壯<lb/>
<pb n="2b"/>
齊衛圍戚求援于中山<hi>三年</hi>
　此見夷狄甚盛至戰國時中山稱王<lb/>
南宫敬叔至命出御書<hi>三年</hi>
　所謂顧府者不過皆常人先至到後賢大夫漸漸至<lb/>
　敬叔葢當時亦是從夫子所以其來有源流左氏書<lb/>
　此一段截然可㸔先是敬叔至措置如此景伯至其<lb/>
　措置又如此至桓子至命傷人則止此是大臣之言<lb/>
　桓子雖是一强臣此言猶知大體此見得是當時源<lb/>
<pb n="3a"/>
　流如此<lb/>
孔子曰其桓僖乎<hi>三年</hi>
　當時人欲以此推重聖人不知適所以為淺耳此説<lb/>
　是附㑹亦未可知或夫子偶然説亦未可知左氏尚<lb/>
　惑於此<lb/>
周人殺萇𢎞<hi>三年</hi>
　杜註云終違天之禍恐不如此𢎞是忠臣當時葢欲<lb/>
　忠於周室觀萇𢎞事劉文公故周與范氏可見柳子<lb/>
<pb n="3b"/>
　子厚弔萇𢎞文殺身之匪予戚兮閔周宗之不定莊<lb/>
　子外篇謂血化為碧則其忠義可知矣<lb/>
季孫有疾命正常曰無死<hi>三年</hi>
　始間是秦有此俗今魯是禮義之國猶且染此想是<lb/>
　此風大變<lb/>
襲梁及霍<hi>四年</hi>
　此是聲東擊西<lb/>
司馬起豐析與狄戎以臨上雒<hi>四年</hi>
<pb n="4a"/>
　上雒是今之唐鄧<lb/>
司馬致邑立宗焉<hi>四年</hi>
　諸蠻所處亦不一非有宗主不能以聚其部落<lb/>
鄭駟秦富而侈嬖大夫而常陳卿之車服於其庭<hi>五年</hi>
　嬖大夫是特寵之名若今之添差是也昭七年晉以<lb/>
　鄭罕朔為嬖大夫此别是一等他尚未至大夫今却<lb/>
　常要用卿服<lb/>
大夫請祭諸郊<hi>六年</hi>
<pb n="4b"/>
　何不在楚國内祭葢祭諸郊便是望祭如望於山川<lb/>
　是也<lb/>
三代命祀<hi>六年</hi>
　三代諸侯天子命之祭則祭<lb/>
公㑹吳于鄫吳來徴百牢<hi>七年</hi>
　牢是牛羊豕共三百頭謂之百牢此見吳所以不能<lb/>
　成伯處蠻夷之主盟中夏都不用先王之法又不如<lb/>
　申之㑹靈王尚用齊桓之禮禮至此都蕩盡<lb/>
<pb n="5a"/>
宋滅曹<hi>八年</hi>
　晉文公初間要滅曹何故不克今宋何故便克此亦<lb/>
　是春秋之末亦縁公孫彊不修政事民心易離所以<lb/>
　克之易<lb/>
公山不狃曰非禮也君子違不適讎國<hi>八年</hi>
　公山不狃雖是陪臣尚有前人氣味所以夫子欲從<lb/>
　其召<lb/>
有若與焉<hi>八年</hi>
<pb n="5b"/>
　古人耕射之事皆習焉耕以養身射以衛身有若未<lb/>
　嘗以此為耻至漢時尚有之但今人皆不習之耳<lb/>
多殺國士<hi>八年</hi>
　恐魯三百人自受其害<lb/>
齊侯使如吳請師將以伐我乃歸邾子<hi>八年</hi>
　此是魯歸邾子葢向來邾曾被魯囚之負瑕今齊來<lb/>
　伐魯故魯所以歸之<lb/>
囚諸樓臺栫之以棘<hi>八年</hi>
<pb n="6a"/>
　從來有此故事與秦穆姬登臺履薪事相似<lb/>
鮑牧又謂羣公子曰使女有馬千乘乎<hi>八年</hi>
　觀此一事便見得鮑子是箇狂率人如前面醉而往<lb/>
　時曰女忘君之為孺子牛而折其齒乎此語亦不是<lb/>
　真出於忠誠使其果出於忠誠則前日自當以正義<lb/>
　責之今日不應得有此語<lb/>
齊侯使公孟綽辭師于吳<hi>九年</hi>
鄭武子賸之嬖許瑕求邑請外取許之<hi>九年</hi>
<pb n="6b"/>
　齊侯初間要伐魯未㡬而又辭吳師此見齊侯舉措<lb/>
　無常全不成模様此最要看春秋末間一節事與前<lb/>
　全不相似向來雖無道之君又有甚於此者而其舉<lb/>
　措又却不如此觀此是悼公直以國家為戱了如鄭<lb/>
　武子之嬖許瑕求邑許其外取前時士大夫皆無此<lb/>
　等事此巻是春秋末所以如此<lb/>
宋取鄭師于雍丘<hi>九年</hi>
　取是盡殺之也使有能者無死便是要生囚之以為<lb/>
<pb n="7a"/>
　奴僕凡滅國之後俘囚皆為奴僕以郟張與鄭羅歸<lb/>
　見得只留得兩人<lb/>
吳城䢴溝通江淮<hi>九年</hi>
　江淮本不相通吳欲霸中國却溝通江淮此是東南<lb/>
　漕運第一件事此路在髙郵軍至今尚存在唐時漕<lb/>
　運亦是此路故自江通淮自淮通汴自汴通入渭自<lb/>
　渭涇入長安<lb/>
遇水適火<hi>九年</hi>
<pb n="7b"/>
　此是卜家所謂五兆五兆所謂金木水火土是也<lb/>
不利子商<hi>九年</hi>
　後來所謂姓之有五音葢已見於此至今卜筮之家<lb/>
　姓有宫商角㣲羽是也<lb/>
陽貨以周易筮之遇泰之需<hi>九年</hi>
　凡筮有兩法有筮易而自有筮家之辭者有筮易而<lb/>
　只用易中之辭者如秦伯伐晉卜徒父筮之遇蠱曰<lb/>
　千乘三去獲其雄狐此是筮家辭也如論泰卦六五<lb/>
<pb n="8a"/>
　是周易中之辭也<lb/>
吳子使來儆師伐齊<hi>九年</hi>
　葢齊以魯故請師伐魯繼而却辭吳而與魯和故吳<lb/>
　之伐齊所以特地教魯來同伐<lb/>
吳子三日哭于軍門之外<hi>十年</hi>
　此是吳要學中國霸主模様中國風俗凡鄰國之喪<lb/>
　其禮如此<lb/>
徐承帥舟師將自海入齊<hi>十年</hi>
<pb n="8b"/>
　此是海道其路境自今蘇州直到山東<lb/>
吳子使來復儆師<hi>十年</hi>
　見得諸侯不伐喪之風俗尚在<lb/>
延州來季子曰我姑退務徳而安民<hi>十年</hi>
　東坡延州來季子賛説得是季子曰務徳而安民亦<lb/>
　見春秋末間如此等議論甚少不比春秋初時<lb/>
季孫使從於朝<hi>十一年</hi>
　尋常家臣不入公朝此是特地帶他去<lb/>
<pb n="9a"/>
五日右師從之<hi>十一年</hi>
　此記得極好見得孟氏精神緩散處此一戰亦見得<lb/>
　三家到此皆自收拾不得幸而全得冉有在且暫主<lb/>
　張起然季氏所以使人不動時亦縁平時只自私己<lb/>
　凡國有利必己専之而他人不與故孟氏叔孫氏所<lb/>
　以不肯用力則其敗形已見於齊師未來之前然季<lb/>
　氏自文子以來未嘗不私特其私之意尚私得大在<lb/>
　如季武子平子之徒必不至此尚能割捨處置得行<lb/>
<pb n="9b"/>
　至康子私得大淺隘故所以至此大抵一家之盛衰<lb/>
　天下之治亂只是聚散兩字人之聚散也只在公私<lb/>
　二字上<lb/>
孟之側後入以為殿<hi>十一年</hi>
　殿或稱多殿之功受上賞如周勃𫝊先登賜爵五大<lb/>
　夫攻簡虞取之擊章邯車騎殿<lb/>
陳轅咺對曰懼先行<hi>十一年</hi>
　此處要㸔葢轅咺是轅頗之族頗之過至於宗族皆<lb/>
<pb n="10a"/>
　知之而尚不敢説則頗之所以至此者可見矣<lb/>
吳髮短<hi>十一年</hi>
　葢吳之俗斷髪文身<lb/>
子胥屬其子於鮑氏<hi>十一年</hi>
　此子胥做得不是處所以來讒譖者之言史記伍子<lb/>
　胥𫝊説内不得志外倚諸侯葢自以為先君之謀臣<lb/>
　常鞅鞅怨望王宜早除之此説可見<lb/>
季孫命修守備<hi>十一年</hi>
<pb n="10b"/>
　此見季康雖無足取在春秋末間亦尚有此<lb/>
孔文子使疾出其妻而妻之<hi>十一年</hi>
　觀此方見論語中孔文子何以謂之文也一句分明<lb/>
　葢當時文子行事如此所以疑其謂之文也孔子則<lb/>
　曰敏而好學不耻下問是以謂之文也言其亦有長<lb/>
　處<lb/>
或淫于外州<hi>十一年</hi>
　此見太叔疾又淫于外州是禽獸行之所為魯衛是<lb/>
<pb n="11a"/>
　禮義之國前時魯用人于社今衛又如此則可知矣<lb/>
孔文子將攻太叔訪於仲尼仲尼曰胡簋之事則嘗學<lb/>
之矣甲兵之事未之聞也<hi>十一年</hi>
　此與論語對衛靈公問陳之語一般恐當時只是一<lb/>
　事論語所載為得其真大抵左傳載孔子事多失其<lb/>
　實葢察不得聖人深所以有欠精神處<lb/>
宋鄭之間有隙地焉<hi>十二年</hi>
　此地是王官所掌在春秋時列國多有王官之城在<lb/>
<pb n="11b"/>
　其間或有王官為後者皆是魯掌此地至春秋末尚<lb/>
　有此地古者名山大澤不以封是也此皆是封建之<lb/>
　法<lb/>
夏公㑹單平公晉定公吳夫差于黄池<hi>十三年</hi>
　黄池是今京西路此是二國爭伯處當時謂之兩伯<lb/>
　云<lb/>
越子伐吳為二隧<hi>十三年</hi>
　當檢國語㸔方分明<lb/>
<pb n="12a"/>
太子曰戰而不克將亡國請待之彌庸不可<hi>十三年</hi>
　此見得吳太子位望輕人不服葢縁吳人理㑹不得<lb/>
　這般去處<lb/>
越入吳<hi>十三年</hi>
　吳太子既被獲後吳國又虚何故越不滅其國葢吳<lb/>
　國雖虚其兵在外尚强所以未敢滅他<lb/>
七月盟吳晉爭先<hi>十三年</hi>
　縁當時宋之盟晉楚爭先之後有此故事至此吳亦<lb/>
<pb n="12b"/>
　爭之<lb/>
襄乃先晉人<hi>十三年</hi>
　此左氏載得其真處如吳語却説吳人先矣<lb/>
子服景伯謂太宰曰自襄以來未之改也<hi>十三年</hi>
　葢景伯出自襄<lb/>
為子我臣使公孫言已<hi>十四年</hi>
　公孫之言乃是兩面㸔得底言語此最是用心不好<lb/>
　處大抵人須是分明説可用不可用不當用兩可之<lb/>
<pb n="13a"/>
　説故陳豹所以禍闞止者正縁公孫如此<lb/>
子我曰何害是其在我也<hi>十四年</hi>
　此亦不合欺他過了如人云不妨相似<lb/>
我盡逐陳氏而立女<hi>十四年</hi>
　陳豹為子我臣此正是陳氏使他來探伺闞止消息<lb/>
　而闞止乃曰我盡逐陳氏而立女故陳豹亦不以得<lb/>
　其實為喜而且為親密之狀姑與之謀曰我逺於陳<lb/>
　氏矣且其違者不過數人何盡逐焉此正是小人不<lb/>
<pb n="13b"/>
　露處<lb/>
何以見魯衛之士<hi>十四年</hi>
　可見魯衛禮義之俗<lb/>
宋桓魋之寵害於公<hi>十四年</hi>
　宋桓魋亦不是箇大凶惡人只縁景公驕之所以至<lb/>
　此<lb/>
公使夫人驟請享焉而將討之<hi>十四年</hi>
　使夫人請所以示其不疑<lb/>
<pb n="14a"/>
以魯之衆加齊之半可克也<hi>十四年</hi>
　陳恒弑君一段恐記不出聖人之意左氏於孔門事<lb/>
　記多失實惟孔門弟子記得其真論語説夫子告三<lb/>
　子此却云不告恐不如此<lb/>
孟洩將圉馬於成<hi>十四年</hi>
　此見得三桓子孫微處成是孟氏之屬邑前後皆優<lb/>
　之至洩却要處之養馬正如人家不肖子弟出却去<lb/>
　擾他私屬此邑前時夫子曾墮之不克此可見其强<lb/>
<pb n="14b"/>
　矣<lb/>
成人奔喪<hi>十四年</hi>
　成是屬邑故應奔喪<lb/>
孟洩弗内<hi>十四年</hi>
　孟洩私意弗内所以致得他叛<lb/>
吳辭陳上介<hi>十五年</hi>
　此見吳衰處<lb/>
於是乎有朝聘而終以尸將事之禮<hi>十五年</hi>
<pb n="15a"/>
　以尸將事之禮自古有之<lb/>
子玉曰然吾受命矣子使告我弟<hi>十五年</hi>
　子玉言已受君之命了汝自去問陳成子<lb/>
季子曰是公孫也求利焉而逃其難由不然<hi>十五年</hi>
　是時公孫在門内子路在門外識得是公孫子路之<lb/>
　仕衛亦如冉求仕於魯一般除非如顔閔可以脱此<lb/>
結纓而死<hi>十五年</hi>
　結纓而死是以正而斃<lb/>
<pb n="15b"/>
王使單平公對<hi>十六年</hi>
　此是王之辭命如此左氏傳所以載之者亦見春秋<lb/>
　之末尚有此辭命<lb/>
子西召白公勝<hi>十六年</hi>
　子西若不通前㸔他終始亦不見他初見白公不過<lb/>
　知得外面畢竟不識他心惟葉公知得他分明子西<lb/>
　縁把他不當事了當時若欲合楚國之兵以攻白公<lb/>
　甚不難白公初間亦不敢起兵若兵符在手方起兵<lb/>
<pb n="16a"/>
　如司馬置牙璋是也萬一若不是征伐起兵則人必<lb/>
　疑他白公雖因獻戰備帶得幾人想見兵亦不多<lb/>
使處吳竟為白公<hi>十四年</hi>
　自此上文皆是欲殺子西以前時事<lb/>
鄭人在此讎不逺矣<hi>十六年</hi>
　此見其遷怒便指子西為仇皆是凶暴處<lb/>
焚庫弑王<hi>十六年</hi>
　當時白公若使如此終是凶焰人心必不歸然葉公<lb/>
<pb n="16b"/>
　亦難克畢竟費力白公所以不焚庫弑王只是欲不<lb/>
　受弑王之名<lb/>
若之何不胄<hi>十六年</hi>
　左氏叙此段見得國人愛之深<lb/>
國寜乃使寜為令尹使寛為司馬<hi>十六年</hi>
　國寜是待國安寜之後方使寧為令尹寛為司馬<lb/>
衛侯為虎幄于藉圃<hi>十七年</hi>
　虎幄是以虎皮為幄未必是畫虎為幄<lb/>
<pb n="17a"/>
吳子禦越笠澤<hi>十七年</hi>
　笠澤是太湖今蘇州<lb/>
國子實執齊柄<hi>十七年</hi>
　此是陳氏用詐術巧處齊國之柄皆出於陳氏國子<lb/>
　豈得而與葢國髙天子之貳守田氏雖専猶挾舊族<lb/>
　以鎮服内外也<lb/>
衛侯貞卜<hi>十七年</hi>
　衛侯見胥彌赦奔宋之後於心不能無疑所以又卜<lb/>
<pb n="17b"/>
　卜與占異卜是用龜其繇曰如魚竀尾衡流而方羊<lb/>
　裔焉皆是繇辭<lb/>
公登城以望見戎州<hi>十七年</hi>
　當時戎狄錯居中國如晉有諸戎以依之正如附庸<lb/>
　一般此戎正依衛從前如此衛侯無道一旦欲剪之<lb/>
齊侯稽首公拜齊人怒<hi>十七年</hi>
　齊人怒魯不稽首至此都不知先王之制度<lb/>
皇瑗奪其兄劖般邑<hi>十七年</hi>
<pb n="18a"/>
　春秋以前鄭人要取祊田尚經涉許多時如此之難<lb/>
　至此都不問兄弟之邑欲取便取<lb/>
三夷男女及楚師盟于敖<hi>十八年</hi>
　三夷無君長男女混皆與盟<lb/>
趙孟降于喪食<hi>二十年</hi>
　喪大記君之喪世子大夫公子食粥皆三日不食朝<lb/>
　一溢米暮一溢米食之無筭蔬食飲水食之無筭既<lb/>
　塟主人蔬食水飲不食菜果祥而食肉此雖是臣為<lb/>
<pb n="18b"/>
　君喪其子之於父亦然<lb/>
三年之喪親暱之極也<hi>二十年</hi>
　此見尚有先王之制以此㸔春秋之時非是不知有<lb/>
　三年之喪<lb/>
唯其儒書<hi>二十一年</hi>
　此見魯秉周禮處<lb/>
越人以歸<hi>二十二年</hi>
　越人以其尸歸盖生則執俘馘死則執尸以歸<lb/>
<pb n="19a"/>
宋景曹卒<hi>二十三年</hi>
　景是諡曹是小邾之姓曹姓出顓頊之後<lb/>
季康子使冉有弔<hi>二十三年</hi>
　故事大夫束脩之問不出境今之士大夫交政于中<lb/>
　國政是春秋之時如此<lb/>
有不腆先人之産馬<hi>二十三年</hi>
　士喪禮兼送葬故用馬<lb/>
使求薦諸夫人之宰<hi>二十三年</hi>
<pb n="19b"/>
　天子后之宰即周官之内宰諸侯之制想亦如此<lb/>
軍使令繕將進<hi>二十四年</hi>
　凡是用兵無所不備<lb/>
使宗人釁夏獻禮對曰無之<hi>二十四年</hi>
　宗人之辭直魯從前不以妾為夫人雖成風亦只是<lb/>
　他子立之此亦是先王之遺澤厚處<lb/>
公如越<hi>二十四年</hi>
　見得魯衰處<lb/>
<pb n="20a"/>
季孫使因太宰嚭而納賂焉<hi>二十四年</hi>
　太宰嚭是吳故臣越何故不殺當時越用之反間所<lb/>
　以不殺他<lb/>
禇師聲子韈而登席<hi>二十五年</hi>
　韈有制度當攷<lb/>
公使優狡盟拳彌<hi>二十五年</hi>
　前此都未曽有俳優盟大夫辱至此亦甚如涉佗盟<lb/>
　衛侯此欲以辱之<lb/>
<pb n="20b"/>
拳彌曰晉無信<hi>二十五年</hi>
　此衛侯昏處皆不知為他所紿<lb/>
越納衛侯<hi>二十六年</hi>
　此是越欲圖霸<lb/>
大尹興空澤之士千甲<hi>二十六年</hi>
　此興字不是尋常字乃是調發之名纔出兵兵符皆<lb/>
　在手故所以調發空澤之兵<lb/>
内不聞獻之親<hi>二十六年</hi>
<pb n="21a"/>
　子鮮子展皆獻公之弟<lb/>
將以子之命告寡君<hi>二十七年</hi>
　當時陳氏豈有君叛臣常假君為名王莽之徒皆如<lb/>
　此<lb/>
公患三桓之侈<hi>二十七年</hi>
　是時夫子之門人皆在然哀公不能用其言亦無益<lb/>
　於亡<lb/>
晉荀瑤帥師圍鄭<hi>悼公四年</hi>
<pb n="21b"/>
　左氏載此二段専記智氏之亡至韓趙魏來分晉便<lb/>
　成戰國一經戰國文武之典章法度掃地而盡<lb/>
<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>魁壘閉口而死<hi>悼公四年</hi>
　亦見智伯養死士如豫讓吞炭皆此之類此是春秋<lb/>
　末漸入戰國氣象<lb/>
</p>
<p>
</p>
  </div>
</body>
</text>
</TEI>
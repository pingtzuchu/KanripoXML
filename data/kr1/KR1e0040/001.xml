<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳續説卷一</head>
    <p>
<pb n="1a"/>
欽定四庫全書<lb/>
　左氏傳續説卷一　　　　宋　吕祖謙　撰<lb/>
　　　𨼆公<lb/>
惠公元妃孟子孟子卒繼室以聲子生𨼆公<hi>元年</hi>
　左氏繼室以聲子生𨼆公一段須便見得𨼆公當立<lb/>
　底意古者諸侯繼世雖以適而不以長然元妃苟無<lb/>
　適嗣則庶長當立自先儒皆有是説此理甚明今惠<lb/>
　公元妃既無適子則繼室之子雖非適子却是庶長<lb/>
<pb n="1b"/>
　左氏首載孟子卒即載繼室以聲子生𨼆公一句而<lb/>
　𨼆公之當立煥然無復可疑但𨼆公性質柔巽大義<lb/>
　不明却自以先君之故謙遜退避有不敢竟當之意<lb/>
　初不知君位原不是兩間界做得底事此却失於不<lb/>
　敢自做非不當立也左氏載下面仲子為魯夫人事<lb/>
　則曰有文在其手曰為魯夫人言其有文如此耳實<lb/>
　非夫人也桓公亦均之為庶子耳叙事至此則𨼆桓<lb/>
　之當立與否益易見矣只此一段如法吏㫁案善叙<lb/>
<pb n="2a"/>
　陳其事而法意自在其中此左氏具文見意處所以<lb/>
　學者要看得詳細<lb/>
邾子克未王命故不書爵<hi>元年</hi>
　邾是魯附庸之國何謂附庸之國盖古者封國之餘<lb/>
　别有閒地故立以為附庸尋常閒地只散在諸侯之<lb/>
　國故諸侯之有罰者則削其地以増為閒地若諸侯<lb/>
　之有功者則以其閒地而増封其國此亦如秦漢間<lb/>
　置諸侯郡縣相似皆是犬牙相制底意故其閒地天<lb/>
<pb n="2b"/>
　子平時各自命王官掌之如周禮縣師是也縣師之<lb/>
　職曰掌邦國都鄙之地所謂都鄙便是諸侯國中閒<lb/>
　地論來縣師只當掌邦鄙而兼言邦國則是統掌天<lb/>
　下可知然而所掌亦是總其目耳觀春秋之初附庸<lb/>
　尚有未命於王者見得諸侯之國尚有閒地在邾未<lb/>
　命邾本非諸侯至後方得王命周之封建非舉天下<lb/>
　皆為諸侯固有閒地參差其間所以能維持天下故<lb/>
　如邾之類至此方封本亦周地耳今人止謂王畿千<lb/>
<pb n="3a"/>
　里之外皆封建非也如漢之郡縣亦雜於諸侯之間<lb/>
　亦周之遺意<lb/>
𨼆公求好於邾<hi>元年</hi>
　諸侯初即位必與與國通好此乃相交際之道魯與<lb/>
　邾為鄰自來相依倚邾小國固依魯魯得邾亦足以<lb/>
　為重故不得不急求好<lb/>
鄭伯克段<hi>元年</hi>
　初鄭武公娶于申曰武姜生莊公及共叔段莊公寤<lb/>
<pb n="3b"/>
　生驚姜氏遂惡之愛共叔段愛惡兩字便是事之因<lb/>
　由大率人所以致骨肉之不睦者多縁此兩字婦人<lb/>
　常情每每如此及莊公即位為之請制公曰制巖邑<lb/>
　也虢叔死焉他邑唯命制地正是鄭國險害去處便<lb/>
　是後來虎牢之地天下大形勢如此處亦自有數如<lb/>
　今劔閣之類莊公當時所以不與他時亦是莊公初<lb/>
　間好意未必是恐難控制而不與之也故祭仲當時<lb/>
　之諌但引先王都城之制未嘗有一言遽傷其兄弟<lb/>
<pb n="4a"/>
　之情大率骨肉之間外人苟未知得果何如時安敢<lb/>
　便有離間底言語看祭仲第二次再説亦不過蔓草<lb/>
　猶不可除况君之寵弟乎寵弟二字便見莊公之意<lb/>
　猶未露竟不曽分明説破惜乎當時殊無調䕶兄弟<lb/>
　底情意便只就利害上説去公子吕又曰國不堪貳<lb/>
　君將若之何欲與太叔臣請事之若弗與則請除之<lb/>
　自此辭語展轉忿激看得莊公初間亦未便有殺弟<lb/>
　之意只縁事勢浸浸來了此所以遂成了克段底事<lb/>
<pb n="4b"/>
　如公曰姜氏欲之焉辟害此等語亦是狠愎者之常<lb/>
　談至曰多行不義必自斃與後來不義不暱厚將崩<lb/>
　之語其意却不可囬矣學者能細看得此段亦儘見<lb/>
　得人情物理<lb/>
京不度<hi>元年</hi>
　京不度此猶是周之法制當時人猶熟知之猶以違<lb/>
　制為不可其後人不復言周多言文襄之制矣<lb/>
段不弟故不言弟如二君故曰克<hi>元年</hi>
<pb n="5a"/>
　自古所建立國家維持天下大綱目不過數事如三<lb/>
　綱五常天叙天秩之類聖人作書亦如此如鄭伯克<lb/>
　段莒以姜氏還之類則當時兄弟夫婦之間可見矣<lb/>
　故標之於上書曰鄭伯克段于鄢段不弟故不言弟<lb/>
　如二君故曰克此見當時風俗制度皆壞處夫兄弟<lb/>
　相戕此是天下之大變盖君臣父子兄弟是内治制<lb/>
　度綱紀是外治内外相維持皆不可欠缺今以兄弟<lb/>
　之間相戕相賊如此則當時天下可知<lb/>
<pb n="5b"/>
潁考叔對鄭莊公<hi>元年</hi>
　潁考叔開𨗳莊公欲悔之心固善然莊公既已悔過<lb/>
　自當直告以母子如初之理不及黄泉之言至可笑<lb/>
　此何足復顧乃教之以僞以順其意何也葢人各有<lb/>
　力量極不可勉强潁考叔非不知正論然至此力量<lb/>
　加不去只得如此説如孟子則不然其曰如知其非<lb/>
　義斯速已矣何待來年其力量大矣凡人之進言多<lb/>
　故為委曲遷就之語亦以此耳<lb/>
<pb n="6a"/>
公㑹戎于潛<hi>二年</hi>
　魯㑹戎亦是戎狄通中國始見于春秋者<lb/>
莒人入向以姜氏還<hi>二年</hi>
　莒人入向以姜氏還此是係三綱底事可見天下之<lb/>
　盛衰大抵天下之所以治者只是君臣父子夫婦<lb/>
司空無駭入極<hi>二年</hi>
　司空無駭入極注云魯司徒司馬司空皆卿也古者<lb/>
　天子六卿諸侯三卿雖是三卿而實各兼六卿之事<lb/>
<pb n="6b"/>
　故三卿皆取天子之次者司徒冡宰之次司馬宗伯之次<lb/>
　司空又司寇之次至後漢三公所謂司徒司馬司空<lb/>
　却只用了諸侯制度<lb/>
周人將畀虢公政<hi>三年</hi>
　周東遷既衰而其舉措皆無一當者所以衰鄭當親<lb/>
　反疏之虢將亡之國反倚之至於交質取禾之類君<lb/>
　臣之禮亡矣<lb/>
秋又取成周之禾<hi>三年</hi>
<pb n="7a"/>
　成周之地今人多不能分往往以王城為成周不知<lb/>
　成周與王城自是兩處盖天王所都處謂之王城頑<lb/>
　民所遷處謂之成周王城即河南縣成周即洛陽縣<lb/>
　洛誥曰我乃卜澗水東瀍水西惟洛食此便是河南<lb/>
　縣我乃卜瀍水東亦惟洛食此便是洛陽縣然此兩<lb/>
　處皆統屬於河南郡分别名字便有兩般其地相去<lb/>
　亦不甚逺只都在一郡中如今錢塘仁和是也書洛<lb/>
　誥詩王風及後漢地理志言之甚詳<lb/>
<pb n="7b"/>
宋穆公疾召大司馬孔父而屬殤公焉<hi>三年</hi>
　宋是二王之後官制又與諸國不同故有大司馬孔<lb/>
　父亦當時用事底臣故以殤公屬之<lb/>
宋宣公可謂知人<hi>三年</hi>
　左氏載宋宣公穆公之事而曰宋宣公可謂知人矣<lb/>
　立穆公其子饗之命以義夫而公羊又曰宋之禍宣<lb/>
　公為之也此論皆未確盖宋是繼殷之後殷禮或傳<lb/>
　子或傳弟商之法度自來如此故宣公之於穆公却<lb/>
<pb n="8a"/>
　不是讓禮記曰仲子舍其孫而立其子伯子曰仲子<lb/>
　亦猶行古之道也昔微子舍其孫腯而立其衍以此<lb/>
　觀之宣公以其子之不賢遂舍子而立弟未為不是<lb/>
　穆公不傳諸子而必歸於殤公此所以兆亂也故宋<lb/>
　之禍在穆公而不在宣公<lb/>
齊衛盟于石門<hi>三年</hi>
　齊僖公亦是顯諸侯當時亦能糾合諸侯盟㑹已有<lb/>
　五伯之漸故國語謂之小霸<lb/>
<pb n="8b"/>
衛莊公娶于齊東宫得臣之妹曰莊姜<hi>三年</hi>
　左氏叙此一句亦要見他族類之貴處<lb/>
賤妨貴少陵長逺間親新間舊小加大淫破義所謂六<lb/>
逆也<hi>三年</hi>
　柳子厚作六逆論乃曰賤妨貴者盖斥言擇嗣之道<lb/>
　子以母貴者也逺間親新間舊者盖言任用者之道<lb/>
　也若貴而愚賤而聖且賢親而舊者愚逺而新者聖<lb/>
　且賢以是而間之其為理亦大矣而可舍之從斯言<lb/>
<pb n="9a"/>
　乎晉厲公死而悼公入乃理宋襄公嗣而子魚退乃<lb/>
　亂貴不足尚也秦用張禄而黜穰侯乃安魏相成璜<lb/>
　而疎吳起乃危親不足與也符氏進王猛而殺樊世<lb/>
　乃興胡亥任趙髙而族李斯乃亡舊不足恃也顧所<lb/>
　信如何耳子厚之論亦是一説<lb/>
衛州吁弑桓公而立<hi>四年</hi>
　衛桓公即位至是嵗已十五年尋常人只見傳文相<lb/>
　接將謂桓公即位便為州吁所弑不知亦即位許久<lb/>
<pb n="9b"/>
　傳只是先經始事耳觀書要當熟看細考不可草草<lb/>
　也<lb/>
衛州吁立將修先君之怨於鄭而求寵於諸侯<hi>四年</hi>
　杜氏謂諸簒立者諸侯既與之㑹則不復討此春秋<lb/>
　時法也且曹公子負芻殺太子而自立而曹人請於<lb/>
　晉曰先君無乃有罪乎若有罪則君列諸㑹矣盖前<lb/>
　年戚之㑹負芻在列故不可復討也盟㑹畢乃執之<lb/>
　故曹人以為無罪<lb/>
<pb n="10a"/>
春公將如棠觀魚者臧僖伯諌曰春蒐夏苗秋獮冬狩<lb/>
皆于農隙以講事也<hi>五年</hi>
　春秋時蒐亦有兩般有因時而蒐有因事而蒐臧僖<lb/>
　伯之所舉者便是因時而蒐如僖二十七年晉蒐于<lb/>
　被廬作三軍謀元帥三十一年蒐于清原作五軍以<lb/>
　禦狄趙盾為卿文六年蒐于夷舍三軍使狐射姑將<lb/>
　中軍趙盾佐之陽處父至自温改蒐于董易中軍如<lb/>
　此類皆因事而蒐非因時而蒐然而立一將舉一事<lb/>
<pb n="10b"/>
　必因蒐而後舉者何故古者車徒卒伍無事之時皆<lb/>
　散處於田野郊甸之間事不能以盡知唯蒐時農民<lb/>
　畢集皆聚在一處所以因蒐而舉者正欲使之公然<lb/>
　知得廼是與衆公共底意思况蒐時又不是徒然耀<lb/>
　武辨等列順少長又却是寓此禮意在其間故蒐之<lb/>
　本意只欲蒐索獸之不孕者亦以兵是凶器不得不<lb/>
　略殺一兩件以銷鑠兵氣四時必講亦以舒民之勇<lb/>
　氣也自秦以來三時皆廢止于秋時講武世之論者<lb/>
<pb n="11a"/>
　遂謂古制三時務農一時教戰以此看來乃自秦以<lb/>
　後法非古制也春秋經書蒐書獮書狩尚多有之唯<lb/>
　苗一事雖不載於春秋或存或廢制度猶在自秦漢<lb/>
　而下存者唯狩而已以後漢禮儀志考之月令季秋<lb/>
　天子乃教田獵以習五戎月令章句曰寄戎事之教<lb/>
　于田獵武事不可空設必有以誡故寄教于田獵開<lb/>
　肄五兵天子諸侯無事而不田為不敬田不以禮為<lb/>
　暴天物周禮司馬以旂致民平列陣如載之陳王執<lb/>
<pb n="11b"/>
　路皷諸侯執賁皷軍將執晉皷師帥執提旅帥執鼙<lb/>
　卒長執鐃兩司馬執鐸公司馬執鐲以教坐作進退<lb/>
　疾徐疏數之節士卒聼聲視旂而前却春教振旅以蒐<lb/>
　田夏教苃舍以苗田秋教治兵以獮田冬教大閲以<lb/>
　狩田春夏示行禮以取禽供事而已秋者殺時田獵<lb/>
　之正其禮盛魏書曰建安二十一年三月曹公親耕<lb/>
　籍田有司奏四時講武于農隙漢承秦制三時不講<lb/>
　唯十月車駕幸長安水南門㑹五營士為八陣進退<lb/>
<pb n="12a"/>
　今金革未偃士民素習可無四時講武但以立秋擇<lb/>
　吉日大朝車騎號曰治兵上合禮名下承漢制也秦<lb/>
　漢間制度如此殊失古意矣<lb/>
王助曲沃伐翼<hi>五年</hi>
　為天子反助臣以攻君可見周無政是亦畀虢政之<lb/>
　類<lb/>
王命虢公伐曲沃<hi>五年</hi>
　復命虢伐曲沃顛倒錯亂失而復失大抵國之將亡<lb/>
<pb n="12b"/>
　皆如此<lb/>
公問羽數於衆仲對曰天子用八諸侯用六大夫用四<lb/>
士二<hi>五年</hi>
　以公羊考之天子八佾諸公六諸侯四士則無舞劉<lb/>
　原父曰所謂士者特牲少牢皆士禮也無用舞之儀<lb/>
　安能二佾而施之乎周禮舞師之職凡小祭祀則不<lb/>
　興舞小祭祀者王服𤣥冕之祭也王服𤣥冕不興舞<lb/>
　矣士服𤣥冕反舞之乎且𤣥冕又非士所當服者劉<lb/>
<pb n="13a"/>
　之論極是然以是説考之亦未可信以左氏為非盖<lb/>
　周家七八百年中禮之更改亦不只是一次公羊左<lb/>
　氏或前後更改不同各以所聞記之亦未可知正如<lb/>
　後世之法亦不知是幾次更改<lb/>
叔父有憾於寡人<hi>五年</hi>
　公資質近厚故不忘人之一言<lb/>
九宗五正<hi>六年</hi>
　九宗五正此乃自唐叔始封受姓者也至春秋時猶<lb/>
<pb n="13b"/>
　存諸侯皆有世家雖或存或亡大略皆可見也古之<lb/>
　建國天子必有諸侯諸侯必有世家世家之下又自<lb/>
　有家臣之類更相羅絡更相維持根盤節錯所以能<lb/>
　久長譬之如木有根有幹有枝有葉自大而小此理<lb/>
　之必然故上下亦相親附雖衰亡亦不至於遽至秦<lb/>
　以後無復此意後世君臣皆是暫時假合若偶然相<lb/>
　遇初無悠久以相維持之意故易於土崩瓦解此不<lb/>
　可不知也<lb/>
<pb n="14a"/>
冬京師來告饑公為之請糴於宋衛齊鄭<hi>六年</hi>
　此見得周室之衰處先王盛世諸侯貢賦入於畿甸<lb/>
　各有常制京師安得來告饑於諸侯告饑於諸侯者<lb/>
　是諸侯之貢賦不入於天子故王室始下告於諸侯<lb/>
　耳然魯在當時猶為之請糴於四國以紓王室之難<lb/>
　此又見得當時猶以王室為事在<lb/>
陳及鄭平十二月陳五父如鄭涖盟壬申及鄭伯盟㰱<lb/>
如忘<hi>七年</hi>
<pb n="14b"/>
　如忘者精神不在於盟也往嵗鄭伯請成于陳陳侯<lb/>
　不許五父諌曰親仁善鄰國之寳也君其許鄭此數<lb/>
　句足見五父之賢矣其至於與鄭伯盟時亦不過數<lb/>
　年間耳何其先後相反之甚以墓門之詩觀之墓門<lb/>
　有梅有鴞萃止夫也不良歌以訊之而序詩者以為<lb/>
　刺陳佗無良師傅以至於不義惡加於萬民焉盖陳<lb/>
　佗初間數語以其本有善心資質自好後來只縁師<lb/>
　傅不善朝夕相與處者非其人故蕩散其心術鑿壞<lb/>
<pb n="15a"/>
　其資質所以至此以此知人之善惡本無定分只在<lb/>
　朝夕所相與處如何耳學者於此不可不時時警省<lb/>
鄭公子忽在王所故陳侯請妻之<hi>七年</hi>
　此見得古制尚在處<lb/>
無駭卒羽父請諡與族公問族於衆仲<hi>八年</hi>
　古者有姓有氏有族姓出於一而百世不可易者謂<lb/>
　之姓别其枝𣲖各取以為號者謂之氏合而言其一<lb/>
　𣲖之所自出者謂之族如齊本姜姓則姜氏之正𣲖<lb/>
<pb n="15b"/>
　者便是吕氏其他如申國許國之類雖同出於姜姓<lb/>
　而支𣲖却别後世姓氏殽亂已久俱失其所從來今<lb/>
　之所謂姓却是古之所謂氏<lb/>
命氏為族<hi>八年</hi>
　命氏為族此三家之漸<lb/>
鄭伯將伐許五月甲辰授兵于大宫<hi>十一年</hi>
　古者大夫家無私甲有事則授之于廟往往所藏處<lb/>
　别自有去處與大廟當不甚相逺如鄭授兵于大宫<lb/>
<pb n="16a"/>
　魯莊公治兵于廟楚武王授師孑焉之類皆可見盖<lb/>
　春秋之初此則尚在後來欲侵伐則便自去侵伐皆<lb/>
　是家有私甲如襄十年子西聞盜入于北宫乃歸授<lb/>
　甲不聞授之于廟也此皆是古制壞亂處<lb/>
公孫閼與頴考叔爭車<hi>十</hi>　<hi>年</hi>
　觀考叔初間慈祥愷悌之意能感動莊公念母之心<lb/>
　决非是一時幾句言語所能感動也是他平日工夫<lb/>
　到後方能如此然以前日之工夫如此而終不能充<lb/>
<pb n="16b"/>
　于爭車之時者何故此只縁境界移換了盖用兵行<lb/>
　師以殺敵致果為義其勢似易至于爭考叔却被此<lb/>
　境界牽動了血氣故挾輈之時不勝其忿而遂忘其<lb/>
　身使其在家庭間决不至如此以此知學者做工夫<lb/>
　果是難故易之損卦曰君子以懲忿窒慾聖人説損<lb/>
　只説此兩事忿必下懲字慾必下窒字此最有意盖忿<lb/>
　譬猶火慾譬猶水火若不止遏時必至於燎原當其<lb/>
　發時便須撲滅故君子之于忿也須十分用力懲創<lb/>
<pb n="17a"/>
　水若浸浸不已必至于淪溺必須無一毫罅隙方可<lb/>
　故君子之于慾也便須斷然塞斷了此二事唯勇于<lb/>
　義者能之是故成徳之士在宗廟則濟濟辟王左右<lb/>
　奉璋奉璋峩峩髦士攸宜在軍旅則約軝錯衡八鸞<lb/>
　瑲瑲服其命服朱芾斯皇有瑲葱珩都是境界雖變<lb/>
　而他原不曽變<lb/>
鄭入許<hi>十一年</hi>
　春秋之初猶以滅人之國為異故鄭入許而不敢有<lb/>
<pb n="17b"/>
　其後滅國則自有之如縣陳之類人見之漸熟不以<lb/>
　為怪也<lb/>
鄭伯使卒出豭行出犬雞以詛謝頴考叔者<hi>十一年</hi>
　此須是看行卒之兵制百人為卒二十五人為行大<lb/>
　者出豭小者出犬雞此各以人數多寡為等差耳若<lb/>
　尋常盟則用牛用牛則其禮重哀十五年衛蒯瞶與<lb/>
　伯姬輿豭以盟盟不用牛而用豭者盖當時太子未<lb/>
　立不得從人君之禮<lb/>
<pb n="18a"/>
王與鄭人蘇忿生之田<hi>十一年</hi>
　王制曰天子之縣内諸侯禄也外諸侯嗣也古者王<lb/>
　畿有六鄉六鄉外有六縣六縣外有都鄙此古采地<lb/>
　之制未嘗世襲但世禄耳自春秋以來采地諸侯始<lb/>
　世嗣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳續說卷十一</head>
    <p>
<pb n="1a"/>
欽定四庫全書<lb/>
　左氏傳續說卷十一　　　宋　吕祖謙　撰<lb/>
　　　定公<lb/>
季孫曰子家子亟言於我未嘗不中吾志也<hi>元年</hi>
　此見得子家子為三家所敬愛處使魯當未逐季氏<lb/>
　之前能用子家則昭公必不至於如此<lb/>
子家子不見叔孫易幾而哭<hi>元年</hi>
　幾㑹也禮朝暮臨易幾者是當羣臣臨哭之後子家<lb/>
<pb n="1b"/>
　方哭此一叚湏看子家當昭公不在時如此正直泰<lb/>
　山巖巖之氣象<lb/>
叔孫請見子家子子家子辭曰羈未得見而從君以出<lb/>
<hi>元年</hi>
　古者繼世為卿時方見於君見於君然後見於卿大<lb/>
　夫當時叔孫成子尚為子弟未曽為卿故子家曰羈<lb/>
　未得見君不命而薨羈不敢見此二句最有意何故<lb/>
　大率君命見時便是以君命為卿而今君不曽命我<lb/>
<pb n="2a"/>
　見汝時則成子之為卿不知是誰命汝子家子此言<lb/>
　雖是托辭以拒叔孫而大義凛然湏子細看<lb/>
公衍公為實使羣臣不得事君<hi>元年</hi>
　此語乃是季孫當時欲叔孫見子家說子家既不與<lb/>
　相見所以逹此說他所以說二子時盖公衍公為是<lb/>
　昭公子季孫要廢昭公之子而立公子宋故說二子<lb/>
　之罪欲使之不得立<lb/>
子家子曰若立君則有卿士大夫與守龜在<hi>元年</hi>
<pb n="2b"/>
　子家謂立君一事湏合人謀又湏合天理方可不可<lb/>
　以一時私意廢立昭公既在外死湏立他嫡子方得<lb/>
若羈也則君知其出也而未知其入也<hi>元年</hi>
　此對得極懇切謂我與君同出而今則獨入則吾有<lb/>
　去而已未知其可入也<lb/>
從公者皆自壊隤反<hi>元年</hi>
　想當時子家未對之前其間亦有要歸魯者觀子家<lb/>
　謂貌而出者入可也當時亦有備數而出者若不是<lb/>
<pb n="3a"/>
　子家倡此大義則亦湏有一半入<lb/>
生不能事死又離之以自旌也<hi>元年</hi>
　當時季氏只要彰昭公之惡不知適所以自彰其罪<lb/>
葬昭公於墓道南孔子溝而合諸墓<hi>元年</hi>
　是改其墓道使與羣公為一也當時葬昭公於墓道<lb/>
　南是自在一處不與羣公通也<lb/>
鞏簡公棄其子弟而好用逺人<hi>元年</hi>
　如單獻公棄親用羈相似故春秋多重族姓<lb/>
<pb n="3b"/>
楚子常止唐成公蔡昭侯<hi>三年</hi>
　楚昭王看後来亦是賢君何故為子常如此此是權<lb/>
　柄為子常所執所以制不得<lb/>
将長蔡于衛<hi>四年</hi>
　晉自来㑹盟不曽以蔡先衛何故於今却特欲先蔡<lb/>
　盖晉衰不能為蔡伐楚然蔡當時曾遣子為質以伐<lb/>
　楚今晉奈何楚不得又全然不理亦不得故所以先<lb/>
　蔡者特不過以虚禮恱蔡耳此見晉之衰處<lb/>
<pb n="4a"/>
分魯公以大路大旂<hi>四年</hi>
　當時周公不之魯故先賜伯禽<lb/>
夏后氏之璜封父之繁弱<hi>四年</hi>
　後来陽貨盗竊寳玉大弓便是此二物<lb/>
殷民六族殷民七族<hi>四年</hi>
　殷民六族何故遷於魯殷民七族何故遷於衛盖此<lb/>
　皆商之大族難治者也當時紂為天下逋逃主萃淵<lb/>
　藪大家强族頑狠弗率之徒皆聚在商都周公分殷<lb/>
<pb n="4b"/>
　頑民便擇最難化者遷之洛邑而周公自教之其次<lb/>
　便遷之於魯而伯禽教之又其次遷之於衛而康叔<lb/>
　教之遷之於魯者盖魯則又周公之國遷之於衛者<lb/>
　盖衛去王都相近此周公所以分散在此兩䖏其他<lb/>
　小民雖有頑者亦不難處置惟是大族乃是一國之<lb/>
　望呼吸響應易得生事此周公所以先措置分此大<lb/>
　家書曰暨厥臣逹大家又曰世禄之家鮮克由禮正<lb/>
　是說此事<lb/>
<pb n="5a"/>
帥其宗氏輯其分族将其類醜<hi>四年</hi>
　帥其宗氏者謂同宗者也自髙以下小宗之屬皆是<lb/>
　輯其分族是廣言之也将其類醜是輿臺皂𨽻之屬<lb/>
使之職事于魯<hi>四年</hi>
　使之職事于魯者是殷之六族皆供伯禽之命也<lb/>
祝宗卜史<hi>四年</hi>
　所以特言此者古人只理㑹人神此四官皆是王命<lb/>
　而賜之不得私立所以重其事<lb/>
<pb n="5b"/>
備物典䇿<hi>四年</hi>
　如周禮典命所謂侯伯七命其國家宫室車旗衣服<lb/>
　禮儀皆以七為節者便是備物也典䇿便是䇿命<lb/>
因商奄之民<hi>四年</hi>
　因商奄之民者商奄是紂之黨當時同四國作亂周<lb/>
　公伐之以分散其民於魯<lb/>
命以伯禽<hi>四年</hi>
　伯禽是古書篇名命以唐誥亦是古書篇名孔子所<lb/>
<pb n="6a"/>
　刪者正如唐誥之類<lb/>
少帛<hi>四年</hi>
　周禮以此封異姓今以封同姓要之亦通用周禮司<lb/>
　常云通帛為旜雜帛為物通帛便是大赤大赤即綪<lb/>
　茷也雜帛便是少帛也綪茷既是旃下面何故又說<lb/>
　旃盖茷言旂之尾旃言旂之身<lb/>
封畛土畧<hi>四年</hi>
　封畛土畧言其詳也上云分之土田陪敦言其畧也<lb/>
<pb n="6b"/>
　古文多是前後互見<lb/>
取於相土之東都以㑹王之東蒐<hi>四年</hi>
　相土契之孫其都南京東都又是别都也東蒐者只<lb/>
　是東方之蒐也杜預便謂是泰山然亦未有攷處<lb/>
疆以周索疆以戎索<hi>四年</hi>
　疆以周索如周人百畝而徹之類是也疆是授田於<lb/>
　民戎索者如二十而取一之類也<lb/>
文之昭武之穆<hi>四年</hi>
<pb n="7a"/>
　父為昭子為穆父為穆子為昭<lb/>
黄父之㑹夫子語我九言<hi>四年</hi>
　黄父之㑹趙簡子深有感於子太叔所舉子産之言<lb/>
　禮者天地之經一段到後来意猶以為未足故再請<lb/>
　於子太叔而後以九言語之此九言却是趙簡子切<lb/>
　身事當時晉公室衰六卿之族强盛已自有分晉之<lb/>
　漸故子太叔曰無始亂無怙富以下可謂告得親切<lb/>
　畢竟簡子後来終是得力定公十三年趙稷渉賔之<lb/>
<pb n="7b"/>
　徒作亂董安于告趙孟趙孟曰晉國有命始禍者死<lb/>
　此可見簡子聞太叔之言得力處<lb/>
伍員為吳行人以謀楚<hi>四年</hi>
　伍員任吳如此何故却只做行人盖行人之官在吳<lb/>
　為最大如申公巫臣亦是報楚而為行人於吳於此<lb/>
　可見<lb/>
伯州犂之孫嚭為吳太宰以謀楚<hi>四年</hi>
　伍員與太宰嚭初間同謀伐楚如此好到後来闔廬<lb/>
<pb n="8a"/>
　既死之後太宰嚭却反為員之害何故盖太宰嚭若<lb/>
　不是闔廬死時亦無縁㑹敗露正如四凶若不遇舜<lb/>
　時如何㑹見然伍員為吳行人以謀楚嚭為吳太宰<lb/>
　以謀楚初間不知此二人果相知否盖伍員其父見<lb/>
　殺太宰嚭其族亦見出皆是報仇必湏同心戮力然<lb/>
　太宰嚭其初亦豈無見破他處只伍子胥徃徃見他<lb/>
　盡心彌縫不覺故伍員經營之於外太宰嚭為謀於<lb/>
　其内大率事如此等處當子細深看<lb/>
<pb n="8b"/>
舎舟于淮汭<hi>四年</hi>
　舎舟于淮汭者盖吳是舟師水路至舎舟時已自度<lb/>
　過了但有舟在故司馬戍所以悉方城外以毁其舟<lb/>
　者欲吳無舟可歸<lb/>
史皇謂子常楚人惡子而好司馬子必速戰<hi>四年</hi>
　楚之亡只縁史皇之謀史皇之初謀欲子常母令司<lb/>
　馬獨克吳到子常欲奔時史皇又要教他必死是何<lb/>
　故小人之意只要忠於子常而不知皆出於私初間<lb/>
<pb n="9a"/>
　之意其私固易見後来使他必死時亦是私心為名<lb/>
　而已<lb/>
闔廬之弟夫㮣王<hi>四年</hi>
　夫㮣王三字是後来追書當時亦不稱王<lb/>
楚瓦不仁其臣莫有死志先伐之其卒必奔<hi>四年</hi>
　臣便是令尹所屬之臣卒却是臣之卒如城濮之戰<lb/>
　子玉為令尹以若敖之六卒将中軍盖是他家兵<lb/>
史皇以其乘廣死<hi>四年</hi>
<pb n="9b"/>
　史皇非不是忠只是不知大義所謂自經於溝瀆<lb/>
楚子取其妹季芈畀我以出<hi>四年</hi>
　季芈畀我只一人左氏書此一句正是史法便見得<lb/>
　其餘皆非楚所有故以班處宫正是公羊謂君處君<lb/>
　之宫而妻君之妻大夫處大夫之宫而妻大夫之妻<lb/>
　盖子女玉帛皆非楚有楚君倉卒中只帶得季芈一<lb/>
　人走出盖季芈是未嫁之女觀後面以妻鍾建便可<lb/>
　見<lb/>
<pb n="10a"/>
左司馬戌及息而還<hi>四年</hi>
　當時子常為令尹司馬戌都不得行其志到此見得<lb/>
　楚大勢已敗司馬戌亦只得自息還然此時之勢已<lb/>
　如此而戌猶能敗得吳師于雍澨然其後所以至死<lb/>
　時亦有由盖初間勸子常去費無極時沈尹戌亦是<lb/>
　要子常好然司馬戌只是勸得小處而不知大處故<lb/>
　所以至此當時若能勸昭王去得子常時方得究竟<lb/>
　今不能去大處理㑹却只在子常手下扶持以此論<lb/>
<pb n="10b"/>
　来楚之亡司馬戌亦與有罪<lb/>
吳句卑曰臣賤可乎司馬曰我實夫子可哉<hi>四年</hi>
　可哉二字是乃媿之之辭看此一段見得司馬之臣<lb/>
　如此又看楚瓦不仁其臣莫有死志子常之臣却如<lb/>
　此湏合兩邉看方見得<lb/>
句卑布裳剄而裹之<hi>四年</hi>
　此是司馬令句卑殺己如梁末帝使皇甫麟斷吾首<lb/>
　一般梁主謂皇甫麟曰李氏吾世讎理難降服不可<lb/>
<pb n="11a"/>
　俟彼刀鋸吾不能自裁卿可斷吾首句卑恐其首墜<lb/>
　地故先展其裳藉地而後剄之<lb/>
動無令名非知也<hi>四年</hi>
　當時風俗以報仇為勇名故曰此非令名正與前面<lb/>
　齊豹事一般<lb/>
君若顧報周室施及寡人<hi>四年</hi>
　盖吳是姬姓所以如此說<lb/>
鑪金初宦於子期氏實與隨人要言王使見<hi>四年</hi>
<pb n="11b"/>
　見者便是欲宦之荘子讓王篇曰楚昭王使屠羊說<lb/>
　見屠羊說曰楚國之法必有重賞大功而後得見正<lb/>
　是此意<lb/>
伍員曰我必復楚國<hi>四年</hi>
　子胥與鄖懐俱是楚人何故鄖懐報仇則曰弑君子<lb/>
　胥復仇則曰義盖子胥其父見殺便出奔吳故於楚<lb/>
　君臣之義絶若鄖懐尚在事楚則自有君臣之分也<lb/>
伍員與申包胥友其亡也謂申包胥曰我必復楚國胥<lb/>
<pb n="12a"/>
曰勉之子能復之我必能興之<hi>四年</hi>
　員與胥正是執友所以敢如此說然觀此亦見得楚<lb/>
　所以亡處何故盖人才如此却使之在草莽國安得<lb/>
　不亡<lb/>
吳為封豕長蛇<hi>四年</hi>
　封豕便是野猪長蛇正所謂巴蛇吞象之蛇皆能害<lb/>
　人者也<lb/>
若隣於君疆場之患也<hi>四年</hi>
<pb n="12b"/>
　吳有楚則與秦隣正說秦楚接界處便是武關路<lb/>
逮吳之未定<hi>四年</hi>
　盖雖滅楚而未定其地<lb/>
秦伯使辭焉<hi>四年</hi>
　此便是不肯出師大抵人情多是看勢秦見當時楚<lb/>
　已滅了申包胥又是一箇單使更無侍衛此所以辭<lb/>
　之也<lb/>
改歩改玉<hi>五年</hi>
<pb n="13a"/>
　此如國語改玉改行一般盖君臣之間其行歩各有<lb/>
　遲速先後如君行一臣行二是也<lb/>
陽虎欲逐仲梁懐<hi>五年</hi>
　陽虎欲逐仲梁懐一叚此見陪臣强處然自當時觀<lb/>
　之季平子如此强盛身死未幾而陽虎便敢於逐仲<lb/>
　梁懐囚季桓子何其如此之速盖季平子當時逐昭<lb/>
　公時正是陽虎之徒出力向前理㑹此事到得平子<lb/>
　既死之後其害自然到此正如鄭荘公収拾祭仲曼<lb/>
<pb n="13b"/>
　伯祝聃之徒其初有至於射王中肩者及荘公既死<lb/>
　五子便爭立當時雖是昭公懦弱之過亦是祭仲祝<lb/>
　聃之徒餘毒流禍如此故其事正與陽貨相類<lb/>
子期将焚之<hi>五年</hi>
　此是火攻法當看孫子大率軍中用火時必看風勢<lb/>
　之逆順茅葦之有無<lb/>
公叔文子老矣<hi>六年</hi>
　大率既告老而歸則不與國事然有大事則雖告老<lb/>
<pb n="14a"/>
　亦當出言之如孔子請討陳恒亦是告老之後以公<lb/>
　叔文子平時時然後言觀之必是寡言底人今所以<lb/>
　言者必是國之大事盖魯衛是同姓之國最相睦如<lb/>
　遷頑民在洛陽者周公自主之其餘便遷諸衛使康<lb/>
　叔主之觀此一事見得魯衛如此親睦到此却因小<lb/>
　忿以棄舊徳不可壊了此正公叔文子所以不得不<lb/>
　出来說盖春秋之時齊雖是先王之國經管仲為政<lb/>
　之後典刑俱亡晉既非舊國又是晉文之後典刑亦<lb/>
<pb n="14b"/>
　亡當時只有宋與魯衛尚有典刑如曰宋魯可以觀<lb/>
　禮如曰諸侯惟宋事君昭公之難亦曰宋衛皆利納<lb/>
　公觀此見得惟有宋魯衛三國在春秋時最好故公<lb/>
　叔文子所以見得此却是大事然觀文子之言既說<lb/>
　昭公之時其事如此又說周公康叔之相睦如此以<lb/>
　此見老成人之言自有来歴<lb/>
陽虎御季桓子公歛處父御孟懿子将宵軍齊師<hi>七年</hi>
　此是陽虎欲陷季孟於齊師其意知齊必殺之所以<lb/>
<pb n="15a"/>
　宵軍之也<lb/>
不待有司<hi>七年</hi>
　見得只是單車出<lb/>
顔髙奪人弱弓<hi>八年</hi>
　顔髙之弓為人傳觀至齊師至急忙取人弱弓以戰<lb/>
宋樂祁歸卒于太行士鞅曰宋必叛不如止其尸以求<lb/>
成焉<hi>八年</hi>
　此見晉極衰處當時天下大勢皆衰如吳闔閭之勢<lb/>
<pb n="15b"/>
　又衰楚子西只能自守而已東西南北無一國彊者<lb/>
魯於是始尚羔<hi>八年</hi>
　魯是秉禮之國而不知禮其他可知想是自昭公失<lb/>
　國之後方如此凡事纔經十餘年無人接續自然失<lb/>
　其本<lb/>
王孫賈趨進曰有如衛君其敢不惟禮是事而受此盟<lb/>
也<hi>八年</hi>
　此不獨是告晉君又所以告之於神明如戱之盟<hi>襄九</hi>
<pb n="16a"/>
　<hi>年</hi>公子騑趨進曰鄭國而不惟有禮與彊可以庇民<lb/>
　者是從崔慶之盟<hi>襄二十五年</hi>晏子仰天嘆曰嬰所不惟<lb/>
　忠於君利社稷者有如上帝二者正與此相類<lb/>
衛侯欲叛晉而患諸大夫<hi>八年</hi>
　衛大夫何故不肯叛晉盖自文公以来百餘年衛常<lb/>
　服晉人情安習以此難叛<lb/>
工商未嘗不為患<hi>八年</hi>
　此見古者工商未嘗與士農雜居盖工商無土著多<lb/>
<pb n="16b"/>
　居城市故國有難則工商同受其害也<lb/>
将如蒲圃<hi>八年</hi>
　陽虎若就季氏之家害之他必有備所以必出郭乘<lb/>
　其無備也<lb/>
桓子咋謂林楚<hi>八年</hi>
　季氏當時全得林楚力<lb/>
右師曰䘮不在此故也<hi>九年</hi>
　此一句見得春秋時䘮在時同宗必不舉樂如所謂<lb/>
<pb n="17a"/>
　隣有䘮不巷歌之類<lb/>
鄭駟歂殺鄧析<hi>九年</hi>
　析亦當時才辨之士擅立法令亦自當殺然既用其<lb/>
　刑則不當殺看此一節孑然都無樂善意思静女指<lb/>
　一事而言竿旄取其樂善此湏看得左傳愛惜人才<lb/>
　忠厚之意列子說鄧析一段當録<lb/>
陽虎使焚萊門<hi>九年</hi>
　此是虎雖被圍在窘迫中猶有計<lb/>
<pb n="17b"/>
鮑文子諫齊侯<hi>九年</hi>
　鮑文子以老成臣所以諫如衛公叔文子相似<lb/>
上下猶和衆庶猶睦<hi>九年</hi>
　此猶字當看魯雖㣲猶如此<lb/>
親富不親仁<hi>九年</hi>
　此是陽虎平日所言如為富不仁之類是也<lb/>
齊侯執陽虎将東之<hi>九年</hi>
　齊欲以陽虎歸之魯<lb/>
<pb n="18a"/>
鍥其軸麻約而歸之<hi>九年</hi>
　此只要使邑人不覺誤其用也<lb/>
載蔥靈寝於其中而逃<hi>九年</hi>
　寝於其中使人不見如或坐或立則人或有知之者<lb/>
　矣<lb/>
先登求自門出<hi>九年</hi>
　此欲獨入開其城門却引外面師徒入来<lb/>
猛笑曰吾從子如驂之靳<hi>九年</hi>
<pb n="18b"/>
　此見王猛本非十分要爭功只且以此試東郭書<lb/>
其君在焉<hi>九年</hi>
　亦見衛靈公有才能處<lb/>
晳幘而衣貍製<hi>九年</hi>
　何故不便說東郭書名姓盖欲不知以示其公耳<lb/>
士兵之<hi>十年</hi>
　見得魯尚自有備<lb/>
齊侯将享公孔子謂梁丘據<hi>十年</hi>
<pb n="19a"/>
　孔子何故與梁丘據言他是近習縁當時攝行相禮<lb/>
　所以與之言<lb/>
渉佗歩左右皆至而立如植<hi>十年</hi>
　言其分為左右兩邉行歩都相似盖他兵教得熟所<lb/>
　以如此不是臨時使他如此<lb/>
晉人殺渉佗<hi>十年</hi>
　渉佗倚仗晉是大國趙鞅是權臣又見他使所以盡<lb/>
　力做都無斟酌想是趙鞅亦不教他如此正與晁錯<lb/>
<pb n="19b"/>
　相似大抵纔是倚人做事自是如此<lb/>
侯犯以郈叛<hi>十年</hi>
　湏看初間都無此縁昭公出奔後魯國大變都無紀<lb/>
　綱所以如此<lb/>
公取而朱其尾鬛以與之<hi>十年</hi>
　此只是異其色却要認不得<lb/>
魋懼将走<hi>十年</hi>
　此見向魋初間尚未曽十分可畏自此後却方難制<lb/>
<pb n="20a"/>
　以此知小人恣横只縁寵愛太過<lb/>
子為君禮<hi>十年</hi>
　盖古者待罪必於境君賜環則還君賜玦則去<lb/>
武叔聘于齊齊侯享之曰子叔孫若使郈在君之他竟<lb/>
寡人何知焉屬與敝邑際故敢助君憂之<hi>十年</hi>
　此是齊侯以虚言示武叔盖郈本不曽入於齊當時<lb/>
　侯犯出奔時駟赤便已自納魯人了侯犯只獨出奔<lb/>
　耳齊侯於此不過要以虚人情底言語示恩於魯所<lb/>
<pb n="20b"/>
　以武叔都不受他之説以此知人只以虚言為人情<lb/>
　者深為可恥<lb/>
宋公母弟辰入于蕭以叛<hi>十一年</hi>
　蕭是大邑荘十三年宋閔公時羣公子亦入于蕭今<lb/>
　年母弟辰之亂非獨是所據之地可畏而所謀事之<lb/>
　人亦可畏如仲佗之徒及樂大心凑合得成所以為<lb/>
　宋大患<lb/>
冬及鄭平始叛晉也<hi>十一年</hi>
<pb n="21a"/>
　當此時晉之屬國皆不屬晉如衛又自去年叛今魯<lb/>
　又與鄭平諸侯皆無從晉者<lb/>
滑羅殿<hi>十二年</hi>
　殿者獨當其後正如先登者獨當其前今滑羅為殿<lb/>
　而却不退於列此安得謂之殿周勃傳謂殿注云軍<lb/>
　後曰殿此漢時殿之名尚在至三國却謂之斷後<lb/>
叔孫氏堕郈季氏堕費<hi>十二年</hi>
　魯堕郈費此事若出於仲由之謀則子路似乎自專<lb/>
<pb n="21b"/>
　若孔子既為司㓂而此事又做不了何故當細思之<lb/>
齊侯衛侯次于垂葭<hi>十三年</hi>
　此地正是西晉髙平國屬古兖州在今京東西路濟<lb/>
　州<lb/>
齊侯皆歛諸大夫之軒<hi>十三年</hi>
　此只是要諸大夫用力耳<lb/>
趙孟怒召午而囚諸晉陽<hi>十三年</hi>
　邯郸午之意本亦是好意只縁趙鞅不相信所以疑<lb/>
<pb n="22a"/>
　他大抵人不相信不可出力来任事<lb/>
三家未睦可盡克也<hi>十三年</hi>
　當時三家既刼公以伐范氏中行氏則伐三家便是<lb/>
　伐晉君相似何故髙彊却勸伐之盖髙彊只要伐他<lb/>
　之家如齊滅崔杼只破崔杼之家家破則自無去處<lb/>
范中行氏雖信為亂安于則𤼵之<hi>十四年</hi>
　當初安于只是請趙孟先為備又不曽用其謀何故<lb/>
　謂安于則𤼵之盖知文子之意謂范中行氏之亂正<lb/>
<pb n="22b"/>
　是安于之言迫得他作亂所以歸罪於他<lb/>
衛侯為夫人南子召宋朝<hi>十四年</hi>
　衛侯所以召宋朝而不以為怪何故盖淫亂流蕩之<lb/>
　人舉動多是如此以此看来前代忠臣義士徃徃當<lb/>
　昏亂之朝而力諫其君所好之非所嬖寵之失自以<lb/>
　為其君一聞此語便深疾邪惡以逺去之而不知其<lb/>
　未必見省盖人之性情自是如此如唐武三思事可<lb/>
　見盖人不是一様君子所以要通天下之志<lb/>
<pb n="23a"/>
太子三顧戱陽速不進<hi>十四年</hi>
　戱陽速處得是<lb/>
晉人敗范中行氏之師于潞獲籍秦髙彊<hi>十四年</hi>
　彊本是齊國上卿縁陳鮑挟君以叛髙彊遂伐君公<lb/>
　議不與所以國人不容於齊遂奔晉至范中行氏欲<lb/>
　伐君之非髙彊知之却不知托身於范中行氏之非<lb/>
　盖縁他更得一事只知得一事不曽統體曉得非所<lb/>
　謂増益其所不能者也若豪傑之士因一事錯則全<lb/>
<pb n="23b"/>
　體盡曉以此知人因一事不是却只知得一事者誠<lb/>
　不濟事<lb/>
葬定公雨不克襄事<hi>十五年</hi>
　古人不拘隂陽若是大雨亦湏當止公羊論之詳矣<lb/>
　胡氏論大國當自有備此亦見魯之衰皆無備矣<lb/>
</p>
<p>
</p>
  </div>
</body>
</text>
</TEI>
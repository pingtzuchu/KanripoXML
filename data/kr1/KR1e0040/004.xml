<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳續説卷四</head>
    <p>
<pb n="1a"/>
欽定四庫全書<lb/>
　左氏傳續説卷四　　　宋　吕祖謙　撰<lb/>
　　　僖公<lb/>
諱國惡禮也<hi>元年</hi>
　國惡只是魯國臣子所不忍言者所以養臣子愛君<lb/>
　之心若公言君父之惡便有弑君之漸<lb/>
諸侯救邢<hi>元年</hi>
　當初狄伐邢齊已救了何故又救耶盖衛與邢相近<lb/>
<pb n="1b"/>
　始初去救邢狄人雖退却去伐衛故衛為狄所滅狄<lb/>
　既滅衛却乗滅國之威去伐邢所以桓公率諸侯再<lb/>
　來救邢然不便去救次于聶北者盖夷狄中國之勝<lb/>
　負於此乎分齊侯是伯主萬一小敗後夷狄便浸强<lb/>
　中國便浸弱所以未敢輕去直待邢人突圍而出方<lb/>
　敢乗其勢亂而逐之<lb/>
具邢器用而遷之師無私焉<hi>元年</hi>
　邢不比衛衛是滅亡之後重新把服用與他今邢尚<lb/>
<pb n="2a"/>
　自有遺物無者從而與之未備者從而全之師無私<lb/>
　焉見得邢自有遺物師不敢胡亂去與他私取一件<lb/>
公賜季友汶陽之田及費<hi>元年</hi>
　既與之邑又加之田厚賞之也此三家始盛之因後<lb/>
　襄七年南遺為費宰叔仲昭伯為隧正欲善季氏而<lb/>
　求媚於南遺謂遺請城費昭十二年南蒯以費叛十<lb/>
　三年叔弓圍費十四年南蒯奔齊二子來歸費三十<lb/>
　二年史墨對趙簡子曰昔季友桓之季也有大功于<lb/>
<pb n="2b"/>
　魯受費為上卿定十二年仲由為季氏宰将堕三都<lb/>
　於是季氏堕費<lb/>
君子以齊人殺哀姜也為已甚矣<hi>元年</hi>
　哀姜於魯大義已絶魯人正當討之於閔公既死之<lb/>
　後僖公未立之前方是此魯當討而齊不當殺齊知<lb/>
　魯不去討故取而殺之於齊<lb/>
諸侯城楚丘而封衛<hi>二年</hi>
　封衛如何却在遷邢之後狄人無有在者然後去城<lb/>
<pb n="3a"/>
　楚丘而封衛此非是緩其勢當如此<lb/>
晉荀息請假道於虞以伐虢公曰宫之竒存焉<hi>二年</hi>
　晉獻公如何知虞有宫之竒盖獻公是有意經略諸<lb/>
　國底人平時下工夫正在此所以先知得若是不曽<lb/>
　留意在此者雖敵國之謀臣亦何緣知得<lb/>
荀息對曰宫之竒之為人也懦而不能强諌<hi>二年</hi>
　此正穀梁所謂逹心而言略者也荀息所以知得子<lb/>
　細亦是當時謀臣非特知得宫之竒之為人虞公之<lb/>
<pb n="3b"/>
　情性他亦知道故假道于虞曰冀為不道入自顛軨<lb/>
　伐鄍三門冀之既病則亦唯君故他知虞公是要人<lb/>
　取奉底人故先夸大其功以投他之所欲<lb/>
保于逆旅<hi>二年</hi>
　逆旅是旅舎言處于旅舎時復徃來侵略耳兵亦不<lb/>
　甚多也<lb/>
晉里克荀息帥師㑹虞師伐虢滅下陽<hi>二年</hi>
　大凡滅國曰滅此特取虢之下陽何以亦曰滅盖虢有<lb/>
<pb n="4a"/>
　上陽又有下陽上陽是虢所都處下陽亦與上陽相<lb/>
　等既為晉所取此便是與滅國一般<lb/>
盟于貫服江黄也<hi>二年</hi>
　先孤楚之黨<lb/>
楚人伐鄭<hi>二年</hi>
　齊楚所以欲争鄭者何故盖鄭界齊楚兩間齊得鄭<lb/>
　則齊覇楚得鄭則楚霸<lb/>
齊侯與蔡姬乘舟于囿蕩公公懼變色<hi>三年</hi>
<pb n="4b"/>
　舟蕩而公獨懼者何盖蔡亦近淮之國其俗習水為<lb/>
　常了所以蔡姬不畏<lb/>
齊侯以諸侯之師侵蔡蔡潰遂伐楚<hi>四年</hi>
　此段是看得桓公不是因伐蔡了偶然去伐楚盖齊<lb/>
　欲伐楚經營多年却本是要伐楚了因特伐蔡耳<lb/>
楚子使與師言曰不虞君之渉吾地也何故管仲對曰<lb/>
昔召康公云云<hi>四年</hi>
　此見得𦂳要處管仲必自出來説都不使行人對<lb/>
<pb n="5a"/>
昔召康公命我先君太公曰五侯九伯女實征之以夾<lb/>
輔周室<hi>四年</hi>
　五侯九伯論來自是用二伯同管一伯止管得一半<lb/>
　此却云五侯九伯女實征之何故盖太公是師當時<lb/>
　特地以此命他却與常制不同<lb/>
爾貢包茅不入王祭不供無以縮酒寡人是徴<hi>四年</hi>
　此管仲以大題目去問他處包茅正是荆州當貢荆<lb/>
　正是楚地<lb/>
<pb n="5b"/>
對曰貢之不入寡君之罪也敢不共給昭王之不復君<lb/>
其問之水濵<hi>四年</hi>
　此見得楚國𫝑强處不肯全然屈下故其辭半服半<lb/>
　不服如曰君若以徳綏諸侯誰敢不服此皆是楚對<lb/>
　得好處他所以能如此者盖楚有子文為令尹其才<lb/>
　略可與管仲相當正如司馬仲逹對諸葛武侯一般<lb/>
楚子使屈完如師<hi>四年</hi>
　楚何故不便來敵齊却使屈完來何故盖齊是覇者<lb/>
<pb n="6a"/>
　其師又皆是節制之師不可輕犯所以先使屈完來<lb/>
　觀之<lb/>
陳轅濤塗謂鄭申侯曰師出于陳鄭之間國必甚病<hi>四年</hi>
　盖覇者之師凡經過處諸侯必湏供其資粮屝屦如<lb/>
　用師批劵之類相似<lb/>
齊侯説與之虎牢<hi>四年</hi>
　見覇者之權専雖諸侯他國之地予奪皆由他<lb/>
初晉獻公欲以驪姬為夫人卜之不吉筮之吉卜人曰<lb/>
<pb n="6b"/>
筮短龜長不如從長<hi>四年</hi>
　此不知何處見得考之洪範七稽疑甚眀始言汝則<lb/>
　從龜從筮從卿士逆吉又曰卿士從龜從筮從汝則<lb/>
　逆庶民逆吉又曰庶民從龜從筮從卿士逆汝則逆<lb/>
　吉盖謂曰汝曰卿士曰庶民雖逆然龜筮之從則自<lb/>
　吉也至于作内吉作外凶則曰汝則從龜從筮逆卿<lb/>
　士逆庶民逆於此乃見雖筮之逆然得龜之從亦吉<lb/>
　矣此所以為筮短龜長也是以古者大事必卜卜所<lb/>
<pb n="7a"/>
　以為最重及夫龜筮共違于人然後用作凶<lb/>
及将立奚齊既與中大夫成謀<hi>四年</hi>
　此左氏書法最髙處盖當時驪姬所憚者惟里克一<lb/>
　人而已然里克柔弱避禍却有中立之語使驪姬敢<lb/>
　於逐申生而立奚齊全無忌憚此便是與里克同商<lb/>
　量一般何以言之中大夫便是卿古者大國三卿皆<lb/>
　命於天子次國二卿一卿命於天子一卿自命故命<lb/>
　於天子者謂之卿如周禮所書止有中大夫却無上<lb/>
<pb n="7b"/>
　大夫盖卿便是上大夫正與此制合注中所謂中大<lb/>
　夫為佐卿非也但只是亞於卿者齊侯是大國亦只<lb/>
　是二卿管仲曰有天子之二守國髙在觀此則齊只<lb/>
　二卿而已想是公之國方命三卿侯國只命二卿而<lb/>
　已晉武公是簒位而入國天子未甞命他卿故只有<lb/>
　中大夫中大夫便是晉國秉政之臣以此見春秋之<lb/>
　𥘉此制尚在雖晉之强暴亦未敢改後來此制紊亂<lb/>
　天子反減諸侯反多一國既有卿又有上大夫中大<lb/>
<pb n="8a"/>
　夫如叔向所言<lb/>
太子祭于曲沃歸胙于公姬毒而獻之公祭之地地墳<lb/>
與犬犬斃與小臣小臣亦斃<hi>四年</hi>
　觀其祭地而地墳之時此已見得是毒了何故又與<lb/>
　犬與小臣盖鱺姬要做箇眀證了以重他罪徃徃此<lb/>
　事亦恐是驪姬與獻公先自商量了所以敢如此然<lb/>
　論來申生到此時亦自可去而卒不去者何故盖申<lb/>
　生為人小不忍而害大義雖不得立逃去他國亦何<lb/>
<pb n="8b"/>
　害<lb/>
晉侯使以殺太子申生之故來告<hi>五年</hi>
　春秋如此事皆當時大事所以必告於諸侯<lb/>
晉侯使士蒍為二公子築蒲與屈不慎寘薪焉夷吾訢<lb/>
之<hi>五年</hi>
　夷吾獨訴而重耳不訴者何故以此見重耳夷吾賢<lb/>
　否處盖重耳當時已自知了<lb/>
士蒍稽首而對<hi>五年</hi>
<pb n="9a"/>
　稽首是以首至地凡敬其命則稽首然士蒍當築蒲<lb/>
　與屈之𥘉何故不諌盖𥘉時見獻公之頭勢難説所<lb/>
　以不敢説到獻公責他不慎故至此敢説<lb/>
公使寺人披伐蒲重耳曰君父之命不校乃狥曰校者<lb/>
吾讎也<hi>五年</hi>
　重耳自不校便了何必湏要徧狥國人盖重耳素得<lb/>
　蒲人之心蒲人只要去救他本不識重耳之本心萬<lb/>
　一来校時恐害他後來大事所以不得不以此號令<lb/>
<pb n="9b"/>
　蒲人<lb/>
㑹于首止㑹王太子鄭謀寧周也<hi>五年</hi>
　胡氏所論極精確曰以王世子而出㑹諸侯以列國<lb/>
　諸侯而上與王世子㑹此例之變也而春秋許之鄭<lb/>
　伯奉承王命不與是盟此禮之常也而春秋逃之所<lb/>
　以然者王将以愛易儲貳桓公糾合諸侯仗正道以<lb/>
　翼世子使國本不搖而天下之為父子者定所謂一<lb/>
　匡天下民到于今受其賜者也至易變而之正以大<lb/>
<pb n="10a"/>
　義為主而崇髙之勢不與焉然後萬世之大論正矣<lb/>
陳轅宣仲譛申侯于鄭伯<hi>五年</hi>
　只緣申侯被利昏了雖宣仲陷害他如此分眀也自<lb/>
　見不得論來𥘉間止是申侯反覆不是陳轅濤塗却<lb/>
　是後來兩人却都不是與他一般了<lb/>
鄭伯逃歸不盟<hi>五年</hi>
　只是潛身而歸正如髙祖脱鴻門相似若以軍歸則<lb/>
　齊安得不覺<lb/>
<pb n="10b"/>
江黄道柏方睦于齊<hi>五年</hi>
　江黄道柏皆是近楚小國齊平日工夫正在此上先<lb/>
　服小者然後來理㑹楚<lb/>
晉侯復假道于虞以伐虢宫之竒諌<hi>五年</hi>
　宫之竒到此諌得詳何故他亦見事勢極了所以盡<lb/>
　説得出利害曲折無不瞭然<lb/>
虞不臘矣<hi>五年</hi>
　臘是祭名見得春秋時已有此名史記秦紀書曰秦<lb/>
<pb n="11a"/>
　𥘉臘此太史公自秦言之盖言秦于此始𥘉臘耳非<lb/>
　臘始于秦也或者疑臘是秦時方有而不知自古來<lb/>
　已有之以秦本西戎典禮未備至此方用臘當時諸<lb/>
　國用臘者亦多且如秦紀書縣宜陽豈是古來未有<lb/>
　縣而始縣于秦耶<lb/>
晉滅虢<hi>五年</hi>
　時桓公既為伯主何聽晉如此縱横盖當時天下縱<lb/>
　横之甚救不得許多頭行最是夷狄極盛所以先去<lb/>
<pb n="11b"/>
　伐狄其次却來伐楚故後來雖不伐晉而晉自來服<lb/>
　此乃見桓公規模處<lb/>
執虞公及其大夫井伯以媵秦穆姬<hi>五年</hi>
　媵本是卑者為之此特使虞公媵正要屈辱他如劉<lb/>
　聰使晉懐帝青衣行酒相似<lb/>
而修虞祀<hi>五年</hi>
　此一句左氏正欲應宫之竒神其吐之之語<lb/>
晉侯使賈華伐屈夷吾不能守盟而行<hi>六年</hi>
<pb n="12a"/>
　賈華是七輿大夫為右行者夷吾與屈人盟正欲以<lb/>
　此結屈人之心尚有覬覦復入之意<lb/>
将奔狄郤芮曰後出同走罪也不如之梁<hi>六年</hi>
　郤芮為夷吾謀不為不是但奔梁之策乃苟簡淺近<lb/>
　欲復國之意所以不如重耳奔狄之意逺大也<lb/>
管仲言於齊侯曰招攜以禮懐逺以徳<hi>七年</hi>
　招攜如鄭攜貳之𩔖懐逺是江黄之𩔖<lb/>
齊侯修禮於諸侯諸侯官受方物<hi>七年</hi>
<pb n="12b"/>
　官是諸國所掌貢賦之官齊既富强又是伯主諸侯<lb/>
　各來齊受所貢之物以貢于天子盖齊既伯諸侯欲<lb/>
　以此結諸侯所以與他物以為貢正如一邑之中有<lb/>
　上户先代下戸輸納之𩔖想當時亦有不貢者伯主<lb/>
　正欲以此倡率之既結得諸侯又能上尊天子<lb/>
守命共時之謂信<hi>七年</hi>
　共時便是時見曰㑹此只説㑹耳<lb/>
徳刑禮義無國不記<hi>七年</hi>
<pb n="13a"/>
　無國不記見得諸侯國皆有史如杜氏謂汲冡紀年<lb/>
　篇有書魯晉事𩔖春秋者可見<lb/>
子華由是得罪於鄭<hi>七年</hi>
　子華既是太子了何故却使齊伐鄭盖子華急要簒<lb/>
　國為君耳如我以鄭為内臣一句可見<lb/>
襄王不𤼵喪而告難于齊<hi>七年</hi>
　懼王子𢃄之黨盛<lb/>
凡夫人不薨于寝不殯于廟<hi>八年</hi>
<pb n="13b"/>
　禮記檀弓虞夏商周之殯皆不在廟至此却在廟何<lb/>
　故此制度當考<lb/>
宋公疾太子兹父固請曰目夷長且仁君其立之<hi>八年</hi>
　襄公本當立何故讓子魚盖襄公只是要着意做好<lb/>
　事底人雖常好名而實不稱如泓之戰不禽二毛之<lb/>
　事可見<lb/>
宋桓公卒未𦵏而襄公㑹諸侯<hi>九年</hi>
　襄公在喪何故㑹諸侯如此速盖宋是顯顯之國如<lb/>
<pb n="14a"/>
　齊侯属孝公於宋襄公齊桓公所以獨托於宋者亦<lb/>
　是見當時顯顯者只是宋故襄公此㑹不得不自出<lb/>
　來然此㑹亦當時盛㑹<lb/>
王使宰孔賜齊侯胙<hi>九年</hi>
　晉踐土之盟不賜而齊桓葵丘獨賜者何故盖周以<lb/>
　脤膰之禮親兄弟之國文公是同姓是所當賜者故<lb/>
　不書齊是異姓本不當賜王特地加厚于齊所以見<lb/>
　得是異禮<lb/>
<pb n="14b"/>
天子有事于文武<hi>九年</hi>
　天子有事于文武便是祭祭是大事故直謂之事如<lb/>
　洛陽重牡丹故直以牡丹為花若其他花卉各自有<lb/>
　别名名之<lb/>
宰孔先歸<hi>九年</hi>
　宰孔何故先歸盖宰孔止與㑹不與盟盟者自不信<lb/>
　而後有盟宰孔所以不盟者不敢以不信待天子之<lb/>
　臣<lb/>
<pb n="15a"/>
東略之不知西則否矣<hi>九年</hi>
　盖當時三方皆徃了只有東邉未去非久必去西既<lb/>
　㑹了必不復來<lb/>
其在亂乎君務靖亂無勤于行<hi>九年</hi>
　此是指晉言之盖説與晉當時齊已不來但自歸去<lb/>
　察其國之亂務靖安之足矣不必徃齊也晉之亂便<lb/>
　是荀息奚齊事<lb/>
獻公使荀息傅奚齊公疾召之曰以是藐諸孤辱在<lb/>
<pb n="15b"/>
大夫<hi>九年</hi>
　當時申生已殺重耳夷吾皆在外只有奚齊卓子二<lb/>
　人在裏面此所謂諸孤正指此兩人言也<lb/>
耦俱無猜<hi>九年</hi>
　俱謂送徃事居兩事無猜謂無猜疑嫌忌言我無愧<lb/>
　于生者死者<lb/>
里克将殺奚齊先告荀息<hi>五年</hi>
　里克既要殺奚齊何故却先説與荀息則甚且荀息<lb/>
<pb n="16a"/>
　伐虢伐虞亦不是無謀底人受遺托孤亦不是無權<lb/>
　底人盖當緣民心離散衆意不属於奚齊卓子荀息<lb/>
　所以做不得然克所以先告時亦見得風俗尚厚<lb/>
詩所謂斯言之玷不可為也荀息有焉<hi>九年</hi>
　此亦是一節可取大槩亦不濟事<lb/>
齊以諸侯之師伐晉及髙梁而還<hi>九年</hi>
　何故只止髙梁便還盖齊侯是伯主了一則恥於不<lb/>
　能大救二則又力不能及而秦晉又强所以只略行<lb/>
<pb n="16b"/>
　便歇令不及魯盖當時去伐晉時亦無甚諸侯從他<lb/>
齊隰朋帥師㑹秦師納晉恵公<hi>九年</hi>
　夷吾入時重耳何故不入盖檀弓所載晉獻公之喪<lb/>
　秦穆公使弔公子重耳公子重耳對客曰君恵弔亡<lb/>
　臣重耳身喪父死不得與于哭泣之哀以為君憂父<lb/>
　死之謂何或敢有他志以辱君命觀此見得夷吾是<lb/>
　賂人了求入重耳是人勸他入却不入二人之賢否<lb/>
　於此可見况當時謀臣重耳所偕是舅犯之徒夷<lb/>
<pb n="17a"/>
　吾是郤芮之徒人品髙下亦甚遼逺<lb/>
秦伯謂郤芮曰公子誰恃對曰臣聞亡人無黨有黨必<lb/>
有讎<hi>九年</hi>
　此二句言其易納欲秦助恵公<lb/>
夷吾弱不好弄能鬬不過<hi>九年</hi>
　此數句言其可以為君見得古人語言大率婉順郤<lb/>
　芮是當時謀臣大計策雖未了得若此等言語亦㑹<lb/>
　説得好<lb/>
<pb n="17b"/>
是吾利也<hi>九年</hi>
　此句如鄰之厚君之薄也一般<lb/>
晉侯殺里克以説<hi>十年</hi>
　頴濵蘇氏曰晉獻公殺其世子申生而立奚齊國人<lb/>
　不順其大夫里克殺奚齊卓子而納惠公春秋皆以<lb/>
　弑君書之矣恵公既入而殺里克以弑君之罪罪之<lb/>
　春秋書曰晉殺其大夫里克稱人以殺殺有罪也稱<lb/>
　國以殺殺無罪也里克弑君而以無罪書此春秋之<lb/>
<pb n="18a"/>
　微意也奚齊卓子之立以淫破義雖已為君而晉人<lb/>
　不以為君也既以為君則君臣之名正故里克為弑<lb/>
　而國人之所不君則弑必不免里克因國人之所欲<lb/>
　立而立之則里克之罪與宋華督齊崔杼異矣雖使<lb/>
　上有明天子下有賢方伯里克之罪猶可議也恵公<lb/>
　以弑得立而歸罪於克以自説於諸侯其義有不可<lb/>
　矣然恵公殺里克而背内外之賂國人惡之狄人怨<lb/>
　之兵敗于秦身死而子滅至其謀臣吕甥郤稱冀芮<lb/>
<pb n="18b"/>
　皆以兵死盖背理而傷義非獨人之所不與而天亦<lb/>
　不與也此論極是<lb/>
狐突適下國遇太子<hi>十年</hi>
　論來本無此理只緣民心不附属夷吾故民或訛言<lb/>
　如此此亦将亡之兆<lb/>
七輿大夫<hi>十年</hi>
　七輿即周禮侯伯七命貳車七乗晉只是獻公時王<lb/>
　命一軍為晉侯獨上軍有之正義謂下軍亦有恐未<lb/>
<pb n="19a"/>
　必如此所謂欒盈下軍七輿恐只是前時上軍之制<lb/>
　襄公二十五年下車七乗亦略可見<lb/>
左行共華右行賈華叔堅騅歂纍虎特宫山祁<hi>十年</hi>
　左行何故止一人右行何故有六人當攷<lb/>
秦晉伐戎以救周<hi>十一年</hi>
　秦晉伐戎以救周齊何故却不來盖晉近周已自先<lb/>
　去了齊既見自有晉理㑹了便不去以此見桓公胷<lb/>
　中畢竟寛大與晉文不同如秦伯師于河上将納王<lb/>
<pb n="19b"/>
　晉侯辭秦師而下是汲汲要争去理會此皆是不及<lb/>
　齊桓處<lb/>
王以上卿之禮饗管仲曰余嘉乃勲應乃懿徳謂督不<lb/>
忘徃踐乃職<hi>十二年</hi>
　應是報應之應督謂厚之意踐乃職者謂位雖是下<lb/>
　卿而職則秉齊政今還以職尊之故杜氏曰不言位<lb/>
　而言職者管仲位卑而職齊政故欲以職尊之也<lb/>
齊侯使仲孫湫聘于周<hi>十二年</hi>
<pb n="20a"/>
　仲孫湫是齊之賢者以閔元年省魯難之事觀之見<lb/>
　得齊國出使有人可以見齊之使能如此<lb/>
秋為戎難故諸侯戍周<hi>十三年</hi>
　戍有兩般有每嵗更戍有待事已而久戍者觀采薇<lb/>
　之詩曰昔我徃矣楊柳依依今我來思雨雪霏霏此<lb/>
　是遣戍于春時至次年更留防秋而歸則冬時矣乃<lb/>
　每年更戍之制也觀勤戍五年之語則直待難平事<lb/>
　已而方得返不比常戍有更代之期也令戍周夷難<lb/>
<pb n="20b"/>
　未己只得且戍其國又須自以時遣人代之<lb/>
百里奚論與晉糴<hi>十三年</hi>
　子桑與百里奚所言不同子桑之言利害固是但所<lb/>
　言之意又不如百里奚資質渾厚百里奚秦穆公兩<lb/>
　人資質皆好觀其言可知然穆公皆用百里奚此其<lb/>
　所以興<lb/>
自雍及絳相繼<hi>十三年</hi>
　此是舳艫相銜而徃<lb/>
<pb n="21a"/>
諸侯城緣陵而遷杞焉<hi>十四年</hi>
　遷杞便與遷邢不同此見齊桓公自葵丘㑹後驕心<lb/>
　生凡事皆不如前時<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易圖說卷三</head> <lb/>
    <p>
<pb n="1a"/>
欽定四庫全書<lb/>
　易圖說卷三<lb/>
　　　　　　　　　　　宋　吴仁傑　撰<lb/>
兩爻相應者二十四卦<lb/>
　　　比䷆師　履䷈小畜有大䷌同人<lb/>
　　　䂊䷎謙　蠱䷐随　　賁䷔噬嗑<lb/>
　　　復䷖剥　姤䷪夬　　井䷮困<lb/>
　　妹歸䷴漸　旅䷶豐　　節䷺渙<lb/>
<pb n="1b"/>
四爻相應者二十四卦<lb/>
　内二十卦覆之皆為兩卦其四卦覆之但為本卦<lb/>
　　　蒙䷂屯　　訟䷄需　　觀䷒臨<lb/>
　　畜大䷘无妄壯大䷠遯　夷明䷢晉<lb/>
　　　睽䷤家人　解䷦蹇　　升䷬萃<lb/>
　　　鼎䷰革　　　䷚頤　　　䷛大過<lb/>
　　　　䷼中孚　　䷽小過<lb/>
六爻皆應者八卦<lb/>
<pb n="2a"/>
　　　否䷊泰　恒䷞咸　益䷨損<lb/>
　　濟既䷿未濟<lb/>
六爻無應者八卦<lb/>
　内四卦覆之但為本卦其兩卦覆之則為四卦<lb/>
　　　　䷀乾　　䷁坤　　䷜坎<lb/>
　　　　䷝離　艮䷲震　兊䷸巽<lb/>
　以上皆舊說初與四應二與五應三與上應者如<lb/>
　此<lb/>
<pb n="2b"/>
兩爻相應者二十四卦<lb/>
　此二十四卦覆之皆為兩卦<lb/>
　　　比䷆師　履䷈小畜有大䷌同人<lb/>
　　　䂊䷎謙　賁䷔噬嗑　復䷖剝<lb/>
　　　恒䷞咸　益䷨損　　姤䷪夬<lb/>
　　　井䷮困　旅䷶豐　　節䷺渙<lb/>
四爻相應者二十四卦<lb/>
　此二十四卦覆之皆為兩卦<lb/>
<pb n="3a"/>
　　　蒙䷂屯　　訟䷄需　　觀䷒臨<lb/>
　　畜大䷘无妄壯大䷠遯　夷明䷢晉<lb/>
　　　睽䷤家人　解䷦蹇　　升䷬萃<lb/>
　　　鼎䷰革　　艮䷲震　　兊䷸巽<lb/>
六爻皆應者八卦<lb/>
　此八卦覆之皆為兩卦<lb/>
　　　否䷊泰　　蠱䷐随　妹歸䷴漸<lb/>
　　濟未䷾既濟<lb/>
<pb n="3b"/>
六爻皆無應者八卦<lb/>
　此八卦皆覆之但為本卦<lb/>
　　　　䷀乾　　　䷁坤　　　䷚頤<lb/>
　　　　䷛大過　　䷜坎　　　䷝離<lb/>
　　　　䷼中孚　　䷽小過<lb/>
　以上皆今說初與上應三與四應者如此二五相應<lb/>
　則同舊說<lb/>
　孔頴達曰重卦之時重於上下兩體故初與四相應<lb/>
<pb n="4a"/>
　二與五相應三與上相應仁傑以覆卦之爻參之二<lb/>
　五相應與此同餘四爻則初與上應三與四應其說<lb/>
　異矣說卦有初上與中爻之分孔氏以乾坤二五為<lb/>
　釋案京房易傳引孔子曰陽三陰四位之正也故房<lb/>
　以二三四五為互體翟景亦以是為中爻夫謂初上<lb/>
　為本末謂二三四五為中爻是各以其類應也故邵<lb/>
　氏曰初與上同然上之亢不及初之進二與五同然<lb/>
　二之陰中不及五之陽中三與四同然三處下卦之<lb/>
<pb n="4b"/>
　上不及四之近君先儒以初二為地三四為人五上<lb/>
　為天二地也五天也二與五兩爻以天地相應其誰<lb/>
　曰不然謂初應四則以地而應人謂三應上則以人<lb/>
　而應天殆與二五相應者不類今之為說初上天地<lb/>
　之應與二五同而三四以人應人亦固有理也舊說<lb/>
　兩爻四爻應者各二十四卦六爻皆應若無應者各<lb/>
　八卦今說亦然但所取之卦不同耳陽之所求者陰<lb/>
　也陰之所求者陽也易爻以一陰一陽為有應俱陰<lb/>
<pb n="5a"/>
　俱陽為無應萃以六二應九五升以九二應六五故<lb/>
　皆曰剛中而應未濟六爻皆應故曰雖不當位剛柔<lb/>
　應也至小畜九三曰輿說輻夫妻反目孔氏謂以九<lb/>
　三之夫不能應上九之室陸氏謂九三六四異體相<lb/>
　比夫妻之象以一陰一陽而論則陸氏之說為長此<lb/>
　三與四應之驗也又舊說震六爻無應然上九有婚<lb/>
　媾之辭先儒或謂六爻雖無應九四兼有二隂得稱<lb/>
　婚媾或謂上六六五陰也九四陽也六九相配有婚<lb/>
<pb n="5b"/>
　媾之義自今觀之初九為上六之應其為婚媾固宜<lb/>
　此初與上應之驗也若夫乾坤頤太過坎離中孚小<lb/>
　過此八卦即覆卦所謂覆之仍為本卦者故六爻皆<lb/>
　不應是又所以異於諸卦者歟<lb/>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
　易有七爻先儒無是説也紹興中羅源陳善子兼著<lb/>
　捫蝨新話云林元齡嘗識一筮人龍門叟者善言易<lb/>
　因問之曰易本六爻而又有用九用六是七爻也叟<lb/>
　曰然易數也數唯竒則不窮周天三百六十五度四<lb/>
　分度之一此竒數也數而無竒則易窮矣仁傑案叟<lb/>
　言竒數則是所以言竒數則非蓋當以竒偶論不當<lb/>
　以竒餘論也凡數竒則可變偶則不可變故一變而<lb/>
　為七七變而為九皆竒數也陳氏謂卦爻自一變二<lb/>
<pb n="10b"/>
　變三變四變五變六變至七變謂之歸魂而本宮之<lb/>
　氣革矣歸魂之説本之京房於六爻不動尚不知以<lb/>
　覆卦為占他人尚何説哉故房易傳曰占卦而六爻<lb/>
　皆靜無爻發之即以月卦隂陽為占如十一月占則<lb/>
　決之以復五月占則決之以姤故近時費氏軌革列<lb/>
　六十四卦卦為繇辭七章最後章為六爻不動設是<lb/>
　皆知一卦為占者七而不知七爻之為固然沈氏謂<lb/>
　吉凶悔吝生乎動而今人以易筮者雖不動亦引爻<lb/>
<pb n="11a"/>
　辭斷之是又未知易窮則變者也京氏知之故以月<lb/>
　卦為占然與其外求月卦豈若近取覆卦之為愈乎<lb/>
　六爻之為七猶六律五音之為七也故黃鍾大吕南<lb/>
　吕姑洗應鐘㽔賔謂之七始史稱伏羲制琴發為五<lb/>
　音武王益以變宮變徵為七音是也易以數為變非<lb/>
　止於音聲之變也襲六為七烏乎不可哉且師比屯<lb/>
　蒙以下四十八卦通十二爻言之則皆無應乾坤頤<lb/>
　大過以下八卦通十二爻言之則皆有應理之所在<lb/>
<pb n="11b"/>
　不差如此<lb/>
<pb n="12a"/>
洛書河圗大衍五行全數圖<lb/>
　<lb/>
　<lb/>
　<lb/>
　此洛書初疇五行之生數也<lb/>
　<lb/>
　<lb/>
　<lb/>
<pb n="12b"/>
　此河圖四象五行之成數也四象不言土數土成數<lb/>
　五隠於七八九六者也<lb/>
　<lb/>
　<lb/>
　<lb/>
　<lb/>
　此禮記月令管子㓜官淮南時則五行成數與河圖<lb/>
　相發眀者也<lb/>
<pb n="13a"/>
　<lb/>
　<lb/>
　<lb/>
　<lb/>
　此太𤣥之書五行生成全數所以為大衍之數者也<lb/>
　大衍之數五十京房云五十者十日十二辰二十八<lb/>
　宿也其一不用者天之生氣也馬融云北辰兩儀日<lb/>
　月四時五行十二月二十四氣北辰居位不動也荀<lb/>
<pb n="13b"/>
　爽云卦各有六爻六八四十八加乾坤二用乾初九<lb/>
　勿用也鄭康成云天地之數五十有五以五行氣通<lb/>
　凡五行減五大衍又減一也姚信董遇云天地之數<lb/>
　五十有五其六以象六畫之數故減之而用四十九<lb/>
　也王弼韓康伯云演天地之數所頼者五十其一不<lb/>
　用易之太極也孔頴達云弼意為萬物之策萬有一<lb/>
　千五百二十其用此策推演天地之數唯用五十策<lb/>
　也東坡云五行蓋交相成也水火木金得土而成故<lb/>
<pb n="14a"/>
　一得五而成六二得五而成七三得五而成八四得<lb/>
　五而成九土得水之一火之二木之三金之四而成<lb/>
　十潁濱云天一地二天三地四天五地六天七地八<lb/>
　天九地十此十者天地五行之數也文王取之以為<lb/>
　蓍數曰大衍之數取其五十云爾用於揲蓍則可而<lb/>
　非天地五行之全數也故繼之曰天數五地數五今<lb/>
　謂五行之數止於五十是天五為虛語天數不得二<lb/>
　十有五地數不得三十也使土無生成數四十而已<lb/>
<pb n="14b"/>
　尚何五十之有仁傑曰諸儒論大衍之數無慮十餘<lb/>
　家日辰卦爻之類既數其指為天地之數與五行之<lb/>
　數者二數殊科又未可牽合而一也孔頴達云天地<lb/>
　之數相合為五十五此乃天地隂陽竒偶之數非是<lb/>
　上文演天地之策其說甚明至五行生成之數諸家<lb/>
　謂土生數五成數十是又不離天地五十五之數亦<lb/>
　非也獨沈氏以素問推之謂土生數五成數亦五水<lb/>
　火木金皆待土而成土更無所待故止一五而已合<lb/>
<pb n="15a"/>
　五行之數為五十也案五行之數不特素問為然其<lb/>
　生數見於洪範其成數見於禮經管氏淮南之書合<lb/>
　生成之數則太𤣥具焉此固五行之全數也若曰五<lb/>
　行減五六畫減六五十去一而用四十有九於萬有<lb/>
　一千五百二十之數天地五十五之數之中而取五<lb/>
　十焉是未免私意為之加損也說卦曰河出圖洛出<lb/>
　書聖人則之蓋洛書有一二三四五之文河圖有七<lb/>
　八九六之文而五隠於其間聖人亦不過因其全數<lb/>
<pb n="15b"/>
　之自然而則之何敢毫髮加損於其間哉謂土無成<lb/>
　數而洛書之數四十有五土成數十而河圖之數五<lb/>
　十有五者皆出鄭董之說云<lb/>
<pb n="16a"/>
大衍筮法圖<lb/>
　著五十莖以手合之為一而命之<lb/>
　　所謂大衍之數五十易有太極也<lb/>
　既命則分蓍於兩握<lb/>
　　所謂分而為二以象兩也<lb/>
　既分則以右手取左握一蓍别置之而不用<lb/>
　　所謂其用四十有九掛一以象三也<lb/>
　既掛則取蓍四十九莖以四數之<lb/>
<pb n="16b"/>
　　所謂揲之以四以象四時也<lb/>
　既揲則先取左握竒餘之數歸之於扐再取右握之<lb/>
　餘歸之如前<lb/>
　　所謂歸竒於扐以象閏五嵗再閏故再扐而後掛<lb/>
　右分二掛一揲四再扐凡四營謂之一變至再變分<lb/>
　掛揲扐如初三變則為一爻<lb/>
　揲蓍之法說卦備言之先儒於其用四十有九誤認<lb/>
　經意乃謂但用四十九蓍虚其一以象太極也又謂<lb/>
<pb n="17a"/>
　去一之餘有四十九合而未分以象太一也其說皆<lb/>
　大不然夫五行之數一六為水二七為火三八為木<lb/>
　四九為金五五為土合之而成五十大衍之數實本<lb/>
　於此盖取五行之全數也蓍之生也滿百嵗者一本<lb/>
　而百莖合於五行之全數者二筮必用百嵗之蓍亦<lb/>
　取其數之自然也五十而去其一則非數之全非自<lb/>
　然者矣故掛一則可去一則不可其用四十有九謂<lb/>
　用之於揲也既去其一又掛一焉是不用者二而用<lb/>
<pb n="17b"/>
　之纔四十有八也既掛矣蓍顧不足於用乃復并所<lb/>
　掛數之以求其竒是雖掛而實未嘗掛也掛之為言<lb/>
　别也别而置之則不當用之於揲復取而并之得乎<lb/>
　案太𤣥揲蓍亦以虚三别一為法此誤由來久矣一<lb/>
　說謂第一揲不掛一則所餘皆得五而無變惟掛一<lb/>
　則所餘非五則九至第二第三揲雖不揲亦有四八<lb/>
　之變焉則是前一變掛而後二變不掛也分而不掛<lb/>
　於四營之義亦不合矣唯九江周燔之說曰筮法先<lb/>
<pb n="18a"/>
　以兩手圍蓍五十象太極演成之體次以兩手分蓍<lb/>
　為二象天地開闢之形然後掛一不用用四十有九<lb/>
　揲之先左後右各四數之先歸竒於扐以象一閏再<lb/>
　扐以象再閏此一變也後揲而圍之而分之而又掛<lb/>
　之故曰再扐而後掛言後揲復掛一也案如舊法則<lb/>
　可以掛可以無掛如周氏之說則每變必掛雖欲不<lb/>
　掛不可得也天下之理唯至於不可加損於其間然<lb/>
　後知其為自然而然者此類是也掛一以象三三才<lb/>
<pb n="18b"/>
　之具也而其一掛而不用所以示倚數於天地而不<lb/>
　以人參焉之義也王弼乃曰其一不用易之太極也<lb/>
　四十有九數之極也又曰无不可以无明必因於有<lb/>
　故常於有物之極而必明其所由之宗虚無之論此<lb/>
　其椎輪歟夫虚無之論始於揲蓍之法而卒以貽晉<lb/>
　室之患儒者之於經其於是非疑似之際辨之不早<lb/>
　其為患盖有不可勝言者豈特虚無之患也哉<lb/>
　易圖說卷三<lb/>
<pb n="19a"/>
　古易六十四卦象而不名卦皆有辭又大書其爻而<lb/>
　繫辭焉惟乾坤覆卦之象餘則否彖象繫辭各有傳<lb/>
　合文言說卦序卦雜卦為十篇古易大略盖如此後<lb/>
　世儒者便文求義乃取象彖繫傳文言之文雜入為<lb/>
　經凡繫辭之文與夫象之覆者皆略之三聖遺書始<lb/>
　失其本真矣天佑斯文全書仍在學者猶獲見於千<lb/>
　載之下如是為經如是為傳益以識古聖人作述之<lb/>
　本㫖吁何幸歟端平丙申四月既望吴人何元壽因<lb/>
<pb n="19b"/>
　刋于湖廣餉所敬書其後<lb/>
</p>
<p>
</p>
  </div>
</body>
</text>
</TEI>
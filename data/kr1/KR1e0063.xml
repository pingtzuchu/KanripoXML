<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Information about publication or distribution</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>春秋讞義</head>
    <p>
<pb n="1a"/>御製題王元杰春秋讞義<lb/>
聴訟吾猶人無訟以為本春秋經世書道徳齊禮謹尊<lb/>
王而賤霸賴是以示準人心與天理藉斯以不冺讞有<lb/>
評獄義獄實刑之引春秋豈其然求精失之逺夢得<hi>葉</hi>
已一誤<hi>宋葉夢得嘗作春秋讞不揆經世之意而専以評獄解經已失春秋本㫖至元王元杰復撰讞義盖未見夢得原本而名與相複其書編輯程朱緒言復刪掇胡安國𫝊分綴經文之下而於三家末别標已意曰讞其於朱子一無異詞盖墨守前説一字不敢芟削實難免重儓之誚云</hi>元杰<hi>王</hi>重儓允<lb/>
後賢議前賢辯駁恣口吻類此各標長充棟奚能盡<pb n="2a"/>欽定四庫全書　　　　　經部五<lb/>
　春秋讞義　　　　　　　春秋類<lb/>
　　提要<lb/>
　　　　<hi>臣</hi>等謹按春秋讞義九卷元王元杰撰元杰<lb/>
　　　　字子英呉江人至正間領薦兵興不仕教授<lb/>
　　　　於其鄉昔程子作春秋傳未成朱子之論春<lb/>
　　　　秋亦無專書元杰乃輯其緒言分綴經文之<lb/>
　　　　下復刪掇胡安國傳以盡其意安國之書在<pb n="2b"/>　　　　朱子前而其説皆列朱子後欲别所尊故不<lb/>
　　　　以時代拘也其間如隠公四年州吁條下備<lb/>
　　　　録朱子邶風擊鼔篇傳於春秋書法無關亦<lb/>
　　　　以意所推崇一字不欲芟削耳三家之末元<lb/>
　　　　杰以已意推闡别標曰讞如桓公四年紀侯<lb/>
　　　　大去條下程子以大為紀侯之名意主責紀<lb/>
　　　　不責齊元杰之讞則委曲恕紀不従程子之<lb/>
　　　　説而全書之内於朱子無一異詞其宗㫖概<pb n="3a"/>　　　　可見矣昔葉夢得作春秋讞多得經意元杰<lb/>
　　　　盖未見其書故名與相複其所論斷亦不及<lb/>
　　　　夢得之精而守一先生之言不踰尺寸所見<lb/>
　　　　雖淺所學猶篤實差勝明代諸儒無師瞽説<lb/>
　　　　以至洸漾自恣者原書十二卷乆無刊板今<lb/>
　　　　諸家傳寫之本並闕後三卷既無従校補姑<lb/>
　　　　仍舊本繕録焉乾隆四十二年二月恭校上<lb/>
　　　　　　　總纂官<hi>臣</hi>紀昀<hi>臣</hi>陸錫熊<hi>臣</hi>孫士毅<pb n="3b"/>　　　　　　　　　　　總　校　官<hi>臣</hi>陸　費　墀<pb n="4a"/>春秋讞義原序<lb/>
聖人達天徳而語王道春秋為萬世立王法敦典庸禮<lb/>
命徳討罪本原於天其用則王者之事也周徳既衰王<lb/>
者弗克若天人欲横流綱淪法斁亂亦極矣夫子生乎<lb/>
斯時慨聖人之不作慮斯道之将墜豈不曰文王既没<lb/>
文不在兹乎於是假魯史以修春秋示褒貶以寓王法<lb/>
其義則總攝萬事大本始於尊王盖尊卑之分明綱常<lb/>
之道立然後有以定其是非而不舛春秋者王道之日<pb n="4b"/>月也典禮隳臣下僣春秋定尊卑而王道明春秋者王<lb/>
道之權衡也刑賞濫法度差春秋明貴賤而臣道立易<lb/>
曰天尊地卑乾坤定矣卑髙以陳貴賤位矣經書元年<lb/>
加王於正聖人繫易之始辭作經之大法也故其詞約<lb/>
而深其㫖微而逺深有不言之意微有不形之道聖人<lb/>
之心見於經猶元之妙賦於物大而化之之謂也於一<lb/>
草一木以求化工之神於一語一言以窺聖人之用亦<lb/>
云難矣然聖人行事本於道聖人之道本於心事有萬<pb n="5a"/>變之不同理有萬殊之或異大公至正之道貫萬事於<lb/>
一心百王異世而同神萬象異形而同體聖人贊易以<lb/>
盡事物之變窮其理也作春秋以行法度之權著其事<lb/>
也文王作易於殷世之末夫子作春秋於周徳之衰有<lb/>
其理則有其事體用一原也有其事則有其理顯微無<lb/>
間也由辭以達理因理以見事天下之變故盡矣前乎<lb/>
千百世之已徃後乎千百世之未来此理此心未嘗外<lb/>
於語言文字間也河洛二程紫陽朱子續正學於千載<pb n="5b"/>之上易書詩禮俱著訓辭獨於是經未聞註釋中呉王<lb/>
元杰子英氏家世業儒有志經學放求易經本義詩傳<lb/>
訓辭禮經制度四書集註集義語録紫陽宗㫖凡釋經<lb/>
引證之言師友講明之論其有𤼵明春秋之㫖者具載<lb/>
本經證以胡氏釋辭目曰春秋讞義旁搜取證竭慮窮<lb/>
思甫及成書㡬二十載學者引而伸之觸類而長之則<lb/>
知聖經賢傳並行而不悖矣若夫天人相與之原古今<lb/>
事物之變微辭奥義何敢仰窺聖域之淵微其於尊君<pb n="6a"/>父之大倫正人心之大義典章法度之正是非善惡之<lb/>
公舉而措之未必無涓埃之助云爾至正十年嵗在庚<lb/>
寅仲夏下澣嘉議大夫禮部尚書致仕呉郡干文傳夀<lb/>
道序<lb/>
</p>

  </div>
            <div>
                <head>春秋讞義卷一</head>
    <p>
<pb n="1a"/>欽定四庫全書<lb/>
　春秋讞義卷一　　　　　元　王元杰　撰<lb/>
　　隱公<lb/>
　　公名息姑惠公子惠公元妃孟子其弟聲子生隱<lb/>
　　公按謚法隱拂不成曰隱<lb/>
　程子曰春秋魯史記之名也平王東遷在位五十一<lb/>
　年卒不能復興先王之業王道絶矣夫子於是因魯<lb/>
　史作春秋立百王不易之大法孟子曰王者之迹熄<pb n="1b"/>　而詩亡詩亡然後春秋作適當隱公之初故始於隱<lb/>
　公<lb/>
　又曰自伏羲堯舜厯夏商以至於周或文或質因襲<lb/>
　損益其變既極其法既詳孔子參酌其宜以為百王<lb/>
　法度之中制其制則寓乎春秋矣<lb/>
　又曰夫子當周之末以聖人不復作也順天應時之<lb/>
　治不復有也於是作春秋為百王不易之大法所謂<lb/>
　考諸三王而不謬建諸天地而不悖質諸鬼神而無<pb n="2a"/>　疑百世以俟聖人而不惑是也斯道也惟顔子得聞<lb/>
　之行夏之時乗殷之輅服周之冕此其凖的也後世<lb/>
　以史視春秋謂褒善貶惡而已至於經世大法則不<lb/>
　知也春秋大義數十炳如日星乃易見也惟其㣲辭<lb/>
　奥義時措從宜者為難知耳或抑或揚或予或奪或<lb/>
　進或退或㣲或顯而得乎義理之安文質之中寛猛<lb/>
　之宜是非之公乃制事之權衡揆道之模範也夫觀<lb/>
　百物然後識化工之神聚衆材然後知作室之用於<pb n="2b"/>　一事一義而欲窺聖人之用心非上知不能也學者<lb/>
　當優游涵泳黙識心通然後能造其㣲也智者即詞<lb/>
　以觀義則思過半矣<lb/>
　又曰春秋何為而作邪其王道之不行乎孟子有言<lb/>
　曰春秋天子之事也去聖逾逺諸儒紛紜家執異端<lb/>
　人為私説開元秘書言春秋者七百餘家然聖人之<lb/>
　法得者甚寡至於棄經任𫝊膠固不通使聖人之心<lb/>
　欝然而不顯吁可痛也獨唐陸淳得啖先生趙夫子<pb n="3a"/>　而師之講求其學積三十年始大光瑩雖未能盡聖<lb/>
　作之藴然其闢異端開正途功亦大矣惜夫其書之<lb/>
　粹然者在乎集𫝊而世㣲其𫝊矣<lb/>
　又曰春秋百王不易之大法三王以後相因既偹周<lb/>
　道衰而聖人慮後世聖人不作大道墜故作此書門<lb/>
　人皆不得聞告顔子為邦者則其大畧也至今一千<lb/>
　七百餘年矣未有識之者也<lb/>
　朱子曰王者之迹熄謂平王東遷而政教號令不及<pb n="3b"/>　於天下也詩亡謂黍離䧏為國風而雅亡也春秋魯<lb/>
　史記之名孔子因而筆削之始於魯隱公之元年實<lb/>
　平王四十九年也<lb/>
　又曰春秋首不書即位即君臣父子之事也書仲子<lb/>
　嫡妾之分即夫婦之事也書及邾盟即朋友之事也<lb/>
　書鄭伯克段即兄弟之事也一開首人倫便盡在扵<lb/>
　此<lb/>
　又曰上古之書莫尊於易中古後書莫大於春秋易<pb n="4a"/>　本隱以之顯春秋推見至隱易與春秋天人之道易<lb/>
　以形而上者説出那形而下者春秋以形而下者説<lb/>
　出那形而上者然此二書皆未易看今人不理㑹便<lb/>
　入穿鑿若要讀此二書且理㑹大義易則尊陽抑隂<lb/>
　進君子而退小人明消息盈虛之理春秋則尊王賤<lb/>
　覇内中國而外夷狄明君臣上下之分<lb/>
　又曰當時史書掌於史官想人不得見及孔子取而<lb/>
　筆削之而其義大明孔子亦何嘗有意用某字使人<pb n="4b"/>　知勸用某字使人知懼不過直書其事善惡瞭然在<lb/>
　目觀者知所懲勸故亂臣賊子有所懼而不敢犯焉<lb/>
　爾<lb/>
　又曰讀春秋之法無他只括經所書之事迹而凖則<lb/>
　之以先王之道某是某非是底猶有未是處不是底<lb/>
　又有彼善於此自將道理折衷便見如看史記秦之<lb/>
　所以失漢之所以得楚漢交爭楚何以亡漢何以興<lb/>
　只將自家平日講明底道理折衷看便見春秋亦如<pb n="5a"/>　此只是聖人言語細宻要人仔細斟量考索耳<lb/>
　又曰春秋是當時實事孔子書之後世儒者各立己<lb/>
　意正橫渠所謂非理明義精而治之故其説多鑿也<lb/>
　惟伊川程氏以為經世大法得其㫖今不若存取胡<lb/>
　氏本子縱未能盡得之然不中不逺矣<lb/>
　胡氏曰古者列國各有史官掌記時事春秋魯史爾<lb/>
　仲尼就加筆削乃史外傳心之要典也孟子發明宗<lb/>
　㫖以為天子之事周道衰㣲乾綱觧紐亂臣賊子接<pb n="5b"/>　迹當世人欲肆天理滅矣仲尼天理之所在不以為<lb/>
　己任而誰可五典弗敦己所當叙五禮弗庸己所當<lb/>
　秩五服弗章己所當命五刑弗用己所當討故曰文<lb/>
　王既沒文不在兹乎聖人以天自處斯文之興衰在<lb/>
　已而由人乎哉故曰我欲託之空言不如載之行事<lb/>
　深切著明也<lb/>
　又曰名噐者國家之寳按春秋大夫非三命為正卿<lb/>
　者姓氏不登於史冊非有天子命者不書其官至於<pb n="6a"/>　有罪雖以諸侯之尊或黜其爵卿士之貴或書其名<lb/>
　重名器也春秋尊君抑臣惡臣下之分權諱殘人之<lb/>
　犯上使舉上客而不稱介副㣲者名姓不登於史冊<lb/>
　嚴分正名此天地之常經古今之通義也<lb/>
　又曰春秋正人主心術之大法也故不書祥瑞而災<lb/>
　異則書祥瑞福慶之兆以為美觀則其心驕以怠災<lb/>
　異禍敗之符以為至戒則其心危以達此春秋垂法<lb/>
　傳後世之意也<pb n="6b"/>　又曰程子於易則因理以明象而知體用之一源於<lb/>
　春秋則見諸行事而知聖人之大用荆舒亂華是膺<lb/>
　是禦不與結盟亂賊肆惡是誅是討不列於㑹以此<lb/>
　見聖人之情矣<lb/>
　又曰王者迹熄而詩亡詩亡然後春秋作春秋作於<lb/>
　隱公適當雅亡之後又按小雅正月刺幽王詩也而<lb/>
　曰赫赫宗周褒姒滅之及平王在位日久不能自强<lb/>
　於政治至晩年失道滋甚乃以天王之尊下賵諸侯<pb n="7a"/>　之妾於是三綱淪九法斁人望絶矣夫婦人倫之本<lb/>
　朝廷風化之原平王適冡正后親遭褒姒之難廢黜<lb/>
　播遷宗國顛覆亦可鑒矣又不是懲賵人寵妾㧞本<lb/>
　塞源自滅之也春秋於此盖有不得已焉爾矣<lb/>
　　　讞曰天尊地卑而貴賤位典敘禮秩而法度彰<lb/>
　　　此萬世之常經萬事之根本也易曰觀乎天文<lb/>
　　　以察時變觀乎人文以化成天下古先聖人繼<lb/>
　　　天立極必先叙五典而秩五禮然後命五徳而<pb n="7b"/>　　　用五刑也周自平王東遷政教號令不行於天<lb/>
　　　下王風之什下同列國綱常墜五禮隳天下之<lb/>
　　　大經拂矣春秋託始隱公其事昭然可攷朱子<lb/>
　　　謂一開首人倫便盡在豈不明且白乎隱公繼<lb/>
　　　世改元上不禀命於天子君臣之義廢矣惠公<lb/>
　　　以仲子手文之故有志於桓内不承國於先君<lb/>
　　　父子之親冺矣公既及邾盟蔑復為宋伐邾朋<lb/>
　　　友之信失矣鄭伯克段于鄢手足至于相殘兄<pb n="8a"/>　　　弟之倫喪矣仲子惠公之妾天王反歸其賵夫<lb/>
　　　婦之道亂矣凡此敗倫傷教之事並見於隱公<lb/>
　　　元年其惡已彰其亂已極春秋不始于隱公五<lb/>
　　　典之教絶矣夫子雖善而不尊然有徳者必有<lb/>
　　　言也於是假魯史以寓一王之法正人倫於始見<lb/>
　　　諸行事扶天理于將冺遏人欲於橫流經綸天<lb/>
　　　下之大經立天下之大本存筆削之㣲㫖示賞<lb/>
　　　罰之大權誅當時無王之心立萬世後王之法<pb n="8b"/>　　　亂臣賊子所以懼綱常法度所以正周子所謂<lb/>
　　　誅死者于前懼生者于後可謂明矣此即敦典<lb/>
　　　庸禮命徳討罪之法惟其無位之嫌故假辭以<lb/>
　　　立義通一經之大㫖豈有外于此乎聖人撥亂<lb/>
　　　反正之心為天下後世慮也深矣託始乎隱不<lb/>
　　　亦著明也哉<lb/>
經元年<lb/>
　程子曰元年始年也<pb n="9a"/>　朱子曰春秋傳言元即仁也仁人心也固有此理却<lb/>
　不知仁如何却謂之元元日詩云古史書元意義存<lb/>
　春秋掲示更分明人心天理終難冺正本端元萬善<lb/>
　生<lb/>
　胡氏曰即位之一年必稱元年者所以明人君之大<lb/>
　用也<lb/>
　　　讞曰元之為義一理之流行三才之妙用也易<lb/>
　　　曰大哉乾元萬物資始至哉坤元萬物資生又<pb n="9b"/>　　　曰元者善之長也王者與天地合徳即位之一<lb/>
　　　年必書元年三才之義偹矣元之時義大矣哉<lb/>
　　　元即仁也人心天理也王者體元居正成位乎<lb/>
　　　其中萬化由是而出諸侯調元履正奉正朔于<lb/>
　　　上萬事由是而理是以天道成地道平人道立<lb/>
　　　矣此天人之本原春秋之大義也<lb/>
春王正月<lb/>
　程子曰聖人以王道作經故書王明此義則知王與<pb n="10a"/>　天同大而人道立矣<lb/>
　朱子曰三王之正不同周用天正而七月之詩皆以<lb/>
　人正為紀何也所謂改正朔者以是月為嵗首月不<lb/>
　易也<lb/>
　胡氏曰以夏時冠月垂法後世以周正紀事示無其<lb/>
　位不敢自專也<lb/>
　　　讞曰天以生物為心於時為春乾之徳也體乾<lb/>
　　　之仁尊臨天位王之徳也易曰天地之大徳曰<pb n="10b"/>　　　生聖人之大寳曰位周道既衰王者有其位而<lb/>
　　　無其徳天人之理冺矣仲尼雖無其位有天徳<lb/>
　　　便可語王道春秋行夏之時加王于正達天人<lb/>
　　　之理通古今之義示一王之大法也春天時也<lb/>
　　　正者政也王者成位乎其中上奉天時下行仁<lb/>
　　　政先正其心上合天心天下人心皆歸於正天<lb/>
　　　人一理也子思子所謂本諸身徴諸庶民建諸<lb/>
　　　天地而不悖是也三代禮樂在所損益前王之<pb n="11a"/>　　　法也居周之世用周之正時王之法也百王法<lb/>
　　　度異世同神後王之法也用前王之法正時王<lb/>
　　　之法立後王之法古今一義也子思子所謂考<lb/>
　　　諸三王而不謬百世俟聖人而不惑是也書王<lb/>
　　　次春者明王者受命于天弗克若天春秋代天<lb/>
　　　以示賞罰程子所謂假天時以立義是也書正<lb/>
　　　次于王者明正者王之所為也王政不修春秋<lb/>
　　　筆削以定其是非程子所謂假周以正王法是<pb n="11b"/>　　　也吾夫子天理之所在其所為者天也是以行<lb/>
　　　夏時以冠周月天道也百王之道也其所不為<lb/>
　　　者人也是以周正紀事人事也時王之制也豈<lb/>
　　　不曰知我者其惟春秋乎罪我者其惟春秋乎<lb/>
　　　盖知之者天也罪之者人也是則二百四十二<lb/>
　　　年之間天叙天秩天命天討皆天理也何嫌於<lb/>
　　　無其位乎此王道之大權天人之妙用見諸行<lb/>
　　　事不亦著明也哉<pb n="12a"/>隱公不書即位<lb/>
　程子曰不書即位不請命於天子以王法絶之也<hi>集義</hi>
　朱子曰春秋首不書即位即君臣父子之事也<hi>集義</hi>
　胡氏曰上不禀命於天子内不承國於先君故不書<lb/>
　即位<lb/>
　　　讞曰古者諸侯繼世即位上必禀命於天子内<lb/>
　　　必承國於先君正始之義也隱公即位踰年改<lb/>
　　　元魯使不告於周王使不至於魯上無所稟之<pb n="12b"/>　　　命也惠公以仲子手文之故有志於立桓内無<lb/>
　　　所承之命也為子受之於父為諸侯受之於王<lb/>
　　　正始之大本也易漸之彖曰進以正可以正邦<lb/>
　　　也隱公之立上無所禀内無所承可謂正乎不<lb/>
　　　書即位以王法絶之十年無正失居正之道春<lb/>
　　　秋因其不正以反於正君臣父子之大倫定矣<lb/>
三月公及邾儀父盟於蔑<lb/>
　程子曰盟誓以結信出於人情先王所不禁也盟而<pb n="13a"/>　不信則罪矣諸侯交相盟亂世之事也<lb/>
　朱子曰書及邾盟即朋友之事也<lb/>
　胡氏曰春秋大義公天下以講信修睦為事刑牲㰱<lb/>
　血要質鬼神則非所貴矣<lb/>
　　　讞曰盟㑹待衰世之事周官有司盟之職諸侯<lb/>
　　　非王命而私盟春秋之世亦不足以責偹矣且<lb/>
　　　盟以結信信以行義未聞既盟而復叛者也魯<lb/>
　　　為春秋望國邾為魯之附庸隱公即位之初首<pb n="13b"/>　　　及邾盟於蔑迨至既盟之後反為宋伐邾信安<lb/>
　　　在哉易曰厥孚交如信以發志也交鄰國之道<lb/>
　　　不能以信待人汲汲于㰱血刑牲凟鬼神犯刑<lb/>
　　　政尋又叛之信安在耶春秋因其不正以反于<lb/>
　　　正朋友之倫定矣<lb/>
夏五月鄭伯克段于鄢<lb/>
　程子曰鄭伯失為君之道無兄弟之義使段之强所<lb/>
　以致其惡<pb n="14a"/>　朱子曰書鄭伯克段即兄弟之事也<lb/>
　胡氏曰用兵大事也必君臣合謀而後動而專自鄭<lb/>
　伯是罪在伯也<lb/>
　　　讞曰鄭伯强忍而不仁叔段㝠頑而不義皆名<lb/>
　　　教之罪人也初叔段恃母驕恣莊公恐害及身<lb/>
　　　亟欲除之莫名其罪於是授之大邑養成其惡<lb/>
　　　以至于亂然後從而討之則姜氏不得以為子<lb/>
　　　國人不敢與其亂此鄭伯之心也噫于弟弗念<pb n="14b"/>　　　天顯乃弗克恭厥兄段之不義也兄亦不念鞠<lb/>
　　　子哀大不友於弟鄭伯之不仁也易曰小人不<lb/>
　　　恥不仁不畏不義其鄭之謂乎春秋特書鄭伯<lb/>
　　　惡其忘篤愛之仁不書弟責其絶友恭之義因<lb/>
　　　其不正以反于正兄弟之大倫定矣<lb/>
秋七月天王使宰咺來歸惠公仲子之賵<lb/>
　程子曰夫婦人倫之本故當先正惠公仲子妾稱也<lb/>
　以夫人禮賵人之妾亂倫之甚也<pb n="15a"/>　朱子曰書仲子嫡妾之分即夫婦之事也又曰歸賵<lb/>
　于魯古人却不諱死<lb/>
　胡氏曰王朝公卿書官貶而書名以見宰之非宰矣<lb/>
　　　讞曰周禮稱天王見于周官春秋書天王出于<lb/>
　　　特筆法天之號尊之至也王朝禮法之原冡宰<lb/>
　　　禮法之表夫婦人倫之本也易家人之彖曰女<lb/>
　　　正位乎内男正位乎外男女正天地之大義也<lb/>
　　　惠公以仲子為夫人亂嫡妾之分凟先王之禮<pb n="15b"/>　　　是豈禮之正哉王朝不能正其法反遣使以歸<lb/>
　　　賵咺為冡宰位長六卿不能履正以輔其君方<lb/>
　　　且承命以賵臣妾則是成其亂矣春秋貶而書<lb/>
　　　名以見冡宰之失職直書仲子以示惠公之不<lb/>
　　　君因其不正以反于正則嫡妾之分明夫婦之<lb/>
　　　大倫定矣<lb/>
九月及宋人盟于宿<lb/>
冬十有二月祭伯來<pb n="16a"/>　程子曰祭伯畿内諸侯為王卿士不書来聘不與其朝也<lb/>
　朱子曰祭伯獨書曰來不與其私交也<lb/>
　胡氏曰經于内臣朝聘告赴皆貶而不與正其本也<lb/>
　　　讞曰大夫非君命不越境所以杜朋黨之原也<lb/>
　　　古者聘弓鍭矢不出塲束脩之問不行境中有<lb/>
　　　至尊者不貳之也周室衰㣲典禮浸廢畿内諸<lb/>
　　　侯得以誣上行私交于鄰國而況外諸侯乎今<lb/>
　　　祭伯來魯上不書使則非王命下不言聘則非<pb n="16b"/>　　　王事春秋直書曰來以正臣下行私之失端本<lb/>
　　　澄源之意其㫖㣲矣<lb/>
公子益師卒<lb/>
經二年<lb/>
春公㑹戎于潜<lb/>
夏五月莒人入向<lb/>
　程子曰書入入其國也侵人之境固為暴亂況入人<lb/>
　之國乎<pb n="17a"/>　胡氏曰以事言之入者造其國都以義言之入者逆<lb/>
　而不順莒稱人小國也<lb/>
　　　讞曰莒以蕞爾之國入春秋之初撓敗王畧無<lb/>
　　　所不至未有書入人之國而莒興入向之師未<lb/>
　　　有取外人之邑而莒取牟婁之地未有外人抗<lb/>
　　　盟于内而莒人及公盟于浮來未有外人專盟<lb/>
　　　而莒紀專盟于宻天討不能加方伯不能正于<lb/>
　　　以見王綱之陵夷諸侯之不臣也至于邦交之<pb n="17b"/>　　　際雖嘗奔走㑹盟國君無謚大夫無名來不書<lb/>
　　　朝交不書聘無上下之節無禮文之容春秋所<lb/>
　　　以夷之也書人書入其罪明矣<lb/>
無駭帥師入極<lb/>
秋八月庚辰公及戎盟于唐<lb/>
九月紀履緰來逆女<lb/>
冬十月伯姬歸于紀<lb/>
　程子曰非命卿皆書名以君命來逆夫人也在魯故<pb n="18a"/>　稱女内女嫁諸侯為夫人則書逆書歸明重事也<lb/>
　胡氏曰入春秋之始名宰咺歸賵以訊亂法書裂繻<lb/>
　逆女以誌變常衆妾之分定矣大昏之禮明矣<lb/>
　　　讞曰夫婦人倫之本親迎大昏之本正始之道<lb/>
　　　不可不謹也春秋之例天子曰逆王后諸侯曰<lb/>
　　　逆女大夫曰逆某姬命名不同者尊卑之詞也<lb/>
　　　古者男子以氏配名婦人以氏配姓女子許嫁<lb/>
　　　笄而字之曰伯曰姬字姓之謂也文定厥祥親<pb n="18b"/>　　　迎于渭世子親迎之詩韓侯迎止于蹶之里諸<lb/>
　　　侯親迎之什親迎之禮必親授受明而大倫正<lb/>
　　　使大夫來逆則非正矣易漸之彖曰漸之進也<lb/>
　　　女歸吉也進以正可以正邦也夫婦之始不以<lb/>
　　　禮合是將不以禮終也伯姬見逆于裂繻不能<lb/>
　　　正其始見葬于齊侯不能正其終春秋謹而書<lb/>
　　　之正始之禮嚴矣<lb/>
紀子伯莒子盟于宻<pb n="19a"/>十有二月乙卯夫人子氏薨鄭人伐衞<lb/>
經三年<lb/>
春王二月己巳日有食之<lb/>
　程子曰月王月也事在二月則書王二月事在三月<lb/>
　則書王三月也日食有常度灾而非異也星辰陵厯<lb/>
　亦然<lb/>
　朱子曰日有食之此則繫乎人事之感盖臣子背君<lb/>
　父妾婦乘其夫小人凌君子外域侵中國所感如是<pb n="19b"/>　則隂盛陽㣲而日為之食矣是以聖人于春秋每食<lb/>
　必書詩人亦以為醜也<lb/>
　胡氏曰日食必書示後世遇灾而懼之意陽㣲隂盛<lb/>
　之証也<lb/>
　　　讞曰日月者隂陽之精隂陽者天地之氣其精<lb/>
　　　形于其上而為日月其氣運于兩間以生人物<lb/>
　　　者也故日月運行隂陽之氣亦隨之而運行日<lb/>
　　　者人君之象衆陽之宗月者后妃之象羣隂之<pb n="20a"/>　　　㑹人事動乎下天變應乎上故日食修徳陽明<lb/>
　　　勝而隂慝消月食修刑亢陽消而隂氣正自然<lb/>
　　　之理也易豫之彖曰天地以順動故日月不過<lb/>
　　　盖過則不依軌度而致灾春秋二百四十二年<lb/>
　　　日食三十有六月食不書當是時王綱解紐刑<lb/>
　　　罰不修妾婦乗其夫臣下叛其上正淫隂乗陽<lb/>
　　　之兆安有亢陽以消隂慝乎此月食所以不見<lb/>
　　　于經也是知人君克謹天戒則有其象而無其<pb n="20b"/>　　　應弗克畏天則有其象而有其應矣天人一理<lb/>
　　　其可誣乎<lb/>
三月庚戌天王崩<lb/>
　程子曰崩者上墜之形四海之内皆當奔赴魯君不<lb/>
　往惡極罪大不可勝誅不書而自見也<lb/>
　胡氏曰平王崩周人來訃而隱不往是無君也其罪<lb/>
　應誅不書而見矣<lb/>
　　　讞曰春秋之例王崩不名尊無二上也不書其<pb n="21a"/>　　　地天下皆王土也平王既崩周人來訃隱公奔<lb/>
　　　喪㑹𦵏之禮不登于冊賻贈至于來求則其慢<lb/>
　　　可知矣按禮天王之喪諸侯服斬衰當以所聞<lb/>
　　　先後奔喪議者謂封疆之守至重諸侯不得越<lb/>
　　　境修服國中卿供弔送之禮如是則諸侯私盟<lb/>
　　　專伐越境踰時不以為難獨難於奔喪而薄君<lb/>
　　　臣始終存沒之義哉廢棄大倫絶滅天理不勝<lb/>
　　　誅之罪也春秋謹而書之不待貶絶惡自著矣<pb n="21b"/>夏四月辛卯尹氏卒<lb/>
秋武氏子來求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
　程子曰武氏王之卿士諸侯不供王喪故武氏遣其<lb/>
　子徴求于外國書之以見諸侯之不臣也<lb/>
　朱子曰武氏子來求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>者世爵可知歸死曰賵歸生<lb/>
　曰賻歸之者正也求之者非正也<lb/>
　胡氏曰武氏天子大夫何以不稱使當喪未君非王<lb/>
　命也夫<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>以貨財生者需索也君取臣不言求而曰<pb n="22a"/>　求賻求車求金皆著天王之失道也<lb/>
　　　讞曰尺地莫非王土一民莫非王臣王土王臣<lb/>
　　　物皆王有何至于下求苞茅不入齊師得以奉<lb/>
　　　辭賻贈不供魯君寧逃其罪求者在下之辭未<lb/>
　　　必其得之義也昔孔子正取假之名於季氏曰<lb/>
　　　君取于臣則謂之取名雖虚器治亂之本繫焉<lb/>
　　　上求于下則非正矣易隨六三隨有求利居貞<lb/>
　　　程氏曰隨之有求而得然非正應故有不正之<pb n="22b"/>　　　嫌春秋書武氏子以見王朝使人之不正書來<lb/>
　　　求賻以見魯之不臣不書取而書求魯君何所<lb/>
　　　逃罪矣<lb/>
八月庚辰宋公和卒<lb/>
　程子曰吉凶慶弔講信修睦鄰國之常禮人情所當<lb/>
　然諸侯之卒與國之大故來告則書<lb/>
　朱子曰魯君書薨外諸侯書卒薨者臣子之辭以卒<lb/>
　為貶恐未必然<pb n="23a"/>　胡氏曰凡諸侯卒皆存而不削交鄰國待諸侯之義<lb/>
　見矣卒而或日或不日者何謹則書日慢則書時或<lb/>
　名或不名者何㑹盟則名于聘載書問則名于簡牘<lb/>
　無所證者雖告喪其名亦不可得而知矣<lb/>
　　　讞曰諸侯曰薨大夫曰卒生不書名死則名之<lb/>
　　　禮之常也諸侯生則稱侯死則稱公列國書卒<lb/>
　　　魯獨書薨此聖人内魯之詞親親之義也宋公<lb/>
　　　作賔王家統承先祀非列國之比春秋生死稱<pb n="23b"/>　　　公尊尊之義也諸侯或名或不名者同盟則名<lb/>
　　　載簡書朝㑹則名於要約聘告則名于簡牘故<lb/>
　　　於卒赴可知或日或不日謹則書日慢則書時<lb/>
　　　以見當時諸侯㤙禮之厚薄也其㫖㣲矣<lb/>
冬十有二月齊侯鄭伯盟于石門<lb/>
癸未𦵏宋穆公<lb/>
　程子曰諸侯告喪魯往㑹塟則書春秋之時皆不請<lb/>
　而私謚私謚所以罪其臣<pb n="24a"/>　朱子曰名者諸侯之邦交告終易代則有弔恤之禮<lb/>
　春秋時以國勢之强弱私情之踈宻而為之禮有卒<lb/>
　名而㑹𦵏故有卒而不㑹塟者<lb/>
　胡氏曰外諸侯塟其事或因魯㑹而書其義則聖人<lb/>
　或存或削春秋之法也<lb/>
　　　讞曰古者謚以表行美惡惟公名之曰幽厲雖<lb/>
　　　孝子慈孫百世不能改也茍非其徳而加謚焉<lb/>
　　　可謂孝乎凡為人臣者未嘗不欲其君之顯為<pb n="24b"/>　　　人子者未嘗不欲其父之榮此臣子之常情然<lb/>
　　　先王之制尊卑有序正名定謚禮法有常人子<lb/>
　　　以其非禮加于君親不可謂之孝春秋諸君世<lb/>
　　　本侯爵塟則書公聖人存而弗削以正其僣爵<lb/>
　　　私謚之失討賊避號諱辱之事春秋削之以正<lb/>
　　　其忘仇沒恥之罪於宋則書公尊尊之義也其<lb/>
　　　義㣲矣<lb/>
經四年<pb n="25a"/>春王二月莒人伐杞取牟婁<lb/>
戊申衞州吁弑其君完<lb/>
　程子曰春秋之初弑君不稱公子公孫盖身為大惡<lb/>
　自絶於先君矣豈復得為先君子孫也古者公族刑<lb/>
　死則無服況弑逆乎<lb/>
　朱子曰詩擊鼓從孫子仲平陳與宋不我以歸憂心<lb/>
　有忡舊説以此為春秋隱公四年州吁自立之時宋<lb/>
　衞陳蔡伐鄭之事恐或然也<pb n="25b"/>　胡氏曰此衞公子州吁也削其属籍特以國氏者罪<lb/>
　莊公不待之以公子之道使預聞政事主兵權而當<lb/>
　國也<lb/>
　　　讞曰臣子之事君父天理切于人心一念之或<lb/>
　　　欺一事之勿盡若不能安其身此忠孝之至情<lb/>
　　　也春秋時皆反此道州吁以弟弑兄以臣弑君<lb/>
　　　惡之大者也天理所不容人倫之大變凡民㒺<lb/>
　　　不憝不待敎而誅也天王不施殘執之刑鄰國<pb n="26a"/>　　　不聞沐浴之請方且四國連衡以定其位是相<lb/>
　　　率為禽獸之行也聖人奉天討以用刑因大義<lb/>
　　　以正法削其属籍以著其罪斥書其名以誅其<lb/>
　　　心此春秋所以作春秋作而亂臣賊子所以懼<lb/>
夏公及宋公遇于清宋公陳侯蔡人衞人伐鄭<lb/>
秋翬帥師㑹宋公陳侯蔡人衞人伐鄭<lb/>
　程子曰衞州吁弑其君天下所當誅也乃與修好而<lb/>
　同伐人其惡甚矣<pb n="26b"/>　朱子曰且如翬帥師挾卒無駭之類未賜族到莊以<lb/>
　後却不待賜而諸侯自受之矣<lb/>
　胡氏曰宋殤不恤衞有弑君之難欲定州吁而從其<lb/>
　邪説故以宋公為首<lb/>
　　　讞曰四國黨惡以伐鄭是謂暴兵隱公辭宋而<lb/>
　　　弗從是為義事翬以不義固請而行㑹伐無罪<lb/>
　　　之邦欲定弑君之賊無君之心已著于此甚矣<lb/>
　　　州吁之奸也宋殤忌馮在鄭是以伐鄭以説宋<pb n="27a"/>　　　衞桓陳之所自出慮其不從也是以睦陳以求<lb/>
　　　寵羽父强君以崇奸州吁同惡以相濟迹雖未<lb/>
　　　著其兆已萌鍾巫之禍既形是豈一朝一夕之<lb/>
　　　故易坤初六之象曰履霜堅氷隂始凝也程氏<lb/>
　　　曰隂始凝而為霜盖其始雖甚㣲不可使之長<lb/>
　　　也隱公不能謹之于始以及于禍春秋削其公<lb/>
　　　子同于州吁之惡再序四國之師著其黨逆之<lb/>
　　　罪聖人之情見矣討賊之義明矣<pb n="27b"/>九月衞人殺州吁于濮<lb/>
冬十有二月衞人立晉<lb/>
　程子曰衞人逆公子于邢而立之書曰衞人立晉衞<lb/>
　人立之也諸侯之立既不受命于天子猶當受命于<lb/>
　先君也<lb/>
　朱子曰衞人者衆辭也立者不當立也<lb/>
　胡氏曰人衆辭特書曰立所以著其擅置其君之罪<lb/>
　于晉絶其公子所以明其專有國之非<pb n="28a"/>　　　讞曰王者受天命而君天下諸侯受王命而君<lb/>
　　　一國非王命而立君豈居正之義乎衞人執州<lb/>
　　　吁而殺之迎公子晉而立之是廢立之權出于<lb/>
　　　臣下上無所禀内無所承國人既得以立之亦<lb/>
　　　得而廢之是以亂易亂也律以大法公子不當<lb/>
　　　私有國國人不得擅置君皆為失義春秋不書<lb/>
　　　公子責私有其位之失書立不宜立正衞人擅<lb/>
　　　立之罪以此垂法君臣之大義明矣<pb n="28b"/>經五年<lb/>
春公矢魚于棠<lb/>
夏四月塟衞桓公<lb/>
秋衞師入郕<lb/>
九月考仲子之宫初獻六羽<lb/>
　程子曰諸侯無再娶仲子不得為夫人故别宫以祀<lb/>
　之聖人之意言初獻則知前此用八佾也<lb/>
　朱子曰考仲子之宫是别立廟也<pb n="29a"/>　胡氏曰干羽樂舞之揔名羽以象文徳干以象武功<lb/>
　婦人無武事故不言干考者室始成而祀也<lb/>
　　　讞曰魯用天子之樂報徳于周公不可用于羣<lb/>
　　　公之廟䧏從六羽之數可配魯之祖考不可用<lb/>
　　　于仲子之宫惠公以孟子為夫人仲子乃惠公<lb/>
　　　之愛妾孟子入惠公之廟仲子無受祀之所桓<lb/>
　　　公未立預為其母考宫隱公啟其亂矣先王制<lb/>
　　　禮作樂殷薦之上帝以配祖考未聞用于妾母<pb n="29b"/>　　　之廟也末流之弊甚至陪臣之㣲傲然舞八佾<lb/>
　　　于庭其亦始之不謹者乎春秋書考仲子之宫<lb/>
　　　則考者不宜考也變文曰初獻則初者謹其失<lb/>
　　　禮之始獻者不宜獻也一字褒貶其義深矣<lb/>
邾人鄭人伐宋螟<lb/>
冬十有二月辛巳公子彄卒宋人伐鄭圍長葛<lb/>
經六年<lb/>
春鄭人來輸平<pb n="30a"/>　程子曰國君輕變其平反復可罪非君國之道<lb/>
　朱子曰鄭人來輸平變也盖魯先與宋好鄭人却來<lb/>
　輸平變舊盟以從新好也<lb/>
　胡氏曰輸者納也平者成也鄭人曷為納成于魯以<lb/>
　利相結觧怨釋仇離宋魯之黨也<lb/>
　　　讞曰先王疆理之制修睦以蕃王室是以義為<lb/>
　　　利也鄭人來平于魯輸納以求其成是以利為<lb/>
　　　義也鄭入春秋以來日爭尋常以盡其民今者<pb n="30b"/>　　　解怨釋仇求成于魯和而不盟固可為美以利<lb/>
　　　相結則非義矣自是鄭伯以璧假許田而歸魯<lb/>
　　　之祊魯㑹鄭伐宋以取其郜防之二邑奪攘之<lb/>
　　　禍起修睦之義冺矣春秋書來輸平正其義不<lb/>
　　　謀其利也<lb/>
夏五月辛酉公㑹齊侯盟于艾<lb/>
秋七月<lb/>
　程子曰無事書首月天時王月偹而後成嵗也<pb n="31a"/>　胡氏曰時天時也月王月也書時又書月見天人之<lb/>
　理合也<lb/>
　　　讞曰易曰乾元亨利貞天之徳也故四徳備而<lb/>
　　　成乾四時具而成嵗秋天時也月王月也天之<lb/>
　　　用莫大於隂陽慘舒之義也王之政莫大於賞<lb/>
　　　罰威福之柄也天時備則嵗功成王道存則人<lb/>
　　　紀立春秋之時王政不行天理亦㡬乎熄矣聖<lb/>
　　　人奉天討以用刑因人事以立法首時雖無事<pb n="31b"/>　　　過則必書所以成嵗功而示天之賞罰也春秋<lb/>
　　　所以扶天理立人極其義㣲矣<lb/>
冬宋人取長葛<lb/>
　程子曰宋之圍長葛嵗且周矣虐民無道之甚宋之<lb/>
　強取不可勝誅矣<lb/>
　朱子曰圍其邑而取之宋之罪著矣<lb/>
　胡氏曰宋之恃强圍邑久役大衆取非所有其罪著<lb/>
　矣<pb n="32a"/>　　　讞曰宋圍鄭邑取非所有始惑州吁之邪説摟<lb/>
　　　諸侯以伐之圍城之師經年不解其役久矣其<lb/>
　　　民殘矣夫鄭之土地受之先王傳之先祖子孫<lb/>
　　　世守為可繼也宋恃强而奪之以快報復之志<lb/>
　　　王朝不能問其罪列國不能正其非不善之積<lb/>
　　　至于見弑禍亦慘矣春秋書圍長葛于前以著<lb/>
　　　殘民毒衆之罪書取長葛于後正其擅兵強奪<lb/>
　　　之誅誅亂禁暴其法嚴矣<pb n="32b"/>經七年<lb/>
春王三月叔姬歸于紀滕侯卒<lb/>
夏城中丘<lb/>
　程子曰凡書城者完舊也書築創始也城中丘使民<lb/>
　不以時非人君之心也<lb/>
　胡氏曰春秋凡用民必書其所興作見勞民為重事<lb/>
　也<lb/>
　　　讞曰國以民為本民以食為天善政當愛民力<pb n="33a"/>　　　勿奪其時隱公役不時之民興無窮之役豈養<lb/>
　　　民之道哉易頥之彖曰天地養萬物聖人養賢<lb/>
　　　以及萬民程氏曰為民立君所以養之也春秋<lb/>
　　　凡用民力不以其時之得失功之緩急必謹而<lb/>
　　　書之見勞民為重事也雖時合義猶且書之況<lb/>
　　　使之不以時乎凡書城者皆譏之務本之道也<lb/>
齊侯使其弟年來聘<lb/>
　程子曰凡不稱公子而稱弟者或責失兄弟之義或<pb n="33b"/>　罪其以弟之愛而寵任之過也<lb/>
　胡氏曰兄弟先公之子不稱公子貶也<lb/>
　　　讞曰諸侯邦交之聘大夫卿士之職所以將命<lb/>
　　　而通好也有其位則任其職無其位而任其職<lb/>
　　　可乎齊侯受先王之土疆承先君之爵位弟果<lb/>
　　　賢則進之不賢則退之使無位之人結鄰國之<lb/>
　　　好以私廢公政由是敗矣自是寵愛之私施及<lb/>
　　　于子禮秩如適遂成齊亂春秋于年來聘變文<pb n="34a"/>　　　書弟以正齊侯溺愛不明之失為後世使非其<lb/>
　　　人之戒<lb/>
秋公伐邾<lb/>
冬天王使凡伯來聘戎伐凡伯于楚邱以歸<lb/>
　程子曰天王之使道由于衞而戎得以衆伐之衞不<lb/>
　能救其罪可知<lb/>
　胡氏曰國而曰伐此一人曰伐見其以徒衆也于楚<lb/>
　邱者罪衞不救王臣之難以歸者罪凡伯失節不能<pb n="34b"/>　死于位也<lb/>
　　　讞曰凡伯奉王命以聘魯戎伐之于楚邱衞君<lb/>
　　　無救援之忠凡伯有失節之辱是則王政之不<lb/>
　　　行由諸侯之不臣也而況非類之異心乎易曰<lb/>
　　　惕號莫夜有戎勿恤謂當嚴戒偹之道也今凡<lb/>
　　　伯過賔于衞而戎伐之衞失戒備之罪明矣春<lb/>
　　　秋書楚邱者正衞不救王臣之罪以歸者責凡<lb/>
　　　伯不能死節之非也<pb n="35a"/>經八年<lb/>
春宋公衞侯遇于垂<lb/>
三月鄭伯使宛來歸祊庚寅我入祊<lb/>
　程子曰魯有朝宿之地在王畿之内曰許鄭有朝宿<lb/>
　之邑近于魯曰祊宛來歸祊始以祊歸魯夫朝宿之<lb/>
　邑先祖受之先王可相易耶鄭來歸而魯受之其罪<lb/>
　均矣<lb/>
　朱子曰入者内弗受也義不可而入也<pb n="35b"/>　胡氏曰其言我入祊祊非我有入者不順之辭<lb/>
　　　讞曰先王錫土以報功魯鄭利私而易地自輸<lb/>
　　　平之有請欲易許以歸祊朝宿近于王畿湯沐<lb/>
　　　隣于方嶽受之先王傳之先祖後世子孫世守<lb/>
　　　而弗失也私相貿易惟利是從是以先王廵狩<lb/>
　　　之禮不復修諸侯朝覲之禮不復舉無君無親<lb/>
　　　此小人之無忌憚也春秋書宛來歸祊歸者義<lb/>
　　　不當歸而歸罪在鄭也書我入祊者義不可入<pb n="36a"/>　　　而入責在魯也書日謹之其義明矣<lb/>
夏六月己亥蔡侯考父卒辛亥宿男卒<lb/>
秋七月庚午宋公齊侯衞侯盟于瓦屋<lb/>
　程子曰宋為主盟與鄭絶也<lb/>
　胡氏曰春秋革薄從忠參盟書日謹其始也<lb/>
　　　讞曰殷人作誓而民始畔周人作㑹而民始疑<lb/>
　　　徳既下衰屢盟屢畔詛煩約亂交質興焉至是<lb/>
　　　傾危俗成參盟始矣自入春秋以來二國交盟<pb n="36b"/>　　　猶之可也今三國連衡合黨馴致列國同盟其<lb/>
　　　兆始于此矣前此㑹盟各於其境今盟瓦屋在於<lb/>
　　　王畿馴致翟泉抗盟其端亦始于此矣春秋端<lb/>
　　　本澄源參盟書日謹其始也<lb/>
八月塟蔡宣公九月辛卯公及莒人盟于浮來螟<lb/>
冬十有二月無駭卒<lb/>
經九年<lb/>
春天王使南季來聘<pb n="37a"/>　程子曰周禮大行人時聘以結諸侯之好春秋諸侯<lb/>
　不修臣職王法所當治也不能正典刑而反聘之又<lb/>
　不見荅失道甚矣<lb/>
　胡氏曰如隱公者貶爵削地可也刑則不舉遣使聘<lb/>
　焉其斯以為正乎<lb/>
　　　讞曰諸侯上朝于天子王臣下聘于諸侯所以<lb/>
　　　達上下之情明君臣之義也隱公即位九年于<lb/>
　　　此朝王之禮不見於經貶削之刑弗加修聘之<pb n="37b"/>　　　使反至王靈不振其若是乎于以見王之不王<lb/>
　　　而臣之不臣也考春秋之世天王八聘于魯魯<lb/>
　　　公一如京師不過因㑹伐秦而非特修朝禮于<lb/>
　　　王也魯為懿親秉禮之國怠慢若此其他強侯<lb/>
　　　大邦槩可知矣王之不王如此征伐安得不自<lb/>
　　　諸侯出乎諸侯之不臣如此征伐安得不自大<lb/>
　　　夫出乎春秋謹而書之不待貶絶惡自著矣<lb/>
三月癸酉大雨震電庚辰大雨雪挾卒<pb n="38a"/>夏城郎<lb/>
秋七月<lb/>
冬公㑹齊侯于防<lb/>
經十年<lb/>
春王二月公㑹齊侯鄭伯于中丘<lb/>
夏翬帥師㑹齊人鄭人伐宋<lb/>
六月壬戌公敗宋師于菅辛未取郜辛巳取防<lb/>
　程子曰于防伐宋于中丘為師期也<pb n="38b"/>　朱子曰取二邑而有之盜也<lb/>
　胡氏曰内大惡其辭婉小惡直書而不隱故取郜取<lb/>
　防直書不隱也<lb/>
　　　讞曰魯隱春秋之初宋鄭初無深隙始自子馮<lb/>
　　　之怨累興報復之師狐壤之仇魯始黨宋以伐<lb/>
　　　鄭歸祊之後魯反黨鄭與宋仇日爭尋常殘民<lb/>
　　　毒衆公既㑹齊于防地翬復先期于中邱鄭則<lb/>
　　　假王命以濟其私魯則乗敗人以為利貪而弗<pb n="39a"/>　　　正其能久乎鍾巫之禍形矣春秋書名而削氏<lb/>
　　　正其擅兵㑹伐之誅齊鄭貶爵而稱人著其假<lb/>
　　　命行私之罪内兵書敗書取雖欲隱之烏得而<lb/>
　　　隱之此春秋之直筆也<lb/>
秋宋人衞人入鄭宋人蔡人衞人伐戴鄭伯伐取之<lb/>
冬十月壬午齊人鄭人入郕<lb/>
經十有一年<lb/>
春滕侯薛侯來朝<pb n="39b"/>　程子曰諸侯雖有相朝之禮而當時諸侯于天子未<lb/>
　嘗朝覲獨相率以朝魯得為禮乎<lb/>
　朱子曰滕薛來朝爭長此一叚湏看得官制滕侯曰<lb/>
　我周之卜正也以此見成周盛時諸侯非特入為王<lb/>
　卿士而卜正一官亦皆諸侯為之<lb/>
　胡氏曰周衰典制大壞諸侯放恣無禮義之交惟强<lb/>
　弱之視滕薛二君不足言者又譏旅見也<lb/>
　　　讞曰諸侯邦交之制則有殷聘世朝之儀周室<pb n="40a"/>　　　既衰諸侯僣禮或累往而不答或來朝而不辭<lb/>
　　　無禮義之交惟強弱之視先王之制亡矣今滕<lb/>
　　　薛之于魯均為侯爵同受天子之命同君國而<lb/>
　　　子民特大小之職異耳述職之禮既闕旅見之<lb/>
　　　禮弗辭其僣殆有甚焉公之志亦荒矣春秋直<lb/>
　　　書其事不待貶絶惡已著矣<lb/>
夏公㑹鄭伯于時來<lb/>
秋七月壬午公及齊侯鄭伯入許<pb n="40b"/>冬十有一月壬辰公薨<lb/>
　程子曰薨不書地弑也賊不討不書塟無臣子也<lb/>
　朱子曰魯公書薨臣子之辭也<lb/>
　胡氏曰不書地示臣子于君父有不沒其實之忠不<lb/>
　書弑示臣子于君父有隱避其惡之禮不書塟示臣<lb/>
　子于君父有討賊復仇之義<lb/>
　　　讞曰隱公有志于讓弟桓公有志于弑兄善惡<lb/>
　　　之㡬判于此矣惟遜不當遜啟桓之心辨不早<pb n="41a"/>　　　辨及翬之禍迹其在位十有一年綱常之道既<lb/>
　　　淪何所承而正位王聘兩至而不答王䘮來訃<lb/>
　　　而不奔賻贈有待于求妾賵何謂而至易祊易<lb/>
　　　許以紊王制伐邾伐宋以凟神盟不能察羽父<lb/>
　　　之讒以致成鍾巫之禍易曰履霜堅氷隂始凝<lb/>
　　　也馴致其道至堅氷也豈朝夕之故哉其所由<lb/>
　　　來漸矣經諱而不書弑示臣子不忍之情薨不<lb/>
　　　書地所以不沒其實賊不討則塟不書無時而<pb n="41b"/>　　　終事也此春秋所以作亂臣賊子所以懼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋讞義卷一<lb/>
</p>

  </div>
            <div>
                <head>春秋讞義卷二</head>
    <p>
<pb n="1a"/>欽定四庫全書<lb/>
　春秋讞義卷二　　　　　元　王元杰　撰<lb/>
　　桓公<lb/>
　　公名允惠公子隱公弟桓王九年即位謚法曰闢<lb/>
　　土服逺曰桓<lb/>
經元年<lb/>
春王正月公即位<lb/>
　程子曰桓公殺君而立不天無王之極也而書春王<pb n="1b"/>　正月以天道王法正其罪也<lb/>
　朱子曰書即位者是魯君行即位之禮繼故不書即<lb/>
　位是不行即位之禮若桓公之書即位則是桓公自<lb/>
　正其即位之禮耳<lb/>
　胡氏曰桓公與聞乎故而書即位著其弑立之罪深<lb/>
　絶之也<lb/>
　　　讞曰桓公簒弑之惡覆載所不容何所禀命而<lb/>
　　　為君何所繼承而即位乃用繼正之禮是特掩<pb n="2a"/>　　　惡以飾奸春秋大法天討惟公筆削有㣲辭正<lb/>
　　　變有權度桓無王而經不書王元年書王者以<lb/>
　　　天道王法正桓之罪也繼世不書即位書即位<lb/>
　　　者表其惡而誅其心也其㫖㣲矣<lb/>
三月公會鄭伯于垂鄭伯以璧假許田<lb/>
夏四月丁未公及鄭伯盟于越<lb/>
秋大水<lb/>
冬十月<pb n="2b"/>經二年<lb/>
春王正月戊申宋督弑其君與夷及其大夫孔父<lb/>
　程子曰桓無王二年書王正宋督之罪也弑逆之罪<lb/>
　不以王法正之天理滅矣<lb/>
　胡氏曰榖梁以二年書王正與夷之卒其義一爾<lb/>
　　　讞曰孔父之節可尚宋督之罪必誅春秋懲惡<lb/>
　　　勸善所以勉進忠義使有為于當世也孔父立<lb/>
　　　朝正色賊臣無所容奸先致惡于其身然後動<pb n="3a"/>　　　於為逆為國有無其社稷之臣歟噫春秋之時<lb/>
　　　君弱臣强崇奸黨惡者滔滔也孔父慷慨奮難<lb/>
　　　與君存亡其志可尚已春秋特書其字以表其<lb/>
　　　賢不失其官以旌其節為萬世忠義之勸桓無<lb/>
　　　王二年經書王以天道王法誅宋督也討賊之<lb/>
　　　法其嚴矣乎<lb/>
滕子來朝三月公會齊侯陳侯鄭伯于稷以成宋亂<lb/>
夏四月取郜大鼎于宋戊申納于太廟<pb n="3b"/>　程子曰四國既成宋亂而宋以鼎賂魯魯以為功而<lb/>
　受之故書取以成亂之賂器置于太廟周公其饗之<lb/>
　乎納者弗受而強制之詞<lb/>
　胡氏曰取者得非其有之稱納者不受而強進之義<lb/>
　　　讞曰魯桓以惡而濟奸四國貪利而忘義此宋<lb/>
　　　亂所以成也華督之惡凡民㒺弗憝四國之君<lb/>
　　　聲罪致討肆諸市朝立殤公之後以安社稷方<lb/>
　　　伯之職修矣反行黨逆受賂以益其邪𦦨立督<pb n="4a"/>　　　以遂其凶謀又立華氏以相之是相率為禽獸<lb/>
　　　之行方且置賂器于太廟明示百官以為有人<lb/>
　　　心乎春秋為君者諱桓惡極矣雖欲諱之而不<lb/>
　　　得故直書公以著其惡春秋列㑹未有書其所<lb/>
　　　為者故特書成宋亂以誅四國之罪謹嚴之法<lb/>
　　　可謂明矣<lb/>
秋七月杞侯來朝蔡侯鄭伯㑹于鄧九月入把公及戎<lb/>
盟于唐<pb n="4b"/>冬公至自唐<lb/>
經三年<lb/>
春正月公㑹齊侯于嬴<lb/>
夏齊侯衞侯胥命于蒲<lb/>
　程氏曰二國為會約言相命而不為盟詛近于理故<lb/>
　善之<lb/>
　胡氏曰公羊曰胥命者相命也相命近正也古者不<lb/>
　盟結言而退人變其情私相疑貳以成傾危之俗其<pb n="5a"/>　所由來漸矣有能相命而信喻豈不獨為近正乎<lb/>
　　　讞曰誥誓不及五帝盟詛不及三王交質不及<lb/>
　　　五伯徳愈衰而世愈降也春秋之時屢盟長亂<lb/>
　　　數會厚疑以成傾危之俗而獨齊衞之君相命<lb/>
　　　而信結言而退不事盟詛不登載書終其身而<lb/>
　　　不渝豈不獨為近正易中孚之彖曰説而巽孚<lb/>
　　　乃化邦也程氏曰至誠以順巽有孚以説從乃<lb/>
　　　能化于邦國也春秋特起胥命之文于此有取<pb n="5b"/>　　　焉雖然命出於大君者也相命而近正是亦待<lb/>
　　　衰世之意耳<lb/>
六月公會把侯于郕<lb/>
秋七月壬辰朔日有食之既<lb/>
公子翬如齊逆女九月齊侯送姜氏于讙公會齊侯于<lb/>
讙夫人姜氏至自齊<lb/>
　程氏曰翬于隱世不稱公子隱之賊也桓世稱公子<lb/>
　桓之黨也卿逆夫人于禮為稱翬雖尊属當官而行<pb n="6a"/>　亦無嫌齊侯出疆送女公會之皆非義也<lb/>
　胡氏曰為齊侯來乃逆而㑹之於讙是公之行其重<lb/>
　在齊侯而不在姜氏豈禮也哉<lb/>
　　　讞曰按禮父送女不下堂母不出祭門昏禮重<lb/>
　　　而親逆先授受明而大倫正所以謹男女之别<lb/>
　　　也魯公不親逆而使大夫往齊侯越境送女會<lb/>
　　　公於讙是豈禮之正哉胥失之矣夫禮所以别<lb/>
　　　嫌明㣲正人之本其始不以禮合是亦不以禮<pb n="6b"/>　　　終也易曰歸妹征凶無攸利程氏曰動而不當<lb/>
　　　動則凶矣卒至不能防閑以及於亂征凶之象<lb/>
　　　騐矣可不謹哉<lb/>
冬齊侯使其弟年來聘<lb/>
有年<lb/>
經四年<lb/>
春正月公狩于郎<lb/>
　程子曰公出動衆皆當書于郎逺也<pb n="7a"/>　胡氏曰何以書譏逺也戎事國之大事狩所以講大<lb/>
　事也以非其地而必書是春秋謹于㣲之意也每謹<lb/>
　于㣲然後王徳全矣<lb/>
　　　讞曰先王四時之田春蒐夏苗秋獮冬狩所以<lb/>
　　　訓軍旅而講武備奉祭祀而供燕享豈盡物之<lb/>
　　　義哉鄭之原圃秦之具囿皆常所也狩于郎則<lb/>
　　　非其地明矣春秋謹書之以為後世盤于㳺畋<lb/>
　　　之戒<pb n="7b"/>夏天王使宰渠伯糾來聘<lb/>
　程子曰桓公弑君而立天子不能治使其宰聘之示<lb/>
　加尊寵天理滅矣人道亡矣名糾尊卑貴賤之義亡<lb/>
　也人理既滅天運乖矣隂陽失序嵗徳不能成矣故<lb/>
　不具四時<lb/>
　朱子曰不書秋冬疑闕文也魯桓之世天王不能討<lb/>
　反遣使來聘罪惡著矣<lb/>
　胡氏曰宰冡宰也渠氏伯爵糾其名也太宰掌邦典<pb n="8a"/>　乃為亂首聘弑君之賊特貶書名以見宰之非宰矣<lb/>
　　　讞曰王者代天理物賞以春夏刑以秋冬法天<lb/>
　　　道也桓公之惡弑君賊親殘執之刑弗加修聘<lb/>
　　　之使反至亂法敗倫崇奸黨惡刑賞由是而不<lb/>
　　　行嵗功由是而不成矣冡宰兼三公之職論道<lb/>
　　　經邦不能正法以誅其奸又凟禮以定其惡使<lb/>
　　　孤臣孽子飲痛君父之讎終天而不報王之不<lb/>
　　　能用刑猶天之無秋冬也易豫之彖曰天地以<pb n="8b"/>　　　順動故四時不忒桓行逆徳王者以逆從之四<lb/>
　　　時于是乎忒矣春秋不書秋冬以示王之失刑<lb/>
　　　書糾來聘以罪宰之失職誅亂討賊其嚴矣乎<lb/>
經五年<lb/>
春正月甲戌己丑陳侯鮑卒<lb/>
夏齊侯鄭伯如紀<lb/>
天王使仍叔之子來聘<lb/>
　程氏曰古之授任稱其才徳故無世官周衰官人以<pb n="9a"/>　世故卿大夫之子代其父任事仍叔受命來聘而使<lb/>
　其子代行也<lb/>
　朱子曰春秋有書天王者有書王者此皆難曉或以<lb/>
　為王不稱天貶之愚謂若書天王其罪自見矣<lb/>
　胡氏曰仍叔之子云者譏世官非公選也<lb/>
　　　讞曰古者任官惟賢才世禄不世官惟其公而<lb/>
　　　已矣天王紀法之原六卿紀法之守不能選賢<lb/>
　　　以任職以子弟而使之是豈正哉易臨之六四<pb n="9b"/>　　　至臨無咎程氏曰近君之位守正任賢以臨其<lb/>
　　　下則無咎矣夫禄以報功也故其位可延爵以<lb/>
　　　尊賢也故其官當擇以父兄而見使非任賢之<lb/>
　　　道矣春秋書仍叔之子訊世官非公選為後世<lb/>
　　　使人之戒可不謹乎<lb/>
塟陳桓公城祝丘<lb/>
秋蔡人衞人陳人從王伐鄭<lb/>
　程氏曰王卒大敗王師於諸侯不書敗諸侯不可以<pb n="10a"/>　敵王也<lb/>
　胡氏曰王奪鄭伯政怒其不朝以諸侯伐焉非天討<lb/>
　也故不稱天君行而臣從正也戰於繻葛而不書戰<lb/>
　王卒大敗而不書敗又以存天下之防也三綱軍政<lb/>
　之本聖人寓軍政于春秋書法若此<lb/>
　　　讞曰王者之師恭行天罰所以討不庭也易曰<lb/>
　　　王用出征以正邦也王師有征而無戰非所罪<lb/>
　　　而罪焉失天職矣鄭一不朝則有貶爵之罪何<pb n="10b"/>　　　至六師以移之當是時魯桓簒逆反遣使以下<lb/>
　　　聘宋督弑惡不施殘執之刑王法由是而隳天<lb/>
　　　職由是而曠矣且鄭失朝覲之禮慢也魯宋無<lb/>
　　　君而簒逆惡也移此師以加宋魯非天討乎伐<lb/>
　　　鄭而恕魯宋失正邦之道矣春秋代天以示賞<lb/>
　　　罰示天討以惟公王不稱天譏天討之失刑三<lb/>
　　　國稱人罪諸侯之不職特書從王以明君臣之<lb/>
　　　大義不書師敗以存天下之大防行權反正匡<pb n="11a"/>　　　救其惡深致意於本原者也㫖㣲矣<lb/>
大雩螽<lb/>
冬州公如曹<lb/>
經六年<lb/>
春正月實來<lb/>
夏四月公會紀侯于郕<lb/>
秋八月壬午大閱<lb/>
　程子曰為國之道武偹不可廢必于農隙講武盛夏<pb n="11b"/>　大閱妨害農人失政之甚也<lb/>
　胡氏曰先王寓軍政于四時之田不因田狩而閱兵<lb/>
　車厲農失政甚矣<lb/>
　　　讞曰三時務農一時講武先王寓軍政于四時<lb/>
　　　之田所以訓民禦暴其備豫也易萃之象曰君<lb/>
　　　子以除戎器戒不虞除者修而舉之用戒偹于<lb/>
　　　不虞也周官仲冬敎大閱遂以狩所以詳于三<lb/>
　　　時者為農隙也是則軍旅之事不可忘三農之<pb n="12a"/>　　　務不可廢取物祭宗廟不可怠王者之法一舉<lb/>
　　　而三義存焉然大閱天子之禮不因田狩而閱<lb/>
　　　兵車況又非時害農以行僣禮桓公之事一舉<lb/>
　　　而三失焉不敬之甚者也春秋書大閱以正其<lb/>
　　　僣禮之罪書日以著其非時之失<lb/>
蔡人殺陳佗<lb/>
九月丁卯子同生<lb/>
　程子曰冡嫡之生國之大事故書<pb n="12b"/>　朱子曰按二年秋公子翬如齊逆女九月夫人姜氏<lb/>
　至自齊六年九月子同生即莊公也詩人以為齊侯<lb/>
　之子者盖傷莊公不能防閑文姜失子之道而譏之<lb/>
　爾<lb/>
　胡氏曰嫡冡始生即書于䇿與子之法也<lb/>
　　　讞曰周家之法在乎傳嗣傳嗣在乎立嫡魯則<lb/>
　　　周之家法也嫡冡始生必舉以禮即登于䇿正<lb/>
　　　所以固國本而定衆志也易震卦之義長子之<pb n="13a"/>　　　象也其彖辭曰出可以守宗廟社稷以為祭主<lb/>
　　　也春秋之時配適奪正愛憎廢置何國不有經<lb/>
　　　書子同生書日謹之所以明先王之法正嫡庻<lb/>
　　　之分杜争奪之患弭愛憎之心為後世慮也至<lb/>
　　　矣然則何以不書世子豈有生而貴者必誓于<lb/>
　　　天子然後謂之世子此春秋正名定分之法也<lb/>
冬紀侯來朝<lb/>
經七年<pb n="13b"/>春二月己亥焚咸丘<lb/>
　程子曰古者昆䖝蟄而後火田去莽翳以逐禽獸非<lb/>
　竭山林而焚之也焚咸丘盡焚其地見其廣之甚也<lb/>
　胡氏曰書焚咸丘所謂焚林而田也<lb/>
　　　讞曰先王澤被天下烏獸草木無不遂其生育<lb/>
　　　之仁此仁民愛物之心也易曰王用三驅失前<lb/>
　　　禽程氏曰在禮諸侯不掩羣不妨農事不害生<lb/>
　　　育及物之仁也然講武不可廢祭祀不可忘故<pb n="14a"/>　　　狩于仲夏之月焚林而田則物無遺類矣是豈<lb/>
　　　先王仁民愛物之心耶春秋書焚咸丘以著其<lb/>
　　　殘忍害物之心書日謹之以著其暴惡不仁之<lb/>
　　　罪<lb/>
夏榖伯綏來朝鄧侯吾離來朝<lb/>
　程氏曰臣之弑君天理滅矣天下所不容也天子聘<lb/>
　之諸侯相繼而朝之逆亂乎天道嵗功不能成矣故<lb/>
　不書秋冬與四年同<pb n="14b"/>　胡氏曰諸侯不生名榖伯鄧侯何以名桓天下之大<lb/>
　惡也越國踰境相繼來朝即大惡之黨也故特貶而<lb/>
　書名<lb/>
　　　讞曰易曰立天之道曰隂與陽陽居春夏以發<lb/>
　　　生為心隂居秋冬以肅殺為義王者代天理物<lb/>
　　　用此道也魯桓之惡覆載不容王朝不施九伐<lb/>
　　　之刑兩遣修聘之禮四年去其秋冬以見天王<lb/>
　　　之不能用刑也至是榖鄧二君僻在襄漢逺越<pb n="15a"/>　　　天子之境繼朝簒弑之君述職之禮不修黨惡<lb/>
　　　之罪尤甚然弑逆之賊誅止其身黨之者無罪<lb/>
　　　皆得肆其奸矣春秋斥書二國之名以正黨惡<lb/>
　　　附奸之罪七年去其秋冬以見天王之終不能<lb/>
　　　用刑嵗功不成民彜冺亂夫子為此懼春秋為<lb/>
　　　此作撥亂反正之心天討惟公之法也<lb/>
經八年<lb/>
春正月己卯烝天王使家父來聘<pb n="15b"/>夏五月丁丑烝<lb/>
　程子曰正月既烝矣非時復烝者必以前烝為不偹<lb/>
　也凟禮甚矣<lb/>
　胡氏曰春正月己卯烝夏五月丁丑烝再書而一貶<lb/>
　　　讞曰禴祀烝嘗四時之祭也然周之正月己卯<lb/>
　　　則是烝祭惟其時矣故前書正月己卯烝是也<lb/>
　　　魯在正月書烝則已祭矣夏五月復烝則非時<lb/>
　　　失禮明矣易既濟之九五曰東隣殺牛不如西<pb n="16a"/>　　　隣之禴祭寔受其福程氏曰祭以誠敬為本雖<lb/>
　　　盛其祭不如薄者之得時也然禮不可數亦不<lb/>
　　　可䟽䟽則怠數則凟先王制禮中而已矣況魯<lb/>
　　　桓之惡幽明之所共憤而又非時失禮凟于祖<lb/>
　　　宗烝禮雖盛將不歆其祀矣<lb/>
秋伐邾<lb/>
冬十月雨雪<lb/>
祭公來遂逆王后于紀<pb n="16b"/>　程氏曰祭公受命逆后而至魯先行私禮故書來而<lb/>
　以逆后為遂事者責其不度王命而輕天下之母也<lb/>
　胡氏曰祭公王之三公曷為不稱使不與王之使祭<lb/>
　公也<lb/>
　　　讞曰正始之道王化之基王后天下之母儀也<lb/>
　　　易家人九五曰王假有家交相慶也程氏曰王<lb/>
　　　者極乎有家正家以齊天下之象也天子娶后<lb/>
　　　上卿往逆而公監之禮也三公之職論道經邦<pb n="17a"/>　　　而躬逆后則輕其任使魯主婚而遂往逆后則<lb/>
　　　命為專王朝有輕使之非祭公有專命之罪春<lb/>
　　　秋上不書使而書來不與王之使祭公也其下<lb/>
　　　書遂不與祭公之專行也是豈正家以齊天下<lb/>
　　　之道乎<lb/>
經九年<lb/>
春紀季姜歸於京師<lb/>
夏四月<pb n="17b"/>秋七月<lb/>
冬曹伯使其世子射姑來朝<lb/>
經十年<lb/>
春王正月<lb/>
　胡氏曰守貞者十年而必反逺惡者十年而必棄桓<lb/>
　公至是其數已盈宜見誅於天人矣<lb/>
　　　讞曰易頥六三拂頥貞凶十年勿用程氏曰柔<lb/>
　　　邪不正拂逆正道故有十年勿用之戒十者盈<pb n="18a"/>　　　數也天道十年亦周矣人事十年亦變矣桓惡<lb/>
　　　極而天討不加王道亦幾乎絶矣故經不書王<lb/>
　　　至十年而書王者存天道王法也十八年復書<lb/>
　　　王者以天道王法正桓公之薨也嗚呼王之道<lb/>
　　　天之理也天理未嘗絶於人心王道未嘗絶於<lb/>
　　　天下天理非絶於桓桓自絶於天也桓雖無王<lb/>
　　　天道王法則不可絶也知此則知十年復書王<lb/>
　　　之義<pb n="18b"/>庚申曹伯終生卒<lb/>
夏五月塟曹桓公<lb/>
秋公會衞侯於桃丘弗遇<lb/>
冬十有二月丙午齊侯衞侯鄭伯來戰於郎<lb/>
經十有一年<lb/>
春正月齊人衞人鄭人盟於惡曹<lb/>
夏五月癸未鄭伯寤生卒<lb/>
秋七月塟鄭莊公<pb n="19a"/>九月宋人執鄭祭仲突歸於鄭鄭忽出奔衞<lb/>
　程氏曰突不稱公子不可以有國也鄭忽出奔衞忽<lb/>
　以國氏正不能有其位故不爵<lb/>
　胡氏曰祭仲鄭相也見執於宋使出其君而立不正<lb/>
　罪較然矣何以不名命大夫也命大夫稱字非賢之<lb/>
　也大祭仲之罪也<lb/>
　　　讞曰鄭忽以世嫡而嗣位突歸以庶孽而亂倫<lb/>
　　　嫡既弱而無能庶則强而有援宋莊私愛而黨<pb n="19b"/>　　　突祭仲被執以要盟使忽被禍而出奔納突以<lb/>
　　　歸而有國仲既立朝而專政受付託於先公不<lb/>
　　　能守死以輔君反忍奪嫡而立庶自是而後兵<lb/>
　　　戈不息骨肉相殘始於莊公一念之不仁致後<lb/>
　　　世禍延而不已不善之積良可畏夫春秋稱人<lb/>
　　　貶宋者惡其暴以正專執之誅書祭仲者責命<lb/>
　　　卿以大祭仲之罪突不書氏明其不當有國書<lb/>
　　　忽繫鄭示其正而不君輕重權衡見於此矣<pb n="20a"/>柔㑹宋公陳侯蔡叔盟於折公㑹宋公于夫鍾<lb/>
冬十有二月公㑹宋公于闞<lb/>
經十有二年<lb/>
春正月<lb/>
夏六月壬寅公會把侯莒子盟於曲池<lb/>
秋七月丁亥公會宋公燕人盟於榖丘<lb/>
八月壬辰陳侯躍卒公會宋公於虗<lb/>
冬十有一月公會宋公於龜丙戌公會鄭伯盟於武父<pb n="20b"/>　胡氏曰宋公會於夫鍾於闞於虚于龜皆存而弗削<lb/>
　何其詞費也屢盟以長亂春秋所惡也<lb/>
　　　讞曰桓公兩年五會汲汲於宋者欲平宋鄭也<lb/>
　　　宋莊廢嫡立庶以求賂鄭突許賂簒嫡而背盟<lb/>
　　　滅棄天倫要結以利貪人敗類魯宋何辭始則<lb/>
　　　桓取宋賂以赦督今則突資宋力以簒君宋既<lb/>
　　　辭平遂謀伐宋人而無常何以為國易曰君子<lb/>
　　　安其身而後動易其心而後語定其交而後求<pb n="21a"/>　　　君子修此三者故全也魯桓反之其能久乎方<lb/>
　　　且屢盟長亂數會厚疑此春秋所深惡也<lb/>
丙戌衞侯晉卒十有二月及鄭師伐宋丁未戰於宋<lb/>
經十有三年<lb/>
春二月公會紀侯鄭伯己巳及齊侯宋公衞侯燕人戰<lb/>
齊師宋師衞師燕師敗績<lb/>
　胡氏曰春秋以紀為主省徳相時自治之意也<lb/>
　　　讞曰齊欲謀紀久矣所當固守封疆以保社稷<pb n="21b"/>　　　今齊及三國之師加兵於魯初未及紀而首謀<lb/>
　　　助魯是以小國而讎大國而倖勝焉豈已怨之<lb/>
　　　道乎經書及書會端本澄原已怨息爭之道也<lb/>
三月塟衞宣公<lb/>
夏大水<lb/>
秋七月<lb/>
冬十月<lb/>
經十有四年<pb n="22a"/>春正月公會鄭伯於曹無氷<lb/>
夏五鄭伯使其弟語来盟<lb/>
秋八月壬申御廩災乙亥嘗<lb/>
　程子曰御廩者親耕以奉粢盛今天禍而災嘗不以<lb/>
　秋非時也<lb/>
　胡氏曰門觀災而新作則書御廩粢盛之所藏其新<lb/>
　必矣何以不書以宗廟為先重本也<lb/>
　　　讞曰宗廟之事勿謹御廩至於有災遇災而懼<pb n="22b"/>　　　當修徳以答天戒乃以火灾之餘舉非時之祀<lb/>
　　　可乎周官時享前期十日卜日誓戒壬申乙亥<lb/>
　　　相去四日不卜不戒明矣乃因廩灾之變嘗禮<lb/>
　　　興焉是則何有薦新之義其凟禮亦明矣桓公<lb/>
　　　既不卜戒而又非時失禮凟於祖宗其能久乎<lb/>
冬十有二月丁巳齊侯禄父卒宋人以齊人蔡人衞人<lb/>
陳人伐鄭<lb/>
經十有五年<pb n="23a"/>春二月天王使家父來求車<lb/>
　程氏曰世之治也天子命貢賦於天下而無敢不從<lb/>
　無有求也諸侯奉貢賦於天子而無敢不供不至於<lb/>
　來求也世亂反此書者交譏之求字與求金求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>義<lb/>
　同盖命使以需之耳而特書曰求所以見王室之㣲<lb/>
　而著諸侯之罪也<lb/>
　胡氏曰遣使需索之謂求王畿千里租賦所入足以<lb/>
　充貢不至於有求四方諸侯各有職貢不至於來求<pb n="23b"/>　以喪事而求貨財已為不可況車服乎經於求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>求<lb/>
　車求金皆書曰求垂後戒也<lb/>
　　　讞曰車服以庸上錫下也今取於下反其道矣<lb/>
　　　當是時也王畿之稅賦不給諸侯之職貢不至<lb/>
　　　武氏子求賻見喪禮之弗充毛伯求金見經費<lb/>
　　　之有闕武氏子毛伯上不書使自求為文猶之<lb/>
　　　可也今天王遣使求車於魯殆有甚矣按禮成<lb/>
　　　王賜周公世祀以天子之禮樂故魯君孟春乗<pb n="24a"/>　　　大輅載弧韣旂十有二旒日月之章祀帝於郊<lb/>
　　　意者是時周世衰㣲以車服之制在魯故求之<lb/>
　　　耳春秋直書其事上以著王室之衰下以正魯<lb/>
　　　君之僣其㫖㣲矣<lb/>
三月乙未天王崩<lb/>
夏四月己巳𦵏齊僖公<lb/>
五月鄭伯突出奔蔡鄭世子忽復歸於鄭<lb/>
　程子曰避祭仲而出非國人出之也鄭世子忽復歸<pb n="24b"/>　於鄭稱世子本當立者不能保其民故不稱爵<lb/>
　朱子曰蘇轍解春秋謂其從赴告此說亦是既書鄭<lb/>
　伯突又書鄭世子忽必有其義<lb/>
　胡氏曰忽嘗君其國歸而獨稱世子則亡其君明矣<lb/>
　其稱復歸者既絶而復歸也<lb/>
　　　讞曰忽嘗嗣位於鄭正宜有其國矣祭仲黨邪<lb/>
　　　而立庶忽於是而奔焉突既立而益驕仲益專<lb/>
　　　而無上逐突而奔於蔡納忽自衞而歸出入皆<pb n="25a"/>　　　聽其從違廢置悉由其好惡有臣如此為君難<lb/>
　　　乎忽以世子之嫡長大臣逐之庶孽簒之至是<lb/>
　　　忽之歸國豈不為正未㡬四國納突入櫟而城<lb/>
　　　焉果何義乎是則昭公雖正才不足以有為鄭<lb/>
　　　厲雖邪知足以求其援諸侯不顧是非惟視其<lb/>
　　　强弱始疑於輔正終變而與邪黨惡之罪著矣<lb/>
　　　春秋正名之書入不繫氏出則書名誅突簒立<lb/>
　　　之罪奔則繫鄭歸書世子示忽有國之辭故必<pb n="25b"/>　　　達春秋之權然後識聖人之意<lb/>
許叔入於許公會齊侯於艾邾人牟人葛人來朝<lb/>
秋九月鄭伯突入於櫟<lb/>
冬十有一月公會宋公衞侯陳侯於袲伐鄭<lb/>
經十有六年<lb/>
春正月公會宋公蔡侯衞侯於曹<lb/>
夏四月公會宋公衞侯陳侯蔡侯伐鄭<lb/>
秋七月公至自伐鄭<pb n="26a"/>冬城向<lb/>
十有一月衞侯朔出奔齊<lb/>
　程子曰突善結諸侯故皆為之致力屢伐鄭不惟告<lb/>
　廟又以見勤勞於鄭突也<lb/>
　　　讞曰衞以同姓之親兄弟之國受三監之舊統<lb/>
　　　分七族之餘民春秋之初從王伐鄭是有功於<lb/>
　　　王室也齊僖兆伯胥命於蒲是有造於中國也<lb/>
　　　然諸侯被逐出奔不書逐者之罪而書出奔者<pb n="26b"/>　　　何耶盖自衞朔以庶孽兆釁䧟兄於死罪莫大<lb/>
　　　焉國君乃社稷民人之主而見偪逐失君道矣<lb/>
　　　王命立黔牟以定衞義之正也後此四年結四<lb/>
　　　國之師以拒王命始得罪宗國終得罪於王朝<lb/>
　　　經書衞侯朔出奔齊其罪不待貶絶而義自見<lb/>
　　　矣<lb/>
經十有七年<lb/>
春正月丙辰公會齊侯紀侯盟於黃<pb n="27a"/>二月丙午公會邾儀父盟於趯<lb/>
夏五月丙午及齊師戰於奚六月丁丑蔡侯封人卒<lb/>
秋八月蔡季自陳歸於蔡<lb/>
　程氏曰蔡季自陳歸於蔡宋華元自晉歸於宋陳侯<lb/>
　之弟黃自楚歸於陳之類凡書所自之國者彼國有<lb/>
　奉焉而此因其力以濟之也均為有罪矣如蔡季以<lb/>
　桓侯之卒國人欲立之雖非王命假之力以歸盖與<lb/>
　他歸者異矣故特書字以别焉<pb n="27b"/>　胡氏曰季字也歸順詞蔡季之去以道而去也其歸<lb/>
　以禮歸者也是以見貴於春秋<lb/>
　　　讞曰蔡季有讓國之賢進退皆合於義春秋賢<lb/>
　　　之見㡬之美者也蔡季乃桓侯之母弟桓侯無<lb/>
　　　子欲立獻舞而疾季季避而之陳是以義而往<lb/>
　　　也蔡侯既卒蔡人召季於内陳人奉季於外是<lb/>
　　　以義而來也歸不有其國者以獻舞之立也噫<lb/>
　　　春秋之時奪攘成俗者滔滔也蔡季知㡬去國<pb n="28a"/>　　　既歸有國不欲居可以勵薄俗而還淳障狂瀾<lb/>
　　　於既倒春秋特旌其賢故出不書於䇿歸而書<lb/>
　　　字與人為善不亦著明也哉<lb/>
癸巳𦵏蔡桓侯<lb/>
　程子曰諸侯𦵏皆稱公本國臣子私謚而尊之也封<lb/>
　人之卒蔡季請謚於王因其本爵諸侯其沒正也<lb/>
　胡氏曰啖助曰蔡伯何以稱侯盖蔡季之賢知請謚<lb/>
　也<pb n="28b"/>　　　讞曰蔡桓得以書侯蔡季賢而請謚此所謂愛<lb/>
　　　之以禮者也且人愛其君莫能愛之以禮季能<lb/>
　　　行之此所以異於人矣春秋時王室不綱侯度<lb/>
　　　無統私謚僣爵列國皆然五等邦君會塟悉皆<lb/>
　　　稱公春秋存而不削以正其私謚僣爵之失惟<lb/>
　　　封人生死稱侯蔡季請謚於王也噫二百四十<lb/>
　　　二年之間知此禮一人而已可不敬乎<lb/>
及宋人衞人伐邾<pb n="29a"/>冬十月朔日有食之<lb/>
經十有八年<lb/>
春王正月<lb/>
公會齊侯於濼公與夫人姜氏遂如齊<lb/>
　程氏曰公以夫人如齊只書與而不書及却有意盖<lb/>
　言及則主公也言與則公不能制明矣<lb/>
　胡氏曰與者許可之詞曰與者罪在公也<lb/>
　　　讞曰易曰困於石據於蒺蔾入於其宫不見其<pb n="29b"/>　　　妻凶繫辭曰非所困而困焉名必辱非所據而<lb/>
　　　據焉身必危既辱且危死期將至妻其可得見<lb/>
　　　耶齊僖既卒文姜無歸寧之禮公會齊襄於濼<lb/>
　　　遂與姜氏如齊非所困而困焉者也隱公長宜<lb/>
　　　有國桓公弑兄而立非所據而據焉者也春秋<lb/>
　　　書公會齊侯於濼書公與夫人姜氏如齊夫人<lb/>
　　　之行醜矣既辱且危死期將至彭生之禍形矣<lb/>
　　　易言其理春秋載其事黙契於言外之意㫖㣲<pb n="30a"/>　　　矣乎<lb/>
夏四月丙子公薨於齊<lb/>
　朱子曰魯君弑而書薨如晉史書趙盾弑其君齊史<lb/>
　書崔杼弑其君魯却不然盖恐是周公之垂法史書<lb/>
　之舊章韓宣子所謂周禮在魯者亦其一事也<lb/>
　胡氏曰魯公弑而塟者則以不地見其弑今書桓公<lb/>
　薨於齊豈不沒其實乎前書夫人姜氏如齊後書夫<lb/>
　人孫於齊去其姓氏而莊公不書即位則其實亦明<pb n="30b"/>　矣<lb/>
　　　讞曰桓公之惡覆載不容靦焉在位十有八載<lb/>
　　　兵禍頻仍殆無虛日受賂以成宋亂納突以致<lb/>
　　　鄭爭諸侯數㑹以厚疑王朝三聘而不答大閱<lb/>
　　　僣於王制烝祭凟於祖宗婦道聚麀莫知防制<lb/>
　　　始則弑兄以自立終焉非殞於他邦桓無王至<lb/>
　　　是而經書王者以天道王法正桓之罪也然事<lb/>
　　　有先後天討不能加者王政之失刑身無存沒<pb n="31a"/>　　　必誅而不赦者春秋之大法使亂臣賊子接迹<lb/>
　　　於後世者禁其惡而不得肆可謂嚴矣<lb/>
丁酉公之喪至自齊<lb/>
秋七月<lb/>
冬十有二月己丑塟我君桓公<lb/>
　<lb/>
　<lb/>
　<pb n="31b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋讞義卷二<lb/>
</p>

  </div>
            <div>
                <head>春秋讞義卷三</head>
    <p>
<pb n="1a"/>欽定四庫全書<lb/>
　春秋讞義卷三　　　　　元　王元杰　撰<lb/>
　　莊公<lb/>
　　公名同桓公子在位三十二年按謚法勝敵克亂<lb/>
　　曰莊<lb/>
經元年<lb/>
春王正月<lb/>
　程子曰繼世者既非王命又非先君之命不書即位<pb n="1b"/>　不正其始也<lb/>
　胡氏曰不書即位内無所承上不請命也春秋絀而<lb/>
　不書父子君臣之大倫正矣<lb/>
　　　讞曰莊公桓之嫡長儲副之位已明桓公見弑<lb/>
　　　於齊不聞正終之命是不承國於先君也莊雖<lb/>
　　　居嫡未嘗誓於王朝是不禀命於天子也内無<lb/>
　　　所承上無所禀春秋以大義正之故不書即位<lb/>
三月夫人孫於齊<pb n="2a"/>　朱子曰榖梁夫人孫於齊始人之也猶言始以人道<lb/>
　治莊公也命猶名也猶曰若於道若於言夫人皆以<lb/>
　為然則是吾受其名也臣子大受命謹其所受之名<lb/>
　也<lb/>
　胡氏曰夫人文姜也桓公之弑姜氏與焉春秋去其<lb/>
　姜氏傳謂絶不為親禮也孫者順讓之詞使若不為<lb/>
　人子所逐以全恩也<lb/>
　　　讞曰桓之弑姜氏與焉莊公思父之讎有不共<pb n="2b"/>　　　戴天之怨念母之道有自其所出之恩此人倫<lb/>
　　　之大變國論之難斷者也經書夫人孫于齊去<lb/>
　　　其姓氏則其義明矣文姜雖即歸魯經書孫焉<lb/>
　　　有如去而不返盖絶之也然則書孫于齊以婉<lb/>
　　　其詞臣子之情也去其姓氏以絶其親春秋之<lb/>
　　　大法也故達于春秋之義者然後可以語春秋<lb/>
　　　之權<lb/>
夏單伯逆王姬<pb n="3a"/>秋築王姬之舘於外<lb/>
　程氏曰築王姬之舘單伯逆王姬之類皆是魯為主<lb/>
　盖只是王姬下嫁則同姓諸侯為主矣如逆后恐無<lb/>
　使諸侯為婚主之禮<lb/>
　胡氏曰魯于王室為懿親其主王姬亦舊矣舘于國<lb/>
　中必有常處今特築之於外者榖梁以為仇讎之人<lb/>
　非所以接婚婣也衰麻非所以接弁冕也知其不可<lb/>
　故特築之于外也故雖築舘于外不以為得禮而書<pb n="3b"/>　之也<lb/>
　　　讞曰行已必正以義居喪必致其哀忘君父而<lb/>
　　　親仇讎捨衰絰而親弁冕無父無君人之道絶<lb/>
　　　矣易曰立人之道曰仁與義莊公有父之喪方<lb/>
　　　居苫塊為主王姬是不仁也有父之仇禍未旋<lb/>
　　　踵忘而不復是不義也人道不立公何以為國<lb/>
　　　乎知其不可故特築之于外孰若辭而弗主之<lb/>
　　　為正也春秋書築王姬之館于外是致深意于<pb n="4a"/>　　　其間上以明天王命魯主婚之失下以著莊公<lb/>
　　　忘親釋怨之罪<lb/>
冬十月乙亥陳侯林卒<lb/>
王使榮叔來錫桓公命<lb/>
　程子曰惡逆之人王法在所誅絶乃反生而來聘死<lb/>
　而錫命逆天之大也<lb/>
　胡氏曰啖助謂不稱天王寵簒弑以凟三綱也春秋<lb/>
　書王必稱天所履者天位也所行者天道也所賞者<pb n="4b"/>　天命也所刑者天討也今桓弑君簒國而王不能誅<lb/>
　反錫命之無天甚矣<lb/>
　　　讞曰王者繼天而為君刑賞代天而命討此春<lb/>
　　　秋書王必稱天也不能上法天道刑賞僣差則<lb/>
　　　失天職是無天矣易曰王三錫命懷萬邦也程<lb/>
　　　氏曰錫命所以褒有功而懷諸侯也桓惡極矣<lb/>
　　　天討不能加幽明所共憤何功可褒而錫命之<lb/>
　　　耶桓無王而簒逆王無天而錫命天理不㡬于<pb n="5a"/>　　　絶乎春秋書王不書天以明寵簒弑凟三綱之<lb/>
　　　失王行自絶于天也<lb/>
王姬歸于齊齊師遷紀郱鄑郚<lb/>
經二年<lb/>
春王二月𦵏陳莊公<lb/>
夏公子慶父帥師伐于餘邱<lb/>
　胡氏曰按二傳于餘邱邾邑也國而伐此邑爾其曰<lb/>
　伐何也誌慶父之得兵權也莊公㓜年即位首以慶<pb n="5b"/>　父主兵卒致子般之禍于餘邱法不當書聖人特書<lb/>
　以誌亂之所由為後戒也<lb/>
　　　讞曰隱公命翬主兵伐宋馴致鍾巫之變莊公<lb/>
　　　命慶父主兵伐邑卒成般閔之禍其所由來漸<lb/>
　　　矣夫征伐者國之大權也自諸侯出已為不可<lb/>
　　　況自大夫出乎由其不能鑒前車之覆轍以致<lb/>
　　　禍延二君㡬亡魯祀辨之不早辨也經于餘邱<lb/>
　　　小邑特書伐以誌亂之所由生為後世兵柄下<pb n="6a"/>　　　移之戒其㫖㣲矣<lb/>
秋七月齊王姬卒<lb/>
冬十有二月夫人姜氏㑹齊侯于禚<lb/>
　程子曰夫人出會亂之道也猗嗟之詩刺莊公不能<lb/>
　防閑其母失子之道于此可見矣<lb/>
　胡氏曰婦人無外事送迎不出門見兄弟不踰閾在<lb/>
　家從父既嫁從夫夫死從子今㑹齊侯于禚是莊公<lb/>
　不能防閑失子之道也故趙子曰姜氏齊侯之惡著<pb n="6b"/>　矣亦所以病公也<lb/>
　　　讞曰婦人有從子之義姜氏無羞惡之心如齊<lb/>
　　　之行猶得假歸寧之禮如師會禚益宣無忌憚<lb/>
　　　之滛為國母儀其行若此豈人理哉先儒謂莊<lb/>
　　　公失防閑之道以至於亂則子得以制母乎然<lb/>
　　　子不違母者天理之至情防閑其母者人倫之<lb/>
　　　大變使莊公痛心以念父枕戈以絶齊義不與<lb/>
　　　賊俱生國雖亡而父讎必報母心必將悔悟天<pb n="7a"/>　　　理因晦而明如齊之念自然息矣方且為主王<lb/>
　　　姬同狩于禚邇仇狎怨無父無親文姜得以遂<lb/>
　　　其淫矣前車覆轍厥鑒不逺而又取從淫之女<lb/>
　　　禍延二子不亦慘乎春秋書如莒如齊如齊師<lb/>
　　　累書不以為煩惡之深疾之甚也<lb/>
乙酉宋公馮卒<lb/>
經三年<lb/>
春王正月溺㑹齊侯伐衞<pb n="7b"/>夏四月塟宋莊公<lb/>
五月塟桓王<lb/>
　胡氏曰王崩至是盖七年矣先儒或言天子不志塟<lb/>
　又以為不言𦵏者常也夫事孰有大於𦵏天子者而<lb/>
　可以不志乎死生終始之際人道之大變豈以是為<lb/>
　常事而不書也<lb/>
　　　讞曰按禮未及期塟謂之不及過期不塟謂之<lb/>
　　　緩慢桓王七年之久經始書塟其慢緩可知當<pb n="8a"/>　　　是時王綱不振諸侯無王蔑君臣之倫惟强弱<lb/>
　　　是視天王之喪三不書崩則訃之不及也七不<lb/>
　　　書塟則魯不往會也至于晉楚之君㑹塟之行<lb/>
　　　越日踰時躬至墓次何待強國之厚而待王室<lb/>
　　　之薄耶易于喪塟取諸大過寧過于厚而不流<lb/>
　　　于薄七年之久而始塟則過于薄可知矣死生<lb/>
　　　始終之大變其于君父若是恝乎春秋謹而書<lb/>
　　　之上以著王室之衰下以誅不臣之罪<pb n="8b"/>秋紀季以酅入于齊<lb/>
冬公次于滑<lb/>
經四年<lb/>
春王二月夫人姜氏享齊侯于祝邱三月紀伯姬卒<lb/>
夏齊侯陳侯鄭伯遇于垂<lb/>
紀侯大去其國<lb/>
　程氏曰紀侯大去其國大名責在紀也非齊之罪也<lb/>
　齊陳鄭遇于垂方謀伐之紀侯遂去其國齊師未加<pb n="9a"/>　而已去故非齊之罪也<lb/>
　胡氏曰大去者土地人民儀章器物悉委置之而不<lb/>
　顧也或曰以争國為小而不為以去國為大而為之<lb/>
　者也聖人與其不争而去不與其去而不存<lb/>
　　　讞曰紀為春秋㣲國介乎強大之間自會于郕<lb/>
　　　以謀齊難復請王命求成于齊天子之命不得<lb/>
　　　行鄰國之援不可恃於是下齊為黃之盟彷皇<lb/>
　　　數年謀保其國亦云至矣彼齊抱虎狼之心極<pb n="9b"/>　　　吞噬之欲遷其三邑僅守孤城紀之云亡垂在<lb/>
　　　旦夕紀侯不忍鬭其民而為避敵之計紀季不<lb/>
　　　忍絶其祀而為入附之謀於是以酅入齊請後<lb/>
　　　五廟請之而弗從委之而必去蓋有不得已焉<lb/>
　　　爾説者以其去國近于太王之仁請存宗廟近<lb/>
　　　于㣲子之義夫大王㣲子之心其去其存脫然<lb/>
　　　無一毫人欲之累紀侯不過迫於利害之私而<lb/>
　　　猶未免于怨悔豈可比論哉然則守天子之土<pb n="10a"/>　　　疆承先祖之祭祀委而去之何以無貶詞耶春<lb/>
　　　秋原紀之心反復之而不可則去待之以恕不<lb/>
　　　猶愈于自底滅亡之君故失地不奪其爵書去<lb/>
　　　不書出奔抑強扶弱之義明矣與人為善之徳<lb/>
　　　𢎞矣<lb/>
六月乙丑齊侯塟紀伯姬<lb/>
秋七月<lb/>
冬公及齊人狩于禚<pb n="10b"/>　程子曰越國而狩亂之道也無討賊復仇之意見矣<lb/>
　胡氏曰榖梁子曰齊人者齊侯也其曰人何也卑公<lb/>
　之敵所以卑公也何為卑公不復仇而釋怨也故齊<lb/>
　侯稱人魯公書及以著其罪<lb/>
　　　讞曰按禮父母之仇不共戴天兄弟之仇不同<lb/>
　　　國齊侯殺人之父而狎其子莊公忘父之怨<lb/>
　　　而親其仇有人心者寧無動乎聞車馬之音見<lb/>
　　　羽旄之美將以為樂乎抑以為恥乎取物以祭<pb n="11a"/>　　　宗廟桓公其吐之矣春秋貶齊稱人以誅其惡<lb/>
　　　譏公書及以著其罪<lb/>
經五年<lb/>
春王正月<lb/>
夏夫人姜氏如齊師<lb/>
秋郳黎來來朝<lb/>
　程子曰郳黎來來修朝禮其後數從中國之會王命<lb/>
　以為小邾子<pb n="11b"/>　胡氏曰郳國黎來名也春秋之附庸也能修朝禮特<lb/>
　書曰朝<lb/>
　　　讞曰春秋之列中國附庸之君未王命者例稱<lb/>
　　　字邾儀父蕭叔是也凡外附庸之君别以名郳<lb/>
　　　黎來介葛盧是也按繁露曰附庸字者方三十<lb/>
　　　里名者方二十里人氏者十五里郳國小而禮<lb/>
　　　不足當以名見以其能修朝禮特書曰朝介葛<lb/>
　　　盧則書來而不與其朝也其後王命以為小邾<pb n="12a"/>　　　子蓋已進于此矣夷而進于中國則中國之此<lb/>
　　　春秋之大法也<lb/>
冬公會齊人宋人陳人蔡人伐衞<lb/>
經六年<lb/>
春王正月王人子突救衞<lb/>
　程子曰雖㣲稱字王人當尊也王人㣲者例不稱字<lb/>
　子突救衞而字之善之也善子突善王命也以王命<lb/>
　之尊也<pb n="12b"/>　胡氏曰王人㣲者子突其字也以下士之㣲超從大<lb/>
　夫之例而書字者褒救衞也<lb/>
　　　讞曰子突奉王命以拒朔諸侯納朔以抗王師<lb/>
　　　無天無王亦已甚矣朔䧟其兄于死地其罪已<lb/>
　　　不容誅王命立黔牟以定衞朔已奔竄于他邦<lb/>
　　　五國之師反行黨逆連兵抗命納朔為君于以<lb/>
　　　見諸侯之不臣王綱之陵夷也春秋傷王室之<lb/>
　　　衰惡諸侯之暴故雖王人之㣲超從大夫之例<pb n="13a"/>　　　書字書救以著其善四國諸侯貶而稱人以誅<lb/>
　　　其惡衞朔之出也殘骨月以搆亂其入也合黨<lb/>
　　　以抗王命進退皆惡無一可恕出入皆以名書<lb/>
　　　誅其心也討賊之法其嚴矣乎<lb/>
夏六月衞侯朔入于衞<lb/>
秋公至自伐衞螟<lb/>
冬齊人來歸衞俘<lb/>
經七年<pb n="13b"/>春夫人姜氏㑹齊侯于防<lb/>
夏四月辛卯夜恒星不見夜中星隕如雨<lb/>
　胡氏曰恒星者列星也如雨者言衆也人事感于下<lb/>
　則天變動于上前此五國連衡旅拒王命後此者齊<lb/>
　桓晉文更伯中國政歸盟主而王室遂虚其為法度<lb/>
　滅絶威信陵遲之象著矣<lb/>
　　　讞曰星辰之麗乎天列居錯峙各有常度經星<lb/>
　　　當見而不見星不當隕而隕非常之變異也易<pb n="14a"/>　　　曰天垂象見吉凶恒星至夜無雲而不見已而<lb/>
　　　其隕如雨此天變之大者凶之象也人事感于<lb/>
　　　下天變動于上前此五國連衡以抗王師後此<lb/>
　　　齊桓晉文迭盟中夏而周之統緒僅存不絶如<lb/>
　　　綫此孔子所以懼春秋所以作天人一理其可<lb/>
　　　誣乎<lb/>
秋大水無麥苗<lb/>
冬夫人姜氏會齊侯于榖<pb n="14b"/>經八年<lb/>
春王正月師次于郎以俟陳人蔡人甲午治兵<lb/>
夏師及齊師圍郕郕降于齊師<lb/>
秋師還<lb/>
　程氏曰春秋之世諸侯用師衆矣未有所書如此之<lb/>
　詳者逆天道親仇讎圍同姓勦民力與國不信伐國<lb/>
　不服故聖人備書之以見其惡<lb/>
　胡氏曰書及齊師者親仇讎也圍郕者伐同姓也郕<pb n="15a"/>　䧏于齊師者見伐國無義而不服也於是莊公之失<lb/>
　著矣書師還譏久役也<lb/>
　　　讞曰郕魯之國文之昭也圍郕則伐同姓矣師<lb/>
　　　及齊之師則親仇讎矣伐同姓而親仇讎可謂<lb/>
　　　義乎老師費財輕舉大衆俟陳蔡而陳蔡不至<lb/>
　　　圍郕而郕不服歴三時而後還師無名而黷武<lb/>
　　　可謂善乎易師之初六師出以律否臧凶程氏<lb/>
　　　曰行師之道動不以義雖善亦凶道也況不善<pb n="15b"/>　　　乎春秋書及齊師圍郕則魯之親仇讎伐同姓<lb/>
　　　之罪著矣書郕䧏于齊師師還則知郕不服魯<lb/>
　　　無功而還之恥見矣<lb/>
冬十有一月癸未齊無知弑其君諸兒<lb/>
經九年<lb/>
春齊人殺無知公及齊大夫盟于蔇<lb/>
夏公伐齊納糾齊小白入于齊<lb/>
　程子曰春秋書公伐齊納糾而不稱公子不當立者<pb n="16a"/>　也桓公兄也當立子糾弟也不當争攷之春秋可見<lb/>
　左氏誤多子字公榖之言是也使桓弟而糾兄管仲<lb/>
　所輔者正桓奪其國而殺之則桓與管仲乃不可同<lb/>
　世之仇也若計其後功而與其事桓聖人之言無乃<lb/>
　害義之甚<lb/>
　朱子曰齊襄公無道鮑叔牙奉公子小白奔莒及無<lb/>
　知弑襄公管夷吾召忽奉公子糾奔魯魯人納之未<lb/>
　克而小白入是為威公使魯殺子糾而請管召召忽<pb n="16b"/>　死之管仲請囚叔牙言于威公以為相<lb/>
　胡氏曰左氏書子糾二傳曰伐齊納糾君子以公榖<lb/>
　為正納者不受強致之稱入者難詞糾不書子明糾<lb/>
　不當立也以小白繫齊者明小白宜有齊也<lb/>
　　　讞曰魯莊納糾為非義齊桓入國為從宜質諸<lb/>
　　　聖人之言是非由是而定矣使桓立不正管仲<lb/>
　　　乃反面事仇不得為徙義聖人豈以一匡天下<lb/>
　　　之功如其仁而許之耶糾果當立則召忽之死<pb n="17a"/>　　　不為傷勇聖人豈比諸匹夫匹婦之為諒耶其<lb/>
　　　事甚明其理甚順所以然者齊僖無嫡無知之<lb/>
　　　亂糾與小白皆以庶子出奔糾幼而小白長桓<lb/>
　　　公宜有其國矣魯莊忘父之仇伐齊納糾可謂<lb/>
　　　義乎桓公之入無所禀承可謂正乎春秋以其<lb/>
　　　進不以正削其公子以王法絶之然桓公以王<lb/>
　　　法雖可絶視子糾則當立矣以小白繋齊明宜<lb/>
　　　有齊也糾不書子明不當立也書伐書納罪魯<pb n="17b"/>　　　納不以正入者難辭譏桓進不以禮聖人之情<lb/>
　　　見矣<lb/>
秋七月丁酉塟齊襄公八月庚申及齊師戰于乾時我<lb/>
師敗績九月齊人取子糾殺之<lb/>
　程子曰春秋書齊小白入于齊以國繫者明當立也<lb/>
　又書公伐齊納糾去子明不當立也<lb/>
　胡氏曰取者不義之詞前書納糾不稱子者明不當<lb/>
　立也此書殺糾復稱子者明不當殺也<pb n="18a"/>　　　讞曰按禮諸侯之子君在稱世子君薨稱子某<lb/>
　　　經書取子糾殺之魯論曰桓公殺公子糾則小<lb/>
　　　白賊滅天倫之罪著矣前書伐齊納糾經不書<lb/>
　　　子譏魯之不當納也此書取子糾殺之責齊之<lb/>
　　　不當殺也比事以觀筆削之義明矣<lb/>
冬浚洙<lb/>
經十年<lb/>
春王正月公敗齊師于長勺二月公侵宋<pb n="18b"/>三月宋人遷宿<lb/>
　胡氏曰其曰遷宿者宿非欲遷為宋人之所遷也凡<lb/>
　書遷不待貶而惡已見矣<lb/>
　　　讞曰宿雖小國受地先王宋恃強而遷之必當<lb/>
　　　效死而勿去盤庚之遷民也雖違害就利猶恐<lb/>
　　　或沉于衆而胥動以浮言況非其所欲者乎易<lb/>
　　　益之六四中行告公從利用為依遷國夫遷者<lb/>
　　　順下情而動必有中行之徳獲信于上然後利<pb n="19a"/>　　　用為依今宋人既無王命獲信于上又非民情<lb/>
　　　順動于下利其土地迫逐而遷肆行而莫之顧<lb/>
　　　矣嗚呼徳之不建民之無援使㣲國之君迫于<lb/>
　　　橫逆以底滅亡可勝嘆哉春秋貶宋稱人著其<lb/>
　　　貪暴之罪直書遷宿正其無王之誅討亂之法<lb/>
　　　可謂嚴矣<lb/>
夏六月齊師宋師次于郎公敗宋師于乗邱<lb/>
秋九月荆敗蔡師于莘以蔡侯獻舞歸<pb n="19b"/>　程子曰莊公十年荆敗蔡師于莘始見于經荆本子<lb/>
　爵僻在蠻夷不能從中國政令居中國爵號王祭不<lb/>
　共故夷狄之也<lb/>
　胡氏曰蔡侯何以名絶之也凡書敗書滅書入而以<lb/>
　其君歸皆名者為其服為臣虜故絶之也<lb/>
　　　讞曰天無二日民無二王率土普天莫非王土<lb/>
　　　王臣也楚本高陽之裔甘襲子爵猾夏不恭僣<lb/>
　　　擬王號漢陽諸姬楚實盡之先王封建之制無<pb n="20a"/>　　　復存矣春秋狄之蓋以此也蔡邇楚蒙害為甚<lb/>
　　　自敗蔡師始見于經春秋惡楚之僣抑楚之強<lb/>
　　　罪蔡之汙傷中國之衰故書法特嚴于楚書荆<lb/>
　　　不書國以狄道待之也書蔡侯名者以失地故<lb/>
　　　也書敗蔡侯傷中國之無君書以歸者罪楚人<lb/>
　　　之强暴此撥亂反正用夏變夷之道也<lb/>
冬十月齊師滅譚譚子奔莒<lb/>
　程子曰春秋之法將尊師衆曰某帥師將卑師少曰<pb n="20b"/>　人將尊師少曰某<lb/>
　胡氏曰滅而書奔責不死位也不書出國亡無所出<lb/>
　也國滅身奔而不能守其富貴何以書爵乎已無取<lb/>
　滅之罪為橫逆所加而力不能勝至于出奔則亦不<lb/>
　幸焉爾矣其義蓋未絶也<lb/>
　　　讞曰齊桓入國之初管仲相桓之始宜興滅繼<lb/>
　　　絶扶弱抑強未㡬滅譚繼而滅遂利其土田毁<lb/>
　　　其宗廟豈伯者所忍行乎此管仲攻瑕之術也<pb n="21a"/>　　　初桓公過譚而不禮入國而譚不賀責其不恭<lb/>
　　　問罪可也坐致見滅不已甚乎春秋書出奔莒<lb/>
　　　責其不能死國之失不奪其爵恕其迫于橫逆<lb/>
　　　之故㫖㣲而顯其義明矣<lb/>
經十有一年<lb/>
春王正月<lb/>
夏五月戊寅公敗宋師于鄑<lb/>
秋宋大水<pb n="21b"/>冬王姬歸于齊<lb/>
　程氏曰以魯為齊主昬故書不書齊侯來逆絶齊于<lb/>
　魯者也<lb/>
　胡氏曰春秋之義尊君抑臣其書王姬下嫁曷為與<lb/>
　列國之女同詞而不異乎曰陽唱而隂和夫先而婦<lb/>
　從天理也述天理訓後世則雖以王姬之貴其當執<lb/>
　婦道與公侯大夫士庶人之女何以異哉<lb/>
　　　讞曰何彼穠矣美王姬之詩序曰王姬下嫁于<pb n="22a"/>　　　諸侯車服不繫其夫下王后一等猶執婦道以<lb/>
　　　成肅雍之徳則知先王厚人倫美敎化不以貴<lb/>
　　　賤而差殊也易歸妹之六五帝乙歸妹其君之<lb/>
　　　袂不如其娣之袂良程氏曰五以隂柔居中下應九<lb/>
　　　二之陽謙䧏從禮尚徳不尚飾之象也是則舅<lb/>
　　　姑之禮不可闕宗廟之祭不可慢倘恃其所出<lb/>
　　　以忽其夫則唱和之禮乖夫婦之倫瀆矣春秋<lb/>
　　　書王姬下嫁與列國之女同詞而不異其義深<pb n="22b"/>　　　有在也<lb/>
經十有二年<lb/>
春王三月紀叔姬歸于酅<lb/>
　胡氏曰莊公四年紀侯去國叔姬至此始歸于酅者<lb/>
　紀侯方卒故叔姬至此然後歸爾歸者順詞以宗廟<lb/>
　在酅歸奉其祀也紀既亡矣不歸于魯所謂全節守<lb/>
　義不以亡故虧婦道者也<lb/>
　　　讞曰叔姬待年而後行賢徳有光于宗國自紀<pb n="23a"/>　　　侯之大去幸宗祀之僅存不以國之存亡繫其<lb/>
　　　懷不以夫之存亡易其志惟宗祀之是奉惟簠<lb/>
　　　簋之是修復歸于酅以全婦道易恒之六五恒<lb/>
　　　其徳貞程氏曰隂柔中正恒久其徳為貞乃從<lb/>
　　　一之象也噫春秋之時禮義消亡男女奔誘而<lb/>
　　　叔姬之行卓然有如此者聖人安得不賢之也<lb/>
　　　是故歸紀歸酅其卒其塟大書特書以高其節<lb/>
　　　使與衞之共姜宋之共姬共垂不朽為萬世而<pb n="23b"/>　　　下執婦道者之勸可不敬乎<lb/>
夏四月<lb/>
秋八月甲午宋萬弑其君捷及其大夫仇牧<lb/>
　程子曰宋閔遇弑仇牧趨君之難以隕其身可謂忠<lb/>
　矣故書以顯其忠書大夫以示能死職<lb/>
　胡氏曰君弑其大夫死于其難春秋書之者其所取<lb/>
　也大夫死于弑君之難而有不書者故知孔父牧息<lb/>
　皆所取也<pb n="24a"/>　　　讞曰宋閔狎比小人戯言召怨此所以及于禍<lb/>
　　　也古之人君待大臣以禮處小人以正則意外<lb/>
　　　之變何由起乎若仇牧者立人之朝執國之政<lb/>
　　　死君之難雖不能討賊不猶愈于食焉而怠其<lb/>
　　　事者乎春秋書之著其節也宋督同相其君同<lb/>
　　　死于難春秋削之以其本有可誅之罪黜其惡<lb/>
　　　也然則宋萬既殺于陳而經不書塟責宋不能<lb/>
　　　致討以正其罪賂陳以酒而亡失政刑矣春秋<pb n="24b"/>　　　正名之書不能正天討猶不討也其嚴矣乎此<lb/>
　　　春秋之大法也<lb/>
冬十月宋萬出奔陳<lb/>
經十有三年<lb/>
春齊侯宋人陳人蔡人邾人會于北杏<lb/>
　程氏曰齊桓能任管仲首為北杏之會四國之衆從<lb/>
　之故四國書人<lb/>
　胡氏曰桓何以及四國之㣲者會是宋公邾子也四<pb n="25a"/>　國稱人誅始亂也齊侯書爵其與之也<lb/>
　　　讞曰周官時見曰會殷見曰同先王之制也殷<lb/>
　　　同有常制故六年五服一朝王合諸侯以同天<lb/>
　　　下之政時會無定期有不順服者王合諸侯以<lb/>
　　　施九伐之法是皆天子之事也齊桓圗伯之初<lb/>
　　　會諸侯以平宋亂其功可嘉其事則僣然上無<lb/>
　　　明王下無方伯列國交争王室如寄桓修伯業<lb/>
　　　以尊王室為心以安中國為任聖人與之録其<pb n="25b"/>　　　功也桓非受命之伯諸侯自相推戴以為盟主<lb/>
　　　聖人黜之正其義也春秋序齊侯于列國之上<lb/>
　　　與桓公者權也䧏四國而稱人誅始亂者正也<lb/>
　　　知此義則知聖人與伯之道矣<lb/>
夏六月齊人滅遂<lb/>
秋七月<lb/>
冬公會齊侯盟于柯<lb/>
經十有四年<pb n="26a"/>春齊人陳人曹人伐宋<lb/>
夏單伯會伐宋<lb/>
秋荆入蔡<lb/>
　程氏曰荆蹂踐蔡國而齊桓弗能救其無逺業可知<lb/>
　也<lb/>
　　　讞曰蔡以神明之胄文昭懿親國小而逺邇于<lb/>
　　　強楚前年北杏之會既已從齊則盟主之與國<lb/>
　　　也齊桓主伯之初以安攘為己任所當患難相<pb n="26b"/>　　　䘏扶弱抑強致沐浴之請于周興問罪之師于<lb/>
　　　楚非伯者所當為耶夫何荆虜獻舞以歸坐視<lb/>
　　　而不之救今又以兵入蔡造其國都毁其宗廟<lb/>
　　　方且興師伐宋兩會于鄄是孰緩而孰急耶小<lb/>
　　　國之附盟主將何賴焉書荆入蔡桓之失著矣<lb/>
冬單伯會齊侯宋公衞侯鄭伯于鄄<lb/>
經十有五年<lb/>
春齊侯宋公陳侯衞侯鄭伯會于鄄<pb n="27a"/>　程氏曰鄄之會桓假義以服宋而示天下者也<lb/>
　　　讞曰桓公既平宋亂諸侯從會于鄄伯業田是<lb/>
　　　而成矣當是時内則諸侯無王窮兵黷武外則<lb/>
　　　荆蠻強盛猾夏不恭齊桓合諸侯而攘外夷尊<lb/>
　　　王室以安中國可謂勝大任矣前此會鄄王臣<lb/>
　　　下臨而宋服鄄之再㑹諸侯列會而畢從此實<lb/>
　　　齊伯之始也春秋序齊侯于列國之上諸侯皆<lb/>
　　　與其爵而無貶辭伯業于是乎成矣<pb n="27b"/>夏夫人姜氏如齊<lb/>
秋宋人齊人邾人伐郳鄭人侵宋<lb/>
冬十月<lb/>
經十有六年<lb/>
春王正月<lb/>
夏宋人齊人衞人伐鄭<lb/>
秋荆伐鄭<lb/>
冬十有二月會齊侯宋公陳侯衞侯鄭伯許男滑伯滕<pb n="28a"/>子同盟于幽<lb/>
　程子曰齊桓始伯仗義以盟而魯首叛盟故諱不稱<lb/>
　公上無明王下無方伯諸侯交争齊桓始伯天下與<lb/>
　之故書同<lb/>
　胡氏曰會者公也不書公諱也其諱公何也程氏曰<lb/>
　齊桓始伯仗義以盟而魯乃首叛盟故諱不稱公惡<lb/>
　失信也其曰同盟何也程氏曰上無明王下無方伯<lb/>
　列國交争桓公始伯天下與之故書同盟志同欲也<pb n="28b"/>　　　讞曰齊桓仗義始伯魯公失信叛盟可謂不知<lb/>
　　　類矣自北杏之會諸侯已從鄄之兩會伯事已<lb/>
　　　定至是諸侯同奬王室同恤灾患魯君所當服<lb/>
　　　從今八國同盟而魯首叛盟自古皆有死民無<lb/>
　　　信不立而況于國乎易中孚之初九虞吉有他<lb/>
　　　不燕程氏曰度其可信而信之有他則志不定<lb/>
　　　矣春秋没公不書諱魯失信也特書同盟志諸<lb/>
　　　侯同欲也待伯之義見于此矣<pb n="29a"/>邾子克卒<lb/>
經十有七年<lb/>
春齊人執鄭詹<lb/>
夏齊人殱于遂<lb/>
秋鄭詹自齊逃來<lb/>
　程氏曰詹為鄭卿見執于齊不能自辨于理取宜而<lb/>
　歸反如匹夫之逃越在他國斯可賤也<lb/>
　胡氏曰詹之見執若有罪雖死可也倘曰無罪茍見<pb n="29b"/>　免焉請從惠於會使諸侯聞之則不辱君命矣<lb/>
　　　讞曰不知命則畏死不知義則辱君鄭詹之謂<lb/>
　　　也詹為鄭之執政從會于齊茍有罪焉死之可<lb/>
　　　也倘曰無罪從惠于㑹以理自明亦可也曽不<lb/>
　　　能伸義于齊反效匹夫之行遁逃他國茍免其<lb/>
　　　身可謂無能為矣易旅之初六旅𤨏𤨏斯其所<lb/>
　　　取災程氏曰卑而處于旅困猥瑣無能為之象<lb/>
　　　也春秋不書來奔變文曰逃賤之之辭噫鄭詹<pb n="30a"/>　　　逃來為臣不知義者也鄭伯逃歸為君不知義<lb/>
　　　者也君臣之間不知有義將何以為國乎<lb/>
冬多麋<lb/>
經十有八年<lb/>
春王二月日有食之<lb/>
夏公追戎于濟西<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　胡氏曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>魯所無也故以有書夫以含沙射人為物<pb n="30b"/>　至㣲矣魯人察之以聞于朝魯史異之以書于䇿<lb/>
　　　讞曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>生于秋隂淫之兆按洪範五行傳<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>如<lb/>
　　　鱉三足或謂生于南越其地多<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>詩云為鬼為<lb/>
　　　<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>則不可得以其含沙射人為害于隱故以異<lb/>
　　　而書之噫世衰道㣲隂慝並作天變動于上地<lb/>
　　　變動于下物雖至㣲而隂邪之應騐矣<lb/>
冬十月<lb/>
經十有九年<pb n="31a"/>春王正月<lb/>
夏四月<lb/>
秋公子結媵陳人之婦于鄄遂及齊侯宋公盟<lb/>
　程氏曰鄄之會嫁女于陳人結以其庶女媵之因與<lb/>
　齊宋盟挈之以往結好大國所以安國恤民乃以私<lb/>
　事取怒大國故深罪之書其為媵而往盟為遂事也<lb/>
　胡氏曰媵淺事陳人㣲者公子往焉是以所重臨乎<lb/>
　禮之輕也會盟國之大事大夫輙與焉是以所輕當<pb n="31b"/>　乎禮之重也結書公子而曰媵陳人之婦譏其重以<lb/>
　失已書爵而曰遂譏其輕以失人也<lb/>
　　　讞曰大夫受命出疆專命則為不敬結受命以<lb/>
　　　往媵非受命以專盟也至鄄而齊宋之君在焉<lb/>
　　　聞有伐魯之謀于是廢其媵事遂專齊宋之盟<lb/>
　　　以致不終媵事召陳之怨抗盟大國啓齊之争<lb/>
　　　春秋直書公子結明其媵婦之非禮書遂書及<lb/>
　　　著其無君而專盟以義放之胥失之矣<pb n="32a"/>夫人姜氏如莒<lb/>
冬齊人宋人陳人伐我西鄙<lb/>
經二十年<lb/>
春王二月夫人姜氏如莒<lb/>
　程氏曰比年如莒甚之也<lb/>
　胡氏曰十五年夫人姜氏如齊至是再如莒而春秋<lb/>
　書者禮義天下之大防其禁亂之所由也<lb/>
　　　讞曰衞女嫁于諸侯父母終思歸寧而不得故<pb n="32b"/>　　　泉水賦許穆夫人閔衞之亡思歸唁其兄而不<lb/>
　　　得故載馳作聖人列于風以訓後世知男女之<lb/>
　　　别文姜宣淫與齊襄㑹猶假歸寧之禮今兩如<lb/>
　　　莒復何名焉羞惡之心亡矣其不失為禽獸也<lb/>
　　　㡬希春秋直書其事惡自著矣<lb/>
夏齊大災<lb/>
秋七月<lb/>
冬齊人伐戎<pb n="33a"/>經二十有一年<lb/>
春王正月<lb/>
夏五辛酉鄭伯突卒<lb/>
秋七月戊戌夫人姜氏薨<lb/>
冬十有二月塟鄭厲公<lb/>
　　　讞曰鄭突自奔蔡入櫟經皆書名卒則書爵其<lb/>
　　　義何耶先儒謂雖簒而實君雖君而實簒所謂<lb/>
　　　不没其實也忽雖嫡弱而無能突雖庶強而有<pb n="33b"/>　　　援諸侯與邪害正黨惡崇奸執祭仲以要盟納<lb/>
　　　突而有國其始以賂而簒立中則避難而出奔<lb/>
　　　時在春秋公議猶在名之曰厲雖孝子慈孫百<lb/>
　　　世莫能改也經書塟鄭厲公其法嚴矣<lb/>
經二十有二年<lb/>
春王正月肆大眚<lb/>
　程氏曰大眚而肆之其失可知書曰眚災肆赦𤯝是<lb/>
　自作之罪故也災則赦之是過失之事故也<pb n="34a"/>　朱子曰或問伊川言災自外來眚自内作是否曰看<lb/>
　來只一般㣲有不同耳災是偶然生于彼者眚是過<lb/>
　誤致然春秋肆大眚皆以其過誤而赦之也<lb/>
　胡氏曰肆眚者蕩滌瑕㻈之稱也肆眚而曰大𤯝譏<lb/>
　失刑也<lb/>
　　　讞曰眚災肆赦怙終賊刑先王原情而定法宥<lb/>
　　　過無大刑故無小之義也莊公肆大眚則罪無<lb/>
　　　大小皆得以赦之矣豈先王明刑之本哉易曰<pb n="34b"/>　　　雷雨作解君子以赦過宥罪程氏曰過失赦之<lb/>
　　　可也罪惡而赦之則非義矣後世行姑息之政<lb/>
　　　啓僥倖之門徒長奸貪滋盜賊初無利于君子<lb/>
　　　也故曰無赦之國其刑必平春秋書肆大眚譏<lb/>
　　　魯之弛刑失政也明矣<lb/>
癸丑塟我小君文姜陳人殺其公子御冦<lb/>
夏五月<lb/>
秋七月丙申及齊高徯盟于防<pb n="35a"/>冬公如齊納幣<lb/>
　程氏曰髙傒上卿魯無使㣲者與盟之理蓋諱公盟<lb/>
　始與仇為㛰惡之大也<lb/>
　又曰齊疑㛰義故公自行納幣後二年方逆齊難之<lb/>
　也<lb/>
　胡氏曰㣲者名姓不登于史冊高傒之貴大夫也曷<lb/>
　為就吾之㣲者盟蓋公也其不言公諱與髙傒盟也<lb/>
　公親如齊納幣則不待貶也<pb n="35b"/>　　　讞曰夫婦人倫之本婚禮正始之基所以承宗<lb/>
　　　廟社稷之重者也莊公厭尊毁列下盟夫人欲<lb/>
　　　堅齊約親往納幣既廢母之喪禮又忘父之大<lb/>
　　　仇蹈誨淫之跡為非禮之舉始不以禮合將不<lb/>
　　　以禮終也春秋十二公書如齊者凡十四矣未<lb/>
　　　嘗書其事也于莊三書之納幣觀社逆女是也<lb/>
　　　盟防不書公為尊者諱隱君之恥也高徯奪爵<lb/>
　　　罪其抗君而盟也書公如齊惡其忘親不仁直<pb n="36a"/>　　　書納幣譏其所行之非禮正始之際可不謹乎<lb/>
經二十有三年<lb/>
春公至自齊祭叔來聘<lb/>
夏公如齊觀社公至自齊<lb/>
荆人來聘<lb/>
　程子曰聘問之禮通于中國故荆進稱人以人道齒<lb/>
　之也<lb/>
　朱子曰荆初書國後進稱人稱爵乃是他初間不敢<pb n="36b"/>　驟交于中國故從卑稱後漸大故稱爵<lb/>
　胡氏曰入蔡伐鄭以州舉者惡其猾夏不恭故狄之<lb/>
　也至是來聘嘉其慕義自通故進之也<lb/>
　　　讞曰諸侯用夷禮則夷之夷而進于中國則中<lb/>
　　　國之此春秋大法也春秋僣亂之患未有若楚<lb/>
　　　之甚者其始至于猾夏不恭其後至于竊中國<lb/>
　　　之柄春秋于其叛也則懲其不恪以夷之于其<lb/>
　　　來也嘉其慕義而進之不追其已往不逆其將<pb n="37a"/>　　　來苟絶其自新之路則逞陸梁之心其患不可<lb/>
　　　勝言矣易革之上六君子豹變小人革面征凶<lb/>
　　　程氏曰君子革而從善小人面從而心違亦當<lb/>
　　　從之必往而訟則有征凶之象春秋進而書人<lb/>
　　　是以中國之例待之也下書來聘與其交中國<lb/>
　　　之好也聖人隨時之權用夏變夷之道見于此<lb/>
　　　矣<lb/>
公及齊侯遇于榖蕭叔朝公<pb n="37b"/>秋丹桓宫楹<lb/>
冬十有一月曹伯射姑卒十有二月甲寅公會齊侯盟<lb/>
于扈<lb/>
經二十有四年<lb/>
春王三月刻桓宫桷<lb/>
　程氏曰宗廟之飾國有彛典而妄肆奢麗加于禰宫<lb/>
　亂王制瀆先君不恭莫大矣直書其事具文見意也<lb/>
　胡氏曰公將逆姜氏丹桓宫之楹刻其桷以為盛飾<pb n="38a"/>　以誇示之非特有童心而已故詳書于策斥言桓宫<lb/>
　以見惡莊為後世鑒也<lb/>
　　　讞曰桓以文姜之故見弑于齊君莊以仇人之<lb/>
　　　女薦舎于禰廟方且煥宗廟之侈麗耀耳目之<lb/>
　　　觀瞻豈止童心而已哉是皆惡之大者也易觀<lb/>
　　　之象曰初六童觀小人道也程氏曰觀見淺近<lb/>
　　　如童穉乃小人之分也況公即位于此二十四<lb/>
　　　年宗廟之事不登于冊丹楹刻桷連書于經君<pb n="38b"/>　　　父之世仇已忘御孫之忠諌弗納肆其侈心誇<lb/>
　　　示仇人之女務淺近之觀小人之道也春秋斥<lb/>
　　　書丹桓宫楹刻桓宫桷惡之深而辭之直也<lb/>
塟曹莊公<lb/>
夏公如齊逆女<lb/>
秋公至自齊<lb/>
八月丁丑夫人姜氏入<lb/>
　程氏曰此娶仇女故書入言宗廟不受也<pb n="39a"/>　胡氏曰何以不致不可見乎宗廟也入者不順之辭<lb/>
　以宗廟為弗受也春秋詳書其事以著莊公不孝之<lb/>
　罪也<lb/>
　　　讞曰婚禮莫重于親迎入國莫嚴于廟見見而<lb/>
　　　告至禮之常也莊公于齊不共戴天況取其女<lb/>
　　　以奉祀何以見先君乎易歸妹之上九承筐无<lb/>
　　　實程氏曰當歸妹之終篚筐既空不可以承祭<lb/>
　　　祀無終之象見矣夫婦人倫之本而公不與夫<pb n="39b"/>　　　人偕至越禮敗度傷義亂倫非小失也弑閔孫<lb/>
　　　邾之兆其萌于此乎且莊公待年越禮取仇人<lb/>
　　　女丹楹刻桷以誇耀之豈告至之禮而獨闕焉<lb/>
　　　春秋變文書入義不可入而入宗廟有所不受<lb/>
　　　削其告至之辭也然書至之詞緩書入之辭厲<lb/>
　　　惡之深而斥之極也聖人之情見矣<lb/>
戊寅大夫宗婦覿用幣大水<lb/>
冬戎侵曹曹覊出奔陳赤歸于曹郭公<pb n="40a"/>經二十有五年<lb/>
春陳侯使女叔來聘<lb/>
夏五月癸丑衞侯朔卒<lb/>
六月辛未朔日有食之鼓用牲于社<lb/>
　程子曰聲陽也日食伐鼓所以助陽而攻隂也社土<lb/>
　神隂氣之主也<lb/>
　胡氏曰鼓用牲于社何以書譏不鼓于朝而鼓于社<lb/>
　又用牲則非禮矣<pb n="40b"/>　　　讞曰易曰懸象著明莫大乎日月夫日月者隂<lb/>
　　　陽之精隂盛而陽消則日為之食也按禮天子<lb/>
　　　救日伐鼓于社諸侯用幣于社伐鼔于朝社隂<lb/>
　　　也鼓者所以衝陽也天子尊于社故伐鼓于社<lb/>
　　　以攻之諸侯卑于社故用幣于社以請救伐鼓<lb/>
　　　于朝以自攻也人事感于下天變動于上克謹<lb/>
　　　天戒修徳以禳之復天理也伐鼓救變崇陽抑<lb/>
　　　隂盡人事也修徳以謹于内伐鼔以救于外天<pb n="41a"/>　　　人之理合矣乃莊公伐鼓于社僣天子之事用<lb/>
　　　牲于社非請救之禮行僣禮而欲救災是誣天<lb/>
　　　也春秋書用牲以著其非禮書鼓于社以正其<lb/>
　　　僣典莊公于天人之理胥失之矣<lb/>
伯姬歸于杞<lb/>
秋大水鼓用牲于社于門<lb/>
冬公子友如陳<lb/>
經二十有六年<pb n="41b"/>春公伐戎<lb/>
夏公至自伐戎<lb/>
曹殺其大夫<lb/>
　程氏曰君不以罪殺大夫輔臣不能諌國之罪也故<lb/>
　書以罪其國<lb/>
　胡氏曰稱國以殺者國君大夫與謀其事不請于天<lb/>
　子而擅殺之也<lb/>
　　　讞曰列國之大夫天子之命卿也諸侯不敢專<pb n="42a"/>　　　命則亦不敢專殺春秋諸侯無上專命大夫不<lb/>
　　　告于王朝專殺大夫不歸于司㓂于以見王室<lb/>
　　　之衰㣲威福之下移也葵邱之四命曰無專殺<lb/>
　　　大夫明書于策備天子之明禁按春秋稱國以<lb/>
　　　殺以見君臣之合謀不奪其爵而不書名其人<lb/>
　　　無可殺之罪予奪惟公此春秋之大法也<lb/>
秋公會宋人齊人伐徐<lb/>
冬十有二月癸亥朔日有食之<pb n="42b"/>經二十有七年<lb/>
春公㑹杞伯姬于洮<lb/>
夏六月公會齊侯宋公陳侯鄭伯同盟于幽<lb/>
　程氏曰同志而盟非強之也<lb/>
　朱子曰或問魯桓為齊襄所殺其子莊公與齊桓會<lb/>
　盟經何以不譏曰齊桓率諸侯尊周室以義而舉莊<lb/>
　公雖欲不赴豈可得乎桓公名為尊王室若莊公不<lb/>
　赴非叛齊乃叛周也若欲復仇當襄公殺其父時告<pb n="43a"/>　之天子方伯連帥必以復仇為事殺襄公而後已如<lb/>
　此方快人意若莊公能如此則九合諸侯將在莊公<lb/>
　不在齊矣惟其不能所以只得屈服人也<lb/>
　胡氏曰同盟之例有惡其反復而書同有諸侯同欲<lb/>
　而書同此鄭伯之所欲而書同盟<lb/>
　　　讞曰桓公創伯之始其事亦有可觀仗義尊周<lb/>
　　　制強服異自始會北杏再會于鄄陳鄭之叛服<lb/>
　　　無常魯宋之疑信未定磨以嵗月人知有齊王<pb n="43b"/>　　　室既卑而稍尊諸侯羣起而略定威令已振事<lb/>
　　　權有歸再盟于幽衆從而誠服矣凡盟者皆小<lb/>
　　　國受命于大國不得已而從之今陳鄭畏而服<lb/>
　　　從願與之盟非出于勉強故書同盟齊侯得衆<lb/>
　　　也視他盟為愈矣春秋特書同盟此諸侯同欲<lb/>
　　　而書同<lb/>
秋公子友如陳塟原仲<lb/>
冬杞伯姬來莒慶來逆叔姬杞伯來朝公會齊侯于城<pb n="44a"/>濮<lb/>
經二十有八年<lb/>
春王三月甲寅齊人伐衞衞人及齊人戰衞人敗績<lb/>
　程氏曰春秋之義㣲顯闡幽者謂是類也齊人伐國<lb/>
　之罪其文可見而衞人與戰之罪不變文不足以明<lb/>
　之何者彼以不道加諸我我當持義而不戰上可以<lb/>
　訴諸天子下可以告于諸侯或備其疆塲之文辭<lb/>
　斯亦可矣奚為忽然興師遽與之戰哉是謂以桀攻<pb n="44b"/>　桀何較曲直乎故聖人特書曰及所以明㣲也<lb/>
　胡氏曰春秋紀兵及者為主齊人舉兵而伐衞衞人<lb/>
　見伐而受命則以衞及之何也不徴詞情罪而上逆<lb/>
　王命下拒方伯之師直與交戰則是衞人為忘乎此<lb/>
　戰故以衞主之也戰不言伐伐不言日而書日者戰<lb/>
　之日也見齊人奉詞伐罪方以是日至而衞人不請<lb/>
　其故直以是日與之戰所以深疾之也而聖人之情<lb/>
　見矣齊稱人將卑師少也<pb n="45a"/>　　　讞曰衞朔之入也合四國以抗王師迨其後也<lb/>
　　　奉子頺以攻王室君臣大分翦為仇讎子赤既<lb/>
　　　立已易世矣宜惠徼康叔請命自新齊師奉王<lb/>
　　　命以徂征尚且合兵而交戰上逆天王之命下<lb/>
　　　拒方伯之師厥罪惟均已不容于誅矣春秋書<lb/>
　　　衞人及齊人戰則是衞人不服罪有志乎戰也<lb/>
　　　書日謹之則是戰伐同日齊以是日至衞以是<lb/>
　　　日戰也齊師書人將卑師少之稱衞侯稱人奪<pb n="45b"/>　　　爵貶惡之法戰不書伐伐不書日既書戰又書<lb/>
　　　伐又書日又書及書之詳詞之復深致意于其<lb/>
　　　間有大惡存焉者也聖人之情見矣誅心之法<lb/>
　　　嚴矣<lb/>
夏四月丁未邾子瑣卒<lb/>
秋荆伐鄭公會齊人宋人救鄭<lb/>
冬築郿<lb/>
大無麥禾臧孫辰告糴于齊<pb n="46a"/>　程氏曰告卑詞也凡告有從有不從其得未可必也<lb/>
　胡氏曰告糴于齊則其情急所以譏大臣任國事治<lb/>
　名不治實之蔽也<lb/>
　　　讞曰國用不可不節民力不可不重此國家之<lb/>
　　　先務古者三年耕則餘一年之食莊公在位二<lb/>
　　　十八年當有九年之儲一歲不登至于告糴不<lb/>
　　　量出入之用不知經國之方況以宗廟臺榭是<lb/>
　　　崇是侈傷財害民國非其國所謂寄生之君也<pb n="46b"/>　　　易節之彖曰節以制度不傷財不害民程氏曰<lb/>
　　　人欲之無窮也苟非節以制度則傷財害民矣<lb/>
　　　經書大無麥禾者倉廩皆竭之詞書告糴于齊<lb/>
　　　詞迫而不容已之義春秋端本之書謹而書之<lb/>
　　　以為後世人君不務本之戒<lb/>
經二十有九年<lb/>
春新延廐<lb/>
　程子曰莊公十年大無麥苗二十八年冬書大無麥<pb n="47a"/>　禾方告糴于齊春又興役民困之不憂廐陋之是恤<lb/>
　與孔子問傷人不問馬之意異矣<lb/>
　胡氏曰新者有故也何以書昔昭侯作高門屈宜臼<lb/>
　曰所謂時絀舉贏者也<lb/>
　　　讞曰按周官校人三乗為皁三皁為繫六繫為<lb/>
　　　廐新者力役而興造也畜馬欲其富故曰延猶<lb/>
　　　庫藏欲其乆曰長府之義也魯自舊冬大無麥<lb/>
　　　春新延廐見勞民為重也乃于饑饉之餘妄興<pb n="47b"/>　　　土木傷財害民之道也春秋書之以為後世君<lb/>
　　　國子民之戒可不謹乎<lb/>
夏鄭人侵許<lb/>
秋有蜚<lb/>
冬十有二月紀叔姬卒城諸及防<lb/>
經三十年<lb/>
春王正月<lb/>
夏次于成<pb n="48a"/>秋七月齊人降鄣八月癸亥塟紀叔姬<lb/>
九月庚午朔日有食之鼓用牲于社<lb/>
冬公及齊侯遇于魯濟齊人伐山戎<lb/>
　胡氏曰古者不以蠻夷弊中國春秋内諸夏而外四<lb/>
　夷齊侯伐山戎為燕闢地貶而稱人勤逺略也<lb/>
　　　讞曰燕之職貢不至宜見伐于山戎齊侯于此<lb/>
　　　役以其病燕也齊伐衞而未服越千里之險逺<lb/>
　　　事山戎其志矜矣聖人不示貶責則好大之君<pb n="48b"/>　　　皆將捨近貴逺勞人生事其患有不可勝言者<lb/>
　　　矣貶齊書人先中國而後四夷柔逺能邇之義<lb/>
　　　也<lb/>
經三十有一年<lb/>
春築臺于郎<lb/>
夏四月薛伯卒<lb/>
築臺于薛<lb/>
　程氏曰宫室苑囿不足以遂游觀之樂故築臺于薛<pb n="49a"/>　胡氏曰何以書厲民也諸侯有時臺以候四時築臺<lb/>
　于逺不縁占候是為㳺觀之所厲民以自樂也<lb/>
　　　讞曰告糴之使未復築臺之役屢興肆侈心于<lb/>
　　　游觀竭民力于土築所謂寄生之君也莊公自<lb/>
　　　即位以來灾異累登于冊星隕日食之變螟麋<lb/>
　　　蜚<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>之災大無麥禾三書大水倉廩罄竭告糴<lb/>
　　　他邦正宜謹戒懼以答天心崇節儉以抒民力<lb/>
　　　方且城諸及防築郿新廐甚至一年之間三舉<pb n="49b"/>　　　築臺之役是豈君國子民之道耶易兊之彖曰<lb/>
　　　說以先民民忘其勞程氏曰君子之道感于其<lb/>
　　　心則民心恱隨而忘其勞矣莊公不能先民之<lb/>
　　　心厲民以自樂則國非其國也春秋累書不以<lb/>
　　　為煩見勞民為重事可不謹乎<lb/>
六月齊侯來獻戎捷<lb/>
秋築臺于秦<lb/>
冬不雨<pb n="50a"/>經三十有二年<lb/>
春城小榖<lb/>
夏宋公齊侯遇于梁邱<lb/>
秋七月癸巳公子牙卒<lb/>
八月癸亥公薨于路寢<lb/>
　程氏曰公薨必書其所謹凶變也<lb/>
　胡氏曰君終必于正寢就公卿也<lb/>
　　　讞曰莊公享國二十八年父子夫婦之間皆反<pb n="50b"/>　　　其道方其即位之始竟忘戴天之仇居喪以主<lb/>
　　　王姬待年以娶齊女割臂從淫之孟子定盟欲<lb/>
　　　許為夫人既已娶于哀姜不可見于宗廟及其<lb/>
　　　正終之際嗣位之分不明啓于問後之一言以<lb/>
　　　致禍延于二子外失于兵權移下内失于帷簿<lb/>
　　　不修權奸得以濟其私女隱得以行其志為子<lb/>
　　　不得為孝為父不得為慈由其大倫不明本支<lb/>
　　　之不正也易曰父父子子兄兄弟弟夫夫婦婦<pb n="51a"/>　　　而家道正正家而天下定矣已之不正如正人<lb/>
　　　何得正而終亦云幸矣<lb/>
冬十月己未子般卒<lb/>
公子慶父如齊<lb/>
狄伐邢<lb/>
　<lb/>
　<lb/>
　<pb n="51b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋讞義卷三<lb/>
</p>

  </div>
            <div>
                <head>春秋讞義卷四</head>
    <p>
<pb n="1a"/>欽定四庫全書<lb/>
　春秋讞義卷四　　　　　元　王元杰　撰<lb/>
　　閔公<lb/>
　　公名開莊公子惠王十六年即位閔謚也在國逢<lb/>
　　難曰閔<lb/>
經元年<lb/>
春王正月<lb/>
　胡氏曰不書即位内無所承上無請命也<pb n="1b"/>　　　讞曰莊公既薨子般繼卒魯國内亂而無君慶父<lb/>
　　　利幼而立閔是不得承國于先君也職喪所掌<lb/>
　　　諸侯之喪魯不以告王周不以遣使是不得請<lb/>
　　　命于天子也春秋以大義正之故不書即位<lb/>
齊人救邢<lb/>
夏六月辛酉𦵏我君莊公<lb/>
秋八月公及齊侯盟于落姑季子來歸<lb/>
　程氏曰莊公既薨子般被殺魯國方危而慶父未討<pb n="2a"/>　公子友賢而在齊國人思得以安社稷故公為落姑<lb/>
　之盟以請復而來歸書曰季子而不名異其文以嘉<lb/>
　之也<lb/>
　朱子曰諸家多言來歸為聖人美之之詞據某看此<lb/>
　一句正是著季氏專國為禍之基但歸後能平魯難<lb/>
　故如此説<hi>語録</hi>
　胡氏曰其曰季子賢之也其曰來歸喜之也<lb/>
　　　讞曰季子之忠賢是依魯國之安危所係間于<pb n="2b"/>　　　兩社為公室輔其事灼見于前同復于父敬如<lb/>
　　　王所其兆已符于後自莊公之啟問致慶父之<lb/>
　　　邪謀叔牙黨惡以亂倫季子割恩而正法奉般<lb/>
　　　之位始定黨氏之禍已成去陳為避難之謀盟<lb/>
　　　齊定來歸之議元惡不容而奔莒巨奸未免于<lb/>
　　　孫邾魯祀由是而寧僖公由是而定然則忠賢<lb/>
　　　之有益于國家也不其美歟易蹇九三之象曰<lb/>
　　　往蹇來反内喜之也程子曰三以剛居正處蹇<pb n="3a"/>　　　而得下之心可以求安故以來為反猶春秋言<lb/>
　　　歸之詞也春秋為賢者諱不書出奔欲旌其賢<lb/>
　　　來歸書字聖人之情見矣與人為善之徳宏矣<lb/>
冬齊仲孫來<lb/>
經二年<lb/>
春王正月齊人遷陽<lb/>
夏五月丁酉吉禘于莊公<lb/>
　程氏曰天子曰禘諸侯曰祫其禮皆是合祭之義禘<pb n="3b"/>　從帝禘其祖所自出之帝以所出之帝為東向之尊<lb/>
　其餘合食于其前是為禘也諸侯無所出之帝祫從<lb/>
　合只是于大祖廟羣廟之主合食是為祫也魯所以<lb/>
　有禘者只為得用天子禮樂故于春秋之中不言祫<lb/>
　而言禘言大事者即是祫言大事于大廟躋僖公即<lb/>
　是合食閔僖二公之義若時祭當言有事吉禘于莊<lb/>
　公只是禘祭言吉者以其行之太早也四時之祭有<lb/>
　禘之名是禮文交錯<pb n="4a"/>　胡氏曰天子曰禘諸侯曰祫皆合祭也禘其所自出<lb/>
　之帝為東向之尊其餘皆合食于前此之謂禘禘言<lb/>
　吉者喪未三年行之太早也于莊公者方祀于寢非<lb/>
　宫廟也一舉而三失禮焉春秋之所謹也四時之祭<lb/>
　有禘之名蓋禮文交錯之失也<lb/>
　　　讞曰天子禘諸侯祫禮也諸侯行禘祭僣也天<lb/>
　　　子禘其所自出之帝以其祖配之設兩位而不<lb/>
　　　兼舉羣主以其尊逺不可䙝也諸侯不得祖天<pb n="4b"/>　　　子則無所出之帝是以三年之喪畢致新主于<lb/>
　　　廟廟之逺祖則當遷入于祧故以祖禰之主合<lb/>
　　　祀于太廟故謂之祫不王不禘之法在魯之所<lb/>
　　　當諱也魯用天子之祭報徳于周公閔以從吉<lb/>
　　　之禮禘之于莊寢喪禮失矣僣又甚焉而又禘<lb/>
　　　非其所所謂一舉三失也春秋書吉禘者譏其<lb/>
　　　不終喪而行僣禮書于莊公以明禘非其所之<lb/>
　　　失書日謹之其義明矣<pb n="5a"/>秋八月辛巳公薨<lb/>
　程氏曰遇難故不地賊不討故不書塟<lb/>
　胡氏曰公薨不地者仲尼親筆也書薨以示臣子之<lb/>
　情不地以存見弑之實<lb/>
　　　讞曰閔公八歲為君未能見諸行事慶父朶頥<lb/>
　　　其大器假詞公傅之奪田使卜齮賊公于武闈<lb/>
　　　哀姜與聞其弑逆利其幼而立矣亦何忍而殺<lb/>
　　　之是時哀姜内固其寵慶父外握兵權魯氏之<pb n="5b"/>　　　危不絶如綫幸齊盟之已定喜季子之來歸哀<lb/>
　　　姜無所容而孫邾慶父有所畏而奔莒禍淫之<lb/>
　　　報天道昭昭春秋君不書弑示臣子之情薨不<lb/>
　　　書地存見弑之實討賊之法其嚴矣乎<lb/>
九月夫人姜氏孫于邾公子慶父出奔莒<lb/>
　程氏曰慶父雖縊不以國法正其罪而絶之與賊不<lb/>
　討同也<lb/>
　胡氏曰夫人稱孫聞乎故也不去姓氏降文姜也莊<pb n="6a"/>　公忘親釋怨無志于復仇春秋深加貶絶一書再書<lb/>
　屢書而不諱者以謂三綱人道所由立也<lb/>
　　　讞曰慶父之惡已極魯國之難未巳賊般弑閔<lb/>
　　　之際有窺神器之心奔莒孫邾之時已失大國<lb/>
　　　之援迹其奸惡不可勝誅烝國母以固權弑其<lb/>
　　　君如反掌季子欲存其後祀不忍討賊以正名<lb/>
　　　春秋前書如齊見其無忌憚而行後書出奔罪<lb/>
　　　魯之不能討賊君薨不地既塟不書示討賊無<pb n="6b"/>　　　時而可終雖萬世必誅而不赦律以大法其嚴<lb/>
　　　矣乎<lb/>
冬齊髙子來盟<lb/>
　程氏曰髙子來省難然後盟盟未前定也稱高子善<lb/>
　其能䘏魯<lb/>
　胡氏曰高子齊大夫也子者男子之美稱其稱子賢<lb/>
　之也其不曰齊侯使之者權在髙子也<lb/>
　　　讞曰明人臣之義達奉使之宜髙子其得之矣<pb n="7a"/>　　　魯難未已曠年無君齊命將南陽之甲以臨魯<lb/>
　　　非有安危繼絶之定論也苟此心利于吞噬則<lb/>
　　　魯祀必至于覆亡乃能因事以制宜從義不從<lb/>
　　　命會盟以定約魯難于是乎寧奸惡之黨伏誅<lb/>
　　　僖公之位遂定魯人頼之以為美談而不絶也<lb/>
　　　春秋特書髙子以旌其賢特書來盟以著其善<lb/>
　　　為萬世下納君于善之勸可不敬乎<lb/>
十有二月狄入衞<pb n="7b"/>鄭棄其師<lb/>
　程氏曰鄭詩清人刺文公也顧其詩序則鄭棄其師<lb/>
　灼然著矣<lb/>
　胡氏曰棄師者鄭伯乃以國稱何也二三執政股肱<lb/>
　心膂休戚所同也不能進謀于君協志同力黜逐小<lb/>
　人而事至此是謂危而不扶顛而不持則將焉用彼<lb/>
　相矣<lb/>
　　　讞曰鄭伯柔而不斷髙克貪而無君克之罪固<pb n="8a"/>　　　不可逃鄭之失亦不能辭矣且人君執威福之<lb/>
　　　柄司予奪之權克之不臣當舉以法其罪未顯<lb/>
　　　必察其情豈有假兵戎之權任方面之寄坐視<lb/>
　　　其卒伍離散而莫之問及其棄師出奔而不之<lb/>
　　　知進之不以禮退之不以道危國亡師之本也<lb/>
　　　經書鄭棄其師稱國以貶君臣同受其責矣可<lb/>
　　　不謹乎<lb/>
　<pb n="8b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋讞義卷四<lb/>
</p>

  </div>
            <div>
                <head>春秋讞義卷五</head>
    <p>
<pb n="1a"/>欽定四庫全書<lb/>
　春秋讞義卷五　　　　　元　王元杰　撰<lb/>
　　僖公<lb/>
　　公名申莊公子閔公庶兄惠王十八年即位僖謚<lb/>
　　也小心畏忌曰僖<lb/>
經元年<lb/>
春王正月<lb/>
　程氏曰繼世者既非王命又非先君之命不書即位<pb n="1b"/>　不正其始也<lb/>
　胡氏曰承國于先君者父子之倫請命于天王者君<lb/>
　臣之義今僖公内無所承上不請命不書即位正王<lb/>
　法也<lb/>
　　　讞曰魯有内難閔公既薨公以成風所屬季子<lb/>
　　　立之内無所承之位也踰年改元而不請命于<lb/>
　　　周是上無所受之命也内不承國上不禀命春<lb/>
　　　秋以大義正之故不書即位<pb n="2a"/>齊師宋師曹師次于聶北救邢<lb/>
夏六月邢遷于夷儀齊師宋師曹師城邢<lb/>
　程氏曰齊未嘗興大衆此稱師責其衆可救而徒次<lb/>
　以為聲援致邢不保其國也<lb/>
　胡氏曰三國稱師見其兵力之有餘也聶北書救譏<lb/>
　救邢之不逮也以王命而興師者正也能救而存之<lb/>
　者權也<lb/>
　　　讞曰齊桓有存亡之功不免次師之失所以為<pb n="2b"/>　　　伯者之師夫救患分災惟恐不速聶北觀釁豈<lb/>
　　　救患之道乎邢既自遷三國之師城邢卒有存<lb/>
　　　亡之義然不禀王命豈聖人所與乎嗚呼上無<lb/>
　　　明玉夷狄猾夏弱國播遷救而存之可也以王<lb/>
　　　命興師者正能救而與之者權書次于聶北罪<lb/>
　　　救之不速序三國之師美其得存亡之功功過<lb/>
　　　不相掩此待伯者之法<lb/>
秋七月戊辰夫人姜氏薨于夷齊人以歸楚人伐鄭<pb n="3a"/>八月公會齊侯宋公鄭伯曹伯邾人于檉<lb/>
九月公敗邾師于偃<lb/>
冬十月壬午公子友帥師敗莒師于酈獲莒挐<lb/>
十有二月丁巳夫人氏之䘮至自齊<lb/>
　程子曰至自齊者著齊之惡也<lb/>
　胡氏曰夫人與弑二君幾于亡國大義已絶不可復<lb/>
　入宗廟矣書孫于邾薨于夷者絶哀姜也齊人以歸<lb/>
　夫人氏之䘮至自齊者譏桓公也不稱姓者殺于齊<pb n="3b"/>　不去氏者受于魯<lb/>
　　　讞曰哀姜帷簿不餙與弑二君大義已絶不可<lb/>
　　　入廟齊為宗國辱莫甚焉既舉以法亦見絶矣<lb/>
　　　歸䘮于魯安可復配宗廟臨群臣乎既絶于宗<lb/>
　　　國又絶于夫廟魯不當請齊亦不當歸也齊以<lb/>
　　　大義誅之魯以私意請之絶于前而請于後魯<lb/>
　　　之過也誅于始而歸于終齊之失也若曰子無<lb/>
　　　仇母之義已絶者豈得享小君之禮耶書薨于<pb n="4a"/>　　　夷隱其惡而絶之書以歸不與齊人歸其䘮去<lb/>
　　　其姜姓以見絶于宗國不去其氏罪僖公之受<lb/>
　　　葬討亂之法春秋其嚴矣乎<lb/>
經二年<lb/>
春王正月城楚丘<lb/>
　程子曰桓公攘狄人而封衞未嘗請命于天子也<lb/>
　朱子曰春秋之意諸侯不得專封大夫不得占地<lb/>
　胡氏曰楚丘衞邑桓率諸侯城之而封衞也不書桓<pb n="4b"/>　公不與諸侯專封正王法也<lb/>
　　　讞曰封建天子之事救患侯伯之職不以其功<lb/>
　　　掩其過也桓封衞而衞國忘亡可謂救患分災<lb/>
　　　有功于中華然專擅大權豈不犯義于王室春<lb/>
　　　秋與其救患不與其專封前書城邢者邢既自<lb/>
　　　遷三國之師共城得侯伯救患之義城楚丘者<lb/>
　　　齊侯封衞獨擅天子之大權聖人與之是啟後<lb/>
　　　世之僭正其罪而黜之則没其功于此有不得<pb n="5a"/>　　　已焉是以變其文而微其事董子云正其誼不<lb/>
　　　謀其利明其道不計其功齊桓反之此五伯所<lb/>
　　　以得罪于三王也後書諸侯城縁陵則其專命<lb/>
　　　之罪不可逃桓公之伯業怠矣<lb/>
夏五月辛巳葬我小君哀姜虞師晉師滅夏陽<lb/>
秋九月齊侯宋公江人黄人盟于貫<lb/>
　胡氏曰按左氏盟于貫服江黄也盟雖春秋所惡然<lb/>
　諸侯皆在獨言逺國者許是盟也<pb n="5b"/>　　　讞曰荆楚最強江黄其與國也桓公招携以禮<lb/>
　　　江黄慕義而從既尋貫澤之盟伐楚之謀定矣<lb/>
　　　列國聚而為正可謂制勝之謀二國分而為竒<lb/>
　　　共成掎角之勢楚人之援已弱中國之勢益張<lb/>
　　　陽穀之會既堅懐遠之德及矣春秋外盟不書<lb/>
　　　于册此書會書盟同于中國之例與其慕義而<lb/>
　　　進之也桓公之慮周矣安攘之功著矣<lb/>
冬十月不雨楚人侵鄭<pb n="6a"/>經三年<lb/>
春王正月不雨<lb/>
夏四月不雨<lb/>
　胡氏曰穀梁子曰不雨者勤雨也每時而一書閔雨<lb/>
　也閔雨有志乎民者也<lb/>
　　　讞曰閔雨則有志乎民不憂雨則無志乎民也<lb/>
　　　憂樂與民同君國子民之心也遇天災而不懼<lb/>
　　　視民隱而不恤慢神虐民之心也僖公儉以足<pb n="6b"/>　　　用寛以愛民務農重穀見于魯頌則有志乎民<lb/>
　　　也審矣乃若文公十二月不雨至秋七月而書<lb/>
　　　十年正月不雨至秋七月而書其無志于民必<lb/>
　　　矣春秋一時一書以著僖之勤歴時不書以譏<lb/>
　　　文公之緩比事以觀其義明矣<lb/>
徐人取舒六月雨<lb/>
秋齊侯宋人江人黄人會于陽榖<lb/>
冬公子友如齊蒞盟楚人伐鄭<pb n="7a"/>經四年<lb/>
春王正月公會齊侯宋公陳侯衞侯鄭伯許男曹伯侵<lb/>
蔡蔡潰遂伐楚次于陘<lb/>
　程氏曰桓本侵蔡遂至于楚而伐之責其職貢非正<lb/>
　也然其所責之事正故但稱其伐之正而不見其行<lb/>
　事之譎也是以正掩其譎<lb/>
　又曰桓公伐楚責包茅雖其心未必尊王而其事則<lb/>
　正<pb n="7b"/>　朱子曰桓文所以有功于王室者葢當時楚最強大<lb/>
　時加兵于鄭鄭在王畿之内又伐陸渾之戎觀兵周<lb/>
　疆其勢他國不及若非桓文有以遏之則周室為其<lb/>
　所并矣<lb/>
　胡氏曰潛師掠境曰侵侵蔡者竒也聲罪致討曰伐<lb/>
　伐楚者正也遂者繼事之詞而有專意次止也書遂<lb/>
　伐楚譏其專也<lb/>
　　　讞曰桓修伯業二十餘年攘楚雖在圖計待春<pb n="8a"/>　　　未嘗輕動貫之盟以要遠人之助檉之會以期<lb/>
　　　中國之從侵蔡以振其威楚之勢亦孤矣師次<lb/>
　　　于陘用而不暴退舍召陵禮與之盟克敵制勝<lb/>
　　　得因時制宜之道矣易曰左次无咎未失常也<lb/>
　　　程子曰行師之道因時制宜是以无咎也夫見<lb/>
　　　可而進知難而退師之常也叛而伐之服則舍<lb/>
　　　之師之正也然其駕楚之績有免民左袵之功<lb/>
　　　擅合諸侯非天吏可伐之美春秋以義正名樂<pb n="8b"/>　　　與人為善書遂伐楚譏其專也伐而書次斯為<lb/>
　　　善矣此功過不相掩春秋待伯者之法<lb/>
夏許男新臣卒<lb/>
楚屈完來盟于師盟于召陵<lb/>
　朱子曰據楚當時憑陵中夏僭號稱王其罪大矣葢<lb/>
　説着此事楚決不服故只尋些不共貢事去問他他<lb/>
　想無大利害稍稍退聽便宜盟了此亦器小無大功<lb/>
　業<pb n="9a"/>　又曰桓公之伐楚仗義執言不由詭道猶為彼善于<lb/>
　此<lb/>
　胡氏曰楚大夫未有以名氏通者曰屈完進之也稱<lb/>
　使權在完也來盟于師嘉服義也盟于召陵序桓績<lb/>
　也于此見齊師雖強能以律用之而不暴楚人已服<lb/>
　能以禮下之而不驕庶幾乎王者之事矣春秋之盟<lb/>
　于斯為盛楊子稱之曰齊桓之時盛而春秋美召陵<lb/>
　是也<pb n="9b"/>　　　讞曰桓公懐遠以德屈完服義而盟此齊伯所<lb/>
　　　以盛也夫齊師雖振楚力尚強使屈完無保民<lb/>
　　　息兵之心桓公無退師修禮之志則兵之勝負<lb/>
　　　未可必也彼包茅不貢之大義感其心諸侯乘<lb/>
　　　觀沮其氣于是俯首而就盟焉以見齊勢方強<lb/>
　　　桓公律用而不暴楚人已服桓公禮下而不驕<lb/>
　　　春秋之盟于斯為盛凡書盟者皆惡之與是盟<lb/>
　　　者大桓之功也九合一匡所以見稱于聖人歟<pb n="10a"/>齊人執陳轅濤塗<lb/>
秋及江人黄人伐陳<lb/>
八月公至自伐楚葬許穆公<lb/>
十有二月公孫兹帥師會齊人宋人衞人鄭人許人曹<lb/>
人侵陳<lb/>
　朱子曰以執轅濤塗侵曹伐衞之事視夫東征西怨<lb/>
　虞芮質成人心服與不服可見<lb/>
　胡氏曰楚方受盟志已驕溢陳大夫之謀不協其身<pb n="10b"/>　見執其國見伐見侵而怒猶未息也桓公之德于是<lb/>
　乎衰<lb/>
　　　讞曰桓公量淺而易滿管仲器小而易驕此所<lb/>
　　　以假之不乆而遽歸也方楚之未服其經營也<lb/>
　　　至矣及受盟之後驕溢之志生焉陳不協其謀<lb/>
　　　至于見侵見伐既執之又伐之何待楚之寛而<lb/>
　　　待陳之猛乎桓德于是衰矣春秋書執書伐以<lb/>
　　　著桓之暴列國貶而書人以正諸侯之誅所以<pb n="11a"/>　　　仲尼之門無道桓文之事<lb/>
經五年<lb/>
春晉侯殺其世子申生把伯姬來朝其子<lb/>
夏公孫兹如牟<lb/>
公及齊侯宋公陳侯衞侯鄭伯許男曹伯會王世子于<lb/>
首止<lb/>
秋八月諸侯盟于首止<lb/>
　程子曰世子王之貳不可與諸侯列世子出諸侯會<pb n="11b"/>　之故其詞異<lb/>
　胡氏曰及以會尊之也王子而下會諸侯則凌諸侯<lb/>
　而上與世子會則抗春秋抑強臣扶弱主撥亂世而<lb/>
　反之正特書及以會者若曰王世子在是諸侯咸往<lb/>
　會焉示不可得而抗也故曰首止之盟美之大者也<lb/>
　　　讞曰王将以愛易世子桓合諸侯以定其位其<lb/>
　　　事則正其迹若嫌諸侯相盟已非盛事况敢㑹<lb/>
　　　王世子乎以大義言諸侯上盟則為不臣時宜<pb n="12a"/>　　　而論則翼戴之事為近正春秋録伯之功行權<lb/>
　　　反正書及諸侯而殊會尊君抑臣之意也原其<lb/>
　　　初心桓非得已葢欲惠后之愛不得行其私天<lb/>
　　　下皆知世子之為正王室由此而尊世子自此<lb/>
　　　而定諸侯自此而睦一舉而君臣父子之道存<lb/>
　　　此變而不失其正者也正而不譎其謂是歟<lb/>
鄭伯逃歸不盟<lb/>
　胡氏曰首止之盟善也犯衆不盟是以為貶故特書<pb n="12b"/>　鄭伯逃歸逃者匹夫之事諸侯之尊下行匹夫之事<lb/>
　雖悔于終病而乞盟如所䘮何其書逃歸不盟深貶<lb/>
　之也<lb/>
　　　讞曰大義在人心人主不得私其好惡公議在<lb/>
　　　天下人臣不得苟于從違齊桓定世子是拂天<lb/>
　　　王之意春秋與之正大義也鄭文不盟是承天<lb/>
　　　王之命春秋黜之違公議也春秋再書首止美<lb/>
　　　齊桓之功特書逃歸以譏鄭伯為匹夫之行後<pb n="13a"/>　　　雖乞盟悔無及矣<lb/>
楚人滅弦弦子奔黄九月戊申朔日有食之<lb/>
冬晉人執虞公<lb/>
經六年<lb/>
春王正月<lb/>
夏公會齊侯宋公陳侯衞侯曹伯伐鄭圍新城<lb/>
　程子曰鄭文公逃首止之盟故六國伐之圍新城鄭<lb/>
　未服也<pb n="13b"/>　胡氏曰齊合六國之師圍新造之邑宜若振槁及楚<lb/>
　人攻許即解其圍又得分災救患之義<lb/>
　　　讞曰鄭伯逃盟懼敵築新密以自固不量力度<lb/>
　　　德甚矣桓公聲罪致討圍而不舉及楚人攻許<lb/>
　　　即移師救許是得救患分災之義春秋之例伐<lb/>
　　　國不言圍書伐書圍甚之也然則新城之圍何<lb/>
　　　以無貶詞也葢當是時強楚巳服諸侯同心從<lb/>
　　　伯鄭獨黨惡不悛書伐又書圍以著鄭之不服<pb n="14a"/>　　　書遂救許善之尤也<lb/>
秋楚人圍許諸侯遂救許<lb/>
冬公至自伐鄭<lb/>
經七年<lb/>
春齊人伐鄭<lb/>
夏小邾子來朝鄭殺其大夫申侯<lb/>
秋七月公會齊侯宋公陳世子欵鄭世子華盟于寗母<lb/>
　程子曰齊伐鄭未已鄭懼使世子受盟<pb n="14b"/>　　　讞曰鄭伯逃盟于首止齊合六國以圍新城復<lb/>
　　　興伐鄭之師鄭猶未服管仲諫修禮諸侯諸侯<lb/>
　　　官受方物鄭伯乃使世子聽命于會其德禮之<lb/>
　　　效歟孟子曰桓公于管仲學焉而後臣桓率是<lb/>
　　　而行是即乆假而不歸奈何功烈如彼其盛有<lb/>
　　　始而不克終惜哉<lb/>
曹伯班卒公子友如齊<lb/>
冬葬曹昭公<pb n="15a"/>經八年<lb/>
春王正月公會王人齊侯宋公衞侯許男曹伯陳世子<lb/>
欵盟于洮鄭伯乞盟<lb/>
　胡氏曰乞者卑遜自屈之詞欲與盟而未知其得與<lb/>
　否也始而逃歸今則乞盟以見舉動人君之大節不<lb/>
　可不慎也<lb/>
　　　讞曰王人下士之微列序公侯之上尊王命而<lb/>
　　　貴之也然内臣私交于侯國直書曰來私好而<pb n="15b"/>　　　出聘不稱其使不以其貴而尊之也以王命行<lb/>
　　　者雖下士之微不以其賤而輕之也故首止之<lb/>
　　　盟别世子于會尊之之詞也今王人下盟列國<lb/>
　　　何以無貶耶是時惠王既崩王室有難王命使<lb/>
　　　結盟諸侯以寧周非伯者之專亦異乎翟泉之<lb/>
　　　抗盟矣鄭伯始則逃歸終則乞盟又何耶鄭之<lb/>
　　　逃名從惠王之命不與桓公之定世子也今惠<lb/>
　　　王崩而世子定位桓為兵車之會鄭伯有所畏<pb n="16a"/>　　　而乞盟事勢使然也春秋書逃書乞皆特筆賤<lb/>
　　　之之詞以著鄭伯不明大義之罪<lb/>
夏狄伐晉<lb/>
秋七月禘于太廟用致夫人<lb/>
　程子曰文姜與桓公如齊終啟弑桓之惡其罪大矣<lb/>
　故聖人于其孫于齊致于廟皆書曰夫人而去其姓<lb/>
　氏以見大義與國人絶然弑桓之惡文姜實不知但<lb/>
　縁文姜而啟耳莊公母子之情則不絶故書夫人焉<pb n="16b"/>　孫齊只稱夫人禘致于廟亦只稱夫人是文姜明矣<lb/>
　朱子曰太廟是周公之廟先儒有謂魯亦有文王之<lb/>
　廟春秋書禘于太廟用致夫人又不知禘于太廟其<lb/>
　禮何如左氏載鄭祖厲王諸侯不得祖天子當時越<lb/>
　禮如此<lb/>
　胡氏曰用者不宜用也致者不宜致也夫人者風氏<lb/>
　也初成風聞季友之賢遂事之而屬僖公焉故季子<lb/>
　立之經書夫人不稱姓氏其貶深矣<pb n="17a"/>　　　讞曰尊妾母以瀆父子之綱行僭典以凟君臣<lb/>
　　　之義此禮所由失名分所由廢嫡妾所由亂也<lb/>
　　　僖母成風莊公妾也配享于禰廟知母之貴而<lb/>
　　　不知父之賤以非禮加于其親可謂之孝乎禘<lb/>
　　　天子之大祭伯禽之受已為非禮况敢施之于<lb/>
　　　妾母乎春秋特書用致夫人不書姓氏不以妾<lb/>
　　　母為夫人也其義明矣<lb/>
冬十有二月丁未天王崩<pb n="17b"/>經九年<lb/>
春王三月丁丑宋公御説卒<lb/>
夏公會宰周公齊侯宋子衞侯鄭伯許男曹伯于葵丘<lb/>
秋七月乙酉伯姬卒<lb/>
九月戊辰諸侯盟于葵丘<lb/>
　程子曰天子之宰與世子異云諸侯盟以見宰孔之<lb/>
　不與也<lb/>
　朱子曰葵丘之會陳牲而不殺讀書加于牲上一明<pb n="18a"/>　天子之禁初命三事修身正心之要也<lb/>
　胡氏曰宰周公者以冢宰兼三公也夫冢宰兼三公<lb/>
　其職任重而不殊會之何也人臣則有進退之節出<lb/>
　入均勞之義非世子貴有常尊之比會盟同地而再<lb/>
　言葵丘美之也<lb/>
　　　讞曰桓公盟會莫盛葵丘是時冢宰下臨諸侯<lb/>
　　　畢會宣禁則申之五命誓盟不及于三公束牲<lb/>
　　　載書而不㰱血諸侯咸喻其志矣自北杏之會<pb n="18b"/>　　　經營伯業勤于諸侯盟幽衆從召陵楚服首止<lb/>
　　　之定世子盟洮則謀寧周其志不可謂不勤其<lb/>
　　　名不可謂不正九合之功至葵丘而止焉易豐<lb/>
　　　六二之象曰有孚顒若信以發志也程子曰古<lb/>
　　　之人事君克行其道者誠信發其志意若管仲<lb/>
　　　之相桓是也春秋書宰周公序于諸侯之上與<lb/>
　　　會不盟以見桓公知所尊再盟書日見伯業止<lb/>
　　　于此矣<pb n="19a"/>甲子晉侯詭諸卒<lb/>
冬晉里克殺其君之子奚齊<lb/>
經十年<lb/>
春王正月公如齊狄滅温温子奔衞晉里克弑其君卓<lb/>
及其大夫荀息<lb/>
夏齊侯許男伐北戎<lb/>
晉殺其大夫里克<lb/>
　朱子曰書晉殺其大夫里克者不以弑君之罪討之<pb n="19b"/>　也國語載驪姬隂托里克之妻其後里克守不定遂<lb/>
　有中立之説他當時只難里克里克若不變太子可<lb/>
　安由是觀之克之罪明矣<lb/>
　胡氏曰里克弑二君與一大夫不以討賊之詞書者<lb/>
　惠公殺之不以其罪也殺之不以其罪奈何里克所<lb/>
　為弑為重耳也故稱國以殺而不去其官<lb/>
　　　讞曰里克傳世子而不忠弑二君而不義難乎<lb/>
　　　免于世矣方晉獻驪姬之嬖禍延三子及其大<pb n="20a"/>　　　夫克于是時與聞其故不能執節以廷諍乃欲<lb/>
　　　中立以苟全可謂忠乎奚齊卓子之立雖皆不<lb/>
　　　正荀息承君命而立之里克連二君而弑之可<lb/>
　　　謂義乎既不死申生之難又不從重耳之出乃<lb/>
　　　欲弑二君而反正負逆節以行志害仁求生不<lb/>
　　　免于亡是其不知命之蔽所以及于禍也書殺<lb/>
　　　其君子奚齊不成其為君也殺其君卓罪其巳<lb/>
　　　立而弑之也定其有弑君之罪原其無篡逆之<pb n="20b"/>　　　心不與亂賊同科至死不奪其爵荀息不去大<lb/>
　　　夫著其節也里克不去其官原其情也㫖微矣<lb/>
秋七月<lb/>
冬大雨雪<lb/>
經十有一年<lb/>
春晉殺其大夫平鄭父<lb/>
　朱子曰里克丕鄭荀息三人當獻公廢太子荀息不<lb/>
　能諫丕鄭謂從君之義不阿其惑所見甚正里克謂<pb n="21a"/>　雖不識義亦不阿好便是那中排得他退便退若奈<lb/>
　何不得便是死縂只是要求生避死故許他中立如<lb/>
　隋高祖之篡周韋孝寛初亦甚不平一見衆人被殺<lb/>
　子<hi>闕</hi>便降反教隋高祖做幾件不好底事里克當獻<lb/>
　公在日不能整及後來又郤殺了奚齊聖人書荀息<lb/>
　孔父仇牧同科直是要存得个君臣之義<lb/>
　胡氏曰左氏鄭言于秦伯請出晉君則鄭有罪曷為<lb/>
　不去其官惠公以私意殺克其黨皆懼鄭有此謀由<pb n="21b"/>　殺里克致之也<lb/>
　　　讞曰為人臣者懐二以事其君危之道也惠公<lb/>
　　　入以汾陽負蔡之田賂克與鄭則二子者惠之<lb/>
　　　黨也惠既得國背賂而殺里克故鄭懼而生心<lb/>
　　　于是言于秦伯曰臣出晉君君納重耳是則里<lb/>
　　　克丕鄭之死惠公之私也春秋是以稱國以殺<lb/>
　　　不去其官葢恕之也<lb/>
夏公及夫人姜氏會齊侯于陽糓<pb n="22a"/>秋八月大雩<lb/>
冬楚人伐黄<lb/>
經十有二年<lb/>
春王三月庚午日有食之<lb/>
夏楚人滅黄<lb/>
　程子曰楚人嘗受盟于齊矣書楚滅黄齊桓方伯之<lb/>
　職不修見矣<lb/>
　胡氏曰國滅死于其位是得正而斃焉者矣于禮為<pb n="22b"/>　合于時為不幸若江黄二國是也書滅見夷狄之強<lb/>
　罪諸夏之弱責方伯連帥之不修其職使小國賢君<lb/>
　困于強暴公羊子所謂亡國之善詞上下之同力者<lb/>
　也<lb/>
　　　讞曰楚興伐黄之師齊無救援之舉伯業于是<lb/>
　　　乎怠矣齊自召陵服楚江黄先事會盟克敵制<lb/>
　　　勝之謀按兵掎角之勢何慮之深耶及黄見伐<lb/>
　　　于楚告命累至于齊固守巳歴于三時救患不<pb n="23a"/>　　　聞于一語何勤于前而怠于後乎春秋書楚伐<lb/>
　　　黄書楚滅黄伯之罪著矣<lb/>
秋七月<lb/>
冬十有二月丁丑陳侯杵臼卒<lb/>
經十有三年<lb/>
春狄侵衞<lb/>
夏四月葬陳宣公<lb/>
公會齊侯宋公陳侯衞侯鄭伯許男曹伯于鹹<pb n="23b"/>　胡氏曰淮夷病把故諸侯會于鹹城縁陵而遷把焉<lb/>
　　　讞曰齊自葵丘盟後巳萌荒怠狄人滅温侵衞<lb/>
　　　不興問罪之師楚人伐黄滅黄而無救援之舉<lb/>
　　　至于淮夷病把近在王畿所宜請命于王恭行<lb/>
　　　天罰方且陽糓之會肆于寵樂中國何頼焉書<lb/>
　　　會于鹹桓德衰矣<lb/>
秋九月大雩<lb/>
冬公子友如齊<pb n="24a"/>經十有四年<lb/>
春諸侯城縁陵<lb/>
夏六月季姬及鄫子遇于防使鄫子來朝<lb/>
　程子曰著其不正也<lb/>
　胡氏曰内女適人者明有所從則繫諸國若把伯姬<lb/>
　是也其未適人者欲有所别則書字若子叔姬是也<lb/>
　季姬書字而不繫諸國其女而非婦明矣及者内為<lb/>
　主内女而外與諸侯遇譏魯也<pb n="24b"/>　　　讞曰魯公鍾愛其女使自擇配失禮之甚也有<lb/>
　　　孟光之德伯鸞之賢則可否則淫僻之行起矣<lb/>
　　　春秋書及者内為主内女與外諸侯會其惡可<lb/>
　　　知季姬字而不繫國其未嫁可見遇于防而使<lb/>
　　　鄫子來朝越禮之甚者也僖為秉禮之君正始<lb/>
　　　之道可愧<lb/>
秋八月辛卯沙鹿崩狄侵鄭<lb/>
冬葵侯肸卒<pb n="25a"/>經十有五年<lb/>
春王正月公如齊楚人伐徐<lb/>
三月公會齊侯宋公陳侯衞侯鄭伯許男曹伯盟于牡<lb/>
丘遂次于匡公孫敖率師及諸侯之大夫救徐<lb/>
　程子曰桓公盟牡丘将以救徐也既盟而衆次于匡<lb/>
　止而不進也<lb/>
　胡氏曰楚距徐逺而舉兵伐之暴横憑陵之罪著矣<lb/>
　徐與齊密邇以封境言之不可以不速救以形勢言<pb n="25b"/>　之非有餽糧越險之難也今書盟于牡丘見諸侯救<lb/>
　患之不協書次于匡見桓德益衰而禦外患安中國<lb/>
　之志怠矣<lb/>
　　　讞曰徐之與楚聲迹之不相聞楚恃其強暴興<lb/>
　　　師遠伐視中國之無伯矣徐之于齊疆埸之境<lb/>
　　　相接齊侯分災救患次而不進則伯者之業怠<lb/>
　　　矣徒有救之之名而無救之之實後書楚敗徐<lb/>
　　　于婁林則知其緩不及事也夫齊桓自葵丘以<pb n="26a"/>　　　前勤于諸侯經營伯業卒成召陵之功葵丘以<lb/>
　　　後怠于政事楚滅黄而救師不出救徐而次師<lb/>
　　　不進春秋書次于匡以譏救師之緩書諸侯之<lb/>
　　　大夫救徐以見伯業之衰<lb/>
夏五月日有食之<lb/>
秋七月齊師曹師伐厲八月螽<lb/>
九月公至自會季姬歸于鄫己卯晦震夷伯之廟<lb/>
冬宋人伐曹楚人敗徐于娄林<pb n="26b"/>十有一月壬戌晉侯及秦戰于韓獲晉侯<lb/>
　程子曰不書秦伯伐晉者曲在晉其罪巳明故也書<lb/>
　獲晉侯以為人君取亡之戒<lb/>
　胡氏曰秦伯伐晉而經不書伐者以專罪晉故也獲<lb/>
　晉侯以歸而經不書歸免秦伯也書伐書及者兩俱<lb/>
　有罪而以及為主書獲書歸者兩俱有罪而以歸為<lb/>
　甚<lb/>
　　　讞曰晉侯背惠幸災不能反躬悔過好戰以殘<pb n="27a"/>　　　其民且晉饑則秦輸之粟秦饑則晉閉之糴是<lb/>
　　　曲在晉也入因其資出用其寵是秦大有造于<lb/>
　　　晉也有人于此其待我以横逆當必自反也我<lb/>
　　　必不忠也必無禮也三施而不報可不自反乎<lb/>
　　　方且愎忠諫之言逞血氣之勇至于兵刃相交<lb/>
　　　見獲受辱亦可謂不幸乎春秋不書秦伐晉直<lb/>
　　　在秦也書及秦伯戰則晉人有志乎戰也書戰<lb/>
　　　而不書師敗績君為重而師次之也書獲晉侯<pb n="27b"/>　　　而不書歸罪晉侯而恕秦伯也春秋之法好攻<lb/>
　　　戰者于罪為大晉侯其當此刑矣<lb/>
經十有六年<lb/>
春王正月戊申隕石于宋五是月六鷁退飛過宋都<lb/>
三月壬申公子季友卒<lb/>
夏四月丙申鄫季姬卒<lb/>
秋七月甲子公孫兹卒<lb/>
冬十有二月公會齊侯宋公陳侯衞侯鄭伯許男邢侯<pb n="28a"/>曹伯于淮<lb/>
　程氏曰左氏謂東略楚人滅弦滅黄伐徐敗徐其勢<lb/>
　益張桓大會于淮謀楚也<lb/>
　　　讞曰齊桓享國三十餘年衣裳之會十一兵車<lb/>
　　　之會四先儒謂兩會于幽經書同盟皆為僭禮<lb/>
　　　故聖人止録其九合之功然盟幽而下葵丘以<lb/>
　　　前衣裳不㰱血兵車無大戰此伯業之所以盛<lb/>
　　　也葵丘以後會淮以前鹹之會避狄而遷把牡<pb n="28b"/>　　　丘之會次匡而救徐此伯業所以衰也至于把<lb/>
　　　病淮夷桓率諸侯而東畧即其國而會之伯于<lb/>
　　　是乎衰其事亦終于此矣<lb/>
經十有七年<lb/>
春齊人徐人伐英氏<lb/>
夏滅項<lb/>
秋夫人姜氏會齊侯于卞<lb/>
九月公至自會<pb n="29a"/>冬十有二月乙亥齊侯小白卒<lb/>
　程子曰桓公正而不譎正者言其事耳非大正也猶<lb/>
　管仲之仁以事功而言也<lb/>
　朱子曰桓公雖譎却是直率做去其譎易知如晉文<lb/>
　都是藏頭露尾<lb/>
　胡氏曰齊亦公侯之地耳管仲得政遂能強大伯諸<lb/>
　侯何也守信不二行法無私仗尊王之義耳<lb/>
　　　讞曰王道流行侯伯受職未聞外諸侯之專盟<pb n="29b"/>　　　也周之宗盟異姓為後未聞外諸侯之專伯也<lb/>
　　　然當是時王政不綱侯度無綂王臣下聘而不<lb/>
　　　答王師出救而無功四國黨衞朔以抗王師諸<lb/>
　　　侯納鄭突以撓王法戎強于北荆盛于南中國<lb/>
　　　之亂極矣桓公有志安攘招携懐逺王禁明而<lb/>
　　　王臣不下聘者二十年盟㑹同而諸侯無私爭<lb/>
　　　者三十載夫子稱其有九合之功焉然功業雖<lb/>
　　　盛而大倫不明本支不正先王厚人倫美教化<pb n="30a"/>　　　概乎其不見聞也方其圖伯之初王室有子頽<lb/>
　　　之亂不聞勤王之舉則君臣之義廢矣襄公政<lb/>
　　　令無常不能匡救于善背君父而出奔則父子<lb/>
　　　之恩冺矣及其入國之始子糾越在他國取而<lb/>
　　　殺之兄弟之倫絶矣好内而多寵嬖如夫人者<lb/>
　　　六人夫婦之倫紊矣綱常立國之本大倫不正<lb/>
　　　寧無及于亂乎身没未幾蕭墻禍起不亦慘乎<lb/>
　　　嗚呼没世不忘者王道也易世而必變者伯功<pb n="30b"/>　　　也行王道而王行伯道而伯此心公私之殊效<lb/>
　　　騐之所以異聖賢正心修身之道有國家者可<lb/>
　　　不鑒乎<lb/>
經十有八年<lb/>
春王正月宋公曹伯衞人邾人伐齊<lb/>
夏師救齊<lb/>
　程子曰齊立無虧正也四國伐之非正也僖公以四<lb/>
　國伐齊非正而出師以救之鄰國之義也書救齊善<pb n="31a"/>　之也<lb/>
　胡氏曰伐齊之䘮奉少奪長其罪大故其責詳書師<lb/>
　救齊者善魯也救者善則伐者惡矣<lb/>
　　　讞曰桓公威令加于四海身没未幾四鄰謀動<lb/>
　　　其國家蓋由嗣位不明大倫不正故也禮立嫡<lb/>
　　　以長不以賢立子以貴不以長貴均以年年均<lb/>
　　　以徳桓無嫡子無虧則衞姬所出孝公則鄭姬<lb/>
　　　所生以貴則衞姬為尊以長則孝公為長桓托<pb n="31b"/>　　　孝公于宋襄舍貴立賤本既不正能無及于亂<lb/>
　　　乎宋伐齊而納孝公於理為逆魯救齊而援無<lb/>
　　　虧于理為順春秋書伐齊以罪諸侯書救齊善<lb/>
　　　魯也<lb/>
五月戊寅宋師及齊師戰于甗齊師敗績狄救齊<lb/>
秋八月丁亥葬齊桓公<lb/>
冬邢人狄人伐衞<lb/>
經十有九年<pb n="32a"/>春王三月宋人執滕子嬰齊<lb/>
夏六月宋公曹人邾人盟于曹南鄫子會盟于邾己酉<lb/>
邾人執鄫子用之<lb/>
秋宋人圍曹衞人伐邢<lb/>
冬會陳人蔡人楚人鄭人盟于齊<lb/>
　程氏曰宋襄以不正伐齊以威執滕子以虐用鄫子<lb/>
　以迫脅圍曹諸侯失道未有甚於此者也<lb/>
　胡氏曰為此盟者公為陳蔡楚鄭之君或其大夫矣<pb n="32b"/>　曷為内則没公外則人諸侯與其大夫諱是盟楚人<lb/>
　之得與中國會盟自此始也<lb/>
　　　讞曰齊桓伯于諸侯列國從齊駕楚宋襄欲伯<lb/>
　　　中國諸侯從楚會盟是變于夷者也夫尊周攘<lb/>
　　　楚盟言尚新桓没未幾鄭伯首朝于楚魯為秉<lb/>
　　　禮望國尚且從楚會盟中國之勢益衰矣春秋<lb/>
　　　没公不書諱其惡也楚以人稱著其強也列國<lb/>
　　　貶而書人深惡諸侯之從夷特序鄭人于下罪<pb n="33a"/>　　　其僭亂于中國深諱此盟所以謹會盟之始存<lb/>
　　　中外之綱也<lb/>
梁亡<lb/>
經二十年<lb/>
春新作南門<lb/>
夏郜子來朝五月乙巳西宫災鄭人入滑<lb/>
秋齊人狄人盟于邢<lb/>
冬楚人伐隨<pb n="33b"/>經二十有一年<lb/>
春狄侵衞宋人齊人楚人盟于鹿上<lb/>
夏大旱<lb/>
秋宋公楚子陳侯蔡侯鄭伯許男曹伯會于盂執宋公<lb/>
以伐宋<lb/>
　程氏曰宋率諸侯為會夷執會主而諸侯莫違故以<lb/>
　同執書之<lb/>
　胡氏曰執宋者楚何以不言楚子執之分惡于諸侯<pb n="34a"/>　也諸侯皆在會蠻夷執其會主拱手以聽而莫敢違<lb/>
　不勇于義亦甚矣故列楚人于陳蔡之上而以同執<lb/>
　為文<lb/>
　　　讞曰齊桓經營伯業急于攘楚宋襄欲繼齊伯<lb/>
　　　從楚會盟可謂不知類矣宋以乘車而往楚伏<lb/>
　　　兵車以執之豺狼之心何可量也五國坐視曾<lb/>
　　　不一伸大義于楚以為有人心乎宋襄既無逺<lb/>
　　　慮又不見幾不思攘却之謀反事會盟之禮見<pb n="34b"/>　　　執見伐自取之也甚至獻㨗以脅魯會薄以受<lb/>
　　　盟魯公不免而從求釋宋公是操縱大權不在<lb/>
　　　夏而在夷矣春秋于鹿上人列國以示貶罪諸<lb/>
　　　侯之不義也于盂進楚而書爵傷中國無伯也<lb/>
　　　執宋而不書楚不與其執中國之君也<lb/>
冬公伐邾楚人使宜申來獻㨗<lb/>
十有二月癸丑公會諸侯盟于薄釋宋公<lb/>
經二十有二年<pb n="35a"/>春公伐邾取須句<lb/>
夏宋公衞侯許男滕子伐鄭<lb/>
秋八月丁未及邾人戰于升陘<lb/>
冬十有一月己巳朔宋公及楚人戰于泓宋師敗績<lb/>
　程子曰宋襄不鼓不成列愚也既與他戰又却不鼓<lb/>
　不成列<lb/>
　胡氏曰泓之戰宋襄公不厄人于險不鼓不成列先<lb/>
　儒謂至仁大義然襄公伐齊之䘮奉少奪長一會虐<pb n="35b"/>　二國之君不仁非義襄公敢行而獨愛重傷與二毛<lb/>
　乎<lb/>
　　　讞曰襄公圖伯先失諸侯不務修徳以來之欲<lb/>
　　　以兵威服衆伐鄭之役司馬子魚諫曰禍在此<lb/>
　　　矣違其忠諫決意出師及其師敗身傷反以不<lb/>
　　　重傷不擒二毛為解春秋人楚子以宋公主此<lb/>
　　　戰存中外之綱也<lb/>
經二十有三年<pb n="36a"/>春齊侯伐宋圍緡<lb/>
夏五月庚寅宋公兹父卒<lb/>
秋楚人伐陳<lb/>
冬十有一月把子卒<lb/>
　程子曰把二王之後而伯爵疑前世黜之也此書子<lb/>
　後復稱伯<lb/>
　胡氏曰杞成公卒書子杞夷也杜預謂實稱伯而書<lb/>
　子者成公始行夷禮故仲尼于其卒以文貶之此説<pb n="36b"/>　是也<lb/>
　　　讞曰春秋之始經書杞以侯爵荘公二十七年<lb/>
　　　降稱伯此又降稱子書卒不書名畧之也畧之<lb/>
　　　者何也杞廢周禮自安於僻陋春秋亦因而外<lb/>
　　　之也<lb/>
經二十有四年<lb/>
春王正月<lb/>
夏狄伐鄭<pb n="37a"/>秋七月<lb/>
冬天王出居于鄭<lb/>
　程子曰襄王避狄之難越在諸侯之境書曰天王出<lb/>
　居于鄭自取之也王者以天下為家故曰自周無出<lb/>
　示無外也春秋之時王者政令僅行于境内才出畿<lb/>
　甸即非王有故書曰出聖人之法撥亂反之正則曰<lb/>
　普天之下莫非王土非諸侯所得專也故書曰居<lb/>
　胡氏曰特書曰出言其自取之也夫居者宅其所有<pb n="37b"/>　之稱出而曰居者若曰天下莫非王土撥亂反正存<lb/>
　天理之意也<lb/>
　　　讞曰王者以四海為家皆可居也自周無出之<lb/>
　　　義實自出也夫婦人倫之大本王后天下之母<lb/>
　　　儀王德狄人伐鄭之功以其女為后立非其配<lb/>
　　　失止始之道矣隗氏帷簿不修太叔出而復入<lb/>
　　　至以狄師攻王王出適鄭居于汜嗚呼王風下<lb/>
　　　同列國不能以家天下今又毁室而不保未有<pb n="38a"/>　　　家不齊而天下可治也春秋忠厚之法于王室<lb/>
　　　之事特婉其詞書居正其名也書出不没其實<lb/>
　　　也正其名以處其常不没其實以應其變書居<lb/>
　　　書出並行不悖此聖人之大權也<lb/>
晉侯夷吾卒<lb/>
經二十有五年<lb/>
春王正月丙午衞侯燬滅邢<lb/>
　程氏曰春秋滅國多矣惟衞侯燬滅邢而生名者滅<pb n="38b"/>　同姓也<lb/>
　胡氏曰衞侯何以名滅同姓也滅同姓則名者謂其<lb/>
　絶先祖之裔蔑骨肉之恩故生而書名示王法不容<lb/>
　誅也<lb/>
　　　讞曰衞侯忘同姓之親絶先代之祀惡之大者<lb/>
　　　也方齊桓修伯之初二國皆為狄滅桓城楚邱<lb/>
　　　以定衞率三國以城邢患難既同所當相恤而<lb/>
　　　况文昭之𦙍兄弟之邦不存修睦之心益逞相<pb n="39a"/>　　　殘之志伐同姓以滅其國挾奸詐以掩其臣至<lb/>
　　　使臣叛其君下叛其上律以大義不容誅矣經<lb/>
　　　書正月滅邢四月衞侯燬卒則知天道禍淫之<lb/>
　　　理明矣易曰善不積不足以成名惡不積不足<lb/>
　　　以滅身聖人斥而名之誅心之法也<lb/>
夏四月癸酉衞侯燬卒宋蕩伯姬來逆婦宋殺其大夫<lb/>
秋楚人圍陳納頓子于頓葬衞文公<lb/>
冬十有二月癸亥公會衞子莒慶盟于洮<pb n="39b"/>經二十有六年<lb/>
春王正月己未公會莒子衞寗速盟于向齊人侵我西<lb/>
鄙公追齊師至酅弗及<lb/>
夏齊人伐我北鄙衞人伐齊公子遂如楚乞師<lb/>
　程氏曰乞者卑詞也凡乞師從不從可用不可用未<lb/>
　可必也書如楚乞師弱之道也<lb/>
　　　讞曰齊為無虧而怨魯衞則黨魯以伐齊齊興<lb/>
　　　侵伐之師固為不義然魯國幾亡而定之者誰<pb n="40a"/>　　　之力耶縱使齊為不道亦當解怨息爭惠徼先<lb/>
　　　王之盟子孫無相害之命則文武成康之澤猶<lb/>
　　　存也曾不是圖殘民毒衆至乞師于楚資夷狄<lb/>
　　　以攻齊公之志亦悖矣雖足以逞一朝之忿獨<lb/>
　　　不念忘其親而忝厥祖乎春秋書如楚乞師魯<lb/>
　　　之棄夏從夷之罪著矣<lb/>
秋楚人滅夔以夔子歸<lb/>
冬楚人伐宋圍緡公以楚師伐齊取榖公至自伐齊<pb n="40b"/>經二十有七年<lb/>
春把子來朝<lb/>
夏六月庚寅齊侯昭卒<lb/>
秋八月乙未葬齊孝公乙巳公子遂帥師入把<lb/>
冬楚人陳侯蔡侯鄭伯許男圍宋十有二月甲戌公會<lb/>
諸侯盟于宋<lb/>
　程氏曰楚稱人貶之為其合諸侯以圍宋也宋服楚<lb/>
　故公會諸侯為盟地以宋則宋圍巳解宋亦與盟可<pb n="41a"/>　知也<lb/>
　胡氏曰楚稱人貶也人楚子所以人諸侯也公與楚<lb/>
　結好故往會盟其地以宋者宋方見圍無嫌于與盟<lb/>
　而公之罪亦著<lb/>
　　　讞曰宋居先代之尊楚負僭王之罪乃中國友<lb/>
　　　邦從邪害正從楚圍緍而伐宋今復圍宋而要<lb/>
　　　盟是時晉君復修伯業不之晉而之楚可謂下<lb/>
　　　喬木而入幽谷矣魯結好于楚乞師伐齊盟薄<pb n="41b"/>　　　以釋宋今又解圍于宋自謂得志于諸侯而不<lb/>
　　　知恥易同人之象曰天與火同人君子以類族<lb/>
　　　辨物程子曰觀同人之象若君子小人能辨之<lb/>
　　　則處之不失其方也諸侯不能辨其同異魯公<lb/>
　　　處而失其方皆不以道貶楚稱人惡僣亂之強<lb/>
　　　畧諸侯而不序誅其從楚之罪<lb/>
經二十有八年<lb/>
春晉侯侵曹晉侯伐衞<pb n="42a"/>　程氏曰晉侯侵曹晉侯伐衞再書晉侯者所以甚晉<lb/>
　侯之惡<lb/>
　朱子曰楚侵中國得齊桓公遏之齊桓死又得晉文<lb/>
　公遏之如横流泛溢硬做隄防不然中國為所渰浸<lb/>
　必矣<lb/>
　胡氏曰左氏初重耳之出亡也曹衞皆不禮焉至是<lb/>
　侵曹伐衞再稱晉侯者譏復怨也<lb/>
　　　讞曰晉文復修伯業事皆不見于經雖有納王<pb n="42b"/>　　　之功春秋削而不録至是六書晉侯何耶蓋晉<lb/>
　　　楚之爭有闗中外之盛衰春秋抑楚之深與晉<lb/>
　　　之亟内中國而外外域也然懷私復怨修伯業<lb/>
　　　而用貪憤之兵可乎易損之象曰山下有澤損<lb/>
　　　君子以懲忿窒慾文公懲忿于里鳬須矣而不<lb/>
　　　能懲于曹衞乎是時楚人圍宋陳蔡鄭許相率<lb/>
　　　而從楚雖得曹新昏于衞君不在會師不與圍<lb/>
　　　其責亦可恕矣移此師以加四國豈非伯討乎<pb n="43a"/>　　　再書晉侯甚之之詞譏急私怨也<lb/>
公子買戍衞不卒戍刺之楚人救衞三月丙午晉侯入<lb/>
曹執曹伯畀宋人<lb/>
夏四月己巳晉侯齊師宋師秦師及楚人戰于城濮楚<lb/>
師敗績<lb/>
　程氏曰城濮之戰不書楚人侵伐者楚來救衞而晉<lb/>
　文與之戰也<lb/>
　朱子曰文公城濮之戰依舊還他許多委曲禮數亦<pb n="43b"/>　如桓公之意然亦足以見先王不忍戕民之意未冺<lb/>
　也設使桓文所以責之者不少假借他定不服兵連<lb/>
　禍結何時可巳到戰國斬首數萬無復先王之意矣<lb/>
　胡氏曰楚稱人貶也戰而書及主乎是戰者也故楚<lb/>
　雖請戰而及在晉侯誅其意也<lb/>
　　　讞曰楚為中國之患非一日矣執宋公于會而<lb/>
　　　莫之敢爭合諸侯圍宋而莫之敢後今又戍榖<lb/>
　　　偪齊勢傾中夏倘非城濮戰勝之功則中國之<pb n="44a"/>　　　不左袵者一間耳當是時晉避楚三舍而子玉<lb/>
　　　請戰經以晉及之何耶初子玉使告于晉請復<lb/>
　　　衞而封曹臣亦釋宋之圍未有必戰之意也許<lb/>
　　　曹衞以携其群執宛春以怒楚楚戰始決矣是<lb/>
　　　則主是戰者晉所欲也夫用兵之道行之以正<lb/>
　　　詐謀取勝豈其道乎雖然文公一戰勝楚遂主<lb/>
　　　中夏語其功則髙矣于義則有慊焉序晉侯于<lb/>
　　　列國之上録其功也書及楚人戰黜其義也功<pb n="44b"/>　　　與過不相掩此春秋待伯者之法<lb/>
楚殺其大夫得臣衛侯出奔楚<lb/>
五月癸丑公會晉侯齊侯宋公蔡侯鄭伯衞子莒子盟<lb/>
于踐土陳侯如會公朝于王所<lb/>
　程氏曰欲率諸侯以朝王懼其不能而召王就見之<lb/>
　人見其召王之罪不明其欲朝之本心是以譎而掩<lb/>
　其正也<lb/>
　又曰天王勞晉侯于踐土晉侯召天王于河陽兩書<pb n="45a"/>　公朝于王所不書諸侯而獨書公又曰朝于王所不<lb/>
　成朝可知<lb/>
　胡氏曰踐土之會天王下勞晉侯削而不書去其實<lb/>
　以全其名也朝不言所言所非其所也朝于廟禮也<lb/>
　于外非禮也經不以諸侯就朝為非而以王所非其<lb/>
　所為貶<lb/>
　　　讞曰晉文勞王之功不見于經駕楚之績始登<lb/>
　　　于冊天王下勞饗醴錫宥可謂功業之盛矣奈<pb n="45b"/>　　　何挾震主之威彰召王之迹春秋黜其義而録<lb/>
　　　其功是以削而不書存君臣之大義也王者有<lb/>
　　　時巡之禮諸侯有方嶽之朝天子在而朝不猶<lb/>
　　　愈于不朝者乎正本之義也<lb/>
六月衞侯鄭自楚復歸于衞衞元咺出奔晉陳侯欵卒<lb/>
秋把伯姬來公子遂如齊<lb/>
冬公會晉侯齊侯宋公蔡侯鄭伯陳子莒子邾子秦人<lb/>
于温天王狩于河陽<pb n="46a"/>　程氏曰晉文實有勤王之心而不知召王之為不順<lb/>
　故譎掩其正<lb/>
　朱子曰或問諸家多把召王為晉文公之譎集註謂<lb/>
　伐衞以致楚師隂謀以取勝此説為通曰晉文做事<lb/>
　多是不肯就正做去晉文之用兵便是戰國孫吴氣<lb/>
　習<lb/>
　胡氏曰按左氏謂晉侯召王以諸侯見仲尼曰以臣<lb/>
　召君不可以訓故書曰天王狩于河陽以尊周而全<pb n="46b"/>　晉也故為王諱之又為晉解之于以見春秋之忠恕<lb/>
　也<lb/>
　　　讞曰踐土之會天王下勞諸侯就朝雖非其地<lb/>
　　　猶可言也温與河陽晉侯請王以諸侯見以臣<lb/>
　　　召君不可言也春秋時朝覲既廢述職不修文<lb/>
　　　知朝王為從宜而不知召王為非禮伯者所以<lb/>
　　　得罪名義也春秋待之以恕是以特婉其詞嘉<lb/>
　　　其尊王之義原其自嫌之心特書狩于河陽若<pb n="47a"/>　　　曰天王巡狩于是諸侯就朝在周不失其尊在<lb/>
　　　晉不失其正聖人時中之大權也<lb/>
壬申公朝于王所晉人執衞侯歸之于京師衞元咺自<lb/>
晉復歸于衛諸侯遂圍許<lb/>
曹伯襄復歸于曹遂會諸侯圍許<lb/>
經二十有九年<lb/>
春介葛盧來公至自圍許<lb/>
夏六月會王人晉人宋人齊人陳人蔡人秦人盟于翟<pb n="47b"/>泉<lb/>
　程氏曰晉文公連年會盟皆在王畿之側而此盟復<lb/>
　迫王城又與王人盟強迫甚矣故諱公諸侯貶稱人<lb/>
　惡也<lb/>
　胡氏曰公會王子虎晉狐偃宋公孫固齊國歸父陳<lb/>
　轅濤塗秦小子憗盟于翟泉則皆列國之貴大夫與<lb/>
　王子而公與會也其貶而稱人諱不書公正本之義<lb/>
　也<pb n="48a"/>　　　讞曰王畿何地而可會盟甚矣伯者之無王也<lb/>
　　　夫諸侯大夫入天子之境上盟王臣王臣下盟<lb/>
　　　列國下陵上替未有甚于此時也公以秉禮之<lb/>
　　　君下從陪臣之列上要王子虎盟于王城惡之<lb/>
　　　大者也春秋没公不書為君者諱隱其惡也列<lb/>
　　　國之卿奪爵示貶正其罪也<lb/>
秋大雨雹<lb/>
冬介葛盧來<pb n="48b"/>經三十年<lb/>
春王正月<lb/>
夏狄侵齊<lb/>
秋衞殺其大夫元咺及公子瑕衞侯鄭歸于衞<lb/>
　程氏曰公子瑕元咺奉以攝國事者也成公得返故<lb/>
　衞殺元咺及公子瑕衞侯出奔見執非有罪當黜特<lb/>
　以與楚得罪而已故出奔見執皆不名以見義不當<lb/>
　絶也<pb n="49a"/>　胡氏曰稱國以殺者君與大夫專殺之也衞侯在外<lb/>
　其稱國以殺何待其殺而後入也待其殺而後入志<lb/>
　乎殺咺者也<lb/>
　又曰衞侯出奔于楚則不名見執于晉則不名今既<lb/>
　歸國復其土地何以名乎不名者責晉文公之以小<lb/>
　怨妨大徳名之者罪衞侯鄭之以忮害戕本支也<lb/>
　　　讞曰元咺訟君以求直專命以立瑕信有罪矣<lb/>
　　　衞侯凟天倫殺無罪寧無罪乎初衞侯奔楚而<pb n="49b"/>　　　復國實元咺叔武事晉之功信讒而咺子受誅<lb/>
　　　懷疑而叔武見殺元咺是以訟晉晉侯執衞侯<lb/>
　　　歸于京師咺歸乃立子瑕衞侯幸免復國不務<lb/>
　　　反身修徳方且怙終賊刑殺子瑕以及元咺惡<lb/>
　　　之大者也易訟之九二歸逋竄也自下訟上患<lb/>
　　　至掇也其衞侯元咺之謂乎春秋兩書衞侯歸<lb/>
　　　國皆斥其名誅其賊親之惡元咺不奪其爵殺<lb/>
　　　之不以其道也晉受元咺之訟非王命而執之<pb n="50a"/>　　　受魯公之賂非王命而歸之是予奪之權在于<lb/>
　　　晉矣春秋不書歸自京師存王法于天下書歸<lb/>
　　　于衞見伯者之無王直書其事義自明矣<lb/>
晉人秦人圍鄭介人侵蕭<lb/>
冬天王使宰周公來聘公子遂如京師遂如晉<lb/>
　程氏曰三公兼冢宰故書宰周公遂之行書如不書<lb/>
　聘罪其不成聘也書遂如晉罪其不敬也<lb/>
　朱子曰公子遂之行遂如晉非專使也天王使宰周<pb n="50b"/>　公來聘而使遂往又遂如晉不敬莫大焉<lb/>
　胡氏曰冢宰上兼三公職任至重而來聘于魯天王<lb/>
　之禮莫厚焉魯侯既不朝京師而使公子遂往又以<lb/>
　二事出夷周室于列國此大不恭之罪履霜堅氷之<lb/>
　漸也<lb/>
　　　讞曰三公職兼冢宰其任至重而下聘于魯在<lb/>
　　　禮不為尊命卿報王之禮以二事出疆在禮不<lb/>
　　　為敬胥失之矣<pb n="51a"/>　　　又是時周室衰弱晉伯方張諸侯知有晉而不<lb/>
　　　知有王晉非列國比也今僖公坐致天子之聘<lb/>
　　　而不往朝京師天子之使專于魯魯使報禮兼<lb/>
　　　于晉列國邦交之聘猶不可况王室乎蔑君臣<lb/>
　　　之大倫惟強弱之是視此所以及于亂也春秋<lb/>
　　　直書其事罪自著矣<lb/>
經三十有一年<lb/>
春取濟西田公子遂如晉<pb n="51b"/>夏四月四卜郊不從乃免牲猶三望<lb/>
　程氏曰春秋却有卜郊但卜上辛不吉則卜中辛中<lb/>
　辛不吉則便用下辛不可更也魯用天子之禮樂成<lb/>
　王之賜伯禽之受皆非也因襲之弊遂致八佾雍徹<lb/>
　聖人于此著之<lb/>
　朱子曰當時周公制禮父為大夫子為士葬以大夫<lb/>
　祭以士父為士子為大夫葬以士祭以大夫豈周公<lb/>
　制禮使其子孫亂之乎細看來後却説明乎郊社之<pb n="52a"/>　禮禘嘗之義治國其如示諸掌乎子思以此譏魯也<lb/>
　又魯之郊禘非禮也周公其衰矣夫子所以深惜之<lb/>
　胡氏曰春秋因禮之變而書于策或以卜或以時或<lb/>
　以望或以牲或以牛于變之中又有變焉古大事決<lb/>
　于卜故洪範稽疑獨以龜為主卜而不從則不郊矣<lb/>
　故免牲望祭天子之事也今不郊而望故特書曰猶<lb/>
　猶者可以已之詞<lb/>
　　　讞曰禮天子祭天地諸侯祭山川大夫祭五祀<pb n="52b"/>　　　士庶祭其先此禮之常也郊禘天子之祀典侯<lb/>
　　　國而行天子之禮是周過賜而魯受之非也把<lb/>
　　　郊于禹宋郊于契作賔王家統承先祀是天子<lb/>
　　　事守非列國之比也周郊有二日至為報本之<lb/>
　　　郊孟春為祈榖之郊按郊記曰日至可以有事<lb/>
　　　于上帝此報本之郊也又曰郊之用辛此祈榖<lb/>
　　　之郊也自甲子至寅皆郊之時四月則失時五<lb/>
　　　月非禮也書四月四卜郊即祈榖之郊卜用辛<pb n="53a"/>　　　當在建寅之月月有三辛卜至于三巳煩凟况<lb/>
　　　建卯後至于四卜乎此經書四卜郊之義也<lb/>
　　　禮以十月上甲繫牲是日至之郊用子建亥之<lb/>
　　　月當繫牲矣祈榖之郊用寅建丑之月當繫牲<lb/>
　　　矣經于正月書卜牛自未盡亥養之當成牲而<lb/>
　　　有變故不曰牲而曰免牛也四月書牲牲巳成<lb/>
　　　矣但以卜郊不從而免之故不曰牛而曰免牲<lb/>
　　　凡免牛免牲為之緇衣纁裳有司𤣥端奉送于<pb n="53b"/>　　　南郊免者縱而不殺也周禮四望之祭五嶽四<lb/>
　　　凟名山大川天子望于山川無所不通諸侯所<lb/>
　　　祭名山大川即在封内封外不得祭也魯用天<lb/>
　　　子之禮視王室則殺故望止于三也嗚呼天人<lb/>
　　　一理也非禮之禮人所必辭况于天乎聖人因<lb/>
　　　禮之變而書于䇿或以卜或以時或以望或以<lb/>
　　　牲皆所以誌其僭禮以為後世之戒<lb/>
秋七月<pb n="54a"/>冬把伯姬來求婦狄圍衞十有二月衞遷于帝邱<lb/>
經三十有二年<lb/>
春王正月<lb/>
夏四月己丑鄭伯㨗卒衞人侵狄<lb/>
秋衞人及狄盟<lb/>
冬十有二月己卯晉侯重耳卒<lb/>
　程子曰齊桓伯業不繼晉文伯業不絶蓋管仲一身<lb/>
　任事不能為齊求人材晉專務収人才看得皆出于<pb n="54b"/>　狐趙<lb/>
　朱子曰晉文之譎程子之説宻矣然以其説求之本<lb/>
　文未免無涉發晉文之本心而使後世慎所舉者惟<lb/>
　胡氏得之<lb/>
　　　讞曰文公老于奔走可謂備嘗艱苦但知急于<lb/>
　　　事功何有及于道義及其晩而復國經畧始于<lb/>
　　　勤特假名以求諸侯豈真知有君臣之義伐原<lb/>
　　　以示信非固有也大蒐以示禮非本然也涵養<pb n="55a"/>　　　不本于乎日效騐取必于一時侵曹伐衞懷私<lb/>
　　　復怨執宛春以激其怒許曹衞以離其群勇于<lb/>
　　　圖伯急欲戰㨗善戰者服上刑公能免乎然當<lb/>
　　　是時楚人横暴陵滅中華城濮之戰有闗夷夏<lb/>
　　　春秋抑楚之深待晉以恕河陽踐土特婉其詞<lb/>
　　　尊周而全晉存君臣之大防也奈何專兵君側<lb/>
　　　而圍許專會王畿而抗盟其與桓公會不邇三<lb/>
　　　川盟不加宰周公者為有間矣桓公不納子華<pb n="55b"/>　　　慮其奨臣而抑君也文公為元咺執衞侯綱常<lb/>
　　　之道于是乎廢矣雖然齊孝不能繼桓之業晉<lb/>
　　　襄能紹文之伯傳之累世其故何耶夫國家之<lb/>
　　　盛衰係乎人才之進退桓公之于管仲權居一<lb/>
　　　已身没而事業衰文公入國之始則能選用狐<lb/>
　　　趙之徒以成伯業傳之子孫而不已是則用人<lb/>
　　　為有國之先務可不鑒乎<lb/>
經三十有三年<pb n="56a"/>春王二月秦人入滑齊侯使國歸父來聘<lb/>
夏四月辛巳晉人及姜戎敗秦于殽<lb/>
　程氏曰晉不稱君居䘮附葬不可從戎忘親背惠其<lb/>
　惡甚矣秦為無道越晉踰周以襲人衆所共憤故稱<lb/>
　晉人其稱及姜戎亦然<lb/>
　胡氏曰晉襄親將絀不稱君者俯逼葬期忘親背惠<lb/>
　墨衰絰而即戎其惡甚矣視秦猶狄其罪云何客人<lb/>
　之舘而謀其主因人信已而逞其詐利人之危而<pb n="56b"/>　襲其國越人之境而不哀其䘮叛盟失信以貪勤民<lb/>
　而棄其師狄道也<lb/>
　　　讞曰秦穆幸災而圖伯晉襄墨絰以臨戎是皆<lb/>
　　　名義之罪人也當晉文入國之初實賴秦伯之<lb/>
　　　力襄公忘父之惠易世剪為仇讐至于越紼從<lb/>
　　　戎固為罪矣穆公越人之境而伐其䘮可無罪<lb/>
　　　乎杞子先軫之徒懷利以事其君務貪召亂輕<lb/>
　　　信興師違蹇叔之忠言致殽函之敗辱猶幸自<pb n="57a"/>　　　新悔過誓言有取于聖經然書序所録者勸善<lb/>
　　　之詞春秋狄之懲惡之義也在易益之象曰君子<lb/>
　　　以見善則遷有過則改秦伯悔而不改善不能<lb/>
　　　遷令狐之役彭衙之戰兵連禍結抑亦慘矣春<lb/>
　　　秋貶晉書人書及罪其居䘮即戎也狄秦書國<lb/>
　　　罪其伐人之䘮也二國之罪明矣<lb/>
癸巳葬晉文公狄侵齊公伐邾取訾婁<lb/>
秋公子遂帥師伐邾晉人敗狄于箕<pb n="57b"/>冬十月公如齊<lb/>
十有二月公至自齊<lb/>
乙巳公薨于小寢<lb/>
　胡氏曰左氏謂即安也小寢燕息之地也<lb/>
　　　讞曰魯僖公享國三十餘年寛以愛民務農重<lb/>
　　　榖詩之所頌春秋闕焉何也蓋常事不書所録<lb/>
　　　者事之變也<lb/>
　　　僖公方其得國之初實賴齊而定位桓公修伯<pb n="58a"/>　　　從于會盟首止尊王召陵駕楚安攘之事屢登<lb/>
　　　于載書夫何桓公身没未幾盟齊而亟從楚致<lb/>
　　　夷謀夏如楚乞師是得罪于中國也猶幸晉文<lb/>
　　　復修伯業踐土尊王公雖兩為王所之朝不過<lb/>
　　　因晉而舉宰周公之下聘其禮不為不隆報使<lb/>
　　　以二事出疆夷周室于列國是得罪于王室也<lb/>
　　　甚至僭禮凟天不郊猶望方且龍旂六轡之祀<lb/>
　　　鋪張以為昌熾之休僖公而知禮孰不知禮獲<pb n="58b"/>　　　終小寢蓋亦幸焉<lb/>
隕霜不殺草李梅實晉人陳人鄭人伐許<lb/>
　<lb/>
　<lb/>
　<lb/>
　<lb/>
　<lb/>
　春秋讞義卷五<lb/>
</p>

  </div>
            <div>
                <head>春秋讞義卷六</head>
    <p>
<pb n="1a"/>欽定四庫全書<lb/>
　春秋讞義卷六　　　　元　王元杰　撰<lb/>
　　文公<lb/>
　　公名興僖公子在位十八年按謚法慈恵愛民忠<lb/>
　　信接禮曰文<lb/>
經元年<lb/>
春王正月公即位<lb/>
　程子曰君薨巳踰年雖未葬嗣子亦稱君歲已更始<pb n="1b"/>　不可無君也<lb/>
　朱子曰踰年即位㓙服如何入廟想古時這般大事<lb/>
　必有箇權宜如借吉之例<lb/>
　胡氏曰即位告廟臨羣臣也嗣世定于初䘮必踰年<lb/>
　然後改元書即位者終始之義一年不二君縁臣民<lb/>
　之心不可曠年無君<lb/>
　　　讞曰文公繼僖而立承國于先君繼正而即位<lb/>
　　　也然上無所禀命而又不終三年之䘮行即吉<pb n="2a"/>　　　之禮王室衰微䘮禮浸失春秋存其即位彼善<lb/>
　　　于此之義也<lb/>
二月癸亥日有食之天王使叔服來會葬<lb/>
夏四月丁巳葬我君僖公<lb/>
天王使毛伯來錫命<lb/>
　程氏曰毛伯諸侯為王卿士者以禮曰錫以恩曰賜<lb/>
　胡氏曰文公繼世䘮制未畢非初見繼朝而獻功也<lb/>
　何為來錫命乎故榖梁子曰禮有受命無來錫命來<pb n="2b"/>　錫命非正也<lb/>
　　　讞曰述職之禮既闕錫命之寵有加上下反其<lb/>
　　　道矣易師上六之象曰大君有命以正功也文<lb/>
　　　公即位之初不聞禀命之請終䘮之後不修入<lb/>
　　　見之儀何功可褒而錫命之邪蓋由王室衰微<lb/>
　　　諸侯強盛徒行姑息以為悦下之道而不知縱<lb/>
　　　濫以啟其慢上之心春秋書來錫命不待貶絶<lb/>
　　　而不君不臣之罪著矣<pb n="3a"/>晉侯伐衞叔孫得臣如京師衞人伐晉<lb/>
秋公孫敖會晉侯于戚<lb/>
冬十月丁未楚世子商臣弑其君頵<lb/>
　程子曰商臣書世子著其絶尊親之道也<lb/>
　胡氏曰書世子弑君者有父之親有君之尊而至于<lb/>
　弑逆此天理之大變也<lb/>
　　　讞曰楚子僭王商臣弑逆臣不臣于前子不子<lb/>
　　　于後出爾反爾也夫世子之職侍膳問安親賢<pb n="3b"/>　　　師傅固本之道也楚成多愛不常乃欲廢嫡立<lb/>
　　　庶况以潘崇為之傅而使江芉知其情卒至禍<lb/>
　　　發蕭墻以及于亂易曰臣弑其君子弑其父非<lb/>
　　　一朝一夕之故其所由來漸矣春秋直書其事<lb/>
　　　所以扶天理遏人欲誅其首惡為萬世戒歟<lb/>
公孫敖如齊<lb/>
經二年<lb/>
春王二月甲子晉侯及秦師戰于彭衙秦師敗績丁丑<pb n="4a"/>作僖公主<lb/>
三月乙巳及處父盟<lb/>
夏六月公孫敖會宋公陳侯鄭伯晉士縠盟于垂隴<lb/>
　程氏曰公朝于晉晉使陽處父盟公以恥之處父晉<lb/>
　大夫也故公如晉不書諱之也士縠晉卿卿不可先<lb/>
　諸侯尊君也<lb/>
　胡氏曰及處父盟者公也其不地于晉也諱不書公<lb/>
　者抑大夫之抗不使與公敵正君臣之分也適晉不<pb n="4b"/>　書反國不致為公諱恥存臣子之禮也<lb/>
　　　讞曰春秋時反常敗度始也諸侯專盟巳為<lb/>
　　　過矣及其後也大夫專盟過又甚矣易小過<lb/>
　　　六二之象曰不及其君臣不可過也晉襄繼<lb/>
　　　伯之初諸侯從會大夫抗盟征伐自大夫出<lb/>
　　　矣王綱凌夷何可勝言春秋書及處父盟没<lb/>
　　　公不書為君諱恥不以大夫抗君正人臣之<lb/>
　　　分也垂隴之盟列諸侯于上置士縠于下不<pb n="5a"/>　　　與大夫專盟存上下之節也尊君抑臣之義<lb/>
　　　明矣<lb/>
自十二月不雨至于秋七月<lb/>
八月丁卯大事于太廟躋僖公<lb/>
　程氏曰大事即是祫言大事太廟躋僖公即合食閔<lb/>
　僖二公之義<lb/>
　朱子曰諸家多謂躋僖公故夫子不欲觀禘此説如<lb/>
　何曰禘自始祖之廟推其所自出之帝設虗位以祀<pb n="5b"/>　之而以始祖配即無昭穆之序王者有禘有祫故周禘<lb/>
　帝嚳以稷配之諸侯有祫而無禘此魯之所以失禮<lb/>
　也<lb/>
　胡氏曰大事祫也合群廟之主食于太廟升僖于閔<lb/>
　之上也<lb/>
　　　讞曰魯文祀僖公君子以為逆禮正大義也諸<lb/>
　　　侯有祫無禘以毁廟之主升而合食是知大事<lb/>
　　　為祫祭矣閔之于僖親則兄弟分則君臣僖雖<pb n="6a"/>　　　長嘗為臣矣閔雖幼巳為君矣為子受之于父<lb/>
　　　為臣受之于君臣繼君猶子繼父也豈可以人<lb/>
　　　子之私恩而亂昭穆之序哉今以私恩尊其父<lb/>
　　　知有父而不知有祖親所親而忘所尊斯失之<lb/>
　　　矣特書躋僖公以正其失禮也<lb/>
冬晉人宋人陳人鄭人伐秦公子遂如齊納幣<lb/>
經三年<lb/>
春王正月叔孫得臣會晉人宋人陳人衞人鄭人伐沈<pb n="6b"/>沈潰<lb/>
夏五月王子虎卒<lb/>
秦人伐晉<lb/>
　程氏曰結怨連禍殘民以逞晉人畏之而不出秦人<lb/>
　極其忿而後悔過聖人望其能終改耳<lb/>
　胡氏曰左氏秦伯伐晉濟河焚舟封殽尸而還其稱<lb/>
　人責備之也<lb/>
　　　讞曰穆公利于圖伯以貪勤民違蹇叔之言致<pb n="7a"/>　　　殽函之敗惟能悔過聖人有取惜其忿不能懲<lb/>
　　　殘民毒衆不修巳怨之道復興報復之師彭衙<lb/>
　　　之役重益其忿今又濟河取郊焚舟決戰幸晉<lb/>
　　　師不出封殽尸而還亦可以弭怨矣令狐河曲<lb/>
　　　兵連禍結易世不解不巳甚乎貶而稱人以為<lb/>
　　　不務修徳勤于結怨之戒<lb/>
秋楚人圍江雨螽于宋<lb/>
冬公如晉十有二月己巳公及晉侯盟晉陽處父帥師<pb n="7b"/>伐楚以救江<lb/>
　程氏曰江微國其去楚逺越千里聲楚之罪而救之<lb/>
　其勢不相接其力不相及非救江之道也<lb/>
　胡氏曰以者不以者也救江善矣其書以何楚嘗伐<lb/>
　鄭矣齊桓逺結江黄合九國之師于召陵然後伐鄭<lb/>
　之謀罷陽處父乃獨遣一軍逺攻強國豈能濟乎故<lb/>
　書伐楚以救江言救江雖善而所以救之非其道也<lb/>
　　　讞曰桓公合九國之衆制于升陘然後寢伐鄭<pb n="8a"/>　　　之謀晉文侵曹伐衞會四國之師然後解伐宋<lb/>
　　　之役晉襄繼文之伯履事未幾乃以處父之孤<lb/>
　　　軍逺攻強大事既無成速江之禍此所謂知常<lb/>
　　　而不知變者也春秋書伐楚以救江見救非其<lb/>
　　　道晉襄公之謀怠矣<lb/>
經四年<lb/>
春公至自晉<lb/>
夏逆婦姜于齊<pb n="8b"/>　程子曰納幣在䘮中與䘮婚同也稱婦姜巳成婦也<lb/>
　不稱夫人不可為小君奉宗廟也不書逆者雖卿亦<lb/>
　失其職矣<lb/>
　朱子曰或問逆婦姜于齊何故便書婦曰此是文公<lb/>
　居䘮納幣聖人于其逆時成之為婦罪其居䘮而娶<lb/>
　也<lb/>
　胡氏曰逆皆稱女以未成婦而女者在父母家之所<lb/>
　稱也往逆而稱婦入國不書至何哉此春秋誅意之<pb n="9a"/>　効也<lb/>
　　　讞曰文公越禮而圖婚大失正始之道夫婦之<lb/>
　　　始不以禮合是亦不以禮終也夫婦人倫之本<lb/>
　　　配而後祖凟大倫而誣其祖矣烏能保其終乎<lb/>
　　　春秋逆必稱女特書逆婦譏其成婚于齊也逆<lb/>
　　　不書公娶不告至不書夫人不與其見于廟也<lb/>
　　　出姜之不允于魯兆巳形于此矣春秋以大義<lb/>
　　　正之以為後世非禮圖婚之戒<pb n="9b"/>狄侵齊<lb/>
秋楚人滅江晉侯伐秦衞侯使寗俞來聘<lb/>
冬十有一月壬寅夫人風氏薨<lb/>
經五年<lb/>
春王正月王使榮叔歸含且賵三月辛亥葬我小君成<lb/>
風王使召伯來會葬<lb/>
　程子曰天子成妾為母夫人亂倫之甚失天理矣不<lb/>
　稱天義已明稱叔存禮也使召伯來會葬以妾母同<pb n="10a"/>　嫡亂天理故不稱天<lb/>
　朱子曰成風魯之妾母也使王臣歸賵歸含會葬亂<lb/>
　人倫失天理矣<lb/>
　　又曰僖公與東晉鄭太后一也皆所以著妾母之義<lb/>
　胡氏曰珠玉曰含車馬曰賵含且賵者厚禮妾母也<lb/>
　不稱天王者弗克若天也成風書塟乃有二夫人祔<lb/>
　于廟而亂倫易紀無復辨矣故禮之失自成風始也<lb/>
　　　讞曰按禮諸侯不再娶禮無二嫡春秋之世典<pb n="10b"/>　　　禮混淆嫡妾之分不明大失正始之義惠公首<lb/>
　　　以仲子亂嫡妾之名文公繼以成風亂宗廟之<lb/>
　　　制徒以貴其所生而不知賤其父也王使歸賵<lb/>
　　　會塟自成其為夫人也夫王朝䘮葬<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈來求<lb/>
　　　不聞魯君之會葬也區區妾母之禮若是其至<lb/>
　　　乎天王上法天道與天合徳凟禮亂倫王行自<lb/>
　　　絶于天也噫成風亂宗廟之制文公啟之魯國<lb/>
　　　亂嫡妾之分襄王成之春秋譏其勿克若天不<pb n="11a"/>　　　稱天特書夫人著其失禮卒葬一事四書不以<lb/>
　　　為煩深惡亂之所以甚禮之所由失也<lb/>
夏公孫敖如晉秦人入鄀<lb/>
秋楚人滅六<lb/>
冬十月甲申許男業卒<lb/>
經六年<lb/>
春葬許僖公<lb/>
夏季孫行父如陳<pb n="11b"/>秋季孫行父如晉八月乙亥晉侯驩卒<lb/>
冬十月公子遂如晉葬晉襄公晉殺其大夫陽處父晉<lb/>
狐射姑出奔狄<lb/>
閏月不告月猶朝于廟<lb/>
　程子曰告朔者諸侯所以禀命於君親<lb/>
　胡氏曰不告月不告朔也曷為不言朔因月之虧盈<lb/>
　而置閏是主月而有閏也故不言朔而言月猶朝于<lb/>
　廟者幸其不巳之辭<pb n="12a"/>　　　讞曰周官正歲以序事頒正朔于邦國閏月則<lb/>
　　　詔王居門終月非不頒朔也以閏無所主之氣<lb/>
　　　而居門爾諸侯則以所頒之朔藏于太廟每月<lb/>
　　　告以特羊請行謂之朝廟至于置閏雖無中氣<lb/>
　　　所歴之月晦朔在焉易曰歸竒于扐以象閏程<lb/>
　　　氏曰閏積月之餘日而成也上無不頒之歴下<lb/>
　　　無不告之朔獨文公以閏非常月止朝廟而不<lb/>
　　　告朔遂廢一月之政矣告月即告朔曰月者蓋<pb n="12b"/>　　　朔月之初吉月則積日而成也因月之虧盈而<lb/>
　　　置閏是主乎月而有閏也不告則無一月之政<lb/>
　　　矣然告朔頒政禮之實也朝廟薦享禮之文也<lb/>
　　　廢其實禮而事其虚文猶愈于名實之俱亡故<lb/>
　　　曰猶朝于廟即不欲去餼羊之意書不告月所<lb/>
　　　以誌文公之怠也<lb/>
經七年<lb/>
春公伐邾三月甲戌取須句遂城郚<pb n="13a"/>夏四月宋公王臣卒宋人殺其大夫<lb/>
戊子晉人及秦人戰于令狐晉先蔑奔秦<lb/>
　程子曰晉始迎立公子雍既而悔之故秦興兵以納<lb/>
　之晉不謝秦秦納不正皆罪也故稱人晉懼秦之不<lb/>
　肯聽已而撃之故書晉及<lb/>
　朱子曰康公令狐河曲之戰修私怨逞小忿上無王<lb/>
　命下失民心故好攻戰亟用兵而詩人刺之<lb/>
　　又曰或問先蔑立嗣不定故書奔以示貶曰先蔑<pb n="13b"/>　實是奔秦如何不書奔為此説者是乃穿鑿以誤後<lb/>
　學<lb/>
　胡氏曰按左氏襄公卒太子幼晉人欲立長君趙孟<lb/>
　使先蔑如秦逆公子雍秦康公以師納之晉背先蔑<lb/>
　立靈公趙盾將中軍以禦秦潛師夜起敗秦師于令<lb/>
　狐<lb/>
　　　讞曰立君不以其正改命至于稱兵此則晉之<lb/>
　　　失也晉人利于立長乃命先蔑逆雍秦以兵納<pb n="14a"/>　　　之盾畏襄夫人之偪翻然改命潛師夜起敗秦<lb/>
　　　師于令狐背先蔑而靈公立矣是晉無改立之<lb/>
　　　命諭秦而掩其不備與秦納不正胥失之矣經<lb/>
　　　于秦晉書人著其罪也于晉書及志乎戰也後<lb/>
　　　之臣子于嗣立之際可不謹乎<lb/>
狄侵我西鄙<lb/>
秋八月公會諸侯晉大夫盟于扈<lb/>
冬徐伐莒公孫敖如莒涖盟<pb n="14b"/>經八年<lb/>
春王正月<lb/>
夏四月<lb/>
秋八月戊申天王崩<lb/>
冬十月壬午公子遂會晉趙盾盟于衡雍乙酉公子遂<lb/>
會雒戎盟于暴公孫敖如京師不至而復丙戌奔莒<lb/>
　程氏曰敖如京師天子䘮也輕王室棄君命不至而<lb/>
　復而奔莒其罪著矣<pb n="15a"/>　朱子曰延平李先生云只不至而復便大不恭魯不<lb/>
　再使人往皆罪也<lb/>
　　　讞曰大夫受王命不宿于家雖死以尸将事魯<lb/>
　　　遣敖如周弔䘮不至而復既又奔莒無将命之<lb/>
　　　誠從淫而奔罪不勝誅春秋直書其事其惡顯<lb/>
　　　然書日謹之其法嚴矣<lb/>
螽<lb/>
宋人殺其大夫司馬宋司城來奔<pb n="15b"/>　程氏曰七年宋人攻昭公而殺其大夫八年宋人殺<lb/>
　其大夫司馬宋司城來奔皆不書名而著其官者死<lb/>
　者死于其位去者以其道也<lb/>
　胡氏曰公子卬蕩意諸皆以官舉者見主兵者不能<lb/>
　其官至于見殺守土者不能其官至于出奔而其君<lb/>
　不免失身見殺宜矣<lb/>
　　　讞曰司馬掌兵之官司城守土之職昭公不能<lb/>
　　　選衆舉賢乃欲寵其私暱豈有不亡者乎按曲<pb n="16a"/>　　　禮五官先儒謂商制也宋為商後官襲其舊以<lb/>
　　　司空為司城避武公之諱也昭公不道宋人作<lb/>
　　　亂司馬見殺司城來奔國亂無政可知矣春秋<lb/>
　　　于二子書官不書名見主兵者不謹其職守土<lb/>
　　　者不死其位直書其事以為人臣失職之戒<lb/>
經九年<lb/>
春毛伯來求金夫人姜氏如齊<lb/>
二月叔孫得臣如京師<pb n="16b"/>辛丑葬襄王晉人殺其大夫先都<lb/>
三月夫人姜氏至自齊晉人殺其大夫士縠及箕鄭父<lb/>
楚人伐鄭公子遂會晉人宋人衞人許人救鄭<lb/>
夏狄侵齊<lb/>
秋八月曹伯襄卒<lb/>
九月癸酉地震<lb/>
冬楚子使椒來聘<lb/>
　程子曰楚子始有修聘之禮故楚子來聘與中國同<pb n="17a"/>　辭椒不氏未賜族<lb/>
　朱子曰楚地最廣自初間併吞諸蠻而有其地其後<lb/>
　遂駸駸入于中國初間若不得齊桓管仲遏他氣勢<lb/>
　定吞周室以此觀之孔子稱管仲之功豈遏美哉<lb/>
　胡氏曰楚僭稱王春秋之始獨以號舉盖外之也至<lb/>
　是其君書爵其臣書名而稱使者是以中國之禮待<lb/>
　之也<lb/>
　　　讞曰楚本顓頊之後聖人豈輕絶之以其僭擬<pb n="17b"/>　　　名號猾夏不恭始以號舉蓋狄之也其後慕義<lb/>
　　　來聘進書荆人逮其浸盛書人書國至是來聘<lb/>
　　　書爵書名春秋進之待以恕也厥後薳罷來聘<lb/>
　　　君臣名氏俱登于册與中國無異詞矣易曰小<lb/>
　　　人革面順以從君也程氏曰小人勉而假善君<lb/>
　　　子所容也更往治之則凶矣春秋立法謹嚴宅<lb/>
　　　心忠恕叛則懲其不恪來則嘉其慕義此用夏<lb/>
　　　變夷之道也<pb n="18a"/>秦人來歸僖公成風之禭葬曹共公<lb/>
經十年<lb/>
春王三月辛卯臧孫辰卒<lb/>
夏秦伐晉楚殺其大夫宜申自正月不雨至于秋七月<lb/>
及蘇子盟于女栗<lb/>
冬狄侵宋<lb/>
楚子蔡侯次于厥貉<lb/>
　程子曰楚子非事而出將以觀釁書次以著楚子之<pb n="18b"/>　横也<lb/>
　胡氏曰楚滅江六平陳與鄭于是乎為伐宋之舉次<lb/>
　于厥貉次而伐者以次為貶<lb/>
　　　讞曰楚人有窺夏之心中國無攘外之策晉伯<lb/>
　　　于是乎怠矣易曰孚于剥有厲程氏曰剥者消<lb/>
　　　陽之名小人備之不至則害于善而不知其包<lb/>
　　　藏則危道也楚次于厥貉包藏禍心将為伐宋<lb/>
　　　之舉既滅江六平陳與鄭其勢益張晉君雖少<pb n="19a"/>　　　宜糾合諸侯同心戮力以為備禦之舉曾不是<lb/>
　　　圖方修秦怨陳鄭宋蔡于是乎皆從之矣然三<lb/>
　　　國從楚獨書蔡何也是時陳以公子茷之懼鄭<lb/>
　　　有三大夫之憂宋有狄難楚將伐之是皆不得<lb/>
　　　巳而從也蔡無四境之虞得巳不巳志在從楚<lb/>
　　　春秋序于楚子之下著其從楚之罪也<lb/>
經十有一年<lb/>
春楚子伐麋<pb n="19b"/>夏叔仲彭生會晉郤缺于承筐<lb/>
秋曹伯來朝公子遂如宋狄侵齊<lb/>
冬十月甲午叔孫得臣敗狄于鹹<lb/>
　程子曰鹹晉城狄侵齊又非魯境故得臣敗之<lb/>
　胡氏曰左氏稱此長狄也<lb/>
　　　讞曰王政不綱外裔内侵桓文與伯終不能遏<lb/>
　　　至是叔孫獨能敗而獲之亦一時之功也然春<lb/>
　　　秋書法如是之畧者蓋先王于四夷柔服之而<pb n="20a"/>　　　巳未嘗以兵威殄滅為功後世好大之君虚内<lb/>
　　　以事外勇力之臣要功以毒衆未達春秋之義<lb/>
　　　矣<lb/>
經十有二年<lb/>
春王正月郕伯來奔把伯來朝二月庚子子叔姬卒<lb/>
夏楚人圍巢<lb/>
秋滕子來朝秦伯使術來聘<lb/>
冬十有二月戊午晉人秦人戰于河曲<pb n="20b"/>　程氏曰凡戰皆以主人及客秦曲故不言晉及<lb/>
　胡氏曰秦伯親將晉上卿趙盾禦之其稱人何為令<lb/>
　狐之役故也<lb/>
　　　讞曰秦自殽函之敗累興報復之師彭衙令狐<lb/>
　　　之役暴兵連禍易世不釋晉亦知悔不出兵者<lb/>
　　　二年秦亦可巳矣乃不顧禮義之是非惟以報<lb/>
　　　怨為事前書秦伐晉晉不言戰則已服矣是以<lb/>
　　　狄秦而免晉今又尋怨興戎秦曲甚矣然晉不<pb n="21a"/>　　　能喻以辭令巳怨息爭直與之戰是皆不義故<lb/>
　　　皆貶而稱人<lb/>
季孫行父帥師城諸及鄆<lb/>
經十有三年<lb/>
春王正月<lb/>
夏五月壬午陳侯朔卒邾子蘧蒢卒自正月不雨至于<lb/>
秋七月<lb/>
大室屋壞<pb n="21b"/>　程子曰春秋中文公事宗廟最為不謹遂有世室屋<lb/>
　壞之變天人之際可不畏哉<lb/>
　胡氏曰譏乆不修也何以知其乆乎自正月不雨則<lb/>
　無壞道也不雨凡七月而先君之廟壞其不恭甚矣<lb/>
　　　讞曰周公稱太廟魯公稱世室群公稱宫總稱<lb/>
　　　曰廟指神所居曰室也大室屋壞則神失其所<lb/>
　　　居矣易曰萃亨王假有廟致孝享也文公怠于<lb/>
　　　宗廟之禮至于屋壞是豈孝享之義哉緩于作<pb n="22a"/>　　　主逆祀僖公棄閏而不告月是皆不敬之大者<lb/>
　　　也春秋直書大室屋壞則其怠廢宗廟之罪著<lb/>
　　　矣<lb/>
冬公如晉衞侯會公于㳫狄侵衞<lb/>
十有二月己丑公及晉侯盟公還自晉鄭伯會公于棐<lb/>
經十有四年<lb/>
春王正月公至自晉邾人伐我南鄙叔彭生帥師伐邾<lb/>
夏五月乙亥齊侯潘卒<pb n="22b"/>六月公會宋公陳侯衞侯鄭伯許男曹伯晉趙盾癸酉<lb/>
同盟于新城<lb/>
　程子曰諸侯始會議合而後盟盟者志同故書同同<lb/>
　拒楚也<lb/>
　胡氏曰同盟新城同外楚也曰同者志諸侯同欲非<lb/>
　強之也<lb/>
　　　讞曰晉合諸侯攘楚大夫專盟之始也垂隴之<lb/>
　　　盟士縠專之新城之盟趙盾專之會同天子之<pb n="23a"/>　　　事諸侯巳不可况大夫乎當是時荆楚暴横陵<lb/>
　　　蔑中華晉靈尚幼新城同盟盾實專之七國亦<lb/>
　　　同欲之春秋書趙盾而無貶詞抑楚之深待晉<lb/>
　　　以恕存夷夏之綱書日于下若異盟會不與大<lb/>
　　　夫之抗盟立君臣之防也觀此則知聖人待衰<lb/>
　　　世之意又以識春秋之世變也<lb/>
　　　莊十六年同盟于幽諸侯專會同之盟始同盟<lb/>
　　　新城大夫專會同之始<pb n="23b"/>秋七月有星孛入于北斗公至自會<lb/>
晉人納㨗葘于邾弗克納<lb/>
　程子曰晉車八百乘邾人所不能禦也盾之納㨗葘<lb/>
　也邾人辭以一言之義而晉之八百乘不得進而還<lb/>
　正可以易不正不正不可以易正故也<lb/>
　胡氏曰盾以諸侯之師八百乘納㨗葘于邾邾人辭<lb/>
　曰齊出貜且長宣子曰非吾力不能納義實不爾克<lb/>
　也引師而去之故君子善之而書曰弗克納見私欲<pb n="24a"/>　不行可以為難矣<lb/>
　　　讞曰納君不以其正因邾人之一言即引師而<lb/>
　　　去是得改過遷善之義也夫盾為晉卿專他國<lb/>
　　　廢置之事又欲舍長立幼是以強凌弱義之所<lb/>
　　　不可也至于弗克納而還其亦過而能改者歟<lb/>
　　　方其逆公子雍于秦一聞舍嫡外求之言翻然<lb/>
　　　改命及納㨗葘于邾一聞齊出貜長之語宣子乃還<lb/>
　　　亦可謂勇于遷善者矣易曰損其疾使遄有喜程子<pb n="24b"/>　　　曰剛能自損損不善以從善也惜其大義不明<lb/>
　　　為法受惡是其蔽之過也春秋貶而書人著其<lb/>
　　　納不以正之罪下書勿克納著其改過之心<lb/>
九月甲申公孫敖卒于齊齊公子商人弑其君舍宋子<lb/>
哀來奔<lb/>
冬單伯如齊齊人執單伯齊人執子叔姬<lb/>
經十有五年<lb/>
春季孫行父如晉<pb n="25a"/>三月宋司馬華孫來盟<lb/>
　程氏曰書官而名貶之也不稱使者昭公國亂無政<lb/>
　華孫為宋來盟故也<lb/>
　胡氏曰其曰華孫猶之季孫叔孫仲孫臧孫之類不<lb/>
　書名者義不繫于名也不稱使以是專行為無君矣<lb/>
　　　讞曰華孫宋督之後積不善之家必有餘殃烏<lb/>
　　　可使秉政而主兵乎始失于縱賊不討終失于<lb/>
　　　世掌兵權宋之馭臣無法可知矣夫以弑逆之<pb n="25b"/>　　　後使典重兵今又握權擅命專行無君亦異乎<lb/>
　　　屈完服義來盟矣春秋特書來盟正其無君專<lb/>
　　　命之罪書宋司馬著其世掌兵權之失懲惡之<lb/>
　　　法其嚴矣乎<lb/>
夏曹伯來朝齊人歸公孫敖之䘮六月辛丑朔日有食<lb/>
之鼓用牲于社單伯至自齊晉郤缺帥師伐蔡戊申入<lb/>
蔡<lb/>
秋齊人侵我西鄙季孫行父如晉<pb n="26a"/>冬十有一月諸侯盟于扈<lb/>
十有二月齊人來歸子叔姬齊人侵我西鄙遂伐曹入<lb/>
其郛<lb/>
經十有六年<lb/>
春季孫行父會齊侯于陽榖齊侯弗及盟<lb/>
夏五月公四不視朔<lb/>
　程子曰古者頒朔于邦國諸侯受而藏之祖廟月朔<lb/>
　朝于廟告而行之<pb n="26b"/>　胡氏曰天子頒朔諸侯每月奉以告朔出視朝政文<lb/>
　公四不視朔公羊以為疾也不言疾是公無疾不視<lb/>
　朔也<lb/>
　　　讞曰天子頒朔于諸侯順四時以得事諸侯藏<lb/>
　　　朔于祖廟每月告朔而臨朝文公正月至四月<lb/>
　　　皆不視朔其怠廢于政事弗謹于宗廟不敬之<lb/>
　　　甚三書不雨四不視朔無勤民之心自強之志<lb/>
　　　矣烏能有其國乎然則閏月不告月猶朝于廟<pb n="27a"/>　　　禮巳怠矣至是四不視朔則朝廟之禮亦廢矣<lb/>
　　　春秋書四不視朔迹其怠神慢政之罪有氏人<lb/>
　　　者可不謹乎<lb/>
六月戊辰公子遂及齊侯盟于郪丘<lb/>
秋八月辛未夫人姜氏薨毁泉臺楚人秦人巴人滅庸<lb/>
冬十有一月宋人弑其君杵臼<lb/>
經十有七年<lb/>
春晉人衞人陳人鄭人伐宋<pb n="27b"/>夏四月癸亥葬我小君聲姜齊侯伐我西鄙<lb/>
六月癸未公及齊侯盟于榖<lb/>
諸侯會于扈<lb/>
　程子曰會于扈將以平宋也既會而卒無成功諸侯<lb/>
　之所同罪也故扈之會總稱諸侯<lb/>
　胡氏曰宋昭公雖為無道人臣将而必誅春秋正宋<lb/>
　人為弑君之罪所以明人道之大倫也故大夫無沐<lb/>
　浴之請則貶而稱人諸侯無討賊之功則畧而不序<pb n="28a"/>　　　讞曰晉合諸侯而討亂取賂二國以旋師是皆<lb/>
　　　不奪不饜之道前比盟于扈討齊商人之亂至<lb/>
　　　是會于扈討宋公子鮑之亂晉人名為討賊實<lb/>
　　　則納賂二國之賊偃然為君初無加損此不以<lb/>
　　　義為利以利為利也春秋于扈之盟會畧而不<lb/>
　　　序惡中國諸侯為不義之行蓋不足序者也其<lb/>
　　　義微矣<lb/>
秋公至自榖<pb n="28b"/>冬公子遂如齊<lb/>
經十有八年<lb/>
春王二月丁丑公薨于臺下<lb/>
　程子曰薨書臺下則宴㳺無節可知<lb/>
　朱子曰一毫不正則有累于其生故春秋書公薨必<lb/>
　謹其地學者要當知古人所以嚴于終如此<lb/>
　　　讞曰文公享國十有八年志于怠荒事多怠緩<lb/>
　　　迹其行事不能以有為者也緩于作主廟壞不<pb n="29a"/>　　　修則慢于神矣四不視朔三書不雨則怠于政<lb/>
　　　矣處父厭盟辱于魯郪邱賂盟辱于齊薨于臺<lb/>
　　　下既不能保其身肉未及寒又不能保其子怠<lb/>
　　　政之害人也如是夫且人君有常居正終有常<lb/>
　　　寢曾子易簀而終得正而斃為幸况國君之尊<lb/>
　　　死非其所乎春秋雖欲隱之無以别于見弑之<lb/>
　　　君不没其實以為後世怠荒之戒直書薨于臺<lb/>
　　　下則其義明矣<pb n="29b"/>秦伯罃卒<lb/>
夏五月戊戌齊人弑其君商人六月癸酉葬我君文公<lb/>
秋公子遂叔孫得臣如齊<lb/>
冬十月子卒夫人姜氏歸于齊季孫行父如齊莒弑其<lb/>
君庶其<lb/>
　<lb/>
　<lb/>
　春秋讞義卷六<lb/>
</p>

  </div>
            <div>
                <head>春秋讞義卷七</head>
    <p>
<pb n="1a"/>欽定四庫全書<lb/>
　春秋讞義卷七　　　　元　王元杰　撰<lb/>
　　宣公<lb/>
　　公名倭文公子赤庶兄匡王五年即位謚法善問<lb/>
　　周達曰宣<lb/>
經元年<lb/>
春王正月公即位<lb/>
　程子曰宣公受弑賊之立無王無君何命之受故書<pb n="1b"/>　其自即位也<lb/>
　胡氏曰宣公為弑君者所立受之而不討賊是亦聞<lb/>
　乎弑也故如其意焉而書即位<lb/>
　　　讞曰立不以正受不討賊上何所禀内何所承<lb/>
　　　而即位耶仲遂竊廢立之柄以濟其私行繼正<lb/>
　　　之禮以掩其惡春秋同于魯桓之例著其篡逆<lb/>
　　　之罪故書即位<lb/>
公子遂如齊逆女三月遂以夫人婦姜至自齊<pb n="2a"/>　程子曰公即位而逆女将以結援于齊也<lb/>
　胡氏曰有不待貶絶而見罪惡者不貶絶以見惡夫<lb/>
　人與有罪焉則待貶而後見故不稱氏<lb/>
　　　讞曰䘮未朞年遣卿逆女穆姜不能愆期有待<lb/>
　　　從夫于䘮皆名教之罪人也所以然者仲遂殺<lb/>
　　　子赤而立宣公出姜是以不允于魯宣公懼于<lb/>
　　　見討急于結婚以自安是以越禮如此古者一<lb/>
　　　禮不備貞女不從謹始之道也敬嬴私事襄仲<pb n="2b"/>　　　殺世適兄弟出主君夫人惡已極矣乃援成風<lb/>
　　　之例子為母貴為國君母居䘮納婦是肆人欲<lb/>
　　　滅天理矣春秋書婦姜者示其有始之辭誅敬<lb/>
　　　嬴之心也黜其氏者嫌于出姜之在齊正穆姜<lb/>
　　　之罪也志微而顯義深矣乎<lb/>
夏季孫行父如齊<lb/>
晉放其大夫胥甲父于衞<lb/>
　程子曰晉放其大夫哀三年蔡人放其大夫公孫獵<pb n="3a"/>　于吴諸侯專放大夫可乎<lb/>
　胡氏曰放猶覊置毋去其所比于專殺者其罪薄乎<lb/>
　云爾稱國以放見晉政之在私門而成上侵為後戒<lb/>
　也<lb/>
　　　讞曰穆公悔過于已復用孟明晉靈歸咎于人<lb/>
　　　放胥甲父人之度量相越豈不逺乎夫秦晉戰<lb/>
　　　于河曲撓臾駢之謀者趙穿也討不用命治穿<lb/>
　　　可也獨放胥甲父失政刑矣夫以趙穿之惡靈<pb n="3b"/>　　　公不能辨之于早終及于禍盾成之也春秋稱<lb/>
　　　國以放君臣同受其責矣<lb/>
公會齊侯于平州公子遂如齊<lb/>
六月齊人取濟西田<lb/>
秋邾子來朝<lb/>
楚子鄭人侵陳遂侵宋晉趙盾帥師救陳宋公陳侯衞<lb/>
侯曹伯會晉師于棐林伐鄭<lb/>
　程子曰鄭穆公從楚病中國故貶書人楚子鄭人攻<pb n="4a"/>　陳宋書侵著其不道也侵宋書遂著其暴横也書盾<lb/>
　救陳善之也<lb/>
　胡氏曰楚書爵而人鄭者貶之也晉救陳而存諸夏<lb/>
　攘夷狄故特褒<lb/>
　　　讞曰鄭在王畿之内而從楚陳為先代之後而<lb/>
　　　見侵此門庭之寇利用禦者也夫晉之救陳是<lb/>
　　　禦冦之道鄭之從楚是黨逆之師宋有可伐之<lb/>
　　　罪楚有不赦之愆鄭人致夷以謀夏罪有甚于<pb n="4b"/>　　　宋矣書趙盾救陳善其得救患之道也伐鄭之<lb/>
　　　師列諸侯于上會晉師于下臣疑于君不可為<lb/>
　　　訓不與盾之會諸侯也<lb/>
冬晉趙穿帥師侵崇晉人宋人伐鄭<lb/>
經二年<lb/>
春王二月壬子宋華元帥師及鄭公子歸生帥師戰于<lb/>
大棘宋師敗績獲宋華元秦師伐晉<lb/>
夏晉人宋人衞人陳人侵鄭<pb n="5a"/>秋九月乙丑晉趙盾弑其君夷臯<lb/>
　程子曰趙穿手弑其君人誰不知盾之罪非春秋書<lb/>
　之更無人知<lb/>
　朱子曰趙盾一事後人費萬千説話與他出脱其實<lb/>
　此甚分明如司馬昭弑髙貴鄉公何曾親下手必有<lb/>
　抽戈用命如賈充成濟之徒如曰司馬養汝等正為<lb/>
　今日之事無以問也初靈公要殺盾盾所以走出穿<lb/>
　便弑公想是他本意如此然則此罪首合是誰做<hi>語録</hi>
<pb n="5b"/>　胡氏曰趙穿手弑其君董狐歸獄于盾斷盾之獄詞<lb/>
　曰子為正卿亡不越境反不討賊以是書斷而盾也<lb/>
　受其惡<lb/>
　　　讞曰董狐以不越境二語歸獄趙盾盾不敢辭<lb/>
　　　竟受其惡良史所以見稱于聖然盾既不討賊<lb/>
　　　而又同立于朝使其逆君而立之則是志同而<lb/>
　　　罪亦同矣嗚呼春秋誅心之法也上合天心人<lb/>
　　　偽不容使盾幸而免則私偽者得行其志矣春<pb n="6a"/>　　　秋推見至隱所以發人欲之私而全天理之正<lb/>
　　　以此法討賊其嚴乎<lb/>
冬十月乙亥天王崩<lb/>
經三年<lb/>
春王正月郊牛之口傷改卜牛牛死乃不郊猶三望葬<lb/>
匡王楚子伐陸渾之戎<lb/>
夏楚人侵鄭<lb/>
　程子曰鄭從晉故楚侵鄭<pb n="6b"/>　胡氏曰春秋大改過許遷善書楚人侵鄭者與鄭伯<lb/>
　之能反正也故獨著楚人侵掠諸夏之罪<lb/>
　　　讞曰鄭本以晉靈不君受賂縱賊為不足與故<lb/>
　　　往從楚今晉成新立翻然改轍以從晉可謂善<lb/>
　　　于改過矣易益之象曰風雷益君子以見善則遷<lb/>
　　　有過則改前此伐宋之役書楚子鄭人罪鄭之<lb/>
　　　從夷至是貶楚書人罪楚之亂華楚之侵鄭惡<lb/>
　　　矣鄭之反正善矣予奪之公春秋大義也<pb n="7a"/>秋赤狄侵齊宋師圍曹<lb/>
冬十月丙戌鄭伯蘭卒葬鄭穆公<lb/>
經四年<lb/>
春王正月公及齊侯平莒及郯莒人不肯公伐莒取向<lb/>
　程子曰釋二國之怨曰平平莒及郯欲以睦鄰也莒<lb/>
　人不肯平之不以道也伐莒取向則魯人平莒終于<lb/>
　為亂而已<lb/>
　胡氏曰以大國平小邦宜其降心聽命不待文告之<pb n="7b"/>　及也然而莒人不肯則以宣公必有所私係失平怨<lb/>
　之本耳<lb/>
　　　讞曰魯挾強齊以平郯莒假力以為義也及不<lb/>
　　　服而取向假義以為利也豈平怨之道哉郯莒<lb/>
　　　婚姻之國與莒有隙公為郯平莒是亦義之所<lb/>
　　　得為者然動不以義以強臨弱有志于利莒之<lb/>
　　　所以不服也夫心不偏黨謂之平易謙之象曰<lb/>
　　　地中有山謙君子以裒多益寡稱物平施宣公<pb n="8a"/>　　　心有所私係非平施之道矣既不能平恃強取<lb/>
　　　邑以義為利春秋書及以見公之所欲書取以<lb/>
　　　著貪利之罪<lb/>
秦伯稻卒<lb/>
夏六月乙酉鄭公子歸生弑其君夷赤狄侵齊<lb/>
秋公如齊公至自齊<lb/>
冬楚子伐鄭<lb/>
經五年<pb n="8b"/>春公如齊<lb/>
夏公至自齊<lb/>
秋九月齊髙固來逆子叔姬<lb/>
　程子曰言子者是公女其他則娣妹之類也<lb/>
　胡氏曰書夏公至自齊秋齊高固來逆子叔姬罪宣<lb/>
　公也其曰來者以公自為之主稱子者或以為别于<lb/>
　先公之女也<lb/>
　　　讞曰宣公謟于事齊至以其臣配女辱甚矣由<pb n="9a"/>　　　其立不以正結援于齊見偪于髙固而不敢違<lb/>
　　　厭尊毁列公自為主請婚于女強委禽焉凡諸<lb/>
　　　侯嫁女于大夫以大夫主者為敵體也公自為<lb/>
　　　主辱其身而慢宗廟矣是豈禮之正哉春秋書<lb/>
　　　來逆譏公之自為主也書子叔姬别于先公之<lb/>
　　　女也後書齊髙固及子叔姬來又以見越禮恣<lb/>
　　　行而無忌矣<lb/>
叔孫得臣卒<pb n="9b"/>冬齊髙固及子叔姬來楚人伐鄭<lb/>
經六年<lb/>
春晉趙盾衞孫免侵陳<lb/>
　胡氏曰林父不書伐而盾免書侵以正晉人所以失<lb/>
　盟非其道也<lb/>
　　　讞曰五年陳及楚平晉荀林父救鄭伐陳經削<lb/>
　　　不書此書侵而不書伐必有義存焉孟子曰愛<lb/>
　　　人不親反其仁治人不治反其知弑君之惡著<pb n="10a"/>　　　于簡冊而欲立中夏之盟責陳之附楚是不能<lb/>
　　　三年之䘮而緦小功之察可謂知類也哉經書<lb/>
　　　侵陳陋之也<lb/>
夏四月<lb/>
秋八月螽<lb/>
冬十月<lb/>
經七年<lb/>
春衞侯使孫良夫來盟<pb n="10b"/>夏公會齊侯伐萊<lb/>
秋公至自伐萊大旱<lb/>
冬公會晉侯衞侯鄭伯曹伯于黑壤<lb/>
　程子曰黑壤晉地晉成公初會諸侯<lb/>
　胡氏曰與于會不與于盟而公有慊焉非主會盟者<lb/>
　之罪耳則書會不書盟若黑壤是也<lb/>
　　　讞曰宣公慢于從晉謹于事齊立不以正故也<lb/>
　　　晉方得鄭五國之君列會受盟魯預于會而不<pb n="11a"/>　　　盟為晉人之所止宣公每歲結齊為強援晉為<lb/>
　　　伯主朝聘不修行有不慊于心非晉之咎矣書<lb/>
　　　會不書盟曲在魯為君隱恥臣子之道也至若<lb/>
　　　平邱之盟曲在晉直書公不與盟自反而直也<lb/>
　　　比事以觀則知聖人反已之道矣<lb/>
經八年<lb/>
春公至自會<lb/>
夏六月公子遂如齊至黄乃復<pb n="11b"/>辛巳有事于太廟仲遂卒于垂<lb/>
　朱子曰諸侯有四時之祫畢竟是祭有不及處方如<lb/>
　此如春秋有事于太廟太廟便是群祧之主皆在其<lb/>
　中<lb/>
　胡氏曰有事言時祭此公子遂也曷為書字生而賜<lb/>
　氏俾世其官也曷為書卒以事之變卒之也<lb/>
　　　讞曰諸侯立家大夫卒而賜氏古之制也僖公<lb/>
　　　徳季子定位之恩生而賜氏宣公以仲遂援立<pb n="12a"/>　　　之故俾世為卿然仲遂之惡烏可與季氏之賢<lb/>
　　　例論哉季氏定魯難而立僖公得正也仲遂殺<lb/>
　　　惡及視而立宣公從非也春秋于季子之卒氏<lb/>
　　　族並書以誌其善于仲遂則去氏去族以著其<lb/>
　　　惡予奪惟公之法也<lb/>
壬午猶繹萬入去籥<lb/>
　程子曰繹者明日又祭也猶者可巳而不已也萬入<lb/>
　去籥去其有聲者用其無聲者知其不可為而為之<pb n="12b"/>　也<lb/>
　胡氏曰繹者祭之明日以賓尸也猶者可已之詞萬<lb/>
　舞也以其無聲故入而遂用籥管也以其有聲故去<lb/>
　而不作<lb/>
　　　讞曰古者大夫之卒君當祭則不告終事而聞<lb/>
　　　則不繹不告者全臣子肅敬之誠不繹者全君<lb/>
　　　臣始終之禮遂為國卿卒而猶繹非所以待大<lb/>
　　　臣之禮萬入去籥又非事神之誠是知君以恩<pb n="13a"/>　　　禮待臣則臣節勵以犬馬視臣則臣節虧各以<lb/>
　　　其道而已春秋特書萬入去籥誌其禮之失又<lb/>
　　　以存君臣之義也<lb/>
戊子夫人嬴氏薨晉師白狄伐秦楚人滅舒蓼<lb/>
秋七月甲子日有食之既<lb/>
冬十月己丑葬我小君敬嬴雨不克葬庚寅日中而克<lb/>
葬城平陽楚師伐陳<lb/>
經九年<pb n="13b"/>春王正月公如齊公至自齊<lb/>
夏仲孫蔑如京師<lb/>
　程子曰公如齊臣如京師齊強王弱故也<lb/>
　胡氏曰當歲首月公朝于齊夏使大夫聘于京師比<lb/>
　事可倣不待貶絶惡自見矣<lb/>
　　　讞曰宣公九年三朝于齊京師則一遣聘焉何<lb/>
　　　厚于齊而薄于王室耶王使不徵聘仲孫亦不往<lb/>
　　　矣君臣大分不存朝覲之禮巳廢蓋相視而莫<pb n="14a"/>　　　相正也自宣公至是五年經不書王特書王正<lb/>
　　　月存王道以正魯君之罪也王使徵聘經削不<lb/>
　　　書存君臣之大防也<lb/>
齊侯伐萊<lb/>
秋取根牟八月滕子卒<lb/>
九月晉侯宋公衞侯鄭伯曹伯會于扈晉荀林父帥師<lb/>
伐陳辛酉晉侯黑臀卒于扈<lb/>
冬十月癸酉衞侯鄭卒宋人圍滕楚子伐鄭<pb n="14b"/>晉郤缺帥師救鄭陳殺其大夫洩冶<lb/>
經十年<lb/>
春公如齊公至自齊<lb/>
齊人歸我濟西田<lb/>
　程子曰魯修好故歸魯田田魯有也齊非義取之故<lb/>
　云歸我不足為善也<lb/>
　朱子曰元年齊人取濟西田宣公賂齊也至是而歸<lb/>
　之宣公比年朝齊請而得之有王者作在所與乎在<pb n="15a"/>　所奪乎<lb/>
　胡氏曰宣公于齊順其所欲既以女妻其臣又以兵<lb/>
　會伐萊之舉又每歲往朝于齊雖諸侯事天子無是<lb/>
　禮也故恵公悦其能順已而以所取之田歸之我者<lb/>
　相親愛惠遺之意<lb/>
　　　讞曰致賂于齊以定位謟事於齊以歸田取舍<lb/>
　　　皆不以道也夫諸侯土田受于先王典籍在宗<lb/>
　　　廟出納在有司敢以賂人為自安之計又以卑<pb n="15b"/>　　　屈為歸復之謀無王甚矣不書來歸而書歸我<lb/>
　　　則知魯之本有不以歸為榮也<lb/>
夏四月丙辰日有食之己巳齊侯元卒齊崔氏出奔衞<lb/>
公如齊<lb/>
五月公至自齊癸巳陳夏徵舒弑其君平國<lb/>
六月宋師伐滕公孫歸父如齊葬齊恵公<lb/>
晉人宋人衞人曹人伐鄭<lb/>
秋天王使王季子來聘<pb n="16a"/>　程子曰季子來聘報仲孫蔑之聘也季子母弟之為<lb/>
　大夫者也<lb/>
　胡氏曰王季子者王之母弟也而使王季子來王靈<lb/>
　益不振矣自是王聘春秋亦不書矣<lb/>
　　　讞曰宣公享國至是十年五載躬朝于齊未嘗<lb/>
　　　修禮于王室殺惡及視而有其位居䘮逆女而<lb/>
　　　圖婚不奔王䘮而奔齊之䘮不會匡王之葬而<lb/>
　　　遣貴卿會齊侯之葬棄君臣之大分矣乃問罪<pb n="16b"/>　　　之師弗加季子之聘反至王靈不振至于此乎<lb/>
　　　春秋書王季子來聘則知王綱下夷極矣自是<lb/>
　　　王聘亦不書矣<lb/>
公孫歸父帥師伐邾取繹大水季孫行父如齊<lb/>
冬公孫歸父如齊齊侯使國佐來聘饑楚子伐鄭<lb/>
經十有一年<lb/>
春王正月<lb/>
夏楚子陳侯鄭伯盟于辰陵<pb n="17a"/>　程子曰楚荘勢益強盛中國所不能制故陳侯鄭伯<lb/>
　出受楚盟<lb/>
　朱子曰臣下不匡之刑施于邦君大夫䘮國亡家者<lb/>
　君臣一體如漢廢昌邑王賀與謀同惡固不得不誅<lb/>
　其餘别有等級例行誅殺霍光之私意也如胡氏論<lb/>
　楚子納孔儀處事雖不同意亦類此試參考之三代<lb/>
　之法正是奉行天罰毫釐不差可見<lb/>
　胡氏曰晉楚爭此二國為日乆矣今陳鄭背晉從楚<pb n="17b"/>　盟于辰陵春秋無貶詞者豈與其下喬木入幽谷乎<lb/>
　中國不能令則楚人進矣<lb/>
　　　讞曰陳鄭從楚受盟中國之無伯可知矣徵舒<lb/>
　　　之惡伯主所當伸義于陳瀦徵舒之宫封洩冶<lb/>
　　　之墓尸孔寧儀行父于朝置君以定其國曾不<lb/>
　　　是圖遂使楚行方伯之事方且修憾伐齊養其<lb/>
　　　一指而失其肩背矣經之大法在乎誅亂討賊<lb/>
　　　中國不能討楚人能謀之禮失而求之野豈聖<pb n="18a"/>　　　人之得已哉春秋進楚書爵列國皆無貶詞著<lb/>
　　　蠻荆之強傷中國之無伯也<lb/>
公孫歸父會齊人伐莒<lb/>
秋晉侯會狄于攅函<lb/>
冬十月楚人殺陳夏徵舒丁亥楚子入陳納公孫寧儀<lb/>
行父于陳<lb/>
經十有二年<lb/>
春葬陳靈公楚子圍鄭<pb n="18b"/>夏六月乙卯晉荀林父帥師及楚子戰于邲晉師敗績<lb/>
　程子曰邲之戰不書伐楚者楚來圍鄭而晉荀林父<lb/>
　帥師伐之也戰由晉起故以林父主戰而罪之<lb/>
　朱子曰荀林父邲之役先縠違命而濟當時為林父<lb/>
　者合按兵不動召先縠而誅之不可苟循乎人情也<lb/>
　　　讞曰林父主兵而無斷先縠剛愎而不仁所以<lb/>
　　　致邲之敗也當是時楚荘暴強晉伯弗競晉人<lb/>
　　　帥師救鄭楚子已及鄭平林父仗鉞臨戎所當<pb n="19a"/>　　　知難而進先縠特軍佐耳聽其違命撓權乃從<lb/>
　　　韓獻子分惡于衆之言苟避失屬亡師之罪楚<lb/>
　　　有求成之命反更決戰之詞輕動䘮師有䘮國<lb/>
　　　體是皆馭兵無法之過也易曰師出以律失律<lb/>
　　　凶也林父之謂乎戰書及是晉人有志乎戰也<lb/>
　　　書林父帥師正其敗績之罪也<lb/>
秋七月<lb/>
冬十有二月戊寅楚子滅蕭<pb n="19b"/>晉人宋人衞人曹人同盟于清邱<lb/>
　程子曰晉為楚敗諸侯懼而同盟既而背渝故書人<lb/>
　以貶之<lb/>
　胡氏曰書同盟志同欲也國卿稱人譏失職也原縠<lb/>
　違命䘮師乃晉國罪人而主兹盟約所信任者皆可<lb/>
　知矣<lb/>
　　　讞曰大夫合諸侯以專盟晉之伯業怠矣自邲<lb/>
　　　之敗晉伯衰微楚荘強横縣陳滅蕭莫之敢問<pb n="20a"/>　　　此正中外大勢之所關伯中國者所當宵旰而<lb/>
　　　忘食也奈何溺于怠豫威福下移從政者新六<lb/>
　　　卿弗睦内之不正而欲治其外可乎先縠晉之<lb/>
　　　罪人使罪人專盟會之大事晉之信任可知矣<lb/>
　　　書同盟以誌同欲示其同欲而懼楚也貶而書<lb/>
　　　人惡其失職而專盟也<lb/>
宋師伐陳衞人救陳<lb/>
經十有三年<pb n="20b"/>春齊師伐莒<lb/>
夏楚子伐宋<lb/>
秋螽<lb/>
晉殺其大夫先縠<lb/>
　程子曰邲之敗起于先縠故晉以國法殺之<lb/>
　朱子曰為林父者只合按兵不動召先縠而誅之<lb/>
　胡氏曰稱國以殺不去其官罪累上也<lb/>
　　　讞曰先縠剛愎不仁違命致敗林父臨戎仗鉞<pb n="21a"/>　　　不能問罪是為失刑晉討其罪而戮之法之所<lb/>
　　　當施也曷為稱國以殺不去其官耶原其所由<lb/>
　　　致使敵國謀臣知其從政者新未能行令誰之<lb/>
　　　過歟經書國不去其爵君臣同受其責矣此春<lb/>
　　　秋累上之義也<lb/>
經十有四年<lb/>
春衞殺其大夫孔達<lb/>
夏五月壬申曹伯壽卒<pb n="21b"/>晉侯伐鄭<lb/>
　程子曰鄭謀晉則楚圍鄭<lb/>
　胡氏曰按左氏傳為邲之戰故也比事以觀知其為<lb/>
　報怨復仇之兵詞無所貶者直書其事而義自見矣<lb/>
　　　讞曰鄭惟強弱是視初非惟義之從晉救鄭是<lb/>
　　　以致敗雖無徳可附亦當念之弗忘迨其䘮師<lb/>
　　　翻然從楚是何謀之淺也春秋與晉伐鄭則鄭<lb/>
　　　之罪明矣<pb n="22a"/>秋九月楚子圍宋葬曹文公<lb/>
冬公孫歸父會齊侯于榖<lb/>
經十有五年<lb/>
春公孫歸父會楚子于宋<lb/>
夏五月宋人及楚人平<lb/>
　程子曰王道行諸侯各以法守何憾而平哉由列國<lb/>
　紛亂交相戰伐故有憾有憾則有平也<lb/>
　朱子曰宣公十五年公孫歸父會楚子于宋夏五月<pb n="22b"/>　宋人及楚人平春秋之責宋鄭正以其叛中國而從<lb/>
　夷耳<lb/>
　胡氏曰此華元子反二國之卿其稱人何貶也故平<lb/>
　以解紛雖有所欲而平者在下則大倫紊矣<lb/>
　　　讞曰楚自戰邲之後其勢益張宋人受伐見圍<lb/>
　　　經年不解宋既告急于晉晉無救援之師二國<lb/>
　　　之卿實情相告解國危難使楚無滅國之罪宋<lb/>
　　　無亡國之憂可為善矣然大臣專任其事于救<pb n="23a"/>　　　災拯急之時必履正以行義不可僥倖而成功<lb/>
　　　今二子以私情僥倖于一時非利國之道也使<lb/>
　　　子反之謀不協則宋不亦危乎茍免難于一時<lb/>
　　　不可法于後世春秋貶二卿書人書及正誼不<lb/>
　　　謀利明道不計功也其㫖微矣<lb/>
六月癸卯晉師滅赤狄潞氏以潞子嬰兒歸<lb/>
秦人伐晉王札子殺召伯毛伯<lb/>
秋螽仲孫蔑會齊髙固于無婁<pb n="23b"/>初税畆<lb/>
　程子曰什一取民天下之中正也宣公始有税畆之<lb/>
　法故曰初公田之外又取私田計畆而稅之故曰税<lb/>
　畆<lb/>
　朱子曰魯自宣公税畆又逐畆什取其一則通為什<lb/>
　二矣<lb/>
　胡氏曰書此譏公廢助法而用税也<lb/>
　　　讞曰古者藉而不税未嘗兼取于民藉則借民<pb n="24a"/>　　　之力所謂助也税則斂民之粟所謂貢也徹則<lb/>
　　　兼貢助之法而用之王畿邦國各從其便孟子<lb/>
　　　所謂其實皆什一也宣公立非其正所為多咈<lb/>
　　　民欲以致水旱蟲蝝之災民告饑而國用乏乃<lb/>
　　　于公田外復取私田履畆而税之變什一而為<lb/>
　　　什二矣春秋書初誌變法之始也作邱甲用田<lb/>
　　　賦二猶不足其原始于此矣<lb/>
冬蝝生饑<pb n="24b"/>經十有六年<lb/>
春王正月晉人滅赤狄甲氏及留吁<lb/>
夏成周宣榭火<lb/>
秋郯伯姬來歸<lb/>
冬大有年<lb/>
　程子曰宣而大有年異之也<lb/>
　胡氏曰宣公弑立逆理亂倫水旱螽蝝饑饉之變相<lb/>
　繼而作史不絶書宜也獨于是冬乃大有年所以為<pb n="25a"/>　異乎<lb/>
　　　讞曰人事順乎下天氣和乎上宣為不道逆天<lb/>
　　　亂倫何以感召天和而致大有年乎程氏發明<lb/>
　　　奥㫖以為記異而書自常時則為祥在宣公之<lb/>
　　　時則為異此言外之微㫖也春秋常事不書此<lb/>
　　　微而顯志而晦之義也<lb/>
經十有七年<lb/>
春王正月庚子許男錫我卒丁未蔡侯申卒<pb n="25b"/>夏葬許昭公葬蔡文公六月癸卯日有食之<lb/>
己未公會晉侯衞侯曹伯邾子同盟于斷道<lb/>
秋公至自會<lb/>
冬十有一月壬午公弟叔肸卒<lb/>
　程子曰叔肸以寵弟得政為卿書公弟著其寵也書<lb/>
　叔肸著其氏也<lb/>
　胡氏曰稱弟得弟道也稱字賢也何賢乎叔肸宣弑<lb/>
　而非之也<pb n="26a"/>　　　讞曰叔肸魯國之賢守道不惑者也宣公簒立<lb/>
　　　肸不義其所為雖非而不去以兄弟無絶道也<lb/>
　　　與之財則曰我足矣織屨而食終身不仕君子<lb/>
　　　以為<hi>闕</hi>恩也嗚呼春秋之時禮義消亡變故繁<lb/>
　　　興敗倫傷教者滔滔矣獨叔肸之賢卓然當世<lb/>
　　　聞其風者篤親親之恩勵奪攘之俗其有功于<lb/>
　　　名教不甚大歟放之于經叔肸生不登名于冊<lb/>
　　　則非卿矣死不目為公子則未仕矣變文曰公<pb n="26b"/>　　　弟得弟道也稱字則賢之也君子賢其賢而親<lb/>
　　　其親春秋所以不忘也<lb/>
經十有八年<lb/>
春晉侯衞世子臧伐齊公伐杞<lb/>
夏四月<lb/>
秋七月邾人戕鄫子于鄫<lb/>
甲戌楚子旅卒<lb/>
公孫歸父如晉<pb n="27a"/>　胡氏曰按左氏歸父欲去三桓以張公室與公謀而<lb/>
　聘于晉欲以晉人去之<lb/>
　　　讞曰宣公因齊得國屈身事之奔走無寧歲未<lb/>
　　　嘗通于晉也其後同盟斷道乃欲因晉以去三<lb/>
　　　桓如晉之時公之謀已泄矣文子宣言于衆宣<lb/>
　　　叔請為去之公室未張東門見逐徒為季氏之<lb/>
　　　驅除也易曰君不宻則失臣臣不宻則失身幾<lb/>
　　　事不宻則害成此之謂乎以至禄去公室政在<pb n="27b"/>　　　强家魯之不可有為其端始于此矣<lb/>
冬十月壬戌公薨于路寢<lb/>
　程子曰公之薨也魯人怨仲逐東門氏歸父至笙聞<lb/>
　變不返奔齊<lb/>
　胡氏曰還自晉者已畢事之詞也至笙遂奔齊者罪<lb/>
　成公君臣死君而忘父逐之亟也<lb/>
　　　讞曰宣公在位十八年大義已虧于國何有嫡<lb/>
　　　母無可絶之理致使哭而歸齊兄弟有天倫之<pb n="28a"/>　　　恩實與聞其弑逆賂田援齊而定位居䘮逆女<lb/>
　　　而圖昏七年五朝于齊甚以強臣配女十載一<lb/>
　　　修聘禮至俟王臣下徵放利而取向取繹逞兵<lb/>
　　　于伐莒伐邾見辱于黑壤之盟掩惡為平州之<lb/>
　　　會迨至螽蝝繼起饑饉薦臻方且履畆而税之<lb/>
　　　民力于是竭矣會晉斷道之盟乃欲去三桓以<lb/>
　　　張公室宣公肉未及寒東門氏遂不血食矣獲<lb/>
　　　終正寝蓋亦幸焉<pb n="28b"/>歸父還自晉至笙遂奔齊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋讞義卷七<lb/>
</p>

  </div>
            <div>
                <head>春秋讞義卷八</head>
    <p>
<pb n="1a"/>欽定四庫全書<lb/>
　春秋讞義卷八　　　　元　王元杰　撰<lb/>
　　成公<lb/>
　　公名黑肱宣公子定王十七年即位謚法安民立<lb/>
　　政曰成<lb/>
經元年<lb/>
春王正月公即位二月辛酉葬我君宣公無冰<lb/>
三月作丘甲<pb n="1b"/>　程子曰作興建之名甲甸賦也成公初易舊制使丘<lb/>
　出甲故書作<lb/>
　朱子曰或問都鄙四丘為甸六十四井出車一乘甲<lb/>
　士三人歩卒七十二人不審鄉遂車賦如何曰鄉遂<lb/>
　亦有車但不可見其制六鄉一家出一人排門是兵<lb/>
　都鄙七家而出一兵在内者役重而賦輕在外者役<lb/>
　輕而賦重六軍只是六鄉之衆六遂不與六遂亦有<lb/>
　軍但不可見其數侯國三軍亦只是三郊之衆鄭氏<pb n="2a"/>　説侯國用都鄙法然觀魯人三郊三遂及孟子請野<lb/>
　九一而助國中什一自賦則當亦是鄉遂<lb/>
　胡氏曰作丘甲益兵也為齊難益兵備敵重困農民<lb/>
　非為國之道曰作者不宜作也<lb/>
　　　讞曰周制兵車一乘歩卒七十二人甲士三人<lb/>
　　　以二十五人為一甲凡三甲共七十五人然一<lb/>
　　　丘所出十八人積四丘而具一乘今作丘甲者<lb/>
　　　即丘出一甲一甸之中共百人為兵則增二十<pb n="2b"/>　　　五人矣都鄙役重而賦輕鄉遂役輕而賦重此<lb/>
　　　其法之大畧也魯自宣公税畆則民食取什之<lb/>
　　　二矣今一丘之内使出甲士則兵賦加十之四<lb/>
　　　矣春秋于履畆書初丘甲書作誌二公之作俑<lb/>
　　　也易曰君子作事謀始不謹于始其弊有不可<lb/>
　　　勝言者矣嗚呼作法于凉其弊猶貪作法于貪<lb/>
　　　弊將若何此春秋書作之義也<lb/>
夏臧孫許及晉侯盟于赤棘<pb n="3a"/>秋王師敗績于茅戎<lb/>
　程子曰王者不能以義征四夷乃徼戎以致敗豈不<lb/>
　自取之乎<lb/>
　胡氏曰劉康公邀戎伐之敗績于徐吾氏而經不書<lb/>
　戰辨華夷之分立中國之防也<lb/>
　　　讞曰王者無敵于天下其師有征無戰于諸侯<lb/>
　　　不言敗諸侯不可敵于王也于外裔不言戰外<lb/>
　　　裔不可抗王也不可敵不可抗者王道之正也<pb n="3b"/>　　　其敵其抗王道之失也易曰自我致冦又誰咎<lb/>
　　　也劉康公邀戎而伐之而經書敗傷王室之衰<lb/>
　　　桓公伐鄭兵敗身傷經不書敗存君臣之義春<lb/>
　　　秋責備中國在夷則不足責矣<lb/>
冬十月<lb/>
經二年<lb/>
春齊侯伐我北鄙<lb/>
夏四月丙戌衞孫良夫帥師及齊師戰于新築衞師敗<pb n="4a"/>績<lb/>
六月癸酉季孫行父臧孫許叔孫僑如公孫嬰齊帥師<lb/>
會晉郤克衞孫良夫曹公子首及齊侯戰于鞌齊師敗<lb/>
績<lb/>
秋七月齊侯使國佐如師己酉及國佐盟于袁婁<lb/>
　程子曰頃公使國佐以紀甗玉磬與地聽命于師四<lb/>
　國乃及國佐為盟<lb/>
　胡氏曰袁婁之盟汲汲欲盟者晉也故以晉人及之<pb n="4b"/>　　　讞曰一笑之憤四國興師魯修怨于齊至以四<lb/>
　　　卿會伐中國相殘而無伯大夫專政而無君是<lb/>
　　　時楚莊正強勢傾中夏不思攘楚以尊周惟務<lb/>
　　　私讐之報復較之召陵服楚是孰重而孰輕也<lb/>
　　　國子如師情亦屈矣晉人必欲盡東其畆君母<lb/>
　　　為質豈伯者服義之詞耶迨袁婁受盟則晉之<lb/>
　　　氣亦阻矣書國佐如師則知晉以力服異于屈<lb/>
　　　完之服義也書及國佐盟則知晉之欲盟異于<pb n="5a"/>　　　召陵之來盟也比事以觀其義明矣<lb/>
八月壬午宋公鮑卒庚寅衞侯速卒取汶陽田<lb/>
冬楚師鄭師侵衞十有一月公會楚公子嬰齊于蜀<lb/>
丙申公及楚人秦人宋人陳人衞人鄭人齊人曹人邾<lb/>
人薛人鄫人盟于蜀<lb/>
　程子曰嬰齊貶稱人黜夷狄之強也<lb/>
　胡氏曰書公及楚人則知主盟者楚也書公不諱事<lb/>
　同而既貶則從同也<pb n="5b"/>　　　讞曰魯為秉禮之國下盟夷狄之臣列國大夫<lb/>
　　　靡然從命是相率為夷狄之行矣是時晉雖不<lb/>
　　　競猶主夏盟諸侯茍能申固鄰好以籓王室不<lb/>
　　　猶愈于從夷乎袁婁之口血未乾背晉從楚何<lb/>
　　　盟誓之足信行父為國正卿不引其君于當道<lb/>
　　　尚為知類也哉經于嬰齊著其強而書氏列國<lb/>
　　　正其罪而書人魯公書及公所欲焉者也雖欲<lb/>
　　　隱之弗可得矣此春秋之直筆也<pb n="6a"/>經三年<lb/>
春王正月公會晉侯宋公衞侯曹伯伐鄭<lb/>
辛亥葬衞穆公二月公至自伐鄭<lb/>
甲子新宫災三日哭<lb/>
　程子曰宣公䘮終當遷于廟宫成而主未入遇災而<lb/>
　哭此何禮哉緩于遷主兹可知矣<lb/>
　胡氏曰不言宣宫者神主未遷也有焚其室則哭之<lb/>
　禮也神主未遷而哭于人情何居<pb n="6b"/>　　　讞曰經于桓僖宫災各指其廟新宫神主未遷<lb/>
　　　不可斥言也禮焚先人之室則哭之蓋居處言<lb/>
　　　語之所事死如事生故不忍而哭之新宫雖成<lb/>
　　　未嘗寝息于斯况未遷主而哭在人情為不合<lb/>
　　　在禮法為起偽新宫而災亦其緩于作主孝享<lb/>
　　　之弗至再書三日哭見其起偽為非禮也<lb/>
乙亥葬宋文公<lb/>
夏公如晉鄭公子去疾帥師伐許公至自晉<pb n="7a"/>秋叔孫僑如帥師圍棘大雩晉郤克衞孫良夫伐廧咎<lb/>
如<lb/>
冬十有一月晉侯使荀庚來聘衞侯使孫良夫來聘<lb/>
丙午及荀庚盟丁未及孫良夫盟<lb/>
　程子曰聘而後盟我及之盟也非來盟也故二盟皆<lb/>
　書及<lb/>
　胡氏曰言及者公與之盟而不言公見二卿之抗也<lb/>
　　　讞曰聘問以交鄰好未聞聘而遂盟也晉卿要<pb n="7b"/>　　　盟于魯而衞因之則其專命可見矣大夫出疆<lb/>
　　　有可以安國家利社稷者專之可也二卿非禮<lb/>
　　　以干先王之典則何利之有哉春秋書及不書<lb/>
　　　公諱其抗盟之辱二卿不繫國惡其遂事之專<lb/>
　　　兩書日謹之於惡之中又有甚焉者也<lb/>
鄭伐許<lb/>
經四年<lb/>
春宋公使華元來聘三月壬申鄭伯堅卒<pb n="8a"/>杞伯來朝<lb/>
　胡氏曰杞伯來朝左氏以為歸叔姬也<lb/>
　　　讞曰男女居室人之大倫也不謹婦道而輕其<lb/>
　　　夫不淑其徳而失其所是皆不以禮者也杞伯<lb/>
　　　來朝黜叔姬故也前此伯姬黜于郯今叔姬又<lb/>
　　　黜于杞以見魯女之不淑而失夫婦正始之道<lb/>
　　　矣春秋謹而書之以為人道之大戒<lb/>
夏四月甲寅臧孫許卒公如晉葬鄭襄公<pb n="8b"/>秋公至自晉<lb/>
冬城鄆鄭伯伐許<lb/>
經五年<lb/>
春王正月杞叔姬來歸仲孫蔑如宋<lb/>
夏叔孫僑如會晉荀首于糓梁山崩<lb/>
秋大水<lb/>
冬十有一月己酉天王崩十有二月己丑公會晉侯齊<lb/>
侯宋公衞侯鄭伯曹伯邾子杞伯同盟于蟲牢<pb n="9a"/>　胡氏曰盟于蟲牢鄭服也天王崩赴告已及在諸侯<lb/>
　之策矣而九國諸侯會盟不廢書同見其皆不臣<lb/>
　　　讞曰齊自晉文之後不與晉盟至是同盟袁婁<lb/>
　　　之役故也鄭自楚子之圍不與晉會至是同會<lb/>
　　　訟楚不勝故也諸侯修睦固善然天王方崩必<lb/>
　　　以所聞先後而奔䘮今九國之君會盟不廢是<lb/>
　　　豈人臣之道哉廢先王䘮制之禮薄君臣終始<lb/>
　　　之恩書同書日以謹之著在會之諸侯皆不臣<pb n="9b"/>　　　也不待貶絶其罪者矣<lb/>
經六年<lb/>
春王正月公至自會<lb/>
二月辛巳立武宫<lb/>
　程子曰諸侯宗廟古有宫則毁之不可復立武宫其<lb/>
　毁已乆而輙立之非禮明矣<lb/>
　胡氏曰武宫武公之宫立武宫非禮也<lb/>
　　　讞曰古者天子七廟三昭三穆諸侯五廟二昭<pb n="10a"/>　　　二穆惟始祖之廟不毁其餘親盡迭毁也武宫<lb/>
　　　者武公敖之宫伯禽八世孫至成公十一世祖<lb/>
　　　也廟毁乆矣成公立之何邪魯會晉敗齊同盟<lb/>
　　　蟲牢因謂服齊有功故立武宫以誇示後世則<lb/>
　　　非禮矣况已毁之廟復立于十一世之後豈先<lb/>
　　　王制禮之本哉春秋書立者不當立也書日謹<lb/>
　　　之以為後世黷禮之戒<lb/>
取鄟衞孫良夫帥師侵宋<pb n="10b"/>夏六月邾子來朝公孫嬰齊如晉壬申鄭伯費卒<lb/>
秋仲孫蔑叔孫僑如帥師侵宋<lb/>
楚公子嬰齊帥師伐鄭<lb/>
冬季孫行父如晉晉欒書帥師救鄭<lb/>
經七年<lb/>
春王正月鼷䑕食郊牛角改卜牛鼷䑕又食其角乃免<lb/>
牛<lb/>
吳伐郯<pb n="11a"/>　程子曰吳始入中國稱吳外之也<lb/>
　胡氏曰稱國以伐外之也何以外之為其僭天子之<lb/>
　大號也<lb/>
　　　讞曰壽夢立之二年而兵在郯郯魯屬也蠻夷<lb/>
　　　伐其邑中國莫之救以見晉伯之衰矣是時䘮<lb/>
　　　師于邲大恥未雪晉人急于攘楚而吴未暇憂<lb/>
　　　也鄢陵之盟未能却楚州來之入有救于吳資<lb/>
　　　夷逞威大體虧矣楚患未平吴憂迨甚春秋書<pb n="11b"/>　　　吴舉號所以深外之書吳伐郯則中國之衰可<lb/>
　　　見矣<lb/>
夏五月曹伯來朝不郊猶三望<lb/>
秋楚公子嬰齊帥師伐鄭公會晉侯齊侯宋公衞侯曹<lb/>
伯莒子邾子杞伯救鄭八月戊辰同盟于馬陵公至自<lb/>
會吴入州來<lb/>
冬大雩衞孫林父出奔晉<lb/>
經八年<pb n="12a"/>春晉侯使韓穿來言汶陽之田歸之于齊<lb/>
　程子曰汶陽之田歸之于齊歸之者歸之不以道也<lb/>
　魯國分地豈晉侯所得制哉<lb/>
　胡氏曰來言者緩詞也歸之于者易詞也<lb/>
　　　讞曰先王所錫土田汶陽本魯之地齊恃強而<lb/>
　　　奄有魯因晉而歸之不正疆理于天王取之不<lb/>
　　　以道也晉人反魯衞之侵地魯君親往拜其賜<lb/>
　　　矣復使韓穿命魯俾歸于齊是則晉有二命歸<pb n="12b"/>　　　之不以道也春秋書來言者緩詞也書之于者<lb/>
　　　易詞也一予一奪皆在于晉天下知有伯而不<lb/>
　　　知有王也書歸之于齊則晉之罪不待貶而著<lb/>
　　　矣<lb/>
晉欒書帥師侵蔡公孫嬰齊如莒<lb/>
宋公使華元來聘<lb/>
夏宋公使公孫壽來納幣晉殺其大夫趙同趙括<lb/>
秋七月天子使召伯來賜公命<pb n="13a"/>　程子曰天子天王王者之通稱也<lb/>
　胡氏曰召伯者縣内諸侯為王卿士者也來賜公命<lb/>
　罪邦君之不王譏天子之僭賞也<lb/>
　　　讞曰五等邦君各有命數子男五命侯伯七命<lb/>
　　　上公九命或有過其爵者賞有功也嗣立入見<lb/>
　　　修聘來朝敵王所愾而獻功則皆有賜非一端<lb/>
　　　也成公即位九年未嘗一修朝禮獻功則概乎<lb/>
　　　未有聞也甚至王葬不會王䘮不奔當加黜削<pb n="13b"/>　　　之刑反遣來賜之命王靈不振至于此乎春秋<lb/>
　　　書來賜公命者譏天子之僭賞罪魯公之不臣<lb/>
　　　也<lb/>
冬十月癸卯杞叔姬卒晉侯使士爕來聘叔孫僑如會<lb/>
晉士燮齊人邾人伐郯衞人來媵<lb/>
經九年<lb/>
春王正月杞伯來逆叔姬之䘮以歸<lb/>
公會晉侯齊侯宋公衞侯鄭伯曹伯莒子杞伯同盟于<pb n="14a"/>蒲<lb/>
公至自會二月伯姬歸于宋<lb/>
夏季孫行父如宋致女晉人來媵<lb/>
秋七月丙子齊侯無野卒晉人執鄭伯晉欒書帥師伐<lb/>
鄭<lb/>
冬十有一月葬齊頃公楚公子嬰齊帥師伐莒庚申莒<lb/>
潰<lb/>
楚人入鄆秦人白狄伐晉鄭人圍許<pb n="14b"/>城中城<lb/>
　胡氏曰城非春秋所貴而書城中城其為儆守益微<lb/>
　矣榖梁子謂凡城之誌皆譏其説是矣<lb/>
　　　讞曰先王經世安民貴乎治道得失不以城郭<lb/>
　　　溝池為固也後世勞民動衆役之不以其時而<lb/>
　　　以深溝高壘為可恃也古者城邑有制不得輕<lb/>
　　　作有故而城猶非得已况魯無四境之虞輕犯<lb/>
　　　王度得已不已乎易曰節以制度不傷財不害<pb n="15a"/>　　　民春秋凡書城皆譏之見勞民為重事矣<lb/>
經十年<lb/>
春衞侯之弟黑背帥師伐鄭<lb/>
　胡氏曰子叔黑背侵鄭晉命也其曰衞侯之弟以其<lb/>
　父有寵愛之私故得立爾<lb/>
　　　讞曰子叔黑背者衞穆公之子宣公之母弟公<lb/>
　　　孫剽之父也孫林父寗殖出衞侯而立剽定公<lb/>
　　　寵愛之私使之帥師侵鄭是豈愛弟之道哉齊<pb n="15b"/>　　　以年聘鄭以語盟猶且不可况使之將兵乎經<lb/>
　　　書衞侯之弟與齊年同詞其義明矣<lb/>
夏四月五卜郊不從乃不郊五月公會晉侯齊侯宋公<lb/>
衞侯曹伯伐鄭齊人來媵丙午晉侯獳卒<lb/>
秋七月公如晉<lb/>
冬十月<lb/>
經十有一年<lb/>
春王三月公至自晉<pb n="16a"/>　程子曰十年如晉弔䘮留凡九月方告至也<lb/>
　　　讞曰公自十年七月如晉至此方歸淹歴三時<lb/>
　　　危辱甚矣凡公行者會盟征伐出必告反必面<lb/>
　　　孝之至也魯執止之辱厭尊毁列所以忝其宗<lb/>
　　　社固當克躬罪已不以嘉禮告至然猶幸其至<lb/>
　　　故知凡書至者危之也然襄公如楚自冬十一<lb/>
　　　月至夏五月留于楚凡七月遇正月而書公在<lb/>
　　　楚説者以書公之所在存君也今成公在晉閲<pb n="16b"/>　　　九月矣而正月不書公所在何也晉雖恃強中<lb/>
　　　國之伯也楚止魯君僣亂之行也筆削之㫖存<lb/>
　　　中外之綱其義明矣<lb/>
晉侯使郤犫來聘己丑及郤犫盟<lb/>
夏季孫行父如晉<lb/>
秋叔孫僑如如齊<lb/>
冬十月<lb/>
經十有二年<pb n="17a"/>春周公出奔晉<lb/>
　程子曰周公之奔特書曰出以王者無外普天之下<lb/>
　莫非王土也<lb/>
　朱子曰周公出奔晉王臣下同列國矣<lb/>
　胡氏曰自周無出而書曰出者見周室衰微刑政號<lb/>
　令不行于天下爾<lb/>
　　　讞曰周公爭政而不臣懷忿出奔而無上劉子<lb/>
　　　至鄄而復又敢抗命要盟止三日而後奔肆其<pb n="17b"/>　　　欲而無忌天王不以禮法馭下臣子不以其道<lb/>
　　　事君晉為盟主而受王室逋逃罪不待貶而明<lb/>
　　　矣<lb/>
夏公會晉侯衞侯于𤨏澤<lb/>
秋晉人敗狄于交剛<lb/>
冬十月<lb/>
經十有三年<lb/>
春晉侯使郤錡來乞師<pb n="18a"/>三月公如京師<lb/>
夏五月公自京師遂會晉侯齊侯宋公衞侯鄭伯曹伯<lb/>
邾人滕人伐秦<lb/>
　胡氏曰書如京師見諸侯之慢也因會伐而行矣又<lb/>
　書公自京師以伐秦為遂事者此仲尼親筆明朝王<lb/>
　為重存人臣之禮也<lb/>
　　　讞曰就王所而朝非正也不猶愈于許男之不<lb/>
　　　至乎伐秦而朝京師非專也不猶愈于翟泉之<pb n="18b"/>　　　抗盟乎春秋行權反正損過就中書如京師譏<lb/>
　　　其不成朝禮存人君之分也書遂伐秦明其朝<lb/>
　　　王為重存人臣之禮也<lb/>
曹伯盧卒于師<lb/>
秋七月公至自伐秦<lb/>
冬葬曹宣公<lb/>
經十有四年<lb/>
春王正月莒子朱卒<pb n="19a"/>夏衞孫林父自晉歸于衞<lb/>
秋叔孫僑如如齊逆女鄭公子喜帥師伐許<lb/>
九月僑如以夫人婦姜氏至自齊<lb/>
　胡氏曰書婦姜氏刺不親迎也<lb/>
　　　讞曰夫婦人倫之本親迎大婚之本糓梁謂大<lb/>
　　　夫不以夫人以夫人非正也成公不行親迎而<lb/>
　　　大夫往大失正始之道告至宗廟豈其禮哉春<lb/>
　　　秋書以夫人罪自者矣<pb n="19b"/>冬十月庚寅衞侯臧卒秦伯卒<lb/>
經十有五年<lb/>
春王二月葬衞定公三月乙巳仲嬰齊卒<lb/>
癸丑公會晉侯衞侯鄭伯曹伯宋世子成齊國佐邾人<lb/>
同盟于戚<lb/>
晉侯執曹伯歸于京師<lb/>
　程子曰負芻弑立既三年矣諸侯與之盟方執之稽<lb/>
　天討也<pb n="20a"/>　朱子曰晉厲公執曹伯既得其罪又歸之以王可謂<lb/>
　伯討矣<lb/>
　胡氏曰春秋書執諸侯者衆未有執得其罪如此者<lb/>
　故書其爵<lb/>
　　　讞曰負芻殺太子而立正當殘執之刑晉侯執<lb/>
　　　歸京師夫是之謂伯討奈何王綱不振縱歸復<lb/>
　　　國夫五刑五用天討惟公惡不即刑善不蒙賞<lb/>
　　　雖堯舜之治天下不能一朝居也然晉文執衞<pb n="20b"/>　　　侯而書人執非其罪故貶之厲公執負芻而書<lb/>
　　　爵執當其罪故與之後歸自京師譏王政之失<lb/>
　　　刑矣<lb/>
公至自會<lb/>
夏六月宋公固卒楚子伐鄭<lb/>
秋八月庚辰葬宋共公宋華元出奔晉宋華元自晉歸<lb/>
于宋宋殺其大夫山<lb/>
宋魚石出奔楚<pb n="21a"/>冬十有一月叔孫僑如會晉士爕齊髙無咎宋華元衞<lb/>
孫林父鄭公子鰌邾人會吴于鍾離<lb/>
　程子曰書中國往會以見勾吳盛中國衰也時中國<lb/>
　病楚故與吴親<lb/>
　胡氏曰吴以號舉外之也會而殊會外之也<lb/>
　　　讞曰自晉伯之不競欲抑楚以求吴鍾離之會<lb/>
　　　七國之卿至焉再會于戚十二國之君繼至資<lb/>
　　　強以雪平時之忿養患以貽他日之憂嬰齊伐<pb n="21b"/>　　　吴楚忌之也子囊伐吳益忌之矣楚猶知忌而<lb/>
　　　中國諸侯乃帖然與之周旋是猶抱火而厝薪<lb/>
　　　也春秋兩書會者殊會也此與首止會同而美<lb/>
　　　惡則異書會首止在尊王室不敢與世子抗也<lb/>
　　　書會于鍾離在外僣亂罪諸侯不自強也比事<lb/>
　　　以觀其義明矣<lb/>
許遷于葉<lb/>
經十有六年<pb n="22a"/>春王正月雨木冰<lb/>
夏四月辛未滕子卒鄭公子喜帥師侵宋<lb/>
六月丙寅朔日有食之晉侯使欒黶來乞師<lb/>
甲午晦晉侯及楚子鄭伯戰于鄢陵楚子鄭師敗績<lb/>
楚殺其大夫公子側<lb/>
秋公會晉侯齊侯衞侯宋華元邾人于沙隨不見公<lb/>
　程子曰晉怒公後期故不見公彼曲我直故不足為<lb/>
　恥者也<pb n="22b"/>　胡氏曰沙隨之會魯有内難師出後期所當恤者晉<lb/>
　人聽叔孫僑如之譖怒公而不與相見曲在晉矣<lb/>
　　　讞曰晉侯多忌而信讒魯公自反而無愧方晉<lb/>
　　　人之徵會魯設備而後行僑如貨郤犫而嫁怨<lb/>
　　　于公晉侯執季孫而怒公不見曲直可知夫君<lb/>
　　　父之辱臣子有隱諱之義自反而直亦何隱之<lb/>
　　　有哉凡為人上者當審是非之實不以私毁而<lb/>
　　　好惡以小事大者當知自反不以横逆而憂危<pb n="23a"/>　　　比守身應物之道也春秋直書不諱遏人欲還<lb/>
　　　天理以仁禮存心不憂横逆之至也<lb/>
公至自會公會尹子晉侯齊國佐邾人伐鄭<lb/>
曹伯歸自京師<lb/>
九月晉人執季孫行父舍之于苕邱<lb/>
冬十月乙亥叔孫僑如出奔齊<lb/>
十有二月乙丑季孫行父及晉郤犫盟于扈公至自會<lb/>
乙酉刺公子偃<pb n="23b"/>經十有七年<lb/>
春衞北宫括帥師侵鄭<lb/>
夏公會尹子單子晉侯齊侯宋公衞侯曹伯邾人伐鄭<lb/>
六月乙酉同盟于柯陵<lb/>
秋公至自會<lb/>
　程子曰柯陵之盟謀復伐鄭也<lb/>
　　　讞曰鄭恃楚援之強是以不服于晉諸侯疲于<lb/>
　　　奔命曠歲踰年廢邦國之政刑闕宗廟之祭祀<pb n="24a"/>　　　外則諸侯反貳内則嬖倖撓權既暴而驕難将<lb/>
　　　作矣春秋書同盟者見王臣之預盟而諸侯之<lb/>
　　　同欲也書日謹之以存臣子之義書至自會以<lb/>
　　　見魯公之危撥亂反正其義明矣<lb/>
齊髙無咎出奔莒<lb/>
九月辛丑用郊<lb/>
晉侯使荀罃來乞師<lb/>
冬公會單子晉侯宋公衞侯曹伯齊人邾人伐鄭<pb n="24b"/>十有一月公至自伐鄭壬申公孫嬰齊卒于貍脤<lb/>
十有二月丁巳朔日有食之邾子貜且卒<lb/>
晉殺其大夫郤錡郤犫郤至楚人滅舒庸<lb/>
經十有八年<lb/>
春王正月晉殺其大夫胥童<lb/>
庚申晉弑其君州蒲<lb/>
　程子曰弑書國舉朝之臣害之也<lb/>
　胡氏曰晉欒書為元帥親執厲公于匠麗氏使程滑<pb n="25a"/>　弑公而以車一乘葬之于翼東門之外而春秋稱國<lb/>
　以弑其君不著欒書之名氏此春秋誅亂賊之大要<lb/>
　也<lb/>
　　　讞曰趙盾不討賊許止不嘗藥討之甚嚴欒武<lb/>
　　　弑君春秋舉國書弑何濶畧耶厲公暴虐而驕<lb/>
　　　殺戮之慘晉國之罪人也書國以弑其得罪于<lb/>
　　　衆矣知此則知春秋之義<lb/>
齊殺其大夫國佐公如晉<pb n="25b"/>夏楚子鄭伯伐宋宋魚石復入于彭城公至自晉晉侯<lb/>
使士匄來聘<lb/>
秋杞伯來朝八月邾子來朝築鹿囿<lb/>
己丑公薨于路寝<lb/>
　　　讞曰成公享國十有八年利在私門害歸公室<lb/>
　　　宣公結齊之好易世剪為仇讐行父既專東門<lb/>
　　　見逐二憾交相為瘉二國為之不寧袁婁之役<lb/>
　　　雖得志于齊沙隨之行乃見辱于晉立武宫以<pb n="26a"/>　　　黷禮作邱甲以疲民公如京師雖假尊王之禮<lb/>
　　　會盟于蜀寧免背華之非内失防于宣伯之淫<lb/>
　　　外失任于季孟之權既不能安其身又不能保<lb/>
　　　其親母置東宫身薨路寢蓋亦幸矣<lb/>
冬楚人鄭人侵宋晉侯使士魴來乞師<lb/>
十有二月仲孫蔑會晉侯宋公衞侯邾子齊崔杼同盟<lb/>
于虚朾<lb/>
丁未葬我君成公<pb n="26b"/>　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋讞義卷八<lb/>
</p>

  </div>
            <div>
                <head>春秋讞義卷九</head>
    <p>
<pb n="1a"/>欽定四庫全書<lb/>
　春秋讞義卷九　　　　　元　王元杰　撰<lb/>
　　襄公<lb/>
　　公名午成公子簡王十四年即位謚法因事有功<lb/>
　　曰襄<lb/>
經元年<lb/>
春王正月公即位<lb/>
仲孫蔑會晉欒黶宋華元衞寗殖曹人莒人邾人滕人<pb n="1b"/>薛人圍宋彭城<lb/>
　程子曰圍彭城書宋以明彭城宋之分地也<lb/>
　胡氏曰楚已取彭城戍之三百乘矣則曷為繫之宋<lb/>
　楚不得取之宋魚石不得受之楚<lb/>
　　　讞曰宋公作賓王家統承先祀人民土地受之<lb/>
　　　先王楚恃強而登叛納魚石于彭城既已扼其<lb/>
　　　要衝是將利其社稷惡之大者也悼公復伯之<lb/>
　　　初會諸侯而討罪叛人既已屈服所當歸戮王<pb n="2a"/>　　　朝置諸瓠邱非伯討矣春秋書宋彭城正封疆<lb/>
　　　之守謹王度之法也<lb/>
夏晉韓厥帥師伐鄭<lb/>
仲孫蔑會齊崔杼曹入邾人杞人次于鄫<lb/>
秋楚公子壬夫帥師侵宋<lb/>
九月辛酉天王崩邾子來朝<lb/>
冬衞侯使公孫剽來聘晉侯使荀罃來聘<lb/>
經二年<pb n="2b"/>春王正月葬簡王鄭師伐宋<lb/>
夏五月庚寅夫人姜氏薨<lb/>
六月庚辰鄭伯睔卒晉師宋師衞寗殖侵鄭<lb/>
秋七月仲孫蔑會晉荀罃宋華元衞孫林父曹人邾人<lb/>
于戚<lb/>
己丑葬我小君齊姜叔孫豹如宋<lb/>
冬仲孫蔑會晉荀罃齊崔杼宋華元衞孫林父曹人邾<lb/>
人滕人薛人小邾人于戚遂城虎牢<pb n="3a"/>　程子曰設險所以守國也有虎牢之險而不能守故<lb/>
　不繫于鄭責其不能守也<lb/>
　朱子曰鄭之虎牢即漢之成臯下即溱洧之水後又<lb/>
　名為汜水<lb/>
　　　讞曰虎牢鄭之制邑巖險聞于諸侯晉人扼其<lb/>
　　　衝要鄭失所守矣鑿斯池築斯城與民固守以<lb/>
　　　政事而言也王者有道守在四夷以治道而言<lb/>
　　　也爭城以戰殺人盈城非春秋之所取然守先<pb n="3b"/>　　　王之土繼先君之世不能固守亦非聖人之所<lb/>
　　　取悼公復伯之始不務修徳以來之使其人民<lb/>
　　　辛苦墊隘無所控告然後請成是豈以禮服人<lb/>
　　　者哉春秋書虎牢不繋之鄭責其不能保有也<lb/>
　　　後書虎牢復繋于鄭罪諸侯阨人于險也比事<lb/>
　　　以觀其義明矣<lb/>
楚殺其大夫公子申<lb/>
經三年<pb n="4a"/>春楚公子嬰齊帥師伐吳公如晉<lb/>
夏四月壬戌公及晉侯盟于長樗公至自晉<lb/>
六月公會單子晉侯宋公衞侯鄭伯莒子邾子齊世子<lb/>
光己未同盟于雞澤陳侯使袁僑如會戊寅叔孫豹及<lb/>
諸侯之大夫及陳袁僑盟<lb/>
　程子曰楚強諸侯皆畏之而修盟故書同<lb/>
　朱子曰晉悼幼年聰慧似周世宗他才大叚髙初迎<lb/>
　他時只十四歲便有操縱才歸晉便做得恁地好恰<pb n="4b"/>　如乆雨積隂忽遇天晴光景都煥然為之一新<lb/>
　胡氏曰王臣下與諸侯約誓諸侯亦敢上與王臣要<lb/>
　言斯大亂之道也則不待書同盟而罪自見矣故雞<lb/>
　澤之盟諸侯皆有戒心而書同不以單子亦與此盟<lb/>
　而譏之也<lb/>
　　　讞曰晉侯修伯之始城虎牢以逼鄭楚勢己弱<lb/>
　　　鄭服受盟此正夷夏大體之所闗春秋亦幸晉<lb/>
　　　之復伯然單子在會諸侯同盟君臣上下之分<pb n="5a"/>　　　亂矣春秋書日于下若異其日嫌于王臣預盟<lb/>
　　　存上下之防不與諸侯之無王所以尊周而全<lb/>
　　　晉也然袁僑後至大夫專盟是則大夫之無君<lb/>
　　　由諸侯之無王也經兩書及則晉之罪明矣<lb/>
秋公至自會<lb/>
冬晉荀罃帥師伐許<lb/>
經四年<lb/>
春王三月己酉陳侯午卒<pb n="5b"/>夏叔孫豹如晉<lb/>
秋七月戊子夫人姒氏薨葬陳成公八月辛亥葬我小<lb/>
君定姒<lb/>
冬公如晉<lb/>
　程子曰襄公幼大臣不輔君以道比年如晉卑弱之<lb/>
　道也<lb/>
　　　讞曰襄公之立至此八歲三年如晉即位而朝<lb/>
　　　也四年如晉聽貢賦而朝也幼弱之君奔走道<pb n="6a"/>　　　路以朝強國豈得已哉嗚呼天下無道小役大<lb/>
　　　弱役強勢之所必至也是時季氏之專無君擅<lb/>
　　　政公外役于強國内受制于強臣位則其位國<lb/>
　　　非其國矣<lb/>
陳人圍頓<lb/>
經五年<lb/>
春公至自晉<lb/>
夏鄭伯使公子發來聘叔孫豹鄫世子巫如晉仲孫蔑<pb n="6b"/>衞孫林父會吴于善道<lb/>
秋大雩楚殺其大夫公子壬夫<lb/>
公會晉侯宋公陳侯衞侯鄭伯曹伯莒子邾子滕子薛<lb/>
伯齊世子光吴人鄫人于戚公至自會<lb/>
　程子曰吴來會非為主<lb/>
　胡氏曰戚之事乃吴人來會諸侯不為主也故進而<lb/>
　稱人<lb/>
　　　讞曰中國懲楚之患以吴能制其強也是以鍾<pb n="7a"/>　　　離之會晉人求好于吴善道之會魯衞私好于<lb/>
　　　吴至是吴子使壽越如晉請聽諸侯之好則蠻<lb/>
　　　夷慕義而至聖人安得不少進之邪前此會于<lb/>
　　　鍾離中國往會之也故殊會以外之今戚之會<lb/>
　　　吳來會于中國故序而進之吳太王之昭也春<lb/>
　　　秋之所不終絶也<lb/>
冬戍陳楚公子貞帥師伐陳公會晉侯宋公衞侯鄭伯<lb/>
曹伯齊世子光救陳十有二月公至自救陳<pb n="7b"/>辛未季孫行父卒<lb/>
經六年<lb/>
春王三月壬午杞伯姑容卒<lb/>
夏宋華弱來奔<lb/>
秋葬杞桓公滕子來朝莒人滅鄫<lb/>
冬叔孫豹如邾季孫宿如晉<lb/>
　程子曰宿行父子也父䘮未期而出聘可乎<lb/>
　　　讞曰春秋之時嗣君繼立踰年而用吉禮是豈<pb n="8a"/>　　　先王之制哉行父以五年冬卒宿以踰年出使<lb/>
　　　異乎三年之䘮而從政矣攷之仲孫蔑卒仲孫<lb/>
　　　速會莒人盟于向仲孫速卒仲孫羯帥師侵齊<lb/>
　　　典禮之失至此特謹而書之以見魯國䘮禮之<lb/>
　　　失也<lb/>
十有二月齊侯滅萊<lb/>
經七年<lb/>
春郯子來朝<pb n="8b"/>夏四月三卜郊不從乃免牲小邾子來朝城費<lb/>
秋季孫宿如衞<lb/>
八月螽<lb/>
冬十月衞侯使孫林父來聘壬戌及孫林父盟楚公子<lb/>
貞帥師圍陳<lb/>
十有二月公會晉侯宋公陳侯衞侯曹伯莒子邾子于<lb/>
鄬<lb/>
鄭伯髠頑如會未見諸侯丙戌卒于鄵<pb n="9a"/>　程子曰諸侯卒于外書地重之也<lb/>
　胡氏曰諸侯卒于境内不地其曰卒于鄵見其弑而<lb/>
　隱之也<lb/>
　　　讞曰鄭伯從義中國其臣有志從夷臣叛于君<lb/>
　　　致于弑逆惡之大者也夫中國禮義之所出鄭<lb/>
　　　僖棄楚從楚為禮義之君也諸大夫背晉從楚<lb/>
　　　為僣亂之臣也君不從臣而見弑天下之大倫<lb/>
　　　滅矣聖人至是傷之甚盖雖欲書之于經而有<pb n="9b"/>　　　所不忍故隱其惡變文而書未見諸侯卒于鄵<lb/>
　　　所以存天理遏人欲也<lb/>
陳侯逃歸<lb/>
經八年<lb/>
春王正月公如晉<lb/>
夏葬鄭僖公鄭人侵蔡獲蔡公子爕<lb/>
季孫宿會晉侯鄭伯齊人宋人衞人邾人于邢丘<lb/>
　程子曰襄公在晉而季孫宿出會晉侯魯之權在季<pb n="10a"/>　氏故也<lb/>
　胡氏曰君在晉而臣會見魯之失政也諸侯之大夫<lb/>
　貶稱人謹始也<lb/>
　　　讞曰朝聘會盟禮之大者諸侯僭之已不可况<lb/>
　　　大夫乎是時魯襄在晉而季孫聽命于晉豈伯<lb/>
　　　者所以行于諸侯乎馴至溴梁之會國君咸在<lb/>
　　　大夫交盟其兆已始于此矣晉悼公不能謹之<lb/>
　　　于微以啟大夫無君之惡春秋貶列卿而書人<pb n="10b"/>　　　二君書爵不與大夫之專政其義亦明矣<lb/>
公至自晉莒人伐我東鄙<lb/>
秋九月大雩<lb/>
冬楚公子貞帥師伐鄭晉侯使士匄來聘<lb/>
經九年<lb/>
春宋災<lb/>
夏季孫宿如晉五月辛酉夫人姜氏薨<lb/>
秋八月癸未葬我小君穆姜<pb n="11a"/>冬公會晉侯宋公衞侯曹伯莒子邾子滕子薛伯杞伯<lb/>
小邾子齊世子光伐鄭十有二月己亥同盟于戯<lb/>
　程子曰戯鄭地也以鄭服而盟故書同盟<lb/>
　胡氏曰諸侯伐鄭晉人令于列國修器備盛餱糧歸<lb/>
　老幼居疾于虎牢肆𤯝圍鄭鄭人恐乃行成同盟于<lb/>
　戯<lb/>
　　　讞曰鄭人反復無常屢盟屢叛至以犧牲玉帛<lb/>
　　　待于二境其以盟誓為足恃乎當楚師伐鄭之<pb n="11b"/>　　　初子駟欲從于楚子展請待晉而弗克于是晉<lb/>
　　　師至矣駐師扼險居疾虎牢鄭人恐而服從楚<lb/>
　　　師至而勿戰武子明于善陣之法遂得善勝之<lb/>
　　　道奈何盟戯之後口血未乾伐宋之師復出信<lb/>
　　　安在哉春秋書同盟惡其反復也<lb/>
楚子伐鄭<lb/>
經十年<lb/>
春公會晉侯宋公衞侯曹伯莒子邾子滕子薛伯杞伯<pb n="12a"/>小邾子齊世子光會吴于柤<lb/>
夏五月甲午遂滅偪陽公至自會楚公子貞鄭公孫輙<lb/>
帥師伐宋晉師伐秦<lb/>
秋莒人伐我東鄙公會晉侯宋公衞侯曹伯莒子邾子<lb/>
齊世子光滕子薛伯杞伯小邾子伐鄭<lb/>
冬盜殺鄭公子騑公子發公孫輙<lb/>
　程子曰盜殺三卿不稱大夫失職也<lb/>
　胡氏曰卿大夫國之陪貳也至于身不能保盜得殺<pb n="12b"/>　之安在為陪貳乎<lb/>
　　　讞曰三卿國之大夫執鄭之政既侵蔡以激楚<lb/>
　　　之怒復附楚以致晉之師事楚而反復無常從<lb/>
　　　晉而屢盟屢叛國亂無政以利交征五族聚不<lb/>
　　　逞之徒一朝而三卿並殺君不能正之以法春<lb/>
　　　秋變文書盗著其賤者之稱削其大夫以為失<lb/>
　　　職之戒<lb/>
戍鄭虎牢楚公子貞帥師救鄭公至自伐鄭<pb n="13a"/>經十有一年<lb/>
春王正月作三軍<lb/>
　程子曰大國三軍次國二軍小國一軍皆因民力多<lb/>
　寡厚薄而為之制<lb/>
　朱子曰天子六卿故有六軍諸侯三卿故有三軍<lb/>
　胡氏曰三軍魯之舊也文宣以來政在私門廢公室<lb/>
　之三軍三家各有其一季氏盡征焉<lb/>
　　　讞曰魯封侯國地方數百里詩云公車千乘則<pb n="13b"/>　　　臣下無私乘也公徒三萬則臣下無私民也侵<lb/>
　　　伐則諸卿更帥以出事畢則將歸于朝車復于<lb/>
　　　甸甲散于邱卒還于邑春秋之時皆反其道襄<lb/>
　　　公幼弱季氏專政舊法亡矣春秋書作變其政<lb/>
　　　也兵權在下魯不可有為矣<lb/>
夏四月四卜郊不從乃不郊<lb/>
鄭公孫舍之帥師侵宋公會晉侯宋公衞侯曹伯齊世<lb/>
子光邾子莒子滕子薛伯杞伯小邾子伐鄭<pb n="14a"/>秋七月己未同盟于亳城北公至自伐鄭<lb/>
楚子鄭伯伐宋<lb/>
公會晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭會于蕭魚<lb/>
　程子曰某讀春秋至蕭魚之會嘆曰至誠之能感人<lb/>
　也悼公推誠以待反復之鄭信而不疑鄭不背晉者<lb/>
　二十四年<lb/>
　胡氏曰會于蕭魚鄭又服而請會也不書鄭會謂其<pb n="14b"/>　不可信也<lb/>
　　　讞曰鄭自鄢陵之役屢勤中國之師朝晉暮楚<lb/>
　　　載書足信乎然晉三合諸侯未嘗與楚一戰卒<lb/>
　　　能服鄭而敝楚可謂不戰而屈人兵又能推誠<lb/>
　　　待鄭信而不疑禮鄭囚而歸之納斥候而禁侵<lb/>
　　　掠鄭自是不敢叛晉誠之感人也如是夫春秋<lb/>
　　　書會不書盟美悼公之示信也先儒謂春秋謹<lb/>
　　　參盟善胥命美蕭魚之會其得之矣<pb n="15a"/>公至自會楚人執鄭行人良霄<lb/>
冬秦人伐晉<lb/>
經十有二年<lb/>
春王二月莒人伐我東鄙圍台<lb/>
季孫宿帥師救台遂入鄆<lb/>
　程子曰宿受命救台而違命入鄆大夫之專權生事<lb/>
　也<lb/>
　胡氏曰大夫無遂事受命救台不受命入鄆也<pb n="15b"/>　　　讞曰公室兵柄盡歸三家况專命行事其患可<lb/>
　　　勝言哉昭公見逐定公無正兆已萌于此矣易<lb/>
　　　曰履霜堅氷豈一朝一夕之故哉春秋書遂入<lb/>
　　　鄆正其無君之罪<lb/>
夏晉侯使士魴來聘<lb/>
秋九月吴子乘卒<lb/>
冬楚子貞帥師侵宋公如晉<lb/>
經十有三年<pb n="16a"/>春公至自晉<lb/>
　程子曰襄公幼弱政在大夫如晉告至危之也<lb/>
　　　讞曰春秋之時諸侯無王敵愾獻功概乎未有<lb/>
　　　聞也經書至者八十有二不過紀其去國踰時<lb/>
　　　之乆會盟征伐之危皆憂其往而喜其還所以<lb/>
　　　告廟飲至先儒謂凡書至者危之也其得之矣<lb/>
夏取邿<lb/>
秋九月庚辰楚子審卒<pb n="16b"/>冬城防<lb/>
經十有四年<lb/>
春王正月季孫宿叔老會晉士匄齊人宋人衞人鄭公<lb/>
孫蠆曹人莒人邾人滕人薛人把人小邾人會吴于向<lb/>
　程子曰會吴欲以病楚殊會吴狄之也<lb/>
　胡氏曰使舉上客而叔老並書以内卿行不得不書<lb/>
　矣<lb/>
　　　讞曰吴人告敗于晉晉士匄帥列國之師往會<pb n="17a"/>　　　焉晉人惡楚之深是以結吴之好夫吴猶楚也<lb/>
　　　中國不能自強資其力以求逞豈伯者服異之<lb/>
　　　道乎楚憂末已吴患尤深范宣子數吳不徳以<lb/>
　　　退吴人抑已晩矣春秋會于向外吳人之辭也<lb/>
三月乙未朔日有食之<lb/>
夏四月叔孫豹會晉荀偃齊人宋人衞北宫括鄭公孫<lb/>
蠆曹人莒人邾人滕人薛人把人小邾人伐秦<lb/>
己未衞侯出奔齊<pb n="17b"/>　程子曰獻公以不道自取播越孫林父逐之也<lb/>
　胡氏曰不書所逐之臣而以自奔為名所以警乎人<lb/>
　君也<lb/>
　　　讞曰二子逐君而無上罪不容誅然人君專一<lb/>
　　　國之威權民人之所敬畏反道敗德淫虐暴戾<lb/>
　　　以至見逐于臣天理滅矣春秋書衞侯出奔不<lb/>
　　　著二子之惡存上下之防不與臣之逐君端本<lb/>
　　　澄源其㫖深矣<pb n="18a"/>莒人侵我東鄙<lb/>
秋楚公子貞帥師伐吳<lb/>
冬季孫宿會晉士匄宋華閲衞孫林父鄭公孫蠆莒人<lb/>
邾人于戚<lb/>
經十有五年<lb/>
春宋公使向戍來聘<lb/>
二月己亥及向戍盟于劉劉夏逆王后于齊<lb/>
夏齊侯伐我北鄙圍成公救成至遇<pb n="18b"/>　程子曰公畏齊而不敢至成也<lb/>
　　　讞曰成者仲孫氏之邑齊之見伐非仲孫所能<lb/>
　　　禦是以公往救之然圍成則不得不往往救則<lb/>
　　　慮其無功至遇而止則其畏齊可知矣書救成<lb/>
　　　至遇明魯之弱也<lb/>
季孫宿叔孫豹帥師城成郛<lb/>
秋八月丁巳日有食之邾人伐我南鄙<lb/>
冬十有一月癸亥晉侯周卒<pb n="19a"/>經十有六年<lb/>
春王正月葬晉悼公<lb/>
三月公會晉公宋公衞侯鄭伯曹伯莒子邾子薛伯把<lb/>
伯小邾子于溴梁戊寅大夫盟<lb/>
　程子曰諸侯在會大夫受命為盟<lb/>
　胡氏曰悼公初没晉平公立無先君之明而大夫張<lb/>
　禮樂征伐自大夫出矣<lb/>
　　　讞曰莊僖之時諸侯強而王室弱文襄之世諸<pb n="19b"/>　　　侯衰而大夫強始也會盟征伐自諸侯出其後<lb/>
　　　也自大夫出至是溴梁之會君若贅疣陪臣執<lb/>
　　　命所由來漸矣自是趙武屈建之徒晉楚之從<lb/>
　　　交相見蠻荆横行于中國大夫横行于諸侯無<lb/>
　　　復制遏勢不可支矣春秋正君臣之分惡大夫<lb/>
　　　之專列序諸侯以見國君之在會斥書大夫而<lb/>
　　　不序惡其專命無君此與諸侯盟扈之例同有<lb/>
　　　不足序焉者也<pb n="20a"/>晉人執莒子邾子以歸齊侯伐我北鄙　　　　　一<lb/>
夏公至自會五月甲子地震<lb/>
叔老會鄭伯晉荀偃衞寗殖宋人伐許<lb/>
秋齊侯伐我北鄙圍郕大雩<lb/>
冬叔孫豹如晉<lb/>
經十有七年<lb/>
春王二月庚午邾子牼卒宋人伐陳<lb/>
夏衞石買帥師伐曹<pb n="20b"/>秋齊侯伐我北鄙圍桃髙厚帥師伐我北鄙圍防<lb/>
九月大雩<lb/>
　程子曰大雩雩于上帝用盛樂也諸侯雩于境内之<lb/>
　山川以成王之賜魯公之受皆失道也<lb/>
　胡氏曰魯諸侯而郊禘大雩欲悉書于策則有不勝<lb/>
　書故雩祭則因旱以書而特謂之大郊禘亦因事以<lb/>
　書而義自見此見國史所不能與君子以謂性命之<lb/>
　文是也<pb n="21a"/>　　　讞曰諸侯行大雩則是僭天子之禮也事天之<lb/>
　　　禮自日至報本之外大祭有二祈榖之郊祈澤<lb/>
　　　之雩也建已之月龍見而雩周之六月乃是夏<lb/>
　　　之四月也春秋書大雩者六十有一然書月則<lb/>
　　　旱在是月也書時則旱在是時也此書大雩所<lb/>
　　　以著旱暵之頻仍而又以志非時僭禮之失也<lb/>
宋華臣出奔陳<lb/>
冬邾人伐我南鄙<pb n="21b"/>經十有八年<lb/>
春白狄來<lb/>
夏晉人執衞行人石買<lb/>
秋齊師伐我北鄙<lb/>
冬十月公會晉侯宋公衞侯鄭伯曹伯莒子邾子滕子<lb/>
薛伯把伯小邾子同圍齊<lb/>
　程子曰書同圍見諸侯之惡齊啖子謂同心圍齊特<lb/>
　書曰同也<pb n="22a"/>　胡氏曰凡侵伐圍入未有書同此書同圍齊諸侯所<lb/>
　共惡同心而圍之也<lb/>
　　　讞曰齊環恃強肆暴棄好背盟屢興伐魯之師<lb/>
　　　以致諸侯之怒四年之間伐北鄙者六圍城邑<lb/>
　　　者四春秋伐國之暴未有甚于此也晉帥十一<lb/>
　　　國之帥以圍之是得沮横抑強之義方伯之職<lb/>
　　　修矣書同所以大諸侯之伐恕其圍邑之罪也<lb/>
曹伯負芻卒于師楚公子午帥師伐鄭<pb n="22b"/>經十有九年<lb/>
春王正月諸侯盟于祝柯晉人執邾子<lb/>
公至自伐齊取邾田自漷季孫宿如晉葬曹成公<lb/>
夏衛孫林父帥師伐齊<lb/>
秋七月辛卯齊侯環卒<lb/>
晉士匄帥師侵齊至榖聞齊侯卒乃還<lb/>
　程子集義云晉士匄侵齊至糓聞齊侯卒乃還善之<lb/>
　也<pb n="23a"/>　胡氏曰還終事之詞古之為師不伐䘮士匄有惻隱<lb/>
　之心不亦善乎<lb/>
　　　讞曰世衰道微暴行交作幸人之危而肆暴利<lb/>
　　　人之難而興戎士匄之古道能幾人哉大夫出<lb/>
　　　疆有可以安社稷利國家專之可也不伐人丧<lb/>
　　　致君于善忠之至也不猶愈于專命生事者乎<lb/>
　　　春秋變文書乃還善之也書遂則為專矣又不<lb/>
　　　可不察也<pb n="23b"/>八月丙辰仲孫蔑卒齊殺其大夫髙厚鄭殺其大夫公<lb/>
子嘉<lb/>
冬葬齊靈公城西郛叔孫豹會晉士匄于柯城武城<lb/>
經二十年<lb/>
春王正月卒亥仲孫速會莒人盟于向<lb/>
夏六月庚申公會晉侯齊侯宋公衞侯鄭伯曹伯莒子<lb/>
邾子滕子薛伯把伯小邾子盟于澶淵<lb/>
秋公至自會仲孫速帥師伐邾<pb n="24a"/>蔡殺其大夫公子爕蔡公子履出奔楚<lb/>
　胡氏曰蔡文侯欲事晉畏楚不能行而卒公子爕求<lb/>
　從先君以利蔡國人殺之此何罪也<lb/>
　　　讞曰蔡文侯病楚之不常將改事晉此其志也<lb/>
　　　公子忠言謀非不臧何不幸而見殺耶蔡人污<lb/>
　　　于事楚效逆不以為非其後拘郢之危岡山之<lb/>
　　　痛至于男女辨疆江汝之間謀徙州來哭墓而<lb/>
　　　遷其禍兆于此矣春秋稱國而不去其官以非<pb n="24b"/>　　　罪見殺也書履出奔楚以其非所宜奔也褒善<lb/>
　　　貶惡其義明矣<lb/>
陳侯之弟黄出奔楚叔老如齊<lb/>
冬十月丙辰朔日有食之季孫宿如宋<lb/>
經二十有一年<lb/>
春王正月公如晉<lb/>
邾庶其以漆閭邱來奔<lb/>
　程子曰庶其以邑叛來奔而魯受之其惡不待貶而<pb n="25a"/>　見矣<lb/>
　胡氏曰小國大夫不書名氏此書名書地以著竊邑<lb/>
　叛君之罪<lb/>
　　　讞曰庶其竊邑以來奔魯國受辭而納叛此紊<lb/>
　　　王制而敗鄰好也春秋之時蔑棄禮義惟利是<lb/>
　　　從莒慶即魯而圖婚接我不以禮也庶其竊地<lb/>
　　　以叛君接我不以義也不以禮為國不以義交<lb/>
　　　隣周公伯禽之澤至是冺矣魯公受地納叛聖<pb n="25b"/>　　　人能無責乎春秋書小國大夫姓氏不登于䇿<lb/>
　　　至其接我者以事必書蓋謹之也書以漆閭丘<lb/>
　　　來奔則納叛之罪著忘義之惡明矣<lb/>
夏公至自晉<lb/>
秋晉欒盈出奔楚九月庚戌朔日有食之<lb/>
冬十月庚辰朔日有食之曹伯來朝公會晉侯齊侯宋<lb/>
公衞侯鄭伯曹伯莒子邾子于商任<lb/>
經二十有二年<pb n="26a"/>春王正月公至自會<lb/>
夏四月<lb/>
秋七月辛酉叔老卒<lb/>
冬公會晉侯齊侯宋公衞侯鄭伯曹伯莒子邾子薛伯<lb/>
杞伯小邾子于沙隨<lb/>
　胡氏曰會于商任錮欒氏也會于沙隨復錮欒氏也<lb/>
　　　讞曰欒氏晉之世族范子以私怨逐之非得罪<lb/>
　　　于君信讒見逐又將搏執而命諸侯無得納焉<pb n="26b"/>　　　則亦過矣未幾入于曲沃其下或泣或嘆而從<lb/>
　　　之若非天棄欒氏而有范鞅之謀晉亦殆矣春<lb/>
　　　秋常事不書書會沙隨以為後世人君疾之已<lb/>
　　　甚之戒<lb/>
公至自會楚殺其大夫公子追舒<lb/>
經二十有三年<lb/>
春王二月癸酉朔日有食之三月己巳把伯匄卒<lb/>
夏邾畀我來奔葬杞孝公<pb n="27a"/>陳殺其大夫慶虎及慶寅<lb/>
　胡氏曰慶虎無道求專陳國暴蔑其君畏公子黄之<lb/>
　偪而愬諸楚因楚人之力而後能克非君人之道也<lb/>
　　　讞曰二慶之罪著矣陳侯寧免責乎人君執一<lb/>
　　　國之威權縱奸臣之暴横去其親而不能保蔑<lb/>
　　　其君而不加刑方且聽命于蠻夷訴詞以求直<lb/>
　　　君道失矣何國之為春秋稱國以殺不與楚人<lb/>
　　　加于中國不去其官以譏陳侯之不君其㫖微<pb n="27b"/>　　　矣<lb/>
陳侯之弟黄自楚歸于陳晉欒盈復入于晉入于曲沃<lb/>
秋齊侯伐衞遂伐晉<lb/>
八月叔孫豹帥師救晉次于雍榆己卯仲孫速卒<lb/>
冬十月乙亥臧孫紇出奔邾晉人殺欒盈齊侯襲莒<lb/>
經二十有四年<lb/>
春叔孫豹如晉仲孫羯帥師侵齊<lb/>
夏楚子伐吳<pb n="28a"/>秋七月甲子朔日有食之既齊崔杼帥師伐莒大水<lb/>
八月癸巳朔日有食之<lb/>
公會晉侯宋公衞侯鄭伯曹伯莒子邾子滕子薛伯把<lb/>
伯小邾子于夷儀<lb/>
冬楚子蔡侯陳侯許男伐鄭公至自會陳鍼宜咎出奔<lb/>
楚叔孫豹如京師<lb/>
大饑<lb/>
　程子曰所至乏食為大饑<pb n="28b"/>　胡氏曰秋有大水之災而冬大饑所以賑䘏之者未<lb/>
　備矣故書之以為戒<lb/>
　　　讞曰古者救災之政非止一端其為民慮也至<lb/>
　　　矣春秋世衰道微暴行交作為上者厲民以自<lb/>
　　　樂為下者顛連而無告委溝壑而不顧散四方<lb/>
　　　而不知上慢殘下未有甚于此時也秋有大水<lb/>
　　　冬復大饑方且會盟不已結怨怒鄰敬天順人<lb/>
　　　之心君國子民之道至此無復存矣春秋特書<pb n="29a"/>　　　大饑則知魯君失敬天之道失養民之政矣<lb/>
經二十有五年<lb/>
春齊崔杼帥師伐我北鄙<lb/>
夏五月乙亥齊崔杼弑其君光公會晉侯宋公衞侯鄭<lb/>
伯曹伯莒子邾子滕子薛伯把伯小邾子于夷儀六月<lb/>
壬子鄭公孫舍之帥師入陳<lb/>
秋八月己巳諸侯同盟于重丘<lb/>
　胡氏曰杼弑其君晉侯受其賂而許之成故盟于重<pb n="29b"/>　丘特書曰同<lb/>
　　　讞曰齊自柯陵之會有輕晉之心溴梁不盟有<lb/>
　　　背晉之迹晉為朝歌之役諸侯會于夷儀既聞<lb/>
　　　崔杼之逆謀必當下令而致討執元惡以肆戮<lb/>
　　　定其國以立君率是而行方伯之職修矣今乃<lb/>
　　　舍賊不討取賂而還黨惡容奸其罪一也春秋<lb/>
　　　特書同盟畧而不序以在會諸侯皆黨惡也討<lb/>
　　　賊之法其嚴乎<pb n="30a"/>公至自會衞侯入于夷儀楚屈建帥師滅舒鳩<lb/>
冬鄭公孫夏帥師伐陳<lb/>
十有二月吴子遏伐楚門于巢卒<lb/>
經二十有六年<lb/>
春王二月辛卯衞寗喜弑其君剽衞孫林父入于戚以<lb/>
畔甲午衞侯衎復歸于衞<lb/>
　程子曰復歸者謂其既絶而復歸也<lb/>
　胡氏曰衞侯淹恤于外十有二年困心衡慮乆矣此<pb n="30b"/>　生于憂患之時一旦得國失信濫刑而國非其國矣<lb/>
　　　讞曰衞君見逐于臣立剽以定其位寗喜受命<lb/>
　　　于文弑剽復納獻公廢納之權自大夫出矣衞<lb/>
　　　侯在外十有二年險阻艱難是宜滌慮自新一<lb/>
　　　旦復國之初更肆無辜之戮逐我者出納我者<lb/>
　　　死濫刑如此不亦難乎春秋于衞侯出入皆書<lb/>
　　　其爵至是復國斥書其名乃著其罪也<lb/>
夏晉侯使荀吴來聘公會晉人鄭良霄宋人曹人于澶<pb n="31a"/>淵<lb/>
秋宋公殺其世子痤晉人執衞寗喜　　　　　　一<lb/>
八月壬午許男寗卒于楚<lb/>
冬楚子蔡侯陳侯伐鄭<lb/>
葬許靈公<lb/>
經二十有七年<lb/>
春齊侯使慶封來聘<lb/>
夏叔孫豹會晉趙武楚屈建蔡公孫歸生衞石惡陳孔<pb n="31b"/>奐鄭良霄許人曹人于宋衞殺其大夫寗喜衞侯之弟<lb/>
鱄出奔晉<lb/>
秋七月辛巳豹及諸侯之大夫盟于宋<lb/>
　胡氏曰同地會盟再書宋者貶之也晉楚之從交相<lb/>
　見自是中國諸侯南向而朝楚矣<lb/>
　　　讞曰晉楚弭兵之會中外之綱紊矣蓋自晉伯<lb/>
　　　勿競大夫擅權趙武向戍之徒欲以彌兵為名<lb/>
　　　反挈諸侯畀楚晉楚之從請交相見宋鄭屈節<pb n="32a"/>　　　而獻禮焉十一國君臣遂用召陵之典宋世子<lb/>
　　　至辭而不見諸侯相率南向來朝夫晉以奕世<lb/>
　　　之伯業失于平公之怠荒溴梁之會授權于大<lb/>
　　　夫及宋之盟棄權于荆楚其禍實趙武為之也<lb/>
　　　自是而後公如楚公在楚至自楚天下不之晉<lb/>
　　　而之楚矣春秋有大惡焉故書之重詞之複也<lb/>
　　　畧諸侯大夫而不序以在會之大夫皆楚細也<lb/>
　　　楚主夏盟而經先趙武不以荆蠻加于中國也<pb n="32b"/>　　　其義深矣<lb/>
冬十有二月乙亥朔日有食之<lb/>
經二十有八年<lb/>
春無冰<lb/>
夏衞石惡出奔晉邾子來朝<lb/>
秋八月大雩仲孫羯如晉<lb/>
冬齊慶封來奔<lb/>
十有一月公如楚<pb n="33a"/>　程氏曰晉楚會盟荆蠻得志故公朝楚<lb/>
　　又曰棄身僣亂人君之道廢矣<lb/>
　　　讞曰楚自桓文主伯未與會盟向戍趙武之徒<lb/>
　　　圖近功而忽逺畧自宋之盟諸侯南向而之楚<lb/>
　　　矣今仲孫羯如晉告将如楚晉不能拒魯公靡<lb/>
　　　然從之歴歲踰時中國之事可知矣書公如楚<lb/>
　　　傷之甚也<lb/>
十有二月甲寅天王崩乙未楚子昭卒<pb n="33b"/>經二十有九年<lb/>
春王正月公在楚<lb/>
夏五月公至自楚庚午衞侯衎卒閽弑吴子餘祭仲孫<lb/>
羯會晉荀盈齊髙止宋華定衞世叔儀鄭公孫叚曹人<lb/>
莒人滕人薛人小邾人城把晉侯使士鞅來聘杞子來<lb/>
盟<lb/>
吴子使札來聘<lb/>
　程子曰札吴公子也不稱公子貶之也辭國而生亂<pb n="34a"/>　札為之也<lb/>
　朱子曰或問夷齊之讓使無仲不成委先君之國而<lb/>
　棄之必當有立者曰程氏説叔齊當立看來終非正<lb/>
　理恐只當立伯夷曰夷終不肯奈何曰國有大臣請<lb/>
　于天子不問伯夷情願矣看來二子立得都不安以<lb/>
　正理論之夷分類稍優耳所以經只書吴子使札來<lb/>
　聘此何異于楚子使椒來聘之事即但稱名則聖人<lb/>
　貶深矣但近世説春秋者皆太巧不知其果然否也<pb n="34b"/>　胡氏曰春秋書札比楚椒秦術之流無異稱不以讓<lb/>
　國為賢而貶之也<lb/>
　　　讞曰札聘于上國見禮知政聞樂知徳中國之<lb/>
　　　賢者未能或之先也夷昧既卒正季子得為之<lb/>
　　　時况當吴強楚弱之際春秋深有望于季子也<lb/>
　　　札于是時上告天子正僭偽之非復先王之爵<lb/>
　　　豈非大倫一正之日耶乃循匹夫之節不能承<lb/>
　　　父兄之志潔其身則善矣讓國而生亂者誰為<pb n="35a"/>　　　之耶彼王僚無季歴之賢季子為太伯之讓豈<lb/>
　　　至徳乎是則上有文武之君虞仲得為逸民景<lb/>
　　　王當周室之衰季子豈為至徳春秋因其來聘<lb/>
　　　貶而示法望之深而責之備也<lb/>
秋九月葬衞獻公齊髙止出奔北燕<lb/>
冬仲孫羯如晉<lb/>
經三十年<lb/>
春王正月楚子使薳罷來聘<pb n="35b"/>夏四月蔡世子般弑其君固<lb/>
五月甲午宋災宋伯姬卒<lb/>
　胡氏曰伯姬之舍失火曰傅姆不在宵不下堂逮火<lb/>
　而死伯姬之婦道盡矣<lb/>
　　　讞曰伯姬生于淫昏之時而有甚髙之行寧火<lb/>
　　　及身而死不為失義而生雖不幸于一時實有<lb/>
　　　光于萬世春秋特旌其賢冠以夫謚以為萬世<lb/>
　　　下執婦道之勸<pb n="36a"/>天王殺其弟佞夫王子瑕奔晉<lb/>
秋七月叔弓如宋葬宋共姬<lb/>
鄭良霄出奔許自許入于鄭鄭人殺良霄<lb/>
冬十月葬蔡景公<lb/>
晉人齊人宋人衞人鄭人曹人莒人邾人滕人薛人把<lb/>
人小邾人會于澶淵宋災故<lb/>
　胡氏曰春秋列會未有書其所為者此獨言所為遍<lb/>
　刺天下之大夫也<pb n="36b"/>　　　讞曰蔡有弑君之惡宋有失火之災是孰重而<lb/>
　　　孰輕也蔡世子之惡業已在諸侯之策方伯無<lb/>
　　　問罪之師方且往會其葬春秋大法賊不討不<lb/>
　　　書葬書葬景公罪其忘討賊復仇之義貶列卿<lb/>
　　　而書人正其黨惡附奸之誅<lb/>
經三十有一年<lb/>
春王正月<lb/>
夏六月辛巳公薨于楚宫<pb n="37a"/>　　　讞曰襄公在位三十餘年幼立為君政歸強族<lb/>
　　　未知好惡何有民人三卿既專國政兵柄至于<lb/>
　　　四方救成至遇無功而徒反射耦不足取之家<lb/>
　　　臣齊莒見伐見侵數起鄰國之釁三家迭為用<lb/>
　　　事已成無君之惡公幼而不知既長則知悟矣<lb/>
　　　如楚曠年而不反武子取卞以自封皇皇而歸<lb/>
　　　欝欝不逞位則其位國非其國矣方且逺朝強<lb/>
　　　楚歸作楚宫穆叔之言驗矣死非其所亦自取<pb n="37b"/>　　　焉<lb/>
秋九月癸巳子野卒己亥仲孫羯卒<lb/>
冬十月滕子來會葬癸酉葬我君襄公<lb/>
十有一月莒人弑其君宻州<lb/>
　<lb/>
　<lb/>
　<lb/>
　春秋讞義卷九<lb/>
</p>

  </div>
        </body>
    </text>
</TEI>
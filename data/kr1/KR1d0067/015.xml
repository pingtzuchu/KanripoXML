<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷十五<lb/>
　王制<lb/>
　司空執度度地居民山川沮澤時四時量地逺近興事<lb/>
　任力凡使民任老者之事食壯者之食<lb/>
　　此言司空居民之法也度丈尺也小而水所止曰沮<lb/>
　　大而水所鍾曰澤事謂制邑居民之事天子欲畫井<lb/>
　　田以授民居必任之司空司空執度以度地里廣輪<lb/>
<pb n="1b"/>
　　之數為之邑井城郭廬舎以居民盖不獨平原衍沃<lb/>
　　而已即山川沮澤亦必時其四時而量地之逺近以<lb/>
　　為民居之䟽密於是制邑井則必興役事興役事則<lb/>
　　必任民力凡使民任則從輕而以老者為率食則從<lb/>
　　厚而以壯者為率所以寛之也案書所謂司空掌邦<lb/>
　　土居四民時地利者與此相表裏若夫唐虞之世禹<lb/>
　　以司空宅百揆即冢宰之任也周人建子以終為始<lb/>
　　故司空在司㓂之後而實在宗伯之先此亦三代相<lb/>
<pb n="2a"/>
　因之大凡矣<lb/>
凡居民材必因天地寒煖燥濕廣谷大川異制民生其<lb/>
間者異俗剛柔輕重遲速異齊五味異和器械異制衣<lb/>
服異宜修其教不易其俗齊其政不易其宜<lb/>
　此言居民之必有所因也上制謂形制如所謂天地<lb/>
　初制之制下制謂制度也凡民之材質不同居之者<lb/>
　必因乎天地自然之利如西北多寒東南多煖髙者<lb/>
　必燥卑者必濕盖由谷虛而廣川流而大既異其制<lb/>
<pb n="2b"/>
　故民生其間者亦異俗才之剛柔質之輕重情之遲<lb/>
　速各有分齊口所嗜之五味異和身所用之器械異<lb/>
　制體所被之衣服異宜此皆出於自然而不可強也<lb/>
　修其教以正民徳而不易其俗齊其政以一民行而<lb/>
　不易其宜則所以裁成輔相者在是矣案居民材謂<lb/>
　因民之材質而居之能寒者使居寒能暑者使居暑<lb/>
　則其材藝堪地氣也陳注以居為化居之居材為天<lb/>
　生五材之材者非是<lb/>
<pb n="3a"/>
中國戎夷五方之民皆有性也不可推移東方曰夷被<lb/>
髪文身有不火食者矣南方曰蠻雕題交趾有不火食<lb/>
者矣西方曰戎被髪衣皮有不粒食者矣北方曰狄衣<lb/>
羽毛穴居有不粒食者矣中國夷蠻戎狄皆有安居和<lb/>
味冝服利用備噐五方之民言語不通嗜欲不同達其<lb/>
志通其欲東方曰寄南方曰象西方曰狄鞮北方曰譯<lb/>
　此廣言異俗也雕刻也題額也交趾足拇指相向也<lb/>
　鞮戎屨名王者之柔逺也在乎因人之性故凡中國<lb/>
<pb n="3b"/>
　戎夷五方之民各有性質而不可推移地氣使然也<lb/>
　在東方者曰夷被斷其髪文飾其身有能不火食者<lb/>
　矣在南方者曰蠻雕刻其額足趾相向有能不火食<lb/>
　者矣以東南為陽不畏寒故也在西方者曰戎被髪<lb/>
　而衣皮有能不粒食者矣在北方者曰狄衣羽毛而<lb/>
　穴居有能不粒食者矣以西北為隂少五榖故也然<lb/>
　其俗雖異而所資以生者則随地而皆足故中國夷<lb/>
　蠻戎狄皆有所安之居所和之味所冝之服所利之<lb/>
<pb n="4a"/>
　用所備之噐五方之民言語不相通嗜欲不相同有<lb/>
　慕義而来者不可不達其志通其欲也故設之以官<lb/>
　東方曰寄謂寄託其意於事物也南方曰象以意倣<lb/>
　像其形似也西方曰狄鞮逺履其事以知其言意之<lb/>
　所在也北方曰譯以彼此言語相謄釋也盖性者生<lb/>
　之質也惟本天而親地故不可以強同在中國則疆<lb/>
　以周索有教與政以興其徳而齊其行在逺方則疆<lb/>
　以戎索有寄象鞮譯以達其志而通其欲天地之因<lb/>
<pb n="4b"/>
　物付物聖王之以人治人其理一而已矣<lb/>
凡居民量地以制邑度地以居民地邑民居必參相得<lb/>
也無曠土無逰民食莭事時民咸安其居樂事勸功尊<lb/>
君親上然後興學<lb/>
　此申言中國居民之事以見養與教之相因也凡居<lb/>
　民者量地之大小以制國邑度地之廣狭以定民居<lb/>
　地邑民居三者必欲其相得也惟盡地之力故無曠<lb/>
　土惟盡人之力故無逰民食得其莭事及其時民之<lb/>
<pb n="5a"/>
　咸安其居也必矣由是樂事勸功而能勤尊君親上<lb/>
　而能順然後因其從善而立學以教之此王道所由<lb/>
　成也案周禮度地居民屬司徒宋儒謂當改屬司空<lb/>
　先養後教為治之叙固如此<lb/>
司徒修六禮以莭民性明七教以興民徳齊八政以防<lb/>
淫一道徳以同俗養耆老以致孝恤孤獨以逮不足上<lb/>
賢以崇徳簡不肖以絀惡<lb/>
　此言司徒教民育材之事也六禮七教八政並見萹<lb/>
<pb n="5b"/>
　末司徒之職主於教民是故修六禮以莭民性使不<lb/>
　至於流明七教以興民徳使不至於怠齊八政以防<lb/>
　淫使知所禁戒一道徳以同俗使知所率從既老吾<lb/>
　老即合郷之耆老而養之以致其孝既㓜吾㓜即合<lb/>
　鄉之孤獨而恤之以逮其不足賢者難于進則上升<lb/>
　之以崇徳不肖者惡其雜則簡去之以絀惡凡皆所<lb/>
　以𨗳民于善而使之自勸也陳氏祥道曰修六禮明<lb/>
　七教齊八政一道徳所謂教思無窮也養耆老恤孤<lb/>
<pb n="6a"/>
　獨所謂容保民無疆也有以教之又有以容保之然後<lb/>
　上賢以崇徳簡不肖以絀惡亦不變而後賞罰可言<lb/>
　之意也<lb/>
命郷簡不帥教者以告耆老皆朝于庠元日習射上功<lb/>
習鄉上齒大司徒帥國之俊士與執事焉不變命國之<lb/>
右鄉簡不帥教者移之左命國之左鄉簡不帥教者移<lb/>
之右如初禮不變移之郊如初禮不變移之遂如初禮<lb/>
不變屏之逺方終身不齒<lb/>
<pb n="6b"/>
　此言鄉學中簡不肖以絀惡之事也萬二千五百家<lb/>
　為鄉耆老謂致仕及鄉中老賢者朝猶㑹也庠鄉學<lb/>
　名鄉鄉飲酒也入鄉學者于一年之終大司徒命鄉<lb/>
　大夫簡不帥教者以告耆老皆㑹于庠擇元日行鄉<lb/>
　射禮推中而有功者居上所以尊道藝也行鄉飲酒<lb/>
　禮推老而齒長者居上所以尊髙年也大司徒帥國<lb/>
　之俊士與執禮事将使不帥教者觀感而變于善也<lb/>
　間一年考校之而不變則命國之右鄉簡不帥教者<lb/>
<pb n="7a"/>
　移之於左命國之左鄉簡不帥教者移之于右鄉大<lb/>
　夫之㑹而習射飲者如初禮至五年考校而猶不變<lb/>
　則移之郊學在鄉界之外鄉大夫之㑹而習射飲者<lb/>
　如初禮至七年考校而仍不變則移之遂學在逺郊<lb/>
　之外鄉大夫之㑹而習射飲者如初禮至于九年考<lb/>
　校而終不變乃屏之逺方終身不齒案古者六卿各<lb/>
　治一鄉謂之鄉大夫六卿聫事在國則冡宰重在軍<lb/>
　則司馬重在鄉則司徒重故司徒得以命六鄉即六<lb/>
<pb n="7b"/>
　遂之學亦統于司徒也夫人情皆善聖人不輕絶人<lb/>
　而固有自絶于聖人之教者惟惡者有以為懲斯善<lb/>
　者愈有以為勸矣<lb/>
命鄉論秀士升之司徒曰選士司徒論選士之秀者而<lb/>
升之學曰俊士升于司徒者不征于鄉升于學者不征<lb/>
于司徒曰造士<lb/>
　此言鄉學中上賢以崇徳之事也學國學也征謂力<lb/>
　役造成也三年大比之期司徒命鄉大夫論述鄉學<lb/>
<pb n="8a"/>
　中才徳之秀出者司徒賔之以升於司徒是曰選士<lb/>
　言可選而用也司徒於選士之中又論其秀出者而<lb/>
　升于國學是曰俊士言其在千人之上也既為選士<lb/>
　則不役于鄉師及為俊士并不役于司徒而皆名為<lb/>
　造士言其才徳之有成也案秀士之論必由于鄉者<lb/>
　知之素也後世䟽于求士而務取其所不知其亦異<lb/>
　于古所云矣<lb/>
樂正崇四術立四教順先王詩書禮樂以造士春秋教<lb/>
<pb n="8b"/>
以禮樂冬夏教以詩書王大子王子羣后之大子卿大<lb/>
夫元士之適子國之俊選皆造焉凡入學以齒<lb/>
　此言國學教人之法也術者道路之名詩書禮樂乃<lb/>
　入道之路也四教即四術也士升諸國學而掌其教<lb/>
　者有樂正焉教之之法崇四術而示以入道之途立<lb/>
　四教而予以時教之業所謂四術者詩書禮樂是也<lb/>
　順先王之道以造成其士而春秋則教以禮樂冬夏<lb/>
　則教以詩書盖以講誦于冬夏為冝禮容樂聲習之<lb/>
<pb n="9a"/>
　者於春秋為冝也自王之大子衆子公侯之世子卿<lb/>
　大夫元士之適子以及郷學所升選士而為俊士者<lb/>
　皆造而就學焉凡入學必以齒長者賤亦在前少者<lb/>
　貴亦在後盖致禮譲所以重孝弟也案樂正乃樂官<lb/>
　之長而俾之造士者樂之入人也深先王所以為教<lb/>
　必于此始終焉若舜命夔典樂以教胄子周立大司<lb/>
　樂以掌成均之法皆是此意<lb/>
将出學小胥大胥小樂正簡不帥教者以告于大樂正<lb/>
<pb n="9b"/>
大樂正以告于王王命三公九卿大夫元士皆入學不<lb/>
變王親視學不變王三日不舉屏之逺方西方曰棘東<lb/>
方曰寄終身不齒<lb/>
　此言國學簡不肖之事也小胥大胥小樂正皆大樂<lb/>
　正之屬古之教者九年而大成至是将出學小胥大<lb/>
　胥小樂正簡不帥教者以告于大樂正大樂正以告<lb/>
　于王王乃命公卿大夫元士皆入學而習禮以化之<lb/>
　若不變則王親視學使習禮以化之若又不變是終<lb/>
<pb n="10a"/>
　不變也王於是三日不舉以教之不至而厚自貶損<lb/>
　然後屏之逺方於西戎曰棘欲其亟于遷改也於東<lb/>
　夷曰寄言其寓此終歸也必至於終身不變然後不<lb/>
　齒先王於國子之不帥教者待之嚴而未嘗不厚如<lb/>
　此案鄉簡不帥教者而後論秀士而升之司徒國學<lb/>
　簡不帥教者而後論造士之秀者而升之司馬遏惡<lb/>
　必先於揚善也<lb/>
大樂正論造士之秀者以告于王而升諸司馬曰進士<lb/>
<pb n="10b"/>
　此總言上賢崇徳之事也鄉學之選士不征于鄉曰<lb/>
　造士俊士之在國學及王子公卿大夫元士之適子<lb/>
　徳業既成亦曰造士於是大樂正統論造士之秀出<lb/>
　者以告於王而升諸司馬則曰進士言登進仕版之<lb/>
　中可受爵禄於王所也案司馬為夏官卿掌進賢興<lb/>
　功以作邦國其屬有司士掌羣臣之版以徳詔爵以<lb/>
　功詔禄又有諸子掌國子之倅之教治故有造士之<lb/>
　秀者皆移名焉其必先告於王者以用人之權應歸<lb/>
<pb n="11a"/>
　之君故也<lb/>
司馬辨論官材論進士之賢者以告于王而定其論論<lb/>
定然後官之任官然後爵之位定然後禄之<lb/>
　此言司馬用人之法也王以樂正所論進士之狀授<lb/>
　之司馬司馬乃更辨論其入官之材有不堪者屏退<lb/>
　之獨論進士之賢者以告于王而各暑其所長迨乎<lb/>
　論擬既定然後試以所能而官使之能任此官然後<lb/>
　以爵命之既受職位然後以禄養之凡司徒樂正所<lb/>
<pb n="11b"/>
　教而成者王皆有以收得人之效矣劉氏彝曰鄉學<lb/>
　所升曰選士不過用為鄉遂之吏而選用之權在司<lb/>
　徒國學所升曰進士則命為朝廷之官而爵禄之權<lb/>
　在司馬也<lb/>
大夫廢其事終身不仕死以士禮𦵏之<lb/>
　此言司馬絀惡之事也大夫居其位而不能任其事<lb/>
　則罷絀以終身而不復用死亦但以士禮𦵏之以示<lb/>
　貶也案大夫致仕者死仍𦵏以大夫之禮若廢職不<lb/>
<pb n="12a"/>
　仕己奪爵矣而猶得以士禮𦵏則恩與義胥見于此<lb/>
　矣<lb/>
有發則命大司徒教士以車甲<lb/>
　此言因徴發而専教士之責也國有軍旅徴發士卒<lb/>
　雖屬大司馬之事王則命大司徒教士以乗兵車及<lb/>
　衣甲之儀容以司徒主衆又主教故與司馬相參也<lb/>
　若國子造士則庶子授以車甲司馬弗征<lb/>
凡執技論力適四方臝股肱決射御凡執技以事上者<lb/>
<pb n="12b"/>
祝史射御醫卜及百工凡執技以事上者不貳事不移<lb/>
官出鄉不與士齒仕于家者出鄉不與士齒<lb/>
　此言待執技者之禮也執技者無徳可稱而但論其<lb/>
　力當其適四方必裸股肱以決射御之優劣盖有事<lb/>
　于外取其力之足以為武衛而已凡執技以事上者<lb/>
　若祝若史若射若御若醫若卜若百工與夫凡執技<lb/>
　以事上者欲其無異習故不貳事欲其有常守故不<lb/>
　移官以執技之賤故出鄉不與士齒仕于大夫之家<lb/>
<pb n="13a"/>
　者亦然必出鄉而後不與士齒者鄉黨尚齒故也徐<lb/>
　氏師曽曰此皆謂執技之賤人非周禮太祝太史射<lb/>
　人馭夫醫師卜師之官也<lb/>
司㓂正刑眀辟以聼獄訟必三刺有旨無簡不聼附從<lb/>
輕赦從重<lb/>
　此言刑罰之大㫖也司㓂周禮刑官刑以禁㓂故曰<lb/>
　司㓂辟罪刺殺也謂問其可殺也為司㓂者必正定<lb/>
　刑書眀斷罪法以聼天下之獄訟于當殺者必三刺<lb/>
<pb n="13b"/>
　以致其詳慎若但有發露之意㫖而無簡覈之實迹<lb/>
　則聼決為難於是附而入之則從輕赦而出之則從<lb/>
　重所謂與其殺不辜寧失不經也案大司㓂掌建邦<lb/>
　之三典以佐王刑邦國小司㓂以三刺斷庶民獄訟<lb/>
　之中三刺者訊羣臣訊羣吏訊萬民也蔡氏沈曰簡<lb/>
　核其實也苟無情實在所不聼<lb/>
凡制五刑必即天論郵罰麗于事<lb/>
　此言刑所由制而欲用刑者之得其寔也論當作倫<lb/>
<pb n="14a"/>
　郵與尤同凡制五刑者必即乎天倫以為之準至其<lb/>
　施之於人則雖郵罰之輕亦必與其所犯之事相附<lb/>
　麗而不敢失實也案書曰伯夷降典折民惟刑失禮<lb/>
　則入刑禮刑一物也禮不外乎五倫則刑之所由制<lb/>
　者可知矣此周禮所謂不孝之刑不弟之刑而虞書<lb/>
　所謂象以典刑者也郵罰麗于事况五刑乎舊注以<lb/>
　制為斷疑未盡經意也<lb/>
凡聼五刑之訟必原父子之親立君臣之義以權之意<lb/>
<pb n="14b"/>
論輕重之序慎測淺深之量以别之悉其聡眀致其忠<lb/>
愛以盡之疑獄汎與衆共之衆疑赦之必察小大之比<lb/>
以成之<lb/>
　此詳言聼訟之法也汎廣也凡聼五刑之訟以平允<lb/>
　為主事之渉于父子者則當原其親事之渉于君臣<lb/>
　者則當立其義明刑所以弼教此為人倫之至重必<lb/>
　以是而權之至于事有輕重必意論其序情有淺深<lb/>
　必慎測其量而各有以别之于厚貌者悉其聰明于<lb/>
<pb n="15a"/>
　畏威者致其忠愛而務有以盡之如是而無一可疑<lb/>
　刑之可也若疑獄則當廣訊衆人于衆之所疑則赦<lb/>
　之又必于小大之罪察其事之所比以成之盖赦之<lb/>
　所以釋疑而成之所以眀法無徃而非公也案此言<lb/>
　原父子之親立君臣之義申上文必即天倫之指也<lb/>
　呂氏曰上下比罪鄭注謂已行故事曰比即後世之<lb/>
　令與例也至于比例日積而日繁所謂典文者不能<lb/>
　分眀而欲羅元元之不逮斯豈刑中之意哉<lb/>
<pb n="15b"/>
成獄辭史以獄成告于正正聴之正以獄成告于大司<lb/>
㓂大司㓂聴之棘木之下大司㓂以獄之成告于王王<lb/>
命三公參聴之三公以獄之成告于王王三又然後制<lb/>
刑<lb/>
　此承上文而極言聴獄之慎重也史司㓂吏也正謂<lb/>
　士師之屬獄之無疑者既定其責取之辭史以所定<lb/>
　者告于正正因聴察之而以獄之成告于大司㓂大<lb/>
　司㓂聴察于外朝棘木之下以獄之成告于王王慮<lb/>
<pb n="16a"/>
　一官之専聴或不能無失也復命三公參聴之至三<lb/>
　公以獄之成告于王則公議盡矣猶必三又而後制<lb/>
　刑盖君與臣之無不盡心于聴獄者如此案三又鄭<lb/>
　氏謂當作三宥周禮一宥曰不識再宥曰過失三宥<lb/>
　曰遺忘必其無當乎三事始不得已而刑加焉者在<lb/>
　君為愛下之仁在臣有守法之義也<lb/>
凡作刑罰輕無赦刑者侀也侀者成也一成而不可變<lb/>
故君子盡心焉<lb/>
<pb n="16b"/>
　此言用法者之宜盡心也侀形體也凡作刑罰者雖<lb/>
　輕無赦欲民之知所畏也夫刑之為言也侀也侀之<lb/>
　為言也成也刑加于身一成而不可復變則斷者不<lb/>
　可續死者不可生矣君子安得而不盡心乎案既曰<lb/>
　附從輕而又曰輕無赦者書所謂宥過無大刑故無<lb/>
　小也<lb/>
析言破律亂名改作執左道以亂政殺作淫聲異服竒<lb/>
技竒噐以疑衆殺行偽而堅言偽而辨學非而博順非<lb/>
<pb n="17a"/>
而澤以疑衆殺假于鬼神時日卜筮以疑衆殺此四誅<lb/>
者不以聴<lb/>
　此列言不聴而殺之事也王者之用刑至慎也亦至<lb/>
　嚴也其有剖析言詞破壊法律變亂名實更改制度<lb/>
　挟異端左道而以亂政者必殺作為淫哇之聲詭異<lb/>
　之服機變之技竒巧之噐而以疑衆者必殺行雖偽<lb/>
　而堅不可攻言雖偽而辨不可屈學雖非而渉獵甚<lb/>
　博非既順而文飾甚澤因以疑衆者必殺假託鬼神<lb/>
<pb n="17b"/>
　之禍福時日之吉凶卜筮之休咎而以疑衆者必殺<lb/>
　凡此四誅者獲則殺之不用審聴以其為害大而辭<lb/>
　不可習也案破律改作是假事功以亂治淫聲竒技<lb/>
　是假玩好以亂俗行偽學非是假學術以亂教鬼神<lb/>
　時日是假術數以亂常觀于太公之誅華士孔子之<lb/>
　誅少正卯可以見聖人之識深而慮逺矣<lb/>
凡執禁以齊衆不赦過有圭璧金璋不粥于市命服命<lb/>
車不粥于市宗廟之噐不粥于市犧牲不粥于市戎噐<lb/>
<pb n="18a"/>
不粥于市用噐不中度不粥于市兵車不中度不粥于<lb/>
市布帛精麤不中數幅廣狭不中量不粥于市姦色亂<lb/>
正色不粥于市錦文珠玉成噐不粥于市衣服飲食不<lb/>
粥于市五榖不時果實未熟不粥于市木不中伐不粥<lb/>
于市禽獸魚鼈不中殺不粥于市關執禁以譏禁異服<lb/>
識異言<lb/>
　此因刑而言禁也數謂升縷多少譏呵察也凡執持<lb/>
　禁令以齊衆人之不齊者雖過失不赦欲民之知所<lb/>
<pb n="18b"/>
　畏也盖刑以懲其所已然而禁以坊其所未然如有<lb/>
　圭璧金璋而為上所寳者命服命車而為上所用者<lb/>
　宗廟之噐以供祭祀者犧牲以敬鬼神者戎噐以習<lb/>
　武備者用噐與兵車不中長短之度者布帛精麤不<lb/>
　中升縷之數幅之廣狭不中量者姦色足以亂正色<lb/>
　者以錦文珠玉而造為成噐者衣服飲食之華美者<lb/>
　五榖不及其時果實未至于熟者木不在乎當伐者<lb/>
　禽獸魚鼈不在乎當殺者皆不許以粥于市命司關<lb/>
<pb n="19a"/>
　　之吏執此禁以譏察非違於異服者禁之異言者識<lb/>
　　之凡以使民知避而勿犯焉已矣案所禁者皆不敬<lb/>
　　不法不仁不儉之事而終之以異服異言夫異者常<lb/>
　　之反也立我烝民莫匪爾極要使之復其常性而已<lb/>
　　而庸有異乎<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷五十二<lb/>
　祭統<lb/>
　　祭統是不專主於法與義統而論之之謂陳氏祥道<lb/>
　　謂是總序大綱穿貫百職統成一禮而見其始末此<lb/>
　　所以始於心怵而終於觀政也<lb/>
　凡治人之道莫急於禮禮有五經莫重於祭夫祭者非<lb/>
　物自外至者也自中出生於心也心怵而奉之以禮是<lb/>
<pb n="1b"/>
　故唯賢者能盡祭之義<lb/>
　　此言祭之於禮為最重也凡治人之道其事多端而<lb/>
　　莫急於禮禮有吉凶軍賓嘉之五經而莫重於吉禮<lb/>
　　之祭夫祭固将之以物然非物自外至乃自中而出<lb/>
　　生於其心者也心有所怵然感動而後奉物以為禮<lb/>
　　是故唯賢者為能情文兼至而盡乎祭之義也案心<lb/>
　　怵即悽愴怵惕之意乃所謂生於心者<lb/>
　賢者之祭也必受其福非世所謂福也福者備也備者<lb/>
<pb n="2a"/>
百順之名也無所不順者之謂備言内盡於已而外順<lb/>
於道也忠臣以事其君孝子以事其親其本一也上則<lb/>
順於鬼神外則順於君長内則以孝於親如此之謂備<lb/>
唯賢者能備能備然後能祭是故賢者之祭也致其誠<lb/>
信與其忠敬奉之以物道之以禮安之以樂參之以時<lb/>
眀薦之而已矣不求其為此孝子之心也<lb/>
　此申言賢者能盡祭之義也眀猶潔也賢者之於祭<lb/>
　也必受其福而非世俗所謂福也福者蓋云備也備<lb/>
<pb n="2b"/>
　者凡百順理之名也必無所不順而後謂之備言乎<lb/>
　内盡於已而外順於道也如忠臣所以事其君孝子<lb/>
　所以事其親本於順者一也上則順鬼神而無疑外<lb/>
　則順於君長而無拂内則孝於親而無違如此而後<lb/>
　謂之備唯賢者能備於未祭之先然後能祭於既備<lb/>
　之後是故賢者之祭也致其誠信與其忠敬而内先<lb/>
　自盡焉於是奉之以犧牲粢盛之物道之以升降酌<lb/>
　獻之禮安之以鐘鼔琴瑟之樂參之以春夏秋冬之<lb/>
<pb n="3a"/>
　時凡以眀薦吾之誠敬而已而有不敢藉以求福者<lb/>
　此乃孝子之心也案必受其福如詩所謂自求多福<lb/>
　也一理之感應而孝子無容心焉故又曰不求其為<lb/>
祭者所以追養繼孝也孝者畜也順於道不逆於倫是<lb/>
之謂畜<lb/>
　此言祭之主於繼孝也祭也者乃孝子之於親所以<lb/>
　追養而繼其未盡之孝也孝者言乎畜也必順於道<lb/>
　不逆於倫夫是之謂畜案劉氏訓畜為藏謂追養繼<lb/>
<pb n="3b"/>
　孝中心藏之而不忘也應氏鏞作畜聚解謂内順於<lb/>
　道則愛親之心畜聚之者深外不逆於倫則事親之<lb/>
　禮畜聚之者備也玩孝者四句為大概之辭宜從後<lb/>
　解為是<lb/>
是故孝子之事親也有道三焉生則養沒則喪喪畢則<lb/>
祭養則觀其順也喪則觀其哀也祭則觀其敬而時也<lb/>
盡此三道者孝子之行也<lb/>
　此言孝子事親之道也惟孝無終極是故孝子之事<lb/>
<pb n="4a"/>
　親也有三道焉生則養沒則喪喪畢則祭養非徒口<lb/>
　體而必觀其順也喪非徒衰絰而必觀其哀也祭非<lb/>
　徒薦獻而必觀其敬與時也能盡此三道者乃孝子<lb/>
　之行也<lb/>
既内自盡又外求助昏禮是也故國君取夫人之辭曰<lb/>
請君之玉女與寡人共有敝邑事宗廟社稷此求助之<lb/>
本也夫祭也者必夫婦親之所以備外内之官也官備<lb/>
則具備水草之菹陸産之醢小物備矣三牲之俎八簋<lb/>
<pb n="4b"/>
之實羙物備矣昆蟲之異草木之實隂陽之物備矣凡<lb/>
天之所生地之所長苟可薦者莫不咸在示盡物也外<lb/>
則盡物内則盡志此祭之心也<lb/>
　此言備官而祭盡物盡志之道也玉女羙辭言其有<lb/>
　貞潔之徳也水草芹茆之屬陸産兔雁之屬八簋之<lb/>
　實謂稻粱之屬昆蟲以隂蟄以陽出如蜩范之屬草<lb/>
　木以隂枯以陽榮如榛栗之屬孝子之祭既内而自<lb/>
　盡又必外而求助則昏禮是也故國君娶夫人之辭<lb/>
<pb n="5a"/>
　曰請君之玉女與寡人共有茲敝邑以事宗廟社稷<lb/>
　此正求助之本也夫祭也者必夫婦親之而後助祭<lb/>
　者從焉所以備外内之官也官以執事而事以具物<lb/>
　是故官偹則具備若水草之菹陸産之醢則小物備<lb/>
　矣若三牲之俎八簋之實則羙物備矣若昆蟲之異<lb/>
　草木之實則隂陽之物備矣凡天之所生地之所長<lb/>
　苟可薦於親者莫不皆在以示其盡祭之物也外則<lb/>
　盡其物内則盡其志此祭者無有窮己之心也案三<lb/>
<pb n="5b"/>
　牲八簋而外多言籩豆之實者内官所薦也<lb/>
是故天子親耕於南郊以共齊盛王后𧖟於北郊以共<lb/>
純服諸侯耕於東郊亦以共齊盛夫人𧖟於北郊以共<lb/>
冕服天子諸侯非莫耕也王后夫人非莫𧖟也身致其<lb/>
誠信誠信之謂盡盡之謂敬敬盡然後可以事神眀此<lb/>
祭之道也<lb/>
　此言君后於未祭時躬親之敬也純絲也祭必夫婦<lb/>
　親之是故天子則親耕於南郊以共齊盛王后則𧖟<lb/>
<pb n="6a"/>
　於北郊以共純服諸侯則耕於東郊亦以共齊盛夫<lb/>
　人則𧖟於北郊以共冕服夫天子諸侯非無人為之<lb/>
　耕也王后夫人非無人為之𧖟也凡以身致其誠信<lb/>
　惟誠信斯謂之盡盡斯謂之敬敬盡而後可以事神<lb/>
　眀此乃祭之道也<lb/>
及時將祭君子乃齊齊之為言齊也齊不齊以致齊者<lb/>
也是故君子非有大事也非有㳟敬也則不齊不齊則<lb/>
於物無防也耆欲無止也及其将齊也防其邪物訖其<lb/>
<pb n="6b"/>
耆欲耳不聼樂故記曰齊者不樂言不敢散其志也心<lb/>
不苟慮必依於道手足不苟動必依於禮是故君子之<lb/>
齊也專致其精眀之徳也故散齊七日以定之致齊三<lb/>
日以齊之定之之謂齊齊者精眀之至也然後可以交<lb/>
於神眀也<lb/>
　此言君子致齊之敬也物猶事也訖止也及時而将<lb/>
　祭則君子乃齊齊之為言所以齊之齊其思慮之不<lb/>
　齊以致齊者也是故君子非有祭祀之大事非有所<lb/>
<pb n="7a"/>
　致其恭敬則不齊不齊則於物之外入者不必過防<lb/>
　也耆欲之内萌者不必盡止也及其有此而将齊也<lb/>
　必防其邪物訖其耆欲恐心有他用而耳不聽樂故<lb/>
　記曰齊者不樂言不敢以聲音散其志也心不苟慮<lb/>
　而必依於道手足不苟動而必依於禮是故君子之<lb/>
　齊也所以專致其精眀之徳也故散齊七日以定之<lb/>
　又致齊三日以齊之既定且齊斯謂之齊齊也者精<lb/>
　眀之至而後可以交於神眀也案君子之學敬義夾<lb/>
<pb n="7b"/>
　持閒不容息此謂不齊則於物無防耆欲無止非也<lb/>
是故先期旬有一日宫宰宿夫人夫人亦散齊七日致<lb/>
齊三日君致齊於外夫人致齊於内然後㑹於大廟君<lb/>
純冕立於阼夫人副褘立於東房君執圭瓚祼尸大宗<lb/>
執璋瓚亞祼及迎牲君執紖卿大夫從士執芻宗婦執<lb/>
盎從夫人薦涚水君執鸞刀羞嚌夫人薦豆此之謂夫<lb/>
婦親之<lb/>
　此言君夫人於行祭時躬親之敬也宫宰守宫之官<lb/>
<pb n="8a"/>
　宿讀為肅猶戒也圭瓚璋瓚皆祼噐以圭璋為柄芻<lb/>
　藁也所以藉牲宗婦同宗之婦涚水即盎齊盎齊濁<lb/>
　以清酒涚之故言涚又尊有眀水故兼言水也羞進<lb/>
　嚌嘗也謂尸所嚌嘗之肺也先祭之期旬有一日宫<lb/>
　宰致戒於夫人夫人亦散齊七日致齊三日猶之乎<lb/>
　君焉君致齊於外夫人致齊於内既辨其位然後聫<lb/>
　其事於祭日而㑹於大祖之廟君純冕立於阼階夫<lb/>
　人副褘立於東房其酌鬱鬯以䧏神之時君執圭瓚<lb/>
<pb n="8b"/>
　祼尸以行初獻大宗伯代夫人執璋瓚以行亞獻及<lb/>
　迎牲君執紖親牽卿大夫從士執芻以從宗婦則執<lb/>
　盎而奠於位從夫人以薦涚水至君執鸞刀以割所<lb/>
　羞之嚌肺夫人則薦饋食之豆此之謂夫婦親之也<lb/>
及入舞君執干戚就舞位君為東上冕而總干率其君<lb/>
臣以樂皇尸是故天子之祭也與天下樂之諸侯之祭<lb/>
也與竟内樂之冕而總干率其羣臣以樂皇尸此與竟<lb/>
内樂之之義也<lb/>
<pb n="9a"/>
　此言人君於祭時親在舞位之義也東上近主位也<lb/>
　皇君也言君尸者尊之及祭而入舞之時君必親執<lb/>
　干戚以就舞位君為東上戴冕而總持干盾率其羣<lb/>
　臣以樂乎皇尸所以然者以事親莫大於得人之歡<lb/>
　心是故天子有天下其祭也與天下樂之諸侯有國<lb/>
　其祭也與竟内樂之必冕而總干率其羣臣以樂皇<lb/>
　尸者正與竟内樂之之義也<lb/>
夫祭有三重焉獻之屬莫重於祼聲莫重於升歌舞莫<lb/>
<pb n="9b"/>
重於武宿夜此周道也凡三道者所以假於外而以増<lb/>
君子之志也故與志進退志輕則亦輕志重則亦重輕<lb/>
其志而求外之重也雖聖人弗能得也是故君子之祭<lb/>
也必身自盡也所以眀重也道之以禮以奉三重而薦<lb/>
諸皇尸此聖人之道也<lb/>
　此言祭以盡志為本也升歌工升堂而歌也武宿夜<lb/>
　武曲名武王伐紂停宿商郊士卒歡舞以逹旦因名<lb/>
　焉即大武之樂也周道猶周之禮假於外者祼則假<lb/>
<pb n="10a"/>
　於鬱鬯歌則假於聲音舞則假於干戚也夫祭禮有<lb/>
　三重焉獻之屬以降神則莫重於祼聲之所貴則莫<lb/>
　重於升歌舞以象成則莫重於武宿夜此周之道也<lb/>
　凡三道者所以假物於外而以輔益君子之志也故<lb/>
　志以為本而物與之為進退志輕則亦輕志重則亦<lb/>
　重若輕其志而徒求外之重也雖聖人亦弗能得也<lb/>
　是故君子之祭也必身自盡其誠敬所以眀内志之<lb/>
　重也由是道之以禮以奉此三重而薦諸皇尸此則<lb/>
<pb n="10b"/>
　聖人之道也<lb/>
夫祭有餕餕者祭之末也不可不知也是故古之人有<lb/>
言曰善終者如始餕其是已是故古之君子曰尸亦餕<lb/>
鬼神之餘也惠術也可以觀政矣<lb/>
　此言餕禮之有關於政也夫祭之有餕乃所以卒成<lb/>
　祭事而不可不知也古人有言曰善終者必如始餕<lb/>
　其是已古之君子曰即尸之飲食亦餕鬼神之餘也<lb/>
　是餕實為施惠之法而於此可以觀為政矣孔氏疏<lb/>
<pb n="11a"/>
　曰王侯初薦毛血燔燎是薦於鬼神至薦孰時尸乃<lb/>
　食之若大夫士隂厭亦是先薦鬼神而後尸乃食也<lb/>
是故尸謖君與卿四人餕君起大夫六人餕臣餕君之<lb/>
餘也大夫起士八人餕賤餕貴之餘也士起各執其具<lb/>
以出陳于堂下百官進徹之下餕上之餘也凡餕之道<lb/>
每變以衆所以别貴賤之等而興施惠之象也是故以<lb/>
四簋黍見其脩於廟中也廟中者竟内之象也<lb/>
　此申言餕之為惠術也謖猶起也不言起者神之也<lb/>
<pb n="11b"/>
　進當作餕天子之祭八簋諸侯六簋餕以四簋黍者<lb/>
　㽞其二為陽厭也簋盛黍稷舉黍而稷可知惟餕為<lb/>
　惠術是故尸謖則君與卿四人餕君起則大夫六人<lb/>
　餕是臣餕君之餘也大夫起則士八人餕是賤餕貴<lb/>
　之餘也士起則各執其具以出陳於堂下百執事之<lb/>
　官餕而後徹之是下餕上之餘也凡餕之為道每變<lb/>
　而益衆所以别貴賤之等而欲其辨興施惠之象而<lb/>
　示其均也是故餕之時君與三卿用四簋之黍正欲<lb/>
<pb n="12a"/>
　見其行此惠於廟中也神惠之徧於廟中猶君惠之<lb/>
　徧於竟内是廟中者竟内之象也案君卿大夫總言<lb/>
　臣餕君之餕者君事尸如君則君亦為臣也<lb/>
祭者澤之大者也是故上有大澤則惠必及下顧上先<lb/>
下後耳非上積重而下有凍餒之民也是故上有大澤<lb/>
則民夫人待于下流知惠之必将至也由餕見之矣故<lb/>
曰可以觀政矣<lb/>
　此申言祭之可以觀政也夫人猶言人人下流猶言<lb/>
<pb n="12b"/>
　下位餕興施惠之象是祭者神不獨饗之而使人餕<lb/>
　之乃恩澤之大者也是故上若有大澤則惠必及下<lb/>
　但上先下後耳非上積重以自私而使其下猶有凍<lb/>
　餒之民也是故上有大澤則民人人皆待於下流知<lb/>
　惠之必将至於己也蓋由餕之無不徧及而見之矣<lb/>
　故曰可以觀政矣<lb/>
夫祭之為物大矣其興物備矣順以備者也其教之本<lb/>
與是故君子之教也外則教之以尊其君長内則教之<lb/>
<pb n="13a"/>
以孝於其親是故眀君在上則諸臣服從崇事宗廟社<lb/>
稷則子孫順孝盡其道端其義而教生焉<lb/>
　此言祭為教之本也為物猶為禮也興物猶具物也<lb/>
　夫祭之為物可謂大矣其興物可謂備矣由於順以<lb/>
　為偹者也是祭其教之本與是故君子之教也外則<lb/>
　教諸臣以尊其君長内則教子孫以孝於其親是故<lb/>
　眀君在上足以為表率而諸臣服從崇祀宗廟社稷<lb/>
　足以為觀感而子孫順孝誠能盡為君為子之道端<lb/>
<pb n="13b"/>
　為君為子之義而教於是乎生焉蓋君子之教莫先<lb/>
　於忠孝而教所由生則必在上者有以率之故曰盡<lb/>
　其道端其義也<lb/>
是故君子之事君也必身行之所不安於上則不以使<lb/>
下所惡於下則不以事上非諸人行諸己非教之道也<lb/>
是故君子之教也必由其本順之至也祭其是與故曰<lb/>
祭者教之本也已<lb/>
　此推言教本之義也教必本於身是故君子之事君<lb/>
<pb n="14a"/>
　也必身體道義而行之所不安於上則不以之使下<lb/>
　所惡於下則不以之事上若以非諸人者行諸己則<lb/>
　不恕而非教之道也是故君子之教也必由其本而<lb/>
　推之所以為順之至也今祭之順以備非是之謂與<lb/>
　教由順生故曰祭者教之本也已<lb/>
夫祭有十倫焉見事鬼神之道焉見君臣之義焉見父<lb/>
子之倫焉見貴賤之等焉見親疏之殺焉見爵賞之施<lb/>
焉見夫婦之别焉見政事之均焉見長幼之序焉見上<lb/>
<pb n="14b"/>
下之際焉此之謂十倫<lb/>
　此言祭禮寓義之深以顯其為教之本也倫猶義也<lb/>
　君子之祭凡有十倫寓於禮文之中而皆可依類而<lb/>
　知其意則有如事鬼神之道君臣之義父子之倫貴<lb/>
　賤之等親疏之殺爵賞之施夫婦之别政事之均長<lb/>
　㓜之序上下之際胥於是而可見焉夫是之謂十倫<lb/>
　也<lb/>
鋪筵設同几為依神也詔祝於室而出于祊此交神眀<lb/>
<pb n="15a"/>
之道也<lb/>
　此詳言事鬼神之道也筵席也几所憑以為安者考<lb/>
　妣一几曰同詔祝告事於尸也出於祊謂索祭也鬼<lb/>
　神之精氣無閒而歆享無方所以鋪筵而設同几者<lb/>
　為欲神之憑依乎此也既詔祝於室而又索祭於祊<lb/>
　此皆致其精禋而為交神眀之道也<lb/>
君迎牲而不迎尸别嫌也尸在廟門外則疑於臣在廟<lb/>
中則全於君君在廟門外則疑於君入廟門則全於臣<lb/>
<pb n="15b"/>
全於子是故不出者眀君臣之義也<lb/>
　此詳言君臣之義也君迎牲而不迎尸者非曰輕尸<lb/>
　正以别相似之嫌也蓋尸本是臣而有君象焉在廟<lb/>
　門外則猶疑是臣及在廟中則全乎其為君君在廟<lb/>
　門外則猶疑是君及入廟門則全乎其為臣并全乎<lb/>
　其為子是故不出門而迎尸者所以眀君臣之義也<lb/>
　案鄭注鬼神之尊在廟中人君之尊出廟門則伸盖<lb/>
　以君而迎尸嫌於以君而迎臣故不出也<lb/>
<pb n="16a"/>
夫祭之道孫為王父尸所使為尸者於祭者子行也父<lb/>
北面而事之所以眀子事父之道也此父子之倫也<lb/>
　此詳言父子之倫也子行猶子列也夫祭之道立孫<lb/>
　以為王父尸是所使為尸者於主祭者子行也父乃<lb/>
　北面而事之所以自修子職而眀子事父之道此父<lb/>
　子之倫也案古者神主之位東向尸在神主之北程<lb/>
　子曰人之魂氣既散孝子求神而祭無尸則不饗無<lb/>
　主則不依魂氣必求其類而依之人與人既為類骨<lb/>
<pb n="16b"/>
　肉又為一家之類已與尸各既已潔齊至誠相通以<lb/>
　此求神宜其饗之方氏慤曰十倫皆倫也獨父子言<lb/>
　倫者祭之倫本於父子也<lb/>
尸飲五君洗玉爵獻卿尸飲七以瑶爵獻大夫尸飲九<lb/>
以散爵獻士及羣有司皆以齒眀尊卑之等也<lb/>
　此詳言貴賤之等也凡祭祼鬯二獻尸奠而不飲君<lb/>
　夫人朝踐二獻饋食二獻及君酳尸是合而為五也<lb/>
　自後夫人酳尸賔長獻尸通前尸凡飲七也自後長<lb/>
<pb n="17a"/>
　賓及長兄弟更為加爵通前尸凡飲九也玉爵瑶爵<lb/>
　謂一升之爵散爵即五升之散上公之祭尸飲五君<lb/>
　乃洗玉爵以獻卿尸飲七則以瑶爵獻大夫尸飲九<lb/>
　則以散爵獻士及羣有司其受獻者爵同皆論齒此<lb/>
　所以眀尊卑之等也<lb/>
夫祭有昭穆昭穆者所以别父子遠近長幼親疏之序<lb/>
而無亂也是故有事於大廟則羣昭羣穆咸在而不失<lb/>
其倫此之謂親疏之殺也<lb/>
<pb n="17b"/>
　此詳言親疏之殺也夫大祫之祭唯大祖之位東向<lb/>
　羣廟之主入於大廟有居北墉下南向而為昭者子<lb/>
　孫在昭列亦名曰昭有居南牖下北向而為穆者子<lb/>
　孫在穆列亦名曰穆是所以别父子之行而世有遠<lb/>
　近齒有長㓜情有親疏因以各得其序而無亂也故<lb/>
　有事於大廟凡子孫之為昭為穆者咸在於此而不<lb/>
　失其倫此之謂親疏之殺也孔氏疏曰祭大廟則羣<lb/>
　昭羣穆咸在若餘廟唯尸主及所出之廟子孫來至<lb/>
<pb n="18a"/>
　也<lb/>
古者眀君爵有徳而禄有功必賜爵禄於大廟示不敢<lb/>
專也故祭之日一獻君降立於阼階之南南鄉所命北<lb/>
面史由君右執䇿命之再拜稽首受書以歸而舍奠于<lb/>
其廟此爵賞之施也<lb/>
　此詳言爵賞之施也一獻即尸飲五君獻卿之時史<lb/>
　掌書者䇿以書其所命之事舍當為釋非時而祭曰<lb/>
　奠古者眀君将爵有徳而禄有功必賜之於大廟者<lb/>
<pb n="18b"/>
　示不敢以自專也故祭之日禮行一獻則君降立於<lb/>
　阼階之南南鄉所命之人北面史由君右執䇿書而<lb/>
　命之為臣者再拜稽首受書以歸而釋奠於其家廟<lb/>
　盖榮君命以告祖此其為爵賞之施也應氏鏞曰一<lb/>
　獻始命者以祭為先不俟獻終而命者以賞為重也<lb/>
君卷冕立於阼夫人副褘立于東房夫人薦豆執校執<lb/>
醴授之執鐙尸酢夫人執柄夫人受尸執足夫婦相授<lb/>
受不相襲處酢必易爵眀夫婦之别也<lb/>
<pb n="19a"/>
　此詳言夫婦之别也校豆中央直者鐙豆下跗也爵<lb/>
　形如雀柄則尾也祭之時有異其位者君服卷冕立<lb/>
　於阼夫人副褘立於東房有異其處者夫人薦豆則<lb/>
　執校其初執醴齊之人以豆授夫人則執鐙尸酢夫<lb/>
　人則執爵之柄夫人受尸之酢則執爵之足即君夫<lb/>
　人相授受亦不因襲其處相酢必更易其爵凡以眀<lb/>
　夫婦之别也<lb/>
凡為俎者以骨為主骨有貴賤殷人貴髀周人貴肩凡<lb/>
<pb n="19b"/>
前貴於後俎者所以眀祭之必有惠也是故貴者取貴<lb/>
骨賤者取賤骨貴者不重賤者不虛示均也惠均則政<lb/>
行政行則事成事成則功立功之所以立者不可不知<lb/>
也俎者所以眀惠之必均也善為政者如此故曰見政<lb/>
事之均焉<lb/>
　此詳言政事之均也殷人貴髀為其厚也周人貴肩<lb/>
　為其顯也凡前貴於後脊脇臂臑之屬皆以顯而在<lb/>
　前者為貴也祭必有俎凡為俎者必以骨為主骨有<lb/>
<pb n="20a"/>
　貴賤殷人尚質則貴髀周人尚文則貴肩肩之所以<lb/>
　貴於周凡以前之貴於後夫俎以事神而必頒諸助<lb/>
　祭者所以眀祭之必有惠於下也是故貴者取貴骨<lb/>
　賤者取賤骨貴者不至於重賤者不至於虚所以示<lb/>
　均也夫惠均則不偏而政行政行則民悦而事成事<lb/>
　成則積乆而功立功之所由立者不可不知其故也<lb/>
　盖頒俎之時貴賤不遺所以眀惠之必均也惟善為<lb/>
　政者能如此故曰見政事之均焉<lb/>
<pb n="20b"/>
凡賜爵昭為一穆為一昭與昭齒穆與穆齒凡羣有司<lb/>
皆以齒此之謂長㓜有序<lb/>
　此詳言長幼之序也凡祭畢賜助祭者以酒爵於同<lb/>
　姓則在昭者為一列在穆者為一列昭與昭齒穆與<lb/>
　穆齒而各自相旅於凡異姓之羣有司其受爵先後<lb/>
　亦皆以齒此之謂長幼之序案尸飲而獻則序官旅<lb/>
　酬而賜則序齒一主於義一主於恩也<lb/>
夫祭有畀煇胞翟閽者惠下之道也唯有徳之君為能<lb/>
<pb n="21a"/>
行此眀足以見之仁足以與之畀之為言與也能以其<lb/>
餘畀其下者也煇者甲吏之賤者也胞者肉吏之賤者<lb/>
也翟者樂吏之賤者也閽者守門之賤者也古者不使<lb/>
刑人守門此四守者吏之至賤者也尸又至尊以至尊<lb/>
既祭之末而不忘至賤而以其餘畀之是故眀君在上<lb/>
則竟内之民無凍餒者矣此之謂上下之際<lb/>
　此詳言上下之際也煇周禮作韗韗磔皮革之官胞<lb/>
　庖人翟敎羽舞者不使刑人守門謂夏殷時周則墨<lb/>
<pb n="21b"/>
　者使守門夫祭之末有皇尸以俎畀於煇胞翟閽者<lb/>
　乃惠下之道也惟有徳之君為能行此眀智足以見<lb/>
　之仁愛足以與之畀之為言與也能以所餘畀其下<lb/>
　者也煇者乃甲吏之賤者也胞者乃肉吏之賤者也<lb/>
　翟者乃樂吏之賤者也閽者乃守門之賤者也古者<lb/>
　不使刑人守門此四守者同為吏之至賤而皇尸又<lb/>
　為至尊以至尊既祭之末不忘至賤而以祭餘畀之<lb/>
　廟中者竟内之象是故眀君在上則眀仁兼至凡竟<lb/>
<pb n="22a"/>
　内之民無凍餒者矣此之謂上下之際案上下之際<lb/>
　如云自上下下盖即惠之必均而究言之也<lb/>
凡祭有四時春祭曰礿夏祭曰禘秋祭曰嘗冬祭曰烝<lb/>
礿禘陽義也嘗烝隂義也禘者陽之盛也嘗者隂之盛<lb/>
也故曰莫重於禘嘗<lb/>
　此言時祭之名義也礿禘嘗烝説見王制凡祭有分<lb/>
　舉於四時者於春曰礿於夏曰禘於秋曰嘗於冬曰<lb/>
　烝惟四時之運行為二氣之翕闢是故灼禘亦陽義<lb/>
<pb n="22b"/>
　也嘗烝亦隂義也陽常有餘及夏而始盛則禘者陽<lb/>
　之盛也隂常不足至秋而已盛則嘗者隂之盛也故<lb/>
　曰祭莫重於禘嘗而與郊社竝隆者此也<lb/>
古者於禘也𤼵爵賜服順陽義也於嘗也出田邑𤼵秋<lb/>
政順隂義也故記曰嘗之日𤼵公室示賞也草艾則墨<lb/>
未𤼵秋政則民弗敢草也<lb/>
　此言王者因祭而舉行之政也𤼵公室出貨財也艾<lb/>
　芟草也草艾草自可刈也墨五刑之輕者草刈草之<lb/>
<pb n="23a"/>
　謂古者人君之政令與時偕行於禘也𤼵爵以昭徳<lb/>
　賜服以顯庸是皆仁之屬而以順陽義也於嘗也出<lb/>
　田邑以賞功𤼵秋政以致刑是皆義之屬而以順隂<lb/>
　義也夫嘗亦刑賞並用而以為順乎隂者記有之矣<lb/>
　曰嘗之日𤼵公室盖因物之成以示賞也草艾則行<lb/>
　墨刑若猶未𤼵秋政則民弗敢以草盖因物之殘以<lb/>
　行罰也<lb/>
故曰禘嘗之義大矣治國之本也不可不知也眀其義<lb/>
<pb n="23b"/>
者君也能其事者臣也不眀其義君人不全不能其事<lb/>
為臣不全夫義者所以濟志也諸徳之𤼵也是故其徳<lb/>
盛者其志厚其志厚者其義章其義章者其祭也敬祭<lb/>
敬則竟内之子孫莫敢不敬矣是故君子之祭也必身<lb/>
親涖之有故則使人可也雖使人也君不失其義者君<lb/>
眀其義故也其徳薄者其志輕疑於其義而求祭使之<lb/>
必敬也弗可得已祭而不敬何以為民父母矣<lb/>
　此申言禘嘗之義大也王政之因乎禘嘗如此故曰<lb/>
<pb n="24a"/>
　禘嘗之為義誠大矣乃治國之本而人君不可以不<lb/>
　知也眀其義以事親者君也能其事以助君者臣也<lb/>
　不眀其義則無以主祭而君人不全不能其事則無<lb/>
　以助祭而為臣不全夫義者所以濟其報本反始之<lb/>
　志而固有之徳之發於外者也是故其徳盛者則存<lb/>
　之而其志厚其志厚者則發之而其義章其義章者<lb/>
　則行之而其祭也必敬祭敬則上行下效竟内之子<lb/>
　孫莫敢不敬其親矣是故君子之祭也必身親涖之<lb/>
<pb n="24b"/>
　以致其敬不得已而有故則使人代攝可也然雖使<lb/>
　人而君不至於失其義者惟能眀其義故也反是則<lb/>
　徳薄志輕而不免疑於其義以是求祭即身親涖之<lb/>
　而欲使之必敬也弗可得已祭而不敬将何以為民<lb/>
　父母矣<lb/>
夫鼎有銘銘者自名也自名以稱揚其先祖之羙而眀<lb/>
著之後世者也為先祖者莫不有羙焉莫不有惡焉銘<lb/>
之義稱羙而不稱惡此孝子孝孫之心也唯賢者能之<lb/>
<pb n="25a"/>
　此即銘以眀祭之意也夫噐之重者莫如鼎言之重<lb/>
　者莫如銘鼎有銘何也銘者自成其名以稱揚先祖<lb/>
　之羙而使眀著於後世者也雖為先祖者莫不有羙<lb/>
　焉亦莫不有惡焉而銘之義則稱羙而不稱惡此孝<lb/>
　子孝孫之心所以唯恐不能立身揚名以顯其先也<lb/>
　故銘惟賢者能之<lb/>
銘者論譔其先祖之有徳善功烈勲勞慶賞聲名列於<lb/>
天下而酌之祭噐自成其名焉以祀其先祖者也顯揚<lb/>
<pb n="25b"/>
先祖所以崇孝也身比焉順也眀示後世教也夫銘者<lb/>
壹稱而上下皆得焉耳矣是故君子之觀於銘也既羙<lb/>
其所稱又羙其所為為之者眀足以見之仁足以與之<lb/>
知足以利之可謂賢矣賢而勿伐可謂恭矣<lb/>
　此申言上節之義也論説譔錄也祭噐鼎彝之屬銘<lb/>
　者所以論譔其先祖之有徳善備於身功烈勲勞及<lb/>
　於物慶賞聲名榮於時皆已列於天下因酌量而刻<lb/>
　之祭噐自成其名而以祀其先祖也夫能顯揚先祖<lb/>
<pb n="26a"/>
　所以崇孝也而已之名亦次焉以示順也眀示後世<lb/>
　之子孫以示教也夫銘者壹有所稱而上與下皆得<lb/>
　矣是故君子之觀於銘也既羙其所稱之祖又羙其<lb/>
　為之之子孫誠以為之者惟其眀故於先祖之羙而<lb/>
　足以見之惟其仁故能使君之信而足以與之惟其<lb/>
　知故次列已名而足以利之斯可謂賢矣賢而謙謹<lb/>
　不伐抑可謂恭矣<lb/>
故衛孔悝之鼎銘曰六月丁亥公假于大廟公曰叔舅<lb/>
<pb n="26b"/>
乃祖莊叔左右成公成公乃命荘叔隨難于漢陽即宫<lb/>
于宗周奔走無射啓右獻公獻公乃命成叔纂乃祖服<lb/>
乃考文叔興舊耆欲作率慶士躬恤衛國其勤公家夙<lb/>
夜不解民咸曰休哉公曰叔舅予女銘若纂乃考服悝<lb/>
拜稽首曰對揚以辟之勤大命施于烝彝鼎此衛孔悝<lb/>
之鼎銘也<lb/>
　此引孔悝之銘以證上文也孔悝衛大夫周六月夏<lb/>
　四月也假至也周禮異姓之臣稱伯舅叔舅莊叔悝<lb/>
<pb n="27a"/>
　七世祖孔逹也成公名鄭立三年為晉所伐而奔楚<lb/>
　反國後又以殺弟叔武晉人執之歸於京師獻公名<lb/>
　衎魯襄公十四年衛孫林父甯殖逐獻公獻公奔齊<lb/>
　成叔莊叔之孫名烝鉏文叔名圉悝父也興起也舊<lb/>
　嗜欲者言其先世以愛君憂國為嗜欲也慶作卿辟<lb/>
　君也烝彝鼎烝祭之彝尊及鼎也惟銘之所係者重<lb/>
　故衛孔悝之鼎銘曰六月丁亥公至於大廟公曰叔<lb/>
　舅在昔乃祖莊叔實左右我成公當成公有難乃命<lb/>
<pb n="27b"/>
　荘叔隨難於漢陽又就宫於宗周皆奔走不遑而㒺<lb/>
　有厭射傳及後世更能開𤼵右助乎獻公獻公爰命<lb/>
　成叔纂繼乃祖所服行之事乃考文叔興起其先世<lb/>
　舊時愛君憂國之心率作卿士躬恤衛國勤在公家<lb/>
　靡有夙夜之解民咸頼之而曰休哉公曰叔舅予與<lb/>
　女銘若即纂乃考所服行可矣悝拜稽首曰臣敢不<lb/>
　對答揚舉用吾君殷勤之大命以著於烝祭之彝鼎<lb/>
　此衛孔悝之鼎銘也案衛荘公徳悝之立已故因禘<lb/>
<pb n="28a"/>
　祭而賜之銘既非義與亦非禮受記盖節取之以示<lb/>
　鼎銘之法也<lb/>
古之君子論譔其先祖之美而眀著之後世者也以比<lb/>
其身以重其國家如此子孫之守宗廟社稷者其先祖<lb/>
無羙而稱之是誣也有善而弗知不眀也知而弗傳不<lb/>
仁也此三者君子之所恥也<lb/>
　此申結上意也勲在鼎彝是國有賢臣故足為國家<lb/>
　之重古君子之為銘以論譔其先祖之羙而眀著於<lb/>
<pb n="28b"/>
　後世者也因以比次已名以重其國家所係之大如<lb/>
　此然則子孫之守宗廟社稷者使其先祖無羙而稱<lb/>
　之是誣也有善而弗知是不眀也知之弗傳是不仁<lb/>
　也此三者皆君子之所恥也<lb/>
昔者周公旦有勲勞於天下周公既沒成王康王追念<lb/>
周公之所以勲勞者而欲尊魯故賜之以重祭外祭則<lb/>
郊社是也内祭則大嘗禘是也夫大嘗禘升歌清廟下<lb/>
而管象朱干玉戚以舞大武八佾以舞大夏此天子之<lb/>
<pb n="29a"/>
　樂也康周公故以賜魯也子孫纂之至于今不廢所以<lb/>
　眀周公之徳而又以重其國也<lb/>
　　此承上銘徳之意而推周公以示其極也康褒崇也<lb/>
　　昔者周公旦有勲勞著於天下周公既沒成王康王<lb/>
　　追念周公之所以勲勞者而欲尊魯故賜之以重祭<lb/>
　　外祭則郊社之於天地是也内祭則大嘗禘之於祖<lb/>
　　宗是也夫大嘗禘升堂而歌清廟之詩下而奏管而<lb/>
　　舞象武之事用朱干玉戚以舞大武陳八佾以舞大<lb/>
<pb n="29b"/>
　　夏此天子之樂也褒崇周公故以賜魯也子孫世世<lb/>
　　纂之至於今不廢所以眀周公之徳之遠而又以重<lb/>
　　魯之國也案魯用天子之禮樂本屬僭上而記者毎<lb/>
　　侈言之其殆漢儒之失與<lb/>
　<lb/>
　<lb/>
　<lb/>
日講禮記解義卷五十二<lb/>
</p>
<p>
</p>
  </div>
</body>
</text>
</TEI>
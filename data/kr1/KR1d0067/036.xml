<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三十六<lb/>
　喪服小記<lb/>
　　喪服小記盖對喪大記而言乃儀禮第十二篇疏義<lb/>
　　朱子謂是喪服傳也喪服為正經篇名正經之後有<lb/>
　　記既以補經文所未備此篇詳於喪服又補正經後<lb/>
　　記之所未備以所記之事較小故名小記<lb/>
　斬衰括髪以麻為母括髪以麻免而以布齊衰帶惡筓<lb/>
<pb n="1b"/>
　以終喪男子冠而婦人筓男子免而婦人髽其義為男<lb/>
　子則免為婦人則髽<lb/>
　　此言男女居喪首飾之別也斬衰主人為父之服括<lb/>
　　髪者以麻自項而前交於額上卻而繞於紒也小斂<lb/>
　　為父括髪而至於成服為母則初括髪及拜賓後即<lb/>
　　堂下之位而免齊衰以榛木為筓謂之惡筓髽有二<lb/>
　　斬衰麻髽齊衰布髽皆名露紒主人為父斬衰則括<lb/>
　　髪以麻為母亦括髪以麻但著免而用布婦人服齊<lb/>
<pb n="2a"/>
　衰則絰帶惡筓直至終喪始除其在吉時男子首有<lb/>
　吉冠婦人首有吉筓於父喪則男以六升布為冠婦<lb/>
　以箭篠為筓於母則男以七升布為冠婦以榛木為<lb/>
　筓是冠筓一也又男子於齊衰喪著免婦人於斬衰<lb/>
　齊衰皆著髽其義無他以為男子則免為婦人則髽<lb/>
　是免髽又一也鄭注云筓所以卷髪帶所以持身也<lb/>
　婦人質於喪所以自卷持者有除無變<lb/>
苴杖竹也削杖桐也<lb/>
<pb n="2b"/>
　此言杖制之異也斬衰所用之苴杖以竹為之齊衰<lb/>
　之削杖以桐為之孔氏疏曰苴者黯也必用竹者以<lb/>
　其體圓性貞四時不改眀子為父有終身之痛也削<lb/>
　者殺也必用桐者桐隨時凋落謂母喪外雖削殺服<lb/>
　從時除而終身之心當與父同也案扶老之杖本上<lb/>
　末下惟喪杖皆下本竹取幹桐取枝枝近幹處必粗<lb/>
　故削之杜氏謂員削之以全體言賈氏據變除禮謂<lb/>
　削之使方指拄地處耳古人用木如棘之言吉桑之<lb/>
<pb n="3a"/>
　言喪則桐之言同為同於父猶稱妣為比於父也<lb/>
祖父卒而后為祖母後者三年<lb/>
　此言適孫承重之服也適孫無父則承重而為祖三<lb/>
　年故必祖父既卒而后為祖母後者亦三年盖祖父<lb/>
　在則其服如父在為母也此祖母之喪厭於祖父者<lb/>
　也若庶孫則為祖父母皆期<lb/>
為父母長子稽顙大夫弔之雖緦必稽顙婦人為夫與<lb/>
長子稽顙其餘則否<lb/>
<pb n="3b"/>
　此言居喪稽首之禮也服重者必先稽顙而後拜賔<lb/>
　故為父母為長子皆稽顙此義起於所服也如大夫<lb/>
　而弔於士雖緦服必稽顙此義起於所弔也婦人既<lb/>
　受重於他族故為夫與長子皆稽顙其餘則否此又<lb/>
　義起於所服也案鄭注其餘否恩殺於父母也女主<lb/>
　必使異姓則女子在室亦無為主拜賓之禮稽顙自<lb/>
　無所用之不待既嫁而後恩殺於父母也<lb/>
男主必使同姓女主必使異姓<lb/>
<pb n="4a"/>
　此言主喪之禮也異姓同宗之婦也喪必有男主以<lb/>
　接男賓女主以接女賓父母之䘮適子為男主適婦<lb/>
　為女主若無男主而使人攝主必使喪家同姓之男<lb/>
　無女主而使人攝主必使喪家異姓之女徐氏師曽<lb/>
　曰此為無主後者而言男主使同姓雖壻不得與女<lb/>
　主使異姓雖姊妹及女不得與也<lb/>
為父後者為出母無服<lb/>
　此言不喪出母之禮也出妻之子為母期而不禫父<lb/>
<pb n="4b"/>
　沒則為父後者為出母無服盖適子係嗣烝嘗不敢<lb/>
　以私親廢先祖之祀也<lb/>
親親以三為五以五為九上殺下殺旁殺而親畢矣<lb/>
　此言五服隆殺之義也親親之禮上父下子而已居<lb/>
　其中為三父之上有祖子之下有孫是以三為五祖<lb/>
　之上有曽高二祖孫之下有曽𤣥二孫是以五為九<lb/>
　制服之法由父而至高祖為上殺由子而至𤣥孫為<lb/>
　下殺由親兄弟而至同髙祖之兄弟為旁殺自此而<lb/>
<pb n="5a"/>
　外本宗之親已盡則無服矣鄭注云已上親父下親<lb/>
　子三也以父親祖以子親孫五也以祖親髙祖以孫<lb/>
　親元孫九也殺謂親益疏者服之則輕也夫人生則<lb/>
　有父壯則有子父子與已此小宗伯三族之別也父<lb/>
　者子之祖因上推之以及於己之祖子者父之孫因<lb/>
　下推之以及於己之孫是之謂以三為五也己之祖<lb/>
　自己子視之則為曽祖王父自己孫視之則為髙祖<lb/>
　王父己之孫自己父視之則為曽孫自己祖視之則<lb/>
<pb n="5b"/>
　為元孫故又上推以及己之曽髙下推以及己之曽<lb/>
　元是之謂以五為九也己之所親以一為三祖孫所<lb/>
　親以五為七記不言者以父子一體而髙元與曽同<lb/>
　服故不辨異之也服父三年服祖期則曽祖宜大功<lb/>
　髙祖宜小功而皆齊衰三月者不敢以大小功旁親<lb/>
　之服加乎至尊故重其衰麻尊尊也減其日月恩殺<lb/>
　也此之謂上殺服適子三年庶子期適孫期庶孫大<lb/>
　功則曽孫宜五月而與元孫皆緦麻三月者曽孫服<lb/>
<pb n="6a"/>
　曾祖三月曽祖報之亦三月曽祖尊也故加齊衰曽<lb/>
　孫卑也故服緦麻此之謂下殺服祖期則世叔宜大<lb/>
　功以其與父一體故加以期從世叔則疏矣加所不<lb/>
　及故服小功族世叔又疏矣故服緦麻此發父而旁<lb/>
　殺者也祖之兄弟小功曽祖兄弟緦麻髙祖兄弟無<lb/>
　服此發祖而旁殺者也同父至親期同祖為從大功<lb/>
　同曽祖為再從小功同髙祖為三從緦麻此發兄弟<lb/>
　而旁殺者也父為子期兄弟之子宜九月不九月而<lb/>
<pb n="6b"/>
　期者以其猶子而進之也從兄弟之子小功再從兄<lb/>
　弟之子緦麻此發子而旁殺者也祖為孫大功兄弟<lb/>
　之孫小功從兄弟之孫緦麻此發孫而旁殺者也盖<lb/>
　服有加也有報也有降也祖之齊衰世叔從子之期<lb/>
　皆加也曽孫之三月與兄弟之孫五月皆報也若夫<lb/>
　降有四品則非五服之正也<lb/>
王者禘其祖之所自出以其祖配之而立四廟庶子王<lb/>
亦如之<lb/>
<pb n="7a"/>
　此言王者禘祭立廟之制也庶子王或無世子或世<lb/>
　子有廢疾不可立而庶子立為王者也禘為王者之<lb/>
　大祭盖推始祖所自出之帝祀之於始祖之廟以始<lb/>
　祖配之而又立四親廟以事髙曽祖禰凡庶子之為<lb/>
　王者其祭亦如之案禘之與郊自兩事也注疏以禘<lb/>
　為郊天以祖所自出為先祖所從出之天若所謂感<lb/>
　生帝者非也劉氏謂而立四廟之上當有諸侯及其<lb/>
　大祖六字不若方氏謂據月祭之親廟言之於文義<lb/>
<pb n="7b"/>
　為協庶子不祭庶子王然後祭尊正統也陳氏乃謂<lb/>
　旁支入繼自立四廟視始受命而王者其說尤繆光<lb/>
　武中興特起非漢哀帝宋英宗之比劉氏又謂庶子<lb/>
　王亦如之當承慈母與妾母不世祭也之下則古未<lb/>
　有為妾立四廟者其說亦非也<lb/>
別子為祖繼別為宗繼禰者為小宗有五世而遷之宗<lb/>
其繼髙祖者也是故祖遷於上宗易於下尊祖故敬宗<lb/>
敬宗所以尊祖禰也<lb/>
<pb n="8a"/>
　此眀尊祖敬宗之義也所謂別子有三一是諸侯嫡<lb/>
　子之弟別於正嫡二是異姓之公子來自他國別於<lb/>
　本國不来者三是庶姓起為卿大夫別於不仕者皆<lb/>
　與後世為姓祖繼別子之適長子則與族人為大宗<lb/>
　別子之庶子繼以長子則為同父兄弟之小宗夫大<lb/>
　宗百世不遷其有五世而遷者繼髙祖之小宗是也<lb/>
　故五世以上無服則祖遷於上因各從其近者為宗<lb/>
　則宗易於下盖宗是祖之正體惟其尊祖所以敬宗<lb/>
<pb n="8b"/>
　敬宗正所以尊祖禰也孔氏疏曰此五世而遷實是<lb/>
　繼髙祖者之子記文畧唯云繼髙祖若繼髙祖之身<lb/>
　未滿五世猶為宗也族人一身事四宗事親兄弟之<lb/>
　適是繼禰小宗也事從兄弟之適是繼祖小宗也事<lb/>
　再從兄弟之適是繼曽祖小宗也事三從兄弟之適<lb/>
　是繼髙祖小宗也小宗凡四獨云繼禰者初皆繼禰<lb/>
　為始據初為元故也<lb/>
庶子不祭祖者明其宗也庶子不為長子斬不繼祖與<lb/>
<pb n="9a"/>
禰故也庶子不祭殤與無後者殤與無後者從祖祔食<lb/>
庶子不祭禰者明其宗也<lb/>
　此言庶子之禮以眀重祭之意也長中下殤未成人<lb/>
　而死者也無後者成人未昏或已昏無子者也庶子<lb/>
　不得祭祖者所以眀其宗也庶子不為其長子服斬<lb/>
　衰三年以不得繼祖與禰故也庶子不祭殤與無後<lb/>
　者以殤與無後者宜從祭祖之時祔食而祖廟在宗<lb/>
　子之家也庶子不得祭禰者亦以眀其宗也劉智釋<lb/>
<pb n="9b"/>
　疑曰父之重長子以其當為禰後也其所繼者於父<lb/>
　則禰於子則祖也孔疏云禮為後者有四條皆不為<lb/>
　斬有體而不正庶子為後是也有正而不體適孫為<lb/>
　後是也有傳重而非正體庶孫為後是也有正體而<lb/>
　不傳重適子有廢疾不立是也四者皆期惟正體又<lb/>
　傳重者乃極服耳案鄭注以不祭祖為祖之庶此庶<lb/>
　子與宗子俱為適士得立二廟而祖廟在宗子之家<lb/>
　不祭禰為父之庶此庶子與宗子俱為下士得立一<lb/>
<pb n="10a"/>
　廟而禰廟在宗子之家朱子以為說得繁碎質言之<lb/>
　只是庶子不祭耳注又以不祭殤為父之庶不祭無<lb/>
　後為祖之庶實則無後者祖庶固不得祭父庶亦不<lb/>
　得祭也<lb/>
親親尊尊長長男女之有別人道之大者也<lb/>
　此眀服制隆殺之義也親親謂父母尊尊謂祖曽髙<lb/>
　長長謂兄及旁親不言卑幼舉尊長該之也男女有<lb/>
　別若為父斬而母齊衰為在室姑姊妹期出嫁大功<lb/>
<pb n="10b"/>
　為夫斬為妻期之屬服之所由制或以親親或以尊<lb/>
　尊或以長長或以男女之有別此皆人道之大者也<lb/>
　案吳氏以親親為下治子孫孔氏以尊尊為祖及曽<lb/>
　髙此特一隅耳親親莫大於父子尊尊莫大於君臣<lb/>
　觀喪服所謂以恩制以義制者可知矣<lb/>
從服者所從亡則已屬從者所從雖沒也服妾從女君<lb/>
而出則不為女君之子服<lb/>
　此眀從服之制也妾謂女君之姪娣服之制有所謂<lb/>
<pb n="11a"/>
　從服者謂與彼本非親屬徒從此而服彼如妾為女<lb/>
　君之黨子從母服於母之君母妾子為君母之黨臣<lb/>
　從君而服君之黨是已此四者惟女君雖沒妾猶服<lb/>
　女君之黨其餘則所從既亡即止而不服有所謂屬<lb/>
　從者謂骨血連續以為親如子從母服母之黨妻從<lb/>
　夫服夫之黨夫從妻服妻之黨是已此三者則所從<lb/>
　雖沒猶為之服又妾與女君同入因服女君之子若<lb/>
　女君既出而妾從之出則其子死惟母自服之妾以<lb/>
<pb n="11b"/>
　義絶不為女君之子服矣方氏慤曰從服即大傳所<lb/>
　謂徒從也徒從不若屬從之重<lb/>
禮不王不禘<lb/>
　此言禘祭之重也禮莫重於禘非王者不得行之陸<lb/>
　氏佃曰此文宜在王者禘其祖之所自出之上<lb/>
世子不降妻之父母其為妻也與大夫之適子同<lb/>
　此眀世子為其妻黨之服制也世子謂天子諸侯之<lb/>
　適子傳世者禮為妻之父母緦惟天子諸侯尊則降<lb/>
<pb n="12a"/>
　而無服世子不敢擬於君道故仍服緦而不降妻之<lb/>
　父母其為妻也齊衰不杖與大夫之適子同亦不降<lb/>
　也案服問有從有服而無服公子為其妻之父母不<lb/>
　言世子是世子獨有服也豈以世子之妻將從宗廟<lb/>
　社稷之事不降其妻故并不降其父母與<lb/>
父為士子為天子諸侯則祭以天子諸侯其尸服以士<lb/>
服父為天子諸侯子為士祭以士其尸服以士服<lb/>
　此眀祭先隆殺之制也祭用生者之禮如父為士而<lb/>
<pb n="12b"/>
　子為天子諸侯則祭以天子諸侯唯尸之服仍以士<lb/>
　服如父為天子諸侯而子為士則祭以士并其尸之<lb/>
　服亦以士服案士服三元端也皮弁也爵弁也天子<lb/>
　皮弁以視朝元端以居諸侯元端以視朝則尸即服<lb/>
　士服原不失為天子諸侯之舊其服原遺衣服所有<lb/>
　也若衮冕鷩冕豈可於士廟服之<lb/>
婦當喪而出則除之為父母喪未練而出則三年既練<lb/>
而出則已未練而反則期既練而反則遂之<lb/>
<pb n="13a"/>
　此眀婦人遭喪出入之節也練謂期而小祥衣練服<lb/>
　也若婦當舅姑之喪而為夫所出則除其服恩義既<lb/>
　絶也若當父母之喪未期而為夫所出則如在室時<lb/>
　而終三年若在父母小祥後被出則止而不服若被<lb/>
　出而遇父母之喪未及期而夫命之反則但終期服<lb/>
　若反在期後則遂終三年案記者因儀禮有子嫁反<lb/>
　在父之室為父三年之文故推極其禮如此夫既練<lb/>
　而出服之既除者不可以再始也然反父母之室而<lb/>
<pb n="13b"/>
　吉服以臨祭奠閒兄弟之衰麻可乎既練而反服之<lb/>
　未除者不可以無終也然反夫之室而箭筓髽衰以<lb/>
　侍舅姑而疑於為其夫可乎古者婦為舅姑期之外<lb/>
　服青縑以俟夫之終喪出與反者皆從是以終喪而<lb/>
　居處飲食則自致焉可也<lb/>
再期之喪三年也期之喪二年也九月七月之喪三時<lb/>
也五月之喪二時也三月之喪一時也故期而祭禮也<lb/>
期而除喪道也祭不為除喪也<lb/>
<pb n="14a"/>
　此眀遭喪變除之義也七月之喪儀禮大功章中殤<lb/>
　七月是也祭謂小祥之祭除喪謂男子除首絰婦人<lb/>
　除要帶而易練服也喪服之節各應歳時之氣再期<lb/>
　之喪為斬衰三年也期之喪為齊衰二年也九月七<lb/>
　月之喪為大功三時也五月之喪為小功二時也三<lb/>
　月之喪為緦麻一時也故三年之喪期而祭者禮也<lb/>
　期而除喪者道也祭以存親除喪為天道之變兩事<lb/>
　雖同一時然祭非為除喪而設也案練祥之祭總名<lb/>
<pb n="14b"/>
　除喪而云不為除喪者記者恐哀戚之情衰而徒以<lb/>
　除喪畢此祭也猶所謂外除也云爾<lb/>
三年而后葬者必再祭其祭之間不同時而除喪<lb/>
　此言葬不及時之祭也再祭練與祥也練者小祥祥<lb/>
　者大祥除喪有二一謂除絰一謂除衰也孝子若以<lb/>
　事故不得及時治葬當練祥之歳月以柩在殯不可<lb/>
　除服則葬畢必再舉練祥二祭以除之但此兩祭仍<lb/>
　以兩次相間舉行而不同在一時如此月練祭則男<lb/>
<pb n="15a"/>
　子除首絰婦人除要帶俟次月祥祭乃除衰服不同<lb/>
　時而除喪也馬氏曰祭不為除喪而除喪必因乎祭<lb/>
　以祭為吉禮除喪所以從吉也夫練祥之時已過矣<lb/>
　而必再祭又祭之間不同時者不忍於忘親之速也<lb/>
　案鄭注已祥則除不禫禫是終䘮之祭詩檜風素冠<lb/>
　傳云据玉藻縞冠素紕既祥之冠也祥則冠之禫則<lb/>
　除之祥冠至禫月而除當無不祭而除之禮此注云<lb/>
　不禫者為三年而后葬者言之也<lb/>
<pb n="15b"/>
大功者主人之喪有三年者則必為之再祭朋友虞祔<lb/>
而已<lb/>
　此言為人主喪親疏之義也大功者謂死者之從父<lb/>
　昆弟也若大功者主人之喪而死者有妻若子為服<lb/>
　三年之喪者必為之舉練祥二祭若主喪而為朋友<lb/>
　則但於葬畢為之虞祭祔祭而已由是推之無三年<lb/>
　者何以不為之練祥也無後者從祖祔食他日之主<lb/>
　祭者即此大功者也若亡者無族何以不并主其練<lb/>
<pb n="16a"/>
　祥也朋友虞祔而退衆賓皆在焉故主其事而不為<lb/>
　嫌練祥之祭婺也自致其哀而以朋友參焉則瀆矣<lb/>
　然則妻可練祥而不得虞祔者虞有禮於賓祔以告<lb/>
　其祖非婦人所得専焉故也<lb/>
士妾有子而為之緦無則已<lb/>
　此言為妾服之禮也母以子貴故士之於妾惟有子<lb/>
　者而為之緦無子則已案喪服云大夫為貴妾緦言<lb/>
　貴妾雖無子猶服之也士卑故妾無子則不服不殊<lb/>
<pb n="16b"/>
　別妾之貴賤<lb/>
生不及祖父母諸父昆弟而父稅喪已則否<lb/>
　此眀家庭稅服之禮也稅追服也若生於他國而祖<lb/>
　父母諸父昆弟皆在本國已不及識今聞其死而日<lb/>
　月已過父則追而服之已則不服也案此義終屬可<lb/>
　疑祖父母諸父昆弟皆正體至親之期也於是焉而<lb/>
　不稅則喪紀為已疏矣當是從祖父母及所出之諸<lb/>
　父昆弟於父為期為大功而已皆小功乃所謂小功<lb/>
<pb n="17a"/>
　不稅者或曰此謂祖父母之昆弟及諸父之昆弟祖<lb/>
　父母之昆弟祖伯叔父母也諸父之昆弟從伯叔父<lb/>
　母也於服亦小功也<lb/>
為君之父母妻長子君已除喪而后聞喪則不稅<lb/>
　此眀朝廷稅服之禮也卿大夫為君之父母妻長子<lb/>
　皆有服今出使他國或以事久留而於君除喪之後<lb/>
　始聞其䘮則不追服也孔氏疏曰若君未除則從服<lb/>
　已除則不稅恩輕故也<lb/>
<pb n="17b"/>
降而在緦小功者則稅之<lb/>
　此言降服宜稅之禮也降者殺其正服也如為叔父<lb/>
　期以下殤而降小功為庶孫大功以中殤而降緦之<lb/>
　類降服重於正服故服有降而在緦小功者雖輕實<lb/>
　重必追服之鄭注云此句宜承父稅喪已則否謂正<lb/>
　親在齊衰大功者正親緦小功不稅矣<lb/>
近臣君服斯服矣其餘從而服不從而稅雖君未知喪<lb/>
臣服已<lb/>
<pb n="18a"/>
　此眀臣於國喪服與不服之別也近臣謂閽寺之屬<lb/>
　其餘謂卿大夫從君為介為行人宰史者近臣從君<lb/>
　往他國或以故未返而君之親䘮已過服期君服之<lb/>
　斯亦服之矣其餘惟服限未滿亦從君而服若限滿<lb/>
　而君稅則不從君而稅也至君之出雖未知本國有<lb/>
　喪而臣之留國者自以禮成服則又不待君返也案<lb/>
　近臣朝夕左右不可異於君然非為死者服故孔氏<lb/>
　謂非稅義也<lb/>
<pb n="18b"/>
虞杖不入於室祔杖不升於堂<lb/>
　此言殺哀之節也喪禮先虞而後祔虞祭在寝祭後<lb/>
　不以杖入室祔祭在祖廟祭後不以杖升堂盖哀益<lb/>
　殺而敬彌多也<lb/>
為君母後者君母卒則不為君母之黨服<lb/>
　此言庶子為君母後所從亡則己之事也庶子以君<lb/>
　母無適子而為之後者若君母既沒則於君母之黨<lb/>
　不復為之服矣盖妾子於君母之黨為徒從雖為後<lb/>
<pb n="19a"/>
　而不得同於適子之服母黨也或曰禮庶子為父後<lb/>
　者為其外祖父母從母舅無服以與尊者為體不得<lb/>
　服私親也則不為君母之黨服而何服乎疑此有闕<lb/>
　文當云為君母後者君母卒為君母之黨服不為君<lb/>
　母後君母卒則不為君母之黨服<lb/>
絰殺五分而去一杖大如絰<lb/>
　此眀絰杖之制也麻在首在要皆曰絰分言之則首<lb/>
　曰絰要曰帶杖大如絰如要絰也如首絰之大殺五<lb/>
<pb n="19b"/>
　分而去其一則要絰之制也等而減之是齊衰之首<lb/>
　絰大如斬衰之帶絰去五分一而以為齊衰之帶絰<lb/>
　大功之首絰大如齊衰之帶絰去五分一而以為大<lb/>
　功之帶絰小功之首絰大如大功之帶絰去五分一<lb/>
　而以為小功之帶絰緦麻之首絰大如小功之帶絰<lb/>
　去五分一而以為緦麻之帶絰斬齊之杖其大各如<lb/>
　其帶絰孔氏疏曰首尊而要卑卑宜小故五分而去<lb/>
　一象服數之有五杖大如絰同在下之物故也案喪<lb/>
<pb n="20a"/>
　服疏斬衰首絰大搹朱子曰首絰大一搤只大母指<lb/>
　與第二指一圍<lb/>
妾為君之長子與女君同<lb/>
　此言妾服適子之禮也妾為君之長子其服與女君<lb/>
　同女君為長子三年妾從女君服亦為女君長子三<lb/>
　年鄭氏謂不敢以恩輕輕服服君之正統也<lb/>
除喪者先重者易服者易輕者<lb/>
　此言除喪易服之制也除喪謂練易服謂大喪既虞<lb/>
<pb n="20b"/>
　卒哭而遭小喪也男服重首而輕要婦服重要而輕<lb/>
　首凡服之重者有除無變故小祥除喪則男子除首<lb/>
　絰婦人除要絰而先除重者以哀宜漸殺故也其先<lb/>
　遭重喪後遭輕喪而變易其服者則男子易要帶婦<lb/>
　人易首服而但易輕者以服宜從重故也案若未虞<lb/>
　卒哭後喪不能變則服其服以哭之仍反初服<lb/>
無事不辟廟門哭皆於其次<lb/>
　此眀在殯無事之禮也辟開也廟門殯宫門也次倚<lb/>
<pb n="21a"/>
　　廬也鬼神尚幽闇若無事則不辟廟門凡葬前晝夜<lb/>
　　無時之哭皆於廬次案有事謂朝夕哭及適子受弔<lb/>
　　皆入門内即位哭故須辟廟門餘則哭於次次在中<lb/>
　　門之外<lb/>
　復與書銘自天子達於士其辭一也男子稱名婦人書<lb/>
　姓與伯仲如不知姓則書氏<lb/>
　　此明復與書銘之制也復招魂復魄也書銘書死者<lb/>
　　名字於明旌也士喪禮為銘各以其物士長三尺大<lb/>
<pb n="21b"/>
　　夫五尺諸侯七尺天子九尺姓與伯仲如云孟姬叔<lb/>
　　姬季姬之類古者質不諱名故復與書銘自天子以<lb/>
　　至於士其辭一也男子稱其名以復之銘之婦人書<lb/>
　　其姓與伯仲如不知姓則書氏鄭注云此謂殷禮也<lb/>
　　殷質不重名復則臣得名君<lb/>
　<lb/>
　<lb/>
日講禮記解義卷三十六<lb/>
</p>
<p>
</p>
  </div>
</body>
</text>
</TEI>
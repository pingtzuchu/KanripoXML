<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記觧義卷十六<lb/>
　王制<lb/>
　太史典禮執簡記奉諱惡天子齋戒受諫<lb/>
　　此言天子受諫之事也惡猶忌也太史典守禮法國<lb/>
　　有大事則豫執簡策記載所當行之禮儀及所當行<lb/>
　　之諱惡奉而進之天子天子必齋戒以受其所教詔<lb/>
　　焉案大史為禮官宗伯之屬掌建王之六典八法八<lb/>
<pb n="1b"/>
　　則大祭祀㑹同朝覲執書以詔王其屬小史掌詔王<lb/>
　　之忌諱不言大宗伯者其體貌尊唯詔相大禮于臨<lb/>
　　時也<lb/>
　司㑹以嵗之成質於天子冢宰齋戒受質大樂正大司<lb/>
　㓂市三官以其成從質于天子大司徒大司馬大司空<lb/>
　齋戒受質百官各以其成質于三官大司徒大司馬大<lb/>
　司空以百官之成質于天子百官齊戒受質然後休老<lb/>
　勞農成嵗事制國用<lb/>
<pb n="2a"/>
　此言百官質成之事也成計要也市即司市司㑹為<lb/>
　冡宰之屬總主簿書于嵗将終以百官一嵗之計要<lb/>
　上質于天子冡宰必齋戒而贊王以受之大樂正大<lb/>
　司㓂市三官各以其當司成要從司㑹以質于天子<lb/>
　大司徒大司馬大司空必齋戒以受之百官位卑不<lb/>
　敢專逹則各以其成質于三官大司徒大司馬大司<lb/>
　空為之質于天子天子受而平之還報于下百官亦<lb/>
　必齋戒以受以為天工天職而不敢忽也至此則廢<lb/>
<pb n="2b"/>
　置之典行正官之事畢然後休養老者蜡祭勞農嵗<lb/>
　事於是乎成而可以制國用矣案周官六卿分職而<lb/>
　此止言大司徒大司馬大司空者盖漢制以此為三<lb/>
　公也<lb/>
凡養老有虞氏以燕禮夏后氏以饗禮殷人以食禮周<lb/>
人脩而兼用之<lb/>
　此言四代養老之制也凡養老之禮歴代不同有虞<lb/>
　氏用燕禮牲用狗一獻既畢坐而飲酒行之于寝夏<lb/>
<pb n="3a"/>
　后氏用饗禮體薦而不食爵盈而不飲立而不坐依<lb/>
　尊卑為獻取數畢而止行之于廟殷人用食禮有飲<lb/>
　有殽雖設酒而不飲亦行于廟周人則修而兼用之<lb/>
　陳氏祥道曰天子之于老也所養者三嵗養之亦三<lb/>
　春入學舎菜合舞秋頒學合聲于時天子視學此養<lb/>
　于仲春仲秋者也季春之末擇吉日大合樂天子親<lb/>
　徃視之大合樂必遂養老此養于季春者也羅氏獻<lb/>
　鳩以養之者國老也司徒以保息養之者庶老也司<lb/>
<pb n="3b"/>
　門以其財養之者死政之老也凡天子入學莫不養<lb/>
　老又不在嵗養之數案周人脩而兼用之皇氏云先<lb/>
　行饗次燕次食盖既致其敬又從而安樂之義或然<lb/>
　也<lb/>
五十養于鄉六十養于國七十養于學逹于諸侯八十<lb/>
拜君命一坐再至瞽亦如之九十使人受五十異粻六<lb/>
十宿肉七十貳膳八十常珍九十飲食不離寝膳飲從<lb/>
于逰可也六十嵗制七十時制八十月制九十日脩唯<lb/>
<pb n="4a"/>
絞紟衾冒死而后制五十始衰六十非肉不飽七十非<lb/>
帛不煖八十非人不暖九十雖得人不煖矣五十杖于<lb/>
家六十杖于鄉七十杖于國八十杖于朝九十者天子<lb/>
欲有問焉則就其室以珍從七十不俟朝八十月告存<lb/>
九十日有秩五十不從力政六十不與服戎七十不與<lb/>
賔客之事八十齋䘮之事弗及也五十而爵六十不親<lb/>
學七十致政唯衰麻為䘮<lb/>
　此詳言優老之禮也粻糧也紟單被也秩常也八十<lb/>
<pb n="4b"/>
　不齋則不祭也子代之祭是謂宗子不孤五十養于<lb/>
　鄉學六十養于國中之小學七十養于大學此禮自<lb/>
　天子達于諸侯無降殺也八十不復能来學受養君<lb/>
　以饗食之禮使人就家致之其受君命也不能備禮<lb/>
　惟足一跪而首再至地瞽人之拜君命亦如是九十<lb/>
　并不必親拜得使人代受也凡所以養其生者五十<lb/>
　異粻非少壯可比也六十宿肉恒隔日而備也七十<lb/>
　貳膳有副而不缺也八十常珍所食皆珍美也九十<lb/>
<pb n="5a"/>
　飲食不離寝恐需求無時而必以庋閣羙善之味水<lb/>
　漿之飲從于所逰可也至于送終之具六十以嵗制<lb/>
　七十以時制八十以月制九十則日脩之唯絞以束<lb/>
　衣紟與衾以覆尸冒以韜尸四者必死而后制以其<lb/>
　易為而不忍豫也年至五十而始衰六十非食肉不<lb/>
　飽七十非衣帛不煖八十非得人不煖九十雖得人<lb/>
　亦不煖矣杖也者所以扶力而優其禮也五十則杖<lb/>
　於家六十則杖于鄉七十則杖于國八十則杖于朝<lb/>
<pb n="5b"/>
　九十者天子若欲有所問焉必就其室以致其尊以<lb/>
　珍從而致其養杖不待言也大夫士七十而致事者<lb/>
　入至朝位君出揖即退不待朝畢八十則君毎月使<lb/>
　人致膳以告存九十則日致常膳所以優國老也五<lb/>
　十不從力役之征六十不與兵戎之事七十并不與<lb/>
　賔客之事八十即齋喪之事亦不及也所以優庶老<lb/>
　也古者五十曰艾服官政故受爵于朝六十曰耆指<lb/>
　使不能備弟子禮故不親學七十曰老故致政而傳<lb/>
<pb n="6a"/>
　家事於子孫有䘮惟衰麻在身而已又所以優國老<lb/>
　也劉氏敞曰養於鄉者鄉飲酒之禮五十者始預于<lb/>
　養也六十養于國者有命賙餼老者則及之矣養于<lb/>
　學者則君就行焉<lb/>
有虞氏養國老于上庠養庶老于下庠夏后氏養國老<lb/>
于東序養庶老于西序殷人養國老于右學養庶老于<lb/>
左學周人養國老于東膠養庶老于虞庠虞庠在國之<lb/>
西郊有虞氏皇而祭深衣而養老夏后氏收而祭燕衣<lb/>
<pb n="6b"/>
而養老殷人冔而祭縞衣而養老周人冕而祭𤣥衣而<lb/>
養老凡三王養老皆引年<lb/>
　此言古者養老之異制而總結之也皇收冔冕皆冠<lb/>
　名深衣白布衣也燕衣黒色燕飲服之縞衣亦白布<lb/>
　深衣也𤣥衣即緇衣也古之養老其地與服各有不<lb/>
　同者有虞氏則養國老于上庠養庶老于下庠夏后<lb/>
　氏則養國老于東序養庶老于西序殷人則養國老<lb/>
　于右學養庶老于左學周人則養國老于東膠養庶<lb/>
<pb n="7a"/>
　老于虞庠虞庠在于國之西郊也有虞氏則以皇而<lb/>
　祭深衣而養老夏后氏尚黒則以收而祭燕衣而養<lb/>
　老殷人尚白則以冔而祭縞衣而養老至周而兼用<lb/>
　則以冕而祭元衣而養老凡三王之養老也恐四海<lb/>
　之内不能遍及於是皆行引户校年之令而恩賜其<lb/>
　老者焉皇氏侃曰庶老兼庶人在官者其致仕之老<lb/>
　大夫以上養從國老之法士養從庶老之法故外饔<lb/>
　云邦饗耆老掌其割烹案養老必于學者以其為講<lb/>
<pb n="7b"/>
　眀孝弟禮義之所也舊說以養國老為大學養庶老<lb/>
　為小學祭言冠養言衣者互文也<lb/>
八十者一子不從政九十者其家不從政廢疾非人不<lb/>
養者一人不從政父母之䘮三年不從政齊衰大功之<lb/>
䘮三月不從政將徙于諸侯三月不從政自諸侯来徙<lb/>
家期不從政<lb/>
　此因養老而類言寛恤之政也從政給公家之力役<lb/>
　也年八十者一子不從政九十者其家不從政以其<lb/>
<pb n="8a"/>
　湏人以養也或有廢疾非人不能養者一人不從政<lb/>
　有父母之䘮三年不從政有齊衰大功之䘮三月不<lb/>
　從政王畿采地之民将徙于諸侯三月不從政諸侯<lb/>
　之民徙于王畿采地期不從政盖人莫衰于老莫苦<lb/>
　于疾莫憂于䘮莫勞于徙故所以恤之者如此<lb/>
少而無父者謂之孤老而無子者謂之獨老而無妻者<lb/>
謂之矜老而無夫者謂之寡此四者天民之窮而無告<lb/>
者也皆有常餼瘖聾跛躃斷者侏儒百工各以其器食<lb/>
<pb n="8b"/>
之<lb/>
　此言矜恤窮民之事也人之少而無父者謂之孤以<lb/>
　其顧望無所瞻見也老而無子者謂之獨以其鹿鹿<lb/>
　無所依也老而無妻者謂之矜以其愁悒不能寢如<lb/>
　魚目之恒不閉也老而無夫者謂之寡以其倮然單<lb/>
　獨也此四者為天民之至窮而無所告訴故養之者<lb/>
　皆有常餼焉其有口不能言耳不能聞足不能行與<lb/>
　夫支莭觧絶容貌短小者是為瘖聾跛躃斷者侏儒<lb/>
<pb n="9a"/>
　之人則使就百工之役各以其器能之所冝得者食<lb/>
　之下無棄人而上亦無棄事是又恤窮之仁術也案<lb/>
　荀子曰五疾上收而養之材而事之晉語胥臣對文<lb/>
　公曰戚施權鎛蘧蒢䝉璆侏儒扶廬矇瞍循聲聾瞶<lb/>
　司火其童昏嚚瘖僬僥官司所不材宜于掌土淮南<lb/>
　子曰伊尹之興土功也脩脛者使跖钁強脊者使負<lb/>
　土眇者使之準傴者使之塗是之謂各以其噐食之<lb/>
道路男子由右婦人由左車從中央<lb/>
<pb n="9b"/>
　此言男女有别之事也在道路男子常由右婦人常<lb/>
　由左而車則從乎中央行有三塗以逺别也案地道<lb/>
　尚右故男右女左<lb/>
父之齒随行兄之齒鴈行朋友不相踰䡖任并重任分<lb/>
斑白者不提挈君子耆老不徒行庶人耆老不徒食<lb/>
　此又推言尊耆老之義也君子謂士以上與父之齒<lb/>
　相若者随從其後而行與兄之齒相若者如鴈飛之<lb/>
　次而行年相若之朋友則並行而不相踰至或有所<lb/>
<pb n="10a"/>
　擔負老少俱輕則并與少者老少俱重則分為輕重<lb/>
　而以其重與少者班白之老即不復手自提挈而有<lb/>
　少者以代之故耆老之中有君子焉行必有車不徒<lb/>
　行也有庶人焉食必有肉不徒食也先王之世敦崇<lb/>
　孝弟始自朝廷而達于天下為子弟者莫不知尊徳<lb/>
　而養老雖在道路亦翕然有敬譲之風王道之成見<lb/>
　于此矣故述王制者以是終焉<lb/>
大夫祭器不假祭噐未成不造燕噐<lb/>
<pb n="10b"/>
　此言大夫重祭之事也有采地之大夫必自造祭噐<lb/>
　而不假諸人若祭器未成則不造燕噐先神而後人<lb/>
　也皇氏云若無地大夫則當假之故禮運云大夫祭<lb/>
　噐不假聲樂皆具非禮也<lb/>
方一里者為田九百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>方十里者為方一里者百為田<lb/>
九萬<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>方百里者為方十里者百為田九十億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>方千<lb/>
里者為方百里者百為田九萬億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>
　此以開方之法記井田之制也方一里者凡為田九<lb/>
<pb n="11a"/>
　百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>方十里者有百箇一里之方是為田九萬<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>方百里<lb/>
　者有百箇十里之方是為田九十億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>方千里者有百<lb/>
　箇百里之方是為田九萬億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>孔䟽歩百為<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>長一百<lb/>
　歩闊一歩<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>百為夫是一頃也長闊一百歩夫三為屋是<lb/>
　三頃也闊三百歩長一百歩屋三為井是九百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>也長<lb/>
　闊一里陳氏澔曰方千里當云九千億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>或九萬萬<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>
　經文誤案此以下皆申釋前文古經後有記皆如此縱<lb/>
　横百里則九百萬<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>此大國之數縱横千里則九萬萬<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>
<pb n="11b"/>
　此一州之數朱子謂漢儒硬造這算法是也綜其寔田<lb/>
　可井則井之不可井即截長補短有百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>之地便可授<lb/>
　一夫有二十五<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>之地便可授一餘夫此方田所以為<lb/>
　九數之首也今積歩法即古方田法<lb/>
自恒山至于南河千里而近自南河至于江千里而近<lb/>
自江至于衡山千里而遥自東河至于東海千里而遥<lb/>
自東河至于西河千里而近自西河至于流沙千里而<lb/>
遥西不盡流沙南不盡衡山東不盡東海北不盡恒山<lb/>
<pb n="12a"/>
凡四海之内斷長補短方三千里為田八十萬億一萬<lb/>
億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>
　此記四海之内地逺近里數也一萬億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>之上衍萬<lb/>
　億二字自恒山至于南河千里而近為冀州域自南<lb/>
　河至于江千里而近為豫州域自江至于衡山千里<lb/>
　而遥為荆州域自東河至于東海千里而遥為徐州<lb/>
　域自東河至于西河千里而近亦為冀州域自西河<lb/>
　至于流沙千里而遥為雍州域統而論之西不盡于<lb/>
<pb n="12b"/>
　流沙南不盡于衡山東不盡于東海北不盡于恒山<lb/>
　凡四海之内截長補短方三千里計為田八十一萬<lb/>
　億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>陳氏澔曰方三千里當云八十一萬億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>案禹<lb/>
　貢序九州自冀州始唐虞至商皆都冀三面距河此<lb/>
　云南河東河西河亦主冀州言之南北為經東西為<lb/>
　緯自恒山至南河而至于江而至于衡山以經言自<lb/>
　東河至東海自東河至西河而至于流沙以緯言也<lb/>
　主冀州故冀州之域兩言之<lb/>
<pb n="13a"/>
方百里者為田九十億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>山陵林麓川澤溝瀆城郭宫<lb/>
室塗巷三分去一其餘六十億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>
　此再言百里田<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>之數也方百里者為田九十億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>
　其間有山陵林麓焉川澤溝瀆焉城郭宫室塗巷焉<lb/>
　三分而去其一餘以授民凡六十億<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>前文既以開<lb/>
　方法計疆域之數此復舉一大國以約計其田<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>之<lb/>
　實而七十里五十里之國可知<lb/>
古者以周尺八尺為歩今以周尺六尺四寸為歩古者<lb/>
<pb n="13b"/>
百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>當今東田百四十六<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>三十歩古者百里當今百<lb/>
二十一里六十歩四尺二寸二分<lb/>
　此總言井田<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>歩之數也今謂漢東田即詩所謂東<lb/>
　南其<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>之東也古者歩大以周尺八尺為步今以周<lb/>
　尺六尺四寸為歩則一歩為五十二寸比古者毎歩<lb/>
　剰出一十二寸以此計之則古者百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>當今東田百<lb/>
　四十六<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>有竒古者百里當今百二十一里有竒此<lb/>
　古今之田里所以有長短廣狭之不同也案鄭注云<lb/>
<pb n="14a"/>
　周尺之數未詳聞也陳氏祥道曰周法十寸八寸皆<lb/>
　為尺考工記于案言十有二寸于鎮圭言尺有二寸<lb/>
　此十寸尺也說文咫八寸周尺也古者以周尺八尺<lb/>
　為歩今以周尺六尺四寸為歩六尺四寸乃八尺也<lb/>
　蔡氏元定曰以十寸之尺起度則十尺為丈十丈為<lb/>
　引八寸之尺起度則八尺為尋倍尋為常蔡邕獨斷<lb/>
　云夏以十寸為尺商以九寸為尺周以八寸為尺季<lb/>
　氏本曰六尺為歩古法也自后稷以来即有一<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>三<lb/>
<pb n="14b"/>
　畎畎廣尺深尺之說則六尺為歩不始于周矣朱子<lb/>
　曰古以百歩為<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>今以二百四十歩為<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>當今<lb/>
　四十一<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>或曰周尺當今營造尺六寸四分今方五<lb/>
　尺為歩在周止方三尺二寸周以百歩為<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>今二百<lb/>
　四十歩為<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>則周百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>當今二十五<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>六分漢景帝<lb/>
　始定二百四十歩為<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>王制作于文帝時故猶以百<lb/>
　歩為<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>
方千里者為方百里者百封方百里者三十國其餘方<lb/>
<pb n="15a"/>
百里者七十又封方七十里者六十為方百里者二十<lb/>
九方十里者四十其餘方百里者四十方十里者六十<lb/>
又封方五十里者百二十為方百里者三十其餘方百<lb/>
里者十方十里者六十名山大澤不以封其餘以為附<lb/>
庸閒田諸侯之有功者取于閒田以禄之其有削地者<lb/>
歸之閒田<lb/>
　此記畿外八州建國之法也天下九州王畿居中其<lb/>
　外八州毎州方千里是為方百里者百也内封公侯<lb/>
<pb n="15b"/>
　百里之國凡三十尚餘七十箇方百里又封伯七十<lb/>
　里之國六十是去二十九箇方百里又四十箇方十<lb/>
　里也尚餘四十箇方百里六十箇方十里又以封子<lb/>
　男五十里之國百二十是去方百里者三十也所餘<lb/>
　者止有十箇方百里六十箇方十里而已通除三䓁<lb/>
　封國及名山大澤不以封因以所餘者為附庸以及<lb/>
　閒田凡諸侯之有功者即取于閒田以禄之其有削<lb/>
　地亦歸之於閒田焉周氏諝曰所謂封國之數非實<lb/>
<pb n="16a"/>
　有此國特計其地之廣狭所能容者也周官職方謂<lb/>
　凡邦國千里封公以方五百里則四公方四百里則<lb/>
　六侯方三百里則十一伯方二百里則二十五子方<lb/>
　百里則百男以周知天下盖以一千里度之則天下<lb/>
　可以周知法與此同<lb/>
天子之縣内方千里者為方百里者百封方百里者九<lb/>
其餘方百里者九十一又封方七十里者二十一為方<lb/>
百里者十方十里者二十九其餘方百里者八十方十<lb/>
<pb n="16b"/>
里者七十一又封方五十里者六十三為方百里者十<lb/>
五方十里者七十五其餘方百里者六十四方十里者<lb/>
九十六<lb/>
　此記畿内之制也天子之畿内地方千里是為方百<lb/>
　里者百也内封公之國方百里者九尚餘九十一箇<lb/>
　方百里又封卿之國方七十里者二十一是去十箇<lb/>
　方百里二十九箇方十里也所餘八十箇方百里七<lb/>
　十一箇方十里又以封大夫之國方五十里者六十<lb/>
<pb n="17a"/>
　三是去十五箇方百里七十五箇方十里也所餘者<lb/>
　六十四箇方百里九十六箇方十里而已陳氏澔曰<lb/>
　畿外封國多而餘地少廣封建之制于天下畿内封<lb/>
　國少而餘地多備采地之分于王朝也案畿内餘地<lb/>
　所以多者當是天子自有之以為居重馭䡖之勢如<lb/>
　秦分天下為四十郡漢初承之大啟九國而漢自得<lb/>
　十五郡也<lb/>
諸侯之下士禄食九人中士食十八人上士食三十六<lb/>
<pb n="17b"/>
人下大夫食七十二人卿食二百八十八人君食二千<lb/>
八百八十人次國之卿食二百一十六人君食二千一<lb/>
百六十人小國之卿食百四十四人君食千四百四十<lb/>
人次國之卿命于其君者如小國之卿<lb/>
　此申言侯國君臣制禄多寡之法也大國禄食之數<lb/>
　以䓁而推則諸侯之下士可食九人中士倍下士食<lb/>
　十八人上士倍中士食三十六人下大夫倍上士食<lb/>
　七十二人卿四倍于大夫食二百八十八人君十倍<lb/>
<pb n="18a"/>
　於卿食二千八百八十人次國之卿三倍于大夫食<lb/>
　二百一十六人君十倍于卿食二千一百六十人小<lb/>
　國之卿一倍于大夫食百四十四人君十倍于卿食<lb/>
　千四百四十人其次國之卿命于其君者止如小國<lb/>
　之卿食百四十四人以其降于天子所命故也孔疏<lb/>
　云天子之士卿大夫無文宜準大國之卿大夫士也<lb/>
　案庶人在官者之禄有食九人至五人之差下士皆<lb/>
　視上農之食九人所以優士<lb/>
<pb n="18b"/>
天子之大夫為三監監于諸侯之國者其禄視諸侯之<lb/>
卿其爵視次國之君其禄取之于方伯之地方伯為朝<lb/>
天子皆有湯沐之邑于天子之縣内視元士<lb/>
　此申言三監之制也天子使其大夫為三監監于諸<lb/>
　侯為方伯者之國其禄視大國之卿其爵視次國之<lb/>
　君其禄則取于八州方伯之地方伯朝于天子皆有<lb/>
　湯沐之邑于天子之縣内以給齋戒自潔清之用其<lb/>
　數視元士亦五十里以下案三監之禄視諸侯之卿<lb/>
<pb n="19a"/>
　者其食少爵視次國之君者其體尊盖視子男而一<lb/>
　隆之一殺之也<lb/>
諸侯世子世國大夫不世爵使以徳爵以功未賜爵視<lb/>
天子之元士以君其國諸侯之大夫不世爵禄<lb/>
　此申言内外爵禄之制也諸侯之世子得世國而不<lb/>
　得世爵天子之大夫不得世爵而但得世禄盖先王<lb/>
　之于臣使之任事必以徳爵之命數必以功所以皆<lb/>
　不世爵也諸侯之世子世國必請命于天子賜之以<lb/>
<pb n="19b"/>
　爵而後得如先君之舊若未賜爵則其衣服禮數但<lb/>
　視天子之元士以君其國諸侯之大夫不惟不得世<lb/>
　爵并不得世禄此待内外臣之别也程子曰古者使<lb/>
　以徳爵以功世禄而不世官故賢才衆而庶績成及<lb/>
　周之衰公卿大夫皆世官政由是敗矣<lb/>
六禮冠昏䘮祭鄉相見七教父子兄弟夫婦君臣長㓜<lb/>
朋友賔客八政飲食衣服事為異别度量數制<lb/>
　此申言司徒所掌之事也司徒所掌者有六禮焉嘉<lb/>
<pb n="20a"/>
　　則為冠為昏凶則為喪吉則為祭賔則為鄉為相見<lb/>
　　所謂修之以莭民性者如此有七教焉親屬父子睦<lb/>
　　屬兄弟别屬夫婦義屬君臣序屬長㓜信屬朋友譲<lb/>
　　屬賔客所謂明之以興民徳者如此又有八政焉飲<lb/>
　　食則資以養生衣服則藉以適禮事為則著于百工<lb/>
　　之技藝異别則見于五方之噐械度與量則辨其長<lb/>
　　短小大數與制則區其多寡廣狭所謂齊之以防淫<lb/>
　　者如此<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷八<lb/>
　檀弓上<lb/>
　曽子弔於負夏主人既祖填池推柩而反之降婦人而<lb/>
　后行禮從者曰禮與曽子曰夫祖者且也且胡為其不<lb/>
　可以反宿也從者又問諸子㳺曰禮與子㳺曰飯於牖<lb/>
　下小斂於尸内大斂於阼殯於客位祖於庭𦵏於墓所<lb/>
　以即逺也故喪事有進而無退曽子聞之曰多矣乎予<lb/>
<pb n="1b"/>
　出祖者<lb/>
　　此言反柩之失禮也負夏衛地祖謂移柩車去載處<lb/>
　　為行始也填池鄭注作奠徹謂徹祖奠也多猶勝也<lb/>
　　曽子弔於負夏時主人既祖柩車南出婦人自堂降<lb/>
　　階而祖奠設於柩車西矣因榮曽子之來遂徹奠推<lb/>
　　柩而反還階間於婦人之以柩反而升堂者復降之<lb/>
　　而後行受弔之禮此蓋示死者將出遇賔而反疑亦<lb/>
　　事死如生之意也從者問曰禮與曽子曰夫祖者且<lb/>
<pb n="2a"/>
　也且則未成行何為其不可以反宿也從者又問於<lb/>
　子㳺曰禮果若是與子㳺曰喪有常禮飯含則於西<lb/>
　室牖下小斂在户内大斂在東階殯於西階祖於祖<lb/>
　廟之中庭而後𦵏於墓以次漸逺故喪事有進前而<lb/>
　往無退後而還若之何推柩而反之也曽子聞之乃<lb/>
　曰多矣乎勝於我之所說出祖者陸氏佃曰池殯坎<lb/>
　也既祖則填之孔叢子埋柩謂之肂肂坎謂之池胡<lb/>
　氏銓曰池以竹為之喪行之飾填與縣同魚以實之<lb/>
<pb n="2b"/>
　謂將行也案諸經無以殯肂為池者又飾柩一池在<lb/>
　祖奠前胡氏移之既祖後亦非且填亦不可訓為縣<lb/>
　也仍依鄭注為是<lb/>
曽子襲裘而弔子㳺裼裘而弔曽子指子㳺而示人曰<lb/>
夫夫也為習於禮者如之何其裼裘而弔也主人既小<lb/>
斂祖括髮子㳺趨而出襲裘帶絰而入曽子曰我過矣<lb/>
我過矣夫夫是也<lb/>
　此言同弔異服之事禮有得失也袒露臂也夫夫上<lb/>
<pb n="3a"/>
　語辭下指子㳺弔喪之禮於主人之變服不變服也<lb/>
　有辨乃曽子襲裘子㳺裼裘皆在未變服之前曽子<lb/>
　但知臨喪去飾因以子㳺之裼裘為非指而示人曰<lb/>
　夫夫也是宿昔所稱嫻習於禮者如之何其竟裼裘<lb/>
　而弔也迨主人既小斂變服而袒以麻括髮子㳺於<lb/>
　是趨而出襲裘帶絰而復入曽子見之爽然自失曰<lb/>
　是我之過矣是我之過矣夫夫之裼裘誠是也案禮<lb/>
　主人未變服弔者服朝服羔裘𤣥冠緇衣以裼之此<lb/>
<pb n="3b"/>
　裼裘而弔是也主人既變服弔者服朝服以衣襲之<lb/>
　加武以絰友則加以帶此襲裘帶絰是也葢喪事為<lb/>
　凶始死則尚從吉所以曽子子㳺之弔因之而異張<lb/>
　子云曽子子㳺皆聖門髙弟其分契與常人殊使一<lb/>
　人失禮必靣相告豈有私指示於人而不告之者謂<lb/>
　此一叚為可疑故盡信乎記者常失之<lb/>
子夏既除喪而見予之琴和之而不和彈之而不成聲<lb/>
作而曰哀未忘也先王制禮而弗敢過也子張既除喪<lb/>
<pb n="4a"/>
而見予之琴和之而和彈之而成聲作而曰先王制禮<lb/>
不敢不至焉<lb/>
　此言除喪與琴之事善其各中於禮也子夏既除喪<lb/>
　而見於孔子予之琴以散其哀子夏和之而不調彈<lb/>
　之而不終曲起而曰哀未忘也以先王所制之禮有<lb/>
　弗敢過也子張既除喪而見於孔子予之琴以散其<lb/>
　哀子張和之而調彈之而終曲起而曰喪之除也於<lb/>
　先王所制之禮不敢不至焉案四制祥之日鼓素琴<lb/>
<pb n="4b"/>
　示民有終也商也哀有餘而不敢過乎禮師也哀適<lb/>
　至而不敢不及乎禮是皆能以禮自制者也<lb/>
司宼惠子之喪子㳺為之麻衰牡麻絰文子辭曰子辱<lb/>
與彌牟之弟㳺又辱為之服敢辭子㳺曰禮也文子退<lb/>
反哭子㳺趨而就諸臣之位文子又辭曰子辱與彌牟<lb/>
之弟㳺又辱為之服又辱臨其喪敢辭子㳺曰固以請<lb/>
文子退扶適子南靣而立曰子辱與彌牟之弟㳺又辱<lb/>
為之服又辱臨其喪虎也敢不復位子㳺趨而就客位<lb/>
<pb n="5a"/>
　此言子㳺以非禮之服正惠子之失也司宼惠子衛<lb/>
　大夫名蘭文子惠子弟名木即彌牟皆靈公孫牡麻<lb/>
　絰以雄麻為絰司宼惠子之喪子㳺與惠子為友宜<lb/>
　著弔服加緦麻帶絰而已子㳺為之麻衰牡麻絰是<lb/>
　齊衰之服也葢惠子廢適子虎而立庶子故子㳺特<lb/>
　為非禮之服以譏之文子辭曰子辱與彌牟之弟㳺<lb/>
　又辱為之重服敢辭子㳺答曰是禮也文子不覺其<lb/>
　譏退而反哭於喪次子㳺趨而就家臣之位文子又<lb/>
<pb n="5b"/>
　辭曰子辱與彌牟之弟㳺又辱為之重服而又辱臨<lb/>
　其喪敢辭子㳺曰固以請於是文子悟其意退扶適<lb/>
　子虎正喪主之位而言曰子辱與彌牟之弟㳺又辱<lb/>
　為之重服而又辱臨其喪虎也敢不復位以承子之<lb/>
　志子㳺於是趨而就客位從禮之正也案子㳺重為<lb/>
　之服卑為之趨自為非禮而因以正人之非禮與檀<lb/>
　弓問公儀仲子立孫之事同皆所以行權權而不失<lb/>
　其正於禮固不為無補矣<lb/>
<pb n="6a"/>
將軍文子之喪既除喪而后越人來弔主人深衣練冠<lb/>
待于廟垂涕洟子㳺觀之曰將軍文氏之子其庶㡬乎<lb/>
亡於禮者之禮也其動也中<lb/>
　此言除喪受弔而能中乎禮之變也將軍文子即彌<lb/>
　牟主人謂其子簡子瑕也深衣既祥之麻衣練冠未<lb/>
　祥之練冠廟神主所在也自目曰涕自鼻曰洟將軍<lb/>
　文子之喪既除喪矣而越人來弔逺而後至也維時<lb/>
　主人著深衣首練冠不純吉亦不純凶也待於廟不<lb/>
<pb n="6b"/>
　復迎賔也不哭而垂涕洟哀之時已過而哀之情未<lb/>
　忘也子㳺觀之而歎曰將軍文氏之子其庶㡬乎亡<lb/>
　於禮者之禮也無此禮而為之禮其舉動也中乎節<lb/>
　矣案禮雖制於先王而可以義起義所以權乎禮之<lb/>
　變變而不失其節者也禮無弔人於除喪後者亦無<lb/>
　除喪後受人弔者文子之子庶㡬其當於義矣<lb/>
幼名冠字五十以伯仲死諡周道也絰也者實也掘中<lb/>
霤而浴毁竈以綴足及𦵏毁宗躐行出于大門殷道也<lb/>
<pb n="7a"/>
學者行之<lb/>
　此言殷周異尚之事學禮者各有所本也禮有殷周<lb/>
　之不同幼則稱名冠則稱字五十服官則專稱伯仲<lb/>
　既死則稱諡此周道也麻在首曰絰絰也者明孝子<lb/>
　有忠實之心也人死則掘室中之地作坎以牀架其<lb/>
　上浴尸令浴汁入坎中又用毁竈之甓連綴其足令<lb/>
　直可著屨及𦵏而柩出則毁廟門西邉之牆踐行神<lb/>
　之壇出於大門如生時為壇告神而出之事此殷道<lb/>
<pb n="7b"/>
　也凡若此者學者其行之方氏慤曰生以文為尚故<lb/>
　名字之制學禮者行周道死以質為尚故喪𦵏之制<lb/>
　學禮者行殷道<lb/>
子桞之母死子碩請具子桞曰何以哉子碩曰請粥庶<lb/>
弟之母子栁曰如之何其粥人之母以𦵏其母也不可<lb/>
既𦵏子碩欲以賻布之餘具祭噐子栁曰不可吾聞之<lb/>
也君子不家於喪請班諸兄弟之貧者<lb/>
　此言治喪循理之事也子栁子碩兄也具謂噐物粥<lb/>
<pb n="8a"/>
　謂嫁之也布錢也班猶分也子栁之母死子碩請治<lb/>
　喪事合用之噐物子栁曰無其財何以為用哉子碩<lb/>
　曰請粥庶弟之母子栁曰人孰不孝其母奈何粥人<lb/>
　之母以𦵏吾母也不可既𦵏畢子碩又欲以賻錢之<lb/>
　餘者具祭享之噐子栁曰不可是因親喪以為利也<lb/>
　吾聞之君子不家於喪請以喪事之餘分諸兄弟之<lb/>
　貧不自立者案喪具稱家有無若粥人之母以𦵏其<lb/>
　母欲盡乎孝而實非孝也無田禄者不設祭噐若以<lb/>
<pb n="8b"/>
　賻布之餘具之欲盡乎敬而實非敬也如子栁者其<lb/>
　知禮矣乎<lb/>
君子曰謀人之軍師敗則死之謀人之邦邑危則亡之<lb/>
　此言謀事者當以危敗自戒也聞之君子曰謀人之<lb/>
　軍師以制勝也故敗則與之俱死謀人之邦邑以圖<lb/>
　存也故危則與之俱亡夫惟有死之亡之之心而後<lb/>
　能豫善其謀是故任大事者立大節者也<lb/>
公叔文子升於瑕丘蘧伯玉從文子曰樂哉斯丘也死<lb/>
<pb n="9a"/>
則我欲𦵏焉蘧伯玉曰吾子樂之則瑗請前<lb/>
　此言徇己害人之事而得風刺之正也公叔文子名<lb/>
　拔蘧伯玉名瑗皆衛大夫公叔文子升於瑕丘之上<lb/>
　時伯玉從之逰文子曰樂哉斯丘也今我逰於斯死<lb/>
　則欲𦵏於斯焉蘧伯玉曰吾子而誠樂之則瑗請前<lb/>
　行以去子矣葢不欲與聞其事又不欲直指其非故<lb/>
　微言以示諷也案公叔文子固當日所謂時然後言<lb/>
　樂然後笑義然後取者乃即一事以觀而已見其言<lb/>
<pb n="9b"/>
　非所言樂非所樂取非所取矣孔子曰其然豈其然<lb/>
　乎葢知文子之未聞乎道也<lb/>
弁人有其母死而孺子泣者孔子曰哀則哀矣而難為<lb/>
繼也夫禮為可傳也為可繼也故哭踊有節<lb/>
　此言過哀之宜有節也弁地之人有其母死而泣若<lb/>
　孺子聲無節者孔子聞之曰居母之喪固以哀為主<lb/>
　矣然哀而過焉抑恐繼之者之難也夫所貴乎禮者<lb/>
　前者為其可傳後者為其可繼故哭踊皆有節若無<lb/>
<pb n="10a"/>
　節則不可傳而繼矣案雜記曽申問於曽子曰哭父<lb/>
　母有常聲乎曰中路嬰兒失其母何常聲之有義與<lb/>
　此異者孔氏謂曽子所言是始死之時悲哀志懑未<lb/>
　可為節此之所言在襲斂之後可以禮制也<lb/>
叔孫武叔之母死既小斂舉者出户出户袒且投其冠<lb/>
括髮子㳺曰知禮<lb/>
　此記武叔失禮之事也武叔名州仇遭喪者小斂畢<lb/>
　主人於户内袒括髮乃徹帷奉尸夷於堂葢為欲奉<lb/>
<pb n="10b"/>
　尸故祖而括髮是袒括髮當在小斂之後奉尸夷於<lb/>
　堂之前也乃叔孫武叔之母死既小斂舉者皆出户<lb/>
　矣既出户乃袒且投其冠而括髮是失哀節也子㳺<lb/>
　以為知禮殆反言以嗤之與案上出户謂舉尸者下<lb/>
　出户謂武叔也陳氏澔改上户字為尸非是<lb/>
扶君卜人師扶右射人師扶左君薨以是舉<lb/>
　此言親臣之有常職也卜當為僕左右左體右體也<lb/>
　周禮大僕掌正王之服位射人掌公卿大夫之位及<lb/>
<pb n="11a"/>
　王舉動悉随之遇君有疾必資扶助則卜人之長扶<lb/>
　其右射人之長扶其左不幸而君薨仍以是人遷尸<lb/>
　以其為平日親近之人不忍變也案㳺氏桂曰古者<lb/>
　宫中之治總以大宰參以六卿人君出入起居常從<lb/>
　事於禮故疾病死喪内之人不得與焉所以防微杜<lb/>
　漸者如此則夫在寢在朝日於君之左右而為卜人<lb/>
　射人之師者平時之不可不慎其選也亦明矣<lb/>
從母之夫舅之妻二夫人相為服君子未之言也或曰<lb/>
<pb n="11b"/>
同爨緦<lb/>
　此言相為服之事而推乎禮之變也從母母之姊妹<lb/>
　舅母之兄弟夫音扶二夫人猶言此二人也從母之<lb/>
　夫與謂吾從母之夫者舅之妻與謂吾舅之妻者此<lb/>
　二人相為服是禮之所無故君子未之言也或以為<lb/>
　既同爨而食合有緦麻之親此亦原其情之不可已<lb/>
　葢禮之變焉耳案張子曰此是甥自幼居於從母之<lb/>
　家或舅之家孤稚恩飬直如父母不可以無服所以<lb/>
<pb n="12a"/>
　為此服也非是從母之夫與舅之妻相對為服朱子<lb/>
　曰先王制禮父族四故由父而上為從曽祖服緦麻<lb/>
　姑之子姊妹之子女子子之子皆由父而推之也母<lb/>
　族三母之父母之母母之兄弟恩止於舅故從母之<lb/>
　夫舅之妻皆不為服推不去故也張子朱子之言深<lb/>
　得禮意<lb/>
喪事欲其縱縱爾吉事欲其折折爾故喪事雖遽不陵<lb/>
節吉事雖止不怠故騷騷爾則野鼎鼎爾則小人君子<lb/>
<pb n="12b"/>
蓋猶猶爾<lb/>
　此言吉凶之異而君子得行禮之中也縱縱急貎折<lb/>
　折止貎騷騷謂太疾鼎鼎謂太舒猶猶則疾舒之中<lb/>
　也喪事主哀不尚脩飾欲其急而趨事則縱縱爾吉<lb/>
　事主敬不宜率略欲其緩而合禮則折折爾故喪事<lb/>
　雖遽而不至於陵節吉事雖止而不至於怠慢若遽<lb/>
　而無序則騷騷爾而近於野若止而不前則鼎鼎爾<lb/>
　而類於小人君子則不然不太疾不太舒葢見其猶<lb/>
<pb n="13a"/>
　猶爾案㳺氏桂曰君子處吉凶之際以失禮為懼故<lb/>
　疾徐之節常得其中然非素範於禮臨事未有不失<lb/>
　之過與不及者容貎儀度夫豈細故哉<lb/>
喪具君子耻具一日二日而可為也者君子弗為也<lb/>
　此言君子愛親之心也喪具棺衣之屬喪具所以厚<lb/>
　終而君子以悉具為耻故一日二日之間可以猝辦<lb/>
　者君子弗豫為也案王制有曰六十歳制七十時制<lb/>
　八十月制九十日脩蓋慮倉猝之變致有送死之憾<lb/>
<pb n="13b"/>
　耳若一日二日可為之物而無不為是不以乆生期<lb/>
　其親非孝子之道也<lb/>
喪服兄弟之子猶子也蓋引而進之也嫂叔之無服也<lb/>
蓋推而逺之也姑姊妹之薄也蓋有受我而厚之者也<lb/>
　此言喪服輕重之義也喪服所以表哀哀有淺深故<lb/>
　服有輕重己子期兄弟之子當降服大功今乃服期<lb/>
　蓋以恩為可親引而進之也昆弟相為服期其妻應<lb/>
　降服大功今乃無服葢以義為可嫌推而逺之也姑<lb/>
<pb n="14a"/>
　姊妹在室與兄弟姪皆不杖期出適則皆降服大功<lb/>
　而從其薄者葢以其夫為之杖期有受我而厚之者<lb/>
　也程子曰其夫屬乎父道者妻皆母道也其天屬乎<lb/>
　子道者妻皆婦道也上有父有母下有子有婦伯父<lb/>
　叔父父之屬也伯母叔母則母之屬故服與伯父叔<lb/>
　父同兄弟之子子之屬也兄弟之子之婦則婦之屬<lb/>
　故服與兄弟之子同若兄弟則己之屬也難以妻道<lb/>
　屬其嫂此古者所以無服只為無屬今之有服亦是<lb/>
<pb n="14b"/>
　豈有同居之親而無服者葢禮以義起若繼父之同<lb/>
　居者甥於從母之夫舅之妻同爨者皆為之服則嫂<lb/>
　叔之服小功今雖異古其義一也案周道親親至重<lb/>
　者莫如兄弟兄弟之子進而為期其服同於子父之<lb/>
　兄弟進而為期其服同於祖父故曰死喪之威兄弟<lb/>
　孔懷<lb/>
食於有喪者之側未嘗飽也<lb/>
　此言臨喪之哀心不在乎食也有喪者以哀為本故<lb/>
<pb n="15a"/>
　臨喪必助其哀食於其側未嘗飽也案有喪而執其<lb/>
　役不食則廢事飽食則忘哀皆非禮也或曰食字上<lb/>
　疑脫孔子字<lb/>
曽子與客立於門側其徒趨而出曽子曰爾將何之曰<lb/>
吾父死將出哭於巷曰反哭於爾次曽子北靣而弔焉<lb/>
　此言旅次聞喪之禮也其徒謂客之旅曽子與客立<lb/>
　於門側見客之從者疾趨而出曽子問曰爾今將安<lb/>
　之曰聞吾父死將出哭於巷因命之曰爾還哭於爾<lb/>
<pb n="15b"/>
　所次舍之處其可矣於是曽子自居北靣而以賔禮<lb/>
　弔之焉案禮館人使專之若其自有然又士喪禮主<lb/>
　人西靣其賔在門東北靣葢同國之賔則然曽子既<lb/>
　許其反哭於次因以同國賔禮弔之爾次徒之室不<lb/>
　於客之正室客非喪主亦避尊也<lb/>
孔子曰之死而致死之不仁而不可為也之死而致生<lb/>
之不知而不可為也是故竹不成用瓦不成味木不成<lb/>
斵琴瑟張而不平竽笙備而不和有鐘磬而無簨虡其<lb/>
<pb n="16a"/>
曰明噐神明之也<lb/>
　此言送死之事當以神明之道求之也之往也謂以<lb/>
　物往送死者也味當作沬謂黒光之沬也簨虡懸鐘<lb/>
　磬之格横曰簨直曰虡孔子曰死生亦大矣惟明乎<lb/>
　死生之理者而後可與言仁知若往送死者而極以<lb/>
　死者之禮待之是無愛親之心不仁而不可為也往<lb/>
　送死者而極以生者之禮待之是無燭理之明不知<lb/>
　而不可為也故古人送死未嘗不備物而不必其適<lb/>
<pb n="16b"/>
　於用竹噐則編而無縢緣瓦噐則粗而無光澤木噐<lb/>
　則樸而無雕斵琴瑟雖張而不平調竽笙雖備而不<lb/>
　和協雖有鐘磬無簨虡以為懸掛其謂之明噐者乃<lb/>
　先王酌於有知無知之間而以神明之道待之也案<lb/>
　死生不異者雖人子不忍忘其親之情而事生事死<lb/>
　終不可以無辨惟神而明之斯仁知之理盡矣<lb/>
有子問於曽子曰問喪於夫子乎曰聞之矣喪欲速貧<lb/>
死欲速朽有子曰是非君子之言也曽子曰參也聞諸<lb/>
<pb n="17a"/>
夫子也有子又曰是非君子之言也曽子曰參也與子<lb/>
㳺聞之有子曰然然則夫子有為言之也曽子以斯言<lb/>
告於子㳺子㳺曰甚哉有子之言似夫子也昔者夫子<lb/>
居於宋見桓司馬自為石椁三年而不成夫子曰若是<lb/>
其靡也死不如速朽之愈也死之欲速朽為桓司馬言<lb/>
之也南宫敬叔反必載寶而朝夫子曰若是其貨也喪<lb/>
不如速貧之愈也喪之欲速貧為敬叔言之也曽子以<lb/>
子㳺之言告於有子有子曰然吾固曰非夫子之言也<lb/>
<pb n="17b"/>
曽子曰子何以知之有子曰夫子制於中都四寸之棺<lb/>
五寸之椁以斯知不欲速朽也昔者夫子失魯司宼將<lb/>
之荆蓋先之以子夏又申之以冉有以斯知不欲速貧<lb/>
也<lb/>
　此明聖人言各有當而非智足知聖者不能知也喪<lb/>
　謂失位桓司馬名魋敬叔即南宫縚也有子問於曽<lb/>
　子曰汝聞失位去國之禮於夫子乎曰聞之矣失位<lb/>
　則欲速貧既亡則欲速朽有子曰貧朽非人所欲是<lb/>
<pb n="18a"/>
　非君子之言也曽子曰參乃聞之夫子也有子又曰<lb/>
　是固非君子之言也曽子曰參葢與子㳺共聞之有<lb/>
　子曰然然則夫子非徒言必有所為而發也曽子因<lb/>
　以有子之言告子㳺子㳺曰甚哉有子之言似夫子<lb/>
　也昔者夫子居宋見桓司馬豫為石椁功至三年而<lb/>
　猶不成夫子曰若是其費而無益也轉不知速朽之<lb/>
　為愈也死之欲速朽為桓司馬一人言之也南宫敬<lb/>
　叔既失位去魯比其反也必載寶以朝君夫子曰若<lb/>
<pb n="18b"/>
　是其賄而求得也轉不如速貧之為愈也喪之欲速<lb/>
　貧殆為敬叔一人言之也曽子爰以子㳺之言告有<lb/>
　子有子曰然吾固知非夫子之言也曽子曰子何以<lb/>
　知之有子曰夫子為中都宰為民定制用四寸之棺<lb/>
　五寸之椁而務從其厚以斯知不欲速朽也昔者夫<lb/>
　子失魯司宼將應昭王之聘而適荆葢曽先以子夏<lb/>
　又使冉有相繼而往期於見用以斯知不欲速貧也<lb/>
　案人之生死有分而得喪無常若肆其侈心而至傷<lb/>
<pb n="19a"/>
　財肆其利心而至害義誠為君子所深嫉然欲其速<lb/>
　朽欲其速貧抑又非情理之常有子聞曽子之所聞<lb/>
　既以為有為而發復證以中都之荆兩事可謂智足<lb/>
　知聖矣<lb/>
陳莊子死赴於魯魯人欲勿哭繆公召縣子而問焉縣<lb/>
子曰古之大夫束脩之問不出竟雖欲哭之安得而哭<lb/>
之今之大夫交政於中國雖欲勿哭焉得而勿哭且臣<lb/>
聞之哭有二道有愛而哭之有畏而哭之公曰然然則<lb/>
<pb n="19b"/>
如之何而可縣子曰請哭諸異姓之廟於是與哭諸縣<lb/>
氏<lb/>
　此言哭鄰國臣之事見禮所由變也陳莊子陳恆之<lb/>
　孫名伯問遺也齊大夫陳莊子死赴告於魯君無哭<lb/>
　鄰國大夫之禮魯人議欲勿哭繆公疑而不决問於<lb/>
　縣子縣子對曰古之為大夫者外無私交即束脩之<lb/>
　微不越竟而問遺是故死不相赴雖欲哭之安得而<lb/>
　哭之若今之大夫既專盟㑹之事而與國君相交接<lb/>
<pb n="20a"/>
　雖欲勿哭將安得而勿哭乎且臣聞之哭有二道焉<lb/>
　有愛而哭之者義出於不能已也有畏而哭之者勢<lb/>
　出於不得已也公曰然然則當如何縣子曰於異姓<lb/>
　之赴者而哭其哭諸異姓之廟焉而可於是遂哭諸<lb/>
　縣氏以其為禮所由起也案春秋之世政在大夫既<lb/>
　君弱而臣強又齊強而魯弱故於陳氏不惟生畏之<lb/>
　而死亦畏之其哭諸異姓之廟者以哭其非所當哭<lb/>
　之人故哭於非所當哭之地蓋周禮之衰而世變為<lb/>
<pb n="20b"/>
　之也<lb/>
仲憲言於曽子曰夏后氏用明噐示民無知也殷人用<lb/>
祭噐示民有知也周人兼用之示民疑也曽子曰其不<lb/>
然乎其不然乎夫明噐鬼噐也祭噐人噐也夫古之人<lb/>
胡為而死其親乎<lb/>
　此言送終之噐各有因時之制也仲憲孔子弟子原<lb/>
　憲名思古謂夏時也仲憲嘗言於曽子曰三代之送<lb/>
　𦵏也制噐不同而各有其義夏后氏所用則為明噐<lb/>
<pb n="21a"/>
　蓋示民以死者之無知也殷人所用則為祭噐蓋示<lb/>
　民以死者之有知也周人則明噐祭噐兼而用之蓋<lb/>
　不以為有知亦不以為無知示民疑也曽子重言以<lb/>
　非之曰其不然乎其不然乎夫明噐不可用鬼噐也<lb/>
　祭噐適於用人噐也因時定制故殷異於夏若謂示<lb/>
　民無知而用明噐夫古之人胡為而有死其親之心<lb/>
　以出於此乎案文質之尚三代不相襲即送𦵏亦可<lb/>
　見也若如憲言則夏用鬼噐有致死之不仁殷用人<lb/>
<pb n="21b"/>
　噐有致生之不智二者胥失其義矣曽子深譏示民<lb/>
　無知之說而不及於殷則以不忍死其親者人之同<lb/>
　心其失尤為易曉也<lb/>
公叔木有同母異父之昆弟死問於子㳺子㳺曰其大<lb/>
功乎狄儀有同母異父之昆弟死問於子夏子夏曰我<lb/>
未之前聞也魯人則為之齊衰狄儀行齊衰今之齊衰<lb/>
狄儀之問也<lb/>
　此言同母異父昆弟之服而禮之難得其正也公叔<lb/>
<pb n="22a"/>
　木即公叔戍衛公叔文子之子公叔木有同母異父<lb/>
　之昆弟死未知所服以問子㳺子㳺以喪服無文而<lb/>
　疑辭以答之曰其大功九月乎又狄儀有同母異父<lb/>
　之昆弟死亦以其服問於子夏子夏曰凡服俱有定<lb/>
　制子之所問則我未之前聞也若齊衰之服魯人行<lb/>
　之乆矣狄儀於是乎行齊衰記者因言今之服齊衰<lb/>
　蓋自狄儀之問也案家語邾人有同母異父之昆弟<lb/>
　死因顔克問於孔子子曰同居繼父則從為之服不<lb/>
<pb n="22b"/>
　同居繼父且無服况其子乎是聖人固有定論矣魏<lb/>
　髙堂隆曰聖人制禮外親不過緦殊異内外之明理<lb/>
　也外祖父母以尊加從母以名加皆小功舅緦而已<lb/>
　同母異父之昆弟異族無屬於禮不當有服即同居<lb/>
　亦當從同爨緦之例無緣大功乃重於外祖父母也<lb/>
　張子則曰狄儀服之齊衰是與親兄弟之服同知母<lb/>
　而不知父或以為大功者亦似太過以小功服之可<lb/>
　也合而觀之當以孔子言無服為正<lb/>
<pb n="23a"/>
子思之母死於衛栁若謂子思曰子聖人之後也四方<lb/>
於子乎觀禮子葢慎諸子思曰吾何慎哉吾聞之有其<lb/>
禮無其財君子弗行也有其禮有其財無其時君子弗<lb/>
行也吾何慎哉<lb/>
　此言為出母嫁之喪行禮之事也子思之母死於衛<lb/>
　衛人栁若謂子思曰喪服禮之大者子乃聖人之後<lb/>
　也四方將視子以為法焉子蓋慎於禮而行諸子思<lb/>
　曰吾何慎哉吾聞之制之所得為者禮也力之所能<lb/>
<pb n="23b"/>
　辦者財也勢之所可行者時也有禮而無財君子弗<lb/>
　行也有禮有財而無時君子弗行也吾將何慎哉案<lb/>
　儀禮父卒繼母嫁從為之服王氏肅曰從乎繼母而<lb/>
　寄育則為服不從則不服鄭注云嫁母齊衰期蓋誤<lb/>
　觧喪服經繼母從字而繆也子思之母嫁於庶氏則<lb/>
　不當有服而難以斥言故寛其辭而再言君子弗行<lb/>
　也以曉栁若也<lb/>
縣子瑣曰吾聞之古者不降上下各以其親滕伯文為<lb/>
<pb n="24a"/>
　孟虎齊衰其叔父也為孟皮齊衰其叔父也<lb/>
　　此言古者不降服之事也縣子名瑣滕伯名文古謂<lb/>
　　殷時縣子瑣曰周之禮以貴降賤以適降庶而殷以<lb/>
　　上雖貴不降賤惟上下各以其親耳上謂從祖從父<lb/>
　　之屬下謂從子從孫之屬葢各随本服而為之服也<lb/>
　　嘗考之滕伯文矣為孟虎服齊衰以虎為其叔父也<lb/>
　　為孟皮服齊衰以已為其叔父也此所謂各以其親<lb/>
　　者案略爵而專稱孟虎孟皮明非諸侯大夫尊同者<lb/>
<pb n="24b"/>
　　也鄭注上不降逺下不降卑故兩舉以盡其義馬氏<lb/>
　　謂滕伯為二孟叔父吳氏謂二孟為滕伯叔父皆非<lb/>
　　是<lb/>
　<lb/>
　<lb/>
　<lb/>
　<lb/>
日講禮記解義卷八<lb/>
</p>
<p>
</p>
  </div>
</body>
</text>
</TEI>
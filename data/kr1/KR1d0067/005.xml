<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷五<lb/>
　曲禮下<lb/>
　五官之長曰伯是職方其擯於天子也曰天子之吏天<lb/>
　子同姓謂之伯父異姓謂之伯舅自稱於諸侯曰天子<lb/>
　之老於外曰公於其國曰君九州之長入天子之國曰<lb/>
　牧天子同姓謂之叔父異姓謂之叔舅於外曰侯於其<lb/>
　國曰君其在東夷北狄西戎南蠻雖大曰子於内自稱<lb/>
<pb n="1b"/>
　曰不榖於外自稱曰王老庶方小侯入天子之國曰某<lb/>
　人於外曰子自稱曰孤<lb/>
　　此言諸侯稱謂之禮也王者於五官之中擇其功徳<lb/>
　　懋著者二人加以一命兼三公而為方伯是為五官<lb/>
　　之長曰方伯也身在王朝而分主畿外諸侯各職主<lb/>
　　其所治之方不相侵越如所云陜以東旦主之陜以<lb/>
　　西奭主之是也二伯見於天子則擯者之辭曰天子<lb/>
　　之吏從卑賤之稱尊君也天子稱之同姓則曰伯父<lb/>
<pb n="2a"/>
　異姓則曰伯舅親之也二伯自稱於九州之諸侯曰<lb/>
　天子之老繫老於天子以示威重也二伯皆有采地<lb/>
　在天子畿内自稱於私土之外則曰公從其爵也自<lb/>
　稱於其國則曰君以采地之内皆其臣民也二百一<lb/>
　十國以為州天下九州天子於每州之諸侯擇其賢<lb/>
　者加之一命使主一州之列國是為九州之長入天<lb/>
　子之國而來見則擯者之辭曰牧取牧養斯民之義<lb/>
　也天子稱之降言叔者次於二伯也不改乎父舅者<lb/>
<pb n="2b"/>
　親之也自稱於國之外曰侯亦以爵言於國之内曰<lb/>
　君以國内皆其臣民也天子中天下而立則遠國之<lb/>
　屬綏要荒服者在東曰夷在北曰狄在西曰戎在南<lb/>
　曰蠻其來見天子雖土壤之大而擯辭曰子卑之也<lb/>
　與國内臣民言自稱曰不榖謙辭也與外國言自稱<lb/>
　王老繫老於王以威遠也若夫九州之外庶方小侯<lb/>
　入天子之國擯辭曰某人不稱爵亦卑之也於外曰<lb/>
　子亦稱爵也與臣民言自稱曰孤孤者無徳獨立之<lb/>
<pb n="3a"/>
　稱亦謙辭也案春秋傳王命委之三吏謂三公也天<lb/>
　子之稱諸侯大國視三公小國視九牧於同姓國之<lb/>
　卿大夫稱伯氏叔氏於異姓國之卿稱舅氏小侯四<lb/>
　夷之君入王國自稱曰某人若牟人介人也<lb/>
天子當依而立諸侯北面而見天子曰覲天子當宁而<lb/>
立諸公東面諸侯西面曰朝諸侯未及期相見曰遇相<lb/>
見於郤地曰會諸侯使大夫問於諸侯曰聘約信曰誓<lb/>
涖牲曰盟<lb/>
<pb n="3b"/>
　此言朝覲遇會聘并誓盟之禮也依與扆同狀如屏<lb/>
　風當户牖之間繡為斧文亦曰斧依宁竚也在門屏<lb/>
　之間時在於秋天子當依南面而立諸侯北面而見<lb/>
　天子其摯與享皆受於廟而於以正君臣之分其名<lb/>
　曰覲言勤於王事也時在於春天子當宁南面而立<lb/>
　諸公東面諸侯西面而見天子受摯於朝受享於廟<lb/>
　而於以洽上下之情其名曰朝言來見之早也此天<lb/>
　子待諸侯之禮也諸侯於鄰國未及期日而邂逅相<lb/>
<pb n="4a"/>
　見其名曰遇遇者草次之辭近者為主遠者為賓禮<lb/>
　從殺也若及期日而相見於閒隙之地其名曰會會<lb/>
　者正見之辭陳其擯介脩其燕享禮從隆也諸侯比<lb/>
　年使大夫問於諸侯其名曰聘聘者問也聘以圭璋<lb/>
　享以束帛相存問以伸其信也凡有國故而以言語<lb/>
　相要約為信其名曰誓誓者以言為主也猶懼其不<lb/>
　至則涖牲而要之以神其名曰盟盟者以神為主也<lb/>
　此鄰國相待之禮也案周禮秋為覲春為朝生氣文<lb/>
<pb n="4b"/>
　殺氣質也或曰舜典二月東廵守肆覲東后則春亦<lb/>
　曰覲或曰天子當宁宁在路門之外應門之内諸侯<lb/>
　既朝天子乃入廟受覲蓋廟在應門之外雉門之内<lb/>
　覲禮諸侯前朝受舍於朝是朝亦兼覲覲亦兼朝也<lb/>
　方氏慤曰冬見之遇時見之會比年之聘諸侯所以<lb/>
　事天子也未及期之遇郤地之會使大夫之聘諸侯<lb/>
　所以交鄰國也<lb/>
諸侯見天子曰臣某侯某其與民言自稱曰寡人其在<lb/>
<pb n="5a"/>
凶服曰適子孤臨祭祀内事曰孝子某侯某外事曰曾<lb/>
孫某侯某死曰薨復曰某甫復矣既葬見天子曰類見<lb/>
言諡曰類諸侯使人使於諸侯使者自稱曰寡君之老<lb/>
　此言諸侯稱謂之禮也諸侯謂五等諸侯上某國名<lb/>
　下某人名如云臣齊侯小白臣晉侯重耳也或曰言<lb/>
　諡曰類類當為誄謂誄而諡之也凡諸侯朝覲來見<lb/>
　天子擯者之辭曰臣某侯某稱臣稱國稱爵稱名恪<lb/>
　守侯度也其與民言自稱曰寡人謙乏君徳也若未<lb/>
<pb n="5b"/>
　除喪而在凶服擯者告賓之辭曰適子孤稱適别於<lb/>
　庶也稱孤言無父也其臨祭祀内而宗廟之事曰孝<lb/>
　子某侯某取追養繼孝之義外而社稷之事曰曾孫<lb/>
　某侯某取繼體守成之義不稱嗣侯避天子也其死<lb/>
　史書之辭曰薨取幽晦之義也復者之辭曰某甫復<lb/>
　稱字者臣不名君也既葬而見於天子曰類見類猶<lb/>
　象也象諸侯之禮見也將葬而為親請諡亦曰類使<lb/>
　大夫行象聘問之禮也諸侯使上大夫使於諸侯使<lb/>
<pb n="6a"/>
　者自稱曰寡君之老繫老於君以明尊也案鄭注諸<lb/>
　侯祭祀稱國者遠辟天子孔疏春秋之義三年除喪<lb/>
　之後乃見今云既葬者謂天子廵守至竟亦得見故<lb/>
　未執玉帛但執皮帛象諸侯也若未葬未正君臣雖<lb/>
　天子廵守亦不見王氏肅曰請諡必以其實為諡類<lb/>
　於乎生之行也<lb/>
天子穆穆諸侯皇皇大夫濟濟士蹌蹌庶人僬僬<lb/>
　此記天子至庶人之容貌也天子有不顯之徳其容<lb/>
<pb n="6b"/>
　幽深而和敬則見其穆穆焉諸侯有安民之功其容<lb/>
　莊盛而顯明則見其皇皇焉大夫以法相守其容脩<lb/>
　飾而齊一則見其濟濟焉士以禮自文其容翔舉而<lb/>
　舒揚則見其蹌蹌焉禮不下庶人惟趨走促數以承<lb/>
　事見為僬僬自卑盡而已鄭注云凡行容尊者體盤<lb/>
　卑者體蹙<lb/>
天子之妃曰后諸侯曰夫人大夫曰孺人士曰婦人庶<lb/>
人曰妻公侯有夫人有世婦有妻有妾夫人自稱於天<lb/>
<pb n="7a"/>
子曰老婦自稱於諸侯曰寡小君自稱於其君曰小童<lb/>
自世婦以下自稱曰婢子<lb/>
　此言后夫人正名之禮也妃配也自稱於諸侯曰寡<lb/>
　小君鄭氏謂饗來朝諸侯之時夫人自稱吕氏謂是<lb/>
　臣下稱諸異邦之辭天子之妃曰后后之言後也諸<lb/>
　侯曰夫人夫之言扶也大夫曰孺人孺之言屬也士<lb/>
　曰婦人婦之言服也庶人曰妻妻之言齊也公侯一<lb/>
　娶九女故有夫人有世婦有妻有妾畿内諸侯之夫<lb/>
<pb n="7b"/>
　人因助祭若獻繭得見於天子則自稱曰老婦稱老<lb/>
　所以任事稱婦所以事人也臣下稱其君之夫人於<lb/>
　他國之諸侯曰寡小君猶稱其君為寡君也夫人自<lb/>
　稱於其君曰小童謙未成人也自世婦以下降於夫<lb/>
　人自稱曰婢子婢之言卑也孔疏云春秋逆婦姜于<lb/>
　齊是諸侯亦呼婦也榖梁傳云言婦有姑之辭也庶<lb/>
　人賤無别稱判合齊體而已通言之則上下通曰妻<lb/>
　詩曰刑于寡妻是也<lb/>
<pb n="8a"/>
子於父母則自名也列國之大夫入天子之國曰某士<lb/>
自稱曰陪臣某於外曰子於其國曰寡君之老使者自<lb/>
稱曰某<lb/>
　此言子與臣正名之禮也陪重也子於父母之前必<lb/>
　自稱名以名為父母所命不敢有他稱也五等諸侯<lb/>
　之大夫入天子之國則擯者稱曰某士以其命數與<lb/>
　天子之士等也自稱曰陪臣某以諸侯為天子之臣<lb/>
　己又為諸侯之臣是陪臣也擯者稱之於他國曰子<lb/>
<pb n="8b"/>
　子者有徳之稱也大夫在己國與人語則自稱曰寡<lb/>
　君之老繫老於君尊君也若為使於他國則與彼君<lb/>
　語自稱曰某以臣道自居也案左傳晉韓起聘於周<lb/>
　擯者曰晉士起欒盈曰天子陪臣管仲曰陪臣敢辭<lb/>
　是入天子之國稱士稱陪臣之例也春秋書齊高子<lb/>
　來盟是於外曰子之例也<lb/>
天子不言出諸侯不生名君子不親惡諸侯失地名滅<lb/>
同姓名<lb/>
<pb n="9a"/>
　此記史臣之書法也普天之下莫非王土故於天子<lb/>
　不書出諸侯貴故於其生時不書名然苟有大惡則<lb/>
　君子不曲為諱如諸侯而失地則不智滅同姓之國<lb/>
　則不仁於是乎生名之此不親惡之義也案春秋僖<lb/>
　二十四年襄王出居于鄭莊十年荆敗蔡師于莘以<lb/>
　蔡侯獻舞歸僖二十五年衞侯燬滅邢是書出書名<lb/>
　之例<lb/>
為人臣之禮不顯諫三諫而不聽則逃之子之事親也<lb/>
<pb n="9b"/>
三諫而不聽則號泣而隨之<lb/>
　此言臣子進諫之禮也為人臣者君有過必諫然當<lb/>
　委曲諷諭不可顯然以暴君之過若三諫而不聽則<lb/>
　不得已而逃之蓋君臣主義不合則去也為人子者<lb/>
　親有過亦必諫但三諫而不聽唯有號泣而隨之蓋<lb/>
　父子主恩無可去之理故以至情相感動期於見聽<lb/>
　而後已也案君臣之義無所逃於天地之間逃之者<lb/>
　以身諫而冀其一悟也此與號泣而隨之同一意理<lb/>
<pb n="10a"/>
君有疾飲藥臣先嘗之親有疾飲藥子先嘗之醫不三<lb/>
世不服其藥<lb/>
　此言謹疾之禮也君而有疾藥不遽飲臣必先取而<lb/>
　嘗之親而有疾藥不遽飲子必先取而嘗之戒不虞<lb/>
　也治疾以藥而用藥由醫必習其業者三世則治人<lb/>
　多而用物熟功己試而無可疑然後服之否則不敢<lb/>
　服也臣子之愛其君親宜無所不致慎况於有疾之<lb/>
　時乎<lb/>
<pb n="10b"/>
儗人必於其倫<lb/>
　此言論人之禮也儗議乎人者必從其類而比方之<lb/>
　斯品詣以相衡而定如禹稷顔回時不同矣孔子俱<lb/>
　以為賢儗之以道也夷惠伊尹迹不同矣孟子俱以<lb/>
　為聖儗之以心也故倫之為言類廣而義精非具知<lb/>
　人之鑒者未足與於此也鄭氏以倫為貴賤謂如比<lb/>
　大夫當於大夫比士當於士不以其類則為不敬止<lb/>
　得其一端而已禮之大指疑不盡然<lb/>
<pb n="11a"/>
問天子之年對曰聞之始服衣若干尺矣問國君之年<lb/>
長曰能從宗廟社稷之事矣幼曰未能從宗廟社稷之<lb/>
事也問大夫之子長曰能御矣幼曰未能御也問士之<lb/>
子長曰能典謁矣幼曰未能典謁也問庶人之子長曰<lb/>
能負薪矣幼曰未能負薪也<lb/>
　此言問年之禮其對有不同也謁請也有問天子之<lb/>
　年者天子至尊不敢言年齒但以衣服長短為對長<lb/>
　則知春秋之鼎盛短則知年齡之幼沖曰聞之若干<lb/>
<pb n="11b"/>
　尺矣蓋謹退不敢質言也有問國君之年者長則曰<lb/>
　能從事於宗廟社稷之祭矣幼則曰未能從事於宗<lb/>
　廟社稷之祭也蓋禮莫重於祭能從事則為長未能<lb/>
　從事則為幼也天子諸侯繼世其年不定故問之若<lb/>
　大夫則五十乃爵士則四十始仕故不須問其年而<lb/>
　問其子之年問大夫之子長則曰能御車矣幼則曰<lb/>
　未能御車蓋以六藝之事言也問士之子長則曰能<lb/>
　典主賓客請謁之事矣幼則曰未能典謁蓋以將命<lb/>
<pb n="12a"/>
　之事言也至問庶人之子長則曰能負薪矣幼則曰<lb/>
　未能負薪蓋以力役之事言也案對以始服衣者鄭<lb/>
　注謂既不敢言年又不敢斥至尊所能也孔疏云干<lb/>
　求也言事本不定常如此求之陳氏云干字從一從<lb/>
　十凡數未定者或如一或如十顔注食貨志干箇也<lb/>
　當如此箇數意亦近之<lb/>
問國君之富數地以對山澤之所出問大夫之富曰有<lb/>
宰食力祭器衣服不假問士之富以車數對問庶人之<lb/>
<pb n="12b"/>
富數畜以對<lb/>
　此言問富之禮其對有不同也宰邑宰也食力食民<lb/>
　賦稅之力也有問國君之富其對者數地之廣狹即<lb/>
　知賦稅所入之多寡舉山澤之所出則知貨物所生<lb/>
　之饒乏矣問大夫之富其對者言有邑宰則知有采<lb/>
　地言食民之力則知有賦稅言祭器與祭服不必假<lb/>
　借則知有田祿以供祭祀矣問士之富對以君所賜<lb/>
　之車數則祿入可知問庶人之富對以畜養之多寡<lb/>
<pb n="13a"/>
　則其勤牧與否可知矣案問年者自天子至庶人而<lb/>
　問富則自國君始何也天子富有四海率土之物莫<lb/>
　非其有故無事於問且以示王者不言有無之意<lb/>
天子祭天地祭四方祭山川祭五祀歲徧諸侯方祀祭<lb/>
山川祭五祀歲徧大夫祭五祀歲徧士祭其先<lb/>
　此明祭祀之有等殺也天子有天下天下之神皆屬<lb/>
　焉故冬至燔柴以祭天夏至瘞埋以祭地又祭四方<lb/>
　蓋四方各有所主之神春夏秋冬隨其方候祭之以<lb/>
<pb n="13b"/>
　迎氣又望祭天下之名山大川如岱衡華恒嵩為五<lb/>
　嶽江淮河濟為四瀆又祭五祀如春祀户夏祀竈季<lb/>
　夏祀中霤秋祀門冬祀行凡自祭天地已下之禮每<lb/>
　歲必徧舉之諸侯有國一國之神皆屬焉不得祭天<lb/>
　地但各祭其所居之方謂之方祀降於四方也祭其<lb/>
　境内之山川降於祭天下之山川也五祀則與天子<lb/>
　同亦每歲徧舉之大夫有家止祭五祀亦每歲徧舉<lb/>
　之不得祭方與山川也士祭其先但祖禰而已不得<lb/>
<pb n="14a"/>
　祭五祀也夫每歲必祭所以報功以次而降所以明<lb/>
　分徳有隆殺故所祭之神有大小業有廣狹故所祭<lb/>
　之神有遠近古所傳祭祀之禮此最典要雖萬世行<lb/>
　之可也<lb/>
凡祭有其廢之莫敢舉也有其舉之莫敢廢也非其所<lb/>
祭而祭之名曰淫祀淫祀無福天子以犧牛諸侯以肥<lb/>
牛大夫以索牛士以羊豕<lb/>
　此明祭祀之當慎而因及牲牢之别也凡祭或有經<lb/>
<pb n="14b"/>
　前人廢之如已毁之宗廟變置之社稷則莫敢復舉<lb/>
　也或有經前人舉之如已修之壇墠已正之昭穆則<lb/>
　莫敢遂廢也夫祭必其所得祭則不為僭又必其所<lb/>
　當祭則不為謟若非其所祭而祭之是為濫於事神<lb/>
　名之曰淫祀淫祀則神必不享安得有福乎至於所<lb/>
　用之牲皆循分而各有差等天子則用純色而不雜<lb/>
　之犧牛取其誠也諸侯但取肥腯不必其純也天子<lb/>
　諸侯之牛必在滌三月大夫則臨用求索之不得在<lb/>
<pb n="15a"/>
　滌矣士則或羊或豕不得用牛矣孔疏云此大夫士<lb/>
　謂天子大夫士也若諸侯大夫即用少牢士則用特<lb/>
　牲其喪祭大夫亦得用牛士亦用羊豕<lb/>
支子不祭祭必告于宗子<lb/>
　此言重適之禮也嫡子承宗曰宗子庶子為親之旁<lb/>
　支故曰支子支子不得祭以祖禰廟在嫡子之家惟<lb/>
　宗子得祭若宗子有疾或出在外則支子得攝猶必<lb/>
　告於宗子不敢自專也案程子曰古人必立宗子支<lb/>
<pb n="15b"/>
　子雖不祭亦當齋戒以致其誠可與則以身執事不<lb/>
　可與則以物助但不别立廟為位行事而已雖不祭<lb/>
　情亦可安若不立宗子徒欲廢祭適足長惰慢之志<lb/>
　不若使之祭猶愈於已也朱子曰程子此言謂兄弟<lb/>
　異居而相近者爾若相去遠者則但不立主每祭設<lb/>
　位以紙標記祭畢焚之此亦得禮之變此二說者皆<lb/>
　可以補禮經之所不及<lb/>
凡祭宗廟之禮牛曰一元大武豕曰剛鬛豚曰腯肥羊<lb/>
<pb n="16a"/>
曰柔毛雞曰翰音犬曰羮獻雉曰疏趾兔曰明視脯曰<lb/>
尹祭槀魚曰商祭鮮魚曰脡祭水曰清滌酒曰清酌黍<lb/>
曰薌合粱曰薌萁稷曰明粢稻曰嘉蔬韭曰豐本鹽曰<lb/>
鹹鹺玉曰嘉玉幣曰量幣<lb/>
　此言祭物稱號之禮也元頭也武足跡也鬛領毛也<lb/>
　豚小豕也翰長也滌溉濯也酌斟酌也凡祭宗廟之<lb/>
　禮其所用牲物祝辭必有美稱焉禽獸以肥為美牛<lb/>
　肥則迹大故牛曰一元大武豕肥則鬛剛故豕曰剛<lb/>
<pb n="16b"/>
　鬛豚無所稱但曰腯肥而已羊肥則毛細而柔弱故<lb/>
　羊曰柔毛雞肥則鳴聲長故雞曰翰音犬肥則可為<lb/>
　羮以獻故犬曰羮獻雉肥則足趾開遠故雉曰疏趾<lb/>
　兔肥則目開而視明故兔曰明視魚腊以得宜為美<lb/>
　脯欲旉割方正故脯曰尹祭乾魚則商度其燥濕之<lb/>
　宜故槀魚曰商祭魚之鮮者不餒則挺然而直故鮮<lb/>
　魚曰脡祭此十一物者即周禮所謂牲號也水為元<lb/>
　酒則曰清滌酒為醴酒則曰清酌水酒以潔清為美<lb/>
<pb n="17a"/>
　也黍熟則氣息香而黏聚不散故曰薌合粱榖之强<lb/>
　者其莖葉亦香故曰薌萁稷取於鑿之潔白故曰明<lb/>
　粢稻苗疏則茂盛嘉美故曰嘉蔬黍稷稻粱以馨香<lb/>
　明潔為美也本盛則韭肥故曰豐本鹽味厚則適宜<lb/>
　故曰鹹鹺韭與鹽以豐厚為美也此八者即周禮所<lb/>
　謂齍號也玉以無瑕為美故曰嘉玉幣以中制為美<lb/>
　故曰量幣此二者即周禮所謂幣號也案雞必振翼<lb/>
　乃鳴故曰翰音古者蔥韭皆曰本<lb/>
<pb n="17b"/>
天子死曰崩諸侯曰薨大夫曰卒士曰不祿庶人曰死<lb/>
在牀曰尸在棺曰柩羽鳥曰降四足曰漬死冦曰兵祭<lb/>
王父曰皇祖考王母曰皇祖妣父曰皇考母曰皇妣夫<lb/>
曰皇辟生曰父曰母曰妻死曰考曰妣曰嬪壽考曰卒<lb/>
短折曰不祿<lb/>
　此言喪祭正名之禮也祿榖也漬漸漬也王大也皇<lb/>
　美也考成也妣嫓也辟法也天子萬年之後曰崩諸<lb/>
　侯死曰薨大夫有徳有位死則其事已終故曰卒士<lb/>
<pb n="18a"/>
　方有祿而不得終享故曰不祿庶人無徳無祿與身<lb/>
　澌滅俱盡故曰死古禮人將死寢於地冀其復生氣<lb/>
　絶而後反於牀故曰尸尸者陳也斂之在棺曰柩柩<lb/>
　者久也羽鳥死曰降飛翔者降而下也四足之獸曰<lb/>
　漬動物死而漸漬於汚泥也死於冦難曰兵憫之也<lb/>
　祖父為王父祖母為王母祭之祝辭稱祖考曰皇祖<lb/>
　考祖母曰皇祖妣父曰皇考母曰皇妣夫曰皇辟蓋<lb/>
　為宗廟以鬼享之故各加以美稱也後世天子稱皇<lb/>
<pb n="18b"/>
　王稱王於是始有禁矣生之時曰父曰母曰妻及死<lb/>
　之後父曰考言成其徳行也母曰妣言嫓美於考也<lb/>
　妻曰嬪言賓敬於夫也壽考而享年曰卒謂終其事<lb/>
　也短折而不享年曰不祿言不終其所食也案上文<lb/>
　大夫士曰卒曰不祿以位之尊卑言此以數之修短<lb/>
　言<lb/>
天子視不上於袷不下於帶國君綏視大夫衡視士視<lb/>
五歩凡視上於面則傲下於帶則憂傾則姦<lb/>
<pb n="19a"/>
　此言在朝相視之禮也袷朝服祭服之曲領也綏讀<lb/>
　為妥頽下之貌衡平也傾欹側也天子至尊臣視之<lb/>
　當在袷之下帶之上上毋過袷下毋過帶也視國君<lb/>
　則頽首而視得視面之下袷之上視大夫得乎視其<lb/>
　面爵漸卑則視漸高也視士得旁及左右五歩然皆<lb/>
　不上於面不下於帶也凡有所視上於面則太過而<lb/>
　傲矣下於帶則不及而憂矣視流容側則不正而姦<lb/>
　矣蓋心之神聚於目一高下之間即為敬肆之所由<lb/>
<pb n="19b"/>
　判禮故於視容之端而詳著之所以閑邪而存其誠<lb/>
　也<lb/>
君命大夫與士肄在官言官在府言府在庫言庫在朝<lb/>
言朝<lb/>
　此言肄命之禮也肄習也大夫服官政士容有未能<lb/>
　君若命大夫與士肄習焉必隨其所在而討論之君<lb/>
　命在官則謹習版圖文書之事以待稽考所言惟官<lb/>
　也君命在府則謹習寶藏貨賄之事以待匪頒所言<lb/>
<pb n="20a"/>
　惟府也君命在庫則謹習車馬甲兵之事以待徴發<lb/>
　所言惟庫也君命在朝則謹習謨謀政典之事以待<lb/>
　設施所言惟朝也案君之教其臣者存乎豫臣之事<lb/>
　其君者存乎敬大夫與士必命而後肄者豫之道也<lb/>
　官府庫朝言必從乎命者敬之道也然欲志無所分<lb/>
　而政無不舉尤在為人臣者恪恭匪懈哉<lb/>
朝言不及犬馬輟朝而顧不有異事必有異慮故輟朝<lb/>
而顧君子謂之固在朝言禮問禮對以禮<lb/>
<pb n="20b"/>
　此明人臣在朝言貌之節也人臣在朝主乎敬謹言<lb/>
　不及於犬馬者懼䙝也若輟朝而左右顧不有他端<lb/>
　之異事必有他端之異慮故君子以為鄙野而深戒<lb/>
　之凡在朝所言一凖於禮問以禮對亦以禮非此即<lb/>
　不言也<lb/>
大饗不問卜不饒富<lb/>
　此言大饗之禮也饒豐也王者饗諸侯謂之大饗前<lb/>
　期有戒故不問卜以訓恭儉故不饒富案鄭注以為<lb/>
<pb n="21a"/>
　祭五帝於明堂吕氏以為冬至祀天夏至祭地考之<lb/>
　周禮大宰祀五帝祀大神示享先王皆前期十日而<lb/>
　卜日春秋書卜郊卜牛非不問卜也古亦未有以二<lb/>
　至之祭為大饗者今從方氏<lb/>
凡摯天子鬯諸侯圭卿羔大夫鴈士雉庶人之摯匹童<lb/>
子委摯而退野外軍中無摯以纓拾矢可也婦人之摯<lb/>
椇榛脯脩棗栗<lb/>
　此明摯禮之有辨也摯與贄同執物以為相見之禮<lb/>
<pb n="21b"/>
　也釀黍為酒曰秬鬯和以鬱金之草曰鬱鬯不以鬱<lb/>
　和則直謂之鬯圭通桓信躬榖蒲而言不言璧舉圭<lb/>
　以該璧也匹讀曰鶩家鴨曰鶩纓繁纓即馬鞅拾射<lb/>
　鞲也天子無客禮惟鬼神之摯用鬯以芬香條暢明<lb/>
　徳惟馨也諸侯朝覲於天子及相朝聘則執命圭取<lb/>
　其比徳於玉也卿執羔取其羣而不失類且潔素也<lb/>
　大夫執鴈取其知時飛有行列也士執雉取其耿介<lb/>
　有文也庶人執匹取其安分不遷也童子見師友則<lb/>
<pb n="22a"/>
　以束脩之摯奠委於地而退以未成人不敢當賓主<lb/>
　也若在野外與在軍中無物可持為摯則或纓或拾<lb/>
　或矢隨所有而用之從其便也婦人無外事惟初嫁<lb/>
　見舅姑用椇榛脯脩棗栗為摯蓋以告䖍取無非無<lb/>
　儀酒食是議之意也案君子於其所尊有弗敢質焉<lb/>
　者故上自天子次如諸侯與卿大夫士下及庶人以<lb/>
　至婦人童子莫不有摯摯不惟其物惟其徳皆所以<lb/>
　謹相見之儀也<lb/>
<pb n="22b"/>
納女於天子曰備百姓於國君曰備酒漿於大夫曰備<lb/>
埽灑<lb/>
　此言問名答辭之禮也納女者納女之名也凡納女<lb/>
　名於天子者其辭曰請以備百姓蓋謙言備數在賤<lb/>
　者之列不敢以伉儷自居也納女名於國君者其辭<lb/>
　曰請以備酒漿蓋勤奉祭之物以昭䖍也納女名於<lb/>
　大夫者其辭曰請以備埽灑蓋服有家之事以示勤<lb/>
　也且二者皆卑賤所為亦以明謙也案姓之言生也<lb/>
<pb n="23a"/>
　　古者因生以賜姓凡賜姓者皆天子之别子堯典云<lb/>
　　平章百姓郊特牲云大廟之命戒百姓是也馬氏曰<lb/>
　　備百姓者以嗣續為重備酒漿者以祭祀為重備埽<lb/>
　　灑者以賓客為重<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷五<lb/>
</p>
<p>
</p>
  </div>
</body>
</text>
</TEI>
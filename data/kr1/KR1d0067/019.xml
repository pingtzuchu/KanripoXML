<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記觧義卷十九<lb/>
　月令<lb/>
　孟秋之月日在翼昏建星中旦畢中<lb/>
　　此言七月之日躔中星也火徳既休土生金而金風<lb/>
　　司令於時為秋孟秋為建申之月日月交㑹於翼是<lb/>
　　為鶉尾己之次也昏則建星在南方之中且則畢星<lb/>
　　在南方之中<lb/>
<pb n="1b"/>
　其日庚辛其帝少暤其神蓐收其蟲毛其音商律中夷<lb/>
　則其數九其味辛其臭腥其祀門祭先肝<lb/>
　　此言孟秋時令所屬也蓐收金官言秋時萬物摧蓐<lb/>
　　而收歛也秋徳在金所屬之干為庚辛庚更也辛新<lb/>
　　也萬物皆肅然改更秀實新成也其帝則為少暤其<lb/>
　　神則為蓐收其蟲則為毛獸曰毛蟲西為白虎金之<lb/>
　　屬也其音則為商商屬金秋氣和則商聲調氣至而<lb/>
　　律應則中夷則夷則者大吕所生三分去一長五寸<lb/>
<pb n="2a"/>
　有竒申律也其數則九地四生金天九成之舉成數<lb/>
　也其味則為辛金從革作辛也其臭則腥物以金化<lb/>
　故其氣腥也其祀門門耦而在外隂自外入之象也<lb/>
　當祭而先用肝肝於藏為木木剋於金故也<lb/>
凉風至白露降寒蟬鳴鷹乃祭鳥用始行戮<lb/>
　此言申月之候也凉風西風也白露秋露也寒蟬謂<lb/>
　寒螿似蟬而小行戮言鷹之殺鳥也是時未至於寒<lb/>
　而其氣已凉故凉風始至且隂氣漸重露凝而色白<lb/>
<pb n="2b"/>
　故白露亦於是乎降蟬生於暑而逮乎始寒故寒蟬<lb/>
　亦於是乎鳴鷹感肅殺之氣必先殺鳥以祭而始行<lb/>
　戮以食所謂鷹隼遇秋而擊也<lb/>
天子居總章左个乗戎路駕白駱載白旂衣白衣服白<lb/>
玉食麻與犬其噐㢘以深<lb/>
　此言人君順孟秋所宜之事也戎路兵車也白馬黒<lb/>
　鬛曰駱秋為隂成之候位處於西天子於是居總章<lb/>
　左个西堂之南偏也所乗則為戎路駕以白駱載以<lb/>
<pb n="3a"/>
　白旂衣以白衣服以白玉食為麻與犬而其噐則廉<lb/>
　以深象秋氣之烈而斂也<lb/>
是月也以立秋先立秋三日大史謁之天子曰某日立<lb/>
秋盛徳在金天子乃齊立秋之日天子親帥三公九卿<lb/>
諸侯大夫以迎秋於西郊還反賞軍帥武人於朝天子<lb/>
乃命将帥選士厲兵簡練桀俊專任有功以征不義詰<lb/>
誅暴慢以明好惡順彼逺方<lb/>
　此言迎秋氣而飭武事也順猶服也是月立秋大史<lb/>
<pb n="3b"/>
　亦先三日告之天子曰某日立秋火氣既謝金徳方<lb/>
　伸時序一更不敢不告天子乃齊戒於立秋之日親<lb/>
　帥公卿諸侯大夫至於西郊秋主申酉戌其位在西<lb/>
　故於是乎迎而祭少暤蓐收之神焉畢而還反乃體<lb/>
　天地之義氣而賞軍帥武人於朝爰命将帥選士人<lb/>
　厲兵噐於才之桀俊者簡擇練習而專任有功以征<lb/>
　不義凡有暴於下慢於上者皆詰問而誅戮之此所<lb/>
　以章明好惡而順彼逺方之道也盖王者之兵毒天<lb/>
<pb n="4a"/>
　下即以懐萬邦故不言威而言順也<lb/>
是月也命有司脩法制繕囹圄具桎梏禁止姦慎罪邪<lb/>
務搏執命理瞻傷察創視折審斷決獄訟必端平戮有<lb/>
罪嚴斷刑天地始肅不可以贏<lb/>
　此言順時氣以制刑也理治獄之官贏猶緩也是月<lb/>
　也命有司脩明法制繕治囹圄具備桎梏於以禁止<lb/>
　姦心慎罪邪僻而於姦邪之大者則務搏執之又命<lb/>
　獄官瞻夫皮膚之有傷察夫血肉之有創視夫筋骨<lb/>
<pb n="4b"/>
　之有折審夫支體之既斷者而慎恤焉盖先王之決<lb/>
　獄訟也必主於端平而至於有罪當戮與夫麗於刑<lb/>
　而當嚴以斷之者又未嘗不謹守其法也所以然者<lb/>
　天地之氣至秋而始肅贊化者不可使隂氣之贏故<lb/>
　也<lb/>
是月也農乃登榖天子嘗新先薦寝廟命百官始收斂<lb/>
完隄防謹壅塞以備水潦脩宫室坏垣牆補城郭<lb/>
　此言孟秋薦新以及順時収斂之事也榖謂稷也坏<lb/>
<pb n="5a"/>
　培也是月也百榖用成而稷為五榖之長於是始熟<lb/>
　而升於場天子將以嘗新而必先薦於寝廟所以重<lb/>
　時物也命百官始收斂以順天時完固隄防謹慎壅<lb/>
　塞以備水潦之將至於所居之地内以脩葺其宫室<lb/>
　外以坏益其垣牆又外以補繕其城郭而無所不致<lb/>
　其慎焉應氏鏞曰夏氣舒發則脩利隄防無有壅塞<lb/>
　秋氣收斂則完隄防謹壅塞皆所以為民禦患也<lb/>
是月也毋以封諸侯立大官毋以割地行大使出大幣<lb/>
<pb n="5b"/>
　此言不可違時以干秋氣也割地諸侯有慶割與之<lb/>
　也是月也氣向收斂凡有舉動更張之大者俱所宜<lb/>
　禁故毋以封建諸侯毋特立大官毋分割土地以及<lb/>
　行大使於外出大幣於内皆恐其違時令也案古者<lb/>
　賞以春夏刑以秋冬亦其大致然耳仁義之用交發<lb/>
　而相成豈可偏執哉<lb/>
孟秋行冬令則隂氣大勝介蟲敗榖戎兵乃來行春令<lb/>
則其國乃旱陽氣復還五榖無實行夏令則國多火災<lb/>
<pb n="6a"/>
寒熱不節民多瘧疾<lb/>
　此言孟秋失令之致災也介蟲如蟹有食稻者謂之<lb/>
　稻蟹之類也孟秋而行冬令則隂氣太勝而主殺於<lb/>
　是乎介蟲敗榖戎兵乃來盖亥水之氣所洩也行春<lb/>
　令則陽亢而其國乃旱陽氣既徃而復還五榖不能<lb/>
　成實盖寅木之氣所損也行夏令則火徳復王乃多<lb/>
　火災熱極生寒其氣不節而民之感其氣者因多瘧<lb/>
　疾盖已火之氣所傷也<lb/>
<pb n="6b"/>
仲秋之月日在角昏牽牛中旦觜觽中<lb/>
　此言八月之日躔中星也角觜觽皆星名仲秋為建<lb/>
　酉之月日月交㑹於角是為夀星辰之次也昏則牽<lb/>
　牛在南方之中旦則觜觽在南方之中<lb/>
其日庚辛其帝少暤其神蓐收其蟲毛其音商律中南<lb/>
呂其數九其味辛其臭腥其祀門祭先肝<lb/>
　此言仲秋時令所屬也南呂者大蔟所生三分去一<lb/>
　長五寸有竒酉律也以酉為正西氣至南而化行於<lb/>
<pb n="7a"/>
　西故曰南吕鄭氏引周語曰所以贊陽而秀物也<lb/>
盲風至鴻鴈來𤣥鳥歸羣鳥飬羞<lb/>
　此言酉月之候也盲風疾風也元鳥燕也歸謂去蟄<lb/>
　也是時秋氣漸深而盲風以至鴻鴈則自北來南元<lb/>
　鳥則自南歸北羣鳥因寒無可食多預儲美食以備<lb/>
　冬也<lb/>
天子居總章大廟乗戎路駕白駱載白旂衣白衣服白<lb/>
玉食麻與犬其器廉以深<lb/>
<pb n="7b"/>
　總章大廟西堂之當大室者<lb/>
是月也飬衰老授几杖行糜粥飲食<lb/>
　此言順時飬老之事也行猶賜也糜亦粥也是月也<lb/>
　四隂浸長時以陽衰隂盛為秋人以陽衰隂盛為老<lb/>
　於是飬衰老以助其氣而授之几杖行賜糜粥飲食<lb/>
　禮有所隆而惠無不徧也張子曰老人氣衰津液自<lb/>
　少不能乾食故糜粥為飬老之具又飬老之禮有祝<lb/>
　鯁祝噎正宜用此<lb/>
<pb n="8a"/>
乃命司服具飭衣裳文繡有恒制有小大度有長短衣<lb/>
服有量必循其故冠帶有常<lb/>
　此言因時而為正服之事也司服官名宗伯之屬秋<lb/>
　氣漸深寒將益至爰命司服於衣裳之未備者條具<lb/>
　之於未適乎宜者飭正之在祭服則繪衣繡裳有常<lb/>
　制也自元衣一章至衮衣九章制有小大也衣取諸<lb/>
　乾而被於上體裳取諸坤而垂於下體度有長短也<lb/>
　其朝燕及他服亦有劑量必循舊法而不得更為新<lb/>
<pb n="8b"/>
　異以至首之有冠身之有帶亦皆有當此又因制衣<lb/>
　而併及之也<lb/>
乃命有司申嚴百刑斬殺必當毋或枉橈枉橈不當反<lb/>
受其殃<lb/>
　此言順時以慎刑也申重也孟秋既命嚴斷刑矣至<lb/>
　是乃命有司而申嚴之罪之當刑有百而斬殺為重<lb/>
　尤在乎必當其罪毋或凌弱違强而至於枉橈盖枉<lb/>
　橈則不當而逆天之理有司未有不反受其殃者故<lb/>
<pb n="9a"/>
　不容於不加慎也<lb/>
是月也乃命宰祝循行犧牲視全具桉芻豢瞻肥瘠察<lb/>
物色必比類量大小視長短皆中度五者備當上帝其<lb/>
饗<lb/>
　此言饗帝備物之事也宰主牲者祝告神者是月也<lb/>
　將舉祭饗宜省牲以待用乃命宰祝循行犧牲而省<lb/>
　視其色之純全與其體之完具復桉芻豢之飬以瞻<lb/>
　肥瘠之形察其物色之為騂牲黝牲各因陽祀隂祀<lb/>
<pb n="9b"/>
　而比其類更量其體之小大視其角之長短必皆中<lb/>
　乎法度而後用之所視所案所瞻所察所量五者既<lb/>
　已偹當則上帝其歆饗之矣盖祭祀之禮誠以備物<lb/>
　而物以逹誠在乎内外之交盡也<lb/>
天子乃難以逹秋氣以犬嘗麻先薦寝廟<lb/>
　此言因秋而行難與薦之事也難儺同時當秋肅而<lb/>
　陽暑不衰則煩鬱之氣將有浸淫而為癘者天子乃<lb/>
　命方相氏帥百𨽻而難以逹秋月清涼之氣又因麻<lb/>
<pb n="10a"/>
　始成熟以犬嘗麻而必先薦於寝廟焉案季春國難<lb/>
　以畢春氣季冬大難以送寒氣此獨言天子難以逹<lb/>
　秋氣者陳氏澔云其難以除過時之陽暑陽者君象<lb/>
　故諸侯以下不得難也<lb/>
是月也可以築城郭建都邑穿竇窖脩囷倉乃命有司<lb/>
趨民收斂務畜菜多積聚乃勸種麥毋或失時其有失<lb/>
時行罪無疑<lb/>
　此言順時而戒斂藏播種之事也是月也時殺將至<lb/>
<pb n="10b"/>
　宜有斂藏之備於是將以居民則築城郭建都邑而<lb/>
　工可以作於上將以藏物則穿竇窖脩囷倉而工可<lb/>
　以作於下乃命有司趣民收斂榖之外必務畜菜菜<lb/>
　之外且多積聚為禦冬之備也又勸民種麥而令毋<lb/>
　失其時其有惰農失時者行罪無疑以麥為接絶續<lb/>
　乏之榖故尤重之也<lb/>
是月也日夜分雷始收聲蟄蟲坏户殺氣浸盛陽氣日<lb/>
衰水始涸日夜分則同度量平權衡正鈞石角斗甬<lb/>
<pb n="11a"/>
　此言秋分之候而法天以平其政也坏益也益其蟄<lb/>
　户使通明處稍小及寒甚乃塞也是月也日夜適均<lb/>
　而氣向乎斂雷始收聲蟄蟲咸以土増益其户殺氣<lb/>
　浸以盛陽氣日以衰而水始涸竭盖水乗乎氣春夏<lb/>
　氣至故長秋冬氣返故涸也且日夜分而天道平於<lb/>
　上故王者法而行之如同度量平權衡正鈞石角斗<lb/>
　甬又大畧與仲春相似也<lb/>
是月也易闗市來商旅納貨賄以便民事四方來集逺<lb/>
<pb n="11b"/>
鄉皆至則財不匱上無之用百事乃遂凡舉大事毋逆<lb/>
大數必順其時慎因其類<lb/>
　此言順時以足財用也易謂輕其税使民利之是月<lb/>
　也秋物既實萬寳告成可以通貿易矣輕闗市之稅<lb/>
　招來商旅而納其貨賄以便民用由是四方來集逺<lb/>
　鄉皆至則財於是乎不匱此所以上無乏用而百事<lb/>
　遂也然又不可恃富强而妄作凡舉大事無逆天之<lb/>
　大數而順時以行之因類以守之可也<lb/>
<pb n="12a"/>
仲秋行春令則秋雨不降草木生榮國乃有恐行夏令<lb/>
則其國乃旱蟄蟲不藏五榖復生行冬令則風災數起<lb/>
收雷先行草木蚤死<lb/>
　此言仲秋失令之致災也仲秋而行春令則少陽氣<lb/>
　動而成物之雨不降春主生而草木生榮木生火而<lb/>
　國有火訛之恐盖夘木之氣所應也行夏令則陽亢<lb/>
　而其國乃旱氣暖而蟄蟲不藏陽盛而五榖復生盖<lb/>
　午火之氣所傷也行冬令則風殺物而其災數起雷<lb/>
<pb n="12b"/>
　先時而收聲草木於是乎蚤死盖子水之氣所洩也<lb/>
季秋之月日在房昏虚中旦柳中<lb/>
　此言九月之日躔中星也房虚皆星名季秋為建戌<lb/>
　之月日月交㑹於房是為大火卯之次也昏則虚星<lb/>
　在南方之中旦則栁星在南方之中<lb/>
其日庚辛其帝少暤其神蓐收其蟲毛其音商律中無<lb/>
射其數九其味辛其臭腥其祀門祭先肝<lb/>
　此言季秋時令所屬也無射者夾鍾所生三分去一<lb/>
<pb n="13a"/>
　長四寸有竒戌律也陳氏祥道曰隂至戌而盛陽至<lb/>
　戌而不厭故謂之無射<lb/>
鴻鴈來賔爵入大水為蛤鞠有黄華豺乃祭獸戮禽<lb/>
　此言戌月之候也大水海也是時鴻鴈之來者猶止<lb/>
　而未去有如賓之寄寓者然陽化於隂故爵入大水<lb/>
　為蛤秋金之色以黄為正故鞠至是而有黄華隂殺<lb/>
　之氣已極故豺於是乎祭獸而戮禽以食也案八月<lb/>
　鴻鴈來啓行未至南也九月則若賔之至矣雁非中<lb/>
<pb n="13b"/>
　國之鳥也<lb/>
天子居總章右人乗戎路駕白駱載白旂衣白衣服白<lb/>
玉食麻與犬其器廉以深<lb/>
　總章右个西堂北偏也<lb/>
是月也申嚴號令命百官貴賤無不務内以㑹天地之<lb/>
藏無有宣出<lb/>
　此言命官收斂之事也内猶入也是月也申嚴號令<lb/>
　以命百官無論貴之與賤皆務收斂於内以㑹合天<lb/>
<pb n="14a"/>
　地之閉藏而無或宣出以悖時令焉案季春言不可<lb/>
　以内季秋言無不務内此陽舒隂斂之大分也<lb/>
乃命冢宰農事備收舉五榖之要藏帝籍之收於神倉<lb/>
祇敬必飭<lb/>
　此言命冢宰收斂之事也要者榖入之數謂歲要也<lb/>
　農事既畢爰進冢宰而命之盖前此趣民收斂而未<lb/>
　備者今則無不備收可舉五榖豐耗之成數而國用<lb/>
　有所準矣至於籍田所收則藏其榖於神倉以供粢<lb/>
<pb n="14b"/>
　盛而祇敬必飭焉先王所以飬人事神者其重如此<lb/>
　方氏慤曰豳詩言十月穫稻而此即言備收盖以地<lb/>
　氣有早晚之故必命於冢宰者以冢宰實制國用而<lb/>
　甸師之掌耕耨王籍又𨽻於天官故也<lb/>
是月也霜始降則百工休乃命有司曰寒氣總至民力<lb/>
不堪其皆入室<lb/>
　此言順時以息民也總猶聚也是月也氣寒而霜始<lb/>
　降作者既有不便而噐亦不堅則百工於是而皆休<lb/>
<pb n="15a"/>
　又命有司曰當寒氣凝聚而至如猶力作於外民必<lb/>
　有不能勝者其皆令入室以避之是故初夏則毋休<lb/>
　於都深秋則皆入於室時使然也<lb/>
上丁命樂正入學習吹是月也大饗帝嘗犧牲告備於<lb/>
天子<lb/>
　此言習樂饗帝之事也春夏習樂以祈榖矣至是將<lb/>
　為秋報乃於上旬之丁日命樂正入學習吹以和其<lb/>
　聲盖是月也萬物皆成故大饗帝於明堂又於宗廟<lb/>
<pb n="15b"/>
　舉行嘗祭凡所用之犧牲必告備於天子者昭其慎<lb/>
　也案注疏以嘗為嘗祭羣神呉氏澄謂是宗廟秋祭<lb/>
　呉説近是<lb/>
合諸侯制百縣為來歲受朔日與諸侯所税於民輕重<lb/>
之法貢職之數以逺近土地所宜為度以給郊廟之事<lb/>
無有所私<lb/>
　此言順時頒制之事也天子於歲功將成之時外則<lb/>
　總命諸侯内則頒制百縣為受來歲之朔日與税貢<lb/>
<pb n="16a"/>
　之法盖諸侯税於民而貢於王其輕重多寡之數必<lb/>
　以道路之逺近及土地所宜為度以此給郊廟之事<lb/>
　而無有所私郊祀天廟祀祖取共事而已無多少不<lb/>
　如法制也案古者以季冬頒來歲之朔於諸侯而此<lb/>
　屬於季秋者秦以建亥之月為歲首也鄭氏樵曰此<lb/>
　言來歲是秦正也季冬待來歲之宜則夏正也亦猶<lb/>
　豳風七月之詩於二之日之下曰何以卒歲是夏正<lb/>
　也於十月蟋蟀之下曰曰為改歳則周正也<lb/>
<pb n="16b"/>
是月也天子乃敎於田獵以習五戎班馬政命僕及七<lb/>
騶咸駕載旌旐授車以級整設於屏外司徒搢扑北面<lb/>
誓之天子乃厲飾執弓挾矢以獵命主祠祭禽於四方<lb/>
　此言秋獮之事也僕周禮戎僕也七騶天子馬有六<lb/>
　種各一騶主之并總主者為七騶也旌旐司常所掌<lb/>
　九旗之屬主祠典祀之官是月也天子乃因田獵而<lb/>
　敎以戰陳習用弓矢殳矛戈㦸之五兵又班布乗馬<lb/>
　之政令以類其色之同異與力之强弱當其未田也<lb/>
<pb n="17a"/>
　命戎僕與七騶皆駕六馬載九旗若旌旐之屬授車<lb/>
　各以等級整其行列向背陳設於軍門之屏外軍皆<lb/>
　南向司徒搢扑於帶而北面以誓之及其將田也天<lb/>
　子乃嚴厲武飾必執弓挾矢親獵而先供祭然後羣<lb/>
　臣以次而殺獵既竟命典祀者祭此所獲之禽於四<lb/>
　方之神以明報本此皆秋獮之事也李氏曰先王之<lb/>
　田外以彰事神之禮内以作不虞之備其慎動盖如<lb/>
　此<lb/>
<pb n="17b"/>
是月也草木黄落乃伐薪為炭蟄蟲咸俯在内皆墐其<lb/>
户乃趣獄刑毋留有罪收禄秩之不當供飬之不宜者<lb/>
　此言順時以施嚴肅之政也内謂穴之深處墐塞也<lb/>
　是月也觀於植物則草木皆黄落乃伐薪為炭以禦<lb/>
　寒觀於動物則蟄蟲咸俯而向下又塗塞其户穴是<lb/>
　隂殺之氣方盛也乃於刑與罪之相得者趣而決之<lb/>
　而不至於有淹繋於祿秩之不當供飬之不宜者亦<lb/>
　收之而不至於越分踰等焉因秋令而益加飭也<lb/>
<pb n="18a"/>
　是月也天子乃以犬嘗稻先薦寝廟<lb/>
　　此言季秋薦榖之禮也是月也百榖皆成而稻為水<lb/>
　　榖今始成熟於是進之天子以犬嘗之而必先薦於<lb/>
　　寝廟所以重時物也<lb/>
　季秋行夏令則其國大水冬藏殃敗民多鼽嚏行冬令<lb/>
　則國多盜賊邉境不寕土地分裂行春令則煖風來至<lb/>
　民氣解惰師興不居<lb/>
　　此言季秋失令之致災也季秋而行夏令則多暑雨<lb/>
<pb n="18b"/>
　　而其國大水冬藏從而殃敗民則氣窒於鼻聲發於<lb/>
　　口而多鼽嚏之肺疾盖未土之氣所應也行冬令則<lb/>
　　感隂邪之類國多盜賊而邉境不寕土地以寒重而<lb/>
　　分裂盖丑土之氣所應也行春令則巽主風而暖風<lb/>
　　來至散緩而民氣解惰當肅殺而少陽動作則兵興<lb/>
　　不得止息盖辰土之氣所應也<lb/>
　<lb/>
日講禮記觧義卷十九<lb/>
</p>
<p>
</p>
  </div>
</body>
</text>
</TEI>
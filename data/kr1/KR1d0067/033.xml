<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三十三<lb/>
　玉藻<lb/>
　　此篇記天子諸侯服冕笏佩之類及行禮容節以篇<lb/>
　　首二字名篇其文畧與少儀曲禮相似范氏鍾曰玉<lb/>
　　藻一篇巨細兼舉君有君之威儀臣有臣之成儀以<lb/>
　　至飲食起居之纖悉文若不類然錯綜而觀固雜而<lb/>
　　不越也<lb/>
<pb n="1b"/>
　天子玉藻十有二旒前後邃延龍卷以祭<lb/>
　　此言天子廟祭之冕服也玉謂冕前後垂旒之玉藻<lb/>
　　則貫玉之雜采絲繩也邃深也延冕上覆也卷亦作<lb/>
　　衮天子之冕用玉而以五采之藻貫為十有二旒旒<lb/>
　　長尺二寸前後皆垂於延之下而深以邃服則畫龍<lb/>
　　其形卷曲以此祭上帝先王蓋禮大而貴乎文也案<lb/>
　　天子之尊視乎天十有二者天之數變化者天之道<lb/>
　　玉藻十二旒所以則天數龍衮所以體天道也<lb/>
<pb n="2a"/>
𤣥端而朝日於東門之外聼朔於南門之外閏月則闔<lb/>
門左扉立于其中<lb/>
　此言天子朝日聼朔之冕服也端注讀作冕聼朔月<lb/>
　朔聼事也東門南門皆謂國門天子服元衣而加元<lb/>
　冕春分之日朝日於東門之外日生於東也每月朔<lb/>
　聼事於南門之外眀堂在國之南也閏月非復常月<lb/>
　雖居其方必闔門之左扉而立于其中焉案月令眀<lb/>
　堂孟月居左季月居右象天左旋閏月為餘氣故闔<lb/>
<pb n="2b"/>
　左而開右以順之也<lb/>
皮弁以日視朝遂以食日中而餕奏而食日少牢朔月<lb/>
大牢五飲上水漿酒醴酏<lb/>
　此言天子視朝常食之冠服也皮弁服白鹿皮為弁<lb/>
　白布為衣也朔月月朔也上水以水為上也酒事酒<lb/>
　昔酒也醴重醴也酏釀粥為酏也天子服皮弁以每<lb/>
　日視朝敬之至矣而遂以視朝之服而朝食不敢慢<lb/>
　於所養也日中即食朝食之餘不敢厚於所養也食<lb/>
<pb n="3a"/>
　必奏樂以侑貴於和也常日少牢惟朔月大牢昭其<lb/>
　節也有食必有飲五飲上水而以漿酒醴酏為序明<lb/>
　其本也<lb/>
卒食𤣥端而居動則左史書之言則右史書之御瞽幾<lb/>
聲之上下年不順成則天子素服乗素車食無樂<lb/>
　此言天子燕居及處灾年之禮也御瞽謂侍御之樂<lb/>
　工㡬察也天子卒食服𤣥端以燕居一動則左史書<lb/>
　之一言則右史書之每食必奏聲有上下則御瞽㡬<lb/>
<pb n="3b"/>
　之或年不順而水旱至不成而饑饉至則天子服素<lb/>
　服乗素車當食而無侑食之樂矣孔疏周禮五史無<lb/>
　左史右史左氏傳大史書崔杼弑其君則大史為左<lb/>
　史襄王命内史策命晉侯是言語之事故為右史藝<lb/>
　文志右史記事左史記言與此正反<lb/>
諸侯𤣥端以祭裨冕以朝皮弁以聼朔於大廟朝服以<lb/>
日視朝於内朝<lb/>
　此言諸侯朝祭及聼朔視朝之冠服也裨冕公衮侯<lb/>
<pb n="4a"/>
　伯鷩子男毳也内朝路寢門外之正朝也諸侯之服<lb/>
　有元端以祭先君所以格幽有裨冕以朝天子所以<lb/>
　辨分每月用鹿皮素布之服告朔於大廟以示受之<lb/>
　君親而不敢専每日用元冠緇布素裳之服視朝於<lb/>
　内朝以示接羣臣而不敢逸也案天子聼朔於路門<lb/>
　外正朔所自出也諸侯聼朔於大廟祖所受於天子<lb/>
　也<lb/>
朝辨色始入君日出而視之退適路寢聼政使人視大<lb/>
<pb n="4b"/>
夫大夫退然後適小寢釋服<lb/>
　此言諸侯視朝之禮也小寢燕寢禮莫大於朝而朝<lb/>
　有定時在羣臣則待於辨色始入應門詩曰夜嚮晨<lb/>
　言觀其旂是也君則日出而視之詩曰東方眀矣朝<lb/>
　既昌矣是其時也退而適於路寢以聼政使人視大<lb/>
　夫待大夫既退無復有入路寢之朝而以政為請者<lb/>
　然後適於小寢更朝服而服元端焉陳氏祥道曰朝<lb/>
　以先為勤退以先為逸朝而臣先於君所以眀分守<lb/>
<pb n="5a"/>
　退而君後於臣所以防怠荒也<lb/>
又朝服以食特牲三俎祭肺夕深衣祭牢肉朔月少牢<lb/>
五俎四簋子卯稷食菜羮夫人與君同庖<lb/>
　此言諸侯燕食之禮也三牲豕魚腊周人祭肺夕夕<lb/>
　食也牢肉即特牲之餘肉五俎加羊與其腸胃也簋<lb/>
　盛黍稷之器常食二簋月朔四簋子卯謂之疾日諸<lb/>
　侯適小寢既釋服又朝服以食用特牲三俎而祭肺<lb/>
　夕食不朝服惟服深衣不祭肺惟祭牢肉朔月而加<lb/>
<pb n="5b"/>
　隆用少牢五俎四簋遇子卯而減殺用稷食菜羮凡<lb/>
　夫人所食不特殺而與君同庖可類推也案朔月少<lb/>
　牢降於天子亦以無故不殺羊也夫人同庖與共牢<lb/>
　而食同義<lb/>
君無故不殺牛大夫無故不殺羊士無故不殺犬豕君<lb/>
子逺庖廚凡有血氣之類弗身踐也<lb/>
　此言諸侯以下殺牲之禮與好生之仁也君謂諸侯<lb/>
　故謂祭祀賓客之事庖宰殺之所廚烹飪之所踐當<lb/>
<pb n="6a"/>
　為翦禮者仁之發故於用物也有節焉如國君無故<lb/>
　則不殺牛大夫無故則不殺羊士無故并不殺犬豕<lb/>
　蓋君子逺庖廚所以養其不忍之心故於凡有血氣<lb/>
　之類弗以身踐也應氏鏞曰無故不殺仁也君大夫<lb/>
　士必有辨禮也有故而殺禮也逺之而弗身踐仁也<lb/>
至于八月不雨君不舉年不順成君衣布搢本關梁不<lb/>
租山澤列而不賦土功不興大夫不得造車馬<lb/>
　此言諸侯及大夫遭凶年之禮也周八月夏六月也<lb/>
<pb n="6b"/>
　殺牲盛饌曰舉士以竹為笏而象飾其本搢插也天<lb/>
　時雨澤所以生物至于八月不雨則君為旱變而不<lb/>
　舉年不順成則君衣布衣插士笏以自貶損關市澤<lb/>
　梁不租山澤但遮列人不得非時采取而不賦以寛<lb/>
　民財城壘河隍之土功不興以寛民力大夫亦不得<lb/>
　新造車馬以敬天而恤民也案周官均人云凶札則<lb/>
　無力政所謂土功不興也無財賦所謂不租不賦也<lb/>
　王制關市譏而不征澤梁無禁非特凶年為然馬氏<lb/>
<pb n="7a"/>
　以為異代之禮是已<lb/>
卜人定龜史定墨君定體<lb/>
　此言龜卜之禮也定龜者周禮龜人職天地四方六<lb/>
　者各以龜之方色與體辨之隨所卜而用其所宜也<lb/>
　定墨者以墨畫龜以求吉兆乃鑽以觀其所拆也定<lb/>
　體者若從墨而拆大謂之兆廣若旁裂而拆細謂之<lb/>
　兆璺因其形體以定吉凶也凡卜必用龜而龜有名<lb/>
　物之異則卜人定之墨有大小則史定之體有吉凶<lb/>
<pb n="7b"/>
　則君定之未卜時臣司其事已卜時君明其義此尊<lb/>
　卑之分也案周禮卜師辨龜之上下左右隂陽以授<lb/>
　命龜者所謂定龜也卜師揚火以作龜致其墨所謂<lb/>
　定墨也詩衛風爾卜爾筮體無咎言周書周公曰體<lb/>
　王其罔害所謂定體也古者國有大事明謀之於卿<lb/>
　士庻人而幽謀之於鬼神其慎重若此<lb/>
君羔幦虎犆大夫齊車鹿幦豹犆朝車士齊車鹿幦豹<lb/>
犆<lb/>
<pb n="8a"/>
　此言君大夫士飾車之異也覆軾之皮曰幦犆縁也<lb/>
　羔幦虎犆鄭注謂君齊車之飾陸氏曰君不言車凡<lb/>
　車如之也車上之軾乗者所憑以為敬飾之各有等<lb/>
　焉君之車以羔皮為幦虎皮為犆大夫之齊車以鹿<lb/>
　皮為幦豹皮為犆而其朝車及士之齊車皆鹿幦豹<lb/>
　犆吳氏澄曰言朝車者恐人疑其朝車之與齊車異<lb/>
　飾也言士齊車者恐人疑士之齊車與大夫異飾也<lb/>
　故重出鹿幦豹犆四字而不殺其文云<lb/>
<pb n="8b"/>
君子之居恆當戸寢恆東首若有疾風迅雷甚雨則必<lb/>
變雖夜必興衣服冠而坐<lb/>
　此言君子居處之節也君子之居恆當戸以向陽明<lb/>
　寢恆東首以迎生氣若有疾風迅雷甚雨則必變雖<lb/>
　夜亦必興整衣服與冠而坐所以敬天之怒也<lb/>
日五盥沐稷而靧粱櫛用樿櫛髮晞用象櫛進禨進羞<lb/>
工乃升歌浴用二巾上絺下綌出杅履蒯席連用湯履<lb/>
蒲席衣布晞身乃屦進飲<lb/>
<pb n="9a"/>
　此言潔身致養之禮也盥謂洗手沐稷以淅稷之水<lb/>
　洗髮靧粱以淅粱之水洗面也樿櫛白木梳也晞乾<lb/>
　也象櫛象齒梳也沐而飲酒曰禨羞籩豆之實也杅<lb/>
　浴盤蒯席蒯草席也連讀為湅沃洗之也毎日必五<lb/>
　盥沐髮以稷而靧面以粱髮濕用樿櫛髮晞用象櫛<lb/>
　由是飲酒以羞籩豆工乃升堂以琴瑟而歌浴則有<lb/>
　二巾上絺下綌出浴盤先履蒯席之上以湯洗足垢<lb/>
　然後立於蒲席以布乾潔其體而衣乃著屨而進飲<lb/>
<pb n="9b"/>
　案此皆敬身而兼養身之道周氏諝謂既沐而升歌<lb/>
　所以作其陽既浴而進飲所以養其陽是也<lb/>
將適公所宿齊戒居外寢沐浴史進象笏書思對命既<lb/>
服習容觀玉聲乃出揖私朝煇如也登車則有光矣<lb/>
　此言人臣入廟之禮也史掌文書者容觀容貌儀觀<lb/>
　也玉聲佩玉之聲揖私朝與家臣揖也卿大夫將適<lb/>
　公所必宿齊戒居於外寢先沐浴以致其潔於是史<lb/>
　進象笏書夫已所思而欲告君有問而將對君所令<lb/>
<pb n="10a"/>
　而當行者既著朝服習試其容觀與玉聲必合儀中<lb/>
　節然後乃出揖於私朝方昧爽而煇如也登車則辨<lb/>
　色而有光矣案朱子曰進笏所以備忽忘也漢初有<lb/>
　秉笏奏事又曰執簿亦笏之類只是為備遺忘故手<lb/>
　執眼觀口誦於君前有所指畫不敢用手故以笏指<lb/>
　畫今世遂用以為常執之物<lb/>
天子搢珽方正於天下也諸侯荼前詘後直譲於天子<lb/>
也大夫前詘後詘無所不譲也<lb/>
<pb n="10b"/>
　此言君與臣之笏制也珽之言珽然無所詘也荼者<lb/>
　舒遲之義前有所畏則其進舒遲故名也天子之所<lb/>
　搢曰珽以端方正直之道示天下也諸侯之所搢曰<lb/>
　荼其制前詘後直圓殺其上首正方其下角以譲於<lb/>
　天子也大夫所搢則前詘後詘并下角亦殺而圓示<lb/>
　無所不譲也案荀子云天子御珽諸侯御荼大夫服<lb/>
　笏鄭注此經云此亦笏也謂之珽或謂之大圭珽玉<lb/>
　六寸是不殺之終葵首也夫笏度二尺六寸加椎頭<lb/>
<pb n="11a"/>
　六寸則大圭應三尺二寸而玉人典瑞俱云大圭三<lb/>
　尺是大圭非即珽也笏中博三寸前後皆二寸五分<lb/>
　以為大夫之前詘後詘可也與天子之方正諸侯之<lb/>
　後直皆不合注說恐未然也<lb/>
侍坐則必退席不退則必引而去君之黨登席不由前<lb/>
為躐席徒坐不盡席尺讀書食則齊豆去席尺<lb/>
　此言即席之禮也臣侍君坐若旁有别席則必退就<lb/>
　别席或無别席可退或有席而君不命之退則必引<lb/>
<pb n="11b"/>
　而却離坐於君親黨之下也登席不可由前為其躐<lb/>
　席也非飲食講說之坐為徒坐不盡席之前可一尺<lb/>
　惟讀書與食則坐近前與席畔齊以設豆去席一尺<lb/>
　必齊席而坐乃便於食簡册之設亦去席尺也案此<lb/>
　言侍君之席因及師弟子賔主之席蓋講說飲食惟<lb/>
　師南面専席弟子東西面同席賔主則東西相向書<lb/>
　䇿豆在席前故升席皆當由後而升乃不相背若由<lb/>
　前是陵躐而失其節也<lb/>
<pb n="12a"/>
若賜之食而君容之則命之祭然後祭先飯辯嘗羞飲<lb/>
而俟若有嘗羞者則俟君之食然後食飯飲而俟君命<lb/>
之羞羞近者命之品嘗之然後唯所欲凡嘗逺食必順<lb/>
近食君未覆手不敢飱君既食又飯飱飯飱者三飯也<lb/>
君既徹執飯與醬乃出授從者<lb/>
　此言侍食於君之禮也飲而俟者禮食將飱啜飲以<lb/>
　滑喉今君猶未飱故臣亦不敢飱而啜飲以俟也覆<lb/>
　手謂食畢而覆手以循口之兩旁恐有殽粒汙著之<lb/>
<pb n="12b"/>
　也飱以飲澆飯於器中也臣侍於君若賜之食而君<lb/>
　以容禮待之則臣不敢居必命之祭然後祭因先飯<lb/>
　而徧嘗諸味仍似為君嘗食者嘗畢而啜飲以俟君<lb/>
　若但賜之食而非容之自有膳宰嘗羞臣此時不祭<lb/>
　不嘗則俟君之食然後食亦先飯飲以俟至君命之<lb/>
　羞乃食近其前者一羞而止又命徧嘗之然後唯所<lb/>
　欲凡嘗逺食必順其序而自近食始若君未覆手則<lb/>
　臣不敢飱必君既食乃更飯飧臣之飯飧者以君於<lb/>
<pb n="13a"/>
　時已三次飯也君食竟既徹饌臣乃自執其飯與醬<lb/>
　出授已之從者案侍食於君有容與不客之異而所<lb/>
　以致敬者無不至君仁臣恭此可以觀矣<lb/>
凡侑食不盡食食於人不飽唯水漿不祭若祭為己偞<lb/>
卑<lb/>
　此言敵者為食之禮也已太也偞厭也凡食而必為<lb/>
　之勸侑者禮之勤也雖勸人食之使足而已不盡食<lb/>
　者禮之謙也其食於人而不飽者亦謙也食必祭先<lb/>
<pb n="13b"/>
　唯水漿不祭若祭則太為厭降卑㣲不免於禮之過<lb/>
　也案不祭水漿特於相敵者為然孔氏疏云公食大<lb/>
　夫禮宰夫執觶漿以進賔受坐祭遂飲故知臣於君<lb/>
　祭之也<lb/>
君若賜之爵則越席再拜稽首受登席祭之飲卒爵而<lb/>
俟君卒爵然後授虚爵君子之飲酒也受一爵而色洒<lb/>
如也二爵而言言斯禮已三爵而油油以退退則坐取<lb/>
屨隠辟而后屨坐左納右坐右納左<lb/>
<pb n="14a"/>
　此言人臣受君賜爵之禮也酒如禮度明肅之貌言<lb/>
　誾同誾誾意氣和悅之貌注疏於斯字為句已止也<lb/>
　油油安重自得之貌坐跪也隠辟不敢向人而著屦<lb/>
　也人臣燕見於君既就席矣君若賜之爵則必越席<lb/>
　再拜稽首受於尊所反登席而祭之飲須卒爵以俟<lb/>
　至於君卒爵然後授虚爵與相者故君子之飲酒也<lb/>
　受一爵而色洒如主於敬也二爵而誾誾乃稍舒矣<lb/>
　禮止於三爵而油油以退退則跪取屨隠辟而后著<lb/>
<pb n="14b"/>
　之跪左足而納右屨跪右足而納左屨案左氏傳臣<lb/>
　侍君宴過三爵非禮也馬氏曰湛露之燕諸侯至於<lb/>
　不醉無歸燕禮之燕臣至於無算爵是又禮之大者<lb/>
凡尊必尚𤣥酒唯君面尊唯饗野人皆酒大夫側尊用<lb/>
棜士側尊用禁<lb/>
　此言設尊之法也面向也側謂旁側設尊在賔主兩<lb/>
　楹之閒旁側夾之也棜禁見禮器凡尊所尚必尚元<lb/>
　酒不忘古也唯君之坐則面尊示惠自君出也唯蜡<lb/>
<pb n="15a"/>
　祭而饗野人則皆以酒而無元酒禮不下庻人也大<lb/>
　夫側尊用棜士側尊用禁而不正向尊所以避君也<lb/>
　蓋面尊則不側側尊則不面側用棜禁則面用罍可<lb/>
　知<lb/>
始冠緇布冠自諸侯下逹冠而敝之可也<lb/>
　此言諸侯以下始冠之所用也冠禮初加緇布冠自<lb/>
　諸侯以下通用之凡以存古而不可常用故冠焉而<lb/>
　敝棄之可也案冠大夫士三加諸侯四加初加皆用<lb/>
<pb n="15b"/>
　緇布冠以非時王之法服旋即棄之凡物敝然後棄<lb/>
　此冠一著之後不復用如已敝然故曰敝之也<lb/>
𤣥冠朱組纓天子之冠也緇布冠繢緌諸侯之冠也𤣥<lb/>
冠丹組纓諸侯之齊冠也𤣥冠綦組纓士之齊冠也<lb/>
　此言冠制不同之用也組纓織絲為纓繢采色緌纓<lb/>
　之下垂者朱色紅而明丹赤色或曰丹當依士冠禮<lb/>
　作青綦蒼白艾色也始冠之禮其元冠而以朱組為<lb/>
　纓者天子之冠也同一緇布冠而以繢為纓之緌者<lb/>
<pb n="16a"/>
　諸侯之冠也同一元冠而丹其組纓者諸侯之齊冠<lb/>
　也綦其組纓者士之齊冠也方氏慤曰始冠之冠或<lb/>
　以元或以緇者反本復古也然元則純乎天之色緇<lb/>
　則雜以地之色故以為天子諸侯隆殺之辨齊之冠<lb/>
　一以元者以隂幽思也<lb/>
縞冠𤣥武子姓之冠也縞冠素紕既祥之冠也垂緌五<lb/>
寸惰游之士也𤣥冠縞武不齒之服也<lb/>
　此言祥冠之異而因及古者異章服之事也縞生絹<lb/>
<pb n="16b"/>
　也武冠卷也姓生也子所生為孫故孫謂之子姓素<lb/>
　熟絹也紕冠兩邉及卷下畔之縁也冠有介於吉凶<lb/>
　之閒者如冠以縞而武以元是孫為祖既祥之冠也<lb/>
　縞其冠與卷身而素其紕者是子為親既祥之冠也<lb/>
　若縞冠素紕而加以垂緌五寸則游曳而長不宜於<lb/>
　趨事乃惰游之士所服也冠以元而武以縞則吉凶<lb/>
　相雜乃不齒之人所服也案冠上而武下至小祥則<lb/>
　孫為祖服除矣而父之服未除故為祖而縞尊尊於<lb/>
<pb n="17a"/>
　上也為父而元親親於下也惰游之士意即周禮罷<lb/>
　民之類以其為自吉而之凶之人故被之以不純吉<lb/>
　而雜乎凶之服<lb/>
居冠屬武自天子下逹有事然後緌<lb/>
　此言燕居之冠制也燕居之冠纓屬於武故無緌自<lb/>
　天子而下莫不皆然至有事則繫纓於䈂以固冠而<lb/>
　因垂其餘以為飾然後有緌也案屬武對下緌字為<lb/>
　義即謂纓也固冠在纓不在武孔疏謂冠與武别臨<lb/>
<pb n="17b"/>
　著乃合之恐非是<lb/>
五十不散送親没不髦大帛不緌𤣥冠紫緌自魯桓公<lb/>
始也<lb/>
　此言禮有變通而因記失禮之始也喪禮啟殯以後<lb/>
　要絰之麻必散垂葬畢乃絞五十不致毁則不散麻<lb/>
　送葬也髦象幼時翦髮為鬌之形惟親在為然若既<lb/>
　没則不用髦也大帛之冠以素繒為之凶服去飾是<lb/>
　以不緌其元冠而用紫緌閒色不正後世因之則自<lb/>
<pb n="18a"/>
　魯桓公始也<lb/>
朝𤣥端夕深衣深衣三袪縫齊倍要衽當旁袂可以回<lb/>
肘<lb/>
　此言燕居之服也朝有事則服元端以戒褻夕無事<lb/>
　則服深衣以適體深衣之袪廣尺二寸圍之二尺四<lb/>
　寸要三倍之七尺二寸此要之制也齊為裳之下畔<lb/>
　要為裳之上畔縫合十二幅為齊凡一丈四尺四寸<lb/>
　而倍要此齊之制也裳之相交處為衽衽正當身之<lb/>
<pb n="18b"/>
　兩旁此衽之制也袖之連衣為袂肘長尺二寸袂廣<lb/>
　二尺二寸斯倍肘而可以回肘此袂之制也案前言<lb/>
　朝服以食夕深衣者國君之禮此則通以大夫士在<lb/>
　家及私朝言之<lb/>
長中繼揜尺袷二寸袪尺二寸縁廣寸半以帛裏布非<lb/>
禮也<lb/>
　此言長衣中衣之制也袷曲領袪袂口縁飾邉也衣<lb/>
　有制同而名異者著在朝服或祭服之外則曰長衣<lb/>
<pb n="19a"/>
　著在内則曰中衣幅廣二尺二寸以半幅繼續袂口<lb/>
　而揜餘一尺此其異於深衣者也袷以交而合其廣<lb/>
　二寸袪口尺有二寸縁廣寸半此則並與深衣同凡<lb/>
　元冕而上衣用帛者裏亦用帛皮弁而下衣用布者<lb/>
　裏亦用布若以帛裏布則不稱而非禮也案袷謂領<lb/>
　縁回之則曲而相交則方二寸乃縁廣之數<lb/>
士不衣織無君者不貳采<lb/>
　此言未仕與仕而去位者之服也染絲而織曰織不<lb/>
<pb n="19b"/>
　貳采謂衣裳與冠同色服取其稱士宜服染繒故於<lb/>
　織之功多色重者不得而衣焉大夫士去國三月之<lb/>
　内宜服素衣素裳三月之後宜服元端元裳故於采<lb/>
　色不貳焉周氏諝曰士不衣織徳不足以相稱也無<lb/>
　君者不貳采有可弔之道也<lb/>
衣正色裳閒色非列采不入公門振絺綌不入公門表<lb/>
裘不入公門襲裘不入公門<lb/>
　此言服色與服飾之不可苟也青赤黄白黒為五方<lb/>
<pb n="20a"/>
　之正色木青剋土黄故緑為東方之閒色火赤剋金<lb/>
　白故紅為南方之閒色金白剋木青故碧為西方之<lb/>
　閒色水黒剋火赤故紫為北方之閒色土黄剋水黒<lb/>
　故駵黄為中央之閒色振讀為袗襌也表裘裘之無<lb/>
　裼衣者上衣而下裳衣用五方之正色裳用五方相<lb/>
　勝之閒色上下之辨也正服之色各有尊卑品列若<lb/>
　非列采則是褻服而不可以入公門當暑而絺綌必<lb/>
　有表衣以蔽之若振則見體而不可以入公門當寒<lb/>
<pb n="20b"/>
　而裘必有正服以被之若無裼衣則裘在外而不可<lb/>
　以入公門不開上服之衽而掩蔽其美則為襲裘而<lb/>
　不可以入公門蓋服餙之宜致謹者如此案振絺綌<lb/>
　與表裘俱謂著於外為不敬襲裘與不列采為不文<lb/>
　事君之道貴敬而文故皆不得以入公門也<lb/>
纊為繭緼為袍襌為絅帛為褶<lb/>
　此言衣有寒温之異也纊新綿也襌讀為單褶讀為<lb/>
　牒衣有著者用新綿謂之繭用舊絮謂之袍有表而<lb/>
<pb n="21a"/>
　無裏者謂之絅有表裏而無著者謂之褶蓋緼為舊<lb/>
　絮魯論所謂衣敝緼袍是也絅為襌衣詩所謂衣錦<lb/>
　尚絅是也褶即今之裌衣<lb/>
朝服之以縞也自季康子始也孔子曰朝服而朝卒朔<lb/>
然後服之曰國家未道則不充其服焉<lb/>
　此言朝服而因見充其服者之難也朝服之布十五<lb/>
　升先王之制朝服以緇不以縞而後世反之則自季<lb/>
　康子始也孔子嘗曰諸侯與羣臣皆朝服而朝惟卒<lb/>
<pb n="21b"/>
　告朔而視朝然後服縞明乎常朝之不可服縞也又<lb/>
　曰禮所以行道若國家之禮樂刑政未合於先王之<lb/>
　道則不宜充盛其衣服也<lb/>
唯君有黼裘以誓省大裘非古也<lb/>
　此言諸侯不可僣用天子之裘也以黒羊皮雜狐白<lb/>
　為黼文謂之黼裘省當為獮獮秋田也唯國君有黼<lb/>
　裘以誓戒田獵今乃用天子之大裘蓋非古也案黼<lb/>
　為斧形取威斷之義於治軍秋殺為合或以省為省<lb/>
<pb n="22a"/>
　耕省斂及省牲者皆非是<lb/>
君衣狐白裘錦衣以裼之君之右虎裘厥左狼裘士不<lb/>
衣狐白<lb/>
　此言國君燕居之服也以衣加裘曰裼君衣狐白毛<lb/>
　之裘以素錦為衣而裼之在君之右者衣虎裘厥左<lb/>
　衣狼裘以示威猛而為之衛蓋狐白希貴如士之賤<lb/>
　不得衣也案狐白以狐腋為之自君而外卿大夫亦<lb/>
　得以衣故云士不衣狐白也<lb/>
<pb n="22b"/>
君子狐青裘豹褎𤣥綃衣以裼之麛裘青豻褎絞衣以<lb/>
裼之羔裘豹飾緇衣以裼之狐裘黄衣以裼之錦衣狐<lb/>
裘諸侯之服也<lb/>
　此言服色之相稱也君子謂大夫士狐青狐之青毛<lb/>
　皮也豹豹皮也綃綺屬麛鹿子豻胡地野犬絞蒼黄<lb/>
　色陳氏祥道謂素衣也飾亦謂褎也裼衣必象裘色<lb/>
　君子以狐青為裘豹為褎則用元綃衣以裼之麛為<lb/>
　裘青豻為褎則用絞衣以裼之羔為裘豹為褎則用<lb/>
<pb n="23a"/>
　緇衣以裼之狐為裘則用黄衣以裼之唯錦衣狐裘<lb/>
　不可概服乃諸侯之服也案麛裘以下與論語所謂<lb/>
　素衣麑裘緇衣羔裘黄衣狐裘者相合而小異<lb/>
犬羊之裘不裼不文飾也不裼裘之裼也見美也弔則<lb/>
襲不盡飾也君在則裼盡飾也服之襲也充美也是故<lb/>
尸襲執玉龜襲無事則裼弗敢充也<lb/>
　此言裼襲之異宜也執玉有裼有襲執璧琮束帛以<lb/>
　享則裼執圭璋以聘則襲此蓋主聘圭而言庶人服<lb/>
<pb n="23b"/>
　犬羊之裘不裼以裘與人俱賤不用文飾故不裼也<lb/>
　凡裘之裼者所以露見其美也弔喪則襲主於哀而<lb/>
　不盡飾也君在則裼主於敬而必盡飾也凡服之襲<lb/>
　者所以充揜其美也故尸尊無所示敬則襲執玉以<lb/>
　聘執龜以卜無所用文則襲若執玉執龜之禮已竟<lb/>
　而無事其在君所則裼又以見美為敬而弗敢充也<lb/>
　案孔氏疏曰敬有二體以質為敬則襲以文為敬則<lb/>
　裼裼言裘襲言服互文也<lb/>
<pb n="24a"/>
笏天子以球玉諸侯以象大夫以魚須文竹士竹本象<lb/>
可也<lb/>
　此言天子以下笏所用之物也球美玉也文飾也魚<lb/>
　須疏引庾氏謂用鮫魚須飾竹也本猶根也先王制<lb/>
　笏或執或搢而等威辨焉天子尊無二上特用球玉<lb/>
　諸侯用象大夫用魚須而文其竹士則以竹為笏而<lb/>
　以象飾其本可也<lb/>
見於天子與射無說笏入大廟說笏非禮也小功不說<lb/>
<pb n="24b"/>
笏當事免則說之既搢必盥雖有執於朝弗有盥矣凡<lb/>
有指畫於君前用笏造受命於君前則書於笏笏畢用<lb/>
也因飾焉<lb/>
　此言用笏之事也無說笏謂搢之也免音問笏之所<lb/>
　用如朝聘於天子與大射皆無說笏入大廟而說笏<lb/>
　非禮也古禮惟喪事說笏小功不說哀殺也惟當事<lb/>
　而免悲哀哭踊則說之將搢笏執事必先盥既盥之<lb/>
　後雖有事於朝亦不復盥不盥故不說也凡有所指<lb/>
<pb n="25a"/>
　畫於君前不敢徒手則用笏造而受命於君前恐或<lb/>
　遺忘則書於笏惟笏之事事皆用如是故因文飾之<lb/>
　以為上下等級焉案凡吉事無所說笏大廟之中惟<lb/>
　君當事則說所以逸尊者也後世臣或說之則失之<lb/>
　簡矣故記者以為非禮<lb/>
笏度二尺有六寸其中博三寸其殺六分而去一<lb/>
　此言笏之有定制也博廣也笏之度長二尺有六寸<lb/>
　其中廣三寸其上下之殺皆六分而去一廣二寸五<lb/>
<pb n="25b"/>
　分也王氏炎曰大圭天子服之非臣下所得用笏則<lb/>
　自天子至大夫士皆有之<lb/>
而素帶終辟大夫素帶辟垂士練帶率下辟居士錦帶<lb/>
弟子縞帶并紐約用組<lb/>
　此言帶制也辟字讀如縞冠素紕之紕縁也終竟也<lb/>
　鄭注而素帶終辟謂諸侯此亂脫在是宜承朱裏終<lb/>
　辟練繒也率繂也謂緶緝也居士道藝處士也紐謂<lb/>
　帶之交結處諸侯以素為帶終竟此帶自鞶至紳皆<lb/>
<pb n="26a"/>
　　以繒采為縁而不朱裏大夫亦素帶而縁其紐及末<lb/>
　　士以練為帶單用無裏而緶緝其兩邉但縁其末而<lb/>
　　已居士用錦為帶尚文也弟子用生縞為帶尚質也<lb/>
　　合并其紐而約之用組此則自天子至於弟子一也<lb/>
　　案經文自此章以後鄭氏謂多有亂脫而孔疏申之<lb/>
　　然於經文之舊未之有改也陳氏澔輒加更定即非<lb/>
　　後學慎重之意今故一依經文原本而以鄭注証明<lb/>
　　之<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷三十三<lb/>
</p>
<p>
</p>
  </div>
</body>
</text>
</TEI>
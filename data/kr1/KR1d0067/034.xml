<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三十四<lb/>
　玉藻<lb/>
　韠君朱大夫素士爵韋圜殺直天子直諸侯前後方大<lb/>
　夫前方後挫角士前後正譁下廣二尺上廣一尺長三<lb/>
　尺其頸五寸肩革帶博二寸<lb/>
　　此言元端服之韠也凡韠皆韋為之故字從韋又著<lb/>
　　衣畢然後著之故名韠也下為前上為後頸與肩乃<lb/>
<pb n="1b"/>
　　安於韠上以為繫者博廣也韠象裳色天子諸侯元<lb/>
　　端用朱裳故韠亦朱大夫素裳故韠亦素上士元裳<lb/>
　　中士黄裳下士雜裳故韠以爵色之韋此譁色之因<lb/>
　　分而異也其制有圜殺直三者惟天子之譁直四角<lb/>
　　無圜亦無殺諸侯前後皆方左右從殺大夫下方而<lb/>
　　圜其上角士則前後皆正以賤故不嫌於與君同此<lb/>
　　形之因分而異也其有無分貴賤者下皆廣二尺上<lb/>
　　皆廣一尺長皆三尺其頸五寸肩與革帶皆博二寸<lb/>
<pb n="2a"/>
　云蓋古者佃魚而食因衣其皮先知蔽前後知蔽後<lb/>
　後王易之以布帛而猶存其蔽前者不忘古也<lb/>
大夫大帶四寸雜帶君朱綠大夫𤣥華士緇辟二寸再<lb/>
繚四寸凡帶有率無箴功<lb/>
　此亦言帶制也華黄色也大夫以上大帶之廣皆四<lb/>
　寸其以雜色為辟緣也天子諸侯上以朱下以綠大<lb/>
　夫外以元内以華士帶之辟内外皆緇士練帶廣二<lb/>
　寸再繞要一匝則亦四寸矣凡下士之帶亦有繂襵<lb/>
<pb n="2b"/>
　而無紕飾之箴功或曰大帶正服之帶雜帶雜服之<lb/>
　帶謂燕私所用正服之帶皆素雜服之帶則天子諸<lb/>
　侯有朱有綠大夫有元有黄士惟緇而已尊者明卑<lb/>
　者闇也<lb/>
一命縕韍幽衡再命赤韍幽衡三命赤韍葱衡<lb/>
　此言韍佩以命數而異也燕服曰韠冕服曰韍衡珮<lb/>
　玉之衡也縕赤黄色幽黒色葱青色周禮公侯伯之<lb/>
　卿三命大夫再命士一命子男之卿再命大夫一命<lb/>
<pb n="3a"/>
　士不命一命則韍用縕而衡用黒色之玉再命則韍<lb/>
　用赤而衡亦用黒色之玉三命韍亦用赤而衡則用<lb/>
　葱色之玉案韠韍無别朝祭命數亦不專據侯國也<lb/>
　言三命則上者可知<lb/>
天子素帶朱裏終辟王后褘衣夫人揄狄<lb/>
　此言天子之帶制及后夫人之禮服也褘讀如翬揄<lb/>
　讀如搖翬搖皆翟雉名也狄讀如翟刻繒為翬與揄<lb/>
　翟之形五采畫之著於衣以為飾也夫人三夫人亦<lb/>
<pb n="3b"/>
　侯伯之夫人也天子以素為帶朱裏而終縁王后服<lb/>
　褘衣其色元夫人服揄狄其色青案翟之為性交有<lb/>
　時别有倫守死而不犯分於婦徳為宜是故后之五<lb/>
　路皆重翟<lb/>
三寸長齊於帶紳長制士三尺有司二尺有五寸子游<lb/>
曰參分帶下紳居二焉紳韠結三齊<lb/>
　此亦言帶制也紳帶之垂者結即組也鄭注此亂脱<lb/>
　在是宜承約用組約帶用組而廣三寸其長齊於帶<lb/>
<pb n="4a"/>
　之垂者紳長之制士三尺有司欲便趨走則二尺有<lb/>
　五寸子游曰人長八尺大帶之下四尺五寸分為三<lb/>
　分而紳居二焉大約紳韠結三者皆長三尺也案古<lb/>
　人之帶皆當腰所謂下毋厭髀上毋厭脅是也紳長<lb/>
　三尺指自腰以下<lb/>
君命屈狄再命褘衣一命襢衣士褖衣唯世婦命於奠<lb/>
繭其他則皆從男子<lb/>
　此言子男夫人以下之禮服也屈周禮作闕謂刻繒<lb/>
<pb n="4b"/>
　為翟不畫也褘當為鞠鞠衣黄桑服也奠繭獻繭也<lb/>
　子男之夫人受君命而服屈狄其色赤子男之卿再<lb/>
　命妻服鞠衣其色黄大夫一命妻服襢衣其色白不<lb/>
　命之士妻服褖衣其色黒唯内世婦蠶畢獻繭乃命<lb/>
　之以其服若卿大夫之妻為外世婦則皆從其男子<lb/>
　之爵亦必因奠繭而命也案后夫人以下服色有六<lb/>
　上得兼下下不得僭上獨於子男夫人言君命者其<lb/>
　上則后夫人屬君其下則卿大夫士為臣故舉中以<lb/>
<pb n="5a"/>
　該之也<lb/>
凡侍於君紳垂足如履齊頤霤垂拱視下而聽上視帶<lb/>
以及袷聽鄉任左<lb/>
　此言人臣侍君之禮也齊裳下緝也頤頷也霤屋簷<lb/>
　也袷交領也臣侍於君身容必俯故以紳則垂以齊<lb/>
　則委地而足如踐之以頤則垂如屋霤然以手則亦<lb/>
　下垂而拱以視必下以聽必上其下視之式則卑不<lb/>
　過於帶髙不過於袷其上聽之式以侍於君右則聽<lb/>
<pb n="5b"/>
　向必皆任左也案聽上及聽向任左備君教使也<lb/>
凡君召以三節二節以走一節以趨在官不俟屨在外<lb/>
不俟車<lb/>
　此言人臣赴召之禮也節以玉為之所以輔君命而<lb/>
　明信也在官謂官府治事之所在外謂其私家凡君<lb/>
　之召臣以節為信節以三為度然臣之急趨君命則<lb/>
　不待三也雖二節以走矣不惟二也即一節以趨矣<lb/>
　當其在官則不俟屨在外則不俟車蓋速於赴召而<lb/>
<pb n="6a"/>
　執授之者隨其後也<lb/>
士於大夫不敢拜迎而拜送士於尊者先拜進面答之<lb/>
拜則走<lb/>
　此言士敬大夫之禮也士於大夫尊卑有閒若大夫<lb/>
　詣士士不敢以拜迎恐其答拜也去則拜送以禮賓<lb/>
　出主人再拜送之賓不答拜禮有終止也士若見於<lb/>
　所尊先拜於門外然後進而見面尊者出迎而答拜<lb/>
　則士走避之方氏慤曰尊者不必大夫凡在已上者<lb/>
<pb n="6b"/>
　皆是<lb/>
士於君所言大夫没矣則稱諡若字名士士與大夫言<lb/>
名士字大夫<lb/>
　此言士於君及大夫之所言羣臣之禮也士於君前<lb/>
　而言及大夫没矣則稱其諡與字而不名士没則仍<lb/>
　稱名若士於大夫而言及他大夫士士則名而大夫<lb/>
　則字案君前臣名唯大夫既没則不名而舉其諡與<lb/>
　字應氏鏞曰此非獨自謹分守存謙退亦所以體君<lb/>
<pb n="7a"/>
　上尊賢貴貴隱卒崇終之心也<lb/>
於大夫所有公諱無私諱凡祭不諱廟中不諱敎學臨<lb/>
文不諱<lb/>
　此言諱與不諱之禮也公諱國諱私諱家諱凡祭祭<lb/>
　羣神也敎學謂師長也臨文謂簡牒及讀法律之事<lb/>
　士若言於大夫所但避先君之諱而於己之父母則<lb/>
　不諱凡祭社稷山川百神即祝嘏辭中有先君之名<lb/>
　幷亦不諱廟中有事於上則於下不諱敎學臨文恐<lb/>
<pb n="7b"/>
　致惑乎未知者則皆不諱案此節與曲禮小異而義<lb/>
　則一言凡祭又言廟中者廟中上不諱下與凡祭異<lb/>
　也<lb/>
古之君子必佩玉右徵角左宫羽趨以采齊行以肆夏<lb/>
周還中規折還中矩進則揖之退則揚之然後玉鏘鳴<lb/>
也故君子在車則聞鸞和之聲行則鳴佩玉是以非辟<lb/>
之心無自入也<lb/>
　此言佩玉之禮也君子士以上徵角宫羽玉聲所中<lb/>
<pb n="8a"/>
　也采齊路門外之樂節肆夏登堂之樂節周還反行<lb/>
　也宜圜折還曲行也宜万揖之謂小俛見於前也揚<lb/>
　之謂小仰見於後也鸞和鈴也鸞在衡和在式古之<lb/>
　君子必佩玉於左右右佩中乎徵角徵為事角為民<lb/>
　以宜勤而在右左佩中乎宫羽宫為君羽為物以宜<lb/>
　逸而在左也趨以采齊為節行以肆夏為節周還則<lb/>
　圜而中規折還則方而中矩進則畧俯而如揖之退<lb/>
　則微仰而如揚之故佩玉之聲鏘然可聽也君子時<lb/>
<pb n="8b"/>
　而在車則聞鸞和之聲時而行則鳴佩玉是以非類<lb/>
　邪僻之心無自而入也熊氏明來曰大戴禮行以采<lb/>
　茨趨以肆夏采茨乃堂上之歌詩宜接武而行肆夏<lb/>
　乃堂下之金奏宜布武而趨周禮及此篇皆誤<lb/>
君在不佩玉左結佩右設佩居則設佩朝則結佩齊則<lb/>
綪結佩而爵韠<lb/>
　此言結佩設佩之異也君在謂世子玉為徳佩若事<lb/>
　佩則觽燧之屬綪屈也結其綬而又屈上之也爵韠<lb/>
<pb n="9a"/>
　爵色之韋為韠也世子在君所則不敢佩玉故有事<lb/>
　佩無徳佩然猶結左而僅設右者若於事有未能也<lb/>
　燕居則設佩尚徳也外朝則結佩示謙也凡佩玉之<lb/>
　人遇齊時皆屈結其佩而爵韠使佩之聲靜而不譁<lb/>
　服之色幽而不著以於齊為宜也案左結佩右設佩<lb/>
　皆謂事佩也居設佩朝結佩皆謂徳佩也既曰君在<lb/>
　不珮玉又曰朝則結佩何也朝謂在朝在謂退朝也<lb/>
　退朝則全乎父子故不佩玉以致其考也在朝則兼<lb/>
<pb n="9b"/>
　乎君臣故佩玉以致其敬也既佩玉而又結之是所<lb/>
　謂居子與臣之節也<lb/>
凡帶必有佩玉唯喪否佩玉有衝牙君子無故玉不去<lb/>
身君子於玉比徳焉<lb/>
　此言佩玉之義也凡佩玉上設一玉曰衡下垂三組<lb/>
　貫以蠙珠左右組之下端各懸以璜中組之下端懸<lb/>
　以衝牙動則衝牙前後觸璜而為聲所觸之玉其形<lb/>
　似牙故曰衝牙也凡束革帶者必有佩玉以繫之唯<lb/>
<pb n="10a"/>
　居喪則否佩玉之有衝牙所以設聲君子非有喪與<lb/>
　災眚之故玉未有去身者蓋君子於玉比徳焉無往<lb/>
　而不脩徳故無往而不佩玉也<lb/>
天子佩白玉而𤣥組綬公侯佩山𤣥玉而朱組綬大夫<lb/>
佩水蒼玉而純組綬世子佩瑜玉而綦組綬士佩瓀玟<lb/>
而縕組綬孔子佩象環五寸而綦組綬<lb/>
　此言君臣之佩綬與聖人佩綬之各異也綬所以貫<lb/>
　佩之珠玉而相承受者山元水蒼如山之元如水之<lb/>
<pb n="10b"/>
　蒼也純當作緇瑜羙玉綦雜文也瓀玟石次玉者天<lb/>
　子體天徳而全天道故佩無瑕之白玉而以元組為<lb/>
　綬公侯有鎭定之徳長人而體陽道故佩山元玉而<lb/>
　以朱組為綬大夫有通逹之徳事人而體隂道故佩<lb/>
　水蒼玉而以純組為綬世子將成元良以全羙且觀<lb/>
　人文以成化故佩瑜玉而以綦組為綬士則徳未成<lb/>
　功未著故佩次玉之石而以縕組為綬孔子大夫也<lb/>
　所佩象牙之環廣五寸而以綦組為綬不佩玉者殆<lb/>
<pb n="11a"/>
　徳愈盛而心愈以下與案此非謂禮服之正佩正佩<lb/>
　必以玉或燕居則以象環耳象取有文理環取可循<lb/>
　而無窮<lb/>
童子之節也緇布衣錦緣錦紳幷紐錦束髪皆朱錦也<lb/>
　此言童子之禮節也童子異於成人故其為節也以<lb/>
　緇布為衣而錦其緣以錦為紳幷紐又以錦為總而<lb/>
　束髪皆朱色之錦也蓋親在而致飾如此<lb/>
肆束及帶勤者有事則收之走則擁之<lb/>
<pb n="11b"/>
　此言組與紳之用也肆讀為肄餘也約紐之餘組及<lb/>
　下垂之紳凡勤勞者有事之時則收歛於手趨走則<lb/>
　擁抱於懐以便事也鄭氏曰此亦亂脫在是宜承無<lb/>
　箴功<lb/>
童子不裘不帛不屨絇無緦服聽事不麻無事則立主<lb/>
人之北南面見先生從人而入<lb/>
　此亦言童子之節也絇屨頭飾也無緦服謂父在雖<lb/>
　有緦喪不為服也不麻謂免而深衣不加絰也童子<lb/>
<pb n="12a"/>
　恐以溫傷氣則不裘不帛以未盡飾則不屨絇以未<lb/>
　能勝絰則無緦服但往聽主人使令之事免而深衣<lb/>
　不更加麻若無使令則恒在主人之北南面而立以<lb/>
　待命以不能獨為禮若見先生則隨人而入范氏鍾<lb/>
　曰先王制禮以其幼也望之畧待之寛而必習之於<lb/>
　卑孫所謂䝉以養正也<lb/>
侍食於先生異爵者後祭先飯客祭主人辭曰不足祭<lb/>
也客飱主人辭以疏主人自置其醬則客自徹之一室<lb/>
<pb n="12b"/>
之人非賓客一人徹壹食之人一人徹凡燕食婦人不<lb/>
徹<lb/>
　此言侍食及徹饌之禮也先生齒尊於己者異爵爵<lb/>
　貴於己者一室之人同居共事者壹食之人為同事<lb/>
　而相聚以食者侍食於齒尊爵貴之人有禮焉禮必<lb/>
　後祭示饌不為己也必先飯示為尊者嘗之也客若<lb/>
　以饌之盛而祭則主人辭以不足祭以飯之羙而飱<lb/>
　則主人辭以麤疏皆謙也醬為食之主主人自設則<lb/>
<pb n="13a"/>
　客必自徹禮尚施報也如一室之人而非賓客則推<lb/>
　少者一人徹其壹食之人則亦一人徹凡燕食唯婦<lb/>
　人不徹以婦人質不備禮也<lb/>
食棗桃李弗致于核瓜祭上環食中棄所操凡食果實<lb/>
者後君子火孰者先君子有慶非君賜不賀有憂者<lb/>
　此言食果實及非君賜不賀之事也致謂委棄之環<lb/>
　謂横切之如環然操謂手所持者君賜如爵命土田<lb/>
　車服之類有憂者三字舊謂下係闕文食果如棗桃<lb/>
<pb n="13b"/>
　李之屬弗委致其核瓜則祭以近疐之上環食其中<lb/>
　而棄所操者凡自然之味以先食為新故食果實者<lb/>
　必後於君子使然之味以後食為愼故食火孰者必<lb/>
　先於君子卿大夫士之家有喜慶之事若非君命所<lb/>
　賜則不賀蓋以君賜為榮也案曲禮賜果於君前其<lb/>
　有核者懐其核以敬君也惟賔之敬主亦然或曰有<lb/>
　憂者當連上不賀二字為句言有憂者必有君賜而<lb/>
　後賀之非是則否<lb/>
<pb n="14a"/>
孔子食於季氏不辭不食肉而飱<lb/>
　此言聖人待失禮者之道也為客之禮將食必興辭<lb/>
　食則先胾次殽至肩乃飽而飱孔子之食於季氏也<lb/>
　既不辭又不食肉仍獨澆飯而為飱者以季氏之饋<lb/>
　失禮故也蓋禮者客與主共之主人不以禮客自不<lb/>
　敢盡禮是即待失於禮者之禮也<lb/>
君賜車馬乗以拜賜衣服服以拜賜君未有命弗敢即<lb/>
乗服也君賜稽首據掌致諸地酒肉之賜弗再拜<lb/>
<pb n="14b"/>
　此言受君賜之禮也據案也致至也君之賜臣或車<lb/>
　馬或衣服當其及門既拜受矣明日又乘之服之以<lb/>
　詣君所而拜其賜所謂再拜敬之至也臣雖自有車<lb/>
　馬衣服若未有君命猶弗敢即乘服也其拜賜則稽<lb/>
　首覆左手以案於右手之上而頭與手俱至地敬君<lb/>
　賜也若酒肉之賜惟拜受於家而明日不再往拜禮<lb/>
　與賜車服者有閒也案君未有命陸氏佃謂若後世<lb/>
　三品雖應服紫五品應服緋必君賜而後服也舊注<lb/>
<pb n="15a"/>
　謂卿大夫受天子之賜歸必致於其君君有命乃服<lb/>
　之恐未是<lb/>
凡賜君子與小人不同日<lb/>
　此言賜與之有不同也君子小人以位言君子曰賜<lb/>
　小人曰與惟其貴賤殊故賜君子及與小人不可以<lb/>
　同日蓋有賜而亦有與者恩也不同日而賜與者義<lb/>
　也陳氏祥道曰詩勞還率則歌出車勞還役則歌枤<lb/>
　杜凡以明貴賤辨等列也賜與之不同日義亦如此<lb/>
<pb n="15b"/>
凡獻於君大夫使宰士親皆再拜稽首送之膳於君有<lb/>
葷桃茢於大夫去茢於士去葷皆造於膳宰大夫不親<lb/>
拜為君之答己也<lb/>
　此言有所獻於君長之禮也膳致福之膳也葷薑及<lb/>
　辛菜也桃桃枝茢苕帚也膳宰主飲食者凡獻於君<lb/>
　大夫使宰而士親往其大夫使宰與宰將命及士至<lb/>
　君門付小臣之時皆必再拜稽首而送之所以昭其<lb/>
　敬也致膳於君則有葷桃茢覆於上以防不祥於大<lb/>
<pb n="16a"/>
　夫則去茢於士則去葷皆必造於主膳之人而逹之<lb/>
　凡以致其謹也大夫所以必使宰而不親拜者為恐<lb/>
　君之答已故也<lb/>
大夫拜賜而退士待諾而退又拜弗答拜大夫親賜士<lb/>
士拜受又拜於其室衣服弗服以拜敵者不在拜於其<lb/>
室<lb/>
　此言尊卑受賜拜謝之禮也其室大夫之家也敵者<lb/>
　尊卑相等也其室獻者之家也受賜之大夫明日往<lb/>
<pb n="16b"/>
　君門拜賜及門小臣方入白大夫即拜以退而不待<lb/>
　小臣出報恐君召進而答拜也士則君不答拜故士<lb/>
　拜畢必待小臣傳君之諾報而後退其時士又拜君<lb/>
　之諾而君亦終不答其拜也若大夫親賜士士既拜<lb/>
　受又必拜於其室其為衣服則弗服以拜所以别於<lb/>
　君賜也若敵者相饋唯主人時或不在未及拜受則<lb/>
　俟還家而往拜於其室又以異於士之與大夫也案<lb/>
　此敵者亦謂泛常敵體之人若朋友義重則論語云<lb/>
<pb n="17a"/>
　雖車馬非祭肉不拜也<lb/>
凡於尊者有獻而弗敢以聞士於大夫不承賀下大夫<lb/>
於上大夫承賀親在行禮於人稱父人或賜之則稱父<lb/>
拜之<lb/>
　此言尊卑交際之儀也弗敢以聞謂不敢直言獻於<lb/>
　尊者如云致馬資於有司及贈從者之類凡臣有獻<lb/>
　於君士有獻於大夫因尊卑逺故其詞必委曲降下<lb/>
　不敢直云獻於尊者又士於大夫若有慶事不敢受<lb/>
<pb n="17b"/>
　大夫之親賀唯下大夫於上大夫可承受其親賀以<lb/>
　尊卑近故也子當親在若行禮於人則稱父以致之<lb/>
　而不敢私交人或有所賜亦稱父以拜之而不敢私<lb/>
　受以統於尊故也<lb/>
禮不盛服不充故大裘不裼乘路車不式<lb/>
　此言敬天之禮也充充羙也禮不盛則服不充故服<lb/>
　大裘以祭天則不裼至敬無文也乘路車以往則亦<lb/>
　不式以主一為敬也案充其服者内心也大圭不瑑<lb/>
<pb n="18a"/>
　大羮不和亦若是則已矣<lb/>
父命呼唯而不諾手執業則投之食在口則吐之走而<lb/>
不趨親老出不易方復不過時親癠色容不盛此孝子<lb/>
之疏節也<lb/>
　此言人子事親之禮也命謂遣人呼謂召子一説謂<lb/>
　命之以事而呼之使來也癠病也子之事父當其命<lb/>
　呼則唯而不諾手執業則投不待卒業也食在口則<lb/>
　吐不待卒食也行歩則走而不趨不待徐詳也親既<lb/>
<pb n="18b"/>
　老則一出一復唯恐親有憂之故必不易其方不過<lb/>
　其時親有病則子憂之故色容不盛凡此奉命之肅<lb/>
　與夫出遊之謹侍疾之誠自孝子而言一皆常行粗<lb/>
　畧之禮也<lb/>
父没而不能讀父之書手澤存焉爾母没而杯圈不能<lb/>
飲焉口澤之氣存焉爾<lb/>
　此言人子思親之無已也不能猶不忍手澤謂手之<lb/>
　所持猶留潤澤之迹也杯圈盛酒漿之器口澤之氣<lb/>
<pb n="19a"/>
　謂常用以飲故口所潤澤猶有餘氣也子之孝者非<lb/>
　徒終父母之身而已蓋將以終其身焉當父之既没<lb/>
　而不忍於讀父之書者以手澤存焉故爾母之既没<lb/>
　而杯圈猶不忍飲者以口澤之氣存焉故爾案子欲<lb/>
　飬而親不待此人事之所無如何者唯有日致其思<lb/>
　而已思父而不得見見父之遺書而如見父焉思母<lb/>
　而不得見見母之遺器而如見母焉推此不能讀不<lb/>
　能飲之心則其不敢以父母之遺體行殆也可知矣<lb/>
<pb n="19b"/>
君入門介拂闑大夫中棖與闑之閒士介拂棖賓入不<lb/>
中門不履閾公事自闑西私事自闑東<lb/>
　此言兩君相見及卿大夫聘使之儀也門大門也闑<lb/>
　門中央所豎短木也棖者門兩旁長木所謂楔也閾<lb/>
　門限也鄰國諸侯來朝主君迎於大門外賔入門由<lb/>
　西之中上介從賓在後稍東而衣拂闑大夫以次而<lb/>
　西適當賓後亦中於棖闑之閒右不拂闑左不拂棖<lb/>
　士介則極西而衣拂棖也鄰國之卿大夫奉君命來<lb/>
<pb n="20a"/>
　聘而為賓主君亦迎於大門外其入門也稍東而近<lb/>
　闑不敢中門亦不敢履閾若為聘為享奉君命而行<lb/>
　公事則入自闑西用賓禮也若私覿私面伸已信而<lb/>
　行私事則入自闑東從臣禮也案介謂上介乃卿為<lb/>
　之大夫為中介士為末介皆就賓而言主擯由於闑<lb/>
　東入門之禮亦如之<lb/>
君與尸行接武大夫繼武士中武徐趨皆用是疾趨則<lb/>
欲發而手足毋移圈豚行不舉足齊如流席上亦然端<lb/>
<pb n="20b"/>
行頤霤如矢弁行剡剡起屨執龜玉舉前曵踵蹜蹜如<lb/>
也<lb/>
　此明行歩疾徐之儀也君謂天子諸侯武足迹也中<lb/>
　猶閒也發起也移猶變也圈轉也豚之言循讀為上<lb/>
　聲言迴旋而行也齊讀曰咨裳下緝也端直弁急也<lb/>
　剡剡身起之貌踵足後跟也蹜蹜促狹之貌凡行歩<lb/>
　廣則疾而勞狹則緩而逸尊者逸而卑者勞故君與<lb/>
　尸行則蹈半迹而接武大夫則迹相及而繼武士則<lb/>
<pb n="21a"/>
　迹間容迹而中武凡徐趨之法皆用是若疾趨則屨<lb/>
　頭欲發起而手足毋易其常度如迴旋行則足循地<lb/>
　而不舉裳下委地如水之流行於席上亦然直行則<lb/>
　頤如屋霤之垂進歩如矢之直急行則欲速而屨頭<lb/>
　恒起故其貌剡剡也執龜玉之重器則舉足之前而<lb/>
　曵其後踵行不離地如有所循故其貌蹜蹜也案徐<lb/>
　趨對下疾趨而言陳注謂或徐或趨者非是圈豚行<lb/>
　即徐趨也端行弁行即疾趨也<lb/>
<pb n="21b"/>
凡行容惕惕廟中齊齊朝廷濟濟翔翔<lb/>
　此明道路與廟朝行歩之法也凡行於道路之容惕<lb/>
　惕然敬而且疾恐失禮於人也廟中則齊齊恭慤以<lb/>
　對神明也朝廷則濟濟翔翔威儀脩整以近君故也<lb/>
　案惕惕者敬也疾也字從心從易其從易者則音蕩<lb/>
　放也荀子愓悍憍暴是也鄭注直疾貌當是惕字<lb/>
君子之容舒遲見所尊者齊遫足容重手容恭目容端<lb/>
口容止聲容靜頭容直氣容肅立容徳色容莊坐如尸<lb/>
<pb n="22a"/>
燕居告温温<lb/>
　此言君子之容節也齊如夔夔齊慄之齊遫者謹而<lb/>
　不放之意徳者應氏謂中立不倚儼然有徳之氣象<lb/>
　也君子之容舒遲自得唯見所尊者則斂持而齊遫<lb/>
　此敬之見於外也蓋威儀者徳之隅而不可以不謹<lb/>
　故足容則重不輕佻也手容則恭無慢弛也目容則<lb/>
　端不睇視也口容則止不妄動也聲容則靜不噦咳<lb/>
　也頭容則直不傾顧也氣容則肅似不息也立容則<lb/>
<pb n="22b"/>
　徳中而不倚也色容則莊正以自持也坐容則如尸<lb/>
　儼若神明也其燕居於家與告語於人則又取其温<lb/>
　温所謂温温恭人是也案朱子語類問九容與九思<lb/>
　同本原處固欲存養容貌閒又欲隨事省察朱子曰<lb/>
　即此便是涵飬本原<lb/>
凡祭容貌顔色如見所祭者喪容纍纍色容顚顚視容<lb/>
瞿瞿梅梅言容繭繭戎容暨暨言容詻詻色容厲肅視<lb/>
容清明<lb/>
<pb n="23a"/>
　此言喪祭軍旅之容也纍纍羸憊貌顚顚憂思貌瞿<lb/>
　瞿驚遽貌梅梅猶昧昧蒙瞀貌繭繭猶綿綿低微貌<lb/>
　曁曁果毅貌詻詻嚴飭貌清明察於事也凡祭祀之<lb/>
　時容貌恭敬顔色温和直如見所祭者居喪之容摧<lb/>
　毁頽折阽於危亡則纍纍焉爾其色容則隕落而不<lb/>
　能自立顚顚焉爾視容則倉皇茫昧而不能自審瞿<lb/>
　瞿梅梅焉爾言容則低微鬱結而不能自理繭繭焉<lb/>
　爾臨戎之容遏劉敵愾務欲果毅則暨暨焉爾其言<lb/>
<pb n="23b"/>
　容則嚴明而駿發詻詻焉爾色容則儼然可畏厲肅<lb/>
　焉爾視容則精於察物清明焉爾案君子之容固無<lb/>
　所不謹喪祭軍旅又特舉其大者言之<lb/>
立容辨卑毋讇頭頸必中山立時行盛氣顚實揚休玉<lb/>
色<lb/>
　此申言容貌之宜謹也辨謂尊卑上下之辨立容主<lb/>
　於辨分故雖卑而毋近於諂頭頸居衆體之上必中<lb/>
　而不偏止立如山而行必以時盛徳之氣闐實於中<lb/>
<pb n="24a"/>
　故休羙之光著揚於外其色則睟然而如玉此君子<lb/>
　之容也案賈誼曰固頤凝視平肩正背端股整足體<lb/>
　不摇肘是謂經立因以微磬曰拱立因以磬折曰肅<lb/>
　立因以垂佩曰卑立經立天子宜之拱立國君宜之<lb/>
　肅立大夫宜之卑立士宜之此所當辨也<lb/>
凡自稱天子曰予一人伯曰天子之力臣諸侯之於天<lb/>
子曰某土之守臣某其在邊邑曰某屏之臣某其於敵<lb/>
以下曰寡人小國之君曰孤擯者亦曰孤<lb/>
<pb n="24b"/>
　此明天子以下自稱及擯者傳辭之法也某土猶云<lb/>
　東土西土之類邊邑九州之外也凡自稱者自上而<lb/>
　下各隨其分是故繼天立極而為天子則稱曰予一<lb/>
　人言為天下之一人也二伯分主王畿以外不敢自<lb/>
　有其徳則曰天子之力臣言惟宣力而已諸侯在五<lb/>
　服之内不敢自有其封故於天子則曰某土之守臣<lb/>
　某言惟守王土而已其在邊邑不敢列於侯甸之數<lb/>
　則曰某屏之臣某言惟捍蔽而已諸侯於敵以下則<lb/>
<pb n="25a"/>
　曰寡人小國之君則自稱曰孤擯者之傳命亦曰孤<lb/>
　寡徳而孤立皆謙言不足為人上也案此與曲禮多<lb/>
　不同當互觀之<lb/>
上大夫曰下臣擯者曰寡君之老下大夫自名擯者曰<lb/>
寡大夫世子自名擯者曰寡君之適公子曰臣孽<lb/>
　此明大夫與世子公子稱謂之異也國之上大夫蓋<lb/>
　卿也於己君之前則從謙而稱曰下臣若出使他國<lb/>
　擯者則曰寡君之老下大夫於己君之前則直自稱<lb/>
<pb n="25b"/>
　名若出使他國擯者則直曰寡大夫國之世子於君<lb/>
　前亦自稱名若在他國擯者則曰寡君之適適為世<lb/>
　子餘則公子公子於君前但曰臣孽而已案客於他<lb/>
　國禮當有介而乃云擯者謂他國致禮而已為主人<lb/>
　故設擯以待之爾國以適子為本則庶子為末云臣<lb/>
　而又云孽者謂自本旁出若木之有蘖也<lb/>
士曰傳遽之臣於大夫曰外私大夫私事使私人擯則<lb/>
稱名公士擯則曰寡大夫寡君之老大夫有所往必與<lb/>
<pb n="26a"/>
　公事為賓也<lb/>
　　此明士與大夫各異其稱之禮也傳遽謂驛傳之車<lb/>
　　馬所以供急遽之令者公士謂公家之士賓讀為擯<lb/>
　　介也士位卑而奉職為勞故稱於君前曰傳遽之臣<lb/>
　　大夫之家臣稱私人故稱於鄰國之大夫曰外私大<lb/>
　　夫若有私事於鄰國而使私人為擯則降而稱名若<lb/>
　　以公士為擯而行聘禮則擯辭稱下大夫之小聘者<lb/>
　　曰寡大夫稱上大夫之大聘者曰寡君之老蓋大夫<lb/>
<pb n="26b"/>
　　奉君命而有所徃則君必與之公士以為擯故也案<lb/>
　　鄭注以大夫私事使為句謂以君命私行非聘也若<lb/>
　　魯成公時晉侯使韓穿來言汶陽之田歸之於齊之<lb/>
　　類劉氏敞曰此乃趙襄子使楚隆弔吳夫差之類爾<lb/>
　　凡大夫聘而傳命則當稱寡君至於私臣擯於君命<lb/>
　　不得言主故名之如曰寡君之老母䘏是也<lb/>
　<lb/>
日講禮記解義卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三十一<lb/>
　内則<lb/>
　飯黍稷稻粱白黍黄粱稰穛<lb/>
　　此言諸飯之品也黍粱有黄白二種下云白黍則上<lb/>
　　黍是黄黍也下云黄粱則上粱是白粱也穛是斂縮<lb/>
　　之名以生穫故其物斂縮也人子以飲食為奉養其<lb/>
　　制不可以不悉飯者食之本也其品凡六曰黍曰稷<lb/>
<pb n="1b"/>
　　曰稻曰粱黍粱別有二色曰白黍曰黄粱數者既熟<lb/>
　　而穫之則曰稰方生而穫之則曰穛而其可以為飯<lb/>
　　則一也孔氏曰此據諸侯之飯禮而言案玉藻諸侯<lb/>
　　朔食四簋黍稷稻粱天子乃加以麥苽而為六<lb/>
　膳膷臐膮醢牛炙醢牛胾醢牛膾羊炙羊胾醢豕炙醢<lb/>
　豕胾芥醬魚膾雉兔鶉鷃<lb/>
　　此言諸膳之品也具食曰膳膷為牛臛臐為羊臛膮<lb/>
　　為豕臛首一醢字衍炙肉曰炙肉之小者切肉曰胾<lb/>
<pb n="2a"/>
　肉之大者醢肉醬膾腥肉也膳以佐飯其品凡二十<lb/>
　曰膷曰臐曰膮曰牛炙此四豆為第一行曰醢曰牛<lb/>
　胾曰醢曰牛膾此四豆為第二行曰羊炙曰羊胾曰<lb/>
　醢曰豕炙此四豆為第三行曰醢曰豕胾曰芥醬曰<lb/>
　魚膾此四豆為第四行共十六豆下大夫之禮也曰<lb/>
　雉曰兔曰鶉曰鷃此四豆為第五行並前共二十豆<lb/>
　則上大夫之禮也案公食大夫禮第一行四物最在<lb/>
　於北陳之從西為始第二行四物從東為始第三行<lb/>
<pb n="2b"/>
　從西為始第四行從東為始上大夫所加雉兔鶉鷃<lb/>
　為第五行陳之又從西為始<lb/>
飲重醴稻醴清糟黍醴清糟粱醴清糟或以酏為醴黍<lb/>
酏漿水醷濫<lb/>
　此言諸飲之品也重兼也酏粥也飲之品凡六一曰<lb/>
　重醴以清糟相配而兼設之清是醴之己泲者糟是<lb/>
　醴之未泲者或以稻為醴或以黍為醴或以粱為醴<lb/>
　而皆清糟並設此之謂重醴也一曰酏醴以黍為粥<lb/>
<pb n="3a"/>
　釀粥而為醴也一曰漿醋水也一曰水煮酏為之味<lb/>
　薄而淡者也一曰醷梅漿也一曰濫以糗飯之屬和<lb/>
　水也案此即周禮漿人之六飲六飲一曰水二曰漿<lb/>
　三曰醴重醴也四曰凉濫也五曰醫醷也六曰酏黍<lb/>
　酏也有清有糟諸侯之禮天子専用清大夫以下用<lb/>
　糟<lb/>
酒清白羞糗餌粉酏<lb/>
　此言酒與諸羞之品也酏當作餈飲有六而莫重於<lb/>
<pb n="3b"/>
　酒酒之品二曰清祭祀所用之清酒是也曰白有事<lb/>
　而飲之事酒無事而飲之昔酒其色皆白者是也有<lb/>
　酒又有羞羞之品四曰糗炒乾米麥也曰餌以水溲<lb/>
　糗而合蒸之也曰粉豆屑也曰餈炊稻米為餅而糝<lb/>
　豆粉於其上也案周禮羞籩之實糗餌粉餈此蓋用<lb/>
　以酳尸者<lb/>
食蝸醢而苽食雉羮麥食脯羮雞羮折稌犬羮兔羮和<lb/>
糝不蓼<lb/>
<pb n="4a"/>
　此言進飯之各有所宜也食飯也蝸與螺同苽雕胡<lb/>
　即今之菰米也脯羮析脯為羮也稌稻也折稌細折<lb/>
　稻米為飯也蓼辛菜也諸侯燕食之禮有食以為主<lb/>
　即有羮以為輔而其味貴於相宜如以蝸醢進苽飯<lb/>
　則用雉羮進麥飯則用脯羮雞羮進折稌之飯則用<lb/>
　犬羮兔羮飯之品三羮之品五此五羮各以五味調<lb/>
　和以米屑為糝不須加蓼而分其氣也案蝸醢者醬<lb/>
　也乃食之主無時而不用故五羮俱承蝸醢而言<lb/>
<pb n="4b"/>
濡豚包苦實蓼濡雞醢醫實蓼濡魚卵醬實蓼濡鼈醢<lb/>
醬實蓼<lb/>
　此言烹調之法也濡讀曰胹謂烹煮之而以汁和也<lb/>
　苦苦荼也卵讀曰鯤魚子也卵醬以魚子為醬也五<lb/>
　羮皆不蓼而物又有宜蓼者如胹豚則包裹之以苦<lb/>
　菜而於腹中實蓼胹雞則加醢醬而實蓼胹魚則加<lb/>
　卵醬而實蓼胹鼈則加醢醬而實蓼蓋藉以制其氣<lb/>
　之過或補其不及也<lb/>
<pb n="5a"/>
腵脩蚳醢脯羮兔醢麋膚魚醢魚膾芥醬麋腥醢醬桃<lb/>
諸梅諸卵鹽<lb/>
　此言配食之法也腶脩捶脯施薑桂也蚳蚍蜉子也<lb/>
　膚切肉也麋腥生麋肉也諸菹也桃梅皆為菹藏之<lb/>
　欲藏必令稍乾故周禮謂之乾䕩卵鹽謂大鹽形如<lb/>
　鳥卵者食腶脩者以蚳醢配之食脯羮者以兔醢配<lb/>
　之食麋膚者以魚醢配之食魚膾者以芥醬配之食<lb/>
　麋腥者以醢醬配之食桃諸梅諸者以卵鹽配之惟<lb/>
<pb n="5b"/>
　其性味之宜也自蝸醢至此凡二十有六物皆君燕<lb/>
　所食呉氏澄曰麋腥之下醢醬皇氏分醢與醬為二<lb/>
　物今案醢醬釋醢以為醬即肉醬也與卵醬芥醬為<lb/>
　類謂二物者非<lb/>
凡食齊視春時羮齊視夏時醬齊視秋時飲齊視冬時<lb/>
　此言四時食齊之法也食齊黍稷稌粱之類羮齊雉<lb/>
　兔雞犬之類醬齊醯醢韲菹之類飲齊水漿醴凉之<lb/>
　類齊劑同視比也人身通乎天地故善養生者必準<lb/>
<pb n="6a"/>
　以四時如食以養形宜於温春則陽中而氣温故四<lb/>
　時之食齊皆視春時也羮以養精宜於熱夏則陽盛<lb/>
　而氣熱故四時之羮齊皆視夏時也醬以養脈宜於<lb/>
　凉秋則隂中而氣凉故四時之醬齊皆視秋時也飲<lb/>
　以養陽宜於寒冬則隂盛而氣寒故四時之飲齊皆<lb/>
　視冬時也<lb/>
凡和春多酸夏多苦秋多辛冬多鹹調以滑甘<lb/>
　此言四時調和之法也凡滋味之和於春多酸助木<lb/>
<pb n="6b"/>
　以養肝於夏多苦助火以養心於秋多辛助金以養<lb/>
　肺於冬多鹹助水以養腎惟土味沖和故皆調以滑<lb/>
　甘以養其脾也黄氏裳曰春多酸收發散也夏多苦<lb/>
　堅解緩也秋多辛散收斂也冬多鹹輭堅栗也四味<lb/>
　一多慮其不通焉滑所以調之慮其不和焉甘所以<lb/>
　調之也此與經方春不食酸夏不食苦之類異者彼<lb/>
　為少壯言故減其時味以殺盛氣此則以養老而宜<lb/>
　於補病扶衰者言也<lb/>
<pb n="7a"/>
牛宜稌羊宜黍豕宜稷犬宜粱雁宜麥魚宜苽<lb/>
　此言食膳之各有所宜也牛宜於稌飯羊宜於黍飯<lb/>
　豕宜於稷飯犬宜於粱飯雁宜於麥飯魚宜於苽飯<lb/>
　以其氣味相成也此與上折稌犬羮兔羮麥食脯羮<lb/>
　異者孔疏謂上是人君燕食以滋味為美此據尊者<lb/>
　正食也<lb/>
春宜羔豚膳膏薌夏宜腒鱐膳膏臊秋宜犢麛膳膏腥<lb/>
冬宜鮮羽膳膏羶<lb/>
<pb n="7b"/>
　此言四時煎和膳食之法也羔豚羊豕之小者腒乾<lb/>
　雉鱐乾魚犢小牛麛鹿子鮮生魚羽雁也春為物生<lb/>
　之初以羊豕之小者為宜而煎以牛膏之薌夏為物<lb/>
　盛之候以雉魚之乾者為宜而煎以犬膏之臊秋則<lb/>
　時斂而物成以犢麛之充遂者為宜而煎以雞膏之<lb/>
　腥冬則時退而物藏以魚雁之静息者為宜而煎以<lb/>
　羊膏之羶蓋因四時氣盛故以休廢者節之與上文<lb/>
　春多酸云云各為一義<lb/>
<pb n="8a"/>
牛脩鹿脯田豕脯麋脯麕脯麋鹿田豕麕皆有軒雉兔<lb/>
皆有芼爵鷃蜩范芝栭蔆椇棗栗榛柿瓜桃李梅杏楂<lb/>
棃薑桂<lb/>
　此言人君燕食所加之庶羞也脩腶脩也析肉乾之<lb/>
　曰脯藿葉切曰軒菜和曰芼麋鹿以下皆有軒獨不<lb/>
　及牛者以牛唯可細切為膾不宜大切為軒也爵與<lb/>
　雀同蜩蟬也范蜂蜜也芝栭一物或曰栭栗屬蔆芰<lb/>
　也椇棃屬楂即今山查也人君正羞之外又有所加<lb/>
<pb n="8b"/>
　之庶羞焉獸之屬凡十禽之屬凡三牛脩一鹿脯一<lb/>
　田豕脯一麋脯一麕脯一麋鹿田豕麕又皆有軒雉<lb/>
　一兔一皆有芼餘為爵一鷃一昆蟲之屬凡二蜩一<lb/>
　范一果之屬凡十四芝栭一蔆一椇一棗一栗一榛<lb/>
　一柿一𤓰一桃一李一梅一杏一楂一棃一調和之<lb/>
　草木二薑一桂一共三十有一物周禮王之膳羞用<lb/>
　百二十品蓋皆此類此章所記多君大夫之禮雖非<lb/>
　士庶所得備然有可通用者則儲之以為養老之資<lb/>
<pb n="9a"/>
　固子婦所以盡其孝敬也<lb/>
大夫燕食有膾無脯有脯無膾士不貳羮胾庶人耆老<lb/>
不徒食<lb/>
　此言大夫以下燕食之法也燕食燕居之食徒空也<lb/>
　燕食之禮大夫有膾則無脯有脯則無膾士於羮胾<lb/>
　不得兼設示其節也唯庶人耆老則食必有肉而無<lb/>
　所差殊所以優老也<lb/>
膾春用蔥秋用芥豚春用韭秋用蓼脂用蔥膏用薤三<lb/>
<pb n="9b"/>
牲用藙和用醯獸用梅<lb/>
　此言用物調和之宜也芥即芥醬三牲牛羊豕也藙<lb/>
　茱萸也用藙若醯以和三牲用梅以和獸凡調和之<lb/>
　物用各有宜以膾而言春用蔥秋用芥以豚而言春<lb/>
　用韭秋用蓼和脂用蔥和膏用薤三牲體大而不能<lb/>
　無毒則用藙其和三牲則用醯和羣獸則用梅因時<lb/>
　因物而殊用若此蔥之氣達薤之氣温故宜春芥蓼<lb/>
　性辛故宜秋脂之用蔥膏之用薤春夏無分焉<lb/>
<pb n="10a"/>
鶉羮雞羮鴽釀之蓼魴鱮烝雛燒雉薌無蓼<lb/>
　此言禽魚調和之法也鴽鴿也釀切雜和之也薌謂<lb/>
　香草若蘇荏之屬鶉可為羮雞可為羮鴽則不為羮<lb/>
　而可以烝煮三者皆切蓼以雜和之魴鱮乃魚之弱<lb/>
　者則用烝雛乃鳥之小者則用燒雉則或燒或烝或<lb/>
　以為羮皆以薌草和之而無所用蓼也陸氏佃曰無<lb/>
　蓼與不蓼異不蓼不必用蓼耳無蓼直無蓼也<lb/>
不食雛鼈狼去腸狗去腎狸去正脊兔去凥狐去首豚<lb/>
<pb n="10b"/>
去腦魚去乙鱉去醜<lb/>
　此言物之不利於人者不食也雛鼈鼈伏乳者凥脽<lb/>
　也脊梁盡處乙舊謂魚目旁有骨如篆乙之形能鯁<lb/>
　人者據爾雅魚腸謂之乙其形屈曲如乙字也醜鼈<lb/>
　竅也物之可以養人者有利亦或有害如介屬有鼈<lb/>
　而雛者不食狼則去腸狗則去腎狸則去正脊兔則<lb/>
　去凥狐則去首豚則去腦魚則去乙鼈則去醜去所<lb/>
　當去而不概為食所以衛生而不至於傷生也<lb/>
<pb n="11a"/>
肉曰脫之魚曰作之棗曰新之栗曰撰之桃曰膽之柤<lb/>
棃曰攒之<lb/>
　此言諸物治擇之名也脫脫骨作削鱗也新拭之使<lb/>
　新也撰𨕖擇也膽拭去其毛使光滑如膽也攒攒看<lb/>
　其蟲孔也動植之物可食者治擇亦有法焉肉須去<lb/>
　骨則曰脫之魚須削鱗則曰作之棗有塵則曰新之<lb/>
　栗有蟲則曰撰之桃有毛則曰膽之柤棃有蠧則曰<lb/>
　攒之案爾雅瓜曰華之桃曰膽之棗李曰疐之樝棃<lb/>
<pb n="11b"/>
　曰鑽之儀禮棗烝栗擇皆與此小異<lb/>
牛夜鳴則庮羊泠毛而毳羶狗赤股而躁臊鳥皫色而<lb/>
沙鳴鬱豕望視而交睫腥馬黑脊而般臂漏<lb/>
　此言物之反常者不可食也庮臭如朽木也泠稀也<lb/>
　毳結也皫色變而無潤澤也沙嘶也沙鳴謂鳴而其<lb/>
　聲沙嘶者鬱腐臭也腥讀為星肉中生小息肉如米<lb/>
　也般臂前脛毛斑也漏當依周禮作螻物之可食者<lb/>
　或反其常則不可以無辨牛勞於晝而息於夜若當<lb/>
<pb n="12a"/>
　夜而鳴則其肉必庮羊毛本稀泠若毛端毳結則其<lb/>
　肉必羶狗若股裏無毛而舉動狂躁則其肉必臊鳥<lb/>
　若毛羽悴而不澤聲音嘶而悲酸者則其肉必鬱豕<lb/>
　若昂首上視睫毛相交而生則其肉必腥馬若脊毛<lb/>
　獨黑而臂毛有文則其肉必臭如螻蛄是皆不可食<lb/>
　也案此與周禮内饔職文同<lb/>
雛尾不盈握弗食舒雁翠鵠鴞胖舒鳧翠雞肝雁腎鴇<lb/>
奥鹿胃<lb/>
<pb n="12b"/>
　此廣言不可食之物也雛小鳥握手一握也舒雁鵞<lb/>
　也翠尾肉也鵠鴞二鳥名胖脇側薄肉也舒鳧鴨也<lb/>
　鵞類於雁鴨類於鳧皆為人所畜不能疾飛故曰舒<lb/>
　雁舒鳧也鴇似雁而大無後趾奥脾肶也藏於深奥<lb/>
　之處故曰奥雛本小鳥若尾不盈握則其形未成而<lb/>
　不堪以食他若舒雁之翠鵠與鴞之胖舒鳧之翠雞<lb/>
　之肝雁之腎鴇之奥鹿之胃亦皆所宜去也案舒雁<lb/>
　以下不言弗食者䝉上為義<lb/>
<pb n="13a"/>
肉腥細者為膾大者為軒或曰麋鹿魚為菹麕為辟雞<lb/>
野豕為軒兔為宛脾切蔥若薤實諸醯以柔之<lb/>
　此言諸食之制也辟雞宛脾皆菹類凡肉腥細縷切<lb/>
　者為膾大片切者為軒或又謂牲體大者則大切牲<lb/>
　體小者則小切如麋鹿與魚為菹麕為辟雞野豕為<lb/>
　軒兔為宛脾凡此諸食皆用切蔥若薤雜置醋中以<lb/>
　柔之蓋肉之方切性尚堅韌浸漬而熟則柔軟矣<lb/>
羮食自諸侯以下至於庶人無等大夫無秩膳大夫七<lb/>
<pb n="13b"/>
十而有閣天子之閣左達五右達五公侯伯於房中五<lb/>
大夫於閣三士於坫一<lb/>
　此言食禮之有同異也食飯也秩常也閣以板為之<lb/>
　所以庋食物者達夾室也以由是而達於外故謂之<lb/>
　達五者三牲之肉及魚腊三者豕魚腊也人之養生<lb/>
　以食為主以羮為配是日用所常食也故自諸侯以<lb/>
　下至於庶人但稱其有無而不預為之等至於膳則<lb/>
　有等矣五十命為大夫未為甚老猶無常膳必待七<lb/>
<pb n="14a"/>
　十而後有閣乃有常膳也唯天子養以天下體尊物<lb/>
　備故其閣左夾室有五右夾室有五公侯伯則無夾<lb/>
　室而即於一房之中為五閣大夫無嫌亦於夾室為<lb/>
　閣而其數止三士雖七十不得為閣但於房為土坫<lb/>
　以庋食也張氏怡曰上言大夫士燕食有無以肉食<lb/>
　言此言無等以羮食二者言也崔氏靈恩曰宫室之<lb/>
　制中央為正室左右為房房外有序序外有夾室<lb/>
凡養老有虞氏以燕禮夏后氏以饗禮殷人以食禮周<lb/>
<pb n="14b"/>
人脩而兼用之凡五十養於鄉六十養於國七十養於<lb/>
學達於諸侯八十拜君命一坐再至瞽亦如之九十者<lb/>
使人受五十異粻六十宿肉七十貳膳八十常珍九十<lb/>
飲食不違寢膳飲從於遊可也六十歳制七十時制八<lb/>
十月制九十日脩唯絞紟衾冒死而后制五十始衰六<lb/>
十非肉不飽七十非帛不煖八十非人不煖九十雖得<lb/>
人不煖矣五十杖於家六十杖於鄉七十杖於國八十<lb/>
杖於朝九十者天子欲有問焉則就其室以珍從七十<lb/>
<pb n="15a"/>
不俟朝八十月告存九十日有秩五十不從力政六十<lb/>
不與服戎七十不與賔客之事八十齊喪之事弗及也<lb/>
五十而爵六十不親學七十致政凡自七十以上唯衰<lb/>
麻為喪凡三王養老皆引年八十者一子不從政九十<lb/>
者其家不從政瞽亦如之凡父母在子雖老不坐有虞<lb/>
氏養國老於上庠養庶老於下庠夏后氏養國老於東<lb/>
序養庶老於西序殷人養國老於右學養庶老於左學<lb/>
周人養國老於東膠養庶老於虞庠虞庠在國之西郊<lb/>
<pb n="15b"/>
有虞氏皇而祭深衣而養老夏后氏收而祭燕衣而養<lb/>
老殷人冔而祭縞衣而養老周人冕而祭𤣥衣而養老<lb/>
　此章自凡父母在子雖老不坐二句外餘並見王制<lb/>
　陸氏佃曰王制主國故先言養國老於上庠後言凡<lb/>
　三王養老皆引年八十者一子不從政内則主家故<lb/>
　先言三王養老皆引年八十者一子不從政後言養<lb/>
　國老於上庠<lb/>
曾子曰孝子之養老也樂其心不違其志樂其耳目安<lb/>
<pb n="16a"/>
其寢處以其飲食忠養之孝子之身終終身也者非終<lb/>
父母之身終其身也是故父母之所愛亦愛之父母之<lb/>
所敬亦敬之至於犬馬盡然而况於人乎<lb/>
　此因上陳養老之事遂言孝子養親之禮也老謂父<lb/>
　母也記述曾子之言謂孝子之養老也非徒養口體<lb/>
　而已必也無所事則樂其心有所欲則不違其志怡<lb/>
　色柔聲以樂其耳目昏定晨省以安其寢處更以其<lb/>
　飲食而盡心養之至於孝子之身終而後已焉夫所<lb/>
<pb n="16b"/>
　謂終身也者非終竟父母之身乃直以終其身也是<lb/>
　故父母雖没而於所愛亦愛之於所敬亦敬之必沒<lb/>
　身而不衰此即至於犬馬盡然而况父母所愛敬之<lb/>
　人乎案養乃生事之禮而必終孝子之身者所謂大<lb/>
　孝終身慕父母也<lb/>
凡養老五帝憲三王有乞言五帝憲養氣體而不乞言<lb/>
有善則記之為惇史三王亦憲既養老而后乞言亦微<lb/>
其禮皆有惇史<lb/>
<pb n="17a"/>
　此言五帝三王養老之禮也憲法乞求也惇史記惇<lb/>
　厚之徳以為史也微其禮者從容求之不敢偪迫也<lb/>
　古之養老也在五帝則主於法其徳行三王兼又有<lb/>
　乞言之禮蓋五帝之時風氣初開但朝夕於老者以<lb/>
　法其徳奉養其氣息身體而不敢屑屑以乞言有善<lb/>
　則記錄之以為惇厚之史使衆人法則而已三王之<lb/>
　時人文漸著雖亦未嘗不法其徳但於既養之後又<lb/>
　必乞言以為淑躬善世之資然其乞言也亦微約其<lb/>
<pb n="17b"/>
　禮而不敢以偪切於老者惇厚之徳皆記之以為惇<lb/>
　史與五帝同是則養老之禮雖微有異而其為貴齒<lb/>
　尚徳則一也<lb/>
淳熬煎醢加于陸稻上沃之以膏曰淳熬淳毋煎醢加<lb/>
于黍食上沃之以膏曰淳毋<lb/>
　此言淳熬淳毋之法也淳即沃也熬即煎也毋讀為<lb/>
　模象也象淳熬而為之也養老之典其珍有八詳而<lb/>
　列之有所謂淳熬者先以陸地之稻為飯上加煎醢<lb/>
<pb n="18a"/>
　又恐味薄更沃之以膏使味相湛漬是沃之以膏為<lb/>
　淳而煎醢即為熬故名之曰淳熬有所謂淳毋者先<lb/>
　以黍為飯上加煎醢又沃之以膏黍與稻不同而制<lb/>
　則悉如淳熬之法故名之曰淳母此八珍之一之二<lb/>
　也<lb/>
炮取豚若將刲之刳之實棗於其腹中編萑以苴之塗<lb/>
之以謹塗炮之塗皆乾擘之濯手以摩之去其皽為稻<lb/>
粉糔溲之以為酏以付豚煎諸膏膏必滅之鉅鑊湯以<lb/>
<pb n="18b"/>
小鼎薌脯於其中使其湯毋滅鼎三日三夜母絶火而<lb/>
后調之以醯醢<lb/>
　此言炮豚炮牂之法也炮者塗燒之名若及也將讀<lb/>
　為牂牡羊也萑葦之類苴裹也謹讀為墐黏土也皽<lb/>
　謂皮肉上之魄膜也糔與前章滫瀡之滫同酏粥也<lb/>
　付與傅同滅没也脯解析之薄如脯也薌脯香美此<lb/>
　脯也珍有所謂炮者取豚及羊刲之刳之去其五藏<lb/>
　而實棗於腹中裹以編葦塗以黏土而燒之俟塗皆<lb/>
<pb n="19a"/>
　乾以手擘去其乾泥更以水濯手摩去其皽膜於是<lb/>
　用稻米粉滫溲為粥以敷其外而俱煎以膏所用之<lb/>
　膏必以没之為度以大鑊盛湯以小鼎之香脯置於<lb/>
　湯中而使湯無没鼎至三日三夜毋絶火而後以醯<lb/>
　與醢調和之此八珍之三之四也<lb/>
擣珍取牛羊麋鹿麕之肉必脄毎物與牛若一捶反側<lb/>
之去其餌孰出之去其皽柔其肉<lb/>
　此言擣珍之法也脄夾脊肉捶即擣也餌筋腱謂筋<lb/>
<pb n="19b"/>
　之大者珍有所謂擣珍者取牛羊麋鹿麕五獸之肉<lb/>
　必皆夾脊之羙者而以牛為準其四獸之多寡毎物<lb/>
　與牛若一反捶之又側捶之去其筋餌既熟取出然<lb/>
　後去膜而柔以醯醢此八珍之五也<lb/>
漬取牛肉必新殺者薄切之必絶其理湛諸美酒期朝<lb/>
而食之以醢若醯醷<lb/>
　此言漬肉之法也湛亦漬也期朝周一日也醷梅漿<lb/>
　也珍有所謂漬者専取牛肉牛必新殺者從而薄切<lb/>
<pb n="20a"/>
　之必横斷其文理俟漬於美酒之中周一日而後可<lb/>
　食則以醢若醯醷為之調和此八珍之六也<lb/>
為熬捶之去其皽編萑布牛肉焉屑桂與薑以灑諸上<lb/>
而鹽之乾而食之施羊亦如之施麋施鹿施麕皆如牛<lb/>
羊欲濡肉則釋而煎之以醢欲乾肉則捶而食之<lb/>
　此言為熬之法也熬於火上為之即今之火脯也濡<lb/>
　濕也釋潤也珍有所謂熬者其法取牛肉生擣之去<lb/>
　其皽膜編萑而以肉布焉先屑薑與桂以灑諸上次<lb/>
<pb n="20b"/>
　用鹽以鹽之待乾而後食之其施設於羊亦如牛法<lb/>
　其施設於麋鹿麕亦如牛羊法或濡或乾唯人所欲<lb/>
　若欲濡則以水潤釋而煎之以醢若欲乾則擣而食<lb/>
　之此八珍之七也<lb/>
糝取牛羊豕之肉三如一小切之與稻米稻米二肉一<lb/>
合以為餌煎之<lb/>
　此言糝食之法也作糝者取牛羊豕三獸之肉多寡<lb/>
　如一小切之並取稻米稻米二分肉一分合為餌而<lb/>
<pb n="21a"/>
　　煎之此即周禮醢人所掌糝食乃羞豆之第二也當<lb/>
　　在章末為酏之下<lb/>
　肝膋取狗肝一幪之以其膋濡炙之舉燋其膋不蓼<lb/>
　　此言肝膋之法也膋腸間脂也幪覆也舉皆也珍有<lb/>
　　所謂肝膋者其法取狗肝一即幪之以其膋帶濕而<lb/>
　　炙之俟濕者皆燋為度而後食不須用蓼此八珍之<lb/>
　　八也案上言養老而此繼以八珍所謂養老之珍具<lb/>
　　也至人子事親雖力有不齊而制不可以不審故詳<lb/>
<pb n="21b"/>
　　著之<lb/>
　取稻米舉糔溲之小切狼臅膏以與稻米為酏<lb/>
　　此言酏食之法也臅胸臆也酏當作餰蓋酏是粥非<lb/>
　　豆實也為酏之法取稻米粉皆滫溲之小切狼胸臆<lb/>
　　中之膏與粉相合而煎之以為餅此周禮醢人之酏<lb/>
　　食乃羞豆之第一也<lb/>
　<lb/>
日講禮記解義卷三十一<lb/>
</p>
<p>
</p>
  </div>
</body>
</text>
</TEI>
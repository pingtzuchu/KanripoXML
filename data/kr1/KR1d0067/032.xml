<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三十二<lb/>
　内則<lb/>
　禮始於謹夫婦為宫室辨外内男子居外女子居内深<lb/>
　宫固門閽寺守之男不入女不出<lb/>
　　此言夫婦之别也閽掌守中門之禁寺掌内人之禁<lb/>
　　令者禮以修人紀而莫先於謹夫婦如為宫室必務<lb/>
　　辨其外内而以中門為界男子居於外女子居於内<lb/>
<pb n="1b"/>
　　深其宫固其門使閽寺守之男非時不得妄入乎内女非禮<lb/>
　　不得妄出乎外葢君子之道造端乎夫婦故禮之始<lb/>
　　諸飲食者養生之原其始於謹夫婦者人倫之本也<lb/>
　男女不同椸枷不敢縣於夫之楎椸不敢藏於夫之箧<lb/>
　笥不敢共湢浴夫不在斂枕篋簟席襡器而藏之少事<lb/>
　長賤事貴咸如之<lb/>
　　此言謹男女夫婦之辨而並為事長事貴者法也楎<lb/>
　　椸同類之物植曰楎横曰椸男女有辨故衣服所置<lb/>
<pb n="2a"/>
　不同椸枷即婦之於夫亦有不敢縣於夫之楎椸不<lb/>
　敢藏於夫之篋笥并不敢共湢而浴者戒其瀆也夫<lb/>
　或不在婦必歛枕於篋歛簟席於襡而藏之於器者<lb/>
　戒其䙝也凡少之事長賤之事貴亦皆如之明微厚<lb/>
　別以示敬也<lb/>
夫婦之禮唯及七十同藏無閒故妾雖老年未滿五十<lb/>
必與五日之御將御者齊漱澣慎衣服櫛縰笄總角拂<lb/>
髦衿纓綦屨雖婢妾衣服飲食必後長者妻不在妾御<lb/>
<pb n="2b"/>
莫敢當夕<lb/>
　此言嫡妾進御之等也藏猶居也閒別也五日之御<lb/>
　鄭注云諸侯制也角字衍文不在謂有故及歸寜之<lb/>
　屬當夕當妻之夕也夫婦之禮主於有别唯年及七<lb/>
　十則衰老無嫌可以同藏無間妾雖老而未滿五十<lb/>
　猶必與五日之御將御者必齊而潄澣慎其衣服櫛<lb/>
　以理髮縰以韜髻加笄以固髻用總以束髮而又拂<lb/>
　去髦上之塵施衿纓飾綦屨以致潔致敬雖為婢妾<lb/>
<pb n="3a"/>
　凡衣服飲食必後於同等之長者妻或不在妾御即<lb/>
　不敢以當夕以避嫡也案首二句是承上起下之詞<lb/>
　言謹於禮者非特婦也雖妾亦然<lb/>
妻將生子及月辰居側室夫使人日再問之作而自問<lb/>
之妻不敢見使姆衣服而對至于子生夫復使人日再<lb/>
問之夫齊則不入側室之門<lb/>
　此言大夫士生子時之禮也月辰臨十月之朔辰也<lb/>
　正寢在前燕寢在後側室燕寢之旁室也作動作而<lb/>
<pb n="3b"/>
　將產也姆女師也有夫婦然後有父子子之始生禮<lb/>
　所重也故妻當將產之月辰避燕寢而居側室懼䙝<lb/>
　也夫於是使人日再問之迨至於作而自問妻亦不<lb/>
　敢見但使姆衣服而對懼有失禮也子既生夫又使<lb/>
　人日再問之愛而不失於狎敬而不失於疎也唯夫<lb/>
　遇齊則不入側室之門而自問所以謹齊也<lb/>
子生男子設弧於門左女子設帨於門右三日始負子<lb/>
男射女否<lb/>
<pb n="4a"/>
　此言男女初生之禮也弧弓也帨佩巾也子之生也<lb/>
　男子則設之弧示將有事於天地四方而必於門左<lb/>
　者教以理陽道也女子則設之帨示有佩服以事人<lb/>
　而必於門右者教以理隂道也既生之三日始抱子<lb/>
　向前使人代射而女子則否此天子至於庶人適子<lb/>
　庶子之所同也案古者男女之生莫重於豫教故設<lb/>
　物以象其用左右以厚其別三日負子以示其志推<lb/>
　之而寢則或於牀或於地服則或裳或裼弄則或璋<lb/>
<pb n="4b"/>
　或瓦皆所以謹始而明教也<lb/>
國君世子生告于君接以大牢宰掌具三日卜士負之<lb/>
吉者宿齊朝服寢門外詩負之射人以桑弧蓬矢六射<lb/>
天地四方保受乃負之宰醴負子賜之束帛卜士之妻<lb/>
大夫之妾使食子<lb/>
　此言諸侯接子之禮也詩之言持也承也詩負謂奉<lb/>
　承而抱之也保保母食乳養也國君世子生即告於<lb/>
　君以大牢之禮接其子而宰夫掌其設禮之具故子<lb/>
<pb n="5a"/>
　生三日將行此禮先期使大卜卜抱子之士其吉者<lb/>
　隔宿齊戒朝服待於寢門外内人以子授之士承而<lb/>
　抱之以見父母射人以桑弧與蓬矢六射向天地四<lb/>
　方既射保母受而抱之宰夫以醴酒飲負子之士而<lb/>
　賜以束帛又卜士之妻與大夫之妾而使吉者乳養<lb/>
　其子焉案春秋傳魯桓公六年子同生接以大牢卜<lb/>
　士負之士妻食之即用斯禮也<lb/>
凡接子擇日冢子則大牢庶人特豚士特豕大夫少牢<lb/>
<pb n="5b"/>
國君世子大牢其非冢子則皆降一等<lb/>
　此言接子者所用牲牢之異也冢子猶言長子通乎<lb/>
　上下凡接子者擇吉日於三日之内天子之冢子則<lb/>
　以大牢庶人以特豚士以特豕大夫以少牢國君之<lb/>
　世子亦以大牢其非冢子則天子諸侯而下皆各降<lb/>
　一等案接子之禮因父而異者明貴賤也因子而異<lb/>
　者正嫡庶也諸侯世子大牢同於天子非冢子降一<lb/>
　等而庶人特豚同於士禮窮則同也<lb/>
<pb n="6a"/>
異為孺子室於宫中擇於諸母與可者必求其寛裕慈<lb/>
恵温良恭敬慎而寡言者使為子師其次為慈母其次<lb/>
為保母皆居子室他人無事不往<lb/>
　此言人君養子之禮也異猶別也孺稚也凡養孺子<lb/>
　必別掃一室於宫中以處之擇於衆妾及傅御之屬<lb/>
　可為師者必求其寛容安裕慈愛恵順溫和易良恭<lb/>
　莊敬畏謹慎而寡言婦徳全備者使為子師以養其<lb/>
　徳性次於此者使為慈母以審其欲惡更次於此者<lb/>
<pb n="6b"/>
　使為保母以安其起居唯此三母同居子室他人無<lb/>
　事有不得而往者慮驚動之也呉氏澄曰子師子之<lb/>
　師也慈母則子之傅保母則子之保子方生而三母<lb/>
　已具師傅保之職矣及其長則有少師少傅少保之<lb/>
　官焉劉氏彝曰世子國之根本弗正厥始弗淑其習<lb/>
　烏能正厥性俾近於聖賢先王制禮及是知所務矣<lb/>
三月之末擇日翦髮為鬌男角女羈否則男左女右是<lb/>
日也妻以子見於父貴人則為衣服由命士以下皆潄<lb/>
<pb n="7a"/>
澣男女夙興沐浴衣服具視朔食夫入門升自阼階立<lb/>
於阼西鄉妻抱子出自房當楣立東面姆先相曰母某<lb/>
敢用時日祗見孺子夫對曰欽有帥父執子之右手咳<lb/>
而名之妻對曰記有成遂左還授師子師辨告諸婦諸<lb/>
母名妻遂適寢<lb/>
　此言卿大夫士名子之禮也鬌謂所留不翦之髮夾<lb/>
　囟曰角兩髻也午達曰羈三髻也具視朔食供具一<lb/>
　如朔食之禮天子大牢諸侯少牢大夫特豕士特豚<lb/>
<pb n="7b"/>
　也入自門謂入側室之門側室亦南向故有東西兩<lb/>
　階五架之屋正中曰棟次曰<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>前曰<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>相贊也某妻<lb/>
　姓某氏也時日謂是日帥率先也執右手期其力事<lb/>
　也咳小兒笑聲父作此聲以示慈也辨讀作徧諸婦<lb/>
　同族卑者之妻諸母同族尊者之妻寢夫寢室也子<lb/>
　生三月之末擇日翦髮而留其不翦者為鬌男以角<lb/>
　女以羈否則男左而女右是日也妻即以子見於父<lb/>
　其相見之禮大夫以上之貴人則特製新衣以昭其<lb/>
<pb n="8a"/>
　敬由命士以下皆浣衣以致其潔一家男女咸夙興<lb/>
　沐浴衣服以重其事具之所供則視朔食以隆其禮<lb/>
　由是夫入門升自阼階立於阼而西鄉妻抱子出自<lb/>
　東房立於當楣而東面保姆在母之前相贊其辭曰<lb/>
　母某氏敢以是日敬見孺子夫答曰敬當有以為率<lb/>
　於是執子之右手咳而名之妻對曰當記此而使有<lb/>
　成名畢妻遂左還以子授子師子師因徧告諸婦諸<lb/>
　母而以其名妻遂自側室而復於寢方氏慤曰角則<lb/>
<pb n="8b"/>
　相對以其耦也羈則相午以其竒也或男耦而女竒<lb/>
　取隂陽之相須也或男左而女右取隂陽之相類也<lb/>
　案命子以名而夫必謂欽有帥妻必謂記有成者帥<lb/>
　之則父道宜然成之則母道宜然也<lb/>
夫告宰名宰辨告諸男名書曰某年某月某日某生而<lb/>
藏之宰告閭史閭史書為二其一藏諸閭府其一獻諸<lb/>
州史州史獻諸州伯州伯命藏諸州府夫入食如養禮<lb/>
　此言既名子而書名之禮也宰屬吏也諸男同宗子<lb/>
<pb n="9a"/>
　姓也史掌圖書者府藏也州伯州之長州史其屬也<lb/>
　夫既命子名而出則告宰以子名宰又徧告同宗子<lb/>
　姓以名且書諸簡册曰某年某月某日某生而藏於<lb/>
　家之書府欲以傳諸久也不寜唯是彼二十五家為<lb/>
　閭宰必以告閭史閭史書為二䇿以一藏諸閭府其<lb/>
　一獻諸州史蓋二千五百家為州州有史又有伯史<lb/>
　獻諸伯伯命藏諸州府然後夫入與其妻禮食一如<lb/>
　婦始饋舅姑之禮案孔氏疏曰此經所陳謂卿大夫<lb/>
<pb n="9b"/>
　以下故以名徧告同宗諸男諸男卑者尚告則告諸<lb/>
　父可知若諸侯絶宗則不告也<lb/>
世子生則君沐浴朝服夫人亦如之皆立于阼階西鄉<lb/>
世婦抱子升自西階君名之乃降<lb/>
　此言諸侯名世子之禮也諸侯朝服為元端素裳夫<lb/>
　人如之當為朝服展衣而注乃云褖衣者豈以見子<lb/>
　畢即侍御於君而服進御之衣與若國君之世子生<lb/>
　則見於路寢君必沐浴而衣朝服夫人亦如之皆立<lb/>
<pb n="10a"/>
　於路寢之阼階西鄉世婦抱子升自西階君命之名<lb/>
　乃降階而退案世子君之貳也名一命而書於朝㑹<lb/>
　達於鬼神臨於臣民皆自此而定矣故禮之重如此<lb/>
　不在三月之末者嫌緩也不執手咳而名之者嫌慢<lb/>
　也皆所以重國本也<lb/>
適子庶子見於外寢撫其首咳而名之禮帥初無辭<lb/>
　此言名衆子之禮也適子庶子謂世子之母弟夫人<lb/>
　所生皆為適子適長為世子其下皆為衆子故云適<lb/>
<pb n="10b"/>
　子庶子也外寢即君燕寢本在路寢之内其名外寢<lb/>
　對夫人正寢處内而言也若非世子而為適子庶子<lb/>
　之生則見於外寢君撫其首咳而名之其他升立之<lb/>
　節率如前儀而無夫妻相對之辭案適子庶子凡君<lb/>
　夫人之子第二以下者皆是若妾之子則後文公庶<lb/>
　子是也儀禮賈疏明言君夫人之子有庶子之稱此<lb/>
　處注疏以庶子為妾子者非是<lb/>
凡名子不以日月不以國不以隱疾大夫士之子不敢<lb/>
<pb n="11a"/>
與世子同名<lb/>
　說見曲禮<lb/>
妾將生子及月辰夫使人日一問之子生三月之末潄<lb/>
澣夙齊見於内寢禮之如始入室君已食徹焉使之特<lb/>
餕遂入御<lb/>
　此言大夫士妾生子之禮也卿大夫以下前有適室<lb/>
　次有燕寢次有適妻之寢此稱内寢適妻寢也妾稱<lb/>
　夫曰君若妾將生子已及月辰夫必使人日一問之<lb/>
<pb n="11b"/>
　當子生三月之末則漱澣夙齊見於適妻之内寢見<lb/>
　子以後所以禮妾者一如妾初來之時夫與妻食畢<lb/>
　而徹使之獨餕遂以入御案不言居側室者本不居<lb/>
　正寢也漱澣夙齊經不言何人以下公庶子凖之則<lb/>
　其妾也<lb/>
公庶子生就側室三月之末其母沐浴朝服見於君擯<lb/>
者以其子見君所有賜君名之衆子則使有司名之<lb/>
　此言諸侯庶子生之禮也擯者傅姆之屬衆子衆妾<lb/>
<pb n="12a"/>
　之子若公庶子生則就側室於三月之末其母沐浴<lb/>
　朝服以見於君然後擯者抱子以見其妾而為君所<lb/>
　有賜者君則自名其子若衆妾之子則使有司名之<lb/>
　案君所有賜謂長妾有賜秩者如舊說以情愛之私<lb/>
　而異其名子之禮恐非先王所以為訓也<lb/>
庶人無側室者及月辰夫出居羣室其問之也與子見<lb/>
父之禮無以異也<lb/>
　此言庶人生子見子之禮也若庶人無側室者妻及<lb/>
<pb n="12b"/>
　月辰夫當出居他室以避之至於夫之問妻與子之<lb/>
　見父其禮則與有爵者無以異蓋往問為夫婦之恩<lb/>
　相見為父子之誼大倫所係貴賤不殊故也<lb/>
凡父在孫見於祖祖亦名之禮如子見父無辭<lb/>
　此言祖名孫之禮也凡生子者之父在則孫當見於<lb/>
　祖而祖名之其禮仍如子之見父而無其辭此卿大<lb/>
　夫以下之禮也案鄭注見子於祖家統於尊也父在<lb/>
　則無辭有適子者無適孫與見庶子同也父卒而有<lb/>
<pb n="13a"/>
　適孫則有辭與見冢子同<lb/>
食子者三年而出見於公宫則劬大夫之子有食母士<lb/>
之妻自養其子<lb/>
　此終言食母之禮也劬勞之也食母謂乳母為君食<lb/>
　子者至於三年則子免於懐抱而出還其家因見於<lb/>
　公宫以告辭則君必有賜以勞其勞焉大夫之子必<lb/>
　有食母蓋𨕖於傅御之中而使之若士之妻則自養<lb/>
　其子不得同於大夫也<lb/>
<pb n="13b"/>
由命士以上及大夫之子旬而見冢子未食而見必執<lb/>
其右手適子庶子已食而見必循其首<lb/>
　此終言士大夫見子之禮也食朝食也循首即撫首<lb/>
　由命士以上及於大夫生子皆以旬而見冡子則未<lb/>
　食而先見必執其右手適子庶子則既食而後見必<lb/>
　撫其首急正緩庶之義也案鄭注旬當為均有時適<lb/>
　妾同時生子子均而見者以生先後見之朱子曰疑<lb/>
　鄭說失之旬如字謂十日也別記異聞或不待三月<lb/>
<pb n="14a"/>
　也承記大夫禮而又別其冢適庶子之異同冢子之<lb/>
　禮仍與前章同唯適子庶子為異耳<lb/>
子能食食教以右手能言男唯女俞男鞶革女鞶絲<lb/>
　自此至終篇皆言教子女之禮而此一節記幼教之<lb/>
　始也食飯也以用也唯俞皆應聲鞶鄭注謂是小囊<lb/>
　盛帨巾者据易所云鞶帶春秋傳所云鞶厲則是帶<lb/>
　也革皮絲帛也父母之生子能養尤貴能教而教不<lb/>
　可以不豫故子方能食即教以右手能言則男應唯<lb/>
<pb n="14b"/>
　而女應俞用鞶則男為革而女為絲後遂循是而以<lb/>
　為常焉蓋食用右手取其强也故男女皆同唯與俞<lb/>
　革與絲取其剛柔之相合也故男女各異<lb/>
六年教之數與方名七年男女不同席不共食八年出<lb/>
入門戸及即席飲食必後長者始教之讓<lb/>
　此言男女六歳以至八歳之教也年歳也即就也子<lb/>
　生六年教之以一十百千萬之數與夫東西南北之<lb/>
　方名七年則男女不同席而坐不共器而食至於八<lb/>
<pb n="15a"/>
　年凡出入門戸及即席飲食必在長者之後始教之<lb/>
　以讓焉案讓者禮之實也教之以此則他日之動必<lb/>
　以禮蓋始基之矣<lb/>
九年教之數日十年出就外傅居宿於外學書計衣不<lb/>
帛襦袴禮帥初朝夕學幼儀請肄簡諒<lb/>
　此言男子幼學之事也肄習也簡簡䇿也諒信也子<lb/>
　生九年教之數日使知朔望與六甲男至十年則出<lb/>
　就教學之師日居夜宿皆在於外使學六書與九數<lb/>
<pb n="15b"/>
　所衣之襦袴不用帛為太温且過侈也行禮動作皆<lb/>
　帥循初教自朝至夕學幼少奉事長者之儀請所應<lb/>
　習之簡䇿而言語必信蓋幼學之事如此案簡諒之<lb/>
　簡一作要約之意張子曰請肄簡諒則童子自請所<lb/>
　業於長者也長者所以教者當以簡諒童子未能致<lb/>
　文故姑教之以簡未能擇信故且使之守信<lb/>
十有三年學樂誦詩舞勺成童舞象學射御<lb/>
　此言男子入大學之事也樂八音之器詩樂章也成<lb/>
<pb n="16a"/>
　童謂十五以上勺詩作酌美武王之詩象周頌維清<lb/>
　美文王之詩舞勺舞象歌勺象之詩以為節而舞也<lb/>
　男子十有三年則入大學之時矣故使之學樂誦詩<lb/>
　以養其性情學舞以養其血脈而舞則以勺蓋先文<lb/>
　舞也至於成童則舞以象而為武舞又教之以學射<lb/>
　與御皆以習其事而育其徳也程子曰舞中節射中<lb/>
　鵠御中度皆誠也古人以此教人所養之意如此<lb/>
二十而冠始學禮可以衣裘帛舞大夏惇行孝弟博學<lb/>
<pb n="16b"/>
不教内而不出<lb/>
　此言既冠以後之學也大夏禹樂樂之文武兼備者<lb/>
　年至二十而冠則成人矣成人之道以禮為本故始<lb/>
　學吉凶軍賔嘉之禮冠而後服備故可以衣裘帛亦<lb/>
　冠而後文武之事宜兼故可以舞大夏前者教遜讓<lb/>
　教幼儀已知孝弟而至此乃益加惇篤而行之於是<lb/>
　乎本立而可以學文矣然所學雖博而不以教人且<lb/>
　凡事皆以畜徳於内而不出而見能於外蓋所以教<lb/>
<pb n="17a"/>
　其務本者如此案十年學書計十三學樂誦詩以及<lb/>
　射御至是學禮而詩書六藝之學備矣<lb/>
三十而有室始理男事博學無方孫友視志<lb/>
　此言有室以後之學也男事謂受田給政役也方猶<lb/>
　常也孫順也男子三十則壯而成立可以娶妻而有<lb/>
　室始治受田給役之事所學益博而不拘於方於師<lb/>
　友則孫順之而唯視其志蓋志立而後可以𫉬益也<lb/>
　輔氏廣曰博學不教内而不出猶獨善之事也博學<lb/>
<pb n="17b"/>
　無方孫友視志則取諸人以為善而善足以及人矣<lb/>
　孔子言學而時習即繼之以有朋自逺方來亦此意<lb/>
四十始仕方物出謀發慮道合則服從不可則去五十<lb/>
命為大夫服官政七十致事凡男拜尚左手<lb/>
　此言出仕以後之道也方比也物猶事也比方事物<lb/>
　而窮其理也服謂任事致猶還也尚左手叉手而以<lb/>
　左手在上也男子四十曰强則道明徳立始出而仕<lb/>
　以治一官之小事有事則以事物相比方而參而伍<lb/>
<pb n="18a"/>
　之由是以出謀發慮庶乎其當於理矣道合則服事<lb/>
　從君不可則去進退必以義也年至五十則政成徳<lb/>
　尊可以為大夫而統一官之大政過此而至七十年<lb/>
　老就衰當還其職事於君矣凡男子之拜必尚左手<lb/>
　者尊陽道也案古之為士者四十以前為學之時四<lb/>
　十以後為仕之時惟其積之也深而發之也逺無僥<lb/>
　倖苟且之私無輕試躁進之患所由志定業成而非<lb/>
　後世所能及也<lb/>
<pb n="18b"/>
女子十年不出姆教婉娩聽從執麻枲治絲繭織紝組<lb/>
紃學女事以共衣服觀於祭祀納酒漿籩豆菹醢禮相<lb/>
助奠<lb/>
　此言女子十年以後之教也婉娩柔順貌枲麻有子<lb/>
　者紝繒帛之屬組亦織也紃制似絛古人以置諸冠<lb/>
　服縫中者納謂奉而入之漿醋水也醃菜曰菹奠薦<lb/>
　也女子至十年亦當有教之者但仍居於内而不出<lb/>
　女師教以婉於言娩於容有聽受無違悖所以成其<lb/>
<pb n="19a"/>
　容徳也使之執麻枲而為績事治絲繭而為蠶事織<lb/>
　紝組紃而為織事所以習學女工以供給衣服也又<lb/>
　使觀於祭祀納酒漿籩豆菹醢等物以致其敬相助<lb/>
　長者而奠之於神所以謹其禮節也蓋始於容徳中<lb/>
　於女工終於祭祀之禮則婦人之道盡矣故十年以<lb/>
　後皆循是以教之<lb/>
十有五年而笄二十而嫁有故二十三年而嫁聘則為<lb/>
妻奔則為妾凡女拜尚右手<lb/>
<pb n="19b"/>
　此言女子既笄以後之事也有故謂父母之喪聘問<lb/>
　奔趨也尚右手斂手尚右也女子十有五年而許嫁<lb/>
　則加笄至二十則嫁或有親喪之故則二十三年而<lb/>
　嫁其必待六禮備而歸之者妻也妻之言齊與夫相<lb/>
　齊者也其無六禮而從之者妾也妾之言接但得接<lb/>
　見於君子而已凡女子之拜必尚右手者尊隂道也<lb/>
　案造化之道有陽不能無隂而隂必以順陽為善故<lb/>
　程子曰夫愛其内助婦愛其刑家此家人所以利女<lb/>
<pb n="20a"/>
　　貞也内則詳言教事而終之以此其垂訓於後世者<lb/>
　　不亦切乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷三十二<lb/>
</p>
<p>
</p>
  </div>
</body>
</text>
</TEI>
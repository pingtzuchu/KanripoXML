<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書卷<lb/>
日講禮記解義卷四十九<lb/>
　祭法<lb/>
　　此篇記祭人鬼天神地示之定制故曰祭法首節及<lb/>
　　聖王之制以下見國語展禽論祀爰居其郊禘祖宗<lb/>
　　廟祧壇墠之制並見家語廟制<lb/>
　祭法有虞氏禘黄帝而郊嚳祖顓頊而宗堯夏后氏亦<lb/>
　禘黄帝而郊鯀祖顓頊而宗禹殷人禘嚳而郊㝠祖契<lb/>
<pb n="1b"/>
　而宗湯周人禘嚳而郊稷祖文王而宗武王<lb/>
　　此言四代禘郊祖宗之制也嚳黄帝之曾孫顓頊黄<lb/>
　　帝之孫堯稷契皆帝嚳之子鯀禹之父禮莫重扵祭<lb/>
　　而祭有法焉昔先王盡其誠孝報本追逺既己祖有<lb/>
　　功宗有徳立為世室而百世不遷矣又扵孟夏而行<lb/>
　　禘禮則推始祖所自出之帝祀之扵始祖之廟而以<lb/>
　　始祖配之扵冬至而行郊禮則祀天扵郊而以始祖<lb/>
　　配之在有虞氏則禘黄帝而郊嚳祖顓頊而宗堯夏<lb/>
<pb n="2a"/>
　后氏亦禘黄帝而郊鯀祖顓頊而宗禹殷人則禘嚳<lb/>
　而郊㝠祖契而宗湯周人亦禘嚳而郊稷祖文王而<lb/>
　宗武王楊氏復曰禘與祖宗皆宗廟之祭也祭法禘<lb/>
　在郊上者謂郊以祖配天禘上及其祖之所自出禘<lb/>
　逺而祖近故也鄭氏分圜丘與郊為二以禘為冬至<lb/>
　祀昊天扵圜丘而以嚳配之以郊為祭感生帝扵南<lb/>
　郊而以稷配之既謂禘郊皆為配天矣遂併以祖宗<lb/>
　為祀五帝扵眀堂而以祖宗配之皆非也<lb/>
<pb n="2b"/>
燔柴扵泰壇祭天也瘞埋扵泰折祭地也用騂犢<lb/>
　此言祭天地之禮也燔燎也泰者尊之之辭泰壇即<lb/>
　圜丘泰折即方澤折如折旋之義喻方也騂赤色積<lb/>
　柴而加牲玉其上燔扵泰壇者祭天之禮也以牲幣<lb/>
　而瘞埋扵泰折者祭地之禮也所用之牲厥惟騂犢<lb/>
　蓋天秉陽而神在上地秉陰而神在下故燔柴則升<lb/>
　而眀瘞埋則藏而幽所以達其氣與誠也地隂祀用<lb/>
　黝牲與天俱用犢連言爾<lb/>
<pb n="3a"/>
埋少牢扵泰昭祭時也相近扵坎壇祭寒暑也王宫祭<lb/>
日也夜眀祭月也幽宗祭星也雩宗祭水旱也四坎壇<lb/>
祭四方也山林川谷丘陵能出雲為風雨見怪物皆曰<lb/>
神有天下者祭百神諸侯在其地則祭之亡其地則不<lb/>
祭<lb/>
　此廣言祭上下四方諸神之禮也泰昭壇名時四時<lb/>
　也相近王肅本作祖迎深者為坎髙者為壇王宫謂<lb/>
　日壇營域如王者之宫也夜眀謂月壇月眀扵夜也<lb/>
<pb n="3b"/>
　幽宗謂星壇幽光小而闇也宗之為言尊也雩宗謂<lb/>
　水旱壇雩吁嗟求雨聲也四坎壇四方之坎壇也自<lb/>
　祭天地而外如四時錯行以生萬物而必埋少牢扵<lb/>
　泰昭者所以祭四時也寒暑往來以成嵗功而必或<lb/>
　送或迎扵坎與壇者所以祭寒暑也日者陽徳而有<lb/>
　君象故春朝之扵王宫所以祭日也月者陰徳而以<lb/>
　夜出故秋宵之扵夜眀所以祭月也月為眀而星則<lb/>
　幽故有壇曰幽宗者所以祭星也水旱不時則禱故<lb/>
<pb n="4a"/>
　有壇曰雩宗者所以祭水旱也在天則為四時在地<lb/>
　則為四方故四坎壇者所以祭四方之神也他如山<lb/>
　林川谷丘陵能興雲氣為風雨見怪物者亦皆曰神<lb/>
　唯天子為百神之主故有天下者祭百神若諸侯必<lb/>
　神在其地乃祭之使亡其地則有不得復祭者案相<lb/>
　近鄭注當為禳祈聲之誤也寒暑不時或禳之或祈<lb/>
　之王肅作祖迎葢本扵周禮籥章逆暑迎寒之意張<lb/>
　子則曰日月星辰風雨寒暑無時祭皆從祀扵郊言<lb/>
<pb n="4b"/>
　王宫夜眀幽禜之類皆指其祭位爾寒暑無定暑近<lb/>
　日壇寒近月坎故曰相近扵坎壇也此先儒疑義當<lb/>
　並存之<lb/>
大凡生扵天地之間者皆曰命其萬物死皆曰折人死<lb/>
曰鬼此五代之所不變也七代之所更立者禘郊祖宗<lb/>
其餘不變也<lb/>
　此言禮有因革之不同也物謂之折言其有所毁人<lb/>
　謂之鬼言其有所歸也大凡人物生扵天地之間雖<lb/>
<pb n="5a"/>
　數有長短分有大小而莫不有制焉者是皆曰命其<lb/>
　萬物之死皆曰折人之死則曰鬼此所命之名固唐<lb/>
　虞夏商周歴五代而有所不能變也若夫統計顓頊<lb/>
　帝嚳以來七代之所更立者唯禘郊祖宗之祭各主<lb/>
　其所自生其餘若天地日月山川之類則仍不變也<lb/>
　方氏慤曰不變自堯而下者由堯以前其法未成其<lb/>
　名或變也更立不及黄帝者七代同出自黄帝黄帝<lb/>
　無統扵上七代則更扵下也<lb/>
<pb n="5b"/>
天下有王分地建國置都立邑設廟祧壇墠而祭之乃<lb/>
為親疏多少之數<lb/>
　此總言分封建廟之制也建國封諸侯也置都立邑<lb/>
　為卿大夫之采地及賜士有功者之地祧超也謂超<lb/>
　而上也封土曰壇除地曰墠天下有王則法制所由<lb/>
　定也扵是乎分地建國置都立邑加恩扵其下而更<lb/>
　推孝扵其先爰設為廟及毁廟之祧去祧之壇去壇<lb/>
　之墠以祭之然人心無窮分則有限乃又為之昭穆<lb/>
<pb n="6a"/>
　祖考以定其親疏之數為之七五三二以定其多少<lb/>
　之數葢先王立制之大槩如此<lb/>
是故王立七廟一壇一墠曰考廟曰王考廟曰皇考廟<lb/>
曰顯考廟曰祖考廟皆月祭之逺廟為祧有二祧享嘗<lb/>
乃止去祧為壇去壇為墠壇墠有禱焉祭之無禱乃止<lb/>
去墠曰鬼<lb/>
　此言天子之廟制也七廟謂髙曾祖禰與始祖為五<lb/>
　并二祧凡七也王考即祖皇考即曾祖顯考即髙祖<lb/>
<pb n="6b"/>
　祖考謂始祖也享嘗四時之祭也惟祭有親疏多少<lb/>
　之數是故王者既立七廟又設一壇一墠曰考廟曰<lb/>
　王考廟曰皇考廟曰顯考廟曰祖考廟夫始祖百世<lb/>
　不遷髙曾祖禰四親廟乃恩所當厚是皆每月而祭<lb/>
　之至逺廟為祧以奉昭穆遞遷之主者有二祧廟則<lb/>
　但享嘗祭之而止世逺則去祧而為壇去壇而為墠<lb/>
　此惟有禱焉斯祭之無禱乃止其視壇墠又逺者雖<lb/>
　禱不及但名之曰鬼而已案注疏以文武不遷之廟<lb/>
<pb n="7a"/>
　為二祧足七廟之數實止扵五廟将與諸侯何異葢<lb/>
　文武二世室當在七廟之外此朱子所以取劉歆之<lb/>
　説也張子曰廟祧壇墠之法與經多不合恐别是一<lb/>
　法非世之達禮<lb/>
諸侯立五廟一壇一墠曰考廟曰王考廟曰皇考廟皆<lb/>
月祭之顯考廟祖考廟享嘗乃止去祖為壇去壇為墠<lb/>
壇墠有禱焉祭之無禱乃止去墠為鬼<lb/>
　此言諸侯之廟制也諸侯降扵天子立五廟又立一<lb/>
<pb n="7b"/>
　壇一墠曰考廟曰王考廟曰皇考廟親近而恩隆皆<lb/>
　每月祭之顯考廟祖考廟則但享嘗祭之而止髙祖<lb/>
　以上去廟而為壇去壇而為墠此惟有禱焉斯祭之<lb/>
　無禱乃止其又逺者雖禱不及則去墠而為鬼已案<lb/>
　諸侯廟止扵五有功徳而數不加無功徳而數不减<lb/>
大夫立三廟二壇曰考廟曰王考廟曰皇考廟享嘗乃<lb/>
止顯考祖考無廟有禱焉為壇祭之去壇為鬼<lb/>
　此言大夫之廟制也大夫降扵諸侯立三廟又設二<lb/>
<pb n="8a"/>
　壇曰考廟曰王考廟曰皇考廟俱扵享嘗祭之而止<lb/>
　顯考祖考則無廟有禱焉斯為壇祭之其當遷者雖<lb/>
　禱不及則去壇而為鬼已案始為大夫者如諸侯始<lb/>
　封之君此云祖考無廟非也<lb/>
適士二廟一壇曰考廟曰王考廟享嘗乃止皇考無廟<lb/>
有禱焉為壇祭之去壇為鬼官師一廟曰考廟王考無<lb/>
廟而祭之去王考為鬼庶士庶人無廟死曰鬼<lb/>
　此言士庶人之廟制也適士謂天子上中下之士及<lb/>
<pb n="8b"/>
　諸侯之上士官師諸侯之中士下士為一官之長者<lb/>
　庶人謂府史之屬士又降扵大夫惟適士立二廟設<lb/>
　一壇曰考廟曰王考廟俱扵享嘗祭之而止皇考則<lb/>
　無廟有禱焉斯為壇祭之其當遷者雖禱不及則去<lb/>
　壇而為鬼官師之士祇立一廟曰考廟王考雖無廟<lb/>
　而得扵此祭之其更上者則去王考而為鬼庶士庶<lb/>
　人皆降而無廟死則曰鬼而已案庶士庶人死皆曰<lb/>
　鬼而所以事者必有道焉則王制云庶人薦扵寝家<lb/>
<pb n="9a"/>
　語云四時祭扵寝是也<lb/>
王為羣姓立社曰大社王自為立社曰王社諸侯為百<lb/>
姓立社曰國社諸侯自為立社曰侯社大夫以下成羣<lb/>
立社曰置社<lb/>
　此言立社之義也社土神大社在庫門内之右王社<lb/>
　在籍田國社在公宮之右侯社亦在籍田大夫以下<lb/>
　包士庶而言成羣立社即今里社也天子主天下之<lb/>
　土榖欲奠億萬人之居足億萬人之食而為羣姓立<lb/>
<pb n="9b"/>
　社曰大社王自為立社以供粢盛曰王社諸侯主域<lb/>
　中之土榖欲奠一國之民居足一國之民食而為百<lb/>
　姓立社曰國社侯自立社以供粢盛曰侯社大夫以<lb/>
　下因成聚而居共立一社曰置社方氏慤曰王有天<lb/>
　下故稱羣姓諸侯有一國故稱百姓亦天子曰兆民<lb/>
　諸侯曰萬民之意<lb/>
王為羣姓立七祀曰司命曰中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>曰國門曰國行曰泰<lb/>
厲曰户曰竈王自為立七祀諸侯為國立五祀曰司命<lb/>
<pb n="10a"/>
曰中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>曰國門曰國行曰公厲諸侯自為立五祀大夫<lb/>
立三祀曰族厲曰門曰行適士立二祀曰門曰行庶士<lb/>
庶人立一祀或立户或立竈<lb/>
　此言立祀之不同也司命主督察人命者中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>門行<lb/>
　户竈見月令國門謂城門國行在國門外之西泰厲<lb/>
　古帝王之無後者公厲古諸侯之無後者族厲古大<lb/>
　夫之無後者春秋傳云鬼有所歸乃不為厲故祀之<lb/>
　也神之散處人間者祀必各因其等王為羣姓凡立<lb/>
<pb n="10b"/>
　七祀曰司命曰中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>曰國門曰國行曰泰厲曰户曰<lb/>
　竈皆所以為民此外王又自為立七祀諸侯為其國<lb/>
　凡立五祀曰司命曰中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>曰國門曰國行曰公厲亦<lb/>
　所以為民此外諸侯又自為立五祀大夫凡立三祀<lb/>
　曰族厲曰門曰行適士凡立二祀曰門曰行庶士庶<lb/>
　人止立一祀或立户或立竈案五祀為王侯以下之<lb/>
　達禮見扵經傳者非一今增减其數别無可據注家<lb/>
　扵儀禮士禱扵五祀則以為博求以自盡扵曲禮大<lb/>
<pb n="11a"/>
　夫祭五祀又以為有地之大夫葢皆本此而為之詞<lb/>
　不若闕疑之為愈也<lb/>
王下祭殤五適子適孫適曾孫適𤣥孫適來孫諸侯下<lb/>
祭三大夫下祭二士及庶人祭子而止<lb/>
　此言以尊祭卑之義也元孫之子稱來者以其世數<lb/>
　雖逺方來而未巳也尊有祭卑之禮王之下祭殤凡<lb/>
　五為適子適孫適曾孫適元孫適來孫諸侯之下祭<lb/>
　凡三大夫之下祭凡二適士及庶人則祭子而止應<lb/>
<pb n="11b"/>
　氏鏞曰祭殤之數唯王者徳厚流光祭及扵五所愛<lb/>
　者逺也祭止扵適所重者正統也<lb/>
夫聖王之制祭祀也法施扵民則祀之以死勤事則祀<lb/>
之以勞定國則祀之能禦大葘則祀之能捍大患則祀<lb/>
之<lb/>
　此總言制祭祀之義也夫聖王之制祭祀所以報功<lb/>
　也民功曰庸故法施扵民則祀之事功曰勞故以死<lb/>
　勤事則祀之以勞定國則祀之治功曰力故能禦天<lb/>
<pb n="12a"/>
　之大葘則祀之能捍人之大患則祀之凡皆以為民<lb/>
　而已<lb/>
是故厲山氏之有天下也其子曰農能殖百穀夏之衰<lb/>
也周弃繼之故祀以為稷共工氏之霸九州也其子曰<lb/>
后土能平九州故祀以為社<lb/>
　此言農弃后土之法施扵民也厲亦作烈炎帝神農<lb/>
　也周弃為后稷官因號為后稷共工氏在炎帝之前<lb/>
　太昊之後后君也為君而掌土故謂之后土上古稼<lb/>
<pb n="12b"/>
　穡之不知是故厲山氏之有天下也脩耒耜之利其<lb/>
　子名柱能殖百穀作農官因命之曰農及夏之衰也<lb/>
　有周弃繼之故以穀神祀之而為稷上古水土之不<lb/>
　平自共工氏之霸九州也其子名勾龍為后土官因<lb/>
　號曰后土實能平治九州故以土神祀之而為社案<lb/>
　弃在夏末以樹藝稱聖自殷以來遂代烈山氏而祀<lb/>
　之配榖神也共工氏乃春秋傳所謂以水紀官者勾<lb/>
　龍功在水土故祀之以配土神也<lb/>
<pb n="13a"/>
帝嚳能序星辰以著衆堯能賞均刑法以義終<lb/>
　此言帝嚳與堯之法施扵民也上古之民不知天象<lb/>
　帝嚳能序星辰之次舎得推歩之法以著扵天下扵<lb/>
　是乎衆因占驗而知休作之期堯當在位既能賞得<lb/>
　其均刑中其法後復官天下而不私禪位扵舜而以<lb/>
　義終焉孔氏疏曰封禹稷官得其人是能賞均平也<lb/>
　五刑有法是能刑有法也陳注以能賞二字為句者<lb/>
　非<lb/>
<pb n="13b"/>
舜勤衆事而野死鯀鄣鴻水而殛死禹能脩鯀之功<lb/>
　此言舜之以死勤事禹之以勞定國也鄣壅塞也舜<lb/>
　當在位勤扵衆事甚至而其後竟以巡守而崩扵蒼<lb/>
　梧之野鯀治鴻水不知因勢利導而壅塞焉以至殛<lb/>
　死扵羽山禹能改正其事是以卒成治水之功而貽<lb/>
　眀徳之逺也案禹以勞定國而又實禦大葘固宜萬<lb/>
　世祀之至鯀治水九載亦有功得祀葢列扵以死勤<lb/>
　事者與<lb/>
<pb n="14a"/>
黄帝正名百物以眀民共財顓頊能脩之<lb/>
　此言黄帝顓頊之法施扵民也黄帝以前物未有名<lb/>
　因為正名百物以眀示扵民而使取以備財用顓頊<lb/>
　能繼而脩眀之故其利之所及者大也劉氏彞曰黄<lb/>
　帝垂衣裳而定尊卑之法舟楫取諸渙服牛乗馬取<lb/>
　諸隨重門擊柝取諸豫杵臼取諸小過弧矢取諸睽<lb/>
　宫室取諸大壮棺槨取諸大過書契取諸夬皆其正<lb/>
　百物之名以興天下之利而共其財用扵無窮者也<lb/>
<pb n="14b"/>
契為司徒而民成冥勤其官而水死<lb/>
　此言契之法施扵民㝠之以死勤事也司徒教官之<lb/>
　長契為司徒敬敷五教使父子君臣夫婦兄弟朋友<lb/>
　之倫各得其分所由化民而成俗也契之六世孫有<lb/>
　名㝠者勤扵其官甚至而其後竟以水死案月令三<lb/>
　冬之月其神元㝠㝠即元㝠以其為水官故曰元㝠<lb/>
湯以寛治民而除其虐文王以文治武王以武功去民<lb/>
之葘此皆有功烈扵民者也<lb/>
<pb n="15a"/>
　此言湯與文武之禦葘捍患也烈業也湯既伐夏因<lb/>
　桀之殘民以逞也扵是乎治民以寛為之悉除其虐<lb/>
　文王治扵岐山發政施仁化行俗美是為文治武王<lb/>
　伐紂秉旄杖鉞除暴救民是為武功文武之治功不<lb/>
　同而皆所以去民之菑凡此自厲山氏以下皆其有<lb/>
　功烈扵民者也陸氏佃曰扵此言稷嚳堯鯀禹顓頊<lb/>
　契㝠湯文武以見四代郊禘祖宗非専為私恩也徐<lb/>
　氏師曾曰黄帝堯舜禹湯文武之當祀乃以繼天立<lb/>
<pb n="15b"/>
　極道統淵源之故不但如上數者功烈之迹而已記<lb/>
　者特舉以見例耳<lb/>
及夫日月星辰民所瞻仰也山林川谷丘陵民所取財<lb/>
用也非此族也不在祀典<lb/>
　此推言祀典以總結上文也族類也祀典祭祀之典<lb/>
　籍也更兼乎上下而言之則及乎日月星辰照臨下<lb/>
　土而為民之所瞻仰也山林川谷丘陵長養萬物而<lb/>
　為民之所取以資財用也有天下者祀以為報要無<lb/>
<pb n="16a"/>
　　非所以重民之生而已如其無功烈與無益扵民而<lb/>
　　非此族也則有不得在乎祀典者案此就上泰壇泰<lb/>
　　折等祀而約言天神地祗之屬<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷四十九<lb/>
</p>
<p>
</p>
  </div>
</body>
</text>
</TEI>
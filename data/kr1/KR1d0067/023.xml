<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷二十三<lb/>
　文王世子<lb/>
　　此篇詳言教世子之法因首述文王之為世子故以<lb/>
　　名篇<lb/>
　文王之為世子朝於王季日三雞初鳴而衣服至於寢<lb/>
　門外問内豎之御者曰今日安否何如内豎曰安文王<lb/>
　乃喜及日中又至亦如之及莫又至亦如之其有不安<lb/>
<pb n="1b"/>
　節則内豎以告文王文王色憂行不能正履王季復膳<lb/>
　然後亦復初食上必在視寒煖之節食下問所膳命膳<lb/>
　宰曰末有原應曰諾然後退<lb/>
　　此言文王之孝行也内豎内庭小臣在察也末猶勿<lb/>
　　也原再也昔文王之為世子朝於王季每日必三不<lb/>
　　特朝夕二朝而已方雞初鳴即衣服至於寢門外問<lb/>
　　内豎之直日者曰今日安否何如必内豎曰安文王<lb/>
　　乃喜及日中又至亦如之及莫又至亦如之若王季<lb/>
<pb n="2a"/>
　有不安節則内豎以告文王文王色憂行歩不能正<lb/>
　履以至王季復膳然後文王亦復初平時食上必親<lb/>
　察視寒煖之節食下必問親所飲饌以知其嗜好又<lb/>
　命膳宰勿以所食之餘再進必既諾而後退不敢急<lb/>
　於退安也葢由愛慕發於天性故即問安視膳之常<lb/>
　節而行之必致其誠此所以為世子萬世法也<lb/>
武王帥而行之不敢有加焉文王有疾武王不說冠帶<lb/>
而養文王一飯亦一飯文王再飯亦再飯旬有二日乃<lb/>
<pb n="2b"/>
閒文王謂武王曰女何夢矣武王對曰夢帝與我九齡<lb/>
文王曰女以為何也武王曰西方有九國焉君王其終<lb/>
撫諸文王曰非也古者謂年齡齒亦齡也我百爾九十<lb/>
吾與爾三焉文王九十七乃終武王九十三而終<lb/>
　此因文王而及武王之事也帥循也閒瘳也武王事<lb/>
　親於文王之道率而行之而不敢有加焉當文王有<lb/>
　疾武王常在側至於不說冠帶而養俟文王一飯然<lb/>
　後亦一飯文王再飯然後亦再飯葢旬有二日疾乃<lb/>
<pb n="3a"/>
　瘳云文王因問武王曰女有何夢矣武王對以夢天<lb/>
　與我九齡文王曰女以為何祥也武王對以西方有<lb/>
　九國未賔其為君王終當撫有之兆乎文王曰非也<lb/>
　古者謂年為齡齒亦謂之齡言年夀視齒也我年當<lb/>
　百以夢言之爾當九十吾與爾三焉故文王至九十<lb/>
　七乃終武王則九十三而終案聖人人倫之至故所<lb/>
　行者不可以復加文王之止孝武王之逹孝一也與<lb/>
　齡之說則於理近誣不必信也<lb/>
<pb n="3b"/>
成王幼不能涖阼周公相踐阼而治抗世子法於伯禽<lb/>
欲令成王之知父子君臣長幼之道也成王有過則撻<lb/>
伯禽所以示成王世子之道也文王之為世子也<lb/>
　此言周公教成王之事也阼階東階也古者適子冠<lb/>
　於阼以著代故繼體臨朝謂之踐阼抗舉也昔成王<lb/>
　年幼未能涖阼而行天子之事周公為相輔王踐阼<lb/>
　而治天下以其幼而不知父子君臣長幼之道也故<lb/>
　舉世子之法以教伯禽俾王有所視效或王愆於法<lb/>
<pb n="4a"/>
　則撻伯禽以警示之凡此所示之道即文王所以為<lb/>
　世子者而王所宜法也案書但言周公位冡宰正百<lb/>
　官不言踐阼而治也時成王已弁其非不能涖阼無<lb/>
　疑此與明堂位之云皆妄說矣<lb/>
凡學世子及學士必時春夏學干戈秋冬學羽籥皆於<lb/>
東序小樂正學干大胥賛之籥師學戈籥師丞賛之胥<lb/>
鼔南<lb/>
　此承上文而推言教世子及教士之法也學教也士<lb/>
<pb n="4b"/>
　即司徒論俊選而升於學者干盾也戈鉤㦸也羽翟<lb/>
　雉之羽籥笛屬東序夏學名周立四代之學故東序<lb/>
　為太學也小樂正大胥籥師籥師丞皆樂官賛助也<lb/>
　胥即大胥凡教世子及教士必有時焉所以定其志<lb/>
　專其業也春夏陽氣發動則教以干戈之武舞秋冬<lb/>
　隂氣凝寂則教以羽籥之文舞而皆在於東序其學<lb/>
　以干也則掌於小樂正而大胥賛之其學以戈也則<lb/>
　掌於籥師而籥師丞賛之當教舞之時胥更擊鼓以<lb/>
<pb n="5a"/>
　為南音之節則聲容備矣案南方之音和平温厚而<lb/>
　可以養人之性情詩所謂以雅以南是也舊注以為<lb/>
　南夷之樂殆恐未然<lb/>
春誦夏弦大師詔之瞽宗秋學禮執禮者詔之冬讀書<lb/>
典書者詔之禮在瞽宗書在上庠<lb/>
　此申言時教之事也瞽宗殷學名上庠虞學名春夏<lb/>
　不特教干戈而已因陽用事而更教之以其聲則春<lb/>
　誦詩夏調弦大師必詔告於瞽宗以瞽宗乃樂之祖<lb/>
<pb n="5b"/>
　也秋冬不特教羽籥而已因隂用事而更教之以其<lb/>
　事則秋學禮有執禮之官詔告之冬讀書有典書之<lb/>
　官詔告之禮亦在瞽宗者同於弦誦也書則在上庠<lb/>
　者始於唐虞也陳氏祥道曰言書禮則知誦之為詩<lb/>
　弦之為樂言弦誦則知禮之為行書之為事意固可<lb/>
　以互見也<lb/>
凡祭與養老乞言合語之禮皆小樂正詔之於東序大<lb/>
樂正學舞干戚語說命乞言皆大樂正授數大司成論<lb/>
<pb n="6a"/>
説在東序<lb/>
　此言先王命官分教之事也養老乞言謂行養老之<lb/>
　禮因乞善言也合語謂祭及養老與鄉射郷飲大射<lb/>
　燕射之時皆以先王之法合會而相告語也舞干戚<lb/>
　即祭禮祭必用舞語說即合語之禮命猶辭也謂乞<lb/>
　言之辭命數謂萹章之數凡報本反始而有祭尊年<lb/>
　尚徳而有養老乞言援古陳義而有合語之禮其威<lb/>
　儀容節皆小樂正詔之於東序大樂正復就此學舞<lb/>
<pb n="6b"/>
　干戚語說命乞言者而一一授之以數然後大司成<lb/>
　舉小樂正所詔之儀節大樂正所授之萹章皆論說<lb/>
　之而並在於東序焉葢先王之教甚詳而有序故先<lb/>
　之小樂正以習其儀繼之大樂正以考其數終之大<lb/>
　司成以究其義理則自淺至深雍容詳盡所以成徳<lb/>
　而逹財者在是矣<lb/>
凡侍坐於大司成者逺近間三席可以問終則負牆列<lb/>
事未盡不問<lb/>
<pb n="7a"/>
　此言國子侍坐請問之儀也席廣三分丈之一間猶<lb/>
　容也容三席所謂圅丈也凡國子侍坐於大司成者<lb/>
　布席與大司成逺近容三席如此則不至於不相聞<lb/>
　亦不至於太相逼而可以致問問畢則卻就後席負<lb/>
　牆而坐以避後来問者其問事時若有教而已猶未<lb/>
　逹必待其言之盡然後再問而不敢遽問以參錯之<lb/>
　也案此即曲禮所云先生問焉終則對者凡以明敬<lb/>
　也<lb/>
<pb n="7b"/>
凡學春官釋奠於其先師秋冬亦如之凡始立學者必<lb/>
釋奠於先聖先師及行事必以幣凡釋奠者必有合也<lb/>
有國故則否凡大合樂必遂養老<lb/>
　此類言釋奠之禮也釋奠者設薦饌酌奠而已但奠<lb/>
　置於地而無迎尸食飲旅酬之莭以主於行禮非報<lb/>
　功故也先師謂先代明習此事者凡在學者時當乎<lb/>
　春則大師之官必釋奠於詩樂之先師至秋冬亦如<lb/>
　之以其為道藝之宗也凡諸侯受封天子命之教而<lb/>
<pb n="8a"/>
　始立學者必釋奠於先聖先師及其行事又必薦以<lb/>
　幣有加禮也凡釋奠者禮分隆殺而皆必合樂惟國<lb/>
　有凶喪之故則否耳凡大合樂之時天子既視學必<lb/>
　遂適東序而養老又非尋常合樂之可擬矣案春官<lb/>
　釋奠不言夏夏從春可知也葉氏夢得曰天子一入<lb/>
　學而所教者三釋奠教其重道也合樂教其崇徳也<lb/>
　養老教以致孝也<lb/>
凡語于郊者必取賢斂才焉或以徳進或以事舉或以<lb/>
<pb n="8b"/>
言揚曲藝皆誓之以待又語三而一有焉乃進其等以<lb/>
其序謂之郊人逺之於成均以及取爵於上尊也<lb/>
　此言小學論士之法也成均五帝大學之名凡論辨<lb/>
　於郊學之中者必以賢才為重而取之斂之或以徳<lb/>
　進是其賢也或以事舉或以言揚是其才也即有曲<lb/>
　藝欲試皆必戒之使習以待再語而考論之三事有<lb/>
　一節可取乃進之於同等之中以其藝為次謂之郊<lb/>
　人而不稱士者以其藝成而下故較之升於成均以<lb/>
<pb n="9a"/>
　及取爵於上尊者猶為逺之也案郊謂四郊之學待<lb/>
　又語謂不與上語於郊同日耳非春又待秋秋又待<lb/>
　春也成均謂俊士由司徒論定而升於國學者取爵<lb/>
　於上尊謂鄉以賔禮升之司徒者上尊堂上之尊郊<lb/>
　人猶在郊學逺之於俊選二士也<lb/>
始立學者既興器用幣然後釋菜不舞不授器乃退儐<lb/>
于東序一獻無介語可也教世子<lb/>
　此言立學器成而釋菜之禮也興當為釁東序與虞<lb/>
<pb n="9b"/>
　庠東西相對此盖釋奠於虞庠也諸侯始立學者凡<lb/>
　禮樂之器塗釁既畢必用幣於先聖先師以告成然<lb/>
　後釋菜以告用其禮以簡質為敬不用舞斯不授舞<lb/>
　器禮畢乃退禮其賔於東序惟行一獻之禮無儐介<lb/>
　無合語可也案胡氏銓曰儐禮其賔於東序惟一獻<lb/>
　無介但語可也朱子曰語即上文合語之語言可也<lb/>
　明釋菜時未可語禮尚嚴也此俱與疏意不同<lb/>
凡三王教世子必以禮樂樂所以脩内也禮所以脩外<lb/>
<pb n="10a"/>
也禮樂交錯於中發形於外是故其成也懌恭敬而温<lb/>
文<lb/>
　此言教世子必以其道也兩相合謂之交兩相雜謂<lb/>
　之錯凡三王以世子為天下之大本而端其豫教未<lb/>
　有不以禮樂者葢樂由中出所以治心而脩其内也<lb/>
　禮自外作所以治身而脩其外也至於教之之久則<lb/>
　明乎禮樂之意而交錯於中逹乎禮樂之文而發形<lb/>
　於外有分之而無可分者是故其成也但見其悅懌<lb/>
<pb n="10b"/>
　而已恭敬温文而已則禮樂之為益顧不大與真氏<lb/>
　徳秀曰禮所以起人之敬心敬心生則慢心窒矣樂<lb/>
　所以感人之和心和心生則戾心消矣薰陶徳性變<lb/>
　化氣質莫妙於此然樂雖脩内由内以逹外禮雖脩<lb/>
　外由外以入中二者醺醲涵暢相與無閒此徳之所<lb/>
　以底於成而教之不可不豫也<lb/>
立大傅少傅以養之欲其知父子君臣之道也大傅審<lb/>
父子君臣之道以示之少傅奉世子以觀大傅之德行<lb/>
<pb n="11a"/>
而審喻之大傅在前少傅在後入則有保出則有師是<lb/>
以教喻而徳成也師也者教之以事而喻諸徳者也保<lb/>
也者慎其身以輔翼之而歸諸道者也記曰虞夏商周<lb/>
有師保有疑丞設四輔及三公不必備唯其人語使能<lb/>
也君子曰徳徳成而教尊教尊而官正官正而國治君<lb/>
之謂也<lb/>
　此言教世子必擇其人也養者涵育薰陶之意四輔<lb/>
　師保疑丞也一云前疑後丞左輔右弼為四輔疑字<lb/>
<pb n="11b"/>
　未詳朱子謂是有疑即問之意先王之教世子以禮<lb/>
　樂為具而必以人倫為本於是立大傅少傅以養之<lb/>
　而俟其自化欲其知父子君臣之道也大傅以身教<lb/>
　故詳審父子君臣之道以示之少傅以言教故奉世<lb/>
　子以觀大傅之徳行而詳審曉喻之即一行歩而大<lb/>
　傅在前少傅在後一居處而入則有保出則有師所<lb/>
　以教易喻而徳易成也夫天下無事外之徳師也者<lb/>
　教之以事而喻諸徳者也天下無身外之道保也者<lb/>
<pb n="12a"/>
　謹慎世子之身輔翼之而歸諸道者也古記有云凡<lb/>
　虞夏商周之教世子必有師保有疑丞以為四輔有<lb/>
　大師大保大傅以為三公官不必備而唯在乎得人<lb/>
　此葢謂貴得能者而使之苟非其人毋寧不備也必<lb/>
　其人皆君子而後可曰徳徳成則法立而教尊教尊<lb/>
　則稱職而官正官正則上行下效而國治此為君者<lb/>
　能自得師之謂也而所以教世子者可知矣真氏徳<lb/>
　秀曰師也者教世子以事而喻諸德謂教之以事親<lb/>
<pb n="12b"/>
　之事則知孝之徳教之以事長之事則知弟之徳也<lb/>
　保則安護世子之身輔之翼之使歸諸道耳目口體<lb/>
　不以欲而動即所謂道也案周禮師氏教國子以三<lb/>
　德三行保氏養國子以六藝六儀其職葢如此<lb/>
仲尼曰昔者周公攝政踐阼而治抗世子法於伯禽所<lb/>
以善成王也聞之曰為人臣者殺其身有益於君則為<lb/>
之况于其身以善其君乎周公優為之<lb/>
　此贊羙周公之善其君以起下文也于迂同仲尼甞<lb/>
<pb n="13a"/>
　曰昔者周公攝理政事踐阼而治舉世子事君親長<lb/>
　之法以教伯禽使成王觀此而知世子之道事近乎<lb/>
　迂而實所以善成王也聞之昔人曰為人臣者殺其<lb/>
　身而有益於君則亦當為之况迂其身以善其君又<lb/>
　其易焉者乎固宜周公優為之也<lb/>
是故知為人子然後可以為人父知為人臣然後可以<lb/>
為人君知事人然後能使人成王幼不能涖阼以為世<lb/>
子則無為也是故抗世子法於伯禽使之奥成王居欲<lb/>
<pb n="13b"/>
令成王之知父子君臣長幼之義也君之於世子也親<lb/>
則父也尊則君也有父之親有君之尊然後兼天下而<lb/>
有之是故養世子不可不慎也<lb/>
　此承上而極言教世子之宜慎也家國無二理是故<lb/>
　知所以為子然後能推之而可以為人父知所以為<lb/>
　臣然後能推之而可以為人君知所以事人然後能<lb/>
　推之而可以使人昔者周公以成王方幼而不能涖<lb/>
　阼若教之為世子則又無為子之處也是故抗世子<lb/>
<pb n="14a"/>
　法於伯禽使與成王居欲令成王相觀而善因以知<lb/>
　父子君臣長幼之義也夫周公之善其君如此而况<lb/>
　君於世子以云親親則父也以云尊尊則君也既有<lb/>
　父之親又有君之尊然後能兼天下而有之而盡乎<lb/>
　君父之道是故養世子不可不明禮樂擇保傅而致<lb/>
　其慎也<lb/>
行一物而三善皆得者唯世子而已其齒於學之謂也<lb/>
故世子齒於學國人觀之曰将君我而與我齒讓何也<lb/>
<pb n="14b"/>
曰有父在則禮然然而衆知父子之道矣其二曰将君<lb/>
我而與我齒讓何也曰有君在則禮然然而衆著於君<lb/>
臣之義也其三曰将君我而與我齒讓何也曰長長也<lb/>
然而衆知長幼之節矣故父在斯為子君在斯謂之臣<lb/>
居子與臣之節所以尊君親親也故學之為父子焉學<lb/>
之為君臣焉學之為長幼焉父子君臣長幼之道得而<lb/>
國治語曰樂正司業父師司成一有元良萬國以貞世<lb/>
子之謂也<lb/>
<pb n="15a"/>
　此言教世子齒讓而化以成也學之教之也元大良<lb/>
　善貞正也天下有行一事而三善皆得者唯世子而<lb/>
　已則序齒於學之謂也故世子齒讓於學在國人之<lb/>
　不知禮者見而疑曰将君臨乎我而乃同我齒讓者<lb/>
　何其知禮者從而曉之則曰此唯父在故禮有然夫<lb/>
　然而衆皆知父子之道矣其二復曰将君臨乎我而<lb/>
　乃同我齒讓者何曉之者曰此唯君在故禮有然夫<lb/>
　然而衆皆著於君臣之義也其三又曰将君臨乎我<lb/>
<pb n="15b"/>
　而乃同我齒讓者何曉之者又曰此唯長長故也夫<lb/>
　然而衆皆知長幼之節矣所以然者世子雖貴而當<lb/>
　其父在斯為子君在斯謂之臣其守子與臣之節行<lb/>
　此齒讓正所以尊君親親也是故教之為父子焉教<lb/>
　之爲君臣焉教之為長幼焉父子君臣長幼之道皆<lb/>
　得而無失則人倫明於上小民親於下而國無不治<lb/>
　矣古語曰有樂正以主其業有父師以主其成則一<lb/>
　有元良在上而萬國因之以貞正世子道得國治之<lb/>
<pb n="16a"/>
　謂也夫樂正司業即所謂大樂正授數者也父師司<lb/>
　成即所謂大傅少傅有保有師以成世子之徳者也<lb/>
　一有太甲萹作一人朱子曰書本謂天子而元良初<lb/>
　不謂太子也古人引經多如此今但随文觀之可耳<lb/>
周公踐阼<lb/>
　案此萹中如文王之為世子也句教世子句周公踐<lb/>
　阼句鄭注皆以為題上事葢章叚之目標列於後而<lb/>
　誤入本文非有義指也<lb/>
<pb n="16b"/>
庶子之正於公族者教之以孝弟睦友子愛明父子之<lb/>
義長幼之序<lb/>
　此因言教世子而及庶子所以正公族之事也庶子<lb/>
　周禮謂之諸子夏官司馬之屬正政同主正公族教<lb/>
　國子者也自教世子而外更設庶子以為政於公族<lb/>
　於凡公卿大夫士之子而皆有以教之教之孝弟以<lb/>
　事其上睦友以善其交子愛以恤其下此所以明父<lb/>
　子之義與長幼之序也案周道親親而莫先於正名<lb/>
<pb n="17a"/>
　定分明父子之親而曰義明長幼之情而曰序則名<lb/>
　正分定親親者自永保於弗替矣<lb/>
其朝于公内朝則東面北上臣有貴者以齒其在外朝<lb/>
則以官司士為之<lb/>
　此言公族之朝禮也司士亦司馬之屬公族之朝於<lb/>
　公者其在於内路寢之庭則均為同姓立於西方而<lb/>
　面向東以北為上雖臣有貴者必視昭穆之長幼以<lb/>
　次而南論齒而不論官也若朝於路寢門外則同姓<lb/>
<pb n="17b"/>
　與異姓一以官之髙卑為序而司士治之不論齒也<lb/>
　葢内朝親親使之知一本之戚外朝貴貴使之知分<lb/>
　職之嚴先王所以惇叙九族者如此<lb/>
其在宗廟之中則如外朝之位宗人授事以爵以官其<lb/>
登餕獻受爵則以上嗣<lb/>
　此言公族在宗廟之禮也宗人掌宗廟之禮百官之<lb/>
　職事以官官各有所掌也若司徒奉牛司馬奉羊司<lb/>
　空奉豕上嗣嫡子之長者公族若在宗廟之中而助<lb/>
<pb n="18a"/>
　祭則一如外朝之位論官而不論齒至廟中各有其<lb/>
　事則宗人之典禮者授之或以爵而分不相踰或以<lb/>
　官而職不相侵必有辨也其升堂而食餕餘及獻酢<lb/>
　受爵諸禮則必以上嗣為之雖同姓之長兄弟異姓<lb/>
　之長賔皆不得與所以親親也案特牲禮祝酌爵奠<lb/>
　於鉶南俟主人獻内兄弟畢長兄弟及衆賔長為加<lb/>
　爵之後宗人使嗣子舉鉶南之奠爵於是尸執奠爵<lb/>
　嗣子進受飲之拜答各以禮所謂受爵也嗣子又舉<lb/>
<pb n="18b"/>
　爵洗酌獻尸尸拜而受嗣子答拜所謂獻也至無算<lb/>
　爵之後禮畢尸出宗人乃使嗣子及長兄弟升堂而<lb/>
　餕所謂登餕也先受爵而後獻獻而後餕今先餕者<lb/>
　以餕為重也無事之時嗣子在堂下餕時登堂獻與<lb/>
　受爵亦登堂也<lb/>
庶子治之雖有三命不踰父兄<lb/>
　此申言公族在内朝之禮也應在臣有貴者以齒之<lb/>
　下公族之朝於内朝而必以齒其位次之上下皆庶<lb/>
<pb n="19a"/>
　子治之雖有三命之貴不敢踰於諸父諸兄也鄭氏<lb/>
　曰此唯於内朝則然其餘㑹聚之事則與庶姓同一<lb/>
　命齒於郷里再命齒於父族三命不齒不齒者謂為<lb/>
　别席獨坐在賔之東不在父兄行列中也<lb/>
其公大事則以其喪服之精麤為序雖於公族之喪亦<lb/>
如之以次主人<lb/>
　此言公族之喪禮也大事謂喪事其有公喪臣為君<lb/>
　皆斬衰然升數之多寡各依本服為序而使精者在<lb/>
<pb n="19b"/>
　後麤者在前雖公族之相為服者亦如之雖有庶長<lb/>
　父兄尊於主人必次於主人之下使主人得在上而<lb/>
　為喪主葢以服為序則親疏不淆以次主人則適庶<lb/>
　不混也<lb/>
若公與族燕則異姓為賔膳宰為主人公與父兄齒族<lb/>
食世降一等<lb/>
　此言公族之燕禮也若公與同族燕食其人雖衆而<lb/>
　初為一本無賔之之道則立異姓一人為賔而使膳<lb/>
<pb n="20a"/>
　宰為主與之酬酢君則自與父兄列位以序齒族人<lb/>
　燕食各随世而降一等如一年中齊衰四㑹大功三<lb/>
　㑹小功再會緦麻一會有與有不與也案此亦庶子<lb/>
　掌之其不忍以賔禮待族人者所以篤親親之仁不<lb/>
　敢以主人待君者所以盡尊君之義<lb/>
其在軍則守於公禰公若有出疆之政庶子以公族之<lb/>
無事者守於公宫正室守大廟諸父守貴宫貴室諸子<lb/>
諸孫守下宫下室<lb/>
<pb n="20b"/>
　此言庶子從公及公行留守之事也禰當作祧國有<lb/>
　戎事而君親出必奉遷主載於齊車謂之公祧則使<lb/>
　庶子守之而異姓不得與公若因朝覲會同而有出<lb/>
　疆之政則公族之不從行與無職守者皆庶子掌之<lb/>
　而使分守公宫如卿大夫士之適子為正室當從太<lb/>
　子而守於大祖之廟諸父則守貴宫貴室諸子諸孫<lb/>
　則守下宫下室吴氏澄曰諸侯之廟始祖稱大廟羣<lb/>
　公稱宫此貴宫謂四親廟若親廟外别有廟如魯仲<lb/>
<pb n="21a"/>
　子之宫則稱下宫也大廟貴宫下宫共為都宫室宫<lb/>
　中之室也<lb/>
五廟之孫祖廟未毁雖為庶人冠取妻必告死必赴練<lb/>
祥則告族之相為也宜弔不弔宜免不免有司罰之至<lb/>
于賵賻承含皆有正焉<lb/>
　此言庶子所治吉凶之禮也告喪曰赴免謂袒免有<lb/>
　司即庶子賵以車馬賻以貨財含以珠玉襚以衣服<lb/>
　承即禭也禭服所以承身者諸侯立廟髙曽祖禰與<lb/>
<pb n="21b"/>
　大祖而五大祖百世不遷以下則親盡遞毁如祖廟<lb/>
　未毁則同為髙祖之孫者雖未禄仕而為庶人冠婚<lb/>
　必告於君死必赴練祥亦必告不以貴賤而忘吉凶<lb/>
　之問也若喪服已窮而族有死喪其相為也或六世<lb/>
　以往者宜弔而不弔五世者宜免而不免是為廢禮<lb/>
　而有司必罰之至於賵賻承含亦必随其親疏治以<lb/>
　正禮焉鄭注云實四廟孫而言五廟者容顯考為始<lb/>
　封子也案祖廟未毁冠取死喪皆告此言同四親廟<lb/>
<pb n="22a"/>
　者族之相為五世免而六世以外皆弔此言同始祖<lb/>
　廟者<lb/>
公族其有死罪則磬于甸人其刑罪則纎剸亦告于甸<lb/>
人公族無宫刑獄成有司讞于公其死罪則曰某之罪<lb/>
在大辟其刑罪則曰某之罪在小辟公曰宥之有司又<lb/>
曰在辟公又曰宥之有司又曰在辟及三宥不對走出<lb/>
致刑于甸人公又使人追之曰雖然必赦之有司對曰<lb/>
無及也反命于公公素服不舉為之變如其倫之喪無<lb/>
<pb n="22b"/>
服親哭之<lb/>
　此言公族制刑有法外之仁也懸縊殺之曰磬甸人<lb/>
　掌郊野之官纎讀為殱刺也剸割也告讀為鞠讀書<lb/>
　用法曰鞠讞議刑也殺牲盛饌曰舉如庶子之正於<lb/>
　公族者教無不至而猶犯焉罪固不免矣於是死罪<lb/>
　則磬於甸人其刑罪之應纎剸者亦必鞠訊於甸人<lb/>
　五刑之用惟公族無宫刑凡獄辭之成有司議於公<lb/>
　其為死罪則曰某之罪應在大辟其為刑罪則曰某<lb/>
<pb n="23a"/>
　之罪應在小辟公曰盍宥之有司執法而又曰是固<lb/>
　在辟公又曰盍宥之有司則又曰在辟及至三宥有<lb/>
　司不復置對走而出即致刑於甸人公又使人追之<lb/>
　曰雖然終必赦之有司對曰法已行而無及也反命<lb/>
　於公公為之素服食無盛饌變乎常禮一如其親疏<lb/>
　之等而無服親哭之於異姓之廟鄭注云素服於凶<lb/>
　事為吉於吉事為凶非喪服也葢凶事用布今乃用<lb/>
　素是比於凶事為吉吉時皮弁服白布深衣素積裳<lb/>
<pb n="23b"/>
　以采為領縁今惟素服衣裳是比吉事為凶而不在<lb/>
　五服之限也劉氏智曰諸侯於兄弟弔服加衰絰此<lb/>
　無服但素服不加衰絰案親親之道必自上始而禮<lb/>
　言自期以下諸侯絶大夫降何也禮有實有文不飲<lb/>
　酒不食肉不内寢禮之實也衰麻之服禮之文也公<lb/>
　族以罪誅猶且為之變如其倫之喪則知所絶所降<lb/>
　者其文也其實如期三不食大功再不食小功緦一<lb/>
　不食期無席大功無牀三月不御於内當未之有異<lb/>
<pb n="24a"/>
　也是故程子曰有罪者如其倫之喪無服則無罪者<lb/>
　有服矣<lb/>
公族朝于内朝内親也雖有貴者以齒明父子也外朝<lb/>
以官體異姓也宗廟之中以爵為位崇徳也宗人授事<lb/>
以官尊賢也登餕受爵以上嗣尊祖之道也喪紀以服<lb/>
之輕重為序不奪人親也公與族燕則以齒而孝弟之<lb/>
道逹矣其族食世降一等親親之殺也戰則守於公禰<lb/>
孝愛之深也正室守大廟尊宗室而君臣之道著矣諸<lb/>
<pb n="24b"/>
父諸兄守貴室子弟守下室而讓道逹矣<lb/>
　此申言庶子所以正公族之義也公族朝於内朝以<lb/>
　有服屬故進之於内以親之也雖有貴者以齒昭與<lb/>
　昭齒穆與穆齒明父子也外朝以官異姓咸在體異<lb/>
　姓也宗廟之中以爵為位有徳者爵乃貴所以崇徳<lb/>
　也宗人授事以官唯賢者能任事所以尊賢也登餕<lb/>
　受爵以上嗣致重於繼祖者尊祖之道也喪紀以服<lb/>
　之輕重為序使服重者居前不奪人本親之恩也公<lb/>
<pb n="25a"/>
　與族燕則以齒不以君之貴加於諸父諸兄而孝弟<lb/>
　之道逹矣其族食世降一等疏數視乎其屬親親之<lb/>
　殺也戰則守於公禰使神有憑依孝愛之深也正室<lb/>
　守大廟不敢以庶賤之人守君所重而君臣之道著<lb/>
　矣諸父諸兄守貴室子弟守下室賤讓於貴而讓道<lb/>
　逹矣案孔氏曰適子守大廟是尊宗廟之室君臣之<lb/>
　道著明也方氏慤則謂凡君之宗皆謂之宗室而正<lb/>
　室又其正者今從之<lb/>
<pb n="25b"/>
五廟之孫祖廟未毁雖及庶人冠取妻必告死必赴不<lb/>
忘親也親未絶而列於庶人賤無能也敬弔臨賻賵睦<lb/>
友之道也古者庶子之官治而邦國有倫邦國有倫而<lb/>
衆鄉方矣<lb/>
　此申言冠婚喪禮之義而及其效也五廟之孫當祖<lb/>
　廟未毁時雖賤至庶人冠娶與死必告必赴者以在<lb/>
　五服之内不忘親也親未絶而遽列於庶人者爵不<lb/>
　及於無能而賤之也若弔臨賻賵禮以敬施又所以<lb/>
<pb n="26a"/>
　和睦而友愛之也古者庶子之官治則恩明誼羙而<lb/>
　邦國有倫邦國有倫則化行而衆向方矣葢古之為<lb/>
　治者自内以及外此亦家齊而后國治之意也<lb/>
公族之罪雖親不以犯有司正術也所以體百姓也刑<lb/>
于隐者不與國人慮兄弟也弗弔弗為服哭于異姓之<lb/>
廟為忝祖逺之也素服居外不聽樂私喪之也骨肉之<lb/>
親無絶也公族無宫刑不翦其類也<lb/>
　此申言公族制刑之義也術法也與猶許也慮度也<lb/>
<pb n="26b"/>
　公族之罪雖親必刑者以不敢干犯有司之正法故<lb/>
　與百姓一體而治也刑於甸人而不於市者不許國<lb/>
　人見之而謀度吾兄弟之過惡也其弗弔弗為服雖<lb/>
　親哭而必於異姓之廟者為其辱祖故逺之也猶素<lb/>
　服居外不聽樂而私喪之者骨肉之親雖陷刑戮無<lb/>
　斷絶之理也公族獨無宫刑不忍翦絶其類也向以<lb/>
　此為錯簡當在古者庶子之上吴氏澄謂刑殺非羙<lb/>
　事故離而言之殆非也刑賞皆忠厚之至豈為非羙<lb/>
<pb n="27a"/>
　事哉<lb/>
天子視學大昕鼓徴所以警衆也衆至然後天子至乃<lb/>
命有司行事興秩節祭先師先聖焉有司卒事反命始<lb/>
之養也<lb/>
　此言天子為養老而先視學也大昕日初明時也凡<lb/>
　物以初為大末為小有司司教之官興舉也秩節猶<lb/>
　言常禮當天子視學則於日之初明學中必先擊鼓<lb/>
　以徴召學士所以警動衆聽而使早至也學士畢至<lb/>
<pb n="27b"/>
　然後天子至乃命有司行事舉釋奠之常禮於先師<lb/>
　先聖焉有司卒事復命於天子天子始往於養老之<lb/>
　處葢即大學中之東序也案天子視學有四養老與<lb/>
　簡不帥教出征受成以訊馘告是已天子之大學備<lb/>
　五學之制中為成均東曰東序即東膠也西曰虞庠<lb/>
　南曰辟雍或以為東序在郊者非是<lb/>
適東序釋奠於先老遂設三老五更羣老之席位焉適<lb/>
饌省醴養老之珍具遂發咏焉退脩之以孝養也反登<lb/>
<pb n="28a"/>
歌清廟既歌而語以成之也言父子君臣長幼之道合<lb/>
德音之致禮之大者也下管象舞大武大合衆以事逹<lb/>
有神興有徳也正君臣之位貴賤之等焉而上下之義<lb/>
行矣有司告以樂闋王乃命公侯伯子男及羣吏曰反<lb/>
養老幼于東序終之以仁也<lb/>
　此言天子養老之禮也闋終也天子至東序既釋奠<lb/>
　於先老遂設養老之席位三老設於牖前南面禮如<lb/>
　賔五更設於西階上東面禮如介羣老設於西階下<lb/>
<pb n="28b"/>
　北面禮如衆賔天子乃親至陳饌之處省視醴酒及<lb/>
　諸養老珍羞之具然後出迎三老五更及羣老於其<lb/>
　入門遂作樂聲發歌咏以延進之俟就位於西階下<lb/>
　天子酌醴獻之乃退是脩之以孝養也老更既受獻<lb/>
　反升就席樂工登堂歌清廟之詩既歌而旅酬因共<lb/>
　合語以成天子養老乞言之禮也其所語者明乎父<lb/>
　子君臣長幼之大倫合乎清廟詩中所咏文王徳音<lb/>
　之極致此皆禮之大者也登歌之後堂下以管而奏<lb/>
<pb n="29a"/>
　文王象舞之曲庭中以干戚而舞武王大武之舞大<lb/>
　會衆學士以有事於養老其懽忻鼔舞足以通逹神<lb/>
　明興起徳性也於是乎正君臣之位與貴賤之等而<lb/>
　上下之義行焉矣有司以樂闋告王乃命来朝諸侯<lb/>
　及鄉遂之吏與禮席者使反國而各養其老一如此<lb/>
　東序之禮是天子之仁恩終将徧及於天下也案鄭<lb/>
　注三老五更各一人皆年老更事致仕者蔡氏邕曰<lb/>
　三老三人明天地人之道五更五人明五倫之理以<lb/>
<pb n="29b"/>
　善道更迭而陳且使人更善改過也據禮三公在朝<lb/>
　三老在學此非一人明矣語談說也鄉射記云古者<lb/>
　於旅也語養老之禮天子親執醤而饋執爵而酳三<lb/>
　公設几六卿正履祝鯁在前祝噎在後外饔酒正犒<lb/>
　人樂正笙師舞人各以其職来備此所謂大合衆以<lb/>
　事也於同焉有事之中天子之為君三公六卿之為<lb/>
　貴與夫羣臣百執事之等未甞不正則上下之義行<lb/>
　矣終之以仁孝經說所謂諸侯歸各帥於國大夫勤<lb/>
<pb n="30a"/>
　於朝州里<graphic n="KR1710" url="https://raw.githubusercontent.com/kanripo/KR-Gaiji/master/images/KR1710.png" mimeType="image/png"/>於邑是也<lb/>
是故聖人之記事也慮之以大愛之以敬行之以禮脩<lb/>
之以孝養紀之以義終之以仁是故古之人一舉事而<lb/>
衆皆知其徳之備也古之君子舉大事必慎其終始而<lb/>
衆安得不喻焉兌命曰念終始典于學<lb/>
　此申言養老之義而見其備衆德也自虞夏商周以<lb/>
　来皆有養老之禮是故後聖之記序其事也本諸孝<lb/>
　弟而慮之以大省具而愛之以敬親迎而行之以禮<lb/>
<pb n="30b"/>
　獻薦而脩之以孝養合語而紀之以義推恩而終之<lb/>
　以仁故古之人一舉事而衆皆知其德之無不備也<lb/>
　夫終之仁而本於始之大如此則古君子之舉大事<lb/>
　既必慎其終始而衆人又安得不曉喻乎孝弟焉說<lb/>
　命曰念終始典于學其即養老於學而必慎其終始<lb/>
　之謂乎<lb/>
世子之記曰朝夕至于大寢之門外問於内豎曰今日<lb/>
安否何如内豎曰今日安世子乃有喜色其有不安節<lb/>
<pb n="31a"/>
則内豎以告世子世子色憂不滿容内豎言復初然後<lb/>
亦復初朝夕之食上世子必在視寒煖之節食下問所<lb/>
膳羞必知所進以命膳宰然後退若内豎言疾則世子<lb/>
親齊𤣥而養膳宰之饌必敬視之疾之藥必親甞之甞<lb/>
饌善則世子亦能食甞饌寡世子亦不能飽以至于復<lb/>
初然後亦復初<lb/>
　此引世子之記以結萹首之意也親齊元而養謂養<lb/>
　疾者衣齊時所衣之元端服也古世子之記曰世子<lb/>
<pb n="31b"/>
　事親之禮必朝夕至於大寢之門外問於内豎曰今<lb/>
　日之安否何如必内豎曰今日安世子乃有喜色或<lb/>
　有不安其常節内豎以告世子則世子色憂不復能<lb/>
　備飾其儀觀之羙至内豎言已復初世子然後亦復<lb/>
　初朝夕之食上世子必親視寒煖之節食畢而徹問<lb/>
　親所膳之品味於庶羞必知所進以命於膳宰而後<lb/>
　退若内豎言疾則親自齊戒著元冠緇布而致其養<lb/>
　於膳宰所上之食必敬視之疾所服之藥必親甞之<lb/>
<pb n="32a"/>
　　親甞饌而多則世子亦能食若甞饌少則世子亦不<lb/>
　　能飽必至於復初然後亦復初皆以親心為心也方<lb/>
　　氏慤曰文武所為聖人之行也世子之記中人之行<lb/>
　　也聖人之制行不制以已故錄此於篇末使後人可<lb/>
　　跂而及焉<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷二十三<lb/>
</p>
<p>
</p>
  </div>
</body>
</text>
</TEI>
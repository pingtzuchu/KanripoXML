<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷二十七<lb/>
　禮器<lb/>
　君子之於禮也有直而行也有曲而殺也有經而等也<lb/>
　有順而討也有摲而播也有推而進也有放而文也有<lb/>
　放而不致也有順而摭也<lb/>
　　此歴言體備而當之事即誠之致一者為之也討去<lb/>
　　也摲芟也摭拾取也禮惟其宜故君子之於禮也有<lb/>
<pb n="1b"/>
　　當直情徑行如始死則哭踊無節也有當曲為降殺<lb/>
　　如父在為母期也有當按其經而平行之如三年之<lb/>
　　喪自天子逹也有當順其敘而討治之如天子而下<lb/>
　　每等降殺以兩也有當芟取貴者之物以播於賤者<lb/>
　　如登爼及羣臣而賤者亦均惠也有當推進卑者使<lb/>
　　得行尊者之禮如二王子孫為賔而用王禮也有當<lb/>
　　觀象效法而極其文如王者之服物采章也又有觀<lb/>
　　象效法而文不盡如公侯以下減於王也有卑者之<lb/>
<pb n="2a"/>
　於尊者拾取一節而不為嫌如君沐粱卿大夫不得<lb/>
　同而士反得沐粱也由九者類推之而可以極禮之<lb/>
　用矣<lb/>
三代之禮一也民共由之或素或青夏造殷因周坐尸<lb/>
詔侑武方其禮亦然其道一也夏立尸而卒祭殷坐尸<lb/>
周旅酬六尸曾子曰周禮其猶醵與<lb/>
　此言三代之禮之一而因革随乎時宜也素青即白<lb/>
　黑也詔侑謂告尸行節勸尸飲食也武當為無方猶<lb/>
<pb n="2b"/>
　常也合錢飲酒為醵三代之禮其本一也制定而民<lb/>
　共由之故所尚之色或素或青而禮之大體則夏造<lb/>
　於前殷因於後未始有異也周因於殷坐尸而祭為<lb/>
　之詔侑也無定所其禮亦如殷其用至誠之道一也<lb/>
　夏尸惟飲食時暫坐非飲食則倚立以俟祭事之終<lb/>
　殷尸雖無事亦坐周於祫祭之時昭穆六尸旅酬相<lb/>
　酌曾子曰周禮其猶醵飲與是三代之所因所革皆<lb/>
　可考而知也案詔侑無方如云就飬無方矣旅酬六<lb/>
<pb n="3a"/>
　尸者后稷之尸發爵不受旅毁廟但有主而無尸故<lb/>
　疏謂是文武二尸及四親廟也<lb/>
君子曰禮之近人情者非其至者也郊血大饗腥三獻<lb/>
爓一獻孰<lb/>
　此推言禮之至者而舉祭禮以眀之也腥生肉爓沈<lb/>
　肉於湯色略變也孰與熟同君子曰禮主於敬若近<lb/>
　於人情則非禮之極至也故郊以祭天則薦血大饗<lb/>
　以祫祭宗廟則薦腥三獻以祭社稷五祀則薦爓一<lb/>
<pb n="3b"/>
　獻以祭羣小祀則薦熟案郊與大饗三獻皆有血腥<lb/>
　爓熟此但據先設者為主也鄭注謂三獻為祭社稷<lb/>
　五祀或曰社稷五祀與五嶽同為血祭不止於三獻<lb/>
　當是祭山林川澤如貍沈之祭是也<lb/>
是故君子之於禮也非作而致其情也此有由始也是<lb/>
故七介以相見也不然則己慤三辭三譲而至不然則<lb/>
已蹙故魯人將有事於上帝必先有事於頖宫晉人將<lb/>
有事於河必先有事於惡池齊人将有事於泰山必先<lb/>
<pb n="4a"/>
有事於配林三月繫七日戒三日宿慎之至也故禮有<lb/>
擯詔樂有相歩温之至也<lb/>
　此承上意而言禮有由始也惡池讀作虖沱并州川<lb/>
　名河之從祀也配林林名泰山之從祀也相歩扶工<lb/>
　也溫猶藉也惟近人情者不為禮之至是故君子之<lb/>
　於禮也非私自專輙徒起而致已情也此必有所由<lb/>
　始也是故兩君相見必有七介以傳命不然則太愿<lb/>
　慤而無禮之文賔主必三辭三譲而後至廟中不然<lb/>
<pb n="4b"/>
　則太迫蹙而非禮之序矣如魯人将有事於上帝以<lb/>
　后稷配必先祭於頖宫之學以告后稷晋人将有事<lb/>
　於河則必先祭惡池齊人将有事於泰山則必先祭<lb/>
　配林而當未祭也又必三月而繫牲於牢七日戒而<lb/>
　散齊於外三日宿而致齊於内所以為愼之至也故<lb/>
　賔禮有擯以詔之樂工有相歩以導之所以為溫之<lb/>
　至也陸氏佃曰魯人告后稷於頖宫以配上帝晋人<lb/>
　告惡池以配河齊人告配林以配泰山雖曰告之實<lb/>
<pb n="5a"/>
　以肄習其禮即事有漸也皇氏侃曰凡玉以物縕裹<lb/>
　承藉君子亦以威儀擯相自承藉故曰溫之至<lb/>
禮也者反本脩古不忘其初者也故凶事不詔朝事以<lb/>
樂醴酒之用𤣥酒之尚割刀之用鸞刀之貴莞簟之安<lb/>
而稾鞂之設是故先王之制禮也必有主也故可述而<lb/>
多學也<lb/>
　此言先王制禮之意也醴酒五齊第二酒鸞鈴也刀<lb/>
　環有鈴莞蒲席簟竹席稾鞂除去榖之稈也禮也者<lb/>
<pb n="5b"/>
　匪徒以其文盖将反乎人心之本脩乎古先之制而<lb/>
　不忘其初者也以反本言之如居䘮有擗踊哭泣之<lb/>
　事曾不待於詔告以發於心之所固然也朝廷有飬<lb/>
　老尊賢之事不能不樂之以樂以愜乎心之所同然<lb/>
　也以脩古言之如祭祀用醴酒而列尊在元酒之下<lb/>
　割刀利用而廟中必鸞刀是貴莞簟至安而郊禮必<lb/>
　稾鞂是設此皆所謂不忘其初者是故先王制禮節<lb/>
　文雖繁而必有主焉故後之人可以稱述而多學也<lb/>
<pb n="6a"/>
　案有主即致一之謂而所以反本脩古之要也<lb/>
君子曰無節於内者觀物弗之察矣欲察物而不由禮<lb/>
弗之得矣故作事不以禮弗之敬矣出言不以禮弗之<lb/>
信矣故曰禮也者物之致也<lb/>
　此言禮為觀物之要也物猶事也君子曰人而無節<lb/>
　於内者則不知禮之所由制将觀於物而弗之察矣<lb/>
　盖事物至繁而未有不受裁於禮者欲察物而不由<lb/>
　禮其弗之得也決矣故作事不以禮者不能存其敬<lb/>
<pb n="6b"/>
　出言不以禮者不能立其信此可見禮為事物之極<lb/>
　致也案禮主於節故曰經禮三百曲禮三千其致一<lb/>
　也精求之則所以節性而推是以裁成輔相者不外<lb/>
　焉故下文條舉而廣言之<lb/>
是故昔先王之制禮也因其財物而致其義焉爾故作<lb/>
大事必順天時為朝夕必放於日月為髙必因丘陵為<lb/>
下必因川澤是故天時雨澤君子逹亹亹焉<lb/>
　此言先王制禮之本於天也財與材通財物疏謂猶<lb/>
<pb n="7a"/>
　才性也唯禮為物之致是故昔先王之制禮也亦因<lb/>
　其財物之性以致其義焉爾夫萬物本於天而君子<lb/>
　法之故凡舉大事必順乎天時為朝夕必依放於日<lb/>
　月為髙必因乎丘陵為下必因乎川澤是故天時雨<lb/>
　澤所以不已於生物也君子之徳亦亹亹不已而上<lb/>
　逹於天則與天合徳而制禮有其本矣案注疏大事<lb/>
　祭祀也順天時如啓蟄而郊龍見而雩始殺而嘗閉<lb/>
　蟄而烝朝夕謂春分朝日秋分夕月髙下謂圎丘方<lb/>
<pb n="7b"/>
　澤玩上下文義但統言君子之法天不必專指祭祀<lb/>
是故昔先王尚有徳尊有道任有能舉賢而置之聚衆<lb/>
而誓之是故因天事天因地事地因名山升中于天因<lb/>
吉土以饗帝于郊升中于天而鳯皇降龜龍假饗帝于<lb/>
郊而風雨節寒暑時是故聖人南面而立而天下大治<lb/>
　此承上而言逹亹亹之實也置謂使之居其位也升<lb/>
　上也猶成也吉土王者所卜建都之地也君子之逹<lb/>
　亹亹也既内以盡之於已又外以資之於人是故昔<lb/>
<pb n="8a"/>
　先王於有徳者加諸上位有道者隆以禮貌有能者<lb/>
　任以職守既舉賢而置之復聚衆而誓之而使各謹<lb/>
　於其職於是因天之尊而制為事天之郊禮因地之<lb/>
　親而制為事地之社禮五年廵狩則因名山而上其<lb/>
　治功以告於天每嵗郊祀則因吉土而致其眀禋以<lb/>
　格夫帝由是升中於天而瑞物以臻則鳯皇自上而<lb/>
　下降龜龍自逺而來假饗帝於郊而休徵以應則風<lb/>
　雨不過其度寒暑不爽其期是故聖人南面而立恭<lb/>
<pb n="8b"/>
　已無為而天下大治者誠以聖人之於天道有通極<lb/>
　而不二者也案逹亹亹者詩所謂小心翼翼昭事上<lb/>
　帝也尚有徳尊有道任有能者書所謂咸有一徳克<lb/>
　享天心也賢才之生乃帝心之所簡是故聖人之至<lb/>
　徳莫大於格天饗帝而饗帝之實又莫大於用賢是<lb/>
　故大有為有賢之卦鼎為飬賢之卦其彖辭皆曰元<lb/>
　亨而其大象一則曰順天休命一則曰正位凝命也<lb/>
　鄭注引孝經説以升中為封禪則近於矯誣而非聖<lb/>
<pb n="9a"/>
　人所以事天之本矣<lb/>
天道至教聖人至徳廟堂之上罍尊在阼犧尊在西廟<lb/>
堂之下縣鼓在西應鼓在東君在阼夫人在房大明生<lb/>
於東月生於西此隂陽之分夫婦之位也君西酌犧象<lb/>
夫人東酌罍尊禮交動乎上樂交應乎下和之至也<lb/>
　此言聖人有法天之至徳因舉祭禮以明之也罍尊<lb/>
　刻為雲雷之象夏后氏之尊也犧尊周尊也小鼓謂<lb/>
　之應惟聖同天在天道為至教而在聖人為至徳盖<lb/>
<pb n="9b"/>
　觀於祭禮而亦可知也廟堂之上則罍尊在阼犧尊<lb/>
　在西廟堂之下則縣鼓在西應鼓在東禮樂之器尊<lb/>
　西也君在阼夫人在西房以日生於東月生於西此<lb/>
　隂陽之分夫婦之位尊東也君在阼而西酌犧象夫<lb/>
　人在西而東酌罍尊是禮之交動於堂上縣鼓主倡<lb/>
　而引之於先應鼓主和而繼之於後是樂之交應於<lb/>
　堂下所以為和之至也案天道至教聖人至徳鄭注<lb/>
　以為目下事盖是承上起下之辭上言饗帝此言饗<lb/>
<pb n="10a"/>
　親所謂至徳也<lb/>
禮也者反其所自生樂也者樂其所自成是故先王之<lb/>
制禮也以節事脩樂以道志故觀其禮樂而治亂可知<lb/>
也蘧伯玉曰君子之人逹故觀其器而知其工之巧觀<lb/>
其發而知其人之知故曰君子慎其所以與人者<lb/>
　此即禮樂而言觀物之事也與猶示也禮以報本而<lb/>
　為反其所自生樂以彰徳而為樂其所自成是故先<lb/>
　王之制禮也以節事而使之不過其脩樂也以導志<lb/>
<pb n="10b"/>
　而使之不淫故觀其禮樂而世之治亂可知也蘧伯<lb/>
　玉嘗曰惟君子之人其心眀逹故觀於器用而知其<lb/>
　工之巧觀於動作而知其人之知是故君子必慎其<lb/>
　所以與人者為夫人之将以是而觀之也案禮樂者<lb/>
　聖人以之治世而君子以之治身逹之云者惟其有<lb/>
　節於内焉故也<lb/>
大廟之内敬矣君親牽牲大夫賛幣而從君親制祭夫<lb/>
人薦盎君親割牲夫人薦酒卿大夫從君命婦從夫人<lb/>
<pb n="11a"/>
洞洞乎其敬也屬屬乎其忠也勿勿乎其欲其饗之也<lb/>
納牲詔於庭血毛詔於室羮定詔於堂三詔皆不同位<lb/>
盖道求而未之得也設祭於堂為祊乎外故曰於彼乎<lb/>
於此乎<lb/>
　此言人君廟祭之敬也盎盎齊也詔告也羮肉汁定<lb/>
　孰肉也道言也祭之明日繹祭於廟門旁謂之祊敬<lb/>
　者禮之本也如大廟之内君與后必躬親之此敬之<lb/>
　至矣當迎牲之時君親出廟門牽牲以入大夫賛佐<lb/>
<pb n="11b"/>
　執幣而從及殺牲畢而進血與腥君親制牲肝以祭<lb/>
　神於堂而夫人執酒以為獻此時卿大夫則從乎君<lb/>
　命婦則從乎夫人君與夫人之心洞洞乎其敬而表<lb/>
　裏無間也屬屬乎其忠而純一不雜也勿勿乎欲其<lb/>
　饗之而勉勉不已也牲入則以幣告神於庭殺牲取<lb/>
　血及毛則入以告神於室羮肉既孰将迎尸主入室<lb/>
　乃先以爼盛之而告神於堂此三詔皆不同其位者<lb/>
　盖言鬼神無在而無乎不在将遍求之而猶未得也<lb/>
<pb n="12a"/>
　於正祭而薦腥爓則設祭於堂於祭畢而行繹祭則<lb/>
　為祊乎外故古語曰不知鬼神之所饗於彼乎於此<lb/>
　乎此可以見其敬之至也<lb/>
一獻質三獻文五獻察七獻神大饗其王事與三牲魚<lb/>
腊四海九州之美味也籩豆之薦四時之和氣也内金<lb/>
示和也束帛加璧尊徳也龜為前列先知也金次之見<lb/>
情也丹漆絲纊竹箭與衆共財也其餘無常貨各以其<lb/>
國之所有則致逺物也其出也肆夏而送之盖重禮也<lb/>
<pb n="12b"/>
　此言王者祫祭之禮之義也注讀肆為陔者周禮鐘<lb/>
　師掌九夏尸出入奏肆夏客醉而出奏陔夏也祭禮<lb/>
　有隆殺故一獻則從其質三獻則致其文五獻則加<lb/>
　盛而察七獻則轉尊而神惟大祫之祭升群廟之主<lb/>
　合食於大祖之廟而謂之大饗斯禮也報本獨隆其<lb/>
　王者之事與試觀大饗之所陳牛羊豕三牲之外又<lb/>
　有魚醢麋腊四海九州之美味也籩豆品味之薦皆<lb/>
　四時和氣所生示王者能賛化育也納侯邦所貢之<lb/>
<pb n="13a"/>
　金於廟所以示親附也加璧於束帛之上尊王者之<lb/>
　徳而比於玉也龜列於前重其能先知吉凶也金次<lb/>
　於龜見人情之和也荆之丹兖之漆絲豫之纊揚之<lb/>
　竹箭莫不咸在示王者與衆共財而天下不得私其<lb/>
　有也其餘九州以外蠻夷之國無常貨但貢其國之<lb/>
　所有示王者徳澤之能致逺也諸侯來助祭祭畢而<lb/>
　出歌陔夏之詩以送之以明其不失禮也夫陳列極<lb/>
　華夷之美則備物矣奔走致諸侯之貴則盡官矣王<lb/>
<pb n="13b"/>
　者惟以孝治天下故大饗於廟儀備九獻直合萬國<lb/>
　之歡心以事其先王所以為禮之至隆也<lb/>
祀帝於郊敬之至也宗廟之祭仁之至也喪禮忠之至<lb/>
也備服器仁之至也賔客之用幣義之至也故君子欲<lb/>
觀仁義之道禮其本也<lb/>
　此承上言郊廟而總結之也先王祀帝於郊不尚文<lb/>
　飾乃敬之至也宗廟之祭主於親親乃仁之至也䘮<lb/>
　禮主乎哀乃忠之至也斂服葬器之畢備亦所以盡<lb/>
<pb n="14a"/>
　人心而仁之至也賔客之用幣主乎尊賢乃義之至<lb/>
　也合而言之則忠亦仁也敬亦義也仁義存於中而<lb/>
　禮逹於外君子而欲觀仁義之道舍禮其何所本乎<lb/>
　案禮與仁義皆性也而道則仁義之著於外者苟非<lb/>
　行禮則不可得而見故曰禮其本也<lb/>
君子曰甘受和白受采忠信之人可以學禮苟無忠信<lb/>
之人則禮不虚道是以得其人之為貴也<lb/>
　此言禮待人而後行也道猶行也君子曰貴文不可<lb/>
<pb n="14b"/>
　偏廢而質在所先如甘者味之美質也甘屬土土王<lb/>
　於四時故甘能受衆味之和白者色之美質也繪畫<lb/>
　之事後素功故白能受衆色之采忠信乃人之美質<lb/>
　也禮無本不立故忠信可以學禮苟無忠信之人則<lb/>
　每事虚偽禮不可以偽為於外是故禮以得其人為<lb/>
　貴也案首章言如竹箭之有筠者文也如松栢之有<lb/>
　心者本也二者相湏而禮必以忠信為質故於此復<lb/>
　推本言之<lb/>
<pb n="15a"/>
孔子曰誦詩三百不足以一獻一獻之禮不足以大饗<lb/>
大饗之禮不足以大旅大旅具矣不足以饗帝毋輕議<lb/>
禮<lb/>
　此言禮貴能行而不可以輕議也旅祭名謂旅五帝<lb/>
　及四望也孔子曰甚矣禮之未易行也有人於此誦<lb/>
　詩三百而能言或不足以一獻一獻之禮自卑而尊<lb/>
　或不足以大饗大饗之禮自内而外或不足以大旅<lb/>
　即大旅具矣猶未必其合徳於天而足以饗帝也禮<lb/>
<pb n="15b"/>
　其可輕議乎案此承上文得其人之意而言自一獻<lb/>
　以至饗帝盖未有不本於忠信者<lb/>
子路為季氏宰季氏祭逮闇而祭日不足繼之以燭雖<lb/>
有强力之容肅敬之心皆倦怠矣有司跛倚以臨祭其<lb/>
為不敬大矣他日祭子路與室事交乎户堂事交乎階<lb/>
質明而始行事晏朝而退孔子聞之曰誰謂由也而不<lb/>
知禮乎<lb/>
　此言子路之能行禮也逮及也闇昧爽以前偏任為<lb/>
<pb n="16a"/>
　　跛依物為倚質正也子路嘗為季氏宰矣季氏每祭<lb/>
　　家廟逮闇而行事至夕未畢又繼以燭雖有强力之<lb/>
　　容肅敬之心至此而亦倦怠矣甚至有司者跛倚以<lb/>
　　臨祭其為不敬也大矣此泥於周人祭日以朝及闇<lb/>
　　之文而失其義者也他日祭而子路與當正祭之時<lb/>
　　事尸於室則外人将饌至户内人於户受之而設於<lb/>
　　尸前内外異位而相交恐費時也正祭之後儐尸於<lb/>
　　堂則堂下之人送饌至階堂上之人於階受取上下<lb/>
<pb n="16b"/>
　　異位而相交亦恐費時也是以正明而始行事晏朝<lb/>
　　即退初不至於倦怠焉孔子聞而善之曰誰謂由也<lb/>
　　而不知禮乎盖勝於季氏之日有不足者多矣案禮<lb/>
　　以敬為主與其久而怠固不若速而敬之為得也子<lb/>
　　路有忠信之質乃所謂得其人者此篇言禮以成器<lb/>
　　巨細兼該而必推本於忠信又引子路之事以實之<lb/>
　　足使後世之學禮者有所據依矣<lb/>
日講禮記解義卷二十七<lb/>
</p>
<p>
</p>
  </div>
</body>
</text>
</TEI>
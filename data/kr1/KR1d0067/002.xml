<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷二<lb/>
　曲禮上<lb/>
　大夫士出入君門由闑右不踐閾<lb/>
　　此言臣事君之禮也門中橛曰闑闑東為右主人位<lb/>
　　在門東客位門西由闑右不敢為賔也大夫與士出<lb/>
　　入於君門皆由闑之右而不踐乎閾敬無不在也案<lb/>
　　此乃大夫士自事其君之禮若適他國聘享者不然<lb/>
<pb n="1b"/>
　　少儀曰公事自闑西私事自闑東惟私事故以臣禮<lb/>
　　入至公事則以公禮入矣<lb/>
　凡與客入者毎門讓於客客至於寢門則主人請入為<lb/>
　席然後出迎客客固辭主人肅客而入主人入門而右<lb/>
　客入門而左主人就東階客就西階客若降等則就主<lb/>
　人之階主人固辭然後客復就西階主人與客讓登主<lb/>
　人先登客從之拾級聚足連歩以上上於東階則先右<lb/>
　足上於西階則先左足<lb/>
<pb n="2a"/>
　此言主客交盡之禮也凡者通貴賤而言天子五門<lb/>
　諸侯三門大夫二門士庻人一門寝門最内門也為<lb/>
　猶布也肅手至地若今揖也拾猶渉也連歩謂足相<lb/>
　隨不相過凡主人迎客而與客入者自大門以至寝<lb/>
　門毎門必讓客令其先入客既至於寝門則主人請<lb/>
　復入為席然後更出迎客客再辭不敢當主人乃致<lb/>
　肅於客而先入以𨗳之主人入門則從右客入門則<lb/>
　從左盖門皆南向入則東右而西左主人從右所以<lb/>
<pb n="2b"/>
　就東階客從左所以就西階客若降於主人之等不<lb/>
　敢當客禮則就主人之階於東必主人固辭然後客<lb/>
　乃復就西階至登階之時主人與客讓而欲其先客<lb/>
　不敢當主人乃先而客繼之其渉階之級則兩足前<lb/>
　後聚合歩歩相繼而上主人上於東階則先右足客<lb/>
　上於西階則先左足盖欲相鄉而不相背也案先王<lb/>
　制禮皆以恭敬辭讓為本故賔主於出入登降或先<lb/>
　或後或左或右之間而交盡其道如此詳於入則出<lb/>
<pb n="3a"/>
　亦可知<lb/>
帷薄之外不趨堂上不趨執玉不趨堂上接武堂下布<lb/>
武室中不翔並坐不横肱授立不跪授坐不立<lb/>
　此言行坐授受之儀也帷幔薄簾也武足迹也行而<lb/>
　張足曰趨張拱曰翔趨足容翔手容也朱子曰古人<lb/>
　之坐兩膝著地因反蹠而坐於其上跪與坐小異跪<lb/>
　有危義兩膝著地伸腰及股而勢危者為跪兩膝著<lb/>
　地以凥著蹠而稍安者為坐也凡見尊者以疾行為<lb/>
<pb n="3b"/>
　敬然有不必趨者卿大夫家用帷士家用薄其外無<lb/>
　人則舒其敬而不趨矣有不可趨者堂上地廹不足<lb/>
　容歩則不趨矣有不敢趨者執玉之重或恐失墜則<lb/>
　不趨矣夫惟堂上不趨故毎移足半躡之而為接武<lb/>
　堂下可趨故移足各自成迹而為布武至於室中之<lb/>
　地尤廹非但不可趨也并不可翔矣與敵體之人並<lb/>
　坐宜遜讓而不敢横肱恐其相妨也授受之際彼方<lb/>
　立則不跪以授之彼方坐則不立以授之恐煩其俯<lb/>
<pb n="4a"/>
　仰也案此諸事惟横肱為不敬耳若趨也跪也立也<lb/>
　皆所以致敬於人然不得其宜則為諂為瀆恭而弗<lb/>
　近於禮矣<lb/>
凡為長者糞之禮必加帚於箕上以袂拘而退其塵不<lb/>
及長者以箕自鄉而扱之<lb/>
　此言掃除之禮也糞除穢也扱斂取也凡幼者為長<lb/>
　者糞除其初必置帚於箕上以便兩手奉箕掃時則<lb/>
　一手執帚一袂障帚郤歩而行且掃且遷不使塵及<lb/>
<pb n="4b"/>
　長者掃畢則以箕自向而扱取之皆所以委曲致敬<lb/>
　也吕氏大臨曰古教飬之道必本諸孝悌孝悌之行<lb/>
　常在於灑掃應對之際盖使知長者之可敬甘為僕<lb/>
　御之役而不辭是所以存其良心折其傲慢之氣然<lb/>
　後可與進於徳王氏蘋曰學者須是下學而上逹灑<lb/>
　掃應對即是道德性命之理此章所言糞除之禮試<lb/>
　體究此時此心如何其理微矣案聖人之道徹上徹<lb/>
　下原無精粗本末之分而其初則自小學入故即灑<lb/>
<pb n="5a"/>
　掃一事可以見之<lb/>
奉席如橋衡請席何鄉請衽何趾席南鄉北鄉以西方<lb/>
為上東鄉西鄉以南方為上若非飲食之客則布席席<lb/>
間函丈主人跪正席客跪撫席而辭客徹重席主人固<lb/>
辭客踐席乃坐主人不問客不先舉<lb/>
　此因設席而詳言其禮也衽卧席也函容也布席中<lb/>
　間相去使容一丈之地席廣三尺三寸三分寸之一<lb/>
　函丈云者即所謂逺近間三席也将為長者設席則<lb/>
<pb n="5b"/>
　以兩手奉席状如橋衡而有不敢慢之心焉其設坐<lb/>
　席則請面欲何所鄉設卧席則請足欲何所趾而必<lb/>
　順尊者之意焉其布室中之席南鄉北鄉則以西方<lb/>
　為上東鄉西鄉則以南方為上盖以近奥為尊也凡<lb/>
　飲食席不相對若非飲食之客而為講問之客則布<lb/>
　席中間共容一丈使足以指畫也即席之禮主人敬<lb/>
　客故跪而正席客不敢當則跪而撫席以辭客敬主<lb/>
　人故徹重席主人欲伸其敬則不聼其徹而固以辭<lb/>
<pb n="6a"/>
　主人敬客故必俟客之踐席将坐而後坐客敬主人<lb/>
　故必俟主人有問而後答若不問則不先舉也案席<lb/>
　之為制有次席繅席莞席萑席之異名五重三重再<lb/>
　重之異數今雖平常飲食與講説之席所用宜為萑<lb/>
　席與再重而其委曲謙謹猶若此則禮之於賔主也<lb/>
　可知矣又案古者室中之席以近奥為尊昏禮同牢<lb/>
　之席夫西婦東及此記所言是也堂上之席其南向<lb/>
　者以東為上昏禮醴賔改筵東上鄉射禮乃席賔南<lb/>
<pb n="6b"/>
　面東上是也北向者亦以東為上燕禮諸公席於阼<lb/>
　階西北面東上是也東向西向之席則皆北上鄉飲<lb/>
　酒記主人之贊者西面北上大射儀若有東面者則<lb/>
　北上是也唯堂上神席則南向西上以别於人飲射<lb/>
　主人之席西向介席東向則皆南上以别於賔及遵<lb/>
　耳舊注左右隂陽之説恐未然也<lb/>
将即席容毋怍兩手摳衣去齊尺衣毋撥足毋蹶先生<lb/>
書䇿琴瑟在前坐而遷之戒勿越虚坐盡後食坐盡前<lb/>
<pb n="7a"/>
坐必安執爾顔長者不及毋儳言正爾容聽必恭毋勦<lb/>
説毋雷同必則古昔稱先王<lb/>
　此又因即席而詳其禮也齊衣下縫也撥發揚貌蹶<lb/>
　行遽貌盡與儘通執端慤貌儳猶暫也非類雜也古<lb/>
　昔以時言先王以人言将即席之時當安詳而毋有<lb/>
　怍容兩手摳衣務使地離下齊尺許而免躡跌衣毋<lb/>
　發揚足毋行遽遇先生書䇿琴瑟當己之前必跪而<lb/>
　遷之戒勿踰越虚坐則儘席之後以致㳟食坐則儘<lb/>
<pb n="7b"/>
　席之前以致潔其於坐也既當安其身又當執爾顔<lb/>
　長者言不及則毋儳言也既必執爾顔又必正爾容<lb/>
　長者如有言則聼必㳟也其坐而言也毋或𠞰説毋<lb/>
　或雷同必法則古昔之格言稱述先王之實事不苟<lb/>
　同於人不敢異於古也案𠞰説雷同為言者之通患<lb/>
　而尤不可以對君父觀於大禹謨之述帝堯伊訓之<lb/>
　稱成湯周公之稱我聞在昔述殷三宗周文王與孟<lb/>
　子之非堯舜不敢以陳則臣子之敬其君者将欲則<lb/>
<pb n="8a"/>
　古昔而稱先王宜必有道矣<lb/>
侍坐於先生先生問焉終則對請業則起請益則起父<lb/>
召無諾先生召無諾唯而起侍坐於所尊敬無餘席見<lb/>
同等不起燭至起食至起上客起燭不見䟦尊客之前<lb/>
不叱狗讓食不唾<lb/>
　此言侍坐之禮而類及於賔主也䟦本也侍坐於先<lb/>
　生者先生如有問焉必俟既終而盡得其㫖然後置<lb/>
　對不敢參雜先生之言也坐之時或請所業於先生<lb/>
<pb n="8b"/>
　而欲以傳其學則必起或請所益於先生而欲以卒<lb/>
　其業則必起凡弟子之於師與子之於父而敬心惟<lb/>
　一故子於父召無諾弟子於先生召亦無諾即唯而<lb/>
　起也侍坐於所尊敬者必坐於席端使無餘席欲親<lb/>
　近而應對審也如見同等則不起統於尊也燭至而<lb/>
　起時之變也食至而起禮之節也上客至而起從尊<lb/>
　者而致敬也燭将盡則更之而蔵其殘本不使客見<lb/>
　恐客以夜深主倦而辭退也在尊者之前不敢叱狗<lb/>
<pb n="9a"/>
　恐以至賤駭尊者之聽也當讓食之時不敢唾嫌於<lb/>
　鄙主人之饌也案曲禮有稱先生者以教言也君子<lb/>
　以徳言長者以齒言所尊敬則有徳有齒而且兼以<lb/>
　位言矣同一致敬之心而分别如是欲學者虚心體<lb/>
　驗而不失乎禮也<lb/>
侍坐於君子君子欠伸撰杖屨視日蚤莫侍坐者請出<lb/>
矣侍坐於君子君子問更端則起而對侍坐於君子若<lb/>
有告者曰少閒願有復也則左右屏而待<lb/>
<pb n="9b"/>
　此言侍君子之禮也撰猶持也侍坐於君子若君子<lb/>
　氣乏而欠體疲而伸撰取杖屨以為行具顧視日晷<lb/>
　以卜蚤暮凡此皆為厭倦之容則請出以息之所以<lb/>
　體君子之心也侍坐於君子若君子所問者更易事<lb/>
　端必起而後對所以重君子之問也侍坐於君子若<lb/>
　有告者曰少俟空閒願有所白事其為事之密者可<lb/>
　知則居左者屏於左居右者屏於右待言畢而後出<lb/>
　侍不敢干君子之私也<lb/>
<pb n="10a"/>
毋側聽毋噭應毋滛視毋怠荒逰毋倨立毋跛坐毋箕<lb/>
寝毋伏斂髮毋髢冠毋免勞毋袒暑毋褰裳<lb/>
　此言容止服御之禮也滛流動也逰行也跛偏任也<lb/>
　箕展兩足如箕舌也以髪益髪曰髢古人重髪以纚<lb/>
　縚之婦人以髪多為美故加髢男子但取斂不得加<lb/>
　髢嫌為婦飾也免去也冠常在首不可去也褰揭也<lb/>
　人之一身無時無事而不範於禮故頭容直毋側耳<lb/>
　以聽也聲容静毋髙急以應也目容端毋流動邪眄<lb/>
<pb n="10b"/>
　也身容肅毋怠肆荒縱也足容重行毋倨慢也立如<lb/>
　齊毋偏任一足也坐如尸毋兩展其足也寝不尸毋<lb/>
　覆卧也凡所以正容貌者如此抑且首必斂髪而毋<lb/>
　加髢以為美冠常在首而毋免以自便衣以飾體雖<lb/>
　勞而毋袒以息倦裳以副衣雖暑而毋褰以取凉所<lb/>
　以正衣冠者又如此案人之患在乎徇其意所便安<lb/>
　而不由於正若視聽逰行坐立卧起衣冠之際有不<lb/>
　坊焉則将儳焉而不可以終日矣禮也者既以正人<lb/>
<pb n="11a"/>
　之心又以正人之體内外交飬為敬義夾持之道斷<lb/>
　不可以斯湏而去乎身也<lb/>
侍坐於長者屨不上於堂解屨不敢當階就屨跪而舉<lb/>
之屏於側鄉長者而屨跪而遷屨俯而納屨<lb/>
　此言侍長者脱屨納屨之禮也侍坐於長者其所著<lb/>
　之屨不敢上於堂必解而後升懼瀆尊也所解之屨<lb/>
　不敢當階必置諸偏處懼妨後也将退則就屨所在<lb/>
　跪而取之必退屏於側靣向長者而著屨以明敬也<lb/>
<pb n="11b"/>
　至屨之未著必跪而遷将著則不跪而但俯而納者<lb/>
　所以便著也鄭氏注曰鄉長者而屨謂長者送之也<lb/>
　朱子以為非是但謂雖降階出户猶向長者而不敢<lb/>
　背耳<lb/>
離坐離立毋往參焉離立者不出中閒<lb/>
　此泛言坐立之禮也兩相麗之謂離三相成之謂參<lb/>
　如有二人並坐並立則毋往而參焉有並立者慎毋<lb/>
　出其中間盖不渉於干人之私傳所云擇地而蹈之<lb/>
<pb n="12a"/>
　是也<lb/>
男女不雜坐不同椸枷不同巾櫛不親授嫂叔不通問<lb/>
諸母不漱裳外言不入於梱内言不出於梱女子許嫁<lb/>
纓非有大故不入其門姑姊妹女子子已嫁而反兄弟<lb/>
弗與同席而坐弗與同器而食父子不同席<lb/>
　此類言男女逺嫌之禮也枷與架同問問遺也諸母<lb/>
　謂父妾之有子者梱門限也纓與幼所佩之香纓不<lb/>
　同女子子重言子者男子女子為男女之通稱故重<lb/>
<pb n="12b"/>
　言子以見其為子也男女主於有别坐各有處不雜<lb/>
　坐也置衣服各有具不同椸與枷也涚潔理髪各有<lb/>
　器不同巾與櫛也有所授必奠於地而後取之不親<lb/>
　授也叔嫂之間不相問遺諸母之列不使漱裳也内<lb/>
　外有限男所言不入於梱以内女所言不出於梱以<lb/>
　外也女子既許嫁即繫以纓示有所繫屬處之於梱<lb/>
　内之别室非有喪疾災變之大故男子不入其門也<lb/>
　凡一家之中若姑若姊妹若女子子已嫁而反為之<lb/>
<pb n="13a"/>
　兄弟者弗與同席而坐弗與同器而食也且微特兄<lb/>
　弟而已雖父與子猶不同席則姑姊妹可知也案禮<lb/>
　始於謹夫婦而别男女者尤為始之始易曰閑有家<lb/>
　志未變也此禮之所以貴乎有别也與<lb/>
男女非有行媒不相知名非受幣不交不親故日月以<lb/>
告君齊戒以告鬼神為酒食以召鄉黨僚友以厚其别<lb/>
也取妻不取同姓故買妾不知其姓則卜之寡婦之子<lb/>
非有見焉弗與為友賀取妻者曰某子使某聞子有客<lb/>
<pb n="13b"/>
使某羞<lb/>
　此言男女正始逺嫌及問遺之禮也名謂男女之名<lb/>
　告於君者周禮媒氏掌萬民之判令凡判妻者皆書<lb/>
　之是也昏禮納采而後問名非有媒氏之往來則不<lb/>
　相知名也納吉而後納徴非受幣而分定則不交不<lb/>
　親也故娶婦而有日月則媒氏書之以告於君女家<lb/>
　受之而齊戒以告於鬼神娶婦之家更設為酒食以<lb/>
　召鄉黨僚友凡所以重慎男女之别也同姓有一本<lb/>
<pb n="14a"/>
　之義雖百世而婚姻不通者周道為然故娶妻不娶<lb/>
　同姓若買妾而不知其姓則必卜之以不同者吉而<lb/>
　同者㐫也寡婦之子非有竒才異行卓然為衆所知<lb/>
　則弗與為友以逺嫌也昏者不賀以其著代然既為<lb/>
　酒食以召鄉黨僚友則問遺有不可廢其辭則曰某<lb/>
　子使某聞子有賔客之事故使某羞舍曰昏禮而謂<lb/>
　之有客則所羞者特以佐其供具之費而已仍不云<lb/>
　賀也案夫婦之道不别則不親猶天地之道不判則<lb/>
<pb n="14b"/>
　不合也有别之所以屬於智者以此<lb/>
貧者不以貨財為禮老者不以筋力為禮<lb/>
　此言禮之貴本也禮必以財而盡其文而貧者則不<lb/>
　以貨財為禮禮必以力而将其事而老者則不以筋<lb/>
　力為禮吕氏大臨曰君子之於禮不責人以所不能<lb/>
　備不強人以所不能行禮者敬而已矣財力之不足<lb/>
　非禮之訾也<lb/>
名子者不以國不以日月不以隐疾不以山川男女異<lb/>
<pb n="15a"/>
長男子二十冠而字父前子名君前臣名女子許嫁笄<lb/>
而字<lb/>
　此類言制名與字之禮也子生三月父則名之名之<lb/>
　取類不一若以國則慢君以日月則慢天以隠疾則<lb/>
　慢身以山川則慢神皆非所以教敬也况常語易及<lb/>
　避諱為難故皆不以名其子焉名之外有氏男與女<lb/>
　各序其次以為伯仲叔季而不相干雜所以明有别<lb/>
　也名之後有字男子年至二十既冠而後字之所以<lb/>
<pb n="15b"/>
　責成人之禮也夫既有氏與字以代其名則人皆尊<lb/>
　其名矣然有必當稱名者家無二尊子在父之前則<lb/>
　無長幼皆名而不稱伯仲國無二上臣在君之前則<lb/>
　無貴賤尊卑皆名而不稱爵位不敢致其私敬也若<lb/>
　女子之有笄猶男子之有冠許嫁則十五而笄未許<lb/>
　嫁則二十而笄然後從而字之也案春秋傳申繻之<lb/>
　言曰名有五有信有義有象有假有類盖重其名者<lb/>
　欲使顧名而思義也即名與字而必致謹焉禮之所<lb/>
<pb n="16a"/>
　為起教於微𣺌者此亦其一端矣<lb/>
凡進食之禮左殽右胾食居人之左羹居人之右膾炙<lb/>
處外醯醬處内蔥㳿處末酒漿處右以脯脩置者左朐<lb/>
右末<lb/>
　此言設饌之禮也㳿烝蔥也薄析曰脯捶而施薑桂<lb/>
　曰腵脩中屈曰朐兩端曰末凡進食之禮位置各有<lb/>
　其宜左為肉帶骨之殽右為純肉而切之胾食以燥<lb/>
　而居左羹以濕而居右必言居人左右者食以食羹<lb/>
<pb n="16b"/>
　為主故近於人也膾炙為饌之異則處殽胾之外所<lb/>
　以崇之也醯醤為食之主則處殽胾之内所以進之<lb/>
　也蔥㳿乃加豆之菹則處席之末酒漿從右濕之類<lb/>
　則處羹之右以脯脩置者左朐右末脯脩處酒之左<lb/>
　於左之中又分左右以食脯脩者先末右手取之為<lb/>
　便也鄭氏康成曰殽在爼胾在豆酒漿處右言若酒<lb/>
　若漿耳兩有之則左酒右漿<lb/>
客若降等執食興辭主人興辭於客然後客坐主人延<lb/>
<pb n="17a"/>
客祭祭食祭所先進殽之序徧祭之三飯主人延客食<lb/>
胾然後辯殽主人未辯客不虚口<lb/>
　此言卑客受食之禮也延𨗳也殽鄭謂通胾膾炙而<lb/>
　言吕氏謂專指殽而言如舉幹舉骼舉肩之屬辯徧<lb/>
　通虚口食竟而飲酒漿以蕩口也用酒曰酳用漿曰<lb/>
　漱為客者若降於主人之等則不敢當客禮食至必<lb/>
　執之以起而致辭於主人主人亦起而致辭於客然<lb/>
　後客乃復就坐也毎食必祭卑者不敢先必待主人<lb/>
<pb n="17b"/>
　延之而後祭祭食則祭所先進各以殽之次第而徧<lb/>
　祭之禮食三飱告飽須勸乃更食故三飯竟主人乃<lb/>
　𨗳客食胾自胾之外為加豆既食胾然後可徧食殽<lb/>
　也若主人食殽未徧則客雖已徧猶若有待而不虚<lb/>
　口此是降等之客如大夫於卿士於大夫故其禮如<lb/>
　此盖非所施於敵者也<lb/>
侍食於長者主人親饋則拜而食主人不親饋則不拜<lb/>
而食<lb/>
<pb n="18a"/>
　此言少者侍食之禮也饋進饌也侍食於長者是長<lb/>
　者為主人而侍食者毋敢視賔客也惟主人加禮而<lb/>
　親饋則拜而食以答主人之敬若不親饋則不拜而<lb/>
　食案侍食於長者與侍飲於長者同故鄭注云勸長<lb/>
　者食耳孔疏則謂從尊長而為客義亦可通<lb/>
共食不飽共飯不澤手毋摶飯毋放飯毋流歠毋咤食<lb/>
毋齧骨毋反魚肉毋投與狗骨毋固獲毋揚飯飯黍毋<lb/>
以箸毋嚃羹毋絮羹毋刺齒毋歠醢客絮羹主人辭不<lb/>
<pb n="18b"/>
能亨客歠醢主人辭以窶濡肉齒決乾肉不齒決毋嘬<lb/>
炙卒食客自前跪徹飯齊以授相者主人興辭於客然<lb/>
後客坐<lb/>
　此類言飲食之禮也澤汗也咤以舌作聲也反還之<lb/>
　器中也口取曰嚃絮謂調和也刺猶剔也歠詳味之<lb/>
　也一舉併食曰嘬張子曰卒食至客坐當在前文客<lb/>
　不虚口之下禮以讓為本以不見惡於人為敬若共<lb/>
　食不至獨求其飽則以非讓也共飯不至汗澤其手<lb/>
<pb n="19a"/>
　則以取惡也毋摶飯以其貪多也毋放飯以食之無<lb/>
　節也毋流歠以飲之無節也毋咤食嫌其聲之惡也<lb/>
　毋齧骨嫌其貌之慢也毋反魚肉以為人所穢也毋<lb/>
　投與狗骨以賤主之物也毋固獲疑貪於食也毋揚<lb/>
　飯疑於欲食之急也飯黍毋以箸宜用匕也毋嚃羹<lb/>
　宜用梜也毋就器而調其羮毋以物而刺其齒毋舍<lb/>
　羮而嘗其醢所以然者客若絮羮主人必至辭以不<lb/>
　能亨客若歠醢主人必至辭以窶也殽胾之類其肉<lb/>
<pb n="19b"/>
　尚濡則可以齒決脯脩之類其肉已乾則不可以齒<lb/>
　決各從其便也炙宜細齧毋併食之亦戒貪也至於<lb/>
　卒食凡降等之客從席前跪親徹飯齊以授贊助進<lb/>
　食之人是所以敬主人也主人起辭不聽親徹然後<lb/>
　客坐又所以答客之敬也夫飲食者人之大欲也聖<lb/>
　人制禮必兢兢乎慎之而教敬也有其道飬亷也有<lb/>
　其道興讓也有其道然後流湎之失饕餮之風庶乎<lb/>
　息矣故曰禮之教化也微<lb/>
<pb n="20a"/>
侍飲於長者酒進則起拜受於尊所長者辭少者反席<lb/>
而飲長者舉未釂少者不敢飲長者賜少者賤者不敢<lb/>
辭<lb/>
　此言少者侍飲之禮也尊酒尊也飲盡爵曰釂侍飲<lb/>
　於長者酒進之時必起而拜受於陳尊之所盖以尊<lb/>
　向長者見惠出自長者也長者辭而止之少者乃還<lb/>
　歸所坐之席而飲如長者飲未釂少者猶不敢以遽<lb/>
　飲也若長者有賜則少者賤者直受而不辭不敢亢<lb/>
<pb n="20b"/>
　禮也案陳尊之所如鄉飲酒尊於房户之閒燕禮大<lb/>
　射禮尊於東楹之西之類古之飲酒少長咸在而受<lb/>
　爵必聽於長者飲酒必後於長者皆所以教敬也<lb/>
賜果於君前其有核者懐其核御食於君君賜餘器之<lb/>
溉者不寫其餘皆寫<lb/>
　此言受賜於君之禮也勸侑曰御溉洗滌也寫者傳<lb/>
　他器中也受賜於君則重君之賜併物與器而俱重<lb/>
　如賜果於君前其有核者即懐蔵其核不敢棄君之<lb/>
<pb n="21a"/>
　惠也侍食於君而君賜之餘惟器之可溉者不寫其<lb/>
　餘皆寫而後食不敢䙝君之器也<lb/>
餕餘不祭父不祭子夫不祭妻御同於長者雖貳不辭<lb/>
偶坐不辭羮之有菜者用梜其無菜者不用梜<lb/>
　此言禮制之有變通也餕者食餘之名祭祭先祖也<lb/>
　梜箸也祭以昭敬故餕餘不祭雖父不可以祭子夫<lb/>
　不可以祭妻况其先乎少者侍尊客而食於主人雖<lb/>
　殽膳重列而不辭嫓偶而坐而亦不辭者辭之則疑<lb/>
<pb n="21b"/>
　於長者也凡羮之有菜者用梜若鉶羮是也其無菜<lb/>
　者直歠之而不用梜若大羮是也案君賜必祭禮之<lb/>
　常也而餕餘則不祭矣客必辭讓亦禮之常也而御<lb/>
　同偶坐則不辭矣古人進食多以匕箸而羮則有用<lb/>
　有不用矣禮惟其宜故曰觀㑹通以行典禮<lb/>
為天子削瓜者副之巾以絺為國君者華之巾以綌為<lb/>
大夫累之士疐之庶人齕之<lb/>
　此言削瓜之禮也削刋去皮也副析也巾覆也華半<lb/>
<pb n="22a"/>
　破也累倮也疐與蔕同疐之去疐也大夫以上皆曰<lb/>
　為者有司為之士庶人不曰為者自為之也凡公庭<lb/>
　禮㑹之時為天子削瓜者析為四解以細葛覆之而<lb/>
　進禮之所為獨隆也諸侯則華而中裂之覆以粗葛<lb/>
　大夫則裸之而不用覆至於士但去疐而已不加削<lb/>
　也庶人但自齧而已不横斷也戴氏溪曰天下事微<lb/>
　之不敢忽者所以為大之必謹也削瓜者其嚴若此<lb/>
　此禮之所以辨於微而示人以上下尊卑之義者切<lb/>
<pb n="22b"/>
　矣<lb/>
父母有疾冠者不櫛行不翔言不惰琴瑟不御食肉不<lb/>
至變味飲酒不至變貌笑不至矧怒不至詈疾止復故<lb/>
有憂者側席而坐有喪者専席而坐<lb/>
　此言親有疾及凡有憂有喪之禮也齒本曰矧側特<lb/>
　専單也人子當父母有疾則冠者不櫛忘其飾也行<lb/>
　不翔不為容也言不惰不敢慢也琴瑟不御不以所<lb/>
　樂忘所憂也肉不至食多而變味酒不至飲多而變<lb/>
<pb n="23a"/>
　貌心不存乎飲食也不大笑而見齒本不甚怒而有<lb/>
　罵詈若此者並以憂父母疾也故必父母疾止然後<lb/>
　憂散而復其常至於有憂者之坐則坐必獨席有喪<lb/>
　者之坐則坐必專席又可推類而及之矣案冠者不<lb/>
　櫛言冠者以别於童子矧亦作弞許氏云笑不壊顔<lb/>
　曰弞<lb/>
水潦降不獻魚鱉獻鳥者佛其首畜鳥者則勿佛也獻<lb/>
車馬者執䇿綏獻甲者執胄獻杖者執末獻民虜者操<lb/>
<pb n="23b"/>
右袂獻粟者執右契獻米者操量鼓獻熟食者操醤齊<lb/>
獻田宅者操書致<lb/>
　此言饋獻之禮也佛捩轉也水潦既降則魚鼈易得<lb/>
　故不以獻也初獲之鳥恐喙傷人故獻者佛其首若<lb/>
　畜鳥則性已馴而勿佛也車馬不上於堂獻者執䇿<lb/>
　綏呈之則知有車馬矣甲大胄小獻者欲舉其一而<lb/>
　執之則莫若胄矣獻杖者必執杖之末以便於主人<lb/>
　之受也獻民虜者操右袂防其有異心也獻粟則執<lb/>
<pb n="24a"/>
　右契書契先右以為尊也獻米則操量鼓鼓即量之<lb/>
　器使知米數也獻熟食者操醤齊以其為食之主也<lb/>
　獻田宅者操其所書丈尺以致於人使知多寡之數<lb/>
　也胡氏銓謂古者田宅官制其籍本不屬民今得獻<lb/>
　之者疑出漢儒所記一説如郈成子分宅以居之之<lb/>
　類其曰獻者假人使如有之也<lb/>
凡遺人弓者張弓尚筋弛弓尚角右手執簫左手承弣<lb/>
尊卑垂帨若主人拜則客還辟辟拜主人自受由客之<lb/>
<pb n="24b"/>
左接下承弣鄉與客並然後受<lb/>
　此言遺人弓之禮也簫弓頭稍剡差斜似簫弣把中<lb/>
　也尊卑垂帨朱子曰賔主雖或一尊一卑然皆當磬<lb/>
　折垂帨也凡以弓遺人者張弓則使筋在其上弛弓<lb/>
　則使角在其上弓體角内而筋外取其勢之順也主<lb/>
　人在左故客右手執簫而左手承弣以授主人客主<lb/>
　無論尊卑於授受之際皆須稍磬折而見其帨之垂<lb/>
　若主人拜而謝其惠客以弓猶在手不能答拜則遷<lb/>
<pb n="25a"/>
　延而離於所立之地以避之主人自受弓由於客之<lb/>
　左則郤左手以接客左手之下而承弣又覆右手捉<lb/>
　弓下頭盖此時主與客並南鄉而立然後乃受也案<lb/>
　射以觀徳而弓者觀徳之具也故所以致其鄭重者<lb/>
　若此<lb/>
進劍者左首進戈者前其鐏後其刃進矛㦸者前其鐓<lb/>
進几杖者拂之效馬效羊者右牽之效犬者左牽之執<lb/>
禽者左首飾羔鴈者以繢受珠玉者以掬受弓劍者以<lb/>
<pb n="25b"/>
袂飲玉爵者弗揮凡以弓劍苞苴簞笥問人者操以受<lb/>
命如使之容<lb/>
　此言獻贈授受之禮而並及為使之儀也首劍拊環<lb/>
　也劍鋒為末鋭底曰鐏平底曰鐓效猶獻也禽贄也<lb/>
　兩手曰掬揮振去餘<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>也苞裹苴藉皆謂魚肉之屬<lb/>
　圜曰簞以盛飯食方曰笥以盛衣裳問猶遺也客在<lb/>
　右主人在左進劍者以首向左欲主人之便於受也<lb/>
　進戈者前其鐏以授主人而後其刃以自向進矛㦸<lb/>
<pb n="26a"/>
　　者亦前其鐓皆不欲以鋒刃向人也進几杖者必拂<lb/>
　　去塵埃以致潔效馬與羊者以豢畜易制則右手牽<lb/>
　　之效犬者患其噬嚙則以右手禁備而左牽之執禽<lb/>
　　為贄必左其首禽以首為尊也卿執羔大夫執鴈則<lb/>
　　覆以繢畫之布又貴者之儀也珠玉為重寳受者以<lb/>
　　掬恐墜落也受弓劍者以衣袂承接不露手也玉爵<lb/>
　　亦重器飲者弗揮防失墮也此皆親獻之儀若使者<lb/>
　　以弓劍苞苴簞笥問人於受命之時即當操持諸物<lb/>
<pb n="26b"/>
　　習其威儀進退一如為君使者之容則臨時不至失<lb/>
　　禮而可無辱命矣案此諸事皆與前章獻魚鼈之類<lb/>
　　同意總見行禮者不惟貴於有物而必貴於有儀儀<lb/>
　　若不稱乎物是為非禮之禮君子弗由也<lb/>
　<lb/>
　<lb/>
　<lb/>
日講禮記觧義卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷十一<lb/>
　檀弓下<lb/>
　衛司徒敬子死子夏弔焉主人未小斂絰而往子游弔<lb/>
　焉主人既小斂子游出絰反哭子夏曰聞之也與曰聞<lb/>
　諸夫子主人未改服則不絰<lb/>
　　此言弔者從主人改服之禮也司徒以官為氏衛司<lb/>
　　徒敬子死子夏弔焉則於主人未小斂時即絰而往<lb/>
<pb n="1b"/>
　　子游弔焉則俟主人小斂後子游出而加絰反哭之<lb/>
　　子夏疑而問曰小斂加絰之禮果有所聞與子游曰<lb/>
　　昔者聞諸夫子主人若未小斂服未改則弔者不絰<lb/>
　　孔疏曰此與前子游裼裘而弔同雖不云帶凡單云<lb/>
　　絰則知有帶也<lb/>
　曾子曰晏子可謂知禮也已恭敬之有焉有若曰晏子<lb/>
　一狐裘三十年遣車一乗及墓而反國君七个遣車七<lb/>
　乗大夫五个遣車五乗晏子焉知禮曾子曰國無道君<lb/>
<pb n="2a"/>
子恥盈禮焉國奢則示之以儉國儉則示之以禮<lb/>
　此言禮有經權之異用也个包也謂所包遣奠牲體<lb/>
　之數曾子曰若齊大夫晏子者可謂達於禮也已禮<lb/>
　以恭敬為本觀晏子於處事接物之閒恭敬其有焉<lb/>
　有若曰禮有定制不可僭而亦不可偏晏子衣一狐<lb/>
　裘至三十年不易是儉於己也葬晏桓子僅遣車一<lb/>
　乘及墓藏之而馬遄返是儉於親也就遣車一事言<lb/>
　之國君牲體七包遣車當用七乘大夫牲體五包遣<lb/>
<pb n="2b"/>
　車當用五乘晏子以大夫而用止一乘是焉得為知<lb/>
　禮乎曾子曰國無道則踰越者多君子寧過於儉朴<lb/>
　而恥盈禮焉盖國尚奢侈則當示之以儉國尚儉朴<lb/>
　則當示之以禮晏子之所為乃所以救時非不知禮<lb/>
　也<lb/>
國昭子之母死問於子張曰葬及墓男子婦人安位子<lb/>
張曰司徒敬子之䘮夫子相男子西鄉婦人東鄉曰噫<lb/>
毋我䘮也斯沾爾專之賔為賔焉主為主焉婦人從男<lb/>
<pb n="3a"/>
子皆西鄉<lb/>
　此言昭子失禮之事也毋無通斯盡也沾舊作覘聲<lb/>
　之誤也齊大夫國昭子之母死其葬也以子張相禮<lb/>
　問葬禮之行於墓者男子婦人必有其位安所置之<lb/>
　子張曰昔衞司徒敬子之䘮夫子為相主人之男子<lb/>
　皆西鄉男賔從之在衆主人之南婦人皆東鄉女賔<lb/>
　從之在衆婦人之南昭子聞言歎息而止之曰我為<lb/>
　齊之顯家今行喪禮人盡來覘禮豈宜蹈故迹乎爾<lb/>
<pb n="3b"/>
　當專而主之使賔自為賔主自為主可也於是其家<lb/>
　之婦人既與男子同居主位而西鄉而女賔亦與男<lb/>
　賔同居賔位而東鄉矣案䘮禮自始死以至於𦵏男<lb/>
　女之位必有别焉禮之大倫也昭子志於立異乃但<lb/>
　為賔主之辨而無男女之别其失禮也甚矣<lb/>
穆伯之䘮敬姜晝哭文伯之䘮晝夜哭孔子曰知禮矣<lb/>
文伯之䘮敬姜據其牀而不哭曰昔者吾有斯子也吾<lb/>
以將為賢人也吾未嘗以就公室今及其死也朋友諸<lb/>
<pb n="4a"/>
臣未有出涕者而内人皆行哭失聲斯子也必多曠於<lb/>
禮矣夫<lb/>
　此言敬姜之能知禮并知其子也文伯穆伯之子歜<lb/>
　也穆伯之䘮敬姜惟於晝而哭是哭夫以道也文伯<lb/>
　之䘮則晝與夜而皆哭是哭子以情也孔子美之曰<lb/>
　可謂知禮矣文伯之䘮敬姜又嘗據其牀而不哭且<lb/>
　曰昔者吾之有斯子也以其將為賢人而知禮也吾<lb/>
　故出入公室未嘗與俱而觀其所行今及其死也凡<lb/>
<pb n="4b"/>
　朋友諸臣未見有悲感出涕者而内人皆行哭至於<lb/>
　失聲斯子也平日必多疏薄於待士之禮矣案家語<lb/>
　文伯歜卒其妻妾皆行哭失聲敬姜戒之曰吾聞好<lb/>
　外者士死之好内者女死之今吾子早夭吾惡其以<lb/>
　好内聞也盖戒婦人所以成其子之徳而又不掩其<lb/>
　子之過可謂賢矣<lb/>
季康子之母死陳䙝衣敬姜曰婦人不飾不敢見舅姑<lb/>
將有四方之賔來䙝衣何為陳於斯命徹之<lb/>
<pb n="5a"/>
　此言敬姜能謹於䘮禮也敬姜季康子從祖母季康<lb/>
　子之母死將斂之時陳設其生時所服之䙝衣敬姜<lb/>
　曰為婦人者若不脩飾其衣裳容貌則不敢見舅姑<lb/>
　懼䙝也今將有四方之賔來其嚴亦然䙝衣何為而<lb/>
　陳於斯遂命徹去之<lb/>
有子與子游立見孺子慕者有子謂子游曰予壹不知<lb/>
夫䘮之踊也予欲去之乆矣情在於斯其是也夫子游<lb/>
曰禮有㣲情者有以故興物者有直情而徑行者戎狄<lb/>
<pb n="5b"/>
之道也禮道則不然人喜則斯陶陶斯咏咏斯猶猶斯<lb/>
舞舞斯慍慍斯戚戚斯歎歎斯辟辟斯踊矣品節斯斯<lb/>
之謂禮人死斯惡之矣無能也斯倍之矣是故制絞衾<lb/>
設蔞翣為使人勿惡也始死脯醢之奠將行遣而行之<lb/>
既葬而食之未有見其饗之者也自上世以來未之有<lb/>
舍也為使人勿倍也故子之所刺於禮者亦非禮之訾<lb/>
也<lb/>
　此言先王制禮有節之事也㣲猶殺也猶作摇蔞作<lb/>
<pb n="6a"/>
　柳有子與子游共立見居䘮之人哭踊真切如孺子<lb/>
　之慕父母者有子謂子游曰䘮禮之有踊節我壹不<lb/>
　知其何為而然乆欲除去之矣以今觀之情在於斯<lb/>
　其是孺子慕也夫居䘮者何必多為辟踊之節也子<lb/>
　游曰先王制禮慮賢者之過乎情也故立哭踊之節<lb/>
　以㣲之慮不肖者之不及乎情也故為衰絰之物之<lb/>
　類以動其哀而興之若直情徑行而哭踊無節衣服<lb/>
　無制是戎狄之道也禮義之道則有不然者夫人喜<lb/>
<pb n="6b"/>
　斯陶然而和適和適斯形於歌咏歌咏不已斯身體<lb/>
　動摇動摇不已乃至手舞而足蹈是則樂之極也然<lb/>
　而樂與怒常相因樂而無節必至厭倦而生慍慍斯<lb/>
　轉為憂戚憂戚斯發為歎恨歎恨不息斯撫心而辟<lb/>
　辟則至於跳踊而奮擊此又哀之極也樂極而不節<lb/>
　則流哀極而不節則毁故品節於斯斯之謂禮可直<lb/>
　情而徑行乎人既死斯惡之矣以其無能也斯倍之<lb/>
　矣是故絞衾以飾其體蔞翣以飾其棺皆以使人勿<lb/>
<pb n="7a"/>
　惡也始死即有脯醢之奠將行則有牲體之遣既葬<lb/>
　則有虞祭之食未見真有饗之者也然自上世以來<lb/>
　初未嘗舍此而不為為使人勿倍其親也先王制禮<lb/>
　之深意如此子譏䘮之踊而欲去之亦豈足為禮之<lb/>
　訾累乎案人之情喜生樂怒生哀以類相生也哀生<lb/>
　喜樂生怒反類相生也在易離之九三有鼓缶之歌<lb/>
　故九四有突如之暴孔疏而後多欲改竄經文皆不<lb/>
　是<lb/>
<pb n="7b"/>
吳侵陳斬祀殺厲師還出竟陳大宰嚭使於師夫差謂<lb/>
行人儀曰是夫也多言盍嘗問焉師必有名人之稱斯<lb/>
師也者則謂之何大宰嚭曰古之侵伐者不斬祀不殺<lb/>
厲不獲二毛今斯師也殺厲與其不謂之殺厲之師與<lb/>
曰反爾地歸爾子則謂之何曰君王討敝邑之罪又矜<lb/>
而赦之師與有無名乎<lb/>
　此言行師之貴以義也祀神位有屋樹者魯哀公元<lb/>
　年吳師侵陳斬其祠祀之木殺其疫病之人師旋出<lb/>
<pb n="8a"/>
　境陳使大宰嚭於師夫差謂行人儀曰是夫也素為<lb/>
　能言何不就而問焉凡師必有仗義之名今衆之稱<lb/>
　此師也其謂之何嚭曰古之所謂侵伐者必有其道<lb/>
　不斬祀不殺厲不禽班白之老者今此師也不已殺<lb/>
　厲與其不謂之殺厲之師與儀因曰若反爾侵畧之<lb/>
　土地歸爾俘獲之臣民則又謂之何曰君王既討敝<lb/>
　邑之有罪而又矜而赦之是師也豈可以無名議乎<lb/>
　洪氏邁曰嚭乃夫差之宰陳遣使者正用行人則儀<lb/>
<pb n="8b"/>
　乃陳臣也記禮者簡冊差互當云陳行人儀使於師<lb/>
　夫差使大宰嚭問之春秋之世以辭命相尚雖夫差<lb/>
　之肆暴而以惡名之足恥者為言遂有以救國於既<lb/>
　敗之餘盖辭之不可以已也如是<lb/>
顔丁善居䘮始死皇皇焉如有求而弗得及殯望望焉<lb/>
如有從而弗及既𦵏慨焉如不及其反而息<lb/>
　此言孝子居䘮殺哀之有漸也顔丁魯人皇皇言心<lb/>
　無所依望望言形有所跂也息暫焉止息若待親之<lb/>
<pb n="9a"/>
　來也居䘮難於盡禮顔丁可謂善居䘮矣當親之始<lb/>
　死惟尸在而已則皇皇焉如有求而弗得及殯惟柩<lb/>
　在而已則望望焉如有從而弗及至於既𦵏骨肉歸<lb/>
　土而迎精以反則慨焉如不及其反而且行且止以<lb/>
　待之盖猶有所疑也案此與上篇所記相似皆所以<lb/>
　形容人子之哀慕也<lb/>
子張問曰書云髙宗三年不言言乃讙有諸仲尼曰胡<lb/>
為其不然也古者天子崩王世子聽於冢宰三年<lb/>
<pb n="9b"/>
　此即髙宗以明古禮也言乃讙者命令始布而人心<lb/>
　悦也今書文作言乃雍子張問於夫子曰書云髙宗<lb/>
　居䘮至於三年之乆而無所言䘮畢言乃臣民莫不<lb/>
　喜悦信有之乎仲尼曰奚為其不然也古者天子崩<lb/>
　王世子得以盡禮致哀者盖以庶政聽於冢宰三年<lb/>
　之故也子何疑於髙宗乎案太甲居桐周公攝政皆<lb/>
　古禮也然後世之疑伊尹者或以為放其君而羣叔<lb/>
　流言周公幾無以自解則此禮之不可行於三代以<lb/>
<pb n="10a"/>
　後也決矣<lb/>
知悼子卒未𦵏平公飲酒師曠李調侍鼓鐘杜蕢自外<lb/>
來聞鐘聲曰安在曰在寢杜蕢入寢歴階而升酌曰曠<lb/>
飲斯又酌曰調飲斯又酌堂上北面坐飲之降趨而出<lb/>
平公呼而進之曰蕢曩者爾心或開予是以不與爾言<lb/>
爾飲曠何也曰子卯不樂知悼子在堂斯其為子卯也<lb/>
大矣曠也大師也不以詔是以飲之也爾飲調何也曰<lb/>
調也君之䙝臣也為一飲一食忘君之疾是以飲之也<lb/>
<pb n="10b"/>
爾飲何也曰蕢也宰夫也非刀匕是共又敢與知防是<lb/>
以飲之也平公曰寡人亦有過焉酌而飲寡人杜蕢洗<lb/>
而揚觶公謂侍者曰如我死則必無廢斯爵也至于今<lb/>
既畢獻斯揚觶謂之杜舉<lb/>
　此言君有大臣之䘮不得有作樂飲酒之事也知悼<lb/>
　子晋大夫名盈平公晋侯彪也知悼子之卒也未𦵏<lb/>
　而平公飲酒師曠李調皆侍飲鼓鐘杜蕢自外而至<lb/>
　聞鐘聲怪而問之曰安在或告之曰在寢蕢遂入寢<lb/>
<pb n="11a"/>
　由階而升酌酒以罰曰曠飲斯又酌以罰曰調飲斯<lb/>
　又酌以自罰於堂上北面坐飲之酌竟降階即趨而<lb/>
　出平公呼而進之曰向者汝酌三酌我意爾必有諫<lb/>
　諍開發於我是以不先與爾言乃三酌之後不言而<lb/>
　出是必有意存焉爾之飲曠何説也蕢曰桀以乙卯<lb/>
　日亡紂以甲子日死謂之疾日君不舉樂今知悼子<lb/>
　在堂是同體之臣也其視子卯之疾日更為大矣曠<lb/>
　乃大師也而不以詔是以飲之也又問爾之飲調何<lb/>
<pb n="11b"/>
　説也曰調乃近習之臣也以貪於一飲一食而忘君<lb/>
　違禮之疾是以飲之也又問爾之自飲何説也曰蕢<lb/>
　乃宰夫職在刀匕而已今乃不供厥職而敢與知諫<lb/>
　諍防閑之事是為侵官故飲之也平公曰由是言之<lb/>
　豈特曠與調之過即寡人亦有過焉其酌而飲寡人<lb/>
　於是杜蕢盥洗揚觶致其潔與敬焉公既命蕢酌已<lb/>
　又欲以此爵為後世戒故記者云至今晋國行禮之<lb/>
　終必舉此觶者謂此乃昔杜蕢所舉也陳氏祥道曰<lb/>
<pb n="12a"/>
　先王制為䘮臣之禮於服則衰絰於膳則不舉於樂<lb/>
　則弛懸比𦵏不食肉卒哭不舉樂以至與斂往弔莫<lb/>
　不盡禮無飲酒鼓鐘之事此杜蕢所以譏也案此與<lb/>
　春秋傳文小異而意無異杜蕢直言平公知過皆禮<lb/>
　之所與也<lb/>
公叔文子卒其子戍請諡於君曰日月有時將𦵏矣請<lb/>
所以易其名者君曰昔者衞國凶饑夫子為粥與國之<lb/>
餓者是不亦惠乎昔者衞國有難夫子以其死衞寡人<lb/>
<pb n="12b"/>
不亦貞乎夫子聽衞國之政脩其班制以與四鄰交衞<lb/>
國之社稷不辱不亦文乎故謂夫子貞惠文子<lb/>
　此言諡法之不失實也君靈公也有時猶言有數大<lb/>
　夫士三月而𦵏也易代也死則諱其名故為諡以代<lb/>
　之公叔文子卒其子戍請父之諡於君曰日月有一<lb/>
　定之時今將𦵏矣敢請所以易其名者君曰諡不可<lb/>
　以虛美必列其實行焉昔者衞值凶饑之歲夫子曾<lb/>
　為粥以食國之餓者是不亦惠乎昔者衞國有難夫<lb/>
<pb n="13a"/>
　子於盗殺兄縶之時能不顧其死以衞寡人斯不亦<lb/>
　貞乎又夫子聽衞國之政於凡尊卑之班次多寡之<lb/>
　節制悉遵舊典而脩舉之以與四鄰交衞國之社稷<lb/>
　得以不辱斯不亦文乎其諡夫子為貞惠文子可矣<lb/>
　案諡法愛民好與曰惠外内用情曰貞道徳博聞曰<lb/>
　文諡有三而惟稱文子者鄭氏謂文足以兼之也<lb/>
石駘仲卒無適子有庶子六人卜所以為後者曰沐浴<lb/>
佩玉則兆五人者皆沐浴佩玉石祁子曰孰有執親之<lb/>
<pb n="13b"/>
䘮而沐浴佩玉者乎不沐浴佩玉石祁子兆衛人以龜<lb/>
為有知也<lb/>
　此言知禮者能協於鬼謀也兆吉兆也兆有吉凶卜<lb/>
　者以求吉為主故以兆言吉也衞大夫石駘仲卒無<lb/>
　適子有庶子六人莫適立也卜所以堪為後者卜人<lb/>
　曰唯沐浴佩玉則兆盖徒知齊潔以命龜而不知不<lb/>
　宜於䘮禮也五人者惑於其説皆沐浴佩玉而卜石<lb/>
　祁子曰孰有執親之䘮而可以沐浴佩玉者乎獨不<lb/>
<pb n="14a"/>
　沐浴佩玉而石祁子竟得吉兆所以衞之人以龜為<lb/>
　有知也案居䘮者非頭有創身有瘍則不沐不浴非<lb/>
　去䘮則不佩玉庶子之立雖曰年鈞以徳徳鈞以卜<lb/>
　然沐浴佩玉則見利而忘親人謀之所不與即鬼謀<lb/>
　之所弗從也如石祁子者可謂知禮矣<lb/>
陳子車死於衞其妻與其家大夫謀以殉𦵏定而后陳<lb/>
子亢至以告曰夫子疾莫養於下請以殉𦵏子亢曰以<lb/>
殉𦵏非禮也雖然則彼疾當養者孰若妻與宰得已則<lb/>
<pb n="14b"/>
吾欲已不得已則吾欲以二子者之為之也於是弗果<lb/>
用<lb/>
　此言殉𦵏之非禮也家大夫謂家宰子亢子車之弟<lb/>
　即孔子弟子子禽也下謂臣僕之屬齊大夫陳子車<lb/>
　死於衞其妻與家大夫謀所以殉𦵏者既定其人矣<lb/>
　而后陳子亢至妻與大夫以告曰自夫子疾未能獲<lb/>
　養於下之人今請以某某者殉𦵏子亢曰以人殉𦵏<lb/>
　固非禮也然以疾而當養者言之則莫妻與宰若矣<lb/>
<pb n="15a"/>
　如以為可已則吾以非禮而欲已必以養疾之故而<lb/>
　不得已則吾即欲以二子者之為之也於是謀以殉<lb/>
　𦵏者遂弗果用案殉𦵏之謀非以危言懼之未有能<lb/>
　卒止者子亢於此庶乎能守正而達權矣<lb/>
子路曰傷哉貧也生無以為養死無以為禮也孔子曰<lb/>
啜菽飲水盡其歡斯之謂孝斂首足形還𦵏而無椁稱<lb/>
其財斯之謂禮<lb/>
　此言孝子事親稱家有無之事也還𦵏不及日月之<lb/>
<pb n="15b"/>
　期而即𦵏也子路曰為人子而有不克自盡者傷哉<lb/>
　以貧也故生而無以為飲食之養死而無以為䘮𦵏<lb/>
　之禮也孔子曰子而養生即至啜菽飲水而務有以<lb/>
　盡其歡心斯之謂孝子而送死即至斂首足形旋𦵏<lb/>
　而無椁而務有以稱其家財斯之謂禮貧又何傷乎<lb/>
　案陳氏祥道云君子之於親養在志不在體𦵏在誠<lb/>
　不在物世固有三牲之養而不能盡歡亦有厚𦵏而<lb/>
　轉至陷親於非禮者必如夫子之教則貧與富惟其<lb/>
<pb n="16a"/>
　所遭而孝與禮無不可盡非專為子路言之也<lb/>
衞獻公出奔反於衞及郊將班邑於從者而后入柳莊<lb/>
曰如皆守社稷則孰執羈靮而從如皆從則孰守社稷<lb/>
君反其國而有私也毋乃不可乎弗果班<lb/>
　此言君恩不宜有所私也衞獻公名衎靮靷也衞獻<lb/>
　公出奔於齊既而反於衞行及郊將班邑以賞從者<lb/>
　而後入柳莊諫曰居者行者均之為國如其皆守社<lb/>
　稷則孰為執羈靮而從君如皆從君則孰為守社稷<lb/>
<pb n="16b"/>
　今君反其國而獨於從者有私也毋乃不可乎於是<lb/>
　弗果班案成公獻公皆出而復入其君臣之際嫌隙<lb/>
　多矣柳莊之言與甯武子所謂居者守社稷行者扞<lb/>
　牧圉之意相似皆所以開廣君心而泯其恩怨之跡<lb/>
　也<lb/>
衞有大史曰柳莊寢疾公曰若疾革雖當祭必告公再<lb/>
拜稽首請於尸曰有臣柳莊也者非寡人之臣社稷之<lb/>
臣也聞之死請往不釋服而往遂以禭之與之邑裘氏<lb/>
<pb n="17a"/>
與縣潘氏書而納諸棺曰世世萬子孫毋變也<lb/>
　此言人君急於弔臣之事也衛有大史曰柳莊者寢<lb/>
　疾公命其家曰若疾亟之時雖當祭亦必以告及死<lb/>
　公果當祭因其家人來告再拜稽首請於尸曰有臣<lb/>
　柳莊也者非寡人之臣乃衛國社稷之臣也今聞其<lb/>
　死請往不釋祭服而往遂釋以襚之并賜之二邑為<lb/>
　裘氏與縣潘氏書而納諸棺曰此邑之賜後雖世世<lb/>
　萬子孫毋使變易也案獻公之待柳莊視魯之祭而<lb/>
<pb n="17b"/>
　猶繹晋之在堂而飲者異矣但棄祭事而不終以諸<lb/>
　侯之命服而襚大夫書封邑之券而納諸棺此三者<lb/>
　皆為非禮又不可以弗審也<lb/>
陳乾昔寢疾屬其兄弟而命其子尊已曰如我死則必<lb/>
大為我棺使吾二婢子夾我陳乾昔死其子曰以殉𦵏<lb/>
非禮也况又同棺乎弗果殺<lb/>
　此言人子事親以禮能不從亂命之事也陳乾昔寢<lb/>
　疾聚合其兄弟而命其子尊已曰如我而死則必大<lb/>
<pb n="18a"/>
　為我棺使所服習之二婢子同棺以夾於我及乾昔<lb/>
　死其子曰雖父命云然但用人殉𦵏本非禮也况又<lb/>
　同棺乎二婢者遂弗果殺案子之事親不以從令為<lb/>
　孝尊已不䧟父於不義其過秦康公逺矣<lb/>
仲遂卒于垂壬午猶繹萬入去籥仲尼曰非禮也卿卒<lb/>
不繹<lb/>
　此言卿卒重於繹祭之事也仲遂魯莊公之子東門<lb/>
　襄仲也祭之明日又設祭以㝷繹昨祭謂之繹魯仲<lb/>
<pb n="18b"/>
　遂卒於齊之垂地先一日有事於大廟至壬午猶繹<lb/>
　祭用萬以入而但去其有聲之籥舞仲尼曰非禮也<lb/>
　禮卿卒則不繹案春秋之法當祭而卿卒則祭之日<lb/>
　不可以用樂祭之明日不可以繹故繹而萬入雖去<lb/>
　籥猶為非禮也<lb/>
季康子之母死公輸若方小斂般請以機封將從之公<lb/>
肩假曰不可夫魯有初公室視豐碑三家視桓楹般爾<lb/>
以人之母嘗巧則豈不得以其母以嘗巧者乎則病者<lb/>
<pb n="19a"/>
乎噫弗果從<lb/>
　此言非禮作機巧者之不可從也公輸氏若般二人<lb/>
　名豐碑斷大木為之形如石碑桓楹如今橋旁表柱<lb/>
　皆為下棺設也季康子之母死公輸若為匠師之官<lb/>
　年方幼小主掌窆事其族人名般者善為技巧請以<lb/>
　機闗轉動之器下棺時將從之公肩假曰不可夫魯<lb/>
　自有故事焉公室之䘮擬用豐碑各空其中着鹿盧<lb/>
　以下棺三家之䘮擬用桓楹以楹代碑亦施鹿盧以<lb/>
<pb n="19b"/>
　下棺其來乆矣今般以人之母嘗試已巧則何不自<lb/>
　以已母試巧乎意者亦有病於心乎是可歎也於是<lb/>
　弗果從案公肩假之責般意固善矣考之禮制天子<lb/>
　六繂四碑諸侯四繂二碑大夫二繂二碑大夫不可<lb/>
　僭桓楹猶諸侯不可僭豐碑也以是為魯之初而從<lb/>
　之其可乎<lb/>
戰於郎公叔禺人遇負杖入保者息曰使之雖病也任<lb/>
之雖重也君子不能為謀也士弗能死也不可我則既<lb/>
<pb n="20a"/>
言矣與其鄰重汪踦往皆死焉魯人欲勿殤重汪踦問<lb/>
於仲尼仲尼曰能執干戈以衛社稷雖欲勿殤也不亦<lb/>
可乎<lb/>
　此言聖人與死難之人也禺人昭公之子公為也鄰<lb/>
　重之重當作童齊伐魯戰於郎公叔禺人遇見國人<lb/>
　走避齊師負杖以入城保者困而止息禺人乃歎曰<lb/>
　徭役雖足病也賦税雖過重也若上下協心以禦㓂<lb/>
　猶可也今則卿大夫不能盡謀士不能死難其為不<lb/>
<pb n="20b"/>
　可明矣我既出此言可不踐吾言乎於是與其鄰之<lb/>
　童子汪踦皆往鬭死焉禮童子之䘮為殤魯人以汪<lb/>
　踦死於㓂欲勿殤而以成人之䘮治之問於仲尼仲<lb/>
　尼曰能執干戈以衛社稷固儼然成人之事雖欲勿<lb/>
　殤也寧有不可乎案郎之戰曲不在齊而在魯魯啟<lb/>
　兵端至君子不能為謀士不能死而禺人與汪踦獨<lb/>
　能赴敵守義固宜為聖人之所許也<lb/>
子路去魯謂顔淵曰何以贈我曰吾聞之也去國則哭<lb/>
<pb n="21a"/>
于墓而后行反其國不哭展墓而入謂子路曰何以處<lb/>
我子路曰吾聞之也過墓則式過祀則下<lb/>
　此言禮敬祠墓之事也展省視之子路有事去魯謂<lb/>
　顔淵曰予之為此行也將何以贈我顔淵曰吾聞之<lb/>
　也去國者必哭於墓告其先人以所往而后行反則<lb/>
　不哭必省視其墓而入亦猶是出必告反必面之義<lb/>
　云爾顔淵因謂子路曰予之居也將何以處我子路<lb/>
　曰吾聞之也若過人之墳墓則必憑式若過神位有<lb/>
<pb n="21b"/>
　屋樹者則必下車皆以致其敬也鄭注贈送也無君<lb/>
　事主於孝處猶安也居者主於敬<lb/>
工尹商陽與陳棄疾追吳師及之陳棄疾謂工尹商陽<lb/>
曰王事也子手弓而可手弓子射諸射之斃一人韔弓<lb/>
又及謂之又斃二人每斃一人揜其目止其御曰朝不<lb/>
坐燕不與殺三人亦足以反命矣孔子曰殺人之中又<lb/>
有禮焉<lb/>
　此言逐奔而殺敵有節之事也工尹楚官名陳棄疾<lb/>
<pb n="22a"/>
　楚公子也楚有吳師使工尹商陽與公子棄疾追之<lb/>
　既及工尹商陽仁而不忍者也棄疾謂之曰今日之<lb/>
　事王事也子必手弓而可既手弓又曰子必射諸射<lb/>
　之斃一人則韜藏其弓再及吳師棄疾勸之射又斃<lb/>
　二人每斃一人商陽必揜其目而不忍視止其御而<lb/>
　不欲迫且曰朝燕之禮卿大夫與士異今我朝則不<lb/>
　坐燕則不與位卑禮薄如此既殺三人亦可以稱士<lb/>
　之職而報命矣孔子曰殺人非仁者之為今觀商陽<lb/>
<pb n="22b"/>
　則於殺人之中又有禮焉案自春秋而後好戰者每<lb/>
　以多殺為功而商陽若此故孔子有取焉耳若夫居<lb/>
　卑而不盡力殺敵而不致果固非所以為禮也<lb/>
諸侯伐秦曹桓公卒于會諸侯請含使之襲襄公朝于<lb/>
荆康王卒荆人曰必請襲魯人曰非禮也荆人强之巫<lb/>
先拂柩荆人悔之<lb/>
　此言諸侯行襲之非禮也桓當作宣曹伯廬也魯成<lb/>
　公十三年諸侯伐秦曹桓公卒於會諸侯請行含禮<lb/>
<pb n="23a"/>
　亦猶朋友有相食之道也乃使之襲則非禮矣魯襄<lb/>
　公二十八年朝於荆遭康王之䘮荆人曰必請襲魯<lb/>
　人不從曰非禮也荆人復強之魯使巫先拂柩用君<lb/>
　臨臣䘮之禮於是荆人悔之案邦交有一定之禮襲<lb/>
　乃賤者之事也諸侯之於曹既失之又見荆之以非<lb/>
　禮待魯而反取辱也<lb/>
滕成公之䘮使子叔敬叔弔進書子服惠伯為介及郊<lb/>
為懿伯之忌不入惠伯曰政也不可以叔父之私不將<lb/>
<pb n="23b"/>
公事遂入<lb/>
　此言為人臣者不以私廢公之事也敬叔名弓桓公<lb/>
　七世孫惠伯名椒桓公六世孫盖惠伯為敬叔之族<lb/>
　父懿伯又惠伯之叔父也魯昭公三年有滕成公之<lb/>
　䘮使子叔敬叔往弔以奉進君之弔書子服惠伯為<lb/>
　介行及滕郊而遇懿伯之忌日敬叔欲緩至次日乃<lb/>
　入惠伯曰此國之政公事也不可以叔父之私事而<lb/>
　不將敬叔從之遂入劉氏敞曰左傳云及郊遇懿伯<lb/>
<pb n="24a"/>
　之忌先言及郊而後言忌是及郊方遇忌也忌只是<lb/>
　忌日公事有公利無私忌<lb/>
哀公使人弔蕢尚遇諸道辟於路畫宫而受弔焉曾子<lb/>
曰蕢尚不如杞梁之妻之知禮也齊莊公襲莒于奪杞<lb/>
梁死焉其妻迎其柩於路而哭之哀莊公使人弔之對<lb/>
曰君之臣不免於罪則將肆諸市朝而妻妾執君之臣<lb/>
免於罪則有先人之敝廬在君無所辱命<lb/>
　此言受弔於野之非禮也奪讀為兑狹路也春秋傳<lb/>
<pb n="24b"/>
　作隧魯人蕢尚有䘮哀公使人往弔遇其䘮於道蕢<lb/>
　尚闢除道路畫地為宫室之位而以受弔焉曾子曰<lb/>
　蕢尚曾不若杞梁之妻之知禮也昔齊莊公襲莒杞<lb/>
　梁載甲夜入且于之隧戰而死其妻迎柩於路哭之<lb/>
　甚哀莊公使人就而弔之其妻辭曰今日之役若君<lb/>
　之臣而不免於罪則將陳尸於市朝而妻妾見執君<lb/>
　之臣若既免於罪則猶有先人之敝廬在而於道路<lb/>
　間實無敢以辱命盖杞梁之妻知禮也若此案在道<lb/>
<pb n="25a"/>
　　畫宫弔者與受弔者均有失禮焉而以杞梁之妻證<lb/>
　　之則失尤在於蕢尚宜其為曾子所非也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷十一<lb/>
</p>
<p>
</p>
  </div>
</body>
</text>
</TEI>
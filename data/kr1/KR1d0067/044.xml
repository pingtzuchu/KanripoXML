<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記觧義卷四十四<lb/>
　雜記上<lb/>
　喪冠條屬以别吉㐫三年之練冠亦條屬右縫小功以<lb/>
　下左緦冠繰纓大功以上散帶朝服十五升去其半而<lb/>
　緦加灰錫也<lb/>
　　此言喪冠帶衰之制也屬猶著也右縫謂辟積向右<lb/>
　　也繰當為澡洗治也八十縷為一升十五升去其半<lb/>
<pb n="1b"/>
　　七升半也錫滑易貌冠制有纓有武吉冠纓武異材<lb/>
　　䘮冠則通屈一條繩若布屬於冠以為武而垂下為<lb/>
　　纓所以别吉㐫明吉冠不條屬也三年小祥之冠亦<lb/>
　　條屬而右其縫小功以下則縫向左服漸輕故也緦<lb/>
　　服又輕冠則以灰澡治之布為纓大功以上服重初<lb/>
　　死則散垂其麻帶至成服乃絞其緦服縷數如朝服<lb/>
　　十五升之細去其半而為緦若加灰澡治則更滑易<lb/>
　　卽所謂弔服之錫衰也案大功以上散帶小功緦輕<lb/>
<pb n="2a"/>
　初而絞之升者麻縷之數十五升千二百縷鄭注喪<lb/>
　服云去其半而緦如絲是也陸氏佃曰朝服據布朞<lb/>
　悲哀三年憂緦思而已<lb/>
諸侯相禭以後路與冕服先路與襃衣不以禭<lb/>
　此言諸侯相禭之禮也後路貳車也冕服次冕也上<lb/>
　公以鷩冕為次侯伯以毳冕為次子男以絺冕為次<lb/>
　凡喪事衣服曰襚車馬曰賵但言相襚包賵在其中<lb/>
　也先路正路也諸侯有相襚之禮其車服則以後路<lb/>
<pb n="2b"/>
　與次冕而先路與襃衣皆不以襚鄭氏注曰不以己<lb/>
　之正者施於人以彼不以為正也張子曰先路與襃<lb/>
　衣受於天子故不以襚<lb/>
遣車視牢具疏布輤四面有章置於四隅載粻有子曰<lb/>
非禮也喪奠脯醢而已<lb/>
　此言遣奠之禮也遣車送葬載牲體之車也牢具所<lb/>
　包牲牢之體一個爲一具天子太牢包九個諸侯亦<lb/>
　太牢包七個大夫亦太牢包五個天子之上士三命<lb/>
<pb n="3a"/>
　少牢包三個輤車上覆飾也章與障同粻米糧也喪<lb/>
　葬之用遣車其數多少一視其所包遣奠牲體之數<lb/>
　車上以麤布爲輤四面皆有障蔽以隱翳牢肉入壙<lb/>
　則以置於椁之四隅其於牲體外有載黍稷者有子<lb/>
　以爲非禮也蓋死者不食糧故常時喪奠但用脯醢<lb/>
　而已案旣夕禮藏筲有黍稷麥者遣奠之外别有也<lb/>
　遣奠用牲體是脯醢之義<lb/>
祭稱孝子孝孫喪稱哀子哀孫端衰喪車皆無等<lb/>
<pb n="3b"/>
　此言喪祭車服之禮也祭吉祭也卒哭以後爲吉祭<lb/>
　喪凶祭也虞以前爲凶祭端衰制如吉時元端而綴<lb/>
　衰六寸於中故以端名衰喪車謂惡車也祭以追養<lb/>
　而致其孝故祝詞稱孝子孝孫喪以送死而致其哀<lb/>
　故祝詞稱哀子哀孫至孝子之所服有端衰所乘有<lb/>
　惡車則自天子至士皆無等以父母之喪一也<lb/>
大白冠緇布之冠皆不蕤委武𤣥縞而後蕤<lb/>
　此言冠飾之異也大白冠太古之白布冠緇布冠黑<lb/>
<pb n="4a"/>
　布冠也冠以莊其首而蕤又以致其飾若大白冠與<lb/>
　緇布之冠以無飾故皆不蕤惟委武元縞而后有蕤<lb/>
　此其異也案鄭注委武冠卷也秦人曰委齊人曰武<lb/>
　元元冠縞縞冠也或曰委委貌也委貌有元有素元<lb/>
　端之冠則元委貌其武則縞素端之冠則素委貌其<lb/>
　武則元此記所謂元蓋縞冠元武所謂縞蓋元冠縞<lb/>
　武也如是而後蕤以飾之案委武元縞似是謂委貌<lb/>
　以元與縞爲武也疑或說得之<lb/>
<pb n="4b"/>
大夫冕而祭於公弁而祭於己士弁而祭於公冠而祭<lb/>
於己士弁而親迎然則士弁而祭於己可也<lb/>
　此言公私祭服之異也冕絺冕弁爵弁冠元冠也禮<lb/>
　莫嚴於祭大夫則用絺冕助祭於公用爵弁祭於己<lb/>
　之廟士則用爵弁助祭於公用元冠祭於己之廟然<lb/>
　士昏禮有主人爵弁之文是士旣弁而親迎然則士<lb/>
　雖弁而祭於己之廟亦可也案冕弁之制皆如命數<lb/>
　天子之卿六命諸侯之上大夫卿有三命再命之不<lb/>
<pb n="5a"/>
　同故冕而祭於公弁而祭於己下大夫一命則弁而<lb/>
　祭於公冠而祭於己與上士同若士之弁而親迎攝<lb/>
　盛服爾士弁而祭於己緣類欲許之非也<lb/>
暢臼以椈杵以梧枇以桑長三尺或曰五尺畢用桑長<lb/>
三尺刋其柄與末<lb/>
　此言臼杵枇畢之制也暢鬱鬯也椈柏也枇通作匕<lb/>
　所以載牲體者畢狀如义所以助主人載者刋猶削<lb/>
　也擣鬱鬯者臼用椈杵用梧舉牲體者從鑊而升於<lb/>
<pb n="5b"/>
　鼎從鼎而載於俎則有枇而用桑其長三尺或曰五<lb/>
　尺及主人舉肉執事者助之舉則有畢而用桑長亦<lb/>
　三尺而刊其柄與末案鬱鬯所以降神柏香桐潔於<lb/>
　神為宜也枇畢俱以桑謂喪祭爾吉祭則棘木爲之<lb/>
　刋畢之柄與末枇亦宜然<lb/>
率帶諸侯大夫皆五采士二采<lb/>
　此言襲衣大帶之制也率與繂同死者著衣畢而加<lb/>
　此帶但襵帛邉而熨殺之不用箴功也尸襲以後所<lb/>
<pb n="6a"/>
　用率帶諸侯大夫皆五采士則二采以飾之異於生<lb/>
　也案吉時大帶皆用箴功唯有朱綠元華而無五采<lb/>
　鄭注謂襲事成於帶者小斂大斂衣數旣多有絞不<lb/>
　可加帶也<lb/>
醴者稻醴也甕甒筲衡實見閒而后折入重旣虞而埋<lb/>
之<lb/>
　此言葬時藏物及葬後埋重之禮也甕甒皆瓦器筲<lb/>
　竹器甕盛醯醢甒盛酒醴筲盛黍稷衡當為桁以木<lb/>
<pb n="6b"/>
　為之所以庋甕甒之屬見閒謂見之外椁之内也折<lb/>
　承席也亦木為之形如牀而無足重始死依神之主<lb/>
　也送葬所藏之物有醴者乃稻米而為醴也又有甕<lb/>
　有甒有筲而皆有桁以庋之葬則以實於見椁二者<lb/>
　之閒然後加折於壙上以承抗席也當始死而有暫<lb/>
　設之主以依神是之謂重至遣奠時重倚於祖廟門<lb/>
　外之東旣虞則就所倚處而埋之以虞則别作主無<lb/>
　所用重也賈氏公彦曰見棺飾也飾則帷荒以帷荒<lb/>
<pb n="7a"/>
　加於柩棺柩不復見惟見此帷荒故名帷荒為見<lb/>
凡婦人從其夫之爵位<lb/>
　此就婦喪而言從夫之禮也婦人無專制故治其喪<lb/>
　事皆從其夫之爵位以尊卑為等差也案婦人從夫<lb/>
　禮之定體因此篇多言喪禮故鄭注卽以死事明之<lb/>
小歛大斂啓皆辯拜朝夕哭不帷無柩者不帷君若載<lb/>
而后弔之則主人東面而拜門右北面而踊出待反而<lb/>
后奠<lb/>
<pb n="7b"/>
　此類記喪禮也門祖廟門右西邊也據車門内出故<lb/>
　右在西遭喪者於小斂以襲其形大斂以韜於棺啓<lb/>
　殯以載其柩此皆喪事之變節而哀痛尤甚故賓客<lb/>
　至不卽拜必待事畢乃就堂下之位而徧拜以謝之<lb/>
　殯宫設帷所以蔽柩孝子朝夕哭心欲見殯必褰舉<lb/>
　其帷事畢仍施下之旣葬而無柩神主祔廟又在於<lb/>
　室而無事於堂則不復施帷君於臣喪若當柩已朝<lb/>
　廟下堂載在柩車而后弔之君升自阼階位在車東<lb/>
<pb n="8a"/>
　則主人在車西向東而拜就門右之位北面哭踊先<lb/>
　出門以待拜送迨君命之反還喪所而後設奠以告<lb/>
　使知君之來弔也案禮凡小斂大斂及啓攢之時唯<lb/>
　君來則止事而出拜之士當事而大夫至則士亦為<lb/>
　大夫出若他賓客則不止事事竟乃徧拜或謂載而<lb/>
　后弔此在廟載柩車時奠謂反設祖奠也<lb/>
子羔之襲也繭衣裳與稅衣纁袡為一素端一皮弁一<lb/>
爵弁一𤣥冕一曾子曰不襲婦服<lb/>
<pb n="8b"/>
　此記子羔之襲而明其失禮也子羔孔子弟子高柴<lb/>
　以衣斂尸曰襲繭衣裳謂衣裳相連而綿纊著之稅<lb/>
　黑衣也亦衣裳連纁綘色帛裳下緣曰袡婦服指纁<lb/>
　袡而言大夫襲五稱昔子羔之襲也則繭衣裳與稅<lb/>
　衣纁袡為表而合為一素端則衣與裳皆素而為一<lb/>
　皮弁則白布衣與素裳而為一爵弁則元衣纁裳而<lb/>
　為一元冕亦元衣纁裳裳獨刺黼而為一卑者以卑<lb/>
　服親身故始於繭衣裳而終於元冕然用纁袡則是<lb/>
<pb n="9a"/>
　婦人之服矣故曾子譏之曰禮不襲婦服鄭氏注曰<lb/>
　禮以冠名服此襲其服非襲其冠也曾子譏襲婦服<lb/>
　而已元冕又大夫服未聞子羔曷為襲之<lb/>
爲君使而死公館復私館不復公館者公宫與公所為<lb/>
也私館者自卿大夫以下之家也<lb/>
　說見曾子問<lb/>
公七踊大夫五踊婦人居間士三踊婦人皆居間<lb/>
　此言君大夫士哭踊之節也公君也婦人居間者主<lb/>
<pb n="9b"/>
　人踊婦人踊賓乃踊也踊數之多寡因乎貴賤以為<lb/>
　節如公以五日而殯則七次踊始死一也明日襲二<lb/>
　也襲之明日三也又明日四也其日小斂五也小斂<lb/>
　之明日六也又明日大斂七也大夫三日而殯則五<lb/>
　次踊始死一也明日襲二也襲之明日三也其日小<lb/>
　斂四也又明日大斂五也凡踊之時婦人居主與賓<lb/>
　之間不先於男不後於賓士二日而殯則三次踊始<lb/>
　死一也小斂二也大斂三也婦人之踊亦皆居主與<lb/>
<pb n="10a"/>
　賓之間也案孔疏親始死及動尸舉柩哭踊無數今<lb/>
　云七五三者謂為禮有節之踊每踊輒三者三為九<lb/>
　而謂為一也<lb/>
公襲卷衣一𤣥端一朝服一素積一纁裳一爵弁二𤣥<lb/>
冕一襃衣一朱綠帶申加大帶於上<lb/>
　此言上公襲衣之制也卷讀曰衮衮衣者畫山龍之<lb/>
　屬於衣上公之冕服也爵弁始命所受服特用二稱<lb/>
　示重本也襃衣最在上榮君賜也上公之襲其服九<lb/>
<pb n="10b"/>
　稱貴者以上服親身故衮衣首居其一元端則為元<lb/>
　衣朱裳之燕服一朝服則為緇衣素裳日視朝之服<lb/>
　一素積則以積素為裳而為視朔之服一纁裳則為<lb/>
　凡冕服之裳一爵弁則為元衣纁裳二元冕亦元衣<lb/>
　纁裳裳獨刺黼者一襃衣則為君所加賜之衣一帶<lb/>
　則以素為之而飾以朱綠又重加大帶於上則所謂<lb/>
　率帶也案鄭注士襲三稱子羔襲五稱今公襲九稱<lb/>
　則尊卑襲數不同矣諸侯七稱天子十二稱與注又<lb/>
<pb n="11a"/>
　云申重也重於革帶也攷士喪禮惟言緇帶不言革<lb/>
　帶蓋革帶以繫佩襲不用佩意者卽以此朱綠帶代<lb/>
　革帶而為重帶與<lb/>
小斂環絰公大夫士一也公視大斂公升商祝鋪席乃<lb/>
斂<lb/>
　此言小斂大斂之禮也絰謂首絰環絰一股而纒也<lb/>
　商祝習知殷禮者專主斂事親始死孝子去冠至小<lb/>
　斂不可無飾於是乎士則素委冠大夫以上則素爵<lb/>
<pb n="11b"/>
　弁而悉得加以環絰此公及大夫與士一也若大夫<lb/>
　之喪公將至而視其大斂必待公至升堂商祝鋪席<lb/>
　而乃斂案孔疏君未至之前主人雖已鋪席布絞紟<lb/>
　衾聞君至則撤去之升堂時商祝更鋪席乃斂榮君<lb/>
　來為新之也亦示若事由君也<lb/>
魯人之贈也三𤣥二纁廣尺長終幅<lb/>
　此言魯人贈禮之失也贈謂以物送亡人於椁中士<lb/>
　喪禮贈用制幣元纁束帛五匹為束長丈八尺為制<lb/>
<pb n="12a"/>
　魯人之贈也雖亦三元二纁然僅廣尺長終幅則不<lb/>
　誠而非禮矣<lb/>
弔者即位於門西東面其介在其東南北面西上西於<lb/>
門主孤西面相者受命曰孤某使某請事客曰寡君使<lb/>
某如何不淑相者入告出曰孤某須矣弔者入主人升<lb/>
堂西面弔者升自西階東面致命曰寡君聞君之喪寡<lb/>
君使某如何不淑子拜稽顙弔者降反位<lb/>
　此言列國遣使弔喪之禮也弔者君所遣之正使介<lb/>
<pb n="12b"/>
　其副也如何不淑慰問之辭言何為罹此凶禍也須<lb/>
　待也凶禮不出迎故云須矣諸侯有喪列國遣使來<lb/>
　弔則弔者於未入門時卽位於主國大門外之西東<lb/>
　面而立其介非一人在正使之東南北面而立以西<lb/>
　為上其限則皆西於門以避大門之中主國之孤子<lb/>
　西面而立於阼階之下相禮者受主人之命出告賓<lb/>
　曰孤某使某請問客之辱臨何事客對曰寡君使某<lb/>
　如何不淑相禮者入告乃出而延賓曰孤某須矣於<lb/>
<pb n="13a"/>
　是弔者遂入主人由阼階升堂西面而立弔者升自<lb/>
　西階東面而立致其君命於主孤曰寡君聞君之喪<lb/>
　寡君使某如何不淑子拜稽顙以謝之弔者既成禮<lb/>
　乃降階而出復反門外之位石梁王氏曰此可補諸<lb/>
　侯喪禮之闕案曲禮居喪之禮升降不由阼階此立<lb/>
　升由阼階者蓋賓弔異於無事時也拜稽顙稱子者<lb/>
　客旣有事於殯故稱子以對擯之辭也若對賓之辭<lb/>
　則稱孤某<lb/>
<pb n="13b"/>
含者執璧將命曰寡君使某含相者入告出曰孤某須<lb/>
矣含者入升堂致命子拜稽顙含者坐委於殯東南有<lb/>
葦席旣葬蒲席降出反位宰夫朝服即喪屨升自西階<lb/>
西面坐取璧降自西階以東<lb/>
　此言列國致含之禮也弔者為正使此含者以下卽<lb/>
　介也含玉形如制璧而小坐委跪而致之也席承璧<lb/>
　之席也孔疏宰謂上卿夫字衍坐取璧謂亦跪而取<lb/>
　之以東藏於内也諸侯有喪列國有致含之禮含者<lb/>
<pb n="14a"/>
　執璧而將命曰寡君使某含相禮者入告乃出而延<lb/>
　賓曰孤某須矣含者遂入升堂而致其君命子拜稽<lb/>
　顙以謝之含者跪致璧於殯之東南其承璧者未葬<lb/>
　有葦席旣葬則蒲席含者旣成禮乃降階而出復反<lb/>
　門外之位至受璧之儀則宰著朝服因喪屨升自西<lb/>
　階西面而坐取璧降自西階以東而藏諸内也案鄭<lb/>
　注皆受之於殯宫孔疏執玉不麻故著朝服以在喪<lb/>
　不可純吉故卽喪屨也<lb/>
<pb n="14b"/>
禭者曰寡君使某襚相者入告出曰孤某須矣襚者執<lb/>
冕服左執領右執要入升堂致命曰寡君使某襚子拜<lb/>
稽顙委衣於殯東襚者降受爵弁服於門内霤將命子<lb/>
拜稽顙如初受皮弁服於中庭自西階受朝服自堂受<lb/>
𤣥端將命子拜稽顙皆如初襚者降出反位宰夫五人<lb/>
舉以東降自西階其舉亦西面<lb/>
　此言列國致襚之禮也衣服曰襚委於殯東卽委於<lb/>
　承璧之席也列國有致襚之禮則禭者曰寡君使某<lb/>
<pb n="15a"/>
　襚相禮者入告乃出而延賓曰孤某須矣襚者自執<lb/>
　冕服左執其領右執其要遂入升堂而致君命曰寡<lb/>
　君使某襚子拜稽顙以謝之旣委衣於殯東禭者乃<lb/>
　降復受爵弁服於門之内霤其將命與子拜稽顙禮<lb/>
　如致冕服之初次受皮弁服於中庭自西階受朝服<lb/>
　自堂受元端其將命與子拜稽顙禮皆如初襚者旣<lb/>
　成禮乃降階而出復反門外之位凡致五服宰夫五<lb/>
　人各舉一服以東降自西階而其舉之亦如襚者之<lb/>
<pb n="15b"/>
　西面也蓋五服冕服最上故襚者自執升堂致命餘<lb/>
　俱以次而受於賈人之所重者在内輕者在外其陳<lb/>
　於璧北則重者在南也<lb/>
上介賵執圭將命曰寡君使某賵相者入告反命曰孤<lb/>
某須矣陳乘黄大路於中庭北輈執圭將命客使自下<lb/>
由路西子拜稽顙坐委於殯東南隅宰舉以東<lb/>
　此言列國致賵之禮也車馬曰賵賵言上介則含襚<lb/>
　皆中下介可知乘黄四黄馬也大路車也前言先路<lb/>
<pb n="16a"/>
　不以禭此蓋後路也北輈車之輈轅北向也客使上<lb/>
　介所役使者自率也下謂馬也由在也路卽路車也<lb/>
　列國有致賵之禮則上介賵執圭而將命曰寡君使<lb/>
　某賵相禮者入告出而反命曰孤須矣賵者遂入陳<lb/>
　乘馬與大路於中庭而北其輈執圭升堂以將命客<lb/>
　之從者率馬設在車之西子拜稽顙以謝之上介卽<lb/>
　跪置其圭於殯東南隅之席上宰俟其出遂舉之以<lb/>
　東而藏於内也陸氏佃曰犬馬不上於堂故執圭將<lb/>
<pb n="16b"/>
　命小行人圭以馬陳氏澔曰覲禮車在西統於賓也<lb/>
　旣夕禮車以西為上為死者而設於鬼神之位也此<lb/>
　賵禮車馬為助主人送葬而設統於主人故車在東<lb/>
　也<lb/>
凡將命鄉殯將命子拜稽顙西面而坐委之宰舉璧與<lb/>
圭宰夫舉襚升自西階西面坐取之降自西階賵者出<lb/>
反位於門外<lb/>
　此總言弔含襚賵將命之禮也凡列國之弔含襚賵<lb/>
<pb n="17a"/>
　其使者皆鄉殯而將命子旣拜稽顙客介乃就殯東<lb/>
　西面而坐委之於是宰舉含璧與賵圭宰夫舉禭衣<lb/>
　升自西階西面而坐取之仍降自西階不敢當主孤<lb/>
　之位也賵者旣出反位於門外禮畢將更有事也案<lb/>
　注疏鄉殯立於殯之西南東北面殯在西階上其西<lb/>
　近序西南似無餘地可容將命者此經云西面坐委<lb/>
　之襚者節疏云舉者亦如襚者西面恐鄉殯亦是西<lb/>
　面也<lb/>
<pb n="17b"/>
上客臨曰寡君有宗廟之事不得承事使一介老某相<lb/>
執綍相者反命曰孤某須矣臨者入門右介者皆從之<lb/>
立於其左東上宗人納賔升受命于君降曰孤敢辭吾<lb/>
子之辱請吾子之復位客對曰寡君命某毋敢視賔客<lb/>
敢辭宗人反命曰孤敢固辭吾子之辱請吾子之復位<lb/>
客對曰寡君命某毋敢視賔客敢固辭宗人反命曰孤<lb/>
敢固辭吾子之辱請吾子之復位客對曰寡君命使臣<lb/>
某毋敢視賔客是以敢固辭固辭不獲命敢不敬從客<lb/>
<pb n="18a"/>
立於門西介立於其左東上孤降自阼階拜之升哭與<lb/>
客拾踊三客出送於門外拜稽顙<lb/>
　此言臨哭之禮也上客卽來弔之正使也臨視也言<lb/>
　欲入視喪所不足而給助之謙也綍與紼同引柩索<lb/>
　也門右謂東也宗人掌禮之官視猶比也拾讀為渉<lb/>
　更也弔含襚賵既畢上客將臨哭曰寡君以有宗廟<lb/>
　之事不得承事爰使一介老某來相執綍相禮者入<lb/>
　告復命於賔曰孤某須矣禮客入門而左臨者不自<lb/>
<pb n="18b"/>
　同於賔客故入門而右介者皆從之立於其左以東<lb/>
　為上宗人將欲納賔見其未就客位乃升堂受命於<lb/>
　嗣君降而曰孤敢辭吾子之辱請吾子之復位客對<lb/>
　曰寡君命某毋敢視賔客敢辭宗人入告於君而反<lb/>
　命於客曰孤敢固辭吾子之辱請吾子之復位客再<lb/>
　對曰寡君命某毋敢視賔客敢固辭宗人入告反命<lb/>
　曰孤敢固辭吾子之辱請吾子之復位客又對曰寡<lb/>
　君命使臣某毋敢視賔客是以敢固辭固辭不獲命<lb/>
<pb n="19a"/>
　敢不敬從於是立於門西之客位介立於其左以東<lb/>
　為上孤降自阼階拜之皆升堂而哭主與客更迭而<lb/>
　踊者三成踊而客出則送於門外拜稽顙以謝其厚<lb/>
　意焉案孔疏此臨是私禮若聘禮私覿姚氏謂亦是<lb/>
　君命據弔者升自西階此臨者入門右又辭稱使臣<lb/>
　則疏說為允<lb/>
其國有君喪不敢受弔<lb/>
　此言有君喪而處親喪之禮也若國有君喪則臣於<lb/>
<pb n="19b"/>
　親喪不敢受他國賔客之弔尊君故也孔氏疏曰哀<lb/>
　痛主於君不私於親<lb/>
外宗房中南面小臣鋪席商祝鋪絞紟衾士盥于盤北<lb/>
舉遷尸于斂上卒斂宰告子馮之踊夫人東面坐馮之<lb/>
興踊<lb/>
　此係喪大記君大斂章文說見於後<lb/>
士喪有與天子同者三其終夜燎及乘人專道而行<lb/>
　此言喪禮不以尊卑而異之事也士之喪有與天子<lb/>
<pb n="20a"/>
　　同者凡三事其柩遷之夜須光眀則竟夜燎及引柩<lb/>
　　車不用馬而用人行必專道而人辟之此卽既夕禮<lb/>
　　所云質明㓕燭屬引專道者<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義巻四十四<lb/>
</p>
<p>
</p>
  </div>
</body>
</text>
</TEI>
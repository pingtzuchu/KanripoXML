<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷四<lb/>
　曲禮下<lb/>
　　名義與前篇同簡策重多分為上下<lb/>
　凡奉者當心提者當帶執天子之器則上衡國君則平<lb/>
　衡大夫則綏之士則提之凡執主器執輕如不克執主<lb/>
　器操幣圭璧則尚左手行不舉足車輪曳踵立則磬折<lb/>
　垂佩主佩倚則臣佩垂主佩垂則臣佩委<lb/>
<pb n="1b"/>
　　此言執器之儀也綏下也下於帶也主通指天子諸<lb/>
　　侯大夫凡為主者而言尚上也凡執器有高下之節<lb/>
　　奉持者兩手當心提挈者屈臂當帶此平常執器之<lb/>
　　儀也若為天子執器則上衡是上於心也為國君則<lb/>
　　平衡與心平也為大夫則綏之下於心也為士則提<lb/>
　　之當乎帶也凡執主器當重慎之故器雖輕而有若<lb/>
　　不克主器之重者莫如幣與圭璧圭以為聘璧以為<lb/>
　　享束帛以附璧操之則尚左手以尊陽若執器行時<lb/>
<pb n="2a"/>
　不得舉足但起前拽後使踵如車輪曳地而行迨於<lb/>
　以器相授受之際立者曲如磬折而垂其佩主微俯<lb/>
　而佩倚於身則臣小俯而佩垂於前主小俯而佩垂<lb/>
　於前則臣大俯而佩委於地臣視君為加恭也案孔<lb/>
　疏云衡有二大夫衡視則面為衡此衡謂心也朱子<lb/>
　亦以上如揖下如授為平衡陸氏佃云衡高七尺七<lb/>
　寸中人八尺則平衡與眉齊矣上衡又少高焉若今<lb/>
　奉御食器上眉是也此即孔疏以面為衡之義<lb/>
<pb n="2b"/>
執玉其有藉者則裼無藉者則襲<lb/>
　此言聘賓衣服之宜也玉圭璋琮璧也藉薦也以束<lb/>
　帛居玉下而薦之也凡行聘享之禮而執玉者在行<lb/>
　享禮時於君用璧而薦以錦是玉有藉者也則以文<lb/>
　為貴而裼以執之在行聘之時於君用圭特達而不<lb/>
　加束帛是玉無藉者也則以質為敬而襲以執之若<lb/>
　聘夫人用琮則裼用璋則襲蓋聘賓之衣服貴與玉<lb/>
　相稱如此案賈氏公彦曰凡服四時不同假令冬有<lb/>
<pb n="3a"/>
　裘襯身單衫又有襦襦上有裘裘上有裼衣裼衣上<lb/>
　有上服皮弁祭服之等若夏則有絺綌絺綌上有中<lb/>
　衣中衣上復有上服也案玉藻羔裘豹飾緇衣以裼<lb/>
　之狐裘黄衣以裼之此裼衣與裘同色也君衣狐白<lb/>
　裘錦衣以裼之君子狐青裘豹褎元綃衣以裼之麛<lb/>
　裘青豻褎絞衣以裼之此裼衣與裘不必同色也如<lb/>
　緇衣羔裘朝服也素衣麑裘皮弁服也緇衣素衣皆<lb/>
　上衣然則上衣固與裘同色與裼衣比之上衣為華<lb/>
<pb n="3b"/>
　觀於錦衣元綃衣絞衣者足以徴之矣賈氏所云中<lb/>
　衣即指裼衣非白布之中衣與長衣深衣為類者也<lb/>
　古人禮服皆直領而對襟當膺左右各餘一寸以為<lb/>
　衽以左掩右則謂之襲開而摺於左露其裼衣則謂<lb/>
　之裼裼衣蓋亦對襟者衣裘則毛之文采閒露於左<lb/>
　右衽之閒與裼衣同為見美若不衣裘則但以裼衣<lb/>
　為美也孔疏謂裼衣上有襲衣襲衣上有常著之服<lb/>
　如皮弁之屬則多一衣矣或謂裼衣上加深衣曰襲<lb/>
<pb n="4a"/>
　或又謂裼衣為半袖單衣皆非是<lb/>
國君不名卿老世婦大夫不名世臣姪娣士不名家相<lb/>
長妾君大夫之子不敢自稱曰余小子大夫士之子不<lb/>
敢自稱曰嗣子某不敢與世子同名<lb/>
　此言正名之禮也卿老謂上卿世婦謂兩媵世臣謂<lb/>
　父時老臣姪謂妻之兄女娣謂妻之妹皆從妻來為<lb/>
　妾者家相助知家事者長妾妾有子者余小子天子<lb/>
　之子未除喪之稱嗣子某諸侯之子未除喪之稱世<lb/>
<pb n="4b"/>
　子君之適子也國君不以名呼其卿老世婦大夫不<lb/>
　以名呼其世臣姪娣士不以名呼其家相長妾蓋卿<lb/>
　老世臣家相皆輔贊於外者敬而不名所以示外之<lb/>
　有所統也世婦姪娣長妾皆輔贊於内者敬而不名<lb/>
　所以示内之有所統也天子之大夫其子不敢自稱<lb/>
　曰余小子避嗣天子之稱也列國之大夫士其子不<lb/>
　敢自稱曰嗣子某避嗣諸侯之稱也諸臣之子不敢<lb/>
　與世子同名敬儲貳所以尊君也鄭注君大夫天子<lb/>
<pb n="5a"/>
　大夫有土地者不與世子同名避僭傚也其先之生<lb/>
　則亦不改案雜記云與君之諱同則稱字若先生與<lb/>
　世子同名亦當然<lb/>
君使士射不能則辭以疾言曰某有負薪之憂<lb/>
　此言古人之重射也負薪之憂言病不能負薪也射<lb/>
　法每兩人為耦以決勝負卿與卿耦大夫與大夫耦<lb/>
　不足則使士備其數故有君使士射之禮夫射者男<lb/>
　子之所有事也於君之使射而或未習則不可以不<lb/>
<pb n="5b"/>
　能對而以疾為辭曰某適有負薪之憂負薪者庶人<lb/>
　之事謙辭也案古者司徒以六藝教萬民既為士宜<lb/>
　未有不嫺於射者是故諱言不能而託辭有疾所以<lb/>
　激其愧勵之心而使之興於藝也<lb/>
侍於君子不顧望而對非禮也<lb/>
　此言應對之禮也與衆人侍坐於君子若君子有問<lb/>
　禮當顧左右以致讓望顔色以致察從容詳審而後<lb/>
　出之若不顧望而對一若恐人之先己者然則為失<lb/>
<pb n="6a"/>
　禮矣孔疏云謂多人侍而君子有問若指問一人則<lb/>
　一人直對若問多人則不得率爾先對也<lb/>
君子行禮不求變俗祭祀之禮居喪之服哭泣之位皆<lb/>
如其國之故謹修其法而審行之去國三世爵祿有列<lb/>
於朝出入有詔於國若兄弟宗族猶存則反告於宗後<lb/>
去國三世爵祿無列於朝出入無詔於國唯興之日從<lb/>
新國之法<lb/>
　此言去國者重本之禮也宗後宗子也君子為卿大<lb/>
<pb n="6b"/>
　夫士有去本國而徙居他國者凡所行禮不可求變<lb/>
　其故國之俗若祭祀之禮居喪之服哭泣之位皆當<lb/>
　從舊國之故謹修其典法而審慎以行之如去國三<lb/>
　世爵祿尚有列於朝而得守先祀出入尚有詔於國<lb/>
　而吉凶相聞其兄弟宗族猶存則冠昏死喪必反告<lb/>
　於宗後若去國三世朝無仕宦之列出入不復相聞<lb/>
　則時久而義已絶矣然猶必待興起而為卿大夫乃<lb/>
　從新國之法前此蓋不忍變也蓋樂樂其所自生禮<lb/>
<pb n="7a"/>
　不忘其本况以道去君君待之有禮者乎必不得已<lb/>
　而舎故從新仁人孝子之用心抑猶有所不忍焉厚<lb/>
　之至也或曰孔子相衞司徒敬子之喪用殷禮子游<lb/>
　問曰君子行禮不求變俗夫子變俗乎子曰非也喪<lb/>
　事吾從其質而已禹入裸國而解衣亦不易其俗之<lb/>
　意特謹修其法而審行之則不至於失禮意矣至去<lb/>
　國三世以下方是言去國之禮<lb/>
君子已孤不更名已孤暴貴不為父作諡<lb/>
<pb n="7b"/>
　此言孤子之禮也暴貴謂其父非貴者而子驟貴也<lb/>
　古者子生三月父名之名有不便父更之若己為孤<lb/>
　子而欲更其名是忘親也孤子宜有所不忍也古者<lb/>
　生有爵則死有諡若父不當諡因孤子驟貴而追為<lb/>
　之諡是適以彰父之賤非所以敬其親也孤子宜有<lb/>
　所不敢也<lb/>
居喪未葬讀喪禮既葬讀祭禮喪復常讀樂章居喪不<lb/>
言樂祭祀不言凶公庭不言婦女<lb/>
<pb n="8a"/>
　此言誦習言語之禮也復常除服之後也樂章弦歌<lb/>
　之詩也人子居喪而未葬則讀喪禮如斂殯成服啓<lb/>
　殯遷柩之類每事務於誠信也既葬則讀祭禮如虞<lb/>
　卒哭祔祥禫之類因時致其孝敬也服已除而復常<lb/>
　則讀樂書之篇章借弦歌以釋其憂痛也若夫居喪<lb/>
　宜哀故不言樂祭祀吉禮故不言凶公庭宜嚴肅故<lb/>
　不言婦女鄭注曰為禮各於其時也<lb/>
振書端書於君前有誅倒筴側龜於君前有誅龜筴几<lb/>
<pb n="8b"/>
杖席蓋重素袗絺綌不入公門苞屨扱衽厭冠不入公<lb/>
門書方衰凶器不以告不入公門<lb/>
　此類言敬君之禮也書簿領也筴有本末故曰倒龜<lb/>
　有背面故曰側苞讀曰藨喪屨用藨蒯為之衽謂深<lb/>
　衣前衽初喪恐妨號踊故扱於帶也厭伏也吉冠有<lb/>
　纚有梁喪冠無之故厭帖然也事君主乎敬如承行<lb/>
　文書之官簿領乃其所掌者若至君前始振去其塵<lb/>
　埃而端整之則有罰卜筮之官龜筴其所奉以周旋<lb/>
<pb n="9a"/>
　者若至君前而有顛倒反側之狀則有罰為其不豫<lb/>
　事也公門為尊嚴之地如龜筴嫌於問吉凶几杖嫌<lb/>
　於自長老席蓋為喪車之飾衣裳重素為喪服袗絺<lb/>
　綌而見體則嫌褻皆不可以入公門又如以苞為屨<lb/>
　扱衽於帶服厭帖之冠皆為凶服亦不可以入公門<lb/>
　若臣妾死於宫中則條錄送死物數之方板五服之<lb/>
　衰與棺槨牆翣之凶器皆不祥之物必先告乃得將<lb/>
　入不告則不得入也案鄭注以席蓋為載喪車是與<lb/>
<pb n="9b"/>
　重素為類吕氏謂席所以坐蓋以禦雨日者非是<lb/>
公事不私議<lb/>
　此言謀事之禮也公事可否必合聚而公議焉則人<lb/>
　心同而國是定若謀於私室計於近習是私議也私<lb/>
　議起則公是掩且以啓擅權之漸故秉禮者謹之案<lb/>
　私議如季氏專魯政不與同列議於公朝而與家臣<lb/>
　謀於私室之類若君大夫來訪則據理告之非私議<lb/>
　也<lb/>
<pb n="10a"/>
君子將營宫室宗廟為先廄庫為次居室為後凡家造<lb/>
祭器為先犧賦為次養器為後無田祿者不設祭器有<lb/>
田祿者先為祭服君子雖貧不粥祭器雖寒不衣祭服<lb/>
為宫室不斬於丘木<lb/>
　此言營造之禮以明奉先之當敬也犧牲賦於民故<lb/>
　曰犧賦亦以造言者如周官牛人供牛牲之互與盆<lb/>
　簝之類有位之君子將營宫室必以宗廟為先所以<lb/>
　奉先也廄與庫為次所以備用也居室則所以安身<lb/>
<pb n="10b"/>
　故後之凡始造家事必以祭器為先犧牲之賦為次<lb/>
　自養之器為後如無田祿者則不設祭器以祭器可<lb/>
　假也有田祿者則先為祭服以祭服不可假也君子<lb/>
　雖貧不敢粥祭器嫌廢祀也雖寒不敢衣祭服恐其<lb/>
　褻也為宫室不斬丘壟之木以廣敬也案太王之遷<lb/>
　豳也作廟翼翼然後百堵皆興宣王之考室也嗣續<lb/>
　妣祖然後築室百堵古人之所重者可知已大夫有<lb/>
　家記以士之臣為家相則士亦可稱家也<lb/>
<pb n="11a"/>
大夫士去國祭器不踰竟大夫寓祭器於大夫士寓祭<lb/>
器於士大夫士去國踰竟為壇位鄉國而哭素衣素裳<lb/>
素冠徹緣鞮屨素簚乗髦馬不蚤鬋不祭食不說人以<lb/>
無罪婦人不當御三月而復服<lb/>
　此言去國之禮也壇位除地為位也鞮屨革屨無絇<lb/>
　飾者簚車覆闌也素簚謂白狗皮為之大夫士以食<lb/>
　祿故有祭器若去國而挈器踰竟是竊君之祿以誣<lb/>
　其先矣故大夫以寓於大夫士以寓於士使之得用<lb/>
<pb n="11b"/>
　且覬已復還也大夫士去國蓋有所甚不得已故既<lb/>
　踰竟必除地為位鄉本國而哭以凶喪之禮自處素<lb/>
　衣素裳素冠徹去中衣之采緣而純素履用革屨車<lb/>
　用素簚乗不翦剔之馬不治其手足爪不剔其鬚髮<lb/>
　不食盛饌而祭先代為食之人不以己出為無罪而<lb/>
　向人解說婦人不侍御寢宿以求自安必待三月而<lb/>
　後復其常服案鄭注云臣無君猶無天也不說人以<lb/>
　無罪所謂忠臣去國不潔其名也觀於孔子去魯而<lb/>
<pb n="12a"/>
　以微罪行則君子之用心可知已矣<lb/>
大夫士見於國君君若勞之則還辟再拜稽首君若迎<lb/>
拜則還辟不敢答拜大夫士相見雖貴賤不敵主人敬<lb/>
客則先拜客客敬主人則先拜主人凡非弔喪非見國<lb/>
君無不答拜者<lb/>
　此言聘時之拜禮也國君謂所聘國之主君大夫士<lb/>
　出聘他國見於主君君若慰勞其道路之勤苦則還<lb/>
　轉退避而不敢當再拜稽首以拜君之徳意此以拜<lb/>
<pb n="12b"/>
　為敬也聘賓初至主國大門外主君若迎而先拜之<lb/>
　則還轉退避不敢答君之拜嫌與君抗賓主之禮此<lb/>
　以不拜為敬也聘禮既畢本國之大夫士與來聘之<lb/>
　大夫士其相見之禮貴賤有所不論如主人敬客則<lb/>
　先拜客雖主為大夫而拜客之士也可客敬主人則<lb/>
　先拜主人雖客為大夫而拜主人之士也可此又以<lb/>
　先拜為敬也總之禮尚往來凡拜必答惟弔喪賓不<lb/>
　答主人之拜謝以為助執喪役而來非行賓主之禮<lb/>
<pb n="13a"/>
　也大夫士見聘國之君君若迎拜則不敢答拜以已<lb/>
　雖為賓猶不敢與主君抗也二者之外則無不答拜<lb/>
　者舊說士見本國之君君不答拜則與下君於士不<lb/>
　答拜之意同似非此處之解朱子曰大夫士相見此<lb/>
　未有以見同國異國之辨更詳之<lb/>
大夫見於國君國君拜其辱士見於大夫大夫拜其辱<lb/>
同國始相見主人拜其辱君於士不答拜也非其臣則<lb/>
答拜之大夫於其臣雖賤必答拜之男女相答拜也<lb/>
<pb n="13b"/>
　此言初見與答拜之禮也大夫見他國之君而拜國<lb/>
　君必答之以拜其辱士見他國之大夫而拜大夫必<lb/>
　答之以拜其辱以皆為賓主故也同國之大夫士始<lb/>
　受命相見此拜見則彼拜辱亦以其為賓主也惟君<lb/>
　於本國之士不答拜以士卑也若非其臣則答拜之<lb/>
　非已尊所加也大夫於家臣雖非家老拜亦答拜之<lb/>
　避正君也男女有别拜獨相答者不以行禮為嫌也<lb/>
　案鄭注自外來而拜拜見也自内來而拜拜辱也熊<lb/>
<pb n="14a"/>
　氏謂大夫見己君君拜其辱者以初為大夫敬之與<lb/>
　孔疏異<lb/>
國君春田不圍澤大夫不掩羣士不取麛卵<lb/>
　此言田獵之禮也司馬仲春教振旅遂以蒐故國君<lb/>
　有春田之禮而大夫士皆從之其時鳥獸字乳但搜<lb/>
　取其不字者而不圍澤以澤之廣則無物不在其中<lb/>
　也大夫不掩羣以物既羣聚孳尾必多也士不取麛<lb/>
　卵以獸子鳥卵方向生育也蓋古之田獵一以驅禽<lb/>
<pb n="14b"/>
　獸使不害稼一以習戰陣使不忘武是為取物之義<lb/>
　而兼寓恤物之仁故不尚多獲而暴天物也案王制<lb/>
　謂天子不合圍諸侯不掩羣與此不同者王制是諸<lb/>
　侯會王田獵之禮此是諸侯在國田獵之禮<lb/>
歲凶年榖不登君膳不祭肺馬不食榖馳道不除祭祀<lb/>
不縣大夫不食粱士飲酒不樂<lb/>
　此言卹災之禮也禮食殺牲則祭周人重肺公食大<lb/>
　夫禮正饌後乃加設稻粱當歲凶而年榖不登則在<lb/>
<pb n="15a"/>
　上位者當與民同憂故君之膳不以肺祭不殺牲為<lb/>
　盛饌也馬不以榖為秣不欲奪民食也馳道不掃除<lb/>
　其草萊不欲用民力也祭祀不設鐘磬之縣示不奏<lb/>
　樂也至於大夫亦不加食夫稻粱不求自養也士飲<lb/>
　酒而不作樂不御琴瑟也此即周禮荒政所謂弛力<lb/>
　眚禮蕃樂者君大夫士皆有養民之責故遇災而自<lb/>
　貶損如此<lb/>
君無故玉不去身大夫無故不徹縣士無故不徹琴瑟<lb/>
<pb n="15b"/>
　此明禮樂不可斯須去身之意也故謂災變喪疾之<lb/>
　類君子比徳於玉故為君者必佩玉非有故則玉不<lb/>
　去身也大夫有鐘磬之縣所以昭其徳非有故則不<lb/>
　徹縣也士常御琴瑟以調其性情非有故則不徹琴<lb/>
　瑟也蓋古之人致禮以治躬致樂以治心有不可斯<lb/>
　須去身者考之禮大夫佩水蒼玉士佩瓀玟則玉固<lb/>
　上下之所通佩也諸侯軒縣大夫判縣士特縣則縣<lb/>
　亦上下之所通用也詩言我有嘉賓鼓瑟鼓琴又言<lb/>
<pb n="16a"/>
　琴瑟擊鼓以御田祖則琴瑟亦上下之所通御也此<lb/>
　分言之者互文可知<lb/>
士有獻於國君他日君問之曰安取彼再拜稽首而后<lb/>
對大夫私行出疆必請反必有獻士私行出疆必請反<lb/>
必告君勞之則拜問其行拜而后對<lb/>
　此亦言敬君之禮也士有物以貢獻於君恐君答已<lb/>
　拜乃自致於外他日因便見君君問之曰何所取彼<lb/>
　物也則先再拜稽首而后對取物之由蓋敬君之問<lb/>
<pb n="16b"/>
　也人臣非公事不越境大夫若以私事有行而出疆<lb/>
　必先請命其反也必有獻於君士私行出疆必先請<lb/>
　命其反也必告於君君若慰勞其道路之勞苦則拜<lb/>
　詢問其遊歴之所經則拜而后對蓋敬君之勞與問<lb/>
　也案必請必告臣不敢自專也大夫私行出疆若季<lb/>
　友如陳葬原仲亦是<lb/>
國君去其國止之曰奈何去社稷也大夫曰奈何去宗<lb/>
廟也士曰奈何去墳墓也國君死社稷大夫死衆士死<lb/>
<pb n="17a"/>
制<lb/>
　此言處變之禮也諸侯若廹於强暴而去國其臣民<lb/>
　止之則曰奈何去社稷社稷皆主於養人國之本也<lb/>
　大夫去國其家臣屬吏止之則曰奈何去宗廟宗廟<lb/>
　以祀先祖家之本也士去國其親戚朋友止之則曰<lb/>
　奈何去墳墓墳墓以葬祖考身之本也若以禮之正<lb/>
　而言諸侯守社稷國亡則必死之大夫撫君之衆喪<lb/>
　師辱國則死之士守君之制見危執節則死之蓋止<lb/>
<pb n="17b"/>
　其去者存乎私情死其事者止乎公義雖經權互用<lb/>
　而所守要於不渝如此<lb/>
君天下曰天子朝諸侯分職授政任功曰予一人踐阼<lb/>
臨祭祀内事曰孝王某外事曰嗣王某臨諸侯畛於鬼<lb/>
神曰有天王某甫<lb/>
　此言天子稱謂之禮也阼主階也畛接也祭名禮莫<lb/>
　先於正名惟有天下而為大君曰天子以其為天之<lb/>
　元子也朝諸侯分職事授政令責成功曰予一人在<lb/>
<pb n="18a"/>
　自稱則為謙而臣民稱之則至尊而莫與抗也踐主<lb/>
　階而臨祭祀祝辭於宗廟之内事曰孝王某於郊社<lb/>
　之外事曰嗣王某事先則原其心事神則明其統也<lb/>
　廵狩臨於諸侯而使祝史畛於其方之鬼神曰有天<lb/>
　王某甫臣不敢名君而告神又不可以無字也案鄭<lb/>
　注以天子予一人為擯者之辭稱孝王不稱孝子者<lb/>
　天下重器王者大統又繼世不必皆子也<lb/>
崩曰天王崩復曰天子復矣告喪曰天王登假措之廟<lb/>
<pb n="18b"/>
立之主曰帝天子未除喪曰予小子生名之死亦名之<lb/>
　此言天子喪祭稱名之禮也復者人死則形神離古<lb/>
　人持死者之衣升屋北面呼名招魂令復體魄冀再<lb/>
　生也假讀曰遐遐者遠邈之義立主者始死則鑿木<lb/>
　為重以依神既虞而埋之乃别作主也崩者若自天<lb/>
　墜下也史書策辭曰夫王崩凡復必稱名惟王呼曰<lb/>
　天子復臣不名君又普天率土止此一人也告喪於<lb/>
　諸侯曰天王登假言升於高遠也葬後卒哭竟而祔<lb/>
<pb n="19a"/>
　廟立主曰帝同之天神也天子即位三年除喪而後<lb/>
　稱王在三年之内自稱予小子未踰年則稱名或不<lb/>
　幸而死則亦稱名皆不忍忘先王也案春秋景王崩<lb/>
　悼王未踰年入于王城不稱天王而稱王猛所謂生<lb/>
　名之死不稱天王崩而稱王子猛卒所謂死亦名之<lb/>
　也<lb/>
天子有后有夫人有世婦有嬪有妻有妾<lb/>
　此言天子治内之禮也天子立六宫之治必先有后<lb/>
<pb n="19b"/>
　后君也後也配天子以君天下又後於天子以廣後<lb/>
　嗣也其次有夫人夫之言扶也以徳扶助乎王也無<lb/>
　職坐而論婦禮有世婦婦之言服也以服事人也以<lb/>
　其貴故以世言其職祭祀賓客喪紀有嬪嬪者婦人<lb/>
　之美稱言可賓敬也其職婦學之法有妻妻之言齊<lb/>
　也進御於王暫亦齊同所謂御妻也有妾妾接也得<lb/>
　接見於君也蓋夫婦人倫之本宫闈王化之基天子<lb/>
　立六宫以聽天下之内治以明章婦順有徳則充之<lb/>
<pb n="20a"/>
　無徳則闕關雎麟趾之徳實為周官立政所自出宫<lb/>
　壼之所係顧不重與<lb/>
天子建天官先六大曰大宰大宗大史大祝大士大卜<lb/>
典司六典天子之五官曰司徒司馬司空司士司冦典<lb/>
司五衆天子之六府曰司土司木司水司草司器司貨<lb/>
典司六職天子之六工曰土工金工石工木工獸工草<lb/>
工典制六材<lb/>
　此言天子設官分職之禮也上典主也下典法也府<lb/>
<pb n="20b"/>
　者藏物之所六材者六工之所用也天子法天為治<lb/>
　故建天官而先設六大以任之曰大宰以亮天工大<lb/>
　宗以祀鬼神大史以掌天文大祝以奉宗廟大士以<lb/>
　察祲祥大卜以辨吉凶各典司其六典之法而天官<lb/>
　實總其成則欽若之道得矣次於天官者是為天子<lb/>
　之五官曰司徒掌邦教以佐王安撫邦國司馬掌邦<lb/>
　政以佐王乎邦國司空掌事典以富邦國司士掌羣<lb/>
　臣之版萬民之數以詔王治司冦掌邦禁以佐王刑<lb/>
<pb n="21a"/>
　邦國此五官者各有其屬如大夫以至府史胥徒是<lb/>
　謂五衆當典司五衆而分職以考其績則羣臣之職<lb/>
　舉矣用人以理財則有天子之六府曰司土以典農<lb/>
　人之稅司木以典虞人之稅司水以典澤人之稅司<lb/>
　草以典囿人之稅司器以典工人之稅司貨以典商<lb/>
　人之稅典司者各致其物以藏於六府隨其職而守<lb/>
　之則財用足矣至於天子之六工曰土工者塼埴之<lb/>
　工也金工者鎔鑄之工也石工者刮磨之工也木工<lb/>
<pb n="21b"/>
　者攻木之工也獸工者攻皮之工也草工者設色之<lb/>
　工也此六工者典制此六材當各隨所長而精之則<lb/>
　制器利用之道得矣案此於周官既不盡同舊說以<lb/>
　為殷制亦無所考證要之皆為先王設官分職所以<lb/>
　裁成輔相左右斯民之大要記禮者蓋各據所聞而<lb/>
　志之也<lb/>
五官致貢曰享<lb/>
　此言人臣質成之禮也五官即司徒已下五官貢功<lb/>
<pb n="22a"/>
　　也享獻也一說以公侯伯子男為五官以時致方物<lb/>
　　為貢非是天子之五官既備而功罪不進於上則下<lb/>
　　之情不通黜陟不行於下則上之權不立故每歲之<lb/>
　　終五官必各致其功以獻於王其名則曰享焉案六<lb/>
　　卿皆天子所建而質成獨五官者周禮所謂大宰歲<lb/>
　　終則令百官府各正其治受其會聽其致事而詔王<lb/>
　　廢置也曰享者臣之事君一如君之事天功罪既昭<lb/>
　　而黜陟惟命所以尊王者至矣<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷四<lb/>
</p>
<p>
</p>
  </div>
</body>
</text>
</TEI>
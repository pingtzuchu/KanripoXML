<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷四十二<lb/>
　樂記<lb/>
　德者性之端也樂者德之華也金石絲竹樂之器也詩<lb/>
　言其志也歌詠其聲也舞動其容也三者本於心然後<lb/>
　樂器從之是故情深而文明氣盛而化神和順積中而<lb/>
　英華發外惟樂不可以為偽<lb/>
　　此承上觀德而言樂之所本也觀樂之所以知德者<lb/>
<pb n="1b"/>
　　蓋以人心之德實出於性乃性之端緒也所作之樂<lb/>
　　實章乎德乃德之英華也金石絲竹雖德性之所寓<lb/>
　　而實不過樂之器也詩以言其志歌以詠其聲舞以<lb/>
　　動其容此三者皆本於心然後有金石絲竹以飾其<lb/>
　　聲干戚羽旄以飾其容而樂器從之是故情之深者<lb/>
　　文必明氣之盛者化必神惟和順積於中而後英華<lb/>
　　發於外則樂之不可以為偽也審矣<lb/>
　樂者心之動也聲者樂之象也文采節奏聲之飾也君<lb/>
<pb n="2a"/>
子動其本樂其象然後治其飾是故先鼓以警戒三步<lb/>
以見方再始以著往復亂以飭歸奮疾而不拔極幽而<lb/>
不隠獨樂其志不厭其道備舉其道不私其欲是故情<lb/>
見而義立樂終而德尊君子以好善小人以聽過故曰<lb/>
生民之道樂為大焉<lb/>
　此言樂舞之理有闗於世道之大也文采樂之威儀<lb/>
　也往進也亂如云闗雎之亂謂終也歸舞畢而退就<lb/>
　位也拔如拔來報往之拔謂疾也聽審也樂者生於<lb/>
<pb n="2b"/>
　人心之感物而動也發於氣而有聲是樂之象也播<lb/>
　於器而有文采節奏是聲之飾也君子平心以動其<lb/>
　本和聲以樂其象然後備物以治其飾是故樂將作<lb/>
　必先擊鼓以動衆聽舞將作必先三舉步以示方法<lb/>
　一節終則再擊鼓以明其進既進而又終則復擊鐃<lb/>
　以謹其退惟情餘於文故奮疾而不拔惟情見乎文<lb/>
　故極幽而不隠以之為己則獨樂其志而不厭其道<lb/>
　以之為人則備舉其道而不私其欲是故其始也情<lb/>
<pb n="3a"/>
　見而義立則作樂之體豫矣其既也樂終而德尊則<lb/>
　敎人之用彰矣君子以感發其善良小人以省觀其<lb/>
　邪慝故古語所云生民之道樂為大者蓋以是焉陳<lb/>
　氏澔曰此章特通論樂與舞之理如此耳諸家皆以<lb/>
　為論大武之樂以明伐紂之事且以再始為十一年<lb/>
　觀兵十三年伐紂其誤久矣<lb/>
樂也者施也禮也者報也樂樂其所自生而禮反其所<lb/>
自始樂章德禮報情反始也<lb/>
<pb n="3b"/>
　此言禮樂所主之義也自由也樂也者至愛從心而<lb/>
　出其道主於施也禮也者品節稱情而立其道主於<lb/>
　報也樂以樂其所自生禮以反其所自始是非徒外<lb/>
　之文也章著其在内之德故樂以象之報答其情而<lb/>
　反其始故禮以則之也案樂所自生反所自始即孟<lb/>
　子所謂禮樂之實事親從兄是也<lb/>
所謂大輅者天子之車也龍旂九旒天子之旌也青黑<lb/>
縁者天子之寳龜也從之以牛羊之羣則所以贈諸侯<lb/>
<pb n="4a"/>
也<lb/>
　此言天子待諸侯之禮也車服器物用各有等所謂<lb/>
　大輅者或金象或革木乃天子之車也畫龍於旂以<lb/>
　象變化九旒以象陽數乃天子之旌也龜以青黑為<lb/>
　縁飾者乃天子之寳龜也然車旂守龜有功德者皆<lb/>
　得受賜又從之以牛羊之羣則天子所以贈諸侯也<lb/>
　案此節舊即以為禮報之事實與上下文不相聫屬<lb/>
　蓋錯簡也<lb/>
<pb n="4b"/>
樂也者情之不可變者也禮也者理之不可易者也樂<lb/>
統同禮辨異禮樂之説管乎人情矣<lb/>
　此言禮樂之定體而因及其用之大也樂也者以和<lb/>
　為主乃情之得正而不可變者也禮也者以序為主<lb/>
　乃理之一定而不可易者也樂統同以合其情禮辨<lb/>
　異以明其分是故人情有同有異而禮樂之説實管<lb/>
　攝乎人情而莫能外矣<lb/>
窮本知變樂之情也著誠去偽禮之經也禮樂偩天地<lb/>
<pb n="5a"/>
之情達神明之德降興上下之神而凝是精粗之體領<lb/>
父子君臣之節<lb/>
　此由禮樂之本體而推功效以明制作之妙也偩猶<lb/>
　依象也降下也興猶出也凝成也精粗萬物大小也<lb/>
　領猶理治也樂唯為情之不可變故窮其本而知其<lb/>
　變使反異以歸同者乃大樂自然之情也禮唯為理<lb/>
　之不可易故著其誠而去其偽使釋回而增美者乃<lb/>
　大禮當然之經也由是觀之禮樂有以倣象乎天地<lb/>
<pb n="5b"/>
　之情通達乎神明之德用之於祭則能降興上下之<lb/>
　神而正其萬物大小之體理治父子君臣之節所謂<lb/>
　禮樂之管乎人情者如此朱子曰禮之誠便是樂之<lb/>
　本<lb/>
是故大人舉禮樂則天地將為昭焉天地訢合陰陽相<lb/>
得煦嫗覆育萬物然後草木茂區萌達羽翼奮角觡生<lb/>
蟄蟲昭蘇羽者嫗㐲毛者孕鬻胎生者不殰而卵生者<lb/>
不殈則樂之道歸焉耳<lb/>
<pb n="6a"/>
　此言聖人以禮樂贊化育也煦烝也嫗育也屈生曰<lb/>
　區角無䚡曰觡觡謂角外皮之滑澤者處暗而忽明<lb/>
　曰昭幾死而復生曰蘇卵生曰嫗伏胎生曰孕鬻禮<lb/>
　樂之為道不惟管人情而已聖人在天子之位而為<lb/>
　大人其舉用禮樂則以序召序以和召和將天地化<lb/>
　育之功無不為之昭著焉天陽地陰訢合相得天以<lb/>
　氣煦物而職覆地以形嫗物而主育然後植物各遂<lb/>
　其生而草木暢茂區萌條達動物各遂其生而羽翼<lb/>
<pb n="6b"/>
　奮飛角觡生長蟄蟲昭蘇羽者體伏而生子毛者妊<lb/>
　孕而鬻子胎生者不至於殰敗卵生者不至於殈裂<lb/>
　皆大人作樂以導和之所致也則其功惟樂之道歸<lb/>
　焉耳一説為昭者言其理察乎上下也天地訢合以<lb/>
　下則是至和之感而萬物育焉矣<lb/>
樂者非謂黄鍾大呂弦歌干揚也樂之末節也故童者<lb/>
舞之鋪筵席陳尊俎列籩豆以升降為禮者禮之末節<lb/>
也故有司掌之樂師辨乎聲詩故北面而弦宗祝辨乎<lb/>
<pb n="7a"/>
宗廟之禮故後尸商祝辨乎喪禮故後主人是故德成<lb/>
而上藝成而下行成而先事成而後是故先王有上有<lb/>
下有先有後然後可以有制於天下也<lb/>
　此言禮樂有本而尤為君子所當務也揚鉞也有司<lb/>
　如周禮司几筵司尊罍籩人豆人之屬北面位之卑<lb/>
　也商祝習知殷禮者殷尚質喪禮以質為主故兼用<lb/>
　殷禮也禮樂之道昭宣化育誠以樂主於和非謂黄<lb/>
　鍾大呂弦歌之聲干揚之舞而已也此聲與容特樂<lb/>
<pb n="7b"/>
　之末節故童者舞之禮主於敬非謂鋪設筵席陳薦<lb/>
　尊爼列供籩豆以升降為禮而已也此器與文特禮<lb/>
　之末節故有司掌之樂師但能辨曉乎聲詩故北面<lb/>
　而弦宗祝但能辨曉乎宗廟詔相之禮故後於尸商<lb/>
　祝但能辨曉乎死喪擯相之禮故後於主人蓋德成<lb/>
　者兼乎藝而居上藝成者不必有德而居下行成者<lb/>
　兼乎事而居先事成者不必有行而居後是故先王<lb/>
　有上有下有先有後然後本末具舉乃可以制作禮<lb/>
<pb n="8a"/>
　樂以示天下也案此又申言樂有本原而不在乎聲<lb/>
　容之迹前既以明聖之沿革明之此復以德藝之貴<lb/>
　賤證之也<lb/>
魏文侯問於子夏曰吾端冕而聽古樂則唯恐臥聽鄭<lb/>
衞之音則不知倦敢問古樂之如彼何也新樂之如此<lb/>
何也子夏對曰今夫古樂進旅退旅和正以廣弦匏笙<lb/>
簧會守拊鼓始奏以文復亂以武治亂以相訊疾以雅<lb/>
君子於是語於是道古脩身及家平均天下此古樂之<lb/>
<pb n="8b"/>
發也<lb/>
　此言古樂之所發而并及其功效也文侯名斯端冕<lb/>
　端衣元裳而加冕也旅羣列貌會合也守相守而未<lb/>
　作也拊即相也以韋為表裝之以糠亦鼓類也以其<lb/>
　輔相於樂故又謂之相鼓聲為陽故謂之文鐃聲為<lb/>
　陰故謂之武亂者卒章之節訊亦治也雅即柷也魏<lb/>
　文侯嘗問於子夏曰吾端冕而聽古樂則心厭之而<lb/>
　唯恐臥聽鄭衞之音則心好之而不知倦敢問古樂<lb/>
<pb n="9a"/>
　之所以如彼何也新樂之所以如此何也子夏對曰<lb/>
　今夫古樂其舞則旅進旅退而不雜其聲則和正以<lb/>
　廣而不姦舉弦匏笙簧會守拊鼓而不紊方樂之始<lb/>
　奏則擊鼓舞之將終則擊鐃樂之亂則治以相舞之<lb/>
　疾則治以柷故其一終也有義理事實以貫乎其中<lb/>
　君子於是講論善道即於是稱説古人以之自治則<lb/>
　脩身而次及於家推之則有以平均天下此古樂之<lb/>
　發於外者也周子曰古聖王制禮法脩敎化三綱正<lb/>
<pb n="9b"/>
　九疇敘百姓大和萬物咸若作樂以宣八風之氣以<lb/>
　平天下之情故樂聲澹而不傷和而不淫入其耳感<lb/>
　其心莫不澹且和焉澹則欲心平和則躁心釋優柔<lb/>
　平中德之盛也天下化中治之至也是謂道配天地<lb/>
　古之極也<lb/>
今夫新樂進俯退俯姦聲以濫溺而不止及優侏儒獶<lb/>
雜子女不知父子樂終不可以語不可以道古此新樂<lb/>
之發也<lb/>
<pb n="10a"/>
　此言今樂之異於古樂也俯曲也優謂俳優雜戰二<lb/>
　人侏儒人之短小者獶獮㺅也子夏言今夫新樂則<lb/>
　不然進俯退俯容之陋也姦聲滌濫溺而不反聲之<lb/>
　淫也甚而至於俳優侏儒狀若獮㺅間雜於子女之<lb/>
　中而絶不知有父子之禮矣故作樂雖終既無義理<lb/>
　而不足以講論又無事實而不足以道古此新樂之<lb/>
　發於外者也案樂分今古兩言發者由其根本異也<lb/>
今君之所問者樂也所好者音也夫樂者與音相近而<lb/>
<pb n="10b"/>
不同文侯曰敢問何如子夏對曰夫古者天地順而四<lb/>
時當民有德而五榖昌疾疢不作而無妖祥此之謂大<lb/>
當然後聖人作為父子君臣以為紀綱紀綱既正天下<lb/>
大定天下大定然後正六律和五聲弦歌詩頌此之謂<lb/>
德音德音之謂樂詩云莫其德音其德克明克明克類<lb/>
克長克君王此大邦克順克俾俾于文王其德靡悔既<lb/>
受帝祉施于孫子此之謂也<lb/>
　此言樂與音有異而先明古樂所由作也當謂不失<lb/>
<pb n="11a"/>
　其序祥亦妖也大當謂大化均調也小為紀大為綱<lb/>
　俾詩作比俾于至于也施延也子夏言古樂新樂所<lb/>
　發之異如此今君之所問者雖樂也而所好者則音<lb/>
　也夫樂之與音相近而實有不同文侯曰敢問其所<lb/>
　以不同者何如子夏對曰古者聖人在位和氣交通<lb/>
　天地順而四時各當民有德而五榖咸昌疾疢妖祥<lb/>
　泯而不作此之謂大當而禮敎可興然後作為父子<lb/>
　君臣之禮以為人道之紀綱紀綱既正則親疎有序<lb/>
<pb n="11b"/>
　尊卑有等而天下大定天下大定而樂敎可行然後<lb/>
　正六律以和五聲理弦歌以播詩頌凡中聲所止無<lb/>
　非盛德之形容此之謂德音夫唯德音斯謂之古樂<lb/>
　所以與音相近而不同也大雅皇矣之詩云王季有<lb/>
　莫然清靜之德而發為莫然清靜之音蓋其為德也<lb/>
　克明乎理而又能類推其餘克長乎人而又能君臨<lb/>
　其衆以之王此大邦則克順而有以和其民克比而<lb/>
　有以親其民至於文王其生安之德靡有所悔是以<lb/>
<pb n="12a"/>
　既受上帝之福祉而更施及於孫子焉詩之所云即<lb/>
　此德音之謂也案引詩借證德音二字本不甚切於<lb/>
　樂而必盡其詞者勉君故也<lb/>
今君之所好者其溺音乎文侯曰敢問溺音何從出也<lb/>
子夏對曰鄭音好濫淫志宋音燕女溺志衞音趨數煩<lb/>
志齊音敖辟喬志此四者皆淫於色而害於德是以祭<lb/>
祀弗用也<lb/>
　此言新樂所由起也趨數迫促而疾速也子夏言古<lb/>
<pb n="12b"/>
　樂之原於德音如彼今君之所好者其淫溺之音乎<lb/>
　文侯曰敢問溺音何所從出也子夏對曰如鄭音之<lb/>
　好濫由其志之淫宋音之燕女由其志之溺衞音之<lb/>
　趨數由其志之煩齊音之敖辟由其志之驕四者雖<lb/>
　有淺深然皆淫於色而害於德是以祭祀屏而弗用<lb/>
　也陸氏佃曰前言所好者音今乃言所好其溺音乎<lb/>
　是引其君有漸也蓋詞不迫而意已篤至古之人多<lb/>
　如此<lb/>
<pb n="13a"/>
詩云肅雍和鳴先祖是聽夫肅肅敬也雍雍和也夫敬<lb/>
以和何事不行為人君者謹其所好惡而已矣君好之<lb/>
則臣為之上行之則民從之詩云誘民孔易此之謂也<lb/>
　此言古樂為用之大而人君當愼其好惡也誘詩作<lb/>
　牖子夏言溺音既不用於祭祀則所用者必正聲也<lb/>
　周頌有瞽之詩云肅雍和鳴先祖是聽夫所謂肅者<lb/>
　言其音之肅然而敬也所謂雍者言其音之雍然而<lb/>
　和也夫敬以和則體信達順而何事不可行哉故為<lb/>
<pb n="13b"/>
　人君者於音樂之為淫為正亦惟謹其好惡焉而已<lb/>
　矣君好之臣即效而為之上行之民即率而從之其<lb/>
　感應之速如大雅板之詩所云誘民孔易者正此謂<lb/>
　也案敬以和者禮樂一原故也上行下效乃移風易<lb/>
　俗之機故好惡不可以不愼<lb/>
然後聖人作為鞉鼓椌楬壎篪此六者德音之音也然<lb/>
後鐘磬竿瑟以和之干戚旄狄以舞之此所以祭先王<lb/>
之廟也所以獻酬酳酢也所以官序貴賤各得其宜也<lb/>
<pb n="14a"/>
所以示後世有尊卑長㓜之序也<lb/>
　此言聖人能謹其好惡以作樂而用無不宜也鞉如<lb/>
　鼓而小與鼗同椌柷楬敔也壎六孔燒土為之篪截<lb/>
　竹為之干盾戚斧也旄旄牛尾狄翟雉羽也子夏言<lb/>
　唯聖人有見於德音之當好溺音之當惡於是作為<lb/>
　革音之鞉鼓木音之椌楬土音之壎竹音之篪此六<lb/>
　者音皆質素與德相稱乃古者德音之音也然後越<lb/>
　之金石為鐘磬播之匏絲為竽瑟以和之武用干戚<lb/>
<pb n="14b"/>
　文用旄狄以舞之如此則聲容兼備所以祭先王之<lb/>
　廟而幽足以交於神也所以奏之燕饗而獻酬酳酢<lb/>
　明足以交於人也所以行之朝廷而官序貴賤莫不<lb/>
　得其宜也所以示之後世而尊卑長幼莫不得其序<lb/>
　也案樂以鐘磬為紀綱以琴瑟笙竿為音奏其鞉鼓<lb/>
　椌楬則所以節樂壎篪亦竽笙簫管之次而此乃特<lb/>
　表六器以為德音之音者蓋先質後文樂而有節之<lb/>
　意此所以樂至而禮亦至也<lb/>
<pb n="15a"/>
鐘聲鏗鏗以立號號以立横横以立武君子聽鐘聲則<lb/>
思武臣石聲磬磬以立辨辨以致死君子聽磬聲則思<lb/>
死封疆之臣絲聲哀哀以立廉亷以立志君子聽琴瑟<lb/>
之聲則思志義之臣竹聲濫濫以立會會以聚衆君子<lb/>
聽竽笙簫管之聲則思畜聚之臣鼓鼙之聲讙讙以立<lb/>
動動以進衆君子聽鼓鼙之聲則思將帥之臣君子之<lb/>
聽音非聽其鏗鏘而已也彼亦有所合之也<lb/>
　此言聽樂之道也號號令也横充滿也聲磬之磬當<lb/>
<pb n="15b"/>
　作罄言其聲罄罄然也亷亷隅也濫者擥聚之義畜<lb/>
　聚之臣謂節用愛人容民畜衆者非謂聚斂之臣也<lb/>
　讙讙囂也子夏言古樂之足以感人也久矣聽之而<lb/>
　恐臥者亦未有得於心耳是故鐘聲鏗以逺達而立<lb/>
　號號令嚴斯氣盛而可以立横横斯奮發而可以立<lb/>
　武故君子聽鐘聲則思得武臣石聲磬以堅確而立<lb/>
　辨辨義斯決以致死故君子聽磬聲則思得死封疆<lb/>
　之臣絲聲哀以細密而立亷亷斯有分辨而可以立<lb/>
<pb n="16a"/>
　志故君子聽琴瑟之聲則思得志義之臣竹聲濫以<lb/>
　繁雜而立會會斯廣有所及而可以聚衆故君子聽<lb/>
　竽笙簫管之聲則思得畜聚之臣鼓鼙之聲讙以振<lb/>
　作而立動動斯勇往而可以進衆故君子聽鼓鼙之<lb/>
　聲則思得將帥之臣然則君子之聽音固非特聽其<lb/>
　鏗鏘而已彼亦必有所契合於心是以各致其思而<lb/>
　不能已也案樂器之音所以昭德所以導和而子夏<lb/>
　乃云然者蓋恐文侯湛於淫樂而忽封疆之憂惑於<lb/>
<pb n="16b"/>
　聲色而忘文武之士也<lb/>
賓牟賈侍坐於孔子孔子與之言及樂曰夫武之備戒<lb/>
之已久何也對曰病不得其衆也咏歎之淫液之何也<lb/>
對曰恐不逮事也發揚蹈厲之已蚤何也對曰及時事<lb/>
也武坐致右憲左何也對曰非武坐也<lb/>
　此言大武之樂而問其舞與聲之所由起也賓牟姓<lb/>
　賈名咏歎長聲而歎也淫液流連不絶之貌憲法也<lb/>
　賓牟賈蓋古之知樂者嘗侍坐於孔子孔子與之言<lb/>
<pb n="17a"/>
　而及樂曰夫武王大武之舞必先擊鼓而備戒之已<lb/>
　久者何也賈對曰惟武王伐紂憂不得士心故先鼓<lb/>
　戒士衆久而後出今舞者蓋象此也問備戒之餘歌<lb/>
　者必咏歎之淫液之何也對曰武王恐四方諸侯或<lb/>
　心未必皆順而不及征伐之大事也問初舞時即手<lb/>
　足發揚蹈地而猛厲其太蚤何也對曰象及時成功<lb/>
　而不容緩也問武舞者有時而坐招右列之人如左<lb/>
　法而皆坐者何也對曰武王初得天下未敢寧居此<lb/>
<pb n="17b"/>
　疑其本非武坐也案咏歎淫液非舞者自歌也蓋堂<lb/>
　下自舞而堂上歌以應之所謂歌言其志舞動其容<lb/>
　故合之而當日之事可見也憲舊讀作軒言舞者之<lb/>
　跪右足至地而左足軒仰也此左右即下文分左分<lb/>
　右之謂恐非指左右兩足也<lb/>
聲淫及商何也對曰非武音也子曰若非武音則何音<lb/>
也對曰有司失其傳也若非有司失其傳則武王之志<lb/>
荒矣子曰唯丘之聞諸萇𢎞亦若吾子之言是也<lb/>
<pb n="18a"/>
　此言商聲之誤其傳以明武王之心也商者西方殺<lb/>
　伐之聲舊謂貪商者非是唯語辭萇𢎞周大夫孔子<lb/>
　言武樂之聲有淫液而及於商調者何也賈對曰此<lb/>
　決非武樂之音也問既非武音則是何音也對曰此<lb/>
　由典樂之官失其傳故也若非有司之失而果係武<lb/>
　音則是武王嗜殺而其志荒繆矣孔子因曰唯某所<lb/>
　聞於萇𢎞者亦若吾子之言其言是也案聲淫及商<lb/>
　謂歌奏之聲雜以商調也國語引武王牧野之事音<lb/>
<pb n="18b"/>
　皆尚宮周官大祭祀之樂無商故賈以為有司失其<lb/>
　傳也<lb/>
賓牟賈起免席而請曰夫武之備戒之已久則既聞命<lb/>
矣敢問遲之遲而又久何也子曰居吾語女夫樂者象<lb/>
成者也總干而山立武王之事也發揚蹈厲大公之志<lb/>
也武亂皆坐周召之治也<lb/>
　此言孔子因賈問而明武樂之義也上遲字待也亂<lb/>
　樂之卒章也賓牟賈於是乎起避席而更請曰夫舞<lb/>
<pb n="19a"/>
　之初備戒已久賈言之而夫子不以為非則既聞命<lb/>
　矣敢問其終舞者若有所待而立於綴遲而又久者<lb/>
　何也子曰居吾以語女夫樂者所以象成功也當將<lb/>
　舞時總持干盾如山之嶷立此武王之事也發揚蹈<lb/>
　厲之已蚤乃大公之志也武舞將終左右皆坐而無<lb/>
　事於武則周公召公之治也案武王之事詩所謂上<lb/>
　帝臨女無貳爾心者也大公之志詩所謂維師尚父<lb/>
　時維鷹揚者也賈雖知其意而未能指其實又疑左<lb/>
<pb n="19b"/>
　右竝坐之非故夫子復從初告之<lb/>
且夫武始而北出再成而滅商三成而南四成而南國<lb/>
是疆五成而分周公左召公右六成復綴以崇天子夾<lb/>
振之而駟伐盛威於中國也分夾而進事蚤濟也久立<lb/>
於綴以待諸侯之至也<lb/>
　此總言武舞之始終而申明遲久之意也成猶奏也<lb/>
　毎奏武曲一終為一成駟當作四一擊一刺為一伐<lb/>
　孔子言且夫武之舞也始而北出則備戒而總干山<lb/>
<pb n="20a"/>
　立時也再成象克紂而滅商則發揚蹈厲時也三成<lb/>
　象克商而南反四成象克商以後而於南方之國是<lb/>
　為疆理五成而分為左右以象周召則武亂皆坐時<lb/>
　也六成復於綴以象天子尊居則樂終而德尊而所<lb/>
　謂遲之又久者在此時矣凡武樂之序如此自北出<lb/>
　以後二人夾舞者振鐸為節而舞者以戈矛四次擊<lb/>
　刺以象威服中國也舞者分夾而進不復遲留以象<lb/>
　功之蚤成也六成復綴而久立者則象武王之有文<lb/>
<pb n="20b"/>
　德以待諸侯之自歸也案三成而南五成而分周公<lb/>
　左召公右此舞之所以有南籥詩之所以有周南召<lb/>
　南也久立以待諸侯即書所謂垂拱而天下治者此<lb/>
　正答遲久之問故下文復詳推之舊注以復綴久立<lb/>
　與備戒已久為一事則無復倫次而語脈俱不可通<lb/>
　矣<lb/>
且女獨未聞牧野之語乎武王克殷反商未及下車而<lb/>
封黄帝之後於薊封帝堯之後於祝封帝舜之後於陳<lb/>
<pb n="21a"/>
下車而封夏后氏之後於杞投殷之後於宋封王子比<lb/>
干之墓釋箕子之囚使之行商容而復其位庶民弛政<lb/>
庶士倍禄<lb/>
　此言武王崇聖賢厚臣民之事也反商即武成篇所<lb/>
　謂反商政政由舊也投者舉而徙置之也商容商之<lb/>
　賢臣行猶視也政即王制不從政之政孔子言且夫<lb/>
　遲久之義有未易以一言盡者女獨未聞牧野以後<lb/>
　記事之語乎武王既克殷反商政當其未及下車即<lb/>
<pb n="21b"/>
　思所以備三恪者而封黄帝之後於薊封帝堯之後<lb/>
　於祝封帝舜之後於陳下車即思所以存二代者而<lb/>
　封夏后氏之後於杞投殷之後於宋幷積土而封王<lb/>
　子比干之墓解釋箕子之囚使人廵求商容之所處<lb/>
　而追復其位於庶民則弛息其征役於庶士則倍增<lb/>
　其禄入凡恩之及於帝王臣庶者如此陳氏澔曰投<lb/>
　宋在成王時此蓋因歴敘黄帝堯舜禹湯之次而類<lb/>
　言之<lb/>
<pb n="22a"/>
濟河而西馬散之華山之陽而弗復乗牛散之桃林之<lb/>
野而弗復服車甲衅而藏之府庫而弗復用倒載干戈<lb/>
包之以虎皮將帥之士使為諸侯名之曰建櫜然後天<lb/>
下知武王之不復用兵也<lb/>
　此言武王偃武之事也載人曰乘載物曰服衅與釁<lb/>
　同以血塗之也凡載兵之法皆刃向外倒載者刃向<lb/>
　國不與常同也名命也建讀為鍵籥牡也兵甲之衣<lb/>
　曰櫜孔子言武王於是乎濟河而西歸於鎬京馬即<lb/>
<pb n="22b"/>
　散之華山之陽而弗復乘牛即散之桃林之野而弗<lb/>
　復服車甲則衅以血藏之府庫而弗復用干戈則倒<lb/>
　載而包以虎皮將帥之士則使其有分土而為諸侯<lb/>
　且命之曰自此其鍵兵櫜弓與民休息然後天下皆<lb/>
　知武王之不復用兵也案傳曰止戈為武武王以武<lb/>
　定天下而克商之後即曠然偃武而不疑此周道所<lb/>
　以比隆於堯舜也<lb/>
散軍而郊射左射貍首右射騶虞而貫革之射息也禆<lb/>
<pb n="23a"/>
冕搢笏而虎賁之士説劍也祀乎明堂而民知孝朝覲<lb/>
然後諸侯知所以臣耕籍然後諸侯知所以敬五者天<lb/>
下之大敎也<lb/>
　此言武王脩文之事也革甲鎧也禆衣衮之屬也孔<lb/>
　子言武王偃武之後繼以脩文於是乎散放軍伍而<lb/>
　習射於郊在左而射歌貍首以為節在右而射歌騶<lb/>
　虞以為節而軍射之主於貫革者從此息也禆衣冠<lb/>
　冕搢笏於帶而虎賁之士皆因之而説劍也不寧唯<lb/>
<pb n="23b"/>
　是又崇祀文王於明堂而民乃知孝制為朝覲之禮<lb/>
　而後諸侯知所以臣舉行耕籍之典而後諸侯知所<lb/>
　以敬此三者乃天下之大敎也案貫革之射息如言<lb/>
　射不主皮矣大射三侯北面東上故貍首為左騶虞<lb/>
　為右<lb/>
食三老五更於大學天子袒而割牲執醬而饋執爵而<lb/>
酳冕而總干所以敎諸侯之弟也若此則周道四達禮<lb/>
樂交通則夫武之遲久不亦宜乎<lb/>
<pb n="24a"/>
　此言養老之敎而總結武舞所以遲久之意也酳食<lb/>
　畢而以酒盪口也孔子言武王食三老五更於大學<lb/>
　以天子之尊親為之袒而割牲執醬而饋執爵而酳<lb/>
　以致其養為之戴冕而總干以致其樂此所以敬老<lb/>
　而敎諸侯之弟也惟武王當日崇聖賢厚臣民偃武<lb/>
　事脩文敎雍容詳盡若此故周道旁行而四達禮樂<lb/>
　翔洽而交通蓋有以德服人而庶幾乎恭已無為之<lb/>
　化者則夫武之遲而又久不亦宜乎合而觀之其始<lb/>
<pb n="24b"/>
　也備戒之久以見聖人無尚武之心其終也立綴之<lb/>
　久以見聖人唯德化之務其間所謂發揚蹈厲盛威<lb/>
　中國者亦皆不俄頃而功成此所以商聲之淫必知<lb/>
　其非武聲而左右皆坐正所以為武坐也<lb/>
君子曰禮樂不可斯須去身致樂以治心則易直子諒<lb/>
之心油然生矣易直子諒之心生則樂樂則安安則久<lb/>
久則天天則神天則不言而信神則不怒而威致樂以<lb/>
治心者也致禮以治躬則莊敬莊敬則嚴威心中斯須<lb/>
<pb n="25a"/>
不和不樂而鄙詐之心入之矣外貌斯須不莊不敬而<lb/>
易慢之心入之矣<lb/>
　此言禮樂之切於身心而不可斯須去也致者推而<lb/>
　極之之謂子諒韓詩外傳作慈良君子曰禮樂和序<lb/>
　之理有不可以斯須或去諸身者蓋樂由中出故致<lb/>
　樂以治心而一於和則易直子諒之心油然以生矣<lb/>
　易直子諒之心既生則善端充長而樂樂則心理相<lb/>
　浹而安安則自得之固而久久則無所勉强而天天<lb/>
<pb n="25b"/>
　則不可思議而神惟其天故不言而自信惟其神故<lb/>
　不怒而自威所謂致樂以治心者也禮自外作故致<lb/>
　禮以治躬而密於節則自然莊敬莊敬則自然嚴威<lb/>
　若其心中有斯須之不和不樂而鄙詐之心乘而入<lb/>
　之矣外貌有斯須之不莊不敬而易慢之心乘而入<lb/>
　之矣洵乎禮樂不可以斯須去也朱子曰心要平易<lb/>
　無艱深險阻所以説不和不樂則鄙詐之心入之矣<lb/>
　不莊不敬則易慢之心入之矣入之一字正見得外<lb/>
<pb n="26a"/>
　誘使然非本心實有此惡雖非本有然心既為所奪<lb/>
　而得以為主於内則非心而何<lb/>
故樂也者動於内者也禮也者動於外者也樂極和禮<lb/>
極順内和而外順則民瞻其顔色而弗與爭也望其容<lb/>
貌而民不生易慢焉故德煇動於内而民莫不承聽理<lb/>
發諸外而民莫不承順故曰致禮樂之道舉而錯之天<lb/>
下無難矣<lb/>
　此推治心治躬之由而幷言其效也煇與輝同樂也<lb/>
<pb n="26b"/>
　者乃由人心之和動於内而作者也禮也者乃由此<lb/>
　理之順動於外而制者也致樂則極其和致禮則極<lb/>
　其順内和而外順則民瞻其顔色相感於一和而弗<lb/>
　與爭也望其容貌相感於一順而民不生易慢焉是<lb/>
　故有得於樂則德煇動於内而民莫不承聽有得於<lb/>
　禮則理發諸外而民莫不承順故曰致禮樂之道即<lb/>
　舉此而措之天下吾知其無難矣案顔色發於心容<lb/>
　貌形於身亦分承内外而言<lb/>
<pb n="27a"/>
樂也者動於内者也禮也者動於外者也故禮主其減<lb/>
樂主其盈禮減而進以進為文樂盈而反以反為文禮<lb/>
減而不進則銷樂盈而不反則放故禮有報而樂有反<lb/>
禮得其報則樂樂得其仄則安禮之報樂之反其義一<lb/>
也<lb/>
　此言禮樂有相濟之道也樂由中出而動於内禮自<lb/>
　外作而動於外故禮者撙節退讓主於收斂而減殺<lb/>
　樂者欣喜歡愛主於宣播而盈滿然禮雖主於減人<lb/>
<pb n="27b"/>
　則當自勉强而以進為文樂雖主於盈人則當自抑<lb/>
　止而以反為文蓋禮減而不進則威儀必至於銷鑠<lb/>
　樂盈而不反則意氣必至於放縱故禮有以為減之<lb/>
　報而樂有以為盈之反禮得其報則返諸心而樂樂<lb/>
　得其反則循乎理而安禮之報樂之反二者相須總<lb/>
　歸於無過不及其為當然之義一也程子曰禮樂只<lb/>
　在進反之間便得性情之正朱子曰禮主其減者禮<lb/>
　主於撙節退避檢束然以其難行故須勇猛力進始<lb/>
<pb n="28a"/>
　得故以進為文樂主其盈者樂主於舒暢發越然一<lb/>
　向如此必至於流蕩故以反為文禮之進樂之反便<lb/>
　得情性之正<lb/>
夫樂者樂也人情之所不能免也樂必發於聲音形於<lb/>
動靜人之道也聲音動靜性術之變盡於此矣故人不<lb/>
耐無樂樂不耐無形形而不為道不耐無亂先王恥其<lb/>
亂故制雅頌之聲以道之使其聲足樂而不流使其文<lb/>
足論而不息使其曲直繁瘠亷肉節奏足以感動人之<lb/>
<pb n="28b"/>
善心而已矣不使放心邪氣得接焉是先王立樂之方<lb/>
也<lb/>
　此言樂之因人心而作而有以正其性術也夫樂者<lb/>
　乃生於情之所樂而人所不能免也人情有所樂必<lb/>
　發於聲音而為詠歌形於動靜而為舞蹈道固然也<lb/>
　有聲音動靜則性術感通之變盡見於此矣故人情<lb/>
　不能無樂樂不能不形於外形而不為道則不能無<lb/>
　亂惟先王恥其亂也故制為雅頌之聲以道迪之使<lb/>
<pb n="29a"/>
　其聲足樂而不至於流放使其文足論而不至於怠<lb/>
　息使其樂律之清濁高下或宛轉而曲或徑出而直<lb/>
　或豐而繁或殺而瘠或稜隅而亷或圓滑而肉或止<lb/>
　而節或作而奏皆足以感動人之善心而不使放心<lb/>
　邪氣得接焉是乃先王立樂之方法也案其文足論<lb/>
　即所謂可以語可以道古也蓋古人之為樂者必有<lb/>
　事實而非虛詞故可以講論而知其意如孔子之説<lb/>
　大武其一端也<lb/>
<pb n="29b"/>
是故樂在宗廟之中君臣上下同聽之則莫不和敬在<lb/>
族長鄉里之中長幼同聽之則莫不和順在閨門之内<lb/>
父子兄弟同聽之則莫不和親故樂者審一以定和比<lb/>
物以飾節節奏合以成文所以合和父子君臣附親萬<lb/>
民也是先王立樂之方也<lb/>
　此言樂之有益於倫理也一者心也樂因人心而作<lb/>
　故足感乎人心而以和召和如君臣上下之貴於敬<lb/>
　也長幼之貴於順也父子兄弟之貴於親也固也有<lb/>
<pb n="30a"/>
　樂以在於宗廟之中而聽之者莫不和敬在於族長<lb/>
　鄉里之中而聽之者莫不和順在於閨門之内而聽<lb/>
　之者莫不和親則樂之為益逺矣故樂者必審情之<lb/>
　一以定其和然後比物之殊以飾其節至於節奏之<lb/>
　合若五色相間而成文則樂之和極矣所以合和父<lb/>
　子君臣而倫紀脩明附親萬民而人心悦服也是乃<lb/>
　先王立樂之方法也案此言先王作樂達於鄉黨閭<lb/>
　巷閨門此所以風移而俗易也闗雎之詩用之鄉人<lb/>
<pb n="30b"/>
　邦國亦是如此<lb/>
故聽其雅頌之聲志意得廣焉執其干戚習其俯仰詘<lb/>
伸容貌得莊焉行其綴兆要其節奏行列得正焉進退<lb/>
得齊焉故樂者天地之命中和之紀人情之所不能免<lb/>
也<lb/>
　此言詩樂之所闗者大以申結上文之意也綴表也<lb/>
　所以表行列也兆域也舞者進退所至也立樂之方<lb/>
　如此故聽其雅頌之聲有所感發而想慕則志意得<lb/>
<pb n="31a"/>
　廣焉執其干戚以為容習其俯仰詘伸以為禮則容<lb/>
　貌得莊焉依其綴兆之所定隨其節奏之所宜則行<lb/>
　列得正焉進退得齊焉故推其極而言之則樂之所<lb/>
　闗為至大乃天地之命中和之紀之所在而實人情<lb/>
　之所不能自已也案命注云敎命紀是總要之名蓋<lb/>
　天地之命即易所謂太和也性情得樂而後安故曰<lb/>
　中和之紀<lb/>
夫樂者先王之所以飾喜也軍旅鈇鉞者先王之所以<lb/>
<pb n="31b"/>
飾怒也故先王之喜怒皆得其儕焉喜則天下和之怒<lb/>
則暴亂者畏之先王之道禮樂可謂盛矣<lb/>
　此論樂而兼及禮以總結章首之意也禮有五軍居<lb/>
　其一故以軍旅鈇鉞言禮儕類也夫樂者先王之所<lb/>
　以飾喜而宣其豫也軍旅鈇鉞者先王之所以飾怒<lb/>
　而建其威也故先王之喜怒必當理而各從其類焉<lb/>
　惟非善不喜斯喜而天下和之惟非惡不怒斯怒而<lb/>
　暴亂者畏之先王治天下之道禮樂其可謂至盛矣<lb/>
<pb n="32a"/>
　方氏慤曰喜合乎樂則非作好也怒合乎禮則非作<lb/>
　惡也五禮特言軍者對喜而言怒故也<lb/>
子贛見師乙而問焉曰賜聞聲歌各有宜也如賜者宜<lb/>
何歌也師乙曰乙賤工也何足以問所宜請誦其所聞<lb/>
而吾子自執焉寛而靜柔而正者宜歌頌廣大而靜疏<lb/>
達而信者宜歌大雅恭儉而好禮者宜歌小雅正直而<lb/>
靜廉而謙者宜歌風肆直而慈愛者宜歌商温良而能<lb/>
斷者宜歌齊夫歌者直已而陳德也動已而天地應焉<lb/>
<pb n="32b"/>
四時和焉星辰理焉萬物育焉<lb/>
　此言歌詩陳德之理而幷推其應也師乙樂師名乙<lb/>
　四詩唯頌為正餘皆有正有變師乙所稱俱指正者<lb/>
　言之直已謂直而行之畧與率性相似人之氣稟不<lb/>
　同故德性亦異先王之世使各因其性之所近而歌<lb/>
　其所宜之詩所以保德也是以子貢見師乙而問焉<lb/>
　曰賜聞聲歌之意藴與人之德性各有所宜如賜者<lb/>
　宜何所歌也師乙曰乙賤工也何足以知子所宜請<lb/>
<pb n="33a"/>
　為誦述其所聞者而吾子自執焉可乎聞之寛大而<lb/>
　不妄動柔順而不詭隨者則宜歌頌廣大而不撓於<lb/>
　動疏通而不失之誣者則宜歌大雅㳟儉而能好禮<lb/>
　者則宜歌小雅正直而安靜廉介而謙遜者則宜歌<lb/>
　風肆直而濟之以慈愛者則宜歌商温良而濟之以<lb/>
　決斷者則宜歌齊夫歌者先直已以敷陳其德然後<lb/>
　以歌涵養而保全之至動已而有得於中則心和氣<lb/>
　順而天地應之而位四時得序而和星辰不忒而理<lb/>
<pb n="33b"/>
　萬物各正而育皆有感通於一氣者蓋詩歌之為益<lb/>
　如此案國風雅頌凡三言靜者非靜則不能涵泳而<lb/>
　深造也動已者天理流行之意<lb/>
故商者五帝之遺聲也商人識之故謂之商齊者三代<lb/>
之遺聲也齊人識之故謂之齊明乎商之音者臨事而<lb/>
屢斷明乎齊之音者見利而讓臨事而屢斷勇也見利<lb/>
而讓義也有勇有義非歌孰能保此<lb/>
　此申言商齊聲歌之益也商人疏謂宋人宋是商之<lb/>
<pb n="34a"/>
　後保猶安也師乙言國風雅頌人皆知其所由作矣<lb/>
　至若商者乃五帝所遺之聲也商人述而識之故謂<lb/>
　之商齊者乃三代所遺之聲也齊人述而識之故謂<lb/>
　之齊明乎商之音者則是非立辨自能臨事而屢斷<lb/>
　明乎齊之音者則取與必明自能見利而讓夫臨事<lb/>
　而屢斷乃勇之德也見利而讓乃義之德也勇與義<lb/>
　雖我固有之然非歌其孰能保全乎此者案商齊之<lb/>
　歌非徒濟其偏而已蓋皆因其德而成之肆直而能<lb/>
<pb n="34b"/>
　慈愛則固有斷而不至傷物者温良而能斷則固有<lb/>
　讓而不至失已者歌足以保其久而不變所謂成於<lb/>
　樂者是也<lb/>
故歌者上如抗下如墜曲如折止如槀木倨中矩句中<lb/>
鉤纍纍乎端如貫珠故歌之為言也長言之也説之故<lb/>
言之言之不足故長言之長言之不足故嗟歎之嗟歎<lb/>
之不足故不知手之舞之足之蹈之也子貢問樂<lb/>
　此言歌之音節與其名義也倨方也舊注微曲者非<lb/>
<pb n="35a"/>
　　句微曲也子貢問樂題上事也師乙言歌之聲有斗<lb/>
　　然而升者則上如抗有頓然而落者則下如墜其轉<lb/>
　　音之清則曲如折其收音之靜則止如槀本有安置<lb/>
　　整齊而方者則倨中矩有宛轉㢠環而圓者則句中<lb/>
　　鉤其聲氣密聫而句字明潔則纍纍乎相續而端正<lb/>
　　如貫珠音節如此可謂妙矣抑又有其名義焉夫歌<lb/>
　　之為言長言之也原其初則心感於物而説故言之<lb/>
　　言不足以發其所説故長言之而歌於是乎作焉至<lb/>
<pb n="35b"/>
　　於長言之而又不足則形於聲與氣而嗟歎之嗟歎<lb/>
　　之而又不足則形於手之舞足之蹈而不知誰之所<lb/>
　　為矣凡乙所聞詩歌之義如此案歌由心生至於手<lb/>
　　舞足蹈則舞之理亦有不外於是者此篇先儒或以<lb/>
　　為公孫尼子次撰其言樂也通天地貫人情辨政治<lb/>
　　前後互相發明而詞達理粹蓋孔門之遺書而非漢<lb/>
　　人所能及也<lb/>
日講禮記解義卷四十二<lb/>
</p>
<p>
</p>
  </div>
</body>
</text>
</TEI>
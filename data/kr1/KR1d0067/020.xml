<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷二十<lb/>
　月令<lb/>
　孟冬之月日在尾昏危中旦七星中<lb/>
　　此記十月之日躔中星也冬終也取萬物終蔵之意<lb/>
　　金數既窮水徳迭王於時為冬孟冬建亥之月日月<lb/>
　　交㑹於尾是為析木寅之次也昏則危星在南方之<lb/>
　　中旦則七星在南方之中<lb/>
<pb n="1b"/>
　其日壬癸其帝顓頊其神𤣥㝠其蟲介其音羽律中應<lb/>
　鍾其數六其味鹹其臭朽其祀行祭先腎<lb/>
　　此言孟冬時令所屬也彭氏曰水北方元深而㝠昧<lb/>
　　故取為神名髙氏曰行門内地也一作井冬徳在水<lb/>
　　所屬之干為壬癸壬任也癸揆也萬物懐任於下揆<lb/>
　　然萌芽也其帝則為顓頊其神則為元㝠其蟲則為<lb/>
　　介介甲也龜鼈之類北為元武水屬也其音則為羽<lb/>
　　羽屬水冬氣和則羽聲調氣至而律應則中應鍾應<lb/>
<pb n="2a"/>
　鍾者姑洗所生三分去一長四寸有竒亥律也其數<lb/>
　則六天一生水地六成之舉成數也其味則為鹹水<lb/>
　潤下作鹹也其臭則朽氣若有若無為朽其祀行行<lb/>
　為道路往來之處冬則隂往而陽來也當祭而先用<lb/>
　腎腎為水也陳氏澔曰春夏秋皆祭先所勝冬當先<lb/>
　心以中央祭心故但祭所屬又以冬主静不尚克制<lb/>
　故也<lb/>
水始冰地始凍雉入大水為蜃虹藏不見<lb/>
<pb n="2b"/>
　此言亥月之候也大水淮也蜃大蛤也是時天地閉<lb/>
　塞為重隂之始故水以隂而凝於是始冰地感隂而<lb/>
　結於是始凍陽為隂化故雉入大水而為蜃隂陽之<lb/>
　氣不交而極乎辨故虹藏伏而不見<lb/>
天子居𤣥堂左个乗𤣥路駕鐵驪載𤣥旂衣黑衣服𤣥<lb/>
玉食黍與彘其器閎以奄<lb/>
　此言人君順孟冬所宜之事也鐵驪驪馬鐵色也深<lb/>
　為黑淺為元閎者中寛奄者上窄冬為隂寒之候位<lb/>
<pb n="3a"/>
　處於北天子於是居元堂左个北堂之西偏也所乗<lb/>
　則為元路駕以鐡驪載以元旂衣以黑衣服以元玉<lb/>
　食為黍與彘而其器則閎以奄以象物之閉藏也<lb/>
是月也以立冬先立冬三日大史謁之天子曰某日立<lb/>
冬盛徳在水天子乃齊立冬之日天子親帥三公九卿<lb/>
大夫以迎冬於北郊還反賞死事䘏孤寡<lb/>
　此言迎冬而行賞䘏之事也死事以國事死者孤寡<lb/>
　其妻子也是月立冬大史亦先三日告之天子曰某<lb/>
<pb n="3b"/>
　日立冬金氣既謝水徳方伸時序一更不敢不告天<lb/>
　子乃齊戒於立冬之日親帥三公九卿大夫至於北<lb/>
　郊冬主亥子丑其位在北故於是乎迎而祭顓頊元<lb/>
　㝠之神焉畢而還反因殺氣之盛而念死事之臣因<lb/>
　死事之臣更念及其孤寡從而賞之䘏之所以順時<lb/>
　報功且激勸忠義也<lb/>
是月也命大史釁龜筴占兆審卦吉凶是察阿黨則罪<lb/>
無有掩蔽<lb/>
<pb n="4a"/>
　此言謹卜筮之事也大史掌卜筮之官筴蓍䇿也釁<lb/>
　塗以血也聖人幽贊神明卜筮之用由來尚矣是月<lb/>
　也命大史取龜䇿而釁之龜以卜而有兆筴以筮而<lb/>
　有卦必占之審之以察其吉凶如有阿私黨比者則<lb/>
　罪之而無有掩蔽蓋所謂假於卜筮以疑衆者固法<lb/>
　之所不宥也<lb/>
是月也天子始裘命有司曰天氣上騰地氣下降天地<lb/>
不通閉塞而成冬命百官謹蓋藏命司徒循行積聚無<lb/>
<pb n="4b"/>
有不斂坏城郭戒門閭修鍵閉慎管籥固封疆備邊竟<lb/>
完要塞謹闗梁塞蹊徑<lb/>
　此言天子禦冬之具以及順時閉塞之政也鍵牡閉<lb/>
　牝也蹊徑禽獸之道也是月也寒氣方盛季秋所獻<lb/>
　之功裘天子始服之而命有司曰天氣騰於上地氣<lb/>
　降於下隂陽之氣不交所以閉塞而成冬也凡蓋藏<lb/>
　之在官者命百官加謹焉積聚之在民者命司徒循<lb/>
　行而使之無有不斂致謹於其内故於城郭則坏之<lb/>
<pb n="5a"/>
　於門閭則戒之而又修其鍵閉慎其管籥致嚴於其<lb/>
　外故於封疆則固之於邊竟則備之而又完其要塞<lb/>
　謹其闗梁塞其蹊徑此皆順時之政也<lb/>
飭喪紀辨衣裳審棺椁之厚薄塋丘壟之大小髙卑厚<lb/>
薄之度貴賤之等級<lb/>
　此言謹終之令也衣裳謂襲斂所用也喪事有紀必<lb/>
　因時而飭正焉如於衣裳之多寡則辨之棺椁之厚<lb/>
　薄塋丘壟之大小髙卑則審之是其厚薄之度各視<lb/>
<pb n="5b"/>
　乎貴賤以為差等蓋喪紀者人事之終冬者嵗時之<lb/>
　終以嵗時之終而節人事之終乃其宜也<lb/>
是月也命工師效功陳祭器案度程毋或作為滛巧以<lb/>
蕩上心必功致為上物勒工名以考其誠功有不當必<lb/>
行其罪以窮其情<lb/>
　此言考工之事也效獻也功致功力宻致也是月也<lb/>
　霜降而百工休則器用成矣爰命工師獻百上之功<lb/>
　陳設祭器而必案以舊法毋或作為滛靡巧變以蕩<lb/>
<pb n="6a"/>
　上心必以功力密致者為上物既成而後即令工人<lb/>
　自刻其名於器以察其實如或功有不當必行其罪<lb/>
　以窮其情而無所於貸考工之嚴若此此工之所以<lb/>
　信度也<lb/>
是月也大飲烝<lb/>
　此言農畢燕臣之事也烝升也升牲體於爼也是月<lb/>
　也農功已畢物之可薦者衆於是天子諸侯與其羣<lb/>
　臣飲酒於大學以正齒位升牲體於爼是為大飲烝<lb/>
<pb n="6b"/>
　之禮方氏慤曰孟夏飲酎用禮樂則飲烝可知陳注<lb/>
　因烝祭而與羣臣大飲者非是<lb/>
天子乃祈來年於天宗大割祠於公社及門閭臘先祖<lb/>
五祀勞農以休息之<lb/>
　此言蜡祭之禮也天宗日月星辰也社以上公配祭<lb/>
　故曰公社臘冬祭名五祀門户中霤竈行也天子既<lb/>
　樂嵗功之成乃為民祈來年之澤於天宗大割羣牲<lb/>
　以祀公社而及於門閭又獵取禽獸以祭先祖與五<lb/>
<pb n="7a"/>
　祀此皆所謂蜡祭也至若農民則三時之務亦已勞<lb/>
　矣於是勞之使得休息蓋一張一弛之道也案天宗<lb/>
　　公社門閭先祖五祀等皆祈年大割臘祭之事注故<lb/>
　以為互文祭舉於冬在周曰蜡在秦曰臘今行於孟<lb/>
　冬建亥之月其為秦人所述無疑矣<lb/>
天子乃命將帥講武習射御角力<lb/>
　此言簡習武備之事也農功既隙為講肄武事之時<lb/>
　天子乃命將帥講武以厲其威習射御以考其藝角<lb/>
<pb n="7b"/>
　力以視其才皆所以順隂義也舊説以為仲冬將大<lb/>
　閲故簡習之<lb/>
是月也乃命水虞漁師收水泉池澤之賦毋或敢侵削<lb/>
衆庶兆民以為天子取怨於下其有若此者行罪無赦<lb/>
　此言命官以嚴川澤之禁也水虞謂漁師周禮澤虞<lb/>
　䱷人也是月也水既涸而可以收賦乃命水虞漁師<lb/>
　收水泉池澤之所出以供祭祀賔客膳羞之用不得<lb/>
　侵削衆庶兆民過取其財以斂怨於上其有若此者<lb/>
<pb n="8a"/>
　罪在必行而無赦<lb/>
孟冬行春令則凍閉不密地氣上泄民多流亡行夏令<lb/>
則國多暴風方冬不寒蟄蟲復出行秋令則雪霜不時<lb/>
小兵時起土地侵削<lb/>
　此言孟冬失令之致災也孟冬而行春令則風足解<lb/>
　凍而凍閉不密地氣因以上泄陽主發散而民多流<lb/>
　亡蓋寅木之氣所泄也行夏令則盛陽振作而國多<lb/>
　暴風方冬而不見其寒蟲之既蟄者復出蓋已火之<lb/>
<pb n="8b"/>
　氣所損也行秋令則寒反遲而雪霜不以其時金勝<lb/>
　而小兵時起有揫斂之象而土地侵削蓋申金之氣<lb/>
　所滛也<lb/>
仲冬之月日在斗昏東辟中旦軫中<lb/>
　此言十一月之日躔中星也斗東辟軫皆星名辟壁<lb/>
　同仲冬為建子之月日月交㑹於斗是為星紀丑之<lb/>
　次也昏則壁星在南方之中旦則軫星在南方之中<lb/>
其日壬癸其帝顓頊其神𤣥㝠其蟲介其音羽律中黄<lb/>
<pb n="9a"/>
鍾其數六其味鹹其臭朽其祀行祭先腎<lb/>
　此言仲冬時令所屬也黄鍾者律之始長九寸子律<lb/>
　也孔氏曰黄中色鍾種也陽氣始種於泉孳萌萬物<lb/>
　為六氣元也<lb/>
冰益壯地始拆鶡旦不鳴虎始交<lb/>
　此言子月之候也壯堅且厚也鶡旦鳥名寒氣更甚<lb/>
　則水之冰者於是而益壯地之凍者於是而始拆夜<lb/>
　鳴求旦之鳥本為隂類感微陽之生得所求而不鳴<lb/>
<pb n="9b"/>
　矣虎為隂物亦始感於陽氣而相交矣<lb/>
天子居𤣥堂大廟乗𤣥路駕鐵驪載𤣥旂衣黑衣服𤣥<lb/>
玉食黍與彘其器閎以奄<lb/>
　元堂大廟北堂之當大室者<lb/>
飭死事<lb/>
　此亦言謹終之令也死事如喪大記云復而後行死<lb/>
　事也孟冬既飭喪紀矣至是而又飭之以王政所重<lb/>
　在乎養生喪死無憾也<lb/>
<pb n="10a"/>
命有司曰土事毋作慎毋發蓋毋發室屋及起大衆以<lb/>
固而閉地氣沮泄是謂發天地之房諸蟄則死民必疾<lb/>
疫又隨以喪命之曰暢月<lb/>
　此言閉藏之令也土事土功也暢充也隂氣凝固乃<lb/>
　命有司於土功則毋作慎毋發掩蓋又毋發室屋與<lb/>
　起大衆皆所以固而閉也夫天地之閉氣一如房室<lb/>
　之藏人若地氣沮壞宣泄是謂發天地之房將害及<lb/>
　於物而諸蟄皆死害及於民而疾疫喪亡相隨而見<lb/>
<pb n="10b"/>
　矣所以然者以此月命為暢月萬物皆當使充實於<lb/>
　内不宜違時發動故也案農隙之後凡成梁乗屋及<lb/>
　教大閲諸事悉將於是月為之此所禁戒蓋偏論也<lb/>
是月也命奄尹申宫令審門閭謹房室必重閉省婦事<lb/>
毋得滛雖有貴戚近習毋有不禁<lb/>
　此言申明内政也奄者精氣奄藏之稱尹則主領奄<lb/>
　豎之官也滛謂女工之竒巧者是月也命奄尹申明<lb/>
　宫中之禁令審察門閭謹慎房室於内外之門户必<lb/>
<pb n="11a"/>
　重閉以嚴之減省婦功禁作滛巧雖有貴戚近習易<lb/>
　於驕侈者且毋有不禁則疏賤可知矣案此亦屬秦<lb/>
　制若周禮宫禁之事掌於内宰宫正宫伯皆士大夫<lb/>
　為之而又總於冢宰凡嬪御閹寺之屬皆在所統非<lb/>
　若後世專用奄豎而大臣不得與聞也<lb/>
乃命大酋秫稻必齊麴蘖必時湛熾必潔水泉必香陶<lb/>
器必良火齊必得兼用六物大酋監之毋有差貸<lb/>
　此言所以飭酒政也酒熟曰酋大酋酒官之長秫稻<lb/>
<pb n="11b"/>
　酒材也湛漬熾炊物事也國家所以供祭祀待賔客<lb/>
　者必需乎酒故於既穫之後命大酋釀之於秫稻必<lb/>
　齊而裁以量於麴糵必時而制以候由是加以湛熾<lb/>
　必潔而無汚和以水泉必香而無穢盛以陶器必良<lb/>
　而不漏又且火齊必得而適生熟之宜酒工兼此六<lb/>
　事大酋監之勿令違其法式而酒政舉矣<lb/>
天子命有司祈祀四海大川名源淵澤井泉<lb/>
　此言順水徳而行祈祀之禮也大川名源若江淮河<lb/>
<pb n="12a"/>
　濟之類冬令方中水徳至盛宜為民祈福天子爰命<lb/>
　有司行祈祀之典如四海為水之所聚大川名源為<lb/>
　水之所出淵澤為水之所鍾而息井泉為水之所汲<lb/>
　而養者其神無不徧焉應氏鏞云夏之祈火勝水弱<lb/>
　遵其流委廣其潤澤也此之祈盛徳在水鍾其淵源<lb/>
　厚其渟畜也<lb/>
是月也農有不收藏積聚者馬牛畜獸有放佚者取之<lb/>
不詰山林藪澤有能取蔬食田獵禽獸者野虞教道之<lb/>
<pb n="12b"/>
其有相侵奪者罪之不赦<lb/>
　此申收斂之禁也大澤曰藪草木之實為蔬食在山<lb/>
　林則榛栗之屬在藪澤則菱芡之屬孟冬既命百官<lb/>
　謹蓋藏命司徒循行積聚而使無有不斂矣若是月<lb/>
　也猶有不收藏積聚者牛馬獸畜猶有放佚者則是<lb/>
　游惰之民也他人即取之亦在所不詰矣至於山林<lb/>
　藪澤有能資其物以為食者則使野虞教之道之凡<lb/>
　草木可以采取禽獸可以獵得也或不能而徒事侵<lb/>
<pb n="13a"/>
　奪則罪其强暴而無所赦焉取之不詰者所以惡其<lb/>
　不謹罪之不赦者所以懲其不公<lb/>
是月也日短至隂陽爭諸生蕩君子齊戒處必掩身身<lb/>
欲寜去聲色禁耆欲安形性事欲静以待隂陽之所定<lb/>
　此言順時以定陽氣也是月也日行南至於牽牛故<lb/>
　日之短為己極斯時一陽初復是陽方來而與隂爭<lb/>
　萬物之生機皆於是乎振動有不容不安静以養其<lb/>
　微陽者君子必齊戒其心掩蔽其身而身欲其寜外<lb/>
<pb n="13b"/>
　去聲色内禁耆欲以安形性而事欲其静蓋静則有<lb/>
　以待其爭之定陽為主而隂順焉矣案周易姤一隂<lb/>
　生於下為五月之卦其爻曰繫于金柅言隂之當制<lb/>
　也復一陽生於下為十一月之卦其爻曰不逺復言<lb/>
　陽之當養也此記所言亦與易理相備<lb/>
芸始生茘挺出蚯蚓結麋角解水泉動<lb/>
　此又言子月之候也芸與茘挺皆香草結猶屈也物<lb/>
　感陽氣則香陽氣始萌故芸與茘挺感之而生出以<lb/>
<pb n="14a"/>
　非正陽之時故蚯蚓猶結麋為澤獸以隂為體故感<lb/>
　陽生而角解水泉之枯涸者由於隂極故因陽之生<lb/>
　而漸動案十二月候惟二至二分再記之者孔氏謂<lb/>
　以二至是隂陽之始終二分是隂陽之交㑹也<lb/>
日短至則伐木取竹箭是月也可以罷官之無事去器<lb/>
之無用者塗闕廷門閭築囹圄此以助天地之閉藏也<lb/>
　此言順時收斂之事也大曰竹小曰箭闕者人所由<lb/>
　以出入廷者人所處以聼事當日短至而隂氣為盛<lb/>
<pb n="14b"/>
　則材於是而堅成故於木與竹箭可以伐而取之是<lb/>
　月也天地閉而萬物休官有權設以應事器有暫造<lb/>
　以備用者并可以罷而去之至其於闕廷門閭則塗<lb/>
　之於囹圄則築之此皆閉塞掩藏之事所以助天地<lb/>
　之時氣也<lb/>
仲冬行夏令則其國乃旱氛霧冥冥雷乃發聲行秋令<lb/>
則天時雨汁𤓰瓠不成國有大兵行春令則蝗蟲為敗<lb/>
水泉咸竭民多疥癘<lb/>
<pb n="15a"/>
　此言仲冬失令之致災也氛妖氣也汁雨雪雜下也<lb/>
　仲冬而行夏令則火氣乗之而來年主旱煖氣所蒸<lb/>
　而氛霧冥冥隂不能固陽而雷乃發聲蓋午火之氣<lb/>
　所損也行秋令則嚴凝之氣未固而天時雨汁柔脃<lb/>
　之物受克而瓜瓠不成肅殺尤盛而國有大兵蓋酉<lb/>
　金之氣所淫也行春令則當蟄者出而蝗蟲為敗感<lb/>
　發散之氣而水泉咸竭虛陽所作而民多疥癘蓋卯<lb/>
　木之氣所泄也<lb/>
<pb n="15b"/>
季冬之月日在婺女昏婁中旦氐中<lb/>
　此言十二月之日躔中星也婁氏皆星名季冬為建<lb/>
　丑之月日月交㑹於婺女是為元枵子之次也昏則<lb/>
　婁星在南方之中旦則氐星在南方之中<lb/>
其日壬癸其帝顓頊其神𤣥冥其蟲介其音羽律中大<lb/>
吕其數六其味鹹其臭朽其祀行祭先腎<lb/>
　此言季冬時令所屬也大呂者蕤賔所生三分益一<lb/>
　長八寸有竒丑律也周語曰大吕助陽宣物陳氏祥<lb/>
<pb n="16a"/>
　道曰是為隂律之始隂之所以配陽而行者於是為<lb/>
　大也<lb/>
鴈北鄉鵲始巢雉雊雞乳<lb/>
　此言丑月之候也雊雉鳴也鴈以季秋來賓至是順<lb/>
　陽之復而北鄉鵲善巢避嵗所在因將改嵗故始巢<lb/>
　雉為火畜感於陽而後有聲故雊雞為木畜麗於陽<lb/>
　而後有形故乳<lb/>
天子居𤣥堂右个乗𤣥路駕鐵驪載𤣥旂衣黑衣服𤣥<lb/>
<pb n="16b"/>
玉食黍與彘其器閎以奄<lb/>
　𤣥堂右个北堂東偏也<lb/>
命有司大難旁磔出土牛以送寒氣<lb/>
　此言順時以攘除隂氣也出猶作也冬令之終隂慝<lb/>
　正盛爰命有司大難於四門披磔犬羊以攘除隂氣<lb/>
　維時月建丑丑為牛以土作之則土能制水故又以<lb/>
　此畢送寒氣焉<lb/>
征鳥厲疾<lb/>
<pb n="17a"/>
　此亦言丑月之候也於時鷹隼之屬善征擊者其取<lb/>
　鳥也倍見其猛厲而迅疾蓋以將復為鳩物不極不<lb/>
　反也<lb/>
乃畢山川之祀及帝之大臣天之神祗<lb/>
　此言順時以畢祀典也天神六宗之屬舊注謂司中<lb/>
　司命風師雨師之屬四時之功既成則一嵗祀事宜<lb/>
　畢於此其為地祗則山川之祀也其為人鬼則五帝<lb/>
　之佐也其為天神則天之神祗也徧祭以報之而嵗<lb/>
<pb n="17b"/>
　事畢矣<lb/>
是月也命漁師始漁天子親徃乃嘗魚先薦寢廟<lb/>
　此言薦魚之禮也是月也魚性定爰命漁師始漁天<lb/>
　子必親之乃嘗魚而先薦於寢廟凡以重其事而敬<lb/>
　其親也馬氏曰此潛之詩所謂季冬薦魚也魚者牲<lb/>
　類宗廟之祭牲用親獵則漁必親往不亦宜乎<lb/>
冰方盛水澤腹堅命取冰冰以入令告民出五種命農<lb/>
計耦耕事修耒耜具田器<lb/>
<pb n="18a"/>
　此言藏冰及治農之事也腹猶内也重隂之氣極於<lb/>
　是月故冰方盛徹外内而皆凝爰命取冰而冰入於<lb/>
　凌隂所謂日在北陸而藏冰也冰入之後大寒將退<lb/>
　令典農之官告民使出五榖之種以撿料之又命農<lb/>
　計耦耕之事預修耒耜并具諸田器以東作將始故<lb/>
　也方氏慤曰冰之入也為隂事之終種之出也為陽<lb/>
　事之始以冰入之期而告民出五種終則有始也<lb/>
命樂師大合吹而罷<lb/>
<pb n="18b"/>
　此言習樂之事也樂以導和季秋既習吹矣至此命<lb/>
　樂師大合吹而罷所以明有終也鄭注謂嵗將終與<lb/>
　族人大飲作樂於大寢以綴恩也<lb/>
乃命四監收秩薪柴以共郊廟及百祀之薪燎<lb/>
　此言季冬收秩之事也秩常也有常數也大曰薪小<lb/>
　曰柴凡一嵗中郊廟祭祀所需之物有不可不預為<lb/>
　備者乃命四監收取常用之薪柴以供大而郊廟及<lb/>
　廣而百祀之薪燎案薪燎謂炊爨及庭燎之用馬氏<lb/>
<pb n="19a"/>
　曰收秩薪柴則藏事至是為悉矣<lb/>
是月也日窮于次月窮于紀星回于天數將幾終嵗且<lb/>
更始專而農民毋有所使<lb/>
　此言嵗終之候而及其令也次舍也紀㑹也幾近也<lb/>
　而猶汝也是月也為嵗事終始之交自去年季冬日<lb/>
　次於元枵每月移次他辰至此月窮盡還次元枵則<lb/>
　日窮於次矣去年季冬月與日相㑹於元枵毎月相<lb/>
　㑹於他辰至此月窮盡還復㑹於元枵則月窮於紀<lb/>
<pb n="19b"/>
　矣二十八宿隨天而行每日雖周天一匝而早晚不<lb/>
　同至此月而復其故處與去年季冬早晚相似則星<lb/>
　回於天矣一朞之數將於是乎終而嵗且更始唯在<lb/>
　上者專壹汝之農民毋得或有徭役以妨始榖可也<lb/>
　陸氏佃曰次言象紀言歴變窮言回回無窮也<lb/>
天子乃與公卿大夫共飭國典論時令以待來嵗之宜<lb/>
　此言更始勤政之事也飭正也國典六典之法則治<lb/>
　典教典禮典政典刑典事典也時令嵗時之令也天<lb/>
<pb n="20a"/>
　子於嵗之將終乃與公卿大夫共整飭國典審論時<lb/>
　令以預待來嵗之所宜行此所以道法有常而政事<lb/>
　修舉也黄氏曰孟春一嵗之始則命大史守典奉法<lb/>
　司天日月星辰之行季冬一嵗之終又與公卿大夫<lb/>
　共飭國典論時令以待來嵗之宜先王憂勤惕厲慎<lb/>
　始敬終之心蓋如此<lb/>
乃命大史次諸侯之列賦之犧牲以共皇天上帝社稷<lb/>
之饗乃命同姓之邦共寢廟之芻豢命宰歴卿大夫至<lb/>
<pb n="20b"/>
於庶民土田之數而賦犧牲以共山林名川之祀凡在<lb/>
天下九州之民者無不咸獻其力以共皇天上帝社稷<lb/>
寢廟山林名川之祀<lb/>
　此言重祭之事也次次序也歴亦次也聖王致力於<lb/>
　神以為民祈福故祀典綦重而所以供其事者必與<lb/>
　天下共之乃命大史次序侯國大小之列賦其犧牲<lb/>
　以供皇天上帝社稷之饗蓋所取者廣尊之也又命<lb/>
　同姓之邦專供寢廟之芻豢蓋所取者近親之也命<lb/>
<pb n="21a"/>
　宰厯數卿大夫以至於庶民土田之數而賦犧牲以<lb/>
　供山林名川之祀蓋所取者雜則多且殺也凡此皆<lb/>
　出於民力而必於諸侯卿大夫以下賦之者正使天<lb/>
　下九州之民無不咸獻其力以供皇天上帝社稷寢<lb/>
　廟山林名川之祀也案治莫急於禮禮莫重於祭而<lb/>
　聖人之祭凡以為民也勤民即所以事神故聖人之<lb/>
　於鬼神也無私祈而鬼神之於聖人也亦無私福<lb/>
季冬行秋令則白露蚤降介蟲為妖四鄙入保行春令<lb/>
<pb n="21b"/>
則胎天多傷國多固疾命之曰逆行夏令則水潦敗國<lb/>
時雪不降氷凍消釋<lb/>
　此言季冬失令之致災也命名也季冬而行秋令則<lb/>
　白露應秋而蚤降介蟲應金而為妖民畏介蟲為兵<lb/>
　象而四鄙入保蓋戌土之氣所應也行春令則生氣<lb/>
　早至而胎天多傷生不充性而國多固疾名之曰逆<lb/>
　害莫大焉蓋辰土之氣所應也行夏令則水潦盛昌<lb/>
　而敗國時當有雪而不降盛陽相爍而氷凍消釋蓋<lb/>
<pb n="22a"/>
　　未土之氣所應也顧氏臨曰月令當取其體天行事<lb/>
　　之大意先王亦有至日閉闗之事一嵗之内因天時<lb/>
　　提撕事務又整頓一廵非是尋常俱不理㑹若有合<lb/>
　　即施行者亦豈一一待時方行哉案此說為得禮意<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷二十<lb/>
</p>
<p>
</p>
  </div>
</body>
</text>
</TEI>
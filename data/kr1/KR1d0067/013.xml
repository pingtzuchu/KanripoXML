<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷十三<lb/>
　王制<lb/>
　　王制者記先王班爵授禄祭祀養老之法制漢文帝<lb/>
　　令博士諸生作其書采集秦以前古書所載而又雜<lb/>
　　取傳記之說故與周官孟子不盡合程子曰孟子時<lb/>
　　載籍未經秦火然班爵禄之制已不詳今禮書掇拾<lb/>
　　於煨燼之餘多出於漢儒一時之附㑹奈何欲盡信<lb/>
<pb n="1b"/>
　　而句為之解乎故凡鄭氏解有難通而指以為夏殷<lb/>
　　制者當分別觀之<lb/>
　王者之制禄爵公侯伯子男凡五等諸侯之上大夫卿<lb/>
　下大夫上士中士下士凡五等<lb/>
　　此言班禄爵之制而先舉制爵之大較也王者之治<lb/>
　　天下制為禄以馭其富也則因功之多寡而為豐殺<lb/>
　　焉制為爵以馭其貴也則因徳之厚薄而為崇卑焉<lb/>
　　權之定於一尊如此就爵之通於天下者言之近於<lb/>
<pb n="2a"/>
　天子以無私為徳者爵惟公逺於天子而障扞於外<lb/>
　者爵惟侯道足以長人者爵惟伯道足以養人者爵<lb/>
　惟子道足以安人者爵惟男以次而差凡有五等皆<lb/>
　助王以治天下者也就爵之施於國中者言之知進<lb/>
　退而道足以上達者為上大夫卿知足以帥人者為<lb/>
　下大夫才足以事人者為上士才能稍亞者為中士<lb/>
　才能僅稱者為下士以次而差亦有五等所以左右<lb/>
　其君奉天子之徳而致之民者也案周禮大司徒以<lb/>
<pb n="2b"/>
　賢制爵以庸制禄此先禄而後爵者田不分不可以<lb/>
　制禄禄不制不可以定爵也列爵必以五等天地之<lb/>
　中數也<lb/>
天子之田方千里公侯田方百里伯七十里子男五十<lb/>
里不能五十里者不合於天子附於諸侯曰附庸<lb/>
　此言制君之禄通於天下者也民功曰庸天子有天<lb/>
　下畿内之田方千里開方為百萬里非此不足以居<lb/>
　重馭輕也天子而下有公侯其田方百里開方為萬<lb/>
<pb n="3a"/>
　里伯則方七十里開方為四千九百里子男則方五<lb/>
　十里開方為二千五百里其不足於五十里者不得<lb/>
　㑹合列侯以朝聘於王但以其功勞附大國而達於<lb/>
　天子則謂之附庸此制禄之大者也案孔疏七十里<lb/>
　倍減於百里五十里倍減於七十里孝經緯云徳不<lb/>
　倍者不異其爵功不倍者不異其土故轉相半別優<lb/>
　劣也蓋里數有二分服以袤計如二十五家為里者<lb/>
　是分田以方計如方里而井者是分服則計道里逺<lb/>
<pb n="3b"/>
　近以為朝貢之節分田則計田畆多寡以為賦禄之<lb/>
　制也朱子曰豐鎬去洛邑三百里長安所管六百里<lb/>
　亦有横長處非若今世之為圖畫方也恐井田之制<lb/>
　亦是類此又案書武成云列爵惟五分土惟三孟子<lb/>
　及此經所言是也周禮大司徒諸公之地封疆方五<lb/>
　百里其食者半諸侯方四百里諸伯方三百里其食<lb/>
　者參之一諸子方二百里諸男方百里其食者四之<lb/>
　一或曰孟子王制所言正封也周禮所言廣封也詩<lb/>
<pb n="4a"/>
　云錫之山川土田附庸附庸者虚封土田者實封也<lb/>
　或曰大司徒論公侯伯子男之地各以封疆言而其<lb/>
　食者或半或參之一或四之一孟子王制專主田禄<lb/>
　即周禮所謂食者也或曰三代尺度不同夏極大殷<lb/>
　次小周極小故同此百里而周可言五百里四百里<lb/>
　如同此百畆而夏可言五十畆殷可言七十畆也此<lb/>
　亦求其說不得而姑云爾周禮為周公之書而在當<lb/>
　時未必盡行必欲合孟子王制而一之即其說愈棼<lb/>
<pb n="4b"/>
　而終無確據如明堂位言封周公於曲阜地方七百<lb/>
　里以開方法計之為方百里者四十九當得王畿千<lb/>
　里之半是豈可信哉<lb/>
天子之三公之田視公侯天子之卿視伯天子之大夫<lb/>
視子男天子之元士視附庸<lb/>
　此言制王朝有位者之禄也田謂所食之采邑三公<lb/>
　師保傅也視猶比也天子之三公其田視公侯之百<lb/>
　里天子之卿視伯之七十里天子之大夫視子男之<lb/>
<pb n="5a"/>
　五十里天子之元士視附庸之或四十里或三十里<lb/>
　食邑之數以漸而差有内外無多寡也徐氏自明曰<lb/>
　先王之制出為列國之君入則為王朝之臣故畢公<lb/>
　保釐東土山甫徂齊式遄其歸春秋以來鄭武公為<lb/>
　周司徒鄭莊公為平王卿士蓋出入均勞先王之一<lb/>
　内外者如此所以内諸侯之禄即以外諸侯為凖也<lb/>
　案周禮載師士田任近郊之地家邑之田任稍地小<lb/>
　都之田任縣地大都之田任畺地即此所謂視侯伯<lb/>
<pb n="5b"/>
　子男者<lb/>
制農田百畆百畆之分上農夫食九人其次食八人其<lb/>
次食七人其次食六人下農夫食五人庶人在官者其<lb/>
禄以是為差也<lb/>
　此言制庶人在官者之禄以農為凖也百畆以周尺<lb/>
　言之六尺為歩歩百為畆分謂分所當受者孟子作<lb/>
　糞禄出於田之所入而數則起於農夫之百畆昔先<lb/>
　王之制井田也以百畆為率百畆之分一夫受之而<lb/>
<pb n="6a"/>
　田之所入不同惟上農夫能食九人其次則食八人<lb/>
　次則食七人又次則食六人下農夫止食五人其以<lb/>
　力田之上下為所食之多寡如此彼庶人在官而為<lb/>
　府史胥徒者其禄率以是為差也賈氏公彦曰王制<lb/>
　言下士視上農夫食九人則府食八人史食七人胥<lb/>
　食六人徒食五人其官並亞士故號庶人在官此是<lb/>
　官長所除不命於天子國君者案古者爵起於士而<lb/>
　禄起於農明乎授田之法則逆而推之凡制禄之等<lb/>
<pb n="6b"/>
　差俱可以坐而得也<lb/>
諸侯之下士視上農夫禄足以代其耕也中士倍下士<lb/>
上士倍中士下大夫倍上士卿四大夫禄君十卿禄次<lb/>
國之卿三大夫禄君十卿禄小國之卿倍大夫禄君十<lb/>
卿禄<lb/>
　此言制列國君臣之禄也惟庶人在官者以農為差<lb/>
　故諸侯之下士視上農夫禄蓋足以代其耕也中士<lb/>
　倍於下士上士倍於中士下大夫倍於上士卿四倍<lb/>
<pb n="7a"/>
　於大夫君則十倍於卿此公侯大國之制也次國之<lb/>
　卿三倍於大夫其君伯之禄十倍於卿小國之卿倍<lb/>
　於大夫其君子男之禄亦十倍於卿案孔疏自下士<lb/>
　至小國之卿倍大夫禄皆據無采地者言之大夫以<lb/>
　下位卑禄少故大小國不殊卿與君禄重位尊故禄<lb/>
　隨國之大小為節<lb/>
次國之上卿位當大國之中中當其下下當其上大夫<lb/>
小國之上卿位當大國之下卿中當其上大夫下當其<lb/>
<pb n="7b"/>
下大夫其有中士下士者數各居其上之三分<lb/>
　此言諸侯使卿大夫頫聘並㑹之事也其有中士下<lb/>
　士者二句徐氏謂此錯簡當在上士二十七人之下<lb/>
　國有大小之殊故其臣之等列亦異次國上卿之位<lb/>
　當大國之中卿中卿當其下卿下卿當其上大夫而<lb/>
　遞降一等小國上卿之位當大國之下卿中卿當其<lb/>
　上大夫下卿當其下大夫而遞降二等其國有中士<lb/>
　下士者則中士三倍於上士下士三倍於中士數各<lb/>
<pb n="8a"/>
　居其上之三分案孔疏同是卿則小國卿在大國卿<lb/>
　下大國是大夫小國是卿則小國卿位大國大夫上<lb/>
　知者以卿執羔大夫執雁卿絺冕大夫元冕卿不得<lb/>
　在大夫下也<lb/>
凡四海之内九州州方千里州建百里之國三十七十<lb/>
里之國六十五十里之國百有二十凡二百一十國名<lb/>
山大澤不以封其餘以為附庸閒田八州州二百一十<lb/>
國<lb/>
<pb n="8b"/>
　此言天子畿外封建之制也九州周之揚荆豫青兖<lb/>
　雍冀幽并也凡四海之内有九州州之從横皆方千<lb/>
　里毎一州建百里之國三十以封公侯七十里之國<lb/>
　六十以封伯五十里之國百有二十以封子男總計<lb/>
　其數凡有二百一十國境内之名山大澤則不以分<lb/>
　封至建國之所餘有已封人而不能五十里者則為<lb/>
　附庸有未封人而待有功者則為閒田推之八州莫<lb/>
　不皆然州各有二百一十國蓋畿外之制如此案周<lb/>
<pb n="9a"/>
　禮九州之川澤山藪職方氏掌之而諸侯無所隸焉<lb/>
　亦以與民同財不得障管也朱子曰封國之制只是<lb/>
　漢儒立下一箇算法其實不然建國必因山川形𫝑<lb/>
　無截然可方之理若封王子弟必須有空地方可封<lb/>
　左氏載齊地蒲姑氏因之而後太公因之若武王不<lb/>
　得蒲姑之地即太公亦未有安放處<lb/>
天子之縣内方百里之國九七十里之國二十有一五<lb/>
十里之國六十有三凡九十三國名山大澤不以朌其<lb/>
<pb n="9b"/>
餘以禄士以為閒田<lb/>
　此言畿内封建之制也朌讀曰班與頒通天子畿内<lb/>
　與八州所建不同故以千里之地分為百縣縣内方<lb/>
　百里之國九以為公之采邑七十里之國二十有一<lb/>
　以為卿之采邑五十里之國六十有三以為大夫之<lb/>
　采邑總計其數凡有九十三國名山大澤不以朌賜<lb/>
　至制國之所餘則以為元士視附庸者之禄或為閒<lb/>
　田以待有功蓋畿内之制如此案上節言封此言朌<lb/>
<pb n="10a"/>
　者疏謂畿外有封建之義畿内不世位惟有朌賜也<lb/>
凡九州千七百七十三國天子之元士諸侯之附庸不<lb/>
與<lb/>
　此總言畿内外封建之制也凡四海之内九州八州<lb/>
　各二百一十國合王畿七十三國總為千七百七十<lb/>
　三國而天子之元士與諸侯之附庸皆不與蓋國至<lb/>
　五十里而止元士附庸惟不能五十里故取畿内外<lb/>
　之閒田禄之也案先王衆建諸侯而居中以治凡畿<lb/>
<pb n="10b"/>
　内外之定制無不可以數計而周知三代以來大畧<lb/>
　如此<lb/>
天子百里之内以共官千里之内以為御<lb/>
　此言畿内田稅之所給也天子畿内之地有在百里<lb/>
　之内者其租稅所入以供官如郊廟社稷賓客燕享<lb/>
　之類有司所供者是也有在千里之内者其賦稅所<lb/>
　入以為御如乗輿服膳匪頒賜予之類王所用者是<lb/>
　也蓋君子亷於奉已而嚴於事神人故其叙如此鄭<lb/>
<pb n="11a"/>
　注以官為其文書財用恐非是<lb/>
千里之外設方伯五國以為屬屬有長十國以為連連<lb/>
有帥三十國以為卒卒有正二百一十國以為州州有<lb/>
伯八州八伯五十六正百六十八帥三百三十六長八<lb/>
伯各以其屬屬於天子之老二人分天下以為左右曰<lb/>
二伯<lb/>
　此言畿外方伯畿内二伯之制也帥正伯皆長也老<lb/>
　上公也千里之外設方伯以總之其制合五國以為<lb/>
<pb n="11b"/>
　屬屬則有長取其仁足以長人而聨屬之也合十國<lb/>
　以為連連則有帥取其帥人而連比之也合三十國<lb/>
　以為卒卒則有正取其正人而萃聚之也合二百一<lb/>
　十國以為州擇一賢君加之一命為伯得專征伐總<lb/>
　計八州凡有八伯伯之屬為正者五十六為帥者百<lb/>
　六十八為長者三百三十六八伯各以其屬而上屬<lb/>
　於天子之老二人分天下以為左右而主之曰二伯<lb/>
　則如周初周召之任是也案八伯各為一州之伯即<lb/>
<pb n="12a"/>
　曲禮所謂九州之長入天子之國曰牧也二伯為天<lb/>
　下之伯即曲禮所謂五官之長曰伯也鄭注云凡長<lb/>
　皆因賢侯為之<lb/>
千里之内曰甸千里之外曰采曰流<lb/>
　此言分服之制也王圻千里之内名曰甸服甸者治<lb/>
　田之義凡治甸田者納稅常厚食甸邑者朝見常密<lb/>
　以在畿内而綜理為詳也千里之外近曰采取供給<lb/>
　王事之義逺曰流取流放罪人之義凡在采流之間<lb/>
<pb n="12b"/>
　者納貢漸薄朝見漸疏以在畿外而經畧有序也案<lb/>
　禹貢五服甸侯綏要荒甸服之外莫近於侯服而采<lb/>
　在侯服内百里又其最近者莫逺於荒服而流在荒<lb/>
　服外二百里又其最逺者舉此則綏要在其中矣周<lb/>
　禮職方氏九服侯甸男采衛蠻夷鎮蕃大行人七服<lb/>
　侯甸男采衛要蕃皆有采無流此節蓋本禹貢而約<lb/>
　言之<lb/>
天子三公九卿二十七大夫八十一元士大國三卿皆<lb/>
<pb n="13a"/>
命於天子下大夫五人上士二十七人次國三卿二卿<lb/>
命於天子一卿命於其君下大夫五人上士二十七人<lb/>
小國二卿皆命於其君下大夫五人上士二十七人<lb/>
　此言設官之制也九卿謂三孤與六卿也畿内天子<lb/>
　所治於是設公以論道經邦其數三取陽數也設卿<lb/>
　以佐理承化其數九再倍於公也有大夫以服官政<lb/>
　其數二十七又再倍於卿也有元士以理庶務其數<lb/>
　八十一又再倍於大夫也王畿以外有公侯伯子男<lb/>
<pb n="13b"/>
　以分治其國而輔之者各有卿大夫士焉惟大國之<lb/>
　三卿皆命於天子更有下大夫五人上士二十七人<lb/>
　所以具其官也次國之三卿惟二卿命於天子一卿<lb/>
　即命於其君其有下大夫五人上士二十七人猶之<lb/>
　乎大國也下而小國則二卿皆命於其君其有下大<lb/>
　夫五人上士二十七人亦猶之乎大國也案鄭注小<lb/>
　國亦三卿一卿命於天子二卿命於其君此文似誤<lb/>
　脫耳或者欲見畿内之國二卿與崔氏靈恩曰大國<lb/>
<pb n="14a"/>
　三卿者周制立司徒兼冢宰司馬兼宗伯司空兼司<lb/>
　寇故左傳云季孫為司徒叔孫為司馬孟孫為司空<lb/>
　也下大夫五人者司徒之下置小卿二人一小宰一<lb/>
　小司徒司空之下亦置二小卿一小司寇一小司空<lb/>
　司馬之下惟置一小卿小司馬也夫諸侯之上大夫<lb/>
　即卿矣故曰下大夫五人也前文言小國之中卿位<lb/>
　當大國之上大夫下當其下大夫者崔氏謂小宰小<lb/>
　司徒為上小司馬小司寇小司空為下也司馬事省<lb/>
<pb n="14b"/>
　惟置小司馬而魯又有夏父弗忌為宗伯或曰有禮<lb/>
　事即轉小司馬為宗伯如燕射之轉司馬為司正也<lb/>
天子使其大夫為三監監於方伯之國國三人<lb/>
　此言設監之制也三監官名方伯既屬於天子之老<lb/>
　二人矣又慮其地逺而不及周知也於是使王朝之<lb/>
　大夫以為三監監臨於方伯之國毎國三人所以佐<lb/>
　方伯領諸侯也案方伯得專征伐而監以大夫即周<lb/>
　大宰職所謂建其牧立其監者蓋以輕權重而制威<lb/>
<pb n="15a"/>
　柄於天子也<lb/>
天子之縣内諸侯禄也外諸侯嗣也<lb/>
　此言世禄世爵之制也天子畿内之地百官之采邑<lb/>
　在焉是内諸侯所以為食禄者也畿外之地五等之<lb/>
　封建在焉是外諸侯所以為嗣守者也案寰内之公<lb/>
　卿大夫受田視公侯伯子男故通稱為諸侯至於世<lb/>
　禄變而為世官則周禮之末失也<lb/>
制三公一命卷若有加則賜也不過九命次國之君不<lb/>
<pb n="15b"/>
過七命小國之君不過五命大國之卿不過三命下卿<lb/>
再命小國之卿與下大夫一命<lb/>
　此言内臣命服之制而因及外臣之命數也卷與衮<lb/>
　同天子而下惟三公最尊以命服之制言之三公八<lb/>
　命亦服七命之鷩冕其有功徳而加一命是為上公<lb/>
　得服九旒九章之衮冕若更有加益則是君之特賜<lb/>
　而不得過乎九命也次國侯伯之君服鷩冕而不過<lb/>
　七命小國子男之君服毳冕而不過五命大國之上<lb/>
<pb n="16a"/>
　卿中卿服元冕而不過三命下卿服絺冕而為再命<lb/>
　小國之卿與下大夫服爵弁而止一命皆以制有一<lb/>
　定不容踰越也案此章所言君命與周禮典命同而<lb/>
　卿大夫之命則異鄭注云不著次國之卿者以大國<lb/>
　之下互明之<lb/>
凡官民材必先論之論辨然後使之任事然後爵之位<lb/>
定然後禄之爵人於朝與士共之刑人於市與衆棄之<lb/>
是故公家不畜刑人大夫弗養士遇之塗弗與言也屏<lb/>
<pb n="16b"/>
之四方唯其所之不及以政示弗故生也<lb/>
　此言官人與用刑之制也材質也凡民之材分不同<lb/>
　官之者必先審論其徳行道藝之優劣論既辨而後<lb/>
　使之能任事而後爵之位既定而後禄之皆所以程<lb/>
　其實也夫人君之治天下賞與刑而已爵人者必於<lb/>
　朝是與士共之而非私喜也刑人者必於市是與衆<lb/>
　棄之而非私怒也是故公家不畜被刑之人大夫弗<lb/>
　養士遇之塗而弗與言也其當流者屏之四裔罪有<lb/>
<pb n="17a"/>
　重輕流有逺近惟其所之而不及以賦役之政以示<lb/>
　不欲故生之意也<lb/>
諸侯之於天子也比年一小聘三年一大聘五年一朝<lb/>
　此記諸侯之朝聘以時也比年每嵗也諸侯受封在<lb/>
　外而致臣節於天子於是有朝聘之禮比年使大夫<lb/>
　一小聘三年使卿一大聘所以通好五年諸侯親來<lb/>
　一朝所以述職也案小聘曰聘大聘曰殷春秋傳謂<lb/>
　之殷聘禮是也<lb/>
<pb n="17b"/>
天子五年一廵守嵗二月東廵守至于岱宗柴而望祀<lb/>
山川覲諸侯問百年者就見之命大師陳詩以觀民風<lb/>
命市納賈以觀民之所好惡志滛好辟命典禮考時月<lb/>
定日同律禮樂制度衣服正之<lb/>
　此言天子廵守和神人考法制之事也岱宗泰山也<lb/>
　柴本作祡大師樂官之長典禮掌禮之官市典市者<lb/>
　天子分土建國命諸侯以守之於是有廵守之禮五<lb/>
　年一廵率以為常當廵守之嵗二月先東行而至於<lb/>
<pb n="18a"/>
　泰岱之下燔柴祭天望祀東方之山川遂接見諸侯<lb/>
　問有百年者則就見之命大師采録民間之詩以觀<lb/>
　風俗之羙惡次命司市納物價以觀民之所好惡若<lb/>
　民志奢滛則好尚邪辟而政教可知矣又次命典禮<lb/>
　考其時之節氣早晚月之弦望晦朔定其日之甲乙<lb/>
　先後同其候氣之律玉帛之禮鼓鐘之樂及制度衣<lb/>
　服之等級皆舉而正之使協於一也<lb/>
山川神祗有不舉者為不敬不敬者君削以地宗廟有<lb/>
<pb n="18b"/>
不順者為不孝不孝者君絀以爵變禮易樂者為不從<lb/>
不從者君流革制度衣服者為畔畔者君討有功徳於<lb/>
民者加地進律<lb/>
　此言東廵守黜陟之事也神祗謂羣祀君謂五等諸<lb/>
　侯律謂爵命之等刑賞者天子所以馭諸侯也如諸<lb/>
　侯於外祭之山川神祗有廢其祀典而不舉者是為<lb/>
　慢神而不敬不敬者君削以地於内祭之宗廟有紊<lb/>
　其昭穆而不順者是為忘先而不孝不孝者君絀以<lb/>
<pb n="19a"/>
　爵禮樂由天子而出有變之易之者是為無法而不<lb/>
　從不從者君流制度衣服由天子而定有革之者是<lb/>
　為無上而畔畔者君討如治國賢君有功徳於民則<lb/>
　從而庸之而益其土地隆以爵命凡以示勸懲也<lb/>
五月南廵守至于南嶽如東廵守之禮八月西廵守至<lb/>
于西嶽如南廵守之禮十有一月北廵守至于北嶽如<lb/>
西廵守之禮歸假于祖禰用特<lb/>
　此終言廵守之禮也假至也特一牛也天子於五月<lb/>
<pb n="19b"/>
　則南廵守至於南嶽衡山其所舉行皆如東廵守之<lb/>
　禮八月西廵守至於西嶽華山一如南廵守之禮十<lb/>
　有一月北廵守至於北嶽恒山一如西廵守之禮由<lb/>
　是以歸京師告至於祖禰之廟各用特牛而廵守之<lb/>
　事畢矣案王者一嵗四廵而禮無不一所以明治化<lb/>
　之無外并無私也出既造乎禰故歸亦必假乎祖禰<lb/>
　用特者禮從乎約推此則廵守之不為煩費如所謂<lb/>
　兵衛省而徴求寡者從可知也<lb/>
<pb n="20a"/>
　天子將出類乎上帝宜乎社造乎禰諸侯將出宜乎社<lb/>
　造乎禰<lb/>
　　此言天子諸侯將出而行祭告之禮也類宜造皆祭<lb/>
　　名天子為廵守而將出其事大其禮隆則類乎上帝<lb/>
　　天神逺而尊倣郊祭以致敬也宜乎社地社近人而<lb/>
　　親隨宜而告義與事稱也造乎禰至廟而告其事如<lb/>
　　生時之出必告也諸侯因將出朝王與自相朝及㑹<lb/>
　　盟征伐之事亦必宜乎社造乎禰而後行蓋天子有<lb/>
<pb n="20b"/>
　　天下受天之命而為君故類乎上帝諸侯主社稷守<lb/>
　　君之土而為臣故宜乎社<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
曰講禮記觧義卷五十四<lb/>
　仲尼燕居<lb/>
　　此與孔子閒居俱取篇首四字為名家語合燕居閒<lb/>
　　居為一篇篇名謂之論禮其詞小有異同陸氏佃曰<lb/>
　　退朝曰燕退燕曰閒言禮燕居之事也言詩閒居之<lb/>
　　事也<lb/>
　仲尼燕居子張子貢言游侍縱言至於禮子曰居女三<lb/>
<pb n="1b"/>
　人者吾語女禮使女以禮周流無不徧也子貢越席而<lb/>
　對曰敢問何如子曰敬而不中禮謂之野恭而不中禮<lb/>
　謂之給勇而不中禮謂之逆子曰給奪慈仁<lb/>
　　此孔子啓羣賢以學禮而因示以當學之意也縱言<lb/>
　　謂泛言諸事仲尼當燕居之時有子張子貢言游侍<lb/>
　　於側縱言而至於禮子曰居女三人者吾試語女以<lb/>
　　禮使女以禮随遇而施周旋流轉而無所不徧也子<lb/>
　　貢越席而對曰敢問何如子曰敬存於心而不中禮<lb/>
<pb n="2a"/>
　則簡畧而謂之野恭見於貌而不中禮則致飾而謂<lb/>
　之給勇𤼵於氣而不中禮則好勝而謂之逆野與逆<lb/>
　猶為直情徑行惟便給則徇外忘内實有害於慈仁<lb/>
　而不可不重以為戒也鄭氏注曰感子貢也子貢辨<lb/>
　近於給<lb/>
子曰師爾過而商也不及子産猶衆人之母也能食之<lb/>
不能教也子貢越席而對曰敢問將何以為此中者也<lb/>
子曰禮乎禮夫禮所以制中也<lb/>
<pb n="2b"/>
　此言道貴於中而示以制中之要也卜子夏名商子<lb/>
　曰師爾失之過而商也則又不及子産猶之衆人之<lb/>
　母也能食之而不能教也子貢越席而先對曰過不<lb/>
　及皆非中敢問將何以為此中者也子曰其惟禮乎<lb/>
　殆莫有如禮者夫禮稱情而立文乃所以制中也盖<lb/>
　中者性之徳也禮以節性故曰所以制中<lb/>
子貢退言游進曰敢問禮也者領惡而全好者與子曰<lb/>
然然則何如子曰郊社之義所以仁鬼神也嘗禘之禮<lb/>
<pb n="3a"/>
所以仁昭穆也饋奠之禮所以仁死喪也射鄉之禮所<lb/>
以仁鄉黨也食饗之禮所以仁賔客也<lb/>
　此言盡禮即以盡仁也領猶治也饋奠喪奠也子貢<lb/>
　既退言游進而問曰夫子言禮以制中敢問禮也者<lb/>
　殆所以管領其惡而成全其好者與子曰然然則所<lb/>
　謂禮者何如子曰郊天社地之義所以反始而仁鬼<lb/>
　神也秋嘗夏禘之禮所以追逺而仁昭穆也饋奠之<lb/>
　禮所以致哀而仁死喪也鄉射鄉飲之禮所以致譲<lb/>
<pb n="3b"/>
　而仁鄉黨也食饗之禮所以合歡而仁賓客也仁之<lb/>
　發而禮行焉固非徒外之文而已也<lb/>
子曰眀乎郊社之義嘗禘之禮治國其如指諸掌而已<lb/>
乎<lb/>
　此申言郊社之禮之重也子曰人誠眀乎郊社之義<lb/>
　與嘗禘之禮則推以治國有不猶指諸掌之易見者<lb/>
　乎盖惟仁人為能饗帝孝子為能饗親以天地祖宗<lb/>
　之心為心則民吾同胞物吾與也而天下不難治矣<lb/>
<pb n="4a"/>
是故以之居處有禮故長幼辨也以之閨門之内有禮<lb/>
故三族和也以之朝廷有禮故官爵序也以之田獵有<lb/>
禮故戎事閑也以之軍旅有禮故武功成也<lb/>
　此言禮之周流無不徧也父子孫為三族禮無乎不<lb/>
　在是故以之居處有禮則長幼以序而無不辨也以<lb/>
　之閨門之内有禮則三族以睦而無不和也以之朝<lb/>
　廷有禮則官爵以列而無不序也以之田獵有禮則<lb/>
　蒐狩以時而戎事閑也以之軍旅有禮則果毅以昭<lb/>
<pb n="4b"/>
　而武功成也<lb/>
是故宫室得其度量鼎得其象味得其時樂得其節車<lb/>
得其式鬼神得其饗䘮紀得其哀辨說得其黨官得其<lb/>
體政事得其施加於身而錯於前凡衆之動得其宜<lb/>
　此承上意而廣言之也惟禮寓於事是故宫室所以<lb/>
　居身而有以得其度有所居不可無所養故量與鼎<lb/>
　有以得其象味亦有以得其時有所養不可無所安<lb/>
　故樂以安乎心而有以得其節車以安乎行而有以<lb/>
<pb n="5a"/>
　得其式由是幽而事鬼神則有以受福而得其饗明<lb/>
　而治䘮紀則有以自致而得其哀出而從辨說則有<lb/>
　以察倫而得其黨居官則稱職而有以得其體政事<lb/>
　則從善而有以得其施以至加於身而措於前凡衆<lb/>
　之動盖未有不得其宜者方氏慤曰宫室得其度如<lb/>
　奥為尊者所居阼為主人所立寢則無侵房則有方<lb/>
　之類量得其象如左為升以象陽升右為合以象隂<lb/>
　合仰為斛以象顯而承覆為斗以象隱而庇鼎得其<lb/>
<pb n="5b"/>
　象如口象有所安乎上足象有所立乎下足竒其數<lb/>
　而参天耳偶其數而兩地味得其時如春多酸夏多<lb/>
　苦秋多辛冬多鹹之類樂得其節若陽而不散隂而<lb/>
　不密剛氣不怒柔氣不懾之類鬼神得其饗如天神<lb/>
　皆降地祗皆出人鬼皆格之類喪紀得其哀如𤼵於<lb/>
　容體發於聲音言語𤼵於飲食居處衣服之類辨說<lb/>
　得其黨如在官言官在府言府之類官得其體如天<lb/>
　官掌邦治地官掌邦敎之類政事得其施如施典於<lb/>
<pb n="6a"/>
　邦國施則於都鄙施法於官府之類劉氏曰禮以制<lb/>
　中無過不及故凡衆之動無不得其時中之宜經禮<lb/>
　三百曲禮三千無一事之非仁也<lb/>
子曰禮者何也即事之治也君子有其事必有其治治<lb/>
國而無禮譬猶瞽之無相與倀倀乎其何之譬如終夜<lb/>
有求於幽室之中非燭何見若無禮則手足無所措耳<lb/>
目無所加進退揖讓無所制是故以之居處長幼失其<lb/>
别閨門三族失其和朝廷官爵失其序田獵戎事失其<lb/>
<pb n="6b"/>
策軍旅武功失其制宫室失其度量鼎失其象味失其<lb/>
時樂失其節車失其式鬼神失其饗䘮紀失其哀辨說<lb/>
失其黨官失其體政事失其施加於身而錯於前凡衆<lb/>
之動失其宜如此則無以祖洽於衆也<lb/>
　此反言以結上文見治國不可無禮也倀倀無定向<lb/>
　之貌祖之言始倡率之意也洽合也子曰禮者何也<lb/>
　即事之所由治也君子有其事必有禮以為治治國<lb/>
　而無禮譬猶瞽者無人為之相歩倀倀乎其何之譬<lb/>
<pb n="7a"/>
　如終夜有所求於幽室之中非燭何見若果無禮則<lb/>
　手足將無所措耳目將無所加進退揖讓將無所制<lb/>
　是故以之居處則長幼失其别閨門則三族失其和<lb/>
　朝廷則官爵失其序田獵則戎事失其策軍旅則武<lb/>
　功失其制以至於宫室則失其度量鼎則失其象味<lb/>
　則失其時樂則失其節車則失其式鬼神則失其饗<lb/>
　䘮紀則失其哀辨說則失其黨官則失其體政事則<lb/>
　失其施與夫加於身而措於前凡衆之動未有不失<lb/>
<pb n="7b"/>
　其宜者如此而為君則必無以倡率而和其衆也<lb/>
子曰慎聽之女三人者吾語女禮猶有九焉大饗有四<lb/>
焉苟知此矣雖在畎畝之中事之聖人已兩君相見揖<lb/>
讓而入門入門而縣興揖讓而升堂升堂而樂闋下管<lb/>
象武夏籥序興陳其薦俎序其禮樂備其百官如此而<lb/>
后君子知仁焉行中規還中矩和鸞中采齊客出以雍<lb/>
徹以振羽是故君子無物而不在禮矣入門而金作示<lb/>
情也升歌清廟示徳也下而象管示事也是故古之君<lb/>
<pb n="8a"/>
子不必親相與言也以禮樂相示而已<lb/>
　此合語三子以禮而即饗禮之大者推之也事之習<lb/>
　其儀也縣樂器之縣於筍簴者興作闋止也下管象<lb/>
　武之上缺升歌清廟一句采齊樂章名振羽振鷺之<lb/>
　詩也孔子有見於禮之當學呼三子而教之曰敬聽<lb/>
　之女三人者吾語女禮禮之通行猶有九焉大饗有<lb/>
　四焉人苟知此矣雖在畎畝之中躬行實踐可進於<lb/>
　聖人之禮樂矣當兩君相見始揖讓而入門入門而<lb/>
<pb n="8b"/>
　樂之縣者以作復揖讓而升堂升堂則主獻賔賔卒<lb/>
　爵而樂止賔酢主主卒爵而樂又止樂工於是升堂<lb/>
　而歌文王清廟之詩堂下以管吹文王之象武王之<lb/>
　大武而又以籥吹禹之大夏依次而興於是陳其薦<lb/>
　俎序其禮樂備其百官如此則藹然親愛之意見於<lb/>
　節文而後君子於禮之行即知其仁焉行而周旋中<lb/>
　乎規折旋中乎矩登車則和鸞之聲與采齊相應送<lb/>
　賓之出而歌雍詩禮畢徹器而歌振鷺是可以見君<lb/>
<pb n="9a"/>
　子相與無一物而不在乎禮矣入門而金作欲其以<lb/>
　情相接也升歌清廟欲其以徳相讓也下而管象欲<lb/>
　其以事相成也是故古之君子不必親相與言也但<lb/>
　以禮樂相示而意其可知也已呉氏澄曰九者大饗<lb/>
　有四幷前仁鬼神以下之五者而為九也大饗之禮<lb/>
　大節有四初迎賓一也次獻賓二也次樂賓三也終<lb/>
　送賔四也案諸儒釋此經其說不一惟呉氏為得經<lb/>
　意<lb/>
<pb n="9b"/>
子曰禮也者理也樂也者節也君子無理不動無節不<lb/>
作不能詩於禮繆不能樂於禮素薄於徳於禮虚<lb/>
　此申言禮樂之義也子曰禮也者事得其理也樂也<lb/>
　者情得其節也君子惟無理不動而無節不作此禮<lb/>
　樂所以皆得也而行禮又有資焉不能詩則於禮無<lb/>
　辨而失之繆不能樂則於禮無文而失之素薄於徳<lb/>
　則於禮無實而失之虚案禮以治人之情而其用以<lb/>
　和為貴故通於詩與樂也徳者行禮之質如云道不<lb/>
<pb n="10a"/>
　虚行矣<lb/>
子曰制度在禮文為在禮行之其在人乎子貢越席而<lb/>
對曰敢問夔其窮與子曰古之人與古之人也逹於禮<lb/>
而不逹於樂謂之素逹於樂而不逹於禮謂之偏夫夔<lb/>
逹於樂而不逹於禮是以傳於此名也古之人也<lb/>
　此言禮在人行又因答問以申上文之意也制度俎<lb/>
　豆几筵之屬文為登降獻酢之屬窮猶塞也子曰凡<lb/>
　制度之可遵者在禮文為之可見者在禮推而行之<lb/>
<pb n="10b"/>
　其在於人乎子貢越席而對曰敢問䕫之但以樂稱<lb/>
　意者其窮於禮與子曰是乃古之人與盖古之人而<lb/>
　未可輕議也夫禮樂之道相為表裏若逹於禮而不<lb/>
　逹於樂則質而無文是謂之素逹於樂而不逹於禮<lb/>
　則和而無節是謂之偏惟夔為典樂之官職在逹於<lb/>
　樂而不必其逹於禮是以流傳於此名也盖洵乎其<lb/>
　為古之人而未可輕議也徐氏師曾曰伯夷典禮嘗<lb/>
　讓於夔此豈不逹於禮者夫子之答可謂婉而章矣<lb/>
<pb n="11a"/>
子張問政子曰師乎前吾語女乎君子眀於禮樂舉而<lb/>
錯之而已<lb/>
　此言政不外於禮樂也前猶昔也子張因論禮而問<lb/>
　政盖疑其有二道也子曰師乎前吾不嘗語女以禮<lb/>
　樂乎君子既眀於禮樂則由是舉而措之而政不外<lb/>
　焉矣案政者正也禮以正人之身樂以正人之心歐<lb/>
　陽氏所謂三代而上治出於一而禮樂逹於天下也<lb/>
子張復問子曰師爾以為必鋪几筵升降酌獻酬酢然<lb/>
<pb n="11b"/>
後謂之禮乎爾以為必行綴兆興羽籥作鐘鼔然後謂<lb/>
之樂乎言而履之禮也行而樂之樂也君子力此二者<lb/>
以南面而立夫是以天下太平也諸侯朝萬物服體而<lb/>
百官莫敢不承事矣<lb/>
　此言禮樂不外於吾身也筵席也綴兆舞列也物事<lb/>
　也體猶理也子張復問意以政事多端若必眀禮樂<lb/>
　以錯之則禮樂當有不止如前所云者子曰師爾以<lb/>
　為必鋪几筵備升降酌獻酬酢之文然後謂之禮乎<lb/>
<pb n="12a"/>
　爾以為必行綴兆興作夫羽籥鐘鼔之器然後謂之<lb/>
　樂乎夫禮樂不在繁文而在實徳言而履之則順乎<lb/>
　當然之序是即禮也行而樂之則得乎自然之和是<lb/>
　即樂也君子致力於此二者南面而立以施於有政<lb/>
　夫是以天下太平也外則諸侯来朝内則萬事皆從<lb/>
　其理而百官莫敢有不承事而盡職者矣<lb/>
禮之所興衆之所治也禮之所廢衆之所亂也目巧之<lb/>
室則有奥阼席則有上下車則有左右行則有随立則<lb/>
<pb n="12b"/>
有序古之義也<lb/>
　此言禮必有義以見興與治之相因也目巧謂不由<lb/>
　法度但據目力之巧也惟禮可錯諸政故禮之所興<lb/>
　乃衆之所由治也禮之所廢即衆之所由亂也先王<lb/>
　制禮雖甚苟簡而為目巧之室則必隅有奥而階有<lb/>
　阼席之設則或以南方為上或以西方為上乘車之<lb/>
　法則君在左而勇士在右行之次則父之齒隨行五<lb/>
　年以長則肩隨之立之位則天子南面公侯而下各<lb/>
<pb n="13a"/>
　有其序此皆古人制禮之義也<lb/>
室而無奥阼則亂於堂室也席而無上下則亂於席上<lb/>
也車而無左右則亂於車也行而無随則亂於塗也立<lb/>
而無序則亂於位也昔聖帝眀王諸侯辨貴賤長幼遠<lb/>
近男女外内莫敢相踰越皆由此塗出也三子者既得<lb/>
聞此言也於夫子昭然若𤼵矇矣<lb/>
　此言廢與亂之相因也此塗謂禮也禮以義起如此<lb/>
　是故室若無奥阼則亂於堂室也席若無上下則亂<lb/>
<pb n="13b"/>
　於席上也車若無左右則亂於車中也行若無随則<lb/>
　亂於塗間也立若無序則亂於位次也昔聖帝眀王<lb/>
　諸侯所為辨爵之貴賤齒之長幼地之遠近人之男<lb/>
　女位之外内而莫敢相踰越者皆由此塗以出信乎<lb/>
　禮之不可以弗興也三子者既得聞此言也於夫子<lb/>
　而昧者以眀有昭然若發其矇者矣呉氏澄曰矇謂<lb/>
　以巾冪其目𤼵者徹而去之石梁王氏謂此篇雖有<lb/>
　首尾然詞多散漫未必孔子之言也<lb/>
<pb n="14a"/>
孔子閒居<lb/>
　此篇言詩先以為民父母而後繼以三王之徳洪範<lb/>
　曰天子作民父母以為天下王故其序如此<lb/>
孔子閒居子夏侍子夏曰敢問詩云凱弟君子民之父<lb/>
母何如斯可謂民之父母矣孔子曰夫民之父母乎必<lb/>
逹於禮樂之原以致五至而行三無以横於天下四方<lb/>
有敗必先知之此之謂民之父母矣<lb/>
　此言為民父母之實不外於禮樂也詩大雅泂酌之<lb/>
<pb n="14b"/>
　篇凱弟樂易也孔子當閒居之時有子夏侍於側子<lb/>
　夏曰敢問詩云凱弟君子民之父母果何如斯可謂<lb/>
　民之父母矣孔子曰夫欲為民之父母乎是必通達<lb/>
　乎禮樂之本原有以致五至而行三無以其道廣被<lb/>
　於天下而憂其民者無不至凡四方有禍敗之釁必<lb/>
　先知而豫防之此之謂民之父母矣<lb/>
子夏曰民之父母既得而聞之矣敢問何謂五至孔子<lb/>
曰志之所至詩亦至焉詩之所至禮亦至焉禮之所至<lb/>
<pb n="15a"/>
樂亦至焉樂之所至哀亦至焉哀樂相生是故正眀目<lb/>
而視之不可得而見也傾耳而聽之不可得而聞也志<lb/>
氣塞乎天地此之謂五至<lb/>
　此詳言五至之目而及其妙也目正視則眀全耳傾<lb/>
　聽則聰審子夏曰所謂民之父母者既得而聞之矣<lb/>
　敢問何以謂之五至子曰君子既逹禮樂之原則真<lb/>
　切為民而志以至夫在心為志𤼵言為詩故志之所<lb/>
　至而詩亦至焉興於詩而履之即為禮故詩之所至<lb/>
<pb n="15b"/>
　而禮亦至焉立於禮而樂之即為樂故禮之所至而<lb/>
　樂亦至焉樂民之生則必哀民之死故樂之所至而<lb/>
　哀亦至焉哀樂相生應感無迹是故正眀目而視之<lb/>
　且不可得而見也傾耳而聽之且不可得而聞也志<lb/>
　氣塞乎天地而上下同流夫是之謂五至鄭氏注曰<lb/>
　凡言至者至於民也志謂恩意也詩謂好惡之情也<lb/>
　云耳不能聞目不能見行之在心也案五至雖列言<lb/>
　之而實不外於禮樂二者志與詩所以原其始哀則<lb/>
<pb n="16a"/>
　所以推其終也<lb/>
子夏曰五至既得而聞之矣敢問何謂三無孔子曰無<lb/>
聲之樂無體之禮無服之䘮此之謂三無子夏曰三無<lb/>
既得略而聞之矣敢問何詩近之孔子曰夙夜其命宥<lb/>
密無聲之樂也威儀逮逮不可選也無體之禮也凡民<lb/>
有䘮匍匐救之無服之䘮也<lb/>
　此言三無之實而證以詩也其當依詩作基始也宥<lb/>
　寛也密静也逮逮詩作棣棣盛也選擇也手行為匍<lb/>
<pb n="16b"/>
　伏地為匐子夏曰所謂五至者既得而聞之矣敢問<lb/>
　何以謂之三無孔子曰凡樂皆有聲而和之至則為<lb/>
　無聲之樂凡禮皆有體而敬之至則為無體之禮凡<lb/>
　䘮皆有服而哀之至則為無服之䘮此之謂三無子<lb/>
　夏曰三無既得略而聞之矣若求其類於詩敢問何<lb/>
　詩近之孔子曰周頌昊天有成命篇言文王夙夜積<lb/>
　徳以基天命者宏深靜謐此無時而不和無聲之樂<lb/>
　也邶風栢舟之篇言威儀各極其盛斯簡擇可以不<lb/>
<pb n="17a"/>
　施此無動而不節無體之禮也邶風谷風之篇言凡<lb/>
　民有死䘮之禍即急遽以助之此哀不必見於服無<lb/>
　服之䘮也案無聲者樂之至無體者禮之至無服者<lb/>
　哀之至不言志至而詩至者以志未形於詩乃所謂<lb/>
　禮樂之原也<lb/>
子夏曰言則大矣美矣盛矣言盡於此而已乎孔子曰<lb/>
何為其然也君子之服之也猶有五起焉子夏曰何如<lb/>
孔子曰無聲之樂氣志不違無體之禮威儀遲遲無服<lb/>
<pb n="17b"/>
之䘮内恕孔悲無聲之樂氣志既得無體之禮威儀翼<lb/>
翼無服之䘮施於四國無聲之樂氣志既從無體之禮<lb/>
上下和同無服之䘮以畜萬邦無聲之樂日聞四方無<lb/>
體之禮日就月将無服之䘮純徳孔眀無聲之樂氣志<lb/>
既起無體之禮施及四海無服之䘮施于孫子<lb/>
　此言五起而及其效也起猶稜也恕視人猶己也施<lb/>
　延畜養就成将大也子夏曰三無之道而詩與相近<lb/>
　如此言則大矣美矣盛矣豈言盡於此而已更無可<lb/>
<pb n="18a"/>
　以形容之者乎孔子曰何為如是而遂盡也君子之<lb/>
　服行此三無也抑猶有五者以起發其義焉子夏曰<lb/>
　所謂五起者何如孔子曰無聲之樂乃天下之至和<lb/>
　故覺氣志之不違無體之禮乃天下之至序故覺威<lb/>
　儀之遲遲無服之䘮乃天下之至哀故覺内恕之孔<lb/>
　悲而不違又非强合之謂故無聲之樂而氣志於是<lb/>
　乎既得遲遲又非怠緩之謂故無體之禮而威儀於<lb/>
　是乎翼翼孔悲又非偏愛之謂故無服之䘮而直施<lb/>
<pb n="18b"/>
　及於四國有所得於己必能無所失於人故無聲之<lb/>
　樂而又見其氣志之既從有所凛於中必能無所乖<lb/>
　於外故無體之禮而又見其上下之和同有所施於<lb/>
　近必能無所遺於逺故無服之䘮而又見其畜及乎<lb/>
　萬邦信從者多則聲名益著故無聲之樂而又見其<lb/>
　日聞於四方和同者衆則徳業益臻故無體之禮而<lb/>
　又見其日就而月將畜養者廣則功化益彰故無服<lb/>
　之䘮而又見其純徳之孔眀至於日聞四方而吾之<lb/>
<pb n="19a"/>
　心尤有方興未艾者故無聲之樂而終見其氣志之<lb/>
　既起至於日就月將而吾之徳尤有久而愈大者故<lb/>
　無體之禮而終見其施及於四海至於純徳孔眀而<lb/>
　吾之澤尤有被於無窮者故無服之䘮而終見其施<lb/>
　於孫子焉呉氏澄曰五起不大相逺只是一節稍進<lb/>
　一節而已<lb/>
子夏曰三王之徳参於天地敢問何如斯可謂参於天<lb/>
地矣孔子曰奉三無私以勞天下子夏曰敢問何謂三<lb/>
<pb n="19b"/>
無私孔子曰天無私覆地無私載日月無私照奉斯三<lb/>
者以勞天下此之謂三無私其在詩曰帝命不違至於<lb/>
湯齊湯降不遲聖敬日齊昭假遲遲上帝是祗帝命式<lb/>
于九圍是湯之徳也<lb/>
　此言三王合徳於天地而引詩以為湯證也勞者勤<lb/>
　恤之意詩商頌長𤼵之篇齊㑹也合也言至湯而王<lb/>
　業成與天命㑹也日齊詩作日躋九圍九州之界也<lb/>
　子夏曰古有云三王之徳参於天地敢問徳何如斯<lb/>
<pb n="20a"/>
　可謂参於天地矣孔子曰三王之王也未嘗以位為<lb/>
　樂唯奉三無私以勞天下子夏曰敢問何謂三無私<lb/>
　孔子曰唯天至髙而無私覆地至厚而無私載日月<lb/>
　至眀而無私照三王能奉斯三者以勞天下此之謂<lb/>
　三無私其在詩曰商自契以來己為天命所向而未<lb/>
　嘗有違至湯而後與天齊成此王業盖湯應期而降<lb/>
　適當其時其聖敬又日以齊升昭假於天久而不息<lb/>
　唯上帝是敬帝故命之以為法於九州此湯無私之<lb/>
<pb n="20b"/>
　徳也案此由為民父母而進言之即易所謂與天地<lb/>
　合其徳與日月合其明者也<lb/>
天有四時春秋冬夏風雨霜露無非教也地載神氣神<lb/>
氣風霆風霆流形庶物露生無非教也<lb/>
　此言天地之無私也形猶迹也露猶發也天運無窮<lb/>
　有四時而天道著矣凡夫春秋冬夏之遞嬗風雨以<lb/>
　為舒霜露以為斂無非至教之所在也地氣皆天氣<lb/>
　也天之神氣地實載之神氣莫著於風霆風霆流造<lb/>
<pb n="21a"/>
　化之形而庶物於以露生焉無非至教之所在也案<lb/>
　天地之所以生物者神氣也地載神氣與大傳乃順<lb/>
　承天同義聖人父天母地而必曰小心翼翼昭事上<lb/>
　帝者猶斯指也夫<lb/>
清明在躬氣志如神耆欲將至有開必先天降時雨山<lb/>
川出雲其在詩曰嵩髙維嶽峻極于天惟嶽降神生甫<lb/>
及申惟申及甫惟周之翰四國于蕃四方于宣此文武<lb/>
之徳也<lb/>
<pb n="21b"/>
　此言文武無私之徳参於天地也耆欲家語作有物<lb/>
　有開作其兆或以為字之訛也詩大雅嵩髙之篇嵩<lb/>
　詩作崧嶽謂五嶽峻詩作駿甫甫侯此謂宣王時人<lb/>
　蓋作吕刑者之子孫也申申伯也翰幹也聖人唯無<lb/>
　私故清明之天徳在躬則其氣志自有如神之應凡<lb/>
　所願欲之事將至天必有開發朕兆而豫示其㡬者<lb/>
　若時雨將降而山川先出雲也其在詩曰嵩然而髙<lb/>
　之嶽其峻上至於天由是降其神靈生甫侯及申伯<lb/>
<pb n="22a"/>
　而皆為周之楨幹于四國之患難則蕃蔽之于四方<lb/>
　之德澤則宣布之此由文武有無私之德故天為之<lb/>
　生賢佐以興周也案此詩本美宣王得人之盛而歸<lb/>
　徳於文武者推所自而言之也<lb/>
三代之王也必先其令聞詩云明明天子令聞不已三<lb/>
代之徳也弛其文徳恊此四國大王之徳也子夏蹶然<lb/>
而起負牆而立曰弟子敢不承乎<lb/>
　此言三代固以無私之徳王天下而又本於先徳也<lb/>
<pb n="22b"/>
　詩大雅江漢之篇弛猶施也詩作矢陳也協詩作洽<lb/>
　負牆見文王世子三代之王也於未王之先其祖宗<lb/>
　必先有實徳以著令善之聲聞詩云明明天子令聞<lb/>
　不已此三代之徳也施其文徳洽此四國此大王之<lb/>
　徳也子夏聞夫子之言蹶然而起負牆而立曰父母<lb/>
　斯民徳参天地之道如此弟子雖不敏敢不奉順而<lb/>
　勿失乎案此亦宣王之詩而取類明之文徳亦凱弟<lb/>
　之意洽此四國即為民父母可知矣<lb/>
<pb n="23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷五十四<lb/>
</p>
<p>
</p>
  </div>
</body>
</text>
</TEI>
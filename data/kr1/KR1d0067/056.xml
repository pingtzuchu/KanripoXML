<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記觧義卷五十六<lb/>
　中庸<lb/>
　　朱子章句<lb/>
　表記<lb/>
　　名曰表記者鄭氏謂其記君子之徳見于儀表也昔<lb/>
　　孔子以言立敎而天下萬世皆取法焉方氏慤曰篇<lb/>
　　中稱子言之者八皆總其大同之畧稱子曰者四十<lb/>
<pb n="1b"/>
　　五皆列其小異之詳也<lb/>
　子言之歸乎君子隠而顯不矜而莊不厲而威不言而<lb/>
　信<lb/>
　　此言君子之徳之有本也子昔周流不遇乃推本於<lb/>
　　脩徳而言之曰道不行矣吾其歸乎夫君子之心常<lb/>
　　存敬畏其隠而顯也盖有不矜而莊不厲而威不言<lb/>
　　而信者夫亦宻於内治而已矣案隠而顯即不顯亦<lb/>
　　臨之意孔氏以為道徳潛通聲名顯著者非是<lb/>
<pb n="2a"/>
子曰君子不失足于人不失色于人不失口于人是故<lb/>
君子貌足畏也色足憚也言足信也甫刑曰敬忌而罔<lb/>
有擇言在躬<lb/>
　此言君子檢身之道也甫刑即吕刑周書篇名躬書<lb/>
　作身子曰君子之脩身有要故動容貌則不至失足<lb/>
　於人正顔色則不至失色於人出辭氣則不至失口<lb/>
　於人夫然故君子之貌足畏也色足憚也言足信也<lb/>
　甫刑曰能敬恭戒忌自無有可擇去之言在躬盖言<lb/>
<pb n="2b"/>
　謹也案此承上節而言以敬以義聖學之始終備矣<lb/>
子曰裼襲之不相因也欲民之毋相瀆也<lb/>
　此言行禮有文質之異宜也裼襲見曲禮子曰君子<lb/>
　之於裘服或初裼而後襲或初襲而後裼未嘗相因<lb/>
　而不改也欲民之審於節文而無相瀆也案聘禮初<lb/>
　行聘時賓襲執圭聘訖受享時賓裼奉束帛加璧盖<lb/>
　行享執璧亦是玉於是裼衣者比聘時執玉為輕故<lb/>
　也介禮輕裼而執圭以授賓賓禮重則襲而後受圭<lb/>
<pb n="3a"/>
　是賓介亦裼襲不相因<lb/>
子曰祭極敬不繼之以樂朝極辨不繼之以倦<lb/>
　此言祭與朝之宜慎也子曰祭極敬乃所以交神不<lb/>
　可繼之以樂而散其誠朝極辨乃所以定分不可繼<lb/>
　之以倦而紊其節此惟終始如一者能盡禮也<lb/>
子曰君子慎以辟禍篤以不揜恭以逺恥<lb/>
　此言君子行己之善也子曰君子之謹慎即以辟禍<lb/>
　篤實即以不揜謙恭即以逺恥皆能脩已者所自致<lb/>
<pb n="3b"/>
　也張子曰篤實自有光輝如何可揜鄭注訓揜為困<lb/>
　廹與辟禍逺恥是一類<lb/>
子曰君子莊敬日强安肆日偷君子不以一日使其躬<lb/>
儳焉如不終日<lb/>
　此言君子主敬之功也偷謂苟且儳者參錯不齊之<lb/>
　貌子曰敬者徳之聚也君子惟外莊内敬則檢攝密<lb/>
　而日强若内安外肆則坊閑廢而日偷君子不以一<lb/>
　日之暫使其躬儳焉而如不終日者誠欲制外以養<lb/>
<pb n="4a"/>
　其中也案荘敬日强二語至為精粹與丹書敬義之<lb/>
　㫖相𤼵<lb/>
子曰齊戒以事鬼神擇日月以見君恐民之不敬也<lb/>
　此言朝祭之胥不外於一敬也見君謂外臣若内臣<lb/>
　常朝不擇日月子曰朝祭禮之大者將祭必三日齊<lb/>
　七日戒而後可以事鬼神將朝必卜筮擇日月而後<lb/>
　可以見君皆恐民之或有不敬也案玉藻將適公所<lb/>
　宿齊戒周官祭祀前期十日帥執事而卜日遂戒此<lb/>
<pb n="4b"/>
　盖互言之而義相備<lb/>
子曰狎侮死焉而不畏也<lb/>
　此言人情之蔽於所䙝也疑有闕文子曰敬人者人<lb/>
　恒敬之若狎侮乎人至於得禍以死而猶不知畏也<lb/>
　案書云徳盛不狎侮匪徒以辟禍也而所以守身者<lb/>
　在焉矣<lb/>
子曰無辭不相接也無禮不相見也欲民之毋相䙝也<lb/>
易曰初筮告再三瀆瀆則不告<lb/>
<pb n="5a"/>
　此言交際之宜敬也易䝉卦辭子曰古者賓主相接<lb/>
　必有請事之辭無辭則不相接也相見必有執贄之<lb/>
　禮無禮則不相見也盖辭以明謙贄以著敬皆欲民<lb/>
　之毋相䙝也易曰童䝉之求教必誠敬如初筮斯告<lb/>
　之以治其䝉若如再三筮之瀆慢則有不必告者是<lb/>
　交際之不容相䙝也審矣吕氏大臨曰辭者相接之<lb/>
　言如公與客宴曰寡人有不腆之酒以請吾子之與<lb/>
　寡人須臾焉使某也以請之類是也禮者相見之贄<lb/>
<pb n="5b"/>
　如羔鴈雉鶩之類是也<lb/>
子言之仁者天下之表也義者天下之制也報者天下<lb/>
之利也<lb/>
　此言仁義禮之為用大也報注謂禮也子言之仁也<lb/>
　者主於愛而莫不仰之是天下之表也義也者主於<lb/>
　辨而莫不畏之是天下之制也報也者主於往来而<lb/>
　莫不安之是天下之利也案天下之表如云建其有<lb/>
　極也夫聖人者能以天下為一家亦仁而已矣<lb/>
<pb n="6a"/>
子曰以徳報徳則民有所勸以怨報怨則民有所懲詩<lb/>
曰無言不讐無徳不報大甲曰民非后無能胥以寜后<lb/>
非民無以辟四方子曰以徳報怨則寛身之仁也以怨<lb/>
報徳則刑戮之民也<lb/>
　此申言報者天下之利之意也詩大雅抑之篇大甲<lb/>
　商書篇名子曰報以稱其所施也必以徳而報徳則<lb/>
　民有所勸而務於施徳必以怨而報怨則民有所懲<lb/>
　而不敢施怨詩曰無有言而不讐無有徳而不報大<lb/>
<pb n="6b"/>
　甲曰民非后無能胥以安寜而必報乎后后非民無<lb/>
　以辟於四方而必報乎民皆此義也惟人情易失其<lb/>
　平而末世恒趨於薄子故曰苟以徳而報怨雖不足<lb/>
　以有所懲而衆將徳之則猶寛身之仁也若以怨而<lb/>
　報徳既不足以有所勸而衆且怨之則是刑戮之民<lb/>
　也陳氏澔曰以論語以直報怨以徳報徳之言觀之<lb/>
　此章恐非孔子之言<lb/>
子曰無欲而好仁者無畏而惡不仁者天下一人而已<lb/>
<pb n="7a"/>
矣是故君子議道自已而置法以民<lb/>
　此申言仁者天下之表之意也置猶立也子曰人情<lb/>
　不能無所為而為若其無欲而自然好仁無畏而自<lb/>
　然惡不仁者求之天下一人而已矣故君子議道必<lb/>
　自已務全乎所性也而置法則以民不强其所不能<lb/>
　也<lb/>
子曰仁有三與仁同功而異情與仁同功其仁未可知<lb/>
也與仁同過然後其仁可知也仁者安仁知者利仁畏<lb/>
<pb n="7b"/>
罪者强仁仁者右也道者左也仁者人也道者義也厚<lb/>
於仁者薄於義親而不尊厚於義者薄於仁尊而不親<lb/>
道有至義有考至道以王義道以覇考道以為無失<lb/>
　此言為仁者之等也鄭注謂道有至下脫一有字子<lb/>
　曰仁有三與仁同其事功而每異其情實故人有與<lb/>
　仁同功而不必本于情者其仁尚未可知也必與仁<lb/>
　同過而情不可以偽為然後其仁可知也仁者性之<lb/>
　而安仁知者反之而利仁畏罪者假之而强仁此正<lb/>
<pb n="8a"/>
　功同而情異者至於道之當然為義仁者右也道者<lb/>
　左也夫仁義之相須如左右手仁者人之心而道者<lb/>
　義之迹也厚於仁者薄於義則人愛之而親而不尊<lb/>
　厚於義者薄於仁則仁畏之而尊而不親以其有所<lb/>
　倚焉故也是故道有至焉有義焉有考焉安仁者得<lb/>
　乎至道而可以王利仁者得乎義道而可以霸强仁<lb/>
　者得乎考古之道而亦可以為無失道不同而仁之<lb/>
　分量亦判矣案仁無所不統故曰知者利仁又曰義<lb/>
<pb n="8b"/>
　道以覇也厚於仁厚於義猶云仁者見之謂之仁知<lb/>
　者見之謂之知矣既曰仁有三又曰道有至有義有<lb/>
　考者所謂合而言之道也<lb/>
子言之仁有数義有長短小大中心憯怛愛人之仁也<lb/>
率法而强之資仁者也詩云豐水有芑武王豈不仕詒<lb/>
厥孫謀以燕翼子武王烝哉数世之仁也國風曰我今<lb/>
不閱皇恤我後終身之仁也<lb/>
　此言仁之所𤼵有淺深而效亦有近逺也率循資取<lb/>
<pb n="9a"/>
　也詩大雅文王有聲之篇芑草名仕事詒遺烝君也<lb/>
　國風邶風谷風之篇今詩作躬閲容也皇詩作遑暇<lb/>
　也子言之仁以推恩而各有其數義以制事而各有<lb/>
　其長短小大如有可惻之事感于外而中心不勝其<lb/>
　憯怛是視人猶已而為愛人之仁也循古人之法而<lb/>
　勉强行之是取人以為善而為資仁者也詩云豐水<lb/>
　猶有芑武王豈無所事乎盖有事于詒孫之謀而以<lb/>
　燕安翼輔其子惟武王能盡君道哉是為數世之仁<lb/>
<pb n="9b"/>
　故所及者逺也國風曰我今且不見容何暇憂及後<lb/>
　世是為終身之仁故所及者近也案中心憯怛即安<lb/>
　仁利仁之意率法而强之即强仁之事吕氏大臨曰<lb/>
　言仁而及義者仁之數亦義也<lb/>
子曰仁之為器重其為道逺舉者莫能勝也行者莫能<lb/>
致也取數多者仁也夫勉於仁者不亦難乎是故君子<lb/>
以義度人則難為人以人望人則賢者可知己矣<lb/>
　此言仁道之難盡君子之責人宜恕也子曰仁統四<lb/>
<pb n="10a"/>
　端兼萬善其為器也至重與人俱生相為終始其為<lb/>
　道也甚逺舉者莫之能勝行者莫之能致是體事而<lb/>
　無不在而取數多者仁也欲全體不息以勉於仁者<lb/>
　不亦難乎是故君子苟以義之盡者度人而欲其能<lb/>
　勝能致則難乎為人若以人望人則就其所舉所行<lb/>
　而其中之賢者可知已矣<lb/>
子曰中心安仁者天下一人而已矣大雅曰徳輶如毛<lb/>
民鮮克舉之我儀圖之惟仲山甫舉之愛莫助之小雅<lb/>
<pb n="10b"/>
曰髙山仰止景行行止子曰詩之好仁如此鄉道而行<lb/>
中道而廢忘身之老也不知年數之不足也俛焉日有<lb/>
孶孶斃而后已<lb/>
　此言君子當自勉於仁也大雅烝民之篇輶輕也儀<lb/>
　度圖謀也小雅車牽之篇景行大道也俛焉勤勉之<lb/>
　貌子曰人固有中心安仁而舉之能勝行之能致者<lb/>
　求諸天下一人而已矣大雅曰徳之在人其輕如毛<lb/>
　似為易舉而民實鮮能我今從而謀度則克舉之者<lb/>
<pb n="11a"/>
　惟仲山甫耳盖其全體自盡雖相愛者莫能助之是<lb/>
　可以見安仁者之難得也小雅曰髙山為人之所仰<lb/>
　景行為人之所行夫子讀而贊之曰詩人之好仁如<lb/>
　此其立志而鄉道而行或竭才而中道而廢是忘乎<lb/>
　身之既老而不知將来年數之不足也有俛焉而唯<lb/>
　日孳孳直至於斃而後己者此亦庶幾乎任重而致<lb/>
　逺矣案安仁者不可以强而能而好仁者可以勉而<lb/>
　至張子曰不知年數之不足是夭夀不貳也<lb/>
<pb n="11b"/>
子曰仁之難成乆矣人人失其所好故仁者之過易辭<lb/>
也子曰恭近禮儉近仁信近情敬讓以行此雖有過其<lb/>
不甚矣夫恭寡過情可信儉易容也以此失之者不亦<lb/>
鮮乎詩云温温恭人惟徳之基<lb/>
　此言成己之仁以示當勉之實也情誠實也詩大雅<lb/>
　抑之篇子曰仁之難成也乆矣惟人人皆行私意而<lb/>
　失其所當好故仁者雖有過而亦易辭也子又曰人<lb/>
　得乎行仁之資即可為寡過之法如恭則不侮而近<lb/>
<pb n="12a"/>
　於禮儉則不奪而近於仁信則不欺而近於情果能<lb/>
　敬讓以行此雖有過其亦不甚矣夫恭足以寡過情<lb/>
　可以取信儉易以自容以此而猶失之者不亦鮮乎<lb/>
　詩云温温恭人惟徳之基所當致力於此以漸進於<lb/>
　成徳也<lb/>
子曰仁之難成乆矣唯君子能之是故君子不以其所<lb/>
能者病人不以人之所不能者愧人是故聖人之制行<lb/>
也不制以己使民有所勸勉愧恥以行其言禮以節之<lb/>
<pb n="12b"/>
信以結之容貌以文之衣服以移之朋友以極之欲民<lb/>
之有壹也小雅曰不愧于人不畏于天是故君子服其<lb/>
服則文以君子之容有其容則文以君子之辭遂其辭<lb/>
則實以君子之徳是故君子恥服其服而無其容恥有<lb/>
其容而無其辭恥有其辭而無其徳恥有其徳而無其<lb/>
行是故君子衰絰則有哀色端冕則有敬色甲胄則有<lb/>
不可辱之色詩云維鵜在梁不濡其翼彼記之子不稱<lb/>
其服<lb/>
<pb n="13a"/>
　此言成人之仁之道也愧人我愧之也愧恥彼自愧<lb/>
　也小雅何人斯篇遂猶成也徳在於内行接於外詩<lb/>
　曹風候人之篇鵜鵜鶘也俗名淘河子曰仁之難成<lb/>
　也乆矣唯有君子能之是故君子不以己之所能者<lb/>
　病人不以人之所不能者愧人故聖人之制行以立<lb/>
　教也不制以已而欲使人盡與能使民之賢者有所<lb/>
　勸勉不及者有所愧恥以行其立教之言而又謹禮<lb/>
　以節之惇信以結之著於容貌以文之辨於衣服以<lb/>
<pb n="13b"/>
　移之資於朋友以極之欲民之壹志於仁不至於成<lb/>
　焉不已也如此而猶有不為仁者詩云是豈不愧于<lb/>
　人乎不畏于天乎夫所謂容貌以文之衣服以移之<lb/>
　何也誠以飾於外者必本於内是故君子既服其服<lb/>
　則必文之以君子之容既有其容則必文之以君子<lb/>
　之辭既遂其辭則必實之以君子之徳是故服其服<lb/>
　而無其容有其容而無其辭有其辭而無其徳有其<lb/>
　徳而無其行君子恥之而必悉求其能稱是故服衰<lb/>
<pb n="14a"/>
　麻之喪服則必有哀色服端冕之朝服則必有敬色<lb/>
　服甲胄之戎服則必有不可辱之色詩云維鵜在梁<lb/>
　之上竊魚以食而未嘗濡其翼與彼其之子竊位而<lb/>
　居不克稱其服者何異然則小人之所安為君子之<lb/>
　所恥也必矣陸氏佃曰衣服以移之者孔子曰衰麻<lb/>
　苴杖者志不存乎樂非耳弗聞服使然也黼黻衮冕<lb/>
　者容不䙝慢非性矜莊服使然也吕氏大臨曰人人<lb/>
　失其所好此仁所以難成君子責人以恕而成人有<lb/>
<pb n="14b"/>
　道則仁不難成矣<lb/>
子言之君子之所謂義者貴賤皆有事於天下天子親<lb/>
耕粢盛秬鬯以事上帝故諸侯勤以輔事於天子<lb/>
　此言義道之公乎天下也子言之君子之所謂義者<lb/>
　合貴與賤莫不率由而皆有事於天下如天子至貴<lb/>
　必親耕籍田供粢盛秬鬯以事上帝故諸侯法之未<lb/>
　有不各勤其職以輔事於天子者案傳曰小人勞力<lb/>
　其為義也固也先王之世臣不虚榮而主不虚貴貴<lb/>
<pb n="15a"/>
　賤皆有事於天下所以為治之至與<lb/>
子曰下之事上也雖有庇民之大徳不敢有君民之心<lb/>
仁之厚也是故君子恭儉以求役仁信讓以求役禮不<lb/>
自尚其事不自尊其身儉於位而寡於欲讓於賢卑己<lb/>
而尊人小心而畏義求以事君得之自是不得自是以<lb/>
聽天命詩云莫莫葛藟施于條枚凱弟君子求福不回<lb/>
其舜禹文王周公之謂與有君民之大徳有事君之小<lb/>
心詩云惟此文王小心翼翼昭事上帝聿懐多福厥徳<lb/>
<pb n="15b"/>
不回以受方國<lb/>
　此言以下事上之義惟聖人為能盡也役猶為也得<lb/>
　之不得猶言獲乎上不獲乎上也自由也詩大雅旱<lb/>
　麓之篇莫莫盛貌葛草名藟葛類施移也枝曰條幹<lb/>
　曰枚回邪也詩大雅大明之篇懐来也子曰為純臣<lb/>
　者知有君而不知有身故下之事上也雖有覆庇斯<lb/>
　民之大徳曾不敢有君臨乎斯民之心則洵乎盡忠<lb/>
　於君而仁之厚也是故君子務恭儉以求為仁信讓<lb/>
<pb n="16a"/>
　以求為禮事雖已就則以為臣分而不自尚身雖已<lb/>
　顯則以為君恩而不自尊儉於位寡於欲而務讓於<lb/>
　賢卑乎已而尊人小其心而畏義以是而求事君得<lb/>
　之亦由是不得亦由是以順聽天命詩云以莫莫之<lb/>
　葛藟而施于條枚以凱弟之君子而求福不回此其<lb/>
　舜禹文王周公之謂與有君民之大徳而止於仁有<lb/>
　事君之小心而止於敬詩云惟此文王能小心恭敬<lb/>
　明事上帝初非有所倖邀而自能聿来多福此所以<lb/>
<pb n="16b"/>
　厥徳無邪而受四方来附之國也案文王之事君也<lb/>
　一如其事上帝所以為徳之純也舉文王而舜禹周<lb/>
　公可知皆以聖人而䖏君臣之疑故夫子特揭其心<lb/>
　以立教也<lb/>
子曰先王諡以尊名節以壹惠恥名之浮於行也是故<lb/>
君子不自大其事不自尚其功以求䖏情過行弗率以<lb/>
求䖏厚彰人之善而羙人之功以求下賢是故君子雖<lb/>
自卑而民敬尊之子曰后稷天下之為烈也豈一手一<lb/>
<pb n="17a"/>
　足哉唯欲行之浮於名也故自謂便人<lb/>
　　此言名行相副之義也壹專惠善也子曰先王之法<lb/>
　　有諡以諱其名而尊之而必節取以壹其惠者誠恥<lb/>
　　夫名之浮於行也是故君子之為臣不自張大其事<lb/>
　　不自崇尚其功以求䖏乎情實過髙之行不敢率循<lb/>
　　以求䖏乎篤厚於人之有善有功務彰而羙之以求<lb/>
　　下乎賢人此皆自卑而不居其名之事然名勝者恥<lb/>
　　實勝者善是故君子雖自卑而民則愈敬尊之子曰<lb/>
<pb n="17b"/>
　　有如后稷之於天下其教民稼穡之為烈也豈一人<lb/>
　　之手足所能及哉其心唯欲行之浮於名也故自謂<lb/>
　　不過便習民事之人而已案節以壹惠若文王為文<lb/>
　　武王為武是也後世虛文勝而諡號益繁非古意矣<lb/>
　<lb/>
　<lb/>
　<lb/>
日講禮記解義卷五十六<lb/>
</p>
<p>
</p>
  </div>
</body>
</text>
</TEI>
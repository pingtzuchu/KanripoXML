<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷六十一<lb/>
　三年問<lb/>
　　此篇設問以眀五服之重輕而親喪為重首問所以<lb/>
　　必三年之義故以三年問名篇<lb/>
　三年之喪何也曰稱情而立文因以飾羣别親疏貴賤<lb/>
　之節而弗可損益也故曰無易之道也創鉅者其日乆<lb/>
　痛甚者其愈遲三年者稱情而立文所以為至痛極也<lb/>
<pb n="1b"/>
　斬衰苴杖居倚廬食粥寝苫枕塊所以為至痛飾也三<lb/>
　年之喪二十五月而畢哀痛未盡思慕未忘然而服以<lb/>
　是斷之者豈不送死有已復生有節也哉<lb/>
　　此言喪所以必三年之義而見其無可損益也飾章<lb/>
　　表也羣五服之親也親謂大功以上疏謂小功以下<lb/>
　　貴謂天子諸侯絶期卿大夫降期以下賤謂士庶人<lb/>
　　服族復生除喪而反生者之事也或問人子於親所<lb/>
　　以必行三年之喪者何義也答曰先王制服自三年<lb/>
<pb n="2a"/>
　而下凡五等蓋稱哀情之重輕而立禮文之隆殺因<lb/>
　以表飾人羣辨别親疏貴賤之節各使分明而弗可<lb/>
　以損益也故曰此爲萬世不易之常道也夫喪莫重<lb/>
　於斬衰莫乆於三年所以然者嘗從病者觀之創鉅<lb/>
　而其日乆凡以痛甚而其愈遲人子於父母屬毛離<lb/>
　裏而一旦割絶其痛有不可名言者故喪必三年稱<lb/>
　情而立文正以其為至痛之極也於是有斬衰苴杖<lb/>
　居倚廬食粥寝苫枕塊之禮所以為至痛之飾而弗<lb/>
<pb n="2b"/>
　可損也然三年之喪實以二十五月而畢此時哀痛<lb/>
　猶未盡思慕猶未忘而服以是裁斷之者豈不送死<lb/>
　者之禮湏有已復生者之事湏有節恐至以死傷生<lb/>
　而弗可益也哉吳氏澄曰此又言重喪雖名三年實<lb/>
　則二十五月蓋二十四月則兩期矣其第二十五月<lb/>
　者第三年之月也大祥後除練服去絰杖則喪事畢<lb/>
　矣其喪後所服至二十七月禫祭畢而除者此非喪<lb/>
　之正服也故喪之正服止於二十五月<lb/>
<pb n="3a"/>
凡生天地之閒者有血氣之屬必有知有知之屬莫不<lb/>
知愛其類今是大鳥獸則失喪其羣匹越月踰時焉則<lb/>
必反巡過其故鄉翔囬焉鳴號焉蹢䠱焉踟蹰焉然後<lb/>
乃能去之小者至於燕雀猶有啁噍之頃焉然後乃能<lb/>
去之故有血氣之屬者莫知於人故人於其親也至死<lb/>
不窮<lb/>
　此言哀之生於愛也翔囬鳴號謂鳥蹢䠱踟蹰謂獸<lb/>
　啁噍小鳥聲凡哀痛之情每由中而不能已試觀生<lb/>
<pb n="3b"/>
　於天地之閒者其為有血氣之屬則必有知既為有<lb/>
　知之屬即莫不知愛同類今如是大鳥獸有失喪其<lb/>
　羣匹至於越月踰時焉則必反巡而過其故鄉或見<lb/>
　其翔囬焉鳴號焉或見其蹢䠱焉踟蹰焉然後乃能<lb/>
　舎去之又其小者至於燕雀於類之初死猶必羣沸<lb/>
　迫急有啁噍之頃焉然後乃能舎去之物且如此故<lb/>
　有血氣之屬者莫知於人人為萬物之靈故於其親<lb/>
　也則生愛敬至於死而哀痛無窮喪非三年之乆而<lb/>
<pb n="4a"/>
　何以安乎案此條之説所以明倫教孝最為切近而<lb/>
　真摯蓋哀生於愛愛根於性極之大孝終身之孺慕<lb/>
　亦猶是至情之自致而已矣<lb/>
將由夫患邪滛之人與則彼朝死而夕忘之然而從之<lb/>
則是曾鳥獸之不若也夫焉能相與羣居而不亂乎將<lb/>
由夫脩飾之君子與則三年之喪二十五月而畢若駟<lb/>
之過隙然而遂之則是無窮也故先王焉為之立中制<lb/>
節壹使足以成文理則釋之矣<lb/>
<pb n="4b"/>
　此言先王制服之得中道也患猶害也邪滛之害性<lb/>
　如疾痛之害身脩飾謂脩其飾羣之道駟之過隙喻<lb/>
　疾也壹謂齊同釋猶除也去也哀痛雖人所同然人<lb/>
　有賢不肖則情亦有過不及將由夫患邪滛之人而<lb/>
　言與則彼於親朝死而夕已忘之然若從其情而不<lb/>
　以禮勉之則是貎為人而曾鳥獸之不若也夫安能<lb/>
　相與羣居而不作亂乎將由夫脩飾之君子而言與<lb/>
　則三年之喪二十五月而畢疾如駟馬之過隙何足<lb/>
<pb n="5a"/>
　以伸其哀痛然若遂其情而不以禮抑之則是服不<lb/>
　以時除而無窮極也故先王於此為之立其中道制<lb/>
　有喪服年月之限節一切使之足以成其儀文義理<lb/>
　則除去其服矣案節謂二十五月在不肖者當仰而<lb/>
　跂若過此則更有所不勝賢者當俯而就若不及此<lb/>
　則更有所不滿所謂禮貴得中萬世不昜者此也<lb/>
然則何以至期也曰至親以期斷是何也曰天地則已<lb/>
易矣四時則已變矣其在天地之中者莫不更始焉以<lb/>
<pb n="5b"/>
是象之也<lb/>
　此言期可除而不除之義也三年既為中制然則何<lb/>
　以至期而練也答曰服之正者至親皆以期而斷故<lb/>
　變服為宜又問以期斷者何義也答曰蓋至於期天<lb/>
　地之氣則已易矣四時之候則已變矣凡其在天地<lb/>
　之中者莫不於是更始焉先王以是而法象之故期<lb/>
　而練男子除絰婦人除帶也案鄭氏注期者謂為人<lb/>
　後及父在為母孔氏疏則謂但問一期應除之義今<lb/>
<pb n="6a"/>
　依以為解實則後又就九月以下為問此當是正言<lb/>
　期服其親喪降至於期者從可知也<lb/>
然則何以三年也曰加隆焉爾也焉使倍之故再期也<lb/>
由九月以下何也曰焉使弗及也<lb/>
　此言再期及九月以下制服之義也焉使之焉語辭<lb/>
　陸氏佃曰是也至親既以期斷然則何以又至三年<lb/>
　也答曰惟孝子欲加隆厚於親焉爾也是以使倍之<lb/>
　而至再期也又問親喪三年之外又有從大功九月<lb/>
<pb n="6b"/>
　以下之服何義也答曰此等之服所以使其恩以漸<lb/>
　而殺九月不及期五月不及九月三月不及五月也<lb/>
　案喪不過三年以期增倍五五二十五月義斷仁示<lb/>
　民有終故漢人喪服之制謂之五五<lb/>
故三年以為隆緦小功以為殺期九月以為閒上取象<lb/>
於天下取法於地中取則於人人之所以羣居和壹之<lb/>
理盡矣故三年之喪人道之至文者也夫是之謂至隆<lb/>
是百王之所同古今之所壹也未有知其所由来者也<lb/>
<pb n="7a"/>
孔子曰子生三年然後免於父母之懐夫三年之喪天<lb/>
下之逹喪也<lb/>
　此總言五服而伸明所以三年之義也閒中閒也和<lb/>
　以情言壹以禮言逹論語作通惟稱情以立文故親<lb/>
　喪三年以為服之隆緦小功以為服之殺期與九月<lb/>
　以為在隆殺之閒上則取象於天道之有盈虚下則<lb/>
　取法於地道之有髙下中則取則於人道之有親疏<lb/>
　凡人之所以相與羣居而情和禮壹其理胥於喪服<lb/>
<pb n="7b"/>
　盡之矣故服備五者而三年之喪則於人道中尤為<lb/>
　至文者也夫是之謂至隆是百王之所同古今之所<lb/>
　壹也直與天地相終始未有知其所由来者也孔子<lb/>
　曰親服之所以獨隆者以子之生必三年然後得免<lb/>
　於父母之懐抱是三年之喪乃天下之逹喪無貴賤<lb/>
　一也孔氏疏曰易繋辭曰古之𦵏者厚衣之以薪𦵏<lb/>
　之中野不封不樹喪期無數尚書云百姓如喪考妣<lb/>
　三載此云不知所自来者但不知定在何時唐虞以<lb/>
<pb n="8a"/>
　前喪服與吉服同皆以白布為之故郊特牲云太古<lb/>
　冠布齊則緇之若不齊則皆用白布至三代吉凶異<lb/>
　也案子於親喪寜戚無易質之甚也而以為至文者<lb/>
　蓋上古喪期無數逮中古而立中制節以伸仁孝之<lb/>
　思使貴賤賢愚皆得縁分以自盡則質也而文莫至<lb/>
　焉是故極之三才以見其義之精推之百王以見其<lb/>
　用之大驗之古今以見其情之同所以維禮而訓世<lb/>
　者可謂深切著明矣<lb/>
<pb n="8b"/>
深衣<lb/>
　深衣燕私之服也古者衣裳殊制以别上下惟此則<lb/>
　衣連裳而不殊其被於體也深邃而取義至深故謂<lb/>
　之深衣此篇蓋言其制<lb/>
古者深衣蓋有制度以應規矩繩權衡短毋見膚長毋<lb/>
被土續衽鉤邉要縫半下<lb/>
　此總言深衣之制度也深衣有同一制各以所純之<lb/>
　異而為名者長衣純素麻衣純布中衣著於祭服之<lb/>
<pb n="9a"/>
　内者純素朝服純布喪服純縓又不得繼揜尺此深<lb/>
　衣則謂純采者也膚足膚也續猶屬也衽裳旁也裳<lb/>
　之連者皆曰衽此則指裳旁兩幅言之鉤覆縫也邉<lb/>
　旁也謂十二片之旁也下齊也齊一丈四尺四寸要<lb/>
　七尺二寸故玉藻云縫齊倍要互言之則要縫半下<lb/>
　矣古者法服不以燕居而或苟故觀於深衣蓋有制<lb/>
　度焉以應夫規矩繩權衡短毋約而見膚長毋豐而<lb/>
　被土凡裳前三幅後四幅其旁兩幅開而不屬惟深<lb/>
<pb n="9b"/>
　衣之裳以布六幅斜裁為十二幅在兩旁者合而縫<lb/>
　之使前後相續而不殊是則所謂續衽其十二小片<lb/>
　一邉有布幅一邉無布幅必以有邉者與無邉者相<lb/>
　合先以無邉者緝之後以有邉者掩其外而再緝之<lb/>
　是則所謂鉤邉至斜裁之片三分之一皆在上為要<lb/>
　三分之二皆在下為齊上狹而下寛是則所謂要縫<lb/>
　半於下齊也吕氏大臨曰深衣之用上下不嫌同名<lb/>
　吉凶不嫌同制男女不嫌同服諸侯朝朝服夕深衣<lb/>
<pb n="10a"/>
　大夫士朝元端夕深衣庶人吉服亦深衣此上下同<lb/>
　也有虞氏深衣而養老將軍文子除喪受弔練冠深<lb/>
　衣親迎女在塗而壻之父母死深衣縞總以趨喪此<lb/>
　吉凶男女同也或曰朝祭之服其領直左右二衽皆<lb/>
　摺而掩於内深衣領方交於兩衽之上先掩左衽於<lb/>
　内次掩右衽於外故曰衽當旁也朝祭之衣與裳别<lb/>
　故衣有垂下之衽以蔽裳深衣衣與裳連則衣垂下<lb/>
　之衽無所用之故言續衽言裳與衣相續在垂衽之<lb/>
<pb n="10b"/>
　處其名衽為小要者衣之上屬於袖裳之齊又倍要<lb/>
　唯當要處最小也<lb/>
袼之髙下可以運肘袂之長短反詘之及肘帶下毋厭<lb/>
髀上毋厭脅當無骨者<lb/>
　此言袼袂與帶之度也袼袖與衣接當腋下縫合處<lb/>
　也運回轉也肘臂中曲節也詘折也衣袂當腋之縫<lb/>
　為袼袼之髙下與衣身齊可以運轉其肘袂之長短<lb/>
　屬幅於衣當臂中為節故反摺之而適及於肘至於<lb/>
<pb n="11a"/>
　繫帶之所下毋厭髀骨上毋厭脅骨宜當其中無骨<lb/>
　之處若帶當骨緩急難為中也孔氏疏曰袂二尺二<lb/>
　寸肘尺二寸是容運肘也袂長二尺二寸幷縁寸半<lb/>
　為長二尺三寸半除去縫之所殺各一寸餘有二尺<lb/>
　一寸半在從肩至手二尺四寸今二尺一寸半之袂<lb/>
　得反詘及肘者以袂屬於衣幅廣二尺二寸身脊至<lb/>
　肩尺一寸從肩覆臂又尺一寸是衣幅之畔覆臂将<lb/>
　盡今又屬袂於衣又二尺一寸半故反詘其袂得及<lb/>
<pb n="11b"/>
　於肘也劉氏曰記稱短毋見膚長毋被土及袼可運<lb/>
　肘袂反及肘皆以人身為度而不言尺寸者以尺度<lb/>
　布幅有古今之異而人身亦有大小長短之殊故也<lb/>
制十有二幅以應十有二月袂圜以應規曲袷如矩以<lb/>
應方負繩及踝以應直下齊如權衡以應平<lb/>
　此申言應規矩繩權衡之義也十二幅者衣四幅袂<lb/>
　二幅裳六幅也袷交領也繩謂裻衣之背縫也踝足<lb/>
　跟也下齊裳末緝處也深衣之制通計共十有二幅<lb/>
<pb n="12a"/>
　所以應十有二月一身而備四時之氣也袂廣二尺<lb/>
　二寸漸殺至袪纔一尺二寸而圜所以應規曲袷則<lb/>
　以右襟之末斜交於左脅以左襟之末斜交於右脅<lb/>
　不至直垂而如矩所以應方衣之背縫與裳之中縫<lb/>
　上下相接如負繩而及踝所以應直裳之下齊前後<lb/>
　無所參差而如權衡所以應平也陳氏祥道曰十二<lb/>
　月者天之數規而圜者天之體矩應方者地之象直<lb/>
　與平者人之道<lb/>
<pb n="12b"/>
故規者行舉手以為容負繩抱方者以直其政方其義<lb/>
也故易曰坤六二之動直以方也下齊如權衡者以安<lb/>
志而平心也五法已施故聖人服之故規矩取其無私<lb/>
繩取其直權衡取其平故先王貴之故可以為文可以<lb/>
為武可以擯相可以治軍旅完且弗費善衣之次也<lb/>
　此申言五法之義也政易作正完且弗費言可苦衣<lb/>
　而易有也深衣用十五升布鍜濯灰治純之以采善<lb/>
　衣謂吉服朝祭之服也所以袂圜中規者欲使行者<lb/>
<pb n="13a"/>
　舉手揖讓以為容儀也負繩之直與領之抱方者欲<lb/>
　其無斜倚而宅心以正無虧缺而制事以義也故易<lb/>
　有曰坤六二之動直以方者此之謂也下齊如權衡<lb/>
　者欲其存主一定以安志而平心也五法既施故聖<lb/>
　人服之而各有所取規矩則取其方圓之至而無私<lb/>
　繩則取其直權衡則取其平是故先王貴之端冕之<lb/>
　餘燕則服此而可文介胄之餘燕則服此而可武於<lb/>
　文也可以贊禮而為擯相於武也可以運籌而治軍<lb/>
<pb n="13b"/>
　旅既完固而又弗費是善衣之次也<lb/>
具父母大父母衣純以繢具父母衣純以青如孤子衣<lb/>
純以素純袂縁純邉廣各寸半<lb/>
　此言用純之色與數也具父母父母俱存也大父母<lb/>
　祖父母也純衣之縁也饋畫文也三十以下無父稱<lb/>
　孤純袂縁縁袖口也純邉縁襟旁及下齊也廣各寸<lb/>
　半表裏共三寸也惟袷廣二寸深衣以純致飾而其<lb/>
　色有辨如具父母而又逮事祖父母則衣純以繢備<lb/>
<pb n="14a"/>
　五采以為樂也具父母則衣純以青體少陽以致敬<lb/>
　也如孤子當室則衣純以素存凶飾以致哀也至衣<lb/>
　之用純凡有三處袖口縁倂縁衣旁及下齊其廣各<lb/>
　寸半此又凡用純者之所同也<lb/>
投壺<lb/>
　投壺亦逸禮也壺所以實酒而置之席閒者也古者<lb/>
　諸侯之射必先行燕禮卿大夫之射必先行鄉飲酒<lb/>
　之禮投壺射之細也庭之脩廣或不足以張侯置鵠<lb/>
<pb n="14b"/>
　賓之衆寡或不足以備官比耦於燕飲而謀以樂賓<lb/>
　因舉席閒之噐以寄射節焉此投壺所由興也<lb/>
投壺之禮主人奉矢司射奉中使人執壺主人請曰某<lb/>
有枉矢哨壺請以樂賓賓曰子有㫖酒嘉肴某既賜矣<lb/>
又重以樂敢辭主人曰枉矢哨壺不足辭也敢固以請<lb/>
賓曰某既賜矣又重以樂敢固辭主人曰枉矢哨壺不<lb/>
足辭也敢固以請賓曰某固辭不得命敢不敬從<lb/>
　此言燕禮之後請投壺於賓之詞也中者盛筭之器<lb/>
<pb n="15a"/>
　或如鹿或如兕或如虎或如閭閭如驢形一角而岐<lb/>
　蹄或如皮樹皮樹亦獸名皆刻木爲之上有圓圈以<lb/>
　盛筭枉材不直也哨口不正也投壺之禮所以洽賓<lb/>
　主之歡矢將以授賔則主人奉於阼階之上西面中<lb/>
　將以待獲則司射奉於西階之上北面壺將以待投<lb/>
　則使人執於司射之西北面於是主人為自謙之詞<lb/>
　而請曰某有枉矢哨壺請以樂賓賓答曰子有㫖酒<lb/>
　嘉肴某既受其賜矣又重以此樂敢辭主人曰枉矢<lb/>
<pb n="15b"/>
　哨壺本不足辭也敢固以請賓復曰某既受其賜矣<lb/>
　又重以此樂敢固辭主人曰枉矢哨壺本不足辭也<lb/>
　敢固以請賓於是曰某既固辭不得命敢不敬而從<lb/>
　之案鄉射記云大夫兕中士鹿中孔氏疏曰知是大<lb/>
　夫士禮者以主人請賓是平敵之辭其諸侯相燕亦<lb/>
　有之故左傳云晉侯與齊侯燕投壺也<lb/>
賓再拜受主人般還曰辟主人阼階上拜送賓般還曰<lb/>
辟<lb/>
<pb n="16a"/>
　此言以矢授受之節也賔既許主人投壺乃於西階<lb/>
　上北面再拜而遥將受矢主人因般曲折還而告賓<lb/>
　曰辟使知其不敢當而止賓拜也於是賓及主人皆<lb/>
　来兩楹之閒相就俱南面主人在東授矢與賓主人<lb/>
　復歸阼階上北面拜而送矢賓亦歸西階上般曲折<lb/>
　還而告主人曰辟使知其不敢當而止主人拜也吕<lb/>
　氏大臨曰投壺之禮主人奉矢三請賓賓三辭而後<lb/>
　許拜受拜送皆般還以辟有加於射禮者不敢以禮<lb/>
<pb n="16b"/>
　殺而紓吾敬也<lb/>
已拜受矢進即兩楹間退反位揖賓就筵<lb/>
　此言主人受矢就筵之節也兩楹間者投壺之地筵<lb/>
　者投壺之席也主人既拜送矣贊者因持矢授主人<lb/>
　主人於阼階受之進就兩楹間視投壺之處所復退<lb/>
　反阼階之位西向揖賓以就筵筵皆南向鄭氏注曰<lb/>
　進即兩楹間者言將有事於此退乃揖賓即席欲與<lb/>
　偕進眀為偶也<lb/>
<pb n="17a"/>
司射進度壺閒以二矢半反位設中東面執八筭興<lb/>
　此言度壺執筭之節也度猶量也間猶空也司射位<lb/>
　在西階上於執壺之人處受壺乃進而量度置壺於<lb/>
　賓主筵之南不問矢之長短俱閒以二矢半復反西<lb/>
　階上之位設盛筭之中乃於中西東面手執八筭而<lb/>
　起立所以俟投也孔氏疏曰投壺日中於室日晚於<lb/>
　堂大晚於庭各隨光明故也矢有長短隨地廣狹而<lb/>
　度壺皆使去賓主之席二矢半也室中去席五尺堂<lb/>
<pb n="17b"/>
　上去席七尺庭中去席九尺方氏慤曰凡射人各四<lb/>
　矢四矢則四筭投壺亦如之賓與主則八筭矣<lb/>
請賓曰順投為入比投不釋勝飲不勝者正爵既行請<lb/>
為勝者立馬一馬從二馬三馬既立請慶多馬請主人<lb/>
亦如之<lb/>
　此言司射告賓主以投壺之法也順投矢本入也比<lb/>
　頻也釋謂釋筭於中之兩旁正爵謂正禮之爵或以<lb/>
　罰或以慶皆正禮也司射請於賓曰投壺重在矢本<lb/>
<pb n="18a"/>
　必順投乃為入又湏賓主更遞而投若頻投則不為<lb/>
　之釋筭及投畢而勝負分勝者酌酒以飲不勝者則<lb/>
　於正爵既行之後請為勝者立馬以表之禮以三馬<lb/>
　為成勝者或全得其三或止得二徹取劣偶之一馬<lb/>
　以從二馬而為三則於三馬既立之後又酌酒請慶<lb/>
　於多馬之偶其請於主人亦如之案鄉射禮三偶先<lb/>
　射賓主乃射投壺不立三耦禮輕故也馬是威武之<lb/>
　用射與投壺皆以習武故謂勝筭為馬方氏慤曰筭<lb/>
<pb n="18b"/>
　與馬一也方其執之謂之筭以計多少為義及其釋<lb/>
　之謂之馬以勝敵為義或謂筭言釋馬言立下言馬<lb/>
　各直其筭則筭非馬也漢人格法有功馬散馬皆刻<lb/>
　馬象而植之<lb/>
命弦者曰請奏貍首閒若一大師曰諾<lb/>
　此言司射命奏樂章以為節也弦者瑟工也貍首詩<lb/>
　篇名今逸閒者樂之節也大師樂官之長司射命工<lb/>
　之弦者曰請奏貍首之篇而於前後樂節中閒疏數<lb/>
<pb n="19a"/>
　當如一大師承命而應曰諾案孔疏知弦是鼔瑟者<lb/>
　約鄉射禮用瑟也節亦有鼓以弦為重故特云命弦<lb/>
　者非諸侯投壺而奏貍首義取燕飲之儀猶鄉射奏<lb/>
　騶虞不計人之尊卑也<lb/>
左右告矢具請拾投有入者則司射坐而釋一筭焉賓<lb/>
黨於右主黨於左<lb/>
　此正言投壺與釋筭之儀也拾更也坐跪也投壺之<lb/>
　席南向主居左賓居右司射東面而立左右告以矢<lb/>
<pb n="19b"/>
　具請更遞而投於是有投入者司射乃跪而釋一筭<lb/>
　於地其釋筭之位賓黨則於右在司射之前稍南主<lb/>
　黨則於左在司射之前稍北也案司射東面則以南<lb/>
　為右北為左已投者退各反其位以辟後来者<lb/>
卒投司射執筭曰左右卒投請數二筭為純一純以取<lb/>
一筭為竒遂以竒筭告曰某賢於某若干純竒則曰竒<lb/>
鈞則曰左右鈞<lb/>
　此言數筭之法也左謂主右謂賓純全也即讀曰全<lb/>
<pb n="20a"/>
　竒隻也賢猶勝也賓主之黨畢已投司射乃於壺西<lb/>
　東面執筭而告曰左右既卒投矣請數筭以明勝負<lb/>
　數筭之法二筭合者為純地上取筭之時每一純則<lb/>
　别而取之其止有一筭者為竒遂以竒筭告如所餘<lb/>
　者雙數則曰某賢於某若干純所餘者单數則曰若<lb/>
　干竒若賓主維鈞則左右各執一筭以告曰左右鈞<lb/>
　明無勝負也蓋投凡三番番各四矢通十二矢但逢<lb/>
　雙筭者曰純逢隻筭者曰竒釋筭之法十純則縮而<lb/>
<pb n="20b"/>
　委之每委異之有餘則横諸純下一筭為竒竒則縮<lb/>
　諸純下<lb/>
命酌曰請行觴酌者曰諾當飲者皆跪奉觴曰賜灌勝<lb/>
者跪曰敬養<lb/>
　此言行爵之儀也酌者勝黨之子弟也皆字疑衍文<lb/>
　告筭畢司射因命酌者行罰爵酌者應曰諾乃於西<lb/>
　階上南面設豐洗觯升酌坐奠於豐上其不勝而當<lb/>
　飲者跪而奉觴曰賜灌勝者亦跪而答曰敬養皆以<lb/>
<pb n="21a"/>
　明謙也案灌猶飲也周禮曰以灌賓客<lb/>
正爵既行請立馬馬各直其筭一馬從二馬以慶慶禮<lb/>
曰三馬既備請慶多馬賓主皆曰諾正爵既行請徹馬<lb/>
　此言行慶爵之儀也直當也罰之正爵既行司射因<lb/>
　請於賓主而立馬馬各當其初釋筭之前或三番不<lb/>
　能全得三馬則以一馬從二馬助勝者而為樂以行<lb/>
　其慶慶禮將行司射乃言曰三馬既備請慶多馬賓<lb/>
　主皆同聲曰諾由是慶之正爵既行司射即請徹去<lb/>
<pb n="21b"/>
　其馬蓋禮畢而飲無筭矣案鄭注飲慶爵者偶親酌<lb/>
　不使弟子無豐一馬從二馬既以服人之善又以成<lb/>
　人之美也以上為投壺禮之正經筭多少以下為記<lb/>
筭多少視其坐籌室中五扶堂上七扶庭中九扶筭長<lb/>
尺二寸壺頸脩七寸腹脩五寸口徑二寸半容斗五升<lb/>
壺中實小豆焉為其矢之躍而出也壺去席二矢半矢<lb/>
以柘若棘毋去其皮<lb/>
　此記筭與壺矢之制也籌即矢也扶與膚同鋪四指<lb/>
<pb n="22a"/>
　曰膚一指案寸膚廣四寸也脩長也設筭之多少視<lb/>
　坐上之人數每人四籌亦四筭也矢之制室中狹則<lb/>
　五扶長二尺堂上稍廣則七扶長二尺八寸庭中彌<lb/>
　廣則九扶長三尺六寸筭之制長尺二寸壺之制頸<lb/>
　脩七寸腹脩五寸口徑二寸半可容斗五升壺中實<lb/>
　以小豆焉為其矢之將躍而出也置壺之所去賓主<lb/>
　之席二矢半制矢則用柘若棘以其堅且重毋去其<lb/>
　皮取質而已陳氏祥道曰先王制禮未嘗無所因焉<lb/>
<pb n="22b"/>
　故室中必用几而因几以度室堂上必用筵而因筵<lb/>
　以度堂野外必用歩而因歩以度野投壺用指而已<lb/>
　故因指以度籌<lb/>
魯令弟子辭曰毋幠毋敖毋偝立毋踰言偝立踰言有<lb/>
常爵薛令弟子辭曰毋幠毋敖毋偝立毋踰言若是者<lb/>
浮<lb/>
　此言二國命弟子之辭也弟子謂賓黨主黨之年弱<lb/>
　者幠亦敖也偝所向不正也踰言逺談語也常爵常<lb/>
<pb n="23a"/>
　行之罸爵也浮謂罰爵之滿而浮也投壺時賔黨主<lb/>
　黨各有童子侍立魯所以令弟子者其辭曰毋幠毋<lb/>
　敖毋偝立毋踰言偝立踰言當知有常行之罰爵薛<lb/>
　所以令弟子者其辭曰毋幠毋敖毋偝立毋踰言有<lb/>
　若是者當浮二國戒令之辭意同而辭小異如此<lb/>
司射庭長及冠士立者皆屬賔黨樂人及使者童子皆<lb/>
屬主黨<lb/>
　此言凡序立之禮也庭長司正也冠士既冠之士樂<lb/>
<pb n="23b"/>
　人國子能為樂者使者主人所使薦羞者此節注疏<lb/>
　在盡用之為射禮之下今從陳澔本諸序立者司射<lb/>
　以贊禮庭長以正禮冠士與立者以觀禮皆屬賔黨<lb/>
　樂人以樂賔使者以承賔童子以事賔皆屬主黨案<lb/>
　屬賔黨者位在西階下東向屬主黨者位在阼階下<lb/>
　西向<lb/>
鼓○□○○□□○□○○□半○□○□○○○□<lb/>
□○□○魯鼔○□○○○□□○□○○□□○□<lb/>
<pb n="24a"/>
　○○□□○半○□○○○□□○薛鼓取半以下為<lb/>
　投壺禮盡用之為射禮魯鼓○□○○□□○○半○<lb/>
　□○□○○○○□○□○薛鼓○□○○○○□○<lb/>
　□○□○○○□○□○○□○半○□○□○○○<lb/>
　○□○<lb/>
　　此記魯薛擊鼔之節也魯薛之鼓既異而𫝊之者又<lb/>
　　異圜者擊鼙方者擊鼓用半鼔節為投壺禮用全鼓<lb/>
　　節為射禮蓋古者舉事鼓各有節聞其節則知其事<lb/>
<pb n="24b"/>
　　矣圖首一鼓字乃總辭前圖則先圖而因以魯鼓薛<lb/>
　　鼓識之後圖則先列魯鼓薛鼓而因以圖實之兼列<lb/>
　　之者鄭氏謂禮衰乖異不知孰是也<lb/>
　<lb/>
　<lb/>
　<lb/>
　<lb/>
日講禮記解義卷六十一<lb/>
</p>
<p>
</p>
  </div>
</body>
</text>
</TEI>
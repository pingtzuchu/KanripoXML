<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三十七<lb/>
　喪服小記<lb/>
　斬衰之葛與齊衰之麻同齊衰之葛與大功之麻同麻<lb/>
　同皆兼服之<lb/>
　　此言既虞之服也斬衰既虞則變苴絰為葛絰與齊<lb/>
　　衰初死之麻絰大小同齊衰既虞亦變牡麻為葛絰<lb/>
　　與大功初死之麻絰大小同若居重喪而遭輕喪惟<lb/>
<pb n="1b"/>
　　其麻同故皆兼服之鄭注云服之謂服麻又服葛也<lb/>
　　男子則絰上服之葛帶下服之麻婦人則絰下服之<lb/>
　　麻固自帶其故帶也所謂易服易輕者也兼服之文<lb/>
　　主於男子<lb/>
　報葬者報虞三月而后卒哭<lb/>
　　此言虞祭之變禮也報讀為赴急疾之義士或以家<lb/>
　　貧或以他故不待三月而即葬者既疾葬亦疾虞虞<lb/>
　　以安神不可後也惟卒哭之祭必俟三月而后行之<lb/>
<pb n="2a"/>
　案葬之不得不急者存乎勢而不忍急者存乎心故<lb/>
　虞與葬相因而卒哭必仍待於哀殺也<lb/>
父母之喪偕先葬者不虞祔待後事其葬服斬衰<lb/>
　此言竝遭親喪之禮也偕即曽子問竝有喪是也子<lb/>
　若父母之喪竝則母先葬先葬者不虞祔必待葬父<lb/>
　畢既虞祔而后為母虞祔其葬母之時亦服斬衰以<lb/>
　父未葬不敢變服也鄭注云言其葬服斬衰則虞祔<lb/>
　各以其服矣及練祥皆然卒事反服重<lb/>
<pb n="2b"/>
大夫降其庶子其孫不降其父大夫不主士之喪<lb/>
　此明大夫壓降之制也父為衆子齊衰不杖期惟大<lb/>
　夫為庶子降服大功然降其子而不壓其孫故庶子<lb/>
　之子不降其父而仍服三年又大夫位尊士死無主<lb/>
　後雖其親屬固不得主士之喪也案大夫為庶子降<lb/>
　服大功若庶子亦為大夫則不降大夫不主士之喪<lb/>
　若適子為士父必主之庶子則使其子主之<lb/>
為慈母之父母無服夫為人後者其妻為舅姑大功<lb/>
<pb n="3a"/>
　此言服之所殺也舅姑指夫所自生者而言慈母如<lb/>
　母齊衰三年以本非骨肉故為其父母無服恩所不<lb/>
　及也夫為人後者其妻為本舅姑服大功恩隆於所<lb/>
　後也案為人後者為所生父母不杖期妻從夫降一<lb/>
　等故服大功猶稱舅姑者舎舅姑無稱也如為人後<lb/>
　者為其父母報猶稱父母者舎父母無稱也此所謂<lb/>
　辭窮直書而歐陽氏乃切切辨之抑惑矣<lb/>
士祔於大夫則易牲<lb/>
<pb n="3b"/>
　此言祭有特隆也若祖為大夫孫為士孫死祔祭於<lb/>
　祖則以少牢易特牲以士牲卑不可祭尊也案此初<lb/>
　祔於祖與從祖祔食不同<lb/>
繼父不同居也者必嘗同居皆無主後同財而祭其祖<lb/>
禰為同居有主後者為異居<lb/>
　此言服繼父之義也繼父謂母後嫁之夫夫所謂繼<lb/>
　父不同居者必其先嘗同居謂此子幼孤無大功之<lb/>
　親隨母適後夫後夫亦無大功之親於是乎同財而<lb/>
<pb n="4a"/>
　使祭其祖禰此為同居繼父則為之服齊衰若繼父<lb/>
　有子為主後先同居而後異居則為之服齊衰三月<lb/>
　以其撫育之恩次於生我也夫先王之世不能使天<lb/>
　下無孤寡之人亦不能使天下無再適人之婦為此<lb/>
　制者所以寓恤孤之仁而勸天下之人不獨子其子<lb/>
　也若未嘗同居則不為異居是謂路人無服<lb/>
哭朋友者於門外之右南面<lb/>
　此言哭友之位也門外謂寢門外右謂西邊哭朋友<lb/>
<pb n="4b"/>
　者於門外之右而南面為有弔賔至故為主以待之<lb/>
　也案檀弓謂朋友吾哭諸寢門之外必在右而嚮南<lb/>
　者所以變於有親者也<lb/>
祔葬者不筮宅士大夫不得祔於諸侯祔於諸祖父之<lb/>
為士大夫者其妻祔於諸祖姑妾祔於妾祖姑亡則中<lb/>
一以上而祔祔必以其昭穆諸侯不得祔於天子天子<lb/>
諸侯大夫可以祔於士<lb/>
　此言祔葬祔廟之禮也宅塋也諸祖父其祖為諸侯<lb/>
<pb n="5a"/>
　者之兄若弟也諸祖姑諸祖父之妻也妾祖姑祖父<lb/>
　之妾也亡無也中間也凡祔葬者不更筮宅以前人<lb/>
　之宅已筮而言也祔廟者士大夫不得祔於諸侯以<lb/>
　諸侯之貴與士大夫闊絶故祔於諸祖父之為士大<lb/>
　夫者其妻則祔於諸祖姑妾則祔於妾祖姑若祖無<lb/>
　妾則又間曽祖一位而祔於髙祖之妾所以然者祔<lb/>
　必以昭穆故也諸侯不得祔於天子以卑孫不可以<lb/>
　祔尊祖天子諸侯大夫可以祔於祖之為士者以孫<lb/>
<pb n="5b"/>
　貴不敢卑其祖也案祔者謂以後死祔前而神事之<lb/>
　故葬與廟皆謂之祔馬氏曰士之於大夫皆人臣也<lb/>
　勢有可幾故得祔天子諸侯則君也士大夫不得祔<lb/>
　於諸侯諸侯不得祔於天子所以明君臣之義也又<lb/>
　案祔廟有二有初以班附至新主入廟而所祔之主<lb/>
　已遷上一廟者如三昭三穆之遞遷也有祔之而即<lb/>
　隨之食者如殤與無後之從祖祔食也<lb/>
為母之君母母卒則不服宗子母在為妻禫<lb/>
<pb n="6a"/>
　此言所服之有隆殺也君母嫡母也為母之君母從<lb/>
　母而服是謂徒從徒從者所從亡則已若母卒則不<lb/>
　為母之君母服矣宗子為妻父在者不杖不杖則不<lb/>
　禫若父沒母在則為妻禫矣案母卒而不為其君母<lb/>
　服以非母所自出故殺也母雖在而為其妻禫以宗<lb/>
　婦因宗子而重故隆也<lb/>
為慈母後者為庶母可也為祖庶母可也<lb/>
　此言所後之無隆殺也庶母父妾也祖庶母祖妾也<lb/>
<pb n="6b"/>
　妾子之無母者父命與妾之無子者為子而為之後<lb/>
　禮固然矣由是推之若妾嘗有子而子已死命他妾<lb/>
　之子為其後可也若父妾有子而子死命己之妾子<lb/>
　後其子以為之後亦可也孔氏疏曰傳謂妾之無子<lb/>
　者妾子之無母者父命為子母而子服此慈母三年<lb/>
　此即為慈母後也記者見喪服有此例故觸類言之<lb/>
　案喪服傳為人後者孰後後大宗也大宗收族者也<lb/>
　不可以絶則知庶子無後可從祖祔食不必為之置<lb/>
<pb n="7a"/>
　後矣庶子且不必置後豈有以庶妾而為之置後者<lb/>
　慈母如母傳曰妾之無子者妾子之無母者父命妾<lb/>
　曰女以為子命子曰女以為母則生養之終身死喪<lb/>
　之三年貴命也此所謂為後者盖主其生養死葬之<lb/>
　事非嗣子傳重之謂也既可命無子之妾母之喪之<lb/>
　如母或父命有子之庶母母之或祖命其妾母之皆<lb/>
　可喪之如母也<lb/>
為父母妻長子禫<lb/>
<pb n="7b"/>
　此言當禫之喪也喪之致厚者為父為母為妻為長<lb/>
　子禫是也張子曰喪之有禫所以致厚記故舉此四<lb/>
　者言之然妻為夫亦禫父沒為慈母亦禫也<lb/>
慈母與妾母不世祭也<lb/>
　此言不世祭之事也凡慈母與妾母子祭之而孫則<lb/>
　不祭以殺於適也案雜記云主妾之喪自祔至練祥<lb/>
　使其子主之是妾母有祔食之禮也妾母不世祭而<lb/>
　前經云妾祔於妾祖姑亡則中一以上而祔何也榖<lb/>
<pb n="8a"/>
　梁傳云禮庶子為君為其母築宫使公子主其祭於<lb/>
　子祭於孫止魯有仲子之宫是諸侯得為生母立廟<lb/>
　矣所謂不世祭者非必子立之而孫遂毁之或薦而<lb/>
　不祭至親盡乃遷與若士大夫斷無立妾廟之禮故<lb/>
　孔疏謂是為壇祔之也<lb/>
丈夫冠而不為殤婦人笄而不為殤為殤後者以其服<lb/>
服之<lb/>
　此言不為殤之制也丈夫既冠而不為殤婦人既笄<lb/>
<pb n="8b"/>
　而不為殤若為殤後者即以其服服之而無所降也<lb/>
　殤無為人父之道而有為殤後者何也盖大宗之子<lb/>
　未及成人而殤取殤者之兄弟若兄之子以為後則<lb/>
　以為人後之服而服之如父若魯之閔公八歳而薨<lb/>
　僖為之後是已夫禮之制殤所以示長幼之節而殺<lb/>
　其恩也大宗重則長幼之節輕故殤之服而有時不<lb/>
　異乎成人不以宜殺之恩而虧尊祖之義此所謂權<lb/>
　也解者以後為喪主而服其本服於義疏矣<lb/>
<pb n="9a"/>
久而不葬者唯主喪者不除其餘以麻終月數者除喪<lb/>
則已<lb/>
　此言不即葬之制也已除也喪以有他故乆而不葬<lb/>
　者唯主喪者不得遂除衰絰其餘自期以下至緦之<lb/>
　親雖以主人未葬不得變葛然服麻至月數終足當<lb/>
　除則除不待主人葬畢以後也盖主喪者恩重哀深<lb/>
　故不葬即服不變餘則殺矣然既除而尚藏之及葬<lb/>
　則反服其服也庾氏蔚之曰服問云君所主夫人妻<lb/>
<pb n="9b"/>
　大子適婦此以尊主卑無緣以卑之未葬使尊者長<lb/>
　服之衰絰也是知主喪不除惟承重者為其祖曽若<lb/>
　子為父臣為君妻為夫也<lb/>
箭筓終喪三年齊衰三月與大功同者繩屨<lb/>
　此言男女喪服重輕之制也箭篠也繩屨以麻繩為<lb/>
　屨也斬衰而箭筓卷髪女子之重服也則終三年而<lb/>
　不易其齊衰三月與大功九月尊卑異而恩同故皆<lb/>
　以繩為屨案箭筓三年者謂妻為夫妾為君女子在<lb/>
<pb n="10a"/>
　室及已嫁反在室為父之屬至大功以上均名重服<lb/>
　齊衰尊大功卑而繩屨不異者以恩制也<lb/>
練筮日筮尸視濯皆要絰杖繩屨有司告具而后去杖<lb/>
筮日筮尸有司告事畢而后杖拜送賔大祥吉服而筮<lb/>
尸<lb/>
　此言練祥祭禮吉凶之制也練小祥也筮日筮祥祭<lb/>
　之日筮尸筮祥祭之尸視濯視祭器之滌濯也有司<lb/>
　謂執事者要絰謂葛絰吉服謂朝服也將小祥時有<lb/>
<pb n="10b"/>
　筮日筮尸視濯三事皆豫服要絰杖繩屨俟執事者<lb/>
　告三事辦具而后去杖以行事當筮日筮尸之時為<lb/>
　有賔來故筮畢復執杖以拜送至大祥則吉服筮尸<lb/>
　而敬無不伸矣黄氏曰臨事而豫服祥祭之服者殺<lb/>
　哀之漸也去杖而筮者敬也既筮而杖以拜送賓者<lb/>
　猶哀也大祥則吉服而筮者送死有已復生有節也<lb/>
庶子在父之室則為其母不禫庶子不以杖即位父不<lb/>
主庶子之喪則孫以杖即位可也父在庶子為妻以杖<lb/>
<pb n="11a"/>
即位可也<lb/>
　此言庶子居喪之禮也家統一尊不命之士父子同<lb/>
　宫故庶子壓於父則為其母不禫父母之喪適子得<lb/>
　執杖進阼階哭位蓋古者杖以輔病其後以杖為主<lb/>
　喪者之用喪無二主即無二杖故庶子至中門外則<lb/>
　去之而不以杖即位也父主適子之喪而有杖則其<lb/>
　子不得杖父既不主庶子故孫以杖即位可也舅主<lb/>
　適婦之喪則適子為妻不得杖舅既不主庶婦故庶<lb/>
<pb n="11b"/>
　子為妻以杖即位可也鄭注云孫以杖即位祖不壓<lb/>
　孫孫得伸也孔疏云妻次子既非冢嗣亦同妾子也<lb/>
　父主妻喪故主適婦父不主妾喪故不主庶婦<lb/>
諸侯弔於異國之臣則其君為主諸侯弔必皮弁錫衰<lb/>
所弔雖已葬主人必免主人未喪服則君亦不錫衰<lb/>
　此言諸侯來弔之禮也錫者治其布使滑易也未喪<lb/>
　服未成服也諸侯無弔外臣之禮若在異國而適遇<lb/>
　其卿大夫之喪以主君故而弔之則君為主而拜賓<lb/>
<pb n="12a"/>
　以其位之相敵也諸侯所用之弔服必皮弁錫衰其<lb/>
　弔之緩雖已葬非免時而主人必免變禮以尊君也<lb/>
　其弔之速主人未成服則君亦不錫衰未純乎凶因<lb/>
　乎主也鄭注云君為之主弔臣恩為己也子不敢當<lb/>
　主中庭北面哭不拜孔疏云若自弔已臣則素弁環<lb/>
　絰錫衰也一云自弔已臣而未當事則皮弁錫衰至<lb/>
　當事乃弁絰耳主人必免者諸侯來弔主人必為之<lb/>
　重禮凡五服大功以上為重重服為免之節自始死<lb/>
<pb n="12b"/>
　至葬卒哭後乃不復免小功以下為輕輕服為免之<lb/>
　節自始死至殯殯後不復免至葬啓殯之後而免以<lb/>
　至卒哭如始死此云主人必免謂大功以上也下云<lb/>
　親者皆免注云大功以上也案士喪禮衆主人免在<lb/>
　小斂後疏兩始死字恐是小斂之誤<lb/>
養有疾者不喪服遂以主其喪非養者入主人之喪則<lb/>
不易已之喪服養尊者必易服養卑者否<lb/>
　此言養疾主喪之制也養有疾者謂疾者無近親而<lb/>
<pb n="13a"/>
　已往養其疾也尊謂父兄卑謂子弟若養有疾之人<lb/>
　其時身有喪服則必釋去惡其凶也疾者死而無主<lb/>
　後則亦遂以主其喪其非養者而入主人之喪則不<lb/>
　易去已之喪服凡養疾者為父兄之屬必易服子弟<lb/>
　之屬則否矣案所養者亦五服之旁親以其尊也故<lb/>
　釋已服而養之所謂已喪期大功以下既葬卒哭斬<lb/>
　衰既練而後故得為旁親養若未練未葬則使人養<lb/>
　而已不親養也<lb/>
<pb n="13b"/>
妾無妾祖姑者易牲而祔於女君可也婦之喪虞卒哭<lb/>
其夫若子主之祔則舅主之<lb/>
　此類言祔祭之禮也女君適祖姑也妾之祔當於妾<lb/>
　祖姑無則祔於髙祖之妾若又無髙祖之妾則易牲<lb/>
　而祔於適祖姑可也婦之喪虞與卒哭在寢則其夫<lb/>
　若子主之祔於廟而祭舅之母則舅主之尊卑異故<lb/>
　所主不同也案妾祔女君則易牲與士祔於大夫同<lb/>
　義或曰喪服女君俱指適妻言祖姑及髙祖姑俱無<lb/>
<pb n="14a"/>
　妾可祔則遂於適妻祔之生既相依死亦相祔禮之<lb/>
　變也<lb/>
士不攝大夫士攝大夫唯宗子<lb/>
　此言攝主之禮也大夫死而無主後其親屬之為士<lb/>
　者不可攝大夫而主已死大夫之喪唯宗子分尊雖<lb/>
　為士可以攝主大夫之喪也案此本陸氏佃吳氏澄<lb/>
　之說於文為順注疏謂士喪無主不敢使大夫兼攝<lb/>
　為主若士是宗子則可以攝之便與大夫不主士喪<lb/>
<pb n="14b"/>
　之義重矣盖上言大夫不可主士之喪此則言士不<lb/>
　可主大夫之喪義各有在也<lb/>
主人未除喪有兄弟自他國至則主人不免而為主<lb/>
　此言兄弟來奔喪而處之之禮也主人未除喪而有<lb/>
　兄弟自他國至則主人不免而為主盖免必有時葬<lb/>
　後唯君來弔雖非時亦免若兄弟則哀戚同之無須<lb/>
　服此矣<lb/>
陳器之道多陳之而省納之可也省陳之而盡納之可<lb/>
<pb n="15a"/>
也<lb/>
　此言陳器之禮也器送葬之明器也省減殺也陳器<lb/>
　之道有二賓客所贈以多為榮而納壙有定數故多<lb/>
　陳之而省納之可也主人所作則有限而悉依於禮<lb/>
　故省陳之而盡納之可也<lb/>
奔兄弟之喪先之墓而後之家為位而哭所知之喪則<lb/>
哭於宫而后之墓<lb/>
　此類言奔喪之禮也宫故殯宫也奔兄弟之喪不由<lb/>
<pb n="15b"/>
　主人自然相親故先之墓而後之家為位而哭若所<lb/>
　知之喪則必由主人乃致哀戚故先哭於宫而後之<lb/>
　墓徐氏師曾曰此皆謂既葬而至者<lb/>
父不為衆子次於外<lb/>
　此言父為衆子之制也衆子謂庶子父為適長子居<lb/>
　喪則次於中門之外而於衆子否以降於適也案鄭<lb/>
　注云於庶子畧自若居寢謂若平日之居寢不變次<lb/>
　耳非無哀戚也<lb/>
<pb n="16a"/>
與諸侯為兄弟者服斬<lb/>
　此言與尊者為親之禮也兄弟本為期喪唯與諸侯<lb/>
　為兄弟者服斬衰三年以其為君有父之道也熊氏<lb/>
　安生曰諸侯死凡與諸侯有五服之親者皆服斬鄭<lb/>
　注云明雖在異國猶來為三年也孔疏云不言與君<lb/>
　為兄弟而言與諸侯為兄弟故知客在異國也疏又<lb/>
　云雖在他國仕為卿大夫得為舊君服斬此恐未是<lb/>
下殤小功帶澡麻不絶本詘而反以報之<lb/>
<pb n="16b"/>
　此言從輕而重之服制也澡麻治其麻使潔白也不<lb/>
　絶本不斷其根也報猶合也期親之喪以下殤而降<lb/>
　為小功者帶用澡麻不去其根垂麻向下又屈而反<lb/>
　向上至要中合而糾之以示重也鄭注凡殤散帶垂<lb/>
　案小功澡麻斷本此澡麻不斷本異於正小功也<lb/>
婦祔於祖姑祖姑有三人則祔於親者<lb/>
　此言婦人祔祭之禮也三人盖有二繼也婦應祔於<lb/>
　祖姑若祖姑有三人則祔於舅所生者親親也案程<lb/>
<pb n="17a"/>
　氏祭儀謂凡配止用正妻一人或奉祀者是再娶所<lb/>
　生即以所生配朱子曰程先生此說恐誤唐㑹要中<lb/>
　有論凡是適母無先後皆當竝祔合祭與古者諸侯<lb/>
　之禮不同只合從唐人所議為允唯葬則今人夫婦<lb/>
　未必皆合葬繼室別營兆域宜亦可矣<lb/>
其妻為大夫而卒而后其夫不為大夫而祔於其妻則<lb/>
不易牲妻卒而后夫為大夫而祔於其妻則以大夫牲<lb/>
　此言夫祔妻之分也祔者夫死而其妻與夫合祭也<lb/>
<pb n="17b"/>
　夫祔妻之禮若妻死時夫為大夫其後夫遂失位死<lb/>
　而祔祭於其妻止得依夫今所得用之牲不得易用<lb/>
　昔大夫之牲也若妻死時夫未為大夫至後為大夫<lb/>
　死而祔祭於其妻則得用大夫牲矣鄭注此謂始來<lb/>
　仕無廟者孔疏若有廟則死者當祔於祖不得祔於<lb/>
　妻也案禮大夫三廟盖有有廟而無主者如伯禽封<lb/>
　魯不祖天子而周公尚存則五廟皆虚也周公薨當<lb/>
　入魯大廟而不得祔於大王所謂別子為祖也別子<lb/>
<pb n="18a"/>
　為祖則無可祔假設夫人先死亦不得祔於大王之<lb/>
　妃而自入魯大廟矣由是推之諸侯庶子始命為大<lb/>
　夫及大夫之庶子別仕他國者其所立之三廟皆無<lb/>
　主可祔故鄭直謂之無廟也妻死主入廟而夫後死<lb/>
　主即祔於其妻應氏謂不立祖廟無緣為妻立廟者<lb/>
　誤也<lb/>
為父後者為出母無服無服也者喪者不祭故也<lb/>
　此申言適子不喪出母之故也為父後者於出母之<lb/>
<pb n="18b"/>
　死則無服所以無服者居喪不祭故也此尊祖敬宗<lb/>
　家無二主之義先王制作精微不苟盖如此<lb/>
婦人不為主而杖者姑在為夫杖母為長子削杖女子<lb/>
子在室為父母其主喪者不杖則子一人杖<lb/>
　此論婦人應杖之節也削杖桐也禮婦人不杖而亦<lb/>
　有不為主而杖者如夫死姑在則為夫杖長子死則<lb/>
　母為削杖女子子在室未嫁父母死而無男昆弟主<lb/>
　喪其攝主不杖則子年長者一人杖盖為夫杖者以<lb/>
<pb n="19a"/>
　其無子也為長子杖者以其無父也此三者皆無主<lb/>
　之喪故婦人杖其曰一人明無二杖也<lb/>
緦小功虞卒哭則免既葬而不報虞則雖主人皆冠及<lb/>
虞則皆免為兄弟既除喪已及其葬也反服其服報虞<lb/>
卒哭則免如不報虞則除之逺葬者比反哭者皆冠及<lb/>
郊而后免反哭君弔雖不當免時也主人必免不散麻<lb/>
雖異國之君免也親者皆免<lb/>
　此言居喪著免之節也逺葬墓在四郊之外緦小功<lb/>
<pb n="19b"/>
　當既殯先啓之間雖有事不免虞與卒哭則免不以<lb/>
　恩輕而畧於後也既葬若有故而不報虞則雖主人<lb/>
　皆冠以飾首及虞則主人至緦小功皆免仍盡禮也<lb/>
　為小功以下之兄弟若緩葬而既除喪及葬必追服<lb/>
　其服至報虞卒哭則免如有故而不報虞則除之以<lb/>
　期既滿也逺葬而將反哭者皆冠及郊而后免反哭<lb/>
　於廟在道與入廟禮宜異也既葬而本國之君來弔<lb/>
　雖不當免時而主人必免糾其要絰不使散垂即異<lb/>
<pb n="20a"/>
　國之君來弔亦與本國之君同而主人著免并親之<lb/>
　在於大功以上者皆免所以尊君也鄭注不散麻者<lb/>
　自若絞垂為人君變貶於大斂之前既啓之後也<lb/>
除殤之喪者其祭也必𤣥除成喪者其祭也朝服縞冠<lb/>
　此言除喪之禮也殤無虞卒哭及練之變服故除喪<lb/>
　者其祭必元而於成人為釋禫之服也若除成人之<lb/>
　喪則祥祭用朝服縞冠而禮較重矣朝服本元冠緇<lb/>
　衣素裳不元冠而縞冠是未純吉之服也案鄭注謂<lb/>
<pb n="20b"/>
　元為元冠元端黄裳陸氏佃云言必元則裳亦元可<lb/>
　知<lb/>
奔父之喪括髪於堂上袒降踊襲絰于東方奔母之喪<lb/>
不括髪袒於堂上降踊襲免于東方絰即位成踊出門<lb/>
哭止三日而五哭三袒<lb/>
　此言人子奔喪之禮也與奔喪篇大同小異不言筓<lb/>
　纚者奔䘮異於初死也子奔父喪者至家即以麻括<lb/>
　髪於殯宫之堂上袒衣降阼階之東而踊踊畢襲衣<lb/>
<pb n="21a"/>
　　著首絰於東序東奔母喪者初時括髪自又哭以後<lb/>
　　至成服不括髪袒於堂上降踊襲衣著免於東方而<lb/>
　　加要絰其於父母自即位於阼階之東而更踊至出<lb/>
　　殯宫門而就廬次則哭止三日之間凡五哭三袒五<lb/>
　　哭者初至哭與明日又明日之朝夕而五也三袒者<lb/>
　　初至袒與明日又明日之朝而三也案此奔喪謂道<lb/>
　　逺已殯而至者若至在未殯之前則當視在家之禮<lb/>
　　不得減殺也<lb/>
<pb n="21b"/>
　適婦不為舅後者則姑為之小功<lb/>
　　此言姑服適婦之變禮也舅字下一本有姑字舅姑<lb/>
　　為適婦大功為庶婦小功若適婦不為舅後者則姑<lb/>
　　以庶婦之服服之為之小功而已鄭注云不為舅後<lb/>
　　謂夫有廢疾他故若死而無子不受重者凡父母於<lb/>
　　子舅姑於婦將不傳重於適及將所傳重者非適服<lb/>
　　之皆如庶子庶婦<lb/>
日講禮記解義卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷五十三<lb/>
　經解<lb/>
　　名經解者以其記六藝政教之得失也皇氏侃曰六<lb/>
　　經其教雖異總以禮為本故記者録入於禮<lb/>
　孔子曰入其國其教可知也其為人也温柔敦厚詩教<lb/>
　也疏通知遠書教也廣博易良樂教也絜靜精㣲易教<lb/>
　也恭儉荘敬禮教也屬辭比事春秋教也故詩之失愚<lb/>
<pb n="1b"/>
　書之失誣樂之失奢易之失賊禮之失煩春秋之失亂<lb/>
　其為人也温柔敦厚而不愚則深於詩者也疏通知逺<lb/>
　而不誣則深於書者也廣博易良而不奢則深於樂者<lb/>
　也絜靜精㣲而不賊則深於易者也恭儉荘敬而不煩<lb/>
　則深於禮者也屬辭比事而不亂則深於春秋者也<lb/>
　　此言以經為教必有以防其失而得始深也知遠知<lb/>
　　上世乆遠之事也絜不停汙也屬辭謂聫屬其䇿書<lb/>
　　之辭比事謂比合其所行之事孔子嘗言六經之道<lb/>
<pb n="2a"/>
　同歸而各有所以為教者入其國而觀之則其教可<lb/>
　知也若其為人也温柔敦厚乃是有得於詩教者以<lb/>
　詩之教温潤優柔而不廹而其意畢歸於忠厚也疏<lb/>
　通知逺乃是有得於書教者以書之教皆古先君臣<lb/>
　之事坦然眀白可考而知也廣博易良乃是有得於<lb/>
　樂教者以樂之教使人聽之而志意得廣易直子諒<lb/>
　之心油然而生也絜靜精㣲乃是有得於易教者以<lb/>
　易之教使人知吉㓙悔吝庶㡬於無過可以窮理而<lb/>
<pb n="2b"/>
　盡性也恭儉荘敬乃是有得於禮教者以禮之教所<lb/>
　以節文乎仁義而身心皆有所攝也屬辭比事乃是<lb/>
　有得於春秋教者以春秋之教皆當時事辭之實而<lb/>
　是非善惡足以知所勸戒也然有所得亦不能無所<lb/>
　失故醇厚者未必深察則詩之失愚通逹者未必篤<lb/>
　實則書之失誣寛厚者或疏繩檢則樂之失奢沈深<lb/>
　者或探冥茫則易之失賊儀文太勝則禮之失煩褒<lb/>
　貶非公則春秋之失亂若其為人也温柔敦厚而又<lb/>
<pb n="3a"/>
　不愚則深於詩者也疏通知逺而又不誣則深於書<lb/>
　者也廣博易良而又不奢則深於樂者也絜靜精㣲<lb/>
　而又不賊則深於易者也恭儉莊敬而又不煩則深<lb/>
　於禮者也屬辭比事而又不亂則深於春秋者也案<lb/>
　詩書禮樂易春秋自孔子删定贊脩之後而其傳始<lb/>
　廣韓宣子適魯乃得見易象春秋蓋易掌於太卜國<lb/>
　史掌於史官皆未嘗列於學校此疑非夫子之言也<lb/>
天子者與天地參故徳配天地兼利萬物與日月並眀<lb/>
<pb n="3b"/>
眀照四海而不遺㣲小其在朝廷則道仁聖禮義之序<lb/>
燕處則聽雅頌之音行歩則有環佩之聲升車則有鸞<lb/>
和之音居處有禮進退有度百官得其宜萬事得其序<lb/>
詩云淑人君子其儀不忒其儀不忒正是四國此之謂<lb/>
也<lb/>
　此承上而言徳之至者以眀教本也道言也環指佩<lb/>
　環佩指佩玉鸞和皆鈴名鸞在衡和在軾前詩曺風<lb/>
　鳲鳩篇臨天下曰天子天子者與天地並立而為三<lb/>
<pb n="4a"/>
　成位乎中者也故徳配天地有以範圍而不過兼利<lb/>
　萬物有以曲成而不遺而且與日月合其眀眀之所<lb/>
　照逺及四海而不遺乎㣲小所以致此者蓋又由於<lb/>
　養之之純其在朝廷而當有為則道仁聖禮義之序<lb/>
　燕息而當無事則聽雅頌之音惟心中無時而不和<lb/>
　樂故行歩有環佩之聲升車有鸞和之音惟外貌無<lb/>
　時而不荘敬故居處有禮進退有度由是百官法之<lb/>
　而得其宜萬事從之而得其序詩云淑人君子其儀<lb/>
<pb n="4b"/>
　不忒其儀不忒正是四國即此徳盛而養純上行下<lb/>
　效之謂也<lb/>
𤼵號出令而民説謂之和上下相親謂之仁民不求其<lb/>
所欲而得之謂之信除去天地之害謂之義義與信和<lb/>
與仁霸王之噐也有治民之意而無其噐則不成<lb/>
　此承上意以起下文也治民不可以無具有如𤼵號<lb/>
　施令便乎民而民説則謂之和上下皆以情相親則<lb/>
　謂之仁民不求其所欲而自然得之則謂之信除去<lb/>
<pb n="5a"/>
　天地之害以適事理之宜則謂之義義與信和與仁<lb/>
　乃霸王所以制治之噐也有治民之意而無其噐則<lb/>
　是徒善不足以為政功之成也其何日之有吳氏澄<lb/>
　曰此篇第一節言諸侯之教第二節言天子之徳故<lb/>
　於此總言之而曰覇王之噐<lb/>
禮之於正國也猶衡之於輕重也繩墨之於曲直也規<lb/>
矩之於方圜也故衡誠縣不可欺以輕重繩墨誠陳不<lb/>
可欺以曲直規矩誠設不可欺以方圜君子審禮不可<lb/>
<pb n="5b"/>
誣以姦詐<lb/>
　此承上霸王之噐而言禮也為治者之以禮正其國<lb/>
　也猶之乎以衡稱輕重也以繩墨裁曲直也以規矩<lb/>
　為方圜也故衡誠縣即不可欺之以輕重繩墨誠陳<lb/>
　即不可欺之以曲直規矩誠設即不可欺之以方圜<lb/>
　則君子而審乎禮其不可誣之以姦詐也必矣<lb/>
是故隆禮由禮謂之有方之士不隆禮不由禮謂之無<lb/>
方之民敬讓之道也故以奉宗廟則敬以入朝廷則貴<lb/>
<pb n="6a"/>
賤有位以處室家則父子親兄弟和以處鄉里則長幼<lb/>
有序孔子曰安上治民莫善於禮此之謂也<lb/>
　此切言禮之善而引孔子之言以証之也隆以心言<lb/>
　崇重之也由以跡言踐行之也方猶法也敬亦指心<lb/>
　讓亦指行是故能隆禮由禮則持守禮法而謂之有<lb/>
　方之士若不隆禮不由禮則逾越理法而謂之無方<lb/>
　之民盖禮者敬讓之道也惟敬且讓故以奉宗廟則<lb/>
　尚嚴而敬其先以入朝廷則尚爵而貴賤有位以處<lb/>
<pb n="6b"/>
　室家則尚親而父子親兄弟和以處鄉里則尚齒而<lb/>
　長幼有序孔子曰安上治民莫善於禮能以禮讓為<lb/>
　國則以安以治正此之謂也案有方言士無方言民<lb/>
　者智愚之異也敬讓莫先於宗廟故首及之<lb/>
故朝覲之禮所以眀君臣之義也聘問之禮所以使諸<lb/>
侯相尊敬也喪祭之禮所以眀臣子之恩也鄉飲酒之<lb/>
禮所以眀長幼之序也昏姻之禮所以眀男女之别也<lb/>
夫禮禁亂之所由生猶坊止水之所自來也故以舊坊<lb/>
<pb n="7a"/>
為無所用而壊之者必有水敗以舊禮為無所用而去<lb/>
之者必有亂患<lb/>
　此廣眀安上治民之義而見禮之不可不用也壻於<lb/>
　婦家曰昏婦於壻家曰姻坊亦作防惟治世莫善於<lb/>
　禮是故朝覲之禮所以辨分而眀君臣之義也聘問<lb/>
　之禮所以申信而使諸侯相尊敬也喪祭之禮所以<lb/>
　致孝而眀臣子之恩也鄉飲酒之禮所以尚齒而眀<lb/>
　長幼之序也昏姻之禮所以謹始而眀男女之别也<lb/>
<pb n="7b"/>
　夫禮以禁亂之所由生猶之坊以止水之所自來也<lb/>
　當其未亂人或以舊禮為無所用者有矣而不知以<lb/>
　舊坊為無所用而壊之者則必有水敗以舊禮為無<lb/>
　所用而去之者則必有亂患案禮禁亂之所由生是<lb/>
　禁於未𤼵也故曰以禮制心<lb/>
故昏姻之禮廢則夫婦之道苦而淫辟之罪多矣鄉飲<lb/>
酒之禮廢則長幼之序失而爭鬬之獄繁矣喪祭之禮<lb/>
廢則臣子之恩薄而倍死忘生者衆矣聘覲之禮廢則<lb/>
<pb n="8a"/>
君臣之位失諸侯之行惡而倍畔侵陵之敗起矣故禮<lb/>
之教化也㣲其止邪也於未形使人日遷善遠罪而不<lb/>
自知也是以先王隆之也易曰君子慎始差若毫釐繆<lb/>
以千里此之謂也<lb/>
　此申言禮之不可廢也苦謂不至不答之屬易易緯<lb/>
　通卦驗文故人情莫樂於夫婦若昏姻之禮廢則夫<lb/>
　婦之道苦而淫辟之罪必多矣序莫眀於長幼若鄉<lb/>
　飲酒之禮廢則長幼之序失而爭鬭之獄必繁矣恩<lb/>
<pb n="8b"/>
　莫厚於君父若喪祭之禮廢則臣子之恩薄而倍死<lb/>
　忘生者必衆矣分莫嚴於臣之事君若聘覲之禮廢<lb/>
　則君臣之位失諸侯之行惡而倍畔侵陵之敗必起<lb/>
　矣故禮之為教化也隱於至㣲而其止邪也不待𤼵<lb/>
　然後禁而常於其未形使人日遷於善逺於惡而不<lb/>
　自知是以先王隆重之也易曰君子慎始差若毫釐<lb/>
　繆以千里即此去禮而亂患以生之謂也案上莭先<lb/>
　君臣是禮所由生此節先夫婦是禮所由始<lb/>
<pb n="9a"/>
哀公問<lb/>
　以篇首三字名篇哀公之問有二一為禮一為政聖<lb/>
　人之對君也論禮而要之於行論政而歸之於身而<lb/>
　因極言人道之始終蓋與中庸之答問政相表裏<lb/>
哀公問於孔子曰大禮何如君子之言禮何其尊也孔<lb/>
子曰丘也小人不足以知禮君曰否吾子言之也孔子<lb/>
曰丘聞之民之所由生禮為大非禮無以節事天地之<lb/>
神也非禮無以辨君臣上下長幼之位也非禮無以别<lb/>
<pb n="9b"/>
男女父子兄弟之親昏姻疏數之交也君子以此之為<lb/>
尊敬然<lb/>
　此言禮之為大也哀公魯君名蔣節者事天地之時<lb/>
　與位與噐各有節也哀公問於孔子曰禮之大者果<lb/>
　何如而君子之言禮抑何其尊也孔子對曰某也小<lb/>
　人不足以知禮君曰否願吾子言之也孔子曰某聞<lb/>
　之民之所由生唯禮為大若非禮則祭祀失其宜而<lb/>
　無以節事天地之神也非禮則朝廷鄉黨失其序而<lb/>
<pb n="10a"/>
　無以辨君臣上下長幼之位也非禮則家庭内外失<lb/>
　其度而無以别男女父子兄弟之親昏姻疏數之交<lb/>
　也是皆民所由生而一資於禮君子故以之為尊敬<lb/>
　者如此案此於神之大祭舉二以包其餘於人之大<lb/>
　倫衍五以至於八則禮之重於天下有不必悉數而<lb/>
　終者矣<lb/>
然後以其所能教百姓不廢其㑹節有成事然後治其<lb/>
雕鏤文章黼黻以嗣其順之然後言其喪算備其鼎俎<lb/>
<pb n="10b"/>
設其豕腊脩其宗廟嵗時以敬祭祀以序宗族即安其<lb/>
居節醜其衣服卑其宫室車不雕㡬噐不刻鏤食不貳<lb/>
味以與民同利昔之君子之行禮者如此<lb/>
　此終言君子之尊敬於禮而為自治治人之道也㑹<lb/>
　節謂行禮之期節成事猶言成效雕鏤謂噐物之飾<lb/>
　文章黼黻謂服采之飾嗣者繼續之義言猶眀也喪<lb/>
　算五服嵗月之數殯葬乆近之期也腊乾肉居節大<lb/>
　戴禮作居處醜猶惡也雕㡬見郊特牲噐養噐也君<lb/>
<pb n="11a"/>
　子尊敬乎禮則能於禮矣然後推其所能以教百姓<lb/>
　使有所遵守而不廢其行禮之期節待其率教而有<lb/>
　成效然後治其噐服若雕鏤文章黼黻而因以繼續<lb/>
　其教於無窮又待其好禮而順上之心然後制為節<lb/>
　文而尤重於喪祭之大者将以慎終則言其喪算将<lb/>
　以追遠則備其鼎俎設其豕腊脩其宗廟於嵗時以<lb/>
　敬其祭祀以序其宗族而又躬行節儉以率先之是<lb/>
　故安其居處惡衣服卑宮室車不用雕㡬噐不用刻<lb/>
<pb n="11b"/>
　鏤食不用貳味取民有制而與之同利蓋昔之君子<lb/>
　其行已及人所以行禮者如此<lb/>
公曰今之君子胡莫之行也孔子曰今之君子好實無<lb/>
厭淫徳不倦荒怠敖慢固民是盡午其衆以伐有道求<lb/>
得當欲不以其所昔之用民者由前今之用民者由後<lb/>
今之君子莫為禮也<lb/>
　此言禮教不行之故也實貨財也固謂取之力也午<lb/>
　與迕同不以其所不問理之所在也公曰禮之宜行<lb/>
<pb n="12a"/>
　如此今之君子胡為莫之行也孔子曰禮以恭敬撙<lb/>
　節退讓為本而今之君子則好貨財而無厭有淫徳<lb/>
　而不倦荒怠傲慢取民務盡逆衆人之公心以伐有<lb/>
　道逞一己之私欲而失定理惟昔之用民者由前所<lb/>
　言今之用民者由後所言故今之君子莫能行禮也<lb/>
　案是時哀公加賦屡戰且多内嬖故孔子言此以正<lb/>
　之<lb/>
孔子侍坐於哀公哀公曰敢問人道誰為大孔子愀然<lb/>
<pb n="12b"/>
作色而對曰君之及此言也百姓之徳也固臣敢無辭<lb/>
而對人道政為大<lb/>
　此言人道以政為大也徳猶福也孔子侍坐於哀公<lb/>
　哀公曰敢問人之道誰為大孔子愀然悚動變色而<lb/>
　對曰君之有問而及此言也是百姓之福也固臣豈<lb/>
　敢無辭而對惟人道在乎自治以治人故以政為大<lb/>
　案君者民之表也人君能以正率先天下乃無負乎<lb/>
　君與師之責矣故以為人道之大也<lb/>
<pb n="13a"/>
公曰敢問何謂為政孔子對曰政者正也君為正則百<lb/>
姓從政矣君之所為百姓之所從也君所不為百姓何<lb/>
從公曰敢問為政如之何孔子對曰夫婦别父子親君<lb/>
臣嚴三者正則庶物從之矣公曰寡人雖無似也願聞<lb/>
所以行三言之道可得聞乎<lb/>
　此言三綱為為政之本也庶物衆事也無似無所肖<lb/>
　似言無徳也公曰敢問何以謂之為政孔子對曰政<lb/>
　者無所不正之謂也而主政者君君為正則百姓亦<lb/>
<pb n="13b"/>
　從政而無不正矣君之所為乃百姓之所從也若君<lb/>
　所不為百姓其何從之有公曰敢問為政如之何孔<lb/>
　子對曰政本不外於人倫故夫婦有内外之位而主<lb/>
　於别父子有慈孝之恩而主於親君臣有上下之分<lb/>
　而主於嚴三者既正則庶物從之而正矣公曰寡人<lb/>
　雖無所比似也願聞所以行此三言之道果可得聞<lb/>
　乎輔氏廣曰夫婦始也父子内也君臣外也易謂有<lb/>
　夫婦然後有父子有父子然後有君臣故三綱之序<lb/>
<pb n="14a"/>
　如此<lb/>
孔子對曰古之為政愛人為大所以治愛人禮為大所<lb/>
以治禮敬為大敬之至矣大昏為大大昏至矣大昏既<lb/>
至冕而親迎親之也親之也者親之也是故君子興敬<lb/>
為親舍敬是遺親也弗愛不親弗敬不正愛與敬其政<lb/>
之本與<lb/>
　此言禮以大昏為重也孔子對曰政在養人故古之<lb/>
　為政者以愛人為大所以治愛人則欲其有節而禮<lb/>
<pb n="14b"/>
　為大所以治禮則本於心而敬為大敬之至矣則莫<lb/>
　如大昏為大敬如大昏可謂至矣大昏既至雖天子<lb/>
　諸侯之尊必冕服而親迎者是躬親之也躬親之也<lb/>
　者所以致其親之之意也是故君子冕而親迎其興<lb/>
　起敬心者乃以為親若舍敬則是遺其親也弗愛則<lb/>
　無以合好而弗親弗敬則無以章别而弗正愛與敬<lb/>
　其為政之本與案兩親之句輔氏廣謂上是躬親下<lb/>
　是親愛躬親便是敬考家語作親迎也者敬之也輔<lb/>
<pb n="15a"/>
　氏説可從<lb/>
公曰寡人願有言然冕而親迎不已重乎孔子愀然作<lb/>
色而對曰合二姓之好以繼先聖之後以為天地宗廟<lb/>
社稷之主君何謂已重乎公曰寡人固不固焉得聞此<lb/>
言也寡人欲問不得其辭請少進<lb/>
　此申言昏禮之重也願有言然者疑似之意不敢以<lb/>
　為是也公曰寡人於此抑猶願有言然君必冕而親<lb/>
　迎於禮不太重乎孔子復愀然作色而對曰大昏所<lb/>
<pb n="15b"/>
　以合二姓之好以繼續先聖之後以為祭天地宗廟<lb/>
　社稷之内主所繫如此君何謂冕而親迎之為己重<lb/>
　乎公曰惟寡人實固陋若不固陋則将不以此為問<lb/>
　亦安所得聞此言也寡人欲更端再問而不得其辭<lb/>
　願子之略有以進教我焉案朱子曰天地蓋兼天子<lb/>
　而言孔氏疏則謂魯得郊天故也<lb/>
孔子曰天地不合萬物不生大昏萬世之嗣也君何謂<lb/>
己重焉孔子遂言曰内以治宗廟之禮足以配天地之<lb/>
<pb n="16a"/>
神眀出以治直言之禮足以立上下之敬物恥足以振<lb/>
之國恥足以興之為政先禮禮其政之本與<lb/>
　此申天地宗廟社稷之主之義而極言以進之也直<lb/>
　猶正也正言謂出政教也孔子曰天地不合則萬物<lb/>
　不生大昏者所以傳萬世之嗣也君何謂冕而親迎<lb/>
　之為己重焉孔子意有未盡又自推廣言之曰将内<lb/>
　之以治宗廟之禮則君與夫人交獻以嘉魂魄而足<lb/>
　以配天地之神眀将外之以治直言之禮則君與夫<lb/>
<pb n="16b"/>
　人正名以出號令而足以立上下之敬由是事之廢<lb/>
　墜者足以振之國之衰弱者足以興之此為政所以<lb/>
　必先夫婦之禮而此禮其政之本與是時哀公志欲<lb/>
　興魯故孔子言政之本於禮而欲其知所務也<lb/>
孔子遂言曰昔三代眀王之政必敬其妻子也有道妻<lb/>
也者親之主也敢不敬與子也者親之後也敢不敬與<lb/>
君子無不敬也敬身為大身也者親之枝也敢不敬與<lb/>
不能敬其身是傷其親傷其親是傷其本傷其本枝從<lb/>
<pb n="17a"/>
而亡三者百姓之象也身以及身子以及子妃以及妃<lb/>
君行此三者則愾乎天下矣大王之道也如此則國家<lb/>
順矣<lb/>
　此廣言為政之道而推本於敬身也愾猶至也孔子<lb/>
　又自推廣言之曰昔三代眀王之政所由必謹大昏<lb/>
　重冠禮敬其妻與子也固自有道妻也者所以奉粢<lb/>
　盛乃親之主也而敢不敬與子也者所以承宗祀乃<lb/>
　親之後也而敢不敬與君子固無所不敬也而尤以<lb/>
<pb n="17b"/>
　敬身為大身也者受之於親乃親之枝也而敢不敬<lb/>
　與若不能敬其身則是傷其親傷其親則是猶木傷<lb/>
　其本傷其本則枝無所附必從之而亡且身與子與<lb/>
　妃此三者乃百姓之象也敬以感之而莫敢不敬是<lb/>
　為由身以及身由子以及子由妻以及妻君果能行<lb/>
　此三者則徳教至於天下矣此即大王行王政而同<lb/>
　民之道也能如此則國家化之而無有不順矣<lb/>
公曰敢問何謂敬身孔子對曰君子過言則民作辭過<lb/>
<pb n="18a"/>
動則民作則君子言不過辭動不過則百姓不命而敬<lb/>
恭如是則能敬其身能敬其身則能成其親矣<lb/>
　此言敬身之實也君子以位言辭者言之成文者也<lb/>
　則者動之成法者也公曰敢問何以謂之敬身孔子<lb/>
　對曰君子居髙以臨民雖過乎言則民猶以為辭過<lb/>
　乎動則民猶以為則君子言不敢過而使之為辭動<lb/>
　不敢過而使之為則民乃不待教令之及而自知敬<lb/>
　恭如是則能不辱而敬其身能敬其身則能不羞而<lb/>
<pb n="18b"/>
　成其親矣案敬身之道不外於慎言慎動百姓不令<lb/>
　而敬恭乃其效驗所謂以身教者從也<lb/>
公曰敢問何謂成親孔子對曰君子也者人之成名也<lb/>
百姓歸之名謂之君子之子是使其親為君子也是為<lb/>
成其親之名也已孔子遂言曰古之為政愛人為大不<lb/>
能愛人不能有其身不能有其身不能安土不能安土<lb/>
不能樂天不能樂天不能成其身<lb/>
　此言成親之本於成身也公曰敢問何以謂之成親<lb/>
<pb n="19a"/>
　孔子對曰稱名有為君子也者乃人成徳之名也今<lb/>
　則言動無過百姓歸之以羙名推所自而謂之君子<lb/>
　之子是使其親亦為君子也是為成其親之名也已<lb/>
　孔子又自推廣言之曰古之為政以愛人為大蓋人<lb/>
　與吾身本同一氣若不能愛人則必不能自愛而有<lb/>
　其身不能有其身則身之所處者必不能安土不能<lb/>
　安土則心之所存者必不能樂天不能樂天則天理<lb/>
　既未全盡不能成其身也必矣朱子曰不能有其身<lb/>
<pb n="19b"/>
　謂不能持守其身而䧟於非僻安土謂安其所處之<lb/>
　位而無外求樂天謂樂循天理<lb/>
公曰敢問何謂成身孔子對曰不過乎物<lb/>
　此言成身之道也公曰敢問何以謂之成身孔子對<lb/>
　曰人能盡物之理不至過違斯能成其為物而成身<lb/>
　之道在是矣案大雅之詩曰天生烝民有物有則是<lb/>
　故不過乎物乃所以踐形而盡性也<lb/>
公曰敢問君子何貴乎天道也孔子對曰貴其不已如<lb/>
<pb n="20a"/>
日月東西相從而不已也是天道也不閉其乆是天道<lb/>
也無為而物成是天道也已成而眀是天道也<lb/>
　此申言樂天之義也公曰敢問君子何貴乎天道而<lb/>
　樂之也孔子對曰所貴者蓋為其徳之純而不已如<lb/>
　日月之東西相從往來而不已也是天道之流行也<lb/>
　唯其不已故無有能閉止其乆者是天道之變化也<lb/>
　惟其能乆故無為而物以成是天道之不言而四時<lb/>
　行百物生也至於既成而眀是天道之垂象於上而<lb/>
<pb n="20b"/>
　萬古為昭也<lb/>
公曰寡人憃愚冥煩子志之心也孔子蹴然辟席而對<lb/>
曰仁人不過乎物孝子不過乎物是故仁人之事親也<lb/>
如事天事天如事親是故孝子成身公曰寡人既聞此<lb/>
言也無如後罪何孔子對曰君之及此言也是臣之福<lb/>
也<lb/>
　此因哀公之切問而合天道人道以總結之也憃愚<lb/>
　謂蔽於氣質冥謂暗於理煩謂累於事志記也公曰<lb/>
<pb n="21a"/>
　以寡人之憃愚㝠煩雖聞子言而恐其忘怠子盍更<lb/>
　以簡切之語謹志於我之心也孔子蹴然不安避席<lb/>
　起立而對曰仁人盡人道而唯其不過乎物孝子盡<lb/>
　子道而唯其不過乎物夫親之全而生即天之全而<lb/>
　賦是故仁人之事親也如事天其事天也如事親於<lb/>
　是而一無所虧是故孝子成身而仁道亦無不備矣<lb/>
　公曰寡人今既聞此言也固當志之心矣然無奈後<lb/>
　日之過乎物而有罪何孔子對曰君之言及此也是<lb/>
<pb n="21b"/>
　以臣言為不繆将有事於成身而過之務寡蓋即臣<lb/>
　之福也盖天親無二道仁孝無二理愛敬無二心脩<lb/>
　身立政無二事聖人之言誠有至約而至該者真氏<lb/>
　徳秀曰仁人之事親如事天事天如事親此與孝經<lb/>
　眀察之指畧同張子作西銘即事親以眀事天之道<lb/>
　大畧謂天子我以是理而我悖之天之不才子也具<lb/>
　人之形而盡人之性天之克肖子也夫事親如事天<lb/>
　乃孝子事而孔子以為仁人者蓋孝之至則仁矣<lb/>
<pb n="22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷二十五<lb/>
　禮運<lb/>
　飲食男女人之大欲存焉死亡貧苦人之大惡存焉故<lb/>
　欲惡者心之大端也人藏其心不可測度也美惡皆在<lb/>
　其心不見其色也欲一以窮之舎禮何以哉<lb/>
　　此言窮欲惡之情必由於禮也凡人莫不有欲而飲<lb/>
　　食男女則大欲存焉莫不有惡而死亡貪苦則大惡<lb/>
<pb n="1b"/>
　　存焉故人雖有七情而欲惡者乃心之大端也人既<lb/>
　　各藏其心而不可以測度則是美惡皆在其心而未<lb/>
　　嘗遽見於色也将欲一一窮而察之非禮其将何以<lb/>
　　哉蓋禮以治人情而即以是窮之禮器云欲察物而不<lb/>
　　由禮弗之得矣夫大人者與日月合其明所以為禮<lb/>
　　之徳也<lb/>
　故人者其天地之徳隂陽之交鬼神之㑹五行之秀氣<lb/>
　也<lb/>
<pb n="2a"/>
　此言人有所禀以生将以明制作之有本也徳指實<lb/>
　理而言交指變合而言㑹指凝成而言也人之所以<lb/>
　為人有非苟然而已者其原於一理則為天地之徳<lb/>
　理行於氣則或變或合而為隂陽之交或屈或伸而<lb/>
　為鬼神之㑹至於形生神發則皆五行之氣之秀者<lb/>
　為之此實理所以全具而獨為萬物之靈也案徳即<lb/>
　性也天地之徳即孝經所謂天地之性也隂陽之交<lb/>
　鬼神之㑹則莫著於魂魄矣萬物皆生於五行之氣<lb/>
<pb n="2b"/>
　而人之所以貴於物者以得其秀而最靈故也周子<lb/>
　太極圗説蓋本於此<lb/>
故天秉陽垂日星地秉隂竅於山川播五行於四時和<lb/>
而後月生也是以三五而盈三五而闕<lb/>
　此言天地所以生物之本也竅孔也播分布也欲明<lb/>
　乎人生之貴當先知天地所以生物之本所以生物<lb/>
　者何隂陽而已矣是故天為陽氣所積而位乎上其<lb/>
　成象於天則垂而為日星者是地為隂氣所積而位<lb/>
<pb n="3a"/>
　乎下其成形於地則竅而為山川者是夫日星之光<lb/>
　下垂則天交於地山川之竅上通則地交於天由是<lb/>
　陽變隂合而生五行則五行一隂陽也播五行之氣<lb/>
　於四時則四時亦一隂陽也以其分而言則土無專<lb/>
　氣而以木火為陽金水為隂可也以水木為陽火金<lb/>
　為隂亦可也以春夏為陽秋冬為隂可也以冬春為<lb/>
　陽夏秋為隂亦可也隂陽調和而後月於是乎生焉<lb/>
　則隂精陽氣㑹於太虚而成象而萬物之胎産應之<lb/>
<pb n="3b"/>
　矣是故月也者兼隂陽而處乎天地之間者也自朔<lb/>
　之後而生明以漸至於望則三五而盈以受陽之施<lb/>
　也自望之後而生魄以漸至於晦則三五而闕以毓<lb/>
　隂之孕也從父而舒光歸母而生霸故凡物之生以<lb/>
　月為節也案日月星皆繋於天而此乃先言日星而<lb/>
　後言月者蓋日星則純乎陽也山川則純乎隂也月<lb/>
　輪處乎九重天之下而於地為最近是故大塊噫氣<lb/>
　山川出雲乃其所專職以上交於天者而二氣絪緼<lb/>
<pb n="4a"/>
　矣故記以月為天地之和而堯典命羲和亦先言日<lb/>
　星而後言月洪範既曰日月之行則有冬有夏而又<lb/>
　必曰月之從星則以風雨也三五而盈三五而闕故<lb/>
　三十日為一月而月主月也月逺日則光滿近日則<lb/>
　光微隂陽消息之幾於是為著納甲之法以明魄分<lb/>
　隂陽其亦有見於此與舊注謂生生明也不及生魄<lb/>
　似於義為偏又下文以日星為紀月以為量亦列月<lb/>
　於日星之後而論者皆未之及今故參書義而訂之<lb/>
<pb n="4b"/>
　如此<lb/>
五行之動迭相竭也五行四時十二月還相為本也<lb/>
　此承上言五行之運也動運也竭盡也終也本始也<lb/>
　五行之運由木而火而金而水唯土無不在而此盛<lb/>
　則彼衰是迭相竭也五行播於四時時各三月而成<lb/>
　十二月其氣更互環生是還相為本也案五行之運<lb/>
　終則有始分固一定而不移命實流行而不已蓋天<lb/>
　地隂陽之所以生萬物者固如此<lb/>
<pb n="5a"/>
五聲六律十二管還相為宫也<lb/>
　此以樂言亦隂陽五行之所為也宫商角徴羽為五<lb/>
　聲黄鍾子太蔟寅姑洗辰蕤賔午夷則申無射戌為<lb/>
　六律合大吕丑應鍾亥南吕酉林鍾未中吕巳夹鍾<lb/>
　卯之六吕為十二管管以竹為之即十二月之管也<lb/>
　其序則黄鍾一林鍾二太蔟三南吕四姑洗五應鍾<lb/>
　六蕤賔七大吕八夷則九夹鍾十無射十一中吕十<lb/>
　二宫者君主之義十二管皆可為宫也先王作樂播<lb/>
<pb n="5b"/>
　之以五聲宣之以六律而候之以十二管始於黄鍾<lb/>
　終於中吕上生三分益一下生三分損一皆隔八相<lb/>
　生當其為宫則五聲皆備如黄鍾為第一宫下生林<lb/>
　鍾為徴上生太蔟為商下生南吕為羽上生姑洗為<lb/>
　角若林鍾為宫則上生太蔟為徴下生南吕為商上<lb/>
　生姑洗為羽下生應鍾為角餘竝倣此是五聲六律<lb/>
　十二管之屬還相為宫也朱子曰案五聲相生至於<lb/>
　角位隔八下生當得宫前一位以為變宫五聲之正<lb/>
<pb n="6a"/>
　至此而窮又自變宫隔八上生當得徴前一位以為<lb/>
　變徴餘分不可損益而其數又窮故立均之法至於<lb/>
　是而終焉孔氏以本文但云五聲十二管故不及二<lb/>
　變而止為六十聲増入二變二十四聲合為八十四<lb/>
　聲自唐以来法皆如此云又曰黄鍾惟本宫用正律<lb/>
　若他律為宫則黄鍾之為徴商羽角二變者但用變<lb/>
　律漢志謂黄鍾至尊不為役也方氏慤曰律左旋而<lb/>
　生吕則為同位所以象夫婦吕右轉而生律則為異<lb/>
<pb n="6b"/>
　位所以象子母<lb/>
五味六和十二食還相為質也五色六章十二衣還相<lb/>
為質也<lb/>
　此以味與色言亦隂陽五行之所為也酸苦辛鹹甘<lb/>
　為五味加滑為六和是為十二月之食青赤黄白黒<lb/>
　為五色并天元為六章是為十二月之衣質猶主也<lb/>
　家語下相為質作相為主更以味言之如春多酸夏<lb/>
　多苦秋多辛冬多鹹餘味皆用又加滑甘成六和而<lb/>
<pb n="7a"/>
　為十二食但以時之所宜還相為質也更以色言之<lb/>
　如春衣青夏衣赤秋衣白冬衣黒餘色皆用又并天<lb/>
　元成六章而為十二衣但以其時之象還相為質也<lb/>
故人者天地之心也五行之端也食味别聲被色而生<lb/>
者也<lb/>
　此結上文而言人生之獨異也端謂端緒猶物在中<lb/>
　而緒見於外也人之有是生也元亨利貞之理賦而<lb/>
　為仁義禮智之性是即天地之心也水火木金土之<lb/>
<pb n="7b"/>
　氣凝而為貌言視聽思之質是即五行之端也五行<lb/>
　滋而為五味食之以飬其口感而為五聲别之以飬<lb/>
　其耳形而為五色被之以章其身乃人之所由以生<lb/>
　飬者也案上言天地之徳五行之秀氣此又言天地<lb/>
　之心五行之端者徳具於心而氣必有所從始也<lb/>
故聖人作則必以天地為本以隂陽為端以四時為柄<lb/>
以日星為紀月以為量鬼神以為徒五行以為質禮義<lb/>
以為器人情以為田四靈以為畜以天地為本故物可<lb/>
<pb n="8a"/>
舉也以隂陽為端故情可睹也以四時為柄故事可勸<lb/>
也以日星為紀故事可列也月以為量故功有藝也鬼<lb/>
神以為徒故事可守也五行以為質故事可復也禮義<lb/>
以為器故事行有考也人情以為田故人以為奥也四<lb/>
靈以為畜故飲食有由也<lb/>
　此承上而言聖人所以立極也量分限也藝極考成<lb/>
　也奥猶主也聖人之制為禮法也必以天地為本原<lb/>
　以隂陽為端緒以四時為權柄以日星為紀綱月以<lb/>
<pb n="8b"/>
　為程量鬼神以為徒侣五行以為本質禮義以為器<lb/>
　用人情以為田功四靈以為畜飬夫萬物生於天地<lb/>
　以天地為本故物可統而舉也陽為徳隂為刑以隂<lb/>
　陽為端故情可推而見也因時起事以四時為柄故<lb/>
　事可勸而趨也日星有次舎以為紀故事可列而序<lb/>
　也月有盈闕以為量故功有藝而不敢過不敢不及<lb/>
　也鬼神為造化之用而郊社祖廟山川五祀之屬實<lb/>
　與政事相依以為徒故事可據而守也五行之運終<lb/>
<pb n="9a"/>
　始相循以為質故事可往而復也器利則事成禮義<lb/>
　以為器故事行有考也能治人者人必歸之人情以<lb/>
　為田故人以為奥也徳盛化神萬物咸若四靈以為<lb/>
　畜故飲食有由也案天地至五行其制作所取象也<lb/>
　禮義人情其政治也四靈者其徴報也張子曰自天<lb/>
　地為本至四靈為畜一理也特細别耳<lb/>
何謂四靈麟鳯龜龍謂之四靈故龍以為畜故魚鮪不<lb/>
淰鳯以為畜故鳥不獝麟以為畜故獸不狘龜以為畜<lb/>
<pb n="9b"/>
故人情不失<lb/>
　此申言四靈為畜也淰驚散之貎獝驚飛也狘驚走<lb/>
　也何謂四靈若麟性之仁厚鳯之知治亂龜之兆吉<lb/>
　凶龍之能變化則所謂四靈是已唯龍以為畜故魚<lb/>
　鮪不至於驚散鳯以為畜故鳥不至於驚飛麟以為<lb/>
　畜故獸不至於驚走龜以為畜故疑可取决而不失<lb/>
　乎人情之正也案三靈馴擾則其類皆從龜乃不言<lb/>
　介蟲類應者以前知之物尤聖人所寳故特明之<lb/>
<pb n="10a"/>
故先王秉著龜列祭祀瘞繒宣祝嘏辭説設制度故國<lb/>
有禮官有御事有職禮有序<lb/>
　此言聖人所以制為祭禮之意也御猶治也先王措<lb/>
　天下於治安如此而猶不敢自任也故秉蓍龜以定<lb/>
　其期陳列祭祀之所宜行以盡其敬瘞埋繒帛以備<lb/>
　其物宣揚祝嘏辭説以致其情設委曲之制度以脩<lb/>
　其文是故國有典禮則百官各有所治百事各有所<lb/>
　司而凡所行禮皆有次第也案設制度以上專言祭<lb/>
<pb n="10b"/>
　禮下則自國有禮而逓推之<lb/>
故先王患禮之不達於下也故祭帝於郊所以定天位<lb/>
也祀社於國所以列地利也祖廟所以本仁也山川所<lb/>
以儐鬼神也五祀所以本事也故宗祝在廟三公在朝<lb/>
三老在學王前巫而後史卜筮瞽侑皆在左右王中心<lb/>
無為也以守至正<lb/>
　此言逹禮之事也宗宗人祝大祝也三公大師大傅<lb/>
　大保也卜大卜筮筮人瞽侑樂官侑食者惟禮逹而<lb/>
<pb n="11a"/>
　分乃定先王患禮之不逹於下也而一於祭祀焉致<lb/>
　之故祭帝於郊所以尊之而定天位也祀社於國所<lb/>
　以親之而列地利也祖廟所以致孝而本仁也山川<lb/>
　所以致敬而儐鬼神也五祀所以明制度而本事也<lb/>
　故廟有宗祝朝有三公學有三老五更巫主弔臨而<lb/>
　居前史書言動而居後卜筮瞽侑或審災祥或辨聲<lb/>
　樂而皆在於左右王居其中此心何為哉不過守君<lb/>
　道之至正而已真氏徳秀曰古之所以衆建忠賢森<lb/>
<pb n="11b"/>
　列左右者皆以正人君之心也君心至正而禮之逹<lb/>
　於下也有原矣案南北郊分合之義論者不一或據<lb/>
　此文以為方澤即國中之社蓋地統於天故尊天而<lb/>
　親地汪氏克寛云祭天必及地者尊可以統卑禮地<lb/>
　不及天者卑不可以屈尊也<lb/>
故禮行於郊而百神受職焉禮行於社而百貨可極焉<lb/>
禮行於祖廟而孝慈服焉禮行於五祀而正法則焉故<lb/>
自郊社祖廟山川五祀義之脩而禮之藏也<lb/>
<pb n="12a"/>
　此承上而言禮行之效也禮所以治神人和上下故<lb/>
　禮行於郊而天心協應百神受職焉禮行於社而地<lb/>
　無遺利百貨可極焉禮行於祖廟而父子以定孝慈<lb/>
　服習焉禮行於五祀而等威以辨率正法則焉故自<lb/>
　郊社祖廟山川五祀皆義之脩而禮之藏也<lb/>
是故夫禮必本於大一分而為天地轉而為隂陽變而<lb/>
為四時列而為鬼神其降曰命其官於天也<lb/>
　此言禮之本於造化也官主也當天地未分渾淪之<lb/>
<pb n="12b"/>
　元氣圅三為一是曰太乙聖人之制夫禮實本於此<lb/>
　由是分為天地而有髙卑轉為隂陽而有動靜變為<lb/>
　四時而有舒斂列為鬼神而有屈伸聖人本此以降<lb/>
　命者皆主於法天而非人之所為也案禮本大一猶<lb/>
　云易有太極<lb/>
夫禮必本於天動而之地列而之事變而從時協於分<lb/>
藝其居人也曰飬其行之以貨力辭讓飲食冠昏喪祭<lb/>
射御朝聘<lb/>
<pb n="13a"/>
　此言禮之切於人而究其所以行也協合也藝猶才<lb/>
　也夫禮必本於天此秩序之原也動而之地而有所<lb/>
　效法列而之事而有所兼及變而從時而有所推行<lb/>
　合乎分藝而有所宜稱所謂官於天者如此至於其<lb/>
　居人也則曰飬禮以飬人為本也其行之則以貨力<lb/>
　辭譲飲食而周於冠昏喪祭射御朝聘則禮之逹於<lb/>
　下也備矣荀子曰恭敬辭譲所以飬安禮義文理所<lb/>
　以飬情是故物有節文非特飬人之欲而已<lb/>
<pb n="13b"/>
故禮義也者人之大端也所以講信脩睦而固人肌膚<lb/>
之㑹筋骸之束也所以飬生送死事鬼神之大端也所<lb/>
以達天道順人情之大竇也故唯聖人為知禮之不可<lb/>
以己也故壊國喪家亡人必先去其禮故禮之於人也<lb/>
猶酒之有蘖也君子以厚小人以薄<lb/>
　此言禮義為治身之要也竇孔穴之通出入者禮為<lb/>
　義之用義為禮之體二者至切於人乃人之大端也<lb/>
　所以講信脩睦而内而治心外而脩身以固人肌膚<lb/>
<pb n="14a"/>
　之㑹筋骸之束也所以明而飬生送死幽而祭祀鬼<lb/>
　神之大端也所以逹乎天道順乎人情以為出入必<lb/>
　由之大竇也故禮之不可以己也唯聖人為能知之<lb/>
　故壊國喪家亡人未有不先去其禮者故禮之於人<lb/>
　人待之以成徳猶酒之以蘖而成味也君子則以厚<lb/>
　小人則以薄禮豈有厚薄哉人自為之爾案此言順<lb/>
　人情猶孟子言以利為本自此至終篇皆𤼵此意<lb/>
故聖王脩義之柄禮之序以治人情故人情者聖王之<lb/>
<pb n="14b"/>
田也脩禮以耕之陳義以種之講學以耨之本仁以聚<lb/>
之播樂以安之<lb/>
　此言禮以人情為主而喻之於治田也脩者講明之<lb/>
　意播者散布發越之謂人情易流而難制故聖王所<lb/>
　務為講明者必以義為所操之柄以禮為所行之序<lb/>
　而後人情可得而治矣蓋人之有情猶地之有田而<lb/>
　聖王之治之也無不至是故以禮為防範而脩之猶<lb/>
　治田者之始於耕也以義為裁制而舉而措之猶之<lb/>
<pb n="15a"/>
　隨乎土宜而種以嘉榖也講學明理以去其非猶之<lb/>
　養苗而務去草也知既髙明而踐履篤實則本於心<lb/>
　徳之仁以聚之猶榖之熟而後穫也由是以造於從<lb/>
　容之域則播於樂之自然者以安之此則猶食而無<lb/>
　不饜飫也案鄭注治者去瑕穢飬菁華也聖人之治<lb/>
　天下也人情以為田亦異夫率法而强之者矣<lb/>
故禮也者義之實也協諸義而協則禮雖先王未之有<lb/>
可以義起也義者藝之分仁之節也協於藝講於仁得<lb/>
<pb n="15b"/>
之者强仁者義之本也順之體也得之者尊<lb/>
　此承上而言禮義仁之相須也藝以事言仁以心言<lb/>
　講明也禮也者必權衡於義而制之既定則確然而<lb/>
　有常是義之實也苟協諸義而協則雖先王所未有<lb/>
　之禮固可以度於義而創為也義者人心之裁制故<lb/>
　在外之藝以義為分限在内之仁以義為品節果能<lb/>
　合於藝之分明於仁之節則義之道得而人望而畏<lb/>
　之是得之者强也仁者本心之全徳而化而裁之推<lb/>
<pb n="16a"/>
　而行之乃義之本也順之體也其道足以長人故得<lb/>
　之者尊也張子曰人情所安即禮也故禮所以由義<lb/>
　起蓋性之𤼵為仁斂為義而禮則進反於仁義之間<lb/>
　故於此合而言之<lb/>
故治國不以禮猶無耜而耕也為禮不本於義猶耕而<lb/>
弗種也為義而不講之以學猶種而弗耨也講之以學<lb/>
而不合之以仁猶耨而弗穫也合之以仁而不安之以<lb/>
樂猶穫而弗食也<lb/>
<pb n="16b"/>
　此是申喻以明前意也禮者先王治國之具猶耜為<lb/>
　農夫治田之具治國而不以禮則是無耜而耕也禮<lb/>
　必因時而制宜田則既墾而播種為禮而不本於義<lb/>
　是猶耕而弗種也義必以學而辨其是非種必以耘<lb/>
　而去其稂莠為義而不講之以學是猶種而弗耨也<lb/>
　學之勤則理可聚耨之勤則榖可登講之以學而不<lb/>
　合之以仁是猶耨而弗穫也樂所以樂而安其心食<lb/>
　所以飬而享其利合之以仁而不安之以樂是猶穫<lb/>
<pb n="17a"/>
　而弗食也案前言陳義而此言本者方氏慤謂凡種<lb/>
　皆所以立本前言本仁而此言合者以人本仁也合<lb/>
　而言之道也<lb/>
安之以樂而不逹於順猶食而弗肥也四體既正膚革<lb/>
充盈人之肥也父子篤兄弟睦夫婦和家之肥也大臣<lb/>
法小臣廉官職相序君臣相正國之肥也天子以徳為<lb/>
車以樂為御諸侯以禮相與大夫以法相序士以信相<lb/>
考百姓以睦相守天下之肥也是謂大順大順者所以<lb/>
<pb n="17b"/>
飬生送死事鬼神之常也<lb/>
　此因治人情而極言禮教之效也肥者充盛之意樂<lb/>
　之入人期於和順食之飬人期於肥體安之以樂而<lb/>
　不能逹於至順是猶食而弗肥也顧肥則有所致矣<lb/>
　如四體順正而膚革充盈乃人一身之肥也父慈子<lb/>
　孝而其情厚兄友弟恭而其情親夫義婦聴而其情<lb/>
　洽乃一家之肥也大臣有持循而奉乎法小臣有分<lb/>
　辨而著其廉官職以次而相序君臣以義而相正乃<lb/>
<pb n="18a"/>
　一國之肥也天子有徳以安民之居如車之承載有<lb/>
　樂以和民之心如御之調適諸侯朝聘時而以禮相<lb/>
　與大夫靖共而以法相序士忠順而以信相考百姓<lb/>
　淳樸而以睦相守乃天下之肥也夫是之謂大順而<lb/>
　由是以飬生送死祭祀鬼神各得其常而有莫知所<lb/>
　以然者此聖王禮教之極功也案篇首言禮以治人<lb/>
　之情故天下國家可得而正至是乃詳言之<lb/>
故事大積焉而不苑竝行而不謬細行而不失深而通<lb/>
<pb n="18b"/>
茂而有間連而不相及也動而不相害也此順之至也<lb/>
故明於順然後能守危也<lb/>
　此極言大順之理也苑藴滯之意人君以大順治天<lb/>
　下故天下之事雖大積焉而推行有漸不至於苑滯<lb/>
　竝行而彼此各得不至於錯繆細行而曲折皆當不<lb/>
　至於有失深逺而能通茂密而仍有間連而得其分<lb/>
　者不相及也動而協其宜者不相害也此順之至也<lb/>
　故明於順然後能守危而無患也案易言危者安其<lb/>
<pb n="19a"/>
　位者也順之與危相去逺矣而對舉言之此警戒之<lb/>
　深意也夫<lb/>
故禮之不同也不豐也不殺也所以持情而合危也故<lb/>
聖王所以順山者不使居川不使渚者居中原而弗敝<lb/>
也用水火金木飲食必時合男女頒爵位必當年徳用<lb/>
民必順故無水旱昆蟲之災民無凶饑妖孽之疾<lb/>
　此言行順以致太平之事也小洲曰渚廣平曰原所<lb/>
　謂明於順者原非苟狥乎人而必本於禮以為治故<lb/>
<pb n="19b"/>
　禮之不同也當殺者不可豐當豐者不可殺所以持<lb/>
　人之情而使之稱合事之危而使之安此乃聖王之<lb/>
　所以為順也是故因地之宜則不使居山者居川不<lb/>
　使居渚者居中原而不致有更徙之困因天之候則<lb/>
　於民所需之水火金木與夫飲食而用必以時因人<lb/>
　之情則於合男女必當其年頒爵禄必當其徳凡用<lb/>
　民力而無有不順者由是感召天和國不生旱乾水<lb/>
　溢螟蝗之災民不罹凶饑妖孽之疾則禮之所以為<lb/>
<pb n="20a"/>
　治也至矣案萬物各得其理然後和聖人以禮治天<lb/>
　下其效至於盡人物之性而與天地參蓋夫子之極<lb/>
　言禮也有如此<lb/>
故天不愛其道地不愛其寳人不愛其情故天降膏露<lb/>
地出醴泉山出器車河出馬圗鳯皇麒麟皆在郊棷龜<lb/>
龍在宫沼其餘鳥獸之卵胎皆可俯而闚也則是無故<lb/>
先王能脩禮以逹義體信以逹順故此順之實也<lb/>
　此極言大順之效也膏露露凝如膏醴泉泉甘如醴<lb/>
<pb n="20b"/>
　器如銀甕丹甑之屬車謂山車不待揉治而自圓曲<lb/>
　者馬圗龍馬負圗也棷與藪同惟大順之世嘉祥協<lb/>
　應故以天之高而不愛其道以地之厚而不愛其寳<lb/>
　以人之多欲而不愛其情天降如膏之露地出如醴<lb/>
　之泉山出器車河出馬圖鳯皇麒麟在於郊之棷龜<lb/>
　龍在於宫之沼其餘鳥獸之卵胎以無獝狘之患皆<lb/>
　可俯首而闚也此豈有他故哉惟先王能脩禮於上<lb/>
　以逹義於下體實理於身以逹和順於人故天地無<lb/>
<pb n="21a"/>
　　心而嘉祥顯著此大順之實迹昭然可見者也程子<lb/>
　　曰君子脩己以敬篤恭而天下平惟上下一於恭敬<lb/>
　　則天地自位萬物自育而四靈畢至矣此體信逹順<lb/>
　　之道朱子曰信是實理順是和氣體信是致中逹順<lb/>
　　是致和實體此道於身則自然發而中節推之天下<lb/>
　　而無所不通也<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷二十五<lb/>
</p>
<p>
</p>
  </div>
</body>
</text>
</TEI>
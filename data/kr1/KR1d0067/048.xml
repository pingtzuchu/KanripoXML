<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書卷<lb/>
日講禮記解義卷四十八<lb/>
　喪大記<lb/>
　小斂之衣祭服不倒君無襚大夫士畢主人之祭服親<lb/>
　戚之衣受之不以即陳小斂君大夫士皆用複衣複衾<lb/>
　大斂君大夫士祭服無算君褶衣褶衾大夫士猶小斂<lb/>
　也<lb/>
　　此申言小斂大斂之所設也畢盡也夾衣衾有著曰<lb/>
<pb n="1b"/>
　　複無著曰褶小斂之衣不能悉著而裹尸以取其方<lb/>
　　故有倒領於下者唯祭服尊故必領在上也君斂與<lb/>
　　所陳悉用己衣而不用襚大夫士用襚然必盡主人<lb/>
　　之祭服而後用之故親戚之衣受之而不以即陳小<lb/>
　　斂君大夫士皆用複衣複衾大斂君大夫士唯祭服<lb/>
　　盡用而無算其餘散衣君用褶衣褶衾大夫士用複<lb/>
　　猶之小斂也案祭服蓋舉服之尊者而言所用之襚<lb/>
　　亦指大功以上不将命自即陳於房中者而言若小<lb/>
<pb n="2a"/>
　功以下親戚之衣但受之而不以即陳未必盡用也<lb/>
袍必有表不襌衣必有裳謂之一稱<lb/>
　此申言稱義也袍衣有著者禪與單同袍為䙝衣必<lb/>
　有以表其外而不單露衣為上服必有以飾其下而<lb/>
　非無裳如此斯謂之一稱張氏曰以其表裏上下之<lb/>
　相稱故謂之稱也<lb/>
凡陳衣者實之篋取衣者亦以箧升降者自西階凡陳<lb/>
衣不詘非列采不入絺綌紵不入<lb/>
<pb n="2b"/>
　此言陳衣之當辨也詘與屈同不詘不卷也列采五<lb/>
　方之正色凡陳衣者實之於篋取衣者亦以篋昭其<lb/>
　慎也升降者皆由西階從其便也凡陳衣雖在篋中<lb/>
　必舒而不卷非列采不以入為其間雜也絺綌與紵<lb/>
　不以入為其單䙝也案凡陳衣通指陳於東序房中<lb/>
　及庭而言取謂取之以斂也賈氏曰舊説自篋取陳<lb/>
　又謂取衣為收襚者非<lb/>
凡斂者袒遷尸者襲<lb/>
<pb n="3a"/>
　此言斂與遷尸之異也凡執斂之役者則袒衣以從<lb/>
　其便若斂畢而遷尸入柩則襲衣而不復袒盖斂與<lb/>
　遷尸事有難易繁簡之不同故袒襲異也<lb/>
君之喪大胥是斂衆胥佐之大夫之喪大胥侍之衆胥<lb/>
是斂士之喪胥為侍士是斂<lb/>
　此言斂時用人之法也君之喪用大胥以執斂事衆<lb/>
　胥佐之大夫之喪大胥但臨侍於旁衆胥為之親斂<lb/>
　士之喪胥亦臨侍於旁士之友為之親斂案鄭氏注<lb/>
<pb n="3b"/>
　曰胥樂官不掌喪事當為祝字之誤周禮太祝大喪<lb/>
　贊斂喪祝卿大夫喪掌斂士喪禮商祝主斂是也呉<lb/>
　氏澄讀大為太謂大胥是太祝之胥衆胥是衆祝之<lb/>
　胥<lb/>
小斂大斂祭服不倒皆左衽結絞不紐<lb/>
　此言斂衣之法也衽謂衣襟小斂大斂之衣以祭服<lb/>
　為尊故不倒領於下衣皆從左衽畢結其絞而不為<lb/>
　屈曲示不復解也案祭服不倒明大斂同於小斂左<lb/>
<pb n="4a"/>
　衽不紐明死時反於生時<lb/>
斂者既斂必哭士與其執事則斂斂焉則為之壹不食<lb/>
凡斂者六人<lb/>
　此言與斂者之節也斂者於既斂躬盡其力即心盡<lb/>
　其哀而必哭若士之喪曾與亡者共執事則為之斂<lb/>
　斂焉則為之壹不食又以情重而増哀也凡斂者貴<lb/>
　賤皆用六人盖兩邊各三人也<lb/>
君錦冒黼殺綴旁七大夫𤣥冒黼殺綴旁五士緇冒赬<lb/>
<pb n="4b"/>
殺綴旁三凡冒質長與手齊殺三尺自小斂以徃用夷<lb/>
衾夷衾質殺之裁猶冒也<lb/>
　此言尊卑之冒制也冒者韜尸之二囊上曰質下曰<lb/>
　殺先以殺韜足而上後以質韜首而下夷尸也裁猶<lb/>
　制也既襲之後小斂之前有冒以韜尸君用錦冒畫<lb/>
　黼為殺縫合一頭及一邊其不縫之一邊綴旁之帶<lb/>
　有七大夫用元冒亦畫黼為殺綴旁之帶降而為五<lb/>
　士用緇冒以赬色為殺綴旁之帶降而為三凡冒之<lb/>
<pb n="5a"/>
　制質自首韜下其長與手齊殺自足韜上其長三尺<lb/>
　此小斂以前之所用自小斂以後衣多不可冒則用<lb/>
　夷衾以覆尸盖夷衾與質殺之制等之乎為覆冒尸<lb/>
　形而作也案專言冒則質殺皆在其中對殺而言冒<lb/>
　即是質<lb/>
君将大斂子弁絰即位于序端卿大夫即位於堂亷楹<lb/>
西北靣東上父兄堂下北面夫人命婦尸西東面外宗<lb/>
房中南面小臣鋪席商祝鋪絞紟衾衣士盥于盤上士<lb/>
<pb n="5b"/>
舉遷尸于斂上卒斂宰告子馮之踊夫人東面亦如之<lb/>
　此言人君大斂之禮也弁絰素弁加絰未成服故也<lb/>
　序端謂東序南頭堂㢘謂堂基南之亷稜處上士即<lb/>
　商祝之屬宰謂大宰君将大斂其子弁絰即位於東<lb/>
　序之端卿大夫即位於堂亷楹西北面而以東為上<lb/>
　諸父諸兄之不仕者在堂下北面夫人及命婦在尸<lb/>
　西東靣外宗在房中南面於時小臣鋪席商祝鋪絞<lb/>
　紟衾衣於席上士盥手於盤上士從堂上舉尸而遷<lb/>
<pb n="6a"/>
　於阼階斂處迨卒斂太宰告子以事畢子馮尸起踊<lb/>
　夫人東面亦如之孔氏疏曰士亦喪祝之屬周禮喪<lb/>
　祝上士二人中士四人下士八人<lb/>
大夫之喪将大斂既鋪絞紟衾衣君至主人迎先入門<lb/>
右巫止于門外君釋菜祝先入升堂君即位于序端卿<lb/>
大夫即位于堂亷楹西北面東上主人房外南靣主婦<lb/>
尸西東面遷尸卒斂宰告主人降北面于堂下君撫之<lb/>
主人拜稽顙君降升主人馮之命主婦馮之士之喪将<lb/>
<pb n="6b"/>
大斂君不在其餘禮猶大夫也<lb/>
　此言大夫士大斂之禮也巫止門外者君臨臣喪巫<lb/>
　來以辟凶邪也大夫之喪将大斂既鋪絞紟衾衣於<lb/>
　席君親至臨視主人出迎即先還入於門右巫者止<lb/>
　於門外君釋菜以禮門神於是祝先入升堂以導君<lb/>
　君即位於序端卿大夫即位於堂亷楹西北面而以<lb/>
　東為上主人立東房之外南面主婦立尸之西東面<lb/>
　乃遷尸於斂所迨卒斂宰告主人以事畢主人自西<lb/>
<pb n="7a"/>
　階而降立於堂下北面以待君君撫尸而與之别主<lb/>
　人拜稽顙君降階升主人馮尸并命主婦亦馮尸若<lb/>
　士之喪将大斂則君不臨視其餘如鋪衣列位馮踊<lb/>
　諸禮亦猶之乎大夫也徐氏師曾曰若君賜大斂則<lb/>
　其禮亦如大夫但中加主人降出三節見後章及儀<lb/>
　禮<lb/>
鋪絞紟踊鋪衾踊鋪衣踊遷尸踊斂衣踊斂衾踊斂絞<lb/>
紟踊<lb/>
<pb n="7b"/>
　此言子踊之節也孝子居喪踊節有七鋪絞紟則踊<lb/>
　鋪衾則踊鋪衣則踊遷尸則踊斂衣則踊斂衾則踊<lb/>
　斂絞紟則踊此為君大夫士所同者案此專以大斂<lb/>
　之時而言若動尸舉柩哭踊無數者又别<lb/>
君撫大夫撫内命婦大夫撫室老撫姪娣君大夫馮父<lb/>
母妻長子不馮庶子士馮父母妻長子庶子庶子有子<lb/>
則父母不馮其尸凡馮尸者父母先妻子後君於臣撫<lb/>
之父母於子執之子於父母馮之婦於舅姑奉之舅姑<lb/>
<pb n="8a"/>
於婦撫之妻於夫拘之夫於妻於昆弟執之馮尸不當<lb/>
君所凡馮尸興必踊<lb/>
　此言馮尸之節也内命婦君之世婦也撫之者當尸<lb/>
　之心胷處撫按之執之者執持其衣馮之者身俯而<lb/>
　馮之奉之者捧持其衣拘之者微牽引其衣皆於心<lb/>
　胷之處也臨喪而馮其尸雖出於情之所不能舎然<lb/>
　其節必因人而有異君則撫大夫撫内命婦大夫則<lb/>
　撫室老撫姪娣皆以其貴也君大夫則馮父母妻長<lb/>
<pb n="8b"/>
　子而不馮庶子士則馮父母妻長子庶子若庶子有<lb/>
　子則父母不馮其尸凡馮尸者父母在先妻子在後<lb/>
　以尊卑異也君於臣則撫之父母於子則執之子於<lb/>
　父母則馮之婦於舅姑則奉之舅姑於婦則撫之妻<lb/>
　於夫則拘之夫於妻於昆弟則執之假令君已撫心<lb/>
　則馮尸不敢當君所撫之處又凡馮尸者起必為踊<lb/>
　以傷之至而泄其哀也呉氏澄曰總言之皆謂之馮<lb/>
　尸分言之則有馮奉拘撫執五者之異撫在拘執之<lb/>
<pb n="9a"/>
　間<lb/>
父母之喪居倚廬不塗寝苫枕凷非喪事不言君為廬<lb/>
宫之大夫士襢之既𦵏柱楣塗廬不於顯者君大夫士<lb/>
皆宫之凡非適子者自未𦵏以於隠者為廬<lb/>
　此言居廬之禮也倚廬喪次名聶氏崇義曰凡起廬<lb/>
　先以一木横於牆下去牆五尺臥於地為<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>即立五<lb/>
　椽於上斜倚東墻上以草苫盖之其南北面亦以草<lb/>
　屏之向北開門苫草苫凷土塊也柱與拄同梁謂之<lb/>
<pb n="9b"/>
　楣人遭父母之喪居則於中門外東墻下倚木而為<lb/>
　廬以草夾障不用泥塗所寝則苫所枕則凷非喪事<lb/>
　則口不以言君為廬以帷障之如宫牆然大夫士則<lb/>
　袒露之而無帷障既𦵏哀殺乃拄起其楣令稍寛以<lb/>
　受日光又用泥塗以辟風寒而不塗廬外之顯處自<lb/>
　此則君而外大夫士皆以帷障而宫之不復袒矣凡<lb/>
　適子之禮如此若非適子者自未𦵏時惟於隐者為<lb/>
　廬而已鄭氏注曰於隱者為廬不欲人屬目蓋廬於<lb/>
<pb n="10a"/>
　東南角既𦵏猶然<lb/>
既𦵏與人立君言王事不言國事大夫士言公事不言<lb/>
家事君既葬王政入於國既卒哭而服王事大夫士既<lb/>
𦵏公政入於家既卒哭弁絰帶金革之事無辟也<lb/>
　此言喪禮有經權之異也王事天子之事國事一國<lb/>
　之事公事即國事也弁絰帶謂素弁加環絰而帶則<lb/>
　仍要絰也既𦵏之後如與人並立國君可言王朝之<lb/>
　事而不言國事大夫士可言國之公事而不言家事<lb/>
<pb n="10b"/>
　此禮之經也若君於𦵏後有王政入於其國既卒哭<lb/>
　而即出服王事大夫士於𦵏後有公政入於其家既<lb/>
　卒哭而變喪服為弁絰帶即於金革之事無辟此禮<lb/>
　之權也<lb/>
既練居堊室不與人居君謀國政大夫士謀家事既祥<lb/>
黝堊祥而外無哭者禫而内無哭者樂作矣故也<lb/>
　此言練與祥禫之節也練小祥祥大祥也既練之後<lb/>
　孝子居堊室猶不與人居國君可以謀國政大夫士<lb/>
<pb n="11a"/>
　可以謀家事既祥之後則黝治其地令黑堊塗其壁<lb/>
　令白以吉之先見故致飾以變其凶於是祥而中門<lb/>
　之外無哭者禫而中門之内無哭者盖祥之日鼓素<lb/>
　琴禫則已縣八音於庭樂作矣故也<lb/>
禫而從御吉祭而復寝期居廬終喪不御於内者父在<lb/>
為母為妻齊衰期者大功布衰九月者皆三月不御於<lb/>
内婦人不居廬不寝苫喪父母既練而歸期九月者既<lb/>
𦵏而歸<lb/>
<pb n="11b"/>
　此言居喪即吉之有節也從御婦人御執事也吉祭<lb/>
　謂四時之常祭三年之喪至禫而服除然後可以從<lb/>
　御待吉祭畢而後復其私寝其有期服居廬終喪而<lb/>
　不御内者如父在為母為妻是也餘如齊衰期者大<lb/>
　功布衰九月者亦皆三月不御於内婦人為舅姑與<lb/>
　其夫次於中門之内不居廬不寝苫其喪父母則既<lb/>
　練而後歸其有期服因出嫁降服大功九月者則既<lb/>
　𦵏而後歸凡以自致其情也孔氏疏曰吉祭而復寝<lb/>
<pb n="12a"/>
　者謂禫祭之後同月值吉祭則祭畢而復寝若不同<lb/>
　月則待踰月吉祭乃復寝案喪記言寝者三既練舎<lb/>
　外寝謂堊室也又期而大祥居復寝平日之外寝齊<lb/>
　與小喪之所次也吉祭而復寝燕私之寝也父在為<lb/>
　母為妻不言祖父母何也母與妻疑為父在而屈者<lb/>
　也祖父母之伸則不以父在為疑也<lb/>
公之喪大夫俟練士卒哭而歸<lb/>
　此言臣居君喪之禮也公之喪大夫俟練而後歸士<lb/>
<pb n="12b"/>
　則卒哭而歸案此當與雜記互觀之均之大夫也而<lb/>
　有次於公館以終喪者有俟練而歸者均之士也而<lb/>
　有練而歸者有卒哭而歸者親疏貴賤不同也鄭注<lb/>
　以公之喪為士大夫有采地者未是<lb/>
大夫士父母之喪既練而歸朔月忌日則歸哭于宗室<lb/>
諸父兄弟之喪既卒哭而歸<lb/>
　此言庶子居喪而歸之節也宗室宗子之家謂殯宫<lb/>
　也庶子之為大夫士者居父母之喪既練而各歸其<lb/>
<pb n="13a"/>
　宫及朔月忌日則歸哭於宗子之室若諸父諸兄弟<lb/>
　之喪則既卒哭而歸案大夫士之家適庶不同居故<lb/>
　庶子之為大夫士者至小祥而歸適子則終喪在殯<lb/>
　宫也<lb/>
父不次於子兄不次於弟<lb/>
　此言尊者不就卑㓜之殯宫為次也父之於子恩雖<lb/>
　重而尊不臨卑故不居於子之殯宫兄之於弟情雖<lb/>
　篤而長不下幼故不居於弟之殯宫案兄不次於弟<lb/>
<pb n="13b"/>
　謂庶弟也若適弟則庶兄為之次上所謂既卒哭而<lb/>
　歸是已<lb/>
君於大夫世婦大斂焉為之賜則小斂焉於外命婦既<lb/>
加蓋而君至於士既殯而徃為之賜大斂焉夫人於世<lb/>
婦大斂焉為之賜小斂焉於諸妻為之賜大斂焉於大<lb/>
夫外命婦既殯而徃<lb/>
　此言君與夫人恩賜弔臨之禮也世婦内之命婦也<lb/>
　外命婦大夫妻也諸妻疏謂娣姪及同姓女也君於<lb/>
<pb n="14a"/>
　大夫世婦之常禮均視其大斂焉惟為之加恩賜則<lb/>
　并視其小斂焉若於外命婦當入棺加蓋之後而君<lb/>
　始至無復加賜於士之常禮當既殯而後徃惟為之<lb/>
　加恩賜則視其大斂焉夫人於世婦之常禮亦視其<lb/>
　大斂焉惟為之加恩賜則并視其小斂焉於諸妻惟<lb/>
　為之加恩賜乃視其大斂焉於大夫外命婦當既殯<lb/>
　而後徃方氏慤曰小斂在先大斂在後喪事以速為<lb/>
　敬故大斂而徃者則為禮之常小斂而徃者則為之<lb/>
<pb n="14b"/>
　賜也<lb/>
大夫士既殯而君徃焉使人戒之主人具殷奠之禮俟<lb/>
于門外見馬首先入門右巫止于門外祝代之先君釋<lb/>
菜于門内祝先升自阼階負墉南面君即位于阼小臣<lb/>
二人執戈立于前二人立于後擯者進主人拜稽顙君<lb/>
稱言視祝而踊主人踊<lb/>
　此言君弔大夫士始至之禮也殷猶大也稱舉也言<lb/>
　弔詞也君於大夫士有既殯而徃焉者則使人告戒<lb/>
<pb n="15a"/>
　主人使知之主人具殷奠之禮出侯於門外見君車<lb/>
　前之馬首先入而立於門右巫者止於門外祝代巫<lb/>
　先於君釋菜以禮門神之時祝先升自阼階至房户<lb/>
　之東背壁而南面自是君即位於阼小臣二人執戈<lb/>
　立於前二人立於後擯者進而相禮主人北面拜稽<lb/>
　顙於庭君舉弔詞視祝踊而踊主人亦從而踊案君<lb/>
　於大夫視大斂於士則既殯而徃今同大夫於士者<lb/>
　殆以有他故不及斂而至是始徃與<lb/>
<pb n="15b"/>
大夫則奠可也士則出俟于門外命之反奠乃反奠卒<lb/>
奠主人先俟於門外君退主人送于門外拜稽顙<lb/>
　此言君於大夫士方奠卒奠之禮也若是大夫之喪<lb/>
　則當君在阼時主人即以所具殷奠奠於殯可也若<lb/>
　士之喪主人即不敢留君待奠踊畢則先出俟於門<lb/>
　外若将送君者必君命之反奠乃敢反奠既卒奠主<lb/>
　人又先俟於門外迨君退則主人送於門外拜稽顙<lb/>
　案奠畢出俟蓋大夫與士之主人皆然<lb/>
<pb n="16a"/>
君於大夫疾三問之在殯三徃焉士疾壹問之在殯壹<lb/>
徃焉君弔則復殯服<lb/>
　此言君於大夫士問弔之禮也殯服謂未成服之服<lb/>
　苴絰免布深衣不散帶也君於大夫之疾三問之其<lb/>
　在殯亦三徃焉於士之疾壹問之其在殯亦一徃焉<lb/>
　若君來弔或不當大斂與殯之時則還著其殯服蓋<lb/>
　不敢以君之弔後時又且以君來故新其禮也<lb/>
夫人弔於大夫士主人出迎于門外見馬首先入門右<lb/>
<pb n="16b"/>
夫人入升堂即位主婦降自西階拜稽顙于下夫人視<lb/>
世子而踊奠如君至之禮夫人退主婦送于門内拜稽<lb/>
顙主人送于大門之外不拜<lb/>
　此言君夫人弔臣之禮也主婦臣妻也世子夫人之<lb/>
　世子也主人送不拜喪無二主也若君夫人弔於大<lb/>
　夫士主人出迎於門外見夫人車前之馬首先入而<lb/>
　立於門右夫人入升堂即阼階之位主婦降自西階<lb/>
　拜稽顙於下夫人以世子前導因視之而踊其奠一<lb/>
<pb n="17a"/>
　如君至所行之禮夫人退主婦送於門内拜稽顙以<lb/>
　謝主人則送於大門之外不拜應氏鏞曰主人迎而<lb/>
　先入門右夫人升而自階待夫人猶待君也主婦拜<lb/>
　稽顙於下執妾禮猶臣禮也退則送於門内婦人迎<lb/>
　送不下堂而特至門者為所尊變也其來也主人迎<lb/>
　於門外送亦如之所以代主婦而伸敬也門外者男<lb/>
　子之所有事婦人迎送不出門雖對所尊而不敢變<lb/>
　也<lb/>
<pb n="17b"/>
大夫君不迎于門外入即位于堂下主人北靣衆主人<lb/>
南面婦人即位于房中若有君命命夫命婦之命四鄰<lb/>
賓客其君後主人而拜<lb/>
　此言大夫弔家臣之禮也大夫之臣亦以大夫為君<lb/>
　故稱大夫君大夫君弔其家臣主人不迎於門外大<lb/>
　夫入而即堂下阼階之位主人在其位之南北面衆<lb/>
　主人在其位之北南面婦人即位於房中此時若有<lb/>
　本國君命或大夫及命婦之命來弔或四鄰賓客來<lb/>
<pb n="18a"/>
　弔則大夫君在前主人陪置其後於拜竟而亦拜案<lb/>
　不迎於門外與即位於堂下禮皆貶於正君也其後<lb/>
　主人而拜者以喪用尊者為主大夫君又不敢如正<lb/>
　君專代為主故先拜而主人陪後以拜也<lb/>
君弔見尸柩而后踊<lb/>
　此申言君弔臣之禮也君弔大夫士之喪必見尸柩<lb/>
　而后踊案前章言既殯而君徃視祝而踊與此不同<lb/>
　者舊説既殯未塗尸柩見於外則踊塗之後雖徃不<lb/>
<pb n="18b"/>
　踊<lb/>
大夫士若君不戒而徃不具殷奠君退必奠<lb/>
　此申言君弔以後設奠之禮也大夫士之喪若君不<lb/>
　預戒而徃其家不及具殷奠則俟君退必奠而以君<lb/>
　至告於親榮之也張氏曰此錯簡當在前章主人送<lb/>
　於門外拜稽顙之下<lb/>
君大棺八寸屬六寸椑四寸上大夫大棺八寸屬六寸<lb/>
下大夫大棺六寸屬四寸士棺六寸<lb/>
<pb n="19a"/>
　此言棺制之等也大棺棺之在表者屬在大棺内椑<lb/>
　又在屬内棺之重數自上而下降殺以一君之大棺<lb/>
　厚八寸屬厚六寸椑厚四寸凡三重上大夫大棺厚<lb/>
　八寸屬厚六寸下大夫大棺厚六寸屬厚四寸凡二<lb/>
　重士惟棺厚六寸不重孔氏疏曰檀弓從内而説以<lb/>
　次出外此先云大棺及屬乃始云椑是從外向内而<lb/>
　説<lb/>
君裏棺用朱綠用雜金鐕大夫裏棺用𤣥緑用牛骨鐕<lb/>
<pb n="19b"/>
士不綠<lb/>
　此言裏棺之制也裏棺謂以繒貼棺裏孔疏綠定本<lb/>
　作琢鐕釘也君之裏棺貼以朱繒用雜金為鐕以琢<lb/>
　著於棺大夫裏棺用黑繒琢之用牛骨鐕士則不用<lb/>
　釘琢餘悉與大夫同孔氏疏曰雜金鐕者尚書云黄<lb/>
　金三品黄白青色舊説云用金釘又用象牙釘雜之<lb/>
　以琢繒著棺也<lb/>
君蓋用漆三衽三束大夫蓋用漆二衽二束士蓋不用<lb/>
<pb n="20a"/>
漆二衽二束<lb/>
　此言衽束之數也蓋棺之蓋板也用漆者塗合牝牡<lb/>
　之中也束以皮束棺也君之棺蓋用漆以塗合縫之<lb/>
　處凡三衽三束大夫蓋用漆止二衽二束士盖則不<lb/>
　用漆亦二衽二束案衽小要也君之棺兩邊各三衽<lb/>
　每當衽上輙以牛皮束之故云三衽三束<lb/>
君大夫鬊爪實于綠中士埋之<lb/>
　此言藏鬊甲之異也鬊亂髮爪手足爪甲也鄭注綠<lb/>
<pb n="20b"/>
　當為角君大夫之鬊爪生時積而不棄死後盛以小<lb/>
　囊而實於棺内四隅士則以物盛而埋之盖身體髮<lb/>
　膚受之父母鬊爪有所不遺亦猶是全歸之意也<lb/>
君殯用輴欑至于上畢塗屋大夫殯以幬欑至于西序<lb/>
塗不暨于棺士殯見衽塗上帷之<lb/>
　此言殯之制度也輴盛柩之車欑猶叢也畢盡幬覆<lb/>
　暨及惟障也國君之殯以柩置於輴而欑木於四面<lb/>
　以至於上以泥盡塗其屋大夫之殯不用輴亦不為<lb/>
<pb n="21a"/>
　屋但以棺衣覆之欑其三面而一面貼西序之壁塗<lb/>
　以廹近而較慎使不至於棺士之殯不為欑掘坎容<lb/>
　棺猶見其蓋縫用衽之處用木覆而塗其上凡殯士<lb/>
　逹乎君皆帷之以鬼神尚幽闇故也案此言君兼天<lb/>
　子諸侯屋謂欑木之形四注如屋也<lb/>
熬君四種八筐大夫三種六筐士二種四筐加魚腊焉<lb/>
　此言熬穀之異也熬煎榖使熟也四種黍稷稻粱也<lb/>
　三種黍稷梁也二種黍稷也筐竹器𦵏湏熬榖置於<lb/>
<pb n="21b"/>
　棺旁君四種分為八筐大夫三種分為六筐士二種<lb/>
　分為四筐此外又加魚腊焉舊説煎榖所以感蚍蜉<lb/>
　不如敖氏云孝子不得復奠故置此以盡其心也<lb/>
飾棺君龍帷三池振容黼荒火三列黻三列素錦褚加<lb/>
偽荒纁紐六齊五采五貝黼翣二黻翣二畫翣二皆戴<lb/>
圭魚躍拂池君纁戴六纁披六<lb/>
　此言國君飾棺之制也帷柳車邊障即所謂牆也以<lb/>
　白布為之而畫以龍池織池為籠衣以青布挂於柳<lb/>
<pb n="22a"/>
　上荒邊爪端振動也容飾也以青黄繒長丈餘如幡<lb/>
　畫為雉縣於池下為飾車行則幡動荒䝉也柳車上<lb/>
　覆即鼈甲也列行也褚屋也偽讀曰帷纁紐纁帛為<lb/>
　紐也齊臍也柳車上覆形圓如車蓋者曰齊翣形似<lb/>
　扇木為之在路則障車入椁則障柩圭玉也魚銅魚<lb/>
　也戴猶值也繫於棺與紐相值故謂之戴披以絳帛<lb/>
　為之飾棺之制國君畫龍於帷闕其後面而用三池<lb/>
　池上縣以長幡車行則振動其容飾畫黼文於荒之<lb/>
<pb n="22b"/>
　緣邊其中央則畫火三列黻三列用素錦以為褚加<lb/>
　帷於旁以為牆加荒於上以為蓋荒與帷不相聫則<lb/>
　用纁紐六栁車上覆之齊則用五采五貝交絡其上<lb/>
　凡黼翣二黻翣二畫翣二兩角皆戴以圭於池下振<lb/>
　容之間懸以銅魚車行則魚躍而上拂於池君以纁<lb/>
　帛為戴連繫棺束與柳材者六又以纁帛為披令人<lb/>
　引之以防傾覆者六鄭氏曰飾棺者以華道路及壙<lb/>
　中不欲衆惡其親也<lb/>
<pb n="23a"/>
大夫畫帷二池不振容畫荒火三列黻三列素錦褚纁<lb/>
紐二𤣥紐二齊三采三貝黻翣二畫翣二皆戴綏魚躍<lb/>
拂池大夫戴前纁後𤣥披亦如之士布帷布荒一池揄<lb/>
絞纁紐二緇紐二齊三采一貝畫翣二皆戴綏士戴前<lb/>
纁後緇二披用纁<lb/>
　此言大夫士飾棺之制也綏讀作蕤三采絳黄黑也<lb/>
　揄翟也雉類絞青黄繒也大夫畫雲氣於帷栁上止<lb/>
　二池在旁不用振容又畫雲氣於荒之緣邊其中央<lb/>
<pb n="23b"/>
　則畫火三列黻三列用素錦以為褚荒與帷不相聨<lb/>
　則用纁紐二元紐二柳車上覆之齊則用三采三貝<lb/>
　交絡其上凡黻翣二畫翣二兩角皆戴采為之綏於<lb/>
　池下懸以銅魚車行則魚躍而上拂於池大夫之戴<lb/>
　前纁後元所以連繫棺束與柳材其以披令人引之<lb/>
　以防傾覆者色亦如之士以白布為帷為荒不畫柳<lb/>
　上止一池在前畫揄翟於絞繒在池之上荒與帷不<lb/>
　相聫則用纁紐二緇紐二柳車上覆之齊則用三采<lb/>
<pb n="24a"/>
　一貝交絡其上畫翣二兩角皆戴采為之綏士之戴<lb/>
　前纁後緇所以連繫棺束與柳材其二披令人引之<lb/>
　以防傾覆者則皆用纁案不振容即雜記上篇大夫<lb/>
　不揄絞屬於池下也大夫不揄絞而士反揄絞者賤<lb/>
　無嫌也<lb/>
君𦵏用輴四綍二碑御棺用羽葆大夫𦵏用輴二綍二<lb/>
碑御棺用茅士𦵏用國車二綍無碑比出宫御棺用功<lb/>
布<lb/>
<pb n="24b"/>
　此言君大夫士𦵏時之等也輴柩車也上輴字讀曰<lb/>
　春下輴字作輇無幅之車也綍碑並見檀弓下篇君<lb/>
　二碑謂桓楹也御棺羽葆及茅見雜記下篇國車國<lb/>
　字亦作輇功布大功之布也國君之𦵏用輴車以載<lb/>
　柩凡四綍二碑御棺之人用羽葆居前以為麾大夫<lb/>
　之𦵏用輇車以載柩凡二綍二碑御棺之人用茅居<lb/>
　前以為麾士之𦵏亦用輇車以載柩有二綍而無碑<lb/>
　比出宫御棺之人用大功布居前以為麾於大門牆<lb/>
<pb n="25a"/>
　内而止至墓不復御也陳氏澔曰案檀弓諸侯輴而<lb/>
　設幬則諸侯殯得用輴豈𦵏不得用輴乎是君𦵏用<lb/>
　輴之輴合讀如字至鄭注大夫以下廢輴故輴當為<lb/>
　輇又輇字或作團是以文誤為國則並宜從之<lb/>
凡封用綍去碑負引君封以衡大夫士以咸君命毋譁<lb/>
以鼓封大夫命毋哭士哭者相止也<lb/>
　此言君大夫士下棺之等也封作窆下棺也引即綍<lb/>
　也衡横木咸讀為緘棺束也凡下棺以綍一頭繫棺<lb/>
<pb n="25b"/>
　緘以一頭繞碑間轆轤而人在碑外背碑負綍而漸<lb/>
　以縱之國君之封禮太物多棺重恐其不正别以大<lb/>
　木為衡貫穿棺束之織使平持而下大夫士則以綍<lb/>
　繫緘君命戒衆毋譁以擊鼓為負引者縱舍之節大<lb/>
　夫命人使毋哭士則哭者自相止也案去碑負引疏<lb/>
　謂所引之人在碑外背碑而立負引者漸漸應鼓聲<lb/>
　而下也<lb/>
君松椁大夫柏椁士雜木椁棺椁之間君容柷大夫容<lb/>
<pb n="26a"/>
壺士容甒君裏椁虞筐大夫不裏椁士不虞筐<lb/>
　此言君大夫士之椁制也柷樂器壺漏水之器一云<lb/>
　壺甒皆酒器椁以周於棺之外而材有不同國君用<lb/>
　松椁大夫用柏椁士用雜木椁而棺椁之間可以藏<lb/>
　物國君可容柷大夫可容壺士可容甒又國君之椁<lb/>
　有物以為之裏而又加以虞筐大夫則不裏椁士則<lb/>
　不虞筐其尊卑之辨如此案虞筐注疏俱未詳或曰<lb/>
　虞之言安其筐即苞菅以安體魄者<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷四十八<lb/>
</p>
<p>
</p>
  </div>
</body>
</text>
</TEI>
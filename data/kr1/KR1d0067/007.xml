<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷七<lb/>
　檀弓上<lb/>
　子路有姊之喪可以除之矣而弗除也孔子曰何弗除<lb/>
　也子路曰吾寡兄弟而弗忍也孔子曰先王制禮行道<lb/>
　之人皆弗忍也子路聞之遂除之<lb/>
　　此言喪服之不可過制也子路有姊之喪大功已逾<lb/>
　　期矣當除而猶弗除也夫子問曰何弗除也子路曰<lb/>
<pb n="1b"/>
　　由也生而孑立鮮少兄弟惟此姊也不幸而有喪若<lb/>
　　遽除之心實有不忍也夫子曰先王制禮雖行道之<lb/>
　　人皆有不忍於親之心而不敢違也豈獨子之於姊<lb/>
　　哉子路聞之遂除其服案禮者立中制節不傷乎厚<lb/>
　　不鄰於薄惟其至當而已子於子路之過情者裁而<lb/>
　　正焉其即先王制禮之微意也與<lb/>
　大公封於營丘比及五世皆反葬於周君子曰樂樂其<lb/>
　所自生禮不忘其本古之人有言曰狐死正丘首仁也<lb/>
<pb n="2a"/>
　此言君子之重本也齊曰營丘大公始封於齊而留<lb/>
　爲大師死葬於周陪文武之墓其子孫比及五世雖<lb/>
　死於齊皆反歸於周以從大公之兆言五世者五世<lb/>
　之後親盡則葬於齊也君子曰先王之制禮樂也彰<lb/>
　德報情其道大備蓋樂生敦本禮樂之道生樂於此<lb/>
　豈死而倍之哉古之人有言曰狐微獸耳於窟藏之<lb/>
　地死必正其首以向之是亦其仁也物且有然况於<lb/>
　仁人孝子乎案營丘去周二千餘里五世反葬之説<lb/>
<pb n="2b"/>
　於禮於事皆不可行古有族𦵏矣未聞遠渉於數千<lb/>
　里之外也<lb/>
伯魚之母死期而猶哭夫子聞之曰誰與哭者門人曰<lb/>
鯉也夫子曰嘻其甚也伯魚聞之遂除之<lb/>
　此言子爲出母過哀之事也伯魚之出母死旣踰期<lb/>
　而猶哭夫子聞之曰誰與爲是哭者門人對曰鯉也<lb/>
　夫子曰嘻人之哭出於哀哀而不知節則甚矣伯魚<lb/>
　聞之遂除其服而不哭案禮父沒爲母齊衰三年父<lb/>
<pb n="3a"/>
　在期而禫爲出母父在期而不禫父沒爲父後者無<lb/>
　服今伯魚父在出母沒而過期猶哭夫子所以歎其<lb/>
　甚也<lb/>
舜葬於蒼梧之野蓋三妃未之從也季武子曰周公蓋<lb/>
祔<lb/>
　此言虞周𦵏禮之異也古者葬於中野未嘗有同穴<lb/>
　之制舜南廵而崩遂葬蒼梧蓋三妃未之從也季武<lb/>
　子嘗有言曰祔合之禮蓋自周公後世因之弗改也<lb/>
<pb n="3b"/>
　案尚書孟子皆謂舜妻堯二女未聞三妃也說者謂<lb/>
　娥皇女英之外又有癸比鄭氏以昏義天子三夫人<lb/>
　之說證之恐未可信<lb/>
曾子之喪浴於爨室<lb/>
　此言曾子初喪之事也士䘮禮甸人掘坎於階閒爲<lb/>
　垼於西牆下新盆槃瓶造於西階下乃浴於適室曾<lb/>
　子之喪浴於㸑室是禮之變也或曰此蓋不爲垼故<lb/>
　浴水自㸑来耳若遷尸於㸑室而浴之恐無此理鄭<lb/>
<pb n="4a"/>
　注謂曾子見曾元之辭易簀矯之以謙儉殆非也<lb/>
大功廢業或曰大功誦可也<lb/>
　此言遭喪廢業之禮也古謂習樂者為業誦者口所<lb/>
　習也喪主乎哀居大功之喪理宜廢業或曰大功之<lb/>
　於樂章口誦可也案朱子云居喪初無不得讀書之<lb/>
　文業謂簨虡上一片板不受業謂不敢作樂耳古人<lb/>
　禮樂不離身唯居喪然後廢樂故曰喪復常讀樂章<lb/>
　此謂廢業而可誦者蓋專為大功言之若大功以上<lb/>
<pb n="4b"/>
　不但廢業誦亦不可矣大功以下不但誦可業亦不<lb/>
　廢矣<lb/>
子張病召申祥而語之曰君子曰終小人曰死吾今日<lb/>
其庶幾乎<lb/>
　此言子張將終戒朂其子之事也子張病召其子申<lb/>
　祥而語之曰自古有生必有死惟君子行合乎道無<lb/>
　忝所生故謂之終成就之義也若小人善無可述與<lb/>
　物同腐則謂之死澌滅之名也吾今日者持身其庶<lb/>
<pb n="5a"/>
　幾矣乎案終以道言則人而無愧於天者也死以形<lb/>
　言則人而無異於物者也子張所以語其子者與曾<lb/>
　子召門弟子之意畧同則其終身能服膺乎聖人之<lb/>
　教從可見矣<lb/>
曾子曰始死之奠其餘閣也與<lb/>
　此論始死奠之所用也閣所以庋置飲食者曾子曰<lb/>
　人之始死也奠所不容已其即用閣上所餘脯醢以<lb/>
　為奠也與案士喪禮復魄畢以脯醢升自阼階奠於<lb/>
<pb n="5b"/>
　尸東正當死者之肩冀其有所憑依也以禮則未暇<lb/>
　從其新以情則未忍易其舊故必用閣之餘物於初<lb/>
　死之道為宜焉<lb/>
曾子曰小功不為位也者是委巷之禮也子思之哭嫂<lb/>
也為位婦人倡踊申祥之哭言思也亦然<lb/>
　此言無服為位之事也位哭泣之位委巷猶陋巷也<lb/>
　言思子游子申祥妻之昆弟也曾子曰哭小功之喪<lb/>
　必須為位其有不為位也者是委巷之人無所見聞<lb/>
<pb n="6a"/>
　而為此禮非古也若子思之哭嫂也則為位於時子<lb/>
　思之婦與子思之嫂娣姒也有小功之服故婦人先<lb/>
　踊子思則後隨之而不以已之無服先之也至若妻<lb/>
　之兄弟外喪也外喪而無服宜不得為哭位之主乃<lb/>
　申祥哭妻之兄弟言思亦如子思然則非禮矣案張<lb/>
　子曰小功情疏疏則容為位而後哭情重者始聞䘮<lb/>
　而哭不暇為位哀甚也叔嫂雖無服而亦為位者馬<lb/>
　氏睎孟曰無服所以遠男女近似之嫌為位所以篤<lb/>
<pb n="6b"/>
　兄弟内喪之親也哭妻之昆弟當以子爲主以子為<lb/>
　主則婦人不當倡踊矣<lb/>
古者冠縮縫今也衡縫故喪冠之反吉非古也<lb/>
　此言古今之冠制也古謂殷以上今周也縮直衡橫<lb/>
　也喪制代不相襲冠其一矣殷之時尚存簡樸吉冠<lb/>
　與喪冠皆前後一一直縫之從其質也周尚乎文吉<lb/>
　冠則稍加人力而衡縫之惟喪冠猶是殷冠世因謂<lb/>
　古之喪冠亦與吉冠反不知但是周世如此而非古<lb/>
<pb n="7a"/>
　也案冠用布幅順經爲辟積則少而質縮縫是也順<lb/>
　緯爲辟積則多而文衡縫是也喪冠之反吉起於周<lb/>
　而或疑爲古人之制故記禮者不可以無辨<lb/>
曾子謂子思曰伋吾執親之喪也水漿不入於口者七<lb/>
日子思曰先王之制禮也過之者俯而就之不至焉者<lb/>
跂而及之故君子之執親之䘮也水漿不入於口者三<lb/>
日杖而后能起<lb/>
　此言執親喪者貴合乎禮之中也曾子嘗謂子思曰<lb/>
<pb n="7b"/>
　伋吾執親之喪也水漿不入於口者至於七日子思<lb/>
　曰先王之制禮也中而已矣過之者俯而就不至焉<lb/>
　者跂而及故君子之執親之喪也水漿不入於口者<lb/>
　三日杖而後能起毁不滅性蓋中制也伋之所聞者<lb/>
　如此案親恩罔極而子之孝思亦無窮故有適中之<lb/>
　禮以爲節服衰止於三年哭泣止於三月水漿不入<lb/>
　口止於三日曾子過乎哀誠非他人所能及然以言<lb/>
　乎禮之中制使過與不至焉者無不可從則子思所<lb/>
<pb n="8a"/>
　稱固當不易也<lb/>
曾子曰小功不稅則是遠兄弟終無服也而可乎<lb/>
　此據小功不稅之禮而疑於薄也税者日月已過始<lb/>
　聞訃而追爲之服也曾子曰小功之喪所以服其再<lb/>
　從兄弟若以服輕而不稅然則再從兄弟之死在遠<lb/>
　地者聞之恆後時是終無服也其可乎案禮大功以<lb/>
　上則稅降而在緦小功者則稅此言小功不稅者正<lb/>
　服小功也兄弟之恩止於小功而曾子疑其不稅乃<lb/>
<pb n="8b"/>
　過乎厚者然記謂遠兄弟之䘮旣除喪而後聞之則<lb/>
　袒免哭之成踊據此則不必稅而稅焉蓋亦禮之所<lb/>
　不禁也<lb/>
伯高之䘮孔氏之使者未至冉子攝束帛乘馬而將之<lb/>
孔子曰異哉徒使我不誠於伯高<lb/>
　此言代弔之非禮也攝代也帛五匹爲束四丈爲匹<lb/>
　四馬爲乘伯高之喪冉子見孔子賻賵之使未至而<lb/>
　攝束帛乘馬以將之孔子曰伯高之弔禮也但禮以<lb/>
<pb n="9a"/>
　忠信爲本若備物而代行之則無所爲中心之誠矣<lb/>
　不亦異哉求徒使我不誠於伯高而已案禮有本有<lb/>
　文本之不存文將焉附冉子爲孔子而輕財轉不免<lb/>
　於重視其財宜乎不爲聖人所取也<lb/>
伯高死於衛赴於孔子孔子曰吾惡乎哭諸兄弟吾哭<lb/>
諸廟父之友吾哭諸廟門之外師吾哭諸寢朋友吾哭<lb/>
諸寢門之外所知吾哭諸野於野則己疏於寢則己重<lb/>
夫由賜也見我吾哭諸賜氏遂命子貢爲之主曰爲爾<lb/>
<pb n="9b"/>
哭也來者拜之知伯高而來者勿拜也<lb/>
　此言哭拜之事而見禮義之詳審也伯高死於衛赴<lb/>
　於孔子孔子曰是喪也吾惡乎哭諸惟兄弟者祖父<lb/>
　之遺體哭諸廟父之友與父同志哭諸廟門外師爲<lb/>
　成我者哭諸寢朋友輔我者哭諸寢門外所知知我<lb/>
　者哭諸野今哭伯高於野而比於所知則太疏於寢<lb/>
　而比於師友則太重吾憶伯高之來也由賜而見吾<lb/>
　將哭諸賜氏遂命子貢爲之主又誨之拜曰爲爾哭<lb/>
<pb n="10a"/>
　而來知生者也知生者弔而不傷則拜之爲伯高而<lb/>
　來知死者也知死者傷而不弔爾非正主則弗拜也<lb/>
　案禮生於人情之所安而可以義起權於疏戚重輕<lb/>
　之際凡以稱乎情而已是故哭諸賜氏義也敎子貢<lb/>
　之拜不拜禮也禮義竝得即子於伯高情亦無不至<lb/>
　也<lb/>
曾子曰喪有疾食肉飲酒必有草木之滋焉以爲薑桂<lb/>
之謂也<lb/>
<pb n="10b"/>
　此論居喪有疾飲食之事也滋旨也薑者草之滋桂<lb/>
　者木之滋曾子曰人子居父母之喪不茹葷不飲酒<lb/>
　禮也然當其有疾或恐傷生則食肉飲酒又必加以<lb/>
　草木之滋焉記者以爲蓋薑桂之謂也案居親喪者<lb/>
　至中月而禫然後先飲醴酒食乾肉曾子之言特爲<lb/>
　有疾者權之恐其不勝䘮而比於不孝疾已復初可<lb/>
　也<lb/>
子夏喪其子而喪其明曾子弔之曰吾聞之也朋友喪<lb/>
<pb n="11a"/>
明則哭之曾子哭子夏亦哭曰天乎予之無罪也曾子<lb/>
怒曰商女何無罪也吾與女事夫子於洙泗之間退而<lb/>
老於西河之上使西河之民疑女於夫子爾罪一也喪<lb/>
爾親使民未有聞焉爾罪二也喪爾子喪爾明爾罪三<lb/>
也而曰女何無罪與子夏投其杖而拜曰吾過矣吾過<lb/>
矣吾離羣而索居亦已久矣<lb/>
　此言子夏過厚於子之事而見朋友相勖之正也洙<lb/>
　泗魯二水名西河龍門至華隂之地也子夏喪其子<lb/>
<pb n="11b"/>
　以哭甚而喪其明曾子徃弔之曰吾聞之也朋友有<lb/>
　喪明者禮則哭之於是曾子哭子夏亦哭且曰天乎<lb/>
　予固無罪曾不知何以至此也曾子聞而怒曰商女<lb/>
　何云無罪也吾與女同事夫子於洙泗之間女退而<lb/>
　老於西河之上使西河之民疑女同於夫子者由女<lb/>
　不推尊夫子之故爾罪一也昔喪爾親所以自致於<lb/>
　親者使民未有聞焉爾罪二也今喪爾子遂致喪爾<lb/>
　明爾罪三也尚何得自云無罪與子夏乃投杖而拜<lb/>
<pb n="12a"/>
　曰微子言幾不自知吾無所辭過矣吾無所辭過矣<lb/>
　吾離朋友之羣而散處也亦已乆矣案朋友之交不<lb/>
　以情而以義若曾子之責善子夏之引過皆古義也<lb/>
　論交者可以知所法矣<lb/>
夫書居於内問其疾可也夜居於外弔之可也是故君<lb/>
子非有大故不宿於外非致齊也非疾也不晝夜居於<lb/>
内<lb/>
　此言君子之居處當合乎禮也内謂正寢之中外謂<lb/>
<pb n="12b"/>
　中門之外大故喪憂也君子之動靜有常出入有度<lb/>
　若晝居於内則似有疾矣問其疾可也夜居於外則<lb/>
　似有喪矣弔之可也是故君子非有大故不宿於外<lb/>
　非致齊與疾不晝夜居於内示有常也案晝主動夜<lb/>
　主靜惟居䘮則廬於中門外雖夜亦不入致齊寢疾<lb/>
　則處於窔奥及房闥之内雖晝亦不出君子動靜惟<lb/>
　時是之謂通乎書夜之道也<lb/>
高子皋之執親之喪也泣血三年未嘗見齒君子以為<lb/>
<pb n="13a"/>
難<lb/>
　此言居喪過禮之事也高子皋名柴孔子弟子哭不<lb/>
　成聲曰泣血即淚也由痛出故曰血高子皋之執親<lb/>
　之喪也蓋有人所不能及者悲無聲而出涕一如血<lb/>
　之出如是者三年未嘗笑而見齒君子以為難洵然<lb/>
　矣案子皋之居喪所謂賢者過之哀至於久而不衰<lb/>
　是以難能而可貴也<lb/>
衰與其不當物也寧無衰齊衰不以邊坐大功不以服<lb/>
<pb n="13b"/>
勤<lb/>
　此言衰制而幷及服衰之禮也物謂升縷及法制長<lb/>
　短幅數也邊坐偏倚也衰服所以表哀長短之制精<lb/>
　麤之宜隨輕重而爲之欲其稱也若衰不當物等於<lb/>
　無衰與其亂禮而疑後世寧并衰去之而禮制猶或<lb/>
　可存耳至於服衰者抑又有禮焉齊衰不以邊坐以<lb/>
　坐宜專席也大功不以服勤嫌於務他事而忘哀也<lb/>
　案所云不當物寧無衰者非果謂衰可廢乃以深明<lb/>
<pb n="14a"/>
　不當物之不可也言齊衰則斬衰可知言大功則齊<lb/>
　衰可知<lb/>
孔子之衞遇舊館人之喪入而哭之哀出使子貢說驂<lb/>
而賻之子貢曰於門人之喪未有所說驂說驂於舊館<lb/>
無乃已重乎夫子曰予鄕者入而哭之遇於一哀而出<lb/>
涕予惡夫涕之無從也小子行之<lb/>
　此記聖人行禮稱情之事也孔子過衞適遇舊館舎<lb/>
　之主人有喪入而哭之哀旣出命子貢說驂馬以賻<lb/>
<pb n="14b"/>
　之子貢曰賜侍夫子久於凡門人之喪未見有說驂<lb/>
　以助者今說驂以與舊館人毋乃太厚乎夫子曰予<lb/>
　向者於主人之喪遇一哀而出涕情亦厚矣情厚者<lb/>
　禮不可薄今若不賻是於死者無故舊之情而此涕<lb/>
　為無自而出也小子其如吾意而行之案禮之行於<lb/>
　天下有其情焉有其物焉物至而情不至無為貴物<lb/>
　矣若情至而物不至又無爲貴情矣是以聖人之出<lb/>
　涕也厚於情其說驂也厚於物外内相稱也<lb/>
<pb n="15a"/>
孔子在衞有送葬者而夫子觀之曰善哉爲喪乎足以<lb/>
爲法矣小子識之子貢曰夫子何善爾也曰其往也如<lb/>
慕其反也如疑子貢曰豈若速反而虞乎子曰小子識<lb/>
之我未之能行也<lb/>
　此言喪禮以哀戚爲本也孔子之在衞也適有孝子<lb/>
　送其親之葬者而夫子觀之歎曰善哉爲䘮乎可以<lb/>
　爲事親者法矣小子其謹識之子貢曰既殯而葬常<lb/>
　道也夫子何獨善爾也曰女不見其往與反乎當其<lb/>
<pb n="15b"/>
　往也親柩在前而號呼以從與嬰兒之甫離懐抱而<lb/>
　追求迫切者無異則如慕焉及其反也親體在外而<lb/>
　奉神以還未知神之來否而徬徨不進則如疑焉此<lb/>
　其所以善也子貢曰日中而虞者將以安親之神與<lb/>
　其遲疑於中道曷若急反而行虞祭之禮乎夫子申<lb/>
　言曰小子其謹識之毋易我言我未之能此也案孝<lb/>
　道之大莫過於送死慕則從親於途而惟恐不及疑<lb/>
　則痛親在野而如不欲還皆孝子不死其親之至情<lb/>
<pb n="16a"/>
　也子貢謂如疑則反遲有不若速反而虞者是知禮<lb/>
　之常而不察其情之至矣<lb/>
顔淵之喪饋祥肉孔子出受之入彈琴而后食之<lb/>
　此言孔子受祥肉之禮也顏淵之喪祥祭畢饋肉於<lb/>
　孔子孔子出而受之既入弹琴而后食蓋以和平之<lb/>
　聲散感傷之情也案此與子哭之慟同一意理程子<lb/>
　疑非聖人舉動過矣<lb/>
孔子與門人立拱而尚右二三子亦皆尚右孔子曰二<lb/>
<pb n="16b"/>
三子之嗜學也我則有姊之喪故也二三子皆尚左<lb/>
　此言有喪拱手之事也孔子嘗與門人立叉手而以<lb/>
　右手加於上二三子見而傚之亦皆尚右孔子曰甚<lb/>
　矣二三子之嗜學也我之從右以有姊之喪故也二<lb/>
　三子其何居乎於是二三子皆反而尚左案左陽也<lb/>
　右陰也吉事尚左凶事尚右孔子於手容之細功服<lb/>
　之輕而動必合禮如此<lb/>
孔子蚤作負手曵杖消摇於門歌曰泰山其頽乎梁木<lb/>
<pb n="17a"/>
其壞乎哲人其萎乎既歌而入當戸而坐子貢聞之曰<lb/>
泰山其頽則吾將安仰梁木其壞哲人其萎則吾將安<lb/>
放夫子殆將病也遂趨而入夫子曰賜爾來何遲也夏<lb/>
后氏殯於東階之上則猶在阼也殷人殯於两楹之間<lb/>
則與賓主夾之也周人殯於西階之上則猶賓之也而<lb/>
丘也殷人也予疇昔之夜夢坐奠於兩楹之間夫明王<lb/>
不興而天下其孰能宗予予殆將死也蓋寢疾七曰而<lb/>
沒<lb/>
<pb n="17b"/>
　此記聖人知命之學也負手曵杖反于却後而曵其<lb/>
　杖也消摇寛縱自適之貎阼階主位西階賓位兩楹<lb/>
　賓主相夾之地孔子蚤起反手曵其杖消搖於門而<lb/>
　歌曰泰山其頽圯乎梁木其朽壞乎哲人其萎謝乎<lb/>
　歌畢而入當戸而坐子貢聞之曰異哉歌也泰山而<lb/>
　頽吾將安所仰頼也梁木而壊哲人而萎吾將安所<lb/>
　依放也度夫子殆捋病也遂趨而入子曰賜爾來何<lb/>
　遲也吾聞三代之禮制不同故殯饋之所亦異夏后<lb/>
<pb n="18a"/>
　氏殯於東階則猶在阼以爲主也殷人殯於兩楹則<lb/>
　夾於賓階主階之閒也周人殯於西階則猶在西以<lb/>
　爲賔也而某也殷之後也予疇昔之夜夢坐两楹之<lb/>
　閒而見饋食之事是以殷人享殷禮也夫明王不興<lb/>
　時不我與天下其孰能尊予之道者以夢騐之予殆<lb/>
　將死也蓋寢疾七日而沒案鉏商以獲麟告孔子曰<lb/>
　吾道窮矣至是因夢而歌自知將化蓋通乎晝夜之<lb/>
　道而知死生之說聖人何容心焉至所謂坐奠於两<lb/>
<pb n="18b"/>
　楹之閒者從後而言之則萬世王祀與天無極殆其<lb/>
　應與<lb/>
孔子之喪門人疑所服子貢曰昔者夫子之喪顏淵若<lb/>
喪子而無服喪子路亦然請喪夫子若䘮父而無服<lb/>
　此言孔門弟子爲師之喪制也孔子之喪門人相與<lb/>
　議所服疑而未有決也子貢曰師弔之恩猶父子也<lb/>
　昔夫子嘗行之矣顏淵死哭之慟若䘮子而無服其<lb/>
　喪子路亦然今請喪夫子尊之如父報以三年但不<lb/>
<pb n="19a"/>
　爲衰弔服加麻禮也案師友皆弔服而加麻謂服緦<lb/>
　之絰帶以麻爲之既𦵏則除非五服之正服也孔子<lb/>
　以子之喪處其弟門人即以父之喪處其師恩義之<lb/>
　重非心喪三年蓋有不足爲報者其不為服則亦裁<lb/>
　之以禮也<lb/>
孔子之喪公西赤爲志焉飾棺牆置翣設披周也設崇<lb/>
殷也綢練設旐夏也<lb/>
　此記孔門送葬之禮也牆柳衣翣棺飾披持棺者崇<lb/>
<pb n="19b"/>
　崇牙也綢韜也練素錦也旐以緇布爲之廣終幅長<lb/>
　八尺喪葬之制自夏殷以至於周而禮大備如孔子<lb/>
　之喪則公西赤爲之志焉以栁車錦褚爲覆棺之飾<lb/>
　而其外爲邊障如牆車邊置木翣爲障又設披使左<lb/>
　右維持以防傾覆此皆周制也其送葬乘車所建旗<lb/>
　物之屬刻繒爲崇牙則殷制也又纏竿以素錦而於<lb/>
　竿首設旐則夏制也案此記者推其制所自出故鄭<lb/>
　氏云兼用三王謂用三王時所制之禮也爲志蓋志<lb/>
<pb n="20a"/>
　古典禮考核精當以施於今非章識之謂也說者以<lb/>
　爲孔子有不可及之道故報之以人所不可行之禮<lb/>
　豈知所以尊聖人者哉<lb/>
子張之喪公明儀為志焉褚幕丹質蟻結於四隅殷士<lb/>
也<lb/>
　此記孔子弟子送葬之事也褚覆棺之物蟻結畫蚍<lb/>
　蜉之形於褚之四角也子張之喪其門人有公明儀<lb/>
　者爲之志焉葬禮大夫以上用幄子張士也用褚幕<lb/>
<pb n="20b"/>
　覆棺而以丹質之布爲之復畫往來交結如蟻狀垂<lb/>
　於幕之四角以爲飾蓋殷之士禮如此案記有云掘<lb/>
　中霤而浴毁竈以綴足及葬毁宗躐行殷道也學者<lb/>
　行之則喪禮從殷固孔門之所尚也<lb/>
子夏問於孔子曰居父母之仇如之何夫子曰寢苫枕<lb/>
干不仕弗與共天下也遇諸市朝不反兵而鬭曰請問<lb/>
居昆弟之仇如之何曰仕弗與共國銜君命而使雖遇<lb/>
之不鬬曰請問居從父昆弟之仇如之何曰不爲魁主<lb/>
<pb n="21a"/>
人能則執兵而陪其後<lb/>
　此言親疏報仇之法也子夏問於孔子曰人子居父<lb/>
　母之仇當何如夫子曰恩莫重於父子義莫大於復<lb/>
　仇必寢苫而常以喪禮自處枕干而常以兵器自隨<lb/>
　不暇仕而事人其心直不願與仇者共生於天下如<lb/>
　遇諸市朝兵在於身不待反求而鬭市朝且然他可<lb/>
　知矣再問曰設有昆弟之仇將何以處之曰所仕之<lb/>
　國弗與仇者同朝若奉君命而出遇之而不鬭以兄<lb/>
<pb n="21b"/>
　弟之恩稍殺於父母故也又問曰設有從父昆弟之<lb/>
　仇何以處之曰不爲首難若親子弟有能自報之則<lb/>
　執兵以陪其後而爲之助以恩又殺故也案朝在公<lb/>
　門之内閽人掌其禁兵器不得入中門惟大詢衆庶<lb/>
　在外朝則得入又凡野外縣鄙鄉遂但有公事之處<lb/>
　皆謂之朝兵不必是矛㦸佩刀以上皆是曲禮謂兄<lb/>
　弟之仇不反兵此言遇之不闘者專以仕而爲君出<lb/>
　使者言耳<lb/>
<pb n="22a"/>
孔子之喪二三子皆絰而出羣居則絰出則否<lb/>
　此言弔服有師友之別也絰謂緦麻之絰一股而環<lb/>
　也羣謂友也師友以道合其服皆弔服加麻孔子之<lb/>
　喪二三子出外而不免絰者所以隆師也若羣弟子<lb/>
　之相爲服居則加絰出則否以别於師也或曰羣亦<lb/>
　爲孔子蓋門人之疏而恩淺者<lb/>
易墓非古也<lb/>
　此言治墓之事而引古以明之也易謂芟治草木古<lb/>
<pb n="22b"/>
　謂殷以前也𦵏者藏也形體消仆合歸於土於是乎<lb/>
　有墓無事崇高無爲封樹乃古之制若墓而時易之<lb/>
　則非古也案禮不墳不脩爲骨肉已歸於土而魂氣<lb/>
　則栖於廟廟重墓輕也然親骸所歸豈其𦵏則忘之<lb/>
　後世重墓雖非古制固得禮之意<lb/>
子路曰吾聞諸夫子喪禮與其哀不足而禮有餘也不<lb/>
若禮不足而哀有餘也祭禮與其敬不足而禮有餘也<lb/>
不若禮不足而敬有餘也<lb/>
<pb n="23a"/>
　　此言喪祭主於哀敬也子路曰吾嘗聞之夫子矣禮<lb/>
　　以喪祭爲大喪祭以哀敬爲本人子之居喪與其哀<lb/>
　　戚之不足徒制其明器厚其衣衾而禮有餘也固不<lb/>
　　若禮不足而哀有餘之爲愈也人子之致祭與其恭<lb/>
　　敬之不足徒陳其俎豆潔其牲牢而禮有餘也固不<lb/>
　　若禮不足而敬有餘之為愈也案禮有本有文哀敬<lb/>
　　從乎心其本也禮從乎物其文也二者以相稱為善<lb/>
　　然或無其財而禮有不足則哀敬固無不可自盡者<lb/>
<pb n="23b"/>
　　孔子言此亦寧儉寧戚之意也<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷十二<lb/>
　檀弓下<lb/>
　孺子䵍之喪哀公欲設撥問於有若有若曰其可也君<lb/>
　之三臣猶設之顔柳曰天子龍輴而椁幬諸侯輴而設<lb/>
　幬為榆沈故設撥三臣者廢輴而設撥竊禮之不中者<lb/>
　也而君何學焉<lb/>
　　此言設撥之僭禮也孺子䵍魯哀公少子輴殯車也<lb/>
<pb n="1b"/>
　　榆沈以水浸榆白皮之汁播於地以滑車也孺子䵍<lb/>
　　之喪哀公欲設引車之撥以問於有若有若曰設之<lb/>
　　其亦可也如君之三臣者尚設之矣顔柳則曰禮天<lb/>
　　子載柩於龍輴而叢木為椁形以覆幬其上諸侯以<lb/>
　　輴載柩不畫轅為龍設木於上以幬之不為題湊又<lb/>
　　以輴之重也為榆沈以滑之既有榆沈故必設撥今<lb/>
　　三臣者不用輴而徒設撥是竊禮之不中實用者也<lb/>
　　而君又何效焉案鄭注撥紼也棺未有不用紼者故<lb/>
<pb n="2a"/>
　徐氏師曽謂是設置撥榆沈之人也<lb/>
悼公之母死哀公為之齊衰有若曰為妾齊衰禮與公<lb/>
曰吾得已乎哉魯人以妻我<lb/>
　此言為妾著服之非禮也魯悼公之母哀公妾也於<lb/>
　其死而為之服齊衰有若問曰為妾齊衰禮有之與<lb/>
　公曰吾豈得已乎哉魯人以我無夫人皆以此為我<lb/>
　妻故耳案禮王侯絶旁期於妾無服唯大夫為貴妾<lb/>
　緦哀公溺情文過所謂得已而不已者<lb/>
<pb n="2b"/>
季子皋葬其妻犯人之禾申詳以告曰請庚之子皋曰<lb/>
孟氏不以是罪予朋友不以是棄予以吾為邑長於斯<lb/>
也買道而葬後難繼也<lb/>
　此言子皋之知政體也庚償也季子皋為孟氏成邑<lb/>
　之宰有妻之喪當葬而傷人禾申詳以告曰請以直<lb/>
　償之子皋以為未可曰孟氏不以此事而罪予朋友<lb/>
　不以此事而棄予以吾方為邑長於斯故也若必買<lb/>
　道而葬則後人難為繼矣案為政在大體不在小惠<lb/>
<pb n="3a"/>
　故子路治蒲壺漿施徳夫子非之子皋盖知此意<lb/>
仕而未有禄者君有饋焉曰獻使焉曰寡君違而君薨<lb/>
弗為服也<lb/>
　此言未受禄之臣禮有不同也違去也位定然後禄<lb/>
　之其有仕而未甞受禄者君有饋焉不曰賜而曰獻<lb/>
　将命之使不但曰君而曰寡君以其有賔主之道而<lb/>
　未全乎君臣之禮故違而君薨弗為反服也案仕而<lb/>
　未有禄則賔之而弗臣若子思之於魯孟子之於齊<lb/>
<pb n="3b"/>
　是矣<lb/>
虞而立尸有几筵卒哭而諱生事畢而鬼事始已既卒<lb/>
哭宰夫執木鐸以命于宫曰舎故而諱新自寢門至于<lb/>
庫門<lb/>
　此言葬後以鬼神事親之禮也故謂髙祖之父當遷<lb/>
　者人子居喪不忍遽以鬼神事其親故未𦵏以前猶<lb/>
　事以生時之禮𦵏而虞祭則親形已藏然後立尸以<lb/>
　象神設几與筵相配至卒哭乃諱其名盖事生之禮<lb/>
<pb n="4a"/>
　至此畢事死之禮自此始已所謂卒哭而諱者國君<lb/>
　則有宰夫執木鐸以詔命於宫曰舎當祧者而諱新<lb/>
　死者又出從寢門以至庫門於凡百官所在之處咸<lb/>
　使知之也<lb/>
二名不偏諱夫子之母名徴在言在不稱徴言徴不稱<lb/>
在<lb/>
　此言避諱之禮也子於父母之名没則諱之然以二<lb/>
　字為名則不必俱諱如夫子之母名徴在或所言者<lb/>
<pb n="4b"/>
　及在則不稱徴所言者及徴則不稱在是也後世不<lb/>
　此之法甚或過於拘避而并諱嫌名非禮意矣<lb/>
軍有憂則素服哭於庫門之外赴車不載櫜韔<lb/>
　此言軍敗之禮也軍旅之事凶事也故戰敗而有憂<lb/>
　必素服哭於庫門之外其赴國告敗之車則露載其<lb/>
　甲與弓而不納於櫜韔以示不忘報也案戰勝而還<lb/>
　謂之凱故於其敗也則謂之憂而以喪禮處之凡告<lb/>
　喪曰赴車今告敗亦稱赴車者猶之素服之義也<lb/>
<pb n="5a"/>
有焚其先人之室則三日哭故曰新宫火亦三日哭<lb/>
　此言致哀於宗廟被火之事也先人之室為先靈所<lb/>
　依焚則靈有不安必三日哭故魯成公三年新宫火<lb/>
　魯人亦三日哭正與此禮合也案新宫為魯宣公之<lb/>
　廟人火曰火天火曰灾春秋書新宫災者諱火也胡<lb/>
　氏安國云神主未遷謂之新宫則不當哭故春秋書<lb/>
　以譏之恐未然<lb/>
孔子過泰山側有婦人哭於墓者而哀夫子式而聽之<lb/>
<pb n="5b"/>
使子路問之曰子之哭也壹似重有憂者而曰然昔者<lb/>
吾舅死於虎吾夫又死焉今吾子又死焉夫子曰何為<lb/>
不去也曰無苛政夫子曰小子識之苛政猛於虎也<lb/>
　此言苛政之厲民而欲為上者知戒也式而聽之與<lb/>
　式凶服之意同昔孔子過泰山之側有婦人向墓而<lb/>
　哭者甚哀夫子憑式而聽使子路問焉曰子之哭也<lb/>
　壹似重疊而有憂戚者婦人乃曰是誠有之昔者吾<lb/>
　舅既死於虎而吾夫又死焉今則吾子又死焉所以<lb/>
<pb n="6a"/>
　重有憂也夫子曰虎患如此何為而不去之婦人曰<lb/>
　幸無苛政夫子歎曰小子其識之苛政之殺人盖猛<lb/>
　於虎也案此章之言事不必實而足以警世為民父<lb/>
　母者所宜深念也<lb/>
魯人有周豐也者哀公執摰請見之而曰不可公曰我<lb/>
其已夫使人問焉曰有虞氏未施信於民而民信之夏<lb/>
后氏未施敬於民而民敬之何施而得斯於民也對曰<lb/>
墟墓之間未施哀於民而民哀社稷宗廟之中未施敬<lb/>
<pb n="6b"/>
於民而民敬殷人作誓而民始畔周人作㑹而民始疑<lb/>
苟無禮義忠信誠慤之心以涖之雖固結之民其不解<lb/>
乎<lb/>
　比言治民者當以誠為本也魯有賢而隠於下為周<lb/>
　豐也者哀公執摰欲請見之周豐辭以不可公曰我<lb/>
　其己夫盖不强其所不願也因使人致所欲問之詞<lb/>
　曰治民以敬信為重昔有虞氏未甞施信於民而民<lb/>
　自信之夏后氏未甞施敬於民而民自敬之果何所<lb/>
<pb n="7a"/>
　施行而能得此於民也周豐對曰是盖有以徳化民<lb/>
　而莫知其所以然者如人在墟墓之間未甞教之使<lb/>
　哀而民自哀在社稷宗廟之中未甞教之使敬而民<lb/>
　自敬固非徒言之所能喻也殷人作誓而反以起民<lb/>
　之畔周人作㑹而反以致民之疑苟無禮義忠信誠<lb/>
　慤之心以涖之而徒恃誓㑹之言為之固結民其有<lb/>
　不解散者乎案為治之道有心之要結不若無心之<lb/>
　感孚周豐所稱可謂知本矣<lb/>
<pb n="7b"/>
喪不慮居毁不危身喪不慮居為無廟也毁不危身為<lb/>
無後也<lb/>
　此言喪禮貴於得中也慮居謂賣舎宅以奉喪喪具<lb/>
　稱家有無不可勉為厚𦵏而謀粥居室哀痛必有節<lb/>
　限不可過為哀毁而致危其身所以然者盖家廢則<lb/>
　宗廟不能獨存身危則繼嗣於是而絶非所以為孝<lb/>
　也<lb/>
延陵季子適齊於其反也其長子死𦵏於嬴博之間孔<lb/>
<pb n="8a"/>
子曰延陵季子呉之習於禮者也往而觀其𦵏焉其坎<lb/>
深不至於泉其斂以時服既𦵏而封廣輪揜坎其髙可<lb/>
隠也既封左袒右還其封且號者三曰骨肉歸復於土<lb/>
命也若魂氣則無不之也無不之也而遂行孔子曰延<lb/>
陵季子之於禮也其合矣乎<lb/>
　此言旅𦵏合宜之事也季子呉公子名札讓國居延<lb/>
　陵横曰廣直曰輪隠據也還回也呉之延陵季子適<lb/>
　齊於将反也其長子死焉因奉命出聘不敢将私喪<lb/>
<pb n="8b"/>
　以歸遂𦵏於齊之嬴博二邑之間孔子聞之曰延陵<lb/>
　季子呉之習於禮者也於是往而觀其𦵏禮焉其下<lb/>
　棺之坎深不及泉斂即用所衣之時服既𦵏而封縱<lb/>
　横僅足以揜坎上則纔至於可隠皆從儉制也既封<lb/>
　左袒以示陽之變右還其封以示陰之歸且號者凡<lb/>
　三曰人有生必有死骨肉之復反於土也亦命也若<lb/>
　魂氣則游散而無不之也無不之也盖欲其依已而<lb/>
　歸故再言以深致其意而遂行孔子曰延陵季子之<lb/>
<pb n="9a"/>
　於禮也其合矣乎盖不惟適旅𦵏之節而亦知幽明<lb/>
　之故故夫子善之<lb/>
邾婁考公之喪徐君使容居来弔含曰寡君使容居坐<lb/>
含進侯玉其使容居以含有司曰諸侯之来辱敝邑者<lb/>
易則易于則于易于雜者未之有也容居對曰容居聞<lb/>
之事君不敢忘其君亦不敢遺其祖昔我先君駒王西<lb/>
討濟於河無所不用斯言也容居魯人也不敢忘其祖<lb/>
　此言諸侯僭禮之事也考或作定易謂簡易臣禮也<lb/>
<pb n="9b"/>
　于謂廣大君禮也魯鈍也邾婁考公之喪徐君使其<lb/>
　大夫容居弔之且含容居致辭曰寡君使容居坐行<lb/>
　含禮進侯玉於君其使容居以含盖徐自擬天子故<lb/>
　其辭如此邾有司拒之曰諸侯之来辱扵敝邑者臣<lb/>
　行臣禮易則易焉君行君禮于則于焉若易于相雜<lb/>
　臣来而欲行人君之禮者我國從未有此也容居對<lb/>
　曰容居聞之事君者當奉命而行不敢忘其君為子<lb/>
　孫者當守先世之訓亦不敢遺其祖昔我先君駒王<lb/>
<pb n="10a"/>
　自西討濟河以来凡使人弔含於他國無不用此言<lb/>
　者容居為魯鈍之人今故不敢忘其祖也案含禮不<lb/>
　使賤者君行則親含使大夫則歸含容居欲坐含以<lb/>
　進侯玉僭禮甚矣有司者終不能守禮以拒之徐亢<lb/>
　而邾卑君子以為均有過焉爾<lb/>
子思之母死於衛赴於子思子思哭於廟門人至曰庶<lb/>
氏之母死何為哭於孔氏之廟乎子思曰吾過矣吾過<lb/>
矣遂哭於他室<lb/>
<pb n="10b"/>
　此言母嫁與廟絶之事也子思之母既嫁而死於衛<lb/>
　赴於子思子思哭之於廟其門人至則曰庶氏之母<lb/>
　死先既與廟絶族今何為哭於孔氏之廟乎子思曰<lb/>
　吾過矣吾過矣於是遂哭於他室案伯魚年五十而<lb/>
　卒記者謂子思之母改嫁於衛之庶氏此亦事之近<lb/>
　於誣而不可信者<lb/>
天子崩三日祝先服五日官長服七日國中男女服三<lb/>
月天下服虞人致百祀之木可以為棺椁者斬之不至<lb/>
<pb n="11a"/>
者廢其祀刎其人<lb/>
　此言為天子服杖及𦵏備棺椁之事也官長謂大夫<lb/>
　士國中男女謂庻人天下謂諸侯之大夫百祀畿内<lb/>
　百縣之祀也天子為天下之主崩則普天之下皆為<lb/>
　之服而期有先後三日則大祝商祝先杖五日則畿<lb/>
　内之大夫士服杖七日則國中之男女服齊衰三月<lb/>
　而除三月則天下諸侯之大夫皆服繐衰既𦵏而除<lb/>
　自殯之後掌山澤之虞人即致百縣采地之祀木可<lb/>
<pb n="11b"/>
　以為周棺之椁者斬而獻之且戒之曰有不至者則<lb/>
　廢其邑之祀刎其守祀之人所以見王喪之重使人<lb/>
　不敢慢也案臣民既皆有服而制有三日五日七日<lb/>
　三月之異者以力有勞逸恩有重輕地有逺近故也<lb/>
　至於棺用四重而椁周焉其材固宜於豫且慎矣<lb/>
齊大饑黔敖為食於路以待餓者而食之有餓者䝉袂<lb/>
輯屨貿貿然来黔敖左奉食右執飲曰嗟来食揚其目<lb/>
而視之曰予唯不食嗟来之食以至於斯也從而謝焉<lb/>
<pb n="12a"/>
終不食而死曽子聞之曰微與其嗟也可去其謝也可<lb/>
食<lb/>
　此言餓夫之操以風世也貿貿目不明之貌㣲與猶<lb/>
　云細故末節也齊國大饑有黔敖者為食於路以待<lb/>
　餓者而食之時有餓者䝉袂其面輯斂其屨貿貿然<lb/>
　而来黔敖左手奉食右手執飲曰嗟其来食餓者張<lb/>
　其目以視之曰予惟不食嗟来無禮之食是以至於<lb/>
　此也遂去之黔敖随其後謝焉餓者卒不食而死曽<lb/>
<pb n="12b"/>
　子聞之曰嗟来之言雖不敬然非有大過其嗟可去<lb/>
　而其謝可食也呉氏澄曰嗟者閔之之辭来者呼之<lb/>
　之辭曽子之言君子之中餓者之操賢者之過也然<lb/>
　當禮教衰廢之餘名節不立而苟以自處嗟而不去<lb/>
　不謝而食者多矣聞餓者之風其亦可以少愧也夫<lb/>
邾婁定公之時有弑其父者有司以告公瞿然失席曰<lb/>
是寡人之罪也曰寡人甞學斷斯獄矣臣弑君凡在官<lb/>
者殺無赦子弑父凡在宫者殺無赦殺其人壊其室洿<lb/>
<pb n="13a"/>
其宫而豬焉盖君踰月而后舉爵<lb/>
　此言大逆者人人得而誅之之法也定公名貜且豬<lb/>
　水所聚也邾婁定公之時有以子而弑父者有司以<lb/>
　其事告定公為之瞿然驚怪而失席曰人倫之變至<lb/>
　此乃教化不明所致是寡人之罪也又曰寡人甞學<lb/>
　斷斯獄矣天下之惡莫大於弑逆故臣弑其君凡在<lb/>
　官而為諸臣者皆得以誅之而無赦子弑其父凡在<lb/>
　宫而為家人者皆得以誅之而無赦非特如是而已<lb/>
<pb n="13b"/>
　并且壊其室洿其宫使水積聚不復更為人居為之<lb/>
　君者必待踰月而後舉爵盖傷悼而自為貶損也如<lb/>
　此<lb/>
晋獻文子成室晋大夫發焉張老曰羙哉輪焉美哉奐<lb/>
焉歌於斯哭於斯聚國族於斯文子曰武也得歌於斯<lb/>
哭於斯聚國族於斯是全要領以從先大夫於九京也<lb/>
北面再拜稽首君子謂之善頌善禱<lb/>
　此言頌禱並善之事也獻文陳注疑為趙武諡京當<lb/>
<pb n="14a"/>
　作原晋卿趙文子作室既成晋大夫並發禮以賀張<lb/>
　老亦往焉以其侈麗而佯贊之曰美哉輪囷而髙大<lb/>
　美哉奐爛而衆多庶幾祭祀之時作樂於斯死喪之<lb/>
　時哭泣於斯燕飲國賓聚㑹宗族無不於斯乎文子<lb/>
　知張老之諷已而述其詞曰武也若得保此室而歌<lb/>
　於斯哭於斯聚國族於斯是完全要領幸獲善終以<lb/>
　從先大夫而𦵏於九原也於是乎北面再拜稽首以<lb/>
　受其諌焉君子謂張老善頌文子兼善禱也案頌者<lb/>
<pb n="14b"/>
　祝迓其福也禱者祈免於禍也頌不忘規禱不忘戒<lb/>
　斯謂之善也云爾<lb/>
仲尼之畜狗死使子貢埋之曰吾聞之也敝帷不棄為<lb/>
埋馬也敝盖不棄為埋狗也丘也貧無盖於其封也亦<lb/>
予之席毋使其首陷焉路馬死埋之以帷<lb/>
　此言聖人恩及於物而並記其制也封讀窆路馬人<lb/>
　君所乘之馬也仲尼之畜狗死使子貢掘地而埋之<lb/>
　且告之曰吾聞既敝之帷不棄為埋馬可用也既敝<lb/>
<pb n="15a"/>
　之盖不棄為埋狗可用也某雖貧而無盖於其窆也<lb/>
　亦與之席以代毋使其首䧟於土焉聖人之愛物而<lb/>
　中禮如此記者因記國君埋馬之制路馬死亦埋之<lb/>
　以帷但不用敝者葉氏夢得曰帷蓋近於身以為障<lb/>
　蔽犬馬畜於家以為代禦障蔽者敝所不敢棄而代<lb/>
　禦者死用以埋之所謂仁之至義之盡也<lb/>
季孫之母死哀公弔焉曽子與子貢弔焉閽人為君在<lb/>
弗内也曽子與子貢入於其廏而脩容焉子貢先入閽<lb/>
<pb n="15b"/>
人曰郷者已告矣曽子後入閽人辟之渉内霤卿大夫<lb/>
皆辟位公降一等而揖之君子言之曰盡飾之道斯其<lb/>
行者遠矣<lb/>
　此言威儀容飾之足以致重於人也内霤屋後簷也<lb/>
　季孫之母死哀公往弔焉曽子與子貢亦弔焉閽人<lb/>
　以君在之故弗為内也二子自以儀容未善於是入<lb/>
　其廏而脩容焉子貢先入閽人曰郷者先已告矣曽<lb/>
　子随後而入閽人退辟而延之及進内霤卿大夫在<lb/>
<pb n="16a"/>
　堂上者皆辟位公亦降階一等而揖之上故君子言<lb/>
　之曰人能盡善於容飾之道斯其行者遠矣案士喪<lb/>
　禮君視斂出主人拜送襲拜大夫之後至者賈疏以<lb/>
　後至為不得與前卿大夫同時從君入者則君弔時<lb/>
　後至者自不得入安有脩容而入之事此記者傳聞<lb/>
　傅㑹説也<lb/>
陽門之介夫死司城子罕入而哭之哀晋人之覘宋者<lb/>
反報於晋侯曰陽門之介夫死而子罕哭之哀而民說<lb/>
<pb n="16b"/>
殆不可伐也孔子聞之曰善哉覘國乎詩云凡民有喪<lb/>
扶服救之雖㣲晋而已天下其孰能當之<lb/>
　此言覘國者之識治體也陽門宋國門名介夫甲士<lb/>
　之守門者司城官名子罕宋公族樂喜也扶服即匍<lb/>
　匐竭力之貌宋國之陽門有介夫死司城子罕入而<lb/>
　哭之甚哀其時晋欲加兵於宋先使人覘之還報於<lb/>
　晋侯曰宋陽門之介夫死子罕以貴卿而哭之哀民<lb/>
　無不悅者由是觀之殆不可伐也孔子贊之曰善哉<lb/>
<pb n="17a"/>
　覘國乎邶詩谷風之篇云凡民有喪扶服救之此非<lb/>
　特晋國而已即天下之大其孰能當之甚矣人心之<lb/>
　足恃也案為國之要在乎用賢臣用賢之效在乎得<lb/>
　人心故憂民之憂者民亦憂其憂衆志成城即國之<lb/>
　弱小所弗慮也宋用子罕遂有以伐强大之謀然則<lb/>
　仁賢之為益於國者豈淺鮮哉<lb/>
魯荘公之喪既𦵏而絰不入庫門士大夫既卒哭麻不<lb/>
入<lb/>
<pb n="17b"/>
　此言廢禮之由於國亂也喪禮於君父皆斬衰三年<lb/>
　魯荘公之喪子般見弑而慶父作亂時閔公年八嵗<lb/>
　禍亂恐迫𦵏畢即除衰絰於庫門之外而以吉服嗣<lb/>
　位不與虞與卒哭之祭士大夫至卒哭祭畢亦除服<lb/>
　而不以麻絰入庫門三年之喪自此不行矣胡氏銓<lb/>
　曰既𦵏而絰不入庫門經意譏魯君忘哀之速爾春<lb/>
　秋閔二年書吉禘亦譏吉之早也雖由禍亂而然然<lb/>
　子臣之義薄矣記者故交譏之<lb/>
<pb n="18a"/>
孔子之故人曰原壤其母死夫子助之沭椁原壤登木<lb/>
曰乆矣予之不託於音也歌曰貍首之斑然執女手之<lb/>
卷然夫子為弗聞也者而過之從者曰子未可以已乎<lb/>
夫子曰丘聞之親者毋失其為親也故者毋失其為故<lb/>
也<lb/>
　此言聖人隠惡全交之事也沭治也孔子之故人有<lb/>
　原壤者其母死夫子助之治椁壤乃登木而言曰乆<lb/>
　矣我之不託興於詠歌之音也歌曰貍首之斑然言<lb/>
<pb n="18b"/>
　木文之華也執女手之卷然言椁材之潤也夫子若<lb/>
　為弗聞也者而過之從者問曰子未可以絶其交乎<lb/>
　夫子曰壤之無禮固也某聞之親者未可遽失其為<lb/>
　親也故者未可遽失其為故也案夷俟小過也遭喪<lb/>
　而歌大惡也胡氏以為責其夷俟之過則原壤猶不<lb/>
　失為故人若數其母死而歌則於義當絶聖人不遺<lb/>
　故舊盖有難以明言其失者耳<lb/>
趙文子與叔譽觀乎九原文子曰死者如可作也吾誰<lb/>
<pb n="19a"/>
與歸叔譽曰其陽處父乎文子曰行并植於晋國不沒<lb/>
其身其知不足稱也其舅犯乎文子曰見利不顧其君<lb/>
其仁不足稱也我則随武子乎利其君不忘其身謀其<lb/>
身不遺其友晋人謂文子知人文子其中退然如不勝<lb/>
衣其言呐呐然如不出諸其口所舉於晋國管庫之士<lb/>
七十有餘家生不交利死不屬其子焉<lb/>
　此言趙文子知人之事而并及其為人也文子名武<lb/>
　叔譽叔向也陽處父晋襄公之傅并謂兼攬衆事植<lb/>
<pb n="19b"/>
　謂剛直自立随武子士㑹也姓范字季食邑於随中<lb/>
　身也郷射記曰弓二寸以為侯中趙文子與叔譽游<lb/>
　觀乎九原之上文子曰卿大夫之𦵏此者多矣假令<lb/>
　死者而可作也吾其當誰從乎叔譽曰其陽處父乎<lb/>
　文子曰處父所行專權自用於晋國卒為狐射姑所<lb/>
　殺不得善終其身是其知有不足稱也叔譽又曰其<lb/>
　舅犯乎文子曰舅犯從亡於外者乆當反國之時正<lb/>
　輔主之日乃及河而請他往要君以求利而不顧其<lb/>
<pb n="20a"/>
　君是其仁有不足稱也我之所與歸者唯随武子乎<lb/>
　武子之言於晋國無隠情而家之事亦無不治既能<lb/>
　利其君而又不忘其身既能謀其身而又不遺其友<lb/>
　是仁知兩全者也文子之論前人如此故晋人皆謂<lb/>
　文子知人記者復言文子之身退然如不勝衣其言<lb/>
　則呐呐然如不出諸其口盖能謹於言行者至所推<lb/>
　舉之士出於管庫藏者七十有餘家生不與之交利<lb/>
　将死亦不託以子焉為國取材而不計其私殆庶幾<lb/>
<pb n="20b"/>
　於随武子之為人矣案文子所慕在於随㑹故往往<lb/>
　有與之相近者論者以為出於天資而未甞輔之以<lb/>
　學跡其生平多有可議然就晋言晋其賢於處父舅<lb/>
　犯亦逺矣<lb/>
叔仲皮學子柳叔仲皮死其妻魯人也衣衰而繆絰叔<lb/>
仲衍以告請繐衰而環絰曰昔者吾喪姑姊妹亦如斯<lb/>
末吾禁也退使其妻繐衰而環絰<lb/>
　此言子柳失禮之事也叔仲皮魯叔孫之族學教也<lb/>
<pb n="21a"/>
　衣讀齊繆讀樛衍皮弟也叔仲皮甞教其子子柳而<lb/>
　子柳猶不知禮叔仲皮死子柳之妻雖魯鈍婦人也<lb/>
　猶知為舅齊衰而繆絰叔仲衍見當時婦人好尚輕<lb/>
　細乃告子柳使易繐衰環絰因言昔者吾喪姑姊妹<lb/>
　亦如此服人不吾禁今亦宜然蓋徒知姑姊妹在室<lb/>
　齊衰與婦為舅姑同而不知繐環非齊衰之制也子<lb/>
　柳從之退使其妻繐衰而環絰是雖受教於父反有<lb/>
　不若愚婦人之所為者矣案禮婦人為舅姑齊衰絞<lb/>
<pb n="21b"/>
　絰兩股相交曰樛故謂之絞儀禮喪服𫝊疏所謂衰<lb/>
　裳齊牡麻絰是也繐衰小功之縷而四升半之衰也<lb/>
　環絰一股弔服之首絰也子柳知從叔父之言而不<lb/>
　知從父之教雖習俗移人亦可見其守禮之不篤矣<lb/>
成人有其兄死而不為衰者聞子皋将為成宰遂為衰<lb/>
成人曰蠶則績而蟹有匡范則冠而蟬有緌兄則死而<lb/>
子皋為之衰<lb/>
　此言為宰者孝足治民之事也成孟氏之采邑范蜂<lb/>
<pb n="22a"/>
　也蟬蜩也蠶絲如績蟹背如筐蜂首如冠蟬喙如緌<lb/>
　成人有兄死而不為衰服者聞子皋将為邑宰遂以<lb/>
　服衰蓋知子皋至孝恐来罪已故也成人為之謡曰<lb/>
　蠶能績絲必匡以貯之然蟹之有匡非為蠶之績也<lb/>
　為背而已范首有冠必緌以飾之然蟬之有緌非為<lb/>
　范之冠也為喙而已猶之兄死必為之服衰然成人<lb/>
　之衰非為兄之死也為子皋而已案孝子之行本有<lb/>
　放之四海而皆凖者觀成人之為兄服可見教民者<lb/>
<pb n="22b"/>
　尤貴乎躬焉以化之也<lb/>
樂正子春之母死五日而不食曰吾悔之自吾母而不<lb/>
得吾情吾惡乎用吾情<lb/>
　此言賢者居喪哀過之事也子春曽子弟子樂正子<lb/>
　春之母死至五日而不食禮執親之喪不食者三日<lb/>
　子春蓋勉强而逾二日矣既而曰吾悔之自吾母而<lb/>
　不得吾實情吾更於何處而用吾情乎案鄭注以勉<lb/>
　强過禮為悔或謂是悔母生時未盡奉養之道也<lb/>
<pb n="23a"/>
嵗旱穆公召縣子而問然曰天久不雨吾欲暴尩而奚<lb/>
若曰天則不雨而暴人之疾子虐毋乃不可與然則吾<lb/>
欲暴巫而奚若曰天則不雨而望之愚婦人於以求之<lb/>
毋乃已疏乎徙市則奚若曰天子崩巷市七日諸侯薨<lb/>
巷市三日為之徙市不亦可乎<lb/>
　此言君遇旱災當求諸己而不當求諸人也然猶焉<lb/>
　尩瘠病而面向上也魯穆公之時嵗旱召縣子而問<lb/>
　焉曰天久不雨今思所以求之者吾欲暴尩冀天哀<lb/>
<pb n="23b"/>
　之而雨子以為何如對曰天則不雨而暴此疾病之<lb/>
　人事甚酷虐而非所以感天毋乃不可與公曰然則<lb/>
　巫以接神吾欲暴巫冀天憐之而雨子以為何如對<lb/>
　曰天則不雨而望之愚婦人從而求之毋乃太迂闊<lb/>
　乎公曰天災如此無可為求吾以徙市之凶禮自處<lb/>
　則又何如對曰從来天子崩巷市者七日諸侯薨巷<lb/>
　市者三日蓋徙市於巷者庶人為君之喪禮也今旱<lb/>
　而為之徙市是行喪君之禮以自責而不亦可乎案<lb/>
<pb n="24a"/>
　　春秋傳僖公二十一年夏大旱公欲焚巫尩臧文仲<lb/>
　　曰非旱備也脩城郭貶衣省用務穡勸分此其務也<lb/>
　　巫尩何為公從之是嵗也饑而不害今穆公既不脩<lb/>
　　先君之政而縣子者又不能舉先大夫臧孫氏之說<lb/>
　　為對其所謂可不過曰徙市於巷而已格天救民之<lb/>
　　本豈在是哉<lb/>
　孔子曰衛人之袝也離之魯人之祔也合之善夫<lb/>
　　此言祔葬之制唯魯為善也袝制起於近代衛與魯<lb/>
<pb n="24b"/>
　　俱行之孔子甞曰衛人之祔也於椁之中以物隔而<lb/>
　　離之魯人之袝也於椁之中不以物隔而合之夫既<lb/>
　　曰祔矣又何離焉合之者其善矣夫蓋生同室而死<lb/>
　　同穴者婦人之道故夫子善魯朱子曰古者椁合衆<lb/>
　　材為之故小大随人所為今用全木則無許大木可<lb/>
　　以為椁故合葬者只同穴而各異椁也<lb/>
　<lb/>
日講禮記解義卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷二十二<lb/>
　曾子問<lb/>
　曽子問曰諸侯旅見天子入門不得終禮廢者幾孔子<lb/>
　曰四請問之曰大廟火日食后之䘮雨霑服失容則廢<lb/>
　如諸侯皆在而日食則從天子救日各以其方色與其<lb/>
　兵大廟火則從天子救火不以方色與兵曾子問曰諸<lb/>
　侯相見揖讓入門不得終禮廢者幾孔子曰六請問之<lb/>
<pb n="1b"/>
　曰天子崩大廟火日食后夫人之䘮雨霑服失容則廢<lb/>
　　此言行禮有故而不得終之事也旅見衆見也色衣<lb/>
　　之色也東方諸侯衣青南方赤西方白北方黒兵則<lb/>
　　東方用㦸南方矛西方弩北方盾中央用鼓曾子問<lb/>
　　若諸侯衆見天子已入門而不得終禮其廢者有幾<lb/>
　　孔子言有四曾子請問之孔子言如大廟火日食后<lb/>
　　之䘮雨霑服失容則旅見之禮廢日食乃天變之大<lb/>
　　者其象為陰侵陽諸侯皆在則從天子救日各以其<lb/>
<pb n="2a"/>
　方色與其兵示奉時事有所討也若天子之大廟火<lb/>
　則諸侯亦從天子救之不以方色倉猝不及備也不<lb/>
　以兵無所用兵也曾子又問若諸侯相見既揖讓入<lb/>
　門而不得終禮其廢者有幾孔子言有六曾子請問<lb/>
　之孔子言如天子崩君之大廟火日食后及夫人之<lb/>
　䘮雨霑服失容則相見之禮廢焉矣<lb/>
曾子問曰天子嘗禘郊社五祀之祭簠簋既陳天子崩<lb/>
后之䘮如之何孔子曰廢曾子問曰當祭而日食大廟<lb/>
<pb n="2b"/>
火其祭也如之何孔子曰接祭而已矣如牲至未殺則<lb/>
廢<lb/>
　此言有故廢祭之事也接㨗也曾子問若天子有嘗<lb/>
　禘郊社五祀之祭簠簋既陳設矣而適逢天子崩后<lb/>
　之䘮則處之當如何孔子言此惟有廢禮而已曾子<lb/>
　又問簠簋既陳猶祭前也若當祭而適有日食大廟<lb/>
　火之變則其祭也如之何孔子言牲如己殺則减畧<lb/>
　節文務在速祭而已矣如牲至而猶未殺則廢以有<lb/>
<pb n="3a"/>
　事扵日與廟也案接祭取速祭之義扵日食而郊社<lb/>
　五祀固有可行若大廟方當禘祫而火則以救火遷<lb/>
　主為急祭似當廢也<lb/>
天子崩未殯五祀之祭不行既殯而祭其祭也尸入三<lb/>
飯不侑酳不酢而已矣自啓至于反哭五祀之祭不行<lb/>
已𦵏而祭祝畢獻而已<lb/>
　此言五祀之祭之變禮也侑勸也酳食畢而以酒嗽<lb/>
　口也孔子言五祀外神不可以私䘮久廢其祭惟天<lb/>
<pb n="3b"/>
　子崩未殯則其祭不行俟殯訖而後祭其祭也迎尸<lb/>
　入坐尸三飯巫祝不更勸侑使滿常數攝主酌酒酳<lb/>
　尸尸卒爵而不酢如是則止矣此殯後祭五祀之禮<lb/>
　也自啓殯往𦵏至扵反哭亦不祭五祀俟𦵏訖而後<lb/>
　祭自獻祝以上其禮皆行惟獻佐食以下仍闕此又<lb/>
　𦵏後祭五祀之禮也案天子諸侯之祭禮亡今以大<lb/>
　夫少牢士特牲之禮推之士祭尸九飯大夫祭尸十<lb/>
　一飯則諸侯之祭十三飯天子之祭十五飯也不言<lb/>
<pb n="4a"/>
　嘗禘郊社者三年之䘮嘗禘不行而祭必俟吉若天<lb/>
　地社稷則既殯之後未𦵏之前皆越紼而行事無殺<lb/>
　禮故也<lb/>
曾子問曰諸侯之祭社稷俎豆既陳聞天子崩后之䘮<lb/>
君薨夫人之䘮如之何孔子曰廢自薨比至于殯自啓<lb/>
至于反哭奉帥天子<lb/>
　此言諸侯當祭遭變之禮也比及帥循也曾子問若<lb/>
　諸侯之祭社稷俎豆既陳設矣而適聞天子崩后之<lb/>
<pb n="4b"/>
　䘮君薨夫人之䘮則處之當如何孔子言此惟有廢<lb/>
　禮而已自薨以及扵殯自啓以至扵反哭皆率循天<lb/>
　子殯後𦵏後祭五祀之禮案不言郊禘諸侯不得郊<lb/>
　與大禘也<lb/>
曾子問曰大夫之祭鼎俎既陳籩豆既設不得成禮廢<lb/>
者幾孔子曰九請問之曰天子崩后之䘮君薨夫人之<lb/>
䘮君之大廟火日食三年之䘮齊衰大功皆廢外䘮自<lb/>
齊衰以下行也其齊衰之祭也尸入三飯不侑酳不酢<lb/>
<pb n="5a"/>
而已矣大功酢而已矣小功緦室中之事而已矣士之<lb/>
所以異者緦不祭所祭扵死者無服則祭<lb/>
　此言大夫士當祭遭變之禮也曾子問若大夫有宗<lb/>
　廟之祭鼎俎既陳籩豆既設而不得成禮其廢者有<lb/>
　幾孔子言有九曾子請問之孔子言如天子崩后之<lb/>
　䘮君薨夫人之䘮君之大廟火日食三年之䘮齊衰<lb/>
　大功此九者禮皆廢惟門外之䘮自齊衰以下皆行<lb/>
　以地異而服稍輕也其齊衰之祭也尸入三飯祝不<lb/>
<pb n="5b"/>
　復侑主人酌酒酳尸尸不更酢主人如是則止矣大<lb/>
　功服輕其禮稍備至十一飯之後主人酳尸尸酢主<lb/>
　人則止矣小功緦又輕其禮較備維時尸祝佐食俱<lb/>
　在室中至十一飯之後主人行獻尸獻祝獻佐食之<lb/>
　事則止矣士又異扵大夫雖緦麻亦不祭所祭者惟<lb/>
　扵死者無服則祭案所祭扵死者無服鄭注謂若舅<lb/>
　舅之子從母昆弟疏謂已雖服緦扵祖禰則無服皇<lb/>
　氏侃曰從母雖扵己小功扵父則無服亦不廢祭推<lb/>
<pb n="6a"/>
　此則如繼父無後者為之期亦不廢已之祖禰之祭<lb/>
曾子問曰三年之䘮弔乎孔子曰三年之䘮練不羣立<lb/>
不旅行君子禮以飾情三年之䘮而弔哭不亦虚乎<lb/>
　此言有重服者不得弔人之事也曾子問人子在三<lb/>
　年䘮服之中可以弔哭扵人乎孔子言三年之䘮即<lb/>
　至扵小祥練祭猶不羣而立旅而行為其苟語忘哀<lb/>
　也君子之行禮也以飾情故内外欲其相副苴衰絰<lb/>
　杖為至痛飾也若三年之䘮而弔哭不已失之虛妄<lb/>
<pb n="6b"/>
　乎葢弔哭宜哀忘己哀則服為虛若心存己哀而往<lb/>
　哭又扵弔為虛也豈所謂禮以飾情者乎<lb/>
曾子問曰大夫士有私䘮可以除之矣而有君服焉其<lb/>
除之也如之何孔子曰有君䘮服扵身不敢私服又何<lb/>
除焉扵是乎有過時而弗除也君之䘮服除而后殷祭<lb/>
禮也曾子問曰父母之䘮弗除可乎孔子曰先王制禮<lb/>
過時弗舉禮也非弗能勿除也患其過扵制也故君子<lb/>
過時不祭禮也<lb/>
<pb n="7a"/>
　此言親䘮弗除之事也曾子問大夫士有親䘮可以<lb/>
　除之矣而適逢有君服焉則其除之也當如何孔子<lb/>
　言有君䘮服扵其身即不敢為親成服夫初䘮尚不<lb/>
　得成服而終䘮又何除焉此所以雖過時而弗除也<lb/>
　至君服既除然後舉行殷祭禮也曾子問父母之䘮<lb/>
　本屬至痛今因有君服而遂弗除以致其終身之憂<lb/>
　不亦可乎孔子言先王制禮各以其時過時弗追舉<lb/>
　者禮也君子居父母之䘮非弗能過扵哀而勿除也<lb/>
<pb n="7b"/>
　恐其踰禮制而不敢也故四時之祭過則不復追祭<lb/>
　者禮也案殷祭孔疏謂小大祥祭張氏謂宗廟之盛<lb/>
　祭觀下經有殷事則歸是月朔月半薦新之奠皆不<lb/>
　廢即不廢二祥之祭可知葢祭是孝子存親之心所<lb/>
　謂祭不為除䘮是也此殷祭當是新主初入廟之祭<lb/>
　天子諸侯因乎禘祫大夫士亦必辯祭其髙曾祖禰<lb/>
　故謂之殷祭過時弗舉過時不祭言禮有所止以見<lb/>
　䘮服不可不除之意<lb/>
<pb n="8a"/>
曾子問曰君薨既殯而臣有父母之䘮則如之何孔子<lb/>
曰歸居于家有殷事則之君所朝夕否曰君既啓而臣<lb/>
有父母之䘮則如之何孔子曰歸哭而反送君曰君未<lb/>
殯而臣有父母之䘮則如之何孔子曰歸殯反于君所<lb/>
有殷事則歸朝夕否大夫室老行事士則子孫行事大<lb/>
夫内子有殷事亦之君所朝夕否<lb/>
　此言臣子扵君親之䘮當各致其哀而曲盡其禮也<lb/>
　殷事朔望及薦新之奠也曽子問如君薨既殯臣在<lb/>
<pb n="8b"/>
　朝夕哭臨之位矣而忽遭父母之䘮則處此當如何<lb/>
　孔子言此時當歸家治䘮惟君有朔望薦新之奠乃<lb/>
　之君所朝夕則否又問如君既啓殯臣在送𦵏之列<lb/>
　矣而忽遭父母之䘮則處此當如何孔子言此時當<lb/>
　歸哭親䘮復反而送君之𦵏俟𦵏畢乃歸治䘮事又<lb/>
　問如臣扵君䘮未殯而忽遭父母之䘮則處此當如<lb/>
　何孔子言人君五日而殯此時當歸殯其親而後反<lb/>
　扵君所家有殷事則暫歸扵家尋常朝夕之奠不親<lb/>
<pb n="9a"/>
　涖而使人攝之大夫則室老行事士則子孫行事若<lb/>
　大夫往君所其内子為君殷事亦必之君所唯朝夕<lb/>
　則否鄭注居家者因其哀後隆扵父母歸哭者服君<lb/>
　服而歸不敢私服君未殯而有父母之䘮其哀雜則<lb/>
　主扵君内子大夫妻也妻為夫之君如婦為舅姑服<lb/>
　齊衰賀氏循曰君不厭臣故君殯而父母䘮有歸之<lb/>
　義案此章舊説悉以君親對推之而亦不盡然葢䘮<lb/>
　以未殯既殯既啓為三節未殯則尸露既啓則棺露<lb/>
<pb n="9b"/>
　最為嚴急之時惟既殯差緩耳殯前襲斂諸事是附<lb/>
　扵身者必誠必信故君之殯君之子親之而臣特從<lb/>
　之父母之殯則必其子親之若如孔疏臣有父母之<lb/>
　䘮未殯而有君䘮去君殯日雖逺秖得待殯君訖而<lb/>
　還殯父母将恐尸蟲出户而抱痛無窮揆之不奪人<lb/>
　䘮之義其不然審矣<lb/>
賤不誄貴幼不誄長禮也唯天子稱天以誄之諸侯相<lb/>
誄非禮也<lb/>
<pb n="10a"/>
　此言諡由尊者出之事也誄以定諡諡必由尊者而<lb/>
　後定則名分正而美惡皆得其實是故賤不誄貴者<lb/>
　之行幼不誄長者之行禮也天子至尊無二故大臣<lb/>
　扵南郊必稱天以諡之自天子而外若諸侯以同等<lb/>
　相誄即非禮也而况賤之扵貴幼之扵長乎葢誄者<lb/>
　累列其生時行迹以作諡也大夫請扵諸侯諸侯請<lb/>
　扵天子天子則若受命扵天然亦有誄而不諡者鄭<lb/>
　注特從其多者言之<lb/>
<pb n="10b"/>
曾子問曰君出疆以三年之戒以椑從君薨其入如之<lb/>
何孔子曰共殯服則子麻弁絰疏衰菲杖入自闕升自<lb/>
西階如小斂則子免而從柩入自門升自阼階君大夫<lb/>
士一節也<lb/>
　此言君䘮外歸之事也椑親身棺也闕謂毁宗也所<lb/>
　毁宗殯宫門西邊牆也曾子問國君以事出疆必為<lb/>
　三年之戒備而以椑從君薨扵外則其入當如之何<lb/>
　孔子言其時若已大斂而供殯服則子從柩宜著麻<lb/>
<pb n="11a"/>
　弁環絰疏衰藨屨苴杖柩毁宗而入升自賔位之西<lb/>
　階此葢親将殯而以事神之禮事之也如方小斂則<lb/>
　子首唯著免身亦惟著布深衣以從柩而其入自門<lb/>
　升自主位之阼階此則親未在棺而以事生之禮事<lb/>
　之矣凡此乃君與大夫士之達禮無異節也鄭注殯<lb/>
　服謂布深衣苴絰散帶垂殯時主人所服共之以待<lb/>
　其來也其餘殯事亦皆具焉麻弁絰者布弁而加環<lb/>
　絰也布弁如爵弁而用布升自西階於此正棺而服<lb/>
<pb n="11b"/>
　殯服既塗而成服君已小斂主人布深衣不括髪者<lb/>
　行逺不可無飾案周人大斂扵阼故既小斂則升自<lb/>
　阼階以便大斂殯扵西階故既大斂則升自西階以<lb/>
　就殯<lb/>
曾子問曰君之䘮既引聞父母之䘮如之何孔子曰遂<lb/>
既封而歸不俟子曽子問曰父母之䘮既引及塗聞君<lb/>
薨如之何孔子曰遂既封改服而往<lb/>
　此言送𦵏聞䘮之事也封窆同曾子問有如君之䘮<lb/>
<pb n="12a"/>
　既引矣而臣忽聞父母之䘮則處此當如何孔子言<lb/>
　此時惟有遂送君柩既窆即歸不待嗣君既返而後<lb/>
　返也又問如父母之䘮既引及塗矣而忽聞君薨則<lb/>
　處此當如何孔子言此時惟有遂送親柩既窆即改<lb/>
　去所著之免括髪徒跣布深衣扱上衽而往不敢以<lb/>
　私䘮之服䘮其君也<lb/>
曾子問曰宗子為士庶子為大夫其祭也如之何孔子<lb/>
曰以上牲祭扵宗子之家祝曰孝子某為介子某薦其<lb/>
<pb n="12b"/>
常事<lb/>
　此言宗子祭用大夫牲之事也大夫之牲以少牢為<lb/>
　上故曰上牲孝子謂宗子介子謂庶子介副也不言<lb/>
　庶使若可以祭然曾子問如宗子為士而庶子為大<lb/>
　夫則其祭也如之何孔子言為庶子者當以應用之<lb/>
　上牲而就祭扵宗子家之廟祝辭則曰孝子某為介<lb/>
　子某薦其歳之常事所以貴禄而重宗也張子曰宗<lb/>
　子為士立二廟支子為大夫當立三廟是曾祖之廟<lb/>
<pb n="13a"/>
　為大夫立不為宗子立眀矣然不可二宗别統故其<lb/>
　廟亦立扵宗子之家<lb/>
若宗子有罪居于他國庶子為大夫其祭也祝曰孝子<lb/>
某使介子某執其常事攝主不厭祭不旅不假不綏祭<lb/>
不配布奠扵賔賔奠而不舉不歸肉其辭于賔曰宗兄<lb/>
宗弟宗子在他國使某辭<lb/>
　此言庶子攝祭之禮也厭厭飫神也假當作嘏謂祝<lb/>
　致福慶之辭綏周禮作墮尸即席取菹㨎扵醢祭扵<lb/>
<pb n="13b"/>
　豆間及祭黍稷肺今尸自綏祭而主則否也辭猶告<lb/>
　也孔子言若或宗子有罪居扵他國而庶子為大夫<lb/>
　其祭也祝辭則曰孝子某使介子某執其歳之常事<lb/>
　凡禮之畧扵宗子有五焉尸起佐食徹薦爼設扵西<lb/>
　北隅謂之改饌所以飫神今攝主不厭祭謙退似若<lb/>
　神未厭飫然也避正主故不旅酬不受嘏不綏祭當<lb/>
　祭之初尸未入祝必告神曰孝孫某薦歳事扵皇祖<lb/>
　伯某以某妃配今不敢備禮故祝辭不及配也所謂<lb/>
<pb n="14a"/>
　不旅者主人酬賔之時既布奠爵扵賔爼之北賔坐<lb/>
　取此爵奠扵爼南即不舉之以酬兄弟助祭之賔亦<lb/>
　不歸以爼肉宿賔之辭曰宗兄宗弟宗子以在他國<lb/>
　不得親祭故使某辭葢與宗子為列則曰宗兄宗弟<lb/>
　昭穆異者曰宗子也案以祭之次序而言當云不配<lb/>
　不綏祭不嘏不旅不厭祭此從祭末至祭初逆陳之<lb/>
　見攝主非正也鄭注云厭有陰有陽迎尸之前為陰<lb/>
　厭尸謖之後為陽厭此不厭不陽厭也攷特牲少牢<lb/>
<pb n="14b"/>
　禮迎尸之前祝酌奠奠之且饗是饗神也尸謖之後<lb/>
　徹薦爼敦設扵西北隅是改饌也饗神改饌皆以飫<lb/>
　神鄭注訓為厭飫是也即以為陰厭陽厭則儀禮並<lb/>
　無眀據下經云祭殤必厭葢弗成也孔子眀言厭祭<lb/>
　為殤設也宗子之殤有陰厭凡殤與無後者有陽厭<lb/>
　孔子特為曾子言之非謂凡吉祭皆有陰厭陽厭也<lb/>
　吉祭之饗神改饌謂之厭祭可也謂之陰厭陽厭不<lb/>
　可也<lb/>
<pb n="15a"/>
曾子問曰宗子去在他國庶子無爵而居者可以祭乎<lb/>
孔子曰祭哉請問其祭如之何孔子曰望墓而為壇以<lb/>
時祭若宗子死告扵墓而後祭扵家宗子死稱名不言<lb/>
孝身沒而已子㳺之徒有庶子祭者以此若義也今之<lb/>
祭者不首其義故誣扵祭也<lb/>
　此言重祭之事乃支子不祭之變禮也若義之若順<lb/>
　也首本也曾子問如宗子去在他國不識庶子無爵<lb/>
　而居者可以祭乎孔子言家有子孫不可乏祀其祭<lb/>
<pb n="15b"/>
　宜哉曽子又請問祭之禮當如何孔子言庶子無爵<lb/>
　不得祭扵宗子家之廟亦不敢自祭扵家但當望墓<lb/>
　為壇以時致祭若宗子死則庶子告扵墓而後得以<lb/>
　祭扵家祝辭稱子某而不稱孝子某庶子沒則稱名<lb/>
　之禮扵是而止葢其子為庶子之適子祭禰之時可<lb/>
　稱孝也子㳺之門人有庶子祭者皆用此禮是順古<lb/>
　義也今之祭者不本此義而率意行之故秖見其誣<lb/>
　扵祭也案鄭注言祭扵家容無廟也謂宗子無爵不<lb/>
<pb n="16a"/>
　立廟或宗子無罪居他國先以廟從也方氏慤曰庶<lb/>
　殺扵適賤殺扵貴禮之常也庶子無爵則非適非貴<lb/>
　故雖可祭而又殺焉葢聖賢之論宗法其謹如此<lb/>
曾子問曰祭必有尸乎若厭祭亦可乎孔子曰祭成䘮<lb/>
者必有尸尸必以孫孫幼則使人抱之無孫則取扵同<lb/>
姓可也祭殤必厭葢弗成也祭成䘮而無尸是殤之也<lb/>
　此言祭必有尸之事也曾子疑立尸而祭無益死者<lb/>
　故問祭必合有尸乎若不立尸而厭祭亦可乎葢祭<lb/>
<pb n="16b"/>
　初尸未入祭末尸既起是厭祭無尸也孔子言祭成<lb/>
　人而死者必有尸以成人威儀具備宜立尸以象之<lb/>
　也尸必以孫孫幼則使人抱之若無孫則取扵同姓<lb/>
　孫行之適者惟祭殤不立尸而厭祭以其未有成人<lb/>
　之威儀也若祭成䘮而無尸是以殤待之矣其可乎<lb/>
　徐氏師曽曰祭成人則既有尸而又厭祭殤則但有<lb/>
　厭而無尸<lb/>
孔子曰有陰厭有陽厭曽子問曰殤不祔祭何謂陰厭<lb/>
<pb n="17a"/>
陽厭孔子曰宗子為殤而死庶子弗為後也其吉祭特<lb/>
牲祭殤不舉無肵爼無𤣥酒不告利成是謂陰厭凡殤<lb/>
與無後者祭扵宗子之家當室之白尊于東房是謂陽<lb/>
厭<lb/>
　此言祭殤之禮也陰者室西南隅謂之奥以其幽暗<lb/>
　故曰陰陽者室西北隅謂之屋漏正與牖對以其光<lb/>
　眀故曰陽祔當為備肵敬也利猶養也謂共養之禮<lb/>
　已成也孔子言祭殤之禮有厭扵陰幽者有厭扵陽<lb/>
<pb n="17b"/>
　眀者曽子問祭殤禮畧何以備此兩厭乎孔子言是<lb/>
　葢殤而分為之祭非殤而備為之祭也殤有宗子庶<lb/>
　子之不同宗子雖尊殤則無為父之道而庶子不為<lb/>
　之後也但其卒哭後之吉祭不用祭殤之特豚而從<lb/>
　成人之特牲以隆之而已至平時祭殤之禮所殺扵<lb/>
　成人者有四焉凡祭佐食者舉肺脊以授尸祭而食<lb/>
　之今祭殤無尸故不舉凡尸食之餘主人敬尸而歸<lb/>
　之肵爼今無尸故無肵爼太古以水行禮後世重古<lb/>
<pb n="18a"/>
　而設之名為元酒今以殤降故無元酒凡事尸禮畢<lb/>
　出立户外祝東面告利成遂導尸以出今無尸故亦<lb/>
　不告是之謂祭殤之陰厭以其在室中陰暗之處厭<lb/>
　之也其他庶殤及庶子之無子孫者若是宗子大功<lb/>
　以内之親則扵宗子家之祖廟祭之與祭宗子之殤<lb/>
　畧同惟其祭必當室中眀白之處尊扵東房與宗子<lb/>
　之殤為異是之謂祭殤之陽厭也程子曰無服之殤<lb/>
　不祭下殤之祭終父母之身中殤之祭終兄弟之身<lb/>
<pb n="18b"/>
　長殤之祭終兄弟之子之身成人而無後者終兄弟<lb/>
　之孫之身此皆以義起也張氏曰室以奥為尊故宗<lb/>
　子之殤厭扵奥方氏慤曰陽尊陰卑宗子之殤曰陰<lb/>
　厭而凡殤曰陽厭者鬼神尚幽暗故也<lb/>
曽子問曰𦵏引至于堩日有食之則有變乎且不乎孔<lb/>
子曰昔者吾從老耼助𦵏扵巷黨及堩日有食之老耼<lb/>
曰丘止柩就道右止哭以聽變既眀反而后行曰禮也<lb/>
反𦵏而丘問之曰夫柩不可以反者也日有食之不知<lb/>
<pb n="19a"/>
其已之遲數則豈如行哉老耼曰諸侯朝天子見日而<lb/>
行逮日而舎奠大夫使見日而行逮日而舎夫柩不蚤<lb/>
出不莫宿見星而行者惟罪人與奔父母之䘮者乎日<lb/>
有食之安知其不見星也且君子行禮不以人之親痁<lb/>
患吾聞諸老耼云<lb/>
　此言𦵏引至途而逢日食之事也堩道也凡柩北面<lb/>
　而出道右謂道東反復也數速同安知其不見星謂<lb/>
　日食既而星見則昏暗中恐有姦慝也痁病也曾子<lb/>
<pb n="19b"/>
　問如𦵏引至塗而值日食則将變常禮而且止乎且<lb/>
　不變而遂行乎孔子言吾嘗見其事矣昔者從老耼<lb/>
　助𦵏扵巷黨及堩逢日食老耼因令某止柩以就道<lb/>
　右并止哭以待日之變動俟日光復常而後行葢以<lb/>
　為此禮也反自𦵏所而某問之曰夫柩不可以反而<lb/>
　貴乎速𦵏者也今也日有食之而不知其食已之遲<lb/>
　速則豈若遂行之為愈哉老耼曰凡諸侯之朝天子<lb/>
　必見日而行逮日止舎而設奠扵行主大夫之奉使<lb/>
<pb n="20a"/>
　亦見日而行逮日而舎皆以防患也故柩亦不蚤出<lb/>
　不莫宿其有見星而行者惟罪人與奔父母之䘮者<lb/>
　乎若日食而既安知其不見星而如之何其可行也<lb/>
　且君子助人行禮不可使人之親或病扵患難吾聞<lb/>
　諸老耼如此云張子曰豫備深思之道也<lb/>
曾子問曰為君使而卒扵舎禮曰公館復私館不復凡<lb/>
所使之國有司所授舎則公館已何謂私館不復也孔<lb/>
子曰善乎問之也自卿大夫士之家曰私館公館與公<lb/>
<pb n="20b"/>
所為曰公館公館復此之謂也<lb/>
　此言使臣客死招魂之事也曾子問如臣為君出使<lb/>
　他國而卒扵舎禮有公館復私館不復之文凡國之<lb/>
　待使臣而為有司所授之舎即公館已何以有私館<lb/>
　而謂之私館不復也孔子曰禮固有難眀者善乎子<lb/>
　之問也其有非君命所使而卿大夫士之家私相停<lb/>
　舎者曰私館若公家所造之館與公命所使停舎之<lb/>
　處則曰公館禮云公館復此之謂也方氏慤曰聘禮<lb/>
<pb n="21a"/>
　卿館扵大夫大夫館扵士凡公命所使舎客者即公<lb/>
　所為也<lb/>
曽子問曰下殤土周𦵏于園遂輿機而往塗邇故也今<lb/>
墓逺則其𦵏也如之何孔子曰吾聞諸老耼曰昔者史<lb/>
佚有子而死下殤也墓逺召公謂之曰何以不棺斂扵<lb/>
宫中史佚曰吾敢乎哉召公言扵周公周公曰豈不可<lb/>
史佚行之下殤用棺衣棺自史佚始也<lb/>
　此言𦵏下殤之事也土周一名堲周輿猶抗也與舁<lb/>
<pb n="21b"/>
　同義機者輿尸之牀無足以繩絚其中央又以繩從<lb/>
　兩旁鈎之史佚周初良史曾子問周人以夏后氏之<lb/>
　堲周𦵏下殤扵園中但以衣斂尸而置扵機不用車<lb/>
　載衆手舁之以往惟塗邇故也若去墓之塗逺而不<lb/>
　用棺不用車似若不可不識其𦵏也當如之何孔子<lb/>
　言吾嘗聞其事扵老耼矣昔者史佚有子而死下殤<lb/>
　也𦵏而墓逺方疑扵舁尸之不可而召公勸之曰何<lb/>
　不棺斂扵宫中而以車行史佚曰吾敢乎哉召公為<lb/>
<pb n="22a"/>
　之言扵周公周公曰何不可者葢禮有從權而無害<lb/>
　扵義故史佚行之是下殤之用棺而衣之棺之自史<lb/>
　佚始也戴氏徳曰七歳以上至生三月殤之以日易<lb/>
　月哭之朝夕𦵏扵園既𦵏止哭不飲酒食肉董氏曰<lb/>
　以日易月謂本期易以二十五日本大功易以十三<lb/>
　日<lb/>
曽子問曰卿大夫将為尸扵公受宿矣而有齊衰内䘮<lb/>
則如之何孔子曰出舎扵公館以待事禮也孔子曰尸<lb/>
<pb n="22b"/>
弁冕而出卿大夫士皆下之尸必式必有前驅<lb/>
　此言為尸敬尸之事也弁爵弁也凡尸服死者之上<lb/>
　服今為君尸而弁冕者以君之先世或有為大夫士<lb/>
　者故也曽子問若卿夫夫将為尸扵公已受君命而<lb/>
　齊戒越宿矣而有齊衰門内之䘮則處之當如何孔<lb/>
　子言當出舎扵公館以待行事事畢然後歸哭而不<lb/>
　以凶干吉者禮也因言尸既弁冕而出卿大夫士遇<lb/>
　之皆下車尸亦必式而禮之出必有前驅為辟道也<lb/>
<pb n="23a"/>
　案尸必取扵適不敢以卑者憑吾親也必取適之有<lb/>
　爵者不敢以賤者憑吾親也此卿大夫為尸扵公是<lb/>
　同姓之公族若士大夫則取適之無爵者辟君也<lb/>
子夏問曰三年之䘮卒哭金革之事無辟也者禮與初<lb/>
有司與孔子曰夏后氏三年之䘮既殯而致事殷人既<lb/>
𦵏而致事記曰君子不奪人之親亦不可奪親也此之<lb/>
謂乎子夏曰金革之事無辟也者非與孔子曰吾聞諸<lb/>
老耼曰昔者魯公伯禽有為為之也今以三年之䘮從<lb/>
<pb n="23b"/>
其利者吾弗知也<lb/>
　此言居䘮奪情之非禮也子夏問人子遭三年之䘮<lb/>
　既卒哭而金革之事無敢辭辟者為是禮當然與抑<lb/>
　其初或有司逼遣之而然與孔子言在乎夏禮殯後<lb/>
　即還其事扵君殷禮則𦵏後而致事記有之三年之<lb/>
　䘮君不強其任事以奪人之親臣亦不可干事以自<lb/>
　奪其親也其此之謂乎子夏又問然則金革之事無<lb/>
　辟也者扵禮非與孔子言吾聞諸老耼曰昔者魯公<lb/>
<pb n="24a"/>
　　伯禽以徐戎之難東郊不開卒哭而征之是急王事<lb/>
　　而有為為之也今居䘮而用兵以逐利者吾不知其<lb/>
　　何禮也案鄭注致事還其職位扵君周則卒哭而致<lb/>
　　事孔疏成王即位之時周公猶在此云伯禽卒哭葢<lb/>
　　母䘮也<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷二十二<lb/>
</p>
<p>
</p>
  </div>
</body>
</text>
</TEI>
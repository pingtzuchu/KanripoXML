<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷六十二<lb/>
　儒行<lb/>
　　儒行是記有道徳者所行也張子曰舊多疑儒行今<lb/>
　　觀之亦多善處<lb/>
　魯哀公問於孔子曰夫子之服其儒服與孔子對曰丘<lb/>
　少居魯衣逄掖之衣長居宋冠章甫之冠丘聞之也君<lb/>
　子之學也博其服也鄉丘不知儒服<lb/>
<pb n="1b"/>
　　此言儒服之名義也逢掖謂肘掖之所寛大大袂禪<lb/>
　　衣也宋殷之後章甫殷冠也孔子自衞反魯哀公館<lb/>
　　之問於孔子曰夫子之被服威儀與俗不同其儒者<lb/>
　　之服與孔子對曰某少居於魯所衣者即魯逄掖之<lb/>
　　衣長居於宋所冠者即宋章甫之冠某聞之也君子<lb/>
　　之學也宜於博其服也從乎鄉某固不自知其爲儒<lb/>
　　服爾葢儒之名始見於周官曰儒以道得民不徒以<lb/>
　　服而已孔子欲以學立其本故不以儒服自居也<lb/>
<pb n="2a"/>
哀公曰敢問儒行孔子對曰遽數之不能終其物悉數<lb/>
之乃留更僕未可終也哀公命席孔子侍曰儒有席上<lb/>
之珍以待聘夙夜强學以待問懐忠信以待舉力行以<lb/>
待取其自立有如此者<lb/>
　此言孔子侍坐而陳脩己立身之事也物猶事也僕<lb/>
　臣之擯相者更僕乆則疲倦使之更代也珍美器也<lb/>
　哀公曰敢問儒者之行孔子對曰此即猝遽數之有<lb/>
　不能終其事詳悉數之乆留至於更僕而猶未可終<lb/>
<pb n="2b"/>
　也哀公命設席孔子侍坐而言曰儒有席上之珍務<lb/>
　成徳以待聘夙夜强學務窮理以待問懐忠與信務<lb/>
　存誠以待舉致力於行務實勝以待取其卓然自立<lb/>
　有如此者案儒必自貴而後有以貴於物必自治而<lb/>
　後可以治乎人此即藏器於身待時而動之意<lb/>
儒有衣冠中動作慎其大讓如慢小讓如僞大則如威<lb/>
小則如愧其難進而易退也粥粥若無能也其容貌有<lb/>
如此者<lb/>
<pb n="3a"/>
　此言儒者之容貌也粥粥卑讓貌儒有以禮自治衣<lb/>
　冠得其中動作致其謹大讓以自抗則如慢小譲以<lb/>
　致曲則如僞大則有所不敢犯而如威小則有所不<lb/>
　敢放而如愧其難於進而易於退也謙恭自下粥粥<lb/>
　若無能也其容貌有如此者<lb/>
儒有居處齊難其坐起恭敬言必先信行必中正道塗<lb/>
不爭險易之利冬夏不爭隂陽之和愛其死以有待也<lb/>
養其身以有為也其備豫有如此者<lb/>
<pb n="3b"/>
　此言儒者備豫之行也齊難齊莊可畏難也儒有居<lb/>
　處必齊難其坐起必恭敬言必無妄而先信行必無<lb/>
　邪而中正於道塗則不爭險易之利於冬夏則不爭<lb/>
　隂陽之和凡所以愛其死者將於天之時而有所待<lb/>
　也所以養其身者將於己之道而有所爲也其備豫<lb/>
　有如此者案鄭注云行不爭道止不選處能敬與恕<lb/>
　則有以先立乎誠矣<lb/>
儒有不寳金玉而忠信以為寶不祈土地立義以爲土<lb/>
<pb n="4a"/>
地不祈多積多文以為富難得而易禄也易禄而難畜<lb/>
也非時不見不亦難得乎非義不合不亦難畜乎先勞<lb/>
而後禄不亦易禄乎其近人有如此者<lb/>
　此言儒者近人之行也儒有不寶金玉而惟忠信居<lb/>
　心即以為寶不祈土地而惟立義於身即以為土地<lb/>
　不祈多積而惟積學多文即以為富難於得而實易<lb/>
　禄也易於禄而實難畜也非其時有可為而不即見<lb/>
　不亦難得乎非其義之所在而不苟合不亦難畜乎<lb/>
<pb n="4b"/>
　先勞於職業而後受君之禄不亦易禄乎其近人有<lb/>
　如此者周子曰君子以道充爲貴身安為富故常泰<lb/>
　無不足而銖視軒冕塵視金玉其重無加焉爾葢内<lb/>
　重則外自輕而又不為己甚之行此儒之所以近於<lb/>
　人也<lb/>
儒有委之以貨財淹之以樂好見利不虧其義劫之以<lb/>
衆沮之以兵見死不更其守鷙蟲攫搏不程勇者引重<lb/>
鼎不程其力徃者不悔來者不豫過言不再流言不極<lb/>
<pb n="5a"/>
不斷其威不習其謀其特立有如此者<lb/>
　此言儒者特立之行也淹浸漬也蟲者鳥獸之通稱<lb/>
　程猶量也不極不問所從出也儒有或委之以貨財<lb/>
　淹之以樂好而能見利而不虧其義或劫之以衆沮<lb/>
　之以兵而能見死而不更其守勇足以犯難則如鷙<lb/>
　蟲之當攫搏有不待程量其勇者材足以任事又如<lb/>
　引舉重鼎而不待程量其力已徃者不至於可悔未<lb/>
　來者不必其豫防過言則改之而不再流言亦聽之<lb/>
<pb n="5b"/>
　而不極權足制物而不斷挫其威知足應變而不試<lb/>
　習其謀其特立有如此者<lb/>
儒有可親而不可劫也可近而不可迫也可殺而不可<lb/>
辱也其居處不淫其飲食不溽其過失可微辨而不可<lb/>
面數也其剛毅有如此者<lb/>
　此言儒者剛毅之行也溽濃厚也儒有可親而不可<lb/>
　劫以力也可近而不可迫以威也可殺而不可辱其<lb/>
　志也唯自勝以義而無慾則剛故其居處正而不淫<lb/>
<pb n="6a"/>
　其飲食質而不溽其有過失止可微辨而不可面數<lb/>
　也其剛毅有如此者吕氏大臨曰子路聞過則喜成<lb/>
　湯改過不吝推是心也雖怨詈且受之况面數乎<lb/>
儒有忠信以為甲胄禮義以為干櫓戴仁而行抱義而<lb/>
處雖有暴政不更其所其自立有如此者<lb/>
　此言儒者自立之行也甲鎧也胄兠鍪也干小楯櫓<lb/>
　大楯也自立家語作自守儒有忠信以爲周身之甲<lb/>
　胄禮義以爲禦侮之干櫓達則戴仁而行窮則抱義<lb/>
<pb n="6b"/>
　而處雖有暴政不能更變其所守其自立有如此者<lb/>
　呂氏大臨曰首條自立論其所學所行足以侍天下<lb/>
　之用此則論其所信所守足以更天下之變也<lb/>
儒有一畝之宫環堵之室篳門圭窬蓬户甕牖易衣而<lb/>
出并日而食上答之不敢以疑上不答不敢以諂其仕<lb/>
有如此者<lb/>
　此言儒者出仕之行也徑一歩長百歩爲畝此葢謂<lb/>
　宫牆四方皆十歩也方丈爲堵環之爲圍此謂四圍<lb/>
<pb n="7a"/>
　各一堵也篳門以荆竹織爲門圭窬謂穿牆爲穴上<lb/>
　鋭下方狀如圭也蓬户編蓬為戸甕牖謂牖圓如甕<lb/>
　易衣而出謂不人人有衣出則更著之并日而食謂<lb/>
　不日日得食或二日而得一日之食也儒有貧乏而<lb/>
　不遇止一畝之宫環堵之室篳門圭窬蓬户甕牖而<lb/>
　居至不堪易衣而後出并日而始食而養至不足曾<lb/>
　不肯委曲遷就以爲居處衣食之計而必以其道道<lb/>
　合而上答之可就則就而不敢以疑道不合而上不<lb/>
<pb n="7b"/>
　答可去即去而不敢以諂其仕有如此者葢人有惡<lb/>
　貧賤貪富貴之心則進退皆無自主是故上交不諂<lb/>
　惟守義之君子能之<lb/>
儒有今人與居古人與稽今世行之後世以爲楷適弗<lb/>
逄世上弗援下弗推讒諂之民有比黨而危之者身可<lb/>
危也而志不可奪也雖危起居竟信其志猶將不忘百<lb/>
姓之病也其憂思有如此者<lb/>
　此言儒者憂世之行也楷法也起居猶言舉事動作<lb/>
<pb n="8a"/>
　危起居謂因事中傷之也信與伸同儒有今人而身<lb/>
　與之居古人而心與之稽今世行之後世即可以爲<lb/>
　楷適不幸而弗逄於世在上弗援以升在下弗推以<lb/>
　進其讒諂之民又有比周爲黨而共危之者身可危<lb/>
　也而志則不可奪也雖危其起居而竟信其本志尚<lb/>
　且無一日而忘百姓之病也其憂思有如此者案上<lb/>
　言不疑不諂而此言憂思所謂樂天之志憂世之誠<lb/>
　並行而不悖也<lb/>
<pb n="8b"/>
儒有博學而不窮篤行而不倦幽居而不淫上通而不<lb/>
困禮之以和爲貴忠信之美優游之法慕賢而容衆毁<lb/>
方而瓦合其寛裕有如此者<lb/>
　此言儒者寛裕之行也儒有博學而知類不窮篤行<lb/>
　而歴久不倦幽居而其守不淫上通而其道不困禮<lb/>
　之用和爲貴故内焉有忠信之美外焉有優游之法<lb/>
　量閎故慕賢而容衆智圓故毁方而瓦合其寛裕有<lb/>
　如此者案毁方而瓦合如云刓方以爲圜矣學未至<lb/>
<pb n="9a"/>
　於聖人不如言守節之有繩尺也<lb/>
儒有内稱不辟親外舉不辟怨程功積事推賢而進達<lb/>
之不望其報君得其忘苟利國家不求富貴其舉賢援<lb/>
能有如此者<lb/>
　此言儒者舉賢援能之行也稱亦舉也儒有内稱不<lb/>
　避私親外舉不避私怨但程量其功積累其事推以<lb/>
　爲賢而進達之初不望其所報逮乎君得其忘惟有<lb/>
　利於國家而不自求富貴其舉賢援能有如此者案<lb/>
<pb n="9b"/>
　以人事君臣子之分故昔人舉讐舉子不失爲忠唯<lb/>
　其公爾忘私也况儒者以天下爲度乎<lb/>
儒有聞善以相告也見善以相示也爵位相先也患難<lb/>
相死也久相待也遠相致也其任舉有如此者<lb/>
　此言儒者任舉同類之行也儒有於其同類聞善言<lb/>
　則以相告也見善行則以相示也爵位則推譲而相<lb/>
　先也患難則救援而相死也欲與之升則寧久而必<lb/>
　相待也欲偕之進則雖遠而必相致也其任舉有如<lb/>
<pb n="10a"/>
　此者方氏慤曰任舉謂相任以事相舉以職<lb/>
儒有澡身而浴徳陳言而伏静而正之上弗知也麤而<lb/>
翹之又不急爲也不臨深而爲髙不加少而爲多世治<lb/>
不輕世亂不沮同弗與異弗非也其待立獨行有如此<lb/>
者<lb/>
　此言儒者特立獨行之事也翹與招其君之過招字<lb/>
　同舉也儒有澡其身浴其徳不自汙濁正己以立正<lb/>
　君之本及陳言於君而猶必自隠伏所謂以嘉謀嘉<lb/>
<pb n="10b"/>
　猷入告而順之於外者當過之未形則静而正之黙<lb/>
　爲之圖而上弗知也過之已著則麤而翹之明爲之<lb/>
　告然又緩而不急爲也行不必臨深相形而後顯其<lb/>
　髙文不必加少相益而後成其多世治不以趨利而<lb/>
　輕世亂不以避害而沮同乎已者不必與異乎已者<lb/>
　不必非而一唯理之是從也其特立獨行有如此者<lb/>
　馬氏曰立見於有守行見於有爲自立者以對人言<lb/>
　之特立者以對衆言之也<lb/>
<pb n="11a"/>
儒有上不臣天子下不仕諸侯慎静而尚寛强毅以與<lb/>
人博學以知服近文章砥厲廉隅雖分國如錙銖不臣<lb/>
不仕其規爲有如此者<lb/>
　此言儒者志操規爲之事也知服知力行之要也厲<lb/>
　本作礪砥礪磨石也廉隅陛廉側隅稜角分辨處也<lb/>
　十黍爲絫十絫爲銖二十四銖爲兩八兩爲錙規者<lb/>
　心之規度爲者身之作爲儒有上不臣於天子下不<lb/>
　仕乎諸侯而一以自脩爲重謹慎安静而待人則尚<lb/>
<pb n="11b"/>
　乎寛然寛而有制則仍强毅以與人慎静而非苟安<lb/>
　則仍博學以知服其學也近文章而其服行也砥礪<lb/>
　廉隅雖或分國如錙銖之輕而欲專任之猶以爲未<lb/>
　可事人治人而不臣不仕其規爲有如此者案先儒<lb/>
　謂漆雕開已見大意要非有守者不能是故規爲過<lb/>
　人必以廉隅爲要也<lb/>
儒有合志同方營道同術並立則樂相下不厭久不相<lb/>
見聞流言不信其行本方立義同而進不同而退其交<lb/>
<pb n="12a"/>
友有如此者<lb/>
　此言儒者交友之行也儒有與友合志而同乎所向<lb/>
　之方營道而同乎所習之術並立而無忌心則見其<lb/>
　樂相下而有遜心則見其不厭雖久不相見聞流言<lb/>
　而能不信是以其素行而定之也本方而處得其正<lb/>
　立義而行得其冝同則進而從之不同則退而避之<lb/>
　其交友有如此者案聞流言不信則信之深矣而又<lb/>
　曰不同而退所以爲君子之交也<lb/>
<pb n="12b"/>
温良者仁之本也敬慎者仁之地也寛裕者仁之作也<lb/>
孫接者仁之能也禮節者仁之貌也言談者仁之文也<lb/>
歌樂者仁之和也分㪚者仁之施也儒皆兼此而有之<lb/>
猶且不敢言仁也其尊譲有如此者<lb/>
　此言儒者尊仁譲善之行也本謂根本也地猶踐履<lb/>
　也作充廣也能能事也施施與也儒之行不同要歸<lb/>
　於仁焉而已是故居心温良者仁之本也持躬敬慎<lb/>
　者仁之地也處事寛裕者仁之作也與人孫接者仁<lb/>
<pb n="13a"/>
　之能也禮儀有節者仁之貌也言談有中者仁之文<lb/>
　也歌以言志樂以合情者仁之和也分人以財積而<lb/>
　能㪚者仁之施也儒皆兼此而有之則盡乎仁之實<lb/>
　矣然其心猶且不敢自以爲仁也其尊譲有如此者<lb/>
　案仁統四端兼萬善故言儒而必歸於仁其所謂仁<lb/>
　之地者猶大傳以履爲徳之基也<lb/>
儒有不隕穫於貧賤不充詘於富貴不慁君王不累長<lb/>
上不閔有司故曰儒今衆人之命儒也妄常以儒相詬<lb/>
<pb n="13b"/>
病孔子至舍哀公館之聞此言也言加信行加義終没<lb/>
吾世不敢以儒爲戲<lb/>
　此總言儒行之可貴也隕者如有所墜失穫者如有<lb/>
　所割刈充者驕氣之盈詘者吝氣之歉慁猶辱也累<lb/>
　猶繫也閔窮也儒有正志而不隕穫於貧賤行義而<lb/>
　不充詘於富貴雖在貧困而能不慁於君王不累於<lb/>
　長上不閔於有司以故謂之曰儒而無愧今衆人之<lb/>
　自命爲儒也妄而不實由是常以儒爲輕而動相詬<lb/>
<pb n="14a"/>
　病則固無怪其然矣當是時孔子至舍哀公館之既<lb/>
　得聞此言也於言則加信於行則加義且自言曰終<lb/>
　没吾世不敢以儒爲戲蓋知儒行之真而因以重孔<lb/>
　子者如此案此篇所陳義寡而辭繁殆非所謂有倫<lb/>
　有要者學者節而取焉可也<lb/>
大學<lb/>
　朱子章句<lb/>
冠義<lb/>
<pb n="14b"/>
　冠以責成人其禮甚重古者士二十而冠儀禮有士<lb/>
　冠禮而此釋其義呂氏大臨曰冠昏鄉射燕聘天下<lb/>
　之達禮儀禮所載謂之禮者禮之經禮記所載謂之<lb/>
　義者皆舉其經之節文以述其制作之義也<lb/>
凡人之所以爲人者禮義也禮義之始在於正容體齊<lb/>
顔色順辭令容體正顔色齊辭令順而后禮義備以正<lb/>
君臣親父子和長幼君臣正父子親長幼和而后禮義<lb/>
立故冠而后服備服備而后容體正顔色齊辭令順故<lb/>
<pb n="15a"/>
曰冠者禮之始也是故古者聖王重冠<lb/>
　此言聖王重冠禮以正人道之始也順謂順理凡人<lb/>
　之所以爲人者非徒血氣之軀以其有禮義也禮義<lb/>
　之所由始則在於正其容體齊其顔色順其辭令至<lb/>
　於容體既正而無失足顔色既齊而無失色辭令既<lb/>
　順而無失口則威儀不忒而后禮義備由是外以正<lb/>
　其君臣内以親其父子和其長幼至於君臣既正而<lb/>
　朝廷肅父子既親而閨門定長幼既和而宗族安則<lb/>
<pb n="15b"/>
　倫理克敦而后禮義立然此非幼者所能故必冠而<lb/>
　后一身之服備服備而后容體正顔色齊辭令順葢<lb/>
　服以章徳故曰冠者禮之所由始也是故古者聖王<lb/>
　重冠案容體顏色辭令乃徳之符曽子謂君子所貴<lb/>
　乎道者三是也惟敬以直内義以方外自成童以至<lb/>
　於終其身斯可以為成人矣<lb/>
古者冠禮筮日筮賓所以敬冠事敬冠事所以重禮重<lb/>
禮所以爲國本也<lb/>
<pb n="16a"/>
　此言筮日筮賓之義也古者冠禮筮日以求其吉筮<lb/>
　賓以擇其賢皆所以敬冠事敬冠事所以重乎禮之<lb/>
　始重禮則人道立此所以為國本也鄭氏康成曰古<lb/>
　者有吉事則樂與賢者歡成之有凶事則欲與賢者<lb/>
　哀戚之故士冠禮主人戒賓賓禮辭許<lb/>
故冠於阼以著代也醮於客位三加彌尊加有成也已<lb/>
冠而字之成人之道也<lb/>
　此言冠禮以重成人之義也說並見郊特牲故適子<lb/>
<pb n="16b"/>
　冠於阼階所以著明代父之義也醮必於客位三加<lb/>
　以漸而彌尊是加禮於有成之人也已冠而賓字之<lb/>
　敬其名而不稱成人之道也<lb/>
見於母母拜之見於兄弟兄弟拜之成人而與爲禮也<lb/>
𤣥冠𤣥端奠摯於君遂以摯見於郷大夫鄉先生以成<lb/>
人見也<lb/>
　此言既冠而見於尊長之義也元冠齊冠元端齊服<lb/>
　古者相見必執摯以爲禮士當執雉也鄉先生謂鄉<lb/>
<pb n="17a"/>
　老而致仕者已冠之後見於母則母拜之見於兄弟<lb/>
　則兄弟拜之以其成人而與爲禮也於是服元冠元<lb/>
　端奠摯於君遂以摯見於郷大夫與鄉先生是皆以<lb/>
　成人之道見於尊者也案儀禮冠者奠觶取脯北面<lb/>
　見於母母拜受子拜送母又拜鄭氏注云婦人於丈<lb/>
　夫雖其子猶俠拜<lb/>
成人之者將責成人禮焉也責成人禮焉者將責爲人<lb/>
子爲人弟爲人臣爲人少者之禮行焉將責四者之行<lb/>
<pb n="17b"/>
於人其禮可不重與故孝弟忠順之行立而后可以爲<lb/>
人可以爲人而后可以治人也故聖王重禮故曰冠者<lb/>
禮之始也嘉事之重者也是故古者重冠重冠故行之<lb/>
於廟行之於廟者所以尊重事尊重事而不敢擅重事<lb/>
不敢擅重事所以自卑而尊先祖也<lb/>
　此申明冠禮之重也嘉事謂嘉禮事言其實禮言其<lb/>
　名以成人之道待之者非謂服備異於童稚將責以<lb/>
　成人之禮焉故也責以成人之禮焉者將責以爲人<lb/>
<pb n="18a"/>
　子爲人弟爲人臣爲人少者之禮而使備行焉將責<lb/>
　此四者之行於人則其禮豈可不重與故必孝於親<lb/>
　弟於兄忠於君順於長四者之行立而后可以爲人<lb/>
　可以爲人則有諸己而后可推之以治人也故聖王<lb/>
　必重乎禮而禮有由始故曰冠者禮之始也乃嘉事<lb/>
　之重者也是故古者必重乎冠重冠故行之於廟行<lb/>
　之於廟者所以尊其重事尊其重事而不敢擅其重<lb/>
　事不敢擅其重事凡所以自卑而尊先祖也案孔疏<lb/>
<pb n="18b"/>
　士冠禮注廟謂禰廟此云尊先祖者尊禰即尊先祖<lb/>
　之義且下士祖禰共廟諸侯冠於太祖之廟故左傳<lb/>
　云以先君之祧處之天子當冠於始祖廟也呂氏大<lb/>
　臨曰昏禮自納采至親迎皆主人筵几於廟聘禮君<lb/>
　親拜迎於大門之外而廟受爵有徳禄有功君親䇿<lb/>
　命於廟喪禮既啓則朝廟皆示有所尊而不敢專也<lb/>
昏義<lb/>
　昏者娶妻之禮以昏爲期取陽徃隂來之義儀禮有<lb/>
<pb n="19a"/>
　士昏禮而此釋其義<lb/>
昏禮者將合二姓之好上以事宗廟而下以繼後世也<lb/>
故君子重之是以昏禮納采問名納吉納徵請期皆主<lb/>
人筵几於廟而拜迎於門外入揖譲而升聽命於廟所<lb/>
以敬慎重正昏禮也<lb/>
　此總明昏禮之義也納采者納雁爲采擇之禮納吉<lb/>
　者得吉卜而納之也納徴者納幣爲昏姻之證請期<lb/>
　請昏期也筵以交神几以安神昏禮者將以合二姓<lb/>
<pb n="19b"/>
　之好上以事宗廟為祭祀之主下以繼後世爲本支<lb/>
　之傳也以故君子重之是以昏禮首之以納采次之<lb/>
　以問名又次之以納吉然後納幣以徴之請日以期<lb/>
　之皆男氏遣使者將命女氏之主人先設筵几於廟<lb/>
　中而拜迎使者於門外逮使者入揖譲而後升於是<lb/>
　聽男氏之命於廟所以敬慎重正乎此昏禮也案孔<lb/>
　疏云納采問名二禮一使兼行之唯納徴無雁有幣<lb/>
　其餘皆用雁又云問名者問其母所生之姓名或謂<lb/>
<pb n="20a"/>
　納采時既告以某之子矣此是問女之名氏也<lb/>
父親醮子而命之迎男先於女也子承命以迎主人筵<lb/>
几於廟而拜迎于門外壻執雁入揖讓升堂再拜奠鴈<lb/>
葢親受之於父母也降出御婦車而壻授綏御輪三周<lb/>
先俟于門外婦至壻揖婦以入共牢而食合卺而酳所<lb/>
以合體同尊卑以親之也<lb/>
　此言親迎之義也奠置也奠鴈有四說程子曰取其<lb/>
　不再偶朱子曰取其順隂陽徃來之義亦所以攝盛<lb/>
<pb n="20b"/>
　又昏禮摯不用死故不得不越雉而用鴈也御輪以<lb/>
　三周爲節取隂陽竒偶之數成也共牢而食者同食<lb/>
　一牲合卺而酳者以一瓠分爲兩瓢謂之卺壻與婦<lb/>
　各執一片以酳酳演也謂食畢飲酒演安其氣也親<lb/>
　迎之禮父必親醮子於寢而命之迎爲男當先於女<lb/>
　也子承父命以迎女氏之主人先設筵几於廟中而<lb/>
　拜迎壻於門外壻執鴈以入揖譲而升堂北面再拜<lb/>
　奠鴈葢親受女於其父母也於是降階而出御婦車<lb/>
<pb n="21a"/>
　而壻授之以綏御輪三匝御者代之壻自乘其車而<lb/>
　歸先俟於門外婦至寢門壻揖婦以入共牢而食不<lb/>
　異牲合卺而酳不異爵合卺有合體之義共牢有同<lb/>
　尊卑之義以示相親而不相離也案隂陽之義不判<lb/>
　則不合昏禮合二姓之好故曰敬而親之<lb/>
敬慎重正而后親之禮之大體而所以成男女之别而<lb/>
立夫婦之義也男女有别而后夫婦有義夫婦有義而<lb/>
后父子有親父子有親而后君臣有正故曰昏禮者禮<lb/>
<pb n="21b"/>
之本也夫禮始於冠本於昏重於喪祭尊於朝聘和於<lb/>
鄉射此禮之大體也<lb/>
　此申言昏禮所繫之重也鄉謂鄉飲酒禮射謂鄉射<lb/>
　禮昏禮必敬慎重正而后親之者以其爲禮之大體<lb/>
　所以成男女之别而立夫婦之義也男女有别則正<lb/>
　始而后夫婦有義夫婦有義則端本而后父子有親<lb/>
　父子有親則移孝作忠而后君臣有正故曰昏禮者<lb/>
　禮之本也夫禮始於冠以責成人本於昏以繼後世<lb/>
<pb n="22a"/>
　重於喪祭以慎終追逺尊於朝聘以明君臣之義和<lb/>
　於鄉射以合賔主之懽此禮之大體也<lb/>
夙興婦沐浴以俟見質明贊見婦於舅姑婦執笲棗栗<lb/>
叚脩以見贊醴婦婦祭脯醢祭醴成婦禮也舅姑入室<lb/>
婦以特豚饋明婦順也厥明舅姑共饗婦以一獻之禮<lb/>
奠酬舅姑先降自西階婦降自阼階以著代也<lb/>
　此言婦見舅姑與舅姑饗婦之禮也質明昏之次日<lb/>
　正明也贊相禮者也笲形如筥叚脩見曲禮以特豚<lb/>
<pb n="22b"/>
　饋合升而分載之左胖饋舅右胖饋姑士昏禮婦見<lb/>
　舅姑之日即舅姑饗婦此言厥明者容大夫以上禮<lb/>
　多或異日也昏後夙興婦沐浴以俟見於天正明時<lb/>
　贊者見婦於舅姑婦執笲所盛之棗栗叚脩爲摯以<lb/>
　見贊者設醴以禮婦婦因祭脯醢與祭醴所以成爲<lb/>
　婦之禮也舅姑入室婦以特豚爲饋所以明爲婦之<lb/>
　順也又明日舅姑共饗婦以一獻之禮奠酬既畢各<lb/>
　還燕寢舅姑先降自西階婦降自阼階所以著明代<lb/>
<pb n="23a"/>
　姑之義也案此爲冢婦之禮庶婦則使人醮婦不饋<lb/>
　鄭注云婦見及饋饗於適寢謂舅姑之適寢也儀禮<lb/>
　賈疏云舅獻姑酬共成一獻葢舅獻婦則婦飲一爵<lb/>
　婦酢舅則舅飲一爵姑酬婦則姑先導欲一觶然後<lb/>
　實觶酬婦婦奠之而不舉所謂正禮成也<lb/>
成婦禮明婦順又申之以著代所以重責婦順焉也婦<lb/>
順者順於舅姑和於室人而后當於夫以成絲麻布帛<lb/>
之事以審守委積葢藏是故婦順備而后内和理内和<lb/>
<pb n="23b"/>
理而后家可長久也故聖王重之<lb/>
　此又申言昏禮之重以責成於婦順也室人謂女妐<lb/>
　女叔諸婦也女妐壻之姊女叔壻之妹諸婦娣姒之<lb/>
　屬當猶稱也昏禮之重始成婦禮繼明婦順又申之<lb/>
　以著代所以重責其婦以順之道焉也所謂婦順者<lb/>
　必順於舅姑和於室人而后能當於夫由是以成絲<lb/>
　麻布帛之事則祭服有備以審守委積葢藏則粢盛<lb/>
　有供而可以富其家是故婦順備而后恩明誼美而<lb/>
<pb n="24a"/>
　内以和理内和理而后家可得而長久也故聖王必<lb/>
　於昏禮而重以責之案夫婦人倫之始爲夫者必和<lb/>
　於妻子宜於兄弟而后順於父母爲婦者必順於舅<lb/>
　姑和於室人而后當於夫二義相備<lb/>
是以古者婦人先嫁三月祖廟未毁教于公宫祖廟既<lb/>
毁教於宗室教以婦徳婦言婦容婦功教成祭之牲用<lb/>
魚芼之以蘋藻所以成婦順也<lb/>
　此言婦順之教有素也宗室宗子之家也與大宗近<lb/>
<pb n="24b"/>
　者於大宗教之與小宗近者於小宗教之婦徳貞順<lb/>
　婦言辭令婦容婉娩婦功絲麻也魚與蘋藻皆水物<lb/>
　隂類也芼之爲羮也是以古者婦人先嫁期之三月<lb/>
　必使女師教之如此女於祖廟未毁而有服即教于<lb/>
　公宫若於祖廟既毁而無服斯教於宗室而其教則<lb/>
　以婦徳婦言婦容婦功教成而告於所出之祖女乃<lb/>
　祭之牲惟用魚羮之以蘋藻所以教之如此其豫者<lb/>
　欲其知此而成婦順也案注疏祭之祭其所出之祖<lb/>
<pb n="25a"/>
　也女親行祭詩云誰其尸之有齊季女張子曰古者<lb/>
　婦人亦須有教教於公宫宗室是也故知夙興夜寐<lb/>
　臨祭祀事賓客承尊長又曰祖廟未毁教于公宫則<lb/>
　知諸侯於有服族人亦引而親之如家人焉推之自<lb/>
　天子至卿大夫士禮皆可知矣<lb/>
古者天子后立六宫三夫人九嬪二十七世婦八十一<lb/>
御妻以聽天下之内治以明章婦順故天下内和而家<lb/>
理天子立六官三公九卿二十七大夫八十一元士以<lb/>
<pb n="25b"/>
聽天下之外治以明章天下之男教故外和而國治故<lb/>
曰天子聽男教后聽女順天子理陽道后治隂徳天子<lb/>
聽外治后聽女職教順成俗外内和順國家理治此之<lb/>
謂盛徳<lb/>
　此由昏義而極言之也鄭注天子六寢而六宫在後<lb/>
　六官在前内治婦學之法也或曰御妻當作御女古<lb/>
　者天子后立六宫之職有三夫人九嬪二十七世婦<lb/>
　八十一御妻以聽天下之内治以明章婦順故天下<lb/>
<pb n="26a"/>
　之凡爲婦者化之則内和而家以理天子立六官之<lb/>
　職有三公九卿二十七大夫八十一元士以聽天下<lb/>
　之外治以明章天下之男教故凡爲男者化之則外<lb/>
　和而國以治故曰天子所聽者男教后所聽者女順<lb/>
　天子所理者陽道后所治者隂徳天子所聽者外治<lb/>
　后所聽者内治至於教既順而成俗則外内莫不和<lb/>
　順而國家咸歸於理治此由天子與后有以統正六<lb/>
　官表儀六宮而致然夫是之謂盛徳也案九嬪世婦<lb/>
<pb n="26b"/>
　女御見於周禮而昏義始詳列其數鄭康成解小星<lb/>
　詩及内則妻不在妾御莫敢當夕孔疏並從而附會<lb/>
　之謂御見之法女御八十一人當九夕世婦二十七<lb/>
　人當三夕九嬪九人當一夕三夫人當一夕后當一<lb/>
　夕此繆說也後世之禮失而矯誣六經其不足信決<lb/>
　矣<lb/>
是故男教不脩陽事不得適見於天日爲之食婦順不<lb/>
脩隂事不得適見於天月爲之食是故日食則天子素<lb/>
<pb n="27a"/>
服而脩六官之職蕩天下之陽事月食則后素服而脩<lb/>
六宮之職蕩天下之隂事故天子之與后猶日之與月<lb/>
隂之與陽相須而后成者也天子脩男教父道也后脩<lb/>
女順母道也故曰天子之與后猶父之與母也故爲天<lb/>
王服斬衰服父之義也爲后服資衰服母之義也<lb/>
　此申言天子與后之爲教本也適之言責也蕩蕩滌<lb/>
　其穢惡也資當爲齊惟天子重男教后重女順是故<lb/>
　男教若不脩則陽事不得謫必見於天而日爲之食<lb/>
<pb n="27b"/>
　婦順若不脩則隂事不得謫必見於天而月爲之食<lb/>
　此天子與后之責也是故日食則天子不敢安其常<lb/>
　易素服而脩六官之職以蕩滌天下之陽事月食則<lb/>
　后不敢安其常易素服而脩六宫之職以蕩滌天下<lb/>
　之隂事故天子之與后猶日之與月隂之與陽必相<lb/>
　須而后成其化者也天子脩男教勉天下之爲子者<lb/>
　父之道也后脩女順勉天下之爲婦者母之道也故<lb/>
　曰天子之與后而天下戴之猶父之與母也故爲天<lb/>
<pb n="28a"/>
　　王服斬衰即服父之義也爲后服齊衰即服母之義<lb/>
　　也真氏徳秀曰家人之卦曰女正位乎内男正位乎<lb/>
　　外男女正天地之大義也易言其理而禮述其法葢<lb/>
　　相表裏云<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷六十二<lb/>
</p>
<p>
</p>
  </div>
</body>
</text>
</TEI>
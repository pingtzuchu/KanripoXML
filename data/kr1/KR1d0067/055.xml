<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷五十五<lb/>
　坊記<lb/>
　　坊與防同水隄也篇中雜引孔子及六經之言皆以<lb/>
　　禮防民之義禮禁亂之所由生猶防止水之所自來<lb/>
　　也<lb/>
　子言之君子之道辟則坊與坊民之所不足者也大為<lb/>
　之坊民猶踰之故君子禮以坊徳刑以坊淫命以坊欲<lb/>
<pb n="1b"/>
　　此言君子以道坊民乃一篇之綱也辟讀為譬子孔<lb/>
　　子也子言之君子之以道治民也譬則水之有坊與<lb/>
　　夫人情易流而仁義每苦於不足道則坊民之所不<lb/>
　　足者也大為之坊而民猶且踰之故君子有禮以坊<lb/>
　　其徳有刑以坊其淫有命以坊其欲案命者天之教<lb/>
　　令也命以坊欲即孟子性也有命焉之意<lb/>
　子云小人貧斯約富斯驕約斯盜驕斯亂禮者因人之<lb/>
　情而為之節文以為民坊者也故聖人之制富貴也使<lb/>
<pb n="2a"/>
民富不足以驕貧不至於約貴不慊於上故亂益亡<lb/>
　此言為民貧富之坊也約猶窮也慊恨不滿之貌也<lb/>
　子云小人無道以安貧貧斯氣歉而約無徳以守富<lb/>
　富斯氣盈而驕約斯苟得而為盜驕斯犯上而為亂<lb/>
　此皆人之情而禮則因人情而為之節文以為民坊<lb/>
　者也故聖人之制富貴也使民雖富而不足以驕雖<lb/>
　貧而不至於約雖貴而不慊於上故亂於是乎益亡<lb/>
　案先王之法田里有制等威有辨所以杜亂萌者豫<lb/>
<pb n="2b"/>
　矣<lb/>
子云貧而好樂富而好禮衆而以寧者天下其㡬矣詩<lb/>
云民之貪亂寧為荼毒故制國不過千乗都城不過百<lb/>
雉家富不過百乗以此坊民諸侯猶有畔者<lb/>
　此亦言坊民貧富之情也貧而好樂論語無好字衆<lb/>
　謂家族衆盛詩大雅桑柔之篇貪猶欲也荼苦菜毒<lb/>
　螫蟲也都城都邑之城雉度名也髙一丈長三丈為<lb/>
　一雉子云人有貧而能樂富而能好禮衆而能安寧<lb/>
<pb n="3a"/>
　者天下其不多見矣詩云民之欲亂有寧為荼毒之<lb/>
　行而不恤者故先王之制大國出車不過千乗卿大<lb/>
　夫之都城不過百雉其家之富不過百乗以此坊民<lb/>
　可謂嚴矣然其弊也諸侯猶有倍畔者案古人引詩<lb/>
　多斷章取義今第依文解之<lb/>
子云夫禮者所以章疑别微以為民坊者也故貴賤有<lb/>
等衣服有别朝廷有位則民有所讓<lb/>
　此言禮之坊民也子云夫禮也者所以章其似同而<lb/>
<pb n="3b"/>
　異之疑别其似明而隱之微以為斯民坊者也故貴<lb/>
　賤有等而不相陵衣服有别而不相淆朝廷有位而<lb/>
　不相越則民興於讓而靡所争矣盖禮達而分定故<lb/>
　民有遜心易曰履和而至即此意也<lb/>
子云天無二日土無二王家無二主尊無二上示民有<lb/>
君臣之别也春秋不稱楚越之王喪禮君不稱天大夫<lb/>
不稱君恐民之惑也詩云相彼盍旦尚猶患之子云君<lb/>
不與同姓同車與異姓同車不同服示民不嫌也以此<lb/>
<pb n="4a"/>
坊民民猶得同姓以弑其君<lb/>
　此亦言章疑别微之道也詩逸詩也盍旦即鶡旦夜<lb/>
　鳴求旦之鳥患猶惡也子云臣之於君未有不統於<lb/>
　一者是故天無二日則土無二王家無二主則尊無<lb/>
　二上示民有君臣之别也春秋於楚越之王則外之<lb/>
　書卒而不書葬禮君不稱天以避天子大夫不稱君<lb/>
　而稱主以避國君恐滋民之惑也詩云相彼盍旦之<lb/>
　鳥欲反晝夜之常人且猶惡之又况於臣之欲犯上<lb/>
<pb n="4b"/>
　者乎子云乗車之法君在左僕在中央勇士在右君<lb/>
　之不與同姓同車與異姓同車而亦不同服者示民<lb/>
　無混淆之嫌也以此坊民而民猶或有以同姓而弑<lb/>
　其君者<lb/>
子云君子辭貴不辭賤辭富不辭貧則亂益亡故君子<lb/>
與其使食浮於人也寧使人浮於食<lb/>
　此言辭受之坊也食祿也浮溢也子云君子於爵也<lb/>
　辭貴而不辭賤於禄也辭富而不辭貧則能廉且讓<lb/>
<pb n="5a"/>
　而亂於是乎益亡故君子與其過乎分而使食浮於<lb/>
　人也寧不及乎分而使人浮於食案人浮於食即辭<lb/>
　富居貧之意言貧富則貴賤可知盖古人之處富貴<lb/>
　恒有懼心焉故每食無餘不失為賢者而素餐之誡<lb/>
　詩人所為咏歌以見志也<lb/>
子云觴酒豆肉讓而受惡民猶犯齒衽席之上讓而坐<lb/>
下民猶犯貴朝廷之位讓而就賤民猶犯君詩云民之<lb/>
無良相怨一方受爵不讓至于己斯亡<lb/>
<pb n="5b"/>
　此言人情之難坊而上之不可不讓也詩小雅角弓<lb/>
　之篇已終也子云下之爭應化於上之讓而有未易<lb/>
　言者如觴酒豆肉讓其美而受惡所以老老也而民<lb/>
　猶至於犯齒衽席之上讓其上而坐下所以貴貴也<lb/>
　而民猶至於犯貴朝廷之位讓其貴而就賤所以尊<lb/>
　君也而民猶至於犯君况又可不率之以讓乎詩云<lb/>
　凡人之不善者相怨各在一方不相往來始於受爵<lb/>
　不讓而終至於亡其身此可以為戒也方氏慤曰禮<lb/>
<pb n="6a"/>
　六十以上籩豆有加故酒肉以犯齒言三命不齒席<lb/>
　於尊東故衽席以犯貴言<lb/>
子云君子貴人而賤己先人而後己則民作讓故稱人<lb/>
之君曰君自稱其君曰寡君<lb/>
　此言教讓之道也子云君子惟不驕能貴人而賤己<lb/>
　惟不爭能先人而後己則民於是乎作讓故稱人之<lb/>
　君尊之曰君自稱其君謙言曰寡徳之君陸氏佃曰<lb/>
　引此者著於君尚如此其他可知<lb/>
<pb n="6b"/>
子云利祿先死者而後生者則民不偝先亡者而後存<lb/>
者則民可以託詩云先君之思以畜寡人以此坊民民<lb/>
猶偝死而號無告<lb/>
　此言以仁厚之道坊民也身沒國事曰死為國事而<lb/>
　出亡在外曰亡詩邶風燕燕之篇先君謂衛莊公畜<lb/>
　詩作勖寡人莊姜自謂子云君有利禄及人能先死<lb/>
　者而後生者則民化於仁厚而不偝能先亡者而後<lb/>
　存者則民勉於忠義而可以託詩云惟先君之思以<lb/>
<pb n="7a"/>
　勖勉寡人此其義也以此坊民民猶有偝棄其死老<lb/>
　弱號呼而無所控告者<lb/>
子云有國家者貴人而賤禄則民興讓尚技而賤車則<lb/>
民興藝故君子約言小人先言<lb/>
　此言舉善以勸民之道也貴人謂貴有徳之人子云<lb/>
　有國家者貴徳而不吝於班禄則民興於讓尚能而<lb/>
　不吝於賜車則民興於藝故君子務實而常約言小<lb/>
　人務華而常先言案約言云者謂非口惠而實不至<lb/>
<pb n="7b"/>
　也<lb/>
子云上酌民言則下天上施上不酌民言則犯也下不<lb/>
天上施則亂也故君子信讓以涖百姓則民之報禮重<lb/>
詩云先民有言詢于芻蕘<lb/>
　此言為上者之貴乎同民也詩大雅板之篇子云上<lb/>
　施政教必先參酌乎民言則合於人心所同然下咸<lb/>
　戴上而有如天之所施矣若上不酌民言則或拂於<lb/>
　理而犯也下不天上施則是慢乎上而亂也故君子<lb/>
<pb n="8a"/>
　本信讓以涖百姓則民之報禮必重詩云古之賢人<lb/>
　有言詢及於芻蕘之賤者盖民心至愚而公所謂清<lb/>
　問下民者此矣<lb/>
子云善則稱人過則稱己則民不爭善則稱人過則稱<lb/>
己則怨益亡詩云爾卜爾筮履無咎言子云善則稱人<lb/>
過則稱己則民讓善詩云考卜惟王度是鎬京惟龜正<lb/>
之武王成之<lb/>
　此言讓善引過之道也詩衛風氓之篇履當依詩作<lb/>
<pb n="8b"/>
　體又詩大雅文王有聲之篇度謀也詩作宅子云君<lb/>
　子有不矜不伐之徳善則推以稱人過則引以稱己<lb/>
　則民於是乎不爭抑非特不爭而已善則推以稱人<lb/>
　過則引以稱己則怨於是乎益亡詩云爾卜爾筮其<lb/>
　體兆無凶咎之辭是可以見不爭不怨之意也且又<lb/>
　非特亡怨而已善則推以稱人過則引以稱己則民<lb/>
　於是乎讓善詩云稽考龜卜者武王也謀度是鎬京<lb/>
　志已先定乃決之於龜而武王遂築成之是臣之歸<lb/>
<pb n="9a"/>
　美於君也<lb/>
子云善則稱君過則稱己則民作忠君陳曰爾有嘉謀<lb/>
嘉猷入告爾君于内女乃順之于外曰此謀此猷惟我<lb/>
君之徳於乎是惟良顯哉子云善則稱親過則稱己則<lb/>
民作孝大誓曰予克紂非予武惟朕文考無罪紂克予<lb/>
非朕文考有罪惟予小子無良<lb/>
　此言為臣子者讓善引過之道也君陳周書與今書<lb/>
　文小異大誓亦周書子云為臣者善則推以稱君過<lb/>
<pb n="9b"/>
　則引以稱己則民於是乎作忠君陳曰爾有切於事<lb/>
　之嘉謀合於道之嘉猷入以告爾君於内女乃順之<lb/>
　於外曰凡此謀此猷皆我君之徳於乎有臣如此是<lb/>
　為良臣而君之名亦顯哉子云為子者善則推以稱<lb/>
　親過則引以稱己則民於是乎作孝大誓曰予若克<lb/>
　紂非予武功實惟朕文考無罪紂若克予非朕文考<lb/>
　有罪實惟予小子無良案讓者禮之實也書稱堯徳<lb/>
　曰允恭克讓是故天子有善讓徳於天而况為臣子<lb/>
<pb n="10a"/>
　者乎<lb/>
子云君子弛其親之過而敬其美論語云三年無改於<lb/>
父之道可謂孝矣髙宗云三年其惟不言言乃讙<lb/>
　此言人子繼述之孝也弛猶棄忘也髙宗本非書篇<lb/>
　之名三年不言見商書説命篇言乃讙見周書無逸<lb/>
　篇讙與歡同本作雍子云惟君子為親者諱而善則<lb/>
　歸親故弛棄其親之過而敬述其美於父之沒至三<lb/>
　年無改於父之道斯可謂孝矣書有云三年其惟不<lb/>
<pb n="10b"/>
　言言則天下皆喜悦之此亦以見髙宗之能守成也<lb/>
　石梁王氏曰既有子云不應孔子自引論語因知皆<lb/>
　後人為之且不應孔子發言段段引證如此齊同<lb/>
子云從命不忿微諫不倦勞而不怨可謂孝矣詩云孝<lb/>
子不匱子云睦於父母之黨可謂孝矣故君子因睦以<lb/>
合族詩云此令兄弟綽綽有裕不令兄弟交相為瘉子<lb/>
云於父之執可以乗其車不可以衣其衣君子以廣孝<lb/>
也子云小人皆能養其親君子不敬何以辨子云父子<lb/>
<pb n="11a"/>
不同位以厚敬也書云厥辟不辟忝厥祖<lb/>
　此類言孝道也微諫㡬諫也詩大雅既醉之篇匱乏<lb/>
　也又詩小雅角弓之篇令善也綽綽寛容貌瘉病也<lb/>
　書商書大甲篇今書文無上厥字子云人子承順親<lb/>
　命之時不可稍存忿戾之色父母有過則微諫不倦<lb/>
　至於勞而不怨斯可謂孝矣詩云孝子事親之心無<lb/>
　窮也子云人子誠和睦於父母之黨則親心克慰可<lb/>
　謂孝矣故君子因欲致其和睦於是乎㑹聚黨族而<lb/>
<pb n="11b"/>
　為燕食之禮詩云惟令善之兄弟能寛容而綽綽有<lb/>
　裕若不令之兄弟則交相為病此睦與不睦之異也<lb/>
　子云於父之執友止可以乗其車而不可以衣其衣<lb/>
　君子以推致其孝也子云人子於親能敬必能養若<lb/>
　僅云養而已小人皆能養其親君子不敬而將何以<lb/>
　辨子云父子不同所立之位所以别尊卑而厚其敬<lb/>
　也書云君之不君必至於忝厥祖則子豈可以慢其<lb/>
　親乎案不敬何辨與論語意同犬馬小人皆能有養<lb/>
<pb n="12a"/>
　故君子以敬親為要也<lb/>
子云父母在不稱老言孝不言慈閨門之内戲而不歎<lb/>
君子以此坊民民猶有薄於孝而厚於慈<lb/>
　此言曲體親心之孝也戲謂如孺子言笑者子云人<lb/>
　子當父母而在不自稱為老言所以孝於親而不言<lb/>
　所以慈於子閨門之内可戲以致親之樂而不歎以<lb/>
　啟親之憂君子以此坊民所以教孝者至矣而民猶<lb/>
　有薄於孝而厚於慈者案子孝父慈各有其道至於<lb/>
<pb n="12b"/>
　此薄而彼厚乃民情之流失非謂父不當慈也<lb/>
子云長民者朝廷敬老則民作孝子云祭祀之有尸也<lb/>
宗廟之有主也示民有事也脩宗廟敬祀事教民追孝<lb/>
也以此坊民民猶忘其親<lb/>
　此言教民以孝之道也追孝猶言追養繼孝子云長<lb/>
　民者在朝廷尊嚴之地而猶敬老誠以老之近於親<lb/>
　也民於是乎感之而作孝而又必以身示教焉如祭<lb/>
　祀有尸以象其生也宗廟有主以寓其存也皆以示<lb/>
<pb n="13a"/>
　民有所事也脩宗廟敬祀事教民追孝於無窮也以<lb/>
　此坊民而民猶有忘其親者案程子謂祭非主則無<lb/>
　依非尸則無享故必兼而言之示民有事即事死如<lb/>
　事生事亡如事存之意<lb/>
子云敬則用祭器故君子不以菲廢禮不以美没禮故<lb/>
食禮主人親饋則客祭主人不親饋則客不祭故君子<lb/>
苟無禮雖美不食焉易曰東鄰殺牛不如西鄰之禴祭<lb/>
實受其福詩曰既醉以酒既飽以徳以此示民民猶爭<lb/>
<pb n="13b"/>
利而忘義<lb/>
　此言示民以敬義之道也祭器籩豆簋鉶之屬易既<lb/>
　濟九五爻辭禴祭祭之薄者詩大雅既醉之篇子云<lb/>
　主人致敬於客則用祭器以饗食故禮主於敬君子<lb/>
　不敢不及而以菲廢禮亦不敢過而以美没禮觀於<lb/>
　食禮主人親饋以敬客則客祭饌以敬主人若主人<lb/>
　不親饋則客亦不祭且非特不祭而已君子之為客<lb/>
　苟於其無禮雖美不食焉易曰東鄰之殺牛轉不如<lb/>
<pb n="14a"/>
　西鄰之禴祭為能實受其福詩云君子之燕饗既醉<lb/>
　以酒而又既飽以徳以此示民而民猶有爭利而忘<lb/>
　義者<lb/>
子云七日戒三日齊承一人焉以為尸過之者趨走以<lb/>
教敬也醴酒在室醍酒在堂澄酒在下示民不淫也尸<lb/>
飲三衆賔飲一示民有上下也因其酒肉聚其宗族以<lb/>
敎民睦也故堂上觀乎室堂下觀乎上詩云禮儀卒度<lb/>
笑語卒獲<lb/>
<pb n="14b"/>
　此言祭祀之道也承奉也詩小雅楚茨之篇卒盡也<lb/>
　子云將祭之時七日散齊三日致齊奉一人以為尸<lb/>
　過之者必趨走所以教民敬也陳祭之時三酒俱設<lb/>
　醴酒在室醍酒在堂澄酒在下薄在上而厚在下示<lb/>
　民不貪淫於味也獻酬之時主人主婦賓長各一獻<lb/>
　而尸飲三然後主人獻賓而衆賓飲一尊者多而卑<lb/>
　者少示民有上下之等也既祭之後因祭祀之酒肉<lb/>
　㑹宗族之昭穆而共為燕飲所以教民和睦也禮各<lb/>
<pb n="15a"/>
　有義如此故堂上觀乎室中堂下觀乎堂上而無不<lb/>
　當於禮者詩云禮儀盡合於法笑語盡得其宜其此<lb/>
　之謂矣案為君尸者大夫士見之則下之君知所以<lb/>
　為尸者則自下之故云過之者趨走又尸以象神賓<lb/>
　以助祭故於飲之多少以示上下<lb/>
子云賓禮每進以讓喪禮每加以遠浴於中霤飯於牖<lb/>
下小歛於户内大歛於阼殯於客位祖於庭葬於墓所<lb/>
以示遠也殷人弔於壙周人弔於家示民不偝也子云<lb/>
<pb n="15b"/>
死民之卒事也吾從周以此坊民諸侯猶有薨而不葬<lb/>
者<lb/>
　此言喪葬之禮也子云賓自外而入其禮每進以讓<lb/>
　喪自内而出其禮每加以遠以喪禮言之浴則於中<lb/>
　霤飯則於牖下小歛則於户内大歛則於阼殯則於<lb/>
　客位祖則於庭葬則於墓所以示漸即於遠也殷人<lb/>
　既封而弔於壙周人反哭而弔於家所以示民不偝<lb/>
　其死也子云死者民之終事也禮宜求其曲盡反而<lb/>
<pb n="16a"/>
　亡焉失之矣故弔從吾周以此坊民則送終之禮備<lb/>
　矣而諸侯猶有薨而不葬者案郷飲酒禮主人迎賓<lb/>
　至門三辭至階三讓皆主人先入先登所謂每進以<lb/>
　讓者如此此以賓禮起喪禮下故不復言賓也<lb/>
子云升自客階受弔於賓位教民追孝也未沒喪不稱<lb/>
君示民不爭也故魯春秋記晉喪曰殺其君之子奚齊<lb/>
及其君卓以此坊民子猶有弑其父者<lb/>
　此言追孝之道也魯僖公九年秋晉侯詭諸卒冬里<lb/>
<pb n="16b"/>
　克殺其君之子奚齊明年春里克弑其君卓子子云<lb/>
　人子居喪升自客階受弔於賓位而不忍遽代父為<lb/>
　主人者所以教民追孝也未終喪則不稱君而稱子<lb/>
　未敢以君位自居者所以示民不爭也故魯春秋之<lb/>
　記晉喪曰弑其君之子奚齊及其君卓以此坊民而<lb/>
　子猶有弑其父者案升自客階受弔於賓位鄭注在<lb/>
　反哭之時據既夕禮乃反哭入升自西階是也未沒<lb/>
　喪不稱君卓子弑於獻公卒之明年而書其君卓據<lb/>
<pb n="17a"/>
　春秋傅諸侯於其封内三年稱子至其臣子踰年則<lb/>
　謂之君是也<lb/>
子云孝以事君弟以事長示民不貳也故君子有君不<lb/>
謀仕唯卜之日稱二君喪父三年喪君三年示民不疑<lb/>
也父母在不敢有其身不敢私其財示民有上下也故<lb/>
天子四海之内無客禮莫敢為主焉故君適其臣升自<lb/>
阼階即位於堂示民不敢有其室也父母在饋獻不及<lb/>
車馬示民不敢專也以此坊民民猶忘其親而貳其君<lb/>
<pb n="17b"/>
　此言事君父之道也君子有君謂君之子父在者也<lb/>
　鄭注二當為貳如左傳卜貳圉之貳猶副也子云為<lb/>
　子弟者必孝以事其君弟以事其長示民不敢貳於<lb/>
　君長也故世子有君不急於為政而謀仕惟時當卜<lb/>
　筮君有故而已代之則命龜之辭得稱君之貳某而<lb/>
　已夫人倫莫重於君父喪父斬衰三年喪君亦斬衰<lb/>
　三年此可見忠孝一原而示民以不疑也父母在則<lb/>
　人子不敢自有其身不敢自私其財此可見家無二<lb/>
<pb n="18a"/>
　主而示民有上下也故天子至尊於四海之内無客<lb/>
　禮亦莫敢為主焉君適其臣升自主人之階即位於<lb/>
　堂示民以不敢有其室也父母在雖有饋遺貢獻不<lb/>
　及車馬示民以不敢專其財也以此坊民則子臣之<lb/>
　道著矣而民猶有忘其親而貳其君者<lb/>
子云禮之先幣帛也欲民之先事而後祿也先財而後<lb/>
禮則民利無辭而行情則民爭故君子於有饋者弗能<lb/>
見則不視其饋易曰不耕穫不葘畬凶以此坊民民猶<lb/>
<pb n="18b"/>
貴祿而賤行<lb/>
　此以交際明事君之禮也禮先幣帛謂先行相見之<lb/>
　禮而後以幣帛行其情也易无妄六二爻辭今文無<lb/>
　凶字田一嵗曰葘三嵗曰畬子云古者相見之禮所<lb/>
　為必先於幣帛也是欲教民以先任事而後得祿之<lb/>
　義也若先財而後禮則民必貪於利無辭讓而遽行<lb/>
　情則民必習於爭故君子於人之有饋者或有故不<lb/>
　得出見則不視其饋而納之盖不敢以當禮也易曰<lb/>
<pb n="19a"/>
　不耕穫不葘畬取凶也必矣以此坊民民乃猶有貴<lb/>
　祿而賤行者案易爻本謂不於耕而計其穫不於葘<lb/>
　而望其畬為无妄之意此則謂不耕而穫不菑而畬<lb/>
　以喻無勞而食祿也<lb/>
子曰君子不盡利以遺民詩云彼有遺秉此有不歛穧<lb/>
伊寡婦之利故君子仕則不稼田則不漁食時不力珍<lb/>
大夫不坐羊士不坐犬詩云采葑采菲無以下體徳音<lb/>
莫違及爾同死以此坊民民猶忘義而爭利以亡其身<lb/>
<pb n="19b"/>
　此言利不可盡之道也詩小雅大田之篇禾束曰秉<lb/>
　未束曰穧與今詩文小異坐羊坐犬殺食而坐其皮<lb/>
　也詩邶風谷風之篇葑菲菜名子云君子不盡利於<lb/>
　己而以遺其民詩云彼有遺餘之秉把此有不收歛<lb/>
　之鋪穧伊惟寡婦之不能耕者取以為利故君子仕<lb/>
　而受祿則不復稼田而取獸則不復漁食四時之膳<lb/>
　則不復用力以求珍羞大夫則不坐羊士則不坐犬<lb/>
　詩又云采葑采菲無并取其下體則徳美之音無有<lb/>
<pb n="20a"/>
　乖違而可與同至於死以此坊民民乃猶有忘義而<lb/>
　爭利以亡其身者<lb/>
子云夫禮坊民所淫章民之别使民無嫌以為民紀者<lb/>
也故男女無媒不交無幣不相見恐男女之無别也詩<lb/>
云伐柯如之何匪斧不克取妻如之何匪媒不得蓺麻<lb/>
如之何横從其畝取妻如之何必告父母以此坊民民<lb/>
猶有自獻其身<lb/>
　此言禮以為男女之坊也詩齊風南山之篇今詩作<lb/>
<pb n="20b"/>
　析薪如之何而豳風伐柯篇言伐柯如何匪斧不克<lb/>
　克能也以此坊民以下十一字舊本在詩云之上今<lb/>
　以類推之當在所引詩下子云夫禮本以節性而坊<lb/>
　民之淫辨分而章民之别使無曖昧可嫌之行以為<lb/>
　民之紀者也故男女之無媒不交無幣不相見殆恐<lb/>
　其無别也詩云伐柯將如之何匪斧必不克取妻將<lb/>
　如之何匪媒必不得蓺麻將如之何必先横從以治<lb/>
　其田畝取妻將如之何必先告於父母以此坊民民<lb/>
<pb n="21a"/>
　乃猶有自獻其身者案禮始於謹夫婦男女有别乃<lb/>
　所以使人知自貴於物也自衒自媒者士女之醜行<lb/>
　故歸妹則凶而女歸則吉夫君臣朋友之際胥可於<lb/>
　是而類推之矣<lb/>
子云取妻不取同姓以厚别也故買妾不知其姓則卜<lb/>
之以此坊民魯春秋猶去夫人之姓曰吳其死曰孟子<lb/>
卒<lb/>
　此言婚姻瀆亂之坊也吳大伯之後魯同姓子云取<lb/>
<pb n="21b"/>
　妻不取同姓所以厚其别也故買妾若不知其姓則<lb/>
　必卜之以此坊民而魯之春秋猶去夫人之姓曰吳<lb/>
　其死曰孟子卒案注疏依春秋例當云夫人姬氏至<lb/>
　自吳薨當云夫人姬氏薨以諱取同姓故去姬曰吳<lb/>
　至其死亦畧云孟子卒孟子盖其且字<lb/>
子云禮非祭男女不交爵以此坊民陽侯猶殺繆侯而<lb/>
竊其夫人故大饗廢夫人之禮<lb/>
　此言男女無别之戒也陽侯繆侯鄭云其國未聞子<lb/>
<pb n="22a"/>
　云禮以别男女若非祭則男女不交爵以此坊民陽<lb/>
　侯猶於大饗之時殺繆侯而竊其夫人故自此而大<lb/>
　饗遂廢夫人之禮案特牲饋食禮主婦獻尸尸酢主<lb/>
　婦王饗諸侯及諸侯自相饗同姓則后夫人親獻異<lb/>
　姓使人攝<lb/>
子云寡婦之子不有見焉則弗友也君子以辟遠也故<lb/>
朋友之交主人不在不有大故則不入其門以此坊民<lb/>
民猶以色厚於徳<lb/>
<pb n="22b"/>
　此言嫌疑之坊也子云寡婦之子若其行誼弗著見<lb/>
　於當世則弗與之為友君子以避嫌而遠之也故朋<lb/>
　友之交值主人不在非有喪病之大故則不入其門<lb/>
　以此坊民民乃猶有好色厚於好徳者<lb/>
子云好徳如好色諸侯不下漁色故君子逺色以為民<lb/>
紀故男女授受不親御婦人則進左手姑姊妹女子子<lb/>
已嫁而反男子不與同席而坐寡婦不夜哭婦人疾問<lb/>
之不問其疾以此坊民民猶淫泆而亂於族<lb/>
<pb n="23a"/>
　此言逺色避嫌之禮也好徳如好色鄭注此句似不<lb/>
　足漁色謂内娶本國卿大夫士之女如漁者之捕魚<lb/>
　而無所擇也子云人之好徳能如好色之誠則其徳<lb/>
　進矣諸侯不内取於國中以漁色故君子必遠色以<lb/>
　為民紀如男女授受則不親御婦人則進左手而微<lb/>
　偝姑姊妹女子子已嫁而反則男子不與同席而坐<lb/>
　寡婦不於夜而哭婦人有疾但問其安否不問其所<lb/>
　以疾與疾之所在也以此坊民民乃猶有淫泆而亂<lb/>
<pb n="23b"/>
　於族者<lb/>
子云昏禮壻親迎見於舅姑舅姑承子以授壻恐事之<lb/>
違也以此坊民婦猶有不至者<lb/>
　此言親迎之坊也舅姑女之父母婦人謂夫之父母<lb/>
　曰舅姑男子謂妻之父母亦曰舅姑承進也子女也<lb/>
　子云古者昏禮壻親迎之日見於舅姑舅姑承女以<lb/>
　授壻戒之曰夙夜無違命又曰無違宫事皆恐事之<lb/>
　違也以此坊民而婦猶有不至者案不至或謂親迎<lb/>
<pb n="24a"/>
　　而女不隨至鄭氏則云不親夫以孝舅姑謂於婦事<lb/>
　　有不至也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷五十五<lb/>
</p>
<p>
</p>
  </div>
</body>
</text>
</TEI>
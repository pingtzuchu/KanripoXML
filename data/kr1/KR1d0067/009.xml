<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷九<lb/>
　檀弓上<lb/>
　后木曰喪吾聞諸縣子曰夫喪不可不深長思也買棺<lb/>
　外内易我死則亦然<lb/>
　　此言屬子以死之事而譏其非禮也后木魯孝公子<lb/>
　　惠伯鞏之後后木曰吾嘗聞喪禮於縣子矣其言曰<lb/>
　　夫孝子之居喪事有其至大者不可不深思長慮以<lb/>
<pb n="1b"/>
　　致其謹也棺椁所以安死故必外内精好無使土或<lb/>
　　至於親膚爾其識之我死亦當如是也案附身附棺<lb/>
　　必誠必信此孝子所以事親而后木乃豫以屬其子<lb/>
　　則陋矣<lb/>
　曽子曰尸未設飾故帷堂小斂而徹帷仲梁子曰夫婦<lb/>
　方亂故帷堂小斂而徹帷小斂之奠子㳺曰於東方曽<lb/>
　子曰於西方斂斯席矣小斂之奠在西方魯禮之末失<lb/>
　也<lb/>
<pb n="2a"/>
　此言小斂之禮有得失也未設飾言未襲斂曽子曰<lb/>
　人死斯惡之矣尸在室去褻衣沐浴而未設飾故帷<lb/>
　堂俟小斂畢而後徹帷魯人仲梁子則曰因此時男<lb/>
　女在户外哭位未定故帷堂俟小斂畢而後徹帷二<lb/>
　子之各言禮意如此又小斂之奠子㳺曰於東方就<lb/>
　地不設席曽子則曰於西方其斂之時即於此席上<lb/>
　而設奠矣記者因正之云小斂之奠所以在西方者<lb/>
　非禮之正是魯人行禮末俗之失也案送終之禮雖<lb/>
<pb n="2b"/>
　出於倉卒而必有其義故未飾而帷堂者乃人子所<lb/>
　為不敢褻其親如曽子之言是也物生於東設奠於<lb/>
　東方者乃人子所為不忍死其親如子㳺之言是也<lb/>
　學者以禮為衡別而觀之可矣<lb/>
縣子曰綌衰繐裳非古也<lb/>
　此言喪服宜從古也綌粗葛布細而疏曰繐喪服上<lb/>
　衰下裳縣子曰喪服之制所以表哀故服必用麻後<lb/>
　世日趨於便利或以綌為衰或以繐為裳但取輕凉<lb/>
<pb n="3a"/>
　適體非古制也案古之五服自斬至緦雖升數不同<lb/>
　要未有不以麻者若用綌用繐則非先王制喪服之<lb/>
　初意也<lb/>
子蒲卒哭者呼滅子皋曰若是野哉哭者改之<lb/>
　此言哭者呼名之不合於禮也滅子蒲名子蒲之始<lb/>
　卒也哭之者乃呼其名髙子皋聞之曰若是其非禮<lb/>
　也豈不野哉於是哭者改之案孝子於親之方沒復<lb/>
　之以衣或有呼名者葢冀其聞名而反也若舉其名<lb/>
<pb n="3b"/>
　而哭則非禮甚矣<lb/>
杜橋之母之喪宫中無相以為沽也<lb/>
　此言喪不用相者之疏於禮也沽猶疏略也人子於<lb/>
　親有不能不盡之情有不能遽盡之情惟始喪為難<lb/>
　言之矣哀痛之至心煩慮亂莫或助之未有能當乎<lb/>
　禮者杜橋之母之喪宫中不立相導是以識者非之<lb/>
　而以為疏略於禮也案孝子喪親悲迷不知禮節所<lb/>
　以須人輔相於此而不致謹其不抱憾於終身者鮮<lb/>
<pb n="4a"/>
　矣<lb/>
夫子曰始死羔裘𤣥冠者易之而已羔裘𤣥冠夫子不<lb/>
以弔<lb/>
　此言始死易服及吉服不以弔之禮也禮服有吉凶<lb/>
　之異夫子嘗曰始死之時或有侍疾問疾之人服羔<lb/>
　裘𤣥冠者當改易之而已至於小斂之後則羔裘<lb/>
　冠夫子亦不以弔也案羔裘𤣥冠朝服也吉不豫凶<lb/>
　故於疾者始死則易以深衣於既小斂則襲裘帶絰<lb/>
<pb n="4b"/>
　而弔<lb/>
子㳺問喪具夫子曰稱家之有亡子㳺曰有無惡乎齊<lb/>
夫子曰有毋過禮苟亡矣斂首足形還𦵏縣棺而封人<lb/>
豈有非之者哉<lb/>
　此言喪具以稱為禮也下棺曰封子㳺問送終之儀<lb/>
　物夫子曰人孰不欲厚其親者而家有不同亦各随<lb/>
　其家之有亡而已子㳺不達疑稱家有亡則有者必<lb/>
　至於過亡者必至於不及於何而為之劑量也夫子<lb/>
<pb n="5a"/>
　曰若富有則依乎禮而毋恃其財以為所不得為苟<lb/>
　其家貧矣但斂襲手足勿令露形還即𦵏埋不待日<lb/>
　月之期縣棺而下不用碑繂之設如此則力雖不足<lb/>
　而心亦盡人豈有從而非之者哉案禮貴於稱而送<lb/>
　死尤大事貧者固以稱其財為禮富者又以毋過禮<lb/>
　為稱也<lb/>
司士賁告於子㳺曰請襲於牀子㳺曰諾縣子聞之曰<lb/>
汰哉叔氏專以禮許人<lb/>
<pb n="5b"/>
　此言襲牀之事而因以明應答之道也賁司士名叔<lb/>
　氏子㳺字司士賁告於子㳺曰古者始死廢牀而置<lb/>
　尸於地及復而不生則尸復登牀由沐浴含飯而襲<lb/>
　於牀者禮也後世禮失而襲於地則褻矣今欲請如<lb/>
　古禮焉而子㳺直應之曰諾縣子聞而譏之曰汰哉<lb/>
　叔氏一若此禮實由已出而因以許人者然可謂失<lb/>
　言矣案子㳺之諾司士賁未嘗不是但當稱禮以答<lb/>
　之而直應曰諾辭氣矜大故為縣子所譏又况於言<lb/>
<pb n="6a"/>
　禮而失其義者乎<lb/>
宋襄公𦵏其夫人醯醢百甕曽子曰既曰明噐矣而又<lb/>
實之<lb/>
　此言送死致生之非禮也宋襄公之𦵏夫人也醯醢<lb/>
　之物多至百甕曽子非之曰既曰明噐則神明之而<lb/>
　已而又實之以醯醢所謂之死而致生亦不智甚矣<lb/>
　案周制大夫諸侯兼用人噐與鬼噐故空鬼而實人<lb/>
　士則無人噐而止有鬼噐故鬼噐亦實之既夕禮所<lb/>
<pb n="6b"/>
　謂甕三醯醢屑及甒二醴酒是也襄公諸侯而實鬼<lb/>
　噐故曽子譏之<lb/>
孟獻子之喪司徒旅歸四布夫子曰可也<lb/>
　此言歸賻之事也旅下士也四布四方之賻布也孟<lb/>
　獻子之喪送終既畢賻布有餘其家臣司徒禀承主<lb/>
　人之意使旅歸還四方之賻布夫子善其亷而曰可<lb/>
　也案君子不家於喪如司徒旅之歸四布在世禄之<lb/>
　家固可以為法矣<lb/>
<pb n="7a"/>
讀賵曽子曰非古也是再告也<lb/>
　此言助賵致命之事而見再讀之非古也喪禮祖奠<lb/>
　畢公賵賓賵入告於宫奠於柩前而受之又書其人<lb/>
　名與其物於版次日遣奠畢主人之史更於柩前西<lb/>
　靣而讀之曽子曰此非古也賵時既告遣奠又讀是<lb/>
　再告也案車馬曰賵所以助主人之送𦵏也一告不<lb/>
　已而至於再欲神一一而知之則幾於瀆矣周末文<lb/>
　勝宜曽子以為非古也<lb/>
<pb n="7b"/>
成子髙寢疾慶遺入請曰子之疾革矣如至乎大病則<lb/>
如之何子髙曰吾聞之也生有益於人死不害於人吾<lb/>
縱生無益於人吾可以死害於人乎哉我死則擇不食<lb/>
之地而𦵏我焉<lb/>
　此言臨終不忘儉之事也成子髙齊大夫姓國字伯<lb/>
　髙諡成也大病謂死也蓋諱之之辭成子髙寢疾其<lb/>
　家臣慶遺入臥内而請問其遺命曰子之病甚亟矣<lb/>
　如至於大病則將如之何子髙曰吾聞之死生一理<lb/>
<pb n="8a"/>
　也生有徳澤加於人死亦不以侈靡害乎人吾縱生<lb/>
　而無益於人吾其可以死害於人乎哉夫土地本生<lb/>
　物以飬人者我死則擇不可耕種之地而𦵏我焉可<lb/>
　矣案成子髙臨終而不忘謙儉如此記禮者傳之蓋<lb/>
　予之也<lb/>
子夏問諸夫子曰居君之母與妻之喪居處言語飲食<lb/>
衎爾<lb/>
　此言臣服小君之儀容也問當作聞衎爾和適之貎<lb/>
<pb n="8b"/>
　子夏問諸夫子曰居君之母與妻之喪居處言語飲<lb/>
　食則見其衎爾焉葢小君義重而恩輕惟義重故皆<lb/>
　服不杖期惟恩輕故惻隐不能至而容貎和適也<lb/>
賓客至無所館夫子曰生於我乎館死於我乎殯<lb/>
　此言聖人待賔之事也賔客有自逺方至而無所館<lb/>
　者夫子嘗曰生當於我乎館死亦當於我乎殯葢因<lb/>
　朋友而類及於賔客見聖人用情之厚也<lb/>
國子髙曰𦵏也者藏也藏也者欲人之弗得見也是故<lb/>
<pb n="9a"/>
衣足以飾身棺周於衣椁周於棺土周於椁反壤樹之<lb/>
哉<lb/>
　此言國子從儉之事也國子髙即成子髙嘗言人死<lb/>
　必𦵏𦵏也者所以為藏也藏也者恐為人惡而欲其<lb/>
　弗得見也是故襲之以衣足以飾身棺則周於其衣<lb/>
　椁則周於其棺土則周於其椁自内而外歸合於土<lb/>
　務期深宻不使人知今乃反封壤以為墳種樹以為<lb/>
　表豈𦵏之為藏欲人弗見之意哉案送終之禮不可<lb/>
<pb n="9b"/>
　不備故襲斂以後為之棺椁則土不至親其膚為之<lb/>
　栁翣則人不至惡其死更為之壤樹則後世子孫不<lb/>
　至於失其處周官冢人用爵等為之邱封之度與其<lb/>
　樹數誠以𦵏之不可無識也子髙意在於儉而獨非<lb/>
　之亦異於禮所云矣<lb/>
孔子之喪有自燕來觀者舎於子夏氏子夏曰聖人之<lb/>
𦵏人與人之𦵏聖人也子何觀焉昔者夫子言之曰吾<lb/>
見封之若堂者矣見若坊者矣見若覆夏屋者矣見若<lb/>
<pb n="10a"/>
斧者矣從若斧者焉馬鬛封之謂也今一日而三斬板<lb/>
而已封尚行夫子之志乎哉<lb/>
　此記𦵏孔子封墳之法也若堂如堂之基四方而髙<lb/>
　也若坊如坊堤之上平旁殺而長也若覆夏屋如夏<lb/>
　時之屋旁廣而卑也若斧如刃之向上而狹也馬鬛<lb/>
　封者鬃鬛之上其肉薄封形似之也三斬板謂側板<lb/>
　於坎之兩旁而用繩以約板乃納土於内而築之土<lb/>
　與板平則斬斷其繩而升板於築土之上又約築如<lb/>
<pb n="10b"/>
　初凡三次也孔子之喪有自燕而至於魯以觀者舎<lb/>
　於子夏之家子夏曰其為聖人之𦵏人與則事皆合<lb/>
　禮觀者應有異聞若人之𦵏聖人也則有未必然者<lb/>
　子何觀焉昔者嘗聞夫子之言曰封之形四吾見封<lb/>
　之若堂者矣見若坊者矣見若覆夏屋者矣見若斧<lb/>
　者矣自覆夏屋以上皆用力多而難成唯若斧者儉<lb/>
　而易就吾從若斧者焉即俗所謂馬鬛封是也今築<lb/>
　夫子之墳不假多時一日之間三次斬板即封畢而<lb/>
<pb n="11a"/>
　止庶幾從夫子之志而不違乎哉案子之𦵏也公西<lb/>
　華為志備三代之禮而封獨從其儉者何陳氏祥道<lb/>
　曰儉則行夫子之志不儉則行門人之志行夫子之<lb/>
　志所以救時行門人之志所以尊師也<lb/>
婦人不葛帶<lb/>
　此言婦人服麻之事不變其所重也婦人居齊斬之<lb/>
　服帶用牡麻結本卒哭則以葛為首絰以易去首之<lb/>
　麻絰而麻帶不變是不葛帶也案禮男子重首而婦<lb/>
<pb n="11b"/>
　人重要故卒哭之後男子以葛易麻帶而首絰不易<lb/>
　婦人則以葛易麻絰而要帶不易蓋齊斬之服如是<lb/>
　若大功以下至卒哭則竝變為葛與男子同<lb/>
有薦新如朔奠<lb/>
　此言薦新之禮也孝子之於親殯而未𦵏觸物傷感<lb/>
　無時不然故有時味及新穀而薦之其禮牲物則視<lb/>
　月朔之朝奠無以異焉案未𦵏之時大夫以上朔望<lb/>
　皆有奠士則朔奠而已朔奠謂之殷奠其禮視大斂<lb/>
<pb n="12a"/>
　男女即位内外從事薦新之禮如之蓋重其事也<lb/>
既𦵏各以其服除<lb/>
　此言親疏除服之節也喪服之輕重不同故除服之<lb/>
　先後亦異如三月而𦵏𦵏而虞虞而卒哭親重當變<lb/>
　麻者則變之緦麻服滿者則除之各以其服為斷固<lb/>
　有不視乎主人者張子曰今人多歴年所而𦵏者亦<lb/>
　當以改𦵏之服除葢古者未𦵏則主人不除今既除<lb/>
　之矣則猶當從改𦵏服禮改𦵏服緦乆不𦵏者似難<lb/>
<pb n="12b"/>
　為虞祭以無几筵也案此則𦵏之不可不及其時而<lb/>
　服之不可不循其節也明矣<lb/>
池視重霤<lb/>
　此言設池之義也池栁車之池重霤屋霤也以木為<lb/>
　之天子之屋四注四靣皆有重霤諸侯亦四注而重<lb/>
　霤去後大夫惟前後二士惟一在前故栁車之池亦<lb/>
　象之在車覆鼈甲之下牆帷之上織竹為籠形衣以<lb/>
　青布其方面之數各視重霤也案喪大記飾棺君龍<lb/>
<pb n="13a"/>
　帷三池大夫畫帷二池士布帷一池蓋從諸侯而下<lb/>
　各以等級為差舉一池而凡附棺之物皆可類推也<lb/>
君即位而為椑歳一漆之藏焉<lb/>
　此言諸侯即位備物之事而示不遽成也椑杝棺也<lb/>
　人君體尊無論少長即位之後預為終具其名曰椑<lb/>
　嵗一出而漆之甓甓然以致其堅而又即藏焉所以<lb/>
　示謹也案喪具有嵗制時制月制日脩之異惟人君<lb/>
　體尊物備即位為椑有豫道焉嵗必漆之而又藏之<lb/>
<pb n="13b"/>
　者舊注謂毎年一漆示如未成也藏焉者其中不欲<lb/>
　空虛如急有待故藏物於中又方氏云不欲令人見<lb/>
　故藏之也<lb/>
復楔齒綴足飯設飾帷堂竝作父兄命赴者<lb/>
　此記始死之事也始死持衣招䰟招而不復則用角<lb/>
　柶拄尸之齒令口不閉急又用燕几拘綴尸之兩足<lb/>
　令直使著屨時不辟戾又具飯以待含又陳新衣而<lb/>
　斂又設帷於堂上凡此六事一時竝起其於恩識之<lb/>
<pb n="14a"/>
　人宜往告之父兄則從而命赴者皆所謂復而後行<lb/>
　死事也孔疏云士喪禮孝子自命赴者若大夫以上<lb/>
　則父兄命之案自命赴者赴於君耳其他則父兄命<lb/>
　之非士大夫之別也<lb/>
君復於小寢大寢小祖大祖庫門四郊<lb/>
　此言君復之事禮備而求之徧也君王侯也小寢燕<lb/>
　寢大寢正寢也小祖謂髙祖以下之廟大祖謂太祖<lb/>
　之廟庫門郭門也君之復於小寢大寢小祖大祖者<lb/>
<pb n="14b"/>
　皆素所居處及有事之地也於庫門者素所出入也<lb/>
　於四郊者素所經至也葢魂氣雖無不之要不離乎<lb/>
　生平之所熟習故所以求之者如此案周禮夏采以<lb/>
　冕服復於太祖廟其小廟則祭僕復之小寢大寢則<lb/>
　隸僕復之<lb/>
喪不剥奠也與祭肉也與<lb/>
　此言祭肉不露見之事所以致其潔也剥倮露也喪<lb/>
　之祭品有不可倮露者為奠與抑為祭肉與案士喪<lb/>
<pb n="15a"/>
　禮始死脯醢醴酒奠於尸東無巾殯後朝夕奠醴酒<lb/>
　脯醢如初設不巾又小斂陳一鼎旣斂奠於尸東祝<lb/>
　受巾巾之蓋凡脯醢之奠不惡塵埃可倮露而無覆<lb/>
　其覆以巾而不倮露者必祭肉也此故為疑辭以明<lb/>
　之<lb/>
既殯旬而布材與明噐<lb/>
　此言殯後布材之事而見𦵏禮之宜豫也布陳也材<lb/>
　謂椁材明噐謂明噐之材喪三日而殯士大夫之通<lb/>
<pb n="15b"/>
　禮也殯後十日當備𦵏事則陳列其為椁之材與明<lb/>
　噐之材而暴乾之以供用焉案士喪禮筮宅吉左還<lb/>
　椁獻明噐之材於殯門外此互言材與明噐者省文<lb/>
　也<lb/>
朝奠日出夕奠逮日父母之喪哭無時使必知其反也<lb/>
　此言設奠之候并及小祥以後之禮也逮日及日未<lb/>
　落也使受君任使也禮自始死至未𦵏以前皆朝夕<lb/>
　奠朝奠以日出象朝時之食夕奠逮日未落象夕時<lb/>
<pb n="16a"/>
　之食也父母之喪未殯哭不絶聲既殯朝夕哭然廬<lb/>
　中思憶則哭祥後哀至則哭皆哭無時也至小祥後<lb/>
　或君有事使之比反必祭告俾親知其已反也案春<lb/>
　秋傳臣有大喪君三年不呼其門禮也然禮運云三<lb/>
　年之喪期不使又曽子問云卒哭服金革之事無辟<lb/>
　蓋君命既不敢以不從親心又不忍以不慰使還而<lb/>
　告固孝之道也<lb/>
練練衣黃裏縓緣葛要絰繩屨無絇角瑱鹿裘衡長袪<lb/>
<pb n="16b"/>
袪裼之可也<lb/>
　此言小祥之喪服也練謂小祥以服練故名也練衣<lb/>
　以精熟之麻為之縓淺絳色緣疏謂中衣領及褎緣<lb/>
　也絇屨頭飾瑱充耳也衡橫同袪謂褎緣袂口也居<lb/>
　喪者期而小祥則以練為衣以黃為裏而練衣以縓<lb/>
　為緣者明外除也絰則去首葛而餘要屨則純繩麻<lb/>
　而無絇飾者未全吉也吉時玉瑱所以掩耳初喪去<lb/>
　之小祥以角為瑱耳漸有聞也冬時衣裏皆有裘吉<lb/>
<pb n="17a"/>
　則貴賤異喪則同用大鹿皮以色白與喪相宜也小<lb/>
　祥以前裘狹而短袂又無袪亦不為裼小祥則廣長<lb/>
　有袪又從而裼之以為飾也案練衣蓋即功衰為父<lb/>
　衰七升為母衰八升皆在大功故謂之功衰以其練<lb/>
　熟為之故又曰練也鄭注以為中衣似非是經不應<lb/>
　舎正服而言中衣也縓緣當承練衣而言謂以縓色<lb/>
　布多一升者緣之也練衣則單黃裏者中衣也以黃<lb/>
　色之布為之而裏於練衣之内或謂即下文所云裼之<lb/>
<pb n="17b"/>
　者是也<lb/>
有殯聞逺兄弟之喪雖緦必往非兄弟雖鄰不往所識<lb/>
其兄弟不同居者皆弔<lb/>
　此言哭弔之各有宜也親喪在殯不出弔然聞兄弟<lb/>
　之喪則雖異居而逺服之最輕為緦麻亦必往哭親<lb/>
　骨肉也若非兄弟則疏而無親即鄰之至近亦不往<lb/>
　矣至於平時素所知識者之兄弟而死雖不同居亦<lb/>
　皆弔其所識者重友誼也案雖緦必往蓋不易服而<lb/>
<pb n="18a"/>
　往哭之舊說謂所識者死則弔其兄弟非也知死而<lb/>
　不知生傷而不弔子且不弔况兄弟不同居者乎<lb/>
天子之棺四重水兕革棺被之其厚三寸杝棺一梓棺<lb/>
二四者皆周棺束縮二衡三衽每束一柏椁以端長六<lb/>
尺<lb/>
　此言棺椁之制也水兕水牛兕牛也杝即椑棺梓棺<lb/>
　二謂屬棺與大棺縮直也衡横同衽小要其形兩頭<lb/>
　大而中小端頭也體之尊者其制必隆棺至四重尚<lb/>
<pb n="18b"/>
　深邃也水兕耐濕為一重以近裏厚三寸杝亦如之<lb/>
　為一重以次皮杝外有屬棺屬外有大棺竝用梓上<lb/>
　下四旁皆令周匝也古者棺以皮條束合之直二横<lb/>
　三而棺與蓋之際鑿為坎形則連以衽每束一椁以<lb/>
　柏之端謂之題湊其長六尺也案棺之制四重凡五<lb/>
　物上下四旁無不周匝惟椁則不周者下有茵上有<lb/>
　抗席故也<lb/>
天子之哭諸侯也爵弁絰䊷衣或曰使有司哭之為之<lb/>
<pb n="19a"/>
不以樂食<lb/>
　此言天子哭諸侯之禮也䊷緇同絲衣也絰衍字也<lb/>
　諸侯薨在本國赴於天子天子遥哭之則爵弁緇衣<lb/>
　用士之祭服或曰天子不自哭但令有司哭之天子<lb/>
　每食有樂今哭諸侯則不復奏樂也案周禮王弔諸<lb/>
　侯弁絰緦衰哭之而止服爵弁䊷衣者天子至尊不<lb/>
　見尸柩則不弔服也注以絰為衍字或此約舉弔哭<lb/>
　二禮之服故兼以絰言之與<lb/>
<pb n="19b"/>
天子之殯也菆塗龍輴以椁加斧于椁上畢塗屋天子<lb/>
之禮也<lb/>
　此言天子殯法也菆叢也菆塗用木叢棺而四靣塗<lb/>
　之也龍輴載柩車畫轅為龍也以椁謂此叢木象椁<lb/>
　之形也斧繡為斧文以覆椁也天子之制與人臣絶<lb/>
　故古者殯法叢塗龍輴有如椁然又繡斧文於縿幕<lb/>
　用以為覆斧覆既竟四注為屋而盡塗之此天子之<lb/>
　禮也案常人之喪𦵏乃用椁天子於殯時叢塗龍輴<lb/>
<pb n="20a"/>
　而以為椁形且椁之上有斧斧之上有屋末復四靣<lb/>
　而盡塗其外惟其至尊無匹故禮有獨隆如此<lb/>
唯天子之喪有別姓而哭<lb/>
　此言天子之喪禮別於朝覲也諸侯朝覲天子爵同<lb/>
　者其位亦同唯天子之喪禮哭踊各有位此時五等<lb/>
　諸侯惟有分別同姓之伯叔兄弟異姓之婚姻甥舅<lb/>
　以及庶姓之無親者相從而為位以哭概不以爵位<lb/>
　列之也案朝覲之禮位從乎爵尊尊之義也喪哭之<lb/>
<pb n="20b"/>
　禮位從乎姓親親之義也<lb/>
魯哀公誄孔丘曰天不遺耆老莫相予位焉嗚呼哀哉<lb/>
尼父<lb/>
　此言魯君誄孔子之事也誄者哀死而述其行也孔<lb/>
　子以哀公十六年夏四月己丑卒公誄之曰天不留<lb/>
　此老成以佐予於位焉今其無復望矣嗚呼哀哉尼<lb/>
　父案諡必有誄而誄不必諡鄭注尼父因其字以為<lb/>
　之諡殆未必然<lb/>
<pb n="21a"/>
國亡大縣邑公卿大夫士皆厭冠哭於大廟三日君不<lb/>
舉或曰君舉而哭於后土<lb/>
　此言失地之事君臣皆任其責也厭冠喪冠厭帖不<lb/>
　起也盛饌樂侑曰舉諸侯之有土地固受之祖宗俾<lb/>
　世世守而弗失者若一旦辱國喪師亡大縣邑則公<lb/>
　卿大夫士皆著喪冠哭於大廟者三日君亦不以樂<lb/>
　侑食厚自貶損而往哭於后土或有言仍舉樂者非<lb/>
　也案列國諸侯惟日尋於干戈於是有争地争城敗<lb/>
<pb n="21b"/>
　軍亡邑之事其必以凶禮致憂於廟社者所以重守<lb/>
　國之義而戒兵禍也<lb/>
孔子惡野哭者<lb/>
　此言野哭之非禮也喪雖凶事而必循乎禮哭雖主<lb/>
　哀而必定其位若不設位為帷而野哭是則孔子之<lb/>
　所惡者張子云孔子惡野哭者為有服者之喪不哭<lb/>
　諸家而哭於野是惡凶事也所知自當哭於野又若<lb/>
　奔喪者安得不哭於道案此則野哭之惡以非其地<lb/>
<pb n="22a"/>
　而致人之疑駭也<lb/>
未仕者不敢稅人如稅人則以父兄之命<lb/>
　此言未仕者之財不自專也仕而有禄則以物遺人<lb/>
　而謂之稅在未仕者則不敢也如或情有不容已義<lb/>
　有不可辭而當稅人則必稱父兄之命以將之案家<lb/>
　事統於一尊有父兄在則事當禀命故内不專財外<lb/>
　不私惠乃子弟之禮所宜謹也<lb/>
士備入而后朝夕踊<lb/>
<pb n="22b"/>
　此言國喪哭踊之禮也備盡也臣於君喪朝夕哭踊<lb/>
　必依位次為節嗣君雖先入即位哭然必待士盡入<lb/>
　畢而后俱踊士最卑士備入則無不入者矣案君父<lb/>
　尊同故朝夕哭踊孝子與諸臣共之孝子先入諸臣<lb/>
　以次入士其最後者分有尊卑而哀戚無以異也<lb/>
祥而縞是月禫徙月樂<lb/>
　此言除喪之禮也祥謂大祥縞謂縞冠徙月禫之明<lb/>
　月也三年之喪哀以漸殺是故祥前之練以葛易麻<lb/>
<pb n="23a"/>
　　至於大祥則又以縞易葛服有即輕之漸也由是而<lb/>
　　禫而樂亦不一時是月而禫則必徙月而樂是即吉<lb/>
　　又有其漸也案祥而縞玉藻所謂縞冠素紕是也是<lb/>
　　月禫徙月樂孔子所謂踰月則其善者是也王肅據<lb/>
　　三年問二十五月而畢及此記所言謂三年之喪為<lb/>
　　二十五月鄭康成據服問中月而禫謂為二十七月<lb/>
　　郝氏敬云是月對徙月而言非即祥之月葢禫與樂<lb/>
　　相連為義不蒙祥縞為文此足與康成之義相發也<lb/>
<pb n="23b"/>
　君於士有賜帟<lb/>
　　此言士有賜帟之禮也帟幕之小者置於殯上所以<lb/>
　　承塵士卑不得設帟故君於士之殯賜之然後用之<lb/>
　　不能皆有也案帟大夫以上有幕人之供士亦有君<lb/>
　　之賜葢君之於士分縣而情不隔賜帟之禮猶是體<lb/>
　　羣臣之意焉爾<lb/>
　<lb/>
日講禮記解義卷九<lb/>
</p>
<p>
</p>
  </div>
</body>
</text>
</TEI>
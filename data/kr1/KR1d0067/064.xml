<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷六十四<lb/>
　燕義<lb/>
　　燕義者記君臣之燕飲明上下之相尊儀禮有燕禮<lb/>
　　而此釋其義儀禮目錄云諸侯無事若卿大夫有勤<lb/>
　　勞之功與羣臣燕飲以樂之勤勞謂征伐聘問詩曰<lb/>
　　吉甫燕喜是也臣有王事之勞亦燕之故燕禮記曰<lb/>
　　若有王事是也案此皆侯國之禮王燕禮今無考<lb/>
<pb n="1b"/>
　古者周天子之官有庶子官庶子官職諸侯卿大夫士<lb/>
　之庶子之卒掌其戒令與其教治别其等正其位國有<lb/>
　大事則率國子而致於大子唯所用之若有甲兵之事<lb/>
　則授之以車甲合其卒伍置其有司以軍法治之司馬<lb/>
　弗正凡國之政事國子存游卒使之脩徳學道春合諸<lb/>
　學秋合諸射以考其藝而進退之<lb/>
　　此言設官以治庶子因詳其所治之事也掌其戒令<lb/>
　　以下皆周禮文庶衆也周禮作掌國子之倅以嫡子<lb/>
<pb n="2a"/>
　衆多故縂謂之庶子庶子官即夏官諸子之職下大<lb/>
　夫二人卒讀曰倅副貳也大事謂大祭祀大喪紀大<lb/>
　賔客大燕享之類百人為卒五人為伍正役也凡國<lb/>
　之政事如宿衞守固之類倅謂之游者無職事之稱<lb/>
　古者周天子之官在侯國有庶子一官設庶子官者<lb/>
　其職専主諸侯卿大夫士之庶子副貳於其父者之<lb/>
　事為之掌其征役之戒令與其道徳之教治别其父<lb/>
　尊亦尊父卑亦卑之等正其朝廷尚爵學校尚齒之<lb/>
<pb n="2b"/>
　位國有大禮之事庶子官則率國子而致於大子唯<lb/>
　其所用之若有甲兵之事則於國子授之以車甲聨<lb/>
　比其卒伍統領以有司亦唯大子以軍法治之司馬<lb/>
　不得而役凡國之政事非國子所當為則存其未仕<lb/>
　之倅使之脩徳以立本學道以致用春則聚之大學<lb/>
　秋則聚之射宫以考其藝而進退之此皆庶子之職<lb/>
　也案鄭注燕禮有庶子官是以義載此以為說吕氏<lb/>
　大臨曰大子君之貳也以諸臣之貳事其君之貳學<lb/>
<pb n="3a"/>
　相同情相信可任使之才已備先王所以慮後世者<lb/>
　豫矣<lb/>
諸侯燕禮之義君立阼階之東南南鄉爾卿大夫皆少<lb/>
進定位也君席阼階之上居主位也君獨升立席上西<lb/>
面特立莫敢適之義也<lb/>
　此言燕禮席位之義也爾與邇同近也謂揖之使前<lb/>
　也適與敵同諸侯燕禮之為義卿大夫既入君立於<lb/>
　阼階之東南南鄉揖而爾卿卿西面北上爾大夫大<lb/>
<pb n="3b"/>
　夫皆少進而北面所以定臣位也君設席於阼階之<lb/>
　上居主位也君獨升就席西面特立臣不敢自居於<lb/>
　賔而與為敵之義也案鄭注定位者為其始入踧踖<lb/>
　揖而安定也此是中庭立位非席次也<lb/>
設賔主飲酒之禮也使宰夫為獻主臣莫敢與君亢禮<lb/>
也不以公卿為賔而以大夫為賔為疑也明嫌之義也<lb/>
賔人中庭君降一等而揖之禮之也<lb/>
　此申言主賔之義也宰夫主膳食之官獻主代主人<lb/>
<pb n="4a"/>
　舉爵獻賔也亢與抗同設賔主然後可以獻酬此飲<lb/>
　酒之禮也君本是主乃使宰夫為獻主者臣不敢以<lb/>
　君為主而與抗禮也公卿本是賔乃不以公卿為賔<lb/>
　而以大夫為賔者為公卿之疑於君而大夫則無嫌<lb/>
　此明嫌之義也賔入於中庭君降阼階一等而揖之<lb/>
　所以禮之也案鄭注公孤也疏云上公得置孤一人<lb/>
　或曰天子不以公為賔諸侯不以卿為賔盖通天子<lb/>
　言之<lb/>
<pb n="4b"/>
君舉旅於賔及君所賜爵皆降再拜稽首升成拜明臣<lb/>
禮也君答拜之禮無不答明君上之禮也臣下竭力盡<lb/>
能以立功於國君必報之以爵禄故臣下皆務竭力盡<lb/>
能以立功是以國安而君寧禮無不答言上之不虚取<lb/>
於下也上必明正道以道民民道之而有功然後取其<lb/>
什一故上用足而下不匱也是以上下和親而不相怨<lb/>
也和寧禮之用也此君臣上下之大義也故曰燕禮者<lb/>
所以明君臣之義也<lb/>
<pb n="5a"/>
　此言聖人制禮因事以託政也以道道之之道與導<lb/>
　同君舉旅酬之酒以酬賔及君所特賜之爵臣皆降<lb/>
　階再拜稽首復升而成拜凡以眀為臣之禮也臣拜<lb/>
　而君答拜之禮無不答又以眀君上之禮也為臣下<lb/>
　者竭力盡能以立功於國則君必報之以爵禄故臣<lb/>
　下益勸而皆務竭力盡能以立功是以國安而君寧<lb/>
　禮無不答盖言上之不虗取於下也惟君之於民也<lb/>
　亦然上必眀正道以道民為之分田制里民因其所<lb/>
<pb n="5b"/>
　以道之者而有功然後取其什分中之一故上之用<lb/>
　以足而下可不匱是以上下常見其和親而不相怨<lb/>
　也和寧者禮之用也此乃君臣上下之大義也然又<lb/>
　必於交拜而見之則燕禮若洵所以眀君臣之義也<lb/>
　案燕禮公酬賔賔降西階下再拜稽首公命小臣辭<lb/>
　賔升成拜鄭注云升成拜復再拜稽首也至禮殺之<lb/>
　後公卒觶賔下拜小臣辭賔升再拜稽首鄭注不言<lb/>
　成拜為拜故下實未拜也下不輙拜禮殺也<lb/>
<pb n="6a"/>
席小卿次上卿大夫次小卿士庶子以次就位於下獻<lb/>
君君舉旅行酬而后獻卿卿舉旅行酬而后獻大夫大<lb/>
夫舉旅行酬而后獻庶子俎豆牲體薦羞皆有等差所<lb/>
以眀貴賤也<lb/>
　此言席位獻酬牲羞不同之義也凡獻皆宰夫所獻<lb/>
　舉酬則君自為之牲狗也牲體爼實也薦脯醢也羞<lb/>
　庶羞也設席之位小卿則次於上卿盖小卿在賔席<lb/>
　西上卿在賔席東皆南面東上大夫則次於小卿盖<lb/>
<pb n="6b"/>
　又在小卿西士庶子則以次就位於下盖士受獻於<lb/>
　西階上庶子受獻於阼階上皆退立於阼階下旅酬<lb/>
　之禮主人酌以獻君君取所媵之觶以酬賔賔乃自<lb/>
　行旅酬於西階上如是而後主人洗升實㪚以獻卿<lb/>
　卿舉旅行酬而后獻大夫大夫舉旅行酬而后獻士<lb/>
　士舉旅行酬而后獻庶子庶子卑則君不為之舉旅<lb/>
　矣諸若俎豆牲體薦羞皆有等差所以眀貴賤也案<lb/>
　君與卿大夫士之舉旅行酬儀節甚繁此特約略言<lb/>
<pb n="7a"/>
　之又公及卿大夫士之牲體薦羞其等差燕禮不具<lb/>
　載今無可考<lb/>
聘義<lb/>
　聘義者謂諸侯之國交相聘問儀禮有聘禮而此釋<lb/>
　其義吕氏大臨曰天子之與諸侯諸侯之與鄰國皆<lb/>
　有朝禮有聘禮朝則相見聘則相問朝宗覲遇㑹同<lb/>
　皆朝也存覜省聘問皆聘也聘禮有天子所以撫諸<lb/>
　侯者大行人一嵗徧存三嵗徧覜五嵗徧省是也有<lb/>
<pb n="7b"/>
　諸侯所以事天子者大行人時聘以結諸侯之好殷<lb/>
　覜以除邦國之慝是也有鄰國交脩其好者大行人<lb/>
　凡諸侯之邦交嵗相問殷相聘是也此萹専指鄰國<lb/>
　交聘之禮而言<lb/>
聘禮上公七介侯伯五介子男三介所以眀貴賤也介<lb/>
紹而傳命君子於其所尊弗敢質敬之至也<lb/>
　此言聘卿用介之義也上公即九命作伯之上公王<lb/>
　之三公八命加一命於三公之上故稱上公上公親<lb/>
<pb n="8a"/>
　行則九介其卿降二等故七介侯伯子男以次差之<lb/>
　紹繼也介擯之位各相承繼而介又與擯左右相繼<lb/>
　也質正也聘之為禮卿出必有介以輔之而其数不<lb/>
　同上公之卿則七介侯伯之卿則五介子男之卿則<lb/>
　三介凡所以眀貴賤也介有三等其位相繼必陳列<lb/>
　而賔傳命者以使臣卑而主君尊君子於其所尊弗<lb/>
　敢正自相當故擯介之設乃敬之至也案禮兩君相<lb/>
　見則交擯交擯者主國之上擯受主命出傳與承擯<lb/>
<pb n="8b"/>
　承擯傳與紹擯紹擯傳與賔之末介由是未介傳與<lb/>
　次介次介傳與上介上介乃傳與賔賔遞傳命至主<lb/>
　亦如之若卿行聘則旅擯旅擯者惟聘卿自傳本君<lb/>
　之命於主擯而已此正旅擯而云介紹而傳命者猶<lb/>
　云陳介紹而傳命也<lb/>
三譲而后傳命三譲而后入廟門三揖而后至階三譲<lb/>
而后升所以致尊譲也君使士迎于竟大夫郊勞君親<lb/>
拜迎于大門之内而廟受北面拜貺拜君命之辱所以<lb/>
<pb n="9a"/>
致敬也敬譲也者君子之所以相接也故諸侯相接以<lb/>
敬譲則不相侵陵<lb/>
　此言賔主行禮之義也竟與境同賔在大門外見主<lb/>
　君陳擯待以大客之禮而不敢當必三譲不許而后<lb/>
　傳聘命於上擯主君延賔而入將欲廟受又不敢當<lb/>
　必三譲而后入於廟門入廟揖當階揖當碑又揖凡<lb/>
　三揖而后至於階主君譲賔升賔又譲主君如是者<lb/>
　三主君先升而后賔升此皆賔所以致尊譲於主人<lb/>
<pb n="9b"/>
　也賔之將至君使士迎于境大夫于近郊用束帛以<lb/>
　致勞既至君親拜迎于大門之内而廟受賔命其北<lb/>
　面以拜聘君之貺者盖拜君命之来辱此皆主人所<lb/>
　以致敬于賔也夫敬譲也者乃君子所以相接也故<lb/>
　諸侯能相接以敬譲則其不相侵陵也必矣<lb/>
卿為上擯大夫為承擯士為紹擯君親禮賔賔私面私<lb/>
覿致饔餼還圭璋賄贈饗食燕所以眀賔客君臣之義<lb/>
也<lb/>
<pb n="10a"/>
　此言始聘以及既聘相接之義也卿主國之卿承擯<lb/>
　承上擯也繼擯繼承擯也牲殺者曰饔生者曰餼半<lb/>
　圭曰璋賄用束紡紡今之絹也主國接賔之擯有三<lb/>
　卿則為上擯大夫則為承擯士則為紹擯賔行聘事<lb/>
　畢君親執醴以禮賔賔更私以已禮面主國之卿大<lb/>
　夫私以已禮覿主國之君賔介就館主君使卿致饔<lb/>
　餼還其来時執以為信之圭璋加之以賄贈且有饗<lb/>
　禮食禮燕禮在主君則致賔客之敬於使臣在使臣<lb/>
<pb n="10b"/>
　則致君臣之敬於主君此所以眀賔客君臣之義也<lb/>
故天子制諸侯比年小聘三年大聘相厲以禮使者聘<lb/>
而誤主君弗親饗食也所以愧厲之也諸侯相厲以禮<lb/>
則外不相侵内不相陵此天子之所以養諸侯兵不用<lb/>
而諸侯自為正之具也<lb/>
　此縂結上文之義也比年每嵗也小聘使大夫大聘<lb/>
　使卿故天子制為聘禮使諸侯遵而行之比年一小<lb/>
　聘三年一大聘必相厲以禮如使者於行聘之時而<lb/>
<pb n="11a"/>
　禮有錯誤主君弗復親為饗食也此所以愧厲之也<lb/>
　夫諸侯果能相厲以禮則外而四鄰不至於相侵内<lb/>
　而上下不至於相陵此乃天子之所以養諸侯兵革<lb/>
　不用而諸侯各自為正之具也<lb/>
以圭璋聘重禮也已聘而還圭璋此輕財而重禮之義<lb/>
也諸侯相厲以輕財重禮則民作譲矣<lb/>
　此申言還圭璋之義也□禮於君用圭於夫人用璋<lb/>
　享禮於君束帛加璧於夫人加琮鄰國之以圭璋為<lb/>
<pb n="11b"/>
　聘所以重其禮也主國於既聘而還圭璋獨受其琮<lb/>
　璧與幣者以享則為財而圭璋乃行禮之噐此輕財<lb/>
　而重禮之義也夫諸侯能交相厲以輕財重禮則民<lb/>
　胥效之而作譲矣孔氏頴逹曰聘禮圭璋與璧琮相<lb/>
　對故圭璋為聘璧琮為享若諸侯之朝天子圭璋與<lb/>
　璧琮皆為享也故小行人合六幣圭以馬璋以皮二<lb/>
　王之後享天子用圭享后用璋則雖圭璋亦受之不<lb/>
　歸也案天子之命圭惟朝天子則執以合符所謂輯<lb/>
<pb n="12a"/>
　五瑞也諸侯相朝聘則執瑑玉制視命圭而瑑刻之<lb/>
　故謂之瑑圭瑑圭八寸與命圭之九寸七寸如其命<lb/>
　数者不同此以圭璋聘已聘而還圭璋乃八寸之瑑<lb/>
　圭璋也若六幣之圭璋乃諸侯所以享天子與后者<lb/>
　與聘君聘夫人八寸之圭璋又不同以享之圭璋必<lb/>
　合幣聘之圭璋則特逹而不用幣也<lb/>
主國待客出入三積餼客於舍五牢之具陳於内米三<lb/>
十車禾三十車芻薪倍禾皆陳於外乗禽日五䨇羣介<lb/>
<pb n="12b"/>
皆有餼牢壹食再饗燕與時賜無数所以厚重禮也古<lb/>
之用財者不能均如此然而用財如此其厚者言盡之<lb/>
於禮也盡之於禮則内君臣不相陵而外不相侵故天<lb/>
子制之而諸侯務焉爾<lb/>
　此申言致饔餼與饗食燕之義也出既行也入始入<lb/>
　也積謂饋之牢禮米禾芻薪之屬三牲備為牢五牢<lb/>
　之具謂飪一牢在賔館西階腥二牢在東階餼二牢<lb/>
　在門内之西禾槀實并刈者也薪從米芻從禾乗禽<lb/>
<pb n="13a"/>
　乗行羣匹之禽雁鶩之屬也主國之待客於出與入<lb/>
　皆三次饋遺而致於客之舎五牢之具則陳於内米<lb/>
　三十車禾三十車芻薪之数倍於禾則皆陳於外乗<lb/>
　行之禽日有五䨇羣介亦皆有餼牢以訓恭儉則壹<lb/>
　食再饗以示慈恵則燕與時賜無常数凡所以厚此<lb/>
　聘禮也夫古之用財者厚則從其豐無則從其實不<lb/>
　能一皆如此然而用財於聘賔必如此其厚者欲極<lb/>
　盡之於禮也盡之於禮則内君臣不至相陵而外不<lb/>
<pb n="13b"/>
　至相侵故天子制為此禮以養諸侯而諸侯務焉爾<lb/>
　案禮有飯有殽設酒不飲食禮也體薦不食爵盈不<lb/>
　飲饗禮也一獻既畢坐飲至醉燕禮也或賜以束紡<lb/>
　或賜以金玉時賜也食於朝饗於廟燕於寝時賜於<lb/>
　館<lb/>
聘射之禮至大禮也質眀而始行事日㡬中而後禮成<lb/>
非強有力者弗能行也故強有力者將以行禮也酒清<lb/>
人渇而不敢飲也肉乾人饑而不敢食也日莫人倦齊<lb/>
<pb n="14a"/>
荘正齊而不敢懈惰以成禮節以正君臣以親父子以<lb/>
和長幼此衆人之所難而君子行之故謂之有行有行<lb/>
之謂有義有義之謂勇敢故所貴於勇敢者貴其能以<lb/>
立義也所貴於立義者貴其有行也所貴於有行者貴<lb/>
其行禮也故所貴於勇敢者貴其敢行禮義也故勇敢<lb/>
强有力者天下無事則用之於禮義天下有事則用之<lb/>
於戰勝用之於戰勝則無敵用之於禮義則順治外無<lb/>
敵内順治此之謂盛徳故聖王之貴勇敢强有力如此<lb/>
<pb n="14b"/>
也勇敢强有力而不用之於禮義戰勝而用之於争鬭<lb/>
則謂之亂人刑罰行於國所誅者亂人也如此則民順<lb/>
治而國安也<lb/>
　此統眀射聘之義也諸侯之射必先行燕禮卿大夫<lb/>
　士之射必先行鄉飲酒之禮孔疏云酒清肴乾之屬<lb/>
　燕禮與鄉飲酒禮初行之時事同於饗皆有此也齊<lb/>
　荘之齊齋同聘射之禮節文繁多盖至大之禮也質<lb/>
　眀而已行事日近中而後禮成自非强有力者弗能<lb/>
<pb n="15a"/>
　行也故强有力者將以行此禮也酒非不清人雖渇<lb/>
　而不敢飲也肉非不乾人雖饑而不敢食也日莫人<lb/>
　倦猶齊荘正齊而不敢懈惰以務成此禮節於以正<lb/>
　其君臣親其父子和其長幼此皆衆人所難而君子<lb/>
　獨行之故謂之有行有行則得其宜而謂之有義有<lb/>
　義則無所懼而謂之勇敢故所貴於勇敢者貴其能<lb/>
　以立此義也所貴於立義者貴其有此行也所貴於<lb/>
　有行者貴其行此禮也故所貴於勇敢者貴其敢行<lb/>
<pb n="15b"/>
　此禮義也故勇敢強有力者天下無事則用之於禮<lb/>
　義而履其常天下有事則用之於戰勝而禦其變用<lb/>
　之於戰勝則有以為威而無敵用之於禮義則有以<lb/>
　為化而順治外無敵内順治文教武功之咸備此之<lb/>
　謂盛徳故聖王之貴勇敢强有力如此也使勇敢强<lb/>
　有力而不用之於禮義戰勝而用之於争鬭則逞其<lb/>
　血氣而謂之亂人凡刑罰之行於國所誅者亂人也<lb/>
　如此則用之必善所由民順治而國以安也案既言<lb/>
<pb n="16a"/>
　所以養諸侯而兵不用又言有事則用於戰勝者兵<lb/>
　可不用而不可不備也用於戰勝之人即是用於禮<lb/>
　義之人所謂治出於一者此矣<lb/>
子貢問於孔子曰敢問君子貴玉而賤䃉者何也為玉<lb/>
之寡而䃉之多與孔子曰非為䃉之多故賤之也玉之<lb/>
寡故貴之也夫昔者君子比徳於玉焉温潤而澤仁也<lb/>
縝密以栗知也㢘而不劌義也垂之如隊禮也叩之其<lb/>
聲清越以長其終詘然樂也瑕不揜瑜瑜不揜瑕忠也<lb/>
<pb n="16b"/>
孚尹旁逹信也氣如白虹天也精神見於山川地也圭<lb/>
璋特逹徳也天下莫不貴者道也詩云言念君子温其<lb/>
如玉故君子貴之也<lb/>
　此因聘禮用玉故引論玉之言以結之也䃉石似玉<lb/>
　者縝緻也栗堅貌劌傷也越猶揚也詘絶止貌樂記<lb/>
　曰止如槀木瑕玉之病瑜其中間羙者孚尹浮筠也<lb/>
　或曰孚信尹正也詩秦風小戎之萹昔子貢嘗問於<lb/>
　孔子曰敢問君子之貴玉而賤䃉者果何說也豈為<lb/>
<pb n="17a"/>
　夫玉之少而䃉之多與孔子曰非為䃉之多故從而<lb/>
　賤之也玉之少故從而貴之也亦惟諸徳之美在焉<lb/>
　爾夫昔者君子必比其徳於玉焉温潤而澤則似乎<lb/>
　柔中之仁也縝密以栗則似乎貞固之知也㢘而不<lb/>
　劌則似乎剛中之義也垂之如隊則似乎謙下之禮<lb/>
　也叩之其聲清越以長其終詘然則似乎始終若一<lb/>
　之樂也瑕不揜瑜瑜不揜瑕則似乎不欺之忠也孚<lb/>
　尹旁逹則似乎以實之信也氣如白虹則徹乎上而<lb/>
<pb n="17b"/>
　顯諸天也精神見於山川則徹乎下而顯諸地也行<lb/>
　聘而圭璋特逹則似有諸己無待於外之徳也天下<lb/>
　莫不貴者則似乎人所共由之道也詩云言念君子<lb/>
　温其如玉此正比徳於玉之謂故君子貴之也陳氏<lb/>
　祥道曰古人用玉皆象其美若鎮圭以召諸侯以恤<lb/>
　㐫荒用其仁齊有食玉用其智牙璋以起軍旅用其<lb/>
　義國君相見以瑞相享以璧用其禮樂有鳴球服有<lb/>
　佩玉用其樂邦國以玉節用其信琬圭以結好琰圭<lb/>
<pb n="18a"/>
　以除慝用其忠四圭有邸蒼璧以禮天用其能逹於<lb/>
　天兩圭有邸黄琮以禮地用其能逹於地圭璋特逹<lb/>
　天下莫不貴用其逹於徳與道也<lb/>
喪服四制<lb/>
　仁義禮智四者性之徳也喪服之制取於是而為之<lb/>
　故曰四制<lb/>
凡禮之大體體天地法四時則隂陽順人情故謂之禮<lb/>
訾之者是不知禮之所由生也夫禮吉㓙異道不得相<lb/>
<pb n="18b"/>
干取之隂陽也喪有四制變而從宜取之四時也有恩<lb/>
有理有節有權取之人情也恩者仁也理者義也節者<lb/>
禮也權者知也仁義禮知人道具矣<lb/>
　此推言制禮之本而専以喪禮申之也口毁曰訾凡<lb/>
　禮之大體皆必體天地以定尊卑法四時以眀徃来<lb/>
　則隂陽以殊吉㓙順人情以分隆殺故謂之禮其或<lb/>
　有訾之而以為出於人為者是不知禮之所由生也<lb/>
　夫禮吉㓙異道彼此不得相干是取之隂陽也喪有<lb/>
<pb n="19a"/>
　四制不執一而從其宜是取之四時也四制之立有<lb/>
　恩有理有節有權是取之人情也恩者仁也理者義<lb/>
　也節者禮也權者知也合仁義禮知則人道畢具於<lb/>
　此矣案禮之大體體天地者其綱也隂陽之氣四時<lb/>
　之序即天地也有天地之情而後有人之情情者性<lb/>
　之𤼵於外者也<lb/>
其恩厚者其服重故為父斬衰三年以恩制者也<lb/>
　此言喪禮之以恩制也喪服重輕所以稱恩之厚薄<lb/>
<pb n="19b"/>
　其恩厚者則其服重故為父服斬衰期至三年是以<lb/>
　恩制者也孔氏疏曰父恩最深故特舉父言之其實<lb/>
　門内諸親之服皆恩制也<lb/>
門内之治恩揜義門外之治義㫁恩資於事父以事君<lb/>
而敬同貴貴尊尊義之大者也故為君亦斬衰三年以<lb/>
義制者也<lb/>
　此言喪禮之以義制也資猶取也門内之治主於恩<lb/>
　故以恩揜義門外之治主於義故以義㫁恩資於事<lb/>
<pb n="20a"/>
　父之道以事君敬同而服同乃貴貴尊尊義之大者<lb/>
　也故為君亦服斬衰期至三年以義制者也案恩揜<lb/>
　義如有父母之喪三年不從政是也義㫁恩如有君<lb/>
　之喪不敢私服是也君兼天子諸侯及卿大夫有地<lb/>
　者而言家臣為卿大夫服曰貴貴臣為天子諸侯服<lb/>
　曰尊尊五服各有義服獨言君者亦舉重也<lb/>
三日而食三月而沭期而練毁不㓕性不以死傷生也<lb/>
喪不過三年苴衰不補墳墓不培祥之日鼔素琴告民<lb/>
<pb n="20b"/>
有終也以節制者也資於事父以事母而愛同夫無二<lb/>
日土無二王國無二君家無二尊以一治之也故父在<lb/>
為母齊衰期者見無二尊也<lb/>
　此言喪禮之以節制也苴衰苴麻之衰素琴無漆飾<lb/>
　也居親之喪三日而食粥三月虞祭而沭首期而受<lb/>
　練毁不至於㓕性盖不以死傷生也喪之期不過三<lb/>
　年苴衰雖破不補墳墓既成不培大祥之日鼓素琴<lb/>
　示民以哀冝有終也以節制者也資於事父之道以<lb/>
<pb n="21a"/>
　事母愛同而服異者以天無二日土無二王國無二<lb/>
　君家亦無二尊皆以一治之也故父在為母服齊衰<lb/>
　期者見家統於父無二尊也此又以節制之大焉者<lb/>
　也案孔子既祥五日彈琴而不成聲於魯之朝祥暮<lb/>
　歌者而曰踰月則善此謂祥之日鼔素琴恐未安也<lb/>
　父在為母齊衰期謂期而除服以心喪終三年也<lb/>
杖者何也爵也三日授子杖五日授大夫杖七日授士<lb/>
杖或曰擔主或曰輔病婦人童子不杖不能病也百官<lb/>
<pb n="21b"/>
備百物具不言而事行者扶而起言而后事行者杖而<lb/>
起身自執事而后行者面垢而已秃者不髽傴者不袒<lb/>
跛者不踊老病不止酒肉凡此八者以權制者也<lb/>
　此言喪禮之以權制也子者王侯世子居喪未即位<lb/>
　之稱擔假也或曰檐主或曰輔病者喪服傳無爵而<lb/>
　杖者何擔主也非主而杖者何輔病也髽是婦人大<lb/>
　紒重喪辮麻繞髪髽或為免杖之設者何也王侯若<lb/>
　大夫士其徳重其病深故杖各以爵授也三日則授<lb/>
<pb n="22a"/>
　子杖五日則授大夫杖七日則授士杖庶人無爵而<lb/>
　亦杖者或曰假此以眀其為喪主也庶子非喪主而<lb/>
　亦杖者或曰以此扶其病也婦人與童子則不杖以<lb/>
　不能病也王侯自居喪及其世子居王侯之喪百官<lb/>
　皆備百物皆具不待言而事行者雖杖而病深猶必<lb/>
　須人扶而起大夫士居親喪與居君喪必待言而后<lb/>
　事行者不許極病則以杖而起庶人居喪必身自執<lb/>
　事而后行者有杖不用但面有塵垢之容而已抑禮<lb/>
<pb n="22b"/>
　更有所不能行如秃者則不髽傴者則不袒跛者則<lb/>
　不踊老及病者則不止酒肉凡此八者以權制者也<lb/>
　孔氏疏曰八者謂應杖不杖不應杖而杖一也扶而<lb/>
　起二也杖而起三也面垢四也秃者五也傴者六也<lb/>
　跛者七也老病八也案人子執親之喪以自致為正<lb/>
　不得自致者為權杖者所以安此身也衰病者用之<lb/>
　天子諸侯大夫士知義理則能病官備事具則可病<lb/>
　病必有以輔之故以杖為正婦人弱童子幼不能病<lb/>
<pb n="23a"/>
　者也庶人面垢而已不可病者也不能病不可病故<lb/>
　以不杖為正以不杖為正則又以杖為權矣庶人不<lb/>
　杖而長子為主則擔之不止有爵矣權制一也庶子<lb/>
　不杖而同是父母之子雖不以杖即位而病則輔之<lb/>
　又不止擔主矣權制二也婦人不杖而有不為主而<lb/>
　杖者姑在為夫為長子亦以輔病也權制三也童子<lb/>
　不杖而亦有杖者男子當室則杖女子子在室其主<lb/>
　喪者不杖則子一人杖亦以擔主也權制四也或曰<lb/>
<pb n="23b"/>
　二句上對大夫士則擔主輔病各一下對婦人童子<lb/>
　則擔主輔病又各一合之不髽不袒不踊不止酒肉<lb/>
　者而為八也百官以下申上爵者杖而庶人不杖之<lb/>
　意<lb/>
始死三日不怠三月不解期悲哀三年憂恩之殺也聖<lb/>
人因殺以制節此喪之所以三年賢者不得過不肖者<lb/>
不得不及此喪之中庸也王者之所常行也書曰髙宗<lb/>
諒闇三年不言善之也<lb/>
<pb n="24a"/>
　此覆明節制之義也書商書說命萹諒古作梁楣謂<lb/>
　之梁闇讀為鶉䳺之䳺廬謂之闇也居親之喪始死<lb/>
　哭不絶聲踊無算水漿不入口至三日而不怠未葬<lb/>
　哭無時居倚廬寢不脫絰帶至三月而不解既虞卒<lb/>
　哭猶朝夕哭至期而悲哀既練不朝夕哭猶哀至則<lb/>
　哭至三年而憂自初及終哀固以漸而殺也聖人因<lb/>
　殺以制為服之節此喪之所以㫁以三年賢者哀有<lb/>
　餘而不得過不肖者哀不足而不得不及此乃喪之<lb/>
<pb n="24b"/>
　中庸依古以来王者之所常行也書曰髙宗諒闇三<lb/>
　年不言盖史臣善之也案人子有終身之憂而喪以<lb/>
　三年為節者盖時有近逺情有隆殺而服因有變除<lb/>
　此所謂中制庸行而弗可損益也<lb/>
王者莫不行此禮何以獨善之也曰髙宗者武丁武丁<lb/>
者殷之賢王也繼世即位而慈良於喪當此之時殷衰<lb/>
而復興禮廢而復起故善之善之故載之書中而髙之<lb/>
故謂之髙宗三年之喪君不言書曰髙宗諒闇三年不<lb/>
<pb n="25a"/>
言此之謂也然而曰言不文者謂臣下也<lb/>
　此申上文引書之意也慈良於喪善喪之謂也三年<lb/>
　之喪禮既為王者之所常行何以於髙宗獨善之也<lb/>
　曰髙宗者武丁武丁乃殷之賢王也繼世即位而善<lb/>
　於居喪當此之時殷既衰而復興禮既廢而復起故<lb/>
　善之善之故特載之書中推而髙之故謂之髙宗三<lb/>
　年之喪若百官備百物具則君不言而事行書所云<lb/>
　髙宗諒闇三年不言此之謂也然而曰言不文者喪<lb/>
<pb n="25b"/>
　有必言而后事行而言但不文則又謂臣下也案王<lb/>
　者莫不行此禮故羅氏泌曰周公之抱沖子大甲之<lb/>
　居桐皆在諒隂時也殷之中世不能喪者已多髙宗<lb/>
　為廢禮所由興故獨見為善則自此而後自非不世<lb/>
　出之主仁孝無乎不盡孰能復此三年之制而度越<lb/>
　百王也<lb/>
禮斬衰之喪唯而不對齊衰之喪對而不言大功之喪<lb/>
言而不議緦小功之喪議而不及樂<lb/>
<pb n="26a"/>
　此備述五服言語之節因論三年不言與言不文而<lb/>
　及之說見閒傳<lb/>
父母之喪衰冠繩纓菅屨三日而食粥三月而沭期十<lb/>
三月而練冠三年而祥比終兹三節者仁者可以觀其<lb/>
愛焉知者可以觀其理焉强者可以觀其志焉禮以治<lb/>
之義以正之孝子弟弟貞婦皆可得而察焉<lb/>
　此又承上文而終美三年喪之制以深致敎人之意<lb/>
　也繩為冠武垂下為纓菅茅也比及也居父母之喪<lb/>
<pb n="26b"/>
　用衰冠繩纓菅屨三日而食粥成服三月而沭受服<lb/>
　期十三月而練冠受練服三年而祥除服其自三月<lb/>
　及十三月以終此三年之三節者人於此可以觀矣<lb/>
　非仁不足以盡愛親之道仁者因可以觀其愛焉非<lb/>
　知不足以究居喪之理知者因可以觀其理焉非强<lb/>
　不足以守行禮之志强者因可以觀其志焉而又用<lb/>
　禮以治喪事用義以正喪禮則凡孝子弟弟貞婦之<lb/>
　善於喪者皆可得而察焉案萹首言仁義禮知此復<lb/>
<pb n="27a"/>
　　言仁知禮義而加之以强强於五徳為信三逹徳為<lb/>
　　勇以知仁勇而行禮義即逹徳行逹道之說此倫之<lb/>
　　所以無不盡也恩制為四制之首故言父母之喪獨<lb/>
　　詳孝又為百行之原故因孝子而言弟弟貞婦則其<lb/>
　　餘皆舉之矣記者結一萹之意而全書以此而終意<lb/>
　　亦深哉<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷六十四<lb/>
</p>
<p>
</p>
  </div>
</body>
</text>
</TEI>
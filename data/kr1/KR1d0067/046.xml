<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷四十六<lb/>
　雜記下<lb/>
　大功之末可以冠子可以嫁子父小功之末可以冠子<lb/>
　可以嫁子可以取婦已雖小功既卒哭可以冠取妻下<lb/>
　殤之小功則不可<lb/>
　　此言居喪而冠及嫁取之禮也末謂服将除也若己<lb/>
　　居大功之喪而将除則可以冠子可以嫁女若己之<lb/>
<pb n="1b"/>
　　父居小功之喪而将除則已可以冠子可以嫁女并<lb/>
　　可以取婦若已居小功之喪而當卒哭之後則可以<lb/>
　　冠與取妻皆以服輕哀殺故也然此小功乃謂正服<lb/>
　　若下殤之小功自期而降者哀仍不殺其於冠取皆<lb/>
　　不可也陸氏佃曰大功之末不言可以取婦不可以<lb/>
　　取婦也舊説以末為卒哭後陳氏澔曰大功卒哭後<lb/>
　　尚有六月恐不可言末小功既言末又言卒哭是兩<lb/>
　　事也<lb/>
<pb n="2a"/>
凡弁絰其衰侈袂<lb/>
　此言弔衰之制也凡弔於人者首著素弁而加以一<lb/>
　股環絰是為弁絰其服有錫衰緦衰疑衰三者而皆<lb/>
　侈大其袂蓋袂之小者二尺二寸大者半而益之則<lb/>
　三尺三寸也案吉時元端服身與袂同以二尺二寸<lb/>
　為正喪服端衰亦如之此為弔服而加大者異於元<lb/>
　端以别吉凶異於端衰示不純凶也<lb/>
父有服宫中子不與於樂母有服聲聞焉不舉樂妻有<lb/>
<pb n="2b"/>
服不舉樂於其側大功将至辟琴瑟小功至不絶樂<lb/>
　此言止樂之節也宫中子與父同宫之子也命士以<lb/>
　上乃異宫辟除也父有服則同宫之子不分逺近皆<lb/>
　不與於聞樂母有服子唯聲聞於母之處不舉樂妻<lb/>
　有服夫唯不舉樂於其側大功之親有服而将至為<lb/>
　之屏除琴瑟若小功之親有服而至則不止樂也案<lb/>
　父母有服陳氏謂服之輕者如重服則子亦有服然<lb/>
　子服雖先除亦當以父母之哀為哀匪直輕服也<lb/>
<pb n="3a"/>
姑姊妹其夫死而夫黨無兄弟使夫之族人主喪妻之<lb/>
黨雖親弗主夫若無族矣則前後家東西家無有則里<lb/>
尹主之或曰主之而附於夫之黨<lb/>
　此言夫妻之黨宜别也夫之黨謂其昭穆所宜祔者<lb/>
　里尹謂閭胥里宰之屬喪必有主凡於姑姊妹之已<lb/>
　嫁者其夫死無子而夫黨又無親族兄弟寧使夫之<lb/>
　疏逺族人主其喪妻之黨雖親而弗主夫若竟無族<lb/>
　矣則猶有前後家東西家并此而無有則里尹主之<lb/>
<pb n="3b"/>
　而要無妻黨主喪之禮或有謂妻黨主之而祔祭於<lb/>
　夫之黨者是殆非禮意也案鄭注云此謂姑姊妹之<lb/>
　無子寡而死者其主喪不使妻之親經不言姑姊妹<lb/>
　死而言其夫死疑是戒人不可主姑姊妹之夫之喪<lb/>
　也蓋聖人制禮以維萬世而預為之坊别内外定嫌<lb/>
　疑自天子至於庶人一也<lb/>
麻者不紳執玉不麻麻不加於采<lb/>
　此言吉凶之服宜辨也麻喪服之絰也紳大𢃄也吉<lb/>
<pb n="4a"/>
　凶不相干故麻者以要絰代大𢃄而不紳執玉而行<lb/>
　聘禮不得服衰麻弁絰之麻不得加於元衣纁裳之<lb/>
　采孔氏疏曰案聘禮已國君薨至於主國衰而出注<lb/>
　云於是可以凶服将事蓋受主君小禮得以凶服若<lb/>
　行聘享大事則吉服<lb/>
國禁哭則止朝夕之奠即位自因也童子哭不偯不踊<lb/>
不杖不菲不廬<lb/>
　此類言喪禮也偯委曲之聲也菲一作屝國有大祭<lb/>
<pb n="4b"/>
　祀為敬神而禁哭則居喪者遇禁而哭以止惟於朝<lb/>
　夕奠時自即其阼階下之位而因仍禮節之故事以<lb/>
　行也童子以未成人故其哭也不偯亦不踊且不持<lb/>
　杖不著菲不居倚廬凡以不能備禮故也案菲即菅<lb/>
　屨也斬衰菅屨外納若童子當室則杖<lb/>
孔子曰伯母叔母疏衰踊不絶地姑姊妹之大功踊絶<lb/>
於地如知此者由文矣哉由文矣哉<lb/>
　此言服與踊之異也哭踊之節與服相稱而亦有不<lb/>
<pb n="5a"/>
　必稱其服者孔子嘗曰喪禮為伯母叔母齊衰而踊<lb/>
　乃不離於地為姑姊妹大功而踊乃離地者蓋禮有<lb/>
　情有文情發於中而文見乎外如知此絶地不絶地<lb/>
　之情者能用禮文矣哉能用禮文矣哉鄭注云伯母<lb/>
　叔母義也姑姊妹骨肉也<lb/>
泄柳之母死相者由左泄柳死其徒由右相由右相泄<lb/>
栁之徒為之也<lb/>
　此言居喪相禮之所由失也喪禮主人之位在阼階<lb/>
<pb n="5b"/>
　下相主人之禮者宜由左泄栁為魯之賢人故其母<lb/>
　死而相者由左及泄栁死其徒乃由右相凡失禮而<lb/>
　由右相者自泄栁之徒為之也<lb/>
天子飯九貝諸侯七大夫五士三士三月而葬是月也<lb/>
卒哭大夫三月而葬五月而卒哭諸侯五月而葬七月<lb/>
而卒哭士三虞大夫五諸侯七<lb/>
　此言喪禮之殊尊卑也虞卒哭皆祭名飯含之禮天<lb/>
　子以九貝諸侯則七大夫則五士則三士三月而葬<lb/>
<pb n="6a"/>
　以待外姻即於是月也卒哭大夫亦三月而葬以待<lb/>
　同位五月而卒哭諸侯五月而葬以待同盟七月而<lb/>
　卒哭至於葬畢而祭以安神士凡三虞大夫則繼初<lb/>
　虞而五諸侯則繼初虞而七案周禮典瑞大喪共飯<lb/>
　玉含玉此記云含者執璧注故疑用貝為夏禮惟士<lb/>
　喪禮貝三實於笲與此合<lb/>
諸侯使人弔其次含襚賵臨皆同日而畢事者也其次<lb/>
如此也<lb/>
<pb n="6b"/>
　此言諸侯相弔之禮也鄰國有喪諸侯使人先行弔<lb/>
　禮次含次襚次賵次臨四者皆於同日而畢事但其<lb/>
　次序則如此也案孔疏含襚於死者為切故在賵之<lb/>
　先君事既畢臣行私禮故臨在後<lb/>
卿大夫疾君問之無算士壹問之君於卿大夫比葬不<lb/>
食肉比卒哭不舉樂為士比殯不舉樂<lb/>
　此言君於卿大夫士問疾哀死之等也君之於臣如<lb/>
　一體而恩禮之隆殺不同卿大夫有疾君問之無定<lb/>
<pb n="7a"/>
　數士惟壹問之如或疾而死於卿大夫自始死及葬<lb/>
　不食肉及卒哭不舉樂於士惟自始死及殯不舉樂<lb/>
　也孔氏疏曰喪大記君於大夫疾三問之此無算謂<lb/>
　有師保恩舊之親或三問謂君自行無算謂遣使也<lb/>
升正柩諸侯執綍五百人四綍皆銜枚司馬執鐸左八<lb/>
人右八人匠人執羽葆御柩大夫之喪其升正柩也執<lb/>
引者三百人執鐸者左右各四人御柩以茅<lb/>
　此言君大夫之葬禮也綍引柩之索廟中曰綍在塗<lb/>
<pb n="7b"/>
　曰引枚形如箸兩端有小繩銜於口而繫之頸後葆<lb/>
　形如蓋以羽為之喪禮柩将行朝於祖廟升自西階<lb/>
　用輁軸而正柩於兩楹之閒諸侯則執綍者五百人<lb/>
　柩凡四綍執者皆銜枚以止衆譁司馬執鐸夾柩而<lb/>
　行左八人右八人以儆衆聼匠人執羽葆於柩前因<lb/>
　道塗有低昻傾虧而用羽葆為抑揚左右之節以示<lb/>
　衆知大夫之喪其升柩於車而正之也執引者則三<lb/>
　百人執鐸者則左右各四人御柩則以白茅為麾方<lb/>
<pb n="8a"/>
　氏慤曰大夫殺禮於諸侯故以茅取其色白宜於凶<lb/>
　禮且以表哀素之心也<lb/>
孔子曰管仲鏤簋而朱紘旅樹而反坫山節而藻棁賢<lb/>
大夫也而難為上也晏平仲祀其先人豚肩不揜豆賢<lb/>
大夫也而難為下也君子上不僭上下不偪下<lb/>
　此言奢儉失禮之事也鏤簋朱紘見禮器旅樹反坫<lb/>
　見郊特牲孔子曰大夫之奢無若管仲者彼則鏤簋<lb/>
　而朱紘旅有樹而反有坫刻山於節畫藻於棁雖賢<lb/>
<pb n="8b"/>
　大夫也而已難乎為上也大夫之儉又無若晏平仲<lb/>
　者彼則祀其先人不以少牢而以豚豚之小至併兩<lb/>
　肩而猶不足以揜豆雖賢大夫也而已難乎為下也<lb/>
　惟君子為能循禮是故上不至於僭上下不至於偪<lb/>
　下蓋禮所以辨上下而惟其稱奢固失之過儉亦未<lb/>
　為得也<lb/>
婦人非三年之喪不踰封而弔如三年之喪則君夫人<lb/>
歸夫人其歸也以諸侯之弔禮其待之也若待諸侯然<lb/>
<pb n="9a"/>
夫人至入自闈門升自側階君在阼其他如奔喪禮然<lb/>
　此言諸侯夫人奔父母喪之節也嫁女為父母期此<lb/>
　云三年以本親言也闈門宫中往来之門側階東房<lb/>
　之階也内外之辨禮所最嚴故婦人非遭父母三年<lb/>
　之喪不得踰越封疆而弔如其為三年之喪君夫人<lb/>
　始可以歸夫人其歸也則用諸侯之弔禮其待之也<lb/>
　亦若待諸侯然夫人至入自㫄門升自房階主國之<lb/>
　君則在阼階其他哭踊髽麻之類皆如奔喪之禮然<lb/>
<pb n="9b"/>
　服雖殺而哀不殺也案夫人有從夫之義弔者禮視<lb/>
　諸侯待之者禮亦視諸侯但不得竟以為賔故入與<lb/>
　升既不由正門正階并主在阼階之上亦不降迎也<lb/>
嫂不撫叔叔不撫嫂<lb/>
　此言逺嫌之禮也撫死而撫其尸也大斂之後嫂不<lb/>
　撫叔叔不撫嫂蓋即生不通問死不制服之意<lb/>
君子有三患未之聞患弗得聞也既聞之患弗得學也<lb/>
既學之患弗能行也君子有五恥居其位無其言君子<lb/>
<pb n="10a"/>
恥之有其言無其行君子恥之既得之而又失之君子<lb/>
恥之地有餘而民不足君子恥之衆寡均而倍焉君子<lb/>
恥之<lb/>
　此言君子當勤學而盡職也為學之君子常慮其學<lb/>
　之不成於是乎有三患蓋弗聞則無由而知故未之<lb/>
　聞患弗得聞也弗學則無由而能故既聞之患弗得<lb/>
　學也不行則無由而至故既學之患弗能行也為政<lb/>
　之君子又常慮其職之不稱於是乎有五恥蓋居其<lb/>
<pb n="10b"/>
　位無其言則為尸位君子恥之有其言無其行則為<lb/>
　空言君子恥之既得之而又失之則棄其前功君子<lb/>
　恥之地有餘而民不足則是不能安集君子恥之衆<lb/>
　寡均於彼而彼之功乃倍焉則是不能勸率君子恥<lb/>
　之此皆以為已而非為人故進徳脩業惟日不足也<lb/>
孔子曰凶年則乗駑馬祀以下牲<lb/>
　此言凶年殺禮之制也周禮校人六馬曰種曰戎曰<lb/>
　齊曰道曰田曰駑駑馬其最下者下牲如常祭用大<lb/>
<pb n="11a"/>
　牢者降少牢用少牢者降特牲用特豕者降特豚之<lb/>
　類天災流行不可不示貶損孔子嘗曰人君如遇凶<lb/>
　年則所乗之馬宜於六馬之中而用其駑者祭祀之<lb/>
　牲宜較常用者下一等焉案王制凡祭豊年不奢凶<lb/>
　年不儉與此異豈彼為制國用之常而此乃救荒之<lb/>
　禮與一說下牲猶用其本牲之下者<lb/>
恤由之喪哀公使孺悲之孔子學士喪禮士喪禮於是<lb/>
乎書<lb/>
<pb n="11b"/>
　此言士喪禮之所由存也恤由疑公之族屬嘗為士<lb/>
　者士喪禮今載儀禮士喪禮之廢其来久矣魯有恤<lb/>
　由之喪哀公使孺悲之孔子學士喪禮士喪禮於是<lb/>
　乎書鄭氏注曰時人轉而僭上士之喪禮已廢矣孔<lb/>
　子以教孺悲國人乃復書而存之<lb/>
子貢觀於蜡孔子曰賜也樂乎對曰一國之人皆若狂<lb/>
賜未知其樂也子曰百日之蜡一日之澤非爾所知也<lb/>
張而不弛文武弗能也弛而不張文武弗為也一張一<lb/>
<pb n="12a"/>
弛文武之道也<lb/>
　此言蜡祭息民之義也蜡索也歲終物成凡百物之<lb/>
　神有功於人者皆索而祭之也張謂張弦弛謂落弦<lb/>
　文武文王武王也昔子貢觀於蜡祭而飲孔子問之<lb/>
　曰賜也其樂此乎對曰燕飲貴有禮儀今蜡而醉者<lb/>
　至於一國之人皆若狂賜未知其樂之所在也子曰<lb/>
　此蓋百日之蜡久勞而方息一日之澤暫飲而為歡<lb/>
　非爾所及知也夫人君治民猶射者之調弓弓之為<lb/>
<pb n="12b"/>
　噐乆張而弗弛則絶其力故勞者不息而神憊文武<lb/>
　有所弗能也乆弛而弗張則失其體故息者不勞而<lb/>
　志滛文武有所弗為也惟一張一弛而勞息以時斯<lb/>
　文武得中之道也<lb/>
孟獻子曰正月日至可以有事於上帝七月日至可以<lb/>
有事於祖七月而禘獻子為之也<lb/>
　此言魯失禮所由也周正月夏十一月日至冬至也<lb/>
　有事上帝謂郊祭周七月夏五月日至夏至也有事<lb/>
<pb n="13a"/>
　於祖謂禘祭魯大夫孟獻子曰正月日至既可以有<lb/>
　事於上帝七月日至即可以有事於祖蓋敬天尊祖<lb/>
　之道宜於二至之日行之故魯之禘本用周之六月<lb/>
　其七月而禘則孟獻子為之也呉氏澄曰魯之郊上<lb/>
　帝亦但郊於建寅之月禘則建巳之月獻子二言皆<lb/>
　非魯之郊禘本非禮獻子欲移其祭月則失禮愈甚<lb/>
　矣<lb/>
夫人之不命於天子自魯昭公始也<lb/>
<pb n="13b"/>
　此亦言魯失禮所由也諸侯夫人宜為天子所命其<lb/>
　不命於天子者則自魯昭公取於呉因不告而不命<lb/>
　始也孔氏疏曰玉藻注天子諸侯命其臣后夫人亦<lb/>
　命其妻此言諸侯夫人為天子所命者或是王后無<lb/>
　畿外之事故也案玉藻君命屈狄專以君言則所謂<lb/>
　后夫人命其妻意亦承君命而命之與<lb/>
外宗為君夫人猶内宗也<lb/>
　此言外宗為君夫人服之禮也外宗謂君之姑姊妹<lb/>
<pb n="14a"/>
　之女内宗五屬之女也同姓者為内宗外適者為外<lb/>
　宗内宗既為君服斬衰為夫人服齊衰而不敢以其<lb/>
　戚戚君則外宗亦不可以其戚戚君故其為君夫人<lb/>
　服斬衰齊衰猶内宗也案此外宗當專指姑姊妹之<lb/>
　女之在國中者故稱君夫人若在他國則稱諸侯矣<lb/>
　鄭注外宗兼指舅之女及從母孔疏謂諸侯不内取<lb/>
　舅女及從母不得在國中卿大夫不外取若舅女從<lb/>
　母元在他國亦不得来嫁與已國卿大夫為妻也<lb/>
<pb n="14b"/>
廐焚孔子拜鄉人為火来者拜之士壹大夫再亦相弔<lb/>
之道也<lb/>
　此言孔子遇災之禮也昔孔子之廐被焚拜謝鄉人<lb/>
　之為火而来慰問者其拜之數士則壹大夫則再亦<lb/>
　待相弔者之道然也案廐焚一事於鄉黨所記見聖<lb/>
　人之仁於雜記又見聖人之禮禮所以必拜者為其<lb/>
　来弔已宗伯職以弔禮哀禍災是也<lb/>
孔子曰管仲遇盗取二人焉上以為公臣曰其所與遊<lb/>
<pb n="15a"/>
辟也可人也管仲死桓公使為之服宦於大夫者之為<lb/>
之服也自管仲始也有君命焉爾也<lb/>
　此言家臣反服之始也孔子曰管仲嘗遇盗簡取二<lb/>
　人焉用之而升以為公家之臣且為之解曰其所以<lb/>
　為盗為其所與交遊者邪僻也實則本是堪可之人<lb/>
　也其後管仲死桓公使二人為之服夫仕於大夫者<lb/>
　更升於公而為之服也自管仲始也以其有君命焉<lb/>
　爾也案禮違大夫之諸侯不反服故曰自管仲始陸<lb/>
<pb n="15b"/>
　氏佃曰其為盗以其所與遊故君子居必擇鄉遊必<lb/>
　就士所以防邪僻而近中正也世衰道微君不能教<lb/>
　始服其師君不能舉而為所舉者有服矣<lb/>
過而舉君之諱則起與君之諱同則稱字<lb/>
　此言臣為君諱之禮也或失誤而舉君之諱則當起<lb/>
　立以示不安而改變之意諸臣之名有與君同諱者<lb/>
　則稱其字皆敬之至也<lb/>
内亂不與焉外患弗辟也<lb/>
<pb n="16a"/>
　此言人臣遇亂之義也人臣事君或遇同僚之中有<lb/>
　異謀者是為内亂力能討則討之不能則謹守畏避<lb/>
　而不干預焉若遇鄰國来攻夷狄侵擾而為外患則<lb/>
　弗得逃避當力捍以死義也黃氏乾行曰内亂不與<lb/>
　以力所不能討者言如慶父主兵當國季子出奔是<lb/>
　也若周公誅其兄石碏殺其子則力所能討者大義<lb/>
　滅親何況同僚<lb/>
贊大行曰圭公九寸侯伯七寸子男五寸博三寸厚半<lb/>
<pb n="16b"/>
寸剡上左右各寸半玉也藻三采六等<lb/>
　此言圭藻之制也贊大行者古禮書之名蓋贊大行<lb/>
　人之職者也剡殺也畫采曰藻以韋衣板而畫朱白<lb/>
　蒼三色為六行以藉玉也諸侯始封皆受命圭於天<lb/>
　子而其職則掌於大行人故贊大行人之篇有曰圭<lb/>
　制之長五等諸侯各視其命數以為寸數公則九寸<lb/>
　侯伯七寸子男五寸圭之博三寸圭與璧之厚皆半<lb/>
　寸剡削上左右角各寸半其為玉也藉之以藻而用<lb/>
<pb n="17a"/>
　朱白蒼之三采畫為六等案采别二就三采則六等<lb/>
　也藻或作繅冕織絲為之圭繅亦然蓋玉與韋不相<lb/>
　附故以五采之絲藉之而因屈繅以為質垂繅以為<lb/>
　文也<lb/>
哀公問子羔曰子之食奚當對曰文公之下執事也<lb/>
　此言子羔食禄之始也自文至哀凡七君哀公嘗問<lb/>
　子羔曰子之先人始仕食禄果當何君之時對曰是<lb/>
　為文公時之下執事也案既問其先人即不當云子<lb/>
<pb n="17b"/>
　之食或謂有脫簡者近之<lb/>
成廟則釁之其禮祝宗人宰夫雍人皆爵弁純衣雍人<lb/>
拭羊宗人祝之宰夫北面于碑南東上雍人舉羊升屋<lb/>
自中中屋南面刲羊血流于前乃降門夾室皆用雞先<lb/>
門而後夾室其衈皆於屋下割雞門當門夾室中室有<lb/>
司皆鄉室而立門則有司當門北面既事宗人告事畢<lb/>
乃皆退反命于君曰釁某廟事畢反命于寝君南鄉于<lb/>
門内朝服既反命乃退路寝成則考之而不釁釁屋者<lb/>
<pb n="18a"/>
交神明之道也凡宗廟之噐其名者成則釁之以豭豚<lb/>
　此言釁廟之禮而因及於釁噐也釁以牲血塗其釁<lb/>
　也雍人厨宰之官爵弁士服也純衣謂絲衣則元衣<lb/>
　纁裳也碑麗牲之碑也夾室謂東西廂也衈者未殺<lb/>
　牲之時先滅耳旁毛以薦之耳聼聲者告神欲其聼<lb/>
　之也有司即宰夫祝宗人也周制王宫六寝路寝一<lb/>
　小寝五考落成也謂與賔客燕㑹以酒食澆落之有<lb/>
　名之噐若尊彛之屬豭豚牡豚也凡初成廟必殺牲<lb/>
<pb n="18b"/>
　取血以塗其釁其釁之禮有祝與宗人宰夫雍人皆<lb/>
　服爵弁元衣纁裳雍人拭羊以致其潔宗人與祝祝<lb/>
　之宰夫北面立於碑南東上其餘執事者以次而西<lb/>
　雍人乃抗舉其羊而升屋自於東西之中既升遂當<lb/>
　屋之中而南面割羊使其血流於前乃降又釁廟門<lb/>
　及東西之夾室則皆用雞先門而後夾室雞亦升屋<lb/>
　而割之當未刲羊割雞之時各於屋下先滅耳㫄之<lb/>
　毛以薦神衈畢而割雞以釁門則當門屋之中央夾<lb/>
<pb n="19a"/>
　室則當夾室之中室有司在夾室皆鄉夾室而立在<lb/>
　門則有司當門北面而立及既事宗人告事畢於攝<lb/>
　主之宰夫衆有司乃皆退宗人因反命於君曰釁某<lb/>
　廟事畢維時君在路寝南面立於門内朝服而受之<lb/>
　既反命而宗人乃退若路寝為治事之所於其初成<lb/>
　但考之以示歡樂而不行塗釁之禮蓋釁屋者以其<lb/>
　為神之所棲乃所以交於神明之道也凡宗廟之噐<lb/>
　雖用以事神然不能概釁唯其有名者成則釁之以<lb/>
<pb n="19b"/>
　豭豚蓋路寝為生人所居既不可以神之噐之不名<lb/>
　者又不足以神之故皆不釁也<lb/>
諸侯出夫人夫人比至于其國以夫人之禮行至以夫<lb/>
人入使者将命曰寡君不敏不能從而事社稷宗廟使<lb/>
使臣某敢告於執事主人對曰寡君固前辭不教矣寡<lb/>
君敢不敬須以俟命有司官陳噐皿主人有司亦官受<lb/>
之<lb/>
　此言諸侯出妻之禮也噐皿謂嫁時所齎者如或諸<lb/>
<pb n="20a"/>
　侯而出有罪之夫人自夫人在道以至於其國猶以<lb/>
　夫人之禮行既至而以夫人入則将命者曰寡君不<lb/>
　敏不能復從而事社稷宗廟使使臣某敢以告於執<lb/>
　事主人對曰寡君固前於納采時辭以不教矣寡君<lb/>
　敢不敬須以俟命使者於是使有司之官陳諸噐皿<lb/>
　以還主國主國之有司亦官為受之凡以見付受之<lb/>
　如法也案諸侯因夫人有罪不得已而出之則以義<lb/>
　斷恩之時矣然觀其未致命而義弗絶致命而辭必<lb/>
<pb n="20b"/>
　謙不惟合以禮出亦有禮焉所以無傷於二國之好<lb/>
　也<lb/>
妻出夫使人致之曰某不敏不能從而共粢盛使某也<lb/>
敢告於侍者主人對曰某之子不肖不敢辟誅敢不敬<lb/>
須以俟命使者退主人拜送之如舅在則稱舅舅没則<lb/>
稱兄無兄則稱夫主人之辭曰某之子不肖如姑姊妹<lb/>
亦皆稱之<lb/>
　此言卿大夫以下出妻之禮也誅猶罰也兄謂夫之<lb/>
<pb n="21a"/>
　兄若卿以下之妻出則夫使人致辭曰某不敏不能<lb/>
　復從而共粢盛使某也敢以告於侍者主人對曰某<lb/>
　之子既不肖不敢辟誅敢不敬須以俟命於是使者<lb/>
　退主人為拜而送之凡出妻必由尊者之命如舅在<lb/>
　則稱舅舅没則稱兄并無兄則稱夫主人之辭曰某<lb/>
　之子不肖如為姑姊妹辭亦皆稱之案不云舅沒則<lb/>
　稱母者婦人之名不外接於人也<lb/>
孔子曰吾食於少施氏而飽少施氏食我以禮吾祭作<lb/>
<pb n="21b"/>
而辭曰疏食不足祭也吾飱作而辭曰疏食也不敢以<lb/>
傷吾子<lb/>
　此言少施氏之知禮也少施氏魯惠公子施父之後<lb/>
　飱以飲澆飯也禮始諸飲食君子惡無禮者故孔子<lb/>
　有曰吾嘗食於少施氏而飽為少施氏食我以禮之<lb/>
　故當我之始食而祭主人起而辭謝曰粗疏之食不<lb/>
　足以當祭禮也及食竟而飱又起而辭謝曰粗疏之<lb/>
　食也不敢強食以傷吾子其禮意周至有如此者案<lb/>
<pb n="22a"/>
　此當與食於季氏互觀之聖人時措之宜雖小可見<lb/>
納幣一束束五兩兩五尋<lb/>
　此言納幣之禮也納幣即昏禮納徴夫婦為人倫之<lb/>
　始而納幣又夫婦之始蓋幣以一束為定制束凡五<lb/>
　兩兩者每一匹從兩端而卷至中計五匹得五箇兩<lb/>
　卷是一束有五兩也兩凡五尋尋為八尺計五尋得<lb/>
　四十尺是一兩有五尋也案周禮媒氏凡嫁子娶妻<lb/>
　八幣純帛無過五兩兩亦謂之匹者鄭氏注曰猶匹<lb/>
<pb n="22b"/>
　偶之云與<lb/>
婦見舅姑兄弟姑姊妹皆立于堂下西面北上是見己<lb/>
見諸父各就其寝<lb/>
　此言婦見舅姑及旁尊以下之禮也諸父謂夫之伯<lb/>
　父叔父婦来之明日見於舅姑則夫之兄弟姑姊妹<lb/>
　皆立於舅姑之堂下東邊西面以北為上婦南入而<lb/>
　過其前是即見己而不復特見之若見諸父則各詣<lb/>
　於其寝而禮較隆也鄭注曰婦来為供養也其見主<lb/>
<pb n="23a"/>
　於尊者<lb/>
女雖未許嫁年二十而笄禮之婦人執其禮燕則鬈首<lb/>
　此言女子加笄之禮也女子雖未許嫁年至二十則<lb/>
　亦為成人而可以笄矣其以醴禮之使婦人執其禮<lb/>
　尋常燕居則分髪為鬌紒以無事故不笄也案孔疏<lb/>
　女子十五許嫁則主婦為之著笄女賔禮之今未許<lb/>
　嫁故使婦人禮之不備儀也或曰此婦人正謂主婦<lb/>
　女賔雖未許嫁必以禮為之笄也<lb/>
<pb n="23b"/>
韠長三尺下廣二尺上廣一尺㑹去上五寸紕以爵韋<lb/>
六寸不至下五寸純以素紃以五采<lb/>
　此言韠之制也韠韍也上縁曰㑹即韠之頸也以其<lb/>
　在兩肩之中總㑹之處故謂之㑹旁縁曰紕爵韋雀<lb/>
　色之皮也下縁曰純素生帛也紃縧也服之有韠所<lb/>
　以蔽前其制則長三尺而與紳齊下廣二尺而與裳<lb/>
　稱上廣一尺而可以上接革𢃄上縁之㑹去韠上畔<lb/>
　五寸旁縁之紕用爵韋而其廣六寸不至韠之下畔<lb/>
<pb n="24a"/>
　　者凡五寸紕所不至之處横純之以素又多以五采<lb/>
　　之縧施於諸縫之中而韠乃成焉案韠以韋為之必<lb/>
　　象裳色制長三尺上去五寸有㑹不至下五寸有純<lb/>
　　其中餘二尺也詳見玉藻<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記觧義卷五十一<lb/>
　祭義<lb/>
　君子曰禮樂不可斯須去身致樂以治心則易直子諒<lb/>
　之心油然生矣易直子諒之心生則樂樂則安安則久<lb/>
　久則天天則神天則不言而信神則不怒而威致樂以<lb/>
　治心者也致禮以治躬則荘敬荘敬則嚴威心中斯須<lb/>
　不和不樂而鄙詐之心入之矣外貌斯須不荘不敬而<lb/>
<pb n="1b"/>
　慢易之心入之矣故樂也者動扵内者也禮也者動扵<lb/>
　外者也樂極和禮極順内和而外順則民瞻其顔色而<lb/>
　不與争也望其容貌而衆不生慢易焉故徳煇動乎内<lb/>
　而民莫不承聼理發乎外而衆莫不承順故曰致禮樂<lb/>
　之道而天下塞焉舉而措之無難矣樂也者動扵内者<lb/>
　也禮也者動扵外者也故禮主其減樂主其盈禮減而<lb/>
　進以進為文樂盈而反以反為文禮減而不進則銷樂<lb/>
　盈而不反則放故禮有報而樂有反禮得其報則樂樂<lb/>
<pb n="2a"/>
得其反則安禮之報樂之反其義一也<lb/>
　此因祭而推言禮樂之義也説見樂記<lb/>
曾子曰孝有三大孝尊親其次弗辱其下能養公眀儀<lb/>
問扵曽子曰夫子可以為孝乎曽子曰是何言與是何<lb/>
言與君子之所謂孝者先意承志諭父母扵道參直養<lb/>
者也安能為孝乎<lb/>
　此因祭以推孝親之義而引曽子之言以眀之也曽<lb/>
　子曰孝之等有三大孝必尊親之至其次期扵弗辱<lb/>
<pb n="2b"/>
　其下貴扵能養分不同而心之自盡焉一也公眀儀<lb/>
　問扵曽子曰若夫子者可以為孝乎曽子曰是何言<lb/>
　與是何言與夫君子之所謂孝者必父母之意未形<lb/>
　而能逆之扵先父母之志己形而能承之扵後葢非<lb/>
　苟順焉而已惟務有以諭之扵道而後即安至如參<lb/>
　乃直養者也安能為孝乎案為子者諭父母扵道如<lb/>
　為臣者格君心之非此忠孝之至<lb/>
曽子曰身也者父母之遺體也行父母之遺體敢不敬<lb/>
<pb n="3a"/>
乎居處不荘非孝也事君不忠非孝也涖官不敬非孝<lb/>
也朋友不信非孝也戰陳無勇非孝也五者不遂烖及<lb/>
扵親敢不敬乎<lb/>
　此言孝之在扵能敬也遂猶成也曽子曰人之有是<lb/>
　身也者乃父母所遺之體也所行為父母之遺體而<lb/>
　求其弗辱庸敢不敬乎夫敬無所不在如扵居處而<lb/>
　有不荘非孝也扵事君而有不忠非孝也扵涖官而<lb/>
　有不敬非孝也扵朋友而有不信非孝也扵戰陳而<lb/>
<pb n="3b"/>
　或無勇非孝也五者一有不遂且将烖及扵親而敢<lb/>
　不敬乎案此言戰陳無勇與諭父母扵道同意是故<lb/>
　從親之令非所以為孝不惟其是而苟以自全亦非<lb/>
　所謂守身者也<lb/>
亨熟羶薌嘗而薦之非孝也養也君子之所謂孝也者<lb/>
國人稱願然曰幸哉有子如此所謂孝也已衆之本教<lb/>
曰孝其行曰養養可能也敬為難敬可能也安為難安<lb/>
可能也卒為難父母既沒慎行其身不遺父母惡名可<lb/>
<pb n="4a"/>
謂能終矣仁者仁此者也禮者履此者也義者宜此者<lb/>
也信者信此者也強者強此者也樂自順此生刑自反<lb/>
此作<lb/>
　此推極不辱之義而見能養之為小也羶牲屬薌榖<lb/>
　屬稱願口稱而心願也然語辭衆之本教言孝為敎<lb/>
　衆之本即孝經徳之本教之所由生之意也行猶用<lb/>
　也為人子者若但亨熟羶薌之味先嘗而薦之非遂<lb/>
　可為孝也是養也夫君子之所謂孝也者必其行成<lb/>
<pb n="4b"/>
　扵内國人咸稱願然曰幸哉有子如此誠所謂孝也<lb/>
　已夫國人稱願咸有觀感興起之心可見衆之本教<lb/>
　曰孝其用扵事親則曰養養猶可能也敬其親為難<lb/>
　敬猶可能也安扵敬為難安猶可能也久扵敬而有<lb/>
　終為難雖父母既沒必慎行其身不至遺父母以惡<lb/>
　名是則可謂能終而孝道盡矣夫孝為徳之本而無<lb/>
　所不統仁者仁此孝者也禮者履此孝者也義者宜<lb/>
　此孝者也信者信此孝者也強者強此孝者也樂自<lb/>
<pb n="5a"/>
　順此而致和以生刑自反此而得罪以作人其可不<lb/>
　務孝乎案仁禮義信強皆性之徳也而未有不原扵<lb/>
　孝者異氏無親則其本撥矣<lb/>
曽子曰夫孝置之而塞乎天地溥之而横乎四海施諸<lb/>
後世而無朝夕推而放諸東海而凖推而放諸西海而<lb/>
凖推而放諸南海而凖推而放諸北海而凖詩云自西<lb/>
自東自南自北無思不服此之謂也<lb/>
　此言孝道之大亦上文本教之意也放至準式也詩<lb/>
<pb n="5b"/>
　文王有聲之篇曽子曰夫孝之道大矣置之則窮髙<lb/>
　厚而塞乎天地溥之則極廣逺而横乎四海施諸後<lb/>
　世則悠久無疆而無閒扵朝夕是以得乎人心之所<lb/>
　同然則推而放諸四海而人莫不以為準詩云自西<lb/>
　自東自南自北無思不服此孝治天下之謂也案放<lb/>
　之而準所謂皇建其有極是也中庸言脩道之教必<lb/>
　稱舜之大孝武周之達孝者以此<lb/>
曽子曰樹木以時伐焉禽獸以時殺焉夫子曰斷一樹<lb/>
<pb n="6a"/>
殺一獸不以其時非孝也<lb/>
　此申上仁者仁此之意也曽子曰仁本扵孝故樹木<lb/>
　必以時伐焉禽獸必以時殺焉夫子嘗曰斷一樹殺<lb/>
　一獸而有不以其時即非孝也案孝為仁之實仁主<lb/>
　扵愛由親親而仁民由仁民而愛物分雖殊而理則<lb/>
　一是故聖人以孝治天下而有餘也<lb/>
孝有三小孝用力中孝用勞大孝不匱思慈愛忘勞可<lb/>
謂用力矣尊仁安義可謂用勞矣博施備物可謂不匱<lb/>
<pb n="6b"/>
矣父母愛之喜而弗忘父母惡之懼而無怨父母有過<lb/>
諌而不逆父母既沒必求仁者之粟以祀之此之謂禮<lb/>
終<lb/>
　此亦曾子之言即上孝有三之意也勞猶功也孝之<lb/>
　等有三小孝則能養而用力中孝則弗辱而用勞大<lb/>
　孝則尊親而不匱常思父母之慈愛而忘己之勞可<lb/>
　謂用力矣尊重扵仁安行扵義功勞及物而令名歸<lb/>
　親可謂用勞矣博施扵民備物以祭而孝思無窮可<lb/>
<pb n="7a"/>
　謂不匱矣至扵心所自盡人人皆同如父母或愛之<lb/>
　則喜而不能忘父母或惡之則懼而無敢怨父母或<lb/>
　有過則諌而不敢逆迨父母既沒又必求仁者之粟<lb/>
　以祀之此則能以禮終事其親者也案孝有大小猶<lb/>
　云大徳小徳也孔疏以天子至庶人分位言之未是<lb/>
樂正子春下堂而傷其足數月不出猶有憂色門弟子<lb/>
曰夫子之足瘳矣數月不出猶有憂色何也樂正子春<lb/>
曰善如爾之問也善如爾之問也吾聞諸曽子曽子聞<lb/>
<pb n="7b"/>
諸夫子曰天之所生地之所養無人為大父母全而生<lb/>
之子全而歸之可謂孝矣不虧其體不辱其身可謂全<lb/>
矣故君子頃歩而弗敢忘孝也今予忘孝之道予是以<lb/>
有憂色也壹舉足而不敢忘父母壹出言而不敢忘父<lb/>
母壹舉足而不敢忘父母是故道而不徑舟而不㳺不<lb/>
敢以先父母之遺體行殆壹出言而不敢忘父母是故<lb/>
惡言不出扵口忿言不反扵身不辱其身不羞其親可<lb/>
謂孝矣<lb/>
<pb n="8a"/>
　此申言慎行其身之意也無人為大即孝經所謂天<lb/>
　地之性人為貴也頃當作跬一舉足為跬再舉足為<lb/>
　歩道謂正路徑謂邪徑㳺謂浮水昔樂正子春下堂<lb/>
　而偶傷其足既數月不出而猶有憂色門弟子曰夫<lb/>
　子之足已瘳矣乃數月不出猶有憂色何也樂正子<lb/>
　春曰善矣夫如爾之問也善矣夫如爾之問也吾之<lb/>
　聞諸曽子曽子聞諸夫子者有曰凡天之所生地之<lb/>
　所養無如人為最大葢吾身受性扵天地而受形扵<lb/>
<pb n="8b"/>
　父母父母既全而生之而子能全而歸之斯可謂孝<lb/>
　矣體為親之遺而能不虧其體身為親之枝而能不<lb/>
　辱其身斯可謂全矣故君子雖跬歩而不敢忘孝也<lb/>
　今予傷足則已忘孝之道予是以有憂色也夫孝者<lb/>
　必壹舉足而不敢忘父母壹出言而不敢忘父母唯<lb/>
　壹舉足而不敢忘父母是故道焉而不徑舟焉而不<lb/>
　㳺有不敢以先父母之遺體行扵危殆之地者惟一<lb/>
　出言而不敢忘父母是故惡言不出扵其口忿言不<lb/>
<pb n="9a"/>
　反扵其身有不至扵辱其身而羞其親者如此則可<lb/>
　謂之孝矣案不虧體所以全形不辱身所以全性曾<lb/>
　子之孝體其受而歸全易所謂原始反終故知死生<lb/>
　之説也<lb/>
昔者有虞氏貴徳而尚齒夏后氏貴爵而尚齒殷人貴<lb/>
富而尚齒周人貴親而尚齒虞夏殷周天下之盛王也<lb/>
未有遺年者年之貴乎天下久矣次乎事親也<lb/>
　此因孝親而言弟長之義也尚謂有事尊之扵其黨<lb/>
<pb n="9b"/>
　也貴親者周之宗盟異姓為後也昔者有虞氏之所<lb/>
　貴者徳而所尚則在齒夏后氏之所貴者爵而所尚<lb/>
　則在齒殷人之所貴者富而所尚則在齒周人之所<lb/>
　貴者親而所尚則在齒夫虞夏殷周皆天下之盛王<lb/>
　也而未有遺年者可見年之貴乎天下久矣以其次<lb/>
　乎事親而弟實孝之推故也<lb/>
是故朝廷同爵則尚齒七十杖扵朝君問則席八十不<lb/>
俟朝君問則就之而弟逹乎朝廷矣行肩而不併不錯<lb/>
<pb n="10a"/>
則隨見老者則車徒辟斑白者不以其任行乎道路而<lb/>
弟達乎道路矣居鄉以齒而老窮不遺強不犯弱衆不<lb/>
㬥寡而弟達乎州巷矣古之道五十不為甸徒頒禽隆<lb/>
諸長者而弟達乎獀狩矣軍旅什伍同爵則尚齒而弟<lb/>
達乎軍旅矣孝弟發諸朝廷行乎道路至乎州巷放乎<lb/>
獀狩脩乎軍旅衆以義死之而弗敢犯也<lb/>
　此言弟道無往不達而天下化成也併竝行錯鴈行<lb/>
　隨隨行四丘為甸六十四井也君田獵則起其民為<lb/>
<pb n="10b"/>
　卒徒故曰甸徒春田為獀冬獵為狩五人為伍二伍<lb/>
　為什尚齒之教通行扵天下而倡始扵朝廷是故朝<lb/>
　廷之所重在爵爵同則以齒為序七十者立而據杖<lb/>
　扵朝君有問則為布席而使坐八十者君揖即退不<lb/>
　待朝事之畢君有問則就扵其家而弟達乎朝廷矣<lb/>
　少者與長者同行肩相倚而不竝兄事之則錯而少<lb/>
　差父事之則隨而在後途中若見老者無論乗車與<lb/>
　徒歩必避之以致敬斑白者皆有少者以代勞不以<lb/>
<pb n="11a"/>
　其任而行而弟達乎道路矣居鄉惟以齒為尚即老<lb/>
　而窮者亦所不遺強不至扵犯弱衆不至扵㬥寡而<lb/>
　弟達乎州巷矣古之道五十者不為甸徒所以惜其<lb/>
　力田獵分禽長多扵幼所以厚其恩而弟達乎獀狩<lb/>
　矣軍旅之興以爵相統什伍之爵同則以齒為序而<lb/>
　弟達乎軍旅矣夫孝弟之為教其發始乎朝廷行乎<lb/>
　道路至乎州巷放乎獀狩脩乎軍旅者如此是以衆<lb/>
　著扵孝弟之義守死不變而弗敢以干犯也<lb/>
<pb n="11b"/>
祀乎眀堂所以教諸侯之孝也食三老五更扵大學所<lb/>
以教諸侯之弟也祀先賢扵西學所以教諸侯之徳也<lb/>
耕藉所以教諸侯之養也朝覲所以教諸侯之臣也五<lb/>
者天下之大教也<lb/>
　此廣眀孝弟之道以起下文也先王行禮宗祀嚴父<lb/>
　扵眀堂以配上帝所以追本始而教諸侯之孝也食<lb/>
　三老五更扵大學所以尊髙年而教諸侯之弟也祀<lb/>
　先賢扵西學所以崇道徳而教諸侯之徳也耕藉以<lb/>
<pb n="12a"/>
　供粢盛所以教諸侯之養也朝覲以来羣后所以教<lb/>
　諸侯之臣也此五者乃天下之大教也<lb/>
食三老五更扵大學天子袒而割牲執醤而饋執爵而<lb/>
酳冕而總干所以教諸侯之弟也是故鄉里有齒而老<lb/>
窮不遺強不犯弱衆不暴寡此由大學来者也天子設<lb/>
四學當入學而大子齒<lb/>
　此申言教弟之義也天子之食三老五更扵大學也<lb/>
　始則親袒割牲以為俎實繼則親執醤以饋熟食畢<lb/>
<pb n="12b"/>
　又親執爵以酳口且又端冕而總持干盾親立扵舞<lb/>
　位以侑食此所以尚齒而教諸侯之弟也是故鄉里<lb/>
　咸知有齒而老窮不遺強不犯弱衆不暴寡此其俗<lb/>
　化之成葢皆由大學来者也天子設立四學以教人<lb/>
　當入學之時雖大子亦必循少長之序而有不敢以<lb/>
　貴加人者案周立四學鄭氏謂是四郊之虞庠方氏<lb/>
　慤謂是四代之學即有虞氏之庠夏后氏之序殷之<lb/>
　瞽宗周之辟雍陸氏佃謂四學并其中學而五南為<lb/>
<pb n="13a"/>
　成均北為上庠東為東序西為瞽宗而辟雍則居中<lb/>
　陸氏近是但辟雍宜居南成均宜居中耳<lb/>
天子巡守諸侯待于竟天子先見百年者八十九十者<lb/>
東行西行者弗敢過西行東行者弗敢過欲言政者君<lb/>
就之可也<lb/>
　此即巡守以眀尚齒之禮也天子巡守之時諸侯逺<lb/>
　迎而待扵竟天子必先見百年者若八十九十者東<lb/>
　行則西行者弗敢徑過西行則東行者弗敢徑過而<lb/>
<pb n="13b"/>
　必往見之如欲言政者君就其家而問之可也夫天<lb/>
　子至尊巡狩大典猶曲盡尊年之禮若此<lb/>
壹命齒于鄉里再命齒于族三命不齒族有七十者弗<lb/>
敢先七十者不有大故不入朝若有大故而入君必與<lb/>
之揖讓而后及爵者<lb/>
　此即鄉飲以眀尚齒之禮也壹命謂王朝之下士公<lb/>
　侯伯之士子男之大夫再命謂王朝之中士公侯伯<lb/>
　之卿齒謂以年次坐立也鄉飲酒之禮壹命尚卑故<lb/>
<pb n="14a"/>
　序齒扵鄉里再命稍尊但序齒於族人三命已尊則<lb/>
　獨設一席扵賔席之東雖宗族不得與之序齒然序<lb/>
　進之時族有七十者則必先入而有所不敢先葢齒<lb/>
　至七十而致仕不有大故不入朝若有大故而入君<lb/>
　必先與之揖讓而後及扵在位有爵者即三命亦豈<lb/>
　得而加之哉案鄭注不敢先族之七十者謂既一人<lb/>
　舉觶乃入也雖非族亦然承齒乎族故言族爾<lb/>
天子有善讓徳扵天諸侯有善歸諸天子卿大夫有善<lb/>
<pb n="14b"/>
薦扵諸侯士庶人有善本諸父母存諸長老禄爵慶賞<lb/>
成諸宗廟所以示順也<lb/>
　此歴言讓善扵所尊以眀敬順之道也薦進也本者<lb/>
　推而本之也存猶歸也自天子至扵庶人皆以謙讓<lb/>
　為貴天子為天所命有善必讓徳扵天諸侯為天子<lb/>
　所命有善必歸諸天子卿大夫為諸侯所命有善必<lb/>
　薦扵諸侯士庶人乃父母長老之所教有善必本諸<lb/>
　父母存諸長老其有禄爵慶賞必賜之扵宗廟凡皆<lb/>
<pb n="15a"/>
　以示民順也案示順者不忘所自而弗敢專葢亦孝<lb/>
　之徳也<lb/>
昔者聖人建陰陽天地之情立以為易易抱龜南面天<lb/>
子卷冕北面雖有眀知之心必進斷其志焉示不敢專<lb/>
以尊天也善則稱人過則稱己教不伐以尊賢也<lb/>
　此申言天子之讓善也建者立扵此而參扵彼也易<lb/>
　上謂易書下是官名即大卜也昔者聖人眀扵陰陽<lb/>
　天地之情而作易以垂教占易者抱龜而立扵南面<lb/>
<pb n="15b"/>
　天子衮冕而立扵北面雖自有眀知之心必進而斷<lb/>
　其志焉葢示人以不敢自專所以尊天也卜吉為善<lb/>
　善則稱人不吉為過過則稱己所以教人不自矜伐<lb/>
　且尊敬賢人也案易以道陰陽而云抱龜者兼言卜<lb/>
　筮也<lb/>
孝子将祭祀必有齊荘之心以慮事以具服物以脩宫<lb/>
室以治百事及祭之日顔色必温行必恐如懼不及愛<lb/>
然其奠之也容貌必温身必詘如語焉而未之然宿者<lb/>
<pb n="16a"/>
皆出其立卑静以正如将弗見然及祭之後陶陶遂遂<lb/>
如将復入然是故慤善不違身耳目不違心思慮不違<lb/>
親結諸心形諸色而術省之孝子之志也<lb/>
　此覆言孝子享親之極其誠也宿者皆出謂賔助祭<lb/>
　者事畢而出也陶陶遂遂相隨行之貌術述也孝子<lb/>
　若将祭祀則必有齊荘之心以慮事而扵以具其服<lb/>
　物脩其宫室治其前後之百事及祭之日則顔色必<lb/>
　温行歩必恐如親之将来而懼不及致其愛者然其<lb/>
<pb n="16b"/>
　奠之也則容貌必温身必詘如親之既来欲有所語<lb/>
　而未之發者然助祭者皆出則其立卑静以正如親<lb/>
　之将往而弗及見者然及祭之後猶且陶陶遂遂如<lb/>
　親之既往而将復入然是惟慤善不違乎身耳目不<lb/>
　違乎心思慮不違乎親其天性之愛結諸心形諸色<lb/>
　而毎事述而省之正孝子事親之志也<lb/>
建國之神位右社稷而左宗廟<lb/>
　此言尊神親祖之義也神無方人位之而有方故曰<lb/>
<pb n="17a"/>
　　建天子諸侯建國之神位其方所有一定而不可易<lb/>
　　者右則為社稷而左則為宗廟王氏曰右陰也地道<lb/>
　　所尊故右社稷左陽也人道所鄉故左宗廟<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷五十一<lb/>
</p>
<p>
</p>
  </div>
</body>
</text>
</TEI>
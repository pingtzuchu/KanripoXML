<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷二十六<lb/>
　禮器<lb/>
　　此明禮之不可無猶器之不可闕也器有二義一是<lb/>
　　學禮者成徳器之美一是行禮者明用器之制張子<lb/>
　　曰禮運語其逹禮器語其成<lb/>
　禮器是故大備大備盛徳也禮釋回增美質措則正施<lb/>
　則行其在人也如竹箭之有筠也如松栢之有心也二<lb/>
<pb n="1b"/>
　者居天下之大端矣故貫四時而不改柯易葉故君子<lb/>
　有禮則外諧而内無怨故物無不懐仁鬼神饗徳<lb/>
　　此言禮之足以成徳也箭竹之小者筠其青皮也大<lb/>
　　端猶言大節禮使人成器是故合外内而大備至於<lb/>
　　大備而周旋無虧所以為盛徳也禮以去偽釋其回<lb/>
　　邪禮以著誠增其美質措諸躬則正施諸事則行其<lb/>
　　在人也如竹箭之有筠而澤於外也如松栢之有心<lb/>
　　而主於内也此二者居天下之大端矣故貫乎四時<lb/>
<pb n="2a"/>
　而柯葉初無改易是以君子有禮則外而疏逺者無<lb/>
　不諧和内而親近者無所怨恨極之萬物無不懐仁<lb/>
　鬼神亦皆饗徳則器之所成也大矣案禮以忠信為<lb/>
　質美質即忠信也陳氏謂以禮為治身之器不如鄭<lb/>
　注云禮使人成器意理完備<lb/>
先王之立禮也有本有文忠信禮之本也義理禮之文<lb/>
也無本不立無文不行<lb/>
　此言先王制禮之意也昔先王之立為禮也有本焉<lb/>
<pb n="2b"/>
　以根祗於中有文焉以顯設於外忠信者文所從出<lb/>
　禮之本也義理者本所由章禮之文也無本則不立<lb/>
　無文則不行豈可以偏任乎案有本有文此句乃一<lb/>
　篇之大指以下反覆申明之<lb/>
禮也者合於天時設於地財順於鬼神合於人心理萬<lb/>
物者也是故天時有生也地理有宜也人官有能也物<lb/>
曲有利也故天不生地不飬君子不以為禮鬼神弗饗<lb/>
也居山以魚鼈為禮居澤以鹿豕為禮君子謂之不知<lb/>
<pb n="3a"/>
禮<lb/>
　此舉禮之文而言所以行之之節也設陳也禮之本<lb/>
　體不可見而文則顯著而可知必也因天之時設地<lb/>
　之財順鬼神之徳合人心之同理萬物之宜此禮之<lb/>
　所以行也夫天之隂陽寒煖各有所生之物地之髙<lb/>
　下燥濕各有所宜之産相禮執事之官當随能而任<lb/>
　纎微委曲之物當因利而導苟天所不生地所不飬<lb/>
　君子即不以為禮而鬼神亦不饗之矣如居山者而<lb/>
<pb n="3b"/>
　用魚鼈居澤者而用鹿豕則是强其所本無故君子<lb/>
　謂之不知禮也案曲禮亦云貧者不以貨財為禮老<lb/>
　者不以筋力為禮此惟通乎禮意者知之<lb/>
故必舉其定國之數以為禮之大經禮之大倫以地廣<lb/>
狹禮之薄厚與年之上下是故年雖大殺衆不匡懼則<lb/>
上之制禮也節矣<lb/>
　此承上文而言制禮用財之節也定猶成也上下豐<lb/>
　凶也殺穀不熟也匡恐也禮非財不行而財非制不<lb/>
<pb n="4a"/>
　節故必舉其賦税所入之數而衡量之以為行禮經<lb/>
　常之大法如地有廣狹則禮之倫類以之年有上下<lb/>
　則禮之薄厚視之唯量入為出故年雖大殺而衆不<lb/>
　懼於流亡則上之制禮也有節矣案此與王制冡宰<lb/>
　制國用一段相類陳氏祥道曰先王之為禮節以制<lb/>
　則有所裁節以度則有所限故能於財不傷於民不<lb/>
　害年雖大殺而衆不匡懼也<lb/>
禮時為大順次之體次之宜次之稱次之堯授舜舜授<lb/>
<pb n="4b"/>
禹湯放桀武王伐紂時也詩云匪革其猶聿追來孝<lb/>
　此言禮有天人之序而推時之所以為大也革急也<lb/>
　詩作棘猶猷通謀也詩作欲聿惟也詩作遹禮為一<lb/>
　定之制而序有不同時乃天道之運故為大順則人<lb/>
　之倫也故次之體則形之辨也故次之宜則事之義<lb/>
　也故次之稱則物之平也故次之如唐虞之際堯舜<lb/>
　以徳而授受夏商之末湯武以兵而放伐皆非人力<lb/>
　所能為盖天運然也大雅有聲之詩云文王之作豐<lb/>
<pb n="5a"/>
　邑也非急於成己之謀惟追先王之事而致方來之<lb/>
　孝耳此文王之時也而堯舜禹湯武可例推矣陳氏<lb/>
　祥道曰時在天順體宜稱在人在天者大在人者小<lb/>
　堯授舜舜授禹天與賢也湯放桀武王伐紂天吏也<lb/>
天地之祭宗廟之事父子之道君臣之義倫也社稷山<lb/>
川之事鬼神之祭體也喪祭之用賔客之交義也羔豚<lb/>
而祭百官皆足大牢而祭不必有餘此之謂稱也諸侯<lb/>
以龜為寳以圭為瑞家不寳龜不藏圭不臺門言有稱<lb/>
<pb n="5b"/>
也<lb/>
　此申眀順體宜稱之意也大夫士無田則薦以羔豚<lb/>
　官指助祭者而言百喻衆也臺門門兩旁築土為䑓<lb/>
　所謂兩觀也天地有圜丘方澤之祭宗廟有禴祠烝<lb/>
　嘗之事父子有孝慈之道君臣有仁敬之義其倫序<lb/>
　出於自然此所謂順也社稷有祈報山川有望祀之<lb/>
　事天神人鬼有内外之祭其尊卑定於固然此所謂<lb/>
　體也喪有殯葬祭有獻奠之用賔客有接際享贈之<lb/>
<pb n="6a"/>
　交皆随事以制其宜此所謂義也儉者羔豚而祭而<lb/>
　百官皆足豐者大牢而祭而不為有餘皆因人而辨<lb/>
　其分此所謂稱也諸侯有國必以龜為寳而決國疑<lb/>
　以圭為瑞而申國信若大夫之家則不寳龜不藏圭<lb/>
　亦不得如諸侯之壯國體而設臺門凡以云有稱也<lb/>
　案時如太和元氣無所不統順屬仁體屬禮宜屬義<lb/>
　稱屬智智成終而成始故特申言之以起下文也<lb/>
禮有以多為貴者天子七廟諸侯五大夫三士一天子<lb/>
<pb n="6b"/>
之豆二十有六諸公十有六諸侯十有二上大夫八下<lb/>
大夫六諸侯七介七牢大夫五介五牢天子之席五重<lb/>
諸侯之席三重大夫再重天子崩七月而葬五重八翣<lb/>
諸侯五月而葬三重六翣大夫三月而葬再重四翣此<lb/>
以多為貴也<lb/>
　此言禮以貴多為稱也一廟謂下士也諸公上公也<lb/>
　介副也牢大牢也五重謂抗木與茵也葬者抗木在<lb/>
　上茵在下禮之為制有以多為貴者以廟數言之惟<lb/>
<pb n="7a"/>
　天子備七廟諸侯五廟大夫三廟士惟一廟以豆數<lb/>
　言之天子朔食堂上之正羞二十有六若諸侯相食<lb/>
　則諸公十有六諸侯十有二若食大夫則上大夫八<lb/>
　下大夫六諸侯朝於天子其輔行之介有七所賜之<lb/>
　牢亦有七大夫聘於天子則五介五牢天子之席獨<lb/>
　設五重諸侯則三重大夫再重天子崩葬以七月用<lb/>
　五重八翣諸侯則五月而用三重六翣大夫則三月<lb/>
　再重四翣此皆尊者多而卑者少是以多為貴也陳<lb/>
<pb n="7b"/>
　氏祥道曰先言廟而繼之以豆介牢席先神後人之<lb/>
　序由豆介牢席而繼之以葬飬生送死之序也<lb/>
有以少為貴者天子無介祭天特牲天子適諸侯諸侯<lb/>
膳以犢諸侯相朝灌用鬱鬯無籩豆之薦大夫聘禮以<lb/>
脯醢天子一食諸侯再大夫士三食力無數大路繁纓<lb/>
一就次路繁纓七就圭璋特琥璜爵鬼神之祭單席諸<lb/>
侯視朝大夫特士旅之此以少為貴也<lb/>
　此言禮以貴少為稱也食湌也大路殷木路繁馬腹<lb/>
<pb n="8a"/>
　帶纓鞅也染絲而織以為罽五色一匝曰就七當作<lb/>
　五禮又有以少為貴者如天子以天下為家無客禮<lb/>
　故無介祭天用特牲貴誠也天子適諸侯而諸侯奉<lb/>
　膳亦止犢牛敬君一如敬天也諸侯相朝主君行享<lb/>
　禮畢惟酌鬱鬯之酒以獻賔而不用籩豆之薦相接<lb/>
　以芬芳之徳不在殽味也行聘之大夫則酌以酒又<lb/>
　薦以脯醢是湏味稍多也天子每一湌輒告飽諸侯<lb/>
　再大夫士三皆待勸乃更湌庻人自食其力故無湌<lb/>
<pb n="8b"/>
　數飽而後止大路為祭天之車貴其質素故馬亦少<lb/>
　飾而繁與纓皆一就次路則繁纓七就二王之後享<lb/>
　王以圭享后以璋雖曰圭以馬璋以皮而皮馬不升<lb/>
　於堂是獨用之也饗禮於酬爵之時則以琥璜将幣<lb/>
　不特逹也鬼神之席不假多重以為温故祭用單席<lb/>
　諸侯視朝於大夫則人人揖之士則不問多少共一<lb/>
　揖之此皆尊者少而卑者多是以少為貴也案孔疏<lb/>
　天子無介其實餘事亦有介故鬯人共介鬯是天子<lb/>
<pb n="9a"/>
　臨鬼神使介執鬯也<lb/>
有以大為貴者宫室之量器皿之度棺椁之厚丘封之<lb/>
大此以大為貴也有以小為貴者宗廟之祭貴者獻以<lb/>
爵賤者獻以散尊者舉觶卑者舉角五獻之尊門外缶<lb/>
門内壺君尊瓦甒此以小為貴也<lb/>
　此言禮以貴大貴小為稱也量言其所容度言其所<lb/>
　至皿食器盤盂之屬爵散觶角皆所以酌酒者缶壺<lb/>
　甒皆所以盛酒者禮又有以大為貴者如宫室之量<lb/>
<pb n="9b"/>
　則天子之堂廣九雉諸侯七雉伯子男五雉皆三分<lb/>
　其廣以二為内器皿之度則天子之路弓斗房皆謂<lb/>
　之大而其餘則否棺椁之厚則尊者之棺四重卑止<lb/>
　一重椁必周於其棺丘封之大則冢人以爵等而為<lb/>
　之度此皆以大為貴也又有以小為貴者如祭禮獻<lb/>
　尸主人貴則以一升之爵佐食之人賤則以五升之<lb/>
　散其舉而自飲也尸尊以三升之觶主人卑以四升<lb/>
　之角至為子男之饗禮諸臣之尊用缶壺缶大於壺<lb/>
<pb n="10a"/>
　陳於門外壺容一石陳於門内君之尊用瓦甒容五<lb/>
　斗而陳於堂上此皆以小為貴也案王侯之祭儀禮<lb/>
　亡舉觶舉角者士禮也凡王饗臣及其自相饗行禮<lb/>
　獻數各随其命子男五命故鄭注知五獻是子男也<lb/>
有以髙為貴者天子之堂九尺諸侯七尺大夫五尺士<lb/>
三尺天子諸侯䑓門此以髙為貴也有以下為貴者至<lb/>
敬不壇掃地而祭天子諸侯之尊廢禁大夫士棜禁此<lb/>
以下為貴也<lb/>
<pb n="10b"/>
　此言禮以貴髙貴下為稱也堂堂階也下猶低也廢<lb/>
　去也禁承酒尊之器士用之棜亦禁也謂之斯禁大<lb/>
　夫用之禮又有以髙為貴者天子之堂視堂下相去<lb/>
　九尺諸侯則七尺大夫則五尺士惟三尺天子諸侯<lb/>
　竝為臺門此皆以髙為貴也又有以下為貴者天子<lb/>
　祭天之禮至敬無文燔柴於泰壇畢惟掃地於壇下<lb/>
　致潔而設正祭天子諸侯享禮之設有酒尊則廢去<lb/>
　其禁大夫與士鄉飲而設酒尊大夫用無足之棜士<lb/>
<pb n="11a"/>
　用有足之禁此皆以下為貴也<lb/>
禮有以文為貴者天子龍衮諸侯黼大夫黻士𤣥衣纁<lb/>
裳天子之冕朱緑藻十有二旒諸侯九上大夫七下大<lb/>
夫五士三此以文為貴也有以素為貴者至敬無文父<lb/>
黨無容大圭不琢大羮不和大路素而越席犧尊疏布<lb/>
鼏樿杓此以素為貴也<lb/>
　此言禮以貴文貴素為稱也龍之状衮然謂之龍衮<lb/>
　畫於衣者白與黑謂之黼其文為斧黑與青謂之黻<lb/>
<pb n="11b"/>
　其文為兩已相背皆繡於裳者冕祭服之冠也前畧<lb/>
　俛故謂之冕以采絲組貫玉為旒謂之藻琢當為篆<lb/>
　樿杓以白理木為杓也鼏或作幕禮又有以文為貴<lb/>
　者天子之祭服繪龍於衮極其文明以象變化諸侯<lb/>
　繡黼以取其㫁大夫繡黻以取其辨士元衣纁裳而<lb/>
　不得繡繪天子之冕以朱緑二色之藻貫玉而垂為<lb/>
　旒前後各十有二以則天數諸侯九旒上大夫七旒<lb/>
　下大夫五旒士三旒此皆以文為貴也又有以素為<lb/>
<pb n="12a"/>
　貴者敬極其至則不以文飾為美見父之族黨不為<lb/>
　折旋揖譲之容天子朝日月之大圭無篆刻之文大<lb/>
　古之羮無鹽梅之和大路質素而以蒲越為席犧尊<lb/>
　刻為牛形鼏以粗布樿木為杓不加雕飾此皆以素<lb/>
　為貴也<lb/>
孔子曰禮不可不省也禮不同不豐不殺此之謂也盖<lb/>
言稱也<lb/>
　此總結上文之意也孔子嘗曰禮誠不可以不加省<lb/>
<pb n="12b"/>
　察也夫禮之等不同而皆有當然之則能不豐不殺<lb/>
　而悉如其分焉則得矣正以宜殺而豐必失之有餘<lb/>
　宜豐而殺必失之不足禮欲其相稱也馬氏曰自禮<lb/>
　以多為貴至以素為貴皆禮之寓於形名度數者其<lb/>
　用不同而悉歸於稱故引孔子之言以結之<lb/>
禮之以多為貴者以其外心者也德𤼵揚詡萬物大理<lb/>
物博如此則得不以多為貴乎故君子樂其𤼵也禮之<lb/>
以少為貴者以其内心者也徳産之致也精微觀天下<lb/>
<pb n="13a"/>
之物無可以稱其徳者如此則得不以少為貴乎是故<lb/>
君子愼其獨也古之聖人内之為尊外之為樂少之為<lb/>
貴多之為羙是故先王之制禮也不可多也不可寡也<lb/>
唯其稱也<lb/>
　此又申言稱字之義也詡猶普也徧也産生也尊者<lb/>
　恭敬奉持之意凡禮之以多為貴者是敬之著於物<lb/>
　而為外心也所以然者以盛徳之𤼵揚昭著溥徧萬<lb/>
　物理之所該者大故物之所成者博此豈得不以多<lb/>
<pb n="13b"/>
　為貴乎故君子樂其𤼵於外也禮之以少為貴者是<lb/>
　敬之存於中而為内心也所以然者以徳産之致極<lb/>
　於精微雖備天下之物而有不足以稱其徳者此豈<lb/>
　得不以少為貴乎故君子愼其獨於内也古之聖人<lb/>
　内之以為尊外之以為樂少之以為貴多之以為羙<lb/>
　是故先王之制禮也非有意於簡而不可多也非有<lb/>
　意於繁而不可少也唯其稱也案鄭注謂萬物皆天<lb/>
　所生是徳之𤼵於外也然其所以致此則甚精微而<lb/>
<pb n="14a"/>
　不可見聖人之徳亦猶是也方氏慤曰内外以心言<lb/>
　多少以物言明乎禮之不可寡而貴於大者髙者文<lb/>
　者視此矣明乎禮之不可多而貴於小者下者素者<lb/>
　視此矣此所以為稱也<lb/>
是故君子大牢而祭謂之禮匹士大牢而祭謂之攘管<lb/>
仲鏤簋朱紘山節藻棁君子以為濫矣晏平仲祀其先<lb/>
人豚肩不揜豆澣衣濯冠以朝君子以為隘矣是故君<lb/>
子之行禮也不可不愼也衆之紀也紀散而衆亂孔子<lb/>
<pb n="14b"/>
曰我戰則克祭則受福盖得其道矣<lb/>
　此亦承上稱禮之意而約之於愼也君子謂大夫以<lb/>
　上匹偶也士微賤不得特使為介乃行故謂之匹鏤<lb/>
　簋簋有雕鏤之飾也紘冠系以組為之天子朱諸侯<lb/>
　青大夫士緇山節刻山於柱頭之斗栱藻棁畫藻於<lb/>
　梁上之短柱唯禮貴於稱是故有位之君子用大牢<lb/>
　而祭則謂之禮若匹士亦大牢而祭是取非其有則<lb/>
　謂之攘昔齊大夫有管仲者鏤簋朱紘而僣天子之<lb/>
<pb n="15a"/>
　器山節藻棁而僣天子之居是過於豐也君子以為<lb/>
　濫而無制矣又有晏平仲者祀其先人不用少牢而<lb/>
　用豚豚之肩至於不足揜豆服澣衣濯冠而以朝是<lb/>
　過於殺也君子以為隘而無所容矣是故君子之行<lb/>
　禮也不可不致其愼也禮乃衆人之紀也紀散即亂<lb/>
　所從生而行之謂可弗愼乎孔子曰我有不戰戰則<lb/>
　克有不祭祭則受福盖誠得乎戰與祭之道矣案禮<lb/>
　以辨上下定民志是故上不僣上而下不偪下夫子<lb/>
<pb n="15b"/>
　之所謂得其道者盖亦唯其稱而能愼焉故也<lb/>
君子曰祭祀不祈不麾蚤不樂葆大不善嘉事牲不及<lb/>
肥大薦不羙多品<lb/>
　此言祭祀之所宜戒也麾快也先時而祭曰蚤葆褒<lb/>
　也嘉事冠昏之禮也君子曰祭祀以致孝乎鬼神不<lb/>
　祈福也因乎時不以蚤為快也器幣有定制不以褒<lb/>
　大為可樂而失之豐冠昏之奠告有常儀不以嘉事<lb/>
　為可善而失之瀆也牲不及於肥大薦不羙夫多品<lb/>
<pb n="16a"/>
　有以小與少為貴也案孔疏祭以存親耳非謂就親<lb/>
　祈福報周禮六祈非禮之常也<lb/>
孔子曰臧文仲安知禮夏父弗綦逆祀而弗止也燔柴<lb/>
於奥夫奥者老婦之祭也盛於盆尊於甁<lb/>
　此言孔子正魯禮之失也臧文仲名辰魯大夫夏父<lb/>
　姓弗綦名逆祀躋僖公也奥當為爨爨即先炊之神<lb/>
　謂之老婦孔子曰人多以臧文仲為知禮者自今觀<lb/>
　之其亦安知禮矣如夏父弗綦為典禮之官於魯之<lb/>
<pb n="16b"/>
　廟祀躋僖公於閔公之上是以臣而先君以庻而先<lb/>
　適也文仲柄政而弗能止是不知禮者一矣古者孟<lb/>
　夏迎氣祭火神於郊則以燔柴而弗綦用之於爨夫<lb/>
　爨乃老婦之祭也但當盛食於盆盛酒於瓶而已以<lb/>
　賤為貴而文仲弗能止是不知禮者又一矣案夏父<lb/>
　弗綦之失禮意文仲實主之故左氏亦以為縱逆祀<lb/>
　也孔疏云祝融古火官之長是五祀之神祀於郊奥<lb/>
　者正是竈之神常祀在夏以老婦配之有爼及籩豆<lb/>
<pb n="17a"/>
　設於竈陘又延尸入奥爨者宗廟祭後直祭先炊老<lb/>
　婦之神在於爨竈此祝融并奥及爨三者所以不同<lb/>
禮也者猶體也體不備君子謂之不成人設之不當猶<lb/>
不備也禮有大有小有顯有微大者不可損小者不可<lb/>
益顯者不可揜微者不可大也故經禮三百曲禮三千<lb/>
其致一也未有入室而不由戸者君子之於禮也有所<lb/>
竭情盡愼致其敬而誠若有羙而文而誠若<lb/>
　此言行禮必本於誠也經禮如冠昏喪祭朝覲㑹同<lb/>
<pb n="17b"/>
　之類曲禮如進退升降俯仰揖遜之類若語辭先王<lb/>
　之立禮經制詳盡猶人之身體百骸全具也體有不<lb/>
　備君子即謂之不成人苟設之不當猶不備也故禮<lb/>
　之全體有大有小有顯有微大不可以損小不可以<lb/>
　益顯不可以揜微不可以大也夫經禮三百曲禮三<lb/>
　千可謂備矣要必設誠而致行之則其致一也人未<lb/>
　有入室而不由户者亦豈有行禮而不本於誠者乎<lb/>
　是故君子之於禮也時而用心於内則有所竭情盡<lb/>
<pb n="18a"/>
　　愼以此致敬而誠存於中時而用心於外則有羙而<lb/>
　　文而誠亦立於事矣案易大傳曰天下同歸而殊塗<lb/>
　　一致而百慮一者誠也知禮之致一則三百三千固<lb/>
　　一以貫之爾<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷二十六<lb/>
</p>
<p>
</p>
  </div>
</body>
</text>
</TEI>
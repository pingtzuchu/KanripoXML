<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷十四<lb/>
　王制<lb/>
　天子無事與諸侯相見曰朝考禮正刑一徳以尊于天<lb/>
　子<lb/>
　　此言諸侯相朝之事也列國諸侯當天子無征伐凶<lb/>
　　喪之事而彼此相見其名曰朝於是乎考禮制正刑<lb/>
　　法一徳行皆所以尊天子也案春秋書滕侯薛侯來<lb/>
<pb n="1b"/>
　　朝榖梁傳曰天子無事與諸侯相朝正也考禮脩徳<lb/>
　　所以尊天子也陳氏祥道據此以釋諸侯相見之文<lb/>
　　而吳氏澄從之蓋相見乃敵體之辭較之注疏謂諸<lb/>
　　侯朝天子者為勝也<lb/>
　天子賜諸侯樂則以柷將之賜伯子男樂則以鼗將之<lb/>
　諸侯賜弓矢然後征賜鈇鉞然後殺賜圭瓚然後為鬯<lb/>
　未賜圭瓚則資鬯於天子<lb/>
　　此言禮樂征伐之自天子出也柷鼗皆樂噐將之謂<lb/>
<pb n="2a"/>
　使者執此將命也圭瓚以大圭為柄黄金為勺禮樂<lb/>
　征伐天子所以治天下而諸侯不敢擅焉若諸侯有<lb/>
　功徳而天子賜之以樂於公侯也則以柷將之於伯<lb/>
　子男也則以鼗將之凡為諸侯者賜弓矢然後得專<lb/>
　征賜鈇鉞然後得專殺賜圭瓚然後得為鬯未賜圭<lb/>
　瓚則必求鬯於天子此所以治出於一而為有道之<lb/>
　時也案柷所以節一曲之始鼗所以節一曲之終事<lb/>
　有廣狹因以明爵之尊卑也禮八命作牧賜弓矢得<lb/>
<pb n="2b"/>
　專征九命作伯賜鈇鉞得專殺祭必用鬯灌地以降<lb/>
　神王以圭瓚侯以璋瓚上公九命得賜圭瓚而為鬯<lb/>
　鬯即秬鬯秬黍一稃二米和氣所生以為酒則芳香<lb/>
　條鬯於上下也<lb/>
天子命之敎然後為學小學在公宫南之左大學在郊<lb/>
天子曰辟雍諸侯曰頖宫<lb/>
　此言天子命諸侯立學及學名也辟雍頖宫皆大學<lb/>
　名鄭注辟明雍和也頖之言班也天子始封諸侯而<lb/>
<pb n="3a"/>
　命之教其民然後立為學小學方㓜而養之於内故<lb/>
　在於公宫南之左大學已成而達之於外故在於郊<lb/>
　地之不同如此天子之徳眀和於上而天下化之故<lb/>
　其學曰辟雍諸侯為天子頒教令於國中故其學曰<lb/>
　頖宫名之不同又如此張子曰此小學是教國子胄<lb/>
　子之㓜小者未能入大學則其學在宫之左右天子<lb/>
　諸侯所視之大學必在國中無在郊之理此大學即<lb/>
　郊學對小學而言大耳非國子胄子俊造所居若四<lb/>
<pb n="3b"/>
　郊之學則鄉遂大夫教之天子諸侯亦有時行禮於<lb/>
　其閒使不帥教者觀之案詩注天子大射行禮之處<lb/>
　水旋邱如璧以節觀者故謂辟雍諸侯鄉射之宫東<lb/>
　西南有水而北無水形如半璧故謂頖宫此蓋言其<lb/>
　形鄭注則主其義而言之爾<lb/>
天子將出征類乎上帝宜乎社造乎禰禡於所征之地<lb/>
受命於祖受成於學出征執有罪反釋奠於學以訊馘<lb/>
告<lb/>
<pb n="4a"/>
　此記天子出征始終之禮也禡師祭也天子奉天討<lb/>
　以正有罪則謂之征其將出之時必類祭而告於上<lb/>
　帝宜祭而協於社造祭而告於禰又於行師之地於<lb/>
　始造軍法之神而行禡祭以為兵禱然猶不敢自用<lb/>
　又必受命於祖以卜其吉受成於學以決其謀出征<lb/>
　之慎重如此故執罪人而旋師則釋奠於學以禮先<lb/>
　師凡生而當問訊者死而割左耳者各具多寡之數<lb/>
　告厥成功猶受成之意也案征者威武之事然先王<lb/>
<pb n="4b"/>
　用武以文任威以徳蓋有非禮不行者黄氏震曰釋<lb/>
　奠即舍采周禮春入學舍采吕覽仲春上丁命樂正<lb/>
　習舞舍采蓋贄見必先用幣故事神亦先用幣釋置<lb/>
　采帛而奠安神位之前此禮之最重者若菜則菹也<lb/>
　物之薄而禮之末惟士子始入學用之學記皮弁祭<lb/>
　菜是也<lb/>
天子諸侯無事則嵗三田一為乾豆二為賓客三為充<lb/>
君之庖無事而不田曰不敬田不以禮曰暴天物天子<lb/>
<pb n="5a"/>
不合圍諸侯不掩羣天子殺則下大綏諸侯殺則下小<lb/>
綏大夫殺則止佐車佐車止則百姓田獵<lb/>
　此言天子以下田獵之禮也殺獲也獲所驅之獸也<lb/>
　綏者旂竿所建染鳥羽或旄牛尾為之詩云淑旂綏<lb/>
　章是也下偃仆之也佐車即周禮驅逆之車驅以逐<lb/>
　獸逆以迎獸也天子諸侯當其無事則毎嵗三田所<lb/>
　謂三田者古者獲禽擇取三等自左膘而射達於右<lb/>
　腢為上殺則以奉神而為乾豆達右耳本為中殺則<lb/>
<pb n="5b"/>
　以奉人而待賔客射左髀達於右䯚為下殺則以充<lb/>
　君之庖廚若無事而不田簡祭祀畧賔客則曰不敬<lb/>
　若田不以禮而多殺則曰暴天物是故天子之田不<lb/>
　四面而圍取之諸侯之田不舉羣而襲取之天子既<lb/>
　殺則下大綏諸侯既殺則下小綏大夫既殺則止佐<lb/>
　車以示不復殺及佐車止而後以百姓之田獵終焉<lb/>
　其秩然有序如此案春蒐夏苖秋獮冬狩而謂之田<lb/>
　者為田除害也故於取物以為用者見敬事之義又<lb/>
<pb n="6a"/>
　於其不盡取者見愛物之仁<lb/>
獺祭魚然後虞人入澤梁豺祭獸然後田獵鳩化為鷹<lb/>
然後設罻羅草木零落然後入山林昆蟲未蟄不以火<lb/>
田不麛不卵不殺胎不殀夭不覆巢<lb/>
　此因田獵之禮而言取物之有節也梁絶水取魚者<lb/>
　謂水堰也罻羅皆捕鳥之網昆明也凡蟲得陽而生<lb/>
　故謂之昆蟲王者之取物也未有不順乎時序者故<lb/>
　十月獺祭魚然後虞人入澤為梁九月豺祭獸然後<lb/>
<pb n="6b"/>
　出而田獵殺氣盛而鳩化為鷹然後設罻羅以捕鳥<lb/>
　生氣衰而草木零落然後入山林以取材木若昆蟲<lb/>
　未蟄則不焚林而田推之而不取獸之子不破鳥之<lb/>
　卵不殺傷獸之孕者不斷殺禽獸之稚者不傾覆鳥<lb/>
　巢之在木者皆恐戕其生也案孔疏月令正月獺祭<lb/>
　魚孝經緯云獸蟄伏獺祭魚則十月中也是獺一嵗<lb/>
　再祭魚知此是十月者季春天子始乘舟薦鮪于寢<lb/>
　廟以鮪先至而薦之則正月不得聼民漁也<lb/>
<pb n="7a"/>
冢宰制國用必於嵗之杪五榖皆入然後制國用用地<lb/>
小大視年之豐耗以三十年之通制國用量入以為出<lb/>
　此言制國用之法也冢宰於百官之職無所不統而<lb/>
　國用至重尤在其所以制之必於一嵗之末五榖皆<lb/>
　入有成數可稽然後制國中來嵗之用凡國用所由<lb/>
　出本於地因於天計地之小大視年之豐耗積至於<lb/>
　三十年之乆則通計之而大較可知以是而制國用<lb/>
　量所入以為所出使所出之數常不得浮於所入之<lb/>
<pb n="7b"/>
　數而經制於是乎定矣案制國用必於嵗之杪故周<lb/>
　官於九賦之後以九式均節財用也其必合三十年<lb/>
　之通者至此則極豐極耗之數無不見然後可以得<lb/>
　其中制使入足供出而有餘用也<lb/>
祭用數之仂喪三年不祭唯祭天地社稷為越紼而行<lb/>
事喪用三年之仂喪祭用不足曰暴有餘曰浩祭豐年<lb/>
不奢凶年不儉<lb/>
　此言喪祭之用各有常數也仂謂十之一也越猶躐<lb/>
<pb n="8a"/>
　也紼輴車索也國用以喪祭為重故行吉祭則總計<lb/>
　一嵗經費之數而用其十分之一不敢畧於神也有<lb/>
　喪則三年不祭不以凶干吉也唯天地社稷則仍祭<lb/>
　為越紼而行事不以卑廢尊也喪三年而後除其閒<lb/>
　禮事繁多則總計三年經費之數而用其十分之一<lb/>
　以送死大事尤所不當畧也喪祭之用或不足而廢<lb/>
　禮則曰暴或有餘而没禮則曰浩惟祭用數之仂故<lb/>
　有常制而豐年不奢凶年不儉無所謂有餘不足者<lb/>
<pb n="8b"/>
　而喪之用三年之仂也視此矣案喪三年不祭唯祭<lb/>
　天地社稷為越紼而行事儒先皆以記禮者之言為<lb/>
　不可從張子曰乆而哀殺可齊則便可祭程子曰越<lb/>
　紼則是猶在殯宫於時無由可致齊又安能脫喪服<lb/>
　衣祭服此皆難行縱天地之祀不可廢則止可使冢<lb/>
　宰攝爾<lb/>
國無九年之蓄曰不足無六年之蓄曰急無三年之蓄<lb/>
曰國非其國也三年耕必有一年之食九年耕必有三<lb/>
<pb n="9a"/>
年之食以三十年之通雖有凶旱水溢民無菜色然後<lb/>
天子食日舉以樂<lb/>
　此言國用所繫之重也饑而食菜則色病故云菜色<lb/>
　殺牲盛饌曰舉積貯者天下之大命也若國無九年<lb/>
　之蓄則財匱而曰不足無六年之蓄則民不聊生而<lb/>
　曰急無三年之蓄則危亡無日而國非其國矣是以<lb/>
　國依於民而民依於食使民三年耕必餘一年之食<lb/>
　九年耕必餘三年之食以三十年之通總而計之則<lb/>
<pb n="9b"/>
　蓄積饒多有備無患雖猝有凶旱水溢民皆足食而<lb/>
　無菜色然後天子之食每日一舉庶羞備禮即以樂<lb/>
　侑之豈為過哉案周禮云王日一舉鼎十有二物皆<lb/>
　有爼以樂侑食又云大荒則不舉而此云日舉以樂<lb/>
　者正以甚言蓄積之足恃也至於國雖有備遇災而<lb/>
　仍為貶損則又聖王畏天恤民之道也夫<lb/>
天子七日而殯七月而葬諸侯五日而殯五月而葬大<lb/>
夫士庶人三日而殯三月而葬三年之喪自天子達<lb/>
<pb n="10a"/>
　此因上言喪葬而類及之也殯葬為送終之禮而備<lb/>
　禮之難易不同故自天子以至庶人其遲速亦異天<lb/>
　子至尊無上以七日而殯七月而葬降而諸侯則五<lb/>
　日而殯五月而葬又降而為大夫士庶人則三日而<lb/>
　殯三月而葬惟三年之喪自天子達不以貴賤異也<lb/>
　案春秋傳云天子七月而葬同軌畢至諸侯五月同<lb/>
　盟至大夫三月同位至士踰月外姻至孔疏謂大夫<lb/>
　除死月為三月士則數死月為三月正是踰越一月<lb/>
<pb n="10b"/>
　也<lb/>
庶人縣封葬不為雨止不封不樹喪不貳事自天子達<lb/>
於庶人喪從死者祭從生者支子不祭<lb/>
　此亦類言喪祭之禮也上封同窆下如字庶人之葬<lb/>
　不用碑繂惟縣繩而下棺禮儀少故不為雨止卑無<lb/>
　飾故不積土為封不標墓以樹賤者不得同於貴也<lb/>
　若夫居喪無二事以一志於親則自天子達於庶人<lb/>
　不以貴賤而異矣喪禮之衣衾棺槨從乎死者以分<lb/>
<pb n="11a"/>
　不可越使死者得安其分也祭禮之牲牢器幣從乎<lb/>
　生者以情不容己使生者得盡其情也支子不祭統<lb/>
　於宗子也案喪不貳事故天子諒隂不言諸侯居廬<lb/>
　未有命戒大夫既葬而致事士亦三年廢業也盧氏<lb/>
　植曰喪中之祭虞祔練祥仍從死者之爵故小記云<lb/>
　士祔於大夫則易牲支子不祭不主祭也如宗子為<lb/>
　士庶子為大夫則以上牲祭於宗子之家故曰士攝<lb/>
　大夫惟宗子此亦祭從生者之義<lb/>
<pb n="11b"/>
天子七廟三昭三穆與大祖之廟而七諸侯五廟二昭<lb/>
二穆與大祖之廟而五大夫三廟一昭一穆與大祖之<lb/>
廟而三士一廟庶人祭於寢<lb/>
　此言廟制之有隆殺也大祖天子初受命諸侯始封<lb/>
　大夫始有爵者也庶人之祭謂薦物也寢適寢也凡<lb/>
　立廟之禮降殺以兩天子有天下立七廟三昭三穆<lb/>
　與大祖之廟合而為七諸侯有國立五廟二昭二穆<lb/>
　與大祖之廟合而為五大夫有家立三廟一昭一穆<lb/>
<pb n="12a"/>
　與大祖之廟合而為三侯國之中下士唯一廟庶人<lb/>
　則無廟而祭於寢馬氏睎孟曰祖廟以功建百世不<lb/>
　遷昭穆以親崇親盡則祧朱子曰凡廟主在本廟之<lb/>
　室中皆東向及其祫於大廟之室中則惟大祖東向<lb/>
　自如而為最尊之位羣昭之入乎此者皆列於北墉<lb/>
　下而南向羣穆之入乎此者皆列於南牗下而北向<lb/>
　南向者取其向明故謂之昭北向者取其深逺故謂<lb/>
　之穆蓋羣廟之列則左為昭而右為穆祫祭之位則<lb/>
<pb n="12b"/>
　北為昭而南為穆也又案此記言大夫三廟一昭一<lb/>
　穆是祭不及髙曾也程子曰自天子至於庶人五服<lb/>
　未嘗有異皆至髙祖服既如是祭祀亦當如是七廟<lb/>
　五廟亦止是祭及髙祖大夫士雖或三廟二廟一廟<lb/>
　或祭寢廟雖異亦不害祭及髙祖若止祭禰而不及<lb/>
　祖非人道也朱子曰程子以為髙祖有服不可不祭<lb/>
　疑此最為得祭祀之本意蓋程子推喪以定祭與中<lb/>
　庸言上祀之禮達乎諸侯大夫士庶而引三年之喪<lb/>
<pb n="13a"/>
　以證之者正同所謂俟諸百世而不惑者矣<lb/>
天子諸侯宗廟之祭春曰礿夏曰禘秋曰嘗冬曰烝<lb/>
　此言宗廟時祭之名也礿薄也禘者次第也烝衆也<lb/>
　進也天子諸侯因時以致祭於宗廟於春曰礿以物<lb/>
　未成祭品鮮薄也於夏曰禘依時次第而祭也於秋<lb/>
　曰嘗謂新榖熟而嘗之於冬曰烝謂物成而可進者<lb/>
　衆也案周禮大宗伯之職以祠春享先王以禴夏享<lb/>
　先王以嘗秋享先王以烝冬享先王詩小雅亦云禴<lb/>
<pb n="13b"/>
　祠烝嘗于公先王禘自為殷祭與此皆不合故鄭注<lb/>
　疑為夏殷之祭名<lb/>
天子祭天地諸侯祭社稷大夫祭五祀天子祭天下名<lb/>
山大川五嶽視三公四瀆視諸侯諸侯祭名山大川之<lb/>
在其地者天子諸侯祭因國之在其地而無主後者<lb/>
　此言天子已下外祭之有異禮也五祀見曲禮視視<lb/>
　其牲器之數天子有天下故祭天地諸侯有國故祭<lb/>
　社稷大夫有家故祭五祀惟天子有天下故祭天下<lb/>
<pb n="14a"/>
　之名山大川而東南望祀於春夏西北望祀於秋冬<lb/>
　其祭之之禮五嶽則視三公四瀆則視諸侯惟諸侯<lb/>
　有國故祭名山大川之在其地者若夫天子諸侯有<lb/>
　所因之國而無祭主者在王畿則天子祭之在侯國<lb/>
　則諸侯祭之以其先嘗有功徳於民故也案因國謂<lb/>
　先代故地而因之以為國者如子産所云遷閼伯於<lb/>
　商邱主辰商人是因遷實沈於大夏主參唐人是因<lb/>
　是也<lb/>
<pb n="14b"/>
天子犆礿祫禘祫嘗祫烝諸侯礿則不禘禘則不嘗嘗<lb/>
則不烝烝則不礿諸侯礿犆禘一犆一祫嘗祫烝祫<lb/>
　此言天子諸侯廟祭之有隆殺也犆與特同謂各祭<lb/>
　其廟祫合也天子宗廟四時之祭於春犆礿而祫禘<lb/>
　祫嘗祫烝嵗以為常諸侯之在南方者春礿畢而夏<lb/>
　來朝則不禘在西方者夏禘畢而秋來朝則不嘗其<lb/>
　有嘗則不烝烝則不礿者亦類此所以重王事也諸<lb/>
　侯礿犆禘則一犆而一祫嘗祫烝祫殺於天子也程<lb/>
<pb n="15a"/>
　子曰諸侯亦祭祫只是祠禴嘗烝之祭為廟禮煩故<lb/>
　每年於四祭之中三祭合食於祖廟惟春則祭諸廟<lb/>
　也案禘與祫皆王者之大祭也禘者既立始祖之廟<lb/>
　又推始祖所自出之帝祀之於始祖之廟而以始祖<lb/>
　配之也祫者毁廟之主陳於大祖未毁廟之主皆升<lb/>
　合食於大祖也禮緯云五年一禘三年一祫張子則<lb/>
　謂禘也祫也郊也必嵗有之豈容有三年五年之說<lb/>
　蓋聖人之事親也如事天每嵗必郊則毎嵗必禘祫<lb/>
<pb n="15b"/>
　可知禘以獻祼為主陽義也祫以饋食為主故謂之<lb/>
　合食隂義也後漢張純曰禘祭以夏四月祫祭以冬<lb/>
　十月是皆用孟月也周禮司尊彛職四時之閒祀追<lb/>
　享朝享鄭司農云謂禘祫也禘有追逺之義故謂之<lb/>
　追享祫則羣廟之主皆升於大廟有朝之義故謂之<lb/>
　朝享二者閒於時祭之中故謂之閒祀也<lb/>
天子社稷皆大牢諸侯社稷皆少牢大夫士宗廟之祭<lb/>
有田則祭無田則薦庶人春薦韭夏薦麥秋薦黍冬薦<lb/>
<pb n="16a"/>
稻韭以卵麥以魚黍以豚稻以鴈<lb/>
　此言天子諸侯之外祭大夫士庶人之内祭禮有隆<lb/>
　殺也牢圈也牲畜於圈故曰牢天子之社稷主天下<lb/>
　之土榖故皆祭以牛羊豕之大牢諸侯之社稷主一<lb/>
　國之土榖故皆祭以羊豕之少牢下此而大夫三廟<lb/>
　士一廟惟有功徳而賜圭田者則祭無田則薦時物<lb/>
　而已至於庶人春薦以韭夏薦以麥秋薦以黍冬薦<lb/>
　以稻韭則以卵麥則以魚黍則以豚稻則以鴈取與<lb/>
<pb n="16b"/>
　新物相宜也案大夫士而有無田者謂諸侯之大夫<lb/>
　士以牲殺器皿衣服有所不備故但薦而不祭士薦<lb/>
　牲用特豚大夫已上用羔所謂羔豚而祭百官皆足<lb/>
　也禮不下庶人薦於寢者事死如生有食味之道也<lb/>
祭天地之牛角繭栗宗廟之牛角握賓客之牛角尺諸<lb/>
侯無故不殺牛大夫無故不殺羊士無故不殺犬豕庶<lb/>
人無故不食珍庶羞不踰牲燕衣不踰祭服寢不踰廟<lb/>
　此𩔖言用牲物之禮也握謂長不出膚膚四指也故<lb/>
<pb n="17a"/>
　謂祭饗珍之名物見内則牲之用於神者貴誠用於<lb/>
　賓者貴味故祭天地之牛用犢其角如繭如栗祭宗<lb/>
　廟之牛角不出握燕賓客之牛角長尺君子之用牲<lb/>
　也必有祭事乃為神殺有禮事乃為賓殺若諸侯無<lb/>
　故則不殺牛大夫無故則不殺羊士無故則不殺犬<lb/>
　豕庶人無故并不得食珍辨等威且惜物力也庶羞<lb/>
　不踰祭牲燕居之衣不踰祭服寢室不踰廟事神宜<lb/>
　豐處已宜儉也案孔疏諸侯祭以大牢得殺牛諸侯<lb/>
<pb n="17b"/>
　之大夫祭以少牢得殺羊天子大夫祭亦得殺牛其<lb/>
　諸侯及大夫饗食賓得用牛也庶羞不踰牲鄭注謂<lb/>
　祭以羊則不以牛肉為羞不如葉氏謂庶羞是常薦<lb/>
　於下二句為協<lb/>
古者公田藉而不稅市廛而不稅闗譏而不征林麓川<lb/>
澤以時入而不禁夫圭田無征用民之力嵗不過三日<lb/>
田里不粥墓地不請<lb/>
　此詳言恵民之政也古者仁政之行至為詳備如公<lb/>
<pb n="18a"/>
　田以養君子但借民力以助耕而不復稅其私田所<lb/>
　以厚農也市則但賦其市地之廛以抑末而不征其<lb/>
　貨所以厚商也闗則但察異言異服之人以防姦而<lb/>
　不征其稅所以厚旅也林麓川澤但戒以時入而不<lb/>
　禁其采取所以厚民也若夫圭田為卿大夫士供祭<lb/>
　祀者則無征所以厚君子也凡有興作用民之力雖<lb/>
　豐年不過三日所以厚小人也田里受於公家有遂<lb/>
　人主之者禁之使不得粥賣所以厚生者也冢墓以<lb/>
<pb n="18b"/>
　族葬有墓大夫掌之者禁之使不得請求所以厚死<lb/>
　者也案洪範八政一曰食二曰貨三曰祀四曰司空<lb/>
　五曰司徒六曰司寇七曰賓八曰師王制自冢宰制<lb/>
　國用以下至司寇其序正相合蓋冢宰所司食貨祀<lb/>
　三者備矣然後以司空定民之居以司徒興民之徳<lb/>
　樂正司馬因司徒所教而升之故附於司徒而以司<lb/>
　寇明刑終焉賓師二者洪範次於後王制敘於前蓋<lb/>
　洪範言其切於民生之先後緩急則柔逺安邦之事<lb/>
<pb n="19a"/>
　　宜居養教之後王制言其闗於建國之規模綱紀則<lb/>
　　禮樂征伐之柄必在庶政之先義各有所當也洪範<lb/>
　　作於夏而殷人守之注家以王制為夏殷之書意必<lb/>
　　有所受矣<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷十四<lb/>
</p>
<p>
</p>
  </div>
</body>
</text>
</TEI>
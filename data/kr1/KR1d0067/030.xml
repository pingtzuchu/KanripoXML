<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三十<lb/>
　内則<lb/>
　　則法也疏謂閨門之内軌儀可則故名朱子曰此古<lb/>
　　學校教民之書蓋古經也<lb/>
　后王命冢宰降徳于衆兆民<lb/>
　　此言内則之所由始蓋一篇之綱也后王謂天子降<lb/>
　　下也冢宰六卿之長徳謂徳教推所得以為教也萬<lb/>
<pb n="1b"/>
　　億曰兆后王繼天立極作君作師既能脩身齊家端<lb/>
　　其則於上矣乃命冡宰降徳教於衆兆民俾皆傚而<lb/>
　　法之焉案教民雖司徒之分職而冡宰無所不統降<lb/>
　　徳云者教化本於躬行也<lb/>
　子事父母雞初鳴咸盥漱櫛縰笄總拂髦冠緌纓端韠<lb/>
　紳搢笏<lb/>
　　此言子事父母當夙興而具冠服也盥洗手漱滌口<lb/>
　　櫛梳也縰以黑繒韜髮作髻也笄横插之以固髻也<lb/>
<pb n="2a"/>
　總亦以繒束髮本而垂餘於髻後為飾也髦用髮為<lb/>
　之象幼時翦髮為鬌形也拂振塵也纓者結於項下<lb/>
　以固冠緌者其餘之下垂者也端元端服韠蔽膝也<lb/>
　以韋為之紳大帶之垂者搢插也徳莫先於孝子之<lb/>
　事父母也當雞初鳴皆盥手潄口遂櫛理其髮以縰<lb/>
　韜髪作髻固之以笄而以總束之然後拂去髦上之<lb/>
　塵著冠而垂其緌結其纓被服元端著韠垂紳而插<lb/>
　笏於帶中蓋夙興脩潔以自謹其冠服者如此<lb/>
<pb n="2b"/>
左右佩用左佩紛帨刀礪小觽金燧右佩玦捍管遰大<lb/>
觽木燧偪屨著綦<lb/>
　此言人子之所佩及足飾也紛帨皆巾名礪礪石也<lb/>
　觽狀如錐象骨為之玦著於右手大指以鈎弦而開<lb/>
　弓體也捍亦名拾韜左臂而收拾衣袖以利弦也管<lb/>
　謂筆彄遰刀室也偪邪幅也纒足至膝以自偪束者<lb/>
　亦謂之行縢屨鞋也著猶施也綦鞋口帶也人子冠<lb/>
　服既具而身之左右又當佩物以備尊者使令之用<lb/>
<pb n="3a"/>
　左之所佩者六拭器有紛拭手有帨割物有刀礱刀<lb/>
　有礪解小結有小觽晴而取火於日中有金燧右之<lb/>
　所佩者六開弓有玦韝臂有捍貯筆有管納刀有遰<lb/>
　解大結有大觽隂而鑽火於木中有木燧蓋物之小<lb/>
　者佩於左大者佩於右以右之用力便也又以帛幅<lb/>
　邪纒而偪束其脛於是納屨而施綦以旋繫之則可<lb/>
　以慎歩趨而效奔走矣案君子無故玊不去身此言<lb/>
　佩綦詳而不及玊者方氏慤曰左右皆事佩也故言<lb/>
<pb n="3b"/>
　用與徳佩異矣<lb/>
婦事舅姑如事父母雞初鳴咸盥漱櫛縰笄總衣紳左<lb/>
佩紛帨刀礪小觽金燧右佩箴管線纊施縏袠大觽木<lb/>
燧衿纓綦屨<lb/>
　此言婦事舅姑者之服佩也夫之父曰舅母曰姑笄<lb/>
　亦名簪衣紳元端綃衣之上加紳帶士妻服也箴管<lb/>
　箴在管中線縷纊絮也縏小囊也袠刺也以針刺袠<lb/>
　而為縏囊所以貯箴管線纊者衿猶結也纓以佩容<lb/>
<pb n="4a"/>
　臭綦屨以綦約屨也婦所以佐夫故事舅姑一如事<lb/>
　父母當雞初鳴亦咸盥漱櫛縰笄總而於衣之上加<lb/>
　以紳帶左之所佩者亦為紛帨刀礪小觽金燧右之<lb/>
　所佩者則為箴管線纊而施以縏袠餘亦為大觽木<lb/>
　燧其衿纓則異而綦屨則同婦之謹其服佩者又如<lb/>
　此案古者男婦之笄皆有二其短者所以固髻此經<lb/>
　笄總是也其長者男子以固冠士冠禮爵弁笄皮弁<lb/>
　笄是也婦人以固被詩副笄六珈是也<lb/>
<pb n="4b"/>
以適父母舅姑之所及所下氣怡聲問衣燠寒疾痛苛<lb/>
癢而敬抑搔之出入則或先或後而敬扶持之進盥少<lb/>
者奉槃長者奉水請沃盥盥卒授巾問所欲而敬進之<lb/>
柔色以温之饘酏酒醴芼羮菽麥蕡稻黍粱秫唯所欲<lb/>
棗栗飴蜜以甘之堇荁枌榆免薧滫瀡以滑之脂膏以<lb/>
膏之父母舅姑必嘗之而后退<lb/>
　此言子婦問安視膳之禮也苛疥也奉水者水在器<lb/>
　奉以實於槃也溫承藉也謂以和順之色承藉尊者<lb/>
<pb n="5a"/>
　之意若藻藉之承玉然饘厚粥酏薄粥芼羮以菜雜<lb/>
　肉為羮蕡大麻子秫黏稷也飴餳也堇菜名荁似堇<lb/>
　而葉大枌似榆而色白免新鮮者薧乾陳者堇荁枌<lb/>
　榆四物或用新或用舊也米泔曰滫滫滑曰瀡凝者<lb/>
　為脂釋者為膏甘之滑之膏之皆謂調和飲食之味<lb/>
　也子婦之服佩既具於是同適父母舅姑之寢室既<lb/>
　至則低下其氣怡悅其聲問衣之燠則減之寒則加<lb/>
　之有疾痛與苛癢則敬抑按而搔摩之出入則或導<lb/>
<pb n="5b"/>
　於先或隨於後而敬扶持之進盥則少者奉槃長者<lb/>
　奉水而請注水以盥盥卒則授巾問所欲食者而敬<lb/>
　進之更和柔其色以承之如饘酏酒醴芼羮菽麥蕡<lb/>
　稻黍粱秫唯尊者之所欲又用棗栗飴密以甘之堇<lb/>
　荁枌榆免薧滫瀡以滑之脂膏以膏之必也父母舅<lb/>
　姑既嘗之而後敢退蓋唯恐不得其欲也陳氏澔曰<lb/>
　此篇所記飲食珍羞諸物古今異制風土異宜不能<lb/>
　盡暁然亦可見古人察物之精用物之詳也<lb/>
<pb n="6a"/>
男女未冠笄者雞初鳴咸盥潄櫛縰拂髦總角衿纓皆<lb/>
佩容臭昧爽而朝問何食飲矣若已食則退若未食則<lb/>
佐長者視具<lb/>
　此言未冠笄者事親之禮也容臭香物可助為容飾<lb/>
　者佩之恐穢氣觸尊者也昧晦爽明也謂欲明未明<lb/>
　之時凡男未冠女未笄者於雞初鳴咸盥潄櫛縰拂<lb/>
　髦而總髮為角施衿纓佩容臭及昧爽而朝問於親<lb/>
　曰何食飲矣若已食則退未食則助長者視膳具不<lb/>
<pb n="6b"/>
　敢即退也黄氏曰此言男女少者事父母之禮雖視<lb/>
　長者為畧然其意亦已至矣<lb/>
凡内外雞初鳴咸盥漱衣服斂枕簟灑掃室堂及庭布<lb/>
席各從其事孺子蚤寢晏起唯所欲食無時<lb/>
　此言一家之中侍奉尊者之禮也灑埽灑水斂塵而<lb/>
　埽去之也凡一家内外如僕妾之屬於雞初鳴咸盥<lb/>
　漱衣服斂尊者之枕簟灑埽其室自堂及庭設席以<lb/>
　待行事各務其所當為而無敢懈者唯孺子則蚤寢<lb/>
<pb n="7a"/>
　晏起隨其所欲食無時焉以弱而未勝節制優養之<lb/>
　亦以體親志也<lb/>
由命士以上父子皆異宫昧爽而朝慈以㫖甘日出而<lb/>
退各從其事日入而夕慈以㫖甘<lb/>
　此言貴者事親之禮也朝見曰朝夕見曰夕慈愛也<lb/>
　以甘㫖之味致其愛親之意也由命士以上公卿大<lb/>
　夫之屬父子雖同居而皆異宫以崇敬也當其昧爽<lb/>
　而朝則慈以㫖甘日出而退各治其事日入而夕又<lb/>
<pb n="7b"/>
　慈以㫖甘蓋貴者之為養使無㫖甘以達其慈則曷<lb/>
　異於無祿也程子曰異室猶今有逐位非如異居也<lb/>
　張子曰古者有東宫西宫南宫北宫異宫而同財此<lb/>
　禮亦可行古人慮逺目下雖似相疏其實如此乃能<lb/>
　久相親蓋命士以上祿厚而人衆𫝑不能以齊一所<lb/>
　謂以異而得同者此也<lb/>
父母舅姑將坐奉席請何鄉將衽長者奉席請何趾少<lb/>
者執牀與坐御者舉几斂席與簟縣衾篋枕斂簟而襡<lb/>
<pb n="8a"/>
之<lb/>
　此言侍奉尊者卧起之禮也坐席曰坐卧席曰衽將<lb/>
　坐奉席亦長者奉之也牀謂安坐之牀几所憑以為<lb/>
　安者父母舅姑將坐則先奉坐席而鋪必請問面向<lb/>
　何方將臥則長者奉卧席而鋪必請問足向何趾卧<lb/>
　而起則少者執牀以與之坐御者舉几以與之憑而<lb/>
　於席與簟則收斂之衾則束而縣之枕則以篋貯之<lb/>
　簟則既斂而又以襡韜之蓋坐寢唯時少長有禮無<lb/>
<pb n="8b"/>
　不敬也案鄭注將衽謂更卧處則將坐亦非常坐也<lb/>
　若居主奥則東向寢恒東首則西趾不待請也<lb/>
父母舅姑之衣衾簟席枕几不傳杖屨祗敬之勿敢近<lb/>
敦牟卮匜非餕莫敢用與恒食飲非餕莫之敢飲食<lb/>
　此言子婦於尊者之所服用飲食而致其謹也傳移<lb/>
　也近偪也敦牟皆盛黍稷之器卮酒器匜以盛水為<lb/>
　沃盥之器與猶及也子婦於父母舅姑之衣衾簟席<lb/>
　枕几置之有常處不得輕為移置杖屨為服御所重<lb/>
<pb n="9a"/>
　則祗敬之而勿敢偪近敦牟卮匜非餕其餘莫敢擅<lb/>
　用及常所食飲非餕其餘莫敢擅為飲食凡所以養<lb/>
　其孝心者如此<lb/>
父母在朝夕恒食子婦佐餕既食恒餕父沒母存冢子<lb/>
御食羣子婦佐餕如初㫖甘柔滑孺子餕<lb/>
　此言子婦餕餘之禮也佐勸食也既盡也父母俱在<lb/>
　朝夕恒食子婦必勸勉而後餕其餘然所盡食者亦<lb/>
　唯恒餕而㫖甘柔滑不與焉若父沒母存冢子侍食<lb/>
<pb n="9b"/>
　羣子婦皆佐餕如父在之時㫖甘柔滑則孺子餕案<lb/>
　婦人無専制既嫁從夫故共牢而食夫死從子故長<lb/>
　子御食也<lb/>
在父母舅姑之所有命之應唯敬對進退周旋慎齊升<lb/>
降出入揖逰不敢噦噫嚏咳欠伸跛倚睇視不敢唾洟<lb/>
寒不敢襲癢不敢搔不有敬事不敢袒裼不渉不撅䙝<lb/>
衣衾不見裏<lb/>
　此言子婦在尊者之前敬畏之法也唯應之速也舉<lb/>
<pb n="10a"/>
　手為容曰揖舉足行歩曰遊噦嘔逆聲噫所謂噫氣<lb/>
　嚏鼽嚏咳嗽聲欠伸見曲禮跛倚見禮器傾視曰睇<lb/>
　口出曰唾鼻出曰洟敬事如習射之類撅揭衣也子<lb/>
　婦在父母舅姑之所如有命則應之以唯而敬以為<lb/>
　對進退周旋必謹慎齊莊凡升降出入揖遊不敢以<lb/>
　噦噫嚏咳與夫欠伸跛倚睇視亦不敢以唾洟雖寒<lb/>
　不敢襲雖癢不敢搔不有敬事雖勞倦不敢袒裼不<lb/>
　因渉水雖當暑不敢揭衣近身之衣衾不敢見其裏<lb/>
<pb n="10b"/>
　此無一非敬身之事即無一非敬親之事禮所為必<lb/>
　謹於纎悉也<lb/>
父母唾洟不見冠帶垢和灰請漱衣裳垢和灰請澣衣<lb/>
裳綻裂紉箴請補綴五日則燂湯請浴三日具沐其閒<lb/>
面垢燂潘請靧足垢燂湯請洗少事長賤事貴共帥時<lb/>
　此言及尊者之漱澣沐浴而并明少與賤者之禮也<lb/>
　綻猶解也以線貫箴為紉燂温也潘淅米汁也洗身<lb/>
　曰浴洗頭曰沐洗面曰靧帥循時是也人子於親前<lb/>
<pb n="11a"/>
　唾洟固所不敢至為父母之唾洟則又刷去之而不<lb/>
　使見以其為人情所不欲見也若冠帶有垢則和灰<lb/>
　湯而請漱衣裳有垢則和灰湯而請澣或衣裳有綻<lb/>
　裂則紉箴請補綴每五日則燂湯請浴三日則具沐<lb/>
　五日三日之閒靣垢則燂潘請靧足垢則燂湯請洗<lb/>
　凡以致安潔也夫人子之事親既盡其敬又盡其愛<lb/>
　若此少之事長賤之事貴皆當循是禮而行之輔氏<lb/>
　廣曰請澣漱請補綴請則容有不許然必先備灰與<lb/>
<pb n="11b"/>
　箴而後請敬之至也<lb/>
男不言内女不言外非祭非喪不相授器其相授則女<lb/>
受以篚其無篚則皆坐奠之而后取之外内不共井不<lb/>
共湢浴不通寢席不通乞假男女不通衣裳内言不出<lb/>
外言不入男子入内不嘯不指夜行以燭無燭則止女<lb/>
子出門必擁蔽其面夜行以燭無燭則止道路男子由<lb/>
右女子由左<lb/>
　此言男女有別之事也坐跪也奠置地也湢浴室也<lb/>
<pb n="12a"/>
　嘯蹙口出聲也擁障也男正位乎外不當於外而言<lb/>
　内庭之事女正位乎内不當於内而言梱外之事非<lb/>
　祭時之嚴肅喪時之急遽則不相授器或不得已而<lb/>
　相授則女當受之以篚如無篚則男女皆跪俟授者<lb/>
　置諸地而後就地以取之不相親也外與内不共井<lb/>
　而汲不共湢而浴不通坐卧之寢席不通緩急之乞<lb/>
　假男與女不通上下之衣裳内言不出而交於外外<lb/>
　言不入而交於内若男子入内則不嘯不指而聲容<lb/>
<pb n="12b"/>
　必肅夜行必以燭無燭則寜止女子出門必障蔽其<lb/>
　面而不使人窺夜行必以燭無燭則寜止在道路則<lb/>
　男子由右女子由左蓋先王制禮節性坊滛而尤嚴<lb/>
　於男女之辨凡以肅倫紀而端風化莫有切於此也<lb/>
子婦孝者敬者父母舅姑之命勿逆勿怠若飲食之雖<lb/>
不耆必嘗而待加之衣服雖不欲必服而待加之事人<lb/>
代之已雖弗欲姑與之而姑使之而后復之<lb/>
　此言子婦當篤於孝敬也使猶教也子之孝敬者父<lb/>
<pb n="13a"/>
　母必愛之婦之孝敬者舅姑必愛之然不可恃愛而<lb/>
　生慢也必於父母舅姑之命勿逆勿怠而謹承焉如<lb/>
　飲食之雖非所嗜必嘗以待命加之衣服雖非所欲<lb/>
　必服以待命任之以事而又使人代為已雖不欲姑<lb/>
　且與之慮其為之不善則且教之果不能而后已復<lb/>
　為焉可也夫委曲以將其孝敬若此此勿逆勿怠之<lb/>
　實矣<lb/>
子婦有勤勞之事雖甚愛之姑縰之而寜數休之子婦<lb/>
<pb n="13b"/>
未孝未敬勿庸疾怨姑教之若不可教而后怒之不可<lb/>
怒子放婦出而不表禮焉<lb/>
　此言父母舅姑慈愛之道也庸用也疾惡也怒譴責<lb/>
　也表猶明也子婦若有勤勞之事雖甚愛之不可以<lb/>
　愛故而勿勞也且縰使為之而寜數休息之若子婦<lb/>
　未孝未敬亦勿用驟加疾怨且委曲教之必不可教<lb/>
　而后怒以懲誡之至於怒而不改則放其子出其婦<lb/>
　不為過矣然猶為之回䕶而不明禮以著其罪者示<lb/>
<pb n="14a"/>
　不終絶也案不表禮一說以不表著放出之禮而言<lb/>
　如告之宗廟告之族黨鄰里而曰是不足以承家則<lb/>
　子婦無自新之路矣不如是者尚冀其悔而可復也<lb/>
父母有過下氣怡色柔聲以諌諌若不入起敬起孝說<lb/>
則復諌不說與其得罪於鄉黨州閭寜孰諌父母怒不<lb/>
說而撻之流血不敢疾怨起敬起孝<lb/>
　此言人子諌親之禮也起猶更也孰諌純熟殷勤而<lb/>
　諌也人子於父母固當曲意以順承矣不幸而父母<lb/>
<pb n="14b"/>
　有過則從命非孝而又有不敢顯諍以招親之失者<lb/>
　故必下氣怡色柔聲以諌庶㡬婉順不廹可冀父母<lb/>
　之我從也如此而不從則起敬起孝以感動之俟其<lb/>
　說而復諌不以不入而遂已也若又不說與其畏懼<lb/>
　不諌而使父母得罪於鄉黨州閭寜可孰諌而取怒<lb/>
　於父母此即怒而至於撻之流血可謂勞矣然終不<lb/>
　敢疾怨益起敬起孝以感動之而始終欲喻親於道<lb/>
　也<lb/>
<pb n="15a"/>
父母有婢子若庶子庶孫甚愛之雖父母沒沒身敬之<lb/>
不衰子有二妾父母愛一人焉子愛一人焉由衣服飲<lb/>
食由執事毋敢視父母所愛雖父母沒不衰子甚宜其<lb/>
妻父母不說出子不宜其妻父母曰是善事我子行夫<lb/>
婦之禮焉沒身不衰<lb/>
　此言人子之用情當曲體乎親心也若及也或也由<lb/>
　自也視比也宜猶善也出謂出其妻人子當以父母<lb/>
　之心為心如父母有婢之所生為婢子及庶母所生<lb/>
<pb n="15b"/>
　為庶子庶子之所生為庶孫而既甚愛之則子必仰<lb/>
　體親心不唯敬之於父母之存日而已雖父母没而<lb/>
　必終身敬之不衰如子有二妾父母愛其一子愛其<lb/>
　一自衣服飲食之豐儉自執事之勞逸子之所愛無<lb/>
　一敢以比於父母之所愛者雖父母没而亦不衰如<lb/>
　子雖甚宜於其妻而或致父母之不說則在所當出<lb/>
　子雖不宜於其妻苟父母而以為善事我則子仍行<lb/>
　夫婦之禮焉而没身不衰蓋子之身父母之身也子<lb/>
<pb n="16a"/>
　之心父母之心也於父母之所愛亦愛之至於犬馬<lb/>
　盡然而況於人乎自非知有親而不知有已者未足<lb/>
　與於此也<lb/>
父母雖没將為善思貽父母令名必果將為不善思貽<lb/>
父母羞辱必不果<lb/>
　此言人子成親之善也子以誠身為孝行已之善否<lb/>
　吾親之榮辱闗焉不可以父母既沒而不思也如將<lb/>
　為善而未果誠思由我之善而得貽父母以令名必<lb/>
<pb n="16b"/>
　有斷然而為之者矣將為不善而未果誠思由我之<lb/>
　不善而至貽父母以羞辱必有斷然而不為者矣易<lb/>
　曰有子考无咎詩曰無忝爾所生而曾子亦曰父母<lb/>
　既沒當謹行其身不遺父母惡名可謂能終矣皆此<lb/>
　意也<lb/>
舅沒則姑老冢婦所祭祀賔客每事必請於姑介婦請<lb/>
於冢婦舅姑使冢婦毋怠不友無禮於介婦舅姑若使<lb/>
介婦毋敢敵耦於冢婦不敢並行不敢並命不敢並坐<lb/>
<pb n="17a"/>
　此言冢婦及介婦之禮也老謂傳家事於長婦也每<lb/>
　事祭祀賔客中之條件也介婦衆婦也王氏曰友當<lb/>
　作敢項氏安世曰友如字怠也不友也無禮也皆以<lb/>
　毋字統之不友謂煩虐之無禮謂麾叱之命使令也<lb/>
　子治外而婦治内故舅既沒則夫死從子姑老而傳<lb/>
　家事於冢婦矣如有祭祀賔客之大禮冢婦仍必請<lb/>
　命於姑介婦則請於冢婦舅姑若使冢婦當服勤毋<lb/>
　怠不敢恃長而不友無禮於介婦舅姑若使介婦當<lb/>
<pb n="17b"/>
　自任其勞毋敢忘分而欲敵耦於冢婦隨行而不敢<lb/>
　並行請命而不敢並命降坐而不敢並坐如此則娣<lb/>
　姒之際誼正情和一如兄友弟恭之各盡其分也將<lb/>
　所以順乎親者必由於是矣<lb/>
凡婦不命適私室不敢退婦將有事大小必請於舅姑<lb/>
子婦無私貨無私畜無私器不敢私假不敢私與<lb/>
　此言婦之不敢自専而又合子婦以明其無私也凡<lb/>
　婦通冢婦介婦而言私室婦室也有事私事也凡為<lb/>
<pb n="18a"/>
　婦者侍舅姑之側若不命其歸私室則不敢自退將<lb/>
　有所事無論大小必請命而後行蓋家事統於一尊<lb/>
　故子婦無私藏之貨財無私養之牲畜無私置之器<lb/>
　物不敢私為借貸不敢私為饋遺以明有統也<lb/>
婦或賜之飲食衣服布帛佩帨茝蘭則受而獻諸舅姑<lb/>
舅姑受之則喜如新受賜若反賜之則辭不得命如更<lb/>
受賜藏以待乏婦若有私親兄弟將與之則必復請其<lb/>
故賜而后與之<lb/>
<pb n="18b"/>
　此言婦於私親不敢私受而私與也佩雜佩如箴線<lb/>
　之類茝蘭皆香草新猶初也故賜即鄉所藏者或平<lb/>
　日舅姑所賜也婦或有私親兄弟賜之以飲食衣服<lb/>
　布帛與夫佩帨茝蘭則雖受而亦不敢私必以獻於<lb/>
　舅姑舅姑若受之則喜如初受賜者然或不受而反<lb/>
　以賜之則辭辭不見許則如更受賜者然然猶不敢<lb/>
　自用必藏以待舅姑之空乏而復獻之婦若將與私<lb/>
　親兄弟亦必復請其故賜待舅姑有命而後敢與之<lb/>
<pb n="19a"/>
　方氏慤曰獻諸舅姑者不敢私受故也請其故賜而<lb/>
　後與者不敢私與故也<lb/>
適子庶子祗事宗子宗婦雖貴富不敢以貴富入宗子<lb/>
之家雖衆車徒舍於外以寡約入子弟猶歸器衣服裘<lb/>
衾車馬則必獻其上而后敢服用其次也若非所獻則<lb/>
不敢以入於宗子之門不敢以貴富加於父兄宗族若<lb/>
富則具二牲獻其賢者於宗子夫婦皆齊而宗敬焉終<lb/>
事而后敢私祭<lb/>
<pb n="19b"/>
　此言敬大宗之禮也適子謂父與祖之適子是小宗<lb/>
　也庶子謂適子之弟宗子謂大宗子猶若也歸猶賜<lb/>
　也賢善也古者大宗百世不遷族之適子庶子皆宜<lb/>
　敬事宗子宗婦雖仕而貴且富亦不敢以貴富入宗<lb/>
　子之家車徒雖衆必止於門外而以寡約入若有功<lb/>
　徳受君器用衣服裘衾車馬之賜必獻其上等者於<lb/>
　宗子而自服用其次者若非宗子所當用而不可獻<lb/>
　則已亦不敢服用以入宗子之門所以然者凡於父<lb/>
<pb n="20a"/>
　　兄宗族皆不敢以貴富加之况所祗事之宗子乎若<lb/>
　　富而有祿則每祭必具二牲擇其善者以獻於宗子<lb/>
　　宗子祭時小宗夫婦皆齊戒往助而致其尊敬既終<lb/>
　　事而後敢以下牲私祭其祖禰焉案詩曰君之宗之<lb/>
　　荀卿曰大夫士有常宗是故宗以收族而民不散其<lb/>
　　有益於治道也大矣<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷三十<lb/>
</p>
<p>
</p>
  </div>
</body>
</text>
</TEI>
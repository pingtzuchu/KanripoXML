<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷六十三<lb/>
　鄉飲酒義<lb/>
　　鄉飲酒者謂鄉人以時㑹聚飲酒也孔氏疏謂此萹<lb/>
　　有四事一則三年賔興賢能二則鄉大夫飲國中賢<lb/>
　　者三則州長習射飲酒四則黨正蜡祭飲酒鄉則三<lb/>
　　年一飲州則一年再飲黨則一年一飲此鄉飲酒之<lb/>
　　義說儀禮諸侯之鄉大夫三年賔賢能之禮<lb/>
<pb n="1b"/>
　鄉飲酒之義主人拜迎賔於庠門之外入三揖而后至<lb/>
　階三譲而后升所以致尊譲也盥洗揚觶所以致絜也<lb/>
　拜至拜洗拜受拜送拜既所以致敬也尊譲絜敬也者<lb/>
　君子之所以相接也君子尊譲則不争絜敬則不慢不<lb/>
　慢不争則逺於鬭辨矣不鬭辨則無暴亂之禍矣斯君<lb/>
　子之所以免於人禍也<lb/>
　　此言自迎賔以至卒爵之義也庠學名鄉曰庠州黨<lb/>
　　曰序觶爵也既盡也鄉飲酒之為義方賔之未入主<lb/>
<pb n="2a"/>
　人拜迎賔於庠門之外既入賔主三揖而后至於階<lb/>
　三譲而后升於堂所以致其尊與譲也主人將獻賔<lb/>
　以水盥手而洗爵揚觶所以致其絜也賔至升堂主<lb/>
　人於阼階拜至主人洗爵賔於西階拜洗主人獻爵<lb/>
　賔於西階拜受主於阼階拜送賔既卒爵而又拜既<lb/>
　所以致其敬也尊譲絜敬也者乃君子所以相接也<lb/>
　盖人之禍常生於争與慢之心惟君子尊譲則相從<lb/>
　以義而不争絜敬則相推以誠而不慢不慢不争則<lb/>
<pb n="2b"/>
　禮行而成俗不至求勝以力取給以言而逺於鬭辨<lb/>
　矣不鬭辨則各安其分而無暴亂之禍矣斯君子所<lb/>
　以免於人禍之道也案主人孔疏謂是鄉大夫故迎<lb/>
　賔於庠門外若州射黨祭則州長黨正為主迎賔於<lb/>
　序門外矣三揖者將進揖一也當陳揖二也當碑揖<lb/>
　三也<lb/>
故聖人制之以道鄉人士君子尊於房户之閒賔主共<lb/>
之也尊有𤣥酒貴其質也羞出自東房主人共之也洗<lb/>
<pb n="3a"/>
當東榮主人之所以自絜而以事賔也<lb/>
　此言主人事賔之義也鄉人鄉大夫也士州長黨正<lb/>
　也君子謂卿大夫士也或曰鄉人之秀者為士有徳<lb/>
　有位者為君子尊酒尊也洗噐名盛盥洗水者榮屋<lb/>
　翼也故聖人制為鄉飲酒之禮非徒尚繁文而必以<lb/>
　其道凡鄉人士君子之飲酒設尊於東房以西室户<lb/>
　以東而居賔主之中者示此酒雖主人所設而賔亦<lb/>
　以之酢主人彼此共之也北靣設尊元酒在尊之西<lb/>
<pb n="3b"/>
　者以地道尚右貴其質素也羞之出自東房者以主<lb/>
　位在東示為賔而供之也設洗於庭而當屋之東翼<lb/>
　者亦以主位在東示主人之所以自致其絜而以事<lb/>
　賔也鄭注云卿大夫士飲國中賢者亦用此禮也孔<lb/>
　疏云鄉大夫等唯有東房案聘禮記卿館於大夫大<lb/>
　夫館於士而聘禮君使臣還玉於館賔退負右房則<lb/>
　大夫士亦有右房不唯有東房也鄉飲酒禮賔席牖<lb/>
　前南靣三賔席在賔西皆南靣賔已在西北三賔又<lb/>
<pb n="4a"/>
　在賔西明是有右房也<lb/>
賔主象天地也介僎象隂陽也三賔象三光也譲之三<lb/>
也象月之三日而成魄也四面之坐象四時也<lb/>
　此言賔主介僎取法之義也介輔賔者僎輔主人者<lb/>
　三光盖星之大者有三先儒謂三大辰心為大辰伐<lb/>
　為大辰北辰為大辰理或然也賔以致其尊主以致<lb/>
　其養所以象天地也介以輔賔僎以輔主所以象隂<lb/>
　陽也三賔為衆賔之長所以象三光也主之譲賔而<lb/>
<pb n="4b"/>
　至三也所以象月之望後三日因明之相譲而成魄<lb/>
　也賔主介僎為四面之坐所以象四時也陸氏佃曰<lb/>
　成魄謂望後三日月以生明為進生魄為退退譲之<lb/>
　事也鄭注古文禮僎皆作遵案儀禮賔若有遵者席<lb/>
　於賔東一人舉觶乃入賔介皆降揖譲升是遵乃賔<lb/>
　之尊非主之輔注誤<lb/>
天地嚴凝之氣始於西南而盛於西北此天地之尊嚴<lb/>
氣也此天地之義氣也天地温厚之氣始於東北而盛<lb/>
<pb n="5a"/>
於東南此天地之盛徳氣也此天地之仁氣也主人者<lb/>
尊賔故坐賔於西北而坐介於西南以輔賔賔者接人<lb/>
以義者也故坐於西北主人者接人以仁以徳厚者也<lb/>
故坐於東南而坐僎於東北以輔主人也仁義接賔主<lb/>
有事俎豆有数曰聖聖立而將之以敬曰禮禮以體長<lb/>
幼曰徳徳也者得於身也故曰古之學術道者將以得<lb/>
身也是故聖人務焉<lb/>
　此申言坐次象四時之義也聖通明也坐之所以象<lb/>
<pb n="5b"/>
　四時者以在天為四時而在地則為四方也天地嚴<lb/>
　凝之氣始於西南而盛於西北於時為秋冬此天地<lb/>
　之尊嚴氣也尊嚴所以為義此天地之義氣也天地<lb/>
　温厚之氣始於東北而盛於東南於時為春夏此天<lb/>
　地之盛徳氣也盛徳所以為仁此天地之仁氣也惟<lb/>
　主人者尊賔故坐賔於西北而坐介於西南以輔賔<lb/>
　盖以賔者三揖而進一辭而退接人以義者也故坐<lb/>
　於西北主人者飲之以酒食之以羞接人以仁以徳<lb/>
<pb n="6a"/>
　為厚者也故坐於東南而坐僎於東北以輔主人也<lb/>
　夫仁義相接如此是賔主各有其事爼豆又各有其<lb/>
　数而於禮義所在通貫顯明曰聖聖既立制而將之<lb/>
　以敬曰禮禮行而體乎長幼曰徳徳也者得於身也<lb/>
　故曰古之學術道者雖不能先得乎人心之所同然<lb/>
　亦將以得於身也是故聖人必務而行焉張子曰坐<lb/>
　有四位者禮主於尊賢而已若賔主正對則兼於敬<lb/>
　主故賔主不相對坐以見尊賢之義雖四時之坐皆<lb/>
<pb n="6b"/>
　有義其實欲明其尊賢也案設席之次賔席牖前南<lb/>
　面主席阼階上西面介在西階上東面僎在主人北<lb/>
　亦西面若衆賔則在賔西有遵則在賔東皆南面張<lb/>
　子所謂賔主不相對坐也後世賔東南面主西北面<lb/>
　側席相向非是<lb/>
祭薦祭酒敬禮也嚌肺嘗禮也啐酒成禮也於席末言<lb/>
是席之正非専為飲食也為行禮也此所以貴禮而賤<lb/>
財也卒觶致實於西階上言是席之上非専為飲食也<lb/>
<pb n="7a"/>
此先禮而後財之義也先禮而後財則民作敬譲而不<lb/>
争矣<lb/>
　此言升席降席之義也嚌嚌於齒也啐飲酒入口也<lb/>
　席末席西頭也致實盡酒也酒為觶中之實主人獻<lb/>
　賔賔即席祭所薦脯醢又祭酒者敬主之禮也嚌俎<lb/>
　上之肺者嘗主之禮也啐觶中之酒者成主之禮也<lb/>
　而於席之末盖言是席之正非専以為飲食也為行<lb/>
　禮也祭酒與嚌肺以表敬而在席中啐酒以入口而<lb/>
<pb n="7b"/>
　在席末此所以明其貴禮而賤財也卒觶則盡其實<lb/>
　矣而必逺在西階之上者盖言是席之上非専以為<lb/>
　飲食也祭與嚌皆在席中啐猶在席末盡酒則獨在<lb/>
　西階此先禮而後財之義也先禮而後財則民咸與<lb/>
　於敬譲而不争矣案儀禮嚌肺先祭酒後此稍異者<lb/>
　取便文也周禮重肺祭必先肺嚌肺則徧嘗可知<lb/>
鄉飲酒之禮六十者坐五十者立侍以聼政役所以明<lb/>
尊長也六十者三豆七十者四豆八十者五豆九十者<lb/>
<pb n="8a"/>
六豆所以明養老也民知尊長養老而后乃能入孝弟<lb/>
民入孝弟出尊長養老而后成教成教而后國可安也<lb/>
君子之所謂孝者非家至而日見之也合之鄉射教之<lb/>
鄉飲酒之禮而孝弟之行立矣<lb/>
　此言坐立豆数之義也孝者之孝當作教鄉飲酒之<lb/>
　禮六十者則坐於堂上五十者則立侍於堂下以聼<lb/>
　政令役使之事所以明其尊乎長也六十者則三豆<lb/>
　七十者則四豆八十者則五豆九十者則六豆所以<lb/>
<pb n="8b"/>
　眀其養乎老也民知尊長養老而后乃能入而孝於<lb/>
　親弟於長民皆入而孝弟出而尊長養老而后教以<lb/>
　成教成則人人親其親長其長而后國可安也夫君<lb/>
　子之所謂教者初非家至而日見之也唯合聚之於<lb/>
　鄉射教之以鄉飲酒之禮而孝弟之行於以成立矣<lb/>
　案此於儀禮無見鄭注謂是黨正國索鬼神而祭祀<lb/>
　以禮屬民而飲酒於序以正齒位之禮其鄉射則是<lb/>
　州長春秋以禮㑹民而射於州序之禮謂之鄉者州<lb/>
<pb n="9a"/>
　黨鄉之屬也又孔疏言五十者二豆正豆也此六十<lb/>
　者三豆至九十者六豆加豆也<lb/>
孔子曰吾觀於鄉而知王道之易易也主人親速賔及<lb/>
介而衆賔自從之至於門外主人拜賔及介而衆賔自<lb/>
入貴賤之義别矣三揖至於階三譲以賔升拜至獻酬<lb/>
辭譲之節繁及介省矣至於衆賔升受坐祭立飲不酢<lb/>
而降隆殺之義辨矣<lb/>
　此言賔介異禮之義也鄉鄉飲酒也速謂即家召之<lb/>
<pb n="9b"/>
　主酌賔為獻賔答主為酢主人答賔為酬小減曰省<lb/>
　孔子嘗曰吾觀於鄉飲酒之禮而知王道之行易易<lb/>
　也方主人親身速賔及介而衆賔則自從之逮至於<lb/>
　門外主人拜賔及介而衆賔則又自入是賔介為貴<lb/>
　衆賔為賤而義以别矣賔三揖至於階主人三譲以<lb/>
　賔升拜至之後獻酬辭譲之節於賔為繁及介則省<lb/>
　酬矣然猶坐飲至於衆賔升而受爵坐祭而立飲不<lb/>
　酢主人而即降是賔從隆介與衆賔從殺而義以辨<lb/>
<pb n="10a"/>
　矣鄭注云易易謂教化之夲尊賢尚齒而已辨猶别<lb/>
　也尊者禮隆卑者禮殺<lb/>
工入升歌三終主人獻之笙入三終主人獻之閒歌三<lb/>
終合樂三終工告樂備遂出一人揚觶乃立司正焉知<lb/>
其能和樂而不流也<lb/>
　此言禮以節樂之義也閒代也謂更代而作也一人<lb/>
　主人之吏也鄉飲之禮非樂不和工入而升堂以歌<lb/>
　至三終主人酌以獻工吹笙者入於堂下至三終主<lb/>
<pb n="10b"/>
　人酌以獻笙人次則閒歌三終又次則合樂三終工<lb/>
　乃以樂備告樂正樂正以告於賔而遂出於時主人<lb/>
　之吏一人舉觶將以旅酬主人乃更立司正以監之<lb/>
　是知其能和樂而不至於流也盖樂之作始乎分卒<lb/>
　乎合閒歌則介乎由分而合之間升歌三終謂鼔瑟<lb/>
　之工於堂上歌鹿鳴四牡皇皇者華三萹也笙入三<lb/>
　終謂吹笙之工於堂下奏南陔白華華黍三萹也閒<lb/>
　歌三終謂堂上鼔瑟歌魚麗堂下笙由庚歌南有嘉<lb/>
<pb n="11a"/>
　魚笙崇丘歌南山有臺笙由儀也合樂三終謂歌笙<lb/>
　並作歌關雎以鵲巢合之歌葛覃以采蘩合之歌卷<lb/>
　耳以采蘋合之也孔疏云爾案燕禮合樂遂歌鄉樂<lb/>
　周南關雎葛覃卷耳召南鵲巢采蘩采蘋是六詩皆<lb/>
　歌也合樂三終乃堂上下歌瑟及笙並作笙詩自小<lb/>
　雅六詩而外不知合樂時吹笙又是何詩况笙詩有<lb/>
　聲無辭鵲巢三篇則有辭矣孔疏謂笙吹召南三詩<lb/>
　未詳所㩀疑笙管之詩若琴操然有有辭者亦有無<lb/>
<pb n="11b"/>
　辭者非可執一以例也<lb/>
賔酬主人主人酬介介酬衆賔少長以齒終於沃洗者<lb/>
焉知其能弟長而無遺矣<lb/>
　此言旅酬逮賤之義也沃洗者洗爵之人也始入之<lb/>
　時主人酬賔至此則賔又酬主人獻介之後介酬主<lb/>
　人至此則主人又酬介坐祭立飲之後衆賔不酢而<lb/>
　降至此則介又酬衆賔其必以少長為齒自上而下<lb/>
　直終於以水沃盥洗爵者焉是知其能弟以事長而<lb/>
<pb n="12a"/>
　無所遺棄矣孔疏主人酬介介酬衆賔雖㩀旅酬之<lb/>
　時少長以齒終於沃洗因遂連言無算爵見無不周<lb/>
　徧鄉飲酒記主人之賛者西面北上不與無算爵然<lb/>
　後與是也朱子曰弟長而無遺弟悌也敬順之意言<lb/>
　能使少者皆承順以事長也而無所遺棄也<lb/>
降說屨升坐脩爵無数飲酒之節朝不廢朝莫不廢夕<lb/>
賔出主人拜送節文終遂焉知其能安燕而不亂也<lb/>
　此言飲無缺禮之義也脩舉也前此皆立而行禮至<lb/>
<pb n="12b"/>
　徹俎後乃降階說屨升堂而坐燕舉爵無数然飲酒<lb/>
　仍自有節既朝乃飲先夕則罷朝不廢朝之聼政夕<lb/>
　不廢夕之脩令賔出主人拜送於禮之品節文章終<lb/>
　竟申遂而無所缺焉是知其能安於燕樂而不至於<lb/>
　亂也孔疏云脩爵無数謂無算爵也此是鄉飲酒禮<lb/>
　若黨正飲酒一國若狂無不醉也<lb/>
貴賤眀隆殺辨和樂而不流弟長而無遺安燕而不亂<lb/>
此五行者足以正身安國矣彼國安而天下安故曰吾<lb/>
<pb n="13a"/>
觀於鄉而知王道之易易也<lb/>
　此縂結上意也夫既貴賤眀隆殺辨和樂而不流弟<lb/>
　長而無遺安燕而不亂如此則此五行者本之以脩<lb/>
　己治人為足以正身安國矣彼國安而天下舉安故<lb/>
　曰吾觀於鄉飲酒之禮而知王道之行易易也案天<lb/>
　下者鄉之積而治天下者身之推鄉飲酒之禮即王<lb/>
　道也禮正則身正身正則國與天下皆正而無不安<lb/>
　是即王道之成也故曰能以禮譲為國乎何有<lb/>
<pb n="13b"/>
鄉飲酒之義立賔以象天立主以象地設介僎以象日<lb/>
月立三賔以象三光古之制禮也經之以天地紀之以<lb/>
日月參之以三光政教之本也<lb/>
　此申言立賔主介僎之義也鄉飲酒之義必立賔以<lb/>
　象天立主以象地設介僎以象日月立三賔以象三<lb/>
　光者盖政教之立必有經有紀有參然後可行故古<lb/>
　之制為此禮也先經之以天地次紀之以日月又次<lb/>
　參之以三光則人備而禮行所以為政教之本也案<lb/>
<pb n="14a"/>
　隂陽以氣言日月以體言僎在東北象日始出介在<lb/>
　西南象月生明也<lb/>
亨狗於東方祖陽氣之𤼵於東方也洗之在阼其水在<lb/>
洗東祖天地之左海也尊有𤣥酒教民不忘本也<lb/>
　此申言薦羞洗酌之義也祖猶法也洗盥噐也左海<lb/>
　㩀東海而言亨狗以養賔必於東方者法陽氣之𤼵<lb/>
　於東方以養萬物也洗之設在於阼其水之設又在<lb/>
　洗之東者法天地之左海為水之所歸也尊之設必<lb/>
<pb n="14b"/>
　有元酒者教民不忘其本而思禮所由起也<lb/>
賔必南鄉東方者春春之為言蠢也産萬物者聖也南<lb/>
方者夏夏之為言假也養之長之假之仁也西方者秋<lb/>
秋之為言愁也愁之以時察守義者也北方者冬冬之<lb/>
為言中也中者藏也是以天子之立也左聖鄉仁右義<lb/>
偝藏也<lb/>
　此申言賔位所嚮之義也蠢者物生動之貌假大也<lb/>
　愁揫通歛縮之貌察猶察察嚴肅之意賔必坐於西<lb/>
<pb n="15a"/>
　北而南向者何也東方者春春之為言萬物蠢動之<lb/>
　象也天地之大徳曰生故産萬物者於徳為聖也南<lb/>
　方者夏夏之為言萬物假大之象也物生矣又養之<lb/>
　長之以至於大於徳為仁也西方者秋秋之為言萬<lb/>
　物歛縮之象也歛縮之以秋時嚴肅於徳為守義者<lb/>
　也北方者冬冬之為言乃物蓄於中也物蓄於中者<lb/>
　徳藏於内也是以天子之立也東左取其聖南嚮取<lb/>
　其仁西右取其義北後取其藏也案前以坐賔於西<lb/>
<pb n="15b"/>
　北為義此又以南嚮為仁是另取一意<lb/>
介必東鄉介賔主也主人必居東方東方者春春之為<lb/>
言蠢也産萬物者也主人者造之産萬物者也月者三<lb/>
日則成魄三月則成時是以禮有三譲建國必立三卿<lb/>
三賔者政教之本禮之大参也<lb/>
　此申言介與主人位之所嚮及三譲三賔之義也介<lb/>
　必坐於西南而東鄉者以介乎主賔之閒也主人之<lb/>
　位必居東方以東方者春春之為言蠢動也能産萬<lb/>
<pb n="16a"/>
　物者也主人造飲食以養賔有産萬物之象也月以<lb/>
　三日而成魄積三月而成時是以禮有三譲也禮之<lb/>
　經紀惟有参焉者而後行建國必立三卿以輔行其<lb/>
　政教三賔即政教之本而禮之大参也案此萹釋義<lb/>
　不無傅㑹意者漢人之説與<lb/>
射義<lb/>
　射義者記天子諸侯之大射燕射卿大夫士之鄉射<lb/>
　儀禮有大射鄉射諸禮而此釋其義易大傳曰弦木<lb/>
<pb n="16b"/>
　為弧剡木為矢弧矢之利以威天下盖取諸睽虞書<lb/>
　云侯以明之盖射以觀徳有事則用之於戰勝無事<lb/>
　則用之於禮義自天子以至庶人皆不可以不習而<lb/>
　禮行乎其閒矣<lb/>
古者諸侯之射也必先行燕禮卿大夫士之射也必先<lb/>
行鄉飲酒之禮故燕禮者所以明君臣之義也鄉飲酒<lb/>
之禮者所以明長幼之序也<lb/>
　此言先射而燕飲之義也古者諸侯之有大射選羣<lb/>
<pb n="17a"/>
　臣以與祭也則必先行燕禮卿大夫士之有鄉射㑹<lb/>
　民而習禮樂也則必先行鄉飲酒之禮故燕禮者臣<lb/>
　於堂下再拜稽首示竭力以致敬升成拜而君答拜<lb/>
　示施恵以為報所以明君臣之義也鄉飲酒之禮者<lb/>
　長者在上而豆数多少者在下而豆数少所以明長<lb/>
　幼之序也孔疏云儀禮大射在未旅前具牲狗及設<lb/>
　折俎行一獻此等皆燕法故曰先行燕禮<lb/>
故射者進退周還必中禮内志正外體直然後持弓矢<lb/>
<pb n="17b"/>
審固持弓矢審固然後可以言中此可以觀徳行矣<lb/>
　此言容體比於禮也射必先比耦耦有上射下射皆<lb/>
　執弓挟矢其行有左右其升降有先後其射皆拾𤼵<lb/>
　其進也當階及階當物及物皆揖退亦如之其取矢<lb/>
　於福也始進揖當楅揖取矢揖既搢挟矢揖退與將<lb/>
　進者又揖其卒射而飲也勝者袒決遂執張弓不勝<lb/>
　者襲説決拾加弛弓升飲相揖如初惟燕先於射故<lb/>
　射者進退周還必中乎禮内志正而無邪外體直而<lb/>
<pb n="18a"/>
　無枉然後其持弓矢也因内正而審外直而固持弓<lb/>
　矢審固然後巧力俱至而可以言中即此可以觀徳<lb/>
　行矣鄭氏注云内正外直習於禮樂有徳行者也正<lb/>
　鵠之名出自此也孔氏疏曰賔射之的謂之正正者<lb/>
　正也欲明射者内志須正也大射之質謂之鵠鵠者<lb/>
　直也欲使射者外體之直<lb/>
其節天子以騶虞為節諸侯以貍首為節卿大夫以采<lb/>
蘋為節士以采蘩為節騶虞者樂官備也貍首者樂㑹<lb/>
<pb n="18b"/>
時也采蘋者樂循法也采蘩者樂不失職也是故天子<lb/>
以備官為節諸侯以時㑹天子為節卿大夫以循法為<lb/>
節士以不失職為節故明乎其節之志以不失其事則<lb/>
功成而徳行立徳行立則無暴亂之禍矣功成則國安<lb/>
故曰射者所以觀盛徳也<lb/>
　此言節比於樂也節者為歌詩一終而𤼵一矢以為<lb/>
　節也周禮射人云騶虞九節貍首七節采蘋采蘩皆<lb/>
　五節節雖多少不同而四節以盡乗矢則同如九節<lb/>
<pb n="19a"/>
　則先歌五節以聼餘四節則𤼵四矢七節則三節以<lb/>
　聼五節則一節以聼也騶廐官虞山澤官騶虞采蘋<lb/>
　采蘩並召南萹名貍首逸鄭氏注下文曾孫侯氏是<lb/>
　也或曰貍首鵲巢也篆文貍似鵲首似巢鵲巢之詩<lb/>
　御之將之成之亦時㑹之道也射不惟容體比乎禮<lb/>
　而節復比於樂其歌詩以為𤼵矢之節節之多少視<lb/>
　乎位之尊卑天子則以騶虞為節諸侯則以貍首為<lb/>
　節卿大夫則以采蘋為節士則以采蘩為節騶虞者<lb/>
<pb n="19b"/>
　言因物之蕃滋而歸功於二官所取乎是樂官備也<lb/>
　貍首者言以物之㣲薄而不廢其㑹聚所取乎是樂<lb/>
　㑹時也采蘋者言大夫妻能奉在家所教之法以佐<lb/>
　先祀所取乎是樂循法也采蘩者言諸侯夫人能敬<lb/>
　於其職以供祭祀所取乎是樂不失職也是故歌之<lb/>
　於射天子即以備官為節諸侯即以時㑹天子為節<lb/>
　卿大夫即以循法為節士即以不失職為節故明乎<lb/>
　其節之志而能知以不失其事而能行則功成於國<lb/>
<pb n="20a"/>
　而徳行立於身徳行既立則無暴亂之禍矣功既成<lb/>
　則國安其為盛徳孰加焉故曰射者所以觀盛徳也<lb/>
是故古者天子以射選諸侯卿大夫士射者男子之事<lb/>
也因而飾之以禮樂也故事之盡禮樂而可数為以立<lb/>
徳行者莫若射故聖王務焉<lb/>
　此言天子所以重射之義也是故古者天子貴徳行<lb/>
　必以射而選諸侯卿大夫士盖射者男子之所有事<lb/>
　因而飾之以禮樂使其必比於是也故事之盡乎禮<lb/>
<pb n="20b"/>
　樂而可数為之以立徳行者莫如射故聖王務此焉<lb/>
　鄭注云選士者先考徳行乃後決之以射孔疏云諸<lb/>
　侯繼世而立卿大夫有功乃升非専以射而選但既<lb/>
　為諸侯卿大夫更以射辨其才藝髙下非謂直以射<lb/>
　選補始用之也<lb/>
是故古者天子之制諸侯嵗獻貢士於天子天子試之<lb/>
於射官其容體比於禮其節比於樂而中多者得與於<lb/>
祭其容體不比於禮其節不比於樂而中少者不得與<lb/>
<pb n="21a"/>
於祭数與於祭而君有慶数不與於祭而君有譲数有<lb/>
慶而益地数有譲而削地故曰射者射為諸侯也是以<lb/>
君臣盡志於射以習禮樂夫君臣習禮樂而以流亡者<lb/>
未之有也<lb/>
　此言天子以射試士而行賞罰於諸侯也射宫即學<lb/>
　宫是故古者天子之制諸侯嵗有所獻必貢士於天<lb/>
　子將祭則合而試之於射宫其容體比於禮其節比<lb/>
　於樂而中多者乃得與於祭若其容體不比於禮其<lb/>
<pb n="21b"/>
　節不比於樂而中少者即不得與於祭士数與於祭<lb/>
　則有進賢之功而君有慶数不與於祭則無知人之<lb/>
　哲而君有譲数有慶而因以益地数有譲則因以削<lb/>
　地故曰射者所以射為諸侯也是以諸侯之君臣必<lb/>
　皆盡志於射以習於禮樂夫君臣能習於禮樂而以<lb/>
　此流亡者未之有也案嵗獻貢士謂於獻之嵗貢士<lb/>
　也鄭氏注曰嵗獻國事之書及計偕物三嵗而貢士<lb/>
　舊説大國三人次國二人小國一人書傳云古者諸<lb/>
<pb n="22a"/>
　侯之於天子也三年一貢士一適謂之好徳再適謂<lb/>
　之賢賢三適謂之有功有功者天子賜以衣服弓矢<lb/>
　再賜以秬鬯三賜以虎賁百人號曰命諸侯一不適<lb/>
　謂之過再不適謂之傲三不適謂之誣一絀以爵再<lb/>
　絀以地三絀而地畢<lb/>
故詩曰曾孫侯氏四正具舉大夫君子凡以庶士小大<lb/>
莫處御於君所以燕以射則燕則譽言君臣相與盡志<lb/>
於射以習禮樂則安則譽也是以天子制之而諸侯務<lb/>
<pb n="22b"/>
焉此天子之所以養諸侯而兵不用諸侯自為正之具<lb/>
也<lb/>
　此申言諸侯君臣習射保國之義也詩舊謂即貍首<lb/>
　萹諸侯推本始封之君故言曾孫四正謂舉正爵以<lb/>
　獻賔獻公獻卿獻大夫凡四也御侍也上燕燕禮也<lb/>
　下燕安也諸侯有燕射之禮故詩曰曾孫侯氏之為<lb/>
　君四獻既舉而後射大夫君子及衆庶之士無論官<lb/>
　之小大皆莫敢安處而侍於君所以為燕以為射於<lb/>
<pb n="23a"/>
　是乎則燕則譽矣盖言君臣相與盡志於射以習禮<lb/>
　樂則安樂而有名譽也是以天子制之而諸侯務焉<lb/>
　此天子所以教養諸侯而兵可不用諸侯皆自為正<lb/>
　之具也案禮樂征伐為治天下之大權而禮樂化於<lb/>
　未然征伐禁於已然是故禮樂之教行而兵革可息<lb/>
　矣此又本末之辨也<lb/>
孔子射於矍相之圃盖觀者如堵墻射至於司馬使子<lb/>
路執弓矢出延射曰賁軍之將亡國之大夫與為人後<lb/>
<pb n="23b"/>
者不入其餘皆入盖去者半入者半又使公罔之裘序<lb/>
㸃揚觶而語公罔之裘揚觶而語曰幼壯孝弟耆耋好<lb/>
禮不從流俗脩身以俟死者不在此位也盖去者半處<lb/>
者半序㸃又揚觶而語曰好學不倦好禮不變旄期稱<lb/>
道不亂者不在此位也盖㢙有存者<lb/>
　此引孔子之射以明觀徳之義也矍相地名如堵墻<lb/>
　觀者之衆也鄉飲酒之禮將旅酬使相者一人為司<lb/>
　正將射則轉司正為司馬賁與僨同亡國亡其君之<lb/>
<pb n="24a"/>
　國也公罔姓裘名之語辭序姓㸃名也㢙與僅同昔<lb/>
　孔子射於矍相之圃盖環而觀者如堵墻既飲而射<lb/>
　至於轉司正為司馬使子路執弓矢出延来觀欲射<lb/>
　者而告之曰如其有賁軍之將亡國之大夫干預而<lb/>
　為人後者不入其餘皆入於是盖去者半入者半射<lb/>
　畢又使公罔之裘序㸃揚觶而語公罔之裘揚觶而<lb/>
　語曰兹有幼壯而能孝弟耆耋而能好禮不苟從乎<lb/>
　流俗脩身以俟死者否宜在此賔位也於是先時之<lb/>
<pb n="24b"/>
　入者盖去者半處者半序㸃又揚觶而語曰兹有好<lb/>
　學而能不倦好禮而能不變年至旄期論道而猶無<lb/>
　所違亂者否宜在此賔位也於是先時之處者其去<lb/>
　亦多盖㢙有存者鄭注云與為人後者與猶竒也後<lb/>
　人者一人而已既有為者而徃竒之是貪財也射畢<lb/>
　又使此二人舉觶者古者於旅也語謂説義理也<lb/>
射之為言者繹也或曰舎也繹者各繹己之志也故心<lb/>
平體正持弓矢審固持弓矢審固則射中矣故曰為人<lb/>
<pb n="25a"/>
父者以為父鵠為人子者以為子鵠為人君者以為君<lb/>
鵠為人臣者以為臣鵠故射者各射己之鵠故天子之<lb/>
大射謂之射侯射侯者射為諸侯也射中則得為諸侯<lb/>
射不中則不得為諸侯<lb/>
　此言射有闗於大倫之義也繹尋繹也舎止也鵠者<lb/>
　侯中之的也周禮司裘注云侯用虎熊豹麋之皮為<lb/>
　飾又方制之為凖的著於侯中謂之鵠鵠鳱鵠小鳥<lb/>
　難中是以中之為雋射之為言者取乎繹也或曰取<lb/>
<pb n="25b"/>
　乎舎也繹者各繹己之志而思其理也故心平體正<lb/>
　而後持弓矢審固持弓矢審固則射中而得所止矣<lb/>
　故曰為人父者即以為父慈之鵠為人子者即以為<lb/>
　子孝之鵠為人君者即以為君仁之鵠為人臣者即<lb/>
　以為臣忠之鵠故射者各射己之鵠而止其道也故<lb/>
　天子有郊廟之祭擇士而大射張侯為鵠名之為射<lb/>
　侯射侯者言射之繫乎諸侯也射中則有慶而得為<lb/>
　諸侯射不中則有譲而將不得為諸侯顧不重與朱<lb/>
<pb n="26a"/>
　子曰射中則得為諸侯不中則不得為諸侯此等語<lb/>
　皆難信書謂庶頑讒說侯以明之然中間若有羿之<lb/>
　能又如何以此分别恐大意略以射審定非専以此<lb/>
　去取也<lb/>
天子將祭必先習射於澤澤者所以擇士也已射於澤<lb/>
而后射於射宫射中者得與於祭不中者不得與於祭<lb/>
不得與於祭者有譲削以地得與於祭者有慶益以地<lb/>
進爵絀地是也<lb/>
<pb n="26b"/>
　此申言射為諸侯之義也天子將祭必先擇侯國所<lb/>
　貢之士習射於澤習於澤者所以擇士之可否也既<lb/>
　射於澤而後復射於射宫射中者得與於祭不中者<lb/>
　不得與於祭不得與於祭者君則有譲而削以地得<lb/>
　與於祭者君則有慶而益以地進爵絀地皆以是也<lb/>
　鄭注澤宫名也孔疏盖於寛閒之處近水澤而為之<lb/>
　非惟祭而擇士餘射亦在其中故書傳論主皮射云<lb/>
　嚮之取也於圃中勇力之取也今之取也於澤宫揖<lb/>
<pb n="27a"/>
　譲之取也是主皮之射亦近於澤也<lb/>
故男子生桑弧篷矢六以射天地四方天地四方者男<lb/>
子之所有事也故必先有志於其所有事然後敢用穀<lb/>
也飯食之謂也<lb/>
　此言男子重射之義也飯食謂乳之也是故男子始<lb/>
　生即設桑弧一篷矢六以射天地四方夫天地四方<lb/>
　者皆男子之所當有事也故必先示之以有志於其<lb/>
　所有事然後敢用穀以食其子也此既射而後卜母<lb/>
<pb n="27b"/>
　以飯食之之謂也案大學始教宵雅肄三亦猶是桑<lb/>
　弧篷矢之意夫始生而示以尚志則異日之先勞後<lb/>
　禄其基於此矣<lb/>
射者仁之道也射求正諸己己正而后𤼵𤼵而不中則<lb/>
不怨勝己者反求諸己而已矣孔子曰君子無所争必<lb/>
也射乎揖譲而升下而飲其争也君子<lb/>
　此言射義之合乎仁也鄭注揖譲而升下為句朱注<lb/>
　揖譲而升為句宜從朱子射者即為仁之道也必先<lb/>
<pb n="28a"/>
　求正諸己己正而后𤼵若𤼵而不中則不怨勝己者<lb/>
　仍反求諸己而已矣孔子嘗曰君子本無所争必也<lb/>
　射乎將射凡三揖譲乃升既射又揖而降乃揖以升<lb/>
　而飲雍容謙遜如此是其争也亦猶是君子所為也<lb/>
　案此引孔子之言以眀不怨勝己之意鄭注云下降<lb/>
　也飲射爵者亦揖譲而升降勝者袒决遂執張弓不<lb/>
　勝者襲説决拾郤左手右加弛弓於其上而升飲君<lb/>
　子耻之是以射則争中孔疏云儀禮大射耦進上射<lb/>
<pb n="28b"/>
　在左並行當階北面揖及階揖升堂揖皆當其物北<lb/>
　面揖及物揖射畢北面揖揖如升射是射時升降揖<lb/>
　譲也飲射爵之時揖如始升射及階勝者先升升堂<lb/>
　少右不勝者進北面坐取豐上之觶立卒觶坐奠於<lb/>
　豐下興揖不勝者先降是飲射爵之時揖譲升降也<lb/>
　經稱揖譲謂飲射爵時揖譲非射時揖譲也<lb/>
孔子曰射者何以射何以聼循聲而𤼵𤼵而不失正鵠<lb/>
者其唯賢者乎若夫不肖之人則彼將安能以中詩云<lb/>
<pb n="29a"/>
　𤼵彼有的以祈爾爵祈求也求中以辭爵也酒者所以<lb/>
　養老也所以養病也求中以辭爵者辭養也<lb/>
　　此引以申比於禮樂而能中之義也聲樂節也畫布<lb/>
　　曰正棲皮曰鵠詩小雅賔之初筵萹孔子曰射者之<lb/>
　　以樂也盖難言之果何以能不失射之容節又何以<lb/>
　　能聼樂之音節苟循聲而𤼵矢𤼵矢而不失正鵠者<lb/>
　　其唯有徳之賢者乃能之乎若夫不肖之人則彼將<lb/>
　　安能以必中詩云𤼵彼有的以祈爾爵祈之為言求<lb/>
<pb n="29b"/>
　　也求中乃以辭爵也酒者所以養老也所以養病也<lb/>
　　若不中而受爵則自當養禮疑於不譲故求中以辭<lb/>
　　爵者辭其養也鄭注云射的必欲中之者以求不飲<lb/>
　　女爵也孔疏云言射中樂節兩相應會何法以為之<lb/>
　　至極難矣<lb/>
　<lb/>
　<lb/>
日講禮記解義卷六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記觧義卷十八<lb/>
　月令<lb/>
　孟夏之月日在畢昏翼中旦婺女中<lb/>
　　此言四月之日躔中星也夏大也取陽氣發越萬物<lb/>
　　長養之意畢翼婺女皆星名三春之後火德乘令於<lb/>
　　時為夏孟夏為建已之月日月交㑹於畢是為實沈<lb/>
　　申之次也昏則翼星在南方之中旦則女星在南方<lb/>
<pb n="1b"/>
　　之中<lb/>
　其日内丁其帝炎帝其神祝融其蟲羽其音徵律中中<lb/>
　呂其數七其味苦其臭焦其祀竈祭先肺<lb/>
　　此言孟夏時令所屬也祝融火官杜預云祝融明貌<lb/>
　　夏王在火所屬之干為丙丁丙炳也丁成也萬物炳<lb/>
　　然著見而強大也其帝則為炎帝其神則為祝融其<lb/>
　　蟲則為羽南為朱鳥火屬也其音則為徵徵以為事<lb/>
　　夏氣和則徵聲調氣至律應則中中呂中呂者無射<lb/>
<pb n="2a"/>
　所生三分益一長六寸有奇已律也其數則七地二<lb/>
　生火天七成之舉成數也其味則為苦惟火炎上炎<lb/>
　上作苦其臭則焦物以火化故其氣為焦也其祀竈<lb/>
　火之養人者也當祭而先用肺肺於藏為金金尅於<lb/>
　火故也案鄭注引易大傳曰齊乎巽相見乎離離象<lb/>
　為火火之為言化也陽氣用事則萬物變化書所謂<lb/>
　南訛是也<lb/>
螻蟈鳴蚯蚓出王瓜生苦菜秀<lb/>
<pb n="2b"/>
　此言已月之候也螻蟈蛙也王瓜本草作菝葜謂之<lb/>
　瓜者其根似也螻蟈至是而鳴隂伏者乘陽而出也<lb/>
　蚯蚓亦於是乎出隂屈者乘陽而伸也王瓜色赤於<lb/>
　是乎生感於火之色也苦菜味苦於是乎秀化於火<lb/>
　之味也<lb/>
天子居明堂左个乘朱路駕赤駵載赤旂衣朱衣服赤<lb/>
玉食菽與雞其器高以粗<lb/>
　此言人君順孟夏所宜之事也色深為朱淺為赤駵<lb/>
<pb n="3a"/>
　馬名粗猶大也夏為離明之象位處於南天子於是<lb/>
　居明堂左个南堂之東偏也所乘則為朱路駕以赤<lb/>
　駵載以赤旂衣以朱衣服以赤玉食為菽與雞而其<lb/>
　器則高以粗象萬物之盛長也<lb/>
是月也以立夏先立夏三日大史謁之天子曰某日立<lb/>
夏盛德在火天子乃齊立夏之日天子親帥三公九卿<lb/>
大夫以迎夏於南郊還反行賞封諸侯慶賜遂行無不<lb/>
欣說<lb/>
<pb n="3b"/>
　此言天子迎夏及行賞之事也是月立夏大史於先<lb/>
　三日告之天子曰某日立夏木氣既謝火德方伸時<lb/>
　序一更不敢不告天子乃齊戒於立夏之日親帥三<lb/>
　公九卿大夫至於南郊夏主已午未其位在南故於<lb/>
　是乎迎而祭炎帝祝融之神焉畢而還反行賞於内<lb/>
　封諸侯於外慶賜遂行而受之者無不欣説凡以順<lb/>
　時而奉天也案春秋言帥諸侯者蓋以其為朝覲之<lb/>
　時夏冬不言鄭注以為諸侯時或無在京師者空其<lb/>
<pb n="4a"/>
　文也<lb/>
乃命樂師習合禮樂命大尉贊桀俊遂賢良舉長大行<lb/>
爵出禄必當其位<lb/>
　此言立夏應行之政也立夏之後因將飲酎乃命樂<lb/>
　師習合禮樂辨其周旋進退之儀審其律呂聲容之<lb/>
　節又命大尉於才之桀俊者贊而出之於德之賢良<lb/>
　者遂而升之於力之長大者舉而用之凡行爵出禄<lb/>
　必當其位而無或濫予焉案三王之官有司馬而大<lb/>
<pb n="4b"/>
　尉則係秦官此曰大尉非古也<lb/>
是月也繼長増高毋有壞墮毋起土功毋發大衆毋伐<lb/>
大樹<lb/>
　此言王政所以仁草木重農蠶之事也繼長増高謂<lb/>
　草木蕃廡也孟夏生物暢茂至此而長而高則陽氣<lb/>
　上逹矣必勸培育以繼續増益之毋使有壊墮可也<lb/>
　若於斯時而有土功之起大衆之發大樹之伐是妨<lb/>
　於蠶農而逆時氣矣故俱以為禁焉或曰繼長増高<lb/>
<pb n="5a"/>
　謂隄防也<lb/>
是月也天子始絺命野虞出行田原為天子勞農勸民<lb/>
毋或失時命司徒循行縣鄙命農勉作毋休於都是月<lb/>
也驅獸毋害五榖毋大田獵農乃登麥天子乃以彘嘗<lb/>
麥先薦寢廟<lb/>
　此言天子所以重農時也五百家為鄙五鄙為縣是<lb/>
　月也為暑之始凉絺可以禦暑於是天子始絺以農<lb/>
　事方殷命在外之野虞出行田原為天子勞其勤者<lb/>
<pb n="5b"/>
　勸其惰者而勿令失時命在内之司徒循行縣鄙命<lb/>
　農勉力興作而毋使或休於都是月也獵以驅獸使<lb/>
　無害五穀故夏獵謂之苖而毋或大為田獵恐傷稼<lb/>
　也至麥始熟而升於場天子乃以彘嘗之務散其熱<lb/>
　而必先薦寢廟一食不敢忘親也案月令之義以農<lb/>
　時為本貨惡其棄於地力惡其不出於身故所以為<lb/>
　農敕禁者無不至焉<lb/>
是月也聚畜百藥靡草死麥秋至斷薄刑決小罪出輕<lb/>
<pb n="6a"/>
繫<lb/>
　此言王者因時順氣之政也靡草謂枝葉靡細隂類<lb/>
　也刑者上之所施罪者下之所犯是月也陽氣方盛<lb/>
　草木蕃滋則聚畜百藥以供醫事凡物感隂氣而生<lb/>
　者必不能勝至陽故靡草於是乎死百穀至秋而熟<lb/>
　而麥獨成於夏故麥秋於是乎至當是時也於刑之<lb/>
　薄者即結斷之罪之小者即決遣之繫之輕者即縱<lb/>
　出之所以釋滯而崇寛也案聚畜百藥疑合下斷薄<lb/>
<pb n="6b"/>
　刑三句為一節靡草死二句則記候也當在苦菜秀<lb/>
　之下殆因聚畜百藥之文而錯簡耳<lb/>
蠶事畢后妃獻繭乃收繭税以桑為均貴賤長幼如一<lb/>
以給郊廟之服<lb/>
　此言蠶畢而敬其事也蠶於季春分繭至此而其事<lb/>
　畢則后妃受内命婦之獻繭焉外命婦之繭税收其<lb/>
　什分之一視桑之多寡以均齊之凡公卿大夫之妻<lb/>
　與士之妻雖貴賤長幼不同而繭税則一夫既用近<lb/>
<pb n="7a"/>
　郊之公桑以為蠶而繭不悉輸於公者為其夫當有<lb/>
　祭服以助王祭故令以其餘入已而為之至所獻所<lb/>
　税之繭則皆以供天子郊廟之服也或曰内命婦獻<lb/>
　繭所以給主祭之服外命婦繭税所以給助祭之服<lb/>
是月也天子飲酎用禮樂<lb/>
　此言因時而隆燕臣之禮也酒重釀曰酎稠濃之義<lb/>
　也禮樂即前樂師所習合者是月也天子行燕㑹之<lb/>
　禮春時所造之酒至此而成於是與羣臣飲之而禮<lb/>
<pb n="7b"/>
　樂交作禮以將其文樂以宣其和也孔疏曰此在朝<lb/>
　若漢嘗酎及春秋見於嘗酎則皆於廟<lb/>
孟夏行秋令則苦雨數來五穀不滋四鄙入保行冬令<lb/>
則草木早枯後乃大水敗其城郭行春令則蝗蟲為災<lb/>
暴風來格秀草不實<lb/>
　此言孟夏失令之致災也苦雨雨多而人苦之也鄙<lb/>
　邊鄙也保與堡同小城也格至也孟夏而行秋令則<lb/>
　當陽而隂氣乘之苦雨為之數來而五穀反以不滋<lb/>
<pb n="8a"/>
　四鄙之人避侵掠而入居城堡蓋申金之氣所洩也<lb/>
　如行冬令則肅殺氣盛而草木早枯後則大水洊至<lb/>
　致敗城郭蓋亥水之氣所傷也如行春令則物之蟄<lb/>
　者以啓而蝗蟲因以為災春於方為東東主風而暴<lb/>
　風來至春氣發越木盛於末而草之秀者不實蓋寅<lb/>
　木之氣所滛也<lb/>
仲夏之月日在東井昏亢中旦危中<lb/>
　此言五月之日躔中星也東井亢危皆星名仲夏為<lb/>
<pb n="8b"/>
　建午之月日月交㑹於井是為鶉首未之次也昏則<lb/>
　亢星在南方之中旦則危星在南方之中<lb/>
其日丙丁其帝炎帝其神祝融其蟲羽其音徵律中蕤<lb/>
賓其數七其味苦其臭焦其祀竈祭先肺<lb/>
　此言仲夏時令所屬也蕤賓者應鍾所生三分益一<lb/>
　長六寸有奇午律也陽極隂生隂生為主陽謝為賓<lb/>
　也<lb/>
小暑至螳螂生鶪始鳴反舌無聲<lb/>
<pb n="9a"/>
　此言午月之候也螳螂蟲名一名蚚父一名天馬鶪<lb/>
　反舌皆鳥名鶪一名伯勞一名伯趙反舌一名百舌<lb/>
　暑氣當季夏而極仲壽猶未盛而小暑至矣㣲隂方<lb/>
　肇物亦應時而動故隂類若螳螂與鶪或感之而生<lb/>
　或感之而鳴反舌之鳥感陽中而鳴者至是則感㣲<lb/>
　隂而無聲矣<lb/>
天子居明堂大廟乘朱路駕赤駵載朱旂衣朱衣服赤<lb/>
玉食菽與雞其器高以粗<lb/>
<pb n="9b"/>
　明堂大廟南堂之當大室者<lb/>
養壯佼<lb/>
　此言順時長養之事也盛夏之時於人之壯大佼好<lb/>
　者養之以助時氣蓋疆圉軍旅之役盛世所時有是<lb/>
　故舉長大養壯佼皆以儲材於豫也<lb/>
是月也命樂師脩鞀鞞鼔均琴瑟管簫執干戚戈羽調<lb/>
竽笙竾簧飭鍾磬柷敔<lb/>
　此言將雩而先謹備樂器也凡十九物皆樂器鞀卽<lb/>
<pb n="10a"/>
　鼗也鞞所以禆助鼔節者鞀鞞鼔皆革音琴瑟皆絲<lb/>
　音管簫皆竹音干戚戈羽皆舞器竽笙竾皆匏音三<lb/>
　者皆有簧簧管中之金薄鍱也鍾金音磬石音柷敔<lb/>
　皆木音柷以合樂之始敔以節樂之終是月也將用<lb/>
　大樂以脩雩祭爰命樂師於鞀鞞鼔則脩之以理其<lb/>
　敝於琴瑟管簫則均之以平其音於干戚戈羽則執<lb/>
　之以習其儀於竽笙竾簧則調之以和其聲於鍾磬<lb/>
　柷敔則飭之以整其具如是而八音備矣方氏慤曰<lb/>
<pb n="10b"/>
　鞀鞞鼔之與鍾磬柷敔其聲質而一故脩飭之而已<lb/>
　琴瑟管簫竽笙竾簧其聲文而雜則必均調之干戚<lb/>
　戈羽無聲持執之以待用可也故言之别如此<lb/>
命有司為民祈祀山川百源大雩帝用盛樂乃命百縣<lb/>
雩祀百辟卿士有益於民者以祈穀實<lb/>
　此言雩祀之典也有司禮官雩祭名吁嗟其聲以禱<lb/>
　雨故名雩百縣畿内之邑也樂既備而祀事以舉是<lb/>
　時陽盛之極恐以亢而致旱乃命有司為民祈祀於<lb/>
<pb n="11a"/>
　山川百源以其能興雲雨也然後天子親大雩於上<lb/>
　帝而衆樂俱作以神莫尊於天也又命畿内之邑雩<lb/>
　祀百辟卿士當時有功德於民者祈穀之實冀其没<lb/>
　亦有以益民也案此為天子之禮侯國亦有舞雩特<lb/>
　禮從其殺耳雩應在四月而記謂在仲夏者陸氏佃<lb/>
　云記事之法舉中則上下見也<lb/>
是月也農乃登黍天子乃以雛嘗黍羞以含桃先薦寢<lb/>
廟<lb/>
<pb n="11b"/>
　此言仲夏薦新之禮也雛雞也羞進也含桃朱櫻也<lb/>
　是月也火德方盛黍為火榖始熟而升於場天子乃<lb/>
　以雛嘗之進以含桃而必先薦於寢廟所以重時物<lb/>
　也案月令無薦果之文仲夏獨羞含桃者以其含陽<lb/>
　之色而成異於他物故特記之疏以為諸果亦時薦<lb/>
　者是也<lb/>
令民毋艾藍以染毋燒灰毋暴布門閭毋閉關市毋索<lb/>
挺重囚益其食游牝别羣則縶騰駒班馬政<lb/>
<pb n="12a"/>
　此言順時節宣之政也毋艾藍未詳鄭注曰夏小正<lb/>
　五月啟灌藍蓼藍當裁培未可遽刈也門謂城門閭<lb/>
　謂里門挺者拔出之義是月陽逹於外令民毋艾藍<lb/>
　以染為傷長氣也毋燒灰為傷火氣也毋暴布不以<lb/>
　隂功干陽也門閭毋閉關市毋索順陽敷縱也挺重<lb/>
　囚益其食尚寛大也季春游牝於牧今姙孕已遂於<lb/>
　是游牝别羣則縶騰駒班馬政所以止踶齧而令其<lb/>
　蕃息也案馬政如周官趣馬之簡其節巫馬之治其<lb/>
<pb n="12b"/>
　疾校人之辨其屬庾人之掌其閑以至圉師之所教<lb/>
　圉人之所養皆是灰吕氏春秋作炭高氏曰毋燒炭<lb/>
　草木未成也或謂與後伐薪為炭相應<lb/>
是月也日長至隂陽爭死生分君子齊戒處必掩身毋<lb/>
躁止聲色毋或進薄滋味毋致和節耆欲定心氣百官<lb/>
静事無刑以定晏隂之所成<lb/>
　此言因時致謹之事也至猶極也是月也日行北至<lb/>
　於東井故日之長為己極其時㣲隂肇起是隂方來<lb/>
<pb n="13a"/>
　而與陽爭乃死生所由分也君子齊戒以養心掩蔽<lb/>
　以防身而愼動毋躁聲色則止而毋或進滋味則薄<lb/>
　而毋致和耆欲必節以定其心氣令百官皆静止其<lb/>
　事不得輕有作為而於用刑尤以為戒皆所以順養<lb/>
　柔隂而使之無所虧損也案爾雅訓晏作柔應氏鏞<lb/>
　曰晏安也安静之隂也安静以俟其成此以杞包𤓰<lb/>
　之義<lb/>
鹿角解蟬始鳴半壽生木菫榮<lb/>
<pb n="13b"/>
　此又言午月之候也解脱也半夏藥名生於夏半故<lb/>
　名木菫木名别於菫草故名也鹿本陽類感隂氣而<lb/>
　角解蟬本隂類亦感隂氣而鳴半夏於是乎生木䓰<lb/>
　於是乎榮物候之可見者又如此<lb/>
是月也毋用火南方可以居髙明可以遠眺望可以升<lb/>
山陵可以處臺榭<lb/>
　此亦言順時之事也積土曰臺有木曰榭是月也不<lb/>
　可以用火於南方恐氣過盛也可以居髙明而遠其<lb/>
<pb n="14a"/>
　眺望山陵臺榭皆高明之所升焉處焉順陽氣之在<lb/>
　上也<lb/>
仲夏行冬令則雹凍傷榖道路不通暴兵來至行春令<lb/>
則五穀晚熟百螣時起其國乃饑行秋令則草木零落<lb/>
果實蚤成民殃於疫<lb/>
　此言仲夏失令之致災也雹雨冰也螣蟲名其類衆<lb/>
　故曰百螣仲夏而行冬令則隂包乎陽凝為雹凍而<lb/>
　傷穀閉塞其氣則道路不通隂賊相感則暴兵来至<lb/>
<pb n="14b"/>
　蓋子水之氣所傷也行春令則生之日長而五穀晚<lb/>
　熟春氣盛於未而百螣之食苖葉者時起其國於是<lb/>
　乎饑蓋卯木之氣所滛也行秋令則氣候向乎收斂<lb/>
　而草木見其零落果實見其蚤成民當盛暑而感秋<lb/>
　氣則相薄成疾而殃於疫蓋酉金之氣所洩也<lb/>
季夏之月日在栁昏火中旦奎中<lb/>
　此言六月之日躔中星也栁星名火大火心星也季<lb/>
　夏為建未之月日月交㑹於栁是為鶉火午之次也<lb/>
<pb n="15a"/>
　昏則火星在南方之中旦則奎星在南方之中<lb/>
其日丙丁其帝炎帝其神祝融其蟲羽其音徵律中林<lb/>
鍾其數七其味苦其臭焦其祀竈祭先肺<lb/>
　此言季夏時令所屬也林鍾者黄鍾所生三分去一<lb/>
　長六寸未律也白虎通曰林者衆也萬物成熟種類<lb/>
　多也<lb/>
温風始至蟋蟀居壁鷹乃學習腐草為螢<lb/>
　此言未月之候也溫風景風也至極也蟋蟀蛬也天<lb/>
<pb n="15b"/>
　地溫厚之氣始於東北盛於東南至是而溫風始極<lb/>
　蟋蟀之生於土中者羽翼稍成未能遠飛而居壁鷹<lb/>
　始摯而學習攫搏腐草為暑濕所蒸而乘火為螢矣<lb/>
　應氏鏞曰物得氣之先蟋蟀居壁迎凉氣之㣲鷹乃<lb/>
　學習迎殺氣之㣲也<lb/>
天子居明堂右个乘朱路駕赤駵載赤旂衣朱衣服赤<lb/>
玉食菽與雞其器高以粗<lb/>
　明堂右个南堂西偏也<lb/>
<pb n="16a"/>
命漁師伐蛟取鼉登龜取黿命澤人納材葦<lb/>
　此言順時用物之事也材葦蒲葦之屬王者備物致<lb/>
　用必因乎時之所宜乃命漁師於蛟則伐之於龜則<lb/>
　登之於鼉與黿則取之以盛暑之氣燥其皮甲可耐<lb/>
　久也又命澤人納澤中之材葦以葦至秋而挫此時<lb/>
　柔韌可取作器物也案周禮云秋獻龜魚又云取龜<lb/>
　用秋時今書於此月者蓋周之八月卽夏六月也<lb/>
是月也命四監大合百縣之秩芻以養犧牲令民無不<lb/>
<pb n="16b"/>
咸出其力以共皇天上帝名山大川四方之神以祠宗<lb/>
廟社稷之靈以為民祈福<lb/>
　此言因時以重祀典也四監舊謂即周禮山虞澤虞<lb/>
　林衡川衡秩常也斂芻為牧養之用各有常數也是<lb/>
　月也有大享焉於是命四監大合畿内百縣所常給<lb/>
　之芻以養犧牲命民咸出其力以刈之外以供皇天<lb/>
　上帝名山大川四方之神内以祀宗廟社稷之靈而<lb/>
　即以為民祈福蓋王者之心乎民而不自私有如此<lb/>
<pb n="17a"/>
　者馬氏曰令民咸出其力所謂民力之普存也以供<lb/>
　祠神靈為民祈福則所謂先民後己也<lb/>
是月也命婦官染采黼黻文章必以法故無或差貸黒<lb/>
黄倉赤莫不質良毋敢詐偽以給郊廟祭祀之服以為<lb/>
旂章以别貴賤等給之度<lb/>
　此言祭服之當謹也婦官周禮有典婦功典枲染人<lb/>
　等此指染人也采謂五色黼黻文章皆兩色閒染者<lb/>
　貸讀曰忒章章識也給當作級是月也時當暑濕於<lb/>
<pb n="17b"/>
　染為宜爰命婦官染五色之采凡白與黒之黼黒與<lb/>
　青之黻青與赤之文赤與白之章必以舊法故事而<lb/>
　無或差忒其單染之正色有黒黄倉赤之不同必求<lb/>
　其質正良善而不敢詐偽凡給郊廟祭祀之服以為<lb/>
　旂章其貴賤等給之度皆以此别之案染采乃染絲<lb/>
　非染帛也染其絲而以兩色閒織之則為黼黻文章<lb/>
　以一色專織之則為黒黄倉赤五色不及白以所受<lb/>
　者為本也<lb/>
<pb n="18a"/>
是月也樹木方盛命虞人入山行木毋有斬伐不可以<lb/>
興土功不可以合諸侯不可以起兵動衆毋舉大事以<lb/>
搖養氣毋發令而待以妨神農之事也水潦盛昌神農<lb/>
將持功舉大事則有天殃<lb/>
　此言順時以助養氣也虞人謂山虞神農謂農之神<lb/>
　主稼穡者是月也主於長養樹木方盛命虞人入山<lb/>
　巡行毋有所斬伐是時土將用事其氣欲静故不可<lb/>
　以創建土功不可以㑹合諸侯不可以起兵動衆以<lb/>
<pb n="18b"/>
　此皆為大事舉則人心不安而搖長養之氣故戒之<lb/>
　且舉大事而預為發令使民有所待是妨神農之事<lb/>
　也蓋未月為水潦盛昌之月百穀被其澤而向於成<lb/>
　是神農正將主持其功苟舉大事以妨之則悖乎時<lb/>
　而殃及之矣案孔氏曰土雖寄王於四季但南方之<lb/>
　火生中央之土而土生西方之金未月正當金火之<lb/>
　閒故土將用事而氣欲静也<lb/>
是月也土潤溽暑大雨時行燒薙行水利以殺草如以<lb/>
<pb n="19a"/>
熱湯可以糞田疇可以美土疆<lb/>
　此言除草壅田之事也溽濕也薙刈草也燒薙燒所<lb/>
　薙之草也是月也土氣蒸鬱而為濕暑大雨亦應之<lb/>
　而時行前此所薙之草既乾而燒之則大雨行於所<lb/>
　燒之田而草不復生是利以殺草也日暴水沸其熱<lb/>
　如湯凡草之燒爛者幷可糞田疇可以美疆土是化<lb/>
　無用為有用也案周禮薙人除田草五月夏至芟殺<lb/>
　暴之至六月合燒之蓋火燒水漬故能變瘠地而為<lb/>
<pb n="19b"/>
　肥也<lb/>
季夏行春令則穀實鮮落國多風欬民乃遷徙行秋令<lb/>
則丘隰水潦禾稼不熟乃多女災行冬令則風寒不時<lb/>
鷹隼蚤鷙四鄙入保<lb/>
　此言季夏失令之致災也鮮如字季夏而行春令則<lb/>
　未屬㢲辰又在㢲位二氣相亂穀實方鮮而隕落國<lb/>
　多因風而欬疾民亦象風之轉移乎物而有遷徙蓋<lb/>
　辰土之氣所應也如行秋令則水氣多而丘隰皆潦<lb/>
<pb n="20a"/>
　禾稼被傷而不熟隂氣過盛而女之姙孕多敗蓋戌<lb/>
　土之氣所應也如行冬令則因風而寒不以時鷹隼<lb/>
　感厲氣而蚤鷙四鄙之人因時類斂藏疑而入保蓋<lb/>
　丑土之氣所應也<lb/>
中央土其日戊己其帝黄帝其神后土其蟲倮其音宫<lb/>
律中黄鍾之宫其數五其味甘其臭香其祀中霤祭先<lb/>
心<lb/>
　此言土徳之所應也五行唯土無定位無專氣寄旺<lb/>
<pb n="20b"/>
　於四時之季月各十八日而莫盛於季夏者以其適<lb/>
　居中央也所屬之干為戊己戊茂也已起也萬物至<lb/>
　是茂盛其含秀者抑屈而起也其帝則為黄帝其神<lb/>
　則為后土其蟲則為倮倮之言露人受土沖和之氣<lb/>
　以生故為倮蟲之長也其音則為宫宫土也其律則<lb/>
　中黄鍾之宫土所以生萬物黄鍾之宫亦十二律所<lb/>
　從生也其數則五天五生土地十成之土以生為本<lb/>
　五蓋生數也其味則為甘土爰稼穡稼穡作甘其臭<lb/>
<pb n="21a"/>
　則香物以火化故氣為香也其祀中霤在室之中央<lb/>
　即土神也當祭先用心以心居中為君象屬火又火<lb/>
　生土也張子曰中央土在季夏之未者以易言之八<lb/>
　卦之位坤在西南致養之地當離兊之閒離兊則金<lb/>
　火也案十二律有黄鍾又有黄鍾之宫蓋别為一管<lb/>
　也吕氏春秋黄帝令伶倫作為律取竹於嶰谿之谷<lb/>
　以生空竅厚均者斷兩節閒其長三寸九分而吹之<lb/>
　以為黄鍾之宫次日含少次制十二筩以比黄鍾之<lb/>
<pb n="21b"/>
　宫適合黄鍾之宫皆可以生之故曰黄鍾之宫律呂<lb/>
　之本自黄鍾八寸一分上下相生窮於應鍾四寸二<lb/>
　分則其中閒長短相距取用之數蓋三寸九分而已<lb/>
　於此三寸九分之内穴孔而吹之乃黄鍾所含之少<lb/>
　聲也朱子曰黄鍾之宫如京房律準十三弦中一弦<lb/>
　為黄鍾不動十二弦却柱起應十二月此足以決千<lb/>
　古之疑矣<lb/>
天子居大廟大室乗大路駕黄駵載黄旂衣黄衣服黄<lb/>
<pb n="22a"/>
　玉食稷與牛其器圜以閎<lb/>
　　此言土王用事之時居處服御之所宜也大廟大室<lb/>
　　謂中央室大路謂殷路季夏既居明堂右个矣至是<lb/>
　　又居於大廟大室以合中央之義所乘則殷之大路<lb/>
　　飾以黄而取其尚質所駕之馬所載之旂以及所衣<lb/>
　　之衣所服之玉俱用黄色凡以應時宜也食為稷與<lb/>
　　牛以稷為五穀之長牛為土畜也其器則圜以閎象<lb/>
　　土之周四時容萬物也案中央之室獨稱大室者孔<lb/>
<pb n="22b"/>
　　氏云土為五行之主故尊之也其用大路以别於四<lb/>
　　時之用鸞路者亦此意<lb/>
　<lb/>
　<lb/>
　<lb/>
　<lb/>
　<lb/>
日講禮記觧義卷十八<lb/>
</p>
<p>
</p>
  </div>
</body>
</text>
</TEI>
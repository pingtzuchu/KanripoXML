<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷十七<lb/>
　月令<lb/>
　　秦吕不韋集諸儒著十二月紀名吕氏春秋篇首皆<lb/>
　　有月令月用夏正令則雜舉三代及秦事禮家抄合<lb/>
　　為此篇張子曰月令大率秦法也然采三代之文而<lb/>
　　為之不無古意<lb/>
　孟春之月日在營室昏參中旦尾中<lb/>
<pb n="1b"/>
　　此言正月之日躔中星也孟長也營室參尾皆星名<lb/>
　　孟春之月是為嵗首斗柄建寅之月也日月交㑹於<lb/>
　　營室是為娵訾亥之次也昏則參星在南方之中旦<lb/>
　　則尾星在南方之中人君南面而聴天下視時候以<lb/>
　　授民事必謹察於此案日與月㑹謂之辰獨言日者<lb/>
　　陽主歳功也與書言出日納日同意孔疏曰月令昏<lb/>
　　明中星皆大畧而言不與厯同但一月之内有中者<lb/>
　　即得載之二十八宿星體有廣狭相去有逺近或月<lb/>
<pb n="2a"/>
　節月中之日昏明之時前星已過於午後星未至正<lb/>
　南又星有明暗見有早晚所以昏明之星不可正依<lb/>
　厯法但舉大畧耳<lb/>
其日甲乙其帝大皞其神句芒其蟲鱗其音角律中大<lb/>
蔟其數八其味酸其臭羶其祀戸祭先脾<lb/>
　此言孟春時令所屬也句芒木官木初生句屈而有<lb/>
　芒角也春王在木所屬之干為甲乙甲是孚甲乙軋<lb/>
　也萬物皆抽軋而生也其帝則為大皞其神則為句<lb/>
<pb n="2b"/>
　芒其蟲則為鱗東為蒼龍木屬也其音則為角角屬<lb/>
　木春氣和則角聲調氣至而律應則中大蔟大蔟者<lb/>
　林鍾所生三分益一長八寸建寅之律也其數則八<lb/>
　天三生木地八成之舉成數也其味則為酸惟木曲<lb/>
　直曲直作酸其臭則羶物以木化故其氣羶也其祀<lb/>
　戸戸竒而在内陽自内出之象也當祭而先用脾脾<lb/>
　於藏為土土尅於木食所勝也案以主宰言謂之帝<lb/>
　以妙用言謂之神大皞炎帝黄帝少皞顓頊在天五<lb/>
<pb n="3a"/>
　行之帝伏羲神農軒轅金天髙陽則人帝之配食者<lb/>
　句芒祝融后土蓐收元冥在天五行之神重黎句龍<lb/>
　該脩熙則人官之配食者<lb/>
東風觧凍蟄蟲始振魚上冰獺祭魚鴻雁來<lb/>
　此記寅月之候也陽鳥大曰鴻小曰雁凍結於重隂<lb/>
　堅栗之時至是則東風有以觧散之蟲之藏於宻者<lb/>
　咸起而振所謂啓蟄也魚之潛於深者咸躍而上所<lb/>
　謂魚陟負冰也此時魚肥羙獺將食之故先以魚為<lb/>
<pb n="3b"/>
　祭鴻雁畏寒秋南春北以氣將煖故反其居所謂候<lb/>
　雁北也<lb/>
天子居青陽左个乗鸞路駕倉龍載青旂衣青衣服倉<lb/>
玉食麥與羊其器疏以達<lb/>
　此言人君居䖏服御俱順時氣之宜也青陽者明堂<lb/>
　之東堂左个東堂之北偏明堂四旁皆謂之个也鸞<lb/>
　路有虞氏之車有鸞鈴者馬八尺以上為龍天子於<lb/>
　孟春居青陽左个盖東北室也所乗則為鸞路駕以<lb/>
<pb n="4a"/>
　倉龍載以青旂衣以青衣服以倉玉食為麥與羊而<lb/>
　其器則疏以達以春物將貫土而出故器之刻鏤者<lb/>
　使文理清疎而通達也朱子曰論明堂者非一竊意<lb/>
　當有九室如井田之制東之中為青陽大廟東之南<lb/>
　為青陽右个東之北為青陽左个南之中為明堂大<lb/>
　廟南之東即東之南為明堂左个南之西即西之南<lb/>
　為明堂右个西之中為總章大廟西之南即南之西<lb/>
　為總章左个西之北即北之西為總章右个北之中<lb/>
<pb n="4b"/>
　為元堂大廟北之東即東之北為元堂右个北之西<lb/>
　即西之北為元堂左个中為大廟大室凡四方之大<lb/>
　廟異方所其左右个則青陽左个即元堂之右个青<lb/>
　陽右个即明堂之左个明堂右个即總章之左个總<lb/>
　章右个乃元堂之左个也但隨其時之方位開門耳<lb/>
　大廟大室則毎季十八日居之古人制事多用井田<lb/>
　遺意此恐然也<lb/>
是月也以立春先立春三日大史謁之天子曰某日立<lb/>
<pb n="5a"/>
春盛徳在木天子乃齊立春之日天子親帥三公九卿<lb/>
諸侯大夫以迎春於東郊還反賞公卿大夫於朝命相<lb/>
布徳和令行慶施恵下及兆民慶賜遂行毋有不當<lb/>
　此言天子迎春及行賞之事也是月者謂是月之氣<lb/>
　不謂是月之日也大史禮官之屬謁告也相謂三公<lb/>
　相王之事也是月立春大史於先三日即以謁之天<lb/>
　子曰某日立春水衰木旺是仁徳之盛也不敢不告<lb/>
　天子乃齊戒立春之日親帥三公九卿諸侯大夫至<lb/>
<pb n="5b"/>
　於東郊春主寅卯辰其位在東故迎春於東方而祭<lb/>
　大皞句芒之神焉畢而還反賞公卿大夫於朝命相<lb/>
　臣布徳和令行慶以休善施恵以恤窮必使下及兆<lb/>
　民而無一夫之不獲由是為相者於所當慶當賜承<lb/>
　命即行無有不當速而能公若是凡以順時而奉天<lb/>
　也盖天地之大徳曰生君為天地之宗子相為宗子<lb/>
　之家相凡其所以仁天下君令臣行莫不有參贊之<lb/>
　功焉慶主禮賜主物以其易壅易私故又重以為戒<lb/>
<pb n="6a"/>
乃命大史守典奉法司天日月星辰之行宿離不貸毋<lb/>
失經紀以初為常<lb/>
　此言敬授人時之事也宿留止也離經歴也一嵗方<lb/>
　始庶事維新乃命大史守典奉法以司天運與日月<lb/>
　星辰之行凡日月之所止所歴不可差其躔次天文<lb/>
　之進退遲速不可失其度數惟以厯家始初推歩之<lb/>
　法為今嵗占候之常而已案守典奉法即周官大史<lb/>
　所謂掌六典以逆邦國之治掌八法以逆官府之治<lb/>
<pb n="6b"/>
　是也司天日月星辰之行以下即所謂正嵗年以序<lb/>
　事頒之於官府及都鄙頒告朔於邦國是也徐氏師<lb/>
　曽云典法有守有奉則紀正於下而人道立天文有<lb/>
　司則嵗周於上而天道明矣<lb/>
是月也天子乃以元日祈糓于上帝乃擇元辰天子親<lb/>
載耒耜措之於參保介之御閒帥三公九卿諸侯大夫<lb/>
躬耕帝籍天子三推三公五推卿諸侯九推反執爵於<lb/>
大寢三公九卿諸侯大夫皆御命曰勞酒<lb/>
<pb n="7a"/>
　此言祈糓耕籍之事也元日上辛也元辰郊後吉日<lb/>
　也保鄭注猶衣也介甲也大寢路寢也是月農事將<lb/>
　興天子乃以元日郊祭天而祈糓又擇取郊後之元<lb/>
　辰天子親載耒耜置於參乗之衣甲者及御者之閒<lb/>
　帥三公九卿諸侯大夫躬耕上帝之籍田天子秉耒<lb/>
　三推三公五推卿諸侯九推反而執爵於大寢以行<lb/>
　燕禮則三公九卿諸侯大夫皆侍以其勞於耕也故<lb/>
　命曰勞酒案帝籍即籍田千畆也以其借民力以耕<lb/>
<pb n="7b"/>
　故謂之籍又為粢盛以供典籍故謂之籍三代以前<lb/>
　擇日皆用干如郊用辛社用甲之類是也此言元辰<lb/>
　者盧氏植云日甲至癸也辰子至亥也郊天陽也故<lb/>
　以日籍田隂也故以辰蔡氏邕云日幹也辰支也有<lb/>
　事於天用日有事於地用辰盖漢儒之說如此<lb/>
是月也天氣下降地氣上騰天地和同草木萌動王命<lb/>
布農事命田舎東郊皆脩封疆審端徑術善相邱陵阪<lb/>
險原隰土地所宜五糓所殖以教道民必躬親之田事<lb/>
<pb n="8a"/>
既飭先定凖直農乃不惑<lb/>
　此言勸農之事也術周禮作遂夫閒有遂遂上有徑<lb/>
　陂而不平曰阪水所行曰險是月也天之氣自上而<lb/>
　下降地之氣自下而上騰兩相和同交而為泰草木<lb/>
　莫不萌動此可耕之候矣王於是統命羣臣宣布農<lb/>
　事以授之時又特命田畯出舎東郊於封疆有損壊<lb/>
　則脩葺之徑遂有廣狭則審端之又善相邱陵阪險<lb/>
　原隰土地之髙下而知其五糓所殖之宜否以教道<lb/>
<pb n="8b"/>
　民而罔弗躬親由是農事既飭凡其先所定之法悉<lb/>
　如凖平繩直之可循此民之所以無疑也<lb/>
是月也命樂正入學習舞<lb/>
　此言教樂習舞以導時和也樂正樂官之長是月也<lb/>
　命樂正入大學之中敎學者肄習樂舞之事為仲春<lb/>
　將釋菜也案樂正即周禮大司樂掌以樂舞教國子<lb/>
　序樂者<lb/>
乃脩祭典命祀山林川澤犧牲毋用牝禁止伐木毋覆<lb/>
<pb n="9a"/>
巢毋殺孩蟲胎夭飛鳥毋麛毋卵毋聚大衆毋置城郭<lb/>
掩骼埋胔<lb/>
　此言順時而施仁政也胎未生者夭方生者飛鳥初<lb/>
　學飛之鳥麛獸子之通稱骨枯曰骼肉腐曰胔孟春<lb/>
　嵗方更始乃脩明祭典命祀山林川澤之能生物者<lb/>
　而犧牲勿用牝畜恐傷其生育也盛徳在木故禁止<lb/>
　伐木以及禽鳥之巢勿覆之昆蟲之稚勿殺之物之<lb/>
　胎者夭者鳥之學飛者獸之麛鳥之卵皆勿取之其<lb/>
<pb n="9b"/>
　有大役興作以妨農事之始則勿聚之置之其有胔<lb/>
　骼暴露以逆生陽之氣則必掩之埋之盖脩祀典者<lb/>
　所以仁鬼神也戒聚衆者所以仁百姓也用牝以下<lb/>
　諸禁仁及鳥獸草木昆蟲也掩埋之令仁及死亡也<lb/>
　王者之體元長人惟其仁而已矣<lb/>
是月也不可以稱兵稱兵必天殃兵戎不起不可從我<lb/>
始毋變天之道毋絶地之理毋亂人之紀<lb/>
　此亦言息事寧人之事也是月發生伊始不可以稱<lb/>
<pb n="10a"/>
　兵稱兵必有天殃或不得已而禦宼則可若兵戎不<lb/>
　起斷不可從我而始毋違時而變天之道毋妄動而<lb/>
　絶地之理毋咈衆而亂人之紀案鄭注兵戎為客不<lb/>
　利主人則可孔氏曰起兵伐人者謂之客敵來捍禦<lb/>
　者謂之主盖兵猶火也端自我開其勢必將自及又<lb/>
　况於逆生氣以干天和者乎<lb/>
孟春行夏令則雨水不時草木蚤落國時有恐行秋令<lb/>
則其民大疫猋風暴雨總至藜莠蓬蒿並興行冬令則<lb/>
<pb n="10b"/>
水潦為敗雪霜大摯首種不入<lb/>
　此言孟春失令之致災也回風為猋摯猛也首種稷<lb/>
　也百糓惟稷先種故曰首種人君毎月各有當行之<lb/>
　令所以奉若天道也如以孟春而行孟夏之令則盛<lb/>
　陽相乗雨水失節草木易發而早凋國中時有譌言<lb/>
　相恐盖已火之氣所洩也行孟秋之令則隂氣始殺<lb/>
　變為疾疫風雨迅暴而畢至惡草蕪穢而叢生盖申<lb/>
　金之氣所傷也行孟冬之令則寒氣驟侵水潦為患<lb/>
<pb n="11a"/>
　霜雪摧折太猛糓之先種者不得收成而入於倉廩<lb/>
　盖亥水之氣所滛也案書洪範曰敬用五事念用庶<lb/>
　徴欲人君之無所不謹也而漢儒推配五行率多牽<lb/>
　補如此篇云反某令則有某應意似密而實疎亦其<lb/>
　類也<lb/>
仲春之月日在奎昏弧中旦建星中<lb/>
　此言二月之日躔中星也奎弧建星皆星名孟春之<lb/>
　後為仲春斗柄建卯之月也日月交㑹於奎是為降<lb/>
<pb n="11b"/>
　婁戌之次也昏則弧星在南方之中旦則建星在南<lb/>
　方之中案二月中星獨不言二十八宿者孔氏謂弧<lb/>
　星近井建星近斗井有三十三度斗有二十五度其<lb/>
　度既寛若舉井斗不知何日的至井斗之中故舉弧<lb/>
　建言之也<lb/>
其日甲乙其帝大皞其神句芒其蟲鱗其音角律中夹<lb/>
鍾其數八其味酸其臭羶其祀户祭先脾<lb/>
　此言仲春時令所屬也夹鍾者夷則所生三分益一<lb/>
<pb n="12a"/>
　長七寸有竒卯律也陽生於子終於午卯為陽中故<lb/>
　曰夹鍾又謂之圜鍾者春主規也鄭注引周語云夹<lb/>
　鍾出四隙之細孔氏曰四隙謂黄鍾大吕大蔟夹鍾<lb/>
　助出四隙之微氣令不滯伏於下也凡同於孟春者<lb/>
　俱不更釋後並倣此<lb/>
始雨水桃始華倉庚鳴鷹化為鳩<lb/>
　此言卯月之候也自上而下曰雨倉庚鸝黄也鳩布<lb/>
　糓也猶是雨也北風凍之則凝而為雪東風解之則<lb/>
<pb n="12b"/>
　散而為水孟春既觧凍矣至是始雨水隂陽交而成<lb/>
　和也觀於草木則桃始華矣觀於禽鳥則倉庚鳴矣<lb/>
　仁氣既盛鷹亦化為鳩而不復鷙擊矣<lb/>
天子居青陽大廟乗鸞路駕倉龍載青旂衣青衣服倉<lb/>
玉食麥與羊其器疏以逹<lb/>
　青陽大廟東堂之當大室者陸氏佃曰室有東西廂<lb/>
　曰廟所謂青陽明堂總章元堂大廟以其居正有左<lb/>
　右廂故也若中央大廟無左右廂故曰大廟大室<lb/>
<pb n="13a"/>
是月也安萌芽養幼少存諸孤<lb/>
　此言順時以助生氣之事也始茁為萌浸長為芽是<lb/>
　月也於草木之萌芽則安之又當恵養幼少存䘏諸<lb/>
　孤方春和而助生氣也夫曰安但不擾之而已養與<lb/>
　存則恩意有加焉此愛物與仁民之辨<lb/>
擇元日命民社<lb/>
　此言屬民祭社之事也時當土膏發生之候擇甲日<lb/>
　之善者命民祭社案祭法大夫以下成羣立社曰置<lb/>
<pb n="13b"/>
　社故庶民皆得祭之郊特牲言社日用甲而書召誥<lb/>
　社用戊者孔氏云周公告營洛邑位成非常祭也<lb/>
命有司省囹圄去桎梏毋肆掠止獄訟<lb/>
　此言當春而恤刑獄也囹牢也圄止也桎梏木械在<lb/>
　手曰梏在足曰桎肆縱也肆掠謂縱意箠治也王者<lb/>
　所慎重惟刑而時當春陽尤宜體之而行寛大之政<lb/>
　爰命有司於囹圄則省察之於桎梏則脫去之於肆<lb/>
　掠之加必禁之於獄訟之來必止之如此則省刑息<lb/>
<pb n="14a"/>
　争好生之意不惟行於法中而并溢於法外矣<lb/>
是月也𤣥鳥至至之日以大牢祠于髙禖天子親徃后<lb/>
妃帥九嬪御乃禮天子所御帶以弓韣授以弓矢于髙<lb/>
禖之前<lb/>
　此言祈嗣之禮也元鳥燕也髙禖先禖之神也髙者<lb/>
　尊之之稱所御謂御幸有娠者禮酌之以酒也韣弓<lb/>
　衣也古者祈嗣必以禮而行禮必以時是月也元鳥<lb/>
　至巢人堂字而生乳於其至之日用大牢以祀先禖<lb/>
<pb n="14b"/>
　之神天子親徃重其事也后妃率九嬪以助祭從其<lb/>
　類也祭畢使大祝酌酒以飲嘗御而有娠者顯之以<lb/>
　神賜也又屬之以弓韣授之以弓矢於髙禖之前以<lb/>
　射為男子之事兆禎祥也案古禖氏祓除之祀位在<lb/>
　南郊故亦謂之郊禖周詩生民篇姜嫄出祀郊禖而<lb/>
　生稷商頌元鳥篇簡狄亦以元鳥至之時祈於郊禖<lb/>
　而生契皆謂此也但商頌言天命元鳥降而生商者<lb/>
　盖本其為天所命若自天而降耳而殷本紀及詩鄭<lb/>
<pb n="15a"/>
　注因以墮卵吞孕為言則附㑹穿鑿轉失其實矣<lb/>
是月也日夜分雷乃發聲始電蟄蟲咸動啓户始出先<lb/>
雷三日奮木鐸以令兆民曰雷將發聲有不戒其容止<lb/>
者生子不備必有㐫災<lb/>
　此言春分之候而因及警戒兆民之事也日屬陽夜<lb/>
　屬隂陽長隂消則日長夜短隂長陽消則夜長日短<lb/>
　分者晝夜各五十刻也是月隂陽適中無短長之差<lb/>
　則日夜於是乎分矣陽之聲為雷光為電向之伏於<lb/>
<pb n="15b"/>
　地者今乃奮擊而發聲而電亦始見蟄蟲咸振動而<lb/>
　穿穴以出焉雷發聲之先三日命遒人之類奮摇木<lb/>
　鐸以令兆民曰雷將發聲天威當畏爾若有㒺知忌<lb/>
　憚不謹其動静而至䙝天者生子之形體不備其父<lb/>
　母必有㐫災可不戒哉盖雷電者隂陽相軋而變動<lb/>
　之氣也易大壯為二月之卦其象辭曰雷在天上大<lb/>
　壯君子以非禮弗履既自慎其身而復共警於衆聖<lb/>
　人之敬天愛民可謂至矣<lb/>
<pb n="16a"/>
日夜分則同度量鈞衡石角斗甬正權槩<lb/>
　此言因天時而平其政也同角正皆謂平之也丈尺<lb/>
　曰度斗斛曰量三十斤曰鈞稱上曰衡百二十斤曰<lb/>
　石甬斛也權稱錘也槩平斗斛者日夜分而天道平<lb/>
　於上故王政取法焉於度量鈞衡石則同之斗甬則<lb/>
　角之權槩則正之盖鈞石出於衡斗甬出於量而權<lb/>
　者衡之用槩者量之用也<lb/>
是月也耕者少舎乃脩闔扇寢廟畢備毋作大事以妨<lb/>
<pb n="16b"/>
農之事<lb/>
　此言始耕之事也舎猶止也用木曰闔用竹葦曰扇<lb/>
　凡廟前曰廟後曰寢東作方興耕者皆出在野少有<lb/>
　在都邑者以闢户之時乃脩治其闔扇奉神之寢廟<lb/>
　無不畢備其他固有不求備者矣用民力以作大事<lb/>
　則妨農故戒其勿作也案鄭注少舎謂耕者少閒髙<lb/>
　氏誘則謂少有在都邑者據詩言四之日舉趾似髙<lb/>
　說為優<lb/>
<pb n="17a"/>
是月也毋竭川澤毋漉陂池毋焚山林<lb/>
　此言順生氣而戒取物之盡也漉亦竭也畜水曰陂<lb/>
　穿地通水曰池是月也獺祭魚而虞人入澤梁使竭<lb/>
　澤而漁則盡其族矣故川澤之竭陂池之漉所必禁<lb/>
　也春蒐以講武事使舉火而田則絶其類矣故山林<lb/>
　之焚所必禁也盖惟王者用物而不盡乎物於是有<lb/>
　數罟不入洿池不合圍不掩羣之制若方春而竭澤<lb/>
　焚林則非所以遂生物之理矣<lb/>
<pb n="17b"/>
天子乃鮮羔開冰先薦寢廟<lb/>
　此言開冰薦新之禮也鮮當作獻聲之誤也冬月藏<lb/>
　冰至仲春天子乃獻羔羊以祭司寒之神而開冰以<lb/>
　出之先薦於寢廟所以敬其先也案古者藏冰開冰<lb/>
　亦調燮之一事左氏傳所謂祭寒而藏之獻羔而啓<lb/>
　之公始用之火出而畢賦是也<lb/>
上丁命樂正習舞釋菜天子乃帥三公九卿諸侯大夫<lb/>
親徃視之仲丁又命樂正入學習樂<lb/>
<pb n="18a"/>
　此言仲春習舞樂之事也釋菜置芹藻以為祭也必<lb/>
　用丁者取文眀之象入學習舞既命於孟春至是以<lb/>
　上旬之丁日命樂正率學者習舞於大學而先釋菜<lb/>
　以告先師天子乃率公卿諸侯大夫親徃視焉中旬<lb/>
　之丁日又命樂正入學教學者以習歌與八音為季<lb/>
　春將合樂也案釋菜吕氏春秋作舎采髙氏謂置采<lb/>
　帛於前以贄神即儀禮之釋幣也<lb/>
是月也祀不用犧牲用圭璧更皮幣<lb/>
<pb n="18b"/>
　此言愛物而權於用禮也圭銳璧圓皆玉器皮鳥獸<lb/>
　之皮幣帛也孟春既犧牲毋用牝矣是月也祭祀不<lb/>
　用犧牲而第用圭璧於當用犧牲者則以皮幣更之<lb/>
　既不傷愛物之仁又不廢敬神之禮所謂祈以幣更<lb/>
　是也孔氏曰此謂祈禱小祀耳若大祀自依常法如<lb/>
　大牢祀髙禖之類<lb/>
仲春行秋令則其國大水寒氣總至㓂戎來征行冬令<lb/>
則陽氣不勝麥乃不熟民多相掠行夏令則國乃大旱<lb/>
<pb n="19a"/>
煖氣早來蟲螟為害<lb/>
　此言仲春失令之致災也仲春而行仲秋之令則其<lb/>
　國大雨而多水水氣寒故寒氣總至金為兵象而㓂<lb/>
　戎來征盖酉金之氣所傷也行仲冬之令則陽氣不<lb/>
　能勝隂麥應熟不熟民相掠而隂姦者衆盖子水之<lb/>
　氣所滛也行仲夏之令則陽亢而國乃大旱大旱故<lb/>
　煖氣早來蟲螟因以為害盖午火之氣所洩也案孟<lb/>
　春舉夏為始仲春舉秋為始季春舉冬為始乃記者<lb/>
<pb n="19b"/>
　序事之次第餘月可以例推<lb/>
季春之月日在胃昏七星中旦牽牛中<lb/>
　此言三月之日躔中星也季少也胃七星牽牛皆星<lb/>
　名仲春之後為季春斗柄建辰之月也日月交㑹於<lb/>
　胃是為大梁酉之次也昏則七星在南方之中旦則<lb/>
　牽牛在南方之中<lb/>
其日甲乙其帝大皞其神句芒其蟲鱗其音角律中姑<lb/>
洗其數八其味酸其臭羶其祀戸祭先脾<lb/>
<pb n="20a"/>
　此言季春時令所屬也候氣之律中於姑洗姑洗者<lb/>
　南吕所生三分益一長七寸有竒辰律也物至辰而<lb/>
　潔齊故曰姑洗案周語曰姑洗所以脩潔百物考神<lb/>
　納賔髙氏誘曰姑故洗新也是月陽氣養生物皆去<lb/>
　故就新也<lb/>
桐始華田䑕化為鴽虹始見蓱始生<lb/>
　此言辰月之候也鴽鶉䳺之屬螮蝀謂之虹蓱萍也<lb/>
　春時百卉向榮桐乃木之後華者至是氣盛而始華<lb/>
<pb n="20b"/>
　也田䑕隂類化而為鴽遷乎陽而其性和也隂就交<lb/>
　於陽成質而虹始見蓱亦始生陽氣所浮也<lb/>
天子居青陽右个乗鸞路駕倉龍載青旂衣青衣服倉<lb/>
玉食麥與羊其器疏以達<lb/>
　青陽右个東堂南偏也<lb/>
是月也天子乃薦鞠衣于先帝命舟牧覆舟五覆五反<lb/>
乃告舟備具于天子焉天子始乗舟薦鮪于寢廟乃為<lb/>
麥祈實<lb/>
<pb n="21a"/>
　此言天子祈蠶及祈麥之禮也鞠衣黄桑之服也先<lb/>
　帝謂先代木徳之君舟牧掌舟之官鮪似鱣口在頷<lb/>
　下魚之大者是月蠶事將興天子乃以鞠衣薦於先<lb/>
　帝以祈蠶事命舟牧覆視所御之舟必覆以視表反<lb/>
　以視裏者五乃以舟之備具告於天子天子始乗舟<lb/>
　以示親漁用薦鮪於寢廟幷以祈麥之熟焉盖蠶以<lb/>
　為衣麥以為食而其所有事皆在於春天子既於孟<lb/>
　春祈糓矣至是復有祈焉所以致敬致孝而盡心於<lb/>
<pb n="21b"/>
　農桑之務也<lb/>
是月也生氣方盛陽氣發泄句者畢出萌者盡達不可<lb/>
以内天子布徳行恵命有司發倉廩賜貧窮振乏絶開<lb/>
府庫出幣帛周天下勉諸侯聘名士禮賢者<lb/>
　此言順發散之令而宣徳恵也句曲生者萌直生者<lb/>
　長無謂之貧窮暫無謂之乏絶振猶救也是月也生<lb/>
　氣絪緼而方盛陽氣發泄而無餘草木之句者畢出<lb/>
　萌者盡達斯時法天出治有不可以吝嗇閉藏内而<lb/>
<pb n="22a"/>
　不出者天子於是布徳行恵命有司發倉廩以賜貧<lb/>
　窮振乏絶而徳恵及於編戸之氓矣開府庫出幣帛<lb/>
　以周遍於天下復勸勉諸侯使之聘名士禮賢者而<lb/>
　徳恵及於岩穴之士矣吴氏澄曰天子既自有所聘<lb/>
　有所禮矣賢士在諸侯境内者又勉諸侯聘禮之盖<lb/>
　季春淑氣畢達萬物皆有以自遂故粟帛之加徧於<lb/>
　中外使士民欣欣然咸有向榮之意仁恩所以與天<lb/>
　地同流也<lb/>
<pb n="22b"/>
是月也命司空曰時雨將降下水上騰循行國邑周視<lb/>
原野脩利隄防道達溝瀆開通道路毋有障塞<lb/>
　此言命官豫備水患之事也時雨應時之雨廣平曰<lb/>
　原是月也命司空之掌邦土者曰季春氣和天將降<lb/>
　時雨以滋萬物恐其過多而川澮横溢趨下之水騰<lb/>
　上為災也爾其循行乎國邑周視乎原野有水髙於<lb/>
　田者恃隄防以為捍禦脩築而利便之有田髙於水<lb/>
　者恃溝瀆以為蓄洩引導而順達之以至徃來之道<lb/>
<pb n="23a"/>
　路有水所經行者開闢而疏通之期於毋有障塞不<lb/>
　行者而已盖農事之興資水為灌溉而霖潦則溢而<lb/>
　為災故先時而慮之使其決也有所禦其行也有所<lb/>
　洩其受也有所歸所謂有備無患者此矣<lb/>
田獵罝罘羅網畢翳餧獸之藥毋出九門<lb/>
　此言禁田獵之事也罝罘以捕獸羅網以捕鳥畢長<lb/>
　柄小網形似畢星以掩兔翳射者所以自隠也餧之<lb/>
　言啗藥毒藥也季春鳥獸孚乳凡田獵之具如所謂<lb/>
<pb n="23b"/>
　罝者罘者羅者網者畢者翳者以及餧獸之藥禁之<lb/>
　使毋出九門以其逆生道也吳氏澄曰王城東西南<lb/>
　北各三門則十二門也而云九門者盖南方三門王<lb/>
　之正門平日此等之物皆不敢由其門而出不待此<lb/>
　月始禁也<lb/>
是月也命野虞毋伐桑柘鳴鳩拂其羽戴勝降于桑具<lb/>
曲植籧筐后妃齊戒親東鄉躬桑禁婦女毋觀省婦使<lb/>
以勸蠶事蠶事既登分繭稱絲效功以共郊廟之服毋<lb/>
<pb n="24a"/>
有敢惰<lb/>
　此言后妃躬桑勸蠶而始終敬其事也野虞主田野<lb/>
　山林之官羽拍身曰拂戴勝織紝之鳥一名戴鵀此<lb/>
　時恒在桑言降者重之若自天而下也曲薄也植槌<lb/>
　也所以架曲與籧筐者籧圓而筐方婦使縫線組紃<lb/>
　之事登成也是月也命野虞禁民毋伐桑柘將以其<lb/>
　葉飼蠶也斯時鳴鳩拂羽而戴勝降於桑正蠶始生<lb/>
　之候矣曲植籧筐養蠶之器莫不先期具備后妃乃<lb/>
<pb n="24b"/>
　齊戒親東鄉以迓時氣躬自采桑以先之禁婦女毋<lb/>
　脩飾容觀省節婦使以勸蠶事迨至蠶事既成則於<lb/>
　三宫夫人世婦之屬分繭使之繅稱絲使之織計其<lb/>
　功之多少以供天子郊廟祭祀之服而毋敢懈忽焉<lb/>
　案周禮内宰之職仲春詔后妃帥内外命婦始蠶於<lb/>
　北郊為祭服所自出與天子親耕並重其禮誠以敬<lb/>
　天勤民之事莫大乎此也<lb/>
是月也命工師令百工審五庫之量金鐡皮革筋角齒<lb/>
<pb n="25a"/>
羽箭幹脂膠丹漆毋或不良百工咸理監工日號毋悖<lb/>
於時毋或作為滛巧以蕩上心<lb/>
　此言命工以飭材制器之法也工師百工之長司空<lb/>
　之屬官也五庫即金鐡諸物所藏之舎也視物之善<lb/>
　惡皆有舊法謂之量是月也命工師令百工審察五<lb/>
　庫中所貯之物悉遵舊法以稽其羙惡如金也鐡也<lb/>
　鳥獸之皮革也筋也角也齒也羽也竹之箭也木之<lb/>
　幹也脂也膠也丹也漆也皆所以章物采備器用者<lb/>
<pb n="25b"/>
　必毋或有不良焉於時百工各治其事工師之監臨<lb/>
　者尤當毎日號令以二事為戒其一不得悖逆時序<lb/>
　以造作器物使不堅固其一不得過為竒巧以摇動<lb/>
　君心使生奢侈如是則順天時遵王制而器無弗善<lb/>
　矣案五材之物登於五庫者本無不良而於此必加<lb/>
　審察者以藏貯既久而季春陽氣蒸潤恐有變質易<lb/>
　色也方氏慤云此與孟冬皆言毋或作為滛巧以蕩<lb/>
　上心一則因其作而戒之一則因其成而又戒之也<lb/>
<pb n="26a"/>
是月之末擇吉日大合樂天子乃帥三公九卿諸侯大<lb/>
夫親徃視之<lb/>
　此言大合樂而重其事也孟仲習舞習樂至此則教<lb/>
　已成矣是月之末擇日之吉者大舉衆樂而合之天<lb/>
　子乃帥公卿諸侯大夫親徃視焉盖樂之成將薦之<lb/>
　郊廟奏之朝廷用之鄉射燕享其微可以格天神和<lb/>
　上下養徳性育人材故禮從其重必於是月之末者<lb/>
　以陽氣畢達而宣豫順於天下也方氏慤曰月令言<lb/>
<pb n="26b"/>
　習舞者主樂之容習吹者主樂之聲樂則於聲容無<lb/>
　所偏主也不言入學然以視習舞推之則於學可知<lb/>
　不言命樂正等官然以大合吹推之則亦命樂師可<lb/>
　知矣<lb/>
是月也乃合累牛騰馬逰牝于牧犧徃駒犢舉書其數<lb/>
　此言順時序以廣孽生也是月也春陽既盛物皆産<lb/>
　育乃合累牛騰馬羣逰而就牝於牧以俾其蕃息若<lb/>
　有中犧牲之用者及馬之駒牛之犢皆書其數以備<lb/>
<pb n="27a"/>
　稽校焉案髙氏云累牛父牛騰馬父馬累負而上騰<lb/>
　躍而起皆牡欲就牝之形陳注謂累繫之牛非是<lb/>
命國難九門磔攘以畢春氣<lb/>
　此言逐隂慝以全陽氣也難與儺通周禮夏官方相<lb/>
　氏掌之蒙熊皮黄金四目執戈揚盾帥百隸索室驅<lb/>
　疫以狂夫四人為之裂牲謂之磔除禍謂之攘畢終<lb/>
　也季春隂寒將盡恐其氣猶有伏匿而不出者將為<lb/>
　癘以害物故命國中難以逐疫於九門披裂牲體以<lb/>
<pb n="27b"/>
　攘禍於四方之神盖欲除隂以全陽而使春氣之得<lb/>
　其終也案髙氏曰南西北九門嫌非王氣所在故磔<lb/>
　犬羊以禳使木氣盡達也盖隂慝之氣莫盛於冬而<lb/>
　春秋次之故春秋俱難冬則大難旁磔獨夏無之者<lb/>
　陽氣盛時隂慝不能作也<lb/>
季春行冬令則寒氣時發草木皆肅國有大恐行夏令<lb/>
則民多疾疫時雨不降山林不收行秋令則天多沈隂<lb/>
滛雨蚤降兵革並起<lb/>
<pb n="28a"/>
　　此言季春失令之致災也肅謂枝葉減縮而急栗也<lb/>
　　大恐人譌相驚也季春而行季冬之令則寒氣以時<lb/>
　　而發草木之枝葉皆縮栗國中時有譌言相驚恐盖<lb/>
　　丑土之氣所應也行季夏之令則民多暑疫之疾亢<lb/>
　　旱而時雨不降山林所種不收盖未土之氣所應也<lb/>
　　行季秋之令則天氣斂而多沈隂秋霖早降金氣既<lb/>
　　動兵革並興盖戌土之氣所應也<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三十九<lb/>
　少儀<lb/>
　　少小也記相見及薦羞之小威儀故名少儀朱子曰<lb/>
　　此篇言少者事長之節<lb/>
　聞始見君子者辭曰某固願聞名於將命者不得階主<lb/>
　適者曰某固願見罕見曰聞名亟見曰朝夕瞽曰聞名<lb/>
　　此言相見致辭之法也聞者記者謙言我嘗聞之於<lb/>
<pb n="1b"/>
　　人云爾某名也固如固辭之固固願者慮主人不即<lb/>
　　見已而爲此薦請之辭也階者升進之喻主謂主人<lb/>
　　適敵同罕希也亟數也嘗聞初見有徳有位之君子<lb/>
　　者其辭曰某固願通聞已名於將命者不得徑自逹<lb/>
　　於主人也在敵體者則直曰某固願見若久不相見<lb/>
　　則仍曰聞名數相見則曰願朝夕不時見也瞽者無<lb/>
　　目則辭不稱見而但曰聞名案不得階主邵氏云恐<lb/>
　　不得將命者道逹爲之階主也即士相見禮願見無<lb/>
<pb n="2a"/>
　由逹之意亦是<lb/>
適有喪者曰比童子曰聽事適公卿之喪則曰聽役於<lb/>
司徒<lb/>
　此言凶事相見之辭也比謂比方其年力以給喪事<lb/>
　喪不主於相見凡往有喪者其辭曰某願比於將命<lb/>
　者蓋將以助其事也童子則曰某願聽事於將命者<lb/>
　不敢與成人比也若適公卿貴者之喪則直曰聽役<lb/>
　於司徒輕重唯命不敢辭也案司徒職云大喪率六<lb/>
<pb n="2b"/>
　鄉之衆庶屬其六引而治其政令大喪謂公卿之喪<lb/>
　如孟獻子之喪司徒旅歸四布是也<lb/>
君將適他臣如致金玉貨貝於君則曰致馬資於有司<lb/>
敵者曰贈從者臣致襚於君則曰致廢衣於賈人敵者<lb/>
曰襚親者兄弟不以襚進臣爲君喪納貨貝於君則曰<lb/>
納甸於有司賵馬入廟門賻馬與其幣大白兵車不入<lb/>
廟門賻者既致命坐委之擯者舉之主人無親受也<lb/>
　此言吉凶送遺授受之儀也以衣送死者曰襚言廢<lb/>
<pb n="3a"/>
　衣不必其以斂也賈人識物價而主君之衣物者周<lb/>
　禮玉府有賈八人進謂進而將命也以車馬送死者<lb/>
　曰賵以馬幣送生者曰賻甸田也大白旗名兵車革<lb/>
　路也廟門殯宫門君以朝會之事將適他國臣若致<lb/>
　金玉貨貝於君則曰致道路之馬資於有司即於敵<lb/>
　者亦祇曰以贈左右之從行者皆不直致也君有喪<lb/>
　而臣致襚則曰致廢衣於賈人唯於敵者則直曰襚<lb/>
　凡致襚須擯者傳辭將進若親者兄弟則直陳之而<lb/>
<pb n="3b"/>
　不執以將命也臣爲君之喪而納貨貝則曰納甸於<lb/>
　有司言即所受之田邑所出分所宜納也賵馬主於<lb/>
　爲死故可以入廟門賻馬與其幣主於生者併大白<lb/>
　兵車雖爲送喪之用以其本戰伐之具故俱不以入<lb/>
　廟門也至授受之時來賻者既致主命即跪而委置<lb/>
　其物於地擯者舉而取之主人不親受者與吉事異<lb/>
　也<lb/>
受立授立不坐性之直者則有之矣<lb/>
<pb n="4a"/>
　此泛言授受之儀也坐跪也凡受物而其人立與以<lb/>
　物授人之立者皆不跪恐煩其俯故也若在性之直<lb/>
　者不能委曲以盡禮則有之矣案此即曲禮授立不<lb/>
　跪授坐不立之意性之直者猶所謂直情而徑行也<lb/>
始入而辭曰辭矣即席曰可矣排闔説屨於户内者一<lb/>
人而已矣有尊長在則否<lb/>
　此言辭遜之節也辭讓也可猶止也闔門扇也禮賓<lb/>
　至大門至階主皆辭讓令賓先入先升故於始入當<lb/>
<pb n="4b"/>
　辭之時擯必告主人曰辭矣及升堂將就席擯者恐<lb/>
　賓主再辭則必告曰可矣賓主入户皆脱屨其排推<lb/>
　門扉脱屨於户内者惟同來中最長一人而已矣若<lb/>
　先有尊長在堂或在室則後入者皆不得脱屨於户<lb/>
　内也孔氏曰至階之時擯者亦應告主人曰辭此不<lb/>
　言者始入之文包之也<lb/>
問品味曰子亟食於某乎問通藝曰子習於某乎子善<lb/>
於某乎<lb/>
<pb n="5a"/>
　此言辭令之體也品味餚饌也亟數也道徳行藝技<lb/>
　能未能而樂學之謂習既能而深造之謂善人之情<lb/>
　品味有偏嗜道藝有異尚故問品味者不可直斥其<lb/>
　好惡而昭其癖但曰子亟食於某乎問道藝者不可<lb/>
　直斥其能否而暴其短但曰子習於某乎子善於某<lb/>
　乎輔氏廣曰凡問當有疑辭不可必其然也舉此二<lb/>
　事以例其餘<lb/>
不疑在躬不度民械不願於大家不訾重器<lb/>
<pb n="5b"/>
　此明君子之所宜慎也械器物也大家貴臣之家訾<lb/>
　猶計度也君子謹於制行故不使有疑事之在躬不<lb/>
　無故而測度民械不非分而願望大家不任意而訾<lb/>
　計重器朱子曰不訾重器者謂不欲量物之貴賤亦<lb/>
　避不審也<lb/>
汜埽曰埽埽席前曰拚拚席不以鬛執箕膺擖<lb/>
　此言洒埽之禮也汜廣也拚除穢也鬛帚也膺胸也<lb/>
　擖箕舌也汜埽内外曰埽專埽席前曰拚故拚席上<lb/>
<pb n="6a"/>
　不得用埽地之帚恐不潔也執箕而拚則以箕舌自<lb/>
　向胷前而不持向尊者恐不敬也蓋掃重於擬唯大<lb/>
　賓來則擬掃而蕩滌之小賓來止除席前穢而已<lb/>
不貳問問卜筮曰義與志與義則可問志則否<lb/>
　此言卜筮之法也義正事也志私意也卜筮者當正<lb/>
　己之心以問吉凶於蓍龜不可以二心而不正是故<lb/>
　問卜筮者曰義與志與是公義則可爲卜筮是私意<lb/>
　則不爲之卜筮徐氏師曾曰不貳問即易所謂初筮<lb/>
<pb n="6b"/>
　告再三瀆也義與志與必先自謀於心義則可問志<lb/>
　則否言不當非義而問也亦通<lb/>
尊長於己踰等不敢問其年燕見不將命遇於道見則<lb/>
面不請所之喪俟事不犆弔侍坐弗使不執琴瑟不畫<lb/>
地手無容不翣也寢則坐而將命侍射則約矢侍投則<lb/>
擁矢勝則洗而以請客亦如之不角不擢馬<lb/>
　此類言卑幼敬尊長之禮也踰等謂祖若父之行也<lb/>
　翣扇也約矢者凡射皆四矢尊者置於楅上迭取射<lb/>
<pb n="7a"/>
　之卑者則一時并取四矢也擁矢者投壺賓主亦各<lb/>
　四矢尊者委於地一一取而投之卑者則悉擁抱四<lb/>
　矢也角兕觥也擢取也馬者投壺之勝算每一勝則<lb/>
　立一馬至三馬而成勝若一朋得二馬一朋得一馬<lb/>
　則二者擢取彼之一馬以成己之三馬也凡卑幼之<lb/>
　節不可不謹故尊長於己踰等則不敢問其年嫌若<lb/>
　欲序齒也燕見不使人傳命嫌若賓主也遇於道見<lb/>
　則面不則隱不敢煩尊者也不請所之恐煩答也於<lb/>
<pb n="7b"/>
　尊者之喪當俟其有朝夕哭之事不非時而特弔亦<lb/>
　恐煩動也侍坐於尊長弗使鼓琴瑟則不得擅執而<lb/>
　鼓亦不得無故而畫地及弄手以爲容揮扇以取凉<lb/>
　皆戒不敬也尊長寢臥必跪而傳命不敢直立以臨<lb/>
　也侍射則并約四矢侍投壺則擁抱四矢若卑者得<lb/>
　勝則不敢直酌必先洗爵而請行觴客若不勝則主<lb/>
　亦如之所以優賓也其飲尊長及客則以常爵不敢<lb/>
　用行罰之角投壺立籌爲馬卑幼及爲主者雖得其<lb/>
<pb n="8a"/>
　二不敢擢取尊長及客之一馬以成己勝皆以明謙<lb/>
　也案勝則洗而以請朱子謂是卑者與尊者爲耦若<lb/>
　已勝而司射命酌則不敢使他弟子酌酒以罰尊者<lb/>
　必自洗酌而請行觴若耦勝則亦不敢煩他弟子酌<lb/>
　而飲已必自洗爵而請自飲也<lb/>
執君之乘車則坐僕者右帶劒負良綏申之面拖諸幦<lb/>
以散綏升執轡然後歩<lb/>
　此言爲僕御待君升車之禮也執即下執轡也良綏<lb/>
<pb n="8b"/>
　君所執之正綏申猶伸也面猶前也拖引也幦覆軾<lb/>
　皮也散綏僕所執之貳綏也凡御必立唯執君之乘<lb/>
　車則坐方其僕在車下則右帶劒負良綏申綏末於<lb/>
　前而引於車幦之上自以散綏升乃執轡行車五歩<lb/>
　而立待君君出則授良綏而升君也朱子曰此與曲<lb/>
　禮君車將駕以下皆非專爲君御者之事蓋劒妨左<lb/>
　人自當右帶綏欲授人自當負之以升又當升時無<lb/>
　人授已故但取散綏以升乃僕之通法<lb/>
<pb n="9a"/>
請見不請退朝廷曰退燕遊曰歸師役曰罷侍坐於君<lb/>
子君子欠伸運笏澤劒首還屨問日之蚤莫雖請退可<lb/>
也<lb/>
　此言侍坐請退之節也運動也澤玩弄而生光澤也<lb/>
　還轉也卑幼者之於尊長請見不請退去止不敢自<lb/>
　由也如朝廷不可以競進則曰退燕遊不可以忘反<lb/>
　則曰歸師役不可以淹久則曰罷若侍坐於君子者<lb/>
　君子志倦而欠體疲而伸運笏示欲搢而起澤劒首<lb/>
<pb n="9b"/>
　示欲按而起還屨示欲著而起問日之蚤莫而意欲<lb/>
　宴息則雖請退亦可也<lb/>
事君者量而后入不入而后量凡乞假於人爲人從事<lb/>
者亦然然故上無怨而下逺罪也<lb/>
　此言事君之法也量量其事意合成否事君者欲行<lb/>
　道而有益於君當量而後入不可入而後量也即凡<lb/>
　乞假於人或爲人任事者亦然是以君臣志合上無<lb/>
　怨惡而下得以逺罪也<lb/>
<pb n="10a"/>
不窺密不旁狎不道舊故不戲色<lb/>
　此言脩身接物之所宜戒也旁泛及也與人處者不<lb/>
　竊視其隱處不泛與之䙝狎不言知識之過失不爲<lb/>
　戲侮之容色以此皆非重厚者所爲也<lb/>
爲人臣下者有諫而無訕有亡而無疾頌而無讇諫而<lb/>
無驕怠則張而相之廢則埽而更之謂之社稷之役<lb/>
　此言人臣事君之道也亡去也相助役爲也爲人臣<lb/>
　下者君有過則當諫爭而無訕謗諫不從則當逃去<lb/>
<pb n="10b"/>
　而無疾怨將順則頌而無謟匡救則諫而無驕君徳<lb/>
　或怠則必張大其志而助成之君政或廢則必埽除<lb/>
　其敝而更新之此之謂社稷之役蓋以安社稷爲悦<lb/>
　者也<lb/>
毋拔來毋報往毋瀆神毋循枉毋測未至士依於徳游<lb/>
於藝工依於法游於説毋訾衣服成器毋身質言語<lb/>
　此廣明爲人之法也報讀爲赴疾之赴拔赴皆疾也<lb/>
　法謂規矩尺寸之數説謂鴻殺之意所宜也行貴以<lb/>
<pb n="11a"/>
　漸毋拔來而進之鋭又貴有常毋報往而退之速毋<lb/>
　不敬而瀆神毋貳過而循枉毋有倖心而測未至士<lb/>
　之所依必於徳所游必於藝工之所依必於法所游<lb/>
　必於説依之以立其本游之以盡其用也毋訾計衣<lb/>
　服成器而取惡於人毋以身質成言語而取必於己<lb/>
　朱子曰來往只是向背之意此兩句文義猶云其就<lb/>
　義若熱則其去義若渴所謂其進鋭者其退速也案<lb/>
　法者常法也説則法之意也考工記薄厚之所震動<lb/>
<pb n="11b"/>
　清濁之所由出侈弇之所由興有説是也<lb/>
言語之羙穆穆皇皇朝廷之羙濟濟翔翔祭祀之美齊<lb/>
齊皇皇車馬之美匪匪翼翼鸞和之美肅肅雍雍<lb/>
　此言容儀之善也匪讀爲騑徳容有著見於外者如<lb/>
　言語之美則穆穆焉敬以和皇皇焉正以大也朝廷<lb/>
　之美則濟濟焉出入之齊翔翔焉翕張之善也祭祀<lb/>
　之美則齊齊焉思之一皇皇焉求之専也車馬之羙<lb/>
　則匪匪焉行而有文翼翼焉載而有輔也鸞和之美<lb/>
<pb n="12a"/>
　則肅肅焉唱者之敬雍雍焉應者之和也夫如是則<lb/>
　衆美會而徳容盛矣案周禮保氏教國子以六儀一<lb/>
　曰祭祀之容二曰賓客之容三曰朝廷之容四曰喪<lb/>
　紀之容五曰軍旅之容六曰車馬之容與此相類<lb/>
問國君之子長幼長則曰能從社稷之事矣幼則曰能<lb/>
御未能御問大夫之子長幼長則曰能從樂人之事矣<lb/>
幼則曰能正於樂人未能正於樂人問士之子長幼長<lb/>
則曰能耕矣幼則曰能負薪未能負薪<lb/>
<pb n="12b"/>
　此言答問之法也從社稷之事如祭祀軍旅之類從<lb/>
　樂人之事如周禮大司樂教國子樂徳樂語之類謂<lb/>
　已習之矣正則惟正其善否也或問國君之子爲長<lb/>
　爲幼長則曰能從君供社稷之事矣若幼則曰僅能<lb/>
　御大幼則曰未能御問大夫之子爲長爲幼長則曰<lb/>
　能從習樂人之事矣幼則曰僅能正於樂人大幼則<lb/>
　曰未能正於樂人問士之子爲長爲幼長則曰能力<lb/>
　農而耕矣幼則曰僅能負薪大幼則曰未能負薪案<lb/>
<pb n="13a"/>
　鄭注御謂御事孔疏御治也事謂尋常小事吕氏大<lb/>
　臨則曰能御謂成童以上未能御未成童也<lb/>
執玉執龜筴不趨堂上不趨城上不趨武車不式介者<lb/>
不拜<lb/>
　此類言趨拜之禮之變也歩必趨所以爲容車必式<lb/>
　見必拜所以致敬也如執玉與執龜筴以皆重器恐<lb/>
　其失墜故不趨堂上近尊故不趨城上迫狹故不趨<lb/>
　武車尚武不事推讓故不式介者甲胄在身拜不成<lb/>
<pb n="13b"/>
　禮故不拜此皆禮之變也<lb/>
婦人吉事雖有君賜肅拜爲尸坐則不手拜肅拜爲喪<lb/>
主則不手拜葛絰而麻帶<lb/>
　此言婦人之拜儀與喪服也肅拜拜低頭也手拜手<lb/>
　至地也婦人以肅拜爲正故遇吉事雖有君賜之重<lb/>
　亦肅拜或爲虞祭祖姑之尸而坐其答拜也亦不手<lb/>
　拜而肅拜若爲夫與長子而爲喪主則稽顙而不手<lb/>
　拜蓋婦人之禮不特拜不同也既虞卒哭以葛絰易<lb/>
<pb n="14a"/>
　首之麻絰而要之麻帶不變亦與男子之麻絰而葛<lb/>
　帶不同也案肅拜周官大祝九曰肅拜是也手拜大<lb/>
　祝三曰空首是也葛絰而麻帶小記所謂易服者易<lb/>
　輕者<lb/>
取俎進俎不坐執虚如執盈入虚如有人凡祭於室中<lb/>
堂上無跣燕則有之未嘗不食新<lb/>
　此言行立燕祭之禮也跣脱屨也俎有足而髙故就<lb/>
　俎取肉與進肉於俎皆不坐從其便也雖執虚器亦<lb/>
<pb n="14b"/>
　如執盈雖入虚室亦如有人昭其慎也凡祭於室中<lb/>
　堂上皆無跣主敬也燕則有之爲歡也未薦新物於<lb/>
　寢廟則不敢食新事亡如存一飲食而不敢忘也案<lb/>
　鄭注天子諸侯祭有坐尸於堂之禮祭所尊在室燕<lb/>
　所尊在堂將燕降脱屨乃升堂<lb/>
僕於君子君子升下則授綏始乗則式君子下行然後<lb/>
還立乗貳車則式佐車則否貳車者諸侯七乗上大夫<lb/>
五乗下大夫三乗有貳車者之乗馬服車不齒觀君子<lb/>
<pb n="15a"/>
之衣服服劍乗馬弗賈<lb/>
　此言僕御之禮而類及於車馬衣服也貳車朝祀之<lb/>
　副車佐車戎獵之副車服車所乗車也服劍所佩劍<lb/>
　也僕御於君子君子或升或下僕皆授之以綏其始<lb/>
　乗時僕慿式以待君子之至君子既下而行則僕乃<lb/>
　下更還車而立以待君子之去是僕之升恆在先而<lb/>
　下恆在後也夫始乗必式固已然如乗貳車朝事尚<lb/>
　敬則式若乗佐車戎獵尚武則不式所謂貳車者諸<lb/>
<pb n="15b"/>
　侯七乗上大夫五乗下大夫三乗有此則貴者矣故<lb/>
　人於其所乗之馬所服之車不敢齒次其年歲之久<lb/>
　近凡觀君子之衣服與所服之劍所乗之馬亦弗敢<lb/>
　評論其價值之多寡皆恐不敬也案周禮大行人貳<lb/>
　車公九乗侯伯七乗子男五乗又典命卿六命大夫<lb/>
　四命車服各如命數與此不同<lb/>
其以乗壺酒束脩一犬賜人若獻人則陳酒執脩以將<lb/>
命亦曰乗壺酒束脩一犬其以鼎肉則執以將命其禽<lb/>
<pb n="16a"/>
加於一雙則執一雙以將命委其餘<lb/>
　此言賜獻於人之儀也四壺曰乗十脡曰束卑曰賜<lb/>
　尊曰獻鼎肉謂肉之已解而可升鼎者問遺之禮其<lb/>
　以乗壺酒束脩一犬或賜人與獻人者則陳列酒之<lb/>
　重者於門外雖止執脩以將命而其辭亦必兼曰乗<lb/>
　壺酒束脩一犬也其以鼎肉賜獻人者則執肉以將<lb/>
　命其以禽鳥賜獻人者雖過於一雙唯執一雙以將<lb/>
　命其餘悉委陳於門外輔氏廣曰乗壺酒束脩一犬<lb/>
<pb n="16b"/>
　此例以多物獻人者其以鼎肉此例以一物獻人者<lb/>
　加於一雙此例以一物獻人物多不盡執者<lb/>
犬則執緤守犬田犬則授擯者既受乃問犬名牛則執<lb/>
紖馬則執靮皆右之臣則左之<lb/>
　此言人畜之各致其辨也緤紖靮牽犬牛馬之繩也<lb/>
　犬有三種禦宅舎曰守犬供田獵曰田犬充庖廚曰<lb/>
　食犬名若韓盧宋鵲之屬遺人以犬者則執緤其爲<lb/>
　守犬田犬則以授擯者擯者既受乃問犬名牛則執<lb/>
<pb n="17a"/>
　紖馬則執靮皆以右手若征伐所獲之臣虜則以左<lb/>
　手執之疏曰守犬田犬畜養馴善無可防禦食犬則<lb/>
　左手牽之曲禮效犬者左牽之是也民虜或起惡慮<lb/>
　左手操其右袂右手當制之曲禮獻民虜者操右袂<lb/>
　是也<lb/>
車則説綏執以將命甲若有以前之則執以將命無以<lb/>
前之則袒櫜奉胄器則執蓋弓則以左手屈韣執拊劍<lb/>
則啓櫝蓋襲之加夫襓與劍焉<lb/>
<pb n="17b"/>
　此言餽遺車甲弓劍及他器物之儀也前之古人獻<lb/>
　物必有先之者如左傳乗韋先牛十二之類袒開也<lb/>
　櫜弢甲衣也胄兜鍪也韣弓衣拊弓把啓開也櫝劍<lb/>
　匣也襲謂郤合之也夫襓劍衣也遺人車則陳車脱<lb/>
　綏而執以將命甲若有他物先之則陳甲而執他物<lb/>
　之輕者以將命無以先之則開弢甲之衣而奉胄以<lb/>
　將命凡器則陳底執蓋弓則以左手屈弓衣并於把<lb/>
　而執拊劍則開匣以其蓋卻合於匣之下乃加夫襓<lb/>
<pb n="18a"/>
　於匣中而以劍置襓上焉案車則説綏曲禮所云獻<lb/>
　車馬者執䇿綏是也甲若無以前之則袒櫜奉胄所<lb/>
　云獻甲者執胄是也弓則以左手屈韣執拊所云右<lb/>
　手執簫左手承拊是也卻仰也謂仰蓋於匣底之下<lb/>
　加匣底於上重合之故云襲也夫襓固在匣中矣啓<lb/>
　匣則見匣底之上有夫襓夫襓之上有劍故曰加夫<lb/>
　襓與劍焉非至啓匣時旋加之也<lb/>
笏書脩苞苴弓茵席枕几㯋杖琴瑟戈有刃者櫝筴籥<lb/>
<pb n="18b"/>
其執之皆尚左手刀卻刃授㯋削授拊凡有刺刃者以<lb/>
授人則辟刃<lb/>
　此言餽遺雜物之儀也脩脯也苞苴苴藉而包裹之<lb/>
　非特魚肉他物亦可茵褥也上㯋謂警衴也筴蓍也<lb/>
　籥如笛而三孔下㯋謂刀鐶也削曲刀拊刀把也餽<lb/>
　遺之雜物如笏也書也脩也苞苴也弓也茵也席也<lb/>
　枕也几也㯋也杖也琴也瑟也戈有刃者櫝也筴也<lb/>
　籥也此十六物者皆左手執上右手執下隂陽之義<lb/>
<pb n="19a"/>
　也若刀則卻其刃而授以穎削則授以拊凡有刺刃<lb/>
　者授人時則辟刃不以刃向人也案惟辟刃故授㯋<lb/>
　授拊與曲禮進劍者左首進戈者前其鐏進矛㦸者<lb/>
　前其鐓同意辟刃即後其刃也又案警枕之㯋與刀<lb/>
　鐶之㯋字從木從頃如史記㯋脱而出㯋對末爲文<lb/>
　謂錐柄也與實㯋實栗之穎從禾而訓爲禾末者不<lb/>
　同疏云穎是穎發之義刃在手謂之穎皆誤<lb/>
乗兵車出先刃入後刃軍尚左卒尚右<lb/>
<pb n="19b"/>
　此言兵刃將卒所處之宜也乗兵車者出則前其刃<lb/>
　以向敵也入則後其刃不以向國也將軍尚左左爲<lb/>
　陽而貴謀士卒尚右右爲隂以致死也夫古者軍行<lb/>
　鑿凶門而出故爲將者甘苦與士卒同之則軍禮之<lb/>
　所重可知矣<lb/>
賓客主恭祭祀主敬喪事主哀會同主詡軍旅思險隱<lb/>
情以虞<lb/>
　此言行禮各有所主也詡辭氣明盛之貌隱情隱密<lb/>
<pb n="20a"/>
　已情也虞度也賓客以禮相示故主於恭祭祀以誠<lb/>
　相格故主於敬喪事以送死故主於哀會同以申令<lb/>
　故主於詡至於軍旅之事則當思險知危隱情以計<lb/>
　度也輔氏廣曰思險謂臨事而懼慮敗不慮勝也隱<lb/>
　情以虞謂好謀而成兵事露則不神也<lb/>
燕侍食於君子則先飯而後已毋放飯毋流歠小飯而<lb/>
亟之數噍毋爲口容客自徹辭焉則止<lb/>
　此言侍食於君子之禮也若燕而侍食於君子則先<lb/>
<pb n="20b"/>
　君子而飯若嘗食然後君子而已若勸食然食毋放<lb/>
　肆而無所制飲毋流行而不知止防噦噎則小飯恐<lb/>
　見問則亟咽且數數嚼之毋得弄口以爲容食既訖<lb/>
　客欲自徹其俎主辭則止也蓋燕有尊卑賓主之禮<lb/>
　故侍食者始則敬主人之饌終則敬主人之命也<lb/>
客爵居左其飲居右介爵酢爵僎爵皆居右<lb/>
　此言奠爵之儀也介賓副也僎鄉人來觀禮副主人<lb/>
　者也燕飲之禮主人酬賓賓受奠觶於薦東是客爵<lb/>
<pb n="21a"/>
　居左也將旅酬之時一人舉觶於賓賓受而奠於薦<lb/>
　西至旅酬賓取薦西之觶以酢主人是其飲居右也<lb/>
　若主獻介之爵客酢主之爵及僎爵則皆居於右案<lb/>
　鄭注以僎爲遵遵尊也尊於賓者非輔主人之僎也<lb/>
　鄉飲酒禮亦無獻僎之説於義疑也<lb/>
羞濡魚者進尾冬右腴夏右鰭祭膴<lb/>
　此言進魚之法也濡濕也腴謂魚腹鰭謂魚脊膴大<lb/>
　臠謂刳魚腹也進魚各有其宜如擘濕魚從後起則<lb/>
<pb n="21b"/>
　脇肉易離故羞濡魚者進尾冬則潛而趨陽乎下腴<lb/>
　爲美故右腴夏則躍而趨陽乎上鰭爲美故右鰭當<lb/>
　食而祭則刳魚腹下爲大臠亦以此處肥美故也疏<lb/>
　曰此謂尋常燕食所進魚體非祭祀及饗食正禮也<lb/>
凡齊執之以右居之於左贊幣自左詔辭自右<lb/>
　此言齊和之宜及相禮之法也和羮曰齊謂鹽梅之<lb/>
　屬自由也凡齊必執以右手而居羮器於左取其便<lb/>
　於調和也相禮者爲君受幣則由君左傳君命於人<lb/>
<pb n="22a"/>
　則由君右地道左卑而右尊所以尊君也<lb/>
酌尸之僕如君之僕其在車則左執轡右受爵祭左右<lb/>
軌范乃飲<lb/>
　此言尸僕君僕受酌之儀也軌轂末范軾前也僕爲<lb/>
　尸御而酌之重尸之僕則如君之僕當僕在車受酌<lb/>
　則左手執轡右手受爵必祭左右軌及范而後飲所<lb/>
　以祭者欲其神助己不使傾危也<lb/>
凡羞有俎者則於俎内祭君子不食圂腴小子走而不<lb/>
<pb n="22b"/>
趨舉爵則坐祭立飲凡洗必盥牛羊之肺離而不提心<lb/>
凡羞有湆者不以齊爲君子擇葱薤則絶其本末羞首<lb/>
者進喙祭耳<lb/>
　此廣明祭俎及飲食之禮也周禮圂作豢謂犬豕之<lb/>
　屬食米穀者腴腸也提猶絶也湇汁也齊和也飲食<lb/>
　必祭凡羞在豆則祭之豆閒之地有俎者於人爲横<lb/>
　則於俎内祭君子於犬豕不食其腴避穢也小子給<lb/>
　使令宜驅走而不得趨翔爲容若得酒舉爵則先坐<lb/>
<pb n="23a"/>
　祭而後立飲不備禮也凡洗爵必盥手以致潔牛羊<lb/>
　之肺<graphic n="KR2687" url="https://raw.githubusercontent.com/kanripo/KR-Gaiji/master/images/KR2687.png" mimeType="image/png"/>離之而不絶其中央少許使可手絶以祭也<lb/>
　凡羞之有湇者則有鹽梅齊和故不更以齊嫌於薄<lb/>
　主人之味也爲君子擇取葱薤則絶其本末爲有萎<lb/>
　乾羞首者必進喙以嚮尊者其祭則先以牲耳案特<lb/>
　牲少牢禮羊腸胃有鼎實而無豕腸胃鄉射禮用狗<lb/>
　亦不列其腸胃燕亦如之孔疏云鼎闕一是也曲禮<lb/>
　毋絮羮故羞有湇者不以齊<lb/>
<pb n="23b"/>
尊者以酌者之左爲上尊尊壺者面其鼻<lb/>
　此言列尊壺之法也尊者設尊之人酌者酌酒之人<lb/>
　尊壺者設尊設壺之人也人君陳尊於東楹之西而<lb/>
　南北列之酌人在尊之東其左爲南故設尊者列元<lb/>
　酒於酌人之左以爲上尊若諸臣之尊皆以次而列<lb/>
　於北矣有尊則有壺而尊與壺有鼻設尊壺者必面<lb/>
　其鼻以向君所以尊君也案尊者以酌者之左爲上<lb/>
　尊朱子謂設尊之人預度酌酒人之左尊而實以元<lb/>
<pb n="24a"/>
　酒即玉藻所謂凡尊必尚元酒者示重古也尊壺者<lb/>
　面其鼻即所謂唯君面尊者示重惠也<lb/>
飲酒者禨者醮者有折俎不坐未歩爵不嘗羞<lb/>
　此言飲酒之儀也沐而飲酒曰禨冠而飲酒曰醮折<lb/>
　俎折骨體於俎也歩行也羞庶羞也飲酒者而坐所<lb/>
　以致逸也然飲如沐而爲禨者冠而爲醮者則皆小<lb/>
　事若遇折俎之盛禮皆立而不坐否則未免於當尊<lb/>
　矣飲酒必嘗庶羞所以致養也然當未行無算爵之<lb/>
<pb n="24b"/>
　時則不先嘗否則未免於貪味矣孔疏曰折俎則殽<lb/>
　饌尊鄉飲酒燕禮有折俎者皆不坐此獨云禨者醮<lb/>
　者以其無酒俎之時得坐嫌有折俎亦坐故特明之<lb/>
　殽羞本爲酒設正羞脯醢折俎未飲酒之前即嘗故<lb/>
　鄉飲酒鄉射燕禮大射獻後乃薦賓皆先祭脯醢嚌<lb/>
　肺乃飲卒爵若庶羞必行爵之後始嘗之<lb/>
牛與羊魚之腥聶而切之爲膾麋鹿爲菹野豕爲軒皆<lb/>
聶而不切麕爲辟雞兔爲宛脾皆聶而切之切葱若薤<lb/>
<pb n="25a"/>
實之醯以柔之<lb/>
　此言膾及韲菹粗細之異也聶而切之先聶爲大臠<lb/>
　而後細切之也軒辟雞宛脾皆菹類制食之法以牛<lb/>
　與羊魚之生肉先大切之而後細切之則膾以名焉<lb/>
　如麋鹿爲菹野豕爲軒宜於粗則聶而不切麕爲辟<lb/>
　雞兔爲宛脾宜於細則聶而切之凡此腥肉用葱或<lb/>
　薤皆置之醯中使浸漬而熟則柔軟可食矣陸氏佃<lb/>
　曰内則腥言肉此言魚内則菹言魚此言麋鹿互相<lb/>
<pb n="25b"/>
　備<lb/>
其有折俎者取祭反之不坐燔亦如之尸則坐<lb/>
　此申言有折俎不坐之義也如待賓客有折俎者其<lb/>
　爲禮最隆故受之者就俎取肺而祭及祭竟而反於<lb/>
　俎皆立而不坐其在俎之燔爲祭與反亦如之唯尸<lb/>
　視賓客爲尊雖有折俎祭反皆坐也案折骨與燔爲<lb/>
　所設者盛故立而取反若云因俎有足故立尸又何<lb/>
　以坐也爲賓則立以致敬爲尸則坐以當尊位有不<lb/>
<pb n="26a"/>
　同也<lb/>
衣服在躬而不知其名爲罔<lb/>
　此言服制之當知也衣服所以章身也若在躬而不<lb/>
　知其名是之謂罔况昧於有生之理者乎<lb/>
其未有燭而後至者則以在者告道瞽亦然凡飲酒爲<lb/>
獻主者執燭抱燋客作而辭然後以授人執燭不讓不<lb/>
辭不歌<lb/>
　此言夜飲之禮也道導引也獻主主人也君使宰夫<lb/>
<pb n="26b"/>
　爲主燋未爇之炬也若天已昏而未有燭客有後至<lb/>
　者主人以先在坐者告之使知其人而致敬也導引<lb/>
　瞽者亦然以瞽無目非告不知也凡夜而飲酒爲獻<lb/>
　主者既執已然之燭又抱未爇之燋身親賤役而不<lb/>
　以爲勞及客起而辭然後以燭與燋授人當執燭時<lb/>
　於或讓或辭或歌之禮皆不暇爲惟既授於人則仍<lb/>
　不廢此舊説飲酒之禮賓主揖讓更相辭謝又各歌<lb/>
　詩以見意今以暮夜殺禮也<lb/>
<pb n="27a"/>
洗盥執食飲者勿氣有問焉則辟咡而對<lb/>
　此言事尊長之儀也口旁曰咡爲卑幼者奉洗盥之<lb/>
　水及執食飲以進皆不可使口氣直衝尊長若此時<lb/>
　尊長有問則偏於口旁而對亦恐氣觸之也方氏慤<lb/>
　曰勿氣則屏氣以致恭也辟咡而對與曲禮掩口而<lb/>
　對同義<lb/>
爲人祭曰致福爲已祭而致膳於君子曰膳祔練曰告<lb/>
凡膳告於君子主人展之以授使者於阼階之南南面<lb/>
<pb n="27b"/>
再拜稽首送反命主人又再拜稽首其禮大牢則以牛<lb/>
左肩臂臑折九个少牢則以羊左肩七个特牲則以豕<lb/>
左肩五个<lb/>
　此言致胙之禮也展省也臂臑肩蹄也九个自肩至<lb/>
　蹄折爲九段也爲人祭攝主也凡祭必歸胙而將命<lb/>
　之辭不同如爲人攝主則曰致福謂致其祭祀之福<lb/>
　也已祭不敢云福但曰膳言其爲享神之善味而已<lb/>
　苦已祔主大祥之祭則但曰告謂告以死者之已祔<lb/>
<pb n="28a"/>
　生者之已練也凡膳告於君子主人必自省視其具<lb/>
　而後授使者於阼階之南南面再拜稽首以送之使<lb/>
　者反命主人又必再拜稽首所饋之禮大牢則以牛<lb/>
　左肩自上斷折之至蹄爲九个少牢則以羊左肩七<lb/>
　个犆牲則以豕左肩五个不必備饌也陸氏佃曰祔<lb/>
　練凶事也難以福言又難以善言故旁言之孔疏云<lb/>
　周人牲體尚右右邉已祭所以獻左周貴肩故用左<lb/>
　肩<lb/>
<pb n="28b"/>
國家靡敝則車不雕幾甲不組縢食器不刻鏤君子不<lb/>
履絲屨馬不常秣<lb/>
　此言處災變之禮也靡與糜通雕刻畫也幾漆飾之<lb/>
　畿限也縢者束縳之名組縢謂以組束之及衿帶也<lb/>
　以穀食馬曰秣國家當師旅饑饉之後財力靡散民<lb/>
　庶彫敝則車不以雕幾爲飾甲不以組縢爲華食器<lb/>
　不以刻鏤爲美君子所履者不以絲屨馬不復以穀<lb/>
　爲秣皆從減省也陸氏佃曰言國家靡敝則所乗所<lb/>
<pb n="29a"/>
　　衛所養所履所御皆貶方氏慤曰五事必以車馬爲<lb/>
　　始終者車馬在禮爲重故年不順成則大夫不得造<lb/>
　　車馬<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷三十九<lb/>
</p>
<p>
</p>
  </div>
</body>
</text>
</TEI>
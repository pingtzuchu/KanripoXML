<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷十<lb/>
　檀弓下<lb/>
　君之適長殤車三乘公之庶長殤車一乘大夫之適長<lb/>
　殤車一乘<lb/>
　　此言諸侯卿大夫送殤遣車之禮也公即君也謂五<lb/>
　　等諸侯注謂庶子言公卑逺之也車謂遣車載牲體<lb/>
　　之包以置之椁内四隅者君之適子年自十六以至<lb/>
<pb n="1b"/>
　　十九未成人而死者謂之長殤遣車則用三乘若公<lb/>
　　之庶子長殤則車止一乘大夫之適子長殤車亦止<lb/>
　　一乘案禮諸侯遣車七乘大夫五乘降殺以兩成人<lb/>
　　子視父降一等殤視成人子又降一等庶殤視適長<lb/>
　　殤又降一等故其差如此<lb/>
　公之喪諸逹官之長杖<lb/>
　　此言臣為君杖之禮也達官謂受命於君名達於上<lb/>
　　者公之喪而臣為之服惟達官之長則杖而不及其<lb/>
<pb n="2a"/>
　屬者以恩尤深故其禮尤重也鄭注雖有官職不達<lb/>
　於君則不服斬孔疏不達於君謂府史之屬不服斬<lb/>
　衰但服齊衰三月若近臣閽寺之屬雖無爵命但嗣<lb/>
　君服斬則亦服斬<lb/>
君於大夫將𦵏弔於宫及出命引之三歩則止如是者<lb/>
三君退朝亦如之哀次亦如之<lb/>
　此言君弔臣之禮也宫殯宫也出柩始行也君於大<lb/>
　夫之喪將𦵏往弔於殯宫弔畢柩出君命引之三歩<lb/>
<pb n="2b"/>
　則止猶若不忍其行之遽也如是者凡三而後君退<lb/>
　盖所以致其哀禮者如此然君來弔不必定在殯宫<lb/>
　或當柩朝廟將發亦如之或當既出大門至平日之<lb/>
　賔次停柩舉哀亦如之時有早晚而禮則一也案禮<lb/>
　弔於𦵏者必執引君尊故命人代為之<lb/>
五十無車者不越疆而弔人<lb/>
　此言衰老者不可有徒行逺弔之事也老者不以筋<lb/>
　力為禮若年至五十無車可乘而越疆以弔人必有<lb/>
<pb n="3a"/>
　更益其衰者此禮之所不許也<lb/>
季武子寢疾蟜固不説齊衰而入見曰斯道也將亡矣<lb/>
士唯公門説齊衰武子曰不亦善乎君子表㣲及其喪<lb/>
也曾㸃倚其門而歌<lb/>
　此言存禮者之善而因及廢禮之事也魯大夫季武<lb/>
　子寢疾蟜固有齊衰之喪不説凶服而入見且告之<lb/>
　曰斯道也或幾於亡矣士唯於君門乃説齊衰耳武<lb/>
　子曰子之言豈不善乎凡失禮顯著者人皆可知若<lb/>
<pb n="3b"/>
　其㣲細固唯君子乃能表明之也盖心不懌而强言<lb/>
　如此及武子死曾㸃則倚其門而歌以明己之不與<lb/>
　季氏也<lb/>
大夫弔當事而至則辭焉弔於人是日不樂婦人不越<lb/>
疆而弔人行弔之日不飲酒食肉焉弔於𦵏者必執引<lb/>
若從柩及壙皆執紼<lb/>
　此言受弔與弔人之禮也辭猶告也車曰引棺曰紼<lb/>
　大夫弔於士主人應下堂以迎若適當小斂大斂與<lb/>
<pb n="4a"/>
　殯之時則擯者以主人有事告焉君子哀樂不同日<lb/>
　故弔日不樂婦人無外事故不越疆而弔人行弔之<lb/>
　日餘哀未忘故不飲酒食肉凡弔於𦵏者本為助執<lb/>
　事故必執引以導柩車若從柩至壙當其下窆必皆<lb/>
　執紼案執引最尊者千人諸侯五百人大夫三百人<lb/>
　士五十人至有贏餘雖不執引或從柩及壙亦皆執<lb/>
　紼引取長逺之義紼取撥舉之義<lb/>
喪公弔之必有拜者雖朋友州里舍人可也弔曰寡君<lb/>
<pb n="4b"/>
承事主人曰臨君遇柩於路必使人弔之<lb/>
　此亦言君弔臣之禮也臣有喪公來親弔或遣人來<lb/>
　弔必有為主而拜者若無主後則以次疏親拜之若<lb/>
　又無疏親則朋友或同州同里典舍之人拜之可也<lb/>
　其弔擯者必曰寡君承事謂承助其喪事也主人則<lb/>
　曰臨謂對擯者而謝君之辱臨也君出而遇柩於路<lb/>
　亦必使人弔之於臣民有父母之恩也案喪大記曰<lb/>
　喪有無後無無主則弔必有拜者明矣鄭注以拜為<lb/>
<pb n="5a"/>
　往謝實則兼弔時及往拜而言<lb/>
大夫之喪庶子不受弔<lb/>
　此言庶子不為有爵喪主之禮也大夫之喪適子主<lb/>
　之受弔拜賔若適子或以他故不在則庶子不敢受<lb/>
　弔盖禮莫嚴於適庶之辨也案無適子則庶子之長<lb/>
　者受弔適子不在雖同母之弟亦不受弔<lb/>
妻之昆弟為父後者死哭之適室子為主袒免哭踊夫<lb/>
入門右使人立于門外告來者狎則入哭父在哭於妻<lb/>
<pb n="5b"/>
之室非為父後者哭諸異室有殯聞逺兄弟之喪哭于<lb/>
側室無側室哭于門内之右同國則往哭之<lb/>
　此言聞喪而哭之事也父後妻父之後也適室正寢<lb/>
　也側室燕寢之旁室也禮女子適人為昆弟之為父<lb/>
　後者不降其夫亦為之哭於適室之中庭以其正故<lb/>
　也然已無服而子為甥宜為舅緦故命為之主受弔<lb/>
　拜賔袒免哭踊盡為主之禮也子為主在東階下故<lb/>
　夫入門右北靣而哭示無二主也此時鄉里有以哭<lb/>
<pb n="6a"/>
　而來弔者則使人立於門外告以其故若與此死者<lb/>
　曾相狎習則入共哭其不狎者不入也若己父在則<lb/>
　不敢以私親之喪干尊者故但哭於妻之室而不於<lb/>
　適室也若妻之兄弟不為父後則哭於異室别於適<lb/>
　也若有殯在堂聞兄弟之在異國者有喪則哭於側<lb/>
　室嫌哭殯也無側室則哭於大門内之右變其主位<lb/>
　也若同國則往哭於其家喪無外事也<lb/>
子張死曾子有母之喪齊衰而往哭之或曰齊衰不以<lb/>
<pb n="6b"/>
弔曾子曰我弔也與哉<lb/>
　此言哭友變禮之事也子張死曾子適有母之喪不<lb/>
　脱齊衰而往哭之或止之曰齊衰不以弔而曾子則<lb/>
　曰我以同道之恩但往哭之耳豈以為弔也與哉案<lb/>
　弔主於禮而哭本於情故鄭注謂曾子於朋友哀痛<lb/>
　甚而往哭之非若凡弔盖曾子此時已卒哭而易受<lb/>
　服矣<lb/>
有若之喪悼公弔焉子游擯由左<lb/>
<pb n="7a"/>
　此言喪事為擯之位異於吉也悼公魯哀公子名寧<lb/>
　擯贊相禮事者有若之喪悼公往而弔焉子游為擯<lb/>
　而由左盖喪禮廢亡時人以為此儀當如詔辭而皆<lb/>
　由右相故子游正之案由左由右皆謂主人之左右<lb/>
　也孔疏謂推賔居右而已居左者未是<lb/>
齊榖王姬之喪魯莊公為之大功或曰由魯嫁故為之<lb/>
服姊妹之服或曰外祖母也故為之服<lb/>
　此言魯侯為王姬著服之事也榖當作告王姬周女<lb/>
<pb n="7b"/>
　齊襄公夫人也齊以王姬之喪來告於魯魯莊公為<lb/>
　之服大功解之者或曰王姬歸齊由魯為主比於魯<lb/>
　女故為之服出嫁姊妹之服也或又曰王姬為莊公<lb/>
　外祖母故為之服大功則失之矣案春秋周女由魯<lb/>
　嫁卒則服之如内姊妹而天子不為之服莊公元年<lb/>
　秋築王姬之館于外又書王姬歸于齊此於齊之告<lb/>
　喪所以服大功也或者不察而以為外祖母莊公是<lb/>
　襄公女弟文姜之子則王姬乃舅之妻非外祖母又<lb/>
<pb n="8a"/>
　諸侯絶期外祖母不當有服也<lb/>
晋獻公之喪秦穆公使人弔公子重耳且曰寡人聞之<lb/>
亡國恒於斯得國恒於斯雖吾子儼然在憂服之中喪<lb/>
亦不可乆也時亦不可失也孺子其圖之以告舅犯舅<lb/>
犯曰孺子其辭焉喪人無寳仁親以為寳父死之謂何<lb/>
又因以為利而天下其孰能説之孺子其辭焉公子重<lb/>
耳對客曰君惠弔亡臣重耳身喪父死不得與於哭泣<lb/>
之哀以為君憂父死之謂何或敢有他志以辱君義稽<lb/>
<pb n="8b"/>
顙而不拜哭而起起而不私子顯以致命於穆公穆公<lb/>
曰仁夫公子重耳夫稽顙而不拜則未為後也故不成<lb/>
拜哭而起則愛父也起而不私則逺利也<lb/>
　此言晋公子重耳不因父喪以取國之事也狐偃即<lb/>
　子犯子顯公子縶也晋公子重耳以驪姬之讚避難<lb/>
　奔翟逮獻公之喪秦穆公使人弔之且述穆公之命<lb/>
　曰寡人聞之從來死生更代之際亡國於斯得國亦<lb/>
　於斯雖吾子儼然今在憂服中然失位亦不可乆也<lb/>
<pb n="9a"/>
　乘時亦不可失也孺子盍圖之重耳以告舅犯舅犯<lb/>
　曰孺子其必辭焉亡人無所為寳惟仁親以為寳今<lb/>
　父之死是何等事若又因以為得國之利其罪大矣<lb/>
　將天下其孰能為我解之孺子其必辭焉公子重耳<lb/>
　因對使者曰以君之惠辱弔亡臣重耳身出亡而父<lb/>
　死曾不得居於喪次盡哭泣之哀而以為君憂父之<lb/>
　死是何等事或敢有他志以辱君惠弔之義乎於是<lb/>
　稽顙而不拜謝哭泣而起起而不復與使者私言使<lb/>
<pb n="9b"/>
　者子顯歸以致命於穆公穆公稱之曰仁矣夫公子<lb/>
　重耳乎為後者當拜謝今但稽顙而已以未立為後<lb/>
　故不成拜也哭而起則哀痛其父也起而不私是逺<lb/>
　反國之利也案舅犯之教重耳特致飾於辭命盖霸<lb/>
　者假仁之事耳然其言則惻然仁孝之言也故大學<lb/>
　論不外本内末亦有取焉<lb/>
帷殯非古也自敬姜之哭穆伯始也<lb/>
　此言哭殯者不宜帷殯之事也穆伯魯大夫季悼子<lb/>
<pb n="10a"/>
　之子公甫靖也柩在殯朝夕哭禮必褰徹其帷若帷<lb/>
　殯而哭則非古也自敬姜之哭其夫穆伯始也案敬<lb/>
　姜早寡常晝哭以避嫌帷殯宜亦此意然夫婦之義<lb/>
　生同室死同穴何獨在殯之時嫌於褰帷而哭乎自<lb/>
　敬姜行之世俗從而效之非禮意矣<lb/>
喪禮哀戚之至也節哀順變也君子念始之者也<lb/>
　此言居喪不敢過於哀毁之事也始猶生也孝子遭<lb/>
　喪而行一切之禮乃是哀戚之至也惟哀戚之至故<lb/>
<pb n="10b"/>
　禮為之節正以順孝子之心使之漸變而輕也所以<lb/>
　然者君子念始而父母之生已恐傷其性而不敢至<lb/>
　於太過也案子以著代始而生之者親也終而成之<lb/>
　者子也若毁至滅性則子道不終而親之生我為徒<lb/>
　然矣故節哀順變正先王之所以教孝也<lb/>
復盡愛之道也有禱祠之心焉望反諸幽求諸鬼神之<lb/>
道也北面求諸幽之義也<lb/>
　此言孝子盡愛親之道而冀其復生也禱祠如云禱<lb/>
<pb n="11a"/>
　祀而求也孝子無不愛其親者於親之死為之復以<lb/>
　冀其復生是盡愛親之道也盖猶有禱祠之心焉幽<lb/>
　者鬼神之道望反諸幽以鬼神求之也北者幽隂之<lb/>
　方北靣而呼自幽而求之也案死者不可復生而萬<lb/>
　一冀其復生者孝子之用心如是也故升屋北靣而<lb/>
　望其反如自出而反者然<lb/>
拜稽顙哀戚之至隐也稽顙隐之甚也<lb/>
　此言孝子哀痛之情尤以稽顙為極也隐痛也喪禮<lb/>
<pb n="11b"/>
　本欲盡哀如拜與稽顙均為哀戚之至痛也就二者<lb/>
　而言則稽顙以頭觸地無復禮容尤痛之甚也盖拜<lb/>
　是答賔之禮稽顙則全是自致其哀孔子之從稽顙<lb/>
　而后拜者以此<lb/>
飯用米貝弗忍虚也不以食道用美焉爾<lb/>
　此言飯含之義取其潔而不取其䙝也人始死而飯<lb/>
　含用米與貝實於死者之口而弗忍其口之虚也此<lb/>
　不是用飲食之道亦用其物之美潔者云爾<lb/>
<pb n="12a"/>
銘明旌也以死者為不可别已故以其旗識之愛之斯<lb/>
錄之矣敬之斯盡其道焉耳<lb/>
　此言銘旌之義也人死有銘者以其為神明之旌也<lb/>
　以死者之形貌為不可見故用旗書名以識之惟愛<lb/>
　之而不敢忘故為旌以錄其名敬之而不敢遺故為<lb/>
　旌以盡送死之道焉耳<lb/>
重主道也殷主綴重焉周主重徹焉<lb/>
　此言設重之義殷與周異也人始死以木作重長三<lb/>
<pb n="12b"/>
　尺此雖非主而神所憑依在是是有主之道也殷禮<lb/>
　始殯設重於殯廟之庭及作虞主後猶聫綴以懸於<lb/>
　所殯之廟有不忍棄焉周禮作虞主後遂徹重而埋<lb/>
　於土有不敢凟焉案重與主皆所以依神而不同者<lb/>
　何方氏慤曰始死而未𦵏則有柩矣有柩而又設重<lb/>
　所以為重也既有廟矣有廟而必立主是為主也<lb/>
奠以素器以生者有哀素之心也唯祭祀之禮主人自<lb/>
盡焉爾豈知神之所饗亦以主人有齊敬之心也<lb/>
<pb n="13a"/>
　此言奠與祭之盡其愛敬也哀素哀痛無飾也自始<lb/>
　死至𦵏而有奠奠用素器以喪未乆生者哀心特甚<lb/>
　不尚飾也唯祭祀之禮必致其文則主人自盡焉爾<lb/>
　此豈知神之所饗必在於此亦以表其齊敬之心也<lb/>
辟踊哀之至也有算為之節文也袒括髪變也慍哀之<lb/>
變也去飾去美也袒括髪去飾之甚也有所袒有所襲<lb/>
哀之節也<lb/>
　此言哀痛之必有節也撫心為辟頓足為踊女辟男<lb/>
<pb n="13b"/>
　踊孝子喪其親而有辟踊乃哀痛之極也若不裁限<lb/>
　則傷其性故有算數以為之節文也辟踊之時袒衣<lb/>
　括髪者容貌之變也悲慍恚懑者哀情之變也去其<lb/>
　㝷常吉時之服飾是去其華美也而袒括髪又在去<lb/>
　飾之中為最甚也孝子理宜常袒而有所袒又有所<lb/>
　襲者以明哀之有節限也<lb/>
弁絰葛而𦵏與神交之道也有敬心焉周人弁而𦵏殷<lb/>
人冔而𦵏<lb/>
<pb n="14a"/>
　此言葬時用素冠之禮也弁素冠也絰環絰也居喪<lb/>
　之時冠服俱用純凶至葬則以素帛為弁制如爵弁<lb/>
　而其上用葛為環絰所以然者葬而即遠與神交之<lb/>
　道也於是乎有敬心焉如弁為周人之祭冠而以葬<lb/>
　冔為殷人之祭冠而以葬皆以示敬也案喪事以哀<lb/>
　為本故有厭冠麻絰之制葬則以弁易厭冠以葛易<lb/>
　麻絰而敬心生矣<lb/>
歠主人主婦室老為其病也君命食之也<lb/>
<pb n="14b"/>
　此言居喪病困尊者命食之事也歠歠粥也主人亡<lb/>
　者之子主婦亡者之妻無則主人之妻也室老家之<lb/>
　長相居喪三日不食以後大夫之家歠粥者則有主<lb/>
　人主婦與室老焉惟慮其病困之故有不勝喪也是<lb/>
　以君必命之食疏飯以紓其哀也陸氏佃曰謂親喪<lb/>
　三日之後君命以粥歠焉故曰為其病也君命食之<lb/>
　也案此則當以歠字連下主人主婦室老為句而以<lb/>
　下兩句釋之義甚通貫雖與注異然固可從<lb/>
<pb n="15a"/>
反哭升堂反諸其所作也主婦入于室反諸其所養也<lb/>
　此言既葬反哭之事也堂與室皆謂廟中也卒窆而<lb/>
　歸主人反哭而升於堂盖以堂者乃親平日祭祀冠<lb/>
　昏行禮之處也主婦反哭而入於室盖以室者是親<lb/>
　平日飲食供養之處也案既夕禮主人反哭入升自<lb/>
　西階東面又云主婦入於室盖此時親之形魄已歸<lb/>
　於土親之神明則欲其仍反於廟誠不忍其一日而<lb/>
　無所歸也朱子曰須知得此意思則所謂踐其位行<lb/>
<pb n="15b"/>
　其禮等事行之自安方見得繼志述事之事<lb/>
反哭之弔也哀之至也反而亡焉失之矣於是為甚殷<lb/>
既封而弔周反哭而弔孔子曰殷已慤吾從周<lb/>
　此言反哭之事而折衷於聖人也封讀為窆下棺也<lb/>
　人之始死則哀其死既葬則哀其亡故反哭之有弔<lb/>
　也哀之至也盖前此尚見殯宫反則吾親亡焉不可<lb/>
　復見哀故於是為甚也殷之禮既封而受弔於墓周<lb/>
　之禮反哭而受弔於家夫親之在土固為可哀不若<lb/>
<pb n="16a"/>
　求親於平日居止之所而不得其哀尤甚也孔子曰<lb/>
　殷已慤吾從周言其情文兼盡禮所宜從也案士䘮<lb/>
　禮主人反哭弔者升自西階曰如之何主人拜稽顙<lb/>
　送於門外遂適殯宫慤者質野之意盖弔禮不當於<lb/>
　野行之也<lb/>
葬於北方北首三代之達禮也之幽之故也<lb/>
　此言葬禮之順乎鬼神也北方國之北北首首在北<lb/>
　也殯從南首固有不忍遽以鬼神待其親者至於葬<lb/>
<pb n="16b"/>
　則終死事矣其於必北方而北首三代通用此禮也<lb/>
　以鬼神所尚在幽暗欲順死者之情而反乎幽故也<lb/>
　方氏慤曰南方以陽而明北方以隂而幽人之生也<lb/>
　自幽而出乎明故生者南鄉及其死也自明而反乎<lb/>
　幽故死者北首<lb/>
既封主人贈而祝宿虞尸<lb/>
　此言葬訖主人將為虞祭之事也宿讀為肅戒也進<lb/>
　也虞祭名葬有以幣送死之禮盖柩行至城門公使<lb/>
<pb n="17a"/>
　宰夫贈元纁束既窆主人用以贈死者於墓祝於此<lb/>
　時則先歸以肅虞祭之尸焉案虞猶安也窆畢迎精<lb/>
　而反祭於殯宫以安之士虞禮記云男男尸女女尸<lb/>
　至祭於廟則男女共尸<lb/>
既反哭主人與有司視虞牲有司以几筵舍奠於墓左<lb/>
反日中而虞<lb/>
　此言虞祭之禮也士虞禮虞牲以特豕几以依神筵<lb/>
　以坐神舍同釋奠置也既葬而反哭主人與有司先<lb/>
<pb n="17b"/>
　省視虞祭應用之牲别令有司以几筵釋奠於墓左<lb/>
　以禮地神為親之託體於斯也待祭墓之有司反即<lb/>
　於日中時舉行虞祭之事焉案周人尚赤大事用日<lb/>
　出故朝葬而日中虞釋奠必使有司代者欲速反而<lb/>
　脩虞事虞祭必待有司反者葬禮畢然後可行祭禮<lb/>
　也釋奠則無尸周官墓人凡祭墓為尸意者其君禮<lb/>
　與<lb/>
葬日虞弗忍一日離也是日也以虞易奠卒哭曰成事<lb/>
<pb n="18a"/>
是日也以吉祭易䘮祭明日祔于祖父其變而之吉祭<lb/>
也比至於祔必於是日也接不忍一日末有所歸也<lb/>
　此言虞祭至祔孝子弗忍於親之事也卒哭三虞後<lb/>
　祭名吉祭即卒哭之祭也祔于祖父祭告於其祖之<lb/>
　廟也葬之日日中即虞者以孝子之心弗忍一日離<lb/>
　其親也自始死以來皆為䘮奠至是乃易而為虞祭<lb/>
　三虞之後其祭為卒哭言無時之哭自此而止唯存<lb/>
　朝夕哭也祝辭曰哀薦成事祭以吉為成故是日以<lb/>
<pb n="18b"/>
　吉祭易䘮祭也卒哭之明日祔於祖父廟以孫之與<lb/>
　祖昭穆同也夫以吉祭易䘮祭是變而之吉祭矣自<lb/>
　吉祭而至於祔必接連於卒哭之日者不忍使其親<lb/>
　一日而無所歸也案方氏慤曰不忍一日離推生者<lb/>
　之情不忍一日末有所歸窮死者之理也舊説變者<lb/>
　變其常謂未及葬期而葬者自虞至祔但遇剛日即<lb/>
　連接其祭於經傳未有明據盖必於是日也接者即<lb/>
　所謂明日祔于祖父也<lb/>
<pb n="19a"/>
殷練而祔周卒哭而祔孔子善殷<lb/>
　此言殷周祔禮之不同也殷以練之明日而祔周以<lb/>
　卒哭之明日而祔夫三月而即鬼其親疑於太迫期<lb/>
　則時少寛矣此孔子所以善殷也案祔者以主附藏<lb/>
　於祖廟有祭則就祭之俟除䘮而後遷主於新廟之<lb/>
　中時而祭焉殷人練而祔則未練以前猶祭於寢而<lb/>
　有不忍遽改之心故比周為善也<lb/>
君臨臣䘮以巫祝桃茢執戈惡之也所以異於生也䘮<lb/>
<pb n="19b"/>
有死之道焉先王之所難言也<lb/>
　此言君臨臣䘮之禮也桃性辟惡鬼神所畏茢萑苕<lb/>
　可掃不祥臣䘮未襲之前君徃臨之則使巫執桃祝<lb/>
　執茢小臣執戈為有凶邪之氣可惡也若往臨生者<lb/>
　但有執戈此所以異於生也䘮有惡死之道焉先王<lb/>
　之所不忍言也姚氏舜牧曰死與生自不同惡生於<lb/>
　所畏故為之祓除正以釋其疑畏之心而使君得盡<lb/>
　禮於臣也<lb/>
<pb n="20a"/>
䘮之朝也順死者之孝心也其哀離其室也故至於祖<lb/>
考之廟而后行殷朝而殯於祖周朝而遂葬<lb/>
　此言殷周死者朝廟之事也將葬之時而奉柩以朝<lb/>
　是順死者之孝心也又推死者之心必自哀其違離<lb/>
　寢處欲一至於祖考之廟告訣而后行也殷則大斂<lb/>
　之後即奉柩朝祖而遂殯於廟周則殯於寢及葬而<lb/>
　後朝廟以行其不同如此案殷殯於廟故未殯先朝<lb/>
　周殯於寢故朝而後葬此神道人道之别如晋文公<lb/>
<pb n="20b"/>
　之䘮殯於曲沃當是用殷禮然則先朝禰而殯於祖<lb/>
　廟與<lb/>
孔子謂為明器者知䘮道矣備物而不可用也哀哉死<lb/>
者而用生者之器也不殆於用殉乎哉其曰明器神明<lb/>
之也塗車芻靈自古有之明器之道也孔子謂為芻靈<lb/>
者善謂為俑者不仁不殆於用人乎哉<lb/>
　此言古用明器之善而以孔子之言為斷也殆幾也<lb/>
　俑木偶人設機而能踊跳故曰俑孔子謂送葬而有<lb/>
<pb n="21a"/>
　明器者其知䘮之道矣雖備物而不可用也哀哉以<lb/>
　死者而用生者之器也不近於用殉乎哉夫名之曰<lb/>
　明器者是以神明之道事其親也以泥為車束草為<lb/>
　人自古有此即明器之類也故孔子謂古之為芻靈<lb/>
　者善謂今之為俑者不仁盖俑則有面目機發太似<lb/>
　乎人非復芻靈之畧似而已不近於用人乎哉案神<lb/>
　與人異道則不相傷易明器而用生者之器易芻靈<lb/>
　而為俑後世以生人殉葬所自來矣<lb/>
<pb n="21b"/>
穆公問於子思曰為舊君反服古與子思曰古之君子<lb/>
進人以禮退人以禮故有舊君反服之禮也今之君子<lb/>
進人若將加諸膝退人若將墜諸淵毋為戎首不亦善<lb/>
乎又何反服之禮之有<lb/>
　此言為舊君反服之禮也魯穆公問於子思曰禮有<lb/>
　為舊君反服者是古之制與子思曰古之君子之待<lb/>
　其臣也進必以禮而本於誠退必以禮而歸於厚故<lb/>
　有去國而為舊君反服之禮也若今之君子進則引<lb/>
<pb n="22a"/>
　之唯恐不高而若加諸膝退則擠之唯恐不深而若<lb/>
　墜諸淵其去國之後得不為㓂亂之主斯亦善矣又<lb/>
　何反服之禮之有案此與孟子之告齊宣王皆似有<lb/>
　為而發應氏鏞云世衰道㣲君多虐其臣者故警以<lb/>
　相為感應之理若夫忠孝之至彌性無窮則所以事<lb/>
　其君親宜必有道矣<lb/>
悼公之䘮季昭子問於孟敬子曰為君何食敬子曰食<lb/>
粥天下之達禮也吾三臣者之不能居公室也四方莫<lb/>
<pb n="22b"/>
不聞矣勉而為瘠則吾能毋乃使人疑夫不以情居瘠<lb/>
者乎哉我則食食<lb/>
　此言臣於君䘮有食粥之禮也昭子季康子曾孫名<lb/>
　强敬子孟武伯子名㨗三臣孟孫叔孫季孫也魯悼<lb/>
　公之䘮季昭子問於孟敬子曰臣於君䘮何食而可<lb/>
　敬子曰居䘮食粥此天下共由之禮也但吾三臣者<lb/>
　之不能居公室而以禮事君也四方其莫不聞矣故<lb/>
　勉强食粥而為毁瘠之貌我雖能之然豈不使人疑<lb/>
<pb n="23a"/>
　　我非以真情而處此毁瘠者乎哉我是以寧違乎禮<lb/>
　　而食食也案禮莫大乎臣子之事其君親魯稱秉禮<lb/>
　　而孟孫之言如此與所謂三年之䘮魯先君莫之行<lb/>
　　者皆可歎也<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷十<lb/>
</p>
<p>
</p>
  </div>
</body>
</text>
</TEI>
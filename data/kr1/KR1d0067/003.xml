<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三<lb/>
　曲禮上<lb/>
　凡為君使者已受命君言不宿於家君言至則主人出<lb/>
　拜君言之辱使者歸則必拜送于門外若使人於君所<lb/>
　則必朝服而命之使者反則必下堂而受命<lb/>
　　此言人臣敬君命之禮也人臣不可稱主人稱主人<lb/>
　　者對使者為文也凡為君使者已受君之命即當出<lb/>
<pb n="1b"/>
　　舍於郊而勿使君言之宿於家或君有所詔問於臣<lb/>
　　則當君言之至主人必出門以拜君言之辱臨使者<lb/>
　　歸而復命又必拜送於門外若臣有事而遣使請命<lb/>
　　於君所則於其往也必朝服而遣之於使者之反又<lb/>
　　必下堂而受命若此者皆所以敬君命也案人君操<lb/>
　　治世之柄命令之發如雷霆然臣下敬謹若是則發<lb/>
　　號施令之宜罔有不臧也又可知矣<lb/>
　博聞強識而讓敦善行而不怠謂之君子<lb/>
<pb n="2a"/>
　此言君子自修之實也學以知行為要如博聞強識<lb/>
　而又能欿然退讓敦厚其力於善行而又能久而勿<lb/>
　怠則知日進於明而行日進於誠内外交修所以成<lb/>
　徳者備矣其不謂之君子乎案曲禮所記威儀文物<lb/>
　之事詳矣無文不行而無本不立學禮者亦勉為君<lb/>
　子而可與<lb/>
君子不盡人之歡不竭人之忠以全交也<lb/>
　此言君子全交之道也鄭注歡謂飲食忠謂衣服之<lb/>
<pb n="2b"/>
　物夫飲食之禮所以致其歡樂也饋遺之禮所以致<lb/>
　其忠愛也君子不盡人之歡不竭人之忠使彼此之<lb/>
　情常有餘而可以相繼正所以全其交道也盖事理<lb/>
　惡其太盡盡歡竭忠則應之者窮而不能久而不厭<lb/>
　矣是以君子不為也<lb/>
禮曰君子抱孫不抱子此言孫可以為王父尸子不可<lb/>
以為父尸為君尸者大夫士見之則下之君知所以為<lb/>
尸者則自下之尸必式乘必以几<lb/>
<pb n="3a"/>
　此言敬尸之禮也王父即祖也為君尸者君所筮以<lb/>
　為尸者也古禮經之語有云君子平日抱孫不抱子<lb/>
　此言孫與王父昭穆同可以為尸子與父昭穆異不<lb/>
　可以為尸故也将祭而齊致齊於家散齊猶可行道<lb/>
　若士大夫於道而遇君之所筮為尸者則必下車以<lb/>
　致敬君或不能識有以告者而君知之則亦自下車<lb/>
　以致敬尸於是時必俯憑乎式其乘也必以几尊者<lb/>
　慎也案孔疏謂几在式上恐式上非置几地據昏禮<lb/>
<pb n="3b"/>
　婦乘以几賈公彦謂登車時也将上車踐以登若王<lb/>
　后則履石若尸乘以几之類<lb/>
齊者不樂不弔<lb/>
　此言謹齊之禮也古之有敬事者必齊齊以致精明<lb/>
　之徳也故不樂不弔盖不以哀樂貳其心也方氏慤<lb/>
　曰致齊将以致祭也至於祭則曰樂以迎來哀以送<lb/>
　往何也齊之不哀不樂乃所以致祭之哀樂也案齊<lb/>
　主於敬敬者主一無適之謂也若有所哀樂則心已<lb/>
<pb n="4a"/>
　他適矣豈所謂致一以交於神明者乎<lb/>
居䘮之禮毁瘠不形視聽不衰升降不由阼階出入不<lb/>
當門隧居喪之禮頭有創則沐身有瘍則浴有疾則飲<lb/>
酒食肉疾止復初不勝喪乃比於不慈不孝五十不致<lb/>
毁六十不毁七十唯衰麻在身飲酒食肉處於内<lb/>
　此通言居喪之禮也門隧門之中道也人子居喪雖<lb/>
　哀痛至極而不容以滅性故毁瘠不使形體之露視<lb/>
　聽不使精氣之衰恐以死傷生而至於過也升降不<lb/>
<pb n="4b"/>
　由阼階不忍厯親之位也出入不當門隧不忍踐親<lb/>
　之迹也居喪不整容故不沐浴不甘味故不進酒肉<lb/>
　然頭有創身有瘍沐浴可也有疾飲酒食肉可也疾<lb/>
　止復初仍不食也人或有篤於禮而忘其生致疾甚<lb/>
　疑死而不勝喪則下不足以傳後而比於不慈上不<lb/>
　足以奉先而比於不孝故五十始衰毁不極也六十<lb/>
　又衰并不毁也至於七十惟衰麻之服在身而已雖<lb/>
　無疾而可飲酒食肉且不必居於門外之倚廬雖退<lb/>
<pb n="5a"/>
　處於内可也夫先王制禮必協於中若毁而滅性則<lb/>
　過矣親亡而遂忘其親則不及矣或有疾而至失其<lb/>
　飬或年老而不殺其節則又過矣居喪之禮一本乎<lb/>
　天性之自然聖人為之節制要使不失其中而已<lb/>
生與來日死與往日<lb/>
　此言慎終之禮也生謂禮之施於生者與猶數也來<lb/>
　日謂将來之日死之第二日也死謂禮之施於死者<lb/>
　往日謂死之本日也喪禮中如三日而食生者事也<lb/>
<pb n="5b"/>
　則以來日數如三日而殯死者事也則以往日數夫<lb/>
　死者日逺生者日忘聖人察於人情之至而致謹於<lb/>
　一日二日之閒其意深矣注疏以生數來日為成服<lb/>
　杖謂士禮貶於大夫今從戴氏<lb/>
知生者弔知死者傷知生而不知死弔而不傷知死而<lb/>
不知生傷而不弔弔喪弗能賻不問其所費問疾弗能<lb/>
遺不問其所欲見人弗能館不問其所舍<lb/>
　此言行禮之貴稱乎情而盡其實也弔與傷各有辭<lb/>
<pb n="6a"/>
　弔者問其大故傷者悼其淪亡也以貨財助喪事曰<lb/>
　賻人行人也弔者禮之恤乎外為生者而來也傷者<lb/>
　情之痛於中為死者而來也但知生而不知死而從<lb/>
　而傷之則近於偽矣故弔而不傷但知死而不知生<lb/>
　而從而弔之則近於諂矣故傷而不弔凡弔喪有相<lb/>
　助之賻若弗能則弗問其所費問疾有相遺之物若<lb/>
　弗能則弗問其所欲見行人有授館之事若弗能則<lb/>
　弗問其所舍盖禮之為禮有情有文文者所以文其<lb/>
<pb n="6b"/>
　情也若情之不存則文亦偽焉而已是故忠信之人<lb/>
　可以學禮<lb/>
賜人者不曰來取與人者不問其所欲<lb/>
　此言賜與之禮也有所賜於人者必将之以禮故不<lb/>
　曰來取有所與於人者必節之以禮故不問其所欲<lb/>
　若賜君子而曰來取則是輕之也與小人而問其所<lb/>
　欲則是徇之也皆非所以飬㢘也<lb/>
適墓不登壟助葬必執紼臨喪不笑揖人必違其位望<lb/>
<pb n="7a"/>
柩不歌入臨不翔當食不歎鄰有喪舂不相里有殯不<lb/>
巷歌適墓不歌哭日不歌送喪不由徑送葬不辟塗潦<lb/>
臨喪則必有哀色執紼不笑臨樂不歎介胄則有不可<lb/>
犯之色故君子戒慎不失色於人<lb/>
　此言君子之戒慎以行禮而無有失色也相以音聲<lb/>
　相勸相也往墓所者不登高處以致敬也助人之葬<lb/>
　必執引棺之索以致力也臨喪宜哀故不笑也禮以<lb/>
　變為敬故揖人者必違己之位也望柩不歌哀不為<lb/>
<pb n="7b"/>
　樂也入臨不翔哀不為容也當食不歎非歎所也居<lb/>
　相近者情必相闗故鄰有喪則舂者不為歌以相勸<lb/>
　里有殯則不入巷門而歌也適墓不歌示哀也哭日<lb/>
　不歌哀未忘也送喪不由徑不苟取速也送𦵏不避<lb/>
　塗潦不暇擇地也臨喪則必有哀色哀發於中而形<lb/>
　於外也執紼不笑亦哀不為樂也臨樂不歎亦非歎<lb/>
　所也身服介胄則有不可犯之色以威克愛也夫吉<lb/>
　凶常變之禮不同而君子一以戒慎之心體之故能<lb/>
<pb n="8a"/>
　咸中乎禮不至失色於人也案禮主於敬戒慎者敬<lb/>
　之謂也故動不踰禮惟敬而無失者能之<lb/>
國君撫式大夫下之大夫撫式士下之禮不下庶人刑<lb/>
不上大夫刑人不在君側<lb/>
　此言禮與刑之制也君與大夫或大夫與士同途而<lb/>
　出各乘其車而有所敬若國君據式則大夫下車以<lb/>
　其敬當倍於君也若大夫據式則士下車以其敬當<lb/>
　倍於大夫也至於庶人有事則假士禮而行之以制<lb/>
<pb n="8b"/>
　禮者皆自士始不下及庶人也大夫有罪則以八議<lb/>
　定之而不特制為大夫之刑故刑之不上及於大夫<lb/>
　猶禮之不下及於庶人也人君當貴徳而親賢不使<lb/>
　刑餘之人或在其側以防變也案周官以禮俗馭其<lb/>
　民是禮非不下庶人有甸師氏以刑有爵者是刑非<lb/>
　不上大夫也盖禮以治貴者為主若庶人則為之恤<lb/>
　其財而寛其力焉刑以治賤者為主若大夫則為之<lb/>
　厲其節而飬其禮義亷恥焉至人君飬徳之方惟日<lb/>
<pb n="9a"/>
　與正人居聞正言行正事則薫陶漸漬有不自知其<lb/>
　益者矣故古者之制公家畜刑人而不近刑人墨者<lb/>
　使守門劓者使守闗刖者使守囿髠者使守積宫者<lb/>
　使守内夫其畜之者仁也不近之者智也義也周官<lb/>
　綴衣趣馬皆必常人吉士有以哉<lb/>
兵車不式武車綏旌徳車結旌<lb/>
　此言乘車之儀與車上之飾也兵車即武車盖革路<lb/>
　也取其威猛曰武車取其建戈刃故曰兵車也徳車<lb/>
<pb n="9b"/>
　係乘車有玉路金路象路木路四者皆不以用兵及<lb/>
　田故曰徳車也乘車者以式為敬惟兵車尚武猛無<lb/>
　推譲之道則不式也旌所以飾車而制亦有異武車<lb/>
　之旌舒散若緌以示威也徳車之旌纒結於竿以示<lb/>
　質也案文武異道發揚者武之事也斂密者徳之事<lb/>
　也陳氏祥道云武欲有為以顯仁故緌旌徳欲無為<lb/>
　以藏用故結旌盖得之矣<lb/>
史載筆士載言前有水則載青旌前有塵埃則載鳴鳶<lb/>
<pb n="10a"/>
前有車騎則載飛鴻前有士師則載虎皮前有摰獸則<lb/>
載貔貅行前朱鳥而後𤣥武左青龍而右白虎招摇在<lb/>
上急繕其怒進退有度左右有局各司其局<lb/>
　此言盟㑹與行師之禮也史史官士謂掌故官屬載<lb/>
　青旌如詩言載斾之載士師兵衆也繕修也言作而<lb/>
　致其怒也王者出征㑹諸侯則有司者各持其職以<lb/>
　待事國史掌記時事故必載筆以便書其所未然人<lb/>
　君所以畏後世之譏而不敢肆也士司盟故必載言<lb/>
<pb n="10b"/>
　以便閲其所已然人君所以修先王之法而不敢專<lb/>
　也王師必備不虞而師行不可以傳道故必取類舉<lb/>
　旗以為示青雀為水鳥前有水則載之鳶鳴則風生<lb/>
　風生則塵埃起前有塵埃則載之鴻鴈飛有行列與<lb/>
　車騎相似前有車騎則載之虎皮有強力之象前有<lb/>
　敵人之兵則載之貔貅乃獸之威猛者前有猛摰之<lb/>
　獸則載之又建五旗以法天象前為南朱鳥南方之<lb/>
　宿故建鳥旟後為北𤣥武北方之宿故建龜旐東為<lb/>
<pb n="11a"/>
　左青龍東方之宿故建龍旗西為右白虎西方之宿<lb/>
　故建熊旗招摇在北斗之末故建之在上以正四方<lb/>
　盖示天象之嚴肅欲急作士卒之怒而奮其敵愾之<lb/>
　氣也進退必有其度左右必有其局司其局者各不<lb/>
　相侵所以為節制之師也古者天子出征必先為壇<lb/>
　於國之北郊以盟㑹諸侯㑹盟與行師盖一事也易<lb/>
　曰師出以律是故仁義與節制相輔而行所謂帝王<lb/>
　之道出於萬全者此矣<lb/>
<pb n="11b"/>
父之讎弗與共戴天兄弟之讎不反兵交遊之讎不同<lb/>
國<lb/>
　此言親疏復讎之禮也殺人者死古今常法然有讎<lb/>
　必復又法之所不能禁是故父之讎寝苫枕干誓必<lb/>
　死之而弗與共戴乎天之下也兄弟之讎常以兵器<lb/>
　自隨思執殺之而不待反以取兵也至交遊之讎則<lb/>
　不與同居一國有以逺之而已案周禮士師之職凡<lb/>
　殺而不義則殺者當死宜告於有司而殺之又調人<lb/>
<pb n="12a"/>
　之職殺之而義則無罪令勿讎而曲禮復有是説何<lb/>
　哉盖古之治天下也求以禁天下之暴亂使人常得<lb/>
　以相安故公法既行於上私義復伸於下苟制以公<lb/>
　法而不足則私義亦足以制之是以暴亂者無所逃<lb/>
　罪而人始安其生也但讎有不同故復之亦異昔公<lb/>
　羊於報九世之讎則大之禮既失於太過漢之時孝<lb/>
　子見讎而不敢復法又失於太嚴皆非曲禮意也唐<lb/>
　韓氏愈之議曰凡有復父讎者事發具其事申尚書<lb/>
<pb n="12b"/>
　省俟集議奏聞酌其宜而處之如此則禮與法兩無<lb/>
　所礙後之斷是獄者宜無以易<lb/>
四郊多壘此卿大夫之辱也地廣大荒而不治此亦士<lb/>
之辱也<lb/>
　此言人臣隨分修職之禮也王城侯國四面皆有郊<lb/>
　故曰四郊壘屯軍之壁也數見侵伐則多壘卿大夫<lb/>
　立乎本朝謀人之國者也若四郊之内常多軍壘未<lb/>
　見其能折衝禦侮此則卿大夫之辱也士有常職以<lb/>
<pb n="13a"/>
　食於上任人之事者也若地雖廣大而荒蕪不治未<lb/>
　能致其樂事勸功此亦士之辱也苟不明此義而徒<lb/>
　以禄仕為榮則卿士大夫之克舉其職者宜鮮矣<lb/>
臨祭不惰祭服敝則焚之祭器敝則埋之龜筴敝則埋<lb/>
之牲死則埋之凡祭於公者必自徹其爼<lb/>
　此言事神及助祭之禮也古者致齊則慎入廟則肅<lb/>
　臨祭而不敢有惰意此敬之存於心者也君子雖寒<lb/>
　不衣祭服祭服敝則焚之以其為人所用焚之者用<lb/>
<pb n="13b"/>
　陽道也君子雖貧不鬻祭器祭器敝則埋之卜祭日<lb/>
　之龜與筴敝亦埋之祭之牲死亦埋之以其皆為鬼<lb/>
　神所用埋之者用隂道也此敬之存於物者也至凡<lb/>
　助祭於公者於饋食之時必自徹其爼以出不敢自<lb/>
　居於客以勤君之執事此又臣子敬君之禮也<lb/>
卒哭乃諱禮不諱嫌名二名不偏諱逮事父母則諱王<lb/>
父母不逮事父母則不諱王父母君所無私諱大夫之<lb/>
所有公諱詩書不諱臨文不諱廟中不諱夫人之諱雖<lb/>
<pb n="14a"/>
質君之前臣不諱也婦諱不出門大功小功不諱入竟<lb/>
而問禁入國而問俗入門而問諱<lb/>
　此言諱名之禮也偏本作徧故鄭注謂二名不一一<lb/>
　諱也古者生不避名故在未葬之前猶用事生之禮<lb/>
　至於卒哭則服已受變神靈遷廟當以鬼神事之乃<lb/>
　諱也而諱名抑又有禮焉嫌名不諱以音同而義異<lb/>
　也二名不偏諱以偶一及之為難避也有廟以事祖<lb/>
　者當諱其祖禮不下庶人故及事父母聞祖之名則<lb/>
<pb n="14b"/>
　諱之否則不必諱也在君所無私諱以私之尊不伸<lb/>
　於公也在大夫之所有公諱以公之尊無往而不伸<lb/>
　也詩書不可因諱而易恐惑於學習也臨文不可因<lb/>
　諱而改恐誤於承用也廟中祝嘏之辭下則諱上如<lb/>
　有事於髙祖則不諱曾祖以下也夫人自有所諱若<lb/>
　臣對君言不諱夫人之所諱尊無二上也婦家之諱<lb/>
　不出宫門大功小功恩輕服殺故不諱也入竟者必<lb/>
　問其境内之禁慮或得罪於君入國者必問其國中<lb/>
<pb n="15a"/>
　之俗慮或得罪於衆入門者必問其門内之諱慮或<lb/>
　得罪於主人此又因諱名而類及之者也案禮将葬<lb/>
　有賜諡易名之典卒哭有舍舊諱新之令盖知孝子<lb/>
　之不忍其親故使諱之而諱之中又有宜諱不宜諱<lb/>
　之别惟其當也<lb/>
外事以剛日内事以柔日凡卜筮日旬之外曰逺某日<lb/>
旬之内曰近某日喪事先逺日吉事先近日<lb/>
　此言卜日之禮也崔氏靈恩曰外事用兵之事内事<lb/>
<pb n="15b"/>
　宗廟之祭甲丙戊庚壬為剛乙丁己辛癸為柔古者<lb/>
　行事必先之卜以敬事也外事屬剛則以剛日内事<lb/>
　屬柔則以柔日凡卜日者在十日外則曰欲用逺某<lb/>
　日在十日内則曰欲用近某日此主人告卜筮者之<lb/>
　辭也喪事奪哀故先卜逺日示不忍廹也吉事主敬<lb/>
　故先卜近日示不敢緩也張子曰儀禮筮日只是二<lb/>
　筮先筮近日後筮逺日不從則直諏日用下旬逺日<lb/>
　盖二筮足以致聽命鬼神之意而祀則不可廢<lb/>
<pb n="16a"/>
曰為日假爾泰龜有常假爾泰筮有常卜筮不過三卜<lb/>
筮不相襲龜為卜筴為筮卜筮者先聖王之所以使民<lb/>
信時日敬鬼神畏法令也所以使民決嫌疑定猶與也<lb/>
故曰疑而筮之則弗非也日而行事則必踐之<lb/>
　此廣言卜筮之禮也卜擇吉日故云為日假託也與<lb/>
　與豫同猶豫二獸進退多疑人多疑者似之凡卜筮<lb/>
　者命龜之辭則曰為日假爾泰龜有常命蓍之辭則<lb/>
　曰為日假爾泰筮有常言有常者為其吉凶常可憑<lb/>
<pb n="16b"/>
　信也卜筮之法一不吉至再再不吉至三三不吉則<lb/>
　止而不更卜筮者戒其瀆也卜不吉不因而更筮筮<lb/>
　不吉不因而更卜者戒其褻也龜為介物之至靈故<lb/>
　用之以卜蓍為植物之至靈故用之以筮卜筮者先<lb/>
　聖王所以紹天明而使民信時日之宜敬鬼神之命<lb/>
　畏法令之戒也所以使民決嫌疑而知辨定猶豫而<lb/>
　能斷也故古語曰有疑而筮之則弗敢非也諏日而<lb/>
　行事必從而踐之言筮而卜可知也案書曰明用稽<lb/>
<pb n="17a"/>
　疑易曰天生神物聖人則之所以前民用而成亹亹<lb/>
　也然鬼謀不先於人謀故傳又曰夫易不可以占險<lb/>
　若趨利忘義而信僭參懐則非聖人所以教人卜筮<lb/>
　之意矣<lb/>
君車将駕則僕執䇿立於馬前已駕僕展軨效駕奮衣<lb/>
由右上取貳綏跪乘執䇿分轡驅之五歩而立君出就<lb/>
車則僕并轡授綏左右攘辟車驅而騶至于大門君撫<lb/>
僕之手而顧命車右就車門閭溝渠必歩<lb/>
<pb n="17b"/>
　此言僕御君車之禮也展省視也軨車之轄頭效白<lb/>
　也貳副也轡馭馬索也騶羣騶也大門君之最外門<lb/>
　車右勇士也君之車将駕御車之僕必執䇿立於馬<lb/>
　前恐馬奔逸也駕馬已畢僕則展視軨徧以車行由<lb/>
　轄故具視之而後入白於君言已駕竟也僕先出就<lb/>
　車於車後自振衣以去塵由右而上君位在左避虚<lb/>
　位也取副綏在手以正綏為君所用也必跪而乘之<lb/>
　君在車則僕立而御今猶未出故不敢依常而立也<lb/>
<pb n="18a"/>
　車有一轅而四馬駕之夾轅者為服馬兩邊為驂馬<lb/>
　一馬兩轡以驂馬内二轡繫於軾前其外二轡及兩<lb/>
　服馬四轡執䇿分之則以三轡置左空手中以三轡<lb/>
　置右䇿手中也分轡竟恐車有未安必試驅行之五<lb/>
　歩即止而倚立以待君之出也君出而就車則僕并<lb/>
　轡置右手中左手取正綏援君以便登車也左右侍<lb/>
　駕陪行諸臣皆遷却以避車車驅而羣騶從至於外<lb/>
　門君案止僕手顧命車右上車以備不虞也至門閭<lb/>
<pb n="18b"/>
　溝渠車右必下車而歩盖過門閭君式則臣當下又<lb/>
　門閭防姦宄溝渠防險阻也執䇿於至尊之前倍致<lb/>
　其周詳慎重者如此僕之禮也乃所以為臣之忠也<lb/>
凡僕人之禮必授人綏若僕者降等則受不然則否若<lb/>
僕者降等則撫僕之手不然則自下拘之<lb/>
　此言僕者御車之禮也言凡者兼敵者降等而言也<lb/>
　為人僕者必以正綏授人而主人則有受與否之異<lb/>
　若僕人降等則直受之而不辭不然則辭之而不受<lb/>
<pb n="19a"/>
　然降等雖所當受而禮尚乎謙則猶撫止僕之手如<lb/>
　不欲其親授而後受之若非降等既不敢當其親授<lb/>
　而僕者必欲授則從僕之手下而自拘取之案御非<lb/>
　直賤者之事有以同等為之者有以降等為之者要<lb/>
　於僕致其敬主致其謙所以為得禮之意也<lb/>
客車不入大門婦人不立乘犬馬不上於堂<lb/>
　此因言乘車之禮而及獻物之宜也古覲禮偏駕不<lb/>
　入王門公食大夫禮賔乘車在大門外西方鄉飲酒<lb/>
<pb n="19b"/>
　禮主人迎賔於庠門之外故凡為客者車不入大門<lb/>
　所以敬主也車皆立乘婦人則乘安車不若男子之<lb/>
　倚立者所以避外也犬馬以充庭實凡獻犬者執緤<lb/>
　獻馬者執靮而不以上於堂者所以賤畜也<lb/>
故君子式黄髮下卿位入國不馳入里必式<lb/>
　此言人君乘車之禮也君子謂人君也卿位君之朝<lb/>
　位也人君乘車而出遇黄髮之人則式之以敬老也<lb/>
　君之出則過卿位而登車入則未至卿位而下車以<lb/>
<pb n="20a"/>
　敬大臣也國中為稠雜之地馳則有不及避者入而<lb/>
　不馳恐傷人也二十五家為里其中豈無賢者入則<lb/>
　必式以致敬也夫君子一登車而愛敬之道備焉禮<lb/>
　之所以可貴也或疑卿位之下宜若太過不知君子<lb/>
　待天下之賢臣禮所為有隆而無殺者非直體貌亦<lb/>
　篤於至誠而已矣<lb/>
君命召雖賤人大夫士必自御之<lb/>
　此言尊君命之禮也賤人謂将命者御鄭氏謂當為<lb/>
<pb n="20b"/>
　迓迎也君命來召其将命之人雖為賤者大夫士皆<lb/>
　必自御之尊君命也馬氏云春秋洮之盟尊王人雞<lb/>
　澤之盟尊單子平邱召陵之盟尊劉子鄄之盟尊單<lb/>
　伯盖朝服雖敝必加於上弁冕雖舊必加於首王人<lb/>
　雖微必先諸侯先諸侯者所以尊王命也知君命之<lb/>
　當尊即知奉君命者之當敬矣<lb/>
介者不拜為其拜而蓌拜<lb/>
　此言重武之禮也蓌朱子謂猶言有所枝拄不利屈<lb/>
<pb n="21a"/>
　伸也禮以拜為敬然文武不同容冠裳雝雝其拜宜<lb/>
　也若介者屈伸有所不便則不使拜為夫強之而拜<lb/>
　是為蓌拜而容不稱其服矣陳氏祥道曰介者不拜<lb/>
　猶之兵車不式不以國容入軍之義<lb/>
祥車曠左乘君之乘車不敢曠左左必式僕御婦人則<lb/>
進左手後右手御國君則進右手後左手而俯國君不<lb/>
乘竒車車上不廣欬不妄指立視五巂式視馬尾顧不<lb/>
過轂國中以䇿彗卹勿驅塵不出軌<lb/>
<pb n="21b"/>
　此言乘車之禮也祥車葬時魂車也以生時所乘為<lb/>
　之乘車君之次路也王者五路玊金象木革王自乘<lb/>
　一餘四路皆臣乘之以從行也巂規也輪一周為一<lb/>
　規鄭注彗竹帚卹勿搔摩也朱子曰䇿彗疑謂䇿之<lb/>
　彗若今時鞭末韋帶耳呉氏澄於卹字為句勿驅為<lb/>
　句今從之凡車以左為貴祥車曠左空神位也乘君<lb/>
　之副車不敢曠左而又不敢安於君位故在左者恒<lb/>
　憑式也御婦人之車婦人在左則御者進左手執轡<lb/>
<pb n="22a"/>
　而後其右手相背以逺嫌也御君則進右手執轡而<lb/>
　後其左手以向君又既御則不得恒式故常俯俛而<lb/>
　為敬也君所乘者不可用竒邪不正之車所以抑邪<lb/>
　崇正也其在車上不廣欬以駭人聽不妄指以駭人<lb/>
　視立視五巂不至於逾逺式視馬尾不至於逼下顧<lb/>
　不過轂以至於掩後無失容也在國中則以䇿彗拊<lb/>
　卹其馬而勿令疾驅故塵不出於軌外即所謂入國<lb/>
　不馳也案造車之法軫方以象地盖圓以象天輪輻<lb/>
<pb n="22b"/>
　以象日月盖弓以象星圓者中規方者中矩立者中<lb/>
　權衡者中水考工詳制車之法曲禮詳登車之儀所<lb/>
　為一事而不敢苟焉者文雖異而意則同也<lb/>
國君下齊牛式宗廟大夫士下公門式路馬乘路馬必<lb/>
朝服載鞭䇿不敢授綏左必式歩路馬必中道以足蹙<lb/>
路馬芻有誅齒路馬有誅<lb/>
　此言乘車之當敬而因及臣敬君之禮也首二句周<lb/>
　禮齊右注作國君下宗廟式齊牛國君而乘車過宗<lb/>
<pb n="23a"/>
　　廟則下之以敬先也遇祭祀之犧牲則式之以敬神<lb/>
　　也大夫士而乘車過公門則下之遇駕路之馬則式<lb/>
　　之以敬君也夫臣之於君當隨在而致其敬故乘君<lb/>
　　之路馬必朝服敬其事也鞭䇿但載之而不用不敢<lb/>
　　䙝也君升車則僕者授綏今臣以習儀而乘車居左<lb/>
　　則自馭以行不敢使授綏者恐疑於君也既在車左<lb/>
　　必式以示敬不敢當尊也行歩而調習君之路馬必<lb/>
　　由中道戒卑汚防傾跌也雖飼路馬之芻若以足蹴<lb/>
<pb n="23b"/>
　　之則有罰視路馬之齒而較其年嵗亦有罰皆所以<lb/>
　　豫逺不敬也先王制禮将以止邪於未形其慮逺矣<lb/>
　<lb/>
　<lb/>
　<lb/>
　<lb/>
　<lb/>
日講禮記觧義卷三<lb/>
</p>
<p>
</p>
  </div>
</body>
</text>
</TEI>
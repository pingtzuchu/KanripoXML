<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷三十八<lb/>
　大傳<lb/>
　　大傳言其所傳者大也鄭氏謂記祖宗人親之大義<lb/>
　禮不王不禘王者禘其祖之所自出以其祖配之諸侯<lb/>
　及其大祖大夫士有大事省於其君干祫及其髙祖<lb/>
　　此言禘與祫之禮也大祖諸侯受封君也大事大勲<lb/>
　　勞也省善也祭莫大於禘爵莫尊於王在禮不王不<lb/>
<pb n="1b"/>
　　禘惟王者受天命而有天下既立大廟以祀其始祖<lb/>
　　又推始祖所自出之帝祀之於始祖之廟而以始祖<lb/>
　　配之報本追逺於是爲至諸侯則有祫而無禘大夫<lb/>
　　士則有時祭而無祫故諸侯五廟祭得及其大祖大<lb/>
　　夫三廟士二廟一廟惟有大事見善於君乃得干祫<lb/>
　　而及其髙祖朱子曰禘意最深長如祖考與自家身<lb/>
　　心未相遼絶祭祀之理亦自易理會至如郊天祀地<lb/>
　　猶有天地之顯然者不敢不盡其心至祭其始祖己<lb/>
<pb n="2a"/>
　自大段闊逺難盡其感格之道今又推始祖之所自<lb/>
　出而祀之苟非察理之精㣲誠意之極至安能與於<lb/>
　此哉案禘是宗廟之大祭王氏謂祖所自出者東向<lb/>
　而以祖配食昭穆各以其次是也鄭注以禘爲郊祀<lb/>
　天祖所由生爲大㣲五帝之精如靈威仰赤熛怒之<lb/>
　屬此緯書之誣也又云干猶空也空祫謂無廟而祭<lb/>
　於壇墠亦恐未然大夫固有大祖廟矣自諸侯而下<lb/>
　廟制有多寡而其祭及髙祖一也意以大夫士本不<lb/>
<pb n="2b"/>
　當有祫祭之禮故謂之干祫與徐氏師曾曰干祫必<lb/>
　漢儒之言彼見魯祭有禘由成王以周公有勲勞於<lb/>
　天下而命之遂起此論不知魯禘非禮則大夫士之<lb/>
　干祫豈禮所得爲乎<lb/>
牧之野武王之大事也既事而退柴於上帝祈於社設<lb/>
奠於牧室遂率天下諸侯執豆籩逡奔走追王大王亶<lb/>
父王季歴文王昌不以卑臨尊也<lb/>
　此言武王致祭追王之事也既事謂伐紂之後逡詩<lb/>
<pb n="3a"/>
　書皆作駿疾也武王伐紂於牧之野順天應人天下<lb/>
　之大事也既事而退燔柴以告天陳祭以告社設奠<lb/>
　於牧野之館室以告行主遂率天下諸侯執豆籩疾<lb/>
　奔走以祭告祖廟又追王大王亶父王季歴文王昌<lb/>
　不以諸侯之號臨天子也案周之追王蓋以明王迹<lb/>
　所由興也此記云不以卑臨尊於理殊繆祖父之於<lb/>
　子孫有常尊矣豈以爵號爲隆替哉充其説則必如<lb/>
　拓跋魏之追帝數十世而後可也<lb/>
<pb n="3b"/>
上治祖禰尊尊也下治子孫親親也旁治昆弟合族以<lb/>
食序以昭繆别之以禮義人道竭矣<lb/>
　此言先王治親之禮也治猶正也繆讀爲穆人倫不<lb/>
　明則禮法不立是故上治祖禰所以尊其尊也下治<lb/>
　子孫所以親其親也旁治昆弟會合之以燕饗之飲<lb/>
　食次序之以班列之昭穆凡皆以禮義别而叙之戚<lb/>
　者從隆疏者從殺使上下四旁均齊方正則人倫之<lb/>
　道竭盡於此矣案上治下治旁治而人道竭即所謂<lb/>
<pb n="4a"/>
　上殺下殺旁殺而親畢也禮必有義則程子所云正<lb/>
　倫理篤恩義者是矣<lb/>
聖人南面而聽天下所且先者五民不與焉一曰治親<lb/>
二曰報功三曰舉賢四曰使能五曰存愛五者一得於<lb/>
天下民無不足無不贍者五者一物紕繆民莫得其死<lb/>
聖人南面而治天下必自人道始矣<lb/>
　此言聖治以人道爲始也徳成而上故曰舉藝成而<lb/>
　下故曰使姚氏舜牧云先世嘗有功徳於民民思慕<lb/>
<pb n="4b"/>
　而不忘者謂之愛興滅繼絶所以序之也一得猶皆<lb/>
　得也物事也紕繆舛戾也聖人南面而聽天下非不<lb/>
　欲事事而治之人人而安之也然其所且先者五而<lb/>
　民事不與焉急先務也一曰治親以敦其本二曰報<lb/>
　功以酬其庸三曰舉賢以崇其徳四曰使能以盡其<lb/>
　才五曰存愛以章其厚能行五者於天下則上無敝<lb/>
　政民無不足無不贍者若五事之中有一紕繆則民<lb/>
　將莫得其死故聖人南面而治天下必自人道始矣<lb/>
<pb n="5a"/>
　案五先皆得而民始可厚五先一失而民死旋不救<lb/>
　見福民則難禍民則易也<lb/>
立權度量考文章改正朔易服色殊徽號異器械别衣<lb/>
服此其所得與民變革者也其不可得變革者則有矣<lb/>
親親也尊尊也長長也男女有别此其不可得與民變<lb/>
革者也<lb/>
　此言王者因革之大凡也權稱錘度丈尺量斗斛也<lb/>
　文章典籍也正者年之始朔者月之初服色者服之<lb/>
<pb n="5b"/>
　色如夏元殷白周赤之屬徽號者徽之號如虞旂夏<lb/>
　緌殷大白周大赤之類器者禮樂之器械者軍旅之<lb/>
　械衣服者章采之制王天下者於權度量於文章則<lb/>
　立與考以定之於正朔於服色則改與易以通之於<lb/>
　徽號於器械於衣服則殊異與别以辨之此皆其可<lb/>
　得而與民變革者也若夫不可得而變革者則有矣<lb/>
　如親其親尊其尊長其長男女之有别此人道之常<lb/>
　乃其不可得而與民變革者也<lb/>
<pb n="6a"/>
同姓從宗合族屬異姓主名治際會名著而男女有别<lb/>
其夫屬乎父道者妻皆母道也其夫屬乎子道者妻皆<lb/>
婦道也謂弟之妻婦者是嫂亦可謂之母乎名者人治<lb/>
之大者也可無慎乎<lb/>
　此言同異姓從宗主名之禮也同姓父族也異姓他<lb/>
　姓之女來歸者也屬繫也道猶行也同姓自近而逺<lb/>
　則從大小之宗以合其一本之族屬異姓自疏而親<lb/>
　則主尊卑之名以治其昏姻之際會惟主名而名著<lb/>
<pb n="6b"/>
　所以男女有别也如其夫爲伯叔父則其妻謂之伯<lb/>
　叔母其夫爲從子則其妻謂之婦此於昭穆之序宜<lb/>
　也若謂弟之妻爲婦者將兄之妻亦可謂之母乎夫<lb/>
　母婦之名得之則昭穆明失之則昭穆亂是人治之<lb/>
　大者也而可不慎乎呂氏祖謙曰婦人尊卑本無定<lb/>
　位隨其夫之尊卑爾故所主者在名<lb/>
四世而緦服之窮也五世袒免殺同姓也六世親屬竭<lb/>
矣其庶姓别於上而戚單於下昏姻可以通乎繫之以<lb/>
<pb n="7a"/>
姓而弗别綴之以食而弗殊雖百世而昏姻不通者周<lb/>
道然也<lb/>
　此明同姓無通昏之禮也姓爲正姓氏爲庶姓如魯<lb/>
　姬姓而三家各自爲氏之類上謂髙祖以上戚親也<lb/>
　單盡也綴連也四世之親同乎髙祖而服緦是服之<lb/>
　盡也五世承髙祖之父而止於袒免是減殺同姓也<lb/>
　六世承髙祖之祖則并袒免亦無之而親屬盡矣其<lb/>
　庶姓既别異於上而恩意亦殫竭於下意者昏姻亦<lb/>
<pb n="7b"/>
　可以通乎夫惟大宗之法百世不遷繫之以正姓而<lb/>
　不可分别綴之以飲食而不使殊異故雖百世之逺<lb/>
　支末益分而昏姻不通者此周道所以異乎殷也案<lb/>
　六世而親屬竭者恩有所窮百世而昏姻不通者義<lb/>
　無可苟也豈唯質文之不同蓋所以治人者於是爲<lb/>
　至矣<lb/>
服術有六一曰親親二曰尊尊三曰名四曰出入五曰<lb/>
長幼六曰從服<lb/>
<pb n="8a"/>
　此言制服之義也服之爲術有六一曰親親父母爲<lb/>
　首次以妻子伯叔二曰尊尊君爲首次以公卿大夫<lb/>
　三曰名如伯叔母及子婦并弟婦兄嫂之屬四曰出<lb/>
　入如女子子適人與在室者及爲人後之屬五曰長<lb/>
　幼如成人及殤六曰從服則以類相從而非正服也<lb/>
　案人倫莫重於君父服術有六而親親尊尊實統之<lb/>
　故爲父爲君皆斬衰三年此先王制禮之本也<lb/>
從服有六有屬從有徒從有從有服而無服有從無服<lb/>
<pb n="8b"/>
而有服有從重而輕有從輕而重<lb/>
　此承上服術而言其例也屬親屬也徒空也無屬而<lb/>
　從謂之徒從從服之制凡六有爲屬從者如子從母<lb/>
　而服母黨妻從夫而服夫黨夫從妻而服妻黨是也<lb/>
　有爲徒從者如臣從君而服君之黨妻從夫而服夫<lb/>
　之君妾服女君之黨庶母服君母之父母子服母之<lb/>
　君母是也有從有服而無服者如公子之妻爲父母<lb/>
　期而公子爲君所壓不服妻之父母兄弟相爲服而<lb/>
<pb n="9a"/>
　各不服兄弟之妻是也有從無服而有服者如公子<lb/>
　爲君壓不得爲外兄弟服而公子之妻則服之妻爲<lb/>
　夫之昆弟無服而娣姒自各有服是也有從重而輕<lb/>
　者如妻爲其父母期重也夫從妻而服緦則爲輕母<lb/>
　爲其兄弟之子大功重也子從母而服緦則又爲輕<lb/>
　是也有從輕而重者如公子爲君所壓自爲其母練<lb/>
　冠輕也而公子之妻爲之服期則爲重是也方氏慤<lb/>
　曰以非正由於己特從人而服故謂之從服屬從由<lb/>
<pb n="9b"/>
　仁而生也徒從以義而起也從有而無從重而輕斷<lb/>
　之以義也從無而有從輕而重濟之以仁也<lb/>
自仁率親等而上之至于祖名曰輕自義率祖順而下<lb/>
之至于禰名曰重一輕一重其義然也<lb/>
　此即祖禰輕重之義以例六服之術而結之也自用<lb/>
　也率循也循此以至彼也親猶禰也等差也祖謂髙<lb/>
　曾祖也仁主恩愛而事禰以仁爲本故用仁循禰以<lb/>
　等而上至於祖則名曰輕義主裁制而事祖以義爲<lb/>
<pb n="10a"/>
　先故用義循祖以順而下至於禰則名曰重一輕一<lb/>
　重其義固然也輔氏廣曰親親仁也逆而上之則漸<lb/>
　輕尊尊義也順而下之則漸重輕則齊衰三月重則<lb/>
　斬衰三年<lb/>
君有合族之道族人不得以其戚戚君位也庶子不祭<lb/>
明其宗也庶子不得爲長子三年不繼祖也<lb/>
　此言尊君敬宗之義也王氏以位也爲句今從之君<lb/>
　恩下施於族故有合聚燕飲之道族人則不得各以<lb/>
<pb n="10b"/>
　其親而親其君者位尊故也惟君絶宗於是乎立宗<lb/>
　以收族故庶子不祭所以明其宗也庶子亦不得爲<lb/>
　長子三年以不繼祖非正統也案鄭注族人上不戚<lb/>
　君下又辟宗乃後能相序朱子曰依大傳文直謂非<lb/>
　大宗則不得祭别子之爲祖者非小宗則不得各祭<lb/>
　其四小宗所主之祖禰也小記則云庶子不祭禰明<lb/>
　其宗也又云庶子不祭祖明其宗也文意重複恐不<lb/>
　如大傳語雖簡而事反該悉也<lb/>
<pb n="11a"/>
别子爲祖繼别爲宗繼禰者爲小宗有百世不遷之宗<lb/>
有五世則遷之宗百世不遷者别子之後也宗其繼别<lb/>
子之所自出者百世不遷者也宗其繼髙祖者五世則<lb/>
遷者也尊祖故敬宗敬宗尊祖之義也<lb/>
　此承上文而明宗法也之所自出四字朱子謂衍文<lb/>
　别子爲後世始祖繼别之嫡子則爲大宗繼禰之嫡<lb/>
　子則爲小宗是故有百世不遷之宗有五世則遷之<lb/>
　宗其百世不遷者别子之後也宗其繼别子者乃百<lb/>
<pb n="11b"/>
　世不遷者也宗其繼髙祖者乃五世則遷者也蓋立<lb/>
　宗之法因乎祖惟其尊祖所以敬宗則敬宗固尊祖<lb/>
　之義也鄭注繼髙祖者亦小宗也先言繼禰者據别<lb/>
　子子弟之子也小宗四與大宗凡五孔疏鄭以經繼<lb/>
　髙祖爲小宗何以先云繼禰蓋是承上繼别爲大宗<lb/>
　之下從别子言之别子子者别子之適子弟之子爲<lb/>
　别子適子之弟所生子也弟則是禰其長子則是小<lb/>
　宗案大宗唯一故五世之外猶爲之服齊衰三月<lb/>
<pb n="12a"/>
有小宗而無大宗者有大宗而無小宗者有無宗亦莫<lb/>
之宗者公子是也公子有宗道公子之公爲其士大夫<lb/>
之庶者宗其士大夫之適者公子之宗道也<lb/>
　此言公子之宗法也公子謂先君之子今君昆弟公<lb/>
　子之公謂其君也適謂君之同母弟適夫人所生之<lb/>
　子國君之子上不得宗君下未爲後世之宗於是乎<lb/>
　有小宗而無大宗者如君無適弟使庶兄弟一人爲<lb/>
　宗以領公子其禮亦如小宗也有大宗而無小宗者<lb/>
<pb n="12b"/>
　如君有適弟使爲宗以領公子更不得立庶兄弟爲<lb/>
　宗也有無宗亦莫之宗者如公子惟一人更無公子<lb/>
　可爲宗亦無他公子來宗於己也是故公子有宗道<lb/>
　公子之君爲其庶兄弟之爲士大夫者立適弟之爲<lb/>
　士大夫者爲之宗而使庶兄弟宗之此公子之宗道<lb/>
　所謂有大宗而無小宗者也朱子曰國家之衆子不<lb/>
　繼世者若其閒有適子則衆兄弟宗之爲大宗若皆<lb/>
　庶子則兄弟宗其長者爲小宗<lb/>
<pb n="13a"/>
絶族無移服親者屬也<lb/>
　此言族昆弟之子不相爲服之義也移施字通用謂<lb/>
　延而及之也同髙祖之兄弟相服緦麻至於族絶則<lb/>
　無延及之服矣惟有親者乃各以其屬服之也方氏<lb/>
　慤曰九族之外謂之絶族以其恩至此絶故無施服<lb/>
　也夫以卑而屬尊以幼而屬長以庶而屬嫡以旁而<lb/>
　屬正親親之道如斯而已故曰親者屬也族絶即非<lb/>
　其所屬<lb/>
<pb n="13b"/>
自仁率親等而上之至于祖自義率祖順而下之至于<lb/>
禰是故人道親親也親親故尊祖尊祖故敬宗敬宗故<lb/>
收族收族故宗廟嚴宗廟嚴故重社稷重社稷故愛百<lb/>
姓愛百姓故刑罰中刑罰中故庶民安庶民安故財用<lb/>
足財用足故百志成百志成故禮俗刑禮俗刑然後樂<lb/>
詩云不顯不承無斁於人斯此之謂也<lb/>
　此推言先王親親之效也百姓百官也刑猶成也斁<lb/>
　厭也自仁以率親等而上之至於祖自義以率祖順<lb/>
<pb n="14a"/>
　　而下之至於禰是始終乎親親故人道不外於親親<lb/>
　　也惟親親故上推親之所自出而尊祖惟尊祖故下<lb/>
　　推祖之所由繼而敬宗惟敬宗故各親其同宗之人<lb/>
　　而收族惟收族故報本反始而宗廟之禮嚴既内嚴<lb/>
　　宗廟必有與爲存亡者故重社稷重社稷必有與之<lb/>
　　共守者故愛百姓愛百姓故刑罰不濫而中刑罰中<lb/>
　　故庶民得以有所措手足而安庶民安故各樂其業<lb/>
　　而財用足財用足故克盡其心而百志成百志成則<lb/>
<pb n="14b"/>
　　禮義於是乎生故禮俗刑禮俗刑則和平於是乎致<lb/>
　　夫然後能樂詩有云文王之徳豈不光顯乎豈不承<lb/>
　　成先人之業乎信乎其無有厭斁於人矣清廟之頌<lb/>
　　文王者即此以親親之道推之以治天下之謂也案<lb/>
　　親親仁也惟仁者以父母之心爲心故友于兄弟以<lb/>
　　祖宗之心爲心故親其九族由是推之而仁民愛物<lb/>
　　胥本於此矣此正與首章言禘祫之意相應也<lb/>
日講禮記解義卷三十八<lb/>
</p>
<p>
</p>
  </div>
</body>
</text>
</TEI>
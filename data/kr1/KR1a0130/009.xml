<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易俟卷九</head>
    <p>
<pb n="1a"/>
欽定四庫全書<lb/>
　易俟卷九　　　　　　翰林侍讀喬萊撰<lb/>
䷜<hi>坎下坎上</hi>
　程傳習坎序卦物不可以終過故受之以坎坎者陷<lb/>
　也習謂重習一陽陷于二隂之中故為坎　隆山李<lb/>
　氏曰乾坤三畫以初相易而成震巽以中相易而成<lb/>
　坎離則天地之中也坎居正北于時為于為夜之中<lb/>
　離居正南于時為午為日之中夜之中而一陽生焉<lb/>
<pb n="1b"/>
　故坎之三畫一陽居中日之中而一隂生焉故離之<lb/>
　三畫一隂居中乃造化張本之地故易上經始乾坤<lb/>
　而終坎離貴其得天地隂陽之中而為易之用也且<lb/>
　天一下降坎中在物為水而在人為精以畫觀之坎<lb/>
　之一陽居中而中實即精藏于中而水積于淵之象<lb/>
　也地二上兆離中在物為火而在人為神以畫觀之<lb/>
　離之一隂在中而中虚即神寓于心而火明于空之<lb/>
　象也坎之中實是為誠離之中虚是為明中實者坎<lb/>
<pb n="2a"/>
　之用中虚者離之用也作易者因坎離之中而寓誠<lb/>
　明之用誠明起于中者易之妙用而古聖人之心學<lb/>
　也<lb/>
習坎有孚維心亨行有尚<lb/>
　本義習重習也坎險陷也其象為水陽陷隂中外虚<lb/>
　而中實也此卦上下皆坎是為重險中實為有孚心<lb/>
　亨之象以是而行必有功矣　平庵項氏曰重卦坎<lb/>
　字在六十四卦之先故加習字以起後例示離震艮<lb/>
<pb n="2b"/>
　兑巽皆當以重習起義也　建安丘氏曰人之處坎<lb/>
　身可陷而心不可陷故曰維心亨心亨則非坎矣心<lb/>
　不亨則失處險之道<lb/>
　萊按需曰有孚訟曰有孚皆取坎中滿之義故坎彖<lb/>
　曰有孚也時當險阻救之不能出之不得聖賢處比<lb/>
　所以異于常人者維心亨耳君子不憂不懼无入而<lb/>
　不自得是也坎貴行而不貴止曰行有尚<lb/>
彖曰習坎重險也水流而不盈行險而不失其信<lb/>
<pb n="3a"/>
　萊按曷言乎流而不盈也曰兑為澤止水也坎為水<lb/>
　流水也兑隂也静也故止坎陽也動也故流流則不<lb/>
　盈也曷言乎行險而不失其信也曰水无有不下也<lb/>
　盈科而後進也皆中實也君子處險之道亦不失其<lb/>
　信而已造次于是顛沛于是也流而不盈水之情也<lb/>
　行險而不失其信水之性也<lb/>
維心亨乃以剛中也<lb/>
　萊按坎為加憂何以能心亨也曰加憂陽之陷也以<lb/>
<pb n="3b"/>
　境言也心亨中之剛也以徳言也<lb/>
行有尚往有功也<lb/>
　萊按當險之時以濟險為急故文王曰行孔子曰往<lb/>
　往何以知其有功也曰濟天下之事非實心不可坎<lb/>
　中實所以有功王陽明曰人無不盡之心自无難做<lb/>
　之事<lb/>
天險不可升也地險山川丘陵也王公設險以守其國<lb/>
險之時用大矣哉<lb/>
<pb n="4a"/>
　萊按孔子釋彖凡卦義所有闡發曲盡如姤之一隂<lb/>
　君子之憂也推出天地相遇剛遇中正一層道理以<lb/>
　贊其大如坎之重險世道之難也推出天險地險王<lb/>
　公設險一層道理以贊其大而易无遺義矣<lb/>
象曰水洊至習坎君子以常徳行習教事<lb/>
　本義治己治人皆必重習然後熟而安之　涑水司<lb/>
　馬氏曰水之流也習而不已以成大川人之學也習<lb/>
　而不止以成大賢故君子以常徳行習教事<lb/>
<pb n="4b"/>
初六習坎入于坎窞凶<lb/>
　萊按險難方來柔暗居下深入險中出險无道凶待<lb/>
　問乎窞坎最深庭也初三皆居重坎之下皆曰入于<lb/>
　坎窞二剛中故能不入<lb/>
象曰習坎入坎失道凶也<lb/>
　萊按失道凶者明初之凶由于失道不得専咎夫坎<lb/>
　也<lb/>
九二坎有險求小得<lb/>
<pb n="5a"/>
　萊按二本剛中才堪大事時方有險未出其中所求<lb/>
　者小得而已小得如文王之隂行善又如諸葛孔明<lb/>
　之苟全性命是也<lb/>
象曰求小得未出中也<lb/>
　萊按未出中者明二之時未出險中非才之不足而<lb/>
　求小得也<lb/>
六三來之坎坎險且枕入于坎窞勿用<lb/>
　萊按三處重險之間前險未出後險復來來之坎坎<lb/>
<pb n="5b"/>
　也童溪王氏曰枕安也安于不可安之地也玩周公<lb/>
　曰勿用孔子曰終无功則三乃志在濟險而未能也<lb/>
　豈安于險者朱子曰前險而後枕謂前臨險而後枕<lb/>
　于險也初曰坎窞三亦曰坎窞重險之下柔弱難濟<lb/>
　故戒以勿用項氏曰坎坎非重險也勞貌也指坎坎<lb/>
　伐檀為證按卦名為坎无别自取義之理如乾乾謙<lb/>
　謙之類足據<lb/>
象曰來之坎坎終无功也<lb/>
<pb n="6a"/>
　萊按四在前險之上前險已過後險将出如陳平之<lb/>
　安漢狄仁傑之存唐終无咎也三在前險之中一險<lb/>
　未己一險復深如宦官既誅董卓又至董卓既敗曹<lb/>
　操更來終无功也<lb/>
六四樽酒簋貳用缶納約自牖終无咎<lb/>
　萊按周公懼後世君臣值險難之時拘尊卑之分繁<lb/>
　文縟節而上下之誠弗通也又懼經而不達于權直<lb/>
　而弗善于曲致臣之忠有時而窮君之迷无時而悟<lb/>
<pb n="6b"/>
　也設樽酒簋貳用缶自牖之象以垂訓後人程子曰<lb/>
　一樽之酒二簋之食復以瓦缶為器質之至也室暗<lb/>
　設牖以通明人臣之納約于君也忠信善道自其所<lb/>
　明者開之言易入而主可悟雖艱險之時終得无咎<lb/>
　如漢祖愛戚姬将易太子是其所蔽也羣臣争之者<lb/>
　衆矣嫡庶之義長幼之序非不明也如其蔽而不察<lb/>
　何四老者髙祖素知其賢而重之此其不蔽之明心<lb/>
　也故因其所明而及其事則悟之如反手且四老人<lb/>
<pb n="7a"/>
　之力孰與張良羣公卿及天下之士其言之切孰與<lb/>
　周昌叔孫通然而不從彼而從此者由攻其蔽與就<lb/>
　其明之異耳<hi>萊按髙祖畏四皓之羽異太子也非畏四皓也致四皓者張良也良致四皓以</hi>
　<hi>羽翼太子是良為太子羽翼也良為太子羽翼此髙祖之所畏也</hi>又如趙王太后愛<lb/>
　其少子長安君不肯使質于齊此其蔽于私愛也大<lb/>
　臣諫之雖强既曰蔽矣其能聴乎愛其子而欲使之<lb/>
　長久富貴者其心之所明也故左師觸龍因其明而<lb/>
　導之以長久之計故其聽也如響矣<lb/>
<pb n="7b"/>
象曰樽酒簋貳剛柔際也<lb/>
　隆山李氏曰八純卦六爻俱无應惟以比而相交際<lb/>
　為義居坎險之時以漸出上為貴六四離下體進而<lb/>
　附五有欲出險之意真情相向期于濟難不待繁文<lb/>
　縟禮以達誠意也<lb/>
　萊按剛柔際者四五之相比而相際也非君臣之相<lb/>
　際安能用其實開其明耶<lb/>
九五坎不盈祗既平无咎<lb/>
<pb n="8a"/>
　瀘川毛氏曰水之性行則亨止則盈水以亨為用不<lb/>
　以盈也盈則有泛溢之虞不盈所以抵于既平<lb/>
象曰坎不盈中未大<hi>叶地</hi>也<lb/>
　萊按五以剛中平難孔子曰未大何哉如唐之肅代<lb/>
　刈夷大難而朝廷不尊藩鎮多故也又如宋之髙孝<lb/>
　偏安南渡而讐恥未雪中原未收也<lb/>
上六係用徽纆寘于叢棘三嵗不得凶<lb/>
　隆山李氏曰上六當出險矣而隂柔下比无出險之<lb/>
<pb n="8b"/>
　才下乗五剛将有係寘之患猶人陷犴獄舉手掛徽<lb/>
　纆投足蹈叢棘者也三嵗不得凶猶困之初六亦曰<lb/>
　三嵗不覿凶遇坎而三嵗羈縻一律也<lb/>
象曰上六失道凶三嵗<hi>叶試</hi>也<lb/>
　萊按初失道上失道是道也何道也曰出險之道也<lb/>
　陽剛則能不陷初上柔弱失其出險之道者初險之<lb/>
　始也故失道而凶上險之終也故失道而凶三嵗<lb/>
䷝<hi>離下離上</hi>
<pb n="9a"/>
　程傳離序卦坎者陷也陷必有所麗故受之以離離<lb/>
　麗也明也隂麗于陽為麗中虚為明離為火又為日<lb/>
　皆虚明之象　隆山李氏曰文王序卦以乾坤坎離<lb/>
　居上經乾坤者隂陽之純而坎離者隂陽之中不若<lb/>
　震巽艮兑為隂陽之偏也以六十四卦之序觀之乾<lb/>
　坤居六十四卦之首坎離居六十四卦之中蓋坎離<lb/>
　二卦為天地心天地造化之本坎藏天之陽中受明<lb/>
　為月離麗天之隂中含明為日坎為水而司寒離為<lb/>
<pb n="9b"/>
　火而司暑坎為月而司夜離為日而司晝水火日月<lb/>
　之用寒暑晝夜之運天地造化之妙孰有出于此哉<lb/>
離利貞亨畜牝牛吉<hi>畜許六反</hi>
　萊按離曷言乎麗也曰隂不能自立必附于陽一隂<lb/>
　在二陽之間曰麗也離為火火附物而成形无所附<lb/>
　熄矣以人事言所附者不可不正也曰利貞卦有重<lb/>
　明之義以日繼日猶以君繼君六二離之主儲君之<lb/>
　象儲君以柔順為吉二柔麗乎中正曰亨畜牝牛吉<lb/>
<pb n="10a"/>
　其于麗之義奚取焉曰王公之位亦附也<lb/>
彖曰離麗也日月麗乎天百穀草木麗乎土<lb/>
　萊按釋卦名也龜山楊氏曰火无常形麗于物而有<lb/>
　形節初齊氏曰人之生也得水為精得火為神蓋精<lb/>
　所以為形而神麗于形者也天地形之大者也日月<lb/>
　麗天百穀草木麗土麗之義大矣哉一陽在二隂中<lb/>
　曰陷一隂在二陽中曰麗而隂陽之善惡貴賤殊焉<lb/>
重明以麗乎正乃化成天下<hi>重直龍反</hi>
<pb n="10b"/>
　萊按釋利貞之義也化民成俗之事非一朝一夕之<lb/>
　故必重熙累洽而後致之卦有重明之象又麗乎正<lb/>
　此其能化成天下也<lb/>
柔麗乎中正故亨是以畜牝牛吉也<lb/>
　萊按指六二言也<lb/>
象曰明兩作離大人以繼明照于四方<lb/>
　平甫項氏曰日君象也不容有兩故明之兩作者則<lb/>
　為大人繼明之象繼有前後之義非並作也日繼日<lb/>
<pb n="11a"/>
　猶君繼君有天子諸侯嗣位之象焉故曰六五之吉<lb/>
　離王公也<lb/>
初九履錯然敬之无咎<lb/>
　平甫項氏曰初九麗之初也相麗之初不可不謹邪<lb/>
　正錯然並陳于前一舉足履之便有得失榮辱之機<lb/>
　所以欲其敬者未論求福且欲避咎也<lb/>
象曰履錯之敬以辟咎<hi>叶九</hi>也<lb/>
　中溪張氏曰初居離之始所履之邪正善惡紛錯而<lb/>
<pb n="11b"/>
　未知適從也不敬則妄動而獲咎矣故履錯之敬可<lb/>
　以避咎<lb/>
　萊按初應四有錯然之警<lb/>
六二黄離元吉<lb/>
　平甫項氏曰坤之六五黄裳元吉及索而成離乃以<lb/>
　六二為黄離元吉者自坤言之六五坤道之最盛者<lb/>
　也處盛而用桑中故為元吉若離則乾之本體而坤<lb/>
　來文之其義以明為主乾之九二本自文明而坤之<lb/>
<pb n="12a"/>
　六二又以地道之光來居其位光明如此而以柔順<lb/>
　中正将之故曰黄離无吉<lb/>
象曰黄離元吉得中道<hi>叶斗</hi>也<lb/>
九三日昃之離不鼔缶而歌則大耋之嗟凶<lb/>
　庸齋趙氏曰離為日三過中前明将盡有日昃之象<lb/>
　于是時也鼓缶而歌是以樂消日也王羲之所謂年<lb/>
　在桑榆賴絲竹陶寫是也大耋之嗟是以憂度日也<lb/>
　趙孟所謂焉能恤逺朝不謀夕是也<lb/>
<pb n="12b"/>
象曰日昃之離何可久也<lb/>
九四突如其來如焚如死如棄如<lb/>
　萊按突如其來如焚如死如棄如三百八十四爻之<lb/>
　中未有凶于此爻者何等之人何等之事凶至此乎<lb/>
　蓋後明将繼之時九四不應繼而求繼者突如而來<lb/>
　若漢之燕王旦唐之建成元吉明之髙煦是也何所<lb/>
　容于天地之間哉<lb/>
象曰突如其來如无所容也<lb/>
<pb n="13a"/>
六五出涕沱若戚嗟若吉<lb/>
　平甫項氏曰六五之出涕戚嗟先儒皆以為九四所<lb/>
　迫非也九四突如其來為前明将盡急于求繼逆子<lb/>
　也天地所不容也五順子也以繼父為悲以承業為<lb/>
　憂不以得位為樂凡天子諸侯之初嗣位皆當如此<lb/>
　故曰六五之吉離王公也曹丕初受漢禪抱辛毗頸<lb/>
　曰君知我喜否識者知魏祚之不昌矣汴水趙氏曰<lb/>
　顔色之戚哭泣之哀此其事也萊按曩來解四五兩<lb/>
<pb n="13b"/>
　爻者不啻説夢讀項趙兩先生之論雲霧頓開樂而<lb/>
　忘食如昌邑王隋煬帝不顔色之戚哭泣之哀則凶<lb/>
　矣非斯爻之證歟<hi>胡雲峰日坎中有離自牖離明之象離中有坎出涕沱若坎水象戚</hi>
　<hi>嗟若坎心憂象萊按雲峰不達于王公嗣位之義為此穿鑿支離之説學易者奉為妙諦神解悲夫</hi>
象曰六五之吉離王公也<lb/>
　汴水趙氏曰以聖繼聖孝道之治如此所以吉也王<lb/>
　君位併及公者斯道也自天子達于諸侯皆君也<lb/>
上九王用出征有嘉折首獲匪其醜无咎<lb/>
<pb n="14a"/>
　西溪李氏曰繼體之君自當出征有扈之戰啟所以<lb/>
　承禹商奄淮夷之征成王所以繼武王周公作立政<lb/>
　終之曰其克詰爾戎兵以陟禹之迹召公畢公命康<lb/>
　王无他意惟曰張皇六師无壊我髙祖寡命而已蓋<lb/>
　不如是不足以正邦也然則出征豈細事哉　汴水<lb/>
　趙氏曰六五當三年不言之時周公特于上爻稱王<lb/>
　所稱之王即六五繼明之主也言出征者上在卦外<lb/>
　乃王者出師征伐于外之象嘉美也折摧折也首首<lb/>
<pb n="14b"/>
　惡獲執也醜衆也謂罪不及其衆也<lb/>
象曰王用出征以正邦<hi>叶崩</hi>也<lb/>
　中溪張氏曰征之為言正也故曰以正邦也<lb/>
　<lb/>
　<lb/>
　<lb/>
　<lb/>
　易俟卷九<lb/>
</p>
<p>
</p>
  </div>
</body>
</text>
</TEI>
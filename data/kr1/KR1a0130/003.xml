<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易俟卷三</head>
    <p>
<pb n="1a"/>
欽定四庫全書<lb/>
　易俟卷三　　　　　　翰林侍讀喬萊撰<lb/>
䷄<hi>乾下坎上</hi>
　程𫝊需序卦蒙者蒙也物之穉也物穉不可不養也<lb/>
　故受之以需物之所需者飲食也故曰飲食之道<lb/>
　萊按坎陷也卦之遇坎者皆有險之義焉聖人處險<lb/>
　之道于屯則亨之于蹇則濟之于渙則拯之曷言乎<lb/>
　需也曰險在前也有不可不需之勢焉曰雲上于天<lb/>
<pb n="1b"/>
　則又有可需之機焉需若无濟于險然不可濟而不<lb/>
　濟險之所以濟也若犯難而行身且不免詎有禆于<lb/>
　事耶彼夫險難之來雖智不能圖力不能勝而時无<lb/>
　不移事无不過需以待之險可夷難可解也武王伐<lb/>
　殷待之十三年之後勾踐沼呉畜之二十年之前得<lb/>
　斯道也龜山楊氏曰剛健而上行乾道也險在前而<lb/>
　不進有需之義焉<lb/>
需有孚光亨貞吉利涉大川<lb/>
<pb n="2a"/>
　萊按需待也坎水在前乾健臨之將涉水而不輕進<lb/>
　待之義也訟曰有孚需曰有孚訟主二需主五坎中<lb/>
　滿也當需之時有欲速之心非光也無養晦之道非<lb/>
　亨也不貞固而守之非吉也往而涉川詎有利乎五<lb/>
　以正中之徳位乎天位皆反是焉故孔子以全彖之<lb/>
　辭歸之需曰利涉大川訟曰不利涉大川何也待則<lb/>
　利爭則不利也<lb/>
彖曰需湏也險在前也剛健而不陷其義不困窮矣<lb/>
<pb n="2b"/>
　萊按大過有滅頂之凶既濟有濡尾之厲皆陰爻也<lb/>
　未有陽剛而陷者艮遇坎為蹇艮止也見險能止故<lb/>
　以智許之乾遇坎為需乾健也健則不陷故以不窮<lb/>
　信之蹇之止止而止也需之待待而行也<lb/>
需有孚光亨貞吉位乎天位以正中也利涉大川往有<lb/>
功也<lb/>
　萊按彖傳釋卦辭専指九五一爻位如此徳如此此<lb/>
　其全備彖辭也往有功者需而往也世之躁于往者<lb/>
<pb n="3a"/>
　所以圖功也犯難而行僨事者多矣量可而進往乃<lb/>
　有功梅邊熊氏曰始于知險而待時中于出險而得<lb/>
　位終于濟險而有功需之義畢矣　又按易取反對<lb/>
　之義始需訟二卦訟之剛來而得中也需之五來而<lb/>
　為訟之二在二曰中需之位乎天位以正中也訟之<lb/>
　二往而為需之五在五曰正中其不取乾體而取坎<lb/>
　體者坎唯一陽少者多之所貴也先儒指為卦變非<lb/>
　是詳見圖説<lb/>
<pb n="3b"/>
象曰雲上于天需君子以飲食宴樂<hi>上時掌反時音洛</hi>
　本義雲上于天无所復為待其陰陽之和而自雨爾<lb/>
　事之當需者亦不容更有所為但飲食宴樂俟其自<lb/>
　至而已一有所為則非需也<lb/>
　萊按聖人教人多恐懼脩省何以言飲食宴樂也事<lb/>
　之當需者不飲食宴樂則有所為而失需之道矣郭<lb/>
　子儀之窮奢極欲此有所需而飲食宴樂者䟽廣市<lb/>
　牛酒召故人髙㑹此无所需而飲食宴樂者若何曾<lb/>
<pb n="4a"/>
　得志日食萬錢魏无忌失志日飲醇酒此未濟之飲<lb/>
　酒濡首者非需之義也<lb/>
初九需于郊利用恆无咎<lb/>
　萊按郊曠逺之地也初逺于險郊之象需之善者然<lb/>
　善始者或鮮終聖人懼其變所守也又有利用恆之<lb/>
　戒<lb/>
象曰需于郊不犯難行<hi>叶杭</hi>也利用恆无咎未失常也<hi>難乃旦反</hi>
<pb n="4b"/>
　萊按東漢黨人明東林身在江湖刺譏時政並及于<lb/>
　禍乃犯難而行者<lb/>
九二需于沙小有言終吉<lb/>
　本義沙則近于險矣言語之傷亦災害之小者漸進<lb/>
　近坎故有此象剛中能需故得終吉<lb/>
　萊按二小有言何言也初在事外不犯難而行人不<lb/>
　得而議之二臣位也全身逺害必有起而責之者如<lb/>
　穆生去楚雖申公亦以為非況其他耶<lb/>
<pb n="5a"/>
象曰需于沙衍在中也雖小有言以吉終也<hi>衍以善反</hi>
　萊按有沙之地多寛衍而平易二陽剛之才居柔守<lb/>
　中寛裕自處綽綽然以吉終者人言何足恤哉<lb/>
九三需于泥致寇至<lb/>
　萊按下三爻乾體也皆剛健而不陷者于郊于沙于<lb/>
　泥由逺而近爻之位然也三何咎焉致寇至咎三也<lb/>
　曷咎也過剛不中非能敬而慎者曰至寇已至也曰<lb/>
　致自我致也外來之災而曰我致之寇自反之道應<lb/>
<pb n="5b"/>
　爾自强之功如是垂誡深矣<lb/>
象曰需于泥災在外也自我致寇敬慎不敗也<lb/>
　萊按處險之道人知當慎而不知當敬慎則不及于<lb/>
　禍敬則禍不能及<lb/>
六四需于血出自穴<lb/>
　程子曰穴身之所安也朱子曰血者殺傷之地穴者<lb/>
　險陷之所程朱不同而先儒之説又各有同異或曰<lb/>
　四為羣陽所傷出穴而避之也或曰二之進也四出<lb/>
<pb n="6a"/>
　言以害之三之進也四為寇以禦之迨羣陽彚進量<lb/>
　力之不敵則順而聽命此小人之所以為小人也萊<lb/>
　按先儒之説皆非需之義也陽且不進陰胡為而拒<lb/>
　陽陰且不爭陽胡為而傷陰朱子曰四交坎體入乎<lb/>
　險中為需于血之象然柔得其正需而不進又為出<lb/>
　自穴之象從朱子<lb/>
象曰需于血順以聽也<lb/>
　萊按順无所逆也聽无所冀也如蘇武歸漢出自穴<lb/>
<pb n="6b"/>
　也牧羊十九年有順以聽之義焉又如慕容垂復國<lb/>
　出自穴也夫人叚氏幸于苻堅非順以聽詎能全耶<lb/>
九五需于酒食貞吉<lb/>
　萊按彖辭全從九五一爻發義大象曰飲食宴樂爻<lb/>
　曰需于酒食是象之義亦五備之五陽剛中正居尊<lb/>
　位曷需乎曰坎體也陷于二陰之間有需之義焉休<lb/>
　養生息而无窮黷之為仁義漸摩不下刻急之令上<lb/>
　下和樂君臣燕衎其需于酒食之象乎貞固守之吉<lb/>
<pb n="7a"/>
　之道也如宋神宗求治太急行新法擾亂天下又如<lb/>
　漢景帝削六國召呉楚之變皆失需之道者<lb/>
象曰酒食貞吉以中正也<lb/>
上六入于穴有不速之客三人來敬之終吉<lb/>
　萊按四曰穴上亦曰穴坎體也上需之終險之極宜<lb/>
　出險也曰入于穴何哉四能需故入而復出上无所<lb/>
　需故不出而入也大抵陷險中者非人莫濟下之三<lb/>
　陽需極並進不速之客也敬以待之終當獲吉隆山<lb/>
<pb n="7b"/>
　李氏曰乾知險而需所以為君子謀陰知敬而避所<lb/>
　以為小人計<lb/>
象曰不速之客來敬之終吉雖不當<hi>平聲</hi>位未大失也<lb/>
　萊按不當位指不速之客言<hi>顧炎武謂此象无韻萊按吉失皆五質夫子取</hi>
　<hi>以相叶人一例也</hi>
䷅<hi>坎下乾上</hi>
　程𫝊訟序卦飲食必有訟故受之以訟<lb/>
訟有孚窒惕中吉終凶利見大人不利涉大川<lb/>
<pb n="8a"/>
　萊按訟之前曰需訟之後曰師争食飲之微召兵戎<lb/>
　之釁非細故也聖人見天地既闢蒙昧初開嗜欲漸<lb/>
　興爭奪繼起于屯蒙需之後故受之以訟也既不能<lb/>
　使人无訟因告人以訟之道訟字義從言從公言出<lb/>
　于公訟也否則為誣為詐非訟也訟不可騁虚也曰<lb/>
　有孚孚而窒乃訟也雖然勝負未分也不可不惕也<lb/>
　若曲直之既明又不可不止也中則吉終則凶也此<lb/>
　為訟者言之也而聽訟者不能必其聽不偏而斷合<lb/>
<pb n="8b"/>
　理也利見者必大人也至于涉險之道利在同心非<lb/>
　相爭者所能濟也故曰不利　平甫項氏曰需以有<lb/>
　實故需訟以有實故訟无實而需時至何用无實而<lb/>
　訟情得必窮<lb/>
彖曰訟上剛下險險而健訟<lb/>
　乾在上上剛也坎在下下險也上剛則有陵下之勢<lb/>
　下險則有伺上之心以一人言則内險而外健以兩<lb/>
　人言則此險而彼健此其所以訟也<hi>集朱子胡雲峯</hi>
<pb n="9a"/>
訟有孚窒惕中吉剛來而得中也<lb/>
　萊按序卦雜卦皆反對也易中剛柔上下往來之義<lb/>
　先儒指為卦變非也亦反對也自下而上曰往自上<lb/>
　而下曰來剛來而得中者需之五來而為訟之二也<lb/>
　坎中滿曰有孚為隱伏曰窒為加憂曰惕居下卦之<lb/>
　中中而吉也二為成卦之主故彖辭之有孚窒惕中<lb/>
　吉歸之二也餘詳需卦<lb/>
終凶訟不可成也<lb/>
<pb n="9b"/>
　程𫝊訟非善事不得已也安可終極其事故曰不可<lb/>
　成終指上九也<lb/>
利見大人尚中正也<lb/>
　誠齋楊氏曰虞芮爭田之訟必見文王鼠牙雀角之<lb/>
　爭必見召伯利見大人以所尚者中正也指九五也<lb/>
不利涉大川入于淵也<lb/>
　萊按涉大川乃冐險犯難之象相爭者當此載胥及<lb/>
　溺矣曰入于淵<lb/>
<pb n="10a"/>
象曰天與水違行訟君子以作事謀始<lb/>
　本義作事謀始訟端絶矣　平菴項氏曰乾陽生于<lb/>
　坎水坎水生于天一乾坎本同氣而生者也一動之<lb/>
　後相悖而行遂有天淵之隔由是觀之天下之事不<lb/>
　可以細微而不謹也不可以親暱而不敬也禍難之<lb/>
　端夫豈在大曹劉共飯地分于匕筋之間蘇史滅宗<lb/>
　忿起于笑談之頃謀始之誨豈不深切著明乎<lb/>
　萊按天西轉水東流故曰違行<lb/>
<pb n="10b"/>
初六不永所事小有言終吉<lb/>
　誠齋楊氏曰初才弱位下才弱者有慙忿而无遂心<lb/>
　故雖訟而不永位下者敢于微愬而不敢于大爭故<lb/>
　雖有言而小不永則易收小言則易釋所以終吉雲<lb/>
　峯胡氏曰不曰訟而曰事冀其不成訟也<lb/>
象曰不永所事訟不可長也雖小有言其辯明<hi>叶芒</hi>也<lb/>
九二不克訟歸而逋其邑人三百戸无眚<lb/>
　萊按二剛來而得中者卦之所以為訟也曷言乎不<lb/>
<pb n="11a"/>
　克也曰二所訟者五也五君也上下分定詎能勝耶<lb/>
　曷為有臣訟君之辭也曰如晉卻至與周爭鄇邑王<lb/>
　命劉康公單襄公訟諸晉是亦訟也封建之時大夫<lb/>
　有食邑如季氏之費臧武仲之防孟嘗君之薛是也<lb/>
　歸而逋歸而逋于其邑也周公慮其恐急跋扈為據<lb/>
　邑要君之舉示之以卑約曰三百户安之以生全曰<lb/>
　无眚垂戒深矣周禮三百戸一成之地下大夫之制<lb/>
　也<lb/>
<pb n="11b"/>
象曰不克訟歸逋竄<hi>叶蔡</hi>也自下訟上患至掇<hi>叶嘬</hi>也<lb/>
　本義掇自取也<lb/>
　萊按竄醜之也患至掇危之也孔子嚴上下之分不<lb/>
　許其无眚也<lb/>
六三食舊徳貞厲終吉或從王事无成<lb/>
　萊按諸爻皆言訟三不言訟者无訟者也食食邑也<lb/>
　食舊徳不爭乎新也貞固守之吉道也曷言乎厲也<lb/>
　當訟之時人强而已獨弱懼不免也而要之于終强<lb/>
<pb n="12a"/>
　者敗弱者全也或從王事无成坤三之辭重見于訟<lb/>
　何哉平甫項氏曰坤之中爻動而成坎三仍坤之舊<lb/>
　爻也无成之義臣道之正三能從上故以臣之正道<lb/>
　歸之<lb/>
象曰食舊徳從上吉也<lb/>
　萊按二之訟也曰自下訟上三之无訟也曰從上吉<lb/>
　則四非訟初明矣彖傳曰上剛以制其下下險以伺<lb/>
　其上則訟原主上下言<lb/>
<pb n="12b"/>
九四不克訟復即命渝安貞吉<lb/>
　萊按舊説二與五訟三與上訟四與初訟非也二三<lb/>
　四皆大夫也曷言皆大夫也平甫項氏曰二有邑有<lb/>
　戸三有食有王事四之命亦爵命也大夫而有爭奪<lb/>
　是无君也𫝊易者知二之訟訟君也不知四之訟亦<lb/>
　君也故三之无訟曰從上吉也若訟初也何不克之<lb/>
　有哉復即命復就爵命也曰復則前此乃不就爵命<lb/>
　可知也是不可不變也曰渝渝其爭奪之心也是不<lb/>
<pb n="13a"/>
　可不誠也曰安安其尊卑之分也是不可不固也曰<lb/>
　貞貞其臣服之心也如是則吉也<lb/>
象曰復即命渝安貞不失也<lb/>
　萊按不失謂不失爵命也<lb/>
九五訟元吉<lb/>
　白雲郭氏曰九五以中正之徳聽天下之訟人之所<lb/>
　利見實天下之吉也獄訟之歸虞舜虞芮之質文王<lb/>
　其九五之謂歟<lb/>
<pb n="13b"/>
象曰訟元吉以中正也<lb/>
　本義中則聽不偏正則斷合理<lb/>
上九或錫之鞶帶終朝三褫之<hi>褫敕紙反</hi>
　蒙齋李氏曰或者未必之辭鞶大帶也盖爵命之服<lb/>
　人所敬也彼其之子不稱其服何足敬哉褫奪也終<lb/>
　朝三褫之盖言衆所不容而欲奪之之意非已為人<lb/>
　所奪也終朝之間人欲奪之者至于再至于三又何<lb/>
　益乎<lb/>
<pb n="14a"/>
象曰以訟受服亦不足敬也<lb/>
　萊按終訟之人三褫不必言矣然當其未褫之時未<lb/>
　嘗不揚揚得志孔子更以不足敬醜之其深惡痛疾<lb/>
　如此<lb/>
䷆<hi>坎下坤上</hi>
　程𫝊師序卦訟必有衆起故受之以師<lb/>
　萊按一陰五陽一陽五陰之卦凡十有二自師比始<lb/>
　王輔嗣曰少者多之所貴也寡者衆之所宗也五陽<lb/>
<pb n="14b"/>
　而一陰則一陰為之主矣五陰而一陽則一陽為之<lb/>
　主矣陰之所求者陽也陽之所求者陰也陽茍一焉<lb/>
　五陰何得不同而歸之陰茍隻焉五陽何得不同而<lb/>
　從之考孔子彖傳皆以一陽一陰為成卦之主則輔<lb/>
　嗣之言是已<lb/>
師貞丈人吉无咎<lb/>
　萊按雜卦曰比樂師憂反對之卦也比一陽在五君<lb/>
　道也四海仰一人之象故曰比師一陽在二臣道也<lb/>
<pb n="15a"/>
　一將統衆軍之象故曰師用兵之道不可不正也文<lb/>
　王首言之曰貞弔民伐罪正也兼弱暴寡非正也雖<lb/>
　然兵凶事也正已將非其人不勝也故又曰丈人吉<lb/>
　无咎丈人長老之稱詩云維師尚父時維鷹揚是也<lb/>
　指九二也吉戰勝也无咎何哉戰勝之後恩威之悞<lb/>
　用殱縱之乖方收目前之功貽日後之禍皆咎也唯<lb/>
　丈人則无此卦辭止七字用兵之道盡矣後世如曹<lb/>
　彬之下江南徐達之克元都可稱无咎<lb/>
<pb n="15b"/>
彖曰師衆也貞正也能以衆正可以王矣<hi>王往況反</hi>
　漢上朱氏曰周官自五人為伍積之至于二千五百<lb/>
　人為師衆之義也　西溪李氏曰王者之兵行一不<lb/>
　義殺一不辜而得天下不為故曰能以衆正可以王<lb/>
　矣<lb/>
剛中而應行險而順以此毒天下而民從之吉又何咎<lb/>
矣<lb/>
　本義剛中謂九二應謂六五應之行險謂行危道順<lb/>
<pb n="16a"/>
　謂順人心此非有老成之徳者不能也毒害也師旅<lb/>
　之興不无害于天下然以其有是才徳是以民悦而<lb/>
　從之也<lb/>
象曰地中有水師君子以容民畜衆<hi>畜傳敕六反本義許六反</hi>
　隆山李氏曰于師得古人井田之法于比得古人封<lb/>
　建之法<lb/>
初六師出以律否臧凶<lb/>
　萊按初師之始也故言出師之義律號令節制也否<lb/>
<pb n="16b"/>
　臧不臧也不臧者不以律也號令不行節制无法凶<lb/>
　待問乎<lb/>
象曰師出以律失律凶也<lb/>
　萊按大傳曰二與四同功而異位三與五同功而異<lb/>
　位不及初上何哉王輔嗣曰初上者事之終始無定<lb/>
　位也師之初用兵之始也故曰師出以律非初之有<lb/>
　法制號令也上用兵之終也故曰開國承家非上之<lb/>
　能論功行賞也<lb/>
<pb n="17a"/>
九二在師中吉无咎王三錫命<lb/>
　萊按卦唯九二一陽上下五陰順而從之卦之所以<lb/>
　為師即彖之丈人也二有剛中之徳將之兼謀勇者<lb/>
　在于師中吉而无咎矣卦雖五陰從之五正應也任<lb/>
　之専恩之渥錫命之加至于再至于三寵之至也三<lb/>
　言其錫命之多猶晝日三接言其晝接之勤也或曰<lb/>
　彖辭之義備于九二獨不言貞何哉二奉辭伐罪者<lb/>
　貞君之事非將之事故曰能以衆正可以王矣<lb/>
<pb n="17b"/>
象曰在師中吉承天寵<hi>叶沖</hi>也王三錫命懐萬邦<hi>叶崩</hi>也<lb/>
　萊按周公曰王三錫命孔子曰承天寵也非侈陳其<lb/>
　寵遇也盖信任専而事權一乃為必勝之道如裴度<lb/>
　之平蔡是已迨征河北之時有元稹魏𢎞簡之掣肘<lb/>
　雖度何能成功平甫項氏曰禹之征苗曰感曰格湯<lb/>
　之伐夏曰室家相慶曰民大悦文王之遏徂旅曰以<lb/>
　篤周祜以對天下武王之伐商曰萬姓悦服曰綏萬<lb/>
　邦成王之四征不庭曰撫萬邦曰綏厥兆民皆言懐<lb/>
<pb n="18a"/>
　不言威<lb/>
六三師或輿尸凶<lb/>
　程𫝊輿尸衆主也謂使衆人主之也本義謂師徒撓<lb/>
　敗輿尸而歸也龜山楊氏曰唐九節度之師不立統<lb/>
　帥雖李郭不免于敗誠齋楊氏曰河曲之師趙盾為<lb/>
　將而令出趙穿邲之師荀林父為將而令出先縠後<lb/>
　世復有中人監軍者師焉往而不敗皆主程子之説<lb/>
　萊按五爻辭曰長子帥師弟子輿尸凶則程子之説<lb/>
<pb n="18b"/>
　是已何則五命將者也爻辭誡之于命將之始也若<lb/>
　輿尸而歸則既敗之後矣又何誡耶從程子<lb/>
象曰師或輿尸大无功也<lb/>
　萊按出師所以圖功曰大无功三可任耶五爻辭長<lb/>
　子帥師喜其用二弟子輿尸戒其用三<lb/>
六四師左次无咎<lb/>
　程𫝊左次退舍也見可而進知難而退師之常也度<lb/>
　不能勝而完師以退愈于覆敗逺矣易發此義以示<lb/>
<pb n="19a"/>
　後世其仁深矣<lb/>
　萊按五君也命將出師者二三四將也二有師中之<lb/>
　吉將之勝者三有輿尸之凶將之敗者四无克敵之<lb/>
　功亦无覆軍之禍將之不勝不敗者<lb/>
象曰左次无咎未失常也<lb/>
　本義知難而退師之常也　誠齋楊氏曰善戰者不<lb/>
　必進而退亦進也使髙帝不至白登太宗不渡鴨綠<lb/>
　咎于何有<lb/>
<pb n="19b"/>
六五田有禽利執言无咎長子帥師弟子輿尸貞凶<hi>長丁丈反</hi>
　萊按五任將者也故告以任將之道曰田有禽蠻戎<lb/>
　寇疆場也敵加于己也曰利執言聲罪致討也不得<lb/>
　已而應之也无咎也貞也雖然彖辭貞不遂言吉用<lb/>
　丈人乃吉也九二一陽長子也堪丈人之任者任之<lb/>
　不可不専也若既用以帥師又使弟子衆主之雖貞<lb/>
　亦凶矣郭子儀相州之敗是已程子曰秦皇漢武窮<lb/>
<pb n="20a"/>
　山林以索禽獸者也非田有禽也<lb/>
象曰長子帥師以中行<hi>叶杭</hi>也弟子輿尸使不當<hi>平聲</hi>也<lb/>
　萊按二有剛中之徳以之帥師其所行也皆吉而无<lb/>
　咎者<lb/>
上六大君有命開國承家小人勿用<lb/>
　萊按師道既終王業已定命將出師者至此稱大君<lb/>
　矣大君有命統于尊也開之以國承之以家恩渥而<lb/>
　有等也用兵之時有功者不必皆君子行賞之後進<lb/>
<pb n="20b"/>
　用者不可容小人故有小人勿用之戒用者諮其謀<lb/>
　畧畀以事權勿用者非不論小人之功不行小人之<lb/>
　賞也或曰行賞者五也受賞者二也上六何與焉此<lb/>
　論師道之成非以上六為大君也程子曰取卦義不<lb/>
　取爻義斯言是已<lb/>
象曰大君有命以正功也小人勿用必亂邦<hi>叶崩</hi>也<lb/>
　萊按小象之義賞功臣逺小人原是兩件事不必粘<lb/>
　在一處講曰正功不可倖也曰必亂邦戒之深也<lb/>
<pb n="21a"/>
䷇<hi>坤下坎上</hi>
　程𫝊比序卦衆必有所比故受之以比比親輔也人<lb/>
　必相親輔然後能安比所以次師也　汴水趙氏曰<lb/>
　八卦既重九五正位他卦固有陰陽胥比者然剛柔<lb/>
　雜居未免分貳求其純陰親比无有間隔唯此卦為<lb/>
　然故卦名比<lb/>
　萊按乾坤之後屯蒙需訟師各主一事而言未及大<lb/>
　一統之義至此則亂定武成君臨萬國湯武之即位<lb/>
<pb n="21b"/>
　也師之後繼以比者明其非揖讓也<lb/>
比吉原筮元永貞无咎<hi>比毘至反</hi>
　程子曰筮謂決占卜度非以蓍龜也朱子指蓍龜而<lb/>
　言萊按元永貞之徳有諸己者也烏用卜乎惟自審<lb/>
　耳程子之言是也涑水司馬氏曰比之道不可不善<lb/>
　也不可不久也不可不正也有得天下之功无長天<lb/>
　下之善非元也一時蒙其休百世不能安其利非永<lb/>
　也勢力而取之雜霸而治之非貞也漢上朱氏曰原<lb/>
<pb n="22a"/>
　再也慎之至也必再筮自審果有元永貞之徳然後<lb/>
　可受天下之比而无咎也<lb/>
不寧方來後夫凶<lb/>
　萊按元永貞比天下之徳也不寧方來受天下之比<lb/>
　也後夫凶之義程朱不合進齋徐氏曰萬國朝禹防<lb/>
　風後至天下歸漢田横不來也<hi>程子曰求比之道不速而後則雖夫亦凶</hi>
　<hi>夫剛立之稱傳曰子南夫也又曰是謂我非夫朱子曰此交已固彼来已晚而得凶矣又答或問曰人己</hi>
　<hi>相比已後于衆强去求比豈不為人所惡是取凶也左傳崔武子娶妻卜卦云入于其宫不見其妻凶人</hi>
<pb n="22b"/>
　<hi>以為凶也武子云先夫已當之矣彼云先夫則此云後夫正是一様語陽便是夫陰便是婦後夫凶言九</hi>
　<hi>五既為衆陰所歸若後面更添一箇陽來則必凶古人如袁紹劉馥劉繇劉備之事可見兩雄不並棲之</hi>
　<hi>義也程朱不合如此</hi>
彖曰比吉也比輔也下順從也<lb/>
　萊按比吉也三字程𫝊不作衍文本義作衍文王昭<lb/>
　素衍一也字汴水趙氏曰吉者卦之義輔者吉之由<lb/>
　兩舉卦名自有兩義從程子<lb/>
原筮元永貞无咎以剛中也不寧方來上下應<hi>叶雍</hi>也<lb/>
<pb n="23a"/>
　萊按以剛中也指九五不寧方來以下方指人來比<lb/>
　五故曰上下應<lb/>
後夫凶其道窮也<lb/>
　雲峯胡氏曰凡應字謂剛柔兩爻此則上下五陰應<lb/>
　之又一例也其道窮者上獨不應也<lb/>
　萊按一陰一陽之卦成卦之由専在一爻二體其餘<lb/>
　義也如師彖傳先發剛中而應次及行險而順比彖<lb/>
　傳専取五陰比一陽之義大象始及地上有水先儒<lb/>
<pb n="23b"/>
　以二體為主將爻作餘義與孔子不合<lb/>
象曰地上有水比先王以建萬國親諸侯<lb/>
　萊按比大一統之卦也孔子以卦建之義歸之萬國<lb/>
　約畧之辭王莽置萬國可笑若此<hi>按大象稱先王七比豫觀噬嗑復无</hi>
　<hi>妄渙是也稱上一剥是也稱大人一離是也稱君子五十三君子者合帝王卿大夫士皆可當其事致其</hi>
　<hi>功也泰之裁成輔相姤之施命四方非后不能任矣剥厚下安宅不必后也亦非士所能也故曰上離稱</hi>
　<hi>大人何哉離繼明之君也非卿大夫敢當也然未成其為君也曰大人先王指堯舜禹湯文武言也曾行</hi>
　<hi>其事乃居其名</hi>
<pb n="24a"/>
初六有孚比之无咎有孚盈缶終來有他吉<lb/>
　萊按比道貴早初則歸附之最先者況又誠乎盈缶<lb/>
　者充其誠之量也觀後至之凶則知初之吉觀後至<lb/>
　之无終則知初之終來有他吉他吉非分之福不可<lb/>
　量也如蕭曹之比漢髙耿鄧之比光武是也若韓信<lb/>
　之請王彭越之弗㑹媿有孚之義矣詎能終乎<lb/>
象曰比之初六有他吉也<lb/>
　萊按比之初六與大有上九義同盖有貴要其終所<lb/>
<pb n="24b"/>
　難在上比貴得其早所喜在初故孔子于二卦皆不<lb/>
　舉爻辭但曰大有上九比之初六而自天祐有他吉<lb/>
　已在其中矣<lb/>
六二比之自内貞吉<lb/>
　萊按上下五陰皆應九五而正應獨二也乃心膂之<lb/>
　臣故曰比之自内既貞且吉寧顧問哉如漢蕭何唐<lb/>
　劉文静宋趙普明徐達之類<lb/>
象曰比之自内不自失也<lb/>
<pb n="25a"/>
　萊按天下未定最患事非其主以致失身二之比五<lb/>
　既得其主又以道合故曰不失<lb/>
六三比之匪人<lb/>
　萊按匪人非小人也比非其人也何以比非其人也<lb/>
　曰應上六也五既為天子矣三乃比于後夫立致喪<lb/>
　亡可傷也已傷之者哀之也如從田横之五百人自<lb/>
　剄島中亦可傷已進齋徐氏曰馬援勸隗囂専意東<lb/>
　方而囂降蜀殺身亡宗為天下笑豈非可傷<lb/>
<pb n="25b"/>
象曰比之匪人不亦傷乎<lb/>
　雲峯胡氏曰不亦傷乎即孟子哀哉之意令人惕然<lb/>
　有深省處<lb/>
六四外比之貞吉<lb/>
　萊按四非五正應而比于五臣之自外來者也外比<lb/>
　何以吉也比于賢也良臣擇主而事也又何言貞也<lb/>
　五既為天子率土之濵莫非王臣孔子曰從上則不<lb/>
　失其正矣此如陳平歸髙帝馬援歸光武尉遲恭歸<lb/>
<pb n="26a"/>
　太宗是也<lb/>
象曰外比于賢以從上也<hi>顧炎武曰此合平去為一韻者餘倣此</hi>
九五顯比王用三驅失前禽邑人不誡吉<lb/>
　萊按師之後繼之以比乃武功告成而即帝位者湯<lb/>
　武是也顯比者蕩蕩平平光明正大以受天下之比<lb/>
　不但私恩小恵非王者所為即駕馭羈縻亦雜霸之<lb/>
　事非顯比也聖人懼後世人主好大喜功薄海内外<lb/>
　盡思臣服如秦皇之置桂林象郡漢武之通大宛身<lb/>
<pb n="26b"/>
　毒光武之征安南唐太宗之伐髙麗也乃設王用三<lb/>
　驅失前禽之象來者不拒去者不追比之所以顯也<lb/>
　沈元雅曰邑人不誡者邇者安也邇者安則逺者至<lb/>
　矣按小象上使中也不獨安其室家亦且厚其風俗<lb/>
　誡令不事乃民日遷善而莫之為之者吉字總承爻<lb/>
　辭故曰顯比之吉雲峯胡氏曰師之田有禽害物之<lb/>
　禽也比之前禽背已之禽也在師則執之王者之義<lb/>
　也在比則失之王者之仁也<lb/>
<pb n="27a"/>
象曰顯比之吉位正中也<lb/>
　程𫝊顯比所以吉者以其所居之位得正中也<lb/>
舍逆取順失前禽<hi>叶窮</hi>也<hi>舍音捨</hi>
　建安邱氏曰失上一陰曰失前禽<lb/>
邑人不誡上使中也<lb/>
　本義由上之徳使不偏也<lb/>
　萊按孔子懼人悞認不誡二字謂不設坊表教令聽<lb/>
　民之自化也補出上使中一義見下之能中皆上使<lb/>
<pb n="27b"/>
　之也<lb/>
上六比之无首凶<lb/>
　雲峯胡氏曰王弼云乾剛惡首比吉惡後上六居五<lb/>
　之後比之不先即卦辭所謂後夫凶者也諸家皆依<lb/>
　之惟本義則與後夫之取義不同<lb/>
　萊按比之无首指後夫言若云陰柔居上無以比下<lb/>
　則卦以一陽受五陰之比九五是也更有何人可以<lb/>
　言比耶<lb/>
<pb n="28a"/>
象曰比之无首无所終也<lb/>
　萊按九五乃開國之君受天下之比者也故以封建<lb/>
　之義歸之初比之最先而吉上來之最後而凶二與<lb/>
　四何以分内外也二正應四非正應也正應而比則<lb/>
　心膂之臣非正應而比則歸附之士也三比上六非<lb/>
　其人矣如范增從項羽之類但覺可傷而已<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易俟卷三<lb/>
</p>
<p>
</p>
  </div>
</body>
</text>
</TEI>
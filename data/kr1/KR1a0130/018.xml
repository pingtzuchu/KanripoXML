<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易俟卷十八</head>
    <p>
<pb n="1a"/>
欽定四庫全書<lb/>
　易俟卷十八　　　　　翰林侍讀喬萊撰<lb/>
䷾<hi>離下坎上</hi>
　程傳既濟序卦有過物者必濟故受之以既濟為卦<lb/>
　水在火上水火相交各當其用已濟之時也<lb/>
　萊按上經首天地至泰而天地始交上經終水火至<lb/>
　既濟而水火始交方泰便否方既濟便未濟一治<lb/>
　一亂也泰至三而憂否至五而喜既濟之五無西<lb/>
<pb n="1b"/>
　鄰之時未濟之五有君子之光治極則亂亂極則治<lb/>
　也<lb/>
既濟亨小利貞初吉終亂<lb/>
　隆山李氏曰水火相逮兩相交接既濟之象既濟則<lb/>
　亨矣其所以致亨者非獨兩兩相應以居位各正故<lb/>
　也初三五陽位皆以九居之二四六隂位皆以六居<lb/>
　之六十四卦无如既濟最正故曰利貞然物極則反<lb/>
　理之必然故曰初吉終亂<lb/>
<pb n="2a"/>
彖曰既濟亨小者亨<hi>叶滂</hi>也<lb/>
　萊按既濟矣何以亨小先儒曰小者且亨況大者乎<lb/>
　是殆不然彖傳曰初吉柔得中也柔得中亨之所以<lb/>
　小也不言九五之剛得中何哉曰時之衰也既治復<lb/>
　亂雖五之剛中不如西鄰之禴祭而亨尚能大乎<lb/>
利貞剛柔正而位當<hi>平聲</hi>也<lb/>
　萊按剛柔各當其位惟既濟一卦利也貞也非利于<lb/>
　貞也何則无戒詞也<lb/>
<pb n="2b"/>
初吉柔得中也<lb/>
　萊按坎離一陽一隂居二五正位凡重卦之遇坎離<lb/>
　者大抵主坎之陽離之隂既未濟坎離之交也既濟<lb/>
　彖傳曰初吉柔得中也未濟彖傳曰未濟亨柔得中<lb/>
　也何皆主離之隂而不主坎之陽也曰坎之陽在既<lb/>
　濟為五不如西鄰之時是五有時不如二也離之隂<lb/>
　在未濟為五而曰君子之光是陽有時不如隂也皆<lb/>
　時為之也將天地男女之終終于水火而所以終者<lb/>
<pb n="3a"/>
　　又火司其令與<lb/>
終止則亂其道窮也<lb/>
　萊按初吉終亂天運之循環也然豈得盡委之于天<lb/>
　乎有人事焉既濟之後習于宴安不復憂勤振作亂<lb/>
　之所由生也孔子曰終止則亂咎人事也然人事之<lb/>
　不脩即天道之不轉不然剛柔正而位當極六十四<lb/>
　卦之盛矣何遂止而亂耶故曰其道窮也窮則變變<lb/>
　則通易不終于既濟而終于未濟此其義也<lb/>
<pb n="3b"/>
象曰水在火上既濟君子以思患而豫防之<lb/>
　萊按水在火上雖相交而成既濟然火燃則水乾水<lb/>
　決則火滅亦有當防之義焉故君子思患而豫防之<lb/>
　曰思患未有患也曰豫防無可防也然不思患患即<lb/>
　至矣不豫防防無及矣持盈保滿豈聖人之過計歟<lb/>
初九曳其輪濡其尾无咎<lb/>
　東谷鄭氏曰既濟之始以安靜為貴初陽爻不可過<lb/>
　于有為也曳其輪而不前濡其尾而不濟于義則无<lb/>
<pb n="4a"/>
　　咎矣<lb/>
象曰曳其輪義无咎<hi>叶九</hi>也<lb/>
六二婦喪其茀勿逐七日得<lb/>
　萊按既未濟之得名取義于坎之水也而主兩卦者<lb/>
　不在坎之陽而在離之隂兩彖傳柔得中是也二離<lb/>
　一隂也卦之初吉由于二也且既濟之二將往而為<lb/>
　未濟之五何云喪其茀也古大人之未得位也必先<lb/>
　有不能行之時二隂爻婦之象也婦須茀以行喪之<lb/>
<pb n="4b"/>
　弗能行也其不能行曷故也時未至也七日時之變<lb/>
　也得得茀也得茀則行矣何以逐為<lb/>
象曰七日得以中道<hi>叶斗</hi>也<lb/>
九三髙宗伐鬼方三年克之小人勿用<lb/>
　萊按既濟之三未濟之四也故皆言伐鬼方聖人于<lb/>
　未濟則美之于既濟則戒之何哉葢時當未濟貴振<lb/>
　動以求濟時當既濟貴安靜以保濟誠齋揚氏曰九<lb/>
　三挾重剛之資居炎上之極此小人之好大喜功而<lb/>
<pb n="5a"/>
　不可用者也人君入其説勤兵于逺雖久而獲勝亦<lb/>
　已憊矣如武帝承文景之後而伐匈奴太宗當貞觀<lb/>
　之隆而征髙麗皆此類也若光武却臧宫馬武之請<lb/>
　善處既濟者也　程子曰古人用力之甚者伐鬼方<lb/>
　也故取以為義鬼方者夏曰獯鬻商曰鬼方周曰獫<lb/>
　狁漢曰匈奴魏曰突厥<lb/>
象曰三年克之憊<hi>叶避</hi>也<hi>憊蒲拜反</hi>
　萊按三年克之或尚有揚揚得志者孔子以憊譏之<lb/>
<pb n="5b"/>
　其旨逺矣<lb/>
六四繻有衣袽終日戒<lb/>
　先儒謂繻新繒也袽敝衣也勿以新繒而忘敝袽猶<lb/>
　勿以既濟而忘未濟之難也萊按爻之義本多疑而<lb/>
　多懼卦之義貴思患而豫防戒曰終日戒之至也無<lb/>
　怠時也雷氏曰大寒而後索衣裘不亦晚乎繻也衣<lb/>
　袽也皆禦寒之具也亦有備无患之義<lb/>
象曰終日戒有所疑<hi>叶義</hi>也<lb/>
<pb n="6a"/>
　萊按易中疑字皆于四發之曰有所疑非虚疑也故<lb/>
　終日戒<lb/>
九五東鄰殺牛不如西鄰之禴祭實受其福<lb/>
　梅邊熊氏曰西隣雖指六二以反對而論正未濟之<lb/>
　六五也既濟則時已過未濟則時方來時已過雖殺<lb/>
　牛亦无福之可邀時方來雖薄祭亦可致福時乎時<lb/>
　乎聖人不能違也沈元雅曰商居東東鄰也周居西<lb/>
　西鄰也朱子曰當文王與紂之事是也<lb/>
<pb n="6b"/>
象曰東鄰殺牛不如西鄰之時也實受其福吉大來<hi>叶離</hi>
也<lb/>
　萊按陽而不如隂五而不如二非時之為何以有此<lb/>
　吉大來者既濟之二將為未濟之五矣<lb/>
上六濡其首厲<lb/>
　誠齋楊氏曰上六以柔懦之資懷亢滿之志居治安<lb/>
　之極如已濟大川自謂没世无風濤之虞矣迨時移<lb/>
　局換險難復生求載而无宿舟求渉而无善游褰裳<lb/>
<pb n="7a"/>
　馮河濡至于首何厲如之　中溪張氏曰上六濡首<lb/>
　終止則亂之義也<lb/>
象曰濡其首厲何可久<hi>叶朞</hi>也<lb/>
䷿<hi>坎下離上</hi>
　程傳未濟序卦物不可窮也故受之以未濟終焉為<lb/>
　卦離上坎下火在水上不相為用故為未濟　雲峯<lb/>
　胡氏曰上經首乾坤乾坤之後六卦皆主坎之一陽<lb/>
　下經終既濟未濟濟因坎水取義而亨又皆主離之<lb/>
<pb n="7b"/>
　一隂天地終始皆水火相為用也三陽失位故未濟<lb/>
　三隂應三陽而隂又得中所以未濟終于濟也<lb/>
未濟亨小狐汔濟濡其尾无攸利<hi>汔傳魚乞反本義許訖反</hi>
　萊按未濟何以亨也既濟初吉終亂則未濟亂當復<lb/>
　治而離之一隂為卦之主有致亨之道也隆山李氏<lb/>
　曰坎為水為穴為隱伏物之穴居隱伏往來水間者<lb/>
　狐也故取小狐汔濟濡其尾之象汔幾也幾濟而濡<lb/>
　其尾則未濟也故无攸利<lb/>
<pb n="8a"/>
彖曰未濟亨柔得中也<lb/>
　本義指六五言　雲峯胡氏曰乾坤之後為坎者六<lb/>
　至既濟未濟雖因坎取義然皆曰柔得中也則又專<lb/>
　指離而言坎之與離終始可相有而不可相无如此<lb/>
小狐汔濟未出中也<lb/>
　程傳據二而言也朱子曰未出險中不獨九二一爻<lb/>
　指全卦也萊按九二陽爻非狐也亦无指全卦為狐<lb/>
　之理小狐專指初也既濟之亂在終則未濟之難在<lb/>
<pb n="8b"/>
　初過此未必不濟也初爻詞亦曰濡其尾則彖中小狐<lb/>
　指初明矣<lb/>
濡其尾无攸利不續終也<lb/>
　朱子曰不續終是首濟而尾濡不能濟不相接續去<lb/>
　故曰不續終也狐尾大濡其尾則濟不得矣<lb/>
雖不當位剛柔應也<lb/>
　萊按不當位故未濟剛柔應非終于不濟也汴水趙<lb/>
　氏曰聖人于卦中片善寸長无一棄者　因諸爻皆<lb/>
<pb n="9a"/>
　不正故爻中三言貞吉戒之也<lb/>
象曰火在水上未濟君子以慎辨物居方<lb/>
　火就燥居之沮洳之方則熄水流濕居之髙塏之方<lb/>
　則涸君子觀未濟之象慎辨其物各居其方不特水<lb/>
　火然也凡其所居各得交濟之道毋若火在水上不<lb/>
　相為用而成未濟之難也<hi>集汴水趙氏白雲郭氏</hi>
初六濡其尾吝<lb/>
　萊按未濟之義在初六一爻何則二不出而求濟者<lb/>
<pb n="9b"/>
　三未濟而可濟者四伐鬼方而受賞則濟矣故未濟<lb/>
　之義在初而濡其尾之詞見于彖也時方多難隂柔<lb/>
　才弱不量力以求濟自致敗亡亦可羞已故曰濡其<lb/>
　尾吝雲峯胡氏曰既濟之濡其尾可濟而不輕濟也<lb/>
　未濟之濡其尾不可濟而妄濟也<lb/>
象曰濡其尾亦不知極也<lb/>
　朱子曰極字未詳萊謂知讀作智其義自通王式丹<lb/>
　曰六十四卦小象獨極字不可叶<lb/>
<pb n="10a"/>
九二曳其輪貞吉<lb/>
　萊按以他卦言之二剛中之才正應在五宜出而濟<lb/>
　難者曳其輪何哉曰二五不應也曷言不應也曰水<lb/>
　之性不可上火之性不可下于上下之不交知二五<lb/>
　之不應也既未濟之時離用事坎不用事坎之一陽<lb/>
　雖在既濟為五且不如東隣之時况在未濟為二可<lb/>
　出而有為乎使其冒險勢將覆轍惟不可出而不出<lb/>
　貞也吉也輪坎象行于陸者非濟川具也曳之是已<lb/>
<pb n="10b"/>
象曰九二貞吉中以行正也<lb/>
　本義九居二本非正以中故得正也　雲峯胡氏曰<lb/>
　程子云正有不中中无不正此曰以中故得正易之<lb/>
　大義也<lb/>
六三未濟征凶利渉大川<lb/>
　萊按先儒謂既征凶矣何又利渉疑遺一不字是殆<lb/>
　不然三居坎極將出乎險川可渉已特未渉耳故六<lb/>
　爻獨于三表出未濟二字過此則近于濟矣雖然懼<lb/>
<pb n="11a"/>
　其躁也曰征凶戒之也又懼其怠也曰利渉大川勉<lb/>
　之也<lb/>
彖曰未濟征凶位不當<hi>平聲</hi>也<lb/>
　臨川吳氏曰未濟諸爻位皆不當而象傳特于六三<lb/>
　言之者隂柔居險極也<lb/>
九四貞吉悔亡震用伐鬼方三年有賞于大國<lb/>
　萊按險已過矣將濟之時也五曰貞吉四曰貞吉濟<lb/>
　險君臣不正不能濟也五曰无悔四曰悔亡未濟之<lb/>
<pb n="11b"/>
　先致兹險難有可悔之事也鬼方至難伐者震用伐<lb/>
　之臨事而懼也三年受賞則撻伐之功成而未濟者<lb/>
　濟矣　又按未濟之難由叛亂梗治疆場未靖故曰<lb/>
　伐鬼方既濟之亂由好大喜功勤兵于逺故曰伐鬼<lb/>
　方未濟伐鬼方所以戡亂也既濟伐鬼方所以召亂<lb/>
　也<lb/>
象曰貞吉悔亡志行<hi>叶杭</hi>也<lb/>
　萊按四之志何志也曰志在求濟而已伐鬼方而受<lb/>
<pb n="12a"/>
　賞則未濟者濟已故曰志行<lb/>
六五貞吉无悔君子之光有孚吉<lb/>
　萊按五與四君臣同心以求濟者故皆曰貞吉曰悔<lb/>
　亡曰无悔也文明之主暢于四支發于事業君子之<lb/>
　光也曰君子位之尊徳之備也然光豈由外飾乎中<lb/>
　有孚誠故吉　先儒謂五之孚孚二也此拘二五之<lb/>
　應也殆不然已二曳其輪而不出者五曷為孚之且<lb/>
　二坎之一陽也五離之一隂也二五孚則水火交矣<lb/>
<pb n="12b"/>
　非卦義矣<lb/>
象曰君子之光其暉吉也<lb/>
　童溪王氏曰暉者光之發也<lb/>
　萊按否之二困之二君子之失志者曰大人否亨曰<lb/>
　大人吉尊之以大人示不敢䙝也觀之五未濟之五<lb/>
　大人之得志者曰君子无咎曰君子之光俾知所重<lb/>
　也<lb/>
上九有孚于飲酒无咎濡其首有孚失是<lb/>
<pb n="13a"/>
　萊按既濟至終而亂未濟至終而治矣上之孚即五<lb/>
　之孚葢禍亂既平紛擾不事内有孚誠君臣燕衎此<lb/>
　有孚于飲酒之義也无咎也雖然不可不節也禍亂<lb/>
　之作不在憂勤之時而在宴安之後使沉湎于酒流<lb/>
　連荒亡則有濡首之象首且濡身胥溺矣有孚之謂<lb/>
　何至于失是以知既濟之濡首由于憂患未濟之濡<lb/>
　首由于安樂安樂之害甚于憂患故聖人戒之如唐<lb/>
　莊宗平梁之後亦由未濟而濟者卒躭于逸樂喪于<lb/>
<pb n="13b"/>
　伶官之手為天下笑非濡首之證歟<lb/>
象曰飲酒濡首亦不知節<hi>叶即</hi>也<lb/>
　萊按六十四卦終于此卦三百八十四爻終于此爻<lb/>
　周公垂飲酒濡首之戒俾勿荒于逸樂也孔子拈出<lb/>
　節字節則不過不過則中矣既未濟上爻皆取卦義<lb/>
　者<lb/>
　瞿唐來氏曰上經首乾坤者隂陽之定位萬物之男<lb/>
　女也易之數也對待不移者也自乾坤歴屯䝉需訟<lb/>
<pb n="14a"/>
　師比小畜履十卦隂陽各三十畫則六十矣陽極于<lb/>
　六隂極于六至此乾坤變矣故坤綜乾而為泰乾綜<lb/>
　坤而為否否泰者乾坤上下相綜之卦也乾坤既迭<lb/>
　相否泰則其間萬物吉凶消長進退存亡不可悉紀<lb/>
　自同人以下至大畜無非否泰之相推无否无泰非<lb/>
　易矣水火者乾坤所有之物皆天道也體也无水火<lb/>
　則乾坤為死物故必山澤通氣雷風相薄而後乾坤<lb/>
　之水火可交頤大過者山澤雷風之卦也頤有離象<lb/>
<pb n="14b"/>
　大過有坎象故上經首乾坤必乾坤歴否泰至頤大<lb/>
　過而後終之以坎離下經首咸恒者隂陽之交感一<lb/>
　物之乾坤也易之氣也流行不已者也自咸恒歴遯<lb/>
　大壯晉明夷家人睽蹇解十卦隂陽各三十畫則六<lb/>
　十矣陽極于六隂極于六至此男女變矣故咸之男<lb/>
　女綜而為損恒之男女綜而為益損益者男女上下<lb/>
　相綜之卦也男女既迭相損益則其間萬事吉凶消<lb/>
　長進退存亡不可悉紀自夬以下至節无非損益之<lb/>
<pb n="15a"/>
　相推无損无益非易矣既濟未濟者男女所交之事<lb/>
　皆人道也用也無既濟未濟則男女為死物故必山<lb/>
　澤通氣雷風相薄而後男女之水火可交中孚小過<lb/>
　者山澤雷風之卦也中孚有離象小過有坎象故下<lb/>
　經首咸恒必咸恒歴損益至中孚小過而後終之以<lb/>
　既濟未濟要之天道之體雖以否泰為主而未必无<lb/>
　人道人道之用雖以損益為主而未必无天道上下<lb/>
　經之篇義藴畜其妙至此若以卦爻言之上經陽爻<lb/>
<pb n="15b"/>
　八十六隂爻九十四隂多于陽者凡八下經陽爻一<lb/>
　百有六隂爻九十有八陽多于隂者亦八上經隂多<lb/>
　于陽下經陽多于隂皆同八焉是卦爻之隂陽均平<lb/>
　也若以綜卦兩卦作一卦論之上經十八卦成三十<lb/>
　卦陽爻五十二隂爻五十六隂多于陽者凡四下經<lb/>
　十八卦成三十四卦陽爻五十六隂爻五十二陽多<lb/>
　于隂者亦四上經隂多于陽下經陽多于隂皆同四<lb/>
　焉是綜卦之隂陽均平也上下經之篇義卦爻其精<lb/>
<pb n="16a"/>
　至此孔子贊其至精至變至神厥有由矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易俟卷十八<lb/>
</p>
<p>
</p>
  </div>
</body>
</text>
</TEI>
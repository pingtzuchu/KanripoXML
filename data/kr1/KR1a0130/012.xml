<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易俟卷十二</head>
    <p>
<pb n="1a"/>
欽定四庫全書<lb/>
　易俟卷十二　　　　　翰林侍讀喬萊撰<lb/>
䷦<hi>艮下坎上</hi>
　程傳蹇序卦睽者乖也乖必有難故受之以蹇<lb/>
蹇利西南不利東北利見大人貞吉<lb/>
　萊按坎配諸卦凡十有四大半以險難為義蹇解反<lb/>
　對之卦也坎遇艮止乎險也曰蹇坎遇震動而出乎<lb/>
　險也曰解當蹇之時不據形勝不能濟也不遇才賢<lb/>
<pb n="1b"/>
　不克救也西南坤方地也平易也東北艮方山也險<lb/>
　阻也故利西南不利東北也九五剛中正而當天子<lb/>
　之位大人也利見之以成濟蹇之功貞而吉矣<lb/>
彖曰蹇難也險在前也見險而能止知矣哉<lb/>
　萊按屯曰難蹇亦曰難屯之難在造化故居險貴其<lb/>
　能動蹇之難在世道故見險貴其能止<lb/>
蹇利西南往得中也不利東北其道窮也<lb/>
　泉峰龔氏曰蹇合東北艮坎成卦西南其對方也利<lb/>
<pb n="2a"/>
　西南而得中出乎蹇之外也不利東北而道窮止乎<lb/>
　蹇之地也　瞿唐來氏曰往得中者解下卦之坎往<lb/>
　而為蹇上卦之坎當九五之位而得中也其道窮者<lb/>
　解上卦之震下而為蹇下卦之艮止于險難而不行<lb/>
　故曰其道窮<lb/>
利見大人往有功也當位貞吉以正邦<hi>叶崩</hi>也蹇之時用<lb/>
大矣哉<lb/>
　萊按卦有見險而止之義以二體也事外之人也保<lb/>
<pb n="2b"/>
　身也爻有往則有功之義以二五也事中之人也救<lb/>
　世也瞿唐來氏曰往有功之往即往得中之往九五<lb/>
　當位德足以屬天下之心勢足以召天下之士明信<lb/>
　義于天下行一不義殺一不辜而不為其邦乃底定<lb/>
　也有此三者方可濟蹇故贊其時用之大<lb/>
象曰山上有水蹇君子以反身脩德<lb/>
　萊按蹇之時不賢者尤人而已君子曰反身賢者立<lb/>
　功而已君子曰脩德聖人道理如此<lb/>
<pb n="3a"/>
初六往蹇來譽<lb/>
　萊按初在下不宜往也艮體也能不往也周公誡之<lb/>
　曰往則遇險來則得譽曷譽乎見㡬于早君子許其<lb/>
　智矣隆山李氏曰古人生居亂世无官守言責者類<lb/>
　皆髙蹈隠淪以待天下之清卒之聲名俱髙傳播萬<lb/>
　世夫是之謂往蹇來譽與夫履富貴而蹈危機以致<lb/>
　名位俱仆為後代之指笑者有間哉<lb/>
象曰往蹇來譽宜待<hi>叶題</hi>也<lb/>
<pb n="3b"/>
　萊按六十四卦之中聖人設需之一卦教人以待之<lb/>
　義盖時當險難濟之不能犯之不可唯靜以待之時<lb/>
　无不移事无不過險可出身可安也初在下于待尤<lb/>
　宜<lb/>
六二王臣蹇蹇匪躬之故<lb/>
　萊按見險能止為事外者言之也使六爻皆見險而<lb/>
　止誰與任天下之事者諸爻戒其往許其來二不取<lb/>
　往來之義何哉濟蹇之臣無所逃其責也曰王臣乃<lb/>
<pb n="4a"/>
　心王室者也曰蹇蹇備厯多艱者也曰匪躬之故公<lb/>
　而忘私能致其身者也曷為乎不言吉凶也曰蹇難<lb/>
　方深隂爻才弱成敗利鈍非所逆覩也<lb/>
象曰王臣蹇蹇終无尤<hi>叶貽</hi>也<lb/>
　萊按終无尤堅良臣任事之心杜後人責備之口也<lb/>
　朱子曰事雖不濟亦无可尤<lb/>
九三往蹇來反<lb/>
　萊按三近于坎險在前也艮之主也乃見險而能止<lb/>
<pb n="4b"/>
　者故有來反之義曰反既往而反也非若初之未往<lb/>
　也<lb/>
象曰往蹇來反内喜之也<lb/>
　萊按二為内卦之主方蹇蹇求濟三陽爻有濟蹇之<lb/>
　才反來就二二之所深喜也盖濟蹇非一手足之力<lb/>
　故三欲其反四欲其連<lb/>
六四往蹇來連<lb/>
　本義連于九三合力以濟<lb/>
<pb n="5a"/>
象曰往蹇來連當位實也<lb/>
　楊氏曰當位實者隂比于陽也易之為義以得陽為<lb/>
　實以失陽為虚如翩翩不富皆失實者无陽故爾<lb/>
九五大蹇朋來<lb/>
　萊按大蹇者非常之蹇也于五曰大者當艱鉅也非<lb/>
　常之蹇非羣䇿羣力不能濟也五陽剛中正下有匪<lb/>
　躬之臣上有來碩之助並來反來連之三四皆合力<lb/>
　以濟者可謂朋來者已如肅宗之得李泌郭子儀德<lb/>
<pb n="5b"/>
　宗之得陸贄李晟蹇有不濟者乎<lb/>
象曰大蹇朋來以中節<hi>叶即</hi>也<lb/>
　萊按中節則合乎機宜故朋來助之否則舉措乖方<lb/>
　朋必不來來亦無益<lb/>
上六往蹇來碩吉利見大人<lb/>
　萊按初之往往而出也上之往往而處也初在下隠<lb/>
　則可以致譽上在上見則可以匡時故初以出為蹇<lb/>
　而上以處為蹇也來碩如李泌之至靈武成碩大之<lb/>
<pb n="6a"/>
　功也利見大人從九五也諸爻不言吉而上言吉者<lb/>
　諸爻方在蹇中上則居蹇之極時將出于蹇矣<lb/>
象曰往蹇來碩志在内也利見大人以從貴也<lb/>
　萊按身在事外不欲與世相忘以濟世為志故曰志<lb/>
　在内五大人也上利見之故曰從貴<lb/>
䷧<hi>坎下震上</hi>
　程傳解序卦蹇者難也物不可以終難故受之以解<lb/>
　解者散也為卦震上坎下震動也坎險也動于險外<lb/>
<pb n="6b"/>
　出乎險也<lb/>
解利西南无所往其來復吉有攸往夙吉<hi>解音蟹</hi>
　萊按蹇解反對之卦解利西南者難既解矣故不言<lb/>
　東北之不利而但言西南之利也當斯時也使四方<lb/>
　底定而无所往也則來復其所一切與之休息吉也<lb/>
　如殘孽未盡而尚有所往也宜早往早復勿乆為煩<lb/>
　擾也武王克殷歸馬放牛即斯義也故革之上爻亦<lb/>
　垂征凶之戒　雲峰胡氏曰蹇言不利東北解不言<lb/>
<pb n="7a"/>
　者蹇方止于險中故言利平易不利險阻解已出險<lb/>
　外故但言平易之利不言險阻之不利大抵解之時<lb/>
　以平易為利畧有苛急即非利以安靜為吉乆為煩<lb/>
　擾即非吉<lb/>
彖曰解險以動動而免乎險解<lb/>
　隆山李氏曰以畫觀之四隂二陽坎險在前是為蹇<lb/>
　四隂二陽坎險已過是為解則解者蹇之反也以卦<lb/>
　觀之坎上震下為屯坎下震上為解則解者屯之反<lb/>
<pb n="7b"/>
　也屯者難之方興解則難之已散蹇之止于險下固<lb/>
　不若屯之動于險中屯之動于險中又不若解之動<lb/>
　于險外也<lb/>
解利西南往得衆<hi>叶衷</hi>也<lb/>
　程傳解難之道利在廣大平易以寛易而往濟解則<lb/>
　得衆心之歸也<lb/>
其來復吉乃得中也<lb/>
　進齋徐氏曰乃得中指二也盖天下禍亂已散來則<lb/>
<pb n="8a"/>
　復反于安静之域不事煩擾此以静而吉也<lb/>
有攸往夙吉往有功也<lb/>
　建安丘氏曰大抵處時方平者易緩除惡不盡者易<lb/>
　滋聖人於患難方平之際既不欲人以多事自疲又<lb/>
　不欲人以无事自怠也<lb/>
天地解而雷雨作雷雨作而百果草木皆甲拆解之時<lb/>
大矣哉<lb/>
　進齋徐氏曰雷雨作者氣之解也百果草木皆甲拆<lb/>
<pb n="8b"/>
　者形之解也形隨氣而解則屈者伸鬱者暢生意流<lb/>
　行充周普徧解之時其大矣哉<lb/>
象曰雷雨作解君子以赦過宥罪<lb/>
　萊按大難既解之後天下之有罪有過者多矣赦之<lb/>
　宥之固以布維新之政亦以安反側之心也時乃應<lb/>
　爾道亦宜然若董卓之難既平王允不赦傕汜所以<lb/>
　亂也安禄山之亂既定肅宗六等定罪藩鎮之所以<lb/>
　叛也<lb/>
<pb n="9a"/>
初六无咎<lb/>
　本義難既解矣以柔在下上有正應何咎之有<lb/>
象曰剛柔之際義无咎<hi>叶九</hi>也<lb/>
　中溪張氏曰居解之初患難方散之時也初才柔位<lb/>
　卑未能有為幸而初四相應剛柔交際以此處解揆<lb/>
　之于義自无咎也<lb/>
九二田獲三狐得黄矢貞吉<lb/>
　萊按蹇之往解之二往而為蹇之五也解之來蹇之<lb/>
<pb n="9b"/>
　五來而為解之二也兩爻皆言得中是蹇解二卦皆<lb/>
　以坎一陽之往來為重猶需訟二卦亦以坎一陽之<lb/>
　往來為重也難既解矣惟以去小人為急務二剛中<lb/>
　之才上應六五有去小人之權者程子曰田者去害<lb/>
　之事狐者邪媚之獸三狐指卦之三隂時之小人也<lb/>
　田而獲之得中直之道貞而吉也卦中言君子言公<lb/>
　皆指二也<lb/>
象曰九二貞吉得中道<hi>叶斗</hi>也<lb/>
<pb n="10a"/>
六三負且乗致冦至貞吝<lb/>
　萊按負且乗者小人而乗君子之器也夫小人何由<lb/>
　而乗君子之器哉盖大難既解之後有功者不必皆<lb/>
　有德之人也有位者不必皆有功之士也譬唐肅代<lb/>
　時安史之難既解少陵詩曰攀龍附鳳勢莫當天下<lb/>
　盡化為侯王又曰詩書遂牆壁奴僕且旌旄是也故<lb/>
　斯義于解之三爻發之貞吝先儒謂雖以正得之非<lb/>
　也若以正得之不為負且乗矣言雖拜爵公朝自以<lb/>
<pb n="10b"/>
　為榮然終可羞也<lb/>
象曰負且乗亦可醜也自我致戎又誰咎<hi>叶九</hi>也<lb/>
　萊按負且乗小人自以為榮由君子觀之但覺其可<lb/>
　醜而已小則為冦大則為戎不曰冦而曰戎者甚之<lb/>
　也用小人者盍思斯義<lb/>
九四解而拇朋至斯孚<hi>解佳買反象同</hi>
　程傳四大臣也下應初六拇在下而微者謂初也居<lb/>
　上位而親小人則賢人正士逺退矣斥去小人則君<lb/>
<pb n="11a"/>
　子之朋至而誠合矣<lb/>
象曰解而拇未當位也<lb/>
　東谷鄭氏曰四之所自處者不當宜小人之所附麗<lb/>
　也必解去之然後孚于其朋朋陽剛之類謂二也拇<lb/>
　在下之隂謂初也萊按程子謂拇為初鄭氏謂拇為<lb/>
　三鄭氏較勝<lb/>
六五君子維有解吉有孚于小人<lb/>
　建安丘氏曰險難小人之為也小人情狀最為不一<lb/>
<pb n="11b"/>
　狐以言其蠱惑隼以言其鷙害拇以言其附麗負且<lb/>
　乗以言其僭竊也盖生天下之難者莫甚于小人而<lb/>
　人君能解天下之難者莫大于君子唯六五之君得<lb/>
　君子以為解難之助此小人之所以心服而退聽也<lb/>
　　雙湖胡氏曰嘗觀卦體不吉諸爻雖得位以剛中<lb/>
　正之君㡬濟之不足蹇九五是也卦體既吉諸爻雖<lb/>
　不得位柔不中正之主亦處之有餘解六五是也以<lb/>
　知卦有吉凶實係卦體而不專係六爻明矣<lb/>
<pb n="12a"/>
象曰君子有解小人退也<lb/>
上六公用射隼于髙墉之上獲之无不利<lb/>
　東谷鄭氏曰釋者多指公為上六遂失其義繫辭極<lb/>
　言藏器待時之美安有難解之時隂柔處上能具茲<lb/>
　美者乎公之非上六也明矣隼飛翔于上善為鷙害<lb/>
　指上之隂而言也墉内外之限在墉之上而未出乎<lb/>
　外指上之位而言也公射而去之則解道成矣萊按<lb/>
　鄭先生之說是也解之極動之終藏者可勿藏矣待<lb/>
<pb n="12b"/>
　者可勿待矣獲之无不利所謂動而不括出而有獲<lb/>
　者也<lb/>
象曰公用射隼以解悖也<lb/>
　程傳至解終而未解者悖亂之大者也射之所以解<lb/>
　之也解則天下平矣<lb/>
䷨<hi>兊下艮上</hi>
　程傳損序卦解者緩也緩必有所失故受之以損<lb/>
　童溪王氏曰諸儒皆言損乾之九三益坤之上六此<lb/>
<pb n="13a"/>
　誤于卦變之説而曰自泰來也夫八卦成列因而重<lb/>
　之則艮重兊為損豈坤重乾為泰復由泰而為損耶<lb/>
　萊按童溪之言是也雖然執變卦之説謂自泰來者<lb/>
　非也悟卦變之非而曰不自泰來則損彖傳曰損剛<lb/>
　益柔益彖傳曰天施地生非對乾坤而言耶雖以艮<lb/>
　重兊為損以巽重震為益而泰否損益有脈絡聯貫<lb/>
　之義焉何則上篇首乾坤下篇首咸恒乾坤天地也<lb/>
　咸恒夫婦也由乾坤而屯蒙需訟師比小畜履厯十<lb/>
<pb n="13b"/>
　卦凡陽爻三十畫隂爻三十畫而為泰否由咸恒而<lb/>
　遯大壯晉明夷家人睽蹇解厯十卦凡陽爻三十畫<lb/>
　隂爻三十畫而為損益泰否者天地之合也損益者<lb/>
　夫婦之變也是泰否損益乃二篇遙對之卦六十四<lb/>
　卦中之闗鍵也故損益之成卦非從泰否而來而損<lb/>
　益之得名則對泰否而發義也其乾坤咸恒皆厯隂<lb/>
　陽六十畫而為泰否損益者以天道人事而言乃六<lb/>
　十年而甲子一週之義又按咸恒何以殊損益也曰<lb/>
<pb n="14a"/>
　恒長男長女也咸少男少女也長男長女以道合也<lb/>
　合之乆為益少男少女以情合也合之乆為損也<lb/>
　堯峯汪氏曰上下經雖卦數不同而其卦往往遙對<lb/>
　咸恒與乾坤對損益與否泰對小過與頥對中孚與<lb/>
　大過對既未濟與坎離對上經主天道乾坤泰否剥<lb/>
　復坎離皆天道之自然者也下經主人事咸恒損益<lb/>
　夬姤既未濟皆人事之必至者也又曰乾坤者萬物<lb/>
　之男女也咸恒者一物之天地也泰否者乾坤之合<lb/>
<pb n="14b"/>
　坎離則天地之所以泰否也損益者咸恒之變既未<lb/>
　濟則男女之所損益也否泰必相循環然後能立天<lb/>
　地使无水火則天地㡬于渾沌而并无所謂泰否矣<lb/>
　孔子曰天地絪緼萬物化醇此言水火之在天者也<lb/>
　損益亦必相循環然後能成男女使无水火男女㡬<lb/>
　于冥頑而并无所謂損益矣孔子曰男女搆精萬物<lb/>
　化生此言水火之在人者也天道相禪而不已人事<lb/>
　相因而不絶則皆水火為之也是故天地消息于水<lb/>
<pb n="15a"/>
　火之中男女亦死生于水火之中<lb/>
損有孚元吉无咎可貞利有攸往曷之用二簋可用享<lb/>
　萊按雜卦曰損益盛衰之始也則損民之事國之衰<lb/>
　也可不慎乎孚信也不得已而損民民能信我之非<lb/>
　厲已也繫辭曰定其交而後求是也如是則元吉无<lb/>
　咎可貞利有攸往矣然既不得已而取之亦當不得<lb/>
　已而用之雖祭享大事二簋可用况他事乎後世取<lb/>
　之盡錙銖用之如泥沙何哉<lb/>
<pb n="15b"/>
彖曰損損下益上其道上行<hi>叶杭</hi>
　開封耿氏曰貴以賤為木髙以下為基故益下則下<lb/>
　與上俱益損下則下與上俱損<lb/>
損而有孚元吉无咎可貞利有攸往<lb/>
　進齋徐氏曰卦辭曰損有孚彖辭曰損而有孚加一<lb/>
　而字其義曉然矣<lb/>
曷之用二簋可用享二簋應有時損剛益柔有時損益<lb/>
盈虛與時偕行<lb/>
<pb n="16a"/>
　萊按孔子懼後世誤認二簋可用享而享祀之不豐<lb/>
　也故補出二簋應有時因時之一字推原損益成卦<lb/>
　之由亦有時也損剛者損乾之三而為兊益柔者益<lb/>
　坤之上而為艮也有時者乾坤厯六十畫而為泰否<lb/>
　咸恒厯六十畫而為損益非時為之耶推之一切損<lb/>
　益盈虚皆時也故益曰與時偕行損曰與時偕行<lb/>
象曰山下有澤損君子以懲忿窒欲<lb/>
　本義君子脩身所當損者莫切于此<lb/>
<pb n="16b"/>
初九已事遄往无咎酌損之<lb/>
　萊按初在下民之象也損下益上之時當已己之事<lb/>
　速往益上无咎之道也然在上者當斟酌而損之勿<lb/>
　浚削也曰已事遄往示為下者急公之義也曰酌損<lb/>
　之示為上者恤下之仁也<lb/>
象曰已事遄往尚合志也<lb/>
　萊按下有急公之義則志合乎君上有恤下之仁則<lb/>
　志合乎民故曰合志尚指上九盖上以弗損益之為<lb/>
<pb n="17a"/>
　大得志也<lb/>
九二利貞征凶弗損益之<lb/>
　萊按損下益上之時為臣者但知剥民以奉君非貞<lb/>
　也故有利貞之戒若剥民奉君以往凶之道也民為<lb/>
　邦本本固邦寧惟弗損于民乃所以有益于國也言<lb/>
　利之臣戒諸<lb/>
象曰九二利貞中以為志也<lb/>
六三三人行則損一人一人行則損其友<lb/>
<pb n="17b"/>
　萊按繫辭之釋茲爻也曷言乎天地絪緼萬物化醇<lb/>
　也泰否者天地之交也曷言乎男女搆精萬物化生<lb/>
　也損益者咸恒之變也曷為乎見于損之三也損三<lb/>
　則為兊益上則為艮兊艮相合男女搆精盡天地交<lb/>
　感之義成萬物化育之功故曰得其友也平甫項氏<lb/>
　曰六三不可以不損也六三損則初二四五三上皆<lb/>
　得成耦極天地男女之義不過如此<lb/>
象曰一人行三則疑<hi>叶義</hi>也<lb/>
<pb n="18a"/>
　萊按三兊之主上艮之主少男少女夫婦之道貴于<lb/>
　專一若三人行則疑于所主矣故繫辭以致一之説<lb/>
　釋之<lb/>
六四損其疾使遄有喜无咎<lb/>
　萊按疾過也四大臣之位當損下之時以柔居柔非<lb/>
　能有所匡救者四之過四之疾也初之損損己以益<lb/>
　上也二之損弗損于民以益國也三之損損陽以益<lb/>
　隂也四曷損乎所貴損其疾而已程子曰人之損過<lb/>
<pb n="18b"/>
　惟患不速速則不至于深過為可喜也<lb/>
象曰損其疾亦可喜<hi>叶戲</hi>也<lb/>
六五或益之十朋之龜弗克違元吉<lb/>
　萊按損之五益之二皆曰或益之十朋之龜弗克違<lb/>
　何哉十朋之龜大寳也大寳何象焉曰聖人之大寳<lb/>
　曰位也益之二在下而受上非常之益禪代以前事<lb/>
　也損之五在上而受下非常之益踐阼以後事也曰<lb/>
　或不期而至也曰弗克違受之非得已也益之二臣<lb/>
<pb n="19a"/>
　位也故以永貞戒之損之五君位也故以元吉慶之<lb/>
　然皆天為之也故益二曰享帝損五曰上祐<lb/>
象曰六五元吉自上祐<hi>叶避</hi>也<lb/>
上九弗損益之无咎貞吉利有攸往得臣无家<lb/>
　萊按二曰弗損益之勉之也上曰弗損益之幸之也<lb/>
　上居損之極極則當變時移事易損下者將變而為<lb/>
　益下也弗損益之所謂惠而不費者无咎也貞也吉<lb/>
　也利有攸往也彖之義備于爻矣東谷鄭氏曰得臣<lb/>
<pb n="19b"/>
　无家者施益則得民之歸非有逺近内外之間也<lb/>
象曰弗損益之大得志也<lb/>
　萊按君子以益下為志二有此志者上則行其志矣<lb/>
　故曰大得志<lb/>
䷩<hi>震下巽上</hi>
　程傳益序卦損而不已必益故受之以益盛衰損益<lb/>
　如循環損極必益理之自然益所以繼損也　隆山<lb/>
　李氏曰益者損卦之反也損卦兊在下本乾體天下<lb/>
<pb n="20a"/>
　富實之象也乾陽在下損乾之九三以益坤于上則是<lb/>
　損下之陽以益上之隂也益卦巽在上本乾體朝廷<lb/>
　富貴之象也乾陽在上損乾之九四以益坤于下則<lb/>
　是損上之實以益下之虚者也下實而上虚則損下<lb/>
　以益上上實而下虚則損上而益下上下相交更為<lb/>
　損益其道一也而損下益上則謂之損損上益下則<lb/>
　謂之益何也古之聖賢富厚之資寧使在民而不在<lb/>
　已儉薄之用寧使在已而不在民盖肥已瘠人者民<lb/>
<pb n="20b"/>
　貧而已无所寄已雖瘠而天下肥者民樂而吾亦无<lb/>
　憂故損下以自益君子以為損自損以益下君子以<lb/>
　為益也　平甫項氏曰山吸澤之氣亦損下也風助<lb/>
　雷之威亦益下也<lb/>
益利有攸往利涉大川<lb/>
　程傳益者益于天下之道也故利有攸往益之道可<lb/>
　以濟險難利涉大川也<lb/>
彖曰益損上益下民説无疆自上下下其道大光<lb/>
<pb n="21a"/>
　萊按損之義損三以益上也益之義損四以益初也<lb/>
　益之四損之三也益之初損之上也損上卦之四益<lb/>
　下卦之初曰損上益下也以上卦之下下而為下卦<lb/>
　之下曰自上下下也平甫項氏曰以利言之損上益<lb/>
　下則民情悦以道言之自上下下則君道光<lb/>
利有攸往中正有慶<hi>叶腔</hi>
　萊按指二五也益以興利君臣皆有中正之德何往<lb/>
　而不利是可慶也<lb/>
<pb n="21b"/>
利涉大川木道乃行<hi>叶杭</hi>
　萊按中孚利涉大川曰乗木舟虚益利涉大川曰木<lb/>
　道乃行巽為木也<lb/>
益動而巽日進无疆<lb/>
　萊按以二體言動而巽也動則不懈巽則善入德業<lb/>
　所以日進也<lb/>
天施地生其益无方<lb/>
　隆山李氏曰天施地生指乾坤初體而言也乾施一<lb/>
<pb n="22a"/>
　陽以益于下而為震坤以一隂上應于乾之生育而<lb/>
　為巽上施下生二者相濟无所不被故曰其益无方<lb/>
凡益之道與時偕行<hi>叶杭</hi>
　萊按彖傳莫詳于益而未盡也又曰凡益之道與時<lb/>
　偕行損三言時又于益申言之時之義大矣哉<lb/>
象曰風雷益君子以見善則遷有過則改<lb/>
　本義風雷之勢交相助益遷善改過益之大者<lb/>
初九利用為大作元吉无咎<lb/>
<pb n="22b"/>
　進齋徐氏曰初剛在下為動之主益之時受上之益<lb/>
　者也宜用之為大有作興之事然位卑志剛力小任<lb/>
　重則有所不堪唯處之當用之審大善而吉乃可无<lb/>
　咎苟輕用敗事无益有害皆為有咎也　馮氏曰元<lb/>
　者震初九之象也益之爻用享帝用凶事用遷國皆<lb/>
　大有作為之卦故曰益以興利是也<lb/>
象曰元吉无咎下不厚事<hi>叶時</hi>也<lb/>
　本義下本不當任厚事故不如是不足以塞咎也<lb/>
<pb n="23a"/>
六二或益之十朋之龜弗克違永貞吉王用享于帝吉<lb/>
　萊按二臣道也爻辭與損五同二非王也享帝之吉<lb/>
　何以稱焉盖在下而受上非常之益其舜禹禪代之<lb/>
　象乎損益以反對為義益之二上而為損之五非禪<lb/>
　代之義耶故或益之十朋之龜弗克違兩爻同也損<lb/>
　五弗克違而元吉者君道也益二弗克違而永貞吉<lb/>
　者戒以終守臣道也迨享帝而吉則天與之矣使之<lb/>
　主祭而百神享之是也益二曰享帝損五曰上祐皆<lb/>
<pb n="23b"/>
　天與之義亦天子不能以天下與人之義曰或益之<lb/>
　不期而得也孔子曰自外來若宋太祖即位之詔出<lb/>
　諸袖中非自外來也王莽符命豈弗克違者<lb/>
象曰或益之自外來<hi>叶離</hi>也<lb/>
　本義或者衆无定主之辭<lb/>
六三益之用凶事无咎有孚中行告公用圭<lb/>
　萊按三多凶故取益用凶事之象凶事者遺大投艱<lb/>
　除殘戡亂之類古者命將出師而鑿凶門此其義也<lb/>
<pb n="24a"/>
　凶事何以益也除殘戡亂益之大者遺大投艱亦有<lb/>
　增益其所不能之義无咎與師之毒天下而民從之<lb/>
　吉又何咎矣叅看天下事不信不中未有能濟者有<lb/>
　孚中行則可告成功于公而用圭矣用圭受封爵之<lb/>
　賞也<lb/>
象曰益用凶事固有之也<lb/>
　萊按三多凶故曰固有<lb/>
六四中行告公從利用為依遷國<lb/>
<pb n="24b"/>
　萊按三四皆不中故有中行之戒四大臣之位以益<lb/>
　下之事告之于公惟中行是以從也從者何事也曰<lb/>
　遷國也曷言乎遷國也雲峯胡氏曰四自上而遷于<lb/>
　初初自下而遷于四坤為國有遷國之象焉夫遷國<lb/>
　所以益民也太王之去邠盤庚之去亳皆益民之大<lb/>
　者故周公于益四發遷國之義　平甫項氏曰遷國<lb/>
　必有依也周之遷也依晉鄭邢衞之遷也依齊得其<lb/>
　所依也許之遷也依楚蔡之遷也依吳失其所依也<lb/>
<pb n="25a"/>
　蔡氏曰依依五也<lb/>
象曰告公從以益志<hi>叶芝</hi>也<lb/>
　萊按以益民為志公之所以從也<lb/>
九五有孚惠心勿問元吉有孚惠我德<lb/>
　隆山李氏曰剛中有孚象惠心者非可人給而家養<lb/>
　之也聖人之仁如一氣之春舉斯加彼使欲富夀安<lb/>
　佚之心皆遂所欲也我之所惠以心則人之感惠以<lb/>
　為德矣<lb/>
<pb n="25b"/>
　萊按曰有孚益下者貴有其誠也曰惠心益下者不<lb/>
　徒有其政也<lb/>
象曰有孚惠心勿問之矣惠我德大得志<hi>叶芝</hi>也<lb/>
　萊按損益凡五言志損初曰上合志二曰中以為志<lb/>
　上曰大得志益四曰益志五曰大得志是益下者君<lb/>
　子之志也損下者豈君子之志哉故益以益下為得<lb/>
　志損以弗損于下為得志<lb/>
上九莫益之或擊之立心勿恒凶<lb/>
<pb n="26a"/>
　萊按上下之心相應也五有孚于下故下亦有孚于<lb/>
　五若上九者居益之極極則當變是上无益下之心<lb/>
　而求益于下者无厭下之所以莫益也撫我則后虐<lb/>
　我則讐非唯莫益而且或擊之也東谷鄭氏曰巽極<lb/>
　而居之以剛在上而下繫于動是之謂立心勿恒<lb/>
象曰莫益之偏辭也或擊之自外來<hi>叶離</hi>也<lb/>
　東谷鄭氏曰身不安而動心不易而語交不定而求<lb/>
　皆偏也偏者知責人而不知自責也剥下者自謂下<lb/>
<pb n="26b"/>
　之莫已何也擊自外來非其意之所及者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易俟卷十二<lb/>
</p>
<p>
</p>
  </div>
</body>
</text>
</TEI>
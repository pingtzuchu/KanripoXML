<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易俟卷六</head>
    <p>
<pb n="1a"/>
欽定四庫全書<lb/>
　易俟卷六　　　　　　翰林侍讀喬萊撰<lb/>
䷐<hi>震下兑上</hi>
　程𫝊隨序卦豫必有隨故受之以隨<lb/>
　萊按隨之成卦也取反對之義彖傳曰剛來而下柔<lb/>
　是也動以悦次及二體也兼山郭氏曰震東方之卦<lb/>
　也萬物隨之以生兑西方之卦也萬物隨之以成<lb/>
隨元亨利貞无咎<lb/>
<pb n="1b"/>
　萊按隨何以全具四徳也為天下所隨其亨大矣不<lb/>
　貞能免咎乎必四徳全乃可受天下之隨而无咎也<lb/>
彖曰隨剛來而下柔動而説隨<lb/>
　萊按隨與蠱反對之卦也隨下卦之震蠱上卦之艮<lb/>
　也變震來居兑柔之下陽隨乎隂也震動也兑説也<lb/>
　人情不動不説則无所隨動矣又説焉卦之所以名<lb/>
　隨也<lb/>
大亨貞无咎而天下隨時隨時之義大矣哉<lb/>
<pb n="2a"/>
　萊按隨必具四徳而无咎者受天下之隨也天下曷<lb/>
　為乎隨之也曰隨以時也有其徳無其時天下不隨<lb/>
　也時之所在天且弗違而況于人乎故曰隨時之義<lb/>
　大矣哉王肅本時作之非也嚮晦宴息非隨時之義<lb/>
　耶白雲郭氏曰堯舜隨于揖遜湯武隨于征誅伊周<lb/>
　隨于致君孔孟隨于設教皆隨時之義也<lb/>
象曰澤中有雷隨君子以嚮晦入宴息<lb/>
　平甫項氏曰震朝氣也兑暮氣也春入于秋嵗之暮<lb/>
<pb n="2b"/>
　也夘入于酉日之暮也木入金鄉則絶雷入澤中則<lb/>
　蟄人入晦時則息皆隨時之義也　黄氏曰卦爻取<lb/>
　隨時而動大象取隨時而息<lb/>
初九官有渝貞吉出門交有功<lb/>
　萊按剛來下柔之義蠱之上九下而為隨之初九初<lb/>
　主乎隨者也程子曰官主守也渝變也既有所隨其<lb/>
　所主守有變易也曷為乎變也序卦曰豫必有隨冥<lb/>
　豫在上人心之和樂者變而為離叛矣雜卦曰隨无<lb/>
<pb n="3a"/>
　故也隨乎新棄乎故矣初震之主也動也居下而動<lb/>
　變之始也不戒其變者時當隨也戒其貞者擇所隨<lb/>
　也出門交慎所擇也有功得所擇也<lb/>
象曰官有渝從正吉也出門交有功不失也<lb/>
　萊按從正吉者諸葛亮之從劉備正也荀彧之從曹<lb/>
　操非正也不失有内不失已外不失人兩義不出門<lb/>
　不能擇也不能擇兩失之矣詎有功乎擇則正正乃<lb/>
　有功若荀彧者罪之渠也何功之有<lb/>
<pb n="3b"/>
六二係小子失丈夫<lb/>
　程子之𫝊二爻也指五為丈夫初為小子𫝊三爻也<lb/>
　指四為丈夫初為小子朱子從之平甫項氏曰凡言<lb/>
　係者皆非正應以私意相牽係爾凡言失者正應也<lb/>
　本有而今亡之故謂之失二與五為正應係初則失<lb/>
　五矣三與上為正應係四則失上矣汴水趙氏曰在<lb/>
　上曰係在下曰失以二言小子指三丈夫指初也以<lb/>
　三言丈夫指四小子指二也萊按諸説皆未確也曷<lb/>
<pb n="4a"/>
　言乎未確也隨之義擇所隨也初始𤼵難者也五成<lb/>
　帝業者也羣雄競逐成帝業者為丈夫不成帝業為<lb/>
　小子丈夫謂五小子謂初他何與焉當成敗未分之<lb/>
　日而擇所隨焉非識時務者不能決也二應五而比<lb/>
　初周公為之商所隨曰若係小子則失丈夫矣三逺<lb/>
　於五亦不近於初周公為之商所隨曰若係丈夫失<lb/>
　小子而已雖兩分説而誡其係丈夫不係小子之意<lb/>
　已在言外如范增之隨項羽係小子也韓信之去楚<lb/>
<pb n="4b"/>
　歸漢馬援之去隗囂而歸光武秦叔寶之去王世充<lb/>
　而歸太宗皆係丈夫而失小子之證也<lb/>
象曰係小子弗兼與也<lb/>
六三係丈夫失小子隨有求得利居貞<lb/>
　萊按二之係二之失也三之失三之得也雲峰胡氏<lb/>
　曰瘡以潰為得疾以去為得失小子三之所以有得<lb/>
　也隨所求而有得得所隨矣居貞之戒何哉曰懼其<lb/>
　變所隨也曷為懼其變也曰三不中不正也若吕布<lb/>
<pb n="5a"/>
　之隨董卓變所隨也關羽不隨曹操不變所隨也<lb/>
象曰係丈夫志舍下<hi>叶滸</hi>也<hi>舍音捨</hi>
　萊按志舍下明指初矣項先生謂四何哉曰志𤼵于<lb/>
　心之誠也<lb/>
九四隨有𫉬貞凶有孚在道以明何咎<lb/>
　萊按初言不失二言失三言失故得四無失而有𫉬<lb/>
　矣曷言乎有𫉬也津要之位陽剛之才當隨之時隨<lb/>
　之者衆矣雖然隨之者衆非臣道所宜也在上有専<lb/>
<pb n="5b"/>
　擅之嫌在下有黨附之咎雖正亦凶然則如之何周<lb/>
　公曰无難也當斯任者患其存于中者有弗誠也施<lb/>
　于事者有弗道也上下之分安危之機有弗明也苟<lb/>
　非然也何咎之有<lb/>
象曰隨有𫉬其義凶也有孚在道明功也<lb/>
　萊按大臣而受天下之隨危道也其義凶者不必問<lb/>
　其事也周公戒之以有孚在道以明孔子側重明字<lb/>
　履髙位者明哲為先也如淮隂侯之作假王羞絳灌<lb/>
<pb n="6a"/>
　非孚也非道也而總由于不明若郭汾陽不媿斯義<lb/>
九五孚于嘉吉<lb/>
　萊按五受天下之隨者也受天下之隨未有无良臣<lb/>
　之助者孚于嘉焉是以吉也易言君孚臣者四隨之<lb/>
　孚孚二也大有之孚亦孚二也君子也小畜之孚孚<lb/>
　四也兑之孚孚上也小人也嗚乎孚美徳也或孚于<lb/>
　君子或孚于小人各居其半焉以兩朝言之如漢宣<lb/>
　孚魏相丙吉則治漢元孚𢎞恭石顯則亂以一朝言<lb/>
<pb n="6b"/>
　之如唐明皇孚姚崇宋璟則治孚李林甫楊國忠則<lb/>
　亂居九五之位者其亦慎所孚哉<lb/>
象曰孚于嘉吉位正中也<lb/>
　進齋徐氏曰明五之于二皆得乎位之正中也<lb/>
上六拘係之乃從維之王用亨于西山<hi>亨音見大有卦後升卦同</hi>
　程子曰太王去豳來岐隨之者如歸市人心固結而<lb/>
　不可解此其亨王業于西山也本義亨作享誠意之<lb/>
　極可通神明也程朱不合平甫項氏曰拘係之乃從<lb/>
<pb n="7a"/>
　維之明人心之變也倘人心不變何故拘係之且維<lb/>
　之耶萊按項先生之言是也孔子曰拘係之上窮也<lb/>
　窮則變也上居隨之極有變之義焉説卦曰隨无故<lb/>
　也曷言乎无故也曰隨乎新也初之渝變而從乎新<lb/>
　也上之窮亦變而從乎新也乃商之人心已去周之<lb/>
　王業方興故曰王用亨于西山也亨作享從朱子即<lb/>
　使之主祭而百神享之之義或曰太王王業之始不<lb/>
　應見于上爻見于上爻者周之始由于商之終也瞿<lb/>
<pb n="7b"/>
　唐來氏曰兑西方也曰岐山<lb/>
象曰拘係之上窮也<lb/>
䷑<hi>巽下艮上</hi>
　程𫝊蠱序卦以喜隨人者必有事故受之以蠱承二<lb/>
　卦之義以為次也　東坡蘇氏曰器久不用則蟲生<lb/>
　之謂蠱人久宴溺而疾生之謂蠱天下久安无為而<lb/>
　弊生之謂蠱<lb/>
　萊按成卦之義取二體者如蒙之山下有險險而止<lb/>
<pb n="8a"/>
　是也取一爻者如小畜之柔得位而上下應之是也<lb/>
　取卦氣者如臨之剛浸而長是也取卦象者如噬嗑<lb/>
　之頤中有物是也取反對者如隨之剛來而下柔蠱<lb/>
　之剛上而柔下是也觀彖傳第一句其義自見先儒<lb/>
　不察成卦之由専𤼵二體失輕重之義不合於孔子<lb/>
　而全卦之義晦矣<lb/>
蠱元亨利涉大川<lb/>
　程𫝊既蠱則有復治之理自古治必因亂亂則開治<lb/>
<pb n="8b"/>
　理自然也如卦之才以治蠱則能致元亨也蠱之大<lb/>
　者濟時之艱難險阻也故曰利涉大川<lb/>
先甲三日後甲三日<hi>先息薦反後胡豆反</hi>
　程子曰甲數之首事之始也先甲謂先於此究其所<lb/>
　以然也後甲謂後於此慮其将然也一日二日至于<lb/>
　三日言慮之深推之逺也究其所以然則知救之之<lb/>
　道慮其将然則知備之之方善救則前弊可革善備<lb/>
　則後利可久此古之聖王所以新天下而垂後世也<lb/>
<pb n="9a"/>
　朱子本鄭康成之説謂先甲三日辛也後甲三日丁<lb/>
　也前事過中而将壊則可自新以為後事之端而不<lb/>
　使至於大壊後事方始而尚新然更當致其丁寧之<lb/>
　意以監其前事之失而不使至於速壊與程子不合<lb/>
　萊按孔子彖傳釋先甲後甲之義曰終則有始天行<lb/>
　也則程子之説是也若辛若丁皆不可言始也從程<lb/>
　子<lb/>
彖曰蠱剛上而柔下巽而止蠱<lb/>
<pb n="9b"/>
　萊按卦之所以名蠱者隨下卦之震剛也變艮而為<lb/>
　蠱之上卦隨上卦之兑柔也變巽而為蠱之下卦變<lb/>
　為巽則在下者巽順而無匡救之義變為艮則在上<lb/>
　者苟止而無振作之功上下不交政令弛廢此其所<lb/>
　以蠱也童溪王氏曰夫蠱非事也以天下為无事而<lb/>
　不事事則後有不勝事矣此蠱之所以為事也剛上<lb/>
　艮也柔下巽也在上者有止息而无動作在下者有<lb/>
　巽順而無違忤則禍亂之萌乃在于己安己治之中<lb/>
<pb n="10a"/>
　遂至于敗壊而不可勝矣此剛上而柔下巽而止所<lb/>
　以成蟲皿也<lb/>
蠱元亨而天下治也利涉大川往有事也先甲三日後<lb/>
甲三日終則有始天行也<lb/>
　萊按蠱何以元亨也曰亂極當治也蠱元亨而天下<lb/>
　治也非天下自治也乃往而有事故治也彖曰利涉<lb/>
　大川此也諸卦言涉川者曰往有功蠱不言功而言<lb/>
　事何哉序卦曰蠱者事也子治父蠱不敢言功也此<lb/>
<pb n="10b"/>
　其間有天焉蠱者亂之終亨者事之始前人之亂或<lb/>
　在氣數之中後人之亨實有循環之理天行也易之<lb/>
　言天行者三剥復蠱是也皆盈虚消息之道也甲天<lb/>
　干之首故曰天行<lb/>
象曰山下有風蠱君子以振民育徳<lb/>
　本義山下有風物壊而有事矣而事莫大於二者乃<lb/>
　治己治人之道也<lb/>
　萊按振民者振作其氣俾无廢惰自安之人育徳者<lb/>
<pb n="11a"/>
　涵養其徳俾无逸豫自止之意<lb/>
初六幹父之蠱有子考无咎厲終吉<lb/>
　萊按蠱事也貞固足以幹事故治蠱者皆曰幹也不<lb/>
　言君臣言父子者前人已壊之緒也後人幹前人之<lb/>
　蠱故諸爻皆取父母之象也初隂柔在下非能幹者<lb/>
　稱有子何哉曰成卦之主也初何以成卦之主也彖<lb/>
　傳曰剛上而柔下指初也故能幹父蠱稱有子也有<lb/>
　子則考无咎矣然何以厲也曰三年无改於父之道<lb/>
<pb n="11b"/>
　禮也幹則改矣厲道也恐因其厲而憚于改也又以<lb/>
　終吉許之孔子曰意承考者不承其事承其意也善<lb/>
　繼善述者也謂之有子宜矣宋元祐時改熙寧新法<lb/>
　章惇蔡京持三年無改之論傾害君子厲之一字周<lb/>
　公見之早矣<lb/>
象曰幹父之蠱意承考<hi>叶朽</hi>也<lb/>
九二幹母之蠱不可貞<lb/>
　本義九二剛中上應六五子幹母蠱而得中之象以<lb/>
<pb n="12a"/>
　剛承柔而治其壊故又戒以不可堅貞言當巽以入<lb/>
　之也<lb/>
　萊按漢之吕后唐之武后母之蠱也吕后之蠱惠帝<lb/>
　不能幹而陳平幹之武后之蠱中宗不能幹而狄仁<lb/>
　傑幹之不可貞者王陵褚遂良所以无濟陳平狄仁<lb/>
　傑所以有功也<lb/>
象曰幹母之蠱得中道<hi>叶斗</hi>也<lb/>
　萊按孔子恐人悞認不可貞為詭遇之事指出得中<lb/>
<pb n="12b"/>
　道補足爻義猶睽之遇主于巷補出未失道也<lb/>
九三幹父之蠱小有悔无大咎<lb/>
　本義過剛不中故有小悔巽體得正故无大咎<lb/>
　萊按初意承考善幹父蠱者二得中道善幹母蠱者<lb/>
　三四不言母専言父者蠱之由于父者多也三過剛<lb/>
　故悔四過柔故吝三之悔自凶而趨吉也四之吝由<lb/>
　吉而向凶也幹蠱寧剛毋柔寧為三之悔毋為四之<lb/>
　吝故孔子于三曰終无咎于四曰往未得<lb/>
<pb n="13a"/>
象曰幹父之蠱終无咎<hi>叶九</hi>也<lb/>
　王氏湘卿曰以九居三剛之至也以此為臣是諍君<lb/>
　之臣以此為子是諍父之子諍則有不順之名故始<lb/>
　不免於小有悔然不陷君父于不義則終无大咎也<lb/>
六四裕父之蠱往見吝<lb/>
　本義以隂居隂不能有為寛裕以治蠱之象也如是<lb/>
　則蠱将日深故往則見吝<lb/>
　平甫項氏曰裕益也長其惡也如秦二世以就始皇<lb/>
<pb n="13b"/>
　之宫室為孝衛州吁以修先君之怨為孝皆裕蠱也<lb/>
　萊按此固不止于吝矣若前漢平之繼哀後漢靈之<lb/>
　繼桓此爻之義與<lb/>
象曰裕父之蠱往未得也<lb/>
六五幹父之蠱用譽<lb/>
　萊按五柔中居尊乃不足于才而優于徳者令聞既<lb/>
　彰前愆克蓋矣<lb/>
象曰幹父用譽承以徳也<lb/>
<pb n="14a"/>
上九不事王侯髙尚其事<lb/>
　程𫝊上九居蠱之終无應于下處事之外是賢人君<lb/>
　子不偶于時而髙潔自守不累于世務者也故云不<lb/>
　事王侯髙尚其事士之髙尚亦非一道有懐抱道徳<lb/>
　不偶于時而髙潔自守者有知止足之道退而自保<lb/>
　者有量能度分安于不求知者有清介自守不屑天<lb/>
　下之事獨潔其身者所處雖有得失小大之殊皆髙<lb/>
　尚其事者也<lb/>
<pb n="14b"/>
象曰不事王侯志可則也<lb/>
　萊按居蠱之終在事之外在事中者以事為事在事<lb/>
　外者以不事為事也漸之上曰其羽可儀蠱之上曰<lb/>
　其志可則髙蹈者流見重于聖人如此此盛世不可<lb/>
　無巢由亂世不可無管幼安亂極而治之世不可無<lb/>
　嚴子陵也<lb/>
䷒<hi>兊下坤上</hi>
　程𫝊臨序卦有事而後可大故受之以臨臨者大也<lb/>
<pb n="15a"/>
　韓康伯曰可大之業由事而生二陽方長而盛大故<lb/>
　為臨也<lb/>
　萊按彖傳曰臨剛浸而長則成卦之義在二陽浸長<lb/>
　也専𤼵二體者非　平甫項氏曰易之卦義不専取<lb/>
　字訓但因事立義耳人之所需者以飲食為急故需<lb/>
　為飲食需不訓食也人之所行以禮為重故履為禮<lb/>
　履不訓禮也治蠱者必有事故曰蠱者事也蠱自訓<lb/>
　壊不訓事也能臨物者必大故曰臨者大也臨自訓<lb/>
<pb n="15b"/>
　涖不訓大也<lb/>
臨元亨利貞至于八月有凶<lb/>
　萊按臨取二陽浸長為義蓋一陽之復雖亨而陽尚<lb/>
　微至二陽其亨大矣天下无事不利于正而君子臨<lb/>
　小人尤不可不正雖四陽之壯尚有利貞之戒況二<lb/>
　陽乎當是時方共幸陽之浸長矣聖人已垂浸消之<lb/>
　象曰至于八月有凶提醒君子俾當盛慮衰早為之<lb/>
　防也否无及已平甫項氏曰元亨利貞六陽之卦辭<lb/>
<pb n="16a"/>
　也八月有凶二隂之卦氣也二陽方長雖未成乾而<lb/>
　已具乾之徳亦未成遯而已伏遯之禍聖人豈好為<lb/>
　豫言哉二陽之長必至於乾者天道之當然也其長<lb/>
　如此其消亦如此者亦天道之當然也撫消息盈虚<lb/>
　之運者可不勉其所必至而防其所将及哉<lb/>
彖曰臨剛浸而長<hi>長于大反</hi>
　汴水趙氏曰浸漸也猶水之浸其長有漸也<lb/>
説而順剛中而應<hi>説音悦</hi>
<pb n="16b"/>
　萊按二陽何以能臨四隂也以卦徳言之説而順也<lb/>
　无乖拂也以爻義言之剛中而應也際明良也有其<lb/>
　徳有其遇此其所以為臨也<lb/>
大亨以正天之道<hi>叶斗</hi>也<lb/>
　萊按元亨利貞乾之四徳也乾天也曰天之徳二陽<lb/>
　之長天實為之臨故具乾四徳<lb/>
至于八月有凶消不久也<lb/>
　萊按八月有凶其説有三何氏主建子之説從子至<lb/>
<pb n="17a"/>
　未八月為遯也孔氏主建丑之説自丑至申八月為<lb/>
　否也禇氏主建寅之説自寅至酉八月為觀也汴水<lb/>
　趙氏曰否自與泰為消長不必臨也雲峯胡氏雖主<lb/>
　八月為觀之説然以觀消臨不若以遯消臨也長民<lb/>
　劉氏曰以遯之六二消臨之九二何氏之説是也程<lb/>
　子主何氏説從程子趙氏曰臨之時剛方浸長聖人<lb/>
　已垂浸消之戒如唐五王反正未幾敗于三思當知<lb/>
　聖人不為過計<lb/>
<pb n="17b"/>
象曰澤上有地臨君子以教思无窮容保民无疆<lb/>
　萊按澤上有地臨之象也臨民之政无大于教養者<lb/>
　或曰容保民无疆地也教思无窮屬澤何哉兑之象<lb/>
　曰君子以朋友講習序卦曰入而後説之皆教之義<lb/>
　也<lb/>
初九咸臨貞吉<lb/>
　隆山李氏曰山澤通氣故山上有澤卦名為咸而澤<lb/>
　上有地初二爻亦謂之咸隂陽之氣相感也<lb/>
<pb n="18a"/>
　萊按咸感也二陽雖長四隂未消感之而後臨則不<lb/>
　忌君子之進無心以為感庶幾服小人之心如是則<lb/>
　貞如是則吉<lb/>
象曰咸臨貞吉志行正也<lb/>
　萊按初之志行正者陽在下位求其志而已未施于<lb/>
　事也二吉无不利見諸事矣<lb/>
九二咸臨吉无不利<lb/>
　萊按初曰咸臨二亦曰咸臨何哉位雖不同而君子<lb/>
<pb n="18b"/>
　臨小人之道則一也感之而後臨无心以為感善用<lb/>
　其臨者也二陽浸長時已利矣又善用其臨吉无不<lb/>
　利宜矣<lb/>
象曰咸臨吉无不利未順命也<lb/>
　東坡蘇氏曰二陽在下方長而未盛也四隂在上雖<lb/>
　危而尚强也九二以方長之陽而臨衆隂隂負其强<lb/>
　而未順命從而攻之隂則危矣陽不能无損以咸臨<lb/>
　之而後吉陽得其志隂免于害故无不利萊按聖人<lb/>
<pb n="19a"/>
　于蠱于剥于復曰天行于无妄曰天命于泰曰命亂<lb/>
　于否曰有命蓋消長之機天實為之也臨彖傳曰天<lb/>
　之道也小象曰未順命也命天命也二陽浸長天意<lb/>
　已回四隂尚負其强盛不知天命而不畏也唯咸以<lb/>
　臨之乃吉无不利否則起釁召争勝敗未可知也此<lb/>
　臨小人大道理大作用為君子者不可不知<lb/>
六三甘臨无攸利既憂之无咎<lb/>
　萊按三何以稱甘臨也曰兑體也以甘言美意籠絡<lb/>
<pb n="19b"/>
　君子此小人情態李林甫之口甜如蜜也小人為此<lb/>
　凡以為例也君子守正不入牢籠亦何所利乎无所<lb/>
　利有所憂矣能悔而憂之則无咎矣平庵項氏曰六<lb/>
　三甘臨而无攸利見君子之難悦也既憂之无咎又<lb/>
　見君子之易事也處已嚴故不受不正之媚與人恕<lb/>
　故不治既憂之人爻辭雖為六三言之亦可以見二<lb/>
　陽之用心矣<lb/>
象曰甘臨位不當<hi>平聲</hi>也既憂之咎不長也<lb/>
<pb n="20a"/>
六四至臨无咎<lb/>
　汴水趙氏曰四髙位也下三爻皆其所治也至者至<lb/>
　乎此也進至于此當臨人之位也位當臨人故得无<lb/>
　咎<lb/>
象曰至臨无咎位當<hi>平聲</hi>也<lb/>
六五知臨大君之宜吉<hi>知音智</hi>
　萊按五何以稱知臨也為君之道在知人而已當臨<lb/>
　之時二陽雖長四隂未衰五居尊位應乃在二是在<lb/>
<pb n="20b"/>
　朝不少小人而五之所孚獨君子也舊説以不自用<lb/>
　而用人為知余以不用三四而用二為知也大君之<lb/>
　宜莫過于此吉之道也乾坤之外復姤臨遯泰否壯<lb/>
　觀夬剥十卦皆主隂陽消長而言君子小人之消長<lb/>
　在臣道而主乎消長之機者君也臨與遯相消長之<lb/>
　卦遯隂之長在二臨陽之長亦在二遯之五不應二<lb/>
　君子何必避小人臨之五不應二小人何能順君子<lb/>
　遯彖傳曰剛當位而應惜之也臨彖傳曰剛中而應<lb/>
<pb n="21a"/>
　幸之也故知臨重知人不重任人否則失卦義矣<hi>明莊</hi>
　<hi>烈帝之二年魏黨誅夷竄逐殆盡起用東林君子滿朝矣乃君子戅直奏對多不稱㫖獨王永光周延儒</hi>
　<hi>温體仁善逢帝意帝疑諸君子而信三小人未幾韓爌曹于汴喬允升輩盡去而國事日非矣大君之宜</hi>
　<hi>豈不以知人為重哉</hi>
象曰大君之宜行中之謂也<lb/>
　萊按舜之大知曰用中故知臨曰行中五有中徳二<lb/>
　亦有中徳宜其應也<lb/>
上六敦臨吉无咎<lb/>
<pb n="21b"/>
　隆山李氏曰以厚接物未有不安者故易之爻辭敦<lb/>
　復无悔敦艮吉敦臨吉<lb/>
象曰敦臨之吉志在内也<lb/>
　萊按非小象之志在内不知敦臨之為二陽𤼵也至<lb/>
　臨之終敦厚以臨二陽則君子之道長矣此其由臨<lb/>
　而泰也<lb/>
䷓<hi>坤下巽上</hi>
　程𫝊觀序卦臨者大也物大然後可觀故受之以觀<lb/>
<pb n="22a"/>
　凡觀視于物則為觀<hi>平聲</hi>為觀于下則為觀<hi>去聲</hi>如樓觀<lb/>
　謂之觀者為觀于下也<lb/>
觀盥而不薦有孚顒若<lb/>
　本義觀者以中正示人而為人所仰也九五居上四<lb/>
　隂仰之又内順外巽而九五以中正示天下所以為<lb/>
　觀盥将祭而潔手也薦奉酒食以祭也顒然尊敬之<lb/>
　貌言孚信在中而顒然可仰也此卦四隂長而二陽<lb/>
　消名卦繫辭更取他義亦扶陽抑隂之意<lb/>
<pb n="22b"/>
　萊按四隂盛長乃小人凌逼君子之卦唯九五中正<lb/>
　居尊非小人所敢犯者聖人不取凌逼君子之義别<lb/>
　取觀仰君子之義而名卦曰觀雖卦中本有此象此<lb/>
　義而扶陽抑隂之義見矣盥而不薦有孚顒若象也<lb/>
　借致祭時誠敬之象以形恭已南面之盛而過化存<lb/>
　神之妙在其中矣論語曰使民如承大祭亦其證也<lb/>
彖曰大觀在上順而巽中正以觀天下<lb/>
　萊按卦不取消長之義者以陽爻居尊位也故孔子<lb/>
<pb n="23a"/>
　彖傳大書特書以揭斯義曰大觀在上正其位也尊<lb/>
　之也曰順以巽藏其用也予之也曰中正備其徳也<lb/>
　美之也曰以觀天下大一統也慶之也當位之陽如<lb/>
　此彼四隂者敢萌異志耶<lb/>
觀盥而不薦有孚顒若下觀而化也<lb/>
　萊按下之四隂本非善者五徳盛化神革其面且革<lb/>
　其心故曰下觀而化<lb/>
觀天之神道而四時不忒聖人以神道設教而天下服<lb/>
<pb n="23b"/>
矣<lb/>
　本義極言觀之道也四時不忒天之所以為觀也神<lb/>
　道設教聖人之所以為觀也<lb/>
象曰風行地上觀先王以省方觀民設教<hi>省悉井反</hi>
　風行地上周及庶物先王體之為省方之禮觀視民<lb/>
　俗設為政教如齊之末業教以農桑衛之淫風教以<lb/>
　禮别奢如曹則示之以儉儉如魏則示之以禮之𩔖<lb/>
　是也<hi>集程子三山劉氏</hi>
<pb n="24a"/>
初六童觀小人无咎君子吝<lb/>
　卦以觀示為義指九五也爻以觀瞻為義觀九五也<lb/>
　初在下民之象其觀也如童子之無所知識也百姓<lb/>
　日用不知可矣君子而不著不察良可羞已无咎不<lb/>
　足咎也<hi>集朱子項氏趙氏</hi>
象曰初六童觀小人道<hi>叶斗</hi>也<lb/>
六二闚觀利女貞<lb/>
　闚觀從門中觀如婦人之觀所見者狹也婦无公事<lb/>
<pb n="24b"/>
　知蠶織而已女无是非議酒食而已在女不失為貞<lb/>
　非所論于男子也<hi>集趙氏項氏</hi>
　萊按觀之二中正應五亦爻之最善者周公不取此<lb/>
　義但以闚觀醜之可見爻之吉凶悔吝皆從卦義看<lb/>
　出中正不中正正應不正應未可一例拘也<lb/>
象曰闚觀女貞亦可醜也<lb/>
　汴水趙氏曰觀水者必于海觀都邑者必之洛師觀<lb/>
　天下者必登泰山觀言者必遊聖門門闚壁聴觀之<lb/>
<pb n="25a"/>
　醜也<lb/>
六三觀我生進退<lb/>
　萊按五曰觀我生三亦曰觀我生尊卑之殊邪正之<lb/>
　别豈三之辭可同于五乎曰非也稱我者指成卦之<lb/>
　主而言也蒙之二小畜之四是已觀以五為主我指<lb/>
　五也三不中不正之小人在下卦之上其志欲進而<lb/>
　逼陽五居尊位未敢遽進觀五之得失以為進退小<lb/>
　人之伺君子亦密已三方觀五五可不自觀乎故亦<lb/>
<pb n="25b"/>
　曰觀我生項氏曰凡論全卦之義皆以主爻為我蒙<lb/>
　主九二彖辭稱我者二也小畜主六四彖辭稱我者<lb/>
　四也觀以九五為主三所稱之我即五也小過以六<lb/>
　五為我中孚以九二為我皆統言一卦之義者需三<lb/>
　解三鼎二旅四以本爻之吉凶稱我不在此例<lb/>
象曰觀我生進退未失道<hi>叶斗</hi>也<lb/>
　平甫項氏曰臨二陽逼四隂九二咸以臨之不敢遽<lb/>
　進者以隂方强盛未順命也觀四隂逼二陽六三觀<lb/>
<pb n="26a"/>
　以伺之不敢必進者以陽方中正未失道也此兩象<lb/>
　辭指所敵而言諸儒但求之本爻所以未得其説也<lb/>
　稱未者臨終當為泰觀終當為剥當斯時也特未而<lb/>
　已<lb/>
六四觀國之光利用賔于王<lb/>
　萊按王輔嗣曰辟險尚逺趨時貴近四之謂矣大觀<lb/>
　在上國之光也而四近之觀國之光也既觀國之制<lb/>
　度典章光華盛美宜賔于王朝效其智力致主澤氓<lb/>
<pb n="26b"/>
　此懐才抱徳者得志于時之所為也<lb/>
象曰觀國之光尚賔也<lb/>
　萊按尚賔美五也五不尚賔四何以觀焉<hi>顧炎武曰真諄臻不</hi>
　<hi>與耕清青相通然古人于耕清青韻中字往往讀入真諄臻韻者當由方音之不同未可以為據也詩三</hi>
　<hi>百五篇並無此音孔子傳易于屯曰雖磐桓志行正也以貴下賤大得民也于觀曰觀國之光尚賔也觀</hi>
　<hi>我生觀民也觀其生志未平也是平正皆從民字讀矣于革曰天地革而四時成湯武革命順乎天而應</hi>
　<hi>乎人于兑曰説以利貞是以順乎天而應乎人于節曰天地節而四時成節以制度不傷財不害民于繫</hi>
　<hi>辭傳曰君不密則失臣臣不密則失身幾事不密則害成是成貞皆從人民臣字讀矣至屈宋亦多此音</hi>
<pb n="27a"/>
　<hi>離騷以名從均讀卜居以耕名生清楹從身讀九辯以清平生聲鳴征成從人讀而秦漢之書亦時有之</hi>
　<hi>又如天淵二字古與真諄同韻者也而乾彖傳形成貞寧皆從天讀文言正精情平皆從天讀訟彖傳成</hi>
　<hi>正皆從淵讀大畜彖傳正從賢天讀又萃彖傳臨晉姤三象傳正從命讀今吳人讀耕清青皆作真音以</hi>
　<hi>此知五方之音雖聖人有不能改者</hi>
九五觀我生君子无咎<lb/>
　萊按五中正以觀天下者也曰觀我生何哉我天下<lb/>
　之所觀也四隂在下闚伺朝廷但有過舉釁蘖萌焉<lb/>
　可不慎乎反躬内省乃无咎也五曰君子上亦曰君<lb/>
<pb n="27b"/>
　子卦唯二陽稱君子者對小人而言也　平甫項氏<lb/>
　曰觀本小人逐君子之卦以九五中正在上羣隂仰<lb/>
　而視之聖人取小人觀君子之象象雖如此勢實漸<lb/>
　危五上二爻皆曰君子无咎言君子方危能如九五<lb/>
　之居中履正上九之謹身在外僅可免咎不然九五<lb/>
　中正以觀天下雖元吉大亨可也豈无咎已哉明二<lb/>
　陽向消道大而福小也如唐武宗之時内之宦者外<lb/>
　之牛黨皆欲攻李徳裕以武宗剛明在位仰視而不<lb/>
<pb n="28a"/>
　敢動一日事變萬事去矣此觀之變為剥也<lb/>
象曰觀我生觀民也<lb/>
　萊按觀民之義本諸身徵諸庶民也<lb/>
上九觀其生君子无咎<lb/>
　平甫項氏曰上在卦外无名无位小人之進退下民<lb/>
　之向背皆不由己但謹視其身思自免咎而已<lb/>
象曰觀其生志未平也<lb/>
　萊按上之君子與五同也當聖明在御之時獨處无<lb/>
<pb n="28b"/>
　位之地而羣小浸長于下其志豈能平乎故周公曰<lb/>
　无咎而孔子曰志未平也<lb/>
　<lb/>
　<lb/>
　<lb/>
　<lb/>
　<lb/>
　易俟卷六<lb/>
</p>
<p>
</p>
  </div>
</body>
</text>
</TEI>
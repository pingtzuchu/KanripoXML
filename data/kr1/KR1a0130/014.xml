<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易俟卷十四</head>
    <p>
<pb n="1a"/>
欽定四庫全書<lb/>
　易俟卷十四　　　　　翰林侍讀喬萊撰<lb/>
䷮<hi>坎下兑上</hi>
　程傳困序卦升而不已必困故受之以困　疊山謝<lb/>
　氏曰困井相表裏困為塞井為通<lb/>
困亨貞大人吉无咎有言不信<lb/>
　雲峯胡氏曰蹇能止則知足以避需不陷則義无所<lb/>
　窮困之為卦上下三剛皆掩于柔窮而无所容此所<lb/>
<pb n="1b"/>
　以為困也然剛之困如此剛之亨自如處坎之<lb/>
　險不失兑之悦時雖困而道則亨身雖困而心<lb/>
　則亨也他卦言亨言貞不貞則不亨亨由于貞<lb/>
　也此卦言亨與貞處困能亨則得其貞貞由于<lb/>
　亨也又曰大人者困而能亨是為大人非小人<lb/>
　所能也有言不信又戒處坎之險不可尚兑之<lb/>
　口也<lb/>
彖曰困剛揜也險以説困而不失其所享其唯君子乎<lb/>
<pb n="2a"/>
<hi>說音悦</hi>
　萊按坎一陽陷二隂之中兌一隂蔽二陽之上皆剛<lb/>
　揜于柔也剛揜于柔君子揜于小人此其困也困何<lb/>
　以亨也以卦徳言坎險也兑説也處險而能悦无入<lb/>
　不自得矣葢盛滿之時不可不憂困躓之時不可不<lb/>
　樂處盛滿而不憂必小人也當困躓而不樂非君子<lb/>
　也困而不失其所亨唯君子能之如文王囚羑里演<lb/>
　易周公居東繫爻辭孔子不遇刪述六經孟子不遇<lb/>
<pb n="2b"/>
　著孟子七篇皆困而不失其所亨者又如夏侯勝黄<lb/>
　霸獄中授尚書司馬遷腐刑作史記薛瑄獄中讀易<lb/>
　亦困而不失其所亨者<lb/>
貞大人吉以剛中也<lb/>
　萊按先儒謂剛中兼二五言非也專指二也曷言乎<lb/>
　專指二也困井反對之卦也井之剛中指五困之剛<lb/>
　中指二皆坎之一陽也推之需訟反對之卦也坎之<lb/>
　一陽在需為五彖傳曰位乎天位以正中也在訟為<lb/>
<pb n="3a"/>
　二彖傳曰剛來而得中也需有乾之三陽置而不論<lb/>
　專取坎之一陽者處其少之地也少者多之所貴又<lb/>
　五也訟之五乾之陽也而不主訟者反對之義不在<lb/>
　乾也需彖有孚訟彖有孚坎彖有孚惟心亨困彖傳<lb/>
　困而不失其所亨皆指坎中滿也又推之師比反對<lb/>
　之卦也坎之一陽在師為二彖傳曰剛中而應在比<lb/>
　為五彖傳曰原筮原永貞无咎以剛中也又推之蹇<lb/>
　解反對之卦也坎之一陽在蹇為五彖傳曰蹇利西<lb/>
<pb n="3b"/>
　南乃得中也在解為二彖傳曰其來復吉乃得中也<lb/>
　又推之渙節反對之卦也坎之一陽在渙為二彖傳<lb/>
　曰剛來而不窮在節為五彖傳曰剛柔分而剛得中<lb/>
　又曰當位以節中正以通合而叅之是重卦之遇坎<lb/>
　者皆以坎之一陽為之主也曷為主坎之一陽也震<lb/>
　之一陽在下卦為初在上卦為四艮之一陽在下卦<lb/>
　為三在上卦為上非若坎之一陽居二五之位也且<lb/>
　此卦之震至彼卦而為艮彼卦之艮至此卦而為震<lb/>
<pb n="4a"/>
　非若坎之一陽往來上下于二五之中合反對而取<lb/>
　義也其不主坎之一陽者屯也屯䝉反對之卦也雖<lb/>
　屯主初而䝉未嘗不主二也二坎之一陽也彖傳曰<lb/>
　初筮告以剛中也<lb/>
有言不信尚口乃窮也<lb/>
　程傳當困而言人所不信以口免困所以致窮<lb/>
象曰澤无水困君子以致命遂志<lb/>
　平甫項氏曰澤无水則悴君子无時則躓時命在天<lb/>
<pb n="4b"/>
　者也委而致之非我所能與也志于道志于仁在我<lb/>
　者也雖困而必遂非命之所能制也致命象險遂志<lb/>
　象説<lb/>
初六臀困于株木入于幽谷三嵗不覿<hi>臀從敦反</hi>
　萊按繫詞曰非所困而困非所據而據不獨為三言<lb/>
　之也初之于株木于幽谷上之于葛藟于臲卼皆是<lb/>
　也葢困而不失其所亨惟君子能之若隂柔小人值<lb/>
　困之時顛躓迷亂以危為安處汙穢而不知遘機穽<lb/>
<pb n="5a"/>
　而不避故周公取象種種變幻如此也先儒之釋株<lb/>
　木有二或曰木之无枝者或曰根株也萊謂根株之<lb/>
　説是也人之行也趾在下人之坐也臀在下无枝之<lb/>
　木與臀何與焉而臀困耶初下也故言臀言株木又<lb/>
　坎之下暗之至故入幽谷而三嵗之久終无所見也<lb/>
象曰入于幽谷幽不明<hi>叶芒</hi>也<lb/>
　萊按幽不明責初也乃入陷穽而不知避者<lb/>
九二困于酒食朱紱方來利用亨祀征凶无咎<lb/>
<pb n="5b"/>
　萊按彖曰大人吉即此爻也志未得道未行以酒食<lb/>
　自娛乃困而不失其所亨者朱紱方來五將應二也<lb/>
　利用亨祀積誠意以感之也循此而行雖凶亦无可<lb/>
　咎也平甫項氏曰文王之囚孔子之畏縱使不免何<lb/>
　咎之有<lb/>
象曰困于酒食中有慶<hi>叶腔</hi>也<lb/>
　萊按二之慶不慶于朱紱方來而慶于困于酒食者<lb/>
　曷故哉葢困于酒食乃學問大得力處處困第一法<lb/>
<pb n="6a"/>
　也如二疏避𢎞恭石顯之亂政市牛酒以享故人郭<lb/>
　子儀避魚朝恩之譖窮奢極欲皆此義也<lb/>
六三困于石據于蒺藜入于其宫不見其妻凶<lb/>
　汴水趙氏曰守道而困困其所也身困而名彰違道<lb/>
　而困非所困也身名與之俱棄遯居隱約據其所也<lb/>
　怨天尤人睢盱蹢躅非所據也身且不保家何可全<lb/>
　又奚有妻孥之樂<lb/>
象曰據于蒺藜乘剛也入于其宮不見其妻不祥也<lb/>
<pb n="6b"/>
　程傳據于蒺藜謂乘九二之剛<lb/>
九四來徐徐困于金車吝有終<lb/>
　萊按自下而上曰往自上而下曰來四之來拯初也<lb/>
　當困之時不能驟通又遲疑也故其來徐徐四入兑<lb/>
　體金也車人所乘也以九乘四不得其正不可以行<lb/>
　也有困于金車之象金車堅重之物其行甚遲拯人<lb/>
　之困徐徐若是吝之道也然其心未嘗忘也故有終<lb/>
象曰來徐徐志在下<hi>叶滸</hi>也雖不當位有與也<lb/>
<pb n="7a"/>
　臨川吳氏曰下謂初志在于拯初也不當位謂居柔<lb/>
　故其行徐徐有與謂與初為正應行雖徐徐終能就<lb/>
　初而拯其困也<lb/>
九五劓刖困于赤紱乃徐有説利用祭祀<hi>説音悦</hi>
　程傳截鼻曰劓傷于上也去足為刖傷于下也上下<lb/>
　皆揜于隂為其傷害劓刖之象也赤紱臣下之服五<lb/>
　君也困于赤紱者困于臣也然下有九二剛中之賢<lb/>
　徐必相應而來共濟天下之困徐有説也利用祭祀<lb/>
<pb n="7b"/>
　者人君在困求天下之賢致其誠敬若祭祀然則能<lb/>
　致天下之賢濟天下之困矣　開封耿氏曰亨祀人<lb/>
　臣所以祭宗廟祭祀天子所以禮百神<lb/>
象曰劓刖志未得也乃徐有説以中直也利用祭祀受<lb/>
福也<lb/>
　程傳始為隂揜无上下之與未得志之時也徐而有<lb/>
　説以中直之道得在下之賢共濟于困也盡其誠意<lb/>
　如祭祀然以求天下之賢則能亨天下之困而受其<lb/>
<pb n="8a"/>
　福也　建安丘氏曰二言中而五言中直所以釋彖<lb/>
　辭貞字之義二言有慶五言受福所以釋彖辭吉字<lb/>
　之義<lb/>
上六困于葛藟于臲卼曰動悔有悔征吉<hi>藟力鬼反臲五結反卼五骨反</hi>
　程傳物極則反事極則變困既極矣理當變矣葛藟<lb/>
　纒束之物臲卼危動之狀上處困之極居最髙危之<lb/>
　地困于葛藟與臲卼也動悔動輙有悔无所不困也<lb/>
<pb n="8b"/>
　有悔咎前之失也能悔則往而得吉也困極而征則<lb/>
　出于困矣故吉　雲峯胡氏曰困窮而通其上之時<lb/>
　乎然剛困不害其亨柔困不悔不吉　趙氏曰五爻<lb/>
　皆不言吉獨于上六言吉者當困時而不可欲速也<lb/>
　九二征凶九四來徐徐九五乃徐有説至上六始有<lb/>
　征吉之辭<lb/>
象曰困于葛藟未當<hi>平聲</hi>也動悔有悔吉行<hi>叶杭</hi>也<lb/>
　萊按困于葛藟非所困而困者故曰未當征吉者行<lb/>
<pb n="9a"/>
　則吉也<lb/>
䷯<hi>巽下坎上</hi>
　程傳井序卦困乎上者必反下故受之以井為卦坎<lb/>
　上巽下坎水也巽之象則木也巽之義則入也木入<lb/>
　于水下而上乎水井之象也　隆山李氏曰自古國<lb/>
　邑之建必視其泉之所在以故公劉創京于豳之初<lb/>
　相其隂陽觀其流泉先卜其井泉之便而後居之也<lb/>
　又曰坎者天一之水見于諸卦者皆下流之失故多<lb/>
<pb n="9b"/>
　以險喻其在卦而得水之真性者井是也以畫觀之<lb/>
　一陽實其中二隂圍其外譬之陽氣初回暖律于凝<lb/>
　隂之中冬水因之而變温此坎之真性也天下之水<lb/>
　在冬而温者獨井泉而已及注之川澤風雨霜露之<lb/>
　所剥失其本性无復一陽之温矣載觀井泉之水在<lb/>
　人身則精血是也川流之水在人身則涕洟之類是<lb/>
　也精血固藏者乃井泉生動之性而涕洟往而不反<lb/>
　者諸水下流之失也<lb/>
<pb n="10a"/>
　萊按困窮而通者水下漏窮也變為井則下漏者復<lb/>
　上出矣通也<lb/>
井改邑不改井无喪无得往來井井<hi>喪息浪反</hi>
　中溪張氏曰井徳之地也而以不變為徳邑居其所<lb/>
　而能聚可改而就井井居其所而有常不可改而就<lb/>
　邑汲之而不竭故无所喪不汲而不盈故无所得往<lb/>
　者得水而上來者求水于下往來皆井其井則无飢<lb/>
　渴之害矣故曰往來井井<lb/>
<pb n="10b"/>
汔至亦未繘井羸其缻凶<lb/>
　程傳汔幾也繘綆也井以濟用為功幾至而未及用<lb/>
　亦與未下繘于井同也君子之道貴乎有成有濟物<lb/>
　之用而未及物猶无有也羸敗其瓶失其用矣是以<lb/>
　凶也　建安丘氏曰改邑不改井井之體也无喪无<lb/>
　得井之徳也往來井井井之用也此三句言井之事<lb/>
　汔至亦未繘井未及于用也羸其缻則併失其用也<lb/>
　此二句言汲井之事　厚齋馮氏曰繘關西謂綆汲<lb/>
<pb n="11a"/>
　水索缻汲器文從缶瓦器也或謂古无桶故不取巽<lb/>
　木象韓信以木罌渡師如樽罍古皆用木疑古以木<lb/>
　為缻從缶則又瓦為之者此象巽木无疑<lb/>
彖曰巽乎水而上水井井養而不窮也<hi>上時掌反</hi>
　隆山李氏曰坎二隂在外為險陷井象也一陽居内<lb/>
　陷二隂之中泉象也以巽遇坎巽木在坎水中巽水<lb/>
　而上汲井之象也井之汲為烹飲溉濯日用可既乎<lb/>
　故曰巽乎水而上水井井養而不窮也<lb/>
<pb n="11b"/>
改邑不改井乃以剛中也<lb/>
　萊按困井反對之卦也困之二上而為井之五改邑<lb/>
　之象也在困二剛中在井五亦剛中不改井之義也<lb/>
汔至亦未繘井未有功也羸其缻是以凶也<lb/>
　程傳井以濟用為功水未出則何功也缻所以上水<lb/>
　而致用也羸敗其缻无濟致用之具矣是以凶也<lb/>
象曰木上有水井君子以勞民勸相<lb/>
　本義木上有水津潤上行井之象也勞民者以君養<lb/>
<pb n="12a"/>
　民勸相者使民相養皆取井養之義　建安丘氏曰<lb/>
　古者井田之制葢取諸此<lb/>
初六井泥不食舊井无禽<hi>泥乃計反</hi>
　本義井以陽剛為泉上出為功初六以隂居下故為<lb/>
　此象葢不泉而泥則人所不食而禽鳥亦莫之顧也<lb/>
　　進齋徐氏曰人品汙下不能強于為善无用于世<lb/>
　為人所棄觀此爻可知所勉矣<lb/>
象曰井泥不食下<hi>叶滸</hi>也舊井无禽時舍<hi>叶暑</hi>也<lb/>
<pb n="12b"/>
　萊按文言于乾之初曰下也乾之二曰時舍也以位<lb/>
　與時言也井初小象亦同斯義<lb/>
九二井谷射鮒甕敝漏<hi>射食亦反鮒音付</hi>
　程傳井之道上行者也㵎谷之水則旁出而就下二<lb/>
　居井而就下乃井而如谷也射注也井上出則養人<lb/>
　濟物今下就汙泥注于鮒而已鮒或以為蝦或以為<lb/>
　蟇井泥中微物耳陽剛之才本可養人濟物而上无<lb/>
　應援故不能上而就下是以无濟用之功如水之在<lb/>
<pb n="13a"/>
　甕本可為用乃破敝而漏之不為用也<lb/>
象曰井谷射鮒无與也<lb/>
　進齋徐氏曰在井而射鮒在甕而敝漏皆无與之故<lb/>
　也人才生世非果于暴棄者皆可與為善由上无應<lb/>
　與而為之誘掖汲引故上達難下達易也<lb/>
九三井渫不食為我心惻可用汲王明並受其福<hi>渫息列反</hi>
　中溪張氏曰九三以陽剛之才而居一井之半則泥<lb/>
　者去注者深井之渫而可食者也可食而人莫食為<lb/>
<pb n="13b"/>
　我心惻也甘潔之泉苟上遇汲者之明則美泉見食<lb/>
　而邑人皆被其井養之功猶下有陽剛之才而上遇<lb/>
　王者之明則賢才見用而天下並受其利澤之福也<lb/>
象曰井渫不食行惻也求王明受福也<lb/>
　誠齋楊氏曰行者惻之為有才徳之君子不見用于<lb/>
　上者惻也井用一邑受其福君子用天下受其福三<lb/>
　之惻也井云乎哉微堯之明則大舜雷澤之漁父微<lb/>
　髙宗之明則傅說巖野之胥靡而已<lb/>
<pb n="14a"/>
六四井甃无咎<hi>甃惻舊反</hi>
　中溪張氏曰井甃者甓而脩之也六四才柔雖未能<lb/>
　施井養之用而近承井冽之主能甃而治之脩而潔<lb/>
　之將有汲引上出之功而无汙濁不食之咎矣<lb/>
象曰井甃无咎脩井也<lb/>
　建安丘氏曰三在内卦渫井内以致其潔四在外卦<lb/>
　甃井外以禦其汙葢不渫則汙者不潔不甃則潔者<lb/>
　易汙此君子内外交相養之道也<lb/>
<pb n="14b"/>
九五井冽寒泉食<hi>冽音烈</hi>
　沙隨程氏曰水始達曰泉坎水之正性則寒坎北方<lb/>
　也　瀘川毛氏曰三與五皆泉之潔者也三居甃下<lb/>
　未汲之泉也故曰不食五出乎甃已汲之泉也故曰<lb/>
　食<lb/>
象曰寒泉之食中正<hi>叶貞</hi>也<lb/>
　建安丘氏曰井六爻惟五曰泉葢九五為井之主位<lb/>
　中而正泉冽而寒井之徳已盡美矣<lb/>
<pb n="15a"/>
上六井收勿幕有孚元吉<hi>收詩救反又如字</hi>
　程傳井以上出為用居井之上井道之成也收汲取<lb/>
　也幕蔽覆也取而不蔽其利无窮井之施廣矣大矣<lb/>
　有孚有常而不變也博施而有常大善之吉也　平<lb/>
　甫項氏曰四未及物故自脩上已及物故勿幕<lb/>
　萊按井之六爻專以自下而上取義其剛柔比應之<lb/>
　類勿論也初最下曰泥二就下曰射曰漏三之渫五<lb/>
　之冽皆可食也渫在甃下曰不食冽在甃上曰食至<lb/>
<pb n="15b"/>
　上則上出為功井道成而養之所及者普矣故勿幕<lb/>
　元吉<lb/>
象曰元吉在上大成也<lb/>
䷰<hi>離下兑上</hi>
　程傳革序卦井道不可不革故受之以革井之為物<lb/>
　存之則穢敗易之則清潔不可不革者也故井之後<lb/>
　受之以革也為卦兑上離下澤中有火也火之性上<lb/>
　水之性下若相違行則睽而已乃火在下水在上相<lb/>
<pb n="16a"/>
　就而相尅相滅息者也所以為革也又二女同居其<lb/>
　志不相得故為革也<lb/>
革已日乃孚元亨利貞悔亡<lb/>
　萊按革去故也人有戀舊之心何能遽信武王克殷<lb/>
　而殷多未化之頑已日乃孚之義也先儒謂乾為揖<lb/>
　遜革為征誅故革必元亨利貞其悔乃亡<lb/>
彖曰革水火相息二女同居其志不相得曰革<lb/>
　萊按既未濟亦水上火下之卦也不取革之義何哉<lb/>
<pb n="16b"/>
　北方之水如長江大河非若澤之有時而涸也且男<lb/>
　女有相濟之義交則為既濟不交則為未濟二女无<lb/>
　相得之情相違則為睽相畜則為革<lb/>
已日乃孚革而信之文明以説大亨以正革而當其悔<lb/>
乃亡<hi>説音悦當去聲</hi>
　萊按革之義湯武之革命也先儒主改革命令而言<lb/>
　謂盤庚之遷民久而安之已日乃孚也秦改井田為<lb/>
　阡陌封建為郡縣鄉遂為兵農皆革之不當而可悔<lb/>
<pb n="17a"/>
　者以至四之改命五之虎變皆主改革命令而言大<lb/>
　非<lb/>
天地革而四時成湯武革命順乎天而應乎人革之時<lb/>
義大矣哉<lb/>
　建安丘氏曰大而天地造化密運潛移革春而為夏<lb/>
　革秋而為冬隂陽代謝而四時以成况古往今來世<lb/>
　代更變則革夏而為商革商而為周非湯武强為之<lb/>
　也不過順天應人而已　中溪張氏曰夫時未當革<lb/>
<pb n="17b"/>
　聖人不能先時時而當革聖人不敢後時上順天命<lb/>
　下應人心革而當其可之謂時故彖辭贊之曰革之<lb/>
　時大矣哉<lb/>
象曰澤中有火革君子以治歴明時<lb/>
　臨川吳氏曰此變革之至大者也歴謂日月五緯之<lb/>
　躔次時謂春夏秋冬之代序推日月而後可定四時<lb/>
　故治歴所以明時也　西溪李氏曰晝夜者一日之<lb/>
　革晦望者一月之革分至者一嵗之革歴元者无窮<lb/>
<pb n="18a"/>
　之革<lb/>
　萊按治歴明時發于革者不獨紀四時之變也改革<lb/>
　之際歴數有歸頒正朔之義存焉<lb/>
初九鞏用黄牛之革<hi>鞏力勇反</hi>
　萊按先儒謂黄中色牛順物以中順自守解遯之二<lb/>
　爻已大悖卦㫖矣革之初九有何中順之義而取黃<lb/>
　牛之象耶王輔嗣曰知其為健何必乾之為馬知其<lb/>
　為順何必坤之為牛若按文責卦則有馬无乾今以<lb/>
<pb n="18b"/>
　中順解黄牛則有黄牛而无革之初九矣黄牛中順<lb/>
　豈黄牛之革亦中順乎葢取堅韌之義不取中順之<lb/>
　義也鞏束之固也束之以堅韌之物俾不可有所為<lb/>
　也猶之遯之二爻亦取君臣固結之義中順何有焉<lb/>
　革六爻畧同于乾乾之初九勿用革之初九豈可有<lb/>
　為鞏用黄牛象也不可有為意也得意忘象不其然<lb/>
　耶<lb/>
象曰鞏用黄牛不可以有為<hi>叶訛</hi>也<lb/>
<pb n="19a"/>
六二已日乃革之征吉无咎<lb/>
　萊按已日革之彖辭也曷為于二見之曰二離之主<lb/>
　也離為日由初而二已日也已日乃革不輕用其革<lb/>
　也如是而往吉而无咎之道也<lb/>
象曰已日革之行有嘉<hi>叶歌</hi>也<lb/>
　萊按行有嘉勉其行也<lb/>
九三征凶貞厲革言三就有孚<lb/>
　瀘川毛氏曰火居澤下能无危乎往則凶而居則危<lb/>
<pb n="19b"/>
　本爻適當其㑹也<lb/>
　萊按乾至三而厲故革亦至三而厲也若進而革命<lb/>
　非其時也退守臣節不自安也征則凶貞則厲也遲<lb/>
　徊審顧至再至三人皆信其无利天下之心矣<lb/>
象曰革言三就又何之矣<lb/>
九四悔亡有孚改命吉<lb/>
　萊按革之九四與乾之九四同此湯武革命之時也<lb/>
　乾九四曰乾道乃革是也曰悔亡革而當也有孚改<lb/>
<pb n="20a"/>
　命吉而孔子曰信志信其弔民代罪之志也舊説改<lb/>
　易命令非<lb/>
象曰改命之吉信志<hi>叶芝</hi>也<lb/>
九五大人虎變未占有孚<lb/>
　萊按乾之大人曰飛龍革之大人曰虎變先儒曰乾<lb/>
　之飛龍有虞夏揖遜之義焉革之虎變有湯武征誅<lb/>
　之象焉而大人則一也三曰有孚四曰有孚五曰有<lb/>
　孚天下重器王者大統非詐力所能致也四改命而<lb/>
<pb n="20b"/>
　吉三何以征而凶也曰非其時也四改而虎變三征<lb/>
　而曷往乎湯居亳也武之十三年養晦也征則凶貞<lb/>
　則厲也貞厲者固守臣節亦危道也迨遲之至再遲<lb/>
　之至三不得已而革我信人人亦信我孔子曰又何<lb/>
　之矣過此以往則改命矣彖傳曰革而當其悔乃亡<lb/>
　四之悔亡革而當也乾之或躍在淵曰乾道乃革四<lb/>
　革之位也曰或躍疑詞也舜禹之避也曰改命決詞也<lb/>
　湯放桀武伐紂也信志者信其有弔民伐罪之志無<lb/>
<pb n="21a"/>
　富天下之志也五虎變而上豹變何哉豹隱于霧猶<lb/>
　賢之隱于山澤也莘之尹渭之望也文炳文蔚切虎<lb/>
　豹説制度文為禮樂政刑之類是也<lb/>
象曰大人虎變其文炳<hi>叶彬</hi>也<lb/>
上六君子豹變小人革面征凶居貞吉<lb/>
　萊按革至于上革道成矣其君子之髙隱者乘時利<lb/>
　見有豹變之象焉其小人之頑梗者紹休臣附有革<lb/>
　面之義焉當是時宜歸馬放牛一切與之休息故有<lb/>
<pb n="21b"/>
　征凶居貞吉之戒漢髙帝困于白登唐太宗敗于鴨<lb/>
　緑皆昩于征凶之戒者　又按此論革道之成取卦<lb/>
　義不取爻義若指一爻而言豈上六又為君子又為<lb/>
　小人耶本義上六之才亦不可有為也失之千里矣<lb/>
象曰君子豹變其文蔚也小人革面順以從君也<hi>炳音彬與君叶蔚音鬱與君字平入為韻</hi>
䷱<hi>巽下離上</hi>
　程傳鼎序卦革物者莫若鼎故受之以鼎<lb/>
<pb n="22a"/>
鼎元吉亨<lb/>
　程傳以卦才言也如卦之才可以致元亨也文羨吉<lb/>
　字彖止云元亨其羨明矣<lb/>
彖曰鼎象也<lb/>
　子夏傳云初分足也次實腹也中虚耳也上剛鉉也<lb/>
　故曰鼎象也<lb/>
以木巽火亨飪也聖人亨以享上帝而大亨以養聖賢<lb/>
<hi>亨普庚反飪入甚反</hi>
<pb n="22b"/>
　程子曰以木入火所以烹飪也享上帝養聖賢極其<lb/>
　用之大也<lb/>
巽而耳目聰明<hi>叶茫</hi>柔進而上行<hi>叶杭</hi>得中而應乎剛是以<lb/>
元亨<hi>叶滂</hi>
　萊按巽為耳離為目以二體言有耳目聰明之義聰<lb/>
　无不聞也明无不照也以反對言革之二上而為鼎<lb/>
　之五柔進而上行也以二五之應言五既有中徳又<lb/>
　下應九二之剛受賢臣之助也兼此三者此其元亨<lb/>
<pb n="23a"/>
　也　又按彖辭止元亨兩字者惟鼎與大有大有在<lb/>
　累洽之後鼎在維新之時六十四卦之最盛者文王<lb/>
　兩元亨著其盛也孔子兩是以元亨明其盛之非倖<lb/>
　致也　又按易中柔進而上行皆取離之一隂曷故<lb/>
　也巽一隂在下卦為初在上卦為四兑一隂在下卦<lb/>
　為三在上卦為上惟離之一隂居二五之位上行者<lb/>
　由反對之二上行而至于五也故皆取離之一隂<lb/>
象曰木上有火鼎君子以正位凝命<lb/>
<pb n="23b"/>
　東谷鄭氏曰以象言之則其器為鼎以鼎言之則其<lb/>
　用為烹飪以烹飪言之則其用為享上帝養聖賢然<lb/>
　鼎之義不止是也革以改命鼎以定命知革而不知<lb/>
　鼎天下之亂滋矣周公定鼎于郟鄏體國經野建中<lb/>
　立極所以定民心而重國本也<lb/>
初六鼎顛趾利出否得妾以其子无咎<lb/>
　雲峯胡氏曰隂柔在下于鼎為趾象于人又為妾象<lb/>
　顛趾而有出否之利是因敗以為功也得妾而有得<lb/>
<pb n="24a"/>
　子之慶是因賤以致貴也　西溪李氏曰全體一鼎<lb/>
　分上下二體為二鼎上體之鼎有兩耳而无足故九<lb/>
　四之鼎折足下體之鼎有足而无耳故九三之鼎耳<lb/>
　革六爻皆取鼎象故曰鼎象也<lb/>
　萊按鼎繼革之後其餘風弊政未能盡除故于初發<lb/>
　出否之義不然鼎重器也豈以顛為利哉<lb/>
象曰鼎顛趾未悖也<lb/>
　程傳鼎覆而趾顛悖道也曰未悖有傾出否惡之時<lb/>
<pb n="24b"/>
　也<lb/>
利出否以從貴也<lb/>
　程傳去故而納新㵼惡而受美從貴之義也<lb/>
九二鼎有實我仇有疾不我能即吉<lb/>
　雲峯胡氏曰鼎諸爻與井相似井以陽剛為泉鼎以<lb/>
　陽剛為實井九二有泉象下比初六則有射鮒之象<lb/>
　鼎九二有實象下比初六則有我仇之象井初為泥<lb/>
　二視之為鮒鼎初為否二視之為疾皆隂惡之象也<lb/>
<pb n="25a"/>
　井二无應故其功終不上行鼎二有應而能以剛中<lb/>
　自守故初雖近不能就之而吉<lb/>
　萊按得中而應乎剛應二也二佐五以主鼎者以剛<lb/>
　居中有實之象聖人愛之深也故設戒以示之初比<lb/>
　二者也曷言乎仇也初有顛趾之疾能損我也損我<lb/>
　者我仇也二不即初初欲即二逺之不能近之不可<lb/>
　惟有道焉俾不我能即則吉矣<lb/>
象曰鼎有實慎所之也<lb/>
<pb n="25b"/>
　萊按人患無實耳有實而不慎所之聖人所深惜也<lb/>
我仇有疾終无尤<hi>叶怡</hi>也<lb/>
　萊按人患不知小人之可仇也知其為仇終无尤矣<lb/>
九三鼎耳革其行塞雉膏不食方雨虧悔終吉<hi>行下孟反塞悉則反</hi>
　萊按以二鼎而言四在上卦之下為足三在下卦之<lb/>
　上為耳以一鼎而言則四不可為足故折足三不可<lb/>
　為耳故耳革耳通也革則塞矣此如井之三爻皆賢<lb/>
<pb n="26a"/>
　人在下位而未為時用者故井三有甘潔之泉而不<lb/>
　汲鼎三有雉膏之美而不食也然賢才不遇于時非<lb/>
　終不遇也以剛正自守待五之求將隂陽和而為雨<lb/>
　虧其不遇之悔矣鼎三曰終吉井三亦曰食福其義<lb/>
　一也<lb/>
象曰鼎耳革失其義<hi>叶俄</hi>也<lb/>
　萊按耳之義在五三曰耳失其義矣故革<lb/>
九四鼎折足覆公餗其形渥凶<lb/>
<pb n="26b"/>
　中溪張氏曰初之顛趾即四之折足也初利而四凶<lb/>
　何也曰初在鼎下未有實之鼎也鼎未有實則趾可<lb/>
　顛顛之尚有出否之利四在鼎中已有實矣鼎既有<lb/>
　實則足不可折折之則有覆餗之凶其時位不同故<lb/>
　其吉凶亦異也又顛與折異顛則舍舊而圖新折則<lb/>
　器毁而用廢也萊按中溪言象甚確而孔子之釋兹<lb/>
　爻也徳薄而位尊知小而謀大力小而任重發揮義<lb/>
　理无一語及象者葢立象盡意欲人因象以求意也<lb/>
<pb n="27a"/>
　儒者求象而不求意聖人立象何為哉<lb/>
象曰覆公餗信如何也<lb/>
　本義言失信也<lb/>
六五鼎黄耳金鉉利貞<hi>鉉𤣥典反</hi>
　萊按五鼎之主也于象為耳中也曰黄耳鉉貫耳以<lb/>
　舉鼎者以金為之堅之至也措之則安舉之則行利<lb/>
　也貞也非利于貞也曷言非利于貞也文明之主得<lb/>
　中應剛彖曰元亨爻豈有戒詞乎　又按鼎象也而<lb/>
<pb n="27b"/>
　其意則天命既改正位方新一代之規模萬年之綱<lb/>
　紀俱于是而定焉鼎之為物也不可不堅貴也曰金<lb/>
　鉉不可不華美也曰玉鉉卜險要以建都邑繕甲兵<lb/>
　以固疆隅肅法紀以正朝廷治農桑以安艸野金鉉<lb/>
　之義也作禮樂以肅朝廟美制度以煥文章辨章服<lb/>
　以别等威習詩書以移風俗玉鉉之義也若魏晉宋<lb/>
　齊梁陳隋之君能取天下不能治天下乃知革而不<lb/>
　知鼎者此享國之不長而天下之亂所以日滋也<lb/>
<pb n="28a"/>
象曰鼎黄耳中以為實也<lb/>
　萊按二有實五用其中以受二之實即彖之得中而<lb/>
　應乎剛也<lb/>
上九鼎玉鉉大吉无不利<lb/>
　萊按五曰金鉉上曰玉鉉定鼎規模施之有次第焉<lb/>
　兵農之後繼以禮樂制度之外更有文章鼎至此鼎<lb/>
　道成矣故大吉无不利此與井上九義同皆取卦義<lb/>
　者<lb/>
<pb n="28b"/>
象曰玉鉉在上剛柔節<hi>叶即</hi>也<lb/>
　萊按玉剛而能温者象禮樂制度協剛克柔克之宜<lb/>
　又合五上兩爻取義曰剛柔節<lb/>
　<lb/>
　<lb/>
　<lb/>
　<lb/>
　易俟卷十四<lb/>
</p>
<p>
</p>
  </div>
</body>
</text>
</TEI>
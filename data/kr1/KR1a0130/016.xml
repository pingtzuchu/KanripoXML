<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易俟卷十六</head>
    <p>
<pb n="1a"/>
欽定四庫全書<lb/>
　易俟卷十六　　　　　翰林侍讀喬萊撰<lb/>
䷶<hi>離下震上</hi>
　程傳豐序卦得其所歸者必大故受之以豐豐盛大<lb/>
　之義為卦震上離下震動也離明也以明而動致豐<lb/>
　之道也<lb/>
　萊按豐時之最盛者多危詞何哉雖盛過而衰<lb/>
　天道之循環滿而不溢人事之補救而不専在<lb/>
<pb n="1b"/>
　此也葢豐之盛與大有相類大有安而豐危者<lb/>
　大有之主明豐之主暗也彖曰宜日中乃對症<lb/>
　發藥而爻之曰蔀曰沛曰見斗曰見沬皆暗之<lb/>
　所致也大有之時如周之成康漢之文景宋之<lb/>
　真仁是也豐之時如唐之天寳隋之大業宋之<lb/>
　崇寧是也<lb/>
豐亨王假之勿憂宜口中<hi>假庚白反</hi>
　萊按豐有亨義豐亨之盛唯王者能至之假至也盛<lb/>
<pb n="2a"/>
　過而衰可憂也聖人曰勿憂惟患不明耳日中則无<lb/>
　所不照昃則有所不照矣故曰宜日中<lb/>
彖曰豐大也明以動故豐<lb/>
　萊按以二體言也明以動動合機宜矣安得不豐<lb/>
王假之尚大也<lb/>
　萊按尚大之義傳中補出者非王者尚大何以至于<lb/>
　大哉秦皇漢武皆尚大者也<lb/>
勿憂宜日中宜照天下也<lb/>
<pb n="2b"/>
　萊按幅員廣逺人物繁庶照察雖周釁孽易萌唯无<lb/>
　所不照乃可保豐故曰宜照天下<lb/>
日中則昃月盈則食天地盈虚與時消息而況于人乎<lb/>
況于鬼神乎<lb/>
　萊按聖人教人多恐懼脩省而兹言勿憂者何哉善<lb/>
　乎項先生曰漢髙祖之除彭韓繫蕭何疑陳平唐太<lb/>
　宗之殺劉洎李君羨皆既豐之後憂之深也聖人曰<lb/>
　是不必憂愈憂則愈惑非保大之道也君人者昭吾<lb/>
<pb n="3a"/>
　明徳如日之中照臨下土豈有隂慝敢干其間哉雖<lb/>
　然日月為髙矣猶有昃食之虞天地為大矣猶有盈<lb/>
　虚之變人之智不免于死生鬼神之靈不免于聚散<lb/>
　則豐亦豈吾之所能常有就使失之亦常理也又豈<lb/>
　憂慮之所能如何哉此聖人極言勿憂之理而因以<lb/>
　足卦辭日中之義使知中者人之所當勉而昃亦非<lb/>
　人之所能為也<lb/>
象曰雷電皆至豐君子以折獄致刑<hi>折之舌反</hi>
<pb n="3b"/>
　萊按聖人論刑惟欽惟恤兹獨折獄致刑何哉葢豐<lb/>
　之時人心侈大驕奢滛欲僭竊無等子産之鑄刑書<lb/>
　孔明之用重法皆此意也<lb/>
初九遇其配主雖旬无咎徃有尚<lb/>
　程傳雷電皆至成豐之象明動相資致豐之道初九<lb/>
　明之初九四動之初位則相應用則相資故初謂四<lb/>
　為配主配猶匹也初于四云配故四于初云夷也旬<lb/>
　均也雖均陽也而可无咎往而相從則能成其豐故<lb/>
<pb n="4a"/>
　云有尚趙氏曰配如妻配夫也主猶孟子為主所主<lb/>
　之義<lb/>
象曰雖旬无咎過旬災<hi>叶兹</hi>也<lb/>
　程傳勢均則不相下者常理也然相資則相求初四<lb/>
　是也故雖旬而无咎也與人同事在降已以從若有<lb/>
　加上之意則患當至矣故曰過旬災也<lb/>
六二豐其蔀日中見斗往得疑疾有孚發若吉<lb/>
　萊按豐之異于大有者大有明在上也豐明在下也<lb/>
<pb n="4b"/>
　二離之主也二明而五暗有豐其蔀日中見斗之象<lb/>
　離為日雷在上則日有所蔽故暗也主暗則易疑臣<lb/>
　明尤足召疑二之所以不可往也然君疑而臣不可<lb/>
　不信惟積誠以感之以信化疑則能發六五之志而<lb/>
　致來章之慶矣五疑故二不可往二信故五終使之<lb/>
　來來往二字相應如屈原賈誼之徒憂思騷怨皆不<lb/>
　能有孚發若者<hi>汴水趙氏曰蔀古書無訓至顧野王始訓覆祖王輔嗣之説也今從之豐</hi>
　<hi>其蔀大有所覆蔽也日中通言晝非止午中星本晝夜明晝則燦于日而不見日者陽之陽也或食而幾</hi>
<pb n="5a"/>
　<hi>既則星斗燦然斗者隂之陽也體大故先見次乃盡見小星疑疾昏昧所致孔子送葬日有食之曰安知</hi>
　<hi>其不見星也</hi>
象曰有孚發若信以發志<hi>叶芝</hi>也<lb/>
九三豐其沛日中見沬折其右肱无咎<lb/>
　萊按日中見斗可謂暗矣且見沬焉暗之至也三陽<lb/>
　剛明體堪為股肱者乃應上六上三嵗不覿則三終<lb/>
　不可用矣故有折其右肱之象然所遭如此非三之<lb/>
　咎也故无咎沛作斾幡幔也沫小星也<lb/>
<pb n="5b"/>
象曰豐其沛不可大事也折其右肱終不可用<hi>叶賦</hi>也<lb/>
　萊按為大事者非君臣合徳不可若小事則隨時隨<lb/>
　事補救斡旋皆聖賢不容已者故睽言小事吉兹爻<lb/>
　言不可大事<lb/>
九四豐其蔀日中見斗遇其夷主吉<lb/>
　萊按二曰蔀曰見斗四亦曰蔀曰見斗其義何以别<lb/>
　焉曰二之見斗五之蔀也四之見斗四自蔀也曷言<lb/>
　乎四自蔀也曰二明體四非明體也孔子曰位不當<lb/>
<pb n="6a"/>
　又曰幽不明咎四非咎五也當是時君暗于上二見<lb/>
　疑三終不用四靦顔髙位周公所以諷其去也曷言<lb/>
　諷其去也曰夷主初也初在下而四遇之是去而就<lb/>
　初也故孔子曰行也<lb/>
象曰豐其蔀位不當<hi>平聲</hi>也日中見斗幽不明<hi>叶茫</hi>也遇其<lb/>
夷主吉行<hi>叶杭</hi>也<lb/>
六五來章有慶譽吉<lb/>
　萊按五暗主也本无慶也无譽也不吉也聖人畫策<lb/>
<pb n="6b"/>
　以導之曰若能致六二之來資其明以照天下有慶<lb/>
　也有譽也吉也二離之主故曰章耑指二言也先儒<lb/>
　謂來致天下之明殆不然已唐明皇不來張九齡所<lb/>
　以亂也徳宗來李泌所以亂而復治也但來六二便<lb/>
　是保豐<lb/>
象曰六五之吉有慶<hi>叶腔</hi>也<lb/>
　萊按六五不應吉也六五能吉可慶孰甚吉在一人<lb/>
　慶在天下來章之功大矣<lb/>
<pb n="7a"/>
上六豐其屋蔀其家闚其户閴其无人三嵗不覿凶<lb/>
　萊按上六居卦之終豐之極也去明最逺暗之至也<lb/>
　豐其屋侈大之象也蔀其家障蔽之象也闚其户閴<lb/>
　其无人空虚恍惚之象也三嵗時之久也三嵗不覿<lb/>
　久而不悟也豐莫豐于秦皇漢武之時暗莫暗于入<lb/>
　海求神仙之事此爻似之矣孔子曰天際翔也天際<lb/>
　者髙逺空虚之處翔于天際非求神仙之象乎又曰<lb/>
　自藏也諺語自瞞自也李少君死武帝曰不死化去<lb/>
<pb n="7b"/>
　耳非自藏乎<lb/>
象曰豐其屋天際翔也闚其户閴其无人自藏也<lb/>
䷷<hi>艮下離上</hi>
　程傳旅序卦豐大也窮大者必失其居故受之以旅<lb/>
　　吳氏應囬曰旅非商賈之謂凡客于外者皆是也<lb/>
　天子有天子之旅天王出居于鄭是也諸侯有諸侯<lb/>
　之旅公在楚是也大夫有大夫之旅陳文子之去他<lb/>
　邦是也聖賢有聖賢之旅孔子之轍環孟子之歴聘<lb/>
<pb n="8a"/>
　是也旅豈一槩哉<lb/>
旅小亨旅貞吉<lb/>
　萊按羈旅之時亨詎能大曰小亨然不可失正也曰<lb/>
　貞吉造次必于是也<lb/>
彖曰旅小亨柔得中乎外而順乎剛止而麗乎明<hi>叶茫</hi>是<lb/>
以小亨旅貞吉也<lb/>
　萊按先儒謂旅不取君義人君无旅也是大不然卦<lb/>
　之名旅者專取君之旅也何則彖傳柔得中乎外是<lb/>
<pb n="8b"/>
　也曷言乎柔得中乎外也凡重卦之遇坎離者以坎<lb/>
　之陽離之隂主其卦以其據二五之地也豐旅反對<lb/>
　卦也離之一隂在豐為内卦之二在旅為外卦之五<lb/>
　柔得中乎外也是專取君之旅也順乎剛一隂麗二<lb/>
　陽之間旅之義也小亨也以二體言艮止也離明也<lb/>
　止而麗乎明處旅之道也貞也旅之所以吉也<lb/>
旅之時義大矣哉<lb/>
　雲峰胡氏曰難盡者旅之義難處者旅之時此其時<lb/>
<pb n="9a"/>
　義所以為大<lb/>
象曰山上有火旅君子以明慎用刑而不留獄<lb/>
　萊按明慎用刑而不留獄皆從旅發義羈旅之當刑<lb/>
　者或依傍之無人或衣食之不繼若濫刑若留獄不<lb/>
　應死而死者多矣聖人慎重民命于刑雖不得以旅<lb/>
　人而不用不敢不明不敢不慎也若獄則斷斷不留<lb/>
　矣<lb/>
初六旅瑣瑣斯其所取災<lb/>
<pb n="9b"/>
　平甫項氏曰君子之旅以行道也小人之旅以求利<lb/>
　也二者皆非明不濟若止于瑣瑣則胥失之矣瑣瑣<lb/>
　細小貌也<lb/>
象曰旅瑣瑣志窮災<hi>叶兹</hi>也<lb/>
　臨川吳氏曰柔而居下其志猥陋故曰窮　中溪張<lb/>
　氏曰詩云瑣兮尾兮流離之子初六有焉<lb/>
六二旅即次懷其資得童僕貞<lb/>
　本義即次則安懷資則裕得其童僕之貞信則无欺<lb/>
<pb n="10a"/>
　而有賴旅之最吉者也<lb/>
象曰得童僕貞終无尤<hi>叶怡</hi>也<lb/>
　程傳羈旅之人所賴者童僕也既得童僕之忠貞終<lb/>
　无尤悔矣<lb/>
九三旅焚其次喪其童僕貞厲<lb/>
　建安丘氏曰九三爻辭全與二反二即次而三焚二<lb/>
　得童僕而三喪二之貞无尤而三之貞則厲者二柔<lb/>
　順得中三過剛不中故也過剛豈處旅之道哉<lb/>
<pb n="10b"/>
象曰旅焚其次亦以傷矣以旅與下其義喪<hi>平聲</hi>也<lb/>
　本義以旅之時而與下之道如此義當喪也<lb/>
九四旅于處得其資斧我心不快<lb/>
　汴水趙氏曰旅而言處旅于此因處于此矣資貨也<lb/>
　以潤身也斧器也以致用也旅而兼得若可安矣然<lb/>
　旅貴于行行則進可以達退可以歸今捐親戚棄墳<lb/>
　墓僑寄于異鄉寧不動故山之思是猶有不快于心<lb/>
　者<lb/>
<pb n="11a"/>
　萊按四爻之義如李陵之在匈奴庾信之在北周荅<lb/>
　蘇武書哀江南賦其心豈能快耶<lb/>
象曰旅于處未得位也得其資斧心未快<hi>叶鬼</hi>也<lb/>
　汴水趙氏曰以六居四宜也九而居之于位為未得<lb/>
　旅而暫止宜也今而久居于義為未安雖有資斧之<lb/>
　得中心則未快也<lb/>
六五射雉一矢亡終以譽命<hi>射食亦反</hi>
　本義雉文明之物離之象也六五柔順文明又得中<lb/>
<pb n="11b"/>
　道為離之主故得此爻者為射雉之象雖不无亡矢<lb/>
　之費而所喪不多終有譽命也<lb/>
　萊按先儒謂人君无旅五不取君義是殆不然君之<lb/>
　未即位而旅者如夏臺之繫羑里之囚是也後世唐<lb/>
　明皇之幸蜀明英宗之狩土木皆旅也惟内文明而<lb/>
　外柔順故終以譽命<lb/>
象曰終以譽命上逮<hi>叶退</hi>也<lb/>
　白雲郭氏曰譽在人者也命在天者也上逮者天聽<lb/>
<pb n="12a"/>
　自我民聽其道登聞于天也葢人君脩德于身終致<lb/>
　文明之盛而上受天命也猶文王受命而詩言令聞<lb/>
　不已非人君在旅之義乎<lb/>
上九鳥焚其巢旅人先笑後號咷喪牛于易凶<lb/>
　萊按五先旅而得國者上失國而後旅者鳥焚其巢<lb/>
　無枝可棲失國之象也失國則一旅人而已追遡其<lb/>
　國之未失也驕奢滛蕩樂其所以亡者先笑也迨計<lb/>
　無復之銜璧輿櫬而為旅人後號咷也離為飛鳥又<lb/>
<pb n="12b"/>
　為牛易疆場也喪牛于易亦亡國之義也此如孫皓<lb/>
　之旅于晉陳叔寶之旅于隋李煜之旅于宋也<lb/>
象曰以旅在上其義焚也喪牛于易終莫之聞也<lb/>
　萊按上不可旅也旅而在上于義當焚不必問其事<lb/>
　矣終莫之聞至死不悟也哀哉<lb/>
䷸<hi>巽下巽上</hi>
　程傳巽序卦旅而无所容故受之以巽巽者入也羈<lb/>
　旅親寡非巽順何所取容巽所以次旅也為卦一隂<lb/>
<pb n="13a"/>
　在二陽之下巽順于陽所以為巽也<lb/>
巽小亨利有攸往利見大人<lb/>
　萊按彖傳之釋小亨利有攸往利見大人也只在剛<lb/>
　巽乎中正而志行柔皆順乎剛二句内是以小亨一<lb/>
　氣貫下利有攸往二句不另加釋詞葢中正志行何<lb/>
　往不利大人指二五二隂順之利見之義也先儒分<lb/>
　三層解不合于孔子<lb/>
彖曰重巽以申命<lb/>
<pb n="13b"/>
　建安丘氏曰重巽上下皆巽也巽之徳順而善入而<lb/>
　于象為風風者天之號令故有命令之象内巽者命<lb/>
　之始外巽者申前之命也君子于命令重復而丁寧<lb/>
　之則入人也易故曰重巽以申命<lb/>
剛巽乎中正而志行<hi>叶杭</hi>柔皆順乎剛是以小亨利有攸<lb/>
往利見大人<lb/>
　本義謂隂為主是以小亨隆山李氏曰若徒以一隂<lb/>
　潛伏謂之巽而不究乎陽畫在二五之位有巽乎中<lb/>
<pb n="14a"/>
　正之徳隂畫在二陽之下有順乎陽剛之義則巽之<lb/>
　所以致亨者不可得而見矣<lb/>
象曰隨風巽君子以申命行事<lb/>
　汴水趙氏曰巽為風重巽故曰隨風風天之號令也<lb/>
　時當秋冬之交冬春之際必有長風亘日綿夜然後<lb/>
　能變凉為寒舒肅殺為融和隨風之力也王者命令<lb/>
　四方絶逺人情之利病不同一命之未必徧孚申命<lb/>
　之而後事行觀盤庚康誥多士諸書至于再至于三<lb/>
<pb n="14b"/>
　勤懇不已遷亳化商之事卒以有行申命之功也<lb/>
初六進退利武人之貞<lb/>
　萊按聖人于坤之一隂有履霜堅氷之戒姤之一隂<lb/>
　有羸豕蹢躅之憂于巽之一隂無戒辭且勉之以武<lb/>
　人之貞何哉葢巽一索而得女者伏于二陽之下巽<lb/>
　乎陽者也豈似坤之一隂積而至于六姤之一隂積<lb/>
　而至于五乎巽為不果故有進退之象宜其以武人<lb/>
　之貞勉之矣<lb/>
<pb n="15a"/>
象曰進退志疑也利武人之貞志治<hi>叶芝</hi>也<lb/>
　萊按進退者不果之象也曷為乎不果也曰其志疑<lb/>
　懼也唯剛貞以立其志乃可有為故曰志治<lb/>
九二巽在牀下用史巫紛若吉无咎<lb/>
　泉峯龔氏曰九二以陽居隂而得中本能巽者但當<lb/>
　巽時九五陽剛中正居尊位而二以陽剛應之若未<lb/>
　能盡巽順之道者必深自謙抑而又丁寜煩悉以道<lb/>
　達誠意于其上乃可吉而无咎故設巽在牀下用史<lb/>
<pb n="15b"/>
　巫紛若之象汴水趙氏曰古者尊上坐于牀卑者拜<lb/>
　于牀下巽之義也萊謂巽在牀下非過屈也史巫紛<lb/>
　若非為諂也彖傳曰剛巽乎中正而志行指二之巽<lb/>
　于五也臣之道巽之時當如是也<lb/>
象曰紛若之吉得中也<lb/>
　萊按周公恐其剛而不能巽也故戒之以巽孔子又<lb/>
　恐其巽而過于巽也故節之以中<lb/>
九三頻巽吝<lb/>
<pb n="16a"/>
　萊按九三以剛居剛不能巽者也既不能巽又不能<lb/>
　强屢巽屢失故為頻巽可羞之道也<lb/>
象曰頻巽之吝志窮也<lb/>
　童溪王氏曰前倨後恭動而易窮豈其志歟故曰志<lb/>
　窮<lb/>
六四悔亡田獲三品<lb/>
　萊按柔進而漸髙有悔也程子曰居上之下巽于上<lb/>
　也以巽臨下巽于下也如此不惟无過而且有功為<lb/>
<pb n="16b"/>
　悔亡田獲三品之象三品一為乾豆一為賔客一為<lb/>
　充庖<lb/>
象曰田獲三品有功也<lb/>
九五貞吉悔亡无不利无初有終先庚三日後庚三日<lb/>
吉<lb/>
　萊按巽與謙不同謙者有而不居巽則不得不巽雖<lb/>
　帝王之尊亦有之固時勢之為而出之不可不正也<lb/>
　漢和親唐納幣皆非貞而可悔者正則吉而悔亡无<lb/>
<pb n="17a"/>
　不利已大抵巽之為道始雖巽順終必獲伸有无初<lb/>
　有終之理又戒以先庚三日後庚三日何哉繫詞曰<lb/>
　巽以行權可暫而不可常宜有所變更也程子曰十<lb/>
　干戊巳為中過中則變庚者事之變也彖傳曰重巽<lb/>
　申命象曰申命行事皆申其變更之命也漢獻帝巽<lb/>
　于權奸唐肅代巽于藩鎮文僖巽于宦官皆不明先<lb/>
　庚後庚之義者梅邊熊氏曰蠱言先甲後甲是當積<lb/>
　壞之餘而取造始之意巽言先庚後庚是當申命之<lb/>
<pb n="17b"/>
　時而取更新之意庚以甲為對甲者事之始故蠱有<lb/>
　先甲後甲之説庚者變之始故巽有先庚後庚之説<lb/>
　甲言于卦辭通論一卦之義庚言于爻辭五巽之主<lb/>
　乃重巽以申命者與<lb/>
象曰九五之吉位正中也<lb/>
上九巽在牀下喪其資斧貞凶<lb/>
　萊按上何以巽在牀下也曰居巽之極過于巽也二<lb/>
　在牀下而吉上在牀下而凶何也曰位不同也二位<lb/>
<pb n="18a"/>
　下過巽可以獲吉上大臣之位患得患失一味諂諛<lb/>
　恭而無禮生平所有豈不喪乎正乎凶矣此爻與孔<lb/>
　光謁董賢相類孔子曰上窮者位已髙矣年已衰矣<lb/>
　固寵之計已窮保位之謀益鄙資斧既喪禍患隨之<lb/>
　故又曰正乎凶也<lb/>
象曰巽在牀下上窮也喪其資斧正乎凶也<lb/>
䷹<hi>兑下兑上</hi>
　程傳兌序卦巽者入也入而後説之故受之以兑兑<lb/>
<pb n="18b"/>
　者説也物相入則相説兑所以次巽也<lb/>
兑亨利貞<lb/>
　萊按巽兑反對之卦也序卦曰入而後説之則其入<lb/>
　之者深也非聲音笑貌以為説也説自有亨道焉以<lb/>
　卦畫言二五剛中也三上柔外也柔外則人説而歸<lb/>
　之利也剛中則説人者非驩虞小術也貞也平甫項<lb/>
　先生曰兑之亨利貞自是三徳非利在于貞也玩説<lb/>
　以利貞其義可見言以利與貞而得説也<lb/>
<pb n="19a"/>
彖曰兑説也剛中而柔外説以利貞是以順乎天而應<lb/>
乎人説以先民民忘其勞説以犯難民忘其死説之大<lb/>
民勸矣哉<lb/>
　隆山李氏曰柔外故能説剛中故能利貞若柔外而<lb/>
　中不剛是説之不以道也<lb/>
　萊按順乎天而應乎人惟革與兑有之非順天應人<lb/>
　則不可革非説則不能順天應人乃帝王受命之事<lb/>
　非泛泛順天理應人心也中溪張氏曰禹之封山濬<lb/>
<pb n="19b"/>
　川非説而忘勞者乎湯之東征西怨非説而忘死者<lb/>
　乎主帝王之説是也<lb/>
象曰麗澤兑君子以朋友講習<lb/>
　程傳兩澤相麗交相浸潤君子觀其象而朋友講習<lb/>
　以互相滋益先儒謂天下之可説莫朋友講習若也<lb/>
初九和兑吉<lb/>
　節齋蔡氏曰爻位皆剛不比于柔得説之正和而不<lb/>
　流者也故吉<lb/>
<pb n="20a"/>
象曰和兑之吉行未疑也<lb/>
　本義居卦之初其説也正未有所疑也<lb/>
九二孚兑吉悔亡<lb/>
　萊按二比于三宜有悔也而剛中之徳人所共信和<lb/>
　而不同無比匪之嫌故吉而悔亡<lb/>
象曰孚兑之吉信志<hi>叶芝</hi>也<lb/>
　中溪張氏曰二大臣之位天下視其所説以為趨向<lb/>
　者也孚人皆信其説之正也<lb/>
<pb n="20b"/>
六三來兑凶<lb/>
　程傳六三隂柔不中正之人説不以道者也來兑就<lb/>
　之以求説也比于在下之陽枉已非道就以求説所<lb/>
　以凶也<lb/>
象曰來兑之凶位不當<hi>平聲</hi>也<lb/>
　建安丘氏曰六三柔而不中故來就在下之陽而有<lb/>
　妄説之凶无他以柔居剛位不當故也來者反而之<lb/>
　内也<lb/>
<pb n="21a"/>
九四商兑未寧介疾有喜<lb/>
　萊按説之義宜剛中柔外陽爻曰和曰孚悦以正也隂<lb/>
　爻曰來曰引説不以正也四陽爻何以商焉四多疑<lb/>
　之位也居大臣之地持兩可之心乃理欲公私之介<lb/>
　不可不審所從也四之不決所從四之疾也能介然<lb/>
　守正以逺柔邪去其疾矣是有喜也<lb/>
象曰九四之喜有慶<hi>叶腔</hi>也<lb/>
　萊按四大臣也好惡不可不正喜在四慶在天下矣<lb/>
<pb n="21b"/>
九五孚于剥有厲<lb/>
　萊按剥隂剥陽之謂指上六也上六引兑何言剥也<lb/>
　曰引工于剥也曷言工于剥也曰使非引也無以媚<lb/>
　陽而取説又安能剥陽耶剥也五曷為孚之曰成説<lb/>
　之主居説之極善説五者也五樂其諂䛕忘其邪媚<lb/>
　是以孚也何以知五之孚也曰尊而上之比而近之<lb/>
　知其孚也孚美徳也為君者患不信其臣如隨之孚<lb/>
　嘉不亦善乎乃孚于剥周公危之矣曰有厲曷厲也<lb/>
<pb n="22a"/>
　唐明皇孚李林甫而致天寶之亂徳宗孚盧杞而召<lb/>
　懷光之叛宋神宗孚王安石徽宗孚蔡京遂成南渡<lb/>
　之禍詎不危哉<lb/>
象曰孚于剥位正當也<lb/>
　萊按位正當惜之也陽剛中正之主而為隂柔小人<lb/>
　所惑豈不惜哉<lb/>
上六引兑<lb/>
　萊按三上二爻兑之主也三曰來就而説之也上曰<lb/>
<pb n="22b"/>
　引誘而説之也先儒疑其不凶謂下乘九五之中正<lb/>
　无所施其邪説是殆不然九五孚于剥矣何以信其<lb/>
　邪説无所施耶葢小人而據髙位一味諂䛕不凶也<lb/>
　如張禹孔光之流何嘗凶乎故孔子以其未光二字<lb/>
　誅其心<lb/>
象曰上六引兑未光也<lb/>
　<lb/>
　易俟卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易俟卷十一</head>
    <p>
<pb n="1a"/>
欽定四庫全書<lb/>
　易俟卷十一　　　　　翰林侍讀喬萊撰<lb/>
䷢<hi>坤下離上</hi>
　程傳晉序卦物不可以終壯故受之以晉為卦離在<lb/>
　坤上日岀地上也升而益明故為晉<lb/>
　萊按晉明夷反對之卦也日岀地上曰晉日入地中<lb/>
　曰明夷日入地中上不明而晦下有明而傷時之衰<lb/>
　也日岀地上侯順而附乎王王明而接乎侯世之盛<lb/>
<pb n="1b"/>
　也東谷鄭氏曰此諸侯之卦也下順上明諸侯承王<lb/>
　之象臣道雖貴柔順然左右侍從之臣有弼違糾繆<lb/>
　之責一于柔順非忠矣惟諸侯分職于外承令稟命<lb/>
　專以柔順為貴<lb/>
晉康侯用錫馬蕃庶晝日三接<lb/>
　先儒謂錫馬蕃庶恩之者豐晝日三接禮之者隆也<lb/>
　平甫項氏曰康侯猶禮言寧侯也康侯用錫馬蕃庶<lb/>
　侯享王之禮也錫猶納錫錫貢之錫享禮四馬卓立<lb/>
<pb n="2a"/>
　九馬隨之故曰蕃庶也晝日三接王接侯之禮也覲<lb/>
　禮延升一也覲畢致享升致命二也享畢王勞之升<lb/>
　成拜三也汴水趙氏與項氏合從項氏<lb/>
彖曰晉進也明出地上順而麗乎大明<hi>叶芒</hi>柔進而上行<lb/>
<hi>叶杭</hi>是以康侯用錫馬蕃庶晝日三接也<lb/>
　萊按明出地上離乗坤也順而麗乎大明坤附離也<lb/>
　柔進而上行明夷之二上行而為晉之五也此于二<lb/>
　體反對之中看出侯以順而承王王以明而禮侯統<lb/>
<pb n="2b"/>
　論封建朝貢之盛六爻中无可當康侯者故康侯無<lb/>
　專指也<lb/>
象曰明出地上晉君子以自昭明德<lb/>
　本義昭明之也<lb/>
初六晉如摧如貞吉罔孚裕无咎<lb/>
　萊按晉以日出地上為義初坤體又下也日未出乎<lb/>
　地也有不遽進之義焉上應九四乃奸貪大臣初獨<lb/>
　守正不行諂附既无汲引且被摧抑人以為危君子<lb/>
<pb n="3a"/>
　以為吉也守正而吉孚也設罔孚焉裕則无咎裕之<lb/>
　一字乃仕途最上方法仕途之敗未有不由于躁者<lb/>
　躁而不進早已傷名躁而驟進終當致禍裕而待之<lb/>
　時移局换安然進矣<lb/>
象曰晉如摧如獨行正<hi>叶貞</hi>也裕无咎未受命<hi>叶名</hi>也<lb/>
　萊按唯獨行正是以見摧如同流合汙誰其摧之<lb/>
　程子曰聖人恐人不達裕之義而居位失職也補出<lb/>
　未受命見初之在下當如是爾<lb/>
<pb n="3b"/>
六二晉如愁如貞吉受茲介福于其王母<lb/>
　萊按二坤體日猶未出于地亦未能遽進之象二有<lb/>
　中正之德當晉之時九四以貪邪小人竊據髙位正<lb/>
　人君子多被摧抑故愁如其所愁不僅一已之通塞<lb/>
　也六五離之中爻得坤之二爻為王母之象如司馬<lb/>
　温公不拜樞宻愁安石之亂政不得行其志也迨元<lb/>
　祐之時宣仁太后臨朝入為宰相天下皆食其福非<lb/>
　此爻之義與若曰享王妣之吉占恐不然已<lb/>
<pb n="4a"/>
象曰受茲介福以中正<hi>叶貞</hi>也<lb/>
六三衆允悔亡<lb/>
　萊按三居坤之上日出乎地矣有上行之象坤為衆<lb/>
　衆允之羣隂合志而進也志既上行悔且亡矣夫初<lb/>
　以行正而摧二以中正而愁三以不中不正而允可<lb/>
　慨也已且君子之立朝也曰中立曰孤立若衆允非<lb/>
　君子之道也衆曷為乎允之也曰衆之中鮮有中正<lb/>
　者同流合汙黨援諂附仕進之途大抵如是<lb/>
<pb n="4b"/>
象曰衆允之志上行<hi>叶杭</hi>也<lb/>
九四晉如鼫䑕貞厲<hi>鼫音石</hi>
　本義不中不正以竊髙位貪而畏人盖危道也故為<lb/>
　鼫䑕之象　中溪張氏曰詩以碩䑕刺貪此之鼫䑕<lb/>
　象其貪于進也<hi>瞿唐來氏曰鼫䑕廣韻以為螻蛄則非䑕矣玉篇以為形大如䑕頭似兎</hi>
　<hi>尾有毛青黄色則又䑕之異者也蔡邕以為王技䑕能飛不能過屋能縁不能窮木能遊不能度谷能穴</hi>
　<hi>不能掩身能走不能先人則飛䑕也郭景純以為形大如䑕好在田中食粟豆則田䑕也廣韻碩字同一</hi>
　<hi>類二字從石皆音石詩碩䑕刺貪即詩之碩䑕無疑矣䑕竊人之物然晝則伏藏夜則走動盖不敢見日</hi>
<pb n="5a"/>
　<hi>而畏人者也離為日晉者晝也䑕豈能見之哉但當進之時見衆人俱進彼亦同進不復畏其晝矣萊按</hi>
　<hi>物之醜至䑕而極四有此象其人可知為大臣者尚其慎諸</hi>
象曰鼫䑕貞厲位不當<hi>平聲</hi>也<lb/>
六五悔亡失得勿恤往吉无不利<lb/>
　程傳六以柔居尊位本當有悔以大明而下皆順附<lb/>
　故其悔得亡也下既同德順附當推誠委任盡衆人<lb/>
　之才通天下之志勿復自任其明恤其失得如此而<lb/>
　往則吉而无不利也六五之明不患其不能明照患<lb/>
<pb n="5b"/>
　其用明之過至于察察失委任之道故戒以失得勿<lb/>
　恤也<hi>朱子門人問失得勿恤之說曰便是伊川說得太深據此爻只是占者占得此爻則不必恤其</hi>
　<hi>失得而自亦无所不利耳如何說人君既得同德之人而委任之不復恤其失得如此則蕩然无復是非</hi>
　<hi>而天下之事亂矣假使其所任之人或作亂者亦將不恤之乎雖以堯舜之聖臯夔益稷之賢猶云屢省</hi>
　<hi>乃成如何說既得同心同德之人而任之則在上者一切不管而任其所為豈有此理且彼所為既失矣</hi>
　<hi>為上者如何不恤得聖人无此等說話聖人說得甚淺伊川解得太深聖人所說短伊川解得長萊按程</hi>
　<hi>子之說是也朱子駁之程朱異同如此附載于篇</hi>
象曰失得勿恤往有慶<hi>叶腔</hi>也<lb/>
<pb n="6a"/>
上九晉其角維用伐邑厲吉无咎貞吝<lb/>
　萊按進而不已其勢必爭角之象也序卦傳曰進必<lb/>
　有所傷不爭何以傷也有上爻之爭乃有下卦之傷<lb/>
　其義如是以進而爭所争一己之私也推之用兵豈<lb/>
　有弔民伐罪公天下之意乎維伐已之私邑而已若<lb/>
　知爭之可危而改之吉且无咎矣否則固守不變吝<lb/>
　之道也<lb/>
象曰維用伐邑道未光也<lb/>
<pb n="6b"/>
　萊按周公曰吝孔子曰未光當茲爻者盍亦自反<lb/>
䷣<hi>離下坤上</hi>
　程傳明夷序卦晉者進也進必有所傷故受之以明<lb/>
　夷為卦坤上離下明入地中也反晉成明夷晉者明<lb/>
　盛之卦羣賢並進之時也明夷昏暗之卦明者見傷<lb/>
　之時也<lb/>
明夷利艱貞<lb/>
　萊按時當明夷聖賢何以處此曰艱貞而已艱則能<lb/>
<pb n="7a"/>
　藏其明貞則明不息此其所以利也此文王親嘗者<lb/>
　故繫彖為後世訓<lb/>
彖曰明入地中明夷<lb/>
　雷氏曰晉曰明出地上明夷曰明入地中可以知渾<lb/>
　天之說也晉晝也晉為晝則明夷為夜<lb/>
内文明而外柔順以蒙大難文王以之利艱貞晦其明<lb/>
也内難而能正其志箕子以之<lb/>
　誠齋楊氏曰用一卦之道者文王也用一爻之道者<lb/>
<pb n="7b"/>
　箕子也大難以天下言内難以一家言紂之難大而<lb/>
　及天下而不能及文王小而及一家而不能及箕子<lb/>
　此艱貞之利也<hi>有譏堯峯汪先生不宜以史證經者先生引程朱暨諸先儒為據萊按不</hi>
　<hi>獨程朱暨諸先儒然也明夷彖傳曰内文明而外柔順以蒙大難文王以之内難而能正其志箕子以之</hi>
　<hi>繫辭曰顔氏之子其殆庶㡬乎有不善未嘗不知知之未嘗復行也易曰不逺復无祇悔元吉此孔子之</hi>
　<hi>以史證經也明夷之五曰箕子之明夷利貞泰之五曰帝乙歸妹以祉元吉歸妹之五曰帝乙歸妹其君</hi>
　<hi>之袂不如其娣之袂良月㡬望吉隨之上曰拘係之乃從維之王用亨于西山升之四曰王用亨于岐山</hi>
　<hi>吉无咎既濟之三曰高宗伐鬼方三年克之小人勿用未濟之四曰震用伐鬼方三年有賞于大國此周</hi>
<pb n="8a"/>
　<hi>公之以史證經也惜堯峯下世不及以余言告之其譏堯峯者侏儒之見真可鄙也</hi>
象曰明入地中明夷君子以莅衆用晦而明<lb/>
　平甫項氏曰明出地上君子以之自治明入地中君<lb/>
　子以之治人莅衆坤也用晦而明坤養離也<lb/>
初九明夷于飛垂其翼君子于行三日不食有攸往主<lb/>
人有言<lb/>
　程傳初九明體而居明夷之初見傷之始也九陽明<lb/>
　上升者也故取飛象昏暗在上傷陽之明使不得上<lb/>
<pb n="8b"/>
　進是于飛而垂其翼也雖見傷之端未顯君子則能<lb/>
　見之行謂去其禄位而退藏也三日不食言困窮之<lb/>
　極也夫知㡬者君子之獨見非衆人所能識也明夷<lb/>
　之始傷未顯而去之世俗孰不疑恠故有所往則主<lb/>
　人有言也然君子不以世俗之見怪而遲疑其行也<lb/>
　若俟衆人盡識其傷已及而不能去矣此薛方所以<lb/>
　為明而揚雄所以不獲其去也如穆生之去楚申公<lb/>
　白公且非之况世俗之人乎但譏其責小禮而不知<lb/>
<pb n="9a"/>
　避胥靡之禍也當其言曰不去楚人將鉗我于市雖<lb/>
　二儒者亦以為過甚之言也又如袁閎于黨事未起<lb/>
　之前名德之士方鋒起而獨潛身土室故人以為狂<lb/>
　生幸免黨錮之禍往而有言胡足怪也<lb/>
象曰君子于行義不食也<lb/>
　本義唯義所在不食可也　童溪王氏曰君子于行<lb/>
　謂去其禄位也三日不食謂義不食其禄也<lb/>
六二明夷于左股用拯馬壯吉<lb/>
<pb n="9b"/>
　萊按二離之主明之至也明之夷夷二也故以此爻<lb/>
　當文王也瞿唐來氏曰文王囚于羑里夷于左股也<lb/>
　散宜生之徒獻珍物美女用拯馬壯也脫羑里之囚<lb/>
　得專征伐吉也傷股其傷淺也二隂爻曰左<lb/>
象曰六二之吉順以則也<lb/>
　萊按文王之服事順也孔子補出則字恐後人以阿<lb/>
　䛕失道為順也<lb/>
九三明夷于南狩得其大首不可疾貞<lb/>
<pb n="10a"/>
　程傳九三離之上明之極也上六坤之上暗之極也<lb/>
　至明居下至暗在上正相敵應將以明去暗也斯義<lb/>
　也其湯武之事也南明方也狩畋而去害之事也大<lb/>
　首暗之魁首上六也三與上相應為至明克至暗之<lb/>
　象不可疾貞謂舊染汙俗必以其漸革之故酒誥云<lb/>
　惟殷之迪諸臣惟工乃湎于酒勿庸殺之姑惟教之<lb/>
　至于既乆尚曰餘風未殄是漸漬之俗不可以遽革<lb/>
　也萊按建安丘氏曰不可疾貞者猶冀其改過遷善<lb/>
<pb n="10b"/>
　則伐可不舉矣誠齋楊氏曰武王伐殷須假五年不<lb/>
　可疾之貞也與程子不合然其說較勝並載于此<lb/>
　隆山李氏曰雜卦云晉晝則明夷為夜又曰明夷誅<lb/>
　則晉為賞錫馬三接賞也南狩得大首誅也<lb/>
象曰南狩之志乃大得也<lb/>
　萊按南狩而曰志者原其心也乃大得者有湯武之<lb/>
　志然後可行湯武之事而大得也<lb/>
六四入于左腹獲明夷之心于出門庭<lb/>
<pb n="11a"/>
　萊按下三爻離體四則入坤體矣荀氏曰坤為腹瞿<lb/>
　唐來氏曰乾為右坤為左豐九三陽也曰折其右肱<lb/>
　明夷六四隂也曰入于左腹左腹坤之象也腹取其<lb/>
　容左取其暗入于幽深之處藏之甚宻不可得而見<lb/>
　也朱子曰獲明夷之心于出門庭者得意于逺去之<lb/>
　義也<lb/>
象曰入于左腹獲心意<hi>叶益</hi>也<lb/>
六五箕子之明夷利貞<lb/>
<pb n="11b"/>
　本義居至闇之地近至闇之君而能立其志箕子之<lb/>
　象也貞之至也　東谷鄭氏曰天下不可一日无君<lb/>
　也其不可无君者不可一日无彝倫也五君位也居<lb/>
　君位而夷其明君道息矣君雖不君然君之道其可<lb/>
　息乎故五不言君而言箕子之利貞箕子雖傷利在<lb/>
　貞而不死者以天之彝倫待已而後傳也六五居中<lb/>
　箕子之中也君失是中而箕子得是中箕子傳之而<lb/>
　後天下萬世皆由是中以生故曰箕子之貞明不可<lb/>
<pb n="12a"/>
　息也使明而可息則箕子當死于商武王不必訪于<lb/>
　箕子矣五不言君而言箕子君道在焉故也<lb/>
象曰箕子之貞明不可息也<lb/>
　萊按箕子之貞明不可息即殷有三仁之義盖箕子<lb/>
　既不得更如微子之去使再效比干之死則明㡬乎<lb/>
　息矣故微子以去為貞比干以死為貞箕子以徉狂<lb/>
　為貞曷為乎箕子之不必去也微子太乙之子大宗<lb/>
　不可絶也箕子太乙之弟無闗宗祀者曷乎不可死<lb/>
<pb n="12b"/>
　也衍洪範九疇正是明不可息處　易之道教人趨<lb/>
　吉避凶善處憂患故明夷之卦引箕子不引比干<lb/>
上六不明晦初登于天後入于地<lb/>
　本義以隂居坤之極不明其德以至于晦始則處髙<lb/>
　位以傷人之明終必至于自傷而墜厥命<lb/>
　萊按不以五位居紂者不許其為君也易之亡國之<lb/>
　君皆指上爻如屯之泣血漣如旅之旅焚其巢是也<lb/>
象曰初登于天照四國也後入于地失則也<lb/>
<pb n="13a"/>
　建安丘氏曰明夷六二受人之傷者以其順則故卒<lb/>
　能自全其明而免禍上六傷人之明者以其失則故<lb/>
　至于自墜厥命而䘮邦則者君道之正也其可失乎<lb/>
　萊按下三爻離也明而在下者也上三爻坤也暗而<lb/>
　在上者也明而在下周人當之暗而在上殷人當之<lb/>
　先儒謂飛而垂翼者夷齊之避紂也夷于左股者文<lb/>
　王之囚也得其大首者武王之克殷也入于左腹者<lb/>
　微子去也箕子之貞徉狂也不明晦紂也<lb/>
<pb n="13b"/>
䷤<hi>離下巽上</hi>
　程傳家人序卦夷者傷也傷于外者必反于家故受<lb/>
　之以家人為卦外巽内離風自火出由家而及于外<lb/>
　之象<lb/>
家人利女貞<lb/>
　萊按家人最難者女貞文王以利女貞三字盡家人<lb/>
　之義中溪張氏曰家人合巽離成卦巽長女而位四<lb/>
　離中女而位二以柔居柔各得其正此亦利女貞之<lb/>
<pb n="14a"/>
　義<lb/>
彖曰家人女正位乎内男正位乎外男女正天地之大<lb/>
義也<lb/>
　萊按文王言女貞孔子補出男正位乎外以合天地<lb/>
　大義中溪張氏曰内卦以六居二隂得隂位女正位<lb/>
　乎内也外卦以九居五陽得陽位男正位乎外也男<lb/>
　女之位各得其正乃天地隂陽之大義也<lb/>
家人有嚴君焉父母之謂也<lb/>
<pb n="14b"/>
　萊按嚴君兼父母言不獨父稱君母亦稱君父當嚴<lb/>
　母亦當嚴矣盖母不嚴則子弟之過父不得而聞内<lb/>
　外之别父不得而察家人之所以利女貞也<lb/>
父父子子兄兄弟弟夫夫婦婦而家道正正家而天下<lb/>
定矣<lb/>
　萊按父父子子兄兄弟弟夫夫婦婦而家道正乃人<lb/>
　倫中有自然之節文從天性流出覺父慈子孝兄友<lb/>
　弟恭夫倡婦隨皆後來添出字面<lb/>
<pb n="15a"/>
象曰風自火出家人君子以言有物而行有恒<lb/>
　本義身修則家治矣　中溪張氏曰巽為風離為火<lb/>
　盖火熾則風生而火者風之母也君子知風自火出<lb/>
　之象則知風火之本自家而出而家之本又自身而<lb/>
　出也夫身之所出惟言與行物猶不誠无物之物謂<lb/>
　事實也恒常度也言有物則非虚言行有恒則非偽<lb/>
　行言行相顧則其身脩身脩則家齊國治天下平矣<lb/>
　此知風之自矣<lb/>
<pb n="15b"/>
初九閑有家悔亡<lb/>
　萊按初家道之始也曰閑防之于早也悔亡者非有<lb/>
　悔而亡之也防之于早則不至有悔矣<lb/>
象曰閑有家志未變也<lb/>
　本義志未變而豫防之　庸齋趙氏曰閑于始則人<lb/>
　心未變无傷恩害義之事故悔亡教婦初來教子嬰<lb/>
　孩是也<lb/>
六二无攸遂在中饋貞吉<lb/>
<pb n="16a"/>
　進齋徐氏曰六二以柔居中巽順應五婦之道也遂<lb/>
　專成也婦人无所專成惟在主中饋而已所謂惟酒<lb/>
　食是議者也貞吉者居中得正固守順道故吉也<lb/>
　漢上朱氏曰孟母曰婦人之禮精五飯羃酒漿養舅<lb/>
　姑縫衣裳而已故有閨門之脩无境外之志是也<lb/>
象曰六二之吉順以巽<hi>叶線</hi>也<lb/>
九三家人嗃嗃悔厲吉婦子嘻嘻終吝<hi>嗃呼落反嘻喜悲反象同</hi>
　萊按三陽爻陽位過于剛者家人嗃嗃之象何悔厲<lb/>
<pb n="16b"/>
　吉並至也盖家人有過繩之太嚴事去時移反覺過<lb/>
　當悔也家人有過持之太急情迫變生或憂不測厲<lb/>
　也然小事之懲大事之誡也治之于既往消之于將<lb/>
　來也吉也若婦子嘻嘻則以情勝義雖一時和樂終<lb/>
　有可羞之事也治家者寧嚴毋寛<lb/>
象曰家人嗃嗃未失也婦子嘻嘻失家節<hi>叶即</hi>也<lb/>
六四富家大吉<lb/>
　萊按二婦道也四母道也在中饋主家之細事富其<lb/>
<pb n="17a"/>
　家主家之大事富五福之一也婦人能富其家豈非<lb/>
　大吉<lb/>
象曰富家大吉順在位也<lb/>
　萊按二曰順以巽四曰順在位婦人之道未有不以<lb/>
　順為正者曰在位婦人之有位者也其后妃之象與<lb/>
　何則比于五也先儒謂大臣之位大臣而富其家凶<lb/>
　莫大焉何吉之有且大吉乎<lb/>
九五王假有家勿恤吉<hi>假更白反象同</hi>
<pb n="17b"/>
　萊按五有國有天下者曰有家卦以家人為義也<lb/>
　程子曰假至也極乎有家之道也曷言乎極乎有家<lb/>
　之道也五剛健中正應二柔順中正男正位外女正<lb/>
　位内所謂刑于寡妻至于兄弟以御于家邦者正家<lb/>
　而天下定矣又何憂乎此其勿恤而吉也<lb/>
象曰王假有家交相愛<hi>叶戲</hi>也<lb/>
　萊按初曰閑上曰威三曰嗃嗃皆取于嚴之義也五<lb/>
　不取嚴之義而取愛之義何哉帝王之家不患其不<lb/>
<pb n="18a"/>
　嚴而患其不愛嬪御衆矣情易牽愛易弛也惟闗雎<lb/>
　之什方合交相愛之義雖漢之光武宋之仁宗皆不<lb/>
　免有廢后之失所損聖德多矣况其他乎聖人于家<lb/>
　人之卦特發斯義垂訓深逺矣<lb/>
上九有孚威如終吉<lb/>
　萊按不誠未有能動者矧家庭之間有偽存焉其家<lb/>
　尚可問乎周公于上爻家道之成指出有孚二字以<lb/>
　見初之閑三之嗃嗃五之交相愛皆不在聲音笑貌<lb/>
<pb n="18b"/>
　間也内有孚矣而見于外者言規行矩瞻視尊嚴家<lb/>
　人嚴而憚之保家之終而吉也<lb/>
象曰威如之吉反身之謂也<lb/>
　本義謂非作威也反身自治則人畏服之矣　南軒<lb/>
　張氏曰居家人之上家人所瞻仰而視效者也身不<lb/>
　脩則家不可齊此家人六爻卒歸于反身也反身謂<lb/>
　何言有物而行有恒而已<lb/>
䷥<hi>兊下離上</hi>
<pb n="19a"/>
　程傳睽序卦家道窮必乖故受之以睽<lb/>
睽小事吉<hi>睽苦圭反</hi>
　萊按豫人心和樂故利建侯行師睽人心乖異焉能<lb/>
　當大事耶雖卦才之善亦但能小事吉<lb/>
彖曰睽火動而上澤動而下二女同居其志不同行<hi>叶杭</hi>
　堯峰汪氏曰睽之事亦多端矣獨取象于二女同居<lb/>
　盖二女同居未有不睽者也<lb/>
說而麗乎明<hi>叶芒</hi>柔進而上行<hi>叶杭</hi>得中而應乎剛是以小<lb/>
<pb n="19b"/>
事吉<lb/>
　萊按睽固無所利也其小事吉者以卦德言兊說也<lb/>
　離明也說而麗乎明則不拂人之性又明于事之㡬<lb/>
　也以反對言家人之二上行為睽之五得中而應九<lb/>
　二之剛是以小事吉也<lb/>
天地睽而其事同也男女睽而其志通也萬物睽而其<lb/>
事類也睽之時用大矣哉<lb/>
　萊按天職覆地職載天地睽也而上行下濟資始資<lb/>
<pb n="20a"/>
　生之事同也男為陽女為隂男女睽也而隂求陽陽<lb/>
　求隂其志通也以植物言賦形有定睽也春而榮秋<lb/>
　而落其事類也以動物言鳥之飛獸之走睽也而營<lb/>
　巢穴避矰弋其事類也夫睽之義亦至不佳矣孔子<lb/>
　發出如許道理而贊其時用之大讀易者烏得執迂<lb/>
　拘之論而厄經傳耶<lb/>
象曰上火下澤睽君子以同而異<lb/>
　誠齋楊氏曰禹稷回同道而異趣夷惠同聖而異行<lb/>
<pb n="20b"/>
　孔子齊魯之去異遲速孟子今昔之餽異辭受皆同<lb/>
　而異也　隆山李氏曰孔子于彖言睽中有合所以<lb/>
　責君子濟睽之功象言同中有異所以論君子不苟<lb/>
　同之性<lb/>
初九悔亡䘮馬勿逐自復見惡人无咎<hi>喪息浪反</hi>
　萊按時方乖離居下无應有悔者也爻本陽剛與四<lb/>
　同志故得悔亡馬乗而進者也䘮馬失其所以行也<lb/>
　當不可行之時宜不行也然時無不移事無不過勿<lb/>
<pb n="21a"/>
　逐則自復矣見惡人如孔子之見陽貨陳寔之弔張<lb/>
　讓也<lb/>
象曰見惡人以辟咎<hi>叶九</hi>也<lb/>
　建安丘氏曰既見惡人則非避矣不以避為避以見<lb/>
　為避者<lb/>
九二遇主于巷无咎<lb/>
　萊按彖傳曰柔進而上行得中而應乎剛指二五之<lb/>
　應也二五正應胡取乎巷遇也曰睽之時也委曲相<lb/>
<pb n="21b"/>
　從以成濟睽之功人不得而咎之也<lb/>
象曰遇主于巷未失道<hi>叶斗</hi>也<lb/>
　萊按周公懼後世君子知經不知權守常不達變以<lb/>
　誤人家國也設巷遇之象俾值斯時肩斯任者委曲<lb/>
　斡旋以成濟睽之功孔子又懼後世小人以巷遇為<lb/>
　口實敗名䘮檢售其私也補出未失道一層義理以<lb/>
　維風節如陳平之事吕后狄仁傑之事武后亦巷遇<lb/>
　矣卒成安劉反周之功可謂不失道者<lb/>
<pb n="22a"/>
六三見輿曳其牛掣其人天且劓无初有終<hi>掣昌遏反劓余祭反</hi>
　萊按輿曳牛掣先儒謂四掣于前二曳于後是殆不<lb/>
　然上曰見三亦曰見見者无所見也上之見疑三則<lb/>
　三之見疑上矣二四何與焉輿曳牛掣疑上之厄我<lb/>
　也阻其前扼其後俾不得進也天且劓疑上之害我<lb/>
　也髠其髪劓其鼻俾非完人也何以无初有終也无<lb/>
　初者從疑而生也從疑而生者非寔有其事也非寔<lb/>
　有其事則初疑而終釋矣<lb/>
<pb n="22b"/>
象曰見輿曳位不當<hi>平聲</hi>也无初有終遇剛也<lb/>
九四睽孤遇元夫交孚厲无咎<lb/>
　萊按四以大臣而處睽之時危道也睽孤无應也夫<lb/>
　丈夫之稱元善也遇元夫者遇有才有德之君子也<lb/>
　指初也當睽之時非有同心合志之人不能濟睽元<lb/>
　夫交孚雖處危險之地亦无咎矣<lb/>
象曰交孚无咎志行<hi>叶杭</hi>也<lb/>
　萊按四之志何志也曰濟睽之志也乖異之時不有<lb/>
<pb n="23a"/>
　同心之人曷克濟乎元夫交孚則濟睽之功成濟睽<lb/>
　之志行也古人中㢘與藺睽者也合則存趙平與勃<lb/>
　睽者也合則安劉李與郭睽者也合則興唐為大臣<lb/>
　者盍玩斯爻<lb/>
六五悔亡厥宗噬膚往何咎<lb/>
　萊按下有九二剛明之佐為三四所隔以至于睽有<lb/>
　悔者也二能巷遇睽而合矣是以亡之雲峰胡氏曰<lb/>
　厥宗親之也噬膚者噬其間二者也既親乎二噬而<lb/>
<pb n="23b"/>
　嗑之易矣如此以往又何咎乎<lb/>
象曰厥宗噬膚往有慶<hi>叶腔</hi>也<lb/>
上九睽孤見豕負塗載鬼一車先張之弧後說之弧匪<lb/>
冦婚媾往遇雨則吉<hi>說吐舌反</hi>
　萊按四曰睽孤上曰睽孤四无應而孤上有應而亦<lb/>
　孤何也曰疑三也惟孤故睽无左右之助也朱子曰<lb/>
　見豕負塗見其汙也載鬼一車以无為有也張弧欲<lb/>
　射之也脫弧疑稍釋也匪冦婚媾知其非冦而實親<lb/>
<pb n="24a"/>
　也往遇雨則吉疑盡釋而睽合也　見字一氣貫下<lb/>
　非實有所見也上居明之極過用其明者也過用其<lb/>
　明則不明矣羣疑生焉又以其明也疑終得釋漢光<lb/>
　武之明而疑馬援朱勃曰孤立羣貴之間旁无一言<lb/>
　之助以是知孤足致睽也<lb/>
象曰遇雨之吉羣疑亡也<lb/>
　萊按同人同也以六二之故三則伏戎于莽四則乘<lb/>
　其墉五則大師克相遇皆始同而終異也睽乖異也<lb/>
<pb n="24b"/>
　二與五睽二巷遇五噬膚三與上睽三有終上遇雨<lb/>
　初與四睽初見惡人四遇元夫皆始異而終同也盖<lb/>
　同人之時其心肆肆則召爭睽之時其心危危則求<lb/>
　合未有肆而不敗者未有危而不安者此理勢之必<lb/>
　然而易之所以垂戒與<lb/>
　<lb/>
　<lb/>
　易俟卷十一<lb/>
</p>
<p>
</p>
  </div>
</body>
</text>
</TEI>
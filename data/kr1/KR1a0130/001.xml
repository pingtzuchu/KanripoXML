<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易俟卷一</head>
    <p>
<pb n="1a"/>
欽定四庫全書<lb/>
　易俟卷一　　　　　　　翰林侍讀喬萊撰<lb/>
䷀<hi>乾下乾上</hi>
乾元亨利貞<lb/>
　萊按元亨利貞孔子彖傳文言可謂深切著明已學<lb/>
　易者何容更為詮釋而或者曰六十四卦之中若屯<lb/>
　若臨若隨若无妄皆曰元亨利貞固不得以四徳例<lb/>
　之而他卦或言亨或言元亨或言貞或言利貞又難<lb/>
<pb n="1b"/>
　一例解也程子曰惟乾坤有此四徳其餘諸卦皆隨<lb/>
　事而變焉斯言是也乾天也坤地也乾以資始為元<lb/>
　坤以資生為元乾以剛健為貞坤以柔順為貞是地<lb/>
　之元亨利貞且不同于天之元亨利貞又何得以他<lb/>
　卦之元亨利貞比于乾之元亨利貞而乾之元亨利<lb/>
　貞下同于他卦之元亨利貞一例而解之耶其他卦<lb/>
　之曰亨曰元亨曰貞曰利貞曰利有攸往利涉大川<lb/>
　貞吉貞凶貞厲貞吝之類皆乾之元亨利貞散見于<lb/>
<pb n="2a"/>
　六十四卦之中隨事取義萬殊而一本者也天之元<lb/>
　萬物資始也推之一人一事各有始終也天之亨品<lb/>
　物流形也推之一人一事各有通塞也天之利各正<lb/>
　性命也推之一人一事各有利有不利也天之貞保<lb/>
　合太和也推之一人一事各有貞有不貞也又何疑<lb/>
　于孔子之説耶<hi>汴水趙氏曰元亨利貞以道則括三才之始終以辭則統一書之綱領元</hi>
　<hi>者元也亨者通也利者利也貞者固也此元氣流行始終自然之序始而終終而始天之運行地之發育</hi>
　<hi>陰陽之消長萬物之生生化化皆不出範圍之外宇宙自開闢以前至萬古以後一元亨利貞也帝王自</hi>
<pb n="2b"/>
　<hi>興創之初至傳授之際一元亨利貞也千嵗有千嵗之元亨利貞一日一時有一日一時之元亨利貞一</hi>
　<hi>事物一語黙乃至不可勝窮之變莫不皆然天首三才乾首諸卦故于乾發之散于諸卦或无或有或有</hi>
　<hi>而不備或備而析言之或比言而有他辭皆隨卦起義乾則體元氣始終之序統㑹萬事該貫衆理以御</hi>
　<hi>諸卦之變按趙氏之説與余合附記于此</hi>儒者學易亦折衷于孔子之言<lb/>
　而已孔子所未言者不敢鑿也孔子所已言者不敢<lb/>
　悖也若乃舍孔子深切著明之説另為占詞以解至<lb/>
　謂不得以孔子之説為文王之説余小子不能無惑<lb/>
　焉<hi>朱子論易専主卜筮門人楊道夫問曰今之揲蓍但見周公作爻詞以後揲法不知當初只有文王</hi>
<pb n="3a"/>
　<hi>彖辭時又如何揲朱子曰他又須别有法今不可考耳按此問足破文王教人卜筮之疑  汴水趙氏曰</hi>
　<hi>伏義作易非専為筮後人以三易掌于太卜遂例視周易為占書不知文王周公之詞雖託諸象數實主</hi>
　<hi>于人事或勉之或戒之或開其迷蒙或指其歸宿皆本人事以明吉凶未嘗倚于象數故謂周易以筮則</hi>
　<hi>可以為専于筮則不可言秋山王氏曰易有聖人之道四焉辭變象占孔子  之詳矣伊川易傳止尚其</hi>
　<hi>詞康節數學止尚其象漢上易説止尚其變晦庵本義止尚其占謂非説易不可謂説之全則有所遺也</hi>
初九潛龍勿用<lb/>
　萊按伏羲仰觀俯察畫一竒以象陽即此爻也大傳<lb/>
　曰爻也者效天下之動者也三百八十四爻皆以人<lb/>
<pb n="3b"/>
　事言也乾天也以天道言人事故六爻皆聖人皆天<lb/>
　子皆五帝三王之盛焉象之以龍雖有飛潛躍見之<lb/>
　殊時也位也非徳之不足也初在下潛龍之象時當<lb/>
　潛也故曰勿用二曰君徳明二之終為天子也初曰<lb/>
　成徳明初之已為聖人也　陽爻用九陽數窮于九<lb/>
　也陰爻用六陰數窮于六也用九用六之説紛紛矣<lb/>
　萊按此參天兩地之義而七八九六之數起焉三其<lb/>
　三則九老陽也三其兩則六老陰也兩其兩一其三<lb/>
<pb n="4a"/>
　老陰變少陽也故少陽曰七兩其三一其兩老陽變<lb/>
　少陰也故少陰曰八<hi>孔氏曰卦辭多文王後事升卦六五王用亨于岐山明夷六五</hi>
　<hi>箕子之明夷皆文王後事也故馬融陸績等皆以為爻辭出于周公是也</hi>
九二見龍在田利見大人<hi>見龍之見賢遍反卦内見龍並同</hi>
　萊按下二爻為地二田之位也有見龍在田之象龍<lb/>
　之見也澤及于物人孰不利見之耶先儒有二利見<lb/>
　五五利見二之説平甫項氏曰非也二曰天下文明<lb/>
　五曰聖人作而萬物覩皆人利見之也<lb/>
<pb n="4b"/>
九三君子終日乾乾夕惕若厲无咎<lb/>
　萊按先儒謂諸爻稱龍三不稱龍者終于臣位也文<lb/>
　言曰君子進徳修業欲及時也則三之惕有時而為<lb/>
　四之躍也豈終于臣位者彖傳曰時乗六龍以御天<lb/>
　則三之為龍也明矣其不稱龍者重剛不中之爻非<lb/>
　天非田之位時值危疑道應憂懼乾而又乾夜以繼<lb/>
　日龍之象无此義也故周公曰君子若曰君子指占<lb/>
　者而言則非余小子之所知也<lb/>
<pb n="5a"/>
九四或躍在淵无咎<lb/>
　雲峯胡氏曰其位上下之交其時進退之際躍以或<lb/>
　言審于進也淵以在言安于退也<lb/>
九五飛龍在天利見大人<lb/>
　萊按聖人之徳天子之位巍巍蕩蕩過化存神獲際<lb/>
　其時斯人何幸孰不利見之乎蒙齋李氏曰乾之六<lb/>
　爻惟舜能備之耕稼陶漁時潛也元徳升聞時見也<lb/>
　厯試諸艱時乾乾也納于大麓時躍也老而命禹則<lb/>
<pb n="5b"/>
　不至于亢<lb/>
上九亢龍有悔<hi>亢苦浪反</hi>
　萊按盈虚消息有必至之天行進退存亡有可脩之<lb/>
　人事曰亢龍時也曰有悔有可悔之事也<lb/>
用九見羣龍无首吉<lb/>
　廣平游氏曰乾以純陽陽極而亢坤以純陰陰極而<lb/>
　戰如其不變則亢而災戰而傷不能免也乾用九則<lb/>
　陽知其險而變故无首吉坤用六則坤知其阻而變<lb/>
<pb n="6a"/>
　故利永貞　瞿唐來氏曰凡卦初為足上為首上九<lb/>
　羣龍之首也不見其首則陽變陰剛變柔知進知退<lb/>
　知存知亡知得知喪所以無悔而吉此聖人開遷善<lb/>
　之門也居九而為九所用我不能用九故至于亢居<lb/>
　六而為六所用我不能用六故至于戰故乾坤發用<lb/>
　九用六之義<lb/>
彖曰大哉乾元<hi>叶縈</hi>萬物資始乃統天<hi>叶汀</hi>
　萊按元亨利貞天之所以為天也元首四徳故夫子<lb/>
<pb n="6b"/>
　傳彖而贊其大也盈天地之間者唯萬物萬物有形<lb/>
　者也有始之于无形之先者形之所以著也則乾之<lb/>
　元也雖曰亨曰利曰貞各為一徳皆物之所資乎而<lb/>
　統之者元也元之所以大也若夫復之一陽即貞下<lb/>
　所起之元也无復之一陽則一歳之萬物不能始无<lb/>
　乾之元則萬古之萬物不能始六合内外千百世上<lb/>
　下皆天之所際皆元之所際也故曰統天<lb/>
雲行雨施品物流形<hi>施始䜴反卦内皆同</hi>
<pb n="7a"/>
　本義此釋乾之亨也<lb/>
大明終始六位時成時乗六龍以御天<hi>叶汀</hi>
　萊按天所不違者時也聖人所乗者亦時也元而亨<lb/>
　而利而貞貞而復元乾道之終始也聖人大明其終<lb/>
　始之故于以知卦之六位或潛或見或惕或躍或飛<lb/>
　或亢皆時為之也體乾者亦因時而已曰龍善變化<lb/>
　也曰六龍兼六爻之用也曰乗控馭也曰御天覃敷<lb/>
　天道也朱子曰此聖人之元亨也<hi>東谷鄭氏謂此節錯簡也當在乾道</hi>
<pb n="7b"/>
　<hi>變化之下草廬呉氏謂此節當在首出庶物之下首出庶物節聖人之元亨也大明終始節聖人之利貞</hi>
　<hi>也二説皆有理附記于此</hi>
乾道變化各正性命保合太和乃利貞<lb/>
　萊按品物流形之後由甲拆而暢遂由暢遂而繁實<lb/>
　則乾道之變化也朱子曰變者化之漸化者變之成<lb/>
　乾道以漸變物而至于化性命所以各正也性物所<lb/>
　受也命天所賦也曰正无弗充也曰各正无或遺也<lb/>
　歳功至此庶其成矣又將因發而觀其存也曰保合<lb/>
<pb n="8a"/>
　太和朱子曰太和陰陽㑹合沖和之氣也周子曰太<lb/>
　極之真二五之精妙合而凝其太和之謂與曰合凝<lb/>
　而未分也曰保完而无害也乾道之變化至各正性<lb/>
　命則利也而貞具焉至保合太和則貞也而元寓焉<lb/>
　此天之所以為天也<hi>瀘川毛氏曰變化之餘各正性命收斂于冬也斂之不固則泄</hi>
　<hi>不以時凡雨雪不應水泉不收愆陽伏陰冬華春實皆天地之沴氣也故斂之于冬者萬物之所以正也</hi>
首出庶物萬國咸寧<lb/>
　本義聖人在上髙出于物猶乾道之變化也萬國各<lb/>
<pb n="8b"/>
　得其所而咸寧猶萬物之各正性命而保合太和也<lb/>
　此言聖人之利貞也盖嘗統而論之元者物之始生<lb/>
　亨者物之暢茂利則向于實也貞則實之成也實之<lb/>
　既成則其根蔕脱落可復種而生矣此四徳之所以<lb/>
　循環而无端也然而四者之間生氣流行初无間斷<lb/>
　此元之所以包四徳而統天也<lb/>
象曰天行健君子以自彊不息<lb/>
　萊按雷曰洊風曰隨水曰洊明曰兩山曰兼澤曰麗<lb/>
<pb n="9a"/>
　皆重之義也天地不取重義者无兩天地也然天曰<lb/>
　行地曰勢寒暑晝夜南北髙深亦有重之義焉法天<lb/>
　之健自彊不息乃至誠無息地位非聖人其孰能之<lb/>
　<hi>又按文王彖辭一卦之義也周公爻辭一爻之義也上下兩卦之象闕焉故孔子繫之以辭先儒移置卦</hi>
　<hi>之後彖之前良是但今本沿習已久不敢立異</hi>
潛龍勿用陽在下<hi>叶滸</hi>也<lb/>
　雙湖胡氏曰小象于乾之初曰陽在下也於坤之初<lb/>
　曰陰始凝也陰陽之稱始此即太極所生兩儀之一<lb/>
<pb n="9b"/>
　也陰陽之名一立而六十四卦之中動静健順剛柔<lb/>
　竒偶小大尊卑變化進退往來之稱亦由是而著矣<lb/>
見龍在田徳施普也<lb/>
　汴水趙氏曰九二有君人之徳當納麓宅揆之時徳<lb/>
　澤之施普博无間猶陽氣昔潛而今發壟畝之間並<lb/>
　興稼穡利天下而不言所利<lb/>
終日乾乾反復道<hi>叶斗</hi>也<lb/>
　萊按終日乾乾非徒怵惕于是非得喪之場也實欲<lb/>
<pb n="10a"/>
　反復于立身處位之道以進德也<lb/>
或躍在淵進无咎<hi>叶九</hi>也<lb/>
　平甫項氏曰儒者謂在淵為藏非經意也龍之得水<lb/>
　猶人之得時何謂藏乎初九之藏在地下非在淵也<lb/>
　或躍矣而在淵焉羽翼已成審處已宻如是而進則<lb/>
　无咎也<lb/>
飛龍在天大人造<hi>叶走</hi>也<lb/>
　萊按造如再造之造大人至此危亂者造而為治安<lb/>
<pb n="10b"/>
　樸畧者造而為文明也<lb/>
亢龍有悔盈不可久也<lb/>
　紫巖張氏曰盈者天道所虧地道所變鬼神所害人<lb/>
　道所惡安能久哉<lb/>
用九天徳不可為首也<lb/>
　本義言陽剛不可為物先故六陽皆變而吉<lb/>
文言曰元者善之長也亨者嘉之㑹也利者義之和也<lb/>
貞者事之幹也<lb/>
<pb n="11a"/>
　本義元者生物之始天地之徳莫先于此故于時為<lb/>
　春于人則為仁而衆善之長也亨者生物之通物至<lb/>
　于此莫不嘉美故于時為夏于人則為禮而衆美之<lb/>
　㑹也利者生物之遂物各得宜不相妨害故于時為<lb/>
　秋于人則為義而得其分之和貞者生物之成實理<lb/>
　具備隨在各足故于時為冬于人則為智而為衆事<lb/>
　之幹幹木之身而枝葉所依以立者也<lb/>
君子體仁足以長人嘉㑹足以合禮利物足以和義貞<lb/>
<pb n="11b"/>
固足以幹事<lb/>
　萊按在天為元者在人為仁也元首亨利貞仁首義<lb/>
　禮智所貴君子之體之也體有諸躬也元足以長乎<lb/>
　善君子足以長乎人也君子之道繁而有節質而多<lb/>
　儀者莫禮若也嘉之所㑹萬物潔齊燦然可觀也并<lb/>
　育不害也合之于禮吉凶賔嘉之重有秩然之度數<lb/>
　也食飲進反之微有油然之節制也利者義之反也<lb/>
　曰和何哉利于己則害義利于物則和義君子小人<lb/>
<pb n="12a"/>
　之殊也坤之義曰方乾之義曰和聖人賢人之别也<lb/>
　文王曰貞孔子更曰固何哉曰不正不可言事也不<lb/>
　固不可言幹也貞兼夫正而固也君子之建大功垂<lb/>
　大業盖本諸此也　西山真氏曰四徳之説世言天<lb/>
　與人二今以此條觀之則人與天未嘗不一也盖在<lb/>
　天為元亨利貞而在人為仁義禮智元亨利貞理也<lb/>
　生長收藏氣也有理則有氣仁義禮智性也惻隠羞<lb/>
　惡辭遜是非情也有性則有情天人之道曷嘗有二<lb/>
<pb n="12b"/>
　邪然天无心而人有欲天惟其无心也故元而亨亨<lb/>
　而利利而貞貞而又元通復循環未嘗閒斷於穆之<lb/>
　命終古常新人惟其有欲也故惻隠之發而殘忍奪<lb/>
　之辭遜之發而貪冐雜之羞惡之發而苟且間之是<lb/>
　非之發而昬妄賊之于是乎與天不相似矣學者當<lb/>
　知天有此德吾亦有此德屏物欲養性情則通體皆<lb/>
　仁隨觸而應即天之春物物欣欲也動容周旋莫不<lb/>
　中禮即天之夏物物嘉美也吾之及于物者足以養<lb/>
<pb n="13a"/>
　欲給求即天之秋萬寶得遂其性也吾之守于内者<lb/>
　足以根本萬事即天之冬萬物所由以出也人與天<lb/>
　其果二乎哉<lb/>
君子行此四德者故曰乾元亨利貞<lb/>
　汴水趙氏曰元亨利貞至于君子行之而後有徳之<lb/>
　名<hi>范諤昌以彖既釋元亨利貞文言又釋之疑其重複趙氏曰易周萬變而卦止六十四乾首諸卦而</hi>
　<hi>彖止四言辭雖至約理則无窮安得不反復屢致其説前章通而為一此章析而為四後章兩而為二易</hi>
　<hi>變易也元亨利貞散于諸卦其變不一故聖人極其變以為言</hi>
<pb n="13b"/>
初九曰潛龍勿用何謂也子曰龍德而隠者也不易乎<lb/>
世不成乎名遯世无悶不見是而无悶樂則行之憂則<lb/>
違之確乎其不可拔潛龍也<hi>樂音洛</hi>
　萊按易與論語丘不與易也易字同易者移風易俗<lb/>
　之義龍而見曰善世龍而隠曰不易乎世名者實之<lb/>
　賔也初徳成而名不成何哉曰未有功業表見于時<lb/>
　鮮有知者故不成乎名不易乎世則遯世矣甘貧樂<lb/>
　道何有于悶不成乎名甚且不見是矣知希我貴又<lb/>
<pb n="14a"/>
　何有于悶時當樂也樂則行之道可憂也憂則違之<lb/>
　違謂非得志行道之初心也樂行憂違亦既无所固<lb/>
　執矣雖然有不易者焉曰確擇之明也曰不可拔守<lb/>
　之堅也此之謂龍徳而隠<hi>汴水趙氏曰此章文法與大傳中諸爻問答絶同當</hi>
　<hi>是門人紀録之辭漢儒合彖象于經之時止及一爻二爻者仍著本篇乾坤六爻皆備故取附于卦</hi>
九二曰見龍在田利見大人何謂也子曰龍德而正中<lb/>
者也庸言之信庸行之謹閑邪存其誠善世而不伐德<lb/>
博而化易曰見龍在田利見大人君德也<hi>行下孟反</hi>
<pb n="14b"/>
　萊按見龍在田言其徳之及物也文言曰庸言庸行<lb/>
　閑邪存誠何哉曰天下无无體之用也庸言信庸行<lb/>
　謹心之下也邪无可閑而閑之誠不待存而存之功<lb/>
　之宻也推是而及于物也善在一世而不伐其能徳<lb/>
　被天下而並忘其恵非聖人能之乎曰龍徳又曰君<lb/>
　徳明功之由于徳徳之堪其位也五曰大人二亦曰<lb/>
　大人是五之天地合徳日月合明四時合序鬼神合<lb/>
　吉凶皆由二之信庸言謹庸行閑邪存誠之所致也<lb/>
<pb n="15a"/>
　故中庸之道至于參天地<hi>卦例二五曰中九五曰正中二言正中遂有不潛未</hi>
　<hi>躍之説按孔子贊乾之大曰剛健中正純粹精也則中正乃乾所固有不必九五始言中正也</hi>
九三曰君子終日乾乾夕惕若厲无咎何謂也子曰君<lb/>
子進德脩業忠信所以進德也脩辭立其誠所以居業<lb/>
也知至至之可與幾也知終終之可與存義也是故居<lb/>
上位而不驕在下位而不憂故乾乾因其時而惕雖危<lb/>
无咎矣<hi>幾堅溪反</hi>
　萊按二君德已具進至于三復何為哉唯進德脩業<lb/>
<pb n="15b"/>
　而已忠主于心者信見于言者脩辭訓誥是也立其<lb/>
　誠華於外者實于中也德曰進不自止也業曰居有<lb/>
　諸己也知至至之四句由體而用也㡬動之微義事<lb/>
　之宜也至至于五也知其可至而至于五則可與言<lb/>
　進退之幾終終于三也知其當終而終于三則可與<lb/>
　存上下之義至於五上位也縱居上位乃安行時位<lb/>
　之常何有于驕終于三下位也雖在下位乃安守分<lb/>
　義之正何為而憂此舜禹益伊尹周公之事至于五<lb/>
<pb n="16a"/>
　則為舜禹終于三則為益伊尹周公而厲之一字周<lb/>
　公所獨也何則舜禹益尚已放太甲于桐伊尹不以<lb/>
　為嫌復歸于亳太甲不以為怨若成王則疑周公矣<lb/>
　於以慨世運之降而聖人之漸難為也此周公繫此<lb/>
　爻而知其厲也<hi>此説余參之汴水趙氏東谷鄭氏而悟者</hi>
九四曰或躍在淵无咎何謂也子曰上下无常非為邪<lb/>
也進退无恆非離羣也君子進徳脩業欲及時也故无<lb/>
咎<hi>離力智反</hi>
<pb n="16b"/>
　萊按改革之際雖聖人亦有難白之隠此夫子所以<lb/>
　原其心也躍上也進也淵下也退也无常无恆形容<lb/>
　一或字踪跡雖異位地縱殊然非為邪以離羣也推<lb/>
　其進德修業之功明其及時行道之欲咎之所以无<lb/>
　也<lb/>
九五曰飛龍在天利見大人何謂也子曰同聲相應同<lb/>
氣相求水流濕火就燥雲從龍風從虎聖人作而萬物<lb/>
覩本乎天者親上本乎地者親下<hi>叶滸</hi>則各從其類也<lb/>
<pb n="17a"/>
　本義作起也物猶人也覩釋利見之意也本乎天者<lb/>
　謂動物本乎地者謂植物物各從其類聖人人類之<lb/>
　首也故興起于上則人皆見之<hi>臨川呉氏曰鶴鳴而子和雄鳴而雌應一</hi>
　<hi>雞鳴而衆雞皆鳴同聲相應也日火之精而取火于日月水之精而取水于月磁石鐵之母而可以引鐵</hi>
　<hi>同氣相求也濕者下地故水之流趨之燥者乾物故火之然就之龍興則致雲雲從龍也虎嘯則風生風</hi>
　<hi>從虎也凡此六者皆同類相感召聖人與人亦同類故作于上而萬物咸覩之又曰先以聲氣水火雲風</hi>
　<hi>六句為比而後言聖人作則人利見之又以動植之親上親下喻利見者之親聖人亦然諄諄言之而人</hi>
　<hi>以各從其類一句總結上文九句也</hi>
<pb n="17b"/>
上九曰亢龍有悔何謂也子曰貴而无位髙而无民賢<lb/>
人在下位而无輔是以動而有悔也<lb/>
　進齋徐氏曰爻辭但言有悔而夫子以動釋之盖吉<lb/>
　凶悔吝生乎動也<lb/>
潛龍勿用下<hi>叶滸</hi>也<lb/>
　萊按以爻位言也<lb/>
見龍在田時舍<hi>叶暑</hi>也<hi>舍去聲</hi>
　萊按見龍在田既曰徳施普也又曰天下文明兹言<lb/>
<pb n="18a"/>
　時舍何也平甫項氏曰舍非用舍之舍去聲讀東谷<lb/>
　鄭氏曰龍在淵在天之物也田豈龍之所安哉時舍<lb/>
　者非久安之位也<lb/>
終日乾乾行事也<lb/>
　萊按上一節言道此一節言事由體達用之義也三<lb/>
　之位非無事之位也故曰行事<lb/>
或躍在淵自試也<lb/>
　汴水趙氏曰凡飛者必先躍所以作其飛沖之勢今<lb/>
<pb n="18b"/>
　鳥雛習飛必跳躍于巢以自試其羽翰四之躍亦猶<lb/>
　是也<lb/>
飛龍在天上治<hi>叶持</hi>也<lb/>
　萊按上治治之最上者也熙熙皥皥蕩蕩平平其斯<lb/>
　時之謂歟<lb/>
亢龍有悔窮之災<hi>叶兹</hi>也<lb/>
　萊按此専以位言不言其致災之故<lb/>
乾元用九天下治<hi>叶持</hi>也<lb/>
<pb n="19a"/>
　隆山李氏曰四徳獨舉一元何也元亨利貞同出于<lb/>
　元如循環然乾道之終則一元復用矣<lb/>
　萊按乾元天德之首也上言天德不可為首此用九<lb/>
　而冠以乾元也大哉乾元何施不可而曰用者善其<lb/>
　用也洪範𫝊一曰正直二曰剛克三曰柔克其用九<lb/>
　之義與而天下无不治矣<lb/>
潛龍勿用陽氣潛藏<lb/>
　萊按陽氣潛藏冬令也以龍而言在湫谷也使此時<lb/>
<pb n="19b"/>
　而在天在田為雷為雨害滋大矣人事亦如是也故<lb/>
　曰勿用陽在下也以徳言下也以位言此以時言<lb/>
見龍在田天下文明<hi>叶芒</hi>
　萊按徳施普也著其功也時舍也明其位也天下文<lb/>
　明被其化也<lb/>
終日乾乾與時偕行<hi>叶杭</hi>
　萊按反復道進德也行事建功也此一節乗時也<lb/>
或躍在淵乾道乃革<lb/>
<pb n="20a"/>
　萊按進无咎可革也自試欲革也此一節乃革也<lb/>
飛龍在天乃位乎天徳<lb/>
　萊按大人造美其制作之盛也上治著其蕩平之化<lb/>
　也此一節喜其位之配乎徳也<lb/>
亢龍有悔與時偕極<lb/>
　萊按盈不可久有必亢之道也窮之災也處已亢之<lb/>
　地也此一節明致亢之由也<lb/>
乾元用九乃見天則<lb/>
<pb n="20b"/>
　本義剛而能柔天之法也<lb/>
　萊按天徳不可為首用九之故也天下治也用九之<lb/>
　效也乃見天則用九之道也<lb/>
乾元者始而亨者也<lb/>
　本義始則必亨理勢然也<lb/>
利貞者性情也<lb/>
　本義收斂歸藏乃見性情之實　平甫項氏曰始而<lb/>
　亨者乾之事業利而貞者乾之性情也性情指本體<lb/>
<pb n="21a"/>
　言之利者散而為萬貞者合而為一已散而復合已<lb/>
　萬而復一雖萬有一千五百二十而其所謂虚一者<lb/>
　未嘗動也<lb/>
　萊按利而貞貞而復為元性也而情寓焉散而為萬<lb/>
　物曰性命合而為利貞曰性情易于復見天之心于<lb/>
　剥于復于蠱見天之行于臨見天之道于无妄見天<lb/>
　之命于咸于恆于大壯于萃見天之情于乾見天之<lb/>
　性情<lb/>
<pb n="21b"/>
乾始能以美利利天下不言所利大矣哉<lb/>
　本義始者元而亨也利天下者利也不言所利者貞<lb/>
　也<lb/>
　萊按文言元者善之長也一章分元亨利貞而四之<lb/>
　乾元者始而亨者也利貞者性情也分元亨利貞而<lb/>
　二之乾始能以美利利天下不言所利大矣哉合元<lb/>
　亨利貞而一之<lb/>
大哉乾乎剛健中正純粹精也<lb/>
<pb n="22a"/>
　萊按此章合卦爻而言夫子彖𫝊文言反復贊美不<lb/>
　足至是復嘆曰大哉乾乎厯數其德而贊之曰剛其<lb/>
　體也曰健其行也曰中无過不及也曰正不偏倚也<lb/>
　曰純有陽无陰也曰粹有善无惡也曰精神妙中凝<lb/>
　色象外絶也此贊乾之卦而天與聖人可各備也<lb/>
六爻發揮旁通情也<lb/>
　本義旁通猶言曲盡<lb/>
時乗六龍以御天也雲行雨施天下平也<lb/>
<pb n="22b"/>
　本義言聖人時乗六龍以御天則如天之雲行雨施<lb/>
　而天下平也　中溪張氏曰彖言雲行雨施而以品<lb/>
　物流形繼之則雲雨為乾之雲雨此言雲行雨施而<lb/>
　以天下平繼之則聖人之功即乾而雲雨乃聖人之<lb/>
　徳澤乎<lb/>
君子以成德為行日可見之行也潛之為言也隱而未<lb/>
見行而未成是以君子弗用也<lb/>
　萊按初何言成德也曰遯世不見知而不悔唯聖者<lb/>
<pb n="23a"/>
　能之則初固聖人也何言行而未成也曰成者德也<lb/>
　未成者行也隱也故弗用也周公爻詞唯三稱君子<lb/>
　此章二亦稱君子初亦稱君子以徳言也故二曰君<lb/>
　德初曰成德<lb/>
君子學以聚之問以辨之寛以居之仁以行之易曰見<lb/>
龍在田利見大人君德也<lb/>
　萊按二曰庸言庸行閑邪存誠此以德性言也未及<lb/>
　學問也古無帝王而不聖賢者无聖賢而不學問者<lb/>
<pb n="23b"/>
　此追述其學聚問辨之功也聚已辨已无以居之不<lb/>
　有諸已也何以居之曰寛優裕自得也无以行之不<lb/>
　能及人也何以行之曰仁惠澤咸周也二三皆言德<lb/>
　業二復申言者明君德所由成也漢祖唐宗有九五<lb/>
　功名無二三學問<lb/>
九三重剛而不中上不在天下不在田故乾乾因其時<lb/>
而惕雖危无咎矣<lb/>
　萊按九陽爻三陽位曰重剛卦以二五為中故三四<lb/>
<pb n="24a"/>
　皆曰不中在下卦之上而不在天在上卦之下而不<lb/>
　在田逼于上則疑易生絶于下則忌易起此其所以<lb/>
　危也此一節發揮一厲字<lb/>
九四重剛而不中上不在天下不在田中不在人故或<lb/>
之或之者疑之也故无咎<lb/>
　萊按上下皆乾四居上卦之下下卦之上曰重剛三<lb/>
　不在天不在天而人之位可安也故曰知終終之四<lb/>
　則皆不在焉此其疑也或曰聖人有天下而不與者<lb/>
<pb n="24b"/>
　曷疑也曰舜禹有天下者益不有天下者而皆避堯<lb/>
　舜禹之子是舜禹疑其不有天下而益且疑其有天<lb/>
　下也此四之所以疑也此一節發揮一或字<lb/>
夫大人者與天地合其德與日月合其明與四時合其<lb/>
序與鬼神合其吉凶先天而天弗違後天而奉天時天<lb/>
且弗違而況于人乎況于鬼神乎<lb/>
　萊按後天而奉天時是後天之事専指天時言也天<lb/>
　時曷言乎後天也曰日月之往來四時之代謝以象<lb/>
<pb n="25a"/>
　告也大人治厯明時對時育物後而奉之也若先天<lb/>
　不違其不違者何事哉曰乾之大人當與中庸至誠<lb/>
　至聖參看羲農黄帝堯舜禹湯當之天未以象告而<lb/>
　羲農黄帝堯舜禹湯之所為即先天事也推而遡之<lb/>
　如書契之興衣裳之制水土稼穡之利禮樂甲兵之<lb/>
　防迨網罟舟楫弧矢杵臼之類至纖細已亦行之千<lb/>
　萬世而无弊皆天之所不違也其即先天之事與邵<lb/>
　子曰堯以前先天也堯以後後天也殆不然已<hi>文言同聲</hi>
<pb n="25b"/>
　<hi>相應一節止發揮利見二字其徳盛化神之妙全從此節發出極巍巍蕩蕩之至矣先儒引回紇見一大</hi>
　<hi>人而還之占以證斯爻恐非其類也</hi>
亢之為言也知進而不知退知存而不知亡知得而不<lb/>
知喪<hi>喪息浪反</hi>
　本義所以動而有悔也<lb/>
其唯聖人乎知進退存亡而不失其正者其唯聖人乎<lb/>
　本義知其理勢如是而處之以道則不至于有悔矣<lb/>
　固非計私以避害者也再言其唯聖人乎始若設問<lb/>
<pb n="26a"/>
　而卒自應之也<lb/>
　瞿唐來氏曰初九隱而未見二句釋一潛字而言君<lb/>
　子者再盖必君子而後能安于潛也上九亢之為言<lb/>
　三句釋一亢字而言聖人者再盖必聖人而後能不<lb/>
　至于亢也萊按貴而无位一段止言時位之亢此節<lb/>
　發出知進而不知退知存而不知亡知得而不知喪<lb/>
　以明悔由自致結到知進退存亡而不失其正以括<lb/>
　全易之義<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易俟卷一<lb/>
</p>
<p>
</p>
  </div>
</body>
</text>
</TEI>
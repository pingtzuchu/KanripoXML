<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事卷一</head>
    <p>
<pb n="1a"/>
欽定四庫全書<lb/>
　春秋比事卷一　　　　　　宋　沈棐　撰<lb/>
　　周天王<lb/>
春秋之時周自平王至敬王厯十三王其間王臣聘魯<lb/>
者八隠七年凡伯九年南季桓四年宰渠伯糾五年仍<lb/>
叔之子八年家父莊二十三年祭叔僖三十年宰周公<lb/>
宣十年王季子　來求者三隠三年武氏子來求賻桓<lb/>
十五年天王使家父來求車文九年毛伯來求金　來<lb/>
<pb n="1b"/>
歸物者三隠元年宰咺來歸賵文五年榮叔歸含且賵<lb/>
定十四年石尚歸賑　來錫命者三莊元年榮叔錫公<lb/>
命文元年毛伯來錫公命成八年召伯錫公命　王臣<lb/>
來㑹者二文元年叔服㑹僖公葬五年召伯㑹成風葬<lb/>
　内大夫往㑹葬者二文九年叔孫得臣如葬襄王<lb/>
昭二十二年叔鞅如葬景王　王臣來者二隠元年祭<lb/>
伯來桓八年祭公來　公及大夫朝如者八僖二十八<lb/>
年公兩朝王所三十年公子遂如京師文元年叔孫得<lb/>
<pb n="2a"/>
臣如京師八年公孫敖如京師不至而復宣九年仲孫<lb/>
蔑如京師襄二十四年叔孫豹如京師昭二十二年叔<lb/>
鞅如京師　諸侯勤王室者五桓五年從王伐鄭僖五<lb/>
年㑹首止八年盟洮昭二十三年晉大夫帥師圍郊三<lb/>
十二年晉合大夫城成周　王臣與諸侯盟㑹侵伐者<lb/>
十僖五年㑹王世子于首止八年㑹王人于洮九年公<lb/>
㑹宰周公七國于葵邱二十九年㑹王人于翟泉文公<lb/>
十年及蘇子盟于女栗成十六年㑹尹子伐鄭十七年<lb/>
<pb n="2b"/>
㑹尹子單子伐鄭襄三年公㑹單子盟于雞澤昭十三<lb/>
年㑹劉子盟于平邱定四年㑹劉子于召陵侵楚　周<lb/>
戰伐敗救者四隠七年戎伐凡伯于楚邱以歸桓五年<lb/>
蔡衞陳從王伐鄭莊六年王人子突救衞成元年王師<lb/>
敗績于茅戎　王臣奔他國者三成十二年周公出奔<lb/>
晉襄三十年王子瑕奔晉昭二十六年尹氏召伯毛伯<lb/>
以王子朝奔楚　天王㑹諸侯者二僖二十八年踐土<lb/>
之盟温之㑹　王室亂者四僖二十四年天王出居于<lb/>
<pb n="3a"/>
鄭宣十五年王子札殺召伯毛伯昭二十二年王室亂<lb/>
二十三年天王居于翟泉尹氏立王子朝二十六年天<lb/>
王入于成周尹氏召伯毛伯以王子朝奔楚襄三十年<lb/>
天王殺其弟佞夫　執諸侯大夫歸京師者三僖二十<lb/>
八年晉人執衞侯歸于京師成十五年晉侯執曹伯歸<lb/>
于京師定元年晉人執宋仲幾歸于京師　逆后嫁姬<lb/>
者五桓八年祭公來遂逆王后于紀九年紀季姜歸于<lb/>
京師莊元年王姬歸于齊單伯送王姬十一年王姬歸<lb/>
<pb n="3b"/>
于齊襄十五年劉夏逆王后于齊　王臣見經者三十<lb/>
一隠元年咺祭伯三年武氏子七年凢伯九年南季桓<lb/>
四年渠伯糾五年仍叔之子八年家父祭公莊六年王<lb/>
人子突二十三年祭叔僖八年王人九年宰周公文元<lb/>
年叔服毛伯三年王子虎五年榮叔召伯九年毛伯十<lb/>
年蘇子宣十年王季子十五年王札子成十二年周公<lb/>
十六年尹子十七年單子襄十五年劉夏三十年王子<lb/>
瑕昭十三年劉子二十三年王子朝尹氏定四年劉卷<lb/>
<pb n="4a"/>
十四年石尚<lb/>
　　　聘魯者八<lb/>
古者諸侯朝於天子天子報聘於諸侯所以嚴君臣之<lb/>
公通上下之情也東遷以來王綱不振諸侯未嘗朝天<lb/>
子而遣使聘魯者八春秋僃書之者所以忿諸侯之不<lb/>
臣而悼周室之弱也然桓王在位凡聘於魯者五自隠<lb/>
七年凡伯來聘至桓八年家父來聘是也至若惠襄定<lb/>
三王皆不過一聘而止耳桓繼平而立王室雖㣲人心<lb/>
<pb n="4b"/>
未厭周德猶可興衰振治統制四海光昭文武之業使<lb/>
周道粲然復古不亦美乎不此之務反同列國之君下<lb/>
聘魯國長諸侯傲易之心寵桓公簒逆之志造端于後<lb/>
盖自桓王始也雖然春秋自宣公十年定王使王季子<lb/>
來聘之後魯厯五公周更四王皆無來聘之文何哉盖<lb/>
文宣以前周固㣲弱然莊僖之際尚有二霸為之扶持<lb/>
禮文猶足以交諸侯爵命猶足以寵諸侯也至文宣之<lb/>
後二霸既逺王室多故故定王初立楚使問鼎已有窺<lb/>
<pb n="5a"/>
周室之心而當時王臣有卿士而相賊三公而出奔者<lb/>
則周室之衰尤甚於前是以春秋之書來聘則止於宣<lb/>
公來錫命則止於成公來求則止於文公來聘則止於<lb/>
宣公者自宣以後雖有禮文不足以結諸侯也來錫命<lb/>
則止於成公者自成以後雖有爵命不足以寵諸侯也<lb/>
來求則止於文公者自文以後天子雖求之諸侯亦弗<lb/>
與也然天子之聘皆遣大夫唯僖三十年獨遣宰周公<lb/>
皆稱天王使惟莊二十三年獨不稱天王使盖亦有說<lb/>
<pb n="5b"/>
魯之羣公唯僖最賢且與二霸盟會扶奬王室不為無<lb/>
助故特以三公下聘者加禮於僖公也當莊十九年五<lb/>
大夫作亂立王子頽王出奔温至二十二年鄭虢納之<lb/>
乃克歸周故二十三年祭叔來聘不言天王使盖以天<lb/>
王之尊而見逐於臣下傷其威柄不足以使人也嗚呼<lb/>
遣使致聘諸侯敵國之禮也故經書外臣來聘者三十<lb/>
一若宋衞諸國與魯為敵是以有聘問之好至邾莒滕<lb/>
薛則朝而不聘莫敢抗魯矣嗟夫東周之初自桓至定<lb/>
<pb n="6a"/>
交好諸侯尚能同於列國至其甚也雖聘問且不敢致<lb/>
僅若邾莒等耳不亦可痛也哉<lb/>
　　　來求者三<lb/>
先王制九等之賦貢以令天下無有逺邇畢獻方物是<lb/>
以車服器用非特供王之奉而又可班寵邦國盖聞有<lb/>
錫諸侯而未有求於諸侯也周室既東封土之君各擅<lb/>
其利貢賦不入帑藏蕭然雖喪紀之具車服之用且不<lb/>
能自給切切然遣使以求之盖勢有不得已也是以經<lb/>
<pb n="6b"/>
書天王來求者三在桓王時則求賻於隠公求車於桓<lb/>
公在頃王時則求金於文公且天王即位諸侯會葬禮<lb/>
也平王之崩隠無痛君之心輒墮此禮至使天子大夫<lb/>
逺來求賻其罪大矣况隠元年惠公仲子之賵天王尚<lb/>
使宰咺歸之政使敵已猶當復報而况天子之尊乎周<lb/>
知有魯魯不知有周則隠公之惡不容誅也及桓即位<lb/>
數年之間天子三聘其待遇之禮可謂厚矣桓公曽無<lb/>
毫髪之奉而致天子之使求車於魯其不恭亦甚矣且<lb/>
<pb n="7a"/>
車服者人君錫賜臣下所以崇功德隆寵眷也今反求<lb/>
之於諸侯則知四方之貢久絶於王庭矣雖然求賻求<lb/>
車猶可也至於求金則又甚焉説者以為襄王未𦵏而<lb/>
毛伯來求金故春秋書之以著其惡夫賻不過用於䘮<lb/>
禮車不過用於出入禮以不給而求之猶未見其困弱<lb/>
也至於金則王之所資莫急於此今且求之其困之不<lb/>
振至是極矣是以經於求金之文不稱天王使者諱以<lb/>
王室之富而求金若非天王之命也<lb/>
<pb n="7b"/>
　　　來錫命者三<lb/>
昔韓侯能纘祖考勤王室宣王因其入覲而賜命盖天<lb/>
子之於諸侯雖有錫命之禮然必有功於王室述職於<lb/>
王庭然後受之可也春秋之時天子錫命者三莊王使<lb/>
榮叔錫命於桓公襄王使毛伯錫命於文公簡王使召<lb/>
伯錫命於成公彼三公既無功德之可褒又未嘗朝覲<lb/>
天子而周土方且遣使就國錫之是長其驕傲之心也<lb/>
何以勸天下乎然於桓公則稱王於文公則稱天王於<lb/>
<pb n="8a"/>
成公則稱天子所書之文皆不同何也説者以謂天王<lb/>
天子皆王者之通稱若然則何以見春秋之褒貶葢嘗<lb/>
論之桓公有簒弑之惡天子所當誅也莊王既不能誅<lb/>
而於其死也反錫命而褒寵之是豈承天之意哉夫天<lb/>
命人主君臨萬方賞善罰惡所以助天之生殺也若有<lb/>
罪不誅而又加賞則是背天者也故經於此不書天王<lb/>
所以甚莊王之不天也至文在位既無大惡是以春秋<lb/>
之書亦無甚貶而正以天王名之然至錫成公命則又稱<lb/>
<pb n="8b"/>
天子按覲禮諸侯入郊王遣使迎勞則稱天子既至王<lb/>
庭則稱王以命之盖迎勞稱天子者謙下之辭也當簡<lb/>
王時周室益弱諸侯愈強故聖人於此特變文示義稱<lb/>
天子錫者以見周之甚㣲屈於諸侯不敢以王禮自命<lb/>
也嗚呼孔子傷周之意求於筆削可見矣<lb/>
　　　公及大夫朝如者八<lb/>
春秋之時禮法廢壞諸侯視盟主為甚重視天子為甚<lb/>
輕故公及大夫如齊如晉者不可計至於朝王所如京<lb/>
<pb n="9a"/>
師雖間見之殆不過因事以往而已初非致禮於天子<lb/>
也僖二十八年踐土之盟温之㑹兩書公如王所者是<lb/>
時晉文主霸致天王於㑹故僖公之朝以從晉侯盟㑹<lb/>
實非朝天子也成十三年晉侯使郤錡來乞師公如京<lb/>
師繼之曰公自京師遂㑹晉侯八國伐秦是晉厲公初<lb/>
立將有伐秦之役使來乞師成公特徃㑹伐而道過京<lb/>
師故經以如書之實非朝京師也其餘大夫如京師者<lb/>
五或以事徃或以私往請據經以辨之僖三十年天王<lb/>
<pb n="9b"/>
使宰周公來聘公子遂如京師遂如晉文元年天王使<lb/>
毛伯來錫公命叔孫得臣如京師左氏謂仲遂之行以<lb/>
報聘於周得臣之行以報命於周攷之經文理或然也<lb/>
然宣九年仲孫蔑如京師左氏謂王使來徵聘故孟獻<lb/>
子聘於周襄二十四年叔孫豹如京師左氏謂齊人為<lb/>
王城郟故穆叔如周聘且賀城竊有疑焉夫春秋備載<lb/>
當時之事以貽後世若周王使來召聘齊人為王城郟<lb/>
經安得而不書哉經既不書則二大夫之行盖非為周<lb/>
<pb n="10a"/>
也至文八年天王崩公孫敖如京師不至而復丙戌奔<lb/>
莒左氏謂穆伯如周弔喪不至以幣奔莒夫當文公時<lb/>
臣下專政國君之命已不行於大夫則公孫敖如周不<lb/>
至蓋無足恠矣嗚呼諸侯知有天子則大夫知有諸侯<lb/>
此上下相持之禮也彼魯之國君既蔑無周王又安使<lb/>
魯之大夫受吾命而不廢哉然則諸侯欲令其臣之無<lb/>
他尊天子則臣自服矣又文九年毛伯來求金叔孫得<lb/>
臣如京師辛丑葬襄王<lb/>
<pb n="10b"/>
　　　諸侯勤王者五<lb/>
古者威權出於一人命令行於天下諸侯有不服也王<lb/>
命方伯以討之嗣位有未立也王命卿士以定之兄弟<lb/>
惎間之變則有大臣為之鋤治王都城築之役則有大<lb/>
臣為之服勤當是時内而三事大夫外而列國諸侯莫<lb/>
不聽命於王此其權所以獨尊也東周不競權勢浸㣲<lb/>
征討之事扶救之功或出於諸侯或出於霸主或出於<lb/>
大夫類借力於人以紓一時之難比之三代雖若不足<lb/>
<pb n="11a"/>
取而在春秋亦有可言者孔子書之葢傷周道衰㣲幸<lb/>
諸侯之近正也故桓五年鄭伯不朝蔡衛陳從桓王伐<lb/>
鄭經書從王者喜三國之助也書王伐者譏天子之親<lb/>
伐也前所謂出於諸侯者此也僖五年惠王廢太子小<lb/>
白㑹世子以定其位八年告難於齊小白盟王人以靖<lb/>
其難經書齊侯且序爵諸侯之上者喜其定世子寧周<lb/>
室書㑹世子盟王臣者疾其恃霸主之威而奸分也前<lb/>
所謂出於霸王者此也昭二十三年王室有子朝之亂<lb/>
<pb n="11b"/>
鄭伯言於晉晉大夫帥師圍郊以討子朝三十二年敬<lb/>
王懼子朝之黨使富辛言於晉徙成周而避之晉合諸<lb/>
侯城成周以固周室經書晉人圍郊仲孫何忌㑹晉韓<lb/>
不信合十國大夫城成周者喜晉大夫有功於王室也<lb/>
專繫之晉而不書王卿士者見天子之權愈㣲而專於<lb/>
列國大夫也前所謂出於大夫者此也嗚呼隠桓之間<lb/>
天子雖㣲而猶有諸侯從王以侵伐者其後諸侯益強<lb/>
蔑視周室幸二霸繼興託名尊周可以倚重下至昭定<lb/>
<pb n="12a"/>
之世中國無霸諸侯失權而天子遣使請命卒使圍郊<lb/>
之役城成周之功歸於列國諸侯之卿豈非衰弱之甚<lb/>
耶<lb/>
　　　王臣與諸侯盟㑹侵伐者十<lb/>
春秋自隠至閔無王臣盟㑹之文葢是時齊晉未霸諸<lb/>
侯雖強亦未敢伉王室也至僖公五年小白㑹王世子<lb/>
於首止始有王臣㑹盟之事晉文繼起乃致天子盟王<lb/>
人其事有甚於小白者然攷二霸之㑹盟皆在服楚之<lb/>
<pb n="12b"/>
後盖其克服強楚威振中國霸業已盛自矜其功謂雖<lb/>
天子之尊亦莫或忤矣是以偃然致王臣於盟㑹雖外<lb/>
假尊君之名而其實以尊已也故僖五年小白㑹王世<lb/>
子盟於首止八年㑹王人盟於洮九年㑹宰周公於葵<lb/>
邱二十八年重耳致天子於踐土於温二十九年盟王<lb/>
人於翟泉夫小白始㑹世子以定位盟王人以尊周雖<lb/>
不當召從盟㑹然以扶奬王室托於大義則猶可言也<lb/>
至葵邱之㑹初非為周而坐致天子之三公與已盟㑹<lb/>
<pb n="13a"/>
則其傲易之心尤甚於前矣晉文襲其跡侈其惡是以<lb/>
踐土之盟温之㑹皆致天王而翟泉之盟又以諸侯之<lb/>
大夫盟天子之大夫小白雖致宰周公而未致召天王<lb/>
雖盟王人而未敢以大夫敵之也至晉則以已召君以<lb/>
大夫敵王人恃己威勢直與天子等耳其無君之罪尤<lb/>
有甚於小白也馴致乎成襄之後晉主霸盟更㑹王人<lb/>
以從侵伐若成十六年㑹尹子伐鄭十七年㑹尹子單<lb/>
子伐鄭襄三年㑹單子盟于雞澤昭十三年㑹劉子盟<lb/>
<pb n="13b"/>
于平邱定四年㑹劉子侵楚凡此皆晉主之而雞澤之<lb/>
盟以去年合諸國大夫城虎牢平邱之盟以楚公子比<lb/>
弑靈王皆合諸侯以謀楚者也葢二霸盟㑹則假周之名<lb/>
率諸侯以尊己厲公以來則假周之名以伐楚伐鄭故<lb/>
王臣間見於經然始而㑹盟終而㑹伐則以周室益衰<lb/>
諸侯益強其伉禮奸義非止於二霸之時也其他諸侯<lb/>
獨盟王人者唯魯文十年及蘇子盟于女栗左氏以謂<lb/>
項王時欲以親魯故與之盟夫以霸主合諸侯盟㑹王<lb/>
<pb n="14a"/>
臣猶且不可况魯國乎然則文公之惡可知矣<lb/>
　　　周戰伐敗救者四<lb/>
周衰夷狄侵侮諸侯暴横天子之師屡貽挫衂聖人書<lb/>
之於經者四所以甚傷之也隠七年天王使凡伯來聘<lb/>
戎伐凡伯于楚邱以歸成元年王師敗績于茅戎此夷<lb/>
狄之侵侮也桓五年蔡衛陳從王伐鄭莊六年王人子<lb/>
突救衛此諸侯之暴横也按經例伐國則書伐凡書伐<lb/>
者皆重事也而凡伯奉幣以聘非有甲兵之衆安得與<lb/>
<pb n="14b"/>
伐國同文乎盖書伐者重凡伯之罪也重凡伯譏天王<lb/>
也自入春秋未有來聘之文今隠公即位未嘗朝周而<lb/>
桓王首聘於魯以長諸侯不臣之心則其非禮甚矣故<lb/>
因凡伯聘魯見伐於戎而書伐以重之重凡伯之惡則<lb/>
譏桓王可知矣發㣲謂楚邱衛地也稱楚邱者責衛不<lb/>
能救難稱凡伯以歸責凡伯不能死職理或然也按左<lb/>
氏晉侯使瑕嘉平戎於王劉康公邀戎將遂伐之叔服<lb/>
諫不聽遂伐茅戎敗績於徐吾氏説者以為王者至尊<lb/>
<pb n="15a"/>
天下莫敵非茅戎可得敗也定王庸暗為茅戎所敗惡<lb/>
之大者故經以王師自敗為文所以譏天王也孟子曰<lb/>
天子討而不伐諸侯伐而不討鄭伯不朝王命諸侯討<lb/>
之此古之制也今桓王從三國之師屈天子之尊親伐<lb/>
諸侯效敵國之交兵則傷威毁重㣲弱甚矣按左氏載<lb/>
王師敗績而經不書諱之也以天子伐諸侯固已可耻<lb/>
况敗績乎此經所以不言也至莊王救衛之師特書王<lb/>
人之字則喜其救者之善也衛朔負罪出奔諸侯黨惡<lb/>
<pb n="15b"/>
背義納朔於衛時無霸者以討其惡而王人獨能救衛<lb/>
則其於名義為得正矣然兵寡力弱卒不成救衛之功<lb/>
故聖人雖字以貴亦以傷周室之㣲不能勝諸侯之惡<lb/>
也嗟乎周之興也玁狁蠻荆逺遁荒陲屈膝效順而九<lb/>
伐之法足以威制諸侯之不臣是以王師一出有征無<lb/>
戰孰敢拒天子之命而干鈇鉞之誅乎及其衰也兵威<lb/>
墮弱戎狄諸侯共起而凌蔑之師出無功動以取敗可<lb/>
勝歎哉<lb/>
<pb n="16a"/>
　　　王臣奔他國者三<lb/>
周衰天子之權不行於天下卿士無服職之心諸侯有<lb/>
容姦之罪是以見於經者或無事而私來或因來而遂<lb/>
事或因罪出或以亂奔聖人備書之者參譏之也故隠<lb/>
元年書祭伯來公羊謂來奔榖梁謂來朝皆非經意唯<lb/>
左氏謂非王命近之盖祭伯私來也所謂無事而私來<lb/>
者此也桓八年書祭公來遂逆王后於紀左氏謂禮亦<lb/>
非經意盖桓王取后于紀而魯主之祭公將如紀逆后<lb/>
<pb n="16b"/>
故當謀期既謀之則當復於天子請命而逆之乃可也<lb/>
今祭公不復命於王遂由魯如紀故春秋書之惡其專<lb/>
也所謂因來而遂事者此也成十二年周公出奔晉按<lb/>
左氏周公楚惡惠襄之族偪且與伯輿爭政怒而出王<lb/>
使劉子復之入而復出奔晉經書出奔者凡自周無出<lb/>
周公自出故也故經書周卿士奔未有言出此獨言出<lb/>
奔者杜預謂周公為王所復而自絶於周故書出以罪<lb/>
之也襄三十年王子瑕奔晉按左氏靈王崩尹言多劉<lb/>
<pb n="17a"/>
毅單蔑甘過鞏成殺王弟佞夫括瑕廖奔晉盖儋括欲<lb/>
立佞夫王子瑕括之黨也佞夫既死瑕遂出奔經書奔<lb/>
晉不言出者周無外言出則有外之辭昭二十六年尹<lb/>
氏召伯毛伯以王子朝奔楚按左氏晉荀躒帥師納敬<lb/>
王召伯盈逐王子朝王子朝及召氏之族毛伯得尹氏<lb/>
固南宫嚚奔楚經書以子朝奔者疾其助簒奪之惡權<lb/>
制於三卿故顯誅之耳然立子朝獨書尹氏奔楚并舉<lb/>
召伯者明罪本在尹氏當先誅逆首後治其徒也所謂<lb/>
<pb n="17b"/>
或以亂奔或以事出者此也隠桓以來有周卿士雖以<lb/>
私事而外交專命而遂事得罪於春秋然未有以亂出<lb/>
奔者也至襄成之間周王子瑕則又因釁成亂負罪奔<lb/>
國非止私來矣然猶未有簒奪之大惡其所奔之地且<lb/>
未離乎中國也下至昭公尹氏毛召之徒始有簒逆之<lb/>
事及其敗而出奔則又轉入於夷狄矣豈非衰亂之極<lb/>
哉説者以聖人所書專在罪卿士愚竊謂天子縱之諸<lb/>
侯受之皆春秋之罪人也凡言來奔者盖參譏耳<lb/>
<pb n="18a"/>
　　　王室亂者四<lb/>
春秋自隠至哀王室之變見於經者四其間天王被難<lb/>
而出居者二叔帶之亂出居於鄭敬王有子朝之難出<lb/>
居於翟泉定王時王札子殺召伯毛伯景王時殺其弟<lb/>
佞夫凡此皆王室之變也<lb/>
　　　叔帶之亂<lb/>
按經僖五年齊小白合諸侯㑹王世子于首止左氏謂<lb/>
謀周也杜預云惠王以惠后故將廢太子鄭立叔帶故<lb/>
<pb n="18b"/>
齊侯㑹世子以定其位八年惠王崩襄王惡叔帶之難<lb/>
懼不立告難於齊故小白復㑹王人諸侯盟于洮左氏<lb/>
謂謀王室也及十一年左氏載叔帶召戎伐周秦晉伐<lb/>
戎以救周十二年王以戎難故討王子帶子帶奔齊十<lb/>
三年齊侯使仲孫湫聘請召子帶王不許至二十二年<lb/>
富辰言於王請召太叔子帶自齊復歸於京師二十四<lb/>
年鄭師伐滑王使如鄭請滑鄭不聽王命王怒以狄師<lb/>
伐鄭王德狄人以其女為后子帶與狄后通王替狄后<lb/>
<pb n="19a"/>
頽叔桃子奉大叔以狄師攻王王卿士將禦之王曰先<lb/>
后其謂我何寧使諸侯圖之王出適鄭處于汜太叔以<lb/>
狄后居温故曰天王出居于鄭辟母弟之難也二十五<lb/>
年晉文公納王王入王城取太叔於温殺之此襄王時<lb/>
叔𢃄之難天王出鄭歸周之迹也<lb/>
　　　子朝之亂<lb/>
按史記景王十八年太子早卒景王愛子朝欲立之㑹<lb/>
崩子丐之黨與爭立國人立長子猛子朝攻殺猛猛為<lb/>
<pb n="19b"/>
悼王晉人攻子朝而立子丐是為敬王夫子朝子猛嫡<lb/>
庶長㓜傳不載攷賈逵註以子朝為景王庶子敬王為<lb/>
猛母弟而史記以猛為長子以意推之則太子子猛敬<lb/>
王皆后所生子猛嫡子之長子朝庶子之長猛當立而<lb/>
朝不當立也左氏謂王子朝與其傅賔起有寵於景王<lb/>
景王與起欲立之劉伯蚠單穆公惡賔孟之為人欲殺<lb/>
之又惡子朝欲去之王田北山將殺劉單㑹疾崩劉單<lb/>
攻賔起殺之子朝作亂逐劉子單子逆王猛於莊宫以<lb/>
<pb n="20a"/>
歸王子還子朝之黨夜取王猛以如莊宫單子殺還及<lb/>
其黨八人子朝奔京單子伐之劉子入于王城周鞏簡<lb/>
公甘平公為子朝所敗單子以王次于皇子朝之黨伐<lb/>
皇大敗晉籍談荀躒帥九州之戎以納王于王城劉單<lb/>
為子朝之黨所敗王猛卒敬王即位子朝在京楚王師<lb/>
軍於京楚伐京毁其西南二十三年王師晉師圍郊討<lb/>
子朝也郊潰子朝敗自京入于尹劉單伐尹不勝而還<lb/>
以敬王如劉避子朝也子朝入于王城子朝之黨尹卒<lb/>
<pb n="20b"/>
敗劉師敬王居狄泉尹氏遂立子朝在王城居西敬王<lb/>
在狄泉居東謂之東西王二十四年子朝稍強入于鄔<lb/>
攻瑕及杏皆潰鄭伯如晉言於范獻子請圖王室二十<lb/>
五年晉趙鞅合諸國大夫㑹于黄父謀之二十六年單<lb/>
子如晉告急敬王之黨劉人與子朝之黨王城之師戰<lb/>
劉師敗績劉子以敬王出晉知躒趙鞅帥師納敬王克<lb/>
鞏邑召伯盈逐王子朝子朝及召氏之族毛伯得尹氏<lb/>
固南宫嚚奉周典籍以奔楚王入于成周晉人戍周而<lb/>
<pb n="21a"/>
還此敬王時子朝之難天王居狄泉歸周之迹也<lb/>
　　　儋括之亂<lb/>
初靈王弟儋季卒其子括將見王而歎單公子愆期告<lb/>
王曰必殺之不殺將害王王曰童子何知及靈王崩括<lb/>
欲立王子佞夫佞夫弗知周尹言多劉毅單蔑甘過鞏<lb/>
成殺佞夫括瑕廖奔晉書曰天王殺其弟佞夫罪在王<lb/>
也此襄三十年景王時佞夫之事也<lb/>
　　　子札之亂<lb/>
<pb n="21b"/>
王孫蘇與召伯毛伯爭政使王子札殺召戴公及毛伯<lb/>
衞卒立召襄此宣十五年定王時王子札殺毛伯召伯<lb/>
之事也<lb/>
　　　總論<lb/>
傳曰王不立愛公卿無私古之制也故眤愛寵私並后<lb/>
匹嫡未有不産禍者觀東周二百四十餘年王室變亂<lb/>
載於經凡四而以嫡庶不分嗣統不正亂者居其二焉<lb/>
襄王嫡子也叔𢃄母弟也而惠王以惠后之愛欲廢鄭<lb/>
<pb n="22a"/>
立𢃄雖賴小白主霸盟會諸侯以定其位而小白既没<lb/>
卒不免叔帶之難使襄王越在草莽暨晉文紹霸王始<lb/>
克歸然則牽房闥之私情貽社稷之深患者實惠王啟<lb/>
其端也子猛嫡長也子朝庶長也而景王以賔起之請<lb/>
欲廢猛立朝且結劉單以定其位及敬王即位子朝作<lb/>
亂盤結黨與交兵攘奪五年之間子猛被禍敬王播越<lb/>
賴劉單之賢倚晉為援戡定禍患逐子朝歸敬王而王<lb/>
室始安然則徇佞倖之私議貽社稷之深患者實景王<lb/>
<pb n="22b"/>
啟其端也夫以敬王乗變亂之際克紹周統劉單數子<lb/>
輔相而立權不在已而不能即去子朝固不可責也而<lb/>
襄王已即君位有齊晉以為倚重叔𢃄之難非若子朝<lb/>
之強有能斷以大義而懲艾之何至委宗廟而出奔哉<lb/>
奈何狥匹夫之孝牽母后之恩既不能防於未難之前<lb/>
又不能制於已危之後柔懦不斷養成其愆卒致傲弟<lb/>
再入而身遂失守則叔𢃄之禍非特惠王之罪抑亦襄<lb/>
王醖釀之也故經於襄王書天王居于鄭者貶其出也<lb/>
<pb n="23a"/>
於敬王書天王入于成周者喜其入也貶其出則不與<lb/>
其入故經不書襄王之歸則雖貶其出而亦謹其入用<lb/>
見聖人去取輕重之異也夫春秋之法凡諸侯之專殺<lb/>
者皆重譏之以其不請命於天子而自專生殺之柄也<lb/>
諸侯專殺且猶不可况王之卿士朝夕委質王庭其分<lb/>
義之親非諸侯比也詎可以專殺哉而王孫蘇與毛召<lb/>
爭政遂使子札殺之攘君之權莫甚於此以見天子之<lb/>
柄非獨不行於諸侯而且不行於卿士矣故經書王子<lb/>
<pb n="23b"/>
札殺召伯毛伯者罪王子札之專殺所以譏天子之不<lb/>
能制也左氏以儋括欲立佞夫佞夫弗知大夫殺之則<lb/>
殺弟之罪不在王明矣而經書天王殺其弟佞夫者盖<lb/>
使佞夫果有簒奪之意則殺之固宜今欲立之意出於<lb/>
括而佞夫弗知則景王容之可也反縱五大夫殺其母<lb/>
弟雖曰大夫之罪實景王使之耳春秋之義惟天子得<lb/>
專殺故無天王殺大夫之文此特書之者以見景王尊<lb/>
為天子而不能容一母弟傷艾手足賊㤙悖義莫大於<lb/>
<pb n="24a"/>
此故特書以甚其惡嗚呼東周之衰也嫡庶之位不正<lb/>
生殺之柄不行兄弟爭國卿士擅權上下相夷無所畏<lb/>
忌王室益衰不可救止為天下之本且如此安能望諸<lb/>
侯之理乎<lb/>
　　　王臣見經者三十一<lb/>
按例天子三公稱公卿書爵大夫字士名士之㣲者不<lb/>
名所以名等列定尊卑也三公稱公者若桓八年祭公<lb/>
僖九年宰周公成十二年周公是也卿書爵者若隠元<lb/>
<pb n="24b"/>
年祭伯七年凡伯<hi>祭凡國伯爵</hi>文元年毛伯五年召伯十年<lb/>
蘇子<hi>毛召蘇皆宋地</hi>十六年尹子十七年單子昭十三年劉子<lb/>
<hi>子爵</hi>是也大夫稱字者若隠元年南季<hi>南氏季字</hi>桓四年宰渠<lb/>
伯糾<hi>渠氏伯糾字</hi>五年仍叔八年家父莊元年榮叔二十三年<lb/>
祭叔<hi>祭采地</hi>文元年叔服宣十年王季子襄三十年王<lb/>
子瑕是也士稱名者若隠元年宰咺襄十五年劉夏<hi>劉宋地</hi>定十四年石尚是也士之㣲者不名若僖八年王人<lb/>
是也然隠三年昭二十三年二十六年三書尹氏隠三<lb/>
<pb n="25a"/>
書武氏子皆以族稱譏世卿也莊二十六年王人子突<lb/>
㣲者而特書字善其救衛也宣十五年書王札子大夫<lb/>
而名貶其專殺也唯文三年王子虎定四年劉卷皆以<lb/>
卒書名而昭二十三年書王子朝盖庶子之長也夫列<lb/>
國之君以爵稱其卿以名稱其或見褒者以字稱夫天<lb/>
子之卿書爵所以視諸侯其大夫書字所以視列國卿<lb/>
之賢者也其士稱名所以視諸侯之卿也當周室之衰<lb/>
王室之㣲而先王之典猶在故孔子必正其爵秩以王<lb/>
<pb n="25b"/>
人之㣲必序諸侯之上不使諸侯得加乎天子所以示<lb/>
萬世之法也嗚呼春秋尊王之義雖名爵之間亦不敢<lb/>
忽豈直為虛文哉<lb/>
　<lb/>
　<lb/>
　<lb/>
　<lb/>
　春秋比事巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事巻十五</head>
    <p>
<pb n="1a"/>
欽定四庫全書<lb/>
　春秋比事巻十五　　　　　宋　沈棐　撰<lb/>
　　　侵伐<lb/>
周官九伐之法負固不服則侵之賊賢害民則伐之侵<lb/>
宜輕於伐也三傳及先儒著例其説不同皆不合於春<lb/>
秋左曰有鍾鼓曰伐無曰侵按經定四年合十九國侵<lb/>
楚以十九國之衆其士卒行伍雲屯蟻集苟無鍾鼓以<lb/>
號令三軍則何以為進退之節此左説不通也公羊麤<lb/>
<pb n="1b"/>
曰侵精曰伐其意以伐則整軍容鋭器械嚴號令謹行<lb/>
伍以是為精也侵則師旅不衆行伍不肅倐去倐來兵<lb/>
不久之以是為粗也然春秋有以中國而書侵夷狄而<lb/>
書伐者豈夷狄用師軍旅器械行伍號令悉如先王之<lb/>
制反過於中國乎此公羊説不通也榖曰包人民驅牛<lb/>
馬曰侵斬林木壞宫室曰伐然經書侵伐多矣有師雖<lb/>
入境而次以待者若僖四年伐楚之師是也有師未入<lb/>
境而復還者若襄十九年侵齊之師是也是侵豈必包人<lb/>
<pb n="2a"/>
民驅牛馬伐豈必斬林木壞宫室乎此榖説又不通也<lb/>
先儒詆三説而自立其義則以聲罪致討曰伐無名行<lb/>
師曰侵然若蔡之附楚不從中國小白合七國侵之謂<lb/>
無名行師不可也若齊侯不義背盟主而伐晉楚子夷<lb/>
狄仇中國而伐鄭謂稱罪致討可乎此又非通論也折<lb/>
衷諸説則侵淺事伐重事召陵之會諸侯雖衆不成伐<lb/>
楚之功故經止書曰侵至伐則有書取其邑有書入其<lb/>
國而書侵之文無有及此則伐為重事可知嗟乎春秋<lb/>
<pb n="2b"/>
衰世規一時之利逞無名之師列國相吞而先王之疆<lb/>
理城郭盖壞矣故侵伐之事夫子必謹而書之盖古者<lb/>
有分土無分民諸侯之侵地者猶不取於春秋也然經<lb/>
所書侵伐或主於内而内有書公有書大夫有書侵伐<lb/>
我者或主於外而外有書諸侯有書大夫有書夷狄者<lb/>
其得失輕重不可不詳論也<lb/>
　　　經書公侵者四<lb/>
莊十年公侵宋自入春秋以來魯數與宋仇而齊宋自<lb/>
<pb n="3a"/>
隠至莊此年不過一伐魯以乾時之戰敗於齊齊殺子<lb/>
糾魯不勝念遂敗齊師于長勺既敗齊師慮齊連宋報<lb/>
魯於是侵宋是年及十一年又兩敗宋師經書者惡公<lb/>
既敗齊師又退而侵宋結怨兩國也　定六年公侵鄭<lb/>
左謂晉討鄭之伐胥靡攷之經文無鄭伐胥靡之文又<lb/>
無晉鄭交惡之事盖當定公時魯方事晉以意推之似<lb/>
為晉侵觀七年齊鄭盟于鹹八年晉士鞅侵鄭而鄭與<lb/>
齊盟齊以鄭故使國夏伐魯故公侵以報之　然自春<lb/>
<pb n="3b"/>
秋以來未有書公侵齊至是厯一年而兩侵之則亦倚<lb/>
晉為援故也當時齊晉之勢相敵而其與國各挾之以<lb/>
相仇宜乎稱兵而不息也觀下言齊國夏帥師伐我公<lb/>
會晉師于瓦則公兩侵齊其倚晉可知凡此皆公侵國<lb/>
之義也<lb/>
　　經書大夫侵者三<lb/>
成六年仲孫蔑叔孫僑如帥師侵宋按左氏同盟蟲牢<lb/>
諸侯復謀會宋人辭以子靈之難是年衞孫林父侵宋<lb/>
<pb n="4a"/>
以其辭會也子叔聲伯如晉命伐宋秋孟獻子叔孫宣<lb/>
伯侵宋晉命也攷之經無宋叛晉之文而魯宋衞方同<lb/>
盟蟲牢亦無嫌隙則魯衞連兵侵宋似為晉故左説疑<lb/>
然也　襄二十四年仲孫羯帥師侵齊攷經二十三年<lb/>
齊聞晉欒盈之難遂伐衞伐晉叔孫豹救晉而次不成<lb/>
救患之功故是年仲孫羯帥師侵齊為晉討也　定七<lb/>
年齊衞盟于沙明年晉士鞅侵衞季孫斯仲孫何忌帥<lb/>
師侵衞衞雖無怨於魯然是齊侯伐魯晉師救之則晉<lb/>
<pb n="4b"/>
之恤魯可謂勤矣魯之事晉不可不謹故魯二大夫於<lb/>
是為晉而侵衞也凡此内大夫書侵之義也<lb/>
　　經書侵我者四<lb/>
僖二十六年齊人侵我西鄙公追齊師至酅弗及左氏<lb/>
謂齊討魯與衞莒盟也夫齊魯鄰國世為婚姻小白方<lb/>
霸魯嘗事齊盟會之禮不可廢也攷之經自小白没魯<lb/>
未嘗與齊盟會至是二十五年及是年春乃兩與衞莒<lb/>
結盟宜乎取怨於齊而齊師見侵也於是公追其師弗<lb/>
<pb n="5a"/>
及譏魯無備不能敵齊及齊既去而始追之也侵稱人<lb/>
追稱師不可言公追齊人故也　文十五年齊人侵我<lb/>
西鄙冬齊侯侵我西鄙遂伐曹入其郛盖自重耳之霸<lb/>
謹於事晉至文十四年齊聞晉靈之䘮憤魯之不親故<lb/>
因子叔姬釋憾於魯而侵我西鄙魯使季孫行父求救<lb/>
於晉諸侯為扈之盟不能為魯討齊是致齊侯復侵我<lb/>
西鄙其伐曹入其郛以討曹伯之來朝也夫商人弑舍<lb/>
自立身負滔天之惡其得免鈇鉞幸矣又恃其强大數<lb/>
<pb n="5b"/>
侵姻國不道之甚也故經書其爵以著其惡　襄十四<lb/>
年莒人侵我東鄙杜謂莒既滅鄫魯侵其西界故侵魯<lb/>
東鄙左説無證攷之經莒自八年伐魯東鄙至十四年<lb/>
侵我東鄙其間凡四稱兵當是時晉悼方興糾叛討貳<lb/>
以正諸侯莒之病魯如此宜無所貸而晉未嘗為魯致<lb/>
討魯亦未嘗報伐者竊意魯侵莒境故莒致怨焉曲在<lb/>
魯也不然以魯列國豈畏一莒焉凡此書侵我之意也<lb/>
　　經書諸侯侵者二<lb/>
<pb n="6a"/>
僖四年公會齊侯宋公陳侯衞侯鄭伯許男曹伯侵蔡<lb/>
蔡潰蔡楚之與國小白修霸二十餘年雖逺若江黄亦<lb/>
來從命而蔡畏楚之强不歸中國故齊侯合諸侯以侵<lb/>
之於蔡言侵於楚言伐齊侯意在伐楚不專於侵蔡也<lb/>
書蔡潰言侵之而民已叛其上用見小白兵威之盛也<lb/>
　定四年公會劉子晉侯宋公蔡侯衞侯陳子鄭伯許<lb/>
男曹伯莒子邾子頓子胡子滕子薛伯杞伯小邾子齊<lb/>
國夏侵楚是時楚勢已衰强吳暴横雖陳蔡頓胡服楚<lb/>
<pb n="6b"/>
不貳者至此亦同中國共一舉侵楚之師自入春秋諸<lb/>
侯有事於楚未有若此之盛也然師旅雖衆而晉勢已<lb/>
衰以弱攻弱卒不成功致使敗楚入郢之功歸於吳子<lb/>
故書曰侵者傷中國之大合十九國之衆而不能勝楚<lb/>
止侵之也凡此皆諸侯侵國之迹也<lb/>
　　經書大夫侵國十八<lb/>
莊十五年鄭人侵宋小白圖霸欲服諸侯再會於鄄鄭<lb/>
已聽命而復叛齊侵宋故十六年宋齊衞伐鄭至是年<lb/>
<pb n="7a"/>
幽之盟鄭始服齊也　二十九年鄭人侵許許鄰於鄭<lb/>
數為鄭病觀十六年幽之盟許已從齊至二十七年再<lb/>
命盟于幽許男不至故鄭假討貳之名得以凌許也<lb/>
成六年衞孫良夫帥師侵宋八年晉欒書帥師侵蔡蔡<lb/>
自晉文没盟會侵伐不從中國者幾五十年今景公方<lb/>
欲得鄭而楚為鄭患楚既病鄭則晉亦病蔡交侵其與<lb/>
國亦懲楚之一端也　十年衞侯之弟黑背帥師侵鄭<lb/>
九年蒲盟方退鄭向楚故是年晉人執鄭伯且使欒書<lb/>
<pb n="7b"/>
伐之則黒背亦侵鄭為晉討也　十六年鄭公子喜帥<lb/>
師侵宋宋鄭相仇久矣鄭附晉則與宋同好歸楚則與<lb/>
宋為敵自十五年楚子伐鄭鄭遂歸楚宜是年侵宋助<lb/>
楚子以禍中國也　十七年衞北宫括帥師侵鄭鄢陵<lb/>
之戰晉既敗楚而鄭易晉厲之不德附楚益堅厲公既<lb/>
合諸侯伐鄭而未服故又使北宫括侵之然合中國之<lb/>
力兵車之衆猶不能得鄭則區區一衞安足以病鄭哉<lb/>
　襄二年晉師宋師衞寗殖侵鄭自厲公至此鄭皆附<lb/>
<pb n="8a"/>
楚晉雖數臨之以兵未嘗服從按成十八年楚子鄭伯<lb/>
伐宋冬又侵宋元年晉韓厥伐鄭以報宋之怨而楚公<lb/>
子壬夫侵宋又報伐鄭之役是年鄭師伐宋復重宋仇<lb/>
晉宋不勝兩國之患於是合三國之師以侵之至是年<lb/>
冬㑹諸大夫於戚城虎牢以偪鄭明年雞澤之盟鄭始<lb/>
來服而宋亦始得息兵矣然則晉之服鄭非特可以却<lb/>
楚亦可以衞宋其利於中國亦不小也　八年鄭人侵<lb/>
蔡𫉬蔡公子夑是時鄭已服晉故侵楚之與國楚人憤<lb/>
<pb n="8b"/>
之故是年冬使公子貞伐鄭鄭遂與平夫始侵蔡者將<lb/>
以仇楚而助晉也及楚見伐則背中國而歸之雖迫於<lb/>
兵威不得已而從楚然其反覆不義亦甚矣孰若不為<lb/>
蔡病而苟安於中國哉　十一年鄭公孫舍之帥師侵<lb/>
宋鄭以八年與楚平晉凡兩會諸侯大舉伐鄭之師而<lb/>
鄭猶援楚不服至此始侵宋以媚楚則其姦宄不循可<lb/>
謂難制矣悼公力於圖霸是年城鄭虎牢十年戍之凡<lb/>
經營於得鄭者無所不至至蕭魚之會鄭始純服非鄭<lb/>
<pb n="9a"/>
之强敢與晉抗特恃楚之横也　十九年晉士匄帥師<lb/>
侵齊至榖聞齊侯卒乃還齊自晉悼公没始背晉而病<lb/>
魯故十五年伐我北鄙十六年兩伐之十七年又兩伐<lb/>
之十八年一伐之晉於是大合諸侯以圍齊十九年衞<lb/>
孫林父又帥師伐齊晉欲深懲齊患故又使士匄侵之<lb/>
齊遂殺高厚以與晉平然士匄既受命出師當遂君之<lb/>
命可也今以齊侯之卒囘戈而還貪不伐喪之善掠美<lb/>
於已而廢君之命盖有甚於伐䘮矣經書之惡其專也<lb/>
<pb n="9b"/>
　定七年齊人執衞行人北宫結以侵衞左謂齊盟鄭<lb/>
於鹹召會於衞衞侯欲叛晉諸大夫皆曰不可使北宫<lb/>
結如齊而私於齊侯曰執結以侵我齊侯從廼與衞侯<lb/>
盟于沙盖晉德至此已衰故齊敢爭諸侯據左説則衞<lb/>
侯欲叛晉從齊齊人執結以侵衞實衞侯使之也夫齊<lb/>
侯恃其威强狥其説計執其臣而侵其國固有罪矣然<lb/>
以衞之從晉非不久且故也一旦乗晉之衰遂為詐謀<lb/>
以急於從齊若此其背德反義罪可逃乎　八年晉士<lb/>
<pb n="10a"/>
鞅帥師侵鄭遂侵衞晉以鹹之盟鄭伯從齊沙之盟衞<lb/>
侯人從齊晉失二援則諸侯離叛孰肯歸心此士鞅所<lb/>
以侵鄭侵衞欲强二國之服從也奈何晉德不競不足<lb/>
以來諸侯故是年曲濮之盟鄭衞方結以自固明年五<lb/>
氏之次齊衞之好愈堅又明年夾谷之會魯亦從之矣<lb/>
然則霸主不德而欲力爭諸侯難哉　哀七年宋皇瑗<lb/>
帥師侵鄭晉魏曼多帥師侵衞鄭自定八年鹹之盟背<lb/>
晉從齊十年與齊㑹于安甫自是之後不復向晉故宋<lb/>
<pb n="10b"/>
皇瑗為晉討之然當時諸侯附齊已衆獨宋未會以宋<lb/>
素與晉好服属之心不與諸侯等故當定哀之間諸侯<lb/>
紛紛與齊盟會唯宋不與焉以宋視諸侯豈不賢哉衞<lb/>
自沙之盟亦背於晉至哀元年且連齊伐晉五年晉雖<lb/>
伐衞而衞從齊自如是以七年曼多再侵之也　十年<lb/>
晉趙鞅帥師侵齊晉以齊攬諸侯自為封殖蓄忿已久<lb/>
特其勢衰力屈度不足勝齊故雖數病其與國不敢稱<lb/>
兵齊境至是呉人伐齊齊陽生卒晉乗其衰釁故趙鞅<lb/>
<pb n="11a"/>
侵之然終春秋之世諸侯不復歸晉則晉間齊以侵之<lb/>
何益哉　十三年晉魏曼多帥師侵衞晉以衞久附於<lb/>
齊屢討不從故至是復侵之也晉之衰頽方見屈於强<lb/>
吳苟得一衞豈能長有之乎况時有六卿之患國勢已<lb/>
分裂於權臣而猶勤兵於外覬諸侯之屈服是猶商賈<lb/>
經營於四方而不知强奴悍婢陰竊其帑藏也凡此皆<lb/>
大夫侵國之迹也<lb/>
　　經書楚侵國七介人侵國一<lb/>
<pb n="11b"/>
僖二年楚侵鄭小白既霸中國鄭已附齊十六年及二<lb/>
十七年幽之盟僖元年會于檉鄭皆在焉楚以鄭附齊<lb/>
之堅於是侵之然不知小白之勢方張非楚所能爭是<lb/>
以召陵之盟終見屈於齊　宣元年楚子鄭人侵陳遂<lb/>
侵宋鄭自文公服晉至此始叛而從楚而陳猶附晉不<lb/>
貳楚既得鄭且欲服陳故侵之宋以晉之與國在春秋<lb/>
時屢與鄭敵鄭既歸楚宋必受患是以楚鄭連兵侵宋<lb/>
夫侵陳者欲陳服侵宋者欲宋懼而楚子之意尤甚於<lb/>
<pb n="12a"/>
得陳故先侵陳遂侵宋也　三年楚人侵鄭鄭以二年<lb/>
戰于大棘𫉬華元晉以宋故合四國侵之大棘之戰鄭<lb/>
遂即晉故楚人復侵之也　成二年楚師鄭師侵衞景<lb/>
公始替霸業楚人易之所以爭諸侯者未力也及鞌之<lb/>
戰晉威復强楚欲伉之始急諸侯而衞較之他國依晉<lb/>
尤重觀斷道之盟伐齊之役乃敗齊於鞌衞侯悉從楚<lb/>
欲去晉肘臂宜莫先於衞是以連鄭師侵之也十八年<lb/>
楚人鄭人侵宋是年魚石作亂奔楚楚居之彭城謀欲<lb/>
<pb n="12b"/>
納之必先病宋故復連鄭侵宋及是年諸侯盟虛朾襄<lb/>
元年盟宋彭城晉韓厥帥師伐鄭於是公子壬夫又帥<lb/>
師以侵宋自晉楚爭雄宋鄭交伐訖三年而稍定夫鄭<lb/>
之病宋有自來矣况魚石奔楚則楚鄭侵宋勢必然也<lb/>
向無悼公安能定宋之亂收鄭於雞澤哉　襄十二年<lb/>
楚公子貞帥師侵宋蕭魚之會鄭已純服中國楚爭鄭<lb/>
未已既執良霄又帥師侵宋楚雖暴横力欲得鄭而晉<lb/>
霸方盛終莫之抗自是楚無病中國之文者二十年非<lb/>
<pb n="13a"/>
楚之弱實晉之威德有以折衝之也　介人侵蕭按前<lb/>
年介葛盧來杜以介為東方微國蕭亦附庸國其仇怨<lb/>
之由無所考證然其來稱名侵蕭稱人惡其凌雲小國<lb/>
故從㣲之也<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋比事巻十五終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事巻十三</head>
    <p>
<pb n="1a"/>
欽定四庫全書<lb/>
　春秋比事巻十三　　　　宋　沈棐　撰<lb/>
　　　會<lb/>
會同之禮設於宗伯掌於行人周之常典也成康盛時<lb/>
諸侯率服因時而會莫敢怠遑頌之所美揚和鸞鳴佩<lb/>
玉以形容禮儀之盛而已未嘗言會諸侯也會諸侯不<lb/>
言者以當周隆興會同常禮不以此為盛美也厲王不<lb/>
道周室顚危宣王中興鳩散討貳復總諸侯而臣之於<lb/>
<pb n="1b"/>
是有東都之㑹詩人紀之車攻以善宣王復古其後犬<lb/>
戎作難周又不競平王東播權歸諸侯時無宣王之賢<lb/>
以振皇綱東都之會不可復見始紛亂於方國矣傳曰<lb/>
諸侯有王王有廵狩以大習之非是不舉則古者之㑹<lb/>
一於宗王非假禮文而遂私欲也春秋衰世王德不足<lb/>
以懷天下法制刑威之柄又不足以鉗束之於是諸侯<lb/>
傲然自張無復為王而會凡端委弁冕羣贄乎邦國者<lb/>
非干戈敵仇則盟誓固黨非窺人土地則保我疆邑車<lb/>
<pb n="2a"/>
輪四馳蔑有寧歲始也諸侯專之其次大夫專之其次<lb/>
呉楚攘之禮法變蕩不可扶持囘視西周之美無復翼<lb/>
其髣髴矣聖人傷之採摭舊史具載筆削使天下後世<lb/>
所尊者王凡春秋書㑹皆文武成康之罪人也謹按經<lb/>
所書有内與一國自㑹者有外與諸侯交㑹者有合諸<lb/>
侯而大㑹者或主於霸主或主於大夫或主於呉楚要<lb/>
不可以不辨請次其説<lb/>
　　　經書公會一國者十有八<lb/>
<pb n="2b"/>
隠九年公㑹齊侯于防左謂請伐宋也盖經自六年公<lb/>
與齊侯結艾之盟七年齊侯使其弟年來聘故九年會<lb/>
防是時魯鄭交好已久則公為是㑹盖為鄭謀伐宋也<lb/>
十年中邱之㑹伐宋之役齊鄭皆與則左氏之説信矣<lb/>
　十一年公㑹鄭伯于時來左云將入許也盖鄭之謀<lb/>
許久矣而事起於此既與鄭好故㑹鄭伯謀以入許夫<lb/>
以私好而謀人之國其惡可知也　桓二年公㑹鄭伯<lb/>
于垂將假許田鄭伯欲利魯許田鉗其罪過故㑹以謀<lb/>
<pb n="3a"/>
之夫鄭之假田魯之受田皆為非義則垂之㑹實起罪<lb/>
之由也　三年公會齊侯于嬴秋㑹齊侯于讙公始即<lb/>
位謀欲結昏于齊故春為嬴之㑹及齊侯送姜氏于讙<lb/>
公又往㑹之夫諸侯親迎不使卿父母送女不踰境公<lb/>
使公子翬逆女既失親迎之禮及齊侯送之而又往會<lb/>
于讙可往逆而不逆不當㑹而往㑹公之失禮甚矣<lb/>
是年公會杞侯于郕二年杞侯來朝既而入杞至是又<lb/>
往㑹之夫杞既來朝則公無入其國可也既入其國則<lb/>
<pb n="3b"/>
無會焉可也今恃強自恣恩怨不常信不道矣　六年<lb/>
公會紀侯于成左謂紀來諮謀齊難也盖齊以五年與<lb/>
鄭伯如紀將以滅紀紀恃魯與齊好且属親舊故告難<lb/>
于魯而公為是會也觀是年紀侯來朝終桓之世紀無<lb/>
齊難至莊元年齊始遷其三邑則成之㑹是魯平齊紀<lb/>
也　十年公會衞侯于桃邱弗遇齊衞鄭將為郎之戰<lb/>
公雖欲會之而衞欲附齊鄭以病魯於是失期不至故<lb/>
經書弗遇也　十一年公會宋公于夫鍾冬公會宋公<lb/>
<pb n="4a"/>
于闞十二年會宋公于虛冬會宋公于龜公將以平宋<lb/>
鄭故累會宋公以求之夫公之所以力欲平宋鄭者何<lb/>
也始魯以郎之戰有怨於鄭忽及宋人納宇忽出奔衞<lb/>
魯之所欲者在突立而忽出也今宋以責賂於鄭鄭不<lb/>
堪命而宋鄭交怨使宋復連結齊衞迎忽以逐宇則非<lb/>
魯之利矣此公之所以數平宋鄭者非為兩國實已好<lb/>
惡也觀是年宋公辭平公遂連鄭以伐之則魯之㤙宇<lb/>
明矣　十四年公會鄭伯于曹公既與鄭結盟又兩與<lb/>
<pb n="4b"/>
伐宋故復為是㑹以固前好也觀是年鄭伯使其弟語<lb/>
來盟則鄭之與魯恩好相結可謂宻矣　十五年公會<lb/>
齊侯于艾謀定許也盖魯以隠十一年鄭伯及齊侯入<lb/>
許許莊公奔衞至是而許叔入故公會齊侯以謀定之<lb/>
也　十八年公會齊侯于濼姜氏在也桓公不嚴幃箔<lb/>
恣姜氏之淫奔終致身殞國危其汚簡牘甚矣然遂如<lb/>
齊則書姜氏而濼之會則書公者罪公之深若曰公自<lb/>
會之也　莊二十七年公會齊侯于城濮公以二十四<lb/>
<pb n="5a"/>
年娶齊姜氏則恩好往來宜倍於他國故同盟之外特<lb/>
為是會也然公娶讐女㑹讐國其得罪於先君可貸哉<lb/>
　宣元年公㑹齊侯于平州左謂以宣公即位盖公以<lb/>
是年娶齊之女又使行父如齊復㑹齊侯于平州其事<lb/>
齊如是其謹者公弑赤自立懼齊見討故結齊之深如<lb/>
此觀齊於此取濟西田則平州之會魯求於齊可知<lb/>
定八年公會晉師于瓦齊兩病魯侵其鄙邑晉趙鞅士<lb/>
鞅荀寅帥師救魯故公會之齊懼晉魯併力以見討至<lb/>
<pb n="5b"/>
十年遂及魯平而脩夾谷之會魯亦知晉之衰不足恃<lb/>
也於是捨晉從齊夫魯始以齊見偪告難于晉晉既出<lb/>
師以援之而齊難既平遽忘晉德轉而從齊則反覆觀<lb/>
望其不義可謂甚矣凡此皆魯與一國自㑹者也<lb/>
　　　經書稱會公者三<lb/>
言會公者皆公會在外初無會期而要會之也文十三<lb/>
年衞侯㑹公于沓鄭伯會公于棐是時公朝于晉於始<lb/>
往也衞侯要會于㳫及其歸也鄭伯要㑹于棐夫諸侯<lb/>
<pb n="6a"/>
私會亦已非禮况初無㑹期因其往來於晉而要之於<lb/>
道以脩交際之禮乎左謂衞鄭二公請平于晉公皆成<lb/>
之杜謂鄭貳楚有畏於晉故因公請平會以求之理或<lb/>
然也　定十四年邾子來會公者是時公大蒐於比蒲<lb/>
故邾子來會公夫蒐國之大禮講武之地非兩君合好<lb/>
以修禮文之所也邾急於㑹公而公與之會皆非禮矣<lb/>
凡此皆經書會公之義也<lb/>
　　　經書内大夫會一國者八<lb/>
<pb n="6b"/>
文元年公孫敖會晉侯于戚左謂晉侯疆戚田故公孫<lb/>
敖會之是時文公初立魯方附晉故遣公孫敖往會晉<lb/>
侯夫文公始嗣國親往會焉可也乃以大夫上伉强國<lb/>
之君失事大之禮起專僭之患經書此者非特惡敖亦<lb/>
所以惡公也况魯以前未有大夫自㑹諸侯者專會之<lb/>
弊實始於此其産亂豈不重乎　十一年叔彭生會晉<lb/>
郤缺于承匡左謂諸侯之從於楚者考之春秋是年楚<lb/>
伐鄭而魯與晉宋衞許救鄭至十四年新城之盟鄭伯<lb/>
<pb n="7a"/>
與焉則鄭未從楚也陳及宣公時方往從楚則陳於是<lb/>
時亦未嘗從楚也左氏之説其信然乎盖魯事晉之謹<lb/>
不敢廢怠故是年會郤缺以㝷戚之會也宣十四年公<lb/>
孫歸父會齊侯于榖十五年仲孫蔑會齊髙固于無婁<lb/>
魯自宣公與齊交好公與大夫交軌事之至十年齊人<lb/>
歸濟西之田而魯事齊愈謹親齊人愈固故十四年為<lb/>
榖之會十五年為無婁之會皆所以結齊之援　成五<lb/>
年叔孫僑如會晉荀首于榖左謂晉荀首如齊逆女故<lb/>
<pb n="7b"/>
宣伯餫諸榖然考經無荀首逆女之文則左説似不可<lb/>
考盖以晉業方興諸侯歸之魯自鞌之戰以後純於附<lb/>
晉故叔孫僑如會晉荀首于榖也　襄十九年叔孫豹<lb/>
會晉士匄于柯然是年晉士匄帥師侵齊至榖聞齊侯<lb/>
卒乃還齊殺高厚以説于晉以襄十八年晉合諸侯以<lb/>
圍齊實起於此會今齊晉既平使齊釋憾則魯必甚危<lb/>
故急晉之好使齊不敢病魯晉亦不忘魯好也是柯之<lb/>
會可以威齊而堅晉也　昭三十一年季孫意如會晉<lb/>
<pb n="8a"/>
荀躒于適厯意如逐君於外懼大國見討會晉以自固<lb/>
也昭公在外七年晉不能殺季氏以納之反使荀躒與<lb/>
意如同會而又區區以官之是晉陰助季氏陽恩於公<lb/>
也按其罪惡何劣於季氏哉此八者内大夫會一國之<lb/>
迹也<lb/>
　　　經書霸主㑹者十<lb/>
莊十三年齊侯宋人陳人蔡人邾人會于此杏十四年<lb/>
單伯㑹齊侯宋公衞侯鄭伯于鄄十五年齊侯宋公衞<lb/>
<pb n="8b"/>
侯鄭伯會于鄄僖元年公會齊侯宋公鄭伯曹伯邾人<lb/>
于檉三年齊侯宋公江人黄人會于陽榖五年公及齊<lb/>
侯宋公陳侯衞侯鄭伯許男曹伯會王世子于首止九年<lb/>
公會宰周公齊侯宋公衞侯鄭伯許男曹伯于葵邱十<lb/>
三年公會齊侯宋公陳侯衞侯鄭伯許男曹伯于鹹十<lb/>
六年公會齊侯宋公陳侯衞侯鄭伯許男邢侯曹伯于<lb/>
淮二十八年冬公會晉侯齊侯宋公蔡侯鄭伯陳子莒<lb/>
子邾子秦人于温是也凡此小白之會九無非率諸侯<lb/>
<pb n="9a"/>
攘夷狄以安中國<hi>其詳已論二霸例</hi>然考其終始惟陽<lb/>
榖之㑹為獨盛盖北杏之會宋人始服鄄之再㑹齊侯<lb/>
始霸足以服近而未足以來逺也至陽榖之會齊宋既<lb/>
從江黄亦至中國諸侯無不率服霸者之功無與比矣<lb/>
雖然伐楚之後即合諸侯會首止以定世子之位所謂<lb/>
一匡天下其會非不盛也而獨稱陽榖者盖首止之㑹<lb/>
雖有定世子之功而有致世子之惡夫世子天下之根<lb/>
本國君之儲貳不可得而屈也小白矜恃霸功敢以致<lb/>
<pb n="9b"/>
之則其翼戴之功不足以贖犯分之惡矣故首止之㑹<lb/>
君子謂名盛而德衰春秋所不取也至葵邱之盟小白<lb/>
震而矜之諸侯多叛霸業已衰故十三年鹹十六年淮<lb/>
所會者不過八國則諸侯歸齊至此少替矣重耳之會<lb/>
止於一而下書天王狩于河陽公朝于王所則知是㑹<lb/>
天王在焉夫以首止之致世子猶曰不可况致天子乎<lb/>
然則論二霸優劣小白盟楚重耳敗楚重耳之功雖不<lb/>
過小白而溫之會較之首止則罪亦大於小白矣此十<lb/>
<pb n="10a"/>
者皆霸主之會也<lb/>
　　　經書諸侯大會者十<lb/>
宣七年公會晉侯宋公衞侯鄭伯曹伯于黑壤左謂鄭<lb/>
及晉平公子宋之謀也故相鄭伯以會盖晉成公即位<lb/>
三年楚三伐鄭晉以靈公之亂成公方務内靖未暇外<lb/>
勤諸侯而楚逼鄭故始為此會實欲挾諸侯以固鄭也<lb/>
　然晉雖為此會而楚之驕心浸侈八年滅舒蓼又伐<lb/>
陳復有凌鄭之志故晉於九年會宋公衞侯鄭伯曹伯<lb/>
<pb n="10b"/>
于扈盖晉所以為扈之會非特區區於慮鄭且恐諸侯<lb/>
之擕貳故復合之實深為保鄭計也　成十六年公會<lb/>
晉侯齊侯衞侯宋華元邾人于沙隨不見公者左謂謀<lb/>
伐鄭也盖鄢陵之戰晉雖敗楚厲公驕傲無德以服鄭<lb/>
鄭之據楚自如是以復會沙隨以謀伐鄭然既會之既<lb/>
伐之鄭終不從則厲之不德可知也不見公者郤犨之<lb/>
譖也　襄七年公會晉侯宋公陳侯衞侯曹伯莒子邾<lb/>
子于鄬鄭伯髠如會未見諸侯卒於鄵陳侯逃歸者悼<lb/>
<pb n="11a"/>
公紹霸諸侯歸心雖難得之陳亦使袁僑如會盖自文<lb/>
公以來未有若此之盛然陳以弱小之國宻邇强楚故<lb/>
自服晉之後屢被楚患晉雖合諸侯戍陳又以諸侯救<lb/>
之而楚病陳不息也是以悼公復合諸侯修鄬之㑹而<lb/>
陳侯畏楚侵偪自會逃歸非晉悼之德不足以保陳其<lb/>
勢有所不可耳　八年季孫宿㑹晉侯鄭伯齊人衞人<lb/>
邾人于邢邱左氏之説謂命朝聘之數於經既無攷而<lb/>
春秋諸國朝聘自有常制二霸以來未有因此而為㑹<lb/>
<pb n="11b"/>
者按經是年鄭人侵蔡𫉬蔡公子燮則邢邱之會晉侯<lb/>
褒鄭以厲諸侯也是時鄭新服晉楚人爭之未已晉方<lb/>
懼楚偪鄭鄭有貳心今鄭既叛楚從晉又能侵楚之與<lb/>
國𫉬其主帥則其懷附中國可謂力矣是以悼公喜為<lb/>
此㑹以表著其功且堅鄭服從之意也然經於此年書<lb/>
楚公子貞帥師伐鄭九年晉合諸侯伐之夫鄭既從晉<lb/>
讐楚與國宜乎未易叛去而楚師一伐隨而向楚何背<lb/>
晉之速也盖鄭既從晉侵蔡𫉬燮則楚蔡之怨必深二<lb/>
<pb n="12a"/>
國併力以圖之則鄭之受禍必重不止於𫉬燮而已故<lb/>
楚兵一臨不得已而從之以紓一時之難及十年十一<lb/>
年晉連合諸侯累舉伐鄭之師兵威强盛可以敵楚鄭<lb/>
遂純服中國迄二十年無有異志則知𫉬燮之後鄭迹<lb/>
雖從楚心實在晉也　十一年公會晉侯宋公衞侯曹<lb/>
伯齊世子光莒子邾子滕子薛伯杞伯小邾子伐鄭會<lb/>
于蕭魚者鄭服也悼公之欲得鄭可謂勤矣十年十一<lb/>
年兩伐而兩盟鄭雖暫從然兵戈方逥已復向楚至是<lb/>
<pb n="12b"/>
伐而會之鄭始帖服自後不叛中國二十年盖盟起於<lb/>
不信至於會而不盟則彼此相保不待盟約而後信也<lb/>
故自重耳厯襄靈成景厲凡五君為會者雖多唯此會<lb/>
獨盛而後亦無以駕然而蕭魚之會鄭已服而不盟鄭<lb/>
者信鄭之深不列數諸侯所以内鄭也　十六年公會<lb/>
晉侯宋公衞侯鄭伯曹伯莒子邾子薛伯杞伯小邾子<lb/>
于溴梁晉平初立欲繼悼公之業故修此會以謀諸侯<lb/>
之難是時齊貳晉伐鄭而邾莒亦間為魯患故下言晉<lb/>
<pb n="13a"/>
人執莒子邾子而十八年合諸侯以圍齊則湨梁之㑹<lb/>
盖亦修悼公之烈以謀諸侯之不率也　二十一年公<lb/>
㑹晉侯齊侯宋公衞侯鄭伯曹伯莒子邾子于商任二<lb/>
十二年公㑹晉侯宋公衞侯鄭伯曹伯莒子邾子薛伯<lb/>
杞伯小邾子于沙隨左皆曰錮欒氏也盖欒盈之母通<lb/>
於老州賔懼其討愬諸范宣子宣子逐盈至是奔楚至<lb/>
二十二年又奔齊<hi>見左氏傳</hi>晉侯懼其肇患於兩國以<lb/>
為諸侯病故沙隨之會以欒子在楚而錮之商任之㑹<lb/>
<pb n="13b"/>
以欒子在齊而錮之錮欒子者使諸侯不得受所以防<lb/>
亂之起也　二十四年公會晉侯宋公衞侯鄭伯曹伯<lb/>
邾子莒子滕子薛伯杞伯小邾子于夷儀將謀齊也齊<lb/>
以二十三年伐衞伐陳二十四年伐莒是時崔氏為政<lb/>
浸病諸國連歳不已故晉㑹夷儀以謀之至二十五年<lb/>
崔子弑其君光以説于晉再會夷儀同盟于重邱魯始<lb/>
免齊之難而齊晉得以交平矣凡此皆諸侯之大會也<lb/>
　　　經書諸侯散㑹者十<lb/>
<pb n="14a"/>
隠十年公會齊侯鄭伯于中邱將伐宋也公始與宋好<lb/>
連宋仇鄭至八年得鄭祊田遂好鄭而仇宋故會鄭于<lb/>
中邱將以伐之敗宋于菅取其二邑經惡公末年出入<lb/>
無度不顧憂患于内㑹諸侯于外也　桓二年公會齊<lb/>
侯衞侯陳侯鄭伯于稷以成宋亂成宋督弑君之亂也<lb/>
弑君之賊諸侯皆得討之齊侯與四國為稷之會本以<lb/>
討賊而已賊不能討乃取其賂因以平之桓公弑隠與<lb/>
督比周同惡相濟此春秋所以甚諸公助叛之惡也<lb/>
<pb n="14b"/>
是年蔡侯鄭伯會于鄧左謂始懼楚杜謂楚武王始僭<lb/>
號稱王是時楚未入中國則其説疑未然盖蔡以隠十<lb/>
年從宋伐鄭與鄭有怨至元年齊會鄭伯以成宋亂宋<lb/>
鄭既平蔡怨亦解故是年會于鄧棄仇而修好也况蔡<lb/>
鄭鄧地壤相鄰講信修睦以備不虞亦諸侯之常事耳<lb/>
　十六年公㑹宋公蔡侯衞侯于曹將納宇也昭公復<lb/>
歸突入于櫟魯以郎之戰有怨於鄭忽故謀欲納宇夫<lb/>
㝷私怨背大義以亂人之國其惡可知　文十七年諸<lb/>
<pb n="15a"/>
侯會于扈左謂平宋也按十六年宋人弑其君杵臼十<lb/>
七年晉人衞人陳人鄭人伐宋故諸侯會扈以平之夫<lb/>
昭公雖以無道見弑而文公尤宜以弑君受討也故林<lb/>
父伐宋以失所稱人晉侯平宋以無功不序盖君雖不<lb/>
君臣不可以不臣所以督大義也　成十二年公會晉<lb/>
侯衞侯于瑣澤左謂成故也杜謂晉與楚成合諸侯以<lb/>
申成好然考之經無晉楚交成之文左説不信矣盖魯<lb/>
衞二國自景公時力於事晉故十年衞為晉侵鄭十一<lb/>
<pb n="15b"/>
年魯及郤犨盟及景公殁厲公立故兩國率先為會以<lb/>
通晉好也　定十年齊侯衞侯鄭游速㑹于安甫是時<lb/>
晉已衰微齊侯侵晉惟衞鄭二國皆附齊而叛晉故七<lb/>
年齊鄭盟于鹹齊衞盟于沙八年衞鄭盟于曲濮九年<lb/>
齊衞次于五氏盖自七年以來齊衞鄭三國盟會交好<lb/>
如是之數故十年會于安甫以修前好也　十四年公<lb/>
會齊侯衞侯于牽齊侯宋公會于洮皆是齊為主而諸<lb/>
侯宗之也魯自十年夾谷之會即與齊平衞之好齊又<lb/>
<pb n="16a"/>
先于魯盖諸侯所附非晉即齊晉既衰弱諸侯去之是<lb/>
以宋公亦捨晉從齊為洮之會也　哀十二年公會衞<lb/>
侯宋皇瑗于鄖春秋至哀公末年齊晉並衰諸侯無所<lb/>
依賴其間僅可與者唯宋衞兩國故公不聞會齊晉而<lb/>
會宋衞者將假之以為緩急之援耳凡此皆㪚會也<lb/>
　　　經書外大夫會者七<lb/>
襄二年仲孫蔑會晉荀罃宋華元衞孫林父曹人邾人<lb/>
于戚左謂謀鄭故也盖鄭久叛晉故謀討之觀冬復會<lb/>
<pb n="16b"/>
于戚遂城虎牢則知此會為謀鄭明矣　十四年季孫<lb/>
宿會晉士匄宋華閲衞孫良夫鄭公孫蠆莒人邾人于<lb/>
戚左謂謀定衞也盖衞侯戒孫文子寗惠子食日旰不<lb/>
召從於射囿不釋皮冠而與之言二子怒故文子因其<lb/>
子蒯之言作亂於衞逐衎立剽是以士匄會諸侯之大<lb/>
夫謀定剽位是時齊已叛晉而衎出奔齊晉以衎之從<lb/>
齊怒其貳也遂會林父諸大夫以固剽而拒衎夫衎之<lb/>
奔齊雖背盟主然林父逐其君制其手不臣之罪晉所<lb/>
<pb n="17a"/>
當討也既不能討而使聽命於會以遂其惡則是助林<lb/>
父之逐君其惡甚矣　二十六年公會晉人鄭良霄宋<lb/>
人曹人于澶淵按經此年衞寗喜弑其君剽孫林父入<lb/>
于戚以叛衞侯衎復歸于衞則澶淵之會所以討衞之<lb/>
弑君也盖戚之會而衎出孫林父聽命于會則知為定<lb/>
剽之位矣及此年剽弑而衎歸衞不與會下書晉人執<lb/>
衞寗喜則知是會將為剽討喜也夫喜弑君晉執之是<lb/>
矣然執之而不歸于京師而不能殺之以除亂使殺喜<lb/>
<pb n="17b"/>
之事歸於衞則澶淵之會與不能執喜等耳故皆貶稱<lb/>
人也獨書鄭良霄者楚連歲病鄭鄭不從澶淵之會執<lb/>
叛討賊於名得正而良霄與焉聖人喜其來故顯書其名<lb/>
以善之也　三十年晉人宋人衞人鄭人曹人邾人滕<lb/>
人杞人小邾人會于澶淵宋灾故有罪其不信之甚也<lb/>
盖宋之灾諸侯之大夫㑹以謀之歸其財既而無歸其<lb/>
不信孰甚焉夫救灾恤患仁人之心也背信忘約小人<lb/>
之事也名為君子之行實則小人之事宜春秋深貶之<lb/>
<pb n="18a"/>
也　昭十一年季孫意如會晉韓起齊國弱宋華亥衞<lb/>
北宫佗鄭罕虎曹人邾人杞人于厥愸謀救蔡而不能<lb/>
也按經是年楚子䖍誘蔡侯般殺之于申公子棄疾帥<lb/>
師圍蔡故晉韓起會大夫救之然中國之衰楚靈驕暴<lb/>
天下之勢已歸於楚大夫雖會以謀蔡卒不能成救蔡<lb/>
之功故冬楚滅蔡執世子有以歸用之然則使楚靈之<lb/>
暴虐實晉之罪也　二十五年叔詣會晉趙鞅宋樂大<lb/>
心衞北宫喜鄭游吉曹人邾人滕人薛人小邾人于黄<lb/>
<pb n="18b"/>
父左謂謀王室也趙簡子令諸侯之大夫輸王粟具戍<lb/>
人曰明年將納王蓋周以有子朝之亂尹氏立子朝天<lb/>
王居翟泉故諸大夫謀納之觀明年天王入于成周王<lb/>
子朝奔楚則黄父之會盖有功於王室矣然納王之事<lb/>
當在諸侯今諸侯失柄大夫專之益見其衰亂也　二<lb/>
十七年晉士鞅宋樂祁犁衞北宫喜曹人邾人滕人會<lb/>
于扈左云令戍周且謀納公也范獻子取貨於季孫遂<lb/>
不克納夫成周納公皆義所當為也使諸大夫能力行<lb/>
<pb n="19a"/>
之雖二霸之烈無逺過然納公而取賂敗謀卒使昭公<lb/>
不能復國戍周怠於成功越五歲而始能城之則扈之<lb/>
會盖假大義之名而忘其實也凡此皆大夫會也<lb/>
　　　經書會楚七<lb/>
僖二十一年宋公楚子陳侯蔡侯鄭伯許男曹伯會于<lb/>
盂宋襄圖霸與楚爭雄而力屈於楚卒不能伉故盟于<lb/>
鹿上又會于盂宋雖先楚而反受執辱襄公不務德而<lb/>
欲以力爭是以師敗身衂而莫之救也然盂之會陳蔡<lb/>
<pb n="19b"/>
鄭許皆楚之肘腋服属於楚者也宋所挾惟一曹伯而<lb/>
以敵數國勢之强弱已不等矣其見執於會又誰援哉<lb/>
　宣十五年公孫歸父會楚子于宋十四年楚子圍宋<lb/>
晉勢微弱厯三時而不能救故公孫歸父會楚子以平<lb/>
之夫諸侯服從中國唯宋魯二公可賴以終始無貳不<lb/>
苟於從夷今邲之戰晉師一敗於楚而諸侯已不堪難<lb/>
攝衣從之雖不叛晉如魯宋者猶為交㑹修平俛首南<lb/>
服况他國乎經書此甚疾楚之復會且惡魯之從楚也<lb/>
<pb n="20a"/>
　成二年公會楚公子嬰齊于蜀景公繼立晉業中㣲<lb/>
楚人蔑之謂晉與諸侯不足力爭故自邲之戰敗晉之<lb/>
後積數年間楚無有與諸侯盟會者及是年晉以鞌之<lb/>
戰勝齊霸威小振始慮晉之復興謂者齊之強國獨受<lb/>
其師盟魯宋諸君將奔走焉而不暇矣於是始於力爭<lb/>
諸侯要魯而會之魯以晉雖敗齊猶慮其不能久制齊<lb/>
也使齊一日抗晉則必釋憾於我晉勢稍衰則無以我<lb/>
援是以因結楚會㝷晉宋之好且虞晉之不競也　襄<lb/>
<pb n="20b"/>
二十七年叔孫豹會晉趙武楚屈建蔡公孫歸生衞石<lb/>
惡陳孔奐鄭良霄許人曹人于宋按經未有晉楚同好<lb/>
會者至是悼公没平公即位也夫晉德浸衰畏楚為患<lb/>
勢不能敵始欲結盟會以苟安中國而已　然自是之<lb/>
後夷狄强橫控中國之喉襟晉既與合好修成而力之<lb/>
不勝雖欲角敵而不可得故昭元年叔孫豹會晉趙武<lb/>
楚公子圍齊國弱宋向戍衞齊惡陳公子招蔡公孫歸<lb/>
生鄭罕虎許人曹人于虢復㝷宋會而愈見䙝於夷狄<lb/>
<pb n="21a"/>
矣夫宋之會挈中國以從楚者不過衞鄭兩國而已至<lb/>
是則齊宋大國亦來聽命用見楚勢愈强晉愈不敵也<lb/>
　至四年楚子蔡侯陳侯鄭伯許男徐子滕子頓子胡<lb/>
子沈子小邾子宋世子佐淮夷會于申則楚軒然主會<lb/>
晉不復爭中國之柄倒持於楚夷狄之横前未有也天<lb/>
下之事必謹於始始之不謹而救其末流則無及矣平<lb/>
公之會楚姑苟安以圖目前之計而不知豺狼之心可<lb/>
挫可辱而不可誘以禮文遂使楚人乗此得逞卒攘中<lb/>
<pb n="21b"/>
國之權終春秋晋不復興其患實起於宋之會也　九<lb/>
年叔弓會楚子于陳六年叔弓如楚七年公如楚至是<lb/>
年叔弓又如楚會魯所以事楚如此者以當時晉霸衰<lb/>
陵不能與楚爭故魯逃晋而歸之也夫魯自成至昭三<lb/>
與楚會大抵度晉之衰不足以保已慮楚為患不得已<lb/>
而依之然則從夷之罪不專在魯抑晉之不德有以使<lb/>
之也凡此皆會楚始終也<lb/>
　　　經書會呉九<lb/>
<pb n="22a"/>
成十五年叔孫僑如會晉士燮齊高無咎宋華元衞孫<lb/>
林父鄭公子鰌邾人會吳于鍾離襄五年仲孫蔑衞孫<lb/>
林父會吳于善道是年秋公會晉侯宋公陳侯衞侯鄭<lb/>
伯曹伯莒子邾子滕子薛伯齊世子光呉人鄫人于戚<lb/>
十年公會晉侯宋公衞侯曹伯莒子邾子滕子薛伯杞<lb/>
伯小邾子齊世子光會吳于柤十四年季孫宿叔老會<lb/>
晉士匄齊人宋人衞人鄭公孫蠆曹人莒人邾人滕人<lb/>
薛人杞人小邾人會吳于向凡此五者皆吳會諸侯也<lb/>
<pb n="22b"/>
盖吳自成七年伐郯始見於經是年入州來其勢浸盛<lb/>
時晉方與楚爭鄭欲結吳為援故以士燮率諸侯大夫<lb/>
就會吳于鍾離夫以中國會勾呉諸侯之恥也在二霸<lb/>
時非無楚患然其所以禦楚者合諸侯修盟會厲兵威<lb/>
以攘却之而已未聞求援於荆楚也厲公雖病楚之强<lb/>
而不能遵紹二霸如當時之盛而區區援呉師以抗强<lb/>
楚安得不長其驕暴哉故自成十五年會鍾離始起强吳<lb/>
驕橫之端至襄五年魯衞兩國會之諸侯復會于戚十年<lb/>
<pb n="23a"/>
又㑹于柤十四年又會于向訖悼公世歲循其轍而不<lb/>
改焉夫鍾離之會經雖書會然皆中國大夫其勢未甚<lb/>
屈也至善道之會則魯衞兩國大夫而不及於諸侯戚<lb/>
之會雖皆列國諸侯尚能致吳人聽命于會猶存中國<lb/>
之分也至柤之會則親屈盟主合諸侯之衆就會強夷<lb/>
其陵慢屈辱至此甚矣至向之會則又以大夫從之上<lb/>
自諸侯下及大夫皆委身交好恬不為恥是又見中國<lb/>
之微也大抵春秋之法疾僭竊誅首惡其最嚴者厲公<lb/>
<pb n="23b"/>
會于鍾離開強吳之禍其流及於黄池之會吳子遂霸<lb/>
中國夫當吳楚之盛鴟張虎踞摶噬中原晉之二君雖<lb/>
未能挫其鋒刃芟夷而剪滅之苟能力為之隄障則其<lb/>
末流之患未必如是之遽也雖然平厲二公固無足多<lb/>
稱若悼公在位攘楚服鄭蕭魚之會去重耳無幾亦與<lb/>
吳會何也盖楚自莊公以來横行中國至襄之時大勢<lb/>
已衰矣呉自成入春秋止有伐郯入州來之文勢焰方<lb/>
熾兵師未衂以承晉厲景之餘區區禦楚不暇又益以<lb/>
<pb n="24a"/>
方張之吳苟非假禮文之好優柔其暴氣籠絡其驕心<lb/>
則吳楚交横中國其淪胥矣然則悼公之會吳亦勢有<lb/>
所不得已也哀六年叔還會吳于柤七年公會吳于鄫<lb/>
十二年公會于槖臯此吳三會魯國也按經前未有魯<lb/>
獨會呉之文至哀公時始三會之者是時齊晉並衰楚<lb/>
亦隨弱罕見於經所以威諸侯者唯吳一國而已矣魯<lb/>
以吳強且無大國之援於是荐往會之盖欲深結其好<lb/>
苟紓目前之難也嗚呼自吳敗齊于艾陵晉亦震恐至<lb/>
<pb n="24b"/>
十三年黄池之會吳子偃然雄霸諸侯魯晉從之中國<lb/>
盡制於夷狄矣故經書公會晉侯吳子于黄池獨書晉<lb/>
侯正傷晉之弱不能抗吳而反制於吳也夫以申之會<lb/>
雖楚子為主然當時齊晉不從楚所會者不過蔡陳鄭<lb/>
小國而已至此黄池之會雖晉之強亦俛仰以聽命中<lb/>
國至此不可復振矣此聖人所以未幾而絶筆也雖然<lb/>
楚之會莫盛於申而其衰也亦起於申之㑹吳之會莫<lb/>
盛於黄池而其亡也亦自於黄池之會盖盛極必衰興<lb/>
<pb n="25a"/>
極必亡古今之常理使中國之君當其雄盛不能持滿<lb/>
居勝猶及於敗况蕞爾荆蠻侵奪中原一旦得志加以<lb/>
楚靈之驕暴夫差之侈汰其不滅亡何待耶凡此吳楚<lb/>
之㑹也<lb/>
　　　經書如會者三<lb/>
僖二十八年晉侯盟于踐土陳侯如會襄三年陳侯使袁僑<lb/>
如雞澤襄七年鄭伯髠頑如會夫書如會皆以中國隆<lb/>
盛逺來從服也然踐土之盟陳侯親來如會經不書與<lb/>
<pb n="25b"/>
陳侯盟至雞澤之會使袁僑來則叔孫豹及諸侯之大<lb/>
夫盟之何也盖重耳之霸威於悼公雞澤之盟不逮踐<lb/>
土重耳威震強楚信服諸侯於其來也不屈霸主之尊<lb/>
特為陳侯而盟雖不盟陳侯而陳侯亦不敢叛去故厯<lb/>
襄至靈純於服晉者幾三十年則其畏服之心如此其<lb/>
久也悼公勉強興霸扶持故業雞澤之會僅致陳之大<lb/>
夫悼公以得陳為主且懼其復失故於袁僑之來須盟<lb/>
以結之觀是盟之後不踰四年鄬之㑹遂畏楚而逃歸<lb/>
<pb n="26a"/>
雖悼公大合諸侯舉師旅戍之救之卒不足以得陳則<lb/>
其服陳之功去重耳逺矣至鄭伯如會則以卒故書義<lb/>
無可論此經書如㑹之㫖也<lb/>
　　　經書夫人及内女會者六<lb/>
莊二年夫人姜氏會齊侯于禚七年夫人姜氏會齊侯<lb/>
于防又冬會齊侯于榖僖十一年公及姜氏會齊侯于<lb/>
陽榖十七年夫人姜氏會齊侯于卞此夫人會也二十<lb/>
七年公會杞伯姬于洮此内女會也夫以襄公三會姜<lb/>
<pb n="26b"/>
氏皆以淫汚之行也亂人倫而逆天理詩人嘗刺之矣<lb/>
至若小白兩會姜氏則雖無襄之惡然婦人迎送不出<lb/>
門見兄弟不踰閾小白身為霸主逺㑹姜氏于外魯公<lb/>
不嚴内外之分不見文姜之惡而以夫人逺出為會皆<lb/>
非禮也故經書公會齊侯姜氏以参譏之至伯姬之會<lb/>
按二十五年伯姬歸于杞故二十七年公會之于洮杜<lb/>
以伯姬為莊公之女左譏其非諸侯之事夫莊公雖敦<lb/>
父之愛出會伯姬然諸侯非民事不舉公之㑹於父子<lb/>
<pb n="27a"/>
之恩則得矣其如禮何是以春秋亦書以譏之也<lb/>
　　　總論<lb/>
夫總諸侯以論之霸主之會齊莫盛於陽榖晉莫盛於<lb/>
蕭魚其最不善者桓之時莫盛於稷襄之時莫盛於澶<lb/>
淵陽榖之會服江黄蕭魚之會純服鄭攷之前後無與<lb/>
比者實春秋非常之功也至稷之會成宋督之惡澶淵<lb/>
之會背歸宋之財其不信不義甚矣故經特書所會之<lb/>
事曰成宋亂曰宋災故者顯著其惡也嗟夫列國之會<lb/>
<pb n="27b"/>
其盛如此而合於義者不過一二數然則當時諸侯大<lb/>
夫所以修會之意果何為哉宜乎春秋屢書而不隠<lb/>
　<lb/>
　<lb/>
　<lb/>
　<lb/>
　<lb/>
　春秋比事卷十三終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事卷十四</head>
    <p>
<pb n="1a"/>
欽定四庫全書<lb/>
　春秋比事卷十四　　　　　宋　沈棐　撰<lb/>
　　　朝<lb/>
古者邦國惟諸侯入覲天子歲有常禮至於列國必嗣<lb/>
君繼立然後得以相朝所以修先君之好嚴謹始之禮<lb/>
也春秋之時王綱不施朝覲之禮浸以廢弛孱君弱國<lb/>
無所宗嚮區區欲保守疆土幸免并吞苟其勢力强盛<lb/>
足以肆凌轢者莫不劘車重研奔走而臣事之是以魯<lb/>
<pb n="1b"/>
國之君則朝於晉齊而邾莒滕薛則朝於魯盖各以强<lb/>
弱相制勢使然也夫以先王盛時方國諸侯所以朝事<lb/>
不懈者唯天子一人而已未聞有强國也及周之衰是<lb/>
禮不行於天子而雄强之國侵權僭禮偃然以王者自<lb/>
居其於天子蔑無尊事之心僅同一小國耳聖人傷周<lb/>
之不振而悼弱之無依是以舉相朝之禮具載筆削請<lb/>
得而論之<lb/>
　　　按經書來朝者十六國<lb/>
<pb n="2a"/>
滕自隠十一年朝魯其後桓二年滕子來朝文十二年<lb/>
滕子來朝襄六年滕子來朝哀二年滕子來朝滕子來<lb/>
朝凡五　邾子自桓十五年朝魯其後宣元年邾子來<lb/>
朝成六年邾子來朝十八年邾子來朝襄元年邾子來<lb/>
朝二十八年邾子來朝定十五年邾子來朝邾子來朝<lb/>
者凡七　杞自桓二年杞侯來朝其後凡五莊二十七<lb/>
年杞伯來朝僖二十七年杞子來朝文十二年杞伯來<lb/>
朝成四年杞伯來朝十八年杞伯來朝　曹自桓九年<lb/>
<pb n="2b"/>
來朝其後凡五文十二年曹伯來朝十五年曹伯來朝<lb/>
成七年曹伯來朝襄二十一年曹伯來朝　小邾之朝<lb/>
四僖七年襄七年昭三年十七年　郯子之朝二襄七<lb/>
年昭十七年　紀以桓六年榖鄧以桓七年牟葛以桓<lb/>
十五年郳黎來以莊五年蕭以莊二十三年鄫以僖十<lb/>
四年郜以僖二十年皆一朝此其大凡也夫春秋書來<lb/>
朝之意皆以魯不當受彼不當來實交譏之也其間筆<lb/>
削之文有可論者請摭言之　隠十一年滕侯薛侯來<lb/>
<pb n="3a"/>
朝三傳之説左氏公羊無取榖梁庶幾雖然魯十二公<lb/>
受小國與往朝諸侯固皆有罪然首僭朝禮罪始隠公<lb/>
夫魯周公之後守天子之東藩固當恪守周禮率先諸<lb/>
侯以朝天子可也隠公當東遷之後首嗣魯統不聞講<lb/>
朝王之禮而傲然自尊受人之朝遂使後世子孫例以<lb/>
為常蔑有天子則隠公作俑之罪盖甚於羣公矣　桓<lb/>
七年榖伯綏來朝鄧侯吾離來朝三傳公榖無取左氏<lb/>
雖當而未究經意盖春秋之法諸侯不生名名惡之大<lb/>
<pb n="3b"/>
者也桓公弑君自立諸侯皆得而誅之榖鄧合諸侯不<lb/>
能以致討反交臂來朝其罪尤大故生而名之特異於<lb/>
他文也　九年曹伯使其世子射姑來朝三傳榖梁之<lb/>
説為近盖當春秋時爭國竊位簒弑攘奪不可勝數今<lb/>
曹伯有疾而使世子來朝召亂之本也世子狥父之命<lb/>
委國而出尤其罪之大者故書以譏之　十五年邾人<lb/>
牟人葛人來朝按經來朝之文未有書人此三人來朝<lb/>
皆貶稱人惡其朝桓亦榖鄧稱名之義也　莊五年郳<lb/>
<pb n="4a"/>
黎來來朝按春秋附庸之國例書字若蕭叔朝公是也<lb/>
此獨名者謂弱小之國土地㣲陋其禮不足故賤之此<lb/>
固不可攷其理或然莊二十三年蕭叔朝公盖禮犧象<lb/>
不出門嘉樂不野合莊公急齊之婚不顧父讐及齊侯<lb/>
遇于榖固已非矣而蕭叔又往朝之朝於内且不可况<lb/>
在外乎故曰蕭叔朝公以譏之也　僖十四年季姬及<lb/>
鄫子遇于防使鄫子來朝盖内嫁曰歸于某故春秋於<lb/>
郯杞莒諸國凡内嫁之女必書其歸季姬前此無歸鄫<lb/>
<pb n="4b"/>
之文則是未嫁也是年及鄫子遇使鄫子來朝明年季<lb/>
姬歸于鄫是先遇後嫁其使來朝實請婚期於魯也季<lb/>
姬之行不正可知矣季姬之不正魯之恥也故書及書<lb/>
遇所以顯其惡雖然春秋於朝魯小國所書之爵不同<lb/>
若杞或稱侯或稱伯稱子滕或稱侯稱子皆以例降何<lb/>
也説者謂杞迫近東夷禮文隨化故聖人貶之然則滕<lb/>
之國亦豈近荒裔哉盖聖王不作諸侯自恣朝會不常<lb/>
彼三國者或以侯禮而朝或以伯子而會春秋從而録<lb/>
<pb n="5a"/>
之以見禮典廢壞名爵不正也若夫小邾子説者謂邾<lb/>
之别封書小邾以别邾子理或然歟<lb/>
　　　聘<lb/>
諸侯相聘雖著於國典然三代盛時聘問之禮玉帛之<lb/>
使所以交通於京國者盖欲講信修睦比小事大同心<lb/>
協力以藩翰王室也春秋以來此禮雖存大抵連衡合<lb/>
黨以相比周非欲保我社稷則利彼疆土是以藉縟儀<lb/>
營私意覬為緩急之援而已非若先王時示恩結好經<lb/>
<pb n="5b"/>
營以衞上也故聖人載於筆削以傷其禮存而義廢焉<lb/>
請備言之　經書晉聘十二成三年晉荀庚來聘八年<lb/>
晉士夑來聘十一年郤犨來聘十八年士匄襄元年荀<lb/>
罃八年士匄十二年士魴二十六年荀吳二十九年士<lb/>
鞅昭二年韓起二十一年士鞅　齊聘五隠七年弟年<lb/>
桓三年弟年僖三十三年齊國歸父宣十年齊國佐襄<lb/>
二十七年齊慶封　宋聘四成四年華元八年華元襄<lb/>
十六年向戍昭十二年華定　衞聘四文四年寗俞成<lb/>
<pb n="6a"/>
二年孫良夫襄元年公孫剽七年孫林父　陳聘一莊<lb/>
二十五年女叔　鄭聘一襄五年公子發　楚聘三莊<lb/>
二十三年荆人文九年椒襄三十年薳罷　秦聘一文十<lb/>
一年術　吳聘一襄二十九年吳子使子札來聘凡此<lb/>
三十一聘或敵國内聘而相執或大國因朝而下聘或<lb/>
假聘以圖事或因聘而結盟左氏所載雖各有事實然<lb/>
筆削之意大㫖略同無可深議今摭其可言者而論之<lb/>
　隠七年桓三年齊侯使其弟年來聘三傳皆不盡經<lb/>
<pb n="6b"/>
意盖銜命出聘國之重事乃卿佐之職不可以私其任<lb/>
也今齊侯以其弟年來若曰親為母弟而使之聘魯將<lb/>
以隆恩好於魯也然使弟年不稱使職傷辱國體反致<lb/>
嫌怨為齊侯者將何以處之罪之則傷恩貸之則撓法<lb/>
然則使弟非禮也故春秋特書其弟所以責齊侯也莊<lb/>
二十五年陳侯使女叔來聘夫以女叔為天子之命大<lb/>
夫則當時列國若晉宋齊衞來聘之卿豈無命大夫者<lb/>
而經例皆書名何獨於女叔稱字哉若以陳為結好嘉<lb/>
<pb n="7a"/>
之而不名則凡諸國來聘結好者多矣何獨嘉女叔也<lb/>
然則女叔當為名二傳之説不通矣<lb/>
　　　經書聘而盟者四<lb/>
成三年晉侯使荀庚來聘衞侯使孫良夫來聘丙午及<lb/>
荀庚盟丁未及孫良夫盟十一年晉侯使郤犨來聘已<lb/>
丑及郤犨盟襄十五年宋公使向戍來聘二月已亥及<lb/>
向戍盟于劉按經書諸國來聘未有盟者此皆因聘而<lb/>
盟者故春秋異其文以言之然先書來聘而後及其人<lb/>
<pb n="7b"/>
盟言彼以聘來而此要之以盟也按成二年四大夫帥<lb/>
師會晉衞及齊侯戰於鞌齊師敗績盖魯自宣公背齊<lb/>
從晉齊嘗伐魯又伐衞魯衞不勝其忿遂因郤子請於<lb/>
晉而為鞌之會則此戰實主於魯衞而晉助之也齊雖<lb/>
服晉而魯懼其蓄憾復以伐我於是因晉衞之來聘而<lb/>
請結盟以堅其好堅其好者實所以防齊也至十一年<lb/>
晉厲初即位使郤犨來聘是時魯雖與齊四同盟會然<lb/>
以景公之没厲公始立恐慢晉好而復有齊難故又因<lb/>
<pb n="8a"/>
其來聘而請盟之自是終成之世魯無齊虞者以晉强<lb/>
齊弱晉足以制齊而魯不失晉好故也襄十五年宋公<lb/>
使向戍來聘遂及向戍盟于劉杜謂㝷亳之盟夫諸侯<lb/>
結盟自有常禮豈有因而㝷盟哉攷經文上下襄十四<lb/>
年衞侯出奔齊十六年齊侯兩伐我自是魯復與齊交<lb/>
怨矣兵連禍結比歲不解則知魯之好盟於宋抑必有<lb/>
意盖魯自成公時交結晉衞以備齊則魯之所仗者晉<lb/>
衞也衞侯既出奔齊是魯失一臂之助魯懼齊衞比周<lb/>
<pb n="8b"/>
反以謀伐是以因宋來聘而與之盟堅其信好以為緩<lb/>
急之援焉觀十五年季孫宿叔孫豹帥師城成郛左謂<lb/>
備齊則魯之盟宋其為齊也明矣夫盟以結信聘以修<lb/>
好禮制不可踰也苟於修好講禮玉帛交薦之時而展<lb/>
牲㰱血以虞人之不信則其害禮也亦甚矣故書其來<lb/>
聘及某盟示魯之國君因聘而要盟晉衞大夫不受君<lb/>
命而與盟所以交譏之也<lb/>
　　　經書夷狄來聘者五<lb/>
<pb n="9a"/>
莊二十三年荆人來聘文九年楚椒襄三十年楚薳罷<lb/>
文十二年秦術二十九年吳札説者以謂聖人之於夷<lb/>
狄來聘以其能慕中國修禮文故喜而錄之是不然春<lb/>
秋之時吳楚暴横交亂中原秦以蠻夷之胄數為晉患<lb/>
其所以來聘者非好尚禮文欲交通中國也實假聘問<lb/>
之禮而覬諸侯之尊事若齊晉之君耳若曰吾以强雄<lb/>
之國振悚諸侯今命一介之使將吾重命致聘弱國則<lb/>
可以號召諸侯鈐率歸已使之俛首屈膝請命下吏朝<lb/>
<pb n="9b"/>
事會盟土地方物唯吾所命無不如意是假聘問之虛<lb/>
名以為驅迫之資也聖人深疾其然是以明載春秋且<lb/>
不氏其臣以别異於中國也然吳秦楚三國之使例皆<lb/>
去氏而薳罷獨名氏其人説者謂春秋於三國以漸進<lb/>
之故始稱人次爵其君而名氏其臣所以漸進也雖似<lb/>
得其意而未盡盖聖人非以進之也傷中國之衰㣲而<lb/>
疾三國之强盛故進三國所以病中國也當莊僖以來<lb/>
楚雖强横然前有小白後有重耳景悼厲三公亦克紹<lb/>
<pb n="10a"/>
霸足以駕强楚故召陵之盟城濮之役鄢陵之戰蕭魚<lb/>
之會皆有服楚之功至襄十五年悼公既卒湨梁之盟<lb/>
大夫專政中國始無霸主是致楚人得逞桀傲不制馴<lb/>
致昭四年遂主會于申則其憑陵天下盖數倍於曩時<lb/>
矣故聖人於襄三十年特氏其臣以同諸侯之文又進<lb/>
楚於諸侯所以甚傷中國之削弱也三傳不明聖人大<lb/>
㫖或謂褒楚子賢繆公善使季子義亦淺矣<lb/>
　　　總論<lb/>
<pb n="10b"/>
夫總中國而論之則齊晉於魯大國也宋衞陳鄭敵國<lb/>
也呉楚秦夷狄之强也强大之國𫝑足以陵我比肩之<lb/>
國勢足以抗我故其交結於我者止有來聘之文而無<lb/>
朝事之禮盖齊自隠七年以來聘魯而晉自成三年始<lb/>
見經者盖晉以僖二年始入春秋比之於齊未甚强也<lb/>
重耳興霸晉文勢盛然在位不久此禮未舉厯襄公及<lb/>
靈公晉霸中㣲魯方勤齊交晉頗簡至宣十七年景公<lb/>
即位斷道之盟始同晉會明年遣公孫歸父一聘于晉<lb/>
<pb n="11a"/>
成公即位魯數被齊難方堅晉之好禮文綢縟故二年<lb/>
敗齊于鞌三年晉遂來聘則知晉之於魯至是而始聘<lb/>
者以魯奉事之謹晉於是修聘以答其意也自是以後<lb/>
魯一於事晉故晉之聘禮驟多於齊而齊之聘魯不過<lb/>
襄二十七年一聘而止耳至陳則在隠桓莊僖之間交<lb/>
通中國其後脅制於楚禮文疎絶故莊二十五年一聘<lb/>
而止鄭以小國介乎晉楚左右脅廹干戈日侵不敢一<lb/>
於所嚮故於諸侯禮文稀濶暨襄二年悼公興霸五年<lb/>
<pb n="11b"/>
城虎牢以逼鄭鄭始歸服中國舉曠絶之禮求以自新<lb/>
故特於襄五年來聘也若夫衞宋兩國則自文宣以來<lb/>
至襄昭之間始有聘禮葢前此者二霸迭興諸侯一心<lb/>
服從霸主盟會薦舉信好敦固不待聘問而相親也後<lb/>
此者霸業不競諸侯攜貳各懷異心雖盟會之禮且猶<lb/>
墮廢况玉帛之使乎洎吳楚秦三國聘魯先後抑又可<lb/>
言盖楚以莊九年始入春秋是時小白雖經營霸業而<lb/>
未成服楚之功楚勢方張欲收結諸侯與齊為抗故二<lb/>
<pb n="12a"/>
十三年始來致聘雖中更二霸或盟或戰足以挫其鋒<lb/>
鋭二霸既没楚復偃然有窺中國之心至文九年乗晉<lb/>
靈之驕暴遂復修聘以求諸侯及襄三十年晉悼即世<lb/>
平公繼之不能克修先烈以張中原故自襄二十七年<lb/>
以後夷狄侵柄與晉交盟晉遂挈諸侯委属於楚曽莫<lb/>
之止是以三十年又來一聘吳自成七年躡楚之蹤傲<lb/>
睨天下當時諸侯病楚之强力不能勝方欲假吳為援<lb/>
於是驅率同盟屈意就會故吳得以交通諸侯復如强<lb/>
<pb n="12b"/>
楚此襄二十九年所以來聘魯也若夫秦則僻居遐壤<lb/>
罕援中土故自僖以前閴無聘問之文及文公時與晉<lb/>
為仇屢舉大戰至十二年間其衰釁交結諸侯欲以解<lb/>
晉之援故修聘禮然則此二國者雖名聘好原其心非<lb/>
服諸侯以逞志則結諸侯以求援也嗚呼先王裁制聘<lb/>
禮以示後世將要敦睦之實不獨於區區之文也春秋<lb/>
衰世物具而意違名侈而實喪故交聘之禮雖舉行於<lb/>
邦國當時諸侯規利背義仇好不常玉帛方加兵刃已<lb/>
<pb n="13a"/>
接則繁文末禮適以長禍亂耳吁可歎歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋比事巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事巻二</head>
    <p>
<pb n="1a"/>
欽定四庫全書<lb/>
　春秋比事巻二　　　　　　宋　沈棐　撰<lb/>
　二伯<lb/>
　　　齊桓公<hi>小白</hi>會十五<lb/>
莊十三年北杏　十四年鄄　十五年鄄　十六年幽<lb/>
　二十七年幽　僖元年檉　二年貫　三年陽榖<lb/>
五年首止　七年寗母　八年洮　九年葵邱　十三<lb/>
年鹹　十五年牡邱　十六年淮　孔子稱齊侯九合<lb/>
<pb n="1b"/>
諸侯不以兵車攷之春秋自莊十三年終僖十六年大<lb/>
㑹諸侯凡十有五谷云衣裳之㑹十有一自北杏至葵<lb/>
邱是也兵車之㑹四自洮至淮是也按莊十三年北杏<lb/>
之會左氏謂平宋亂然此㑹小白未霸而經獨書其爵<lb/>
諸侯皆稱人者先儒謂聖人望其攘夷狄救中國以尊<lb/>
周室始合諸侯首圖大舉故獨尊小白盖欲責之深必<lb/>
先待之重也　十四年鄄之㑹左氏謂宋服故盖宋雖<lb/>
預北杏之㑹而復叛齊故十四年經書齊陳曹伐宋既<lb/>
<pb n="2a"/>
伐而宋服故是年為鄄之㑹此左氏所謂宋服也　十<lb/>
五年又㑹於鄄左氏謂齊始霸也夫齊侯之㑹已三合<lb/>
諸侯至是而始霸也盖中國諸侯莫難服於陳鄭今宋<lb/>
鄭再㑹而陳又始服則小白之霸業成矣此所謂齊始<lb/>
霸也　十六年同盟于幽左氏云鄭成也盖宋鄭兩預<lb/>
鄄㑹宜其同好相結不復相侵而鄄㑹始伯鄭乃侵宋<lb/>
故十六年宋齊衛三國伐之於是率諸侯為幽之盟盖<lb/>
桓自主霸未嘗脩盟而宋有貳於北杏鄭有貳於鄄必<lb/>
<pb n="2b"/>
待兵威乃始克服齊既服宋鄭非盟無以結之所以稱<lb/>
同盟者以諸侯同志於桓也然魯鄭既同盟而十七年<lb/>
書齊人執鄭詹十九年書齊宋鄭伐魯西鄙者左氏謂<lb/>
鄭不朝齊執鄭詹疑其説未然切意鄭介於楚有貳齊<lb/>
之志故齊侯執之既而詹遁於魯此三國所以伐魯也<lb/>
　二十七年復同盟于幽左氏謂陳鄭服按二十八年<lb/>
荆伐鄭公㑹齊宋救鄭則知是盟鄭已服齊也然十六<lb/>
年同盟於幽衛侯與盟而此盟不與故二十八年齊人<lb/>
<pb n="3a"/>
伐衛討其不與盟也　元年檉之㑹左氏謂謀救鄭盖<lb/>
自二十七年與盟于幽而楚再伐鄭故小白㑹諸侯謀<lb/>
以救之此左氏所謂謀救鄭也　二年貫之盟左云服<lb/>
江黄也　三年陽榖之㑹左云謀伐楚也盖江黄楚之<lb/>
與國既背楚而歸齊則齊之威德至此為盛於是可以<lb/>
伐楚矣是以四年諸侯伐楚屈完請盟強楚挫辱使斯<lb/>
民免於左衽之患則其功被當世無以加於此者左云<lb/>
謀伐楚者盖在是也然楚服之後齊人執陳轅濤塗及<lb/>
<pb n="3b"/>
江黄伐陳冬又大會諸侯侵陳則知陳復叛齊矣　逮<lb/>
五年首止之㑹左云謀寧周也陳再見伐與盟首止之<lb/>
㑹而鄭伯逃歸不盟則鄭又叛齊而從楚也　故六年<lb/>
公㑹齊侯合六國伐鄭而楚人圍許救之七年齊又伐鄭<lb/>
故是年寗母之盟鄭使子華聽命於㑹此左氏所謂謀<lb/>
鄭也　八年洮之盟左謂謀王室也鄭伯乞盟請服也<lb/>
盖襄王有叔𢃄之難故小白㑹盟以謀之而鄭伯自七<lb/>
年再被齊伐再來乞盟左氏謂謀王室鄭服者此也<lb/>
<pb n="4a"/>
九年㑹于葵邱左云尋盟且脩好然小白九㑹諸侯莫<lb/>
盛於葵邱而霸業之衰亦自此始故孟子特舉是㑹以<lb/>
警戰國諸侯而三傳例皆不取經文又稱諸侯盟于葵<lb/>
邱没齊侯爵而稱諸侯者所以貶之則知桓德之衰自<lb/>
此始也　十三年㑹于鹹左云淮夷病杞故且謀王室<lb/>
盖杞廹東夷故㑹以謀之觀十四年諸侯城緣陵則知<lb/>
此㑹為杞謀也　十五年㑹于牡邱左氏救徐盖是年<lb/>
春楚人伐徐故齊侯㑹諸侯以救之觀經書遂次于匡<lb/>
<pb n="4b"/>
公孫敖及諸侯之大夫救徐則此㑹為救徐可知也然<lb/>
楚至是稍横而齊攘救之心亦怠故經言次言救諸侯<lb/>
救徐而遣大夫往見其緩於救患也　十六年㑹于淮<lb/>
左云謀鄫且東畧也按齊侯前後盟㑹鄫未嘗與左氏<lb/>
之説疑為未然攷十七年春齊人徐人伐英氏滅項先<lb/>
儒謂英楚與國盖齊既救徐遂連徐人伐楚之與國切<lb/>
意淮之㑹謀伐英氏非為鄫也凡此皆齊侯主霸盟㑹<lb/>
之始終也總而言之諸侯與㑹者十四<hi>宋陳蔡邾魯衛<pb n="5a"/>許滑曹滕江黄邢鄭</hi>結盟者八而孔子稱其九合者盖<lb/>
洮之盟為謀王室鹹之㑹為城杞牡邱之㑹為救徐淮<lb/>
之㑹為伐英氏此皆兵車之㑹也而北杏與鄄之始㑹<lb/>
齊侯未霸故孔氏稱其九先儒以謂聖人貴禮義賤武<lb/>
力之深㫖其説是矣<lb/>
　　　諸侯十四國從齊始終<lb/>
齊侯主霸諸侯與盟㑹者十四國其間小國如滕滑江<lb/>
黄邢邾皆閒見於經國陋人㣲不係强弱唯宋衛曹鄭<lb/>
<pb n="5b"/>
陳魯許蔡八國或服或叛其始終可考今撫其事迹而<lb/>
錄之宋自北杏與㑹嘗一叛齊莊十四年齊陳曹魯四<lb/>
國伐之自後服從盟主自鄄至淮悉與盟㑹此當時諸<lb/>
侯最為賢者　魯始不與北杏之㑹鄄之始㑹止書單<lb/>
伯二㑹復不與幽雖與而不書公説者謂為公諱也至<lb/>
十七年齊人執鄭詹詹自齊逃來十九年齊伐魯西鄙<lb/>
觀經之文雖以鄭詹之故齊伐之然齊霸數年盟㑹者<lb/>
四而公未嘗往則齊之見伐盖亦討其不從霸非止為<lb/>
<pb n="6a"/>
鄭詹也自此一伐之後二十七年幽之盟止淮之㑹凡<lb/>
十一㑹公皆親與而不復背齊矣　陳始與北杏鄄初<lb/>
㑹不與二㑹再從兩盟于幽至檉復不與僖四年伐楚<lb/>
之後復背齊從楚故齊人執其臣濤塗冬又合諸侯大<lb/>
夫侵之遂畏齊兵威與盟首止及寗母洮之二㑹遣世<lb/>
子欵受盟至葵邱復不與㑹見其未純服也然葵邱之<lb/>
㑹霸業最盛其後諸侯無背盟者故自洮至淮三㑹陳<lb/>
侯皆來服從也　鄭始不與北杏而兩從鄄㑹是時雖<lb/>
<pb n="6b"/>
有同㑹之好而未有服齊之心也故鄄㑹始霸即背齊<lb/>
侵宋明年齊宋伐之於是兩盟于幽然幽之始盟經書<lb/>
齊人執鄭詹切意鄭有即楚之意而齊人執詹則鄭雖<lb/>
與盟而服齊之心未純也齊既伐其國又執其臣鄭始<lb/>
帖服不敢貳齊故檉貫陽谷伐楚之後鄭伯皆從逮首<lb/>
止之㑹又畏楚而逃歸不盟六年七年齊兩伐之故寗<lb/>
母之盟始遣世子聽命而洮之㑹遂來乞盟自此以後<lb/>
始純服中國不復向楚矣　衛兩與鄄㑹與幽之盟至<lb/>
<pb n="7a"/>
二盟不來齊遂伐之故莊二十八年經書衛人及齊人<lb/>
戰言戰者以見衛之貳齊有力拒之意也自從十年伐<lb/>
楚之後齊伯盛强中國悉服衞始復來惟寗母之盟一<lb/>
不與餘皆見經　許自莊十年從幽之盟已後並不見<lb/>
經至僖四年始從齊伐楚後復㑹首止之盟至僖六年<lb/>
諸侯伐鄭圍新城楚人圍許以救鄭而諸侯救之自後<lb/>
㑹盟並從中國惟寗母之盟不與而已　曹自齊霸終<lb/>
小白之時七與盟㑹檉首止洮葵邱鹹牡邱是也伐楚<lb/>
<pb n="7b"/>
之師曹伯亦從　唯蔡始與北杏其後畏楚不復歸齊<lb/>
故四年齊侯之師先侵蔡而後伐楚而經於莊十年書<lb/>
荆敗蔡師以獻舞歸又十四年書荆入蔡則知蔡為楚<lb/>
屬國其所以不從齊伯者盖畏楚之甚又非陳鄭比也<lb/>
凡此數國宋背齊者一魯不與㑹者二背齊者一鄭不<lb/>
與會者一逃歸者一背齊者三衛不與㑹者五背齊者<lb/>
一許與㑹者七曹與㑹者七皆未嘗叛齊也夫當周室<lb/>
之衰荆楚暴横小白奮起首倡大義以安中國可謂盛<lb/>
<pb n="8a"/>
矣而當時諸侯或叛或從難於率服如此其間終始從<lb/>
齊盟㑹不叛者唯宋一人而已用此以觀則諸侯慕禮<lb/>
義而識所向盖亦難乎其人哉<lb/>
　　　小白抑強楚衛諸侯<lb/>
當小白始霸之時方合諸侯未暇兵楚楚雖有易齊之<lb/>
心然是時中國既有盟主楚有侵擾者不過蔡鄭而已<lb/>
其於宋衛諸國未嘗有小窺伺也故莊十年敗蔡師以<lb/>
獻舞歸十四年入蔡十六年伐鄭二十八年又伐鄭僖<lb/>
<pb n="8b"/>
元年稱楚人伐鄭二年侵鄭三年伐鄭小白懼其暴横<lb/>
浸入中國四年遂九合諸侯問罪於楚而陘次之兵威<lb/>
未加楚已恟懼遂遣使請盟自是楚人帖服不敢犯中<lb/>
國者十五年其間逺小之國間或被害若滅弦圍許滅<lb/>
黄伐徐雖略見經而隣楚如陳鄭者亦賴召陵之威不<lb/>
復如曩日之侵擾矣其後小白既没重耳未興楚於是<lb/>
復肆強暴憑陵中國始與㑹盟馴致盂之㑹執宋公泓<lb/>
之戰敗宋師虎狼之威日以煽熖嗚呼小白之功其大<lb/>
<pb n="9a"/>
矣哉<lb/>
　　　小白侵伐并吞執大夫<lb/>
先儒謂小白貪土地之廣恃甲兵之衆驅逐脅逼強制<lb/>
諸侯假尊周之名以自封殖夫當春秋時列國諸侯務<lb/>
相侵伐強者肆凌暴弱者受并吞殘民暴骨不勝其患<lb/>
聖人幸伯者之出以禮義交大邦以仁㤙綏小國革干<lb/>
戈之亂還敦厚之風庶幾乎西周之治也奈何小白之<lb/>
興伯德不純二十六年之間盟㑹諸侯雖假仁義號尊<lb/>
<pb n="9b"/>
王室然其實則逞志威侮肆侵奪以尊己也故自入齊<lb/>
以來大國則侵伐之小國則并吞之而春秋皆例稱人<lb/>
者所以惡齊侯也攷之於經莊十四年伐宋十六年伐<lb/>
鄭十九年伐魯二十八年伐衞僖四年伐陳侵陳六年<lb/>
伐鄭七年又伐鄭凡此皆侵伐大國者也莊十年滅譚<lb/>
十三年滅遂十五年伐郳二十六年伐徐三十年降鄣<lb/>
閔二年遷陽僖十七年伐英氏滅項凡此皆并吞小國<lb/>
者也莊十七年執鄭詹僖四年執陳轅濤塗此則執諸<lb/>
<pb n="10a"/>
侯之大夫也雖然宋衛不服陳鄭即楚則用兵侵伐雖<lb/>
害伯德其罪尚輕至若凌虐小國則罪之重者而滅譚<lb/>
滅遂滅項尤為甚焉盖恃兵威以滅國非覇者事也小<lb/>
白主伯中原攘却强暴不以德服諸侯而反蹈肆虐之<lb/>
惡不亦可耻哉例貶稱人宜矣<lb/>
　　　救國城國<lb/>
救難恤災存亡繼絶伯者之美事也當小白時楚與夷<lb/>
狄交侵中原鄭許徐三國則病楚邢衛二國則病狄所<lb/>
<pb n="10b"/>
賴以驅攘者唯小白也攷之春秋齊侯主伯書救國者<lb/>
五書城國者三然有救之而成功者有雖救而不成功<lb/>
者若莊二十八年救鄭鄭遂與檉之㑹僖六年救許許<lb/>
遂與洮之盟使背強楚即中國此則救之成功者閔元<lb/>
年救邢僖元年又救邢而邢不免於夷儀之遷僖十五<lb/>
年救徐而徐不免於婁林之敗此則救之而不成功者<lb/>
也夫以伯主之威合諸侯之師救一小國則旌麾所向<lb/>
宜其蔑不濟矣然而救難之師或濟或否其故何耶盖<lb/>
<pb n="11a"/>
二十八年荆伐鄭經書公㑹齊人宋人救鄭僖六年楚<lb/>
人圍許經書諸侯遂救許是皆合中國之兵赴難直前<lb/>
而無所次故能折楚之暴収救患之功也至莊三十二<lb/>
年狄伐邢閔元年齊人救之則未能率諸侯以徃故其<lb/>
功未見春秋稱人以譏之至僖元年雖舉三國之師聲<lb/>
言曰救然次于聶北逡巡顧望是致邢人有夷儀之遷<lb/>
則實非救也又僖十五年楚人伐徐齊侯雖合諸侯盟<lb/>
于牡邱以謀救徐方且逺次于匡遣諸侯之大夫以為<lb/>
<pb n="11b"/>
救援之名是致徐有婁林之敗則亦非救嗚呼既不能<lb/>
力救諸侯于被難之時待其社稷䘮亡國祀遷徙則雖<lb/>
往城之何益哉故經書二年城楚邱盖譏其不救患而<lb/>
城之也僖元年書邢遷夷儀三師城邢盖譏其緩于救<lb/>
患而城之也十四年書諸侯城緣陵盖譏其不能攘却<lb/>
東夷而城之也先儒曰與其既亡而城之不若未亡而<lb/>
救之小白之罪盖見於此<lb/>
　　　三伐戎<lb/>
<pb n="12a"/>
按齊侯伐戎者三莊二十年伐戎三十年伐山戎皆稱<lb/>
人僖十年伐北戎則稱齊侯何也説者謂貶之故稱人<lb/>
與之故書爵夫伐山戎正中夏此正伯者之政耳春秋<lb/>
何所貶哉盖稱人者非病小白也此春秋垂世之法也<lb/>
夫小白有北戎之功春秋例許之則後世有襲其事勤<lb/>
逺畧而殘中國者也故春秋兩人之以戒後世之勤兵<lb/>
者然而後不書爵則以小白之功終不可見故復書齊<lb/>
侯以與之一以戒後世一以顯齊侯此所以為春秋也<lb/>
<pb n="12b"/>
　　　晉文公<hi>重耳</hi>
攷之春秋重耳主伯五年侵伐各一僖二十八年侵曹<lb/>
伐衞是也入國一二十八年入曹是也圍國二二十八<lb/>
年圍許三十年圍鄭是也執諸侯二二十八年曹伯衞<lb/>
侯是也盟諸侯二踐土翟泉是也㑹諸侯一㑹温是也<lb/>
按左氏晉侯將伐曹假道於衞衞人弗許還自河南濟<lb/>
曹伐衞盖曹衞楚之與國為楚之捍蔽者晉侯將服楚<lb/>
救宋然不得曹衞楚未可服是以先侵曹伐衞而後戰<lb/>
<pb n="13a"/>
楚也是年晉侯入曹執曹伯畀宋人盖晉為宋楚為曹<lb/>
楚既不為宋矣故晉執曹伯以畀宋所以怒楚使戰也<lb/>
及四月合四國之師及楚戰於城濮楚師敗績經於三<lb/>
國稱師獨書晉侯所以顯晉侯伯功之成晉既敗楚于<lb/>
是率諸侯為踐土之盟而致天王於㑹故經於下又書<lb/>
公朝於王所盖不使晉侯得以致天子故上文不言王<lb/>
又不言諸侯朝特言公朝于王所以明晉侯召君之惡<lb/>
也冬㑹諸侯于温晉侯復致天王則其惡又甚矣故經<lb/>
<pb n="13b"/>
書天王狩于河陽左氏以謂仲尼曰以臣召君不可以<lb/>
訓故書曰天王狩盖諱以天王之尊而從霸主之脅致<lb/>
若王廵狩而諸侯會方岳也及二十九年會王人六國<lb/>
盟於翟泉説者以謂皆諸國大夫故稱人然王人不可<lb/>
與盟今使大夫盟之則晉文之惡又可知也嗚呼晉文<lb/>
一戰敗楚於是恃其威勢驕傲不臣至以身召天子以<lb/>
大夫盟王人豈非萬世之罪人哉其不及小白逺矣<lb/>
　　　六國背服始終<lb/>
<pb n="14a"/>
自小白没楚乗中國無伯欲驅率諸侯驟主盟㑹宋襄<lb/>
雖有紹伯之志而力不敵楚反貽挫辱故盂之㑹執於<lb/>
楚子泓之戰敗於楚人僖二十六年楚伐宋圍緡二十<lb/>
七年又合諸侯圍宋逮重耳之出始終仇楚者唯宋一<lb/>
人其他國若曹衞許則一於附楚至齊魯陳鄭之屬則<lb/>
又視晉之成敗而為向背者也故城濮之戰從晉侯止<lb/>
齊宋秦三國盖齊以霸者之後宋以疾楚深秦以納公<lb/>
之好故當時無顧望之心而皆鋭於從晉也至陳鄭魯<lb/>
<pb n="14b"/>
衛蔡邾莒則自敗楚之後始從晉盟故踐土之盟鄭魯<lb/>
蔡衛及莒子始至温之㑹邾子始至踐土之盟稱陳侯<lb/>
如㑹者盖以陳侯畏楚猶緩於從晉特稱如㑹以見其<lb/>
不與盟也至衛則始終從楚唯元咺及國人力於附晉<lb/>
故敗楚之後衛侯懼晉而奔楚是時衛國無君元咺奉<lb/>
公瑕以受盟於此見衛侯雖奔楚其國人皆欲從晉也<lb/>
晉以子瑕結盟故許衛侯復歸於衛衛侯既入而殺叔<lb/>
武則猶有二晉之心是以元咺奔晉以訴之及温之㑹<lb/>
<pb n="15a"/>
陳鄭畢至衛獨不來於是晉人執衛侯歸之於京師且<lb/>
歸元咺于衛然則當時諸侯畏楚之威憚於從晉者唯<lb/>
衛為甚故經書衛事亦多也至許則踐土與温皆不從<lb/>
盟㑹故温㑹之後諸侯圍許鄭雖兩與盟㑹而翟泉之<lb/>
盟有貳晉之心乃復不至是以三十年晉秦圍鄭以討<lb/>
之也夫小白之伯經營中國者二十五年諸侯懷德畏<lb/>
威從服既久然後率衆以伐楚故當時諸侯信附不疑<lb/>
而盟會之間攜貳者少及小白没距晉之伯已十一年<lb/>
<pb n="15b"/>
諸侯事楚其心已固重耳無盟㑹之素一旦大興征伐<lb/>
驟伯中夏宜乎諸侯信服不堅而糾合之難也<lb/>
　　　總論<lb/>
孔子曰晉文公譎而不正齊桓公正而不譎此聖人即<lb/>
春秋之㫖以定二伯之優劣也昔者宣王中興伐玁狁<lb/>
威荆蠻使之竄伏荒陲屏氣遁迹不敢内顧自平王東<lb/>
遷周道復衰時無宣王之明無吉甫方叔之佐是以荆<lb/>
蠻醜類浸爾跳梁入蔡伐鄭侵陳圍宋讎狠狼戾所向<lb/>
<pb n="16a"/>
披靡幸賴小白重耳相望而興或盟㑹以聲其威或克<lb/>
伐以折其氣是以虐焰不逞中原少寧則二伯之功亦<lb/>
云盛矣攷之經筆其行事終始相背馳請備論之以伸<lb/>
孔子之説周惠王以惠后之愛欲廢太子鄭立王子𢃄<lb/>
而小白親率諸侯會世子於首止以定其位此正天下<lb/>
之功也至重耳敗楚未幾已致天王於踐土則與首止<lb/>
之盟異矣及惠王即位襄王以叔𢃄之難懼不得立使<lb/>
告於齊小白於是率諸侯以謀之此定王室之功也至<lb/>
<pb n="16b"/>
重耳㑹温未幾又盟王人于翟泉則與洮之盟又異矣<lb/>
小白以禮義柔中國故盟㑹諸侯八然後有陘之師則<lb/>
先禮義而後征伐者也重耳以兵革威中國故未嘗盟<lb/>
諸侯而遽有城濮之戰則先征伐而後禮義者也小白<lb/>
之服楚先侵蔡以示其威又次于陘以耀其衆及楚畏<lb/>
服遣師乞盟於是結盟而還未嘗接刃則志在於全師<lb/>
而已及重耳戰楚城濮則侵曹伐衛乃又執曹伯畀宋<lb/>
人以怒之然後合四國之師一戰屠楚兵革之威疾若<lb/>
<pb n="17a"/>
風雷則服楚之功與小白異矣小白盟楚之後楚雖不<lb/>
敢慿陵大國而滅弦圍許滅黄伐徐連歳侵軼不少衰<lb/>
止至重耳既敗楚師小見經筆七年雖徐許小國亦無<lb/>
楚患則服楚之功與小白又異矣小白之霸諸侯未服<lb/>
固嘗侵伐之然不過伐其國執其臣使諸侯自懼而後<lb/>
已故莊十七年執鄭詹鄭伯遂同盟于幽僖四年執陳<lb/>
轅濤塗陳侯遂盟于首止此皆未嘗執諸侯也至重耳<lb/>
則執曹伯以畀宋人執衛侯以助元咺而曹衛兩國終<lb/>
<pb n="17b"/>
不與其盟㑹其所以服諸侯者異矣小白之霸也伐戎<lb/>
者三救諸侯者四城國者三雖不能盡其成功然驅攘<lb/>
强暴救恤灾患其於諸侯亦不可謂無功也至重耳則<lb/>
戰楚之外不復有攘却之功故三年狄侵齊而晉侯不<lb/>
能救三十一年衛遷帝邱而晉侯不能城則其所以勤<lb/>
諸侯者又異矣夫二霸行事載在春秋其不相侔如此<lb/>
切嘗究其心矣方小白之伐楚非不欲戰也然當春秋<lb/>
時諸侯恣橫干戈相尋殘民暴骨不勝其患小白主霸<lb/>
<pb n="18a"/>
方崇禮義去侵伐以救當時之弊故端委正笏雍容乎<lb/>
壇陛之間兵革不施而諸侯已諭其志矣况當時楚雖<lb/>
浸強其患尚小不過侵擾鄰境若蔡鄭諸國而已及齊<lb/>
侯一出楚既畏服則召陵之師盟而不戰小白之心也<lb/>
然而楚人之横易以威制難以信結故自齊之霸而楚<lb/>
之驕暴甚於曩時至伐宋大國執天子上公脅制諸侯<lb/>
使束身從已齊魯之君俛首帖耳委命下吏無復慙色<lb/>
中國諸姬幾為楚盡矣使重耳之興尚懷仁厚不奮兵<lb/>
<pb n="18b"/>
威則何以折楚之暴以懲艾諸侯然則晉文之霸又不<lb/>
得不用征伐也雖然小白之㑹止致世子重耳之興乃<lb/>
召天王其罪之輕重固不待較而明矣然循流塞源則<lb/>
小白之罪又加於重耳何則春秋之作為尊王也當周<lb/>
之衰諸侯跋扈陵傲天子君臣之禮掃地殆盡所賴於<lb/>
振興者二霸而已使小白主霸之後即帥諸侯朝天子<lb/>
以令天下則重耳雖不臣安敢致天王哉惟小白不朝<lb/>
京師致王世子是以晉文得侈其惡無復嚴憚論春秋<lb/>
<pb n="19a"/>
之義則小白之罪誠過於重耳也嗚呼賢如二霸且假<lb/>
尊周之名而忘其實况當世諸侯哉孟子謂三王之罪<lb/>
人諒矣<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋比事巻二<lb/>
</p>
<p>
</p>
  </div>
</body>
</text>
</TEI>
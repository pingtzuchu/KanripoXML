<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事巻二十</head>
    <p>
<pb n="1a"/>
欽定四庫全書<lb/>
　春秋比事巻二十　　　　宋　沈棐　撰<lb/>
　　　外裔<lb/>
古者天下未嘗不有外裔之患然古者明王在上則驅<lb/>
攘之功一出於天子故不庭之國雖病中原而兵威震<lb/>
討禮義柔服海内卒賴以安若文王采薇之師宣王六<lb/>
月之伐是也周衰王道不振遂致窺侮漸深躪蹂中國<lb/>
浸不可制時無賢主尸驅攘之柄故列國諸侯被其害<lb/>
<pb n="1b"/>
者所在皆然始也假好於禮文終也逞志於鋒鏑侵陵<lb/>
大邦夷滅小國諸侯恐懼不敢操戈而角力焉雖然終<lb/>
春秋之世稍稍衰亡而列國之受其殘創者盖不淺矣<lb/>
聖人傷聖王之不作以致肆横侵侮魯史具載筆削雖<lb/>
其種類之微必一一書之而不少略焉請得而備論之<lb/>
詩曰西有昆夷之患北有玁狁之難所謂昆夷即春秋<lb/>
之戎也所謂玁狁則春秋之狄也戎之類有六曰山戎<lb/>
曰北戎曰姜戎曰雒戎曰茅戎曰陸渾之戎而戎蠻子<lb/>
<pb n="2a"/>
赤則又諸戎之種也狄之種有二曰赤狄曰白狄而潞<lb/>
氏甲氏留吁則又赤狄之種也攷之經書戎者十三書<lb/>
狄者三十六計狄之見經而倍於戎盖戎自隠桓以來<lb/>
雖先入春秋而侵擾之患比狄為少頼小白主霸中國<lb/>
之威稍立稱兵屢伐其勢遂衰僖文之後於經傳罕見<lb/>
不過助晉敗秦㑹晉結盟及敗王師而止耳暨宣至襄<lb/>
戎無侵伐之文而陸渾滅於晉蠻子殺於楚晉又執蠻<lb/>
子赤而歸之則其衰弱可知矣至狄則自莊公末年始<lb/>
<pb n="2b"/>
入春秋驟陵列國遽以盛强興師侵掠幾無虛歲觀其<lb/>
伐邢入衞滅温最為害之大者雖當時二霸相望以起<lb/>
糾合同盟折服强楚安視狄人之禍未嘗囘戈而北向<lb/>
焉馴至文公之時二霸既没諸侯無所倚重狄之跳梁<lb/>
又甚於前齊晉宋魯諸國交被侵擾終宣之四年見經<lb/>
者凡二十有一厥後頼晉之力乗狄衰釁搗其巢窟挫<lb/>
其鋒刃諸侯始得以紓難焉然則就二者而較其强弱<lb/>
則狄盛於戎可按此而見也　攷夫隠二年公㑹戎于<lb/>
<pb n="3a"/>
潛左曰修惠公之好也戎請盟公辭榖梁曰智者慮義<lb/>
者行仁者守有此三者然後可以出會㑹戎危也秋公<lb/>
及戎盟於唐左曰戎請復修戎好也説者以謂隠公能<lb/>
以禮文接好戎人使逺仇怨息干戈誠得治戎之術也<lb/>
是不然戎人狂狡反覆靡常可以兵威制不可以信義<lb/>
結今隠公削弱不能揚威逺戎乃以中國禮文而交通<lb/>
之示明信於豺狼薦玉帛於草莽是誘其驕心而來其<lb/>
侵侮也故經書㑹盟于戎必斥言之所以著公之惡也<lb/>
<pb n="3b"/>
　七年戎伐凡伯於楚邱以歸公羊曰此執也言伐之<lb/>
大凡伯也其不言𫉬而變言歸者亦此意也梁曰戎衞<lb/>
也為其伐天子之使貶而戎之也夫天子之使出聘列<lb/>
國而見伐於戎則諸侯當赴救之可也諸侯不能赴救<lb/>
為凡伯者當盡死節無辱君命可也今戎伐王使執之<lb/>
以歸以見衞侯之不救難凡伯之不盡死節矣故經書<lb/>
楚邱書以歸者所以交惡之也然執一使臣無事兵威<lb/>
而與伐國同文者大天子之使不使戎得以執之故以<lb/>
<pb n="4a"/>
伐國為文所以重王命也　桓二年公及戎盟于唐左<lb/>
曰修舊好也夫與戎會盟隠固矣桓公復蹈其轍而盟<lb/>
之雖以修好為辭其實有畏於戎也然隠不書至而此<lb/>
書其至者隠無大惡春秋猶且恕之桓簒弑之人而逺<lb/>
及戎盟則有取危之道故特書至以危之也　莊十八<lb/>
年夏公追戎於濟西三家之説皆戾經意夫諸侯保守<lb/>
封土以衞社稷必堅城壘繕兵革選將帥嚴烽燧謹斥<lb/>
候使夷狄不敢輕以肆侮不幸而來則吾有以備之可<lb/>
<pb n="4b"/>
也莊公驕淫不道政弊民疲不為備禦之計使戎見侵<lb/>
又不能提師一戰挫其驕蹇使得亟去而始追之何益<lb/>
哉且濟西魯地也言追及濟西則戎之侵我可知也經<lb/>
書無戎侵之文止書追戎具言公之無備來而不知旣<lb/>
逺去而始追之也二十年齊人伐戎二十四年戎侵曹<lb/>
二十六年公至自伐戎凡此三傳皆無義三十年齊人<lb/>
伐山戎左曰以其病燕故也榖梁曰齊人者齊侯也其<lb/>
曰人愛齊侯乎山戎也小白内無因國外無從諸侯越<lb/>
<pb n="5a"/>
千里之險而北伐山戎危之也則非之乎善之也燕周<lb/>
之分子也貢賦不至山戎為之伐矣　僖十年齊侯許<lb/>
男伐北戎三傳亦無義此戎侵諸侯齊魯伐之事也夫<lb/>
經自隠桓及莊止言及戎會盟與追戎而已至此始言<lb/>
中國伐之及戎來侵中國則戎之勢已强也然經於莊<lb/>
二十年與三十年皆稱齊人至僖十年始曰齊侯者盖<lb/>
莊公之時齊雖伐戎而戎無懼心猶逞志於中國故二<lb/>
十年齊伐戎而二十四年戎乃侵曹致曹羈出奔則是<lb/>
<pb n="5b"/>
前年之伐不足以禦戎而戎敢易之故至此也至二十<lb/>
六年公伐戎三十年齊人伐山戎皆不成驅攘之功是<lb/>
以春秋例貶齊而人之然於公不貶者責霸者重而責<lb/>
公輕也洎僖十一年一伐之後戎遂帖服終文宣之世<lb/>
不復為中國患故中國於戎亦無侵伐之事則小白安<lb/>
諸夏救中國之功至此始云盛矣經特書齊侯之爵所<lb/>
以歸美之也僖三十三年晉人及姜戎敗秦師於殽盖<lb/>
晉以韓之戰結怨於秦及晉襄繼立復修前怨遂連姜<lb/>
<pb n="6a"/>
戎伐秦而敗其師矣夫伐人之國其罪固已深然連中<lb/>
國猶云可也今晉襄交結荒夷剪伐同好自春秋以來<lb/>
開禍於此則其𫉬罪聖人寧可貸乎故經書晉人深貶<lb/>
之也文八年公子遂會雒戎盟於暴左曰襄仲會晉趙<lb/>
盾盟于衡雍遂㑹伊雒之戎書曰公子遂珍之也按杜<lb/>
預釋傳之㫖謂伊雒之戎將伐魯公子遂與晉盟衡雍<lb/>
不及復君專命與盟春秋善其解國患故稱公子遂以<lb/>
貴之詳觀經文此説未然夫經書遂事未嘗離文也今<lb/>
<pb n="6b"/>
壬午盟衡雍而乙酉盟暴春秋兩書公子遂安得為遂<lb/>
事哉盖經凡書戎狄盟者皆有畏於戎故屈禮而與之<lb/>
盟也使雒戎果欲侵魯仲遂既為卿佐任國重事則當<lb/>
稟命文公率國人而拒之何至優柔畏懦而與之盟哉<lb/>
况自文公以來大夫專政實始此時按其專恣仲遂居<lb/>
多故當時會盟征伐類出於遂則經書此者非特惡其<lb/>
盟戎亦惡其專政也　成元年王師敗績於茅戎盖王<lb/>
者至尊天下莫得而敵定王庸暗無宣王之烈驅除戎<lb/>
<pb n="7a"/>
冦而王師反為所敗則其削弱可知也故孔子以王師<lb/>
自敗為文非特尊周亦以傷周之衰也　昭十六年楚<lb/>
子誘戎蠻子殺之左曰楚子聞蠻氏之亂也與蠻子之<lb/>
無質也使然丹誘戎蠻子嘉殺之遂取蠻氏旣而復立<lb/>
其子焉禮也經何以不名楚子則以其類君子不疾之<lb/>
疾也不疾乃疾之也夫戎蠻與楚非其大惡楚恃强暴<lb/>
而殘害之固可罪也而又誘以殺之設徂詐之計肆虎<lb/>
狼之毒則其罪又甚於伐其國而執殺之者宜乎春秋<lb/>
<pb n="7b"/>
名楚子與十一年楚誘蔡子般殺之同文也而經於此<lb/>
不名楚子者盖同惡相殘自古已然非若蔡子般之見<lb/>
誘殺可深言而重責也故聖人特異其文以為内外之<lb/>
别耳　十七年晉荀吳帥師滅陸渾之戎左曰晉侯使<lb/>
屠蒯如周請有事於雒與三塗萇𢎞謂劉子曰客容猛<lb/>
非祭也其伐戎乎陸渾氏甚睦於楚必是故也君其備<lb/>
之乃警戎備晉荀吳帥師滅陸渾數之以其貳於楚也<lb/>
陸渾子奔楚　哀四年晉人執戎蠻子赤歸于楚左氏<lb/>
<pb n="8a"/>
曰楚單浮餘圍蠻氏蠻子赤奔晉隂地晉趙孟曰晉國<lb/>
未寧安能惡於楚必速與之士蔑將裂田與蠻氏而城<lb/>
之且將與之卜蠻子聽卜遂執之以畀楚公羊曰赤戎<lb/>
蠻子之名也其言歸於楚何子北宫子曰辟晉伯而京<lb/>
師楚也夫蠻戎之人氣類雖殊其就利避害樂生惡死<lb/>
亦與人同耳先王討叛懷服仁威並行曷嘗視之如草<lb/>
木禽獸不分臧否不辨去來悉艾殺之哉當昭哀之時<lb/>
戎未嘗為晉患而荀吳滅其國晉執其長以歸楚雖曰<lb/>
<pb n="8b"/>
中國之禦外侮當以兵威然彼不我患而殘虐之如此<lb/>
盖亦幾於不仁矣雖然按左氏之言荀吳滅陸渾之戎<lb/>
則是晉與楚爭强也而哀四年執戎蠻子以歸于楚何<lb/>
哉盖當是時晉頃初立晉國雖微猶能與楚抗也至哀<lb/>
四年晉霸愈㣲支吾不能於是鉗制於楚俛首以聽命<lb/>
而已然則執戎蠻子赤歸于楚豈非制命在楚故歟聖<lb/>
人書此非特譏晉之殘暴亦以傷其衰弱也凡此者皆<lb/>
西戎見經之始終也<lb/>
<pb n="9a"/>
　　　狄之交亂諸侯者八國<lb/>
邢衞齊晉魯宋温鄭是也邢以莊三十二年見伐於狄<lb/>
按閔元年僖元年齊救邢盖當時覇主急邢之難聶北<lb/>
之次夷儀之城雖能存邢而不能却狄邢知中國之不<lb/>
可深恃又懼狄師之再臨於是厚結狄人與同好惡故<lb/>
僖十八年連狄伐衞二十年且及齊盟則邢之所以區<lb/>
區交狄以保其封土而有貳於中國者實小白之過也<lb/>
　衞以閔二年狄入其國䘮其宗社雖頼小白之德合<lb/>
<pb n="9b"/>
諸侯之助遷之楚邱不至滅亡然不免於夷儀之遷遷<lb/>
國之後數被侵伐僖十三年侵之十八年伐之二十一<lb/>
年又侵之三十一年之間終僖之世狄病衞者凡四衞<lb/>
人不勝其憤故三十二年侵狄以報積年之怨然則衞<lb/>
之所以稱兵于狄者非誠欲勝之也盖以累困於狄示<lb/>
之大弱非張吾三軍被吾甲兵以聲威於狄人則不可<lb/>
以要其盟好姑假是以結之所以侵狄之後遂與狄盟<lb/>
也雖然衞之勢終不可以勝狄而狄之心終不肯以貸<lb/>
<pb n="10a"/>
衞於是文十三年狄復侵衞而衞卒不能以報伐然則<lb/>
衞之所以疲於狄者實小白不能攘却救衞於未亡之<lb/>
前也　齊以僖十八年五公子爭亂宋襄欲立孝公與<lb/>
齊師戰於甗齊師敗績狄遂救齊考之經傳無虧衞姬<lb/>
所出當是時狄方仇衞故狄救齊者有惡於衞欲出無<lb/>
虧而立孝公也孝公既立德狄人之助二十年遂與狄<lb/>
盟終孝公在位狄不侵齊是知狄人之救齊其助孝公<lb/>
明矣　及昭公繼立二十年狄遂侵齊厯懿至惠狄之<lb/>
<pb n="10b"/>
侵齊者凡七焉然當時齊之子孫無小白之賢不能宣<lb/>
威玁狁而坐受狄人之侵侮未聞敢一稱兵嗟乎齊强<lb/>
國也距小白之没纔十餘年中國諸侯猶憚齊而狄敢<lb/>
易之則其强暴可知矣　僖八年狄伐晉盖是時晉始<lb/>
入春秋國勢未强故狄敢伐無所畏憚自文公興覇雄<lb/>
長諸侯狄人自是無復加兵及宣八年晉與白狄伐秦<lb/>
頼掎角之力晉人德之故十一年晉侯㑹狄于攅函以<lb/>
固狄好然晉人旣頼其助且與之會恃其强足以勝狄<lb/>
<pb n="11a"/>
於是肆其殘虐芟其種類故經於十五年晉人滅赤狄<lb/>
潞氏以潞子嬰兒歸十六年書晉人滅赤狄甲氏及留<lb/>
吁成三年晉郤克衞孫良夫伐廧咎如左氏謂討赤狄<lb/>
之餘夫要荒以外王者所欲並生故必其罪可討雖剪<lb/>
㓕之不恤也今狄未嘗一為晉患晉既與伐秦又與同<lb/>
盟一旦反好致仇剪滅芟除如刈草芥是則晉之罪也<lb/>
狄人懲晉不德故成九年背晉從齊連秦人以伐晉盖<lb/>
秦晉仇也狄旣憤晉無所釋憾是以從晉仇國併力攻<lb/>
<pb n="11b"/>
之然則晉之所以失狄者實自取之也自後晉狄交怨<lb/>
兩敗狄師成十二年晉人敗狄于交剛昭元年晉荀吳<lb/>
敗狄于大鹵終春秋雖不甚弱不復為中國病然晉之<lb/>
貪殘者初非其道也　若夫文七年値中國無霸魯文<lb/>
豫怠狄人間而小侵之故是年書狄人侵我西鄙至十<lb/>
一年叔孫得臣敗狄于鹹以報其侵魯既勝狄而屈服<lb/>
之狄用是懼服不敢窺魯且又逺來從好故襄十八年<lb/>
白狄來所以見狄之屈於魯也　至鄭國以弱小之國<lb/>
<pb n="12a"/>
左齊右楚脅制不暇且當狄跳梁之時未易角敵故僖<lb/>
十四年二十四年兩被狄侵伐而鄭不敢報迄無伐狄<lb/>
之事盖鄭國褊小勢不能與狄爭且日虞楚患不遑勞<lb/>
兵於逺也　唯宋國且逺於狄其被患也比諸侯為少<lb/>
不過文十年狄一侵之而已　至温小國而且近狄其<lb/>
被患也比諸國為甚故唯僖十年特書狄滅温而已其<lb/>
他無滅國之文焉凡此者皆北狄見經之始終也　雖<lb/>
然考春秋而論之戎自僖十年齊侯許男伐之浸以衰<lb/>
<pb n="12b"/>
㣲罕見中國此霸者攘却之功也至狄始於閔僖盛於<lb/>
文公至襄昭之後則不能病中國而中國反病之其貪<lb/>
暴之勢浸衰於前何也説者以謂襄昭以來諸侯同盟<lb/>
同㑹特多於前雖列國自相誅夷而中國之威猶足以<lb/>
駕馭逺畧譬若權門世族雖其禮法廢壞箕裘之業不<lb/>
競而雄强惡少尚能隄防門户使閭里小盜不敢侵侮<lb/>
也是不然夫以二霸赫赫之功實春秋之領袖而狄之<lb/>
貪惏侵伐自如無所畏憚况其後嗣子孫不及先君之<lb/>
<pb n="13a"/>
萬萬乎盖盛衰興廢自古不常或盛而後衰或衰而後<lb/>
盛惟其時而已當襄昭之後西戎既熄北狄亦㣲則其<lb/>
衰㣲不復曩時之盛者亦時適然也然則戎狄可得而<lb/>
治乎曰古人有言叛則討之服則懷之嚴守禦以備不<lb/>
虞修政刑以威不軌此先王治禦之道也<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋比事卷二十<lb/>
</p>
<p>
</p>
  </div>
</body>
</text>
</TEI>
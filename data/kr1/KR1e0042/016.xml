<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事卷十六</head>
    <p>
<pb n="1a"/>
欽定四庫全書<lb/>
　春秋比事卷十六　　　　　宋　沈棐　撰<lb/>
　伐<hi>伐者為客見伐者為主</hi>
　　經書從王伐者一<lb/>
桓五年蔡人衞人陳人從王伐鄭是也孟子曰天子討<lb/>
而不伐盖敵國交兵則曰伐王師問罪則曰討伐有勝<lb/>
負討無不服此尊卑之異也成周盛時設九伐之法以<lb/>
正邦國諸侯負罪則王命討之旄麾所向莫不震疊未<lb/>
<pb n="1b"/>
嘗屈萬乗之尊親臨軍旅而交兵於列國也不幸周室<lb/>
陵遲諸侯暴横敢抗天子是以鄭伯不朝而王親伐之<lb/>
夫以天子而親伐諸侯其屈弱已甚矣然當春秋時征<lb/>
伐之柄潛移於下諸侯䟦扈不臣固非一日東遷以來<lb/>
未有能伐之者至是始親伐鄭三國之君又能舉衆以<lb/>
從是雖有媿於三代亦幸見於春秋也故書從王伐鄭<lb/>
以喜其僅得正焉三國稱人者盖卑諸侯所以尊天子<lb/>
明人臣不得與王伉也<lb/>
<pb n="2a"/>
　　經書公伐六<lb/>
隠七年伐邾僖二十一年公伐邾桓八年秋伐邾莊九<lb/>
年公伐齊納子糾宣十八年公伐杞襄七年公伐邾是<lb/>
也<lb/>
　　内大夫伐七<lb/>
莊二年公子慶父伐于餘丘僖三十三年公子遂帥師<lb/>
伐邾文十四年叔彭生帥師伐邾襄二十年仲孫速帥<lb/>
師伐邾昭十年季孫意如叔弓仲孫貜帥師伐莒哀元<lb/>
<pb n="2b"/>
年仲孫何忌帥師伐邾六年仲孫何忌帥師伐邾是也<lb/>
　　伐我者二十一<lb/>
莊十九年齊宋陳人伐我西鄙僖二十六年齊人伐我<lb/>
北鄙文十四年邾人伐我南鄙十七年齊侯伐我西鄙<lb/>
成二年齊侯伐我北鄙襄八年莒人伐我東鄙十年莒<lb/>
人伐我東鄙十二年莒人伐我東鄙圍台十五年齊人<lb/>
伐我北鄙圍成秋邾人伐我南鄙十六年齊人伐我北<lb/>
鄙圍成十七年齊侯伐我北鄙圍桃高厚帥師伐我北<lb/>
<pb n="3a"/>
鄙圍防十七年邾人伐我南鄙十八年齊人伐我北鄙<lb/>
二十五年齊崔杼帥師伐我北鄙定七年齊國夏帥師<lb/>
伐我西鄙八年齊國夏帥師伐我西鄙哀十一年齊國<lb/>
書帥師伐我哀八年吳伐我是也夫楚自莊十年入春<lb/>
秋其所以戕艾者不過隣比小國未幾值齊晉之霸驅<lb/>
攘夷狄楚已少沮當時諸侯之從齊者或叛或從間有<lb/>
攜貳唯宋堅附小白終始不替故楚畏齊不敢病宋及<lb/>
小白没襄公勉强圖霸終不克就德小力弱不能自量<lb/>
<pb n="3b"/>
乃為會于盂要致楚子而欲抗之是以受其執辱而伐<lb/>
宋之禍造端於此宋既為楚所凌故楚得以易之自是<lb/>
屢以見伐故僖二十六年伐宋圍緡以討宋之未服明<lb/>
年又與諸侯圍宋而盟之則宋之挫衂甚矣賴晉文繼<lb/>
興威振强楚自二十六年宋亡楚患至宣十二年晉景<lb/>
戰楚於邲為楚所敗楚復得以輕慢中國十三年又興<lb/>
師伐宋以討宋之伐陳也其後景公稍興霸業厲亦不<lb/>
墮前緒足以却楚庇宋故宋無楚患至厲公末宋有魚<lb/>
<pb n="4a"/>
石之禍十五年魚石奔楚十八年楚遂連鄭伐宋以納<lb/>
魚石於彭城是年冬及襄元年又兩伐之幸悼公聿興<lb/>
力於郤楚以定宋難故十餘年間宋免楚之侵凌至襄<lb/>
十年以來晉楚相抗力於得鄭兩國之師比歲不息楚<lb/>
病宋之附晉而邾又忘其畏憚始稱兵臨魯矣厯成宣<lb/>
及襄魯更事齊晉倚以為重故五十年間邾不復伐魯<lb/>
至襄十五年晉悼已没平公即位齊間晉衰連兵伐魯<lb/>
邾亦乗魯之難故十五年十七年兩伐魯鄙及晉平合<lb/>
<pb n="4b"/>
諸侯以勤魯齊已服晉於是邾亦息兵是邾之病魯無<lb/>
非視魯之仇隙也然桓八年書伐邾獨不書公先儒以<lb/>
㣲者故不書主名然書公伐邾者多矣何獨於桓公以<lb/>
㣲者言盖公有大惡尚寛鈇鉞之誅不自省懼而加兵<lb/>
以伐人其惡甚矣故不書公不與公之伐邾甚惡公也<lb/>
夫魯數受齊患宜其興師報復快忿釋恨而經書魯伐<lb/>
止於一而事主納糾非魯以私怨自伐之也然則魯之<lb/>
畏齊可知矣雖然隠桓莊閔之間齊未嘗以兵臨魯至<lb/>
<pb n="5a"/>
僖二十六年始憾魯而伐之何也盖隠公之世列國惟<lb/>
齊為强當時魯所奉事莫謹於齊也桓莊再世姻婭情<lb/>
好稠腆閔公在位不久僖公奉事小白終其身不懈故<lb/>
厯此數公齊未嘗仇魯至小白没僖公棄齊從楚齊始<lb/>
致怨故二十六年伐我北鄙公遂以楚師伐齊取榖自<lb/>
是兩國交憾魯始間有齊患矣觀文公以來洎於宣成<lb/>
或事齊或事晉從違不常仇好不一大抵晉强則齊服<lb/>
晉弱則齊叛齊服則好魯叛則仇之雖間有侵伐獨襄<lb/>
<pb n="5b"/>
公時為多焉盖方晉悼即位平公繼立晉之威力稍墮<lb/>
於前是以齊敢易晉侵魯比歲而不已也<hi>其餘已見齊魯例</hi>若夫莒僻小之國介在魯表宜不能伉魯而經書<lb/>
莒伐我者三魯伐莒者止於一則莒似强於魯矣然魯<lb/>
列國之弱者也莒小國之强者也觀經書莒人滅鄫又<lb/>
曰季孫宿帥師城鄆先儒以為畏莒夫以小國而能滅<lb/>
人以魯而畏之則其强可知矣况魯介於三國之間北<lb/>
畏强大之齊南虞蜂蠆之邾莒小而强宜其不能與敵<lb/>
<pb n="6a"/>
也若夫莊二年慶父伐於餘邱宣十八年伐杞止書内<lb/>
伐而彼無報伐之文盖於餘邱附庸之小國而杞迫近<lb/>
東夷皆㣲者魯勢足以壓之故兩國被伐而不敢為報<lb/>
焉夫以經文考之齊稱伐者曰西鄙北鄙莒曰東鄙邾<lb/>
曰南鄙則齊居魯北莒在其東邾在其南所伐者各以<lb/>
其所近也然公伐之文凡六而隠桓莊僖之時居其四<lb/>
内臣伐七而文宣以來居其五用見莊僖以前政出於<lb/>
諸侯故侵伐之事國君專之者多文宣之後政出於大<lb/>
<pb n="6b"/>
夫故侵伐之事權臣專之者多春秋明正善惡扶弱而<lb/>
抑强是以凡經文心顯書主名此又不可不論也凡此<lb/>
皆魯及諸侯交伐是也<lb/>
　　經書霸主伐者九<lb/>
莊十四年齊人陳人曹人伐宋夏單伯㑹伐宋十五年<lb/>
宋人齊人邾人伐郳十九年齊人宋人陳人伐我西鄙<lb/>
二十八年齊人伐衞二十六年公會宋人齊人伐徐僖<lb/>
十五年齊師曹師伐厲僖四年公會齊侯宋公陳侯衞<lb/>
<pb n="7a"/>
侯鄭伯許男曹伯侵蔡蔡潰遂伐楚次于陘秋及江人<lb/>
黄人伐陳二十八年晉侯伐衞其義之詳<hi>已見二霸例</hi>
然有可論者方小白未成服楚之功經營霸業雖以盟<lb/>
會援諸侯而糾叛討貳伐國者尚多及盟楚之後伐陳<lb/>
伐厲伐英氏干戈所臨猶未息也及重耳興霸所伐者<lb/>
止衞一國及城濮敗楚之後諸侯悉從閴無伐國之事<lb/>
何也盖小白之霸也以德而功緩重耳之霸也以威而<lb/>
功速故當小白之時楚勢雖熾方且收合諸侯務强中<lb/>
<pb n="7b"/>
國而不亟於伐楚是以三十年間且㑹且盟以懷之間<lb/>
有不服者小則侵大則伐如是中國諸侯逺近帖服方<lb/>
舉伐楚之師而陘之役又不過恃威强與楚結盟而還<lb/>
干戈未嘗試也惟其務德不務威用盟不用戰是以盟<lb/>
楚之後陳猶未懲而英厲小國亦或不率以待伐而始<lb/>
服焉至重耳則入晉未幾驟興霸業盟㑹不講純用兵<lb/>
威故一舉而伐衞再舉而戰楚旄麾所向風掃電掣雖<lb/>
狼虎之楚猶䘮氣折角畏服之不暇况諸侯乎觀夫踐<lb/>
<pb n="8a"/>
土之盟温之會大國不敢貳小國不敢逃雖難服之陳<lb/>
亦逺來聽命則戰楚之後無伐國之事者盖其兵威震<lb/>
耀有以服也况小白初興春秋未有覇者時楚勢方張<lb/>
諸侯畏讋齊侯驟起以圖覇功欲服諸侯則慮逺近之<lb/>
未訓欲戰强楚則慮兵師之或挫是以逡廵計畫以信<lb/>
義交大邦以仁恩綏小國恩威並濟中外歸心而不疑<lb/>
然後舉師臨楚以圖萬全之計及至晉文去小白未逺<lb/>
諸侯知有霸者荆蠻知有中國盟會不用兵威易施是<lb/>
<pb n="8b"/>
以一戰敗楚疾如振稿而四方諸侯舉無叛者然則小<lb/>
白以盟服楚重耳以戰勝楚課其緩急之效則重耳之<lb/>
功若過小白然論當時之勢則小白之用力盖難於重<lb/>
耳此二霸伐國所以詳略不同也<lb/>
　　經書齊晉宋楚伐鄭者三十二其間齊伐者三<lb/>
莊十六年齊人宋人衞人伐鄭僖七年齊人伐鄭僖六<lb/>
年公會齊侯宋公陳侯衞侯曹伯伐鄭圍新城<lb/>
　　宋伐一<lb/>
<pb n="9a"/>
僖二十二年宋公衞侯許男滕子伐鄭<lb/>
　　晉伐十五戍三<lb/>
公會晉侯衞侯宋曹伐鄭九年晉欒書帥師伐鄭十年<lb/>
公會晉侯齊侯宋公衞侯曹伯伐鄭十六年公會尹子<lb/>
晉侯齊國佐邾人伐鄭宣元年宋公陳侯衞侯曹伯會<lb/>
晉師于棐林伐鄭冬晉人宋人伐鄭十年晉人宋人衞<lb/>
人曹人伐鄭十四年晉侯伐鄭襄元年晉韓厥帥師伐<lb/>
鄭九年公會晉侯宋公衞侯曹伯莒子邾子滕子薛伯<lb/>
<pb n="9b"/>
杞伯小邾子齊世子光伐鄭十年公會晉侯宋公衞侯<lb/>
曹伯莒子邾子齊世子光滕子薛伯杞伯小邾子伐鄭<lb/>
十一年公會晉侯宋公衞侯曹伯齊世子光莒子邾子<lb/>
滕子薛伯杞伯小邾子伐鄭秋公會晉侯宋公衞侯曹<lb/>
伯齊世子光莒子邾子滕子薛伯杞伯小邾子伐鄭秋<lb/>
公會晉侯宋公衞侯曹伯齊世子光莒子邾子滕子薛<lb/>
伯杞伯小邾子伐鄭會於蕭魚是也<lb/>
　　楚伐十七<lb/>
<pb n="10a"/>
莊十六年荆伐鄭二十八年荆伐鄭僖元年楚人伐鄭<lb/>
三年楚人伐鄭襄九年楚子伐鄭文九年楚人伐鄭宣<lb/>
四年楚人伐鄭襄八年楚公子貞帥師伐鄭十八年楚<lb/>
公子午帥師伐鄭成六年楚公子嬰齊帥師伐鄭成十<lb/>
五年楚子伐鄭宣五年楚人伐鄭七年楚子伐鄭十年<lb/>
楚子伐鄭襄二十四年楚子蔡侯陳侯許男伐鄭二十<lb/>
六年楚子蔡侯陳侯伐鄭是也　夫鄭以弱小之國介<lb/>
於晉楚間事楚則中國伐之從中國則楚伐之故其在<lb/>
<pb n="10b"/>
春秋被患最多諸侯所以爭之者最力夫所以力爭者<lb/>
非區區於一鄭也以其密邇荆蠻實晉楚之藩屏中國<lb/>
得之則可以捍楚楚得之則可以抗中國是以兵師凌<lb/>
偪左攻右討亘百有餘年而不息也攷之春秋鄭自莊<lb/>
十五年背鄄會盟始從楚而侵宋齊以三國之師為宋<lb/>
報伐鄭鄭亦畏齊見偪遂來服從自是以後皆堅附中<lb/>
國至於召陵之役左右小白併力伐楚楚雖以十六年<lb/>
二十八年僖元年三伐其國而鄭終不從不叛齊也然<lb/>
<pb n="11a"/>
服齊未幾而五年首止之會乃畏楚逃歸故小白再合<lb/>
諸侯聲罪致伐圍其新城明年齊人又伐之鄭知齊霸<lb/>
之强不可貳也遂殺申侯以説于齊遣世子華受盟寗<lb/>
母八年乞盟於洮終小白之没楚不敢爭鄭鄭亦不敢<lb/>
從楚則其服鄭之功盖亦懋矣　其後小白即世鄭雖<lb/>
歸楚宋襄力小德薄圖霸不克雖二十二年嘗連衞許<lb/>
鄭三國而泓之戰敗衂于楚故鄭之從楚愈固不復跼<lb/>
顧中國非鄭之罪也盖無覇主足以懷之也　重耳繼<lb/>
<pb n="11b"/>
興戰楚城濮兵威震聳諸侯聞風而畏之踐土之盟温<lb/>
之會鄭始歸晉然翟泉之盟鄭懷二心辭而不至故三<lb/>
十年晉人秦人圍之夫以二霸之强盛如此雖頡頏之<lb/>
徒猶或憚之而服楚之後鄭又反側首止翟泉不肯受<lb/>
盟必待齊晉再加兵而始服豈鄭甘心於從楚視中國<lb/>
為輕乎不然棄篳路藍縷之俗就華夏禮文之盛此人<lb/>
情之所欲鄭非樂于附楚也奈何壤地相錯兵車易臨<lb/>
朝夕廹脅無所控告從之則難可紓拒之則禍必重是<lb/>
<pb n="12a"/>
以乍叛乍從畏首畏尾而不能純於中國盖箕勢有不<lb/>
得己也　自晉文没其子孫紹業凡厯六君前後服鄭<lb/>
之迹傋著於經可按而論襄公承文烈中國之勢尤盛<lb/>
晉之威聲尚能懲楚而未替也故終襄之世楚不偪鄭<lb/>
鄭亦未嘗嚮楚靈公繼襄而立驕淫暴虐政移權臣霸<lb/>
德稍衰諸侯不協故即位三年楚遂有伐鄭之師然鄭<lb/>
猶在晉未遽叛也至其末年知晉不足倚重始棄而即<lb/>
楚連結楚子侵陳宋為中國患至成公即位因宣二年<lb/>
<pb n="12b"/>
四國侵之鄭復歸晉楚雖以四年五年兩伐之鄭亦未<lb/>
叛晉者盖其自小白而來從中國之久盟會薦修情好<lb/>
稠縟不敢輕於從楚也及扈之會成公在會而卒楚瞷<lb/>
成之亡復加兵伐鄭鄭廼背晉而歸之此自重耳之没<lb/>
訖成公得鄭失鄭之大㮣也　厥後景厲悼三君纂成<lb/>
先緒扶持霸業與楚爭鄭又多於前考三君服鄭之迹<lb/>
苐其優劣則悼為長景次之厲又次之景公始失而中<lb/>
得既得而復失之厲公始得終失皆不得保鄭之始終<lb/>
<pb n="13a"/>
惟悼公力爭十餘年間得鄭最久庶乎二霸之業身没<lb/>
之後餘波所及猶足以庇其子孫則其功可謂卓矣請<lb/>
詳論之在景公時宣十年晉宋衞曹伐鄭鄭與晉平是<lb/>
年楚子伐鄭鄭又與楚平至十二年邲之戰晉敗於楚<lb/>
力屈不能爭鄭故叛晉者九年及成二年晉敗齊師于<lb/>
鞌齊人請盟兵威復振明年合諸侯再舉伐鄭之師蟲<lb/>
牢之盟鄭遂來服然不一年間楚公子嬰齊兩帥師以<lb/>
伐鄭晉合諸侯救之雖同盟馬陵欲固鄭好而鄭終憚<lb/>
<pb n="13b"/>
背楚至九年蒲盟方退又囘車而向楚矣晉憤鄭之叛<lb/>
是年執鄭伯又使欒書伐之終景之世雖君臣交兵臨<lb/>
之終不足以固鄭前謂始失而中得既得而復失之者<lb/>
此也　厲公以成十一年即位至十三年伐秦之役鄭<lb/>
伯與焉則自景之後又服矣及十五年楚子伐鄭又背<lb/>
晉而從之鄢陵之戰晉雖敗楚而鄭據楚自如十六十<lb/>
七年二合諸侯之師伐之不服蓋自靈成以來鄭援楚<lb/>
傲晉未有如是之甚也所以然者厲公雖僥倖一勝而<lb/>
<pb n="14a"/>
殘戾不德諸侯不和三郤亂國士燮祈死欒書胥童相<lb/>
繼被禍厲亦不保其身終致隕弑當時使鄭從之晉不<lb/>
足以庇鄭徒資楚人之忿耳故鄭不畏鄢陵之師不恤<lb/>
諸侯之伐晉之病鄭愈多而鄭之依楚愈固矣前謂始<lb/>
得之終失之者此也　及悼公聿興鑒厲公失道取禍<lb/>
増修霸業光寵前人諸侯歸之唯鄭未服故襄元年韓<lb/>
厥帥師伐之二年合諸侯之大夫兩㑹于戚城虎牢以<lb/>
逼鄭鄭畏而從凡厯六年雞澤之盟戚之會鄬及郉邱<lb/>
<pb n="14b"/>
之會悉同晉好無有二心及襄八年楚公子貞伐之遂<lb/>
復歸楚悼公大合諸侯伐而盟之于戱雖得其暫服然<lb/>
是年楚師一伐隨而叛去悼公又合諸侯伐鄭戍其虎<lb/>
牢明年又兩伐之會于蕭魚鄭始純服無復曩時之反<lb/>
覆故自蕭魚之會以後雖十八年二十四年二十六年<lb/>
楚三伐之終不足以得鄭鄭不叛中國者二十年前謂<lb/>
得鄭最久庶幾二霸之烈者此也　自悼公没平公雖<lb/>
號為霸晉室衰弱不克維持至襄二十六年遂及楚臣<lb/>
<pb n="15a"/>
交會合盟敗棄中國之維綱斵䘮先君之盛業其流至<lb/>
申之會楚子為主中國諸侯交轡而賔楚鄭亦委身從<lb/>
之盖晉楚既通好是鄭之向楚者實晉挈而歸之無事<lb/>
於力爭也自後終春秋晉楚兩國同於衰替鄭雖間與<lb/>
諸侯從晉盟會而楚梗於强吳區區自虞之不暇不能<lb/>
與中國爭鋒收鄭如曩昔矣是以自蕭魚之後晉楚所<lb/>
以息兵於鄭也此齊晉宋楚伐鄭始終也<lb/>
　　經書諸侯同伐國者八<lb/>
<pb n="15b"/>
隠四年宋公陳侯蔡人衞人伐鄭秋翬帥師會宋公陳<lb/>
侯蔡人衞人伐鄭按經二年鄭人伐衞左謂州吁立將<lb/>
修先君之怨于鄭而求寵於諸侯以和其民告於宋使<lb/>
伐鄭以除其害宋人許之於是陳蔡方睦於衞故四國<lb/>
伐鄭秋諸侯伐鄭宋公使來乞師公辭之羽父固請而<lb/>
行書翬帥師疾之也盖宋以穆公欲立殤公使公子馮<lb/>
居鄭及殤公即位州吁因鄭之怨告於宋同伐之故宋<lb/>
連四國伐鄭以經考之左説信矣然傳言魯却宋之請<lb/>
<pb n="16a"/>
羽父固請而行則於經無文疑不可信盖公以元年及<lb/>
宋人盟于宿四年及宋公遇于清則翬帥師以㑹伐者<lb/>
魯宋方好故以助宋也夫入春秋未有諸侯連兵伐國<lb/>
者此實始之州吁弑君而立阻兵安忍固無足責而魯<lb/>
宋陳蔡黨亂逆之人勞師以伐國其不義甚矣　桓十<lb/>
五年十六年兩書公會宋公衞侯陳侯蔡侯伐鄭皆以<lb/>
納厲公也<hi>忽宇爭國詳見宋例</hi>然宋以雍氏之愛始執<lb/>
蔡仲而納厲公而廢忽及是年忽歸國厲公入櫟故會<lb/>
<pb n="16b"/>
諸侯伐鄭以納厲而弗克故明年又帥諸侯復納之魯<lb/>
以郎之師有怨於忽故助宋納突陳蔡無怨於鄭其從<lb/>
之者為宋也夫忽世子也宇母弟也宋魯諸侯挾私情<lb/>
廢公義稱兵助亂宜得罪於王法矣　僖十八年宋公<lb/>
曹伯衞人邾人伐齊將納孝公也　宣十八年晉侯衞<lb/>
世子臧伐齊左謂斷道之盟討貳也齊自晉景即位不<lb/>
同盟好景公方務收諸侯而斷道之盟齊又不來故晉<lb/>
侯連衞以伐之書衞世子者譏衞世子之伐國也大國<lb/>
<pb n="17a"/>
有君有卿世子奉冡祀社稷粢盛以朝夕視君膳而已<lb/>
其可以主兵事哉　成十三年公自京師遂㑹晉侯齊<lb/>
侯宋公衞侯鄭伯曹人邾人滕人伐秦按成九年秦人<lb/>
白狄伐晉景公未及致討而卒厲公即位修景公之怨<lb/>
故大合諸侯以伐之然書自京師者是年春晉侯使郤<lb/>
錡來乞師公會諸侯伐秦因過京師而朝天子可知矣<lb/>
　哀元年齊侯衞侯伐晉是時晉德衰弱齊侵晉權以<lb/>
結固諸侯按經自定七年齊衞盟于沙九年次五氏十<lb/>
<pb n="17b"/>
年會安甫十二年次于垂葭十四年會牽十五年次蕖<lb/>
蒢是年遂同伐晉盖齊衞相好叛晉已久故至此連兵<lb/>
病晉也凡此諸侯同伐義也<lb/>
　　經書諸侯獨伐國十一<lb/>
僖二十三年齊侯伐宋圍緡左謂討其不與盟於齊杜<lb/>
以十九年盟于齊以無忘齊桓之德而宋獨不㑹復召<lb/>
齊人共盟鹿上故今討之以經義考之二説皆不然盖<lb/>
宋襄乗小白之德欲抗楚圖霸楚人憤之假無忘小白<lb/>
<pb n="18a"/>
之名結黨於齊欲以屈宋當時從盟於齊皆楚脅制之<lb/>
國則其盟實出於楚也宋安得而會之宋以齊之盟既<lb/>
附楚勢必孤弱故二十一年要齊楚盟於鹿上以結兩<lb/>
國之好時齊既與宋而又與楚宋楚强弱之勢未分齊<lb/>
未敢以凌宋也及盂之會楚執宋公泓之戰楚敗宋師<lb/>
齊知宋之屈弱於是乗其頽伐而圍之然孝公之立實<lb/>
宋為之援既立之後未嘗交惡而齊背宋之德遽伐其<lb/>
國何也盖宋襄初有紹霸意抗强楚主中國而齊遽受<lb/>
<pb n="18b"/>
楚人之盟則與宋之意異矣宋以齊楚交盟知勢弱不<lb/>
敵遂修鹿上之盟餌齊楚以定兩國之勢宋既蓄憤於<lb/>
齊勉為是盟既盟之後復欲外齊而壓楚致楚子於盂<lb/>
之㑹而所從者皆楚宋與國齊不與焉及宋敗於楚齊<lb/>
復修盂之怨是以首稱兵而不恤也襄公不負小白之<lb/>
託躬帥宋師敗齊于甗而孝公得立為宋之德於齊大<lb/>
矣一旦乗宋之衰興師伐之是襄公不忘小白之德孝<lb/>
公忘之也且齊之病宋者不過説楚而已安有霸者之<lb/>
<pb n="19a"/>
後去小白纔一世而其子孫遂病中國以媚夷狄哉聖<lb/>
人顯書齊侯所以甚著孝公之惡也　文元年晉侯伐<lb/>
衞左謂晉文公之季年諸侯朝晉衞成公不朝使孔逹<lb/>
侵鄭晉襄公既祥使告于諸侯而伐衞按文公之興嘗<lb/>
伐衞國又因元咺以執衞侯及僖三十年衞殺元咺衞<lb/>
侯反國則衞有怨於晉矣晉憤衞殺元咺而文公季年<lb/>
不暇致討而卒襄公初立所以晉伐衞者承文之志也<lb/>
　宣九年齊侯伐萊按左夾谷之會齊使萊人以劫魯<lb/>
<pb n="19b"/>
侯孔子以萊為裔夷之俘則萊盖逺夷之㣲國經書伐<lb/>
萊惡齊侯勞師襲逺凌蔑小國也　成四年鄭伯伐許<lb/>
按前年鄭兩伐許盖許近鄭之小國屢被鄭患故經書<lb/>
唯鄭病許無報伐者然鄭襄受制於楚不能自强其國<lb/>
區區逞志於小邦其畏强凌弱不義甚矣故書鄭伯以<lb/>
惡之　襄二十三年齊侯伐衞遂伐晉昭六年齊侯伐<lb/>
北燕按經三年北燕伯欵出奔齊則齊侯伐北燕將納<lb/>
燕伯欵也按左氏晏子之言以燕已立君齊師不能入<lb/>
<pb n="20a"/>
齊雖伐燕納欵實不克納也　十六年齊侯伐徐左謂<lb/>
徐人行成會齊侯盟賂以甲父之鼎按左説齊人伐徐<lb/>
而受賂是貪殘不仁也况經無徐病齊之事盖齊侯以<lb/>
其小國恃强凌之耳　十九年宋公伐邾按經前年邾<lb/>
人入鄅左謂鄅夫人宋向戍之女也故向寧請師伐邾<lb/>
以報怨盡歸鄅俘則宋公之伐為鄅明矣然師為向寧<lb/>
而出是宋公之不君也　二十二年齊侯伐莒按左是<lb/>
年齊北郭啓伐莒大夫諫莒子曰不如下之弗聽敗齊<lb/>
<pb n="20b"/>
師于夀餘齊侯怒而伐莒莒子行成莒於是大惡其君<lb/>
故明年莒子來奔夫齊以大國輕用師旅挫辱於小國<lb/>
不能自懲而復伐之夫一莒不足為齊難而齊侯恃强<lb/>
凌弱之罪不可貸也　哀五年齊侯伐宋按經齊鄭自<lb/>
定七年盟鹹之後恪守信好而定十五年鄭罕逹帥師<lb/>
伐宋則宋鄭固有怨矣則齊侯之伐宋為鄭故也觀是<lb/>
一伐之後宋鄭之怨遂深七年宋皇瑗侵鄭九年又敗<lb/>
鄭師秋宋公又伐鄭宋所以深仇鄭盖憤鄭之附齊而<lb/>
<pb n="21a"/>
齊為鄭以伐宋則是事起於鄭此宋所以報伐之多也<lb/>
凡此皆諸侯獨伐國之義也<lb/>
　　經書大夫同伐者十四<lb/>
隠五年邾人鄭人伐宋按前年宋合四國伐鄭是年鄭<lb/>
之伐宋報前怨也然宋怨鄭而邾亦從伐者左謂宋取<lb/>
邾田因邾人告于鄭鄭以王師會伐宋邾之所以從伐<lb/>
者以宋取田故也序邾於鄭上伐起於邾罪邾之首禍<lb/>
也　十年翬帥師會齊人鄭人伐宋魯始與宋謀鄭及<lb/>
<pb n="21b"/>
六年鄭與魯平八年以祊歸之魯於是好鄭仇宋故翬<lb/>
會齊鄭以伐宋也　桓十四年宋人以齊人蔡人衛人陳<lb/>
人伐鄭按十二年及鄭師伐宋丁未戰於宋宋人怨宇<lb/>
之背已也故以四國之師伐鄭以者乞師而用之也謂<lb/>
四國本不出師宋以力强乞四國之師以伐鄭耳故曰<lb/>
以罪宋之深也　十七年及宋人衞人伐邾按隠五年<lb/>
邾以宋取田請於鄭而伐之此宋連衞以伐邾報前怨<lb/>
也衞自十二年伐鄭之後及十五年又會伐鄭十六年<lb/>
<pb n="22a"/>
會曹又伐鄭皆與宋同故於此附宋伐邾然魯以是年<lb/>
春方與儀父盟趡牲血未乾而已助宋伐之其惡尤甚<lb/>
也　莊三年溺會齊師伐衞欲納朔也按桓十六年衞<lb/>
侯朔出奔齊會魯伐衞以納之然朔得罪於衞齊助納<lb/>
之則齊之伐衞於義為不正魯與齊同好故溺會之<lb/>
五年公會齊人宋人陳人蔡人伐衞亦納朔也盖三年<lb/>
伐衞未成納朔之功故連三國併力伐之必於納朔觀<lb/>
明年王人子宇救衞衞朔合諸侯之師拒天子之命黨<lb/>
<pb n="22b"/>
罪逆之人其惡大矣　僖三十三年晉人陳人鄭人伐<lb/>
許左謂討其貳於楚也盖文公之霸許獨不與盟會故<lb/>
二十八年諸侯嘗圍許及翟泉之盟許又不來襄公纂<lb/>
修先志故再會三國之師以伐之觀文九年魯晉宋衞<lb/>
許五國救鄭則知是年伐許遂歸晉矣　文三年叔孫<lb/>
得臣會晉人宋人陳人鄭人伐沈沈潰左謂以其服於<lb/>
楚也觀昭四年申之會沈子從楚及伐吳之役沈又從<lb/>
之則知沈盖楚之近國以其貳楚故晉伐之也　十七<lb/>
<pb n="23a"/>
年晉人衞人陳人鄭人伐宋討其弑君之惡也按前年<lb/>
宋人弑其君杵臼左謂昭公無道國人奉公子鮑因昭<lb/>
公田使帥甸攻而殺之晉所以伐之者討宋之弑君明<lb/>
矣　成八年叔孫僑如會晉士燮齊人邾人伐郯按七<lb/>
年吳伐郯左謂是年之伐以郯事吳然晉人既惡郯之<lb/>
從吳不能討吳而徒病其從吳者是猶醫者之治病不<lb/>
攻其受病之源而徒藥其膚腠何益哉　襄十六年叔<lb/>
老會鄭伯晉荀偃衞寗殖宋人伐許左及杜謂許男請<lb/>
<pb n="23b"/>
遷于晉許欲叛楚諸侯遂遷許諸大夫不可故晉伐之<lb/>
討其不可也鄭與許有宿怨故鄭伯親來會伐然其君<lb/>
欲遷其臣不可執其臣而罪之可也何至併伐其國哉<lb/>
　定四年晉士鞅衞孔圉帥師伐鮮虞虞之伐起於昭<lb/>
十二年春秋嘗狄晉矣以晉世為盟主不勤逺圖而伐<lb/>
同姓之微國見絶於聖人故特狄而外之不與中國同<lb/>
文自後昭十五年及此年又再伐之晉之殘厲不仁甚<lb/>
矣是時衞未叛晉故孔圉士鞅同舉是伐然以晉之大<lb/>
<pb n="24a"/>
國不能容一鮮虞又借力於衞則其國勢衰弱又可恥<lb/>
也凡此大夫同伐之義也<lb/>
　　　經書大夫獨伐二十九<lb/>
隠元年鄭人伐衞左謂討公孫滑之亂也按傳元年鄭<lb/>
共叔之亂公孫滑出奔衞<hi>滑共叔子</hi>衞人為之伐鄭則<lb/>
是年之伐以討公孫滑信矣然春秋書伐首于此年則<lb/>
鄭之伐衞宜受首惡之誅也　五年宋人伐鄭圍長葛<lb/>
左謂報入郛之役盖是年邾鄭伐宋入其郛故宋於此<lb/>
<pb n="24b"/>
報之然宋鄭之怨比歲不解邾之伐宋止於一見則宋<lb/>
怨深於鄭矣此所以獨伐鄭而貸於邾也　僖十五年<lb/>
宋人伐曹曹近宋故屢為宋患然十三年宋與曹方同<lb/>
盟于鹹此遽伐之宋背盟主凌小國不義甚矣　十九<lb/>
年衞人伐郉按前年郉人狄人伐衞衞憤郉連狄見伐<lb/>
故於此伐以報之夫衞與郉在小白時皆為狄所滅賴<lb/>
霸主之力社稷復存小白既没郉懼中國無援故媚狄<lb/>
以伐衞然淮之會衞與郉方同信好而遽以狄師相殘<lb/>
<pb n="25a"/>
則郉之見伐於衞宜哉　二十六年衞人伐齊按二十<lb/>
五年公會衞子莒慶盟于洮是年又盟于向而齊人兩<lb/>
侵魯鄙故衞人伐之盖衞與魯好而齊病魯是以衞為<lb/>
之報伐也　文元年衞人伐晉是年晉侯伐衞以追討<lb/>
殺元咺之罪而衞侯不共盟主使孔逹帥師以報前怨<lb/>
故貶以稱人也　十四年新城之盟蔡人不與故十五<lb/>
年晉郤缺以上軍下軍伐蔡曰君弱不可以怠戊申入<lb/>
蔡以城下之盟而還盖蔡自翟泉之盟復從晉霸襄公<lb/>
<pb n="25b"/>
繼立糾合諸侯同盟新城蔡侯不至則貳晉從楚故郤<lb/>
缺帥師伐之討其叛也　宣九年晉荀林父帥師伐陳<lb/>
陳自晉文霸中國遂來服從厯襄至成不叛盟好至宣<lb/>
元年楚始侵陳及六年陳遂叛晉歸楚故晉趙盾衞孫<lb/>
免帥師侵陳自是堅於附楚黑壤及扈之會陳皆不與<lb/>
故林父伐之討其貳也　十年宋師伐滕按前年宋人<lb/>
圍滕左謂因其䘮也滕人事晉而不事宋故比年宋伐<lb/>
之夫滕小國服從霸主分所當然宋不修德而强其從<lb/>
<pb n="26a"/>
已且因其䘮比歲加兵來伐之不德可知也　十二年<lb/>
宋師伐陳陳自六年歸楚之後十一年遂同楚子盟于<lb/>
辰陵以堅附楚之好清邱之盟晉人合諸侯以恤病討<lb/>
貳故宋伐之討陳之貳楚也　十三年齊師伐莒左謂<lb/>
莒事晉而不事齊故也盖莒與齊鄰故齊得以病之然<lb/>
齊侯不能增修德業使諸侯懷服而窮兵勞師以病鄰<lb/>
國信不道矣成三年鄭公子去疾帥師伐許左謂子罕<lb/>
伐許敗焉鄭伯復伐許庚子入其郛許人平以叔申夫<lb/>
<pb n="26b"/>
鄭之伐許一責其不朝一貪其土地許其有負於鄭哉<lb/>
大抵許鄰於鄭而弱於鄭此鄭所以稱師屢加而殘虐<lb/>
之也　襄二年鄭師伐宋按成十五年宋魚石出奔楚<lb/>
十八年楚鄭伐宋又侵宋納魚石襄元年晉欒黶會諸<lb/>
侯圍彭城楚壬夫侵宋則是年鄭之伐宋為楚伐也夫<lb/>
與楚比周以侵擾中國則鄭之罪亦幾於夷矣　三年<lb/>
晉荀罃帥師伐許左謂許靈公事楚不會于雞澤故知<lb/>
武子伐之夫許去中國久矣至此始伐之盖是時晉悼<lb/>
<pb n="27a"/>
興覇鄭伯就盟雖難服之陳亦使袁僑如會既得陳鄭<lb/>
故於是伐許以并楚之與國也　十七年宋人伐陳為<lb/>
晉討也按十六年湨梁之會曹鄭亦來陳獨不至是年<lb/>
宋伐之者盖宋附晉之堅故為晉討陳不從湨梁之會<lb/>
也是年衞石買帥師伐曹晉平繼悼即位霸德稍衰諸<lb/>
侯懷貳雖湨梁之盟曹衞同晉信好而衞尋復叛之帥<lb/>
師伐曹左謂是役也曹人愬于晉觀明年晉人執衞石<lb/>
買以討伐曹之罪則左説信矣　十九年衞孫林父帥<lb/>
<pb n="27b"/>
師伐齊自悼公没齊復背盟而病魯魯不勝患告難于<lb/>
晉故十八年晉侯大合諸侯之師以圍齊魯衞同好久<lb/>
矣而湨梁之會圍鄭之役又同魯以從晉是以此年林<lb/>
父帥師伐齊以晉魯伐齊故為之伐也　二十四年齊<lb/>
崔杼帥師伐莒攷澶淵之盟沙隨之會齊與晉平而莒<lb/>
在焉二十三年齊叛晉好伐衞伐晉不共盟主夫晉為<lb/>
大國齊猶稱兵伐之則於莒為何足恤然上無事晉之<lb/>
禮下無芘小之仁則齊之不德甚矣此明年之所以見<lb/>
<pb n="28a"/>
殺於崔杼也　二十五年鄭公孫夏帥師伐陳按經是<lb/>
年鄭公孫舍之帥師入陳左謂初陳侯會楚子伐鄭當<lb/>
陳隧者井堙木刋鄭人怨之故伐陳盖楚子以二十四<lb/>
年連蔡陳許伐鄭於此年而稱兵以報其怨夫陳之病<lb/>
鄭為楚故也然經前此未嘗有鄭伐陳之文至是迺敢<lb/>
伐陳以病楚之與國以悼公之霸中國强盛蕭魚之會<lb/>
鄭得以純服中國楚之病鄭比前為少故鄭敢稱兵於<lb/>
陳也　昭十五年晉荀吳帥師伐鮮虞晉自昭十二年<lb/>
<pb n="28b"/>
始伐鮮虞至此復伐之夫鮮虞晉同姓之國最微於春<lb/>
秋晉不加撫柔而屢伐之何以帥諸侯長中國哉然自<lb/>
十二年之前閴無伐鮮虞之文至此始伐之者是時晉<lb/>
德衰微不務逺圖以安中夏當楚暴虐吳人强横之時<lb/>
既不挫其虐焰區區貪小國之利是以見晉之不競也<lb/>
　十九年齊高發帥師伐莒杜謂莒不能事故其理宜<lb/>
然盖莒之封疆密邇於齊朝夕奉事僅免於難苟小有<lb/>
嫌隙則齊兵已至境矣故齊之伐莒屢見於經是年高<lb/>
<pb n="29a"/>
發伐之至二十二年齊侯又伐之莒兩受伐求成于齊<lb/>
是以二十六年鄢陵之盟齊莒遂結好矣　定十二年<lb/>
十三年兩書衞公孟彄帥師伐曹曹之怨不載於經以<lb/>
意攷之齊衞鄭三國屢修會盟左提右挈以相協濟宋<lb/>
獨傲然不同諸侯之好曹實宋之與國諸侯與宋為仇<lb/>
曹必不免此所以兩受伐焉　十五年鄭罕逹帥師伐<lb/>
宋攷經無宋鄭交惡事罕逹驟起此伐以結怨於宋者<lb/>
盖是時衞蒯聵得罪靈公出奔於宋衞鄭實親好之國<lb/>
<pb n="29b"/>
則鄭之伐宋盖為衞討宋之受蒯聵也大抵定哀之末<lb/>
中國無盟主諸侯蜂起角立自為仇怨或因與國而伐<lb/>
人或因小嫌而致釁輕用干戈務相抗折故求經所書<lb/>
之文非若隠桓莊閔之間出師有由可按經而論也<lb/>
哀三年宋樂髠帥師伐曹是時晉德既衰不能主諸侯<lb/>
中國紀律蕩然而盡諸侯稱干戈各凌其弱國此宋所<lb/>
以屢病曹而不止也故是年樂髠伐曹六年向巢又伐<lb/>
之七年又圍之八年宋公入曹卒以曹伯陽歸宋之深<lb/>
<pb n="30a"/>
病曹者豈曹有怨於宋哉盖自恃其强以凌虐之耳<lb/>
哀五年晉趙鞅帥師伐衞左謂范氏之故也杜謂衞助<lb/>
范氏盖士吉射以是年奔齊齊衞同盟好之久衞必助<lb/>
之故左云耳攷經士吉射以定十二年叛距今巳八年<lb/>
初無奔齊之文則左説未然是時衞輙立世子蒯聵以<lb/>
靈公之逐出奔於外故哀二年趙鞅帥師納蒯聵于戚<lb/>
而三年齊國夏衞石曼姑帥師圍戚則是年趙鞅帥師<lb/>
伐衞為蒯聵也夫晉納蒯聵而拒輙於義正矣然使衞<lb/>
<pb n="30b"/>
連齊以拒晉而卒不成納蒯聵之功則晉之衰弱其甚<lb/>
矣哉　六年晉趙鞅帥師伐鮮虞左謂治范氏之亂也<lb/>
攷四年傳荀寅奔鮮虞齊國夏伐晉會鮮虞納荀寅于<lb/>
柏人是以趙鞅討之然鮮虞晉同姓㣲國力不敵晉不<lb/>
啻十倍豈敢助荀寅之亂而與晉仇哉大抵定哀之末<lb/>
中國諸侯無霸主以維持之各凌虐小國以逞其志故<lb/>
魯病邾宋病曹鄭病許晉所以屢伐鮮虞亦若魯宋鄭<lb/>
之虐三國也　哀十年宋人伐鄭鄭自定七年鹹之盟<lb/>
<pb n="31a"/>
背晉而從齊背晉則必病宋故十五年罕逹帥師伐宋<lb/>
宋以鄭之見伐至七年皇瑗帥師侵鄭以報之九年皇<lb/>
瑗又取鄭師于雍邱至此年又伐鄭十二年宋向巢又<lb/>
帥師伐鄭夫宋鄭當定哀之時未嘗有私怨也而興師<lb/>
侵伐獨多於此以宋附晉鄭附齊各挾所附以相仇報<lb/>
也然以鄭比宋則鄭弱於宋故鄭之病宋少而宋之伐<lb/>
鄭多故自哀以來宋之伐鄭取鄭師者四而鄭自定十<lb/>
五年終春秋不過兩加而已豈非鄭弱於宋歟凡此皆<lb/>
<pb n="31b"/>
大夫獨伐國之義也<lb/>
　　　經書獨稱國伐與狄同文者四<lb/>
文七年徐伐莒文十年秦伐晉成三年鄭伐許昭十二<lb/>
年晉伐鮮虞徐以逺小之國屢辱于楚僖十五年楚人<lb/>
伐之公孫敖及諸大夫嘗往救矣雖怠於赴患不能救<lb/>
徐之難然中國諸侯無害於徐也况二霸之起徐未嘗<lb/>
一同盟會及重耳没乃肆蜂蠆敢以伐莒則其自棄於<lb/>
中國也甚矣　秦自僖十五年與晉交怨起韓之戰至<lb/>
<pb n="32a"/>
僖三十三年殽之戰文二年彭衙之戰凡戰者三其勞<lb/>
師害民極矣而致怨不悛又兩興師伐晉故十二年復<lb/>
與晉戰于河曲秦夷狄也而交兵於中國如此使兩國<lb/>
之民伏于干戈比歳不已者實秦起禍之罪也　鄭以<lb/>
姬姓之親為周所依而俛首屈膝于楚此諸侯之甚恥<lb/>
也而成公之初方且比周夷狄侵凌中國二年連楚侵<lb/>
衞三年公子去疾伐許冬鄭伐許明年又伐許稱兵逺<lb/>
伐求媚於楚其蔑禮義忘廉耻亦甚矣　晉與鮮虞同<lb/>
<pb n="32b"/>
姓之國也罪莫大於伐同姓晉為霸者之後表率諸侯<lb/>
歸於大義而貪殘不仁以伐同姓此為惡之大矣聖人<lb/>
以是四者其得罪尤重不可與他伐等故特書其國不<lb/>
書主名使與夷狄同文也然鄭三伐許而經獨於成三<lb/>
年一狄之明年遂書其爵盖鄭伯雖惡而亦中國之君<lb/>
不可使純於狄故止一書以見義也昭十五年荀吳伐<lb/>
鮮虞不以狄名者伐起於十二年筆削之意止罪首惡<lb/>
此經特書國伐義也<lb/>
<pb n="33a"/>
　　　經書夷狄伐國者<lb/>
吳楚秦三國最為强盛<hi>秦事已見晉例</hi>攷楚伐國二十<lb/>
五其間伐宋六僖二十一年執宋公伐宋二十六年楚<lb/>
人伐宋圍緡宣十三年楚子伐宋成十八年楚子鄭伯<lb/>
伐宋襄十年楚公子貞鄭公孫輒帥師伐宋十一年楚<lb/>
子鄭伯伐宋　伐陳六僖二十三年楚人伐陳宣八年<lb/>
楚師伐陳襄五年楚公子貞帥師伐陳哀九年楚人伐<lb/>
陳十年楚公子結帥師伐陳十三年楚公子貞帥師伐<lb/>
<pb n="33b"/>
陳　伐吳七襄三年楚公子貞帥師伐吳昭四年楚子<lb/>
蔡侯陳侯許男頓子胡子沈子淮夷伐吳昭六年楚公<lb/>
子貞帥師伐吳定二年楚人伐吳昭五年楚子蔡侯許<lb/>
男頓子沈子徐人越人伐吳襄十四年楚公子貞帥師<lb/>
伐吳襄二十四年楚子伐吳　伐徐二僖十二年楚人<lb/>
伐徐昭十二年楚子伐徐　伐黄一僖十一年楚人伐<lb/>
黄　伐隨一僖二十年楚人伐隨　伐麋一文十一年<lb/>
楚人伐麋　伐戎一宣十一年楚子伐陸渾之戎　夫<lb/>
<pb n="34a"/>
楚自莊十年入春秋其所以戕艾者不過鄰比小國未<lb/>
幾值齊晉之霸驅攘夷狄楚已少沮當時諸侯之從齊<lb/>
者或叛或從間有攜貳唯宋堅附小白終始不替故楚<lb/>
畏齊不敢病宋及小白没襄公勉强圖霸終不克就德<lb/>
小力弱不能自量乃為會于盂要致楚子而欲抗之是<lb/>
以受其執辱而伐宋之禍造端於此宋既為楚所凌故<lb/>
楚得以易之自是屢以見伐故僖二十六年伐宋圍緡<lb/>
以討宋之未服明年又與諸侯圍宋而盟之則宋之挫<lb/>
<pb n="34b"/>
衂甚矣賴晉文繼興威振强楚厯二十六年宋忘楚患<lb/>
至宣十二年晉景戰楚于邲為楚所敗楚復得以輕慢<lb/>
中國十三年又興師伐宋以討宋之伐陳也其後景公<lb/>
稍興霸業厲亦不墮前緒足以却楚庇宋故宋無楚患<lb/>
至厲公末宋有魚石之禍十五年魚石奔楚十八年楚<lb/>
遂連鄭伐宋以納魚石於彭城是年冬及襄元年又兩<lb/>
伐之幸悼公聿興力於却楚以定宋難故十餘年間宋<lb/>
免楚之侵凌至襄十年以來晉楚相抗力於得鄭兩國<lb/>
<pb n="35a"/>
之師比歲不息楚病宋之意謂附晉不貳者莫如宋吾<lb/>
能困宋則晉意少阻而其爭鄭之心可使少懈矣故未<lb/>
得鄭則伐鄭既得鄭則連鄭以伐宋𫝑之必至也是以<lb/>
十年楚公子貞鄭公孫輒伐宋十一年楚子鄭伯伐宋<lb/>
兩國君臣連兵而出也然則楚之伐宋豈恃其勢之足<lb/>
以得宋哉實欲假此以固鄭而已此楚伐宋始終也<lb/>
陳鄭二國皆密邇於楚攷之春秋楚之伐鄭也多中國<lb/>
之爭鄭也亦多楚之伐陳也少中國之爭陳也亦少在<lb/>
<pb n="35b"/>
二霸時陳之服中國也純於鄭在景厲悼時陳之叛中<lb/>
國也久於鄭其從違終始若相背戾者盖陳之勢非鄭<lb/>
比也鄭介晉楚之間虎牢之關可以藩翰中國楚得之<lb/>
則楚重中國得之則中國重是以二覇以來齊晉楚三<lb/>
國交爭不息至陳雖介於楚而地逺勢偏不足為夷夏<lb/>
輕重方其在中國則楚不急於服之及其在楚則中國<lb/>
亦不急於服之小白重耳覇業强盛楚不敢力抗故陳<lb/>
惟純於中國及景厲悼時强楚勢張晉之勢不逮二霸<lb/>
<pb n="36a"/>
故陳惟久於從楚而晉不及此書伐陳之文所以與鄭<lb/>
異也攷僖二十三年楚人伐陳左謂討其貳於宋也然<lb/>
陳自小白没隨即歸楚故十九年盟于齊二十一年會<lb/>
于盂陳皆在焉夫陳既從楚如此而楚復伐之至二十<lb/>
五年又圍之盖宋襄雖賢不足以抗楚而庇陳然陳乆<lb/>
服中國不忍遽棄楚子連歲疾之陳既失援於宋且苦<lb/>
楚之兵威是以二十七年圍宋之役聽命於楚雖欲不<lb/>
叛於晉不可得也及晉文興霸踐土之盟陳侯自至其<lb/>
<pb n="36b"/>
逺慕中國有足嘉者故特書如會以喜之自是服從晉<lb/>
命厯襄靈而不叛及靈公末楚既得鄭宣元年連鄭侵<lb/>
陳陳雖不服楚然不過五年畏楚之偪卒不免從之六<lb/>
年晉以陳叛趙盾衞孫免侵之陳又歸晉八年楚復伐<lb/>
陳陳方向楚九年孫林父又伐之然是時晉勢方㣲不<lb/>
能敵楚故陳自後純於附楚晉不克爭及襄三年悼公<lb/>
興霸雞澤之盟諸侯駢集陳懷晉德使袁僑如會楚憤<lb/>
陳之貳故襄五年公子貞伐之悼公合七國救之七年<lb/>
<pb n="37a"/>
公子貞又圍之陳畏楚廹脅鄬之會於是逃歸自是又<lb/>
復附楚盟會不來車軌逺矣然究陳之心初非甘心荆<lb/>
楚而自外於中國者特以楚之迫脅不得已耳及哀公<lb/>
時楚勢不競强吳横起陳始轉楚歸吳故哀九年十年<lb/>
十三年楚三伐之而吳之救陳一見於經夫陳向之附<lb/>
楚者非懷之而不忍棄今楚勢已衰陳無畏楚叛以歸<lb/>
吳理之必然楚君不務修德以綏之而區區弊師旅勞<lb/>
兵革以强陳之見從不亦難哉是以終春秋之世楚雖<lb/>
<pb n="37b"/>
三出師終不足以得陳此楚伐陳終始也　其餘小國<lb/>
若隨黄徐麋皆近楚㣲國以楚之驕暴殘虐侵凌無厭<lb/>
則其虎狼之毒搏噬而并吞之勢必然也故僖十一年<lb/>
伐黄十二年滅之十五年伐徐公孫敖諸大夫不克救<lb/>
而楚敗之至昭十二年又伐之夫黄徐在小白時盖嘗<lb/>
服從齊霸於逺小之國最為可稱者以昭公之時中國<lb/>
勢㣲楚之伐徐固難責晉之必救然伐黄伐徐小白之<lb/>
所親見者而安視不恤諸大夫雖嘗救徐又不成功卒<lb/>
<pb n="38a"/>
使楚人敗徐滅黄抑亦小白之罪也至麋則於經無可<lb/>
攷左謂厥貉之會麋子逃歸叛楚文十一年楚則伐之<lb/>
隨則左謂以漢東諸侯叛楚故楚伐隨取成而還按左<lb/>
氏説則兩國皆以叛楚故楚遂致伐然黄與麋後不見<lb/>
經徐以昭四年從楚㑹申隨以哀元年從楚圍蔡則皆<lb/>
依附楚國與之終始者也　書吳楚交伐事者春秋夷<lb/>
狄始有楚次有吳吳入春秋雖後於楚然其凌駕中原<lb/>
亦不減於楚自成公七年始見於經然伐郯滅州來方<lb/>
<pb n="38b"/>
張之勢與楚相偪楚慮其梗故三伐之襄三年公子嬰<lb/>
齊伐之二十四年楚子伐之十四年公子貞伐之吳憤<lb/>
楚侵凌且欲抗衡中國故二十五年吳子遏伐楚以報<lb/>
之門于巢卒及昭四年楚靈合中外諸侯主盟于申因<lb/>
以伐吳五年六年又兩伐之是時楚之勢猶能摠合諸<lb/>
侯而吳之兵威未甚揚於中國故吳雖屢受楚伐未遑<lb/>
報復及十三年滅州來二十四年滅巢是年楚勢方衰<lb/>
吳始擅强中國故於二十三年書吳敗頓胡沈蔡陳許<lb/>
<pb n="39a"/>
之師于雞父胡子髠沈子逞滅𫉬陳夏齧是時楚之伐<lb/>
吳者於定二年止一見於經而吳以四年又敗楚于柏<lb/>
舉既而入郢楚幾亡國則楚向之大伐吳盖不償柏舉<lb/>
之一戰也自是終於春秋吳愈盛楚不敢力爭故自定<lb/>
三年以來楚無伐吳之文至吳則伐陳伐魯敗齊艾陵<lb/>
會晉黄池總攬中國之權盡歸於己其兵威殘暴盖又<lb/>
倍於楚也然楚屢伐吳盖在吳未熾之時而吳之振楚<lb/>
盖當楚已衰之候攷經所以别盛衰强弱之迹斷然判<lb/>
<pb n="39b"/>
矣凡此吳楚交伐是也<lb/>
　　　經書吳伐國六<lb/>
成七年吳伐郯昭二十三年吳伐越哀六年吳伐陳哀<lb/>
八年吳伐我十年公會吳伐齊十一年公會吳伐齊郯<lb/>
春秋微國也蠻夷欲逞志諸侯則㣲弱之國必先受禍<lb/>
故楚之見春秋者以先敗蔡而吳之見春秋者必先伐<lb/>
郯盖蔡與郯皆當時㣲國其壤地𥚹小兵革寡弱不足<lb/>
以嬰剽悍之鋒故蠻夷稱兵必自此始而其受禍亦先<lb/>
<pb n="40a"/>
於他國也　昭三十二年吳伐越是時吳勢已强而越<lb/>
亦與吳仇故是年吳伐越至定五年於越入呉十四年<lb/>
又敗吳于檇李至哀十三年遂入吳而滅之大抵三國<lb/>
盛衰更乗其釁吳乗楚之衰而偪之終至於敗楚越乗<lb/>
吳之虛而襲之終至於滅吳譬如犬狼懷狠肆毒更相<lb/>
噬囓是乃其性之常也　哀六年吳伐陳陳為楚之屬<lb/>
國附楚最深是時楚勢已衰吳方抗楚欲斷其肘腋以<lb/>
孤楚之勢故於此伐陳陳畏吳之强暴背楚而歸之故<lb/>
<pb n="40b"/>
九年十年楚兩伐陳以討其貳吳遂稱兵救之則楚人<lb/>
數世之陳一旦見搏於吳矣　哀八年吳伐我攷六年<lb/>
七年魯兩會吳與吳同好不復侵伐而是年吳乃伐我<lb/>
左以七年公伐邾吳以邾故伐魯觀伐魯之後遂歸邾<lb/>
子于邾則左説信矣是以吳與魯平十年十一年遂㑹<lb/>
吳伐齊終於春秋凡四㑹吳是時齊晉俱弱魯所繫者<lb/>
吳而已所以屢與會而奉事之謹也雖然吳以魯伐邾<lb/>
故八年伐之是吳惡魯伐人之國也及與魯平乃會以<lb/>
<pb n="41a"/>
伐齊豈齊之惡有甚於邾哉盖夷狄之性樂於殘害徒<lb/>
知責人之伐國而不知自蹈其惡也此吳伐國事也雖<lb/>
然楚自莊十年見經厯春秋二百年綿地之廣亘數千<lb/>
里其𫝑與齊晉相伉下視魯衞僅同一微國耳非不强<lb/>
且久也然終春秋未嘗有伐齊伐魯之文至吳最後見<lb/>
經較其威𫝑當楚極盛時未可敵也而伐魯伐齊兵威<lb/>
戕艾有過於楚者方楚之盛前有小白有重耳後有景<lb/>
厲悼雖興霸之業或有優劣皆能執中國之柄以障楚<lb/>
<pb n="41b"/>
之狂瀾則楚雖暴横猶有畏憚中國之心是以病楚者<lb/>
不過脅制之國雖欲逞志齊魯有所不能也至吳之興<lb/>
則齊不能却晉不能抗定哀以來又畏讋而不敢伐中<lb/>
國諸侯俛首喪氣甘心自屈不併力而一奮故吳得以<lb/>
彷徉天下凌轢諸侯雖强大如齊畏事如魯亦被其禍<lb/>
然則即是論之晉齊更霸其所以賜諸侯者多矣嗚呼<lb/>
春秋之法善盟會惡侵伐夫盟會非先王盛禮春秋且<lb/>
善之以當時諸侯侵伐相㝷殘民敵國為害最大聖人<lb/>
<pb n="42a"/>
疾之且幸其有會盟也考經終始當隠桓間雖師旅更<lb/>
興而諸侯之權未奪於臣下侵伐之事亦未至紛亂無<lb/>
節也二霸之後權雖稍移於臣下而厯晉數君猶能主<lb/>
中國會盟掌握侵伐之柄故當時却强敵得中國者悉<lb/>
稟晉命敢有叛盟即率諸侯共討之是以經之所書合<lb/>
諸侯以征伐類出於晉君否則大夫主之罕有專於他<lb/>
國者是征伐之權猶有所屬也逮定哀之間晉不足以<lb/>
主盟諸侯使離叛不一或稱邑或叛君或據位以拒父<lb/>
<pb n="42b"/>
或以小國而抗盟或以外兵而敗中國征伐四起交亂<lb/>
天下國君弱於大夫齊晉夷於魯衞求如悼平之時且<lb/>
不可得也况二霸乎然則征伐之事首亂之隠桓扶持<lb/>
於二霸而縱横於定哀頽波末流不可勝救夫子所以<lb/>
感麟而絶筆盖傷之也<lb/>
　<lb/>
　<lb/>
　春秋比事卷十六終<lb/>
</p>
<p>
</p>
  </div>
</body>
</text>
</TEI>
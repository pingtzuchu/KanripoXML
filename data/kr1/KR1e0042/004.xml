<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事巻四</head>
    <p>
<pb n="1a"/>
欽定四庫全書<lb/>
　春秋比事巻四　　　　　宋　沈棐　撰<lb/>
　魯<lb/>
　　成公<lb/>
　　　事晉背齊<lb/>
宣公委身事齊遂免侵伐及成公即位元年臧孫許及<lb/>
晉侯盟始背齊即晉齊由是致怨於魯故二年春齊侯<lb/>
伐我北鄙魯始堅晉之好免齊之難故是年因郤克憾<lb/>
<pb n="1b"/>
齊四卿請於晉師遂連晉衛與齊侯戰於鞍齊師敗績<lb/>
乃遣國佐如師請平盟于袁婁於是以汶陽之田復歸<lb/>
於魯而齊魯之憾平矣然魯挾鞌之戰倚晉之強謂既<lb/>
已敗齊恐齊之釋憾於我也遂結晉愈深奔走聘㑹畧<lb/>
無寧歲故自三年以來公如晉者四<hi>三年四年十年十八年</hi>會盟者五<hi>五年蟲牢七年馬陸九年蒲十五年戚十六年沙隨十七年柯陵</hi>會伐者六<hi>三年十年伐鄭十三年伐秦十六年伐鄭十七年兩伐鄭</hi>特會者二<hi>十二<pb n="2a"/>年瑣澤十六年沙隨</hi>大夫如晉者三<hi>六年嬰齊行父十一年行父</hi>會伐者一<hi>八年僑如伐郯/</hi>大夫特㑹者三<hi>五年僑如㑹晉荀首十五年叔孫僑如㑹晉士燮㑹吳于鍾離</hi>盟者二<hi>十六年及郤犨十八年仲孫蔑㑹晉侯盟</hi>
晉來乞師者四<hi>十三年郤錡伐秦十六年欒黶伐楚十七年荀罃伐鄭十八年士魴襄元年圍宋</hi>來聘者二<hi>八年士燮十八年士匄</hi>來聘而盟者二<hi>三年荀庚十一年郤犨</hi>來媵者一<hi>九年</hi>凡此魯結晉之始終也齊懲鞌之<lb/>
<pb n="2b"/>
戰畏晉之強故終成之世無復加兵於魯且於晉之盟<lb/>
㑹未嘗不預魯由是有易齊之心聘事之禮閴然不講<lb/>
唯十年齊人來媵故十一年僑如如齊十四年再如齊<lb/>
逆女而止則其簡齊可知也然蟲牢馬陵之盟晉以齊<lb/>
服<hi>五年七年</hi>故八年使韓穿來言於魯請歸齊汶陽之<lb/>
田按左氏季文子言於韓穿以義拒之故經於齊無取<lb/>
田之文則知晉雖來言而魯不與也至十六年公會晉<lb/>
侯於沙隨不見公晉人執季孫行父舍之于苕邱按左<lb/>
<pb n="3a"/>
氏晉楚以是年戰于鄢陵公後戰期魯僑如使告郤犨<lb/>
曰魯侯待於壞隤以待媵者郤犨取貨於僑如而訴公<lb/>
於晉侯是以不見公是年公又㑹晉侯伐鄭僑如復譖<lb/>
於郤犨曰魯季孟謀曰晉政多門不可從也寧事齊楚<lb/>
蔑從晉矣請止行父而殺之晉人遂執季文子於苕邱<lb/>
公使子叔聲伯請季孫於晉乃許魯平赦季孫於是晉<lb/>
魯之好復如初矣夫以魯之事晉非不勤而僑如挾穆<lb/>
姜之淫欲去季孟一譖於晉晉遂聽之則晉何信僑如<lb/>
<pb n="3b"/>
之厚而待魯之薄也大抵成功之時諸侯失政大夫擅<lb/>
權無國不有僑如亂魯郤犨專晉交扇兩國幾敗盟好<lb/>
魯既衰弱不能禁一大夫則區區事晉雖車軌不停玉<lb/>
帛荐至安能保其無患哉<lb/>
　　　盟楚于蜀<lb/>
楚夷狄之國春秋之所甚疾也自僖公與之交好雖嘗<lb/>
㑹盟然皆合諸侯未嘗特㑹也至成二年公㑹楚公子<lb/>
嬰齊于蜀始獨與楚會矣中國之君交會夷狄固可耻<lb/>
<pb n="4a"/>
矣然使文公與楚子同㑹猶云可也今以列國之尊而<lb/>
下交夷狄之大夫其屈中國不亦甚乎其後襄公襲公<lb/>
之事於是往朝於楚而春秋書之雖其國勢日㣲廹不<lb/>
得已然自成公啟之也<lb/>
　　襄公<lb/>
　　　大夫專恣<lb/>
襄公之時大夫專恣夷狄盛強小國侵侮凌夷不振至<lb/>
此為甚考之於經三家子孫縱横乎諸國之境侵伐㑹<lb/>
<pb n="4b"/>
盟皆得專之故自元年以來始則仲孫蔑五見於經<hi>元年㑹晉又㑹齊二年兩會晉五年㑹吳</hi>次則叔孫豹季<lb/>
孫宿更與國事叔孫豹見之於經者凡十四<hi>二年如宋三年及陳袁僑盟四年如晉六年如邾十四年伐秦十五年城成郛十六年如晉十九年會晉士匄二十三年救晉二十四年如晉又如京師二十七年㑹盟于宋</hi>季<lb/>
孫宿之見經者凡十<hi>六年如晉七年如衛八年㑹邢邱九年如晉十二年救台入鄆十四年㑹呉于向及㑹晉<pb n="5a"/>于戚十五年城成郛十九年如晉二十年如宋</hi>又其次<lb/>
則叔老仲孫速仲孫羯叔弓合嗣世緒分秉魯政而公<lb/>
之如他國與盟㑹十無四五叔老見經者三<hi>十四年㑹呉于向十六年㑹伐許二十年如齊</hi>仲孫速三<hi>二十年盟莒又伐邾</hi>仲孫羯四<hi>二十四年侵齊二十八年如晉二十九年㑹城杞</hi>叔弓一<hi>三十年如宋</hi>此大夫專恣可<lb/>
知也<lb/>
　　　夷狄盛彊<lb/>
<pb n="5b"/>
當時晉楚爭鄭奔走㑹盟勞師侵伐中國諸侯固已不<lb/>
勝其患矣奈何強呉復起欲長中夏屢合諸侯以伺慿<lb/>
陵之隙故五年善道之㑹十年柤之會十四年向之㑹<lb/>
皆起離㑹之文以疾夷狄之強雖晉與盟主亦率諸侯<lb/>
㑹之此夷狄之強盛可知也<lb/>
　　　邾莒來侮<lb/>
夫邾莒弱國皆朝事魯者自隠桓以來唯邾人伐我南<lb/>
鄙一見於經實文十四年也至莒則未嘗小有侵擾今<lb/>
<pb n="6a"/>
莒人連歲興師來冦疆場而邾亦兩嘗是伐故經書莒<lb/>
人伐我者三<hi>八年十年十二年</hi>侵我者一<hi>十一年</hi>與莒<lb/>
盟者一<hi>二十年</hi>邾伐我者三<hi>十五年十七年</hi>夫以魯國<lb/>
之力固十倍於邾莒宜其畏服不敢抗衡然魯反被二<lb/>
國之伐莫能捍禦既不勝邾則假晉以執之<hi>十九年祝柯</hi>又不勝莒則㑹盟以求之<hi>二十年盟向</hi>盖非邾莒之<lb/>
能強也以魯國之弱無以勝之耳此小國侵侮可知也<lb/>
夫以襄公在位内則大夫專恣小國侵侮外則夷狄強<lb/>
<pb n="6b"/>
盛亦可謂多故矣然享國久長不至於危殆者盖有晉<lb/>
以倚重也嗚呼向使魯不得晉則内外交亂朝不及夕<lb/>
安能傳嗣於數世哉<lb/>
　　昭公<lb/>
　　　季平子專權逐公<lb/>
按左傳二十五年宋元夫人生子以妻季平子叔孫婼<lb/>
如宋逆之夫人告公將勿與公告樂祈樂祈曰與之魯<lb/>
君必出政在季氏三世矣魯君䘮政四公矣<hi>三世文子<pb n="7a"/>武子平子四公宣成襄昭也</hi>無民而能逞其志者未之<lb/>
有也魯君失民矣焉得逞其志是年公若以季平子將<lb/>
殺夜姑怨平子郈昭伯以鬭鷄之故平子侵其室且責<lb/>
之郈昭伯亦怨平子臧氏以平子拘其老且以衆萬自<lb/>
歸而以二人禘襄公故大夫亦怨平子公若告公為謀<lb/>
去季氏公為告公果公賁公果公賁使侍人僚柤告公<lb/>
公伐季氏平子登臺而請曰君不察臣之罪使有司討<lb/>
臣以干戈臣請待於沂上以察罪弗許請囚於費弗許<lb/>
<pb n="7b"/>
請以五乗亡弗許司馬騣戾帥徒以往逐公徒孟氏亦<lb/>
伐公徒公與臧孫謀遂行此季氏逐君之由也故經書<lb/>
公孫于齊次于陽州言孫者諱公之見逐於臣也齊侯<lb/>
取魯之邑以居公故是年書齊侯取鄆二十六年公至<lb/>
自齊居于鄆夏公圍成杜預謂成孟氏邑盖公自鄆圍<lb/>
成也秋公會齊侯莒子邾子杞伯盟于鄟陵左氏曰謀<lb/>
納公也又至自齊居于鄆言不成乎納公也至二十七<lb/>
年兩書公如齊公至自齊居于鄆以見公屢求於齊齊<lb/>
<pb n="8a"/>
卒不克納故公復居于鄆齊既不納公遂往請於晉故<lb/>
二十八年二十九年兩書公如晉次于乾侯言如晉而<lb/>
曰次于乾侯不與如齊同文者言公不能通於晉而待<lb/>
命于乾侯也<hi>杜預曰乾侯晉境内邑</hi>齊晉二國既不知<lb/>
季氏之惡復昭公之位故終公之身不能反魯卒不免<lb/>
死乾侯然自昭公之出始居于鄆次于乾侯播越於外<lb/>
固已非己之有而聖人於八年之間每歲必書公之所<lb/>
在及其居乾侯也正月必書公在乾侯不與季氏之專<lb/>
<pb n="8b"/>
國也夫季氏專國政始於宣成之時逐君之惡雖非驟<lb/>
致然以千乗之國不能保一身則亦自昭公失政有以<lb/>
致之耳公既不君自致失國然自即位以來奔走齊晉<lb/>
奉承無缺則所以救援者實二國之君也齊侯居公于<lb/>
鄆者三年公之求晉待命于乾侯者四年亦非不久也<lb/>
以晉為盟主齊為強國土地之廣兵車之衆豈不能勝<lb/>
季氏向使齊晉合諸侯之師仗義而起則納公於魯無<lb/>
難者既不能然乃徒使人唁之<hi>二十五年齊野井二十<pb n="9a"/>九年齊高張三十一年晉荀躒乾侯是也</hi>是齊晉雖有<lb/>
恤公之名無納公之心考之經公自二年至二十三年<lb/>
如晉凡七唯五年十五年能通于晉餘則至河而復至<lb/>
叔弓季孫宿叔孫婼季孫意如前後如晉凡七往則見<lb/>
納用是知晉以季氏之專昭公失政故知有季氏而不<lb/>
知有公也又按史記晉世家昭公居乾侯衛宋請晉納<lb/>
公季平子私賂范獻子是以晉不果納是時六卿割分<lb/>
公室晉國益弱則晉之權臣自專國柄使晉侯雖有納<lb/>
<pb n="9b"/>
公之心亦勢有所不可行也嗚呼晉之威勢既不能逞<lb/>
遂使季氏横恣日深無復忌憚卒致昭公之失國夫以<lb/>
魯之事晉拳拳若此猶不能保公之位况其平居遇齊<lb/>
不逮晉十五又安能責齊之戮力哉<lb/>
　　定公<lb/>
　　　紛紛多故<lb/>
晉自文公主霸其後厲悼公繼興當時諸侯間有專盟<lb/>
會侵伐之事然大率皆晉主之則中國猶有所倚重陵<lb/>
<pb n="10a"/>
夷及乎定公之時外則夷狄交横<hi>二年楚伐吳四年呉敗楚又入郢五年越伐吳十四年越敗呉于欈李</hi>内則<lb/>
專臣背叛<hi>十年宋大心公子地奔陳公弟辰仲佗石彄奔陳十一年辰佗彄地入於蕭以叛十三年晉趙鞅入於晉陽以叛晉荀寅士吉射入朝歌以叛十四年衛公叔戍來奔衛趙陽出奔宋北宫結來奔衛公孟彄出奔鄭</hi>
而六卿競起割分晉國晉方外畏内虞之不暇是以諸<lb/>
侯蔑晉肆為仇黨十五年間書滅者四<hi>四年蔡滅沈六<pb n="10b"/>年鄭滅許十四年楚滅陳十五年楚滅胡</hi>書擅㑹盟者<lb/>
八<hi>七年齊盟鄭八年衛盟鄭十年公㑹齊衛鄭于安甫十一年叔還如鄭㑹盟十二年公㑹齊侯于黄十四年公㑹齊衛于牽秋齊宋㑹于洮</hi>書侵伐者十三<hi>六年公侵鄭七年齊侵衛又七年齊國夏伐我西鄙八年公兩侵齊齊國夏伐我西鄙晉士鞅侵鄭衛季孫斯仲孫何忌帥師侵衛十年晉趙鞅圍衛十二年衛公孟彄伐曹十三年又伐曹十五年鄭罕逹伐宋</hi>紛紛多故莫與拯<lb/>
<pb n="11a"/>
援固不可望二霸之盛求如蕭魚之會亦不可也故雖<lb/>
以魯之弱國亦侵鄭侵衛前此所未有者今屢見於經<lb/>
盖自入春秋以來中國交亂於此為盛矣嗟乎以五霸<lb/>
望三王固不免於罪人以定哀之間望二霸則其功被<lb/>
一時不亦卓歟<lb/>
　　　陪臣叛逆盗寳器竊城邑<lb/>
按五年左氏陽虎囚季桓子盟于稷門之内六年又盟<lb/>
公及三桓于周社盟國人于亳社七年齊人歸鄆陽闗<lb/>
<pb n="11b"/>
陽虎居之以為政八年季寤公鉏極公山不狃皆不得<lb/>
志於季氏叔孫輒無寵於叔孫氏叔仲志不得志於魯<lb/>
故五人因陽虎欲去三桓以季寤更季氏以叔孫輒更<lb/>
叔孫氏已更孟氏將享季氏於蒲圃而殺之公斂處父<lb/>
告孟孫曰季孫戒都車何故孟孫曰吾弗聞處父曰然<lb/>
則亂也亂必及子先備諸遂與孟孫為期欲以兵救孟<lb/>
氏陽虎季氏將如蒲圃桓子道適孟氏陽虎刼公與武<lb/>
叔以伐孟氏公斂處父與陽氏戰陽氏戰敗説甲如公<lb/>
<pb n="12a"/>
宫取寳玉大弓以出入於讙陽闗以叛九年陽虎歸寳<lb/>
玉大弓魯伐陽闗討之虎奔齊請師以伐魯齊侯將許<lb/>
之鮑文子諫乃止齊侯執陽虎囚諸西鄙虎逃奔晉適<lb/>
趙氏此陽虎在定公時亂魯之實也又按左氏定十年<lb/>
叔孫成子欲立武叔公若藐固諫不聽立之公南為馬<lb/>
正使公若為郈宰武叔使郈馬正侯犯殺公若弗能武<lb/>
叔之圉人殺之侯犯以郈叛武叔懿子圍郈弗克秋二<lb/>
子及齊侯復圍郈弗克郈工師駟赤偽謂侯犯曰子盍<lb/>
<pb n="12b"/>
求事於齊以臨民不然將叛侯犯從之齊侯至赤宣言<lb/>
於郈中曰侯犯將以郈易於齊齊人將遷郈民衆兇懼<lb/>
侯犯請行郈人許之犯遂奔齊十二年仲由為季氏宰<lb/>
將墮三都於是叔孫氏墮郈季氏將墮費公山不狃叔<lb/>
孫輒率費人以襲魯公與三子入於季氏之宫仲尼命<lb/>
申句須樂頎伐之費人北國人追之敗諸姑蔑不狃輒<lb/>
奔齊遂墮費將墮成公斂處父謂孟孫墮成齊人必至<lb/>
於北門且成孟氏之保障也無成是無孟氏也子偽不<lb/>
<pb n="13a"/>
知我將弗墮冬公圍成弗克此定公時魯墮三都之實<lb/>
也夫國以寳器為重城邑為固皆國君之所當守今僭<lb/>
亂之臣得以刼其重器據其城邑是無國也然當定公<lb/>
之時魯國衰㣲至此為極則陪臣作亂宜非公所能制<lb/>
盖其禍出於昭公失政季氏專權馴致逐君之惡當時<lb/>
魯國知有季氏不知有昭公是以陪臣襲其叛逆之迹<lb/>
盗器以出專邑自強無復顧憚而三桓縮手受制惴惴<lb/>
畏慄刼盟囚辱反下同於奴𨽻所賴孔子之聖仲由之<lb/>
<pb n="13b"/>
勇僅能逐之故魯祚不至於遽亡其亦幸歟<lb/>
　　哀公<lb/>
　　　伐邾會吳<lb/>
嗚呼甚矣哀公之不君也繼昭定之昏寳器既去而復<lb/>
得強邑既失而僅存陵遲廢壞至此極矣公既不能振<lb/>
興魯國則區區保守封域僅免於難可也曽不是懼且<lb/>
勤師外討慿陵小國務為吞并抑何昏庸如是耶夫元<lb/>
年仲孫何忌伐邾二年三卿復伐之取漷東田及沂西<lb/>
<pb n="14a"/>
田左氏謂邾人以二田賂魯故州仇何忌及邾子盟于<lb/>
句繹魯既得田而結盟亦可已矣然三年州仇何忌又<lb/>
帥師圍邾六年何忌又帥師伐邾七年公親伐之且入<lb/>
邾而以邾子益來至八年呉為邾故將伐魯齊亦如吳<lb/>
請師欲伐我乃始歸邾子益于邾則其貪暴之心前所<lb/>
未有也夫公之伐邾若此其甚至於吳則切切奉事之<lb/>
不暇六年叔還會吳于柤七年公會吳于鄫至八年吳<lb/>
以邾故加兵伐我而公之事吳尤加於前故十年公㑹<lb/>
<pb n="14b"/>
吳伐齊十一年又會吳伐齊十二年會于槖臯十三年<lb/>
會于黄池盖當時諸侯之國其強盛可恃者莫加於吳<lb/>
故魯畏事之如是其謹也噫魯以周公之後守土東藩<lb/>
而屈以事人莫適為主方晉主盟則背齊而事晉及齊<lb/>
見伐則舍晉以求齊齊晉既衰則又轉而歸吳矣夫以<lb/>
中國諸侯而卑事夷狄魯不知耻尚欲挾強凌弱以規<lb/>
目前之利若哀公者其何以為國哉昔楚囊瓦城郢沈<lb/>
尹戍曰子常必亡郢苟不能衛城無益也諸侯謹其四<lb/>
<pb n="15a"/>
境結其四援民狎其野三務成功民無内憂而又無外<lb/>
懼國焉用城今吳是懼而城於郢守已小矣能無亡乎<lb/>
然則國家之衰以城為固其興也以德為固疲民以城<lb/>
邑可以紓目前之患非保國之長䇿也哀公當昭定衰<lb/>
陵之餘不務修德以強其國而唯城築是務故三年城<lb/>
啓陽四年城西郛五年城毗六年城邾瑕比歲勞民以<lb/>
免無患殊不知亟城弗處民罷弗堪吾恐魯國之憂不<lb/>
在諸侯而在蕭墻之内也悲夫<lb/>
<pb n="15b"/>
　　　魯大夫<hi>自襄之後見經者唯三家及叔肸之後耳更無他族</hi>
魯大夫書於經者四十七人其間不稱族者五人無駭<lb/>
翬挾柔溺陸淳云疾溺專命故去氏是也先儒謂皆大<lb/>
夫之未命者唯翬於桓三年稱公子則至是時始命以<lb/>
族故也按經諸侯之子稱公子公子之子稱公孫若公<lb/>
子益師公子彄公子結公子買公子偃公子遂公子憖<lb/>
皆羣公之子也若公孫敖公孫兹之類皆羣公子之子<lb/>
也益師<hi>孝公子字衆父</hi>公子結公子買公子偃<hi>宣公之<pb n="16a"/>子</hi>公子憗皆無子孫見者翬柔溺世緒亦不可考今採<lb/>
其族類前後可見者别言之　無駭公子展孫卒于隠<lb/>
八年公命為展氏至僖十五年經書震夷伯之廟杜預<lb/>
謂夷伯展氏之祖父則知無駭之先也　公子彄孝公<lb/>
之子左氏所謂臧僖伯其後則有臧孫辰<hi>彄孫文仲</hi>臧<lb/>
孫許<hi>辰子宣叔</hi>臧孫紇<hi>宣叔子武仲</hi>　公子遂左氏所<lb/>
謂東門襄仲<hi>莊公子</hi>其子曰公孫歸父<hi>子家</hi>於宣十八<lb/>
年自笙奔齊後其繼遂之嗣曰仲嬰齊<hi>昭子</hi>叔肸<hi>惠伯</hi>
<pb n="16b"/>
宣公之子也其子曰公孫嬰齊<hi>子叔聲伯亦曰子叔嬰齊</hi>嬰齊之子曰叔老叔老之子曰叔弓叔弓子曰叔輒<lb/>
叔輒子曰叔伯伯弓之子叔鞅<hi>穆伯弓之子</hi>叔詣叔輒<lb/>
之子也<hi>季子</hi>其魯孫曰叔還<hi>成子/</hi>　若夫慶父<hi>共叔</hi>叔<lb/>
牙<hi>僖叔</hi>季友<hi>成季之子</hi>則皆桓公之子也三人在莊公<lb/>
皆為卿其後三家共秉國之政所謂三桓子孫是也慶<lb/>
父之子曰公孫敖左氏云孟穆伯敖之孫曰仲孫蔑<hi>孟獻子</hi>蔑之子曰仲孫速<hi>莊子/</hi>速之子曰仲孫羯<hi>孟孝伯</hi>
<pb n="17a"/>
羯之子曰仲孫貜<hi>孟僖子</hi>貜之子仲孫何忌此慶父之<lb/>
族也　叔牙之子曰公孫兹<hi>叔孫戴伯</hi>孫曰叔彭<hi>生叔仲惠伯</hi>兹之子曰叔孫得臣<hi>莊叔/</hi>得臣之子曰僑如<hi>宣伯</hi>僑如之弟曰叔孫豹<hi>穆叔叔孫孫穆子</hi>豹之庶子曰<lb/>
叔孫婼<hi>叔孫昭子</hi>婼之子曰叔孫不敢　<hi>子</hi>不敢之子<lb/>
曰叔孫州仇武子此叔牙之族也　季友之孫曰季孫<lb/>
行父<hi>文子</hi>攷文子之子曰季孫宿<hi>武子</hi>宿之子曰季孫<lb/>
紇<hi>悼子</hi>紇之子曰季孫意如<hi>平子</hi>意如之子曰季孫斯<lb/>
<pb n="17b"/>
<hi>桓子</hi>此季友之族也凡此皆魯之世卿族類見於經之<lb/>
大略也今考其行事繫於政者請原其終始　隠之大<lb/>
夫曰公子益師公子彄無駭翬挾五人益師彄挾以卒<lb/>
見無駭翬以事見夫無駭翬挾非卿故不稱族則不當<lb/>
登於冊書亦不當以恩錄其卒盖古者諸侯之卿皆受<lb/>
命於天子春秋之時諸侯自命之而已賜族者則書族<lb/>
未賜則書名無駭翬挾亦卿也以未賜族故特書其名<lb/>
以明非世卿也且周室既東禮樂征伐之柄專於諸侯<lb/>
<pb n="18a"/>
故盟㑹侵伐自出其意今隠公在位凡盟㑹雖親制之<lb/>
而侵伐多付於臣故二年無駭入極四年翬帥師㑹宋<lb/>
陳蔡衛伐鄭十年又㑹齊鄭伐宋夫入國重事也而以<lb/>
卿行是見隠公弱於主威而輕於臣也按左氏伐鄭之<lb/>
役公不出師翬固請而行故不書族疾之也夫征伐國<lb/>
之大事而不由君命以出是隠不能制其臣而長羽父<lb/>
之專恣也至十年伐宋之師又不待公命貪會二國故<lb/>
亦去氏以貶之使翬專恣如此故隠公卒隕翬手不𫉬<lb/>
<pb n="18b"/>
令終誠隠不善遇之過也　桓公之大夫曰公子翬柔<lb/>
二人公子翬以三年如齊逆女柔以十一年㑹宋陳蔡<lb/>
盟于折夫逆女親迎之禮也而使大夫逆之盟諸侯所<lb/>
以結信而衛社稷也而使大夫會之則其失禮損威也<lb/>
甚矣　莊公之大夫曰公子慶父溺公子結公子友臧<lb/>
孫辰公子牙慶父友牙則桓之三公子也公子牙事不<lb/>
見經慶父二年伐於餘邱三十二年如齊友以二十五<lb/>
年如陳二十七年如陳葬原仲三家之禍已萌於此矣<lb/>
<pb n="19a"/>
盖莊公以兄弟之愛使三弟共執魯政逮其卒也三家<lb/>
各爭所立更三君厯數年禍始定其末世子孫終為魯<lb/>
患盖基禍於莊公也溺以二年會齊師伐衛左氏謂疾<lb/>
其專命故去氏公子結以十九年媵陳人之婦于鄄與<lb/>
齊宋盟結乃矯命專盟書遂以惡之若曰結之盟出於<lb/>
安國家利社稷可以專之則是年冬齊宋陳加兵於魯<lb/>
豈所以安國家利社稷哉夫溺專伐結專盟皆弗之禁<lb/>
是莊失君之柄也然莊公内不能防閑其母其能制臣<lb/>
<pb n="19b"/>
之專乎唯二十八年臧孫辰告糴於齊雖天災流行國<lb/>
家代有而公之為國不能預畜以待饑是亦莊公之罪<lb/>
也　至閔公在位不久大夫罕見唯元年書季子來歸<lb/>
二年書慶父奔莒當是時國難未已故或歸或奔自作<lb/>
弗靖莫能制之　逮僖公即位禍難始夷其大夫則有<lb/>
公子友公孫兹公孫敖公子遂公子買五人友之見經<lb/>
者五元年敗莒師三年如齊涖盟七年十三年如齊十<lb/>
六年始卒兹之見經者三四年侵陳五年如牟十六年<lb/>
<pb n="20a"/>
卒敖之見經者一十五年救徐遂之見經者六二十六<lb/>
年如楚乞師二十七年入杞二十八年如齊三十年如<lb/>
京師如晉三十一年如晉三十三年伐邾買之見經者<lb/>
一二十八年戍衛不卒戍刺之當時更二霸主盟中夏<lb/>
政事多主於齊晉其間唯敗莒如牟如楚乞師入杞伐<lb/>
邾乃專為國事然大抵不過奉君師旅及從盟主之命<lb/>
救伐諸侯聘事霸主交好小國無他專僭之事則僖公<lb/>
御得其道故也　文公繼祚其大夫曰公孫敖公子遂<lb/>
<pb n="20b"/>
叔孫得臣季孫行父叔彭生五人敖之見經者八元年<lb/>
會晉侯冬如齊二年會陳宋鄭晉盟五年如晉七年如<lb/>
莒涖盟八年如京師不至奔莒十四年卒於齊十五年<lb/>
齊以䘮歸遂之見經者九二年如齊納幣六年如晉會<lb/>
葬襄公八年會晉趙盾盟于衡雍又會雒戎盟于暴九<lb/>
年會晉宋衛許救鄭十一年如宋十六年及齊侯盟于<lb/>
郪邱十七年十八年兩如齊得臣之見經者五元年如<lb/>
京師三年會晉宋陳衛鄭伐沈九年如京師葬襄王十<lb/>
<pb n="21a"/>
一年敗狄于鹹十八年如齊行父之見經者七六年如<lb/>
陳秋又如晉十二年城諸及鄆十五年如晉秋又如晉<lb/>
十六年會齊侯于陽榖十八年如齊彭生之見經者二<lb/>
十一年會晉郤缺于承匡十四年伐邾夫文公怠忽荒<lb/>
政不能紹箕裘之業凡會盟侵伐聘好列國皆委政諸<lb/>
臣故其在位十八年見於經者無幾用見權奪於臣而<lb/>
不能自制其威福也是以聖人多變文以示義<hi>在文公例</hi>自隠至僖國之紀綱猶正於君自文以後則綱紀廢<lb/>
<pb n="21b"/>
弛浸以衰弱盖至此而一變矣　立宣公之朝者凡五<lb/>
大夫公子遂見經者四元年如齊逆女夏又如齊八年<lb/>
如齊至黄乃復辛巳有事於太廟仲遂卒于垂是也叔<lb/>
孫得臣見經者一五年書卒是也季孫行父見經者二<lb/>
元年十年如齊是也仲孫蔑見經者二九年如京師十<lb/>
五年會齊高固于無婁是也公孫歸父見經者八十年<lb/>
如齊葬惠公秋帥師伐邾取繹冬又如齊十一年會齊<lb/>
人伐莒十四年會齊侯于榖十五年會楚子于宋十八<lb/>
<pb n="22a"/>
年如晉冬還自晉至笙奔齊是也夫宣公居位之年與<lb/>
文公等事屬於臣者鮮於文公之半豈其懲文公之過<lb/>
知稍正其綱維乎唯是十年以來委政於歸父故終十<lb/>
八年公罕書經而歸父預國事者特多逮公方没歸父<lb/>
即自晉奔齊此亦專任之過也　成公繼宣之緒其大<lb/>
夫七人季孫行父見經者六二年連三卿帥師㑹晉郤<lb/>
克衛孫良夫曹公子首及齊侯戰于鞌六年如晉九年<lb/>
如宋致女十一年如晉十六年晉人執之舍于苕邱冬<lb/>
<pb n="22b"/>
及晉郤犨盟于扈是也仲孫蔑見經者三五年如宋六<lb/>
年及僑如侵宋十八年會晉侯宋公衛侯邾子齊崔杼<lb/>
盟于虛朾是也臧孫許一見於經四年書卒是也仲孫蔑<lb/>
六見於經元年㑹八國圍宋彭城又㑹四國次于鄫<hi>繫襄公</hi>二年㑹五國於戚冬會九國于戚城虎牢五年會<lb/>
吳于善道十九年書卒是也季孫行父一見於經五年<lb/>
書卒是也叔孫豹見於經者十四二年如宋三年及諸<lb/>
侯之大夫盟四年五年如晉六年如邾十四年會十二<lb/>
<pb n="23a"/>
國伐秦十五年城成郛十六年如晉十九年會晉士匄<lb/>
于柯二十二年救晉二十四年如晉冬如京師二十七<lb/>
年會八國于宋秋及諸侯之大夫盟于宋是也季孫宿<lb/>
見於經者十六年如晉七年如衛八年會晉侯鄭伯齊<lb/>
宋衛邾人于邢邱九年如晉十二年救台入鄆十四年<lb/>
會晉士匄十二國會吳于向冬又會六國于戚十五年<lb/>
城成郛十九年如晉二十年如宋是也叔老見於經者<lb/>
四十四年會十二國會吳于向十六年伐許二十年如<lb/>
<pb n="23b"/>
齊二十二年書卒是也仲孫速見於經者一二十三年<lb/>
書卒是也仲孫羯見於經者五二十四年侵齊二十八<lb/>
年如晉二十九年㑹十國城杞冬又如晉三十一年書<lb/>
卒是也叔弓見於經者一三十年如宋葬共姬是也夫<lb/>
襄公之時三家浸盛盟會侵伐之舉三家專其任行父<lb/>
以五年卒則宿以六年繼其政蔑以十九年卒則速以<lb/>
二十年繼其政速以三十三年卒則羯以三十四年繼<lb/>
其政至豹則任政尤久其事倍詳雖叔考叔弓間見於<lb/>
<pb n="24a"/>
經然權非所專故其事亦略紇以出奔書初未嘗𫉬與<lb/>
國事則知當時之權分居三家可知矣　昭公在位三<lb/>
十二年其大夫十人叔孫豹見於經者二元年㑹十國<lb/>
大夫于虢四年書卒是也季孫宿見於經者三二年六<lb/>
年如晉七年書卒是也叔弓見於經者十一元年疆鄆<lb/>
二年如晉三年如滕五年敗莒師於蚡泉六年如楚八<lb/>
年如晉九年會楚子于陳十年同意如仲孫貜伐莒十<lb/>
一年如宋葬宋平公十三年圍費十五年書卒是也叔<lb/>
<pb n="24b"/>
孫婼見於經者七七年如齊涖盟十年如晉葬晉平公<lb/>
二十三年如晉晉執之二十四年至自晉二十五年如<lb/>
宋冬十月戊辰書卒是也仲孫貜見於經者四九年如<lb/>
齊十年同意如叔弓伐莒十一年盟邾子于祲祥二十<lb/>
四年書卒是也季孫意如見於經者六十年伐莒十一<lb/>
年㑹七國于厥憗十三年晉人執以歸十四年至自晉<lb/>
十六年如晉三十一年會晉荀躒于適厯是也叔輒見<lb/>
於經者一二十一年書卒是也叔鞅見於經者二二十<lb/>
<pb n="25a"/>
二年如京師二十三年書卒是也叔詣見於經者二二<lb/>
十五年會九國大夫于黄父二十九年書卒是也仲孫<lb/>
何忌見於經者一三十二年會十國城成周是也夫自<lb/>
襄至昭三家日強昭公不君欲逐季氏而弗克反見逐<lb/>
於季氏次于陽州者一年居于鄆者四年在乾侯者三<lb/>
年卒隕於乾侯不能復國諸侯不能討國人不能誅盖<lb/>
權在其手而得以自恣故也况滔滔天下世卿不知其<lb/>
幾季氏翫為故常恬莫之恤故使僭叛之徒得逞其姦<lb/>
<pb n="25b"/>
心而不顧焉　定公繼世其大夫六人季孫意如一見<lb/>
於經五年書卒是也仲孫何忌七見於經三年盟邾子<lb/>
于拔六年同季孫斯如晉冬又圍鄆八年又同斯帥師<lb/>
侵衛十年同州仇帥師圍郈秋又圍郈十二年同季孫<lb/>
斯墮費是也叔孫不敢一見於經五年書卒是也季孫<lb/>
斯四見於經六年同何忌如晉冬又及何忌圍鄆八年<lb/>
及何忌侵衛十二年又同何忌墮費是也叔孫州仇四<lb/>
見於經十年及何忌圍郈秋又圍郈冬又如齊十二年<lb/>
<pb n="26a"/>
帥師墮郈是也叔還一見於經十一年如鄭莅盟是也<lb/>
夫定公之時非特三家之強盛兼制魯國而陪臣陽虎<lb/>
之流又出而乗三家之後互相刼制日趨亂亡故經於<lb/>
八年書竊寳玉大弓國之重器而盗得竊之見陪臣之<lb/>
僣叛也故經於定公書圍郈圍鄆墮費墮郈皆以陪臣<lb/>
強暴刼制三家是以墮其強邑以抑其勢也且叔弓在<lb/>
昭公時常主國事子孫亦屢繼其政至定哀之際唯三<lb/>
家秉權叔弓之後殊罕見經矣用知魯之季世其權專<lb/>
<pb n="26b"/>
在三家猶六卿之於晉也　哀公乗統之末大夫見經<lb/>
者四人仲孫何忌五見於經元年戍邾二年同州仇及<lb/>
邾子盟于句繹三年同州仇圍邾六年戍邾是也季孫<lb/>
斯三見於經二年同州仇何忌伐邾三年及州仇城啓<lb/>
陽秋書卒是也叔孫州仇四見於經二年同季孫斯仲<lb/>
孫何忌伐邾取田又及邾子盟于句繹三年同季孫斯<lb/>
城啓陽冬又同何忌圍邾是也叔還二見於經五年如<lb/>
齊六年會吳于柤是也夫三家名氏多連書於經自哀<lb/>
<pb n="27a"/>
七年以後至於𫉬麟則名氏絶不見矣盖三家至此日<lb/>
㣲故有事則協力以相濟扶持目前久安之計耳逮其<lb/>
盡也雖欲協力以張國事且不可得此三家名氏自哀<lb/>
七年以來所以寂無聞也嗚呼春秋一經更二百四十<lb/>
二年厯十二公諸侯僣天子自隠公始大夫專國政自<lb/>
文公始三家之盛則始於襄陪臣之強則始於定皆反<lb/>
覆相制以從危亡雖以孔子之聖道不行於時君徒垂<lb/>
憲於筆削以律萬世而已可重歎哉<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋比事巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事巻五</head>
    <p>
<pb n="1a"/>
欽定四庫全書<lb/>
　春秋比事巻五　　　　　宋　沈棐　撰<lb/>
　晉<lb/>
　　　世家<lb/>
按史記世家成王封弟叔虞於唐在河汾之東唐叔子<lb/>
奕為晉侯至穆公凡七世穆侯伐條生太子曰仇伐千<lb/>
畆有功生少子曰成師穆侯卒仇立是為文侯文侯十<lb/>
年周東徙三十五年卒子昭侯立昭侯封文侯弟成師<lb/>
<pb n="1b"/>
於曲沃曲沃邑大於翼翼晉都也成師封曲沃號桓叔<lb/>
潘殳弑昭侯迎桓叔晉人攻之桓叔則還曲沃晉立昭<lb/>
侯子孝侯桓叔卒子代為曲沃莊伯弑孝侯于翼晉復<lb/>
立孝侯子鄂侯鄂侯二年魯隠初立鄂侯六年卒子哀<lb/>
侯立哀侯二年莊伯卒子代立為曲沃武公哀侯九年<lb/>
武公伐晉虜哀侯弑之晉立哀侯弟緡二十八年齊小<lb/>
白始霸武公伐晉滅之周釐王命武公為晉侯列為諸<lb/>
侯盡并晉地而有之更號武公始都晉國武公伐晉二<lb/>
<pb n="2a"/>
年卒子獻公立十八年晉始見春秋實僖公二年也凡<lb/>
此盖晉之始封自唐叔在春秋前世繫自入春秋始獻<lb/>
公終定公傳祚十二君合一百七十七年今考其行事<lb/>
見於經者次諸公論之<lb/>
　　獻公<hi>名詭諸莊十九年立僖九年卒</hi>
按史記莊十九年獻公立在位二十六年至僖二年始<lb/>
以滅下陽見經前此未有聞者盖獻公之初晉祚始定<lb/>
齊方主霸未敢與中國抗衡故獨守一國未嘗有侵伐<lb/>
<pb n="2b"/>
之事亦不與霸者㑹盟是以終獻公之世不過加兵於<lb/>
虞虢而已然獻公之為君驕淫暴虐惑驪姬嬖二伍寵<lb/>
奚齊内則賊世子之親外則殘兄弟之國故見於經者<lb/>
無一善可錄而累遭筆削之誅焉按經僖二年虞師晉<lb/>
師滅下陽左氏謂晉以璧乗假道於虞以伐虢虞公許之且<lb/>
請先伐虢晉會虞師滅下陽先書虞賄故也五年書晉<lb/>
人執虞公左氏謂晉復假道於虞以伐虢圍上陽冬滅<lb/>
虢師還館於虞遂襲虞滅之執虞公而脩虞祀書晉人<lb/>
<pb n="3a"/>
執虞公者罪虞且言易也夫虞虢皆同姓之國而晉滅<lb/>
之其惡固可知矣然滅下陽先書虞師者虞貪晉之賄<lb/>
而假以道且請先伐之則虞為首兵故先言之左氏之<lb/>
説然矣至執虞公稱晉人則深罪晉侯者也盖諸侯之<lb/>
義不得專執執得其罪者其惡小故或稱爵執非其罪<lb/>
者其惡大故特稱人今晉侯既專執又誘虞公以假道<lb/>
襲而執之其惡尤甚故稱晉人左氏所謂罪虞且言易<lb/>
者非也五年晉侯殺其世子申生稱晉侯稱殺者罪晉<lb/>
<pb n="3b"/>
侯也稱世子申生者明無罪也盖鄭克段于鄢譏鄭伯<lb/>
以兄逐弟也晉侯殺其世子申生譏晉侯以殳殺子也<lb/>
鄭伯不兄晉侯不殳皆有罪也然克段不稱弟者以段<lb/>
之不弟也殺申生稱世子以申生之無惡也言世子之<lb/>
無惡所以重晉侯之罪也猶曰以父之親而殺其繼世<lb/>
之子也嗚呼獻公以驪姬之愛殺世子申生立奚齊及<lb/>
其死也里克丕鄭乃因三公子<hi>申生重耳夷吾</hi>之徒以<lb/>
作亂卒使奚齊卓子荀息見害於里克而里克丕鄭又<lb/>
<pb n="4a"/>
見殺於夷吾是以春秋書曰晉里克殺其君之子奚齊<lb/>
言君之子奚齊未立也又晉里克弑其君卓及其大夫<lb/>
荀息稱君者卓己立也殺里克丕鄭皆稱晉者君殺之<lb/>
也稱大夫名者其罪當殺也嗟乎春秋之義莫大於同<lb/>
姓而獻公滅之莫重於世子而獻公殺之卒使骨肉卿<lb/>
佐相繼殂隕殘暴不仁未有若此其流緜逺亦幸哉<lb/>
　　惠公<lb/>
　　　晉與秦仇好<lb/>
<pb n="4b"/>
晉獻公以女配秦穆公則秦晉婚舊之國也而恵公始<lb/>
立秦晉遂交戰于韓惠公見𫉬於秦何其棄姻好事兵<lb/>
戎如是之遽耶按左傳初秦納惠公惠公入秦穆姬属<lb/>
賈君焉且曰盡納羣公子晉侯烝於賈君又不納羣公<lb/>
子賂秦伯以河外列城既而不與秦輸晉粟晉閉秦糴<lb/>
故秦伯伐晉則韓之戰直在秦而曲在晉也及晉請於<lb/>
秦許晉平而歸惠公惠公卒懷公立重耳奔秦秦伯納<lb/>
之文公用霸則秦之德晉深矣文公圖霸中原秦伯率<lb/>
<pb n="5a"/>
先請諸侯佐佑其績是以城濮之戰温之會翟泉之盟<lb/>
圍許伐鄭皆與晉戮力一心莫有攜貳是又穆公有大<lb/>
惠於晉也文公即世襄公踐祚秦伯聞晉之䘮圍鄭之<lb/>
滑取怨於晉於是有殽之師盖鄭晉之與國也當文公<lb/>
時秦晉連兵服鄭及文公沒秦先背晉以圍鄭不克而<lb/>
入滑是以晉率姜戎敗秦於殽為晉之説曰我文公主<lb/>
霸於秦尤親盟伐同之用固婚好今君雖終言猶在耳<lb/>
而秦伯不哀吾喪伐吾同姓慿陵諸國與晉爭霸蔑視<lb/>
<pb n="5b"/>
我君敗我盟好則殽之戰秦實致之也為秦之説曰驪<lb/>
姬起難惠又出奔吾首納惠公定晉之嗣惠公背好交<lb/>
兵于韓吾念穆姬之親既𫉬而釋之暨公不祿復納重<lb/>
耳是用主霸中原大興晉國今襄公忘我大德脩我小<lb/>
怨遽興戰伐覆我師旅則殽之戰實晉之罪也秦晉兩<lb/>
君各挾私怨由是累世之好一旦棄絶而日㝷干戈以<lb/>
相攻討終於悼平不復盟好之事矣故自殽師以來秦<lb/>
晉戰者三秦伐晉者七晉伐秦者五請按經傳而論之<lb/>
<pb n="6a"/>
文二年書晉侯襄公及秦伯穆公戰于彭衙秦師敗績<lb/>
左氏謂秦孟明報殽之役也　七年晉人<hi>靈公</hi>及秦人<lb/>
<hi>襄公</hi>戰于令狐按左氏初公子雍奔秦及襄公卒秦康<lb/>
公欲立之乃納子雍于晉是時晉太子靈公也趙宣子<lb/>
患穆嬴之泣乃立靈公而拒秦遂敗秦師于令狐夫彭<lb/>
衙之戰雖秦報怨於晉然令狐之役據左氏以折衷之<lb/>
則晉直而秦曲也　十二年晉人秦人戰于河曲左氏<lb/>
謂秦為令狐之役故秦伯伐晉秦懼晉而夜遁復侵晉入<lb/>
<pb n="6b"/>
瑕凡此秦晉之三戰也　文二年晉連宋陳鄭伐秦三<lb/>
年秦人伐晉左氏謂晉報彭衙之役秦濟河焚舟取晉<lb/>
地王官及郊封殽尸而還遂霸西戎此秦晉之交伐一<lb/>
也　文四年晉侯伐秦左氏謂圍邧新城以報王官之<lb/>
役十年秦伐晉左氏謂是年春晉人伐秦取少梁經不<lb/>
書夏秦師伐晉取北徵以報少梁之役此秦晉之交伐<lb/>
二也　宣二年秦師伐晉左氏謂元年晉欲求成於秦<lb/>
趙穿曰崇秦與國我侵崇秦必救之吾以求成焉冬趙<lb/>
<pb n="7a"/>
穿侵崇秦弗與晉成故二年伐晉以報崇之役也八年<lb/>
晉師白狄伐秦左氏謂六年赤狄伐晉八年晉及狄平<lb/>
遂會晉伐秦此秦晉之交伐三也　宣十五年秦人伐<lb/>
晉<hi>秦穆公</hi>左氏謂秦師次于輔氏晉魏顆敗之獲秦力<lb/>
人杜囬成九年秦人白狄伐晉左氏謂諸侯貳晉故夫<lb/>
晉以秦兩見伐故成十三年晉同齊魯宋衛鄭曹邾滕<lb/>
大興兵以伐之左氏謂秦桓公既與晉厲公為令狐之<lb/>
盟經不書而又召狄與楚欲通道以伐晉諸侯是以睦<lb/>
<pb n="7b"/>
於晉盖當時厲公主盟故能糾率諸侯同報秦怨此秦<lb/>
晉之交伐四也　襄十年晉師伐秦<hi>景公</hi>左氏謂九年<lb/>
秦景公乞師于楚將以伐晉楚子出師以為秦援秦人<lb/>
侵晉晉饑不能報經不書十年晉荀罃伐秦報其侵也<lb/>
十一年秦人伐晉左氏謂是年晉侯㑹諸侯伐鄭秦庶<lb/>
長鮑伐晉以救鄭秦晉戰于櫟晉敗晉人以秦見伐故<lb/>
十四年叔孫豹㑹晉荀偃齊宋衛鄭曹莒邾滕薛杞小<lb/>
邾諸大夫復大興兵以伐之左氏謂報櫟之役此秦晉<lb/>
<pb n="8a"/>
之交伐五也　自後訖春秋晉無戰伐之事盖晉合諸<lb/>
侯大舉伐秦秦畏晉之强是以不敢犯晉則晉亦弭兵<lb/>
於秦至昭元年秦景公弟鍼有寵而富或譖之恐誅遂<lb/>
奔晉秦伯之弟鍼出奔晉是也景公卒哀公立鍼遂歸<lb/>
秦夫秦欲誅鍼而鍼亡於晉使秦不畏普則必伐普矣<lb/>
然而自鍼出奔前後無秦晉交伐之文是以知秦之畏<lb/>
普也　昭十六年楚平王立求女於秦秦哀公以女妻<lb/>
太子建平王取之遂與楚交好而普公室卑六卿强故<lb/>
<pb n="8b"/>
秦晉久不相攻盖當是時普國既弱秦多附楚楚方患<lb/>
吳之强比歲侵伐爭主夏盟中國之所以交兵者唯吳<lb/>
楚而已故秦普有侵陵之意懼吳楚之乗其隙亦所不<lb/>
敢也雖然經書秦晉戰伐之文三書晉侯爵至秦則未<lb/>
嘗書曰秦伯而文十年稱秦伐普者説者謂普中國也<lb/>
秦夷狄也以中國待普故雖惡普而猶書爵貶也至貶<lb/>
秦之惡則待以夷狄之禮故特書秦而不稱其爵然秦<lb/>
普自殽之役結怨甲兵償報不已故彭衙之戰猶書普<lb/>
<pb n="9a"/>
侯秦師至令狐之役則疾之為甚遂貶稱人然猶書及<lb/>
以為别異之文也至十二年河曲之戰則二國之讎既<lb/>
易世矣而秦康晉靈尚㝷舊怨殘民以逞其惡尤甚故<lb/>
孔子於此不書及焉盖惡其迭起償報互覆師徒一目<lb/>
之也嗚呼秦普匹國且有姻舊之好宜其玉帛相加不<lb/>
替於終始也而自文公没兩國結怨交兵攻討曽無夙<lb/>
昔之歡是豈先王睦四隣之意乎春秋屢貶而深譏之<lb/>
非溢惡也<lb/>
<pb n="9b"/>
　　襄公<hi>名驩僖三十三年立文六年卒</hi>
襄公在位七年伐國者四<hi>秦不與</hi>僖三十三年書普人<lb/>
帥陳鄭伐許左云討其貳於楚也文元年書晉侯伐衛<lb/>
左云討其不朝於文公也三年書普人合六國大夫伐<lb/>
沈沈潰左氏以其服於楚也是年楚人圍江陽處父伐<lb/>
楚以救江左云門于方城遇息公子朱而還盖楚聞普<lb/>
起師而圍江解故普還也夫文公之霸諸侯悉從惟衛<lb/>
侯許男不與盟會文公嘗執衛侯且合諸侯圍許而城<lb/>
<pb n="10a"/>
濮之戰又嘗大敗楚矣及襄公繼立有紹霸之志故始<lb/>
伐許次伐衛次伐沈及楚圍江則帥師以救之盖患楚<lb/>
之强暴畏諸侯之從楚故伐其與國解其圍師皆所以<lb/>
折楚之驕蹇也夫當文公戰楚伐衛之時聲威所加孰<lb/>
敢抗晉今襄公親帥師伐衛而衛敢報伐雖伐沈伐許<lb/>
示畏於楚而圍江之師楚始見經則襄公之威力替於<lb/>
文公矣况處父救江不亟赴其難乃先伐楚欲其引兵<lb/>
自救而江圍解非救患之師也是故明年楚人滅江又<lb/>
<pb n="10b"/>
明年㓕六蓼使楚復肆侵暴豈非襄公之罪哉<lb/>
　　　晉與戎狄仇好終始<lb/>
按僖十八年邢人連狄伐衛二十五年衛侯燬滅邢盖<lb/>
燬雖有滅邢之惡然邢連狄以伐衛是自滅之也晉自<lb/>
襄公始與戎狄同兵以伐中國其後或假狄師或㑹狄<lb/>
人或滅之敗之伐之執之與戎狄交亂雖晉之強不至<lb/>
於敗亡而蹈邢之失則一也故僖三十三年襄公及姜<lb/>
戎敗秦師于殽宣六年成公帥白狄伐秦此連兵以伐<lb/>
<pb n="11a"/>
中國二也宣十一年景公會狄于欑函此㑹狄一也僖<lb/>
三十三年襄公敗狄于箕成十二年厲公敗狄于交剛<lb/>
昭元年敗狄于大鹵此敗狄三也宣十五年景公滅赤<lb/>
狄潞氏以潞子嬰兒歸十六年景公滅赤狄甲氏及留<lb/>
吁昭十七年頃公滅陸渾之戎此滅戎狄三也成三年<lb/>
景公伐廧咎如此伐戎一也哀四年定公執戎蠻子赤<lb/>
歸於楚此執戎一也夫夷狄不可與共功也久矣以晉<lb/>
之大國雄長諸侯莫不聼命襄公雖為秦仇率中國諸<lb/>
<pb n="11b"/>
侯以伐之當無不可而借力於豺狼無厭之人苟一時<lb/>
之勝遂使後世子孫緣襲其惡或與同好則連兵以伐<lb/>
人或乗其弱則伐之滅之無所不至皆非中國禦戎之<lb/>
道也先儒謂戎狄亂華驅之可也滅之則甚矣先王盛<lb/>
時中國強足以制禦四夷間有侵擾者不過疆場之害<lb/>
而已如是則驅之逐之不盡誅伐可也若夫春秋季世<lb/>
王道衰㣲夷狄暴横雜處華夏不勝其害非懲乂剪滅<lb/>
禽獮而草薙之則蠻戎醜類愈肆驕暴中國之患無時<lb/>
<pb n="12a"/>
而息矣然則先儒之論可施於三代全盛之時不可用<lb/>
於春秋也雖欲攘夷狄救中國固霸者之美功也觀普<lb/>
國諸君滅戎敗狄不過利其土地逞其威強而已安能<lb/>
攘驅拯救紹文公之烈哉若夫普平公時執戎蠻子赤<lb/>
歸于楚則其惡尤甚按左氏楚人圍蠻氏蠻子奔晉陰地楚<lb/>
使告於普趙孟子曰晉國未寧安能惡楚遂執而歸之<lb/>
夫楚亦夷狄也今執夷狄以與夷狄是長其殘暴也噫<lb/>
普國之衰何其甚耶<lb/>
<pb n="12b"/>
　　靈公<hi>名夷臯文七年立宣二年趙盾弑之</hi>
靈公盟者三㑹者一救國二侵伐六文七年經書公㑹<lb/>
諸侯晉大夫盟于扈左云普侯立故也公後至故不書<lb/>
所㑹先儒以謂文公怠政事多廢緩既約普盟而復後<lb/>
至故書徃㑹而隠其不及不序諸侯以見其不在故明<lb/>
年公子遂再與普盟夫經既書公㑹書盟則不應公在<lb/>
不㑹此説非也盖靈公初立禮當親與諸侯盟㑹以講<lb/>
信修睦靈公不明不自如會乃遣大夫以往自是以後<lb/>
<pb n="13a"/>
終靈公之世盟會侵伐皆出於大夫聖人疾其專恣而<lb/>
深惡普靈之不君故即位之年因其會盟一寓筆削之<lb/>
意不使大夫得抗諸侯也　八年經書公子遂會普趙<lb/>
盾盟于衡雍左云晉人以扈之盟討公後至故襄仲㑹<lb/>
普趙孟盟于衡雍報扈之盟也左氏以去年之盟公後<lb/>
至故衡雍之盟附會其説以為報盟耳然魯自文公之<lb/>
初敦睦晉好比歲奔走攷元年公孫敖㑹普侯二年及<lb/>
處父盟是年敖又盟士縠夫一歲之間而兩與普盟况<lb/>
<pb n="13b"/>
間歲㝷盟盖魯君事普之常禮也安得因普討而後報<lb/>
盟也哉至十四年經書公會宋公晉趙盾合八國同盟<lb/>
于新城左氏謂從於楚者服耳且謀邾納㨗菑也杜預<lb/>
以從於楚者謂陳鄭宋攷經文自晉文既霸三國皆服<lb/>
從盟主未嘗叛普惟衛許不與盟會故襄公即位元年<lb/>
伐許二年伐衛至此始同盟則左氏所謂從楚者服盖<lb/>
衛許耳非陳鄭宋也按左氏邾文公元妃齊姜生定公<lb/>
二妃普姬生㨗菑文公卒邾人立定公㨗菑奔普趙盾<lb/>
<pb n="14a"/>
盟諸侯以納之然以庶亂嫡名義不正故卒不克納凡<lb/>
此普主盟者三也　文十一年經書叔彭生㑹郤缺于<lb/>
承匡左云謀諸侯之從於楚者夫當文公時魯普大夫<lb/>
脩好而會多矣則彭生郤缺之相會盖以繼前好也若<lb/>
以謀諸侯之從楚者則普當合諸侯之大夫豈獨魯彭<lb/>
生一人哉凡此晉主會者也　九年經書楚人伐鄭公<lb/>
子遂㑹晉宋衛許救鄭左氏謂不及楚師卿不書緩也<lb/>
以懲不恪盖自文公霸諸侯楚懲城濮之敗不敢加兵<lb/>
<pb n="14b"/>
於鄭鄭亦服從中國厯襄至靈莫有貳心今楚復強與<lb/>
晉爭鄭而晉合諸大夫不能力救使亟得志晉已無及<lb/>
矣自此之後晉楚交兵不息使中國疲於奔命盖實是<lb/>
役也故普宋衛許皆貶稱人所以深罪普也　宣元年<lb/>
書楚子鄭人侵陳遂侵宋普趙盾帥師救陳則楚至是<lb/>
亦強矣文九年楚人伐鄭鄭猶未服楚也故十四年新<lb/>
城之盟十七年伐宋之役皆與普戮力同其好惡至宣<lb/>
元年鄭始叛普故與楚連兵侵陳侵宋普既失鄭懼陳<lb/>
<pb n="15a"/>
為楚所得故趙盾帥師救之然不能也　文十五年書<lb/>
普郤缺帥師伐蔡戊申入蔡者蔡服楚也蔡在文公時<lb/>
畏普之強每與盟㑹文公既没蔡不能復從普文十年<lb/>
書楚子蔡侯次于厥貉則知蔡之與楚久矣而十四年<lb/>
新城之盟蔡不見經故十五年郤缺伐之然伐而服之<lb/>
可也入其國不可也經書入蔡所以惡普不能服之而<lb/>
以兵威殘暴國也　十七年書晉人衛人陳人鄭人伐<lb/>
宋者討其弑君也十六年經書宋人弑其君杵臼普為<lb/>
<pb n="15b"/>
盟主故帥諸侯以討之然宋以立文公諸侯不能平宋<lb/>
無功而還故四國皆貶稱人也　宣元年書宋人伐鄭<lb/>
討其貳於楚也鄭人與楚連兵侵陳宋二國趙盾帥師<lb/>
救陳遂致四國諸侯并力伐鄭鄭未屈服故冬又與宋<lb/>
伐之然稱普師者即趙盾救陳之師也不曰趙盾而曰<lb/>
普師不與盾致四國之君故去其名氏以貶之所以抑<lb/>
強臣伸諸侯也　鄭兩被宋伐而畏楚之強猶未服普<lb/>
故二年春受命於楚以伐宋是以晉人帥宋衛陳人侵<lb/>
<pb n="16a"/>
鄭以報宋恥鄭於是始服普矣故三年書楚人侵鄭則<lb/>
知鄭之始服普也　宣元年書普趙穿帥師侵崇者崇<lb/>
秦與國也按左氏普欲求成於秦趙穿曰我侵崇秦必<lb/>
救之吾以求成焉是以侵崇盖晉方病楚比歲舉師若<lb/>
秦又見侵其何以堪故欲伐崇以求成將以紓秦之難<lb/>
也而秦弗克成故二年伐晉是徒重秦之禍也其為計<lb/>
不亦左乎此晉侵伐者六也嗟乎靈公驕淫暴虐盟㑹<lb/>
侵伐皆制於其臣文公霸業至此始衰矣使楚人乗間<lb/>
<pb n="16b"/>
得逞九年聘魯十年會蔡十一年伐麋十三年圍巢十<lb/>
六年滅庸其間服鄭侵陳伐宋屢見於經普不能制方<lb/>
且勤兵救禦僅能扶持於目前比之襄公其不逮逺矣<lb/>
卒致身被賊殺盖不可逭之禍也<lb/>
　　成公<hi>名黑臀宣三年立九年卒</hi>
成公在位不久事罕見經即位之初國難未寧方務内<lb/>
靖未暇勤諸侯也是以宣三年楚人侵鄭四年伐鄭五<lb/>
年復伐鄭普曽無救鄭之師四年鄭公子歸生弑其君<lb/>
<pb n="17a"/>
夷普曽無討亂之命是時普更禍難未能逺恤諸侯故<lb/>
即位三年無一事見經至宣六年始有侵陳之役請條<lb/>
言之　經於宣六年書趙盾衛孫免侵陳左云陳即楚<lb/>
也陳以即楚見侵至是請成故八年書楚師伐陳是知<lb/>
請成於此年也然元年趙盾救陳稱帥師此年侵陳不<lb/>
稱帥師者盾有弑君之惡諸侯不能討成公不能誅則<lb/>
亂臣賊子何所懲懼故聖人因其初見於經没言帥師<lb/>
盖不與其帥君之師以討人也　陳以八年楚師見伐<lb/>
<pb n="17b"/>
復求成於楚故九年普荀林父帥師伐之按左氏扈之<lb/>
會陳侯不至林父以諸侯之師伐陳普侯卒乃還然使<lb/>
諸侯同伐則經必書卿佐之名今獨書林父或者謂林<lb/>
父帥之無將帥也夫兵重事也諸侯豈委一林父而不<lb/>
以將帥統之或者之説似未妥也是知普侯帥諸侯以<lb/>
待夫扈而林殳自將以伐之耳　是年書楚子伐鄭普<lb/>
郤缺帥師救鄭盖楚因畏普乗䘮間以伐鄭也鄭自宣<lb/>
二年普人合諸侯侵之遂服於普雖屢被楚難而七年<lb/>
<pb n="18a"/>
黑壤之會九年扈之㑹鄭皆在列故楚子至是間普而<lb/>
復伐之雖救鄭而不能成救之之功遂使鄭及楚平此<lb/>
經於十年所以書普伐鄭也　七年書公㑹普侯合六<lb/>
國於黑壤者左氏謂普侯之立魯宣公不朝普人止公<lb/>
於會盟于黑壤公不與盟不書盟者諱之也盖左氏以<lb/>
宣公比歲事齊而盟主初立魯無朝聘之禮是勤於齊<lb/>
而怠於晉也故起是説以為公不得盟誠如左氏之説<lb/>
則若成十六年沙隨之會不見公當有以别異其文曰<lb/>
<pb n="18b"/>
公不與盟不當以公見止於晉而没言諸侯之盟也<lb/>
九年書晉侯宋公衛侯鄭伯曹伯會于扈左云討不睦<lb/>
也杜云謀齊陳按經文㑹扈之後書荀林父帥師伐陳<lb/>
則為是會者盖以謀伐陳也且晉主諸侯魯當聽於扈<lb/>
之會宣公不與者盖魯鄰於齊者也是時晉霸頗衰齊<lb/>
方強盛故齊自晉文既没盟伐不與晋同而魯自文公<lb/>
末年事齊頗加於晉至宣公則尤甚矣在位幾二十年<lb/>
惟黑壤之會不至盖簡於晉也　夫晉侯在位七年侵<lb/>
<pb n="19a"/>
伐救國者三為會者二其爭諸侯營中國大要事鮮於<lb/>
靈公時當是時也齊不來從魯不深服陳鄭往來於晉<lb/>
楚或服或叛莫有常所則霸業之衰可知矣成公懲晉<lb/>
靈之禍務欲自靖其國故不區區於盟會侵伐之事雖<lb/>
其在位不久亦以國勢至此不得不爾者歟<lb/>
　　景公<hi>名儒宣十年立成十年卒</hi>
晉之勍敵者楚也其時從晉者齊魯宋衛陳鄭諸列國<lb/>
也景公在位十九年大抵始衰弱而中稍復振攷諸侯<lb/>
<pb n="19b"/>
之服叛可見矣楚自宣公十二年敗晉於邲聲威丕振<lb/>
諸侯翕然歸之至成二年楚人主盟于蜀其間與盟者<lb/>
上自齊宋魯衛下逮邾薛凡十二國悉從楚命則其強<lb/>
盛莫甚於此齊自宣十八年晉衛連兵伐之逮成二年<lb/>
晉郤克大舉魯衛之師敗齊于鞌國佐請盟至五年蟲<lb/>
牢之盟始同晉好矣魯自文宣以來皆一於事齊至宣<lb/>
十七年公會晉侯同盟于斷道而成二年挾晉敗齊始<lb/>
堅事晉之心矣宋衛自宣十年伐鄭之役十二年清邱<lb/>
<pb n="20a"/>
之盟皆一於從晉而衛背清邱之盟其叛晉者五年至<lb/>
宣十七年同盟斷道始服於晉矣宋以病楚之伐<hi>宣十三年十四年十五年</hi>其叛晉者七年至成三年會晉伐<lb/>
鄭始服於晉矣陳鄭自宣十年與楚子盟于辰陵既而<lb/>
叛楚故是年楚子有入陳之役十二年有圍鄭之師陳<lb/>
終景公之世不復從晉而鄭伯以成五年始服晉而同<lb/>
盟矣觀六國之背晉皆在景公即位之初盖是時晉弱<lb/>
楚強諸侯畏楚横潰而往晉亦何能制之哉至鞌之戰<lb/>
<pb n="20b"/>
敗齊之後兵威再強諸侯始有懼晉之心故晉之霸業<lb/>
墜而復舉者在是一戰之功也請復䆒其終始而備言<lb/>
之景公之盟會七侵伐八敗戰二救國二宣十二年書<lb/>
晉宋衛曹同盟于清邱會晉侯以是年邲之戰敗于楚<lb/>
師懼失諸侯故為是盟以結之然其從晉者止於宋衛<lb/>
曹三國而已齊魯陳鄭皆不在列則知諸侯之向楚而<lb/>
晉霸之衰也按左氏同盟之言曰恤病討貳卿不書不<lb/>
實其言也盖是時宋伐陳衛救之是衛不討貳也明年<lb/>
<pb n="21a"/>
楚伐宋晉不救是晉不恤病也然則晉之弱楚甚矣衛<lb/>
易晉而救陳晉懼楚而不救宋晉為盟主坐視諸侯之<lb/>
從夷其何以恢霸業強中夏哉此聖人所以皆貶稱人<lb/>
也　十七年書公會晉侯衛侯曹伯邾子同盟于斷道<lb/>
者晉勢未強諸侯猶未服從前年清邱之盟宋在而魯<lb/>
不與此年斷道之盟魯服而宋不來得魯失宋是見諸<lb/>
侯之攜貳也按左氏以為討貳齊使四大夫來盟晉辭<lb/>
齊盟執其三大夫既而逸之觀明年經書晉侯伐齊則<lb/>
<pb n="21b"/>
左氏之説似可信也　成元年書臧孫許及晉侯盟于<lb/>
赤棘者魯堅晉之好以拒齊也攷魯宣公在位奔走事<lb/>
齊甚於盟主至十七年始有即晉之心故是年公與晉<lb/>
侯同盟斷道明年歸父如齊成公繼立懼齊以附晉見<lb/>
侵故復為此盟以深結晉好苟齊釋憾於我得倚晉以<lb/>
為重也<hi>成二年齊伐魯故敗之於鞌</hi>五年書公會晉侯<lb/>
齊侯宋公衛侯鄭伯曹伯邾子杞子同盟于蟲牢者左<lb/>
謂鄭服也夫景公自踐祚以來會諸侯者唯此盟為盛<lb/>
<pb n="22a"/>
齊宋鄭衛咸與盟會豈獨鄭哉盖成二年齊已受盟于<lb/>
袁婁三年宋已從晉侯伐鄭至衛則宣十七年同盟斷<lb/>
道其服晉尤為久矣惟鄭自宣十年叛晉從楚至此始<lb/>
受盟左氏所謂鄭服者為此故也　七年書公會晉侯<lb/>
齊侯宋公衛侯曹伯莒子邾子杞伯救鄭同盟于馬陵<lb/>
所以堅衆好而禦強楚左氏謂莒服者盖莒本屬齊既<lb/>
齊服晉故莒亦從之所以云莒服也　九年書公會晉<lb/>
侯齊侯宋公衛侯鄭伯曹伯莒子杞伯同盟于蒲者左<lb/>
<pb n="22b"/>
氏為歸汶陽之田故諸侯貳於晉<hi>八年韓穿言來歸齊</hi>
晉人懼會于蒲以㝷馬陵之盟楚人重賂宋鄭鄭貳于<lb/>
楚鄭伯如晉執之討其貳也盖成六年楚人伐鄭晉欒<lb/>
書救之七年楚復伐鄭景公合諸侯救之則晉之急鄭<lb/>
非不至矣今此復會于蒲盟以相保盟墨未乾牲血未<lb/>
掃而鄭已有即楚之心是罪在鄭而不在晉也故晉既<lb/>
執鄭伯又使欒書伐之所以深罪其反覆者歟　成五<lb/>
年叔孫僑如會晉荀首于榖此晉魯結好之常禮也魯<lb/>
<pb n="23a"/>
既比晉尤親故合諸侯固盟之外嘗私結晉好成元年臧<lb/>
孫許及晉侯盟此年僑如與晉荀首會所以致親於晉<lb/>
凡此七者皆景公之會盟也　宣十二年書晉人宋人<lb/>
衛人曹人伐鄭者前年楚子伐鄭晉郤缺救鄭不克鄭<lb/>
與楚平故晉與三國伐之取成而還自此終景公之世<lb/>
三服而三叛是年服晉至宣十一年楚鄭盟于辰陵一<lb/>
叛也十二年再服于晉故經書楚子圍鄭至十四年書<lb/>
晉伐鄭二叛也成五年鄭伯同盟蟲牢則又服于晉矣<lb/>
<pb n="23b"/>
至九年晉執鄭伯欒書伐鄭三叛也然其間伐鄭之役<lb/>
必書晉侯書欒書此獨稱人者惡晉不能救之於始使<lb/>
鄭無所援不得已而歸楚又復連兵以伐之故貶稱人<lb/>
也　十四年書晉侯伐鄭者鄭以邲之戰晉敗于楚遂<lb/>
即楚背晉不與清邱之盟此晉侯所以伐之　十八年<lb/>
書晉侯衛世子臧伐齊者齊不從晉久矣景公欲服諸<lb/>
侯以復興霸業則莫若先服齊齊服而諸侯從之此晉<lb/>
於是年所以始伐齊也　成三年書公會晉侯宋公衛<lb/>
<pb n="24a"/>
侯曹伯伐鄭者鄭自邲之戰晉敗于楚遂堅楚好宣十<lb/>
四年雖一伐之未能遽服自此成元年凡六年間無討<lb/>
鄭之文盖自知力不能得鄭也及成二年晉敗齊于鞌<lb/>
諸侯稍稍輯睦故三年合四國諸侯伐之左氏謂討邲<lb/>
之役盖追本服楚之始且以謂鄭覆師于鄤敗晉偏軍<lb/>
夫以晉之強㑹衆諸侯壓兵於鄭如破朽耳鄭亦安能<lb/>
敗之假如左氏之説則成五年蟲牢之盟鄭何為與盟<lb/>
而服晉也　八年叔孫僑如會晉士燮齊人邾人伐郯<lb/>
<pb n="24b"/>
者七年書呉伐郯呉始見經晉主諸侯使蠻夷入伐而<lb/>
莫之恤則罪在晉矣故晉於是年帥諸侯以伐郯討郯<lb/>
之罪以塞已過不知郯成于吳非郯之罪晉當用師於<lb/>
吳呉服而郯從之矣今晉侯畏呉之強不能致討而區<lb/>
區陵蔑小國亦何為哉大抵春秋之時懼強凌弱雖晉<lb/>
亦然觀晉與楚爭久矣其舉兵於楚者不過一二而伐<lb/>
鄭之師曽不少息其不能服楚以得鄭猶不能服呉以<lb/>
得郯也然晉楚相仇未嘗有盟㑹之好今晉伐郯以仇<lb/>
<pb n="25a"/>
吳而自成十五年屢與呉㑹用見晉之畏吳尤甚於畏<lb/>
楚矣　九年書晉人執鄭伯晉欒書帥師伐鄭義見同<lb/>
盟于蒲　十年書公會晉侯齊侯宋公衛侯曹伯伐鄭<lb/>
者左氏謂鄭納賂以求盟晉歸鄭伯則鄭服於晉矣故<lb/>
厲公即位三年鄭從晉以伐秦用見請成於此故也<lb/>
八年晉欒書帥師侵蔡者蔡之服楚不與陳鄭同陳鄭<lb/>
雖畏楚時或叛之惟蔡脅於楚不敢攜貳諸侯不能爭<lb/>
故經書蔡之文殊畧於陳鄭惟晉文興霸楚弱晉強故<lb/>
<pb n="25b"/>
蔡侯三與盟㑹自後不復從者文十年書楚子蔡侯次<lb/>
于厥貉言次不言盟則知蔡之從楚久矣不必盟會以<lb/>
相結也十五年郤缺雖伐蔡而入之亦不能使其服從<lb/>
至是復書侵蔡距伐蔡之師踰三十年則晉之憤蔡可<lb/>
謂畧矣其憤之畧者盖不可覬其從故也凡此八者皆<lb/>
景公之侵伐也　宣十二年書晉林父帥師及楚子戰<lb/>
于邲晉師敗績者景公自宣十年即位至此二年齊魯<lb/>
背好陳鄭附楚景公於是逺慕二霸之績欲服楚以宗<lb/>
<pb n="26a"/>
諸侯故因楚子圍鄭遂以林父帥師而興邲之戰然晉<lb/>
自靈成以來國勢稍弱而楚值莊王之興有蒍敖為之<lb/>
佐計其強弱晉固不能敵楚矣此林父所以取敗也<lb/>
成二年季孫行父臧孫許叔孫僑如公孫嬰齊帥師㑹<lb/>
晉郤克衛孫良夫曹公子首及齊侯戰于鞌齊師敗績<lb/>
者晉為楚敗楚勢愈張魯會楚子宋及楚平陳鄭堅事<lb/>
楚之心齊衛忘盟會之好景公欲収合諸侯故宣十七<lb/>
年脩斷道之盟魯衛雖服而齊猶偃然無從晉之意故<lb/>
<pb n="26b"/>
十八年晉銜伐齊未得志也至成二年因魯衛之仇合<lb/>
三國之師一戰敗齊晉之威令始震於此矣盖景公之<lb/>
失諸侯者以邲之敗其得諸侯者以鞌之戰觀二戰之<lb/>
勝負以䆒諸侯之服叛則景公之業所以墜而復振舉<lb/>
在是矣凡此二者景公之大戰也　成六年書晉欒書<lb/>
帥師救鄭七年公會晉侯合九國救鄭者成五年鄭伯<lb/>
會晉同盟蟲牢故六年楚師伐鄭晉欒書帥師救之也<lb/>
七年楚復伐鄭晉復合諸侯救之夫晉之強弱與諸侯<lb/>
<pb n="27a"/>
事晉之勤怠皆繫鄭之服叛而已晉之所以區區於鄭<lb/>
者意非止於爭鄭所以與楚爭衡也其與楚爭衡所以<lb/>
制諸侯也故鄭或叛晉則晉必伐之楚或伐鄭則晉必<lb/>
救之鄭之二境交被侵伐中國諸侯從以多事其原起<lb/>
於兩雄之相爭故其害之流蔓積數世而不息焉凡此<lb/>
二者皆景公之救國也雖然律春秋以三伐之法則晉<lb/>
楚均獲罪於聖人崇中國以抑夷狄之強則晉為有功<lb/>
於春秋矣方景公初立楚人暴横入陳圍鄭伐宋侵衛<lb/>
<pb n="27b"/>
中國諸侯苦其兵威而蜀之盟其從楚十一國使景公<lb/>
不能再命諸侯則華夏變而為夷狄惟景公不失舊業<lb/>
故自成三年以來楚雖強不致甚熾終景公之世惟伐<lb/>
鄭兩見於經無他侵伐之事則其抑戎狄衛中國之功<lb/>
亦豈小哉<lb/>
　　厲公<hi>名州蒲成十一年立十八年卒</hi>
厲公在位八年經之所書特多晉當是時也諸侯侵伐<lb/>
會盟一聽於晉莫有攜貳而私仇好者此經書晉事所<lb/>
<pb n="28a"/>
以特多也攷其終始而叅酌之其阻兵安忍務為威權<lb/>
雖一時畏服莫敢與抗而身卒不免於禍盖阻兵無衆<lb/>
安忍無親衆叛親離何以自保宜其及於難也夫晉之<lb/>
勍敵惟秦與是而厲公大合諸侯敗楚伐秦秦不敢加<lb/>
兵以報伐楚不敢爭鄭以屢侵<hi>楚惟成十五年一伐鄭自十六年敗後不窺中國</hi>則其兵威所震可謂強矣由<lb/>
是上致王臣以會伐下攬諸侯以聽命奔走左右惟晉<lb/>
之從然不務以德綏之而徒恃威力為強故自敗楚之<lb/>
<pb n="28b"/>
後踰年之間三合諸侯之師并力於鄭則其阻兵可知<lb/>
矣以外則辱兩諸侯<hi>成十五年執曹伯十六年不見公又執季孫行父</hi>以内則殺四大夫<hi>十七年殺三郤十八年殺胥童</hi>則其安忍可知矣夫惟殘暴如此故君臣<lb/>
之間弑戮之禍相㝷而並起所以不免於程滑之手也<lb/>
且請其事而條言　厲公之會諸侯者三盟者二伐國<lb/>
者三<hi>秦不與</hi>大戰一成十二年書公會晉侯衛侯于瑣<lb/>
澤者厲公初立魯衛欲親晉故為此會按成十年衛侯<lb/>
<pb n="29a"/>
之弟黑背帥師侵鄭左以為晉侯命十一年厲公使郤<lb/>
犨來聘魯及郤犨盟夏又使行父如晉用見衛魯二國<lb/>
交結晉好尤異於他諸侯宜乎有瑣澤之會也　十五<lb/>
年書公會晉侯衛侯鄭伯曹伯齊世子成齊國佐邾人<lb/>
同盟于戚者左氏謂討曹成公也按十三年曹伯廬卒<lb/>
于秦成公負芻殺其太子而自立故晉侯㑹諸侯于戚<lb/>
討而執之先儒謂晉侯書爵者執得其罪也然曹伯之立<lb/>
既三年矣諸侯欲討其罪則不當與之盟既與之盟則<lb/>
<pb n="29b"/>
不當討其罪今既盟而執之稽天討瀆齊盟雖曹伯罪<lb/>
在不赦而晉亦不為無罪則特書晉侯之爵乃所以深<lb/>
貶之也　是年冬書叔孫僑如會晉士燮合七國大夫<lb/>
會呉于鍾離故特起離會之文以見夷狄盛而中國衰<lb/>
也按左氏楚申公巫臣結怨於子重子反巫臣奔晉請<lb/>
使於吳呉子壽夢説之乃通吳於晉巫臣教之叛楚故<lb/>
自成七年始大通吳於上國是時晉方與楚為敵欲挾<lb/>
呉以為強呉晉同則楚不足挫矣故晉士燮帥諸侯大<lb/>
<pb n="30a"/>
夫會之然以大夫㑹之猶可一至其後則中國之尊諸<lb/>
侯之衆往屈於吳莫以為恥則中國衰㣲殆有甚於前<lb/>
矣　十六年公會晉侯合六國于沙隨者謀伐鄭也書<lb/>
不見公者譏在晉侯也按左氏晉將戰楚來魯乞師齊<lb/>
衛魯皆後戰期魯僑如譖於晉郤犨故晉獨不見公盖<lb/>
魯有僑如之難公待於壞隤申官儆備設守而後行是<lb/>
以後戰厲公不恤魯難而聽郤犨之譖則晉不見公非<lb/>
魯之罪故經直書而不諱所以罪晉侯也<hi>十七年同盟<pb n="30b"/>于柯陵見下伐鄭義</hi>凡此皆厲公之盟會也　十六年<lb/>
書晉侯及楚子鄭伯戰于鄢陵楚子鄭師敗績者十五<lb/>
年楚子伐鄭鄭成於楚故是年鄭公子喜帥師侵宋以<lb/>
叛晉晉侯為是與楚鄭結戰厲公方強故能敗二國之<lb/>
師以報邲戰之恥而上言欒黶乞師及戰不言公者公<lb/>
不出師也於戰言楚子鄭伯而於敗績言鄭師者敗必<lb/>
稱師此獨言楚子所以卑鄭也其卑鄭者見其屬楚以<lb/>
致敗也　是年書公會尹子晉侯齊國佐邾人伐鄭者<lb/>
<pb n="31a"/>
鄭雖敗於鄢陵猶未服晉故晉帥諸侯以討之　十七<lb/>
年書公會尹子單子晉侯合八國伐鄭同盟于柯陵者<lb/>
前年晉合諸侯伐鄭鄭未克服又合諸侯伐之左氏謂<lb/>
盟于柯陵㝷齊之盟也楚子救鄭諸侯還則鄭不受盟<lb/>
可知矣是年冬公會單子晉侯合八國伐鄭者鄭雖屢<lb/>
被侵伐而挾楚愈固故晉侯又以諸侯伐之夫自襄靈<lb/>
以來與楚爭鄭久矣未有三合師徒而不能服鄭者况<lb/>
厲公鄢陵之戰有震楚之威宜乎蕞爾之鄭不討而自<lb/>
<pb n="31b"/>
服矣今晉大興諸侯之師三伐而不能服鄭豈其兵威<lb/>
之不強盖德不足以懷之也凡此者厲公之戰伐也<lb/>
夫厲公三乞師于魯十三年郤錡乞師公遂會晉侯合<lb/>
八國伐秦十七年荀罃乞師公遂會晉侯合八國伐鄭<lb/>
惟十六年鄢陵之役欒黶乞師而公不往會無他諸侯<lb/>
與晉戮力如伐秦伐鄭之師者盖諸侯畏楚之強不敢<lb/>
必於從晉使晉能勝楚固十國之福苟惟一敗不振則<lb/>
禍不旋踵矣此鄢陵之戰所以獨稱晉侯也然自戚之<lb/>
<pb n="32a"/>
盟宋齊怠於從晉故其會盟會伐皆以大夫從之亦晉<lb/>
侯暴厲不道不足以結之故也噫小白召陵之盟重耳<lb/>
城濮之戰皆足以威服強楚以伸中國之氣固有功於<lb/>
春秋矣然其恃功而驕敢傲王室故小白盟楚之後則<lb/>
會王世子盟王人致宰周公重耳敗楚之後則兩致天<lb/>
王一盟王人此風一起至於厲公幸勝於鄢陵則自許<lb/>
以二霸之功故敢蹈二霸之罪伐鄭之役三致王臣則<lb/>
其陵傲王室又非止於盟會而已矣夫以二霸之賢且<lb/>
<pb n="32b"/>
猶不免况厲公之暴者乎嗚呼周室其衰矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋比事卷五<lb/>
</p>
<p>
</p>
  </div>
</body>
</text>
</TEI>
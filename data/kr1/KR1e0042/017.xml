<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事卷十七</head>
    <p>
<pb n="1a"/>
欽定四庫全書<lb/>
　春秋比事卷十七　　　　　宋　沈棐　撰<lb/>
　　　戰<lb/>
大司馬掌九伐之法以正邦國諸侯有不率者告於王<lb/>
王命方伯伐之鋤亂去暴所向披靡故天子之師有征<lb/>
無戰周衰征伐之命不請於上諸侯各恃兵威以相抗<lb/>
敵始有列國交戰之事故春秋於戰必謹其時月日而<lb/>
書之以見王道之不行諸侯各以力爭也然攷之於經<lb/>
<pb n="1b"/>
有内與敵國自戰有外諸侯交戰有戰夷狄直曲勝負<lb/>
不可論也請略言之<lb/>
　　　經書内與敵國戰者四<lb/>
桓十年齊侯衞侯鄭伯來戰於郎左曰我有辭也鄭忽<lb/>
有功於齊齊人餼諸侯魯以周班後鄭鄭人怒請師於<lb/>
齊齊人以衞師助之故不稱侵伐先書齊衞王爵也三<lb/>
傳之説公榖甚非經意左氏近而未詳盖郎者魯地經<lb/>
不曰三師伐我而變文曰來戰者起於三國非魯之意<lb/>
<pb n="2a"/>
不與三國伐魯也况前此未有書戰者今無故稱兵以<lb/>
啓爭戰之端其惡甚矣故顯書其爵以貶之然鄭實首<lb/>
怨而加齊衞於上惡齊衞以師助惡其罪大於鄭也<lb/>
十七年及齊師戰於奚左曰疆事也夫經於乾時之戰<lb/>
書我師敗績則豈以諱敗而不書榖梁以為内諱敗故<lb/>
止言戰一何陋也左以是年公會齊侯盟於黄明年又<lb/>
與齊師會於櫟觀經前後所書則齊魯無嫌隙之事安<lb/>
得遽爾交兵故以為疆埸自相侵凌非齊魯二君本意<lb/>
<pb n="2b"/>
是以不書主名以見魯之微也　莊九年及齊師戰於<lb/>
乾時我師敗績左曰公伐齊納子糾小白自莒入秋及<lb/>
齊師戰於乾時公䘮戎路傳乗而歸公羊之論迂僻不<lb/>
當盖不言公者齊魯有讐公伐齊納讐人之子䘮師乾<lb/>
時惡之大者故諱之也　僖二十二年及邾人戰於升<lb/>
陘左曰邾人以須句故出師公卑邾不設備而禦之臧<lb/>
文仲諫弗聽及邾人戰於升陘我師敗績夫經於乾時<lb/>
之戰嘗書敗績若升陘果敗安得而獨諱哉夫邾魯與<lb/>
<pb n="3a"/>
國也僖公不能撫綏小國乃伐而取其邑以起升陘之<lb/>
戰則僖之罪可知然伐邾言公而戰不足言者伐魯邾<lb/>
志也故斥言人甚惡升陘之戰乃邾人報魯明非魯意<lb/>
故不書公觀左謂邾以須句故出師則經所書意可究<lb/>
矣此四者皆魯與敵國自戰也<lb/>
　　　經書諸侯交戰者八<lb/>
桓十二年及鄭師伐宋丁未戰於宋左曰公欲平宋鄭<lb/>
秋公及宋公盟於句瀆之邱宋成未可知也故又會於<lb/>
<pb n="3b"/>
虛冬又會於龜宋公辭平故與鄭伯盟於武父遂伐宋<lb/>
戰焉宋無信也盖十一年宋公執鄭祭仲逐忽立突以<lb/>
親於鄭突既而背宋與魯故宋鄭交怨公欲平兩國而<lb/>
宋挾立突之功欲求賂於鄭力辭魯請是以公及鄭伯<lb/>
伐之也地以宋則宋與戰可知不書主名不與公及鄭<lb/>
伯伐宋以魯鄭自戰為文十三年公會紀侯鄭伯已已<lb/>
及齊侯宋公衞侯燕人戰齊師宋師衞師燕師敗績左<lb/>
曰宋多責賂於鄭鄭不堪命故以紀魯及齊與宋衞燕<lb/>
<pb n="4a"/>
戰不書所戰後也盖宋公以十二年之戰與魯鄭交怨<lb/>
故鄭各連所好之國興師以交戰而齊衞與魯仇故附<lb/>
宋紀魯與鄭好故附鄭而燕則從齊者也春秋與戰則<lb/>
書爵於敗則稱師惡諸侯連諸國之衆起不義之師殘<lb/>
民以逞志也不書戰地或君謂聖人於隠桓之世逺當<lb/>
時史失其地故不書此理或然先儒謂戰於魯故不地<lb/>
然郎與奚戰皆魯地經何以書則知此説與經皆戾未<lb/>
可信也　莊二十八年齊人伐衞衞人及齊人戰衞人<lb/>
<pb n="4b"/>
敗績左曰齊侯伐衞戰敗衞師數之以王命取賂而還<lb/>
公羊曰春秋伐者為客見伐者為主故使衞主之也盖<lb/>
齊方興霸以服諸侯前年為幽之盟衞侯不至故齊人<lb/>
至是伐衞衞人及齊人戰衞不服罪也皆稱人者衞侯<lb/>
不能同心協力以從霸主齊侯不能撫綏諸侯猶用兵<lb/>
威故貶之也於敗則稱人非衆之辭也　僖十八年宋<lb/>
師及齊師戰於甗齊師敗績左曰宋襄公以諸侯伐齊<lb/>
齊人將立孝公不勝故四公子之徒遂與宋人戰宋人<lb/>
<pb n="5a"/>
敗齊師立孝公而還夫小白六子均庶而無虧為長以<lb/>
義言之則無虧當立齊侯既已立之則宋襄雖受小白<lb/>
之託亦當以義自制聽齊人之立可也乃不顧名義伐<lb/>
人之䘮而易其君則襄公之惡甚矣故經以宋主兵與<lb/>
齊衞交戰之文異者不與宋襄之伐齊也　宣二年宋<lb/>
華元帥師及鄭公子歸生戰於大棘宋師敗績𫉬宋華<lb/>
元盖宋附晉鄭附楚久矣元年鄭連楚侵宋而宋合晉<lb/>
師兩伐鄭以報之故宋鄭積怨舉大衆以相抗經書宋<lb/>
<pb n="5b"/>
師敗績𫉬宋華元惡鄭與楚比周而戕艾中國而傷宋<lb/>
之弱不能助中國以挫强楚之黨與也　成二年衞孫<lb/>
良夫帥師及齊師戰於新築衞師敗績左曰衞侯使孫<lb/>
良夫石稷將侵齊與齊師遇遂敗　是年又書季孫行<lb/>
父臧孫許叔孫僑如公孫嬰齊㑹晉郤克衞孫良夫曹<lb/>
公子首及齊侯戰於鞌齊師敗績盖魯自文宣以來一<lb/>
於事齊至宣十七年公會晉侯同盟於斷道始背齊從<lb/>
晉衞自宣十年至十七年皆奔走晉命齊為是與魯有<lb/>
<pb n="6a"/>
隙故是年齊師伐我又戰衞而敗之魯衞憤齊之見陵<lb/>
因郤獻子憾遂請命於晉合四國之師以伐齊大敗齊<lb/>
於鞌春秋書者頃公數行侵伐以病諸侯自貽挫衂晉<lb/>
以二國而主名魯以四卿而敗之皆未免曰罪人也故<lb/>
列數諸國之卿又稱敗績以著其惡　哀二年晉趙鞅<lb/>
帥師及鄭罕逹戰於鐵鄭師敗績左曰齊人輸范氏粟<lb/>
鄭罕逹駟𢎞帥師送之士吉射逆之趙鞅禦之遇於戚<lb/>
簡子誓曰范氏中行氏欲擅晉國而滅其君今鄭為不<lb/>
<pb n="6b"/>
道棄君助臣二三子順天命除恥戾在此行也遂戰鄭<lb/>
師大敗𫉬齊粟千鍾盖鄭自定四年召陵之會從晉侵<lb/>
楚其後背晉從齊故八年書士鞅帥師侵鄭則知此年<lb/>
趙鞅罕逹之戰盖晉鄭不睦故也然鄭以弱小之國交<lb/>
事晉楚前此雖被晉伐而未嘗敢稱兵相仇也今此鄭<lb/>
始與戰雖鄭敗於晉亦見晉之弱矣凡此八者皆外諸<lb/>
侯交戰也<lb/>
　　　經書戰夷狄者八<lb/>
<pb n="7a"/>
僖十五年晉侯及秦伯戰於韓𫉬晉侯左曰秦納惠公<lb/>
惠公入秦穆姬属賈君焉且曰盡納羣公子晉侯烝於<lb/>
賈君又不納羣公子賂秦伯以河外列城五既而不與<lb/>
晉饑秦輸之粟秦饑晉閉之糴故秦伯伐晉穀以晉侯<lb/>
失民矣民未敗而君𫉬也文三年晉侯及秦師戰於彭<lb/>
衙秦師敗績左曰秦孟明視帥師伐晉以報殽之役晉<lb/>
師禦之及秦師戰秦師敗績七年晉人及秦人戰於令<lb/>
狐左曰秦康公送公子雍於晉范宣子為政穆嬴日抱太<lb/>
<pb n="7b"/>
子以啼於朝曰舍適嗣不立而外求君將焉寘此宣子<lb/>
患穆嬴且畏偪乃背先蔑而立靈公以禦秦師敗於令狐<lb/>
十二年晉人秦人戰於河曲左曰秦為令狐之役故秦<lb/>
伯伐晉取羈馬晉人禦之從秦師於河曲出戰交綏秦<lb/>
師夜遁此秦晉交怨經傳所載也夫秦晉姻舊之國宜<lb/>
其玉帛相加不替終始而惠穆産禍稱兵以變前好責<lb/>
之春秋皆罪人也然就其中而論之則韓之戰晉曲而<lb/>
秦直故書𫉬晉侯而不言敗績言晉以不義失民兵未<lb/>
<pb n="8a"/>
敗而先見𫉬也然春秋用兵大事生得曰𫉬未有諸侯<lb/>
𫉬諸侯者今此𫉬晉侯賤晉侯而疾秦伯也晉霸失道<lb/>
以起此戰秦伯𫉬之則又甚矣自韓之戰以後文公興<lb/>
霸率服諸侯自是秦晉交好同盟同伐復固兩國之懽<lb/>
文公方没肉未及寒而彭衙之戰兩國已從事於鋒鏑<lb/>
矣聖人深疾其然因寓於筆削之間以重其惡盖彭衙<lb/>
之戰猶書晉侯秦師及令狐之役則疾之遂貶而稱人<lb/>
然猶書及以别異其文也至河曲之戰則二國之讐既<lb/>
<pb n="8b"/>
易世矣二國之戰可以己矣而秦康晉靈猶㝷舊怨則<lb/>
暴國殘民抑亦甚於先君孔子自令狐之戰不復名其<lb/>
將帥曰某人至此又不復書及盖惡其償報不已互覆<lb/>
師徒於一日也不言敗勝負敵也僖二十二年宋公及<lb/>
楚人戰於泓宋師敗績三傳之説公羊失經為甚穀梁<lb/>
得其㫖盖宋襄無小白之資圖紹其烈驅牽諸侯驟主<lb/>
盟會不度德量力而猥欲屈服强楚是故辱身䘮師貽<lb/>
辱中國故曰宋人及楚人戰於泓宋師敗績疾楚而病<lb/>
<pb n="9a"/>
宋也况薄之見釋幸脱於虎狼之口為宋公者可以懲<lb/>
創矣方且復合衞許滕三國伐鄭仇楚與之力爭故楚<lb/>
因是伐宋救鄭而大敗其師然則泓之敗實宋自取之<lb/>
也楚既敗宋其𫝑愈張中國諸侯奔楚從之而宋益被<lb/>
其患及僖二十八年重耳興霸憤楚之强傷宋之弱故<lb/>
城濮之戰晉侯一舉敗楚自是楚人逺屏不犯中國者<lb/>
十五年則是戰之功績有利春秋多矣故孔子特書晉<lb/>
侯之爵以褒顯之公羊曰此大戰也而楚使㣲者貶子<lb/>
<pb n="9b"/>
玉得臣大夫不敵君也夫春秋書戰雖多此為獨盛公<lb/>
羊不能發明聖經之㫖使晉侯之功暴耀於後乃區區<lb/>
釋其稱人不亦鄙哉然晉自文公己後厯靈成二君霸<lb/>
業稍衰不能光翼前人景公嗣世值楚莊當國晉弱楚<lb/>
强諸侯畏楚横濆而往景公雖欲興霸功而力不及楚<lb/>
故宣十二年楚子與晉荀林父戰於邲晉師大敗按經<lb/>
十一年楚鄭盟於辰陵既而背楚從晉故十二年楚子<lb/>
圍鄭荀林父帥師救之是以有邲之戰也夫以蠻荆敗<lb/>
<pb n="10a"/>
中國之師此春秋所以深痛也而公羊乃謂聖人與楚<lb/>
子則是扶狂僭抑中夏非春秋垂世之㫖甚矣夫景公<lb/>
雖䘮師於邲而鞌之戰大勝强齊諸侯駸駸歸晉於其<lb/>
季年霸業稍興逮厲悼二公繼之晉威愈熾故成十六<lb/>
年因鄭公子喜帥師侵宋以叛晉遂與楚鄭結戰鄢陵<lb/>
大敗二國之師自文公没唯此一戰足以髣髴城濮之<lb/>
功故春秋亦與晉侯而不没其爵按經書敗績之文例<lb/>
皆稱師未有書爵而鄢陵之戰獨書楚子至鄭則稱師<lb/>
<pb n="10b"/>
所以甚貶鄭也楚以蠻夷醜類跳梁中國其敗固宜而<lb/>
鄭以中國之君甘心夷狄挈一國之師自取禍敗按其<lb/>
罪惡盖重於楚子矣嗟乎楚自莊僖以來交亂天下䲭<lb/>
張虎踞近二百年至定哀之間雖稍稍衰息而强吳繼<lb/>
起復踵其轍至哀十年魯以吳强遂會伐齊齊以吳兩<lb/>
見伐故十一年國書帥師與吳為艾陵之戰是時吳勢<lb/>
方熾中原無霸晉已不足爭諸侯抗夷狄所頼區區之<lb/>
齊敢為吳敵耳而勢微力單不免取敗而國書見𫉬循<lb/>
<pb n="11a"/>
至黄池之㑹吳遂雄主諸侯則中國之削弱盖不可救<lb/>
是以春秋終書艾陵之戰曰齊師敗績獲齊國書傷中<lb/>
國之不振疾强吳之暴虐也雖然詳考春秋書戰雖多<lb/>
唯晉文城濮之戰厲公鄢陵之戰盖當時足以得聖筆<lb/>
之褒美其餘或戰而敗績或戰而致勝無非起無名之<lb/>
師快一時之憤重使當時之民彫殘兵革暴骨原野非<lb/>
春秋之所取也孟子曰春秋無義戰彼善於此則有之<lb/>
矣誠知言哉<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋比事卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事巻十二</head>
    <p>
<pb n="1a"/>
欽定四庫全書<lb/>
　春秋比事巻十二　　　　宋　沈棐　撰<lb/>
　　　盟<lb/>
嘗讀周官司盟掌盟詛之法凡邦國有疑會同則掌其<lb/>
盟約之載初有疑於周官夫當周全盛之時聖王在上<lb/>
方國諸侯同心協力以藩屏王室朝覲會同各以時至<lb/>
九伐之法雖設而不施也安得有疑會同哉盟者亂世<lb/>
之事盖出於衰周之際王德不競信義不足以懷逺威<lb/>
<pb n="1b"/>
刑不足以制强諸侯攜貳不能協一是用假展牲㰱血<lb/>
之事以要一時之信而背信産亂實起於此詩曰君子<lb/>
屢盟亂是用長此言不出於成康而刺於變雅夫使周<lb/>
公輔佐成王建卜世之基而虞人之不信區區恃盟詛<lb/>
以時繩約之盖亦危矣然則司盟之職載於禮典果可<lb/>
疑也嗚呼東遷之後列國交盟紛然四起或會諸侯而<lb/>
同盟或合一國而自盟其甚出於大夫又其甚出於戎<lb/>
蠻去古浸逺盟約浸繁頽波横潰不可禁制雖或質之<lb/>
<pb n="2a"/>
鬼神鉗之以禍福實之以載書然口血未乾兵刃已接<lb/>
則囘視前日之盟適資狙詐之計耳然則按春秋所書<lb/>
以想觀先王之盛則司盟之職載於典禮又可疑也聖<lb/>
人傷信義之不復見而諸侯變古易常以滋亂後世故<lb/>
自隠迄哀凡盟詛之事皆備書於春秋所以疾當時而<lb/>
律萬世也請攷經次第論之夫經有書内盟者有書外<lb/>
盟者内盟謂魯於一國自盟也其間有公盟有大夫盟<lb/>
有莅盟有來盟有聘而盟外盟謂諸侯交盟也其間有<lb/>
<pb n="2b"/>
諸侯盟有大夫盟有戎蠻盟此内外書盟之大要也<lb/>
　　　經書公盟者十有五<lb/>
　　　　隠三　桓三　莊三　閔一　文三<lb/>
　　　　定一<lb/>
隠元年公及邾儀父盟于蔑隠公初立諸侯未有盟者<lb/>
隠始僭盟禮以啓亂階故書之以疾其首惡也况小國<lb/>
所以結盟大國者欲賴其撫綏也今元年公與邾盟而<lb/>
七年伐之則隠之背信蔑義陵侮小國甚矣　六年公<lb/>
<pb n="3a"/>
會齊侯盟于艾左謂始平齊杜以春秋前齊魯不平今<lb/>
始平之然考之於經鄭始與齊好三年有石門之盟至<lb/>
四年公會諸侯伐鄭而魯鄭交怨及六年鄭來渝平既<lb/>
釋二國之憾公遂與齊侯盟則魯之盟齊者實因鄭也<lb/>
自是終隠之世與齊同好不聞有侵伐之事而邾者則<lb/>
艾之盟雖曰能保其不渝然實畏齊之強也　八年公<lb/>
及莒人盟于浮來盖莒魯前此未嘗有盟好侵伐之事<lb/>
今與莒盟者以紀故也紀魯親也二年莒及紀嘗為宻<lb/>
<pb n="3b"/>
之盟及七年叔姬歸紀故魯因紀之親遂盟莒人以結<lb/>
二國之好然莒稱人者大夫也先儒謂公與外大夫盟<lb/>
内斥言公外大夫稱人者惡在公内不言公外書大夫<lb/>
名氏者惡在大夫以意推之理或宜然夫鄰國之交講<lb/>
信脩睦無用於盟也公及莒盟既以失禮以國君之尊<lb/>
而盟小國大夫則其屈辱甚矣故公及莒人盟于浮來<lb/>
惡公與莒大夫盟也　桓元年公及鄭伯盟于越攷經<lb/>
文上書公會鄭伯于垂鄭伯以璧假許田則越之盟為<lb/>
<pb n="4a"/>
假田也桓負弑君之罪鄭伯乗其危懼欲利其土田故<lb/>
始㑹以謀假田之事鄭既得田魯恐其叛已於是要盟<lb/>
于越以固其好魯鄭之君皆有罪也經於會不書及者<lb/>
垂之㑹出於鄭志而越之盟出於魯故也　十二年公<lb/>
及鄭伯盟于武父盖宋以立突之功責賂于鄭鄭不堪<lb/>
命而與宋交怨公與力平兩國累會宋公而宋辭魯請<lb/>
故公盟鄭伯將連鄭以伐宋夫公既不能信於諸侯使<lb/>
宋辭平則公勿與焉可也始於欲平人之難終則連結<lb/>
<pb n="4b"/>
諸侯伐人之國是重其怨故也故經書公及鄭伯盟于<lb/>
武父惡公盟鄭以伐宋也　十七年公及邾儀父盟于<lb/>
趡左謂㝷蔑之盟盖桓以八年伐邾而邾懼魯之見陵<lb/>
至十五年而來朝至是而盟則知邾實仇之也經書者<lb/>
惡魯之不能存小國伐而後盟之也　莊九年公及齊<lb/>
大夫盟于蔇將納子糾也齊大夫不名者莊公不復父<lb/>
讐而與齊人謀納子糾是公之罪非大夫也故斥言公<lb/>
而不名齊大夫所以甚公之惡　十三年公會齊侯盟<lb/>
<pb n="5a"/>
于柯是時小白興霸北杏之會諸侯皆從而魯獨不至<lb/>
懼其見討故盟以結之書者惡公之未能信齊侯也觀<lb/>
明年鄄之會齊宋衛鄭皆與公不自行而遣單伯以往<lb/>
則其不信齊侯可知矣　十九年公子結媵陳人之婦<lb/>
于鄄遂及齊侯宋公盟<hi>其詳見遂例</hi>二十三年公會齊<lb/>
侯盟于扈謀逆姜氏也莊公納讐人之女二年之中納<lb/>
幣觀社以急婚期今將逆女又盟齊侯于扈害禮賊義<lb/>
罪不可貸故春秋書以甚莊公之惡也小白以霸德令<lb/>
<pb n="5b"/>
諸侯而因婚以盟亦可罪也　閔元年公及齊侯盟于<lb/>
落姑者將復季子也閔公冲㓜慶仲亂政思得季子以<lb/>
平内難故盟齊侯以復之　文三年及晉侯盟者改盟<lb/>
于晉也盖二年晉使處父來盟故公與之盟夫以大夫<lb/>
而盟公非禮甚矣故此年公如晉改盟遂及晉侯盟也<lb/>
　十三年公及晉侯盟是時魯方結晉好故三年及此<lb/>
年因朝晉而就盟也夫晉魯敵國而公朝之固已失禮<lb/>
又因朝而就盟則其屈辱甚矣故經書以惡之不地者<lb/>
<pb n="6a"/>
盟于晉也　十七年公及齊侯盟于榖魯以叔姬之難<lb/>
結怨于齊魯連歲病齊之見侵故十六年季孫行父會<lb/>
齊侯于陽榖而齊侯弗及盟則憾魯之心未釋也至是<lb/>
年公親與齊侯結盟而齊魯之好復講矣然季孫往會<lb/>
齊侯而齊侯不與之盟魯又遣公子遂盟齊于鄰邱至<lb/>
十七年方且見伐逮公親盟于榖齊始不復為魯患者<lb/>
齊侯之意以公不親至而遣二大夫盟我則猶有顧晉<lb/>
之心而未誠我也故必待親結盟始無疑魯之心經書<lb/>
<pb n="6b"/>
此者見晉為魯不足為魯重而傷文公之弱也　襄三<lb/>
年公及晉侯盟于長樗襄公初立結好於晉也盖魯自<lb/>
成二年晉敗齊而齊服於晉其後悼公之業愈盛齊不<lb/>
敢窺魯故魯事晉益謹訖襄公世不復向齊則長樗之<lb/>
盟其事晉之謹盖有由也而經書此者悼公主霸當合<lb/>
諸侯同盟以大義令天下今晉盟魯魯私結晉皆非春<lb/>
秋之義定十二年公會齊侯盟于黄是時六卿專晉晉<lb/>
勢愈㣲鄭衛皆已從齊而魯自定十年夾谷之會已與<lb/>
<pb n="7a"/>
齊平至是結盟以固其好也凡此魯諸君之盟也<lb/>
　　　經書魯大夫盟十<lb/>
　　　　莊一　文三　成二　襄一　昭一　定一<lb/>
　　　　哀一<lb/>
莊十九年公子結媵陳人之婦于鄄遂及齊侯宋公盟<lb/>
<hi>見遂門</hi>　文八年公子遂會晉趙盾盟于衡雍者文公<lb/>
之時大夫專權而晉靈不君亦委政於趙盾經書此者<lb/>
惡仲遂及趙盾不由君命私相結盟也　十六年季孫<lb/>
<pb n="7b"/>
行父會齊侯于陽榖齊侯弗及盟公欲修好於齊遣行<lb/>
父往會齊侯將以求盟而齊侯弗許故云弗及盟書此<lb/>
者見魯之屈於齊求盟而弗得也　是年公子遂及齊<lb/>
侯盟于郪邱齊侯不受行父之盟魯人不安懼齊見伐<lb/>
再遣仲遂以求盟于齊書此者魯不當以仲遂盟齊侯<lb/>
齊侯不當與仲遂盟也　成元年臧孫許及晉侯盟于<lb/>
赤棘宣公委身事齊比年奔走及成公即位始改事晉<lb/>
故於元年遣臧孫許往盟晉侯以結晉侯之好也　十<lb/>
<pb n="8a"/>
六年季孫行父及晉郤犨盟于扈按是年鄢陵之戰魯<lb/>
不出師晉人憤之故沙隨之會不見公及執季孫行父<lb/>
舍之于苕邱晉既釋行父而魯猶懼晉故請盟以固之<lb/>
夫見執者行父也故魯以行父受盟則晉亦當以卿敵<lb/>
之耳夫魯以弱國懼晉之難屈膝請盟固所不免而晉<lb/>
侯暴戾不仁辱其君執其臣猶且區區結約之信則晉<lb/>
侯不德盖有甚於魯也　襄二十年仲孫宿會莒人盟<lb/>
于向莒數伐魯魯病其難故結之以盟夫莒小國也與<lb/>
<pb n="8b"/>
魯比肩受盟于晉者屢矣而敗信棄好敢以陵魯則晉<lb/>
之不足畏也可知矣自是一盟之後莒不復侵魯魯之<lb/>
所以免莒難者實結盟之力非晉之援也　昭十一年<lb/>
仲孫玃會邾子盟于祲祥者邾魯與國也宜其盟好相<lb/>
繼未嘗曠絶而自隠盟蔑桓盟趡至昭幾二百年始有<lb/>
浸祥之盟者盖莊僖以來邾數病魯干戈相㝷故盟好<lb/>
不講昭公之時始息兵于邾是以㝷曠廢之禮結祲祥<lb/>
之盟然在隠桓時公親與盟至昭公時政在三家非公<lb/>
<pb n="9a"/>
所得專矣經特書貜之盟邾以見政不出於昭公也<lb/>
定三年仲孫何忌及邾子盟于拔是年邾莊公卒邾隠<lb/>
公立欲脩好於魯故為是盟也　哀二年叔孫州仇仲<lb/>
孫何忌及邾子盟于句繹元年仲孫何忌帥師伐邾是<lb/>
年春三卿帥師伐邾取漷東田及沂西田左謂魯將伐<lb/>
絞<hi>邾邑</hi>邾人愛其土故賂以沂漷之田而受盟為是盟<lb/>
者懼魯之侵其邑故假土田以要之也夫邾以地接於<lb/>
魯國小力弱受其困弊而魯曽不恤自昭公以來既盟<lb/>
<pb n="9b"/>
之且伐之貪利其地不能以義自省經書此者皆所以<lb/>
惡魯凡此書魯大夫之盟也<lb/>
　　　公與外大夫盟諸侯之國必書其主盟而不書<lb/>
　　　　者有四<lb/>
隠元年及宋人盟于宿皆内外之微也外微者稱人内<lb/>
微者稱及盖内不可言魯人故特以及言之耳莊二十<lb/>
二年及齊高傒盟于防　文二年及晉處父盟先儒謂<lb/>
皆公及盟也不書公者不使高傒處父伉公也盖齊晉<lb/>
<pb n="10a"/>
雖當時强國然禮之名分要不可僭今齊晉蔑魯遣二<lb/>
大夫以敵公則其失禮僭分甚矣故經不書公以著高<lb/>
傒處父之罪罪高傒處父則譏齊晉之君可知矣　又<lb/>
十年及蘇子盟于女栗左謂項王立故也按九年頃王<lb/>
初立使毛伯來求金二月叔孫得臣如京師則魯之不<lb/>
奉周不志王室如此故至是年遂相結盟以申前好然<lb/>
以諸侯而盟天子之臣固已非禮况内之微者而盟天<lb/>
子大夫則是魯之視周直與邾莒小國等耳其叛王法<lb/>
<pb n="10b"/>
紊名義莫甚於此故經書以惡之凡此四者不言公或<lb/>
實内之微者故直書及而不名其人此又春秋之義例<lb/>
也<lb/>
　　　至若來盟五<lb/>
春秋别異其文此所以示内外之辨焉桓十四年鄭伯<lb/>
使其弟語來盟者鄭與宋仇而公附鄭十二年盟于武<lb/>
父是年會于曹且兩與宋戰皆為鄭故也鄭伯德魯之<lb/>
附已且欲堅魯之好然交盟列國遣卿行且不可而况<lb/>
<pb n="11a"/>
私於其弟乎　閔二年齊高子來盟弟語來盟鄭伯稱<lb/>
使且名之今不稱齊侯之命而高子不名則以高子請<lb/>
來結盟於我故没言所以褒異之也閔公遇弑慶父未<lb/>
討季友立僖僖又非正高子請結盟于我以定僖公之<lb/>
位則其善可嘉矣故聖人書以善之　文十五年宋司<lb/>
馬華孫來盟宋自僖會諸侯于薄釋宋公之後未嘗與<lb/>
魯通好一旦華孫請盟於我以㝷舊好故經不稱使且<lb/>
者其官而不名亦嘉之也　宣七年衞侯使孫良夫來<lb/>
<pb n="11b"/>
盟公即位衞欲通好故遣良夫來盟然是時晉靈不君<lb/>
見殞趙盾之手成公初立方靖内難未暇合諸侯也故<lb/>
自宣三年立中國未嘗盟會而衞欲好魯私遣良夫來<lb/>
盟夫以列國私盟而同盟誓信大義合諸侯不出於霸<lb/>
主則中國之衰可知矣　襄二十九年杞子來盟經未<lb/>
有言諸侯而來盟者此曰杞子深見其弱也是年仲孫<lb/>
羯嘗會諸侯大夫以城杞則杞子之來盟因魯城杞有<lb/>
功于我故欲乗是以結好也若此五者來盟之義也<lb/>
<pb n="12a"/>
　　　莅盟四<lb/>
僖三年公子友如齊涖盟自閔二年齊高子來盟定僖<lb/>
之位僖未嘗報盟於齊故至是年遣友如齊莅盟以㝷<lb/>
前好也　文七年公孫敖如莒莅盟者是年冬徐伐莒<lb/>
莒人病徐故結魯援遂來請盟則敖之如莒實莒意也<lb/>
　昭七年叔孫婼如齊莅盟是時晉德衰微魯雖事晉<lb/>
知不足深倚故是年春暨齊平至三月如齊莅盟所以<lb/>
結春之平也　定十一年叔還如鄭莅盟鄭自定七年<lb/>
<pb n="12b"/>
叛晉從齊自十年亦與齊好夫魯鄭皆從齊實同心之<lb/>
國則魯雖與鄭不協至此宜相好矣故自是年冬魯及<lb/>
鄭平則遣叔還如鄭莅盟實齊故也凡此四莅盟之義<lb/>
也<lb/>
　　　又因聘而盟者五<lb/>
成三年晉侯使荀庚來聘衞侯使孫良夫來聘丙午及<lb/>
荀庚盟丁未及孫良夫盟十一年晉侯使郤犨來聘已<lb/>
丑及郤犨盟襄七年衞侯使孫林父來聘壬戌及孫林<lb/>
<pb n="13a"/>
父盟十五年宋公使向戍來聘己亥及向戍盟于劉此<lb/>
皆諸侯來聘而魯要之使盟<hi>其詳見聘例</hi>書春秋者明<lb/>
魯不當要盟諸大夫不當自盟也<lb/>
　　　經書諸侯交盟者四十其間霸主盟者十散盟<lb/>
　　　　十六大盟十四<lb/>
莊二十六年㑹齊侯<hi>宋陳衞</hi>鄭許同盟于幽二十七年<lb/>
公㑹齊<hi>宋陳鄭</hi>同盟于幽僖二年齊宋江黄盟于貫四<lb/>
年楚屈完來盟于師盟于召陵五年公及齊侯<hi>宋陳衞<pb n="13b"/>鄭許曹</hi>盟于首止鄭伯逃歸不盟七年公㑹齊侯<hi>宋陳鄭世子</hi>盟于寗母八年公會王人齊侯<hi>宋衞鄭曹許</hi>盟<lb/>
于牡邱二十八年公會晉侯<hi>齊宋衞鄭蔡莒</hi>盟于踐土<lb/>
凡此皆霸主之盟也夫小白之盟無非糾合諸侯驅攘<lb/>
夷狄以安中國而已然考之當時貫之盟為獨盛以大<lb/>
國齊宋逺國江黄皆來就盟則知中國諸侯無不服也<lb/>
至九年葵邱之盟以後則霸業稍衰故十五年牡邱之<lb/>
盟將以救徐而逺次于匡卒不能救其衰可知重耳紹<lb/>
<pb n="14a"/>
霸惟踐土之盟雖服楚之功未減於小白然召天王以<lb/>
就盟其不臣之罪百世所不貸也故孔子論二霸優劣<lb/>
以晉文為譎齊桓為正其在兹乎雖然小白自莊十五<lb/>
年始霸止僖四年二十三年間不過四盟諸侯至伐楚<lb/>
後止於牡邱凡十二年而盟者五其盟之多寡前後不<lb/>
等何也盖小白之霸以伐楚為盛僖四年以前所以盟<lb/>
諸侯止欲服宋服鄭率諸侯以伐楚也至召陵之盟以<lb/>
後楚已畏服中國無夷狄乃始謀王室定世子合諸侯<lb/>
<pb n="14b"/>
謀弱國以全霸謂將以圖此非盟無以結之此所以特<lb/>
多於前也<hi>其詳見霸例此不復舉</hi>
　　　諸侯散盟十六<lb/>
隠二年紀子帛莒子盟于宻左云魯故也杜謂莒魯有<lb/>
怨紀侯既婚于魯使大夫盟莒以和觧之子帛為魯結<lb/>
好息民故比之内大夫而莒子且稱字以嘉之紀帛之<lb/>
義公榖之説皆不可考惟左杜有據於經今當從之<lb/>
三年齊侯鄭伯盟于石門左謂㝷瀘之盟在春秋前不<lb/>
<pb n="15a"/>
可考而齊鄭自此盟之後終隠相好十年會中邱又會<lb/>
伐宋十一年入許皆因是盟結之也　八年宋公齊侯<lb/>
衞侯盟于瓦屋魯宋衞自隠四年嘗與鄭仇至六年鄭<lb/>
來渝平於魯諸國之怨遂解故是年公會齊侯盟于艾<lb/>
八年齊宋衞遂盟也然春秋未有參盟者實始於此故<lb/>
書以譏盟之漸侈也　桓十一年柔會宋公陳侯蔡叔<lb/>
盟于折將以禦鄭也攷五年蔡衞陳從王伐鄭則蔡衞<lb/>
陳有怨於鄭矣十年齊衞鄭來戰于郎則鄭有怨魯者<lb/>
<pb n="15b"/>
矣　魯以郎之戰鄭連齊衞以病我懼復見伐故柔會<lb/>
三國盟之以為緩急之援盟宋公者宋方有立突之功<lb/>
可藉之以解鄭也盟陳蔡者陳蔡嘗有伐鄭之怨欲藉<lb/>
之以助已也欲好鄭則藉力於宋欲仇鄭則借威於陳<lb/>
蔡柔之盟為魯計亦已深矣雖然鄭魯敵國初非有畏<lb/>
於鄭而桓公區區以禦之非特病鄭病鄭之連齊衞也<lb/>
然魯大夫前此未有盟諸侯實自柔始故經書以惡之<lb/>
柔不氏未命也蔡叔蔡侯弟也　十二年公會杞侯莒<lb/>
<pb n="16a"/>
子盟于曲池左謂平杞莒也隠四年莒嘗伐杞取牟婁<lb/>
兩國有怨公以杞之故有德於莒故盟以平之　是年<lb/>
公會宋公燕人盟于榖邱左謂公欲平宋鄭秋及宋公<lb/>
盟于句瀆之邱盖宋恃立突之功責賂於鄭宋鄭有怨<lb/>
故公盟以平之也觀是年公兩會宋公又會鄭伯宋公<lb/>
辭平遂連鄭伐宋而戰之則榖邱之盟為平鄭審矣<lb/>
十七年公會齊侯紀侯盟于黄左謂平齊紀且謀衞故<lb/>
也盖齊欲滅紀而魯與紀親也衞以宣姜之難朔出奔<lb/>
<pb n="16b"/>
齊朔本齊甥故齊及魯盟欲結諸侯以納之莊三年溺<lb/>
會齊師伐衞五年公㑹齊宋陳蔡伐衞六年朔遂以入<lb/>
衞則知黄之盟為平紀以謀衞明矣　僖十九年宋公<lb/>
曹人邾人盟于曹南鄫子會盟于邾小白既没襄公圖<lb/>
霸前年納孝公至此盟邾曹浸欲經營中國而力微德<lb/>
薄諸侯不歸所至者纔邾曹耳而鄫子後至遽使邾人<lb/>
執而用之其殘暴不仁甚矣則挫辱於楚身殞國危豈<lb/>
非自取之乎　二十五年公會衞子莒慶盟于洮二十<lb/>
<pb n="17a"/>
六年公會莒子衞寗速盟于向左謂衞人平莒於我盟<lb/>
于洮脩衞文公之好也且及莒平耳盖莒以僖元年公<lb/>
子友敗莒師于酈獲莒拏有怨于魯衞文將平之未及<lb/>
而卒成公追成其志故盟于洮以平莒之怨盟于向以<lb/>
㝷洮之盟夫自小白之霸中國諸侯同心歸霸以圖大<lb/>
義未嘗私相結盟以脩仇好也小白没襄公遂不成紹<lb/>
霸之功當時諸侯為自營之計雖曰釋怨脩好其實産<lb/>
亂之端也　文七年公會諸侯晉大夫盟于扈按經書<lb/>
<pb n="17b"/>
諸侯大夫必列主名此總言諸侯而不名晉大夫者疾<lb/>
大夫之專至此盟浸盛故垂隴之盟猶爵諸侯名士榖<lb/>
至此總曰諸侯曰晉大夫者言諸侯大夫其勢相伉無<lb/>
得而别異也况是時靈公荒淫未嘗親與國事會盟侵<lb/>
伐悉使大夫主之經特書晉大夫盖亦深疾靈公甚大<lb/>
夫之專恣歟　十五年諸侯盟于扈左曰諸侯謀伐齊<lb/>
齊人賂晉侯不克而還書曰諸侯盟于扈無能為故也<lb/>
當齊背晉侵魯魯使行父告於晉故諸侯為是盟晉既<lb/>
<pb n="18a"/>
與魯則當討齊之貳不得而病魯可也晉靈不道聲言<lb/>
謀齊而兵師未嘗一舉受齊之賂卒不克而還夫身為<lb/>
霸主雄長諸侯伐國救國受賂可乎經總言諸侯甚晉<lb/>
靈之不道不足以為霸直與諸侯等也　昭二十六年<lb/>
公會齊侯莒子邾子杞伯盟于剸陵謀納公也盖莒脅<lb/>
於齊而邾杞附於魯故謀納公者惟此四君然季氏據<lb/>
國逐君諸侯遂不能去使昭公卒死乾侯則剸陵之盟<lb/>
名曰救公初無補於魯也　定七年齊侯鄭伯盟于鹹<lb/>
<pb n="18b"/>
齊侯衞侯盟于沙八年衞侯鄭伯盟于曲濮是時晉須<lb/>
當國六卿交横國勢愈微故諸侯相繼歸齊盟以結之<lb/>
春秋詳録者傷晋之弱不能有諸侯凡此皆散盟也<lb/>
　　　大盟十四<lb/>
文十四年公會宋公陳侯衞侯鄭伯許男曹伯晉趙盾<lb/>
癸酉同盟于新城左謂從於楚者服且謀納㨗菑也杜<lb/>
以從於楚者謂陳鄭宋三國然考之經是時楚雖伐鄭<lb/>
至宣元年始連鄭侵宋陳鄭宋自重耳没皆未嘗從楚<lb/>
<pb n="19a"/>
也止謀納㨗菑耳邾文公元妃齊姜生定公二妃晉姬<lb/>
生㨗菑文公卒邾人立定公㨗菑奔晉故盟以謀之夫<lb/>
重耳之後諸侯同盟始見此年宜春秋之所善也而廢<lb/>
嫡立庶亂人之國豈霸者之義哉况靈公無似而主盟<lb/>
之事出於趙盾國柄倒持尤不足取於春秋是以顯書<lb/>
趙盾以疾之也日在下者先會後盟盟定日也　宣十<lb/>
七年公會晉侯衞侯曹伯邾子同盟于斷道左謂討貳<lb/>
也晉侯自邲之戰敗於楚子諸侯攜貳莫有固心至此<lb/>
<pb n="19b"/>
始鳩集同盟復興霸業故為斷道之盟將以伐齊也明<lb/>
年晉侯衞世子臧伐齊成二年合諸侯敗齊師于鞌則<lb/>
斷道之盟晉亦少振矣　成五年公會晉侯齊侯宋公<lb/>
衞侯鄭伯曹伯邾子杞伯同盟于蟲牢左謂鄭服盖景<lb/>
公成二年敗齊師于鞌晉霸復興三年又以諸侯伐鄭<lb/>
故至此鄭來就盟書此者喜晉之能收鄭而郤楚也然<lb/>
非特鄭之屈服而齊侯亦從則蟲牢之盟盛於斷道自<lb/>
襄公以來未之有矣然有大可罪者是年定王即位景<lb/>
<pb n="20a"/>
公不能率諸侯以奔命而同盟講好脩禮文之事不恤<lb/>
天王之喪其惡可知也　七年公會晉侯齊侯宋公衞<lb/>
侯曹伯莒子邾子杞伯救鄭八月戊辰同盟于馬陵楚<lb/>
以蟲牢之盟鄭伯服晉公子嬰齊帥師伐之景公新得<lb/>
諸侯急鄭之難且慮鄭之病楚復與晉貳於是大合諸<lb/>
侯以救鄭鄭既再服故同盟馬陵以固鄭心夫楚以一<lb/>
國伐之而晉有九國救之同盟之後楚不敢以爭鄭鄭<lb/>
不敢向楚也然不過二年鄭復歸楚晉雖命將興師執<lb/>
<pb n="20b"/>
其人伐其國終景公之世卒不足以得鄭則馬陵之盟<lb/>
其援鄭亦淺矣　九年公會晉侯宋公衞侯鄭伯曹伯<lb/>
莒子杞伯同盟于蒲左謂歸汶陽之田故諸侯貳於晉<lb/>
晉懼會于蒲以㝷馬陵之盟盖晉為是盟非特虞諸侯<lb/>
之貳且虞鄭之從楚也然當時晉楚角敵鄭無適從晉<lb/>
雖得鄭而不能終保故是年秋晉人執鄭伯且使欒書<lb/>
伐鄭十年晉再稱兵鄭皆不服則以晉之兵威不足以<lb/>
攝楚故也　十五年公會晉侯衞侯鄭伯曹伯宋世子<lb/>
<pb n="21a"/>
成齊國佐邾人同盟于戚是時厲公當國雖國勢未衰<lb/>
然德不足以懷諸侯諸侯事晉稍怠故是盟惟衞鄭曹<lb/>
二國親來聽命宋以世子齊以卿邾以大夫而其君不<lb/>
親至較之蟲牢馬陵亦少替矣左謂討曹成公攷之傳<lb/>
成公殺世子而自立故晉侯於此討之觀經十二年伐<lb/>
秦之役曹伯廬卒于師則左氏之傳信矣晉侯討得其<lb/>
罪又執之以歸京師可謂正矣故執曹伯獨書晉侯之<lb/>
爵所以異於他文也　十七年公㑹尹子單子晉侯齊<lb/>
<pb n="21b"/>
侯宋公衞侯曹人邾人伐鄭六月已酉同盟于柯陵鄭<lb/>
自十六年同楚子戰于鄢陵楚鄭雖敗然至此猶未服<lb/>
故厲公復合諸侯伐鄭而同盟也觀經是年又書八國<lb/>
伐鄭柯陵之盟尚未服也夫齊侯之霸致王人於盟會<lb/>
春秋猶且譏之况同伐哉今厲公致王二卿與之伐國<lb/>
既無服鄭之功又有致王人之惡宜得罪於春秋也嗚<lb/>
呼盛衰無常理勝敗無常勢會稽之棲勾踐以霸黄池<lb/>
之會夫差以强則恃勝而危因敗而興者從古以然景<lb/>
<pb n="22a"/>
公繼靈成之業霸德中衰邲之戰雖挫辱於楚景公深自<lb/>
懲艾念德不忘脩盟會勤諸侯者意未嘗不在邲也是<lb/>
以諸侯浸浸以歸而鞌之戰遂一舉而服齊伐鄭之役<lb/>
再舉而得鄭晉文之業至景公中興則邲之敗是迺所<lb/>
以為勝也厲公蒙景公盛烈而驟勝鄢陵不能荷負驕<lb/>
矜日滋鄭伯陰睨其不德不懼鄢陵之敗附楚愈固故<lb/>
終厲即世鄭訖不從卒之禍起肘腋國内相殘三郤誅<lb/>
胥童死晉厲弑欒書中行偃幾不免於禍則鄢陵之勝<lb/>
<pb n="22b"/>
是迺所以為敗也然則為人君者鑒景公之所以興懲<lb/>
厲公之所以亡天下國家可長保矣　十八年仲孫蔑<lb/>
會晉侯宋公衞侯邾子齊崔杼同盟于虛朾左謂謀救<lb/>
宋也盖宋平初立以蕩澤之亂殺公子肥魚石奔楚楚<lb/>
為魚石而興師病宋故十八年楚鄭伐宋魚石入彭城<lb/>
是年冬又連鄭侵宋宋告難於齊悼公自㑹諸侯同盟<lb/>
虛朾以謀救之是以襄元年欒黶合九國大夫圍宋彭<lb/>
城晉雖力救終不能息楚之病宋故是年公子壬夫帥<lb/>
<pb n="23a"/>
師侵宋而鄭以楚故二年亦興師伐宋則虛朾之盟足<lb/>
以逐魚石而不能弭楚兵也　襄三年公㑹單子晉侯<lb/>
宋公衞侯鄭伯莒子邾子齊世子光已未同盟于雞澤<lb/>
是時悼公嗣霸城虎牢以偪鄭鄭遂請服故晉合諸侯<lb/>
復為是盟以固鄭心陳侯以晉德可依鄭已畏服不待<lb/>
盟㑹之紏率兵威之脅制遂遣袁僑逺來如會則雞澤<lb/>
之盟盖悼公之餘烈可以亞踐土之盛矣　九年公㑹<lb/>
晉侯宋公衞侯曹伯莒子邾子滕子薛伯杞伯小邾子<lb/>
<pb n="23b"/>
齊世子光伐鄭十有二月己亥同盟于戯盖晉自雞澤<lb/>
之盟以後㑹戚救陳㑹鄬㑹邢邱鄭皆未叛至八年楚<lb/>
公子貞伐鄭鄭始及楚平故九年合十二國伐之同盟<lb/>
于戯下書楚子伐鄭則知戯之盟鄭嘗服晉矣然明年<lb/>
柤之㑹鄭又不來且與楚伐宋晉復合十二國伐之戍<lb/>
鄭虎牢鄭猶未服至十一年晉侯復合十二國伐之同<lb/>
盟亳城北鄭猶未服且連楚伐宋晉侯合十二國伐之<lb/>
會于蕭魚鄭始純服晉矣夫以鄭之難服如此非悼公<lb/>
<pb n="24a"/>
德業之隆兵威之強盟會益堅諸侯不懈則雖窮師旅<lb/>
弊兵革吾知其不能得鄭也然則雞澤之盟蕭魚之會<lb/>
其悼公之懿乎　十九年諸侯盟于祝柯齊自師敗于<lb/>
鞌純附於晉不敢病魯悼公既没間晉之衰數侵魯鄙<lb/>
是以十八年平公合十二國同以圍齊十九年盟于祝<lb/>
柯既盟之後齊遂殺高厚以説於晉二十年遂同澶淵<lb/>
之盟而魯自是少免侵伐則盟于祝柯平公亦足以服<lb/>
齊也晉以齊平於是復合諸侯盟于澶淵明年商任之<lb/>
<pb n="24b"/>
會又明年沙隨之會齊侯皆與雖足以見晉之功然不<lb/>
及一年齊復敢以伐晉晉平之霸不逮悼公逺矣　二<lb/>
十五年公會晉侯宋公衞侯鄭伯曹伯莒子邾子滕子<lb/>
薛伯杞伯小邾子于夷儀八月已已諸侯同盟于重邱<lb/>
左謂齊成故也盖晉以齊叛再合諸侯將以伐齊齊人<lb/>
懼弑莊公以求成晉侯許之於是同盟重邱夫莊公復<lb/>
背澶淵之盟加兵晉衞信不道矣然齊人弑君以求成<lb/>
為霸主者討之可也晉侯不能明典刑以討齊亂而聽<lb/>
<pb n="25a"/>
其結平則是助齊人弑君之惡耳何以宗諸侯而長諸<lb/>
夏乎是以春秋先書崔子之弑而後書重邱之盟所以<lb/>
著晉侯之惡也　昭十三年公會劉子晉侯齊侯宋公<lb/>
衞侯鄭伯曹伯莒子邾子滕子薛伯杞伯小邾子于平<lb/>
邱八月甲戌同盟于平邱公不與盟者春秋自宋之會<lb/>
諸侯不出大夫專盟十年而至于申自申之會大夫不<lb/>
出夷狄專盟者又十年而至于此是時强楚横行中國<lb/>
踐蔑陳蔡諸侯俛首帖耳無敢伉者晉昭一旦會王人<lb/>
<pb n="25b"/>
鳩諸侯而同盟以脩曠墜之禮似亦可嘉也然承楚靈<lb/>
弑逆之禍諸侯如是之衆卒不能抗楚則雖聲言同盟<lb/>
亦虛文耳故自是訖會召陵諸侯復不出者二十四年<lb/>
鄟陵之盟邾紀亦從而晉反不出主盟之事實歸於齊<lb/>
則其衰頽不振日甚於前宜乎諸侯解體莫肯聽命也<lb/>
平邱之盟公不與者左以邾莒愬于晉曰魯朝夕伐我<lb/>
幾亡矣故晉侯不與公盟夫魯苟伐莒邾侵陵無厭晉<lb/>
為霸主則聲其罪以討之可也今聽小國之言遂外魯<lb/>
<pb n="26a"/>
而不與之盟何以令諸侯哉經書公不與盟亦以惡晉<lb/>
侯也　定四年公會劉子晉侯宋公蔡侯衞侯陳子鄭<lb/>
伯許男曹伯莒子邾子頓子胡子滕子薛伯杞伯小邾<lb/>
子齊國夏于召陵侵楚夏五月公及諸侯盟于臯鼬是<lb/>
時强吳特起楚勢已衰蔡陳胡頓悉歸中國故晉侯乗<lb/>
其衰替合諸侯以侵之同盟臯鼬然中國之勢至是愈<lb/>
弱兵革雖衆卒不能以病楚故止書侵而已侵云者見<lb/>
其不能伐之也晉率諸侯既不能病楚師敗績也嗟乎<lb/>
<pb n="26b"/>
平邱之盟乗簒弑之隙臯鼬之盟合諸侯之衆尚不能<lb/>
成尺寸之功彼區區之吳乃能一戰敗楚豈以吳之一<lb/>
國反大於中國諸侯哉當時大夫内亂楚人外横逐君<lb/>
者有之簒位者有之頽波横潰不可救藥雖舉天下之<lb/>
衆曽不如一國之寡也可勝歎哉所謂大盟者此也<lb/>
　　　經書大夫盟八其間散盟四大盟四<lb/>
桓十一年齊人衞人鄭人盟于惡曹惡曹之盟以十年<lb/>
戰魯于郎故盟以結之然郎之戰經書齊侯衞侯鄭伯<lb/>
<pb n="27a"/>
而此貶稱人若書大夫盟者惡其伐有辭勞師旅不自<lb/>
省其不義而又盟之以逞其欲也故貶而人之夷諸侯<lb/>
若大夫也　文三年公孫敖會宋公陳侯鄭伯晉士榖<lb/>
盟于垂隴垂隴之盟左謂討衞故也書士榖堪其事也<lb/>
按經元年衞人伐晉故士榖盟諸侯及大夫以討之然<lb/>
自春秋以來未有大夫專盟敖與士榖首啓其惡自是<lb/>
諸國大夫例專盟會故春秋謹書之以懲其不軌也<lb/>
宣十二年晉人宋人衞人曹人同盟于清邱清邱之盟<lb/>
<pb n="27b"/>
左謂晉原榖宋華椒衞孔逹曹人同盟于清邱曰恤病<lb/>
討貳宋為主盟故伐陳衞人救之夫諸侯之大夫例皆<lb/>
書名氏此貶稱人者是年宋伐陳而衞救之是不討貳<lb/>
也明年楚伐宋而晉不救是不恤病也斯違於清邱之<lb/>
盟矣故人以微之然宋師伐陳正得討貳宜無可貶而<lb/>
亦稱人者按經十五年宋人及楚人平經書宋人今人<lb/>
之者以其中國而與夷狄平也孔子追治其事故不少<lb/>
隠焉曹小國例當稱人無所褒貶　成二年袁婁之盟<lb/>
<pb n="28a"/>
以鞌之戰晉敗齊師齊侯屈服故遣國佐如師請盟夫<lb/>
頃公數疾諸侯以啓此戰信不道矣然魯出四卿會晉<lb/>
曹衞敗而盟之亦未為得也此大夫之四散盟也<lb/>
　　　大盟四<lb/>
僖二十九年會王人晉人宋人齊人陳人蔡人秦人盟<lb/>
于翟泉左謂㝷踐土之盟且謀伐鄭也卿不書罪之也<lb/>
在禮卿不㑹公侯㑹伯子男可也夫小白致王世子盟<lb/>
宰周公以身親之春秋猶譏其僭况晉人使大夫以盟<lb/>
<pb n="28b"/>
王人哉此晉文之譎所以不逮乎小白也　襄三年公<lb/>
㑹單子晉侯宋公衞侯鄭伯莒子邾子齊世子光盟于<lb/>
雞澤悼公霸業至是而盛既合諸侯同盟矣而袁僑適<lb/>
至以諸侯盟之則嫌於不敵使叔孫豹及諸侯之大夫<lb/>
盟袁僑經兩書及者美袁僑之得正惡諸侯大夫之僭<lb/>
盟也　十六年公㑹晉侯宋公衞侯鄭伯曹伯莒子邾<lb/>
子薛伯杞伯小邾子于湨梁湨梁之盟以大夫敵君故<lb/>
書戊寅大夫盟夫大夫專盟雖始於文公時然或合而<lb/>
<pb n="29a"/>
同盟或會一國而自盟未有獨書大夫至此湨梁則諸<lb/>
侯同會而盟在大夫是見諸侯之失政也盖盟者執一<lb/>
國之信專可否之權而使大夫主之則諸侯失政可知<lb/>
　二十七年豹及諸侯之大夫盟于宋者按左氏宋向<lb/>
戍欲弭諸侯之兵故合晉楚及諸國大夫㑹而盟之兩<lb/>
言于宋者以見事起於宋故即而盟也然自春秋以來<lb/>
未有晉楚交盟今晉平失道使大夫與楚同盟是挈中<lb/>
國而歸之楚也其何以望霸哉聖人深疾其然故㑹與<lb/>
<pb n="29b"/>
盟以顯書之所以甚中國之弱而疾荆楚之愈横也此<lb/>
大夫之四大盟也<lb/>
　　　經書楚之盟六<lb/>
　　　　僖十九年盟于齊　二十一年盟于鹿上<lb/>
　　　　是年又盟于薄　僖二十七年盟于宋　宣<lb/>
　　　　十一年盟于辰陵　成二年盟于蜀<lb/>
齊之盟宋楚爭霸故是年宋則率曹邾盟于曹南楚則<lb/>
率陳蔡魯鄭盟于齊夫宋盟之則兩國爭雄可知也曹<lb/>
<pb n="30a"/>
邾附宋故從宋盟陳蔡魯鄭附楚故從楚盟觀經之文<lb/>
曰㑹盟于齊則魯與齊皆與矣而内不出主名齊不書<lb/>
人諱以齊魯大國小白方殁而從呉楚盟也諱從楚人<lb/>
盟而陳蔡鄭不諱三國受脅於楚盟之固宜不足深諱<lb/>
也楚實主盟而加陳蔡於上者不以楚人先中國也雖<lb/>
然宋盟曹南楚盟齊其勢猶足以相敵至二十一年宋<lb/>
人齊人楚人盟于鹿上鹿上之盟宋之力已弱於楚故<lb/>
經書宋齊楚人盟于鹿上夫宋始與之爭霸而今與之<lb/>
<pb n="30b"/>
同盟其弱可知也及盂之㑹見執于楚則襄公身受其<lb/>
辱又非止於同盟而已楚既執宋公故宋公畏其強始<lb/>
委身聽命往盟于薄經於執與釋皆不繫之楚者不與<lb/>
楚之辱中國也故薄之盟總言諸侯使若諸侯共執焉<lb/>
嗟夫小白既亡中國之勢一旦不振宋襄勉强攜持終<lb/>
不成功師敗身殞而國幾亡是致楚勢愈横殘暴無厭<lb/>
故二十六年伐宋圍緡至二十七年連陳蔡衞許圍宋<lb/>
宋不勝其患乃始請盟于楚以求免於兵革此經所以<lb/>
<pb n="31a"/>
書公㑹諸侯盟于宋曰盟于宋則知宋之請盟也其後<lb/>
晉文興霸敗楚城濮釋宋之耻中國賴以少安逮重耳<lb/>
殁至景公時承靈成之後晉德浸替陳鄭從楚故楚子<lb/>
盟之于辰陵以固兩國之附也然陳鄭是時猶有顧晉<lb/>
之心故是時楚子入陳明年圍鄭而邲之戰又敗晉師<lb/>
自是陳鄭兩國始帖服於楚用見晉之衰弱也逮成二<lb/>
年楚恃邲之戰勢益暴横諸侯因之故成二年公及楚<lb/>
人秦人宋人陳人衞人鄭人齊人曹人邾人薛人鄫人<lb/>
<pb n="31b"/>
盟于蜀蜀之盟從楚者十一國齊秦宋衞皆號顯諸侯<lb/>
而屈膝受盟不以為恥盖自重耳殁楚人強盛未有加<lb/>
於此也使前無二霸後無悼公則中國之大幾何不合<lb/>
為楚哉此楚之盟見於經者也<lb/>
　　　總論<lb/>
夫總諸盟以論同盟者十六伐而盟者四救而盟者一<lb/>
會而盟者三<hi>葵邱新城夷儀</hi>盟王臣者八盟于師者二<lb/>
其間或諸侯或大夫或夷狄或盟而合義或盟而非正<lb/>
<pb n="32a"/>
皆已備言於前矣就其中以等之莫善於同盟何則隠<lb/>
桓之間不過列國諸侯自結盟好營其私欲而已未有<lb/>
大合諸侯以名義安中國也小白之興始有同盟之事<lb/>
後世因之晉國諸君遂得循其軌轍凡繫中國之利病<lb/>
必合諸侯而同盟其間雖間有攜貳而駢肩接武并力<lb/>
一心亦足以維持中國使不至於横潰故雖吳越之強<lb/>
横兵車馬跡交亂天下而不能亡天下者繫同盟之力<lb/>
也考之諸盟在小白之時莫盛貫之盟至牡邱則稍衰<lb/>
<pb n="32b"/>
矣在景公時莫盛於蟲牢之盟至蒲則稍衰矣在悼公<lb/>
時莫盛於雞澤之盟當時鄭已純服二十一年叛晉則<lb/>
是盟非特隆於一時盖自重耳之没未有也自悼公没<lb/>
厯平至昭霸業墮地合國同盟雖間有之然既不足以<lb/>
得鄭又不足以敵楚無復曩時強盛雖盟無益也然夷<lb/>
狄之國在春秋有三惟楚之盟六見於經至吳與秦則<lb/>
蔑然無聞何也盖楚雖數病中國而諸侯從之者不過<lb/>
陳蔡鄭而已况其往來晉楚服叛不常其修盟之事宜<lb/>
<pb n="33a"/>
於罕見至秦則僻處西土鮮通中原吳雖攝楚之迹累<lb/>
會諸侯然絶無與國以為肘腋之助將誰與盟哉嗚呼<lb/>
向使春秋無齊晉之君齊晉無同盟之事主盟之柄歸<lb/>
於吳楚則中國之民被髪左衽久矣然則障巨川狂瀾若<lb/>
二霸者誠有功於衰周也<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋比事巻十二<lb/>
</p>
<p>
</p>
  </div>
</body>
</text>
</TEI>
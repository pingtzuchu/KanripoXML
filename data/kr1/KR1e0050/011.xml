<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通説卷十一</head>
    <p>
<pb n="1a"/>
欽定四庫全書<lb/>
　春秋通説卷十一　　　　宋　黄仲炎　撰<lb/>
　　昭公<lb/>
元年春王正月公即位叔孫豹㑹晉趙武楚公子圍齊<lb/>
國弱宋向戌衛齊惡陳公子招蔡公孫歸生鄭罕虎許<lb/>
人曹人于虢三月取鄆<lb/>
夏秦伯之弟鍼岀奔晉<lb/>
　按左氏秦伯之弟鍼富於秦懼得罪焉而奔晉猶以<lb/>
<pb n="1b"/>
　車千乗行世有畏影而走之日者不知走之日而影<lb/>
　不離身也鍼懼以富得罪旣知富之爲已累矣猶挾<lb/>
　累而逃之豈不愚哉昔鄭公孫黒肱有疾盡歸其邑<lb/>
　于公曰生於亂世貴而能貧民無求焉可以後亡齊<lb/>
　以崔氏之亂與晏氏邶殿其鄙六十晏子辭曰慶氏<lb/>
　之邑足欲故亡吾邑不足欲也益之以邶殿乃足欲<lb/>
　足欲亡無日矣不受邶殿非惡富也恐失富也嗚呼<lb/>
　使鍼而知此豈至於出奔哉此可爲貪富者之戒也<lb/>
<pb n="2a"/>
　然為人兄而不能詔其弟使之侈富而奔之秦伯亦<lb/>
　有罪已<lb/>
六月丁巳邾子華卒晉荀吳帥師敗狄于大鹵秋莒去<lb/>
疾自齊入于莒莒展輿出奔吳叔弓帥師疆鄆田<lb/>
葬邾悼公冬十有一月己酉楚子麋卒楚公子比出奔<lb/>
晉<lb/>
二年春晉侯使韓起來聘夏叔弓如晉秋鄭殺其大夫<lb/>
公孫黒<lb/>
<pb n="2b"/>
冬公如晉至河乃復季孫宿如晉<lb/>
　榖梁子謂公如晉則不得入季孫宿如晉則得入惡<lb/>
　季孫宿也不知春秋於季孫何責哉斥其君而禮其<lb/>
　臣所以成季孫之亂者晉之罪也<lb/>
三年春王正月丁未滕子原卒夏叔弓如滕五月葬滕<lb/>
成公<lb/>
　襄五年季孫行父卒六年滕子來朝名曰朝公實以<lb/>
　季孫宿新繼父位而來爾滕為季孫所厚故滕子卒<lb/>
<pb n="3a"/>
　而卿共葬事也<lb/>
秋小邾子來朝八月大雩<lb/>
冬大雨雹<lb/>
　季氏專國有無君之志人道乖戾干犯隂陽故冬春<lb/>
　之間大雨雹者再時魯人申豐區區以不藏冰為咎<lb/>
　可謂矯誣上天矣得非有所畏而不敢正言之歟抑<lb/>
　豈非黨附季孫故曲為之解使其君莫之疑歟後世<lb/>
　如漢張禹借經學以文姦謂春秋書日食地震為諸<lb/>
<pb n="3b"/>
　侯相殺邊冦内侵所致使成帝不疑王氏盗權者盖<lb/>
　用申豐之術也<lb/>
北燕伯欵出奔齊<lb/>
　按左氏燕簡公多嬖寵欲去諸大夫而立其寵人燕<lb/>
　大夫殺公之外嬖公懼而奔是昵嬖寵而蔑冢卿失<lb/>
　君人之道矣故李徳裕戒武宗不宜與賤人圖柄臣<lb/>
　者其知此哉<lb/>
四年春王正月大雨雹夏楚子蔡侯陳侯鄭伯許男徐<lb/>
<pb n="4a"/>
子滕子頓子胡子沈子小邾子宋世子佐淮夷㑹于申<lb/>
楚人執徐子秋七月楚子蔡侯陳侯許男頓子胡子沈<lb/>
子淮夷伐吳執齊慶封殺之遂滅頼<lb/>
九月取鄫<lb/>
　春秋國言滅邑言取鄫國也自襄六年見滅於莒遂<lb/>
　為莒邑至是魯乗莒亂而有之故言取也書取鄫者<lb/>
　明魯人茍貪其土無興滅繼絶之義也<lb/>
冬十有二月乙卯叔孫豹卒<lb/>
<pb n="4b"/>
五年春王正月舍中軍<lb/>
　舍中軍者季氏獨强也左氏謂初作三軍三分公室<lb/>
　而各有其一及其舍之四分公室季氏擇二而二子<lb/>
　各一<lb/>
楚殺其大夫屈申公如晉夏莒牟夷以牟婁及防兹來<lb/>
奔秋七月公至自晉<lb/>
戊辰叔弓帥師敗莒師于蚡泉<lb/>
　魯三家者納莒之叛臣而受其賂邑莒人來討則設<lb/>
<pb n="5a"/>
　詐以敗之豈復有禮義亷恥之心哉茍無禮義亷恥<lb/>
　之心則宜其無所不至矣孟子曰無禮義則上下亂<lb/>
　此季氏所以逐其君也<lb/>
秦伯卒冬楚子蔡侯陳侯許男頓子沈子徐人越人伐<lb/>
吳<lb/>
六年春王正月把伯益姑卒葬秦景公夏季孫宿如晉<lb/>
葬把文公宋華合比出奔衞秋九月大雩楚薳罷帥師<lb/>
伐吳冬叔弓如楚齊侯伐北燕<lb/>
<pb n="5b"/>
七年春王正月曁齊平<lb/>
　平以釋怨復於善也春秋書平則皆非善者也鄭人<lb/>
　來輸平結魯以仇宋也公及齊侯平莒及郯假義以<lb/>
　為利也宋人及楚人平大夫自相謀也曁齊平三家<lb/>
　所欲也及齊平及鄭平結叛晉也故曰皆非善者也<lb/>
　若夫曁猶及也二傳有汲汲不得已之辨妄矣書曰<lb/>
　咨爾羲曁和又曰及祖甲及我周文王豈亦有汲汲<lb/>
　不得已之辨哉<lb/>
<pb n="6a"/>
三月公如楚叔孫婼如齊涖盟夏四月甲辰朔日有食<lb/>
之秋八月戊辰衞侯惡卒九月公至自楚冬十有一月<lb/>
癸未季孫宿卒十有二月癸亥葬衞襄公<lb/>
八年春陳侯之弟招殺陳世子偃師<lb/>
　陳侯寵公子留以揺冢嗣致其弟招殺之於是陳侯<lb/>
　卒國内亂楚遂滅陳盖世子國之本不可動也自古<lb/>
　人君以私愛廢殺世子者未有不如陳侯之亂其國<lb/>
　者也可不戒哉<lb/>
<pb n="6b"/>
夏四月辛丑陳侯溺卒叔弓如晉楚人執陳行人干徴<lb/>
師殺之陳公子留出奔鄭<lb/>
秋蒐于紅<lb/>
　蒐狩者因田獵以治兵有國者歳時不能廢也經書<lb/>
　蒐狩八豈其通二百四十二年之間而蒐狩止此歟<lb/>
　盖近於禮者不書書其非禮者也公狩于郞言逺地<lb/>
　也公及齊人狩于禚言與讎狩也然猶稱公狩見兵<lb/>
　權猶在公也自襄昭以來兵權制於三家故蒐于紅<lb/>
<pb n="7a"/>
　大蒐于比蒲之類皆不稱公盖公不得與焉爾<lb/>
陳人殺其大夫公子過大雩冬十月壬午楚師滅陳執<lb/>
陳公子招放之于越殺陳孔奐葬陳哀公<lb/>
九年春叔弓㑹楚子于陳許遷于夷夏四月陳災秋仲<lb/>
孫貜如齊冬築郞囿<lb/>
十年春王正月夏齊欒施來奔秋七月季孫意如叔弓<lb/>
仲孫貜帥師伐莒戊子晉侯彪卒<lb/>
九月叔孫婼如晉葬晉平公<lb/>
<pb n="7b"/>
　按左氏諸侯之大夫㑹晉平公葬欲因見新君鄭子<lb/>
　皮以幣行至用百兩千人之費舉鄭而言則諸大夫<lb/>
　可見矣不亦侈而病民乎流弊日甚至于戰國如秦<lb/>
　楚燕魏之㑹趙葬各出銳師萬人比諸大夫㑹葬晉<lb/>
　平時又十倍矣淫靡若此民何以堪哉<lb/>
十有二月甲子宋公成卒<lb/>
十有一年春王二月叔弓如宋葬宋平公<lb/>
夏四月丁巳楚子虔誘蔡侯般殺之于申<lb/>
<pb n="8a"/>
　楚子虔誘蔡侯般殺之盖詐殺也詐殺楚之常習也<lb/>
　而春秋必以誘書者明楚之用詐而戒他國之效尤<lb/>
　也此義不明而後有為天子而行詐如唐憲宗使曹<lb/>
　華殺沂軍士者矣楚子虔何以名傳曰絶之也抑不<lb/>
　思楚子虔不道非止一事孰非可絶者何獨於此焉<lb/>
　絶之盖春秋諸侯卒弑殺例稱名故名蔡侯則不得<lb/>
　不名楚子也<lb/>
楚公子棄疾帥師圍蔡五月甲申夫人歸氏薨<lb/>
<pb n="8b"/>
大蒐于比蒲<lb/>
　蒐以大名有盡物之害也喪不廢蒐無忌君之心也<lb/>
　所以為此者三家焉爾公不與也<lb/>
仲孫貜㑹邾子盟于祲祥秋季孫意如㑹晉韓起齊國<lb/>
弱宋華亥衞北宫佗鄭罕虎曹人把人于厥憗九月己<lb/>
亥葬我小君齊歸冬十有一月丁酉楚師滅蔡執蔡世<lb/>
子有以歸用之<lb/>
十有二年春齊髙偃帥師納北燕伯于陽三月壬申鄭<lb/>
<pb n="9a"/>
伯嘉卒夏宋公使華定來聘公如晉至河乃復五月葬<lb/>
鄭簡公楚殺其大夫成熊秋七月冬十月公子憗出奔<lb/>
齊楚子伐徐晉伐鮮虞<lb/>
十有三年春叔弓帥師圍費<lb/>
　南蒯以費叛故叔弓帥師圍之也費季氏邑而叔弓<lb/>
　圍之何也三家合為一體以弱公室也春秋之世諸<lb/>
　侯無天子故大夫無諸侯大夫無諸侯故陪臣無大<lb/>
　夫上行之則下效之爾<lb/>
<pb n="9b"/>
夏四月楚公子比自晉歸于楚弑其君䖍于乾谿<lb/>
　自古暴虐人之君未有不暴虐其身者也觀楚䖍乗<lb/>
　晉之衰肆其威𦦨兵車無歳不至於中國執徐子殺<lb/>
　齊慶封以討陳亂為名而滅陳殺陳孔奐于徴師以<lb/>
　討蔡般為名而滅蔡執蔡世子有用之淫刑以逞視<lb/>
　人命如土芥所至風靡沛然自以為得志矣當時晉<lb/>
　叔向能先䇿其必自禍曰桀克有緡以喪其國紂克<lb/>
　東夷以殞其身楚小位下而亟暴於二王能無咎乎<lb/>
<pb n="10a"/>
　盖不數年而有乾谿之變春秋備紀其迹以為暴君<lb/>
　虐主之戒豈不明哉後代如秦始皇剗滅六國鞭笞<lb/>
　宇内侈心肆志亦自以為萬世帝王之業不知一夫<lb/>
　作難七廟為墟盖出乎爾者反乎爾者也<lb/>
楚公子棄疾殺公子比<lb/>
秋公㑹劉子晉侯齊侯宋公衞侯鄭伯曹伯莒子邾子<lb/>
滕子薛伯把伯小邾子于平丘八月甲戌同盟于平丘<lb/>
公不與盟晉人執季孫意如以歸公至自㑹<lb/>
<pb n="10b"/>
　平丘之集偶乗楚靈之死爾使楚靈不死晉寧得以<lb/>
　合諸侯哉然諸侯方脫楚靈之虐駢首從晉使晉人<lb/>
　以徳綏之是飢易食渴易飲也今晉人令於諸侯曰<lb/>
　寡君有革車四千乗在雖以無道行之必可畏也於<lb/>
　是斥魯侯於盟執其大夫以歸盖借是以威諸侯無<lb/>
　乃又倣楚靈之不道乎自是人心失望晉不能合諸<lb/>
　侯者十有餘年故春秋書平丘之㑹盟不但以其盟<lb/>
　王官為罪也惡無道焉爾<lb/>
<pb n="11a"/>
蔡侯廬歸于蔡陳侯吳歸于陳<lb/>
　楚平即位封陳蔡而皆復之禮也何以書曰周道既<lb/>
　衰諸侯無伯固昔桓公之所恥也<lb/>
冬十月葬蔡靈公公如晉至河乃復吳滅州來<lb/>
十有四年春意如至自晉三月曹伯滕卒夏四月秋葬<lb/>
曹武公八月莒子去疾卒冬莒殺其公子意恢<lb/>
十有五年春王正月吳子夷末卒<lb/>
二月癸酉有事于武宫籥入叔弓卒去樂卒事<lb/>
<pb n="11b"/>
　春秋前書有事于太廟仲遂卒于垂壬午猶繹萬入<lb/>
　去籥明有卿佐之喪翌日可廢繹而猶繹非也此書<lb/>
　有事于武宫籥入叔弓卒去樂卒事明廟樂旣陳雖<lb/>
　有卿佐之喪不可以去樂而去樂亦非也可以廢繹<lb/>
　而猶繹是薄卿佐之喪也不可以去樂而去樂是輕<lb/>
　祖考之祭也豈非昭公之時三家專政故視卿佐之<lb/>
　喪重於廟祭歟聖人斟酌典禮而裁處其中以律斯<lb/>
　世違乎此者必書使後之王者有攷也唐裴寛議廟<lb/>
<pb n="12a"/>
　樂謂廟尊忌卑則作樂廟卑忌尊則備而不奏斯亦<lb/>
　庶幾春秋之義矣或曰君在祭樂之中適有卿佐之<lb/>
　喪不以聞卒事而以聞<lb/>
夏蔡朝吳出奔鄭六月丁巳朔日有食之秋晉荀吳帥<lb/>
師伐鮮虞冬公如晉<lb/>
十有六年春齊侯伐徐楚子誘戎蠻子殺之夏公至自<lb/>
晉秋八月已亥晉侯夷卒九月大雩季孫意如如晉冬<lb/>
十月葬晉昭公<lb/>
<pb n="12b"/>
十有七年春小邾子來朝夏六月甲戌朔日有食之秋<lb/>
郯子來朝<lb/>
八月晉荀吳帥師滅陸渾之戎<lb/>
　陸渾之戎錯處伊雒王畿之地晉荀吳帥師滅之義<lb/>
　也何以書曰荀吳用兵周疆不請命於天子而以有<lb/>
　事於雒行詐罔上罪莫大焉其與楚子觀兵而問鼎<lb/>
　者情狀不異矣<lb/>
冬有星孛于大辰<lb/>
<pb n="13a"/>
　先儒謂大辰心也心為明堂天子之象前星為太子<lb/>
　後星為庶子孛星加心天子嫡庶將亂也觀此年星<lb/>
　孛于大辰之後五年景王崩朝猛爭立王室大亂天<lb/>
　之垂象信哉<lb/>
楚人及吳戰于長岸<lb/>
十有八年春王三月曹伯須卒夏五月壬午宋衞陳鄭<lb/>
災六月邾人入鄅秋葬曹平公冬許遷于白羽<lb/>
十有九年春宋公伐邾<lb/>
<pb n="13b"/>
夏五月戊辰許世子止弑其君買<lb/>
　三傳皆謂許止進藥於君父而藥殺罪在不嘗藥而<lb/>
　被弑君之名若是則罪疑從重豈聖人忠厚之心哉<lb/>
　盖止進藥而藥殺是殺不以刃而以藥也猶漢霍光<lb/>
　夫人顯私使乳醫淳于衍行毒藥殺許后是也茍以<lb/>
　不嘗藥而盖其藥殺之情則世之亂臣賊子皆得借<lb/>
　是以逃罪矣<lb/>
已卯地震秋齊髙𤼵帥師伐莒冬葬許悼公<lb/>
<pb n="14a"/>
二十年春王正月<lb/>
夏曹公孫㑹自鄸出奔宋<lb/>
　鄸曹邑也公孫㑹自鄸出奔宋者盖自其國都出止<lb/>
　于鄸又自鄸而奔宋故春秋以自鄸書爾公羊子乃<lb/>
　謂自鄸者叛也不言叛爲公子喜時之後諱也喜時<lb/>
　賢者也賢者子孫故君子諱之其誣經以誤世甚矣<lb/>
　春秋於列國大夫叛則書叛奔則書奔未有奔而可<lb/>
　誣爲叛也未有叛而可諱爲奔也叛者人臣之大惡<lb/>
<pb n="14b"/>
　也昔者周公以管叔監殷管叔以殷叛管叔非聖人<lb/>
　之後歟而周公不能赦也今以曹公孫㑹爲賢者之<lb/>
　後雖叛其君父而猶爲之諱焉則是周公不當誅管<lb/>
　叔而當爲管叔諱之寜亂天下國家而已矣豈理也<lb/>
　哉從公羊之説則凡賢者之後皆可肆其惡而無恐<lb/>
　矣<lb/>
秋盜殺衞侯之兄縶<lb/>
　賊人犯上曰盜盜殺衞侯之兄縶盖賤者爾左氏謂<lb/>
<pb n="15a"/>
　殺衞縶者齊豹也齊豹爲司寇大夫作其不義而書<lb/>
　曰盜非也使衞大夫殺衞公子春秋當以兩下相殺<lb/>
　之辭書之不應曰盜殺也若謂大夫作不義故以盜<lb/>
　書則春秋大夫之不義至於弑逐其君者衆矣曷不<lb/>
　皆以盜書耶<lb/>
冬十月宋華亥向寜華定出奔陳十有一月辛卯蔡侯<lb/>
廬卒<lb/>
二十有一年春王三月葬蔡平公夏晉侯使士鞅來聘<lb/>
<pb n="15b"/>
宋華亥向寜華定自陳入于宋南里以叛秋七月壬午<lb/>
朔日有食之八月乙亥叔輒卒<lb/>
冬蔡侯朱出奔楚<lb/>
　按左氏蔡朝吳奔鄭蔡侯朱奔楚皆由楚臣費無極<lb/>
　之讒也詩云讒人罔極交亂四國費無極是已有國<lb/>
　家者可無畏哉<lb/>
公如晉至河乃復<lb/>
二十有二年春齊侯伐莒宋華亥向寜華定自宋南里<lb/>
<pb n="16a"/>
出奔楚大蒐于昌間夏四月乙丑天王崩六月叔鞅如<lb/>
京師葬景王<lb/>
王室亂<lb/>
　王室亂者朝猛爭國無主乃亂也書曰宻邇王室詩<lb/>
　曰王室如燬王室之爲言猶王家也<lb/>
劉子單子以王猛居于皇秋劉子單子以王猛入于王<lb/>
城<lb/>
冬十月王子猛卒<lb/>
<pb n="16b"/>
　按經書王子猛卒則知上文書王猛者文闕也王則<lb/>
　不當名名則不爲王矣子猛子朝皆景王庶子也王<lb/>
　世子壽早世子朝有寵於王欲立之未成而王崩其<lb/>
　朝臣劉蚠單旗惡子朝而立王子猛於是子朝因之<lb/>
　以作亂盖劉單主王子猛而尹氏主王子朝故春秋<lb/>
　書劉子單子以王猛居于皇入于王城尹氏立王子<lb/>
　朝以見王之冢嗣不能早定而劉單尹氏皆非重臣<lb/>
　碩輔各以私意立君爲宗社之禍也向使景王能爲<lb/>
<pb n="17a"/>
　身後之謀早定世子之位選擇賢佐寄以柱石如漢<lb/>
　武帝所以任霍光者則晏駕之後安有庶孽爭攘之<lb/>
　禍哉朝用憸壬嗣不早建此禍亂所由起也春秋書<lb/>
　之爲萬世戒明矣<lb/>
十有二月癸酉朔日有食之<lb/>
二十有三年春王正月叔孫婼如晉癸丑叔鞅卒晉人<lb/>
執我行人叔孫婼晉人圍郊夏六月蔡侯東國卒于楚<lb/>
秋七月莒子庚輿來奔<lb/>
<pb n="17b"/>
　庚輿虐而好劔國人患之其亡也宜哉<lb/>
戊辰吳敗頓胡沈蔡陳許之師于雞父胡子髠沈子逞<lb/>
滅獲陳夏齧<lb/>
　雞父之戰七國喪師於吳其爲血刃生民之禍可勝<lb/>
　歎哉胡子髠沈子逞滅何也滅者覆國絶祀之稱也<lb/>
　盖胡沈空其國之衆以狥危亡之事一敗塗地身死<lb/>
　衆殱有滅之道焉故曰滅陳夏齧爲吳所生得故曰<lb/>
　獲<lb/>
<pb n="18a"/>
天王居于狄泉尹氏立王子朝<lb/>
　天王敬王也敬王立不書而書立王子朝者敬王宜<lb/>
　立子朝不宜立也然子朝猛之兄敬王猛之弟也何<lb/>
　敬王宜立而子朝不宜立曰天生民而立之君使司<lb/>
　牧之豈以爲亂首耶是故王者天下歸徃之謂也自<lb/>
　古聖賢繼世雖不幸不蚤定青宫之器受傳璽於慿<lb/>
　几之日則必因羣臣庶民之歸而後踐天位焉漢髙<lb/>
　帝崩羣臣迎立代王太尉勃上天子璽代王曰奉宗<lb/>
<pb n="18b"/>
　廟重事也寡人不足以稱羣臣固請然猶西鄉讓者<lb/>
　三東鄉讓者再明爲衆所戴非巳欲也今子朝以力<lb/>
　劫神器塗炭京邑是自爲亂首不足以王矣若夫敬<lb/>
　王不與於朝猛之爭以待神器之自至非宜在王位<lb/>
　者哉故春不書敬王立而書立王子朝者教戒之義<lb/>
　明矣或曰王子猛不書立豈亦宜立歟曰子猛卒於<lb/>
　方事而未及立者也其曰悼王者追尊之爾<lb/>
八月乙未地震<lb/>
<pb n="19a"/>
冬公如晉至河有疾乃復<lb/>
　公如晉而不得入者四皆不言其故也此獨書有疾<lb/>
　乃復以見他還者皆晉人郤之也<lb/>
二十有四年春王二月丙戌仲孫貜卒婼至自晉夏五<lb/>
月乙未朔日有食之秋八月大雩丁酉把伯郁釐卒冬<lb/>
吳滅巢葬把平公<lb/>
二十有五年春叔孫婼如宋夏叔詣㑹晉趙鞅宋樂大<lb/>
心衞北宫喜鄭游吉曹人邾人滕人薛人小邾人于黄<lb/>
<pb n="19b"/>
父<lb/>
有鸜鵒來巢<lb/>
　劉向因公榖二傳謂鸜鵒宜穴而巢爲隂居陽位之<lb/>
　象是不然春秋書有鸜鵒來巢盖以有爲異不以巢<lb/>
　爲異也鸜鵒非魯地所有今忽有來巢其異可知矣<lb/>
　如漢桓帝時濟隂有五色大鳥見于已氏時以爲鳳<lb/>
　凰者盖羽孽也續漢志以爲政事衰缺梁冀專權所<lb/>
　致亦有鸜鵒來巢之類爾<lb/>
<pb n="20a"/>
秋七月上辛大雩季辛又雩<lb/>
　魯大雩僣禮也不踰月再雩是僣禮之中又瀆禮也<lb/>
九月己亥公孫于齊次于陽州<lb/>
　程氏論易至屯之九五屯其膏小正吉大正凶以為人君<lb/>
　之屯既膏澤有所不下是威權不在已威權不在已而欲<lb/>
　驟正之求凶之道也故惟小正則吉小正漸正之也魯昭<lb/>
　公之於季孫惟懵於漸正之義而驟伐之故及於禍是殆<lb/>
　不然春秋書公孫于齊以見魯侯今日之失國由於前日<lb/>
<pb n="20b"/>
　之失政其禍在漸致而不在驟伐也易曰履霜堅氷至<lb/>
　盖言順也由辨之不早辨也魯政逮於季孫四世矣魯<lb/>
　之人民知有季氏而不知有其君與夫諸侯之國知有<lb/>
　季孫而不知有魯侯者亦久矣始於僖公成於成襄不<lb/>
　能蚤正而預慮及至昭公寄命意如之手身如羇旅受<lb/>
　人指麾去亡國無幾矣事勢至此已無可奈何不勝其<lb/>
　憤而驟伐之幸而得志則如漢和帝之誅竇憲桓帝<lb/>
　之誅梁冀魏孝莊之誅尔朱榮不幸而不勝也則如<lb/>
<pb n="21a"/>
　齊簡公之謀田常髙貴郷公之討司馬昭唐文宗之<lb/>
　圖宦者爾向使不爲剛决而務含忍則如齊鬱林王<lb/>
　知蕭鸞之有異志而取之不能漢獻帝知曹操之不<lb/>
　臣而圖之不果唐昭宗知朱温之必簒而殺之不克皆<lb/>
　飜及於亡雖欲小正之豈可得哉盖世有病疣者於<lb/>
　其萌蘖不能治也月養而歳護之俟其豐大則不可<lb/>
　爲矣驟決之則速斃不決之則終亦斃其有不斃者<lb/>
　幸爾由此觀之有國家者可不謹其㣲哉<lb/>
<pb n="21b"/>
齊侯唁公于野井<lb/>
　齊侯憫昭公之失國而唁之禮也何以書以齊國之<lb/>
　力可以討季孫之罪而不能也徒以言語相勞苦其<lb/>
　婦人女子之仁乎<lb/>
冬十月戊辰叔孫婼卒十有一月己亥宋公佐卒于曲<lb/>
棘<lb/>
十有二月齊侯取鄆<lb/>
　齊侯取鄆以居公是降公爲邑大夫也<lb/>
<pb n="22a"/>
二十有六年春王正月葬宋元公<lb/>
三月公至自齊居于鄆<lb/>
　昭公雖出奔而春秋每歳必書公之所處者存君也<lb/>
　存君者天地之大義也故范氏唐鑑用春秋之法削<lb/>
　武后紀而系之中宗垂教戒於萬世嚴矣<lb/>
夏公圍成<lb/>
　成内邑不附公而圍之宜也何以書按襄十五年齊<lb/>
　侯伐我北鄙圍成公救成至遇盖成邊于齊而齊所<lb/>
<pb n="22b"/>
　欲取者也今昭公在齊而齊因借之以取成謂魯侯<lb/>
　名位猶足以加成而成可必得也不知三家者方合<lb/>
　黨以去其君而成爲孟氏私邑舉其邑之人知有孟<lb/>
　氏而不知有魯君者非一日矣故成爲孟氏死守以<lb/>
　抗昭公如吠堯之犬自爲其主豈復可以逆順之理<lb/>
　化之哉故書公圍成見爲人君而失政之久者雖其<lb/>
　國人猶敵國也<lb/>
秋公㑹齊侯莒子邾子把伯盟于鄟陵<lb/>
<pb n="23a"/>
　季氏逐其君當時列國如齊宋衛莫不有憤焉不平<lb/>
　之意欲謀納公如盟于鄟陵㑹于扈旣而皆中輟無<lb/>
　成何也盖齊侯之所信者梁丘據而諸侯之所聽命<lb/>
　者范獻子據與獻子皆嗜貨者也於是季孫皆以貨<lb/>
　中之故據之言行而齊侯之意回鞅之辨起而宋衛<lb/>
　二君之色沮甚矣利賂之爲天下害也齊晉之臣溺<lb/>
　於利賂雖以逐君之賊如魯季孫者一以賄入則爲<lb/>
　之變亂白黒顚倒是非庇其罪而不問他可知矣然<lb/>
<pb n="23b"/>
　則貪賄之習其可不深懲也哉<lb/>
公至自㑹居于鄆九月庚申楚子居卒<lb/>
冬十月天王入于成周<lb/>
　杜預謂郟鄏爲王城成周爲洛陽天王入于成周者<lb/>
　盖敬王去郟鄏之都而遷于成周焉爾縁成周非舊<lb/>
　都無堅城可衛故三十二年諸侯之大夫共城之也<lb/>
　其不言京師何也京師者衆大之稱臣子尊上之辭<lb/>
　也若天王自言則曰成周爾然則諸侯大夫城成周<lb/>
<pb n="24a"/>
　自臣子言之曰京師可也何乃亦謂之成周盖不言<lb/>
　成周則疑爲郟鄏矣天王入于成周何以書天子無<lb/>
　寜居由天下無勤王之臣子也<lb/>
尹氏召伯毛伯以王子朝奔楚<lb/>
二十有七年春公如齊公至自齊居于鄆夏四月吳弑<lb/>
其君僚楚殺其大夫郤宛秋晉士鞅宋樂祁犂衛北宫<lb/>
喜曹人邾人滕人㑹于扈冬十月曹伯午卒邾快來奔<lb/>
公如齊公至自齊居于鄆<lb/>
<pb n="24b"/>
二十有八年春王三月葬曹悼公公如晉次于乾侯夏<lb/>
四月丙戌鄭伯寜卒六月葬鄭定公秋七月癸巳滕子<lb/>
寜卒冬葬滕悼公<lb/>
二十有九年春公至自乾侯居于鄆齊侯使髙張來唁<lb/>
公公如晉次于乾侯夏四月庚子叔詣卒秋七月<lb/>
冬十月鄆潰<lb/>
　或謂昭公居鄆而鄆人逃之是不能撫其民之所致<lb/>
　不知鄆本莒邑昭公元年取鄆叔弓帥師疆鄆田盖<lb/>
<pb n="25a"/>
　以兵威劫鄆而有之爾今昭公失國又借齊之力取<lb/>
　鄆而居之使鄆人再被兵其視魯侯盖世讎也雖使<lb/>
　昭公善於撫鄆亦恐不足以得其心矣先儒謂秦以<lb/>
　逆取天下當無可保之理雖使順守終亦必亡其知<lb/>
　鄆潰之義乎<lb/>
三十年春王正月公在乾侯夏六月庚辰晉侯去疾卒<lb/>
秋八月葬晉頃公<lb/>
冬十有二月吳滅徐徐子章羽奔楚<lb/>
<pb n="25b"/>
　被滅之國君死于位非奔則不書奔奔則書奔奔而<lb/>
　不名者國小而逺於魯無徃來之禮或滅之者不以<lb/>
　其名赴史不得其名故不書爾吳滅徐徐子出奔而<lb/>
　名者史得其名也<lb/>
三十有一年春王正月公在乾侯<lb/>
季孫意如㑹晉荀躒于適歴<lb/>
　晉侯將納公而先使荀躒㑹季孫是以納君之事取<lb/>
　必於季孫也其可哉齊侯之始謀納公也據取貨以<lb/>
<pb n="26a"/>
　沮之齊宋衞之再謀納公也鞅取貨以沮之今荀躒<lb/>
　與季孫爲㑹得無出於此哉是以晉侯雖有納公之<lb/>
　志而卒於無成徒以空言慰唁之而已盖蔽於荀躒<lb/>
　而莫之察也自古君徳不明爲臣下所蔽欺者豈能<lb/>
　濟天下之事哉<lb/>
夏四月丁巳薛伯穀卒晉侯使荀躒唁公于乾侯秋葬<lb/>
薛獻公冬黒肱以濫來奔十有二月辛亥朔日有食之<lb/>
三十有二年春王正月公在乾侯取闞夏吳伐越秋七<lb/>
<pb n="26b"/>
月<lb/>
冬仲孫何忌㑹晉韓不信齊髙張宋仲幾衞世叔申鄭<lb/>
國參曹人莒人薛人把人小邾人城成周<lb/>
　自王室亂敬王立黄屋無寜居者八年而後諸侯大<lb/>
　夫始爲成周之城非勤王之義矣且諸侯不以身服<lb/>
　王事而以大夫共王事尢爲不臣也<lb/>
十有二月已未公薨于乾侯<lb/>
　春秋通説卷十一<lb/>
</p>
<p>
</p>
  </div>
</body>
</text>
</TEI>
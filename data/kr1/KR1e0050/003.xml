<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通說卷三</head>
    <p>
<pb n="1a"/>
欽定四庫全書<lb/>
　春秋通說卷三　　　　　宋　黃仲炎　撰<lb/>
　　莊公<lb/>
元年春王正月<lb/>
三月夫人孫于齊<lb/>
　榖梁子曰不言氏姓貶之也信斯言也則夫人前乎<lb/>
　如齊與聞殺夫之事後乎禚之㑹祝邱之享顯示宣<lb/>
　淫之迹而書姜氏者獨無貶乎曰春秋書其事即見<lb/>
<pb n="1b"/>
　其罪焉爾不必去氏姓以為貶也孫奔也奔而謂之<lb/>
　孫内辭也臣子之於國惡不忍斥言之故婉其文焉<lb/>
　奔而曰孫猶弑而曰薨之類皆内辭也然雖婉其文<lb/>
　而未嘗没其實故言孫以見奔不地以見弑垂戒之<lb/>
　義明矣<lb/>
夏單伯逆王姬<lb/>
　單伯魯大夫爾左氏因見周有劉單遂以單伯為周<lb/>
　大夫非也以左氏攷之列國大夫同姓氏者多矣如周<lb/>
<pb n="2a"/>
　有申伯鄭亦有申侯楚亦有申舟魯亦有申繻如衛<lb/>
　有孔達宋亦有孔父鄭亦有孔叔陳亦有孔寜摭此<lb/>
　之類可以知魯之單非周之單矣單伯逆王姬何以<lb/>
　書王嫁女於齊而使魯主之也魯君見殺于齊君父<lb/>
　之讎臣子不共戴天者也而為之主婚禮於衰絰之<lb/>
　中無恩義之大者也然則王命辭乎曰君子不奪人<lb/>
　親而亦不可奪親也王命使之奪人親也魯不辭而<lb/>
　從命奪親也本朝夏竦以父死河朔母喪未除遂辭<lb/>
<pb n="2b"/>
　使北之命其抗表云義不戴天難下穹廬之拜禮當<lb/>
　枕塊忍聞夷樂之音盖義得辭也<lb/>
秋築王姬之館于外<lb/>
　榖梁子曰築之外變之正也仇讎之人非所以接昏<lb/>
　姻也衰麻非以接弁冕也其說似是而非也盖春秋<lb/>
　之義以為築之之為宜不若辭之之為正也<lb/>
冬十月乙亥陳侯林卒<lb/>
王使榮叔來錫桓公命<lb/>
<pb n="3a"/>
　啖助謂王不稱天者寵篡逆以黷三綱不能法天立<lb/>
　道故去天以貶之信斯言也則孔子修春秋不但行<lb/>
　法於諸侯大夫而禠奪其爵氏又將加討於天王而<lb/>
　禠奪其稱號也不亦甚僭矣哉况桓之立四年天王<lb/>
　使宰渠伯糾來聘五年使仍叔之子來聘八年使家父<lb/>
　來聘此非寵篡逆以黷三綱不能法天立道乎而皆<lb/>
　稱天王也何獨於追錫桓公命而去天以示貶哉若<lb/>
　以去天示貶則每嵗正月所書之王不稱天者豈皆<lb/>
<pb n="3b"/>
　貶哉此可以見其妄矣盖春秋稱王稱天王稱天子<lb/>
　者其義一爾若夫書其事即見其罪不以去天為貶<lb/>
　也朱氏亦謂若稱天王其罪自見<lb/>
王姬歸于齊<lb/>
齊師遷紀郱鄑郚<lb/>
　徙其國邑人民曰遷盖取之也紀蕞爾國而齊師一<lb/>
　旦取其三邑則其國不可存矣齊襄禽獸之行何止<lb/>
　宣淫也哉弱之肉强之食是亦禽獸而已矣<lb/>
<pb n="4a"/>
二年春王二月葬陳莊公<lb/>
夏公子慶父帥師伐於餘丘<lb/>
　於餘丘者猶咸丘祝丘中丘皆魯邑也邑而伐之是<lb/>
　謀動干戈於邦内也大夫始竊兵權終為國禍盖於<lb/>
　翬慶父見之矣<lb/>
秋七月齊王姬卒<lb/>
冬十有二月夫人姜氏㑹齊侯于禚<lb/>
　左氏曰書姦也姜氏齊侯之醜行著矣然魯莊獨無<lb/>
<pb n="4b"/>
　罪乎人子雖無制母之理而婦人猶有從子之義誠<lb/>
　莊公痛其父之死視齊為不共戴天之讎絶不與交<lb/>
　則姜氏亦豈得無所感動而抑制其非哉主婚一事<lb/>
　變仇讎為愛密易痛慼為懽慶其後與之同討伐共<lb/>
　田狩相與狎昵使姜氏安於故非而益甚焉者莊公<lb/>
　之罪也序猗嗟之詩者謂莊公不能防閑其母為二<lb/>
　國患殆未知姜氏北轅而莊公為之闢燕路也何止<lb/>
　不能防閑也哉<lb/>
<pb n="5a"/>
乙酉宋公馮卒<lb/>
三年春王正月溺㑹齊師伐衛夏四月葬宋莊公<lb/>
五月葬桓王<lb/>
　桓王之喪七年而後葬臣子之罪可見矣<lb/>
秋紀季以酅入於齊<lb/>
　紀季度其國危請命於兄挈己邑而入於齊計出亡<lb/>
　聊非竊邑叛君者比故不書奔叛然紀季不能輔佐<lb/>
　其兄守死宗國而臨難茍免先為自全之計以邑事<lb/>
<pb n="5b"/>
　讎使紀卒亡由紀季之先去也<lb/>
冬公次于滑<lb/>
　榖梁子曰次止也欲救紀而不能也夫欲救紀者莊<lb/>
　公惻隱之心仁之端也然而不能者牽於母氏之邪<lb/>
　欲而憚齊之强也盖雖有是心而剛不足以行之也<lb/>
　故孔子語仁必有勇剛毅近仁者於此可見矣<lb/>
四年春王二月夫人姜氏饗齊侯于祝丘三月紀伯姬<lb/>
　卒夏齊侯陳侯鄭伯遇于垂<lb/>
<pb n="6a"/>
紀侯大去其國<lb/>
　春秋凡書諸侯失國出奔者名之鄭伯突衛侯鄭之<lb/>
　類是也紀侯見迫於齊度不能保其國於是聽其弟<lb/>
　季以酅事齊而脫然去之非齊毁其宗廟不可曰滅<lb/>
　非見逐於臣不可曰奔去而不知其所往故不可書<lb/>
　所之之國而曰去其國焉其曰大者紀侯之名猶漢<lb/>
　人褚大欒大爾春秋從失國之例而名紀侯豈謂之<lb/>
　大去哉公榖二𫝊不以為名而以為大去者滅也不<lb/>
<pb n="6b"/>
　遺一人之辭也無義甚矣或曰紀侯迫於齊知國之<lb/>
　不可保不待身辱民殘親見國家之覆而去之若紀<lb/>
　侯者聖人所甚閔而賢之者也何以書曰不然昔鄭<lb/>
　子皮授子産政子産辭曰國小而偪子皮曰子善相<lb/>
　之國無小盖言小國無不可為者使其能修德而明<lb/>
　政任賢而使能内撫其民而人民懐之外睦其鄰而<lb/>
　四鄰慕之雖有强暴莫能加己故綸邑一旅迄克祀<lb/>
　夏甲楯五千終能霸越夫豈以國小為患哉若使其<lb/>
<pb n="7a"/>
　有德於民而不以其所養人者害人雖去之而民懐<lb/>
　戀當如邠人從太王於岐山之下歸者如市今紀侯<lb/>
　咸無是焉迫於齊難不能自持徒恥於託諸侯且降<lb/>
　齊也遂飄然長逝不知所往爾晉劉裕攻南燕或說<lb/>
　南燕主超降超嘆曰吾寜奮劎而死不能銜璧而生<lb/>
　觀紀侯之情亦若是而已矣然而絶先君之𫝊失社<lb/>
　稷之守非可謂之善也故書曰紀侯大去其國以為<lb/>
　不能自强其國者之戒焉<lb/>
<pb n="7b"/>
六月乙丑齊侯葬紀伯姬<lb/>
　紀侯急於去國雖其妻在殯而不暇葬焉可哀也已<lb/>
　然伯姬吾女也吾不葬而仇人葬之吾非豺狼也哉<lb/>
秋七月冬公及齊人狩於禚<lb/>
五年春王正月夏夫人姜氏如齊師秋郳黎來來朝冬<lb/>
公會齊人宋人陳人蔡人伐衛<lb/>
六年春王三月王人子突救衛夏六月衛侯朔入于衛<lb/>
秋公至自伐衛螟冬齊人來歸衛俘<lb/>
<pb n="8a"/>
　諸侯伐衛為納朔也王人救衛不與朔也而朔卒入<lb/>
　衛是諸侯敢於逆王命也諸侯敢於逆王命者貪衛<lb/>
　寳之得也孟子曰未有仁而遺其親者也未有義而<lb/>
　後其君者也自仁義不立利賂公行於是天下始有<lb/>
　叛君父黨姦賊而不顧者焉其成宋亂立華督者為<lb/>
　宋賂也其逆王命納衛朔者為衛寳也然則徇利之<lb/>
　習可不懼哉宋賂者魯直取之宋故曰取郜大鼎于<lb/>
　宋衛寳者齊取之衛而分之魯故曰齊人來歸衛寳<lb/>
<pb n="8b"/>
七年春夫人姜氏會齊侯于防<lb/>
夏四月辛卯夜恒星不見夜中星隕如雨<lb/>
　恒星不見謂恒見之星不見也星或晝見或夜不見<lb/>
　皆反常也夜中星隕如雨言衆也漢永始二年二月<lb/>
　癸未夜星隕如雨隋大定五年有流星數百四散而<lb/>
　下亦雨之狀也西漢志謂天象者皆隂陽之精其本<lb/>
　在地而上發于天政失于此則變見于彼猶影之象<lb/>
　形響之應聲是以明君睹之而寤飭身正行思其咎<lb/>
<pb n="9a"/>
　譴則禍除而福至此即春秋書星變之義也<lb/>
秋大水無麥苗<lb/>
　苗黍稷之苗也榖梁子曰麥苗同時也麥苗同時皆<lb/>
　為大水所害故無麥苗秋無麥苗者周之秋夏之夏<lb/>
　也<lb/>
冬夫人姜氏會齊侯于榖<lb/>
八年春王正月師次于郞以俟陳人蔡人<lb/>
　說春秋者一曰魯將伐郕而次師以待援也一曰陳<lb/>
<pb n="9b"/>
　蔡將伐魯而次師以待冦也以經考之前年伐衛納<lb/>
　朔之事魯方與陳蔡同役而未有釁也安得陳蔡伐<lb/>
　魯哉其不為待冦明矣然魯之俟陳蔡是必與陳蔡<lb/>
　有期也與陳蔡有期而陳蔡不至何也曰魯郕同姓<lb/>
　之國也郕無罪而魯伐之是不道之兵也期陳蔡以<lb/>
　援不道之兵此陳蔡所以不至也雖然伐衛納朔亦<lb/>
　不道爾陳蔡何以從耶曰禮義之心人皆有之其所<lb/>
　以失是心者或迫於勢力而不能自持爾至於勢力<lb/>
<pb n="10a"/>
　之所不迫則其理義之心未嘗不存也當是時齊之<lb/>
　力足以雄諸侯而魯不逮也伐衛之事主謀者齊故<lb/>
　陳蔡為齊役也伐郕之事主謀者魯故陳蔡不為魯<lb/>
　役也陳蔡之為齊役者盖迫於勢力而失其理義之<lb/>
　心者也孟子所謂激而行之可使在山是也陳蔡之<lb/>
　不為魯役者盖勢力有所不迫而理義之心未嘗不<lb/>
　存者也孟子所謂性善是也<lb/>
甲午治兵<lb/>
<pb n="10b"/>
　臧僖伯謂三年治兵入而振旅國之大事所宜講也<lb/>
　甲午治兵何以書曰以其將伐郕也夫兵以禦冦非<lb/>
　為冦也兵以衛民非疲民也伐無罪之國是為冦而<lb/>
　己矣動無名之師是疲民而已矣為冦疲民而以治<lb/>
　兵故聖人惡之而書也<lb/>
夏師及齊師圍郕郕降于齊師<lb/>
　其曰師及齊師者言其俟陳蔡不至而後挾齊之力<lb/>
　以壓郕也其不曰齊師降郕而曰郕降于齊師者見<lb/>
<pb n="11a"/>
　郕之自爲決擇也盖魯主圍郕之謀則郕之所怨在<lb/>
　魯挾强齊之力而郕之所畏在齊此郕所以不降魯<lb/>
　而降齊也<lb/>
秋師還<lb/>
　老子曰兵者不祥之器又曰師之所處荆棘生焉正<lb/>
　使動必以義聖人猶且難之而況伐無罪之國哉正<lb/>
　月暴師至夏圍郕逮秋始還無故罷民三時不仁甚<lb/>
　矣故聖人惡之而書也左氏載仲慶父請伐齊師公<lb/>
<pb n="11b"/>
　曰不可我實不徳齊師何罪罪我之由秋師還君子<lb/>
　是以善魯莊公而杜預遂以克己復禮稱之過矣夫<lb/>
　自度其力之不敵於齊而不敢爭爾豈其情於愧訟<lb/>
　也哉試使情於愧訟所謂困而後悔亦非不逺復之<lb/>
　道也<lb/>
冬十有一月癸未齊無知弑其君諸兒<lb/>
　齊襄之爲君也政令無常狎近羣小禽獸之行宣淫<lb/>
　於國使賢人如鮑叔者知其將亂而去之此所以及<lb/>
<pb n="12a"/>
　於禍也<lb/>
九年春齊人殺無知<lb/>
公及齊大夫盟于蔇<lb/>
　公及齊大夫盟爲齊謀立君也為齊謀立君義也何<lb/>
　以書惡其爲仇讎之國立君也或曰敵怨敵惠不在<lb/>
　後嗣古之道也魯讎齊襄也齊襄旣死而易世猶敵<lb/>
　怨乎曰怨有淺深敵怨不在後人者怨之淺者爾若<lb/>
　父母之讎不與共戴天雖易世不可忘也此義明則<lb/>
<pb n="12b"/>
　足以存天理厚人倫矣<lb/>
夏公伐齊納子糾齊小白入于齊<lb/>
　先儒或以子糾為兄如榖梁序子糾於小白之上是<lb/>
　也或以小白為長如史稱齊桓殺其弟以反國是也<lb/>
　二者皆不可攷所可攷者小白徒手而入國人與之<lb/>
　比子糾挾外兵以求納不無逆順之異然君死在殯<lb/>
　而二子爭國律以伯夷子臧之節皆罪而已矣<lb/>
秋七月丁酉葬齊襄公八月庚申及齊師戰于乾時我<lb/>
<pb n="13a"/>
師敗績<lb/>
九月齊人取子糾殺之<lb/>
　小白子糾以爭國相讎無兩存之勢小白立則殺子<lb/>
　糾勢也所以一人心防後患也齊人取子糾殺之何<lb/>
　以書曰古之聖人行一不義殺一不辜而得天下不<lb/>
　為也況推刃同氣而得國者其可為乎小白旣立而<lb/>
　子糾逃之親親之義可以無追矣取而殺之生竇之<lb/>
　墟君子謂小白於是不仁矣後世人君惟漢惠帝之<lb/>
<pb n="13b"/>
　於如意為不可及焉<lb/>
冬浚洙<lb/>
　孟子曰固國者不以山谿之險冬浚洙非固國之道<lb/>
　也<lb/>
十年春王正月公敗齊師于長勺<lb/>
　春秋無義戰其甚焉者詐戰是也公敗齊師于長勺<lb/>
　乗其鼓竭也公敗宋師于鄑未陳而薄之也晉人敗<lb/>
　秦師于殽要擊之於險也晉荀吳敗狄于大鹵誘之<lb/>
<pb n="14a"/>
　而困諸阨也皆詐戰也餘可以類推矣故詐而勝之<lb/>
　曰敗某師<lb/>
二月公侵宋<lb/>
　稱罪而討其國曰伐不稱罪而掠其境曰侵侵即書<lb/>
　所謂侵于之疆是也昔之論侵伐者衆矣左氏以為<lb/>
　有鍾皷曰伐無曰侵公羊子以為觕者曰侵精者曰<lb/>
　伐榖梁子以為包人民驅牛馬曰侵斬林木壞宮室<lb/>
　曰伐趙子纂例破三傳之説而自為説曰稱罪致討<lb/>
<pb n="14b"/>
　曰伐無名行師曰侵合是數説而攷之蓋左氏嘗聞<lb/>
　聲罪之説而誤以爲鍾皷之聲也不知聲罪者猶稱<lb/>
　其罪爾如齊伐楚則聲楚人不貢包茅之罪如晉伐<lb/>
　秦必聲秦人背盟之罪豈得為鍾皷之聲哉春秋書<lb/>
　侵如齊侯侵蔡晉侯侵楚之類皆用大師而摠數國<lb/>
　若無鍾皷何以行師乎此左氏之説非也夫師之所<lb/>
　處荆棘生焉當長驅敵國之際不有以節制之亦何<lb/>
　所不至哉其為包人民驅牛馬斬木壞室者皆用兵<lb/>
<pb n="15a"/>
　必至之禍固無分於侵與伐也此榖梁之説非也春<lb/>
　秋書侵伐雖有異辭而均之為挾私逞忿無王命而<lb/>
　專兵焉爾若謂侵為無名則伐豈有名乎當時諸侯<lb/>
　伐而稱罪如齊桓以包茅責楚猶為可言其他不過<lb/>
　强加之罪爾非必稱當其罪而真為有名也至若書<lb/>
　侵如齊侯侵蔡晉侯侵曹當時必謂其有附楚之罪<lb/>
　而侵之不應無名也此趙子之説非也惟公羊以為<lb/>
　觕曰侵精曰伐其説近之然亦未明也夫奉辭稱罪<lb/>
<pb n="15b"/>
　而討敵者敵必請服不請服則必出師以禦之是以<lb/>
　經書伐者多至於戰如齊伐衛衛及齊戰宋伐齊齊<lb/>
　及宋戰之類是也不奉辭稱罪而但侵擾其疆埸故<lb/>
　敵國不暇請服而亦不及禦之是以經書侵者未嘗<lb/>
　至於戰如齊人侵我西鄙公追齊師至酅弗及蓋疆<lb/>
　埸之事知之後時追之已去矣故曰稱罪而討其國<lb/>
　曰伐不稱罪而掠其境曰侵<lb/>
三月宋人遷宿<lb/>
<pb n="16a"/>
　徙其國邑人民曰遷葢取之也<lb/>
夏六月齊師宋師次于郎公敗宋師于乗丘<lb/>
秋九月荆敗蔡師于莘以蔡侯獻舞歸<lb/>
　春秋之書荆有二義焉一辨其等以垂教也一明其<lb/>
　禍以垂戒也荆者楚也左氏載桓六年楚武王侵隨<lb/>
　求得志於漢東之國葢是時荆已僣號稱王雄據江<lb/>
　漢矣今其進兵上國敗蔡師而俘獻舞春秋書之曰<lb/>
　荆而已不以爵氏人名稱之也不以爵氏人名稱之者<lb/>
<pb n="16b"/>
　所以著其僭竊之罪也不惟於楚然也其於書吳也亦<lb/>
　然此謂辨其等以垂教也夫辨其等者雖春秋之法而<lb/>
　實古法也書稱西旅肅慎詩述玁狁荆蠻亦未嘗以爵<lb/>
　氏人名稱之也雖然春秋之始書荆也不以爵氏人名<lb/>
　稱之使不齒於中國及其乆也卒以爵氏人名稱之使<lb/>
　無異於中國何哉葢履霜堅冰漸不可長方其稱兵比<lb/>
　近之邦為禍猶㣲固可以古法待之也及其寖横則交<lb/>
　政於中國爭長於齊盟役諸侯以奉己其實既盛强有<lb/>
<pb n="17a"/>
　不可掩者春秋不容不以爵氏人名稱之矣不惟楚<lb/>
　也其書吳亦然其他茍不至於甚勝故始終簡言之<lb/>
　此謂明其禍以垂戒也嗚呼自此教不明而後其無<lb/>
　等殆有甚者焉故有幸其和親而妻以女者有喜其<lb/>
　來朝而坐之于諸侯王之上者有借其兵力而以子<lb/>
　行事之者有歳輸金繒而以稱臣奉之者自此戒不<lb/>
　明而後其為禍更有烈者焉先無預防之謀甲兵朽<lb/>
　斧鉞鈍飬宼玩敵以貽喪亡如西晉之永嘉其患有<lb/>
<pb n="17b"/>
　甚於東周之吳楚者矣然則春秋之學其可以不講<lb/>
　哉<lb/>
冬十月齊師滅譚<lb/>
　齊侯之出也過譚譚不禮焉及其入也諸侯皆賀譚<lb/>
　又不至冬齊人滅譚是以私忿滅人之國也昔者湯<lb/>
　一征自葛始天下信之為匹夫匹婦復讎也豈為己<lb/>
　私忿哉欲知王覇之分無他公與私之間爾<lb/>
譚子奔莒<lb/>
<pb n="18a"/>
　國滅而奔可哀也已何以書咎不能死社稷也<lb/>
十有一年春王正月夏五月戊寅公敗宋師于鄑<lb/>
秋宋大水<lb/>
　外國之災何以書公羊子曰及我也榖梁子曰王者<lb/>
　之後也二者皆以為聖人之私意也信斯言也則春<lb/>
　秋書齊大災宋衛陳鄭災者豈亦以為王者之後及<lb/>
　我之害也哉蓋外災必書者均其憂也均其憂則均<lb/>
　其愛矣春秋之教分殊而理一者也其不盡書者魯<lb/>
<pb n="18b"/>
　不弔則史不書爾宋大水公使弔焉因魯史書此故<lb/>
　述之也<lb/>
冬王姬歸于齊<lb/>
　王姬再歸于齊何以書盖亦魯主之爾主讎國之婚姻<lb/>
　無親親之義也<lb/>
十有二年春王三月紀叔姬歸于酅<lb/>
　紀季以酅入于齊是為齊之臣矣紀侯大去其國是<lb/>
　其國已亡矣叔姬者紀侯之側室也國滅君亡義有<lb/>
<pb n="19a"/>
　死爾否則歸于宗國之魯爾顧乃徘徊亡國之墟至<lb/>
　於七載再嫁為紀季之婦可謂失婦之節矣先儒皆<lb/>
　謂紀叔姬非嫁也葢從紀季于酅以奉祀事爾春秋<lb/>
　賢之而書也何其惑之甚哉禮婦人謂嫁曰歸如春<lb/>
　秋書紀伯姬歸于紀王姬歸于齊皆嫁焉爾豈得以<lb/>
　彼為嫁而此為非嫁耶試使非嫁則叔姬之於紀季<lb/>
　葢嫂氏之列也以嫂依叔亦豈逺嫌之道哉以叔姬<lb/>
　為賢則凡不能守義之婦皆賢矣<lb/>
<pb n="19b"/>
夏四月<lb/>
秋八月甲午宋萬弑其君㨗及其大夫仇牧<lb/>
　觀左氏南宫萬奔陳以其乗車輦其母一日而至葢多<lb/>
　力善走其飛廉惡來之徒歟宋㨗不知用賢以輔政而<lb/>
　所親近者乃多力善走之凶人連年暴師隂沴大作萬<lb/>
　既囚于魯而復請之狎而怒之是猶縱猛虎於其側<lb/>
　而撩其鬚以為戲也宜不免虎口哉仇牧㨗之傅也<lb/>
　凶人在君側而莫之知不智也知之而不諫不忠也<lb/>
<pb n="20a"/>
　不忠不智卒於禍其身以及其君亦一孔父焉爾<lb/>
冬十月宋萬出奔陳<lb/>
十有三年春齊侯宋人陳人蔡人邾人㑹于北杏<lb/>
　㑹于北杏齊始求霸也霸伯也左氏云五伯之霸也<lb/>
　字音亦通漢書註伯讀曰霸古者王命作伯分統諸<lb/>
　侯故齊桓竊是名以為侯主盖以伯自命而非王命<lb/>
　也雖然自天下有霸而諸侯之散離者合矣中國有<lb/>
　霸而蠻荆之侵陵者懼矣民其少康乎而春秋何以<lb/>
<pb n="20b"/>
　書曰非王者之道治世之事也禮樂征伐雖不散出<lb/>
　於諸侯而卒出於諸侯也開功利之門廢正大之理<lb/>
　使後世智力用事指王道為迂闊國無善治民不見<lb/>
　德者自齊桓始故孟子曰五霸者三王之罪人也<lb/>
夏六月齊人滅遂秋七月冬公㑹齊侯盟于柯<lb/>
　北杏之㑹魯遂皆不至也齊於魯又有納糾之憾有<lb/>
　敗師之怨比於遂之可疾輕重較然矣然齊桓能忍<lb/>
　於魯而㑹盟之不能忍於遂而殄滅之何歟盖遂小<lb/>
<pb n="21a"/>
　國也利其易虐則借以立威魯望國也知其難圖則<lb/>
　結以為助凡其恩威異用大率聽於力放於利而已<lb/>
　矣非能壹以禮義為節也故曰五霸者三王之罪人<lb/>
　也<lb/>
十有四年春齊人陳人曹人伐宋夏單伯㑹伐宋秋七<lb/>
月荆入蔡冬單伯㑹齊侯宋公衛侯鄭伯于鄄<lb/>
十有五年春齊侯宋公陳侯衛侯鄭伯㑹于鄄<lb/>
　北杏之㑹從者四國其君皆不親至也鄄之㑹從者<lb/>
<pb n="21b"/>
　亦四國而魯之君猶不親至也盖至于鄄之再㑹而<lb/>
　宋陳衛鄭之君皆親至焉故左氏曰復㑹焉齊始霸<lb/>
　也夫王者之得天下也盖久而後得之也周自后稷<lb/>
　公劉太王王季世修其徳以至文王其道益光而後<lb/>
　有二分天下之勢然猶退而事殷至武王廹於羣后<lb/>
　之歸乃始剪商之亂以王天下此豈一歳月之功哉<lb/>
　今齊桓之於諸侯皆列國爾地醜徳齊莫能相尚一<lb/>
　旦起而號令之使前日匹敵之人而為今日之聽命<lb/>
<pb n="22a"/>
　如北杏之初㑹鄄之再㑹不數年而事業成其名雖<lb/>
　霸而所以奔走天下者猶王者之勢也課其速效似<lb/>
　若可喜然非由積徳累仁以聽天下之自至迫而後<lb/>
　動不得已而後應也茍可以得志於天下者無不為<lb/>
　之雖損徳害人而不暇恤焉作内政以强兵設輕重<lb/>
　以富國滅小弱以廣地結强大以植援威聲震讋之<lb/>
　下是以諸侯懼而從之如此其易也故曰以徳行仁<lb/>
　者王以力假仁者霸王不求速懼損德也霸不暇德<lb/>
<pb n="22b"/>
　為求速也由此觀之凡後世之取天下治人民理財<lb/>
　用功成於旦暮者皆霸者之餘術王者之罪人也<lb/>
夏夫人姜氏如齊<lb/>
秋宋人齊人邾人伐郳<lb/>
　宋主伐郳而齊助之故先宋於齊也方宋背北杏之<lb/>
　㑹而齊桓則悉師以伐宋不少須假之是待人不以<lb/>
　恕也及其旣服則屈意以從之助其為虐焉是恱人<lb/>
　不以義也所以然者由喜怒之失中也<lb/>
<pb n="23a"/>
鄭人侵宋冬十月<lb/>
十有六年春王正月夏宋人齊人衛人伐鄭秋荆伐鄭<lb/>
冬十有二月㑹齊侯宋公陳侯衛侯鄭伯許男滑伯滕<lb/>
子同盟于幽<lb/>
　同盟于幽齊霸始盛也公羊傳經曰公㑹而正經無<lb/>
　公字盖闕文爾説春秋者一曰不言公㣲者也不知<lb/>
　魯自盟柯已從齊矣單伯㑹伐宋矣又㑹于鄄矣至<lb/>
　此大盟㑹不應魯以㣲者徃也一曰以諸侯私相推<lb/>
<pb n="23b"/>
　戴齊侯故去公以示貶也不知春秋書其事即見其<lb/>
　罪焉爾不以去公為貶也若以去公為貶則從幽之<lb/>
　盟者八國何獨貶公哉一曰不言公明罪不在魯也<lb/>
　不知魯自盟柯以後已不免於從齊矣烏得無罪乎<lb/>
　若夫盟而加同者録載書之辭爾葵丘盟曰凡我同<lb/>
　盟之人盖同盟之辭在當時有之非孔子新筆也即<lb/>
　是以知凡載書曰同盟于某故孔子修之亦曰同盟<lb/>
　無此字則不書也説春秋者多謂諸侯同欲則書同<lb/>
<pb n="24a"/>
　盟謬矣同盟于清丘而衛將叛盟同盟于斷道而魯<lb/>
　不肯盟同盟于平丘而齊不受盟豈同欲也哉<lb/>
邾子克卒<lb/>
十有七年春齊人執鄭詹<lb/>
夏齊人殱于遂<lb/>
　齊師滅遂而戍之遂人疾之饗齊戍而殺之故書曰<lb/>
　齊人殱于遂殱盡也言殺之盡也夫古之王者遣戍<lb/>
　以守衞而采薇極慰勞之情徂征以求定而簞食見<lb/>
<pb n="24b"/>
　欣迎之意其重民命得人心也如此今齊桓以廣地<lb/>
　之故覆滅小國勞師戍守至於五年之久以起讎疾<lb/>
　而致殱殘比諸王者之事何如也故曰五霸者三王<lb/>
　之罪人也<lb/>
秋鄭詹自齊逃來<lb/>
　詹鄭卿也見執于齊而竊逃之是為臣而不能效死<lb/>
　也鄭伯使詹為卿至於喪節是為君而不能知人也<lb/>
冬多麋<lb/>
<pb n="25a"/>
　麋不言有而言多者麋山澤常有之物故不以有為<lb/>
　異而以多為異也杜預云麋多害稼故書<lb/>
十有八年春王三月日有食之<lb/>
夏公追戎于濟西<lb/>
　不言戎侵伐我而言追戎者無宼而生事也<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　杜預云<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>短狐含沙射人影為災也或謂短狐之<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
　盖出炎荒江海中非魯地所有盖文誤爾<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>當作<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>
<pb n="25b"/>
　是不然經書有者不常有也<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>非魯地所有故以有<lb/>
　為異也爾雅蟲食葉曰<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>若使是<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>當從書螟之例<lb/>
　不曰有也<lb/>
冬十月<lb/>
十有九年春王正月夏四月<lb/>
秋公子結媵陳人之婦于鄄遂及齊侯宋公盟<lb/>
　公羊子謂大夫出疆有可以安社稷利國家者則專<lb/>
　之可也漢廷議論多祖其説而不知其非也春秋之<lb/>
<pb n="26a"/>
　亂正由臣下擅主威大夫竊國命故春秋書大夫遂<lb/>
　事以為戒於萬世公子結其尤者也陳人之婦則賤<lb/>
　者之婦也安得魯侯使卿媵之此乃結之私行爾人<lb/>
　臣非君命出疆又矯命以盟諸侯不臣莫大焉春秋<lb/>
　正其誼不謀其利明其道不計其功就使結真能安<lb/>
　國家而矯命已為可罪況秋與齊宋盟而冬受齊宋<lb/>
　之伐則所謂安國家者奚在漢陳湯甘延壽矯制發<lb/>
　兵共誅郅支單于傳首京師而匡衡非之以為延壽<lb/>
<pb n="26b"/>
　湯擅興師矯制命幸得不誅如復加爵土則後來使<lb/>
　者爭欲乗危徼倖生事蠻夷為國招難劉向則曰延<lb/>
　壽湯不煩漢士不費斗糧比於貳師功徳百之於是<lb/>
　天子下詔封延壽湯侯盖向所稱者一時之功也衡<lb/>
　所執者萬世之法也春秋不以一時之功而廢萬世<lb/>
　之法衡則得之矣<lb/>
夫人姜氏如莒<lb/>
　杜預云非父母國而徃書姦也<lb/>
<pb n="27a"/>
冬齊人宋人陳人伐我西鄙<lb/>
二十年春王二月夫人姜氏如莒夏齊大災秋七月<lb/>
冬齊人伐戎<lb/>
　齊人伐戎何以書曰古者聖王之於武備也不弛威<lb/>
　以飬寇亦不生事而妄征故蠻夷猾夏則有刑玁狁<lb/>
　孔熾則有伐茍非有罪則不以煩中國之兵也今荆<lb/>
　楚陸梁入蔡伐鄭而齊莫之討也戎當此時未有猾<lb/>
　夏之罪而必伐之是於楚有弛威飬寇之患而於戎<lb/>
<pb n="27b"/>
　有生事妄征之過矣<lb/>
二十有一年春王正月夏五月辛酉鄭伯突卒秋七月<lb/>
戊戌夫人姜氏薨冬十有二月葬鄭厲公<lb/>
二十有二年春王正月肆大眚<lb/>
　肆赦也眚過也春秋不書肆眚而書肆大眚者此不<lb/>
　可不明也書稱眚災肆赦孔子亦曰赦小過則是赦<lb/>
　者聖人所不廢也特用於疑誤與夫小過焉爾非肆<lb/>
　大眚也今魯莊肆大眚則是重辟與非疑誤者皆赦<lb/>
<pb n="28a"/>
　之如周樂運所謂施非常之惠以肆姦宄之惡是也<lb/>
　失刑甚矣故聖人惡之而書也若夫罪疑過小而執<lb/>
　必不赦之典此申韓之術非聖人忠厚之意也為政<lb/>
　者當知春秋不書肆眚而書肆大眚則深殘姑息之<lb/>
　弊可以兩戒矣<lb/>
癸丑葬我小君文姜<lb/>
　書文姜明夫人不當諡也晉胡訥云禮婦人生以夫<lb/>
　爵死以夫諡夫人有諡不復依禮爾此説得之而曹<lb/>
<pb n="28b"/>
　耽以為夫婦行不必同不得以夫諡諡婦者豈春秋<lb/>
　之義哉<lb/>
陳人殺其公子禦寇夏五月秋七月丙申及齊髙徯盟<lb/>
于防<lb/>
冬公如齊納幣<lb/>
　納幣卑者事也而君親之非禮也况喪娶乎行吉禮<lb/>
　於衰絰之中無人子之心矣後世人主有公除而議<lb/>
　昏亮隂而舉樂内無父子外無君臣者皆魯荘之類<lb/>
<pb n="29a"/>
　也<lb/>
二十有三年春公至自齊<lb/>
祭叔來聘<lb/>
　不稱使而言聘者非王命而執聘禮也其外交於魯<lb/>
　者猶祭伯之來也朝廷之上以世族用人如祭伯祭<lb/>
　公祭叔之類背公營私外交侯國而欲其起王室之<lb/>
　衰撥天下之亂難矣<lb/>
夏公如齊觀社<lb/>
<pb n="29b"/>
　公越境觀社淫于觀也夫居喪而納幣越境而觀社<lb/>
　魯侯之縱情悖禮固已甚矣然齊霸方炎不能以一<lb/>
　語止之而安受其非禮何哉盖霸者之道不以治己<lb/>
　修身為本故齊桓内行不修而管仲以為不害霸故<lb/>
　其視魯侯縱情悖禮之為則亦安之而不為異也使<lb/>
　其能兢兢業業當無以逸欲為有邦之教卑服不皇<lb/>
　必以庶邦惟正之供矣故曰五霸者三王之罪人也<lb/>
公至自齊荆人來聘公及齊侯遇于榖蕭叔朝公<lb/>
<pb n="30a"/>
秋丹桓宫楹<lb/>
　娶讎人女飾先君之廟以榮之罪也<lb/>
冬十有一月曹伯射姑卒十有二月甲寅公㑹齊侯盟<lb/>
于扈<lb/>
二十有四年春王三月刻桓宫桷葬曹莊公<lb/>
夏公如齊逆女<lb/>
　親迎禮也何以書榖梁子曰不正其親迎於齊也<lb/>
秋公至自齊<lb/>
<pb n="30b"/>
八月丁丑夫人姜氏入<lb/>
　夫人之歸也朝于廟曰至未朝于廟曰入何以書讎<lb/>
　國之女也<lb/>
戊寅大夫宗婦覿用幣<lb/>
　公羊子以為大夫宗婦者大夫妻也孫氏亦云同宗<lb/>
　大夫之婦是不然春秋非卿大夫不書其書宗婦即<lb/>
　為同宗大夫之婦非賤者之婦明矣不必加大夫也<lb/>
　盖大夫宗婦者大夫及宗婦也其不言及者如公㑹<lb/>
<pb n="31a"/>
　諸侯晉大夫之類亦列數之也夫梱以内夫人治之<lb/>
　而大夫不得見也今使大夫與宗婦同贄而覿夫人<lb/>
　可謂亂男女之别失内外之辨矣南史載晉宋婚禮<lb/>
　初婚三日舅姑衆賔皆列觀盖援此也夫用三日之<lb/>
　制可也不知所謂衆賔者豈亦大夫與宗婦同之耶<lb/>
大水<lb/>
冬戎侵曹<lb/>
　戎雖侵暴亦有人心為中國者以理馭之則治以力<lb/>
<pb n="31b"/>
　勝之則亂何者治生於其心之有所畏服亂起於其<lb/>
　心之有所不能平也戎自盟唐之後無迹於中國者<lb/>
　幾四十年矣今乃復見於侵曹之役何哉盖當其無<lb/>
　迹於中國之時而中國乃生事而妄征之如前年齊<lb/>
　人伐戎是也伐之不以道則何以厭服其心此戎所<lb/>
　以敢於肆侮加兵於齊之與國而不顧也<lb/>
曹羈出奔陳赤歸于曹<lb/>
　鄭莊公卒旣葬突歸而忽出曹莊公卒旣葬羈出而<lb/>
<pb n="32a"/>
　赤歸觀忽突之事則知羈赤之事矣盖忽突者鄭莊<lb/>
　之子羈赤者曹莊之子也君死嗣子在内即位而奉<lb/>
　喪事如鄭忽曹羈者皆冝為君者也突赤出奔於外<lb/>
　必甞得罪於君父不宜為君也然卒廢其所宜而立<lb/>
　其所不宜者盖由有挾姦懷利之臣制其命焉爾忽<lb/>
　突之廢置由祭仲為之也仲之事迹見於經傳詳矣<lb/>
　雖曹之柄政者名氏無聞然亦祭仲之徒爾向使鄭<lb/>
　莊曹荘者能為身後之慮選擇忠良俾輔於後嗣則<lb/>
<pb n="32b"/>
　安有他日奪正與邪之禍哉此可為萬世永鑒矣<lb/>
郭公<lb/>
　郭公者郭亡也猶梁亡之類也得罪於民而民逃之<lb/>
　則國為墟矣此非有滅取之者故春秋以自亡為文<lb/>
　也<lb/>
二十有五年春陳侯使女叔來聘<lb/>
　陳女叔來聘雖其君使之實出其臣之私意也盖是<lb/>
　時原仲相陳季友相魯因二人有舊而相聘焉爾大<lb/>
<pb n="33a"/>
　夫交政於中國其見於此乎<lb/>
夏五月癸丑衛侯朔卒<lb/>
六月辛未朔日有食之鼓用牲于社<lb/>
　日者衆陽之宗王者之象也故王者救日則奏鼓諸<lb/>
　侯不與也今為諸侯而伐鼓用牲僣矣<lb/>
伯姬歸于杞<lb/>
秋大水鼓用牲于社于門<lb/>
　禮惟祭天用大牲救日則奏鼓此大水而伐鼓用牲<lb/>
<pb n="33b"/>
　非也國有大水之災不知修徳以弭乖戾行政以救<lb/>
　墊溺而區區以牲鼓厭禳之是淫巫瞽史之事非君<lb/>
　人之道也<lb/>
冬公子友如陳<lb/>
二十有六年春公伐戎夏公至自伐戎<lb/>
曹殺其大夫<lb/>
　春秋書殺大夫或稱國或稱人何也公榖傳云稱人<lb/>
　以殺殺有罪也孫氏㳂其説遂謂殺大夫不以罪則<lb/>
<pb n="34a"/>
　稱國殺有罪則稱人盖見衛人殺州吁齊人殺無知<lb/>
　而為例也信斯言也則稱國以殺皆不以罪也然而<lb/>
　元咺以訟君見殺處父以專權見殺胥童以道君為<lb/>
　亂見殺皆稱國焉豈不以罪哉稱人以殺皆有罪也<lb/>
　而宋穆襄之族率國人以攻公殺公孫固公孫鄭則<lb/>
　是以臣犯君而殺其君之大夫不可為公孫固公孫<lb/>
　鄭之罪也宋襄夫人因戴氏之族殺司馬公子卬則<lb/>
　是以婦人干國政而殺公朝之大夫不得為司馬之<lb/>
<pb n="34b"/>
　罪也而皆稱人以殺何哉若斯之例所謂質諸此而<lb/>
　彼礙證於前而後違者也夫春秋固有以隻字為義<lb/>
　而非字字有義也其稱國者猶曰杞不足徵宋不足<lb/>
　徵不必以稱國為有辨也其稱人者猶曰殷人以柏<lb/>
　周人以栗不必以稱人為有别也盖其所書之大義<lb/>
　在於殺大夫而已矣其稱國猶君之國其稱人猶君<lb/>
　之人書其事即見其君之罪焉爾夫大夫與國同體<lb/>
　君之股肱也是以有道之世刑不上大夫及其無道<lb/>
<pb n="35a"/>
　也常多殺大夫何者有道之世位以稱徳茍命士以<lb/>
　上必以俊彦為之況大夫乎故無至於犯罪而可殺<lb/>
　有道之世明徳謹罸雖一介之民猶不以無罪戮之<lb/>
　況大夫乎故無至於妄殺有道之世政自上出雖諸<lb/>
　侯不得以專殺也況非諸侯乎故無至於亂殺及其<lb/>
　無道也任非其人故有可殺之罪刑不當罪故有妄<lb/>
　殺之事上無政刑故有亂殺之禍此春秋所以書之<lb/>
　為萬世戒也使後之人君戒其可殺則當任忠賢戒<lb/>
<pb n="35b"/>
　其妄殺則當謹刑辟戒其亂殺則當壹政枋如是則<lb/>
　無殺矣曹殺其大夫不書名衆也其諸亂殺之歟<lb/>
秋公㑹宋人齊人伐徐冬十有二月癸亥朔日有食之<lb/>
二十有七年春公㑹杞伯姬于洮<lb/>
　杞伯姬於此年㑹其父于洮於僖五年朝其子于魯<lb/>
　以婦人而行㑹朝之禮干諸侯之政其唐武韋后安<lb/>
　樂公主之徒歟把伯受制於其婦而莫之遏魯莊聽<lb/>
　命於其女而莫之違其唐髙中之主歟<lb/>
<pb n="36a"/>
夏六月公㑹齊侯宋公陳侯鄭伯同盟于幽<lb/>
秋公子友如陳葬原仲<lb/>
　春秋書内大夫出聘者非禮者也然未有書其所為<lb/>
　者此書葬原仲何也舉其尤者爾公子友託聘而私<lb/>
　行以共原仲之葬内以欺其君外以成列國大夫之<lb/>
　僣非罪之尤者乎<lb/>
冬把伯姬來<lb/>
莒慶來逆叔姬<lb/>
<pb n="36b"/>
　莒慶越境而自逆女見莒慶之專國也<lb/>
杞伯來朝公㑹齊侯于城濮<lb/>
二十有八年春王三月甲寅齊人伐衛衛人及齊人戰<lb/>
衛人敗績<lb/>
　幽之再盟衛侯不至盖奪於喪制之故或可情恕也<lb/>
　而齊遽伐之是齊之兵不度義而動也衛之不可以<lb/>
　敵齊明矣不忍一朝之忿而與齊人戰卒貽喪師之<lb/>
　禍是衛之兵不量力而鬭也二者皆罪也左氏以為<lb/>
<pb n="37a"/>
　齊侯奉王命討子頽之亂非也衛朔子頽之事十年<lb/>
　矣齊霸已久矣不應至今方討之也且衛朔已死何<lb/>
　乃討其子乎<lb/>
夏四月丁未邾子瑣卒<lb/>
秋荆伐鄭公㑹齊人宋人救鄭<lb/>
　救義事也何以書盖齊桓之於楚有弛威飬寇之患<lb/>
　焉夫不能攘定而以救鄭者為名而已矣<lb/>
冬築郿<lb/>
<pb n="37b"/>
　春秋凡書宫室園囿之役曰築如築王姬之館築臺<lb/>
　築囿是也郿邑也非宫室園囿而築之何也榖梁子<lb/>
　曰虞之也古者山林藪澤之利所以與民共也虞之<lb/>
　非正也猶北魏甄琛所謂縣官障護河東鹽池而收<lb/>
　其利是也古者有道澤梁無禁天地之藏所以資飬<lb/>
　萬人也今障護而專其利使民不得共之豈為民父<lb/>
　母之意哉悲夫後之為國者盡籠山澤之所出歸諸<lb/>
　公上榷禁嚴密民以抵冐刑戮者歲不知其幾也吏<lb/>
<pb n="38a"/>
　詫其能勇於用法無惻然不忍之心焉使其嘗攷諸<lb/>
　春秋知虞利為非正則宜媿於此矣或問周禮虞衡<lb/>
　有官為之厲禁非歟曰然文王治岐之政周公成王<lb/>
　宜世守之安得遽反之耶<lb/>
大無麥禾<lb/>
　麥與苖同時也故並言之曰無麥苖宜也麥與禾不<lb/>
　同時也而亦並言之曰大無麥禾何也因無禾而追<lb/>
　書無麥也董仲舒云春秋他榖不書至於麥禾不成<lb/>
<pb n="38b"/>
　則書重生民之具也<lb/>
藏孫辰告糴于齊<lb/>
　古之王者以三十年之通致九年之蓄雖有凶荒水<lb/>
　旱而民無菜色今魯一年不熟告糴他國則其素無<lb/>
　蓄積之政可知矣<lb/>
二十有九年春新延廐<lb/>
　或謂皇祐中范公仲淹領浙西時歳饑召諸佛寺僧<lb/>
　謂之曰饑歳工價至賤可大興工役於是諸寺工作<lb/>
<pb n="39a"/>
　鼎興又新敖倉吏舍日役千夫貿易飲食工技服力<lb/>
　之人仰食於公私者無慮數萬是歳兩浙惟杭晏然<lb/>
　民不流徙由此著令歳饑𤼵司農之粟募民興利范<lb/>
　公之規也今觀魯莊當大無麥禾之歳國内艱食而<lb/>
　新延廐城諸防不廢土木之功者得不與范公之事<lb/>
　類乎曰不然魯莊公素非務徳愛民之主也觀其飾<lb/>
　宫桷以為侈虞山澤以為利一歳而築臺者三彼直<lb/>
　以土木困民爾豈知以此濟民哉榖梁子曰冬築郿<lb/>
<pb n="39b"/>
　春新延廐以其用民力為己悉矣故聖人惡之而書<lb/>
　也又新廐者勞人以奉馬也<lb/>
夏鄭人侵許<lb/>
秋有蜚<lb/>
　有者不常有也山海經載蜚如牛白首一目虵尾水<lb/>
　行則竭草行則枯見者有兵役盖乖氣所致也<lb/>
冬十有二月紀叔姬卒城諸及防<lb/>
三十年春王正月夏師次于成<lb/>
<pb n="40a"/>
秋七月齊人降鄣<lb/>
　齊人降鄣者脅鄣使降也見齊之無道也公榖以鄣<lb/>
　為紀邑豈有紀滅之後而一邑之民尚能二十餘年<lb/>
　獨抗齊哉啖子非之當矣鄣小國也<lb/>
八月癸<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>葬紀叔姬<lb/>
　春秋内女之為外夫人者卒葬必書其為大夫妻則<lb/>
　否紀季以酅事齊為齊邑之大夫叔姬歸于酅以嫁<lb/>
　紀季不得為外夫人矣而書其卒葬何也盖魯以夫<lb/>
<pb n="40b"/>
　人之禮葬之也伯姬之卒也齊葬之故曰齊侯葬紀<lb/>
　伯姬今叔姬卒于齊不曰齊葬者以是知魯葬之也<lb/>
　當叔姬之存也而宗國之魯莫能恤也使其羈旅流<lb/>
　落失身於紀季盖至死而後葬之豈得為親愛之義<lb/>
　也哉<lb/>
九月庚午朔日有食之鼓用牲于社冬公及齊侯遇于<lb/>
魯濟齊人伐山戎<lb/>
三十有一年春築臺于郎夏四月薛伯卒築臺于薛<lb/>
<pb n="41a"/>
　自古人君荒怠不恤國事為宫室臺榭于淫于逸于<lb/>
　游于觀者未有不底於喪亂者也魯莊公一歳之間<lb/>
　而築臺者三則其恣情縱欲廢國勞民之迹可見矣<lb/>
　故其身死骨未寒而慶父亂作般閔繼弑强齊謀取<lb/>
　其國而猶存者幸爾其與瑶臺滅夏瓊宫喪殷虒祁<lb/>
　成而諸侯叛阿房作而七廟墟者同一轍也為人君<lb/>
　者可無戒哉<lb/>
六月齊侯來獻戎㨗<lb/>
<pb n="41b"/>
　先王之禦外侮也除其害而已矣非矜其功也今山<lb/>
　戎未有可伐之罪而逺征之以其所得之㨗誇示於<lb/>
　魯則齊侯之器小矣且獻㨗者下奉上之禮也齊侯<lb/>
　於魯而用下奉上之禮者矜心亂之矣<lb/>
秋築臺于秦冬不雨<lb/>
三十有二年春城小榖<lb/>
　小榖魯地故經以魯自城為文左氏釋云城小榖為<lb/>
　管仲非也盖左氏因見昭十一年申無宇云齊桓公<lb/>
<pb n="42a"/>
　城穀而寘管仲焉遂誤以城小穀為城穀不知穀自是<lb/>
　齊地小穀自是魯地也當以經文為定<lb/>
夏宋公齊侯遇于梁丘秋七月癸巳公子牙卒八月癸<lb/>
亥公薨于路寢<lb/>
冬十月己未子般卒<lb/>
　案左氏公薨子般即位共仲使圉人犖賊子般是子<lb/>
　般旣為君矣其不稱公不書葬者未踰年之君也<lb/>
公子慶父如齊<lb/>
<pb n="42b"/>
　慶父既賊子般國人不與故懼而適齊也其不言奔<lb/>
　以聘禮而往也昔宋萬弑君其黨猛獲奔衛宋人請<lb/>
　之衛人欲勿與石祁子曰不可天下之惡一也惡於<lb/>
　宋而保於我保之何補與惡而棄好非謀也今慶父<lb/>
　有弑逆之罪如齊而齊受之若桓公管仲者亦異於<lb/>
　石祁子矣豈非幸魯之亂而有欲取之意遂不暇問<lb/>
　其首亂之臣哉故曰五霸者三王之罪人也<lb/>
狄伐邢<lb/>
<pb n="43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋通說卷三<lb/>
</p>
<p>
</p>
  </div>
</body>
</text>
</TEI>
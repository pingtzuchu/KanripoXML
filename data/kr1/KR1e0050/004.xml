<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通説卷四</head>
    <p>
<pb n="1a"/>
欽定四庫全書<lb/>
　春秋通説卷四　　　　　宋　黄仲炎　撰<lb/>
　　閔公<lb/>
元年春王正月齊人救邢夏六月辛酉葬我君莊公秋<lb/>
八月公及齊侯盟于落姑<lb/>
季子來歸<lb/>
　季友初傅子般而子般見弑再相閔公而閔公又弑<lb/>
　其於託孤靖難之功何有哉案左氏成季之將生也<lb/>
<pb n="1b"/>
　桓公使卜楚丘之父卜之曰男也其名曰友在公之<lb/>
　右旣而成風聞成季之繇乃事之而屬僖公焉盖季<lb/>
　子援僖之志已定於此時矣般閔之弑固季友之意<lb/>
　也為人臣而竊交於宫梱受援立之託以求得志於<lb/>
　他時是國之巨姦也其後文公敬嬴亦私事公子遂<lb/>
　而屬宣公遂為之殺惡及視非倣於季友之為乎故<lb/>
　由季友挾擁僖之功而後人盜魯權者累世殆天之<lb/>
　喪魯爾春秋不書季友之出而書其歸盖與其出而<lb/>
<pb n="2a"/>
　惡其歸也説春秋者因以春秋書字為襃辭遂曰季<lb/>
　子賢者也以大姦慝為大善良豈不誤天下後世哉<lb/>
　故曰春秋之紀事為戒而已矣其於名字無擇也<lb/>
冬齊仲孫來<lb/>
　齊仲孫來不言使且非有聘盟之事何也盖覘魯也<lb/>
　因魯難而竊來覘之將以取之也夫覘鄰國之難而<lb/>
　圖取之齊侯於是乎不仁矣受命而覘國仲孫於是<lb/>
　乎不能正其君矣或曰齊侯不仁固也然仲孫覘魯<lb/>
<pb n="2b"/>
　而歸公曰魯可取乎對曰魯不棄周禮未可動也君<lb/>
　其務寧魯難而親之謂非正其君可乎曰善格君者<lb/>
　當正救其非心而已楚莊為陳夏氏亂伐陳因縣陳<lb/>
　申叔時諫曰諸侯之從也討有罪也今縣陳貪其富<lb/>
　也以討召諸侯而以貪歸之無乃不可乎楚子曰善<lb/>
　哉乃復封陳蓋當時陳以淫昏致討縣而滅之初無<lb/>
　難者而申叔時之諫特曰不可貪而已今仲孫受命<lb/>
　覘魯見其猶未可動而後止之若使魯亂如陳則必<lb/>
<pb n="3a"/>
　贊其君取之矣包藏禍心睥睨鄰國尼於其所不可<lb/>
　動則必不恕其所可動者矣比諸申叔時之諫不亦<lb/>
　遠哉齊魯先世盟在王府俾其後嗣無相害也莊公<lb/>
　不以齊為讎而事齊惟謹今其即世骨猶未寒試使<lb/>
　可取亦何忍哉而仲孫不知及此謂之不能正其君<lb/>
　可也<lb/>
二年春王正月齊人遷陽<lb/>
夏五月乙酉吉禘于莊公<lb/>
<pb n="3b"/>
　禮三年喪畢致新死之主以進於廟廟之遠主當遷<lb/>
　入祧於是乃大祭於太廟以序昭穆故謂之禘禘之<lb/>
　為言諦也言審諦昭穆之序也襄十五年晉穆公卒<lb/>
　其十六年晉人荅穆叔曰以寡君之未禘祀是知三<lb/>
　年喪畢乃為禘也故曰吉禘今閔公斬焉在衰絰之<lb/>
　中而輒舉吉禘之祀廢三年之通喪非禮也其不于<lb/>
　太廟而于莊公之宫又非禮也<lb/>
秋八月辛丑公薨<lb/>
<pb n="4a"/>
　案左氏共仲使卜齮弑公于武闈成季以僖公適邾<lb/>
　共仲奔莒乃入立之夫季友以閔元年歸魯則是既<lb/>
　相閔公矣其明年閔公弑豈有賢者相其君而恬視<lb/>
　其君之遇害哉蓋季友志在立僖視閔為路人幸其<lb/>
　弑焉爾為閔之臣而有貳心於僖不忠莫大焉觀春<lb/>
　秋書公薨於季子來歸之後則季子之情狀可察矣<lb/>
　故曰作春秋而亂臣賊子懼為内諱故不言弑其不<lb/>
　地則弑自見矣其不書葬國内亂不得以成禮葬之<lb/>
<pb n="4b"/>
　也<lb/>
九月夫人姜氏孫于邾公子慶父出奔莒<lb/>
　姜氏慶父同為弑逆之迹可見矣<lb/>
冬齊髙子來盟<lb/>
　魯自慶父作亂賊殺子般使齊以霸國之力治之一<lb/>
　反手之易爾遲遲三年間致魯君再弑國再亂及姜<lb/>
　氏慶父不為國人所容出奔邾莒而後髙子來盟以<lb/>
　定魯僖之位仁者救人豈如是之不廹哉桓公存三<lb/>
<pb n="5a"/>
　亡國而義士猶曰薄德者蓋於此見之矣其不言使<lb/>
　杜預云齊侯使來平亂僖公新立因遂結盟故不稱<lb/>
　使也<lb/>
十有二月狄入衞<lb/>
鄭棄其師<lb/>
　春秋諸侯土芥用其民而不恤者徃徃而是然未有<lb/>
　自棄其師如鄭人之甚者也案左氏鄭伯惡髙克使<lb/>
　帥師次于河上久而弗召師潰而歸髙克奔陳夫惡<lb/>
<pb n="5b"/>
　一大夫不能去之至付以兵事使久于外而逃之固<lb/>
　非刑政矣且民何罪焉暴師邊鄙聽其久困而自潰<lb/>
　非棄之乎故書曰鄭棄其師不言師潰者潰因於棄<lb/>
　之非師自潰也<lb/>
　<lb/>
　<lb/>
　<lb/>
　春秋通説卷四<lb/>
</p>
<p>
</p>
  </div>
</body>
</text>
</TEI>
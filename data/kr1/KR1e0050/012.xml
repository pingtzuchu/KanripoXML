<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋通説卷十二</head>
    <p>
<pb n="1a"/>
欽定四庫全書<lb/>
　春秋通説卷十二　　　　宋　黄仲炎　撰<lb/>
　　定公<lb/>
元年春王<lb/>
　榖梁子謂定無正非正始也是不然桓宣之纂立皆<lb/>
　書正月豈正始哉然定無正月者昭公薨于乾侯嗣<lb/>
　子未立季氏雖專國而其分則人臣不當授正朔於<lb/>
　其國故不書正月也此春秋存君之教也<lb/>
<pb n="1b"/>
三月晉人執宋仲幾于京師<lb/>
　晉人執衞侯歸之于京師是諸侯執人于天子之側<lb/>
　也晉人執宋仲幾于京師是大夫執人于天子之側<lb/>
　也由諸侯之無王以至於大夫之無王則其變極矣<lb/>
夏六月癸亥公之喪至自乾侯戊辰公即位<lb/>
　昭公薨于乾侯閱六月而喪還定始即位盖爲季孫<lb/>
　所持也<lb/>
秋七月癸巳葬我君昭公九月大雩<lb/>
<pb n="2a"/>
立煬宫<lb/>
　立煬宫猶立武宫也<lb/>
冬十月隕霜殺菽<lb/>
二年春王正月夏五月壬辰雉門及兩觀災<lb/>
　因災以明僭也禮天子雉門其外爲庫門臯門其内<lb/>
　爲應門路門是天子之門五而雉門爲象魏之門子<lb/>
　家駒曰設兩觀乗大路此天子之禮也<lb/>
秋楚人伐吳<lb/>
<pb n="2b"/>
冬十月新作雉門及兩觀<lb/>
　新作者有加於舊也舊已僭矣今又加焉此乃季孫<lb/>
　侈土木之奉以蠱其君之心術也以侈欲蠱其君使<lb/>
　其君遂於侈欲而他有所不暇於是政柄之在已者<lb/>
　可以泰然終執之矣唐宦者仇士良教其徒謂人主<lb/>
　減玩好省游幸則吾屬恩且薄而權輕莫若殖財貨盛<lb/>
　鷹馬日以聲色侈靡蠱其心使恱不知息則必闇外<lb/>
　事萬幾在我矣此即季孫之謀也<lb/>
<pb n="3a"/>
三年春王正月公如晉至河乃復二月辛卯邾子穿卒<lb/>
夏四月秋葬邾莊公<lb/>
冬仲孫何忌及邾子盟于拔<lb/>
　君子不奪人親亦不可奪親也何忌不恤邾子之喪<lb/>
　而強之盟奪人親也邾子執喪而盟奪親也<lb/>
四年春王二月癸巳陳侯吳卒<lb/>
三月公㑹劉子晉侯宋公蔡侯衞侯陳子鄭伯許男曹<lb/>
伯莒子邾子頓子胡子滕子薛伯把伯小邾子齊國夏<lb/>
<pb n="3b"/>
于召陵侵楚<lb/>
　晉自平丘之盟欲以無道行之遂失人心更二十餘<lb/>
　年無諸侯㑹盟之事今楚囊瓦以貪虐柄國因裘馬<lb/>
　之欲而執唐蔡之君蔡侯誓死歸晉求刷其恥晉爲<lb/>
　是故大合諸侯于召陵凡從役者十八國前此未有<lb/>
　也豈非囊瓦不道人所同憤故影響於南征之旅有<lb/>
　不約而同者歟當是時使有忠良之士爲晉君謀之<lb/>
　乗此事機奮伐荆楚則事權在中國不在吳夷矣奈<lb/>
<pb n="4a"/>
　何晉國之政制於貪鄙之臣荀寅取貨於蔡侯弗獲<lb/>
　力沮其事以利欲之私而敗天下之義於是侵楚無<lb/>
　成諸侯解體矣楚怒而致疾於蔡蔡急而求援於吳<lb/>
　吳於是時方有圖中國之志欣然投𬒮引兵赴之一<lb/>
　戰勝楚入其國都楚雖頓挫而天下大權吳遂執之<lb/>
　而中國之事去矣封豕長蛇流毒滋甚盖召陵侵楚<lb/>
　爲之也故合定公四年所載首末考之可以知世道<lb/>
　雖衰人心猶可以義起也如此晉無忠良坐失機㑹<lb/>
<pb n="4b"/>
　可爲後世永鑒矣陳氏後傳謂召陵侵楚主其事者<lb/>
　劉子爾是不然王室不競久矣成周之城方藉晉魏<lb/>
　舒合諸大夫爲之宋仲幾不受功則見執于晉是權<lb/>
　在晉也左氏載蔡侯如晉以其子元與其大夫之子<lb/>
　爲質焉而請伐楚旣而荀寅言於范獻子以辭蔡侯<lb/>
　曽未聞劉子與可否於其間也豈得謂劉子主其事<lb/>
　哉劉子王官也晉挾之以令諸侯爾<lb/>
夏四月庚辰蔡公孫姓帥師滅沈以沈子嘉歸殺之五<lb/>
<pb n="5a"/>
月公及諸侯盟于臯鼬把伯成卒于㑹六月葬陳惠公<lb/>
許遷于容城秋七月公至自㑹劉卷卒葬把悼公楚人<lb/>
圍蔡<lb/>
晉士鞅衞孔圉帥師伐鮮虞<lb/>
　捨諸夏之大計而區區盡力於中山者晉大夫貪鄙<lb/>
　之謀也<lb/>
葬劉文公<lb/>
冬十有一月庚午蔡侯以吳子及楚人戰于柏舉楚師<lb/>
<pb n="5b"/>
敗績<lb/>
　其曰蔡侯以吳子者盖謀出於蔡侯而吳爲之用也<lb/>
楚囊瓦出奔鄭庚辰吳入郢<lb/>
　楚雄江漢二百餘年地大兵強馮陵上國有方城漢<lb/>
　水爲之險蔽雖桓文二霸不能以兵入之今吳人乃<lb/>
　能乗一戰之威擣其都邑班處其宫使其君臣奔竄<lb/>
　四出幾於覆祀者其故何哉盖瓦以貪虐柄楚國之<lb/>
　政不惟諸侯怨之而國人亦莫不怨之也觀柏舉之<lb/>
<pb n="6a"/>
　陳吳夫槩謂闔廬曰楚瓦不仁其臣莫有鬭志先伐<lb/>
　之其卒必奔盖不仁而失衆其下必有與之偕亡者<lb/>
　此吳人所以得逞其志席卷楚都若渉無人之竟也<lb/>
　不然以楚之强大豈其一戰不勝遽不能保其國哉<lb/>
　經書楚囊瓦出奔鄭吳入郢其爲有國者不用仁賢<lb/>
　以失人心致敗亡者之戒明矣<lb/>
五年春王三月辛亥朔日有食之<lb/>
夏歸粟于蔡<lb/>
<pb n="6b"/>
　歸粟于蔡左氏謂周亟矜無資也周亟矜無資仁術<lb/>
　也何以書孟子曰今人乍見孺子將入于井皆有怵<lb/>
　惕之心非所以納交於孺子之父母也非所以要譽<lb/>
　於郷黨朋友也此言惻隠之心自内而𤼵者所以爲<lb/>
　仁之端也若夫有所觀望借恩惠爲締交之計豈得<lb/>
　謂之仁哉吳方敗楚天下莫强焉蔡則附吳者也魯<lb/>
　方畏吳則不敢不私厚於蔡故歸粟于蔡盖因有所<lb/>
　觀望借恩惠爲締交之計而非由怵惕惻隠之心以<lb/>
<pb n="7a"/>
　生者也不然通春秋二百四十二年考之列國饑饉<lb/>
　多矣而魯未有以粟歸之者而歸粟于蔡獨見於蔡<lb/>
　侯以吳敗楚之明年則其情可見矣故魯之葬宋共<lb/>
　姬也以楚不以宋也魯之歸粟于蔡也以吳不以蔡<lb/>
　也二者事殊而情類也<lb/>
於越入吳<lb/>
　吳在楚而越入吳所謂螳螂捕蝉不知黄雀擬其後<lb/>
　也越有數種有東越南越閩越甌越前此國名爲越<lb/>
<pb n="7b"/>
　故春秋以越書之今其自别於羣越始改號於越故<lb/>
　春秋以於越書之從赴告之實而已矣<lb/>
六月丙申季孫意如卒秋七月壬子叔孫不敢卒冬晉<lb/>
士鞅帥師圍鮮虞<lb/>
六年春王正月癸亥鄭游速帥師滅許以許男斯歸<lb/>
二月公侵鄭公至自侵鄭<lb/>
　或謂魯侯久不親將今親將以侵鄭是稍復其兵權<lb/>
　非也盖三家之謀使其君親將以結怨於列國使列<lb/>
<pb n="8a"/>
　國莫之助而後已得以專其國也他日公再侵齊者<lb/>
　亦出於此謀爾<lb/>
夏季孫斯仲孫何忌如晉<lb/>
　季孫斯新繼父政故挾仲孫如晉要結强援以自固也<lb/>
秋晉人執宋行人樂祁犂冬城中城<lb/>
季孫斯仲孫忌帥師圍鄆<lb/>
　仲孫忌不言何杜預云闕文是也公羊子以爲譏二<lb/>
　名妄矣春秋列國之君大夫二名者多矣何獨於此<lb/>
<pb n="8b"/>
　焉譏哉<lb/>
七年春王正月夏四月秋齊侯鄭伯盟于鹹齊人執衛<lb/>
行人北宫結以侵衛齊侯衛侯盟于沙大雩<lb/>
齊國夏帥師伐我西鄙<lb/>
　自晉失諸侯而齊景有代興之志於是强鄭以信劫<lb/>
　衛以威國夏之師又以脅魯盖欲祖乎齊桓滅遂盟<lb/>
　柯之故術也然不知今之齊異乎昔之齊矣昔之齊<lb/>
　齊侯之齊也今之齊其不爲陳氏幾希矣觀晏子語<lb/>
<pb n="9a"/>
　晉叔向謂民三其力二入於公凍餒疾痛而陳氏實<lb/>
　燠休之公弃其民而歸於陳氏夫不能自保其民而<lb/>
　欲以威天下霸諸侯此孟子所謂縁木而求魚也<lb/>
九月大雩冬十月<lb/>
八年春王正月公侵齊公至自侵齊二月公侵齊三月<lb/>
公至自侵齊曹伯露卒夏齊國夏帥師伐我西鄙<lb/>
公㑹晉師于瓦公至自瓦<lb/>
　晉師之出爲救魯也救魯所以禦齊也齊方爭霸而<lb/>
<pb n="9b"/>
　晉禦齊宜不容緩也今師不果進者盖當時列國之<lb/>
　政皆制於大夫晉六卿齊陳氏相爲表裏故晉師之<lb/>
　出姑爲是具文以塞責爾<lb/>
秋七月戊辰陳侯柳卒晉士鞅帥師侵鄭遂侵衞葬曹<lb/>
靖公九月葬陳懷公季孫斯仲孫何忌帥師侵衞冬衞<lb/>
侯鄭伯盟于曲濮<lb/>
從祀先公<lb/>
　左氏謂陽虎欲去三桓順祀先公而祈焉公榖因之<lb/>
<pb n="10a"/>
　皆以從祀爲順祀復閔於僖之上是大不然如陽虎<lb/>
　欲去三桓而祈福於先公何獨求福於閔而復閔於<lb/>
　僖之上耶必無是理也春秋書躋僖公必明舉其諡<lb/>
　今若退僖亦當明言何乃混然謂之先公也以經意<lb/>
　考之從之爲言猶承也今人語遵從即爲遵承漢永<lb/>
　光四年詔罷郡國廟謂疏逺卑賤共承尊祀非皇天<lb/>
　祖宗之意是也周廟先公后稷魯廟太祖周公今推<lb/>
　而上之以承祀后稷祭同於周廟踰禮甚矣韋元成<lb/>
<pb n="10b"/>
　謂父不祭於支庶之室君不祭於臣僕之家主不祭<lb/>
　於下土諸侯此即春秋書從祀先公之義也天保之<lb/>
　詩曰禴祠烝嘗于公先王箋云公先公后稷也孫氏<lb/>
　亦以先公爲后稷<lb/>
盜竊寳玉大弓<lb/>
　春秋書盜者不罪爲盜而罪致盜也使爲國者紀綱<lb/>
　素立刑政素明則安有盜竊公行之事哉今陽虎以<lb/>
　陪臣之賤行亂于國中脫甲公宫竊魯先君之分器<lb/>
<pb n="11a"/>
　以出則魯之無紀綱刑政於此極矣故書曰盜竊寳<lb/>
　玉大弓非徒罪分器亡也罪紀綱刑政之亡焉爾<lb/>
九年春王正月夏四月戊申鄭伯蠆卒<lb/>
得寳玉大弓<lb/>
　得寳玉大弓者盖陽虎歸之也使陽虎不自歸則魯<lb/>
　寜得復之哉故書曰得寳玉大弓言魯無刑政不足<lb/>
　以復先君之分器而其得之者幸得之爾<lb/>
六月葬鄭獻公<lb/>
<pb n="11b"/>
秋齊侯衞侯次于五氏<lb/>
　齊欲霸而不能也<lb/>
秦伯卒冬葬秦哀公<lb/>
十年春王三月及齊平夏公㑹齊侯于夾谷公至自夾<lb/>
谷<lb/>
　夾谷之㑹孔子相禮盖見於左氏穀梁雜記而論語<lb/>
　軻書未嘗及也使孔子實相此禮當其時以齊人爲<lb/>
　魯疆埸之虞而求免焉以㑹之何足爲侉詫哉觀春<lb/>
<pb n="12a"/>
　秋書公㑹齊侯于夾谷猶公㑹齊侯于羸之類皆諸<lb/>
　侯私㑹焉爾彼俗儒者竊意聖人舉動宜夐異乎常<lb/>
　人况儐相㑹同必有赫赫之效於是侈張其狀如所<lb/>
　謂視歸乎齊侯命司馬行法斬優施却萊夷索汶陽<lb/>
　田等事皆不足信之談爾使實可信則仲尼之智數<lb/>
　風采不過如魯曹沬趙藺相如能面折齊秦之君於<lb/>
　柯澠池之事似非聖人氣象也方齊景公欲攘晉之<lb/>
　霸急於求諸侯以魯未附齊故成仇敵今旣平而㑹<lb/>
<pb n="12b"/>
　將善魯以勸來者何至以兵劫魯侯也況魯政制于<lb/>
　三家而魯侯特擁虗器於其上爾齊劫魯侯亦何爲<lb/>
　者通春秋考之齊侯㑹盟多矣固未嘗有衷甲之變<lb/>
　也今觀左氏載犂彌言於齊侯曰孔丘知禮而無勇<lb/>
　若劫之必得志則是魯用孔子反爲齊人所輕而召<lb/>
　其變也汲黯在朝淮南爲之寝謀司馬輔政遼人戒<lb/>
　其邊吏國有君子固敵國姦人之所敬憚也曽謂聖<lb/>
　人相魯乃不逮是就使齊人果有衷甲之變而聖人<lb/>
<pb n="13a"/>
　處此豈無理義之論足以愧之如燭之武之解鄭圍<lb/>
　展喜之郤齊寇從容辭氣化暴爲仁亦何至疾聲厲<lb/>
　色以兵刃爲威以敢殺爲能以求索爲功哉由此觀<lb/>
　之凡侈言夾谷之功者皆淺心陋識未聞孔子之道<lb/>
　者也<lb/>
晉趙鞅帥師圍衞<lb/>
齊人來歸鄆讙龜隂田<lb/>
　鄭莊之仇宋也以祊田歸魯晉文之求霸也以曹衞<lb/>
<pb n="13b"/>
　田畀宋餌人以利所以固結其心藉爲己用爾今齊<lb/>
　以三邑歸魯盖鄭莊晉文之故術也明年黄之盟結<lb/>
　魯叛晉又明年垂葭之次使魯師伐晉盖取償於魯<lb/>
　也春秋書齊人來歸鄆讙龜隂田與齊人來歸衞寳<lb/>
　無異文也王制不行私意奪與均爲有罪焉爾自左<lb/>
　氏榖梁子以爲夾谷相禮致之後世儒者遂㳂其説<lb/>
　如揚雄氏謂齊人章章歸其侵疆爲魯用聖人之效<lb/>
　可謂淺而誣矣孔子仁義禮樂之主也位天地立人<lb/>
<pb n="14a"/>
　極爲前王繼絶統爲萬世開太平非一國之事一時<lb/>
　之功也若必以當時動化觀之則孔子以匹夫而居<lb/>
　亂世聚天下之英才而游乎其門聰明者黙辯博者<lb/>
　訥好勇者怯堂堂者失歩趨於窮厄之日而不忍去<lb/>
　築場於哀泣之餘而不能忘故孟子曰以徳服人者<lb/>
　中心悦而誠服也如七十子之服孔子也推此道以<lb/>
　用天下國家可知己何必以返魯三邑爲盛事哉故<lb/>
　曰凡侈言夾谷之功者皆淺心陋識未聞孔子之道<lb/>
<pb n="14b"/>
　者也<lb/>
叔孫州仇仲孫何忌帥師圍郈秋叔孫州仇仲孫何忌<lb/>
帥師圍郈<lb/>
　郈叔孫氏邑也侯犯以郈叛故叔仲帥師以圍之圍<lb/>
　之不克至於再舉其强可知矣盖春秋之世諸侯無<lb/>
　天子故大夫無諸侯大夫無諸侯故陪臣無大夫上<lb/>
　行之下效之也<lb/>
宋樂大心出奔曹宋公子地出奔陳冬齊侯衛侯鄭游<lb/>
<pb n="15a"/>
速㑹于安甫叔孫州仇如齊<lb/>
宋公之弟辰曁仲佗石彄出奔陳<lb/>
　宋公以私寵向魋之故使其母弟國卿群然奔叛盖<lb/>
　君不君則臣不臣也<lb/>
十有一年春宋公之弟辰及仲佗石彄公子地自陳入<lb/>
于蕭以叛夏四月宋樂大心自曹入于蕭冬及鄭平叔<lb/>
還如鄭蒞盟<lb/>
十有二年春薛伯定卒夏葬薛襄公叔孫州仇帥師墮<lb/>
<pb n="15b"/>
郈衛公孟彄帥師伐曹<lb/>
季孫斯仲孫何忌帥師墮費<lb/>
　夷其險故曰墮盖摧毁其城塹險固而平之也始三<lb/>
　家各險其私邑之城以傾公室其後家臣各據其城<lb/>
　以傾三家於是叔孫墮郈季孫墮費盖以郈費城郛<lb/>
　之險圍之弗克故用大師以墮之也後世有務設險<lb/>
　以資叛臣敵國者於此可鑒矣<lb/>
秋大雩<lb/>
<pb n="16a"/>
冬十月癸亥公㑹齊侯盟于黃<lb/>
　結叛晉也前歳齊人歸魯田之計盖在此爾<lb/>
十有一月丙寅朔日有食之公至自黃<lb/>
十有二月公圍成公至自圍成<lb/>
　公親將以圍其叛邑返而告至若至自他國者可以<lb/>
　見魯四境之内皆敵國矣成孟氏邑而公圍之何也<lb/>
　盖三家者亦知自治郈費之難於是使其君圍之盖<lb/>
　欲以君之名位臨之也不知由已之無君而三邑之<lb/>
<pb n="16b"/>
　臣亦效其無君久矣故雖以公圍成而弗克也<lb/>
十有三年春齊侯衛侯次于垂葭夏築蛇淵囿大蒐于<lb/>
比蒲衛公孟彄帥師伐曹<lb/>
秋晉趙鞅入于晉陽以叛<lb/>
　説者謂荀寅士吉射以伐君不克而奔朝歌實叛也若<lb/>
　趙鞅將晉陽之甲以逐君側之惡人是忠於君也而亦<lb/>
　書叛者惡兵其君側也兵其君側雖忠猶曰叛也是不<lb/>
　然春秋紀事惟其實而已矣未有忠而可謂之叛也趙<lb/>
<pb n="17a"/>
　鞅入于晉陽必犯上無君實為背叛之事如王處仲<lb/>
　蘇峻之徒志在僣逆而以誅君側爲名者也<lb/>
冬晉荀寅士吉射入于朝歌以叛晉趙鞅歸于晉薛弑<lb/>
其君比<lb/>
十有四年春衛公叔戍來奔衛趙陽出奔宋二月辛巳<lb/>
楚公子結陳公孫佗人帥師滅頓以頓子牂歸夏衛北<lb/>
宫結來奔五月於越敗吳于檇李吳子光卒公㑹齊侯<lb/>
衛侯于牽公至自㑹<lb/>
<pb n="17b"/>
秋齊侯宋公㑹于洮<lb/>
　齊景公爲牽洮之㑹謀救范中行氏盖黨叛臣以敵<lb/>
　君也無君臣之義矣<lb/>
天王使石尚來歸脤<lb/>
　榖梁子曰脤爼實也祭肉也生曰脤熟曰膰歸脤猶<lb/>
　歸膰也宋先代之後於周爲客故天子有事膰焉盖<lb/>
　禮之特異者不例施於諸侯也今石尚歸脤于魯故<lb/>
　書<lb/>
<pb n="18a"/>
衛世子蒯聵出奔宋衛公孟彄出奔鄭<lb/>
　易曰有夫婦然後有父子有父子然後有君臣又曰<lb/>
　男女正則家道正正家而天下定矣衛靈不道一歳<lb/>
　之内世子與其大臣出奔者五人由不能正其家焉<lb/>
　爾故始於失夫婦之義而終於失父子君臣之義也<lb/>
　蒯聵得罪於母以出而孟彄其黨也<lb/>
宋公之弟辰自蕭來奔<lb/>
大蒐于比蒲邾子來㑹公<lb/>
<pb n="18b"/>
　邾子來㑹公者㑹公于比蒲也其不言公蒐于比蒲<lb/>
　者公雖在比蒲而治兵之事實三家主之公不與也<lb/>
城莒父及霄<lb/>
十有五年春王正月邾子來朝鼷鼠食郊牛牛死改卜<lb/>
牛二月辛丑楚子滅胡以胡子豹歸夏五月辛亥郊壬<lb/>
申公薨于髙寢鄭罕逹帥師伐宋齊侯衛侯次于渠蒢<lb/>
邾子來奔喪<lb/>
秋七月壬申姒氏卒<lb/>
<pb n="19a"/>
　姒氏定之妾哀之母也哀公即位未踰年未得以夫<lb/>
　人之禮喪其妾母故曰姒氏卒<lb/>
八月庚辰朔日有食之<lb/>
九月滕子來㑹葬<lb/>
　禮天子崩諸侯近者奔喪逺者㑹葬今邾滕視魯皆<lb/>
　諸侯爾而奔喪㑹葬如事天子之禮者盖春秋之末<lb/>
　王室旣㣲霸權又替弱之肉强之食故强者極於暴<lb/>
　虐以求多弱者極於奉承以免禍可哀也哉<lb/>
<pb n="19b"/>
丁巳葬我君定公雨不克葬戊午日下昃乃克葬辛巳<lb/>
葬定姒<lb/>
冬城漆<lb/>
　世有得盜賄韞匵而守之者其城漆之類乎漆者邾<lb/>
　庶其以之來奔者也<lb/>
　<lb/>
　<lb/>
　春秋通説卷十二<lb/>
</p>
<p>
</p>
  </div>
</body>
</text>
</TEI>